<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷四十六</head>
    <p>
<pb n="KR3k0061_WYG_046-1a"/>
欽定四庫全書<lb/>
　格致鏡原卷四十六　　　大學士陳元龍撰<lb/>
　　樂器𩔖<hi>二</hi>
　　　琴<hi>附琴卓</hi>
總論　琴操伏羲作琴以修身理性返其天真也　世<lb/>
本神農作琴　桓譚新論神農氏王天下始削桐為琴<lb/>
繩絲為絃以通神明之德合天人之和　白虎通琴者<lb/>
禁也禁止於邪以正人心也　禮記絲聲哀哀以立廉<lb/>
<pb n="KR3k0061_WYG_046-1b"/>
廉以立志　新論八音之中唯絲為最而琴為之首<lb/>
吳儀琴堂序太古之琴七尺有二寸而一絃後世聖人<lb/>
裁為八尺六寸而虞舜益之以五絃至周武王復增以<lb/>
變宫變徵而為七其巨絃寓名黄鐘而推當於宫次太<lb/>
蔟商次姑洗角次㽔賓變徵次林鐘正徵次南呂羽而<lb/>
最後為應鐘變宫三分其絃之長以𥙷上中下三十六<lb/>
律之聲總而計之得二百五十二聲皆率是七聲以為<lb/>
法而不可雜依於一律以為聲而不可亂今之為琴一<lb/>
<pb n="KR3k0061_WYG_046-2a"/>
切異古長及尋仞短𨼆肘袂而無定數驟易二絃使叶<lb/>
中吕而為髙角去其變宫變徵而增少宫少商或一操<lb/>
而徧用衆律或一引而涉厯數徽其度曲之無制流聲<lb/>
之不依永徒煩手搖音播美聴而已　志林嵇中散琴<lb/>
賦云間遼故音庳絃長故徽鳴所謂庳者如今俗云㪇<lb/>
<hi>音鮮</hi>聲也兩絃之間逺則有㪇聲故曰間遼徽鳴云者今<lb/>
之所謂泛聲也絃虛而不接乃可按故云絃長而徽鳴<lb/>
也　學林東坡以庳為㪇聲琴之有㪇聲以琴面不平<lb/>
<pb n="KR3k0061_WYG_046-2b"/>
或焦尾與岳髙低不相應則其聲㪇此琴之病聲也盖<lb/>
琴操弄中自有庳下聲非病聲　志林知琴者謂前一<lb/>
指後一指為妙王晉叔所蓄前㡬不容指而後劣容指<lb/>
然終無雜聲可謂妙矣　舒元輿斵琴志越客沈虬子<lb/>
斲琴絃素絲七條其上備指一弄五聲叢鳴鳴中有靈<lb/>
峰横空烏泉出雲鳯龍騰淩鶴哀烏啼松吟風悲　宛<lb/>
委餘編斲琴名手自伯喈外隋則趙師利唐則雷霄雷<lb/>
盛雷珏雷文雷迅郭亮沈鐐張鉞金儒僧三慧宋則蔡<lb/>
<pb n="KR3k0061_WYG_046-3a"/>
睿朱仁霽衛忠正趙仁濟馬希仁馬希先金淵金公路<lb/>
陳亨道馬大夫梅四龔老林杲元則嚴古淸施溪雲施<lb/>
谷雲施牧州　格古要論古琴冷而無音者用布囊砂<lb/>
罨候冷易之數次而又作長甑候有風日以甑蒸琴令<lb/>
汗溜取出吹乾其聲仍舊凡琴無新舊常宜置之牀上<lb/>
近人氣被中尤佳　琴書訣凡彈琴輪指曰蟹行側轉<lb/>
指曰鸞鳴若全用甲則聲乾而多悲全用肉則聲重濁<lb/>
而不勻　資暇録今彈琴或削竹為甲謂之琴甲以助<lb/>
<pb n="KR3k0061_WYG_046-3b"/>
食指之聲　紺珠吟猱彈琴手法摟<graphic n="KR1290" url="https://raw.githubusercontent.com/kanripo/KR-Gaiji/master/images/KR1290.png" mimeType="image/png"/>擽捋彈琴指法<lb/>
　列子瓠巴鼓琴而鳥舞魚躍　荀子伯牙鼓琴六馬<lb/>
仰秣　瑞應圖師曠鼓琴通於神明而白鵠翔　劉向<lb/>
别録宣帝時勃海人趙定善鼓琴時閒燕為散操多為<lb/>
之涕泣者　東觀漢記桓譚善鼓琴喜鄭聲　世説㑹<lb/>
稽有防風鬼常䟦雷門上脚垂至地晉横陽令賀韜善<lb/>
鼓琴防風鬼聞琴聲在賀中庭舞　金徽變化篇段由<lb/>
夫攜琴就松風間響之嘗曰三者皆自然之聲正合𩔖<lb/>
<pb n="KR3k0061_WYG_046-4a"/>
聚　辨音集李龜年至岐王宅聞琴曰此秦聲良乆曰<lb/>
此楚聲入問之則前彈者隴西沈妍後彈者揚州薛滿<lb/>
　金徽變化篇嵇康抱琴訪山濤濤醉欲割琴康曰吾<lb/>
賣東陽舊業以得琴乞尚書令河輪佩玉藏為徽貨所<lb/>
衣玉簾中單買縮絲為袋論之其價與武庫争先如欲<lb/>
割之吾即死矣　紺珠李建勲稱琴為嶧陽友　金徽<lb/>
變化篇白傅支琴用胡松節　酉陽雜俎琴有氣曾識<lb/>
一道者相琴知吉凶<lb/>
<pb n="KR3k0061_WYG_046-4b"/>
琴製　劉氏𩔖山伏羲作琴面圓法天底平𧰼地龍池<lb/>
八寸通八風鳳池四寸𧰼四氣　風俗通琴者樂之統<lb/>
與八音並行君臣以相御也長四尺五寸者法四時五<lb/>
行七絃以法七星　爾雅大琴謂之離郭註或曰琴大<lb/>
者二十七絃未詳長短廣雅曰琴長三尺六寸六分五<lb/>
絃邢疏常用之琴長三尺六寸六分𧰼三百六十六日<lb/>
廣六寸𧰼六合也五絃𧰼五行大絃為君小絃為臣文<lb/>
王武王加二絃以合君臣之恩也又云五絃為宫商角<lb/>
<pb n="KR3k0061_WYG_046-5a"/>
徵羽文武二絃為少宫少商上曰池言其平下曰濱言<lb/>
其服前廣後狹𧰼尊卑也上圓下方法天地也　成公<lb/>
綏琴賦臨岳則齊州之丹材顔黄門注琴首更絃者名<lb/>
臨岳琴必以堅木藉絃欲其不刻入也　事物紺珠龍<lb/>
池鳳池軫池<hi>亦曰軫柸</hi>鳬掌<hi>有二以䕶軫</hi>鳳額鳳足臨岳人肩鳳<lb/>
翅焦尾龍唇女腰龍齦龍口<hi>受絃處</hi>諸名皆琴體　琴譜<lb/>
月琴晉師曠作中為月形圖寫山水師襄琴衛師襄作<lb/>
肩項直而深端有亂紋如絲綴鳳嗉琴衛師曹作頂上<lb/>
<pb n="KR3k0061_WYG_046-5b"/>
綴兩圓蟬掩容琴閔子作龍首琴姬剛所作於兩額間<lb/>
出尖勢廣二寸半龍腰琴魯涓子作腰間作半月形三<lb/>
絃如七絃之音龍額琴魯賀雲作頂肩斜生一寸二分<lb/>
五絃雙月琴榮啓期作腰間為二小月形覆杯琴魏師<lb/>
經作于兩肩作廣翅横十二寸五絃鳳勢琴魏揚英作<lb/>
于兩肩腰間為飛尖勢廣二寸有霹靂聲鳳舌琴衛秦<lb/>
珏作鳳舌斜飛三寸下有峻形習徵調神暉琴秦陳章<lb/>
作于腰下覆四月相向妙作羽音雷音琴漢師中作于<lb/>
<pb n="KR3k0061_WYG_046-6a"/>
項綴盤環綴二績形峻有大絃小聲蟬翼琴漢宋朦之<lb/>
作尾間綴尖蟬雲泉琴晉劉安世作項旁為半月形連<lb/>
珠琴隋逸士李疑作于玉女腰旁為連珠彩絃音操清<lb/>
亮俗呼連珠先生　格古要論唐時有雷文張越二家<lb/>
製琴得名其龍池鳳沼間有舷餘處悉窪令闗聲而不<lb/>
散宋時置官局製琴其琴俱有定式長短大小如一故<lb/>
曰官琴但有不如式者俱是野斲宜子細辯之古琴惟<lb/>
有孔子列子二様琴合古製若太平古琴以一段木為<lb/>
<pb n="KR3k0061_WYG_046-6b"/>
之近有雲和様者其様不一皆非古製也嘗見一琴是<lb/>
列子様者其面闊一寸許桐木條以漆膠成斷紋尤多<lb/>
彈之聲如常亦無節病<lb/>
琴材　格古要論古琴厯年既乆漆色盡退其色如烏<lb/>
木此最竒古也　筆談琴雖用桐然須多年木性都盡<lb/>
聲始𤼵越予曾見唐初路氏琴木皆枯朽殆不勝指而<lb/>
其聲愈清絶又見陶道真蓄一越琴云是古塜中敗棺<lb/>
杉木也聲極勁挺大抵琴材欲輕鬆脆滑謂之四善謂<lb/>
<pb n="KR3k0061_WYG_046-7a"/>
堅如石亦所未諭　洞天清録古琴有隂陽二材桐木<lb/>
面陽日照者為陽不面日為隂以新桐木驗之陽必浮<lb/>
隂必沈陽材琴旦濁而暮清晴濁而雨清隂材琴旦清<lb/>
而暮濁晴清而雨濁　格古要論底面俱用桐木謂之<lb/>
純陽琴古無此製近世為之取其暮夜隂雨彈之聲不<lb/>
沈然必不能達逺聲亦不實也　格古要論古琴以斷<lb/>
紋為證不厯數百年其紋不斷然斷紋有數等有蛇腹<lb/>
斷其紋横截琴面相去或寸許或寸半有細紋斷如髮<lb/>
<pb n="KR3k0061_WYG_046-7b"/>
千百條或有背面皆斷者又有梅花斷者其紋如梅花<lb/>
頭此為最古琴雖古而有斷紋者不精實脆透及有病<lb/>
者亦不為竒也或用琴於冬日内曬或以猛火烘琴極<lb/>
熱以雪罨激裂之然漆色還新又有入雞子白灰内漆<lb/>
後以甑蒸之懸於燥處自有斷紋此皆偽者<lb/>
琴絃　通禮纂堯使無句作琴五絃　禮記舜作五絃<lb/>
之琴以歌南風之詩而天下治　邢昺爾雅疏文王武<lb/>
王加二絃　崔豹古今注蔡邕益琴為九絃　筆談宋<lb/>
<pb n="KR3k0061_WYG_046-8a"/>
太宗令待詔蔡裔増琴為九絃有待詔朱文濟以為不<lb/>
可太宗曰古琴五絃而文武増之今有何不可遂増琴<lb/>
絃　拾遺記師延者殷之樂人也拊一絃琴則地祗皆<lb/>
升吹玊律則天神俱降更奏迷魂淫魄之曲以歡修夜<lb/>
之娛　馬明生别𫝊明生隨神女禹章入石室彈琴有<lb/>
一絃五音並奏　晉書孫登彈一絃琴　韋俊卿羣書<lb/>
考索栁惲造一絃琴十二柱如琵琶形擊之以竹曰擊<lb/>
琴　白六帖陶潜不解琴畜素琴一張絃徽不具曰但<lb/>
<pb n="KR3k0061_WYG_046-8b"/>
識琴中趣何勞絃上聲　格古要論琴絃乆而不鳴者<lb/>
綳定一處以桑葉捋之鳴亮如初大凡蓄琴之士不論<lb/>
寒暑不可放置風露中及日色中止可於無風露隂煖<lb/>
處置之　升菴外集琴絃用生天門冬碎之同煮色如<lb/>
白玉　庻物異名疏夏本紀其篚酓絲酓桑𧖟絲中為<lb/>
琴瑟弦　賈子説林有寡女獨宿不寐傍壁孔中視隣<lb/>
家𧖟離箔明日繭都𩔖之𨼆然如愁女蔡邕見之厚價<lb/>
市歸繅絲製絃彈之有憂愁哀怨之聲問琰琰曰此寡<lb/>
<pb n="KR3k0061_WYG_046-9a"/>
女絲也　安樂集獅子筋為琴絃其聲一奏一切餘絃<lb/>
悉斷　女紅志女丸以黎洞寳香為琴以崑崙碧玉為<lb/>
絃故曰碧絃琴<lb/>
琴徽　尚書故實蜀中雷氏斲琴常自品第上者以玊<lb/>
徽次者以瑟瑟徽又次者以金徽螺蚌徽　歐陽修歸<lb/>
田録夜彈琴唯石暉<hi>音徽</hi>為佳葢金蚌瑟瑟之𩔖皆有光<lb/>
色燈燭照之則炫燿非老翁夜視所宜白石照之無光<lb/>
唯目昏者為便　陳暘樂書琴十三徽𧰼十二月餘一<lb/>
<pb n="KR3k0061_WYG_046-9b"/>
𧰼閏　升菴外集徽琴的也琴絃七而徽十三徽緯也<lb/>
絃以為經徽以為緯也又暉也如星之暉也　談苑崔<lb/>
遵度深於琴嘗著琴箋以天地自然有十三聲徽非月<lb/>
數也<lb/>
古琴名　山海經帝俊生晏龍始為琴有良琴六一曰<lb/>
菌首二曰義輔三曰蓬明四曰白民五曰簡開六曰垂<lb/>
膝　古琴録祝融取榣山之櫬作琴彈之有異聲能致<lb/>
五色鳥琴之至寳者一曰凰來二曰鸞來三曰鳳來<lb/>
<pb n="KR3k0061_WYG_046-10a"/>
琴苑鄒屠氏帝嚳之妃也以碧瑤之梓為琴飾以㻬琈<lb/>
寳玉遂名㻬琈琴伏羲四琴名丹維祖牀委文衡華<lb/>
梁元帝纂要黄帝琴名清角　述異記羿伐桐作琴名<lb/>
曰條谷　琴苑國阿商伊陟琴名　周禮大司樂雲和<lb/>
之琴圜丘奏之空桑之琴方丘奏之龍門之琴宗廟奏<lb/>
之　梁元帝纂要古琴名有鳴㢘脩況籃脅自鳴空中<lb/>
號鐘<hi>齊桓公琴</hi>統梁<hi>楚莊王琴</hi>　琴苑周宣王琴名嚮風背銘曰<lb/>
牆有耳伏㓂在是　顔之推家訓桓公琴名白博有五<lb/>
<pb n="KR3k0061_WYG_046-10b"/>
皓之稱　琴苑宣和閑邪<hi>皆秦惠文琴名</hi>青翻<hi>楚王子無虧琴名</hi>超屏<lb/>
<hi>秦王琴</hi>龍腮<hi>李斯琴作/狡兎操</hi>太古<hi>祝牧入山得異木為琴曰太古</hi>　左𫝊穆姜<lb/>
擇美檟自為頌琴杜預注琴名也猶言雅琴　西京雜<lb/>
記髙祖入咸陽宫有琴長六尺十三絃二十六徽皆用<lb/>
七寳飾之銘曰璠璵之樂　古琴疏梁王賜司馬相如<lb/>
緑綺琴銘曰桐梓合精　西京雜記趙后有寳琴曰鳳<lb/>
凰皆以金玉𨼆起為龍鳳螭鸞古賢列女之𧰼亦善為<lb/>
歸風送逺之操　琴苑建武中盖國女主獻五絃琴上<lb/>
<pb n="KR3k0061_WYG_046-11a"/>
有鵠頭書唯伊王二字可識故名伊王琴又常清<hi>韋𤣥成琴</hi>
<hi>名</hi>清英<hi>揚雄琴名庾信/琴亦名清英</hi>卧冰<hi>崔駰/琴名</hi>叢竹流風<hi>桓驎琴名</hi>　捜<lb/>
神記吳人有燒桐以爨者蔡邕聞其爆聲曰此良桐也<lb/>
因請之削以為琴而燒不盡因名焦尾琴　琴苑玊樹<lb/>
臨風<hi>曹子建琴名</hi>抱寢<hi>潘正叔/琴名</hi>永寳<hi>傅毅/琴名</hi>黒鵠<hi>戴逵/琴名</hi>躍魴<hi>戴仲</hi>
<hi>若琴名逵之子</hi>應谷<hi>戴勃琴名勃/仲若之兄</hi>谷風<hi>宣城王/鸞琴名</hi>霜空雁響<hi>何仲𢎞偃</hi>
<hi>琴名</hi>西省晨風<hi>王韶之/琴名</hi>貧士<hi>徐脩仁勉琴名舊𫝊/即五栁先生無絃琴</hi>玉琴<hi>梁武</hi>
<hi>帝賜張士簡者首嵌灌木春鶯四字</hi>　琴譜正合<hi>南宋文帝之琴言與天地正和之氣合也</hi>怡<lb/>
<pb n="KR3k0061_WYG_046-11b"/>
神<hi>謝莊琴名</hi>　庾信小園賦琴號珠柱　琴苑栁惲與父世<lb/>
隆善彈琴世號栁公雙璅有琴名春風　孔六帖李汧<lb/>
公勉善鼓琴有所自製天下寳之樂家𫝊響泉韻磬乃<lb/>
勉所愛者常斫桐又取漆角為之多至數百張又常出<lb/>
絲桐之精者雜綴為之謂之百衲琴用蝸角為徽　澠<lb/>
水燕談秀州祥符院僧智和蓄一古琴瑟瑟徽碧文細<lb/>
石為軫製作精巧音韻清越中刻李陽冰篆三十九字<lb/>
其畧云南溟夷島産木名伽陀羅文横如銀屑其堅如<lb/>
<pb n="KR3k0061_WYG_046-12a"/>
石遂用作此朱長文琴譜著此琴即唐李勉所製響泉<lb/>
也　南部新書裴説在韋臯幕取靈開山桐為琴名靈<lb/>
開渠　東坡集有藏琴其銘云開元十年造雅州靈開<lb/>
材其下池銘曰雷家記八日合葢聲出兩池其背微隆<lb/>
使之隘而聲徘徊也　栁子厚集霹靂琴零陵湘水西<lb/>
震餘枯桐之為也超道人取以為三琴　賈氏説林雷<lb/>
威斲琴無為山中以指候之五音未得躊躇間忽一老<lb/>
人指示曰上短一分頭豐腰殺巳日施漆戊日設絃則<lb/>
<pb n="KR3k0061_WYG_046-12b"/>
庶可鼓矣忽不見自後如法斲之無不佳絶世稱雷公<lb/>
琴　程史錢塘沈振蓄一琴名冰清此琴有二一為大<lb/>
厯中雷氏斲一為開成中郭亮製　國史𥙷錢塘沈振<lb/>
蓄一琴名曰冰清腹有晉陵子銘云云書大厯三年三<lb/>
月三日上底蜀郡雷氏斲奉詔書貞元十一年七月八<lb/>
日再修士雄記或謂晉陵子杜牧道號篆法𩔖李義山<lb/>
不知士雄何人也　琴苑嘯魚恒夀<hi>皆趙師琴名師字耶利貞觀時人</hi>
秋籟<hi>㢘湍甫琴名唐三慧大師斲</hi>萬壑松<hi>郭伯山收唐琴名白玉軫足</hi>九霄瑜珮<lb/>
<pb n="KR3k0061_WYG_046-13a"/>
<hi>吳琚節使所畜雷氏古琴名</hi>玊澗鳴泉<hi>㢘運使廷臣琴名咸/通中西蜀雷迅斲</hi>松雪<hi>雷威</hi>
<hi>所作琴名其最愛重者</hi>靡玊<hi>宋太祖琴名</hi>　琴苑宣和殿百琴堂有琴<lb/>
名黄鵠秋又有琴名混沌材上寳之寥玊<hi>一作寒玊</hi>江南沈<lb/>
鐐作秋嘯内府之物又霧中山<hi>趙彦安琴名斷紋真蛇蚹也</hi>雪夜冰<lb/>
<hi>趙碧瀾古琴名</hi>古渡春濤𤣥猿嘯月<hi>陳益祥二古琴名</hi>震陵孤桐香林<lb/>
八節號鐘玉磬松風古媧簧南風歸鶴秋風漁桹九州<lb/>
璜天球<hi>蘇長公十二琴名</hi>秋梧疎雨白鵠<hi>張子野二琴名背有子野二字</hi>張越<lb/>
琴樓則琴雷氏琴<hi>歐陽文忠三琴</hi>　視聽抄北方名琴有春雷<lb/>
<pb n="KR3k0061_WYG_046-13b"/>
玊振流泉玉鶴玊薦<hi>皆宣和御府琴</hi>玉壺冰<hi>趙玊/溪琴</hi>存古<hi>張受益琴</hi>秋<lb/>
澗泉<hi>楊守齋琴</hi>玊玲瓏<hi>楊伯脩琴</hi>　古琴録沈玩琴曰霜霄鐵馬<lb/>
　洞天清録吳越有洗几清絶二琴折氏百衲琴　嫏<lb/>
嬛記郭撫鑿池於空棺中得錢琴音響非常　琴譜張<lb/>
𢎞静有古琴漆光盡退色如墨石銘曰落花流水一夕<lb/>
聞䑕聲甚急命婢以火燭之見有斷絃繫得一鼠𢎞静<lb/>
異之改名鼠畏　真率筆記陳郡莊氏女好弄琴有琴<lb/>
名駐電每弄梅花曲聞有暗香人遂稱女曰莊暗香女<lb/>
<pb n="KR3k0061_WYG_046-14a"/>
更以暗香名琴　墨莊漫録錢塘僧浄暉琴有古篆霜<lb/>
鏞二字以馬價珠為徽　解酲語元楊璉真伽𤼵宋理<lb/>
宗陵有穿雲琴金貓睛為徽龍肝石為軫　研北雜志<lb/>
張伯雨少學琴蓄一琴名風林嘗從趙公子昻論琴以<lb/>
為琴之五音各有改絃法其法不𫝊世之所謂琴者皆<lb/>
不審五音之主徒呶呶耳殆不若秦筝之按宫徵也<lb/>
陳眉公太平清話鮮于伯㡬以震餘琴送趙文敏是許<lb/>
旌陽手植桐所斵　琴苑林石橋云近世琴有名者如<lb/>
<pb n="KR3k0061_WYG_046-14b"/>
趙都丞之大雅子昻節齋之浮磬樊澤卜氏之奔雷皆<lb/>
法物也黏合文卿云宣和多古琴今見存者唯春雷<lb/>
洞冥記恒山雙白鶴化為二神女撫落霞之琴　法苑<lb/>
珠林大樹緊那羅王以已所彈琉璃琴在如來前善自<lb/>
調琴一切凡聖聞是琴聲各不自安從座起舞　南蠻<lb/>
傳西舎利王雍𦍑獻其國樂至成都有大匏琴二覆以<lb/>
半匏皆彩畫之上加銅甌以竹為琴作虺文横其上長<lb/>
三尺餘頭曲如拱長二寸以絛繫腹穿甌及匏本可受<lb/>
<pb n="KR3k0061_WYG_046-15a"/>
二升大絃應太蔟次絃應姑洗又有獨絃匏琴以斑竹<lb/>
為之不加飾刻木為虺首張絃無軫以絃繫頂有四柱<lb/>
如龜茲琵琶絃應太蔟又有小匏琴二形如大匏琴長<lb/>
二尺大絃應南吕次應應鐘<lb/>
異琴　古琴録帝俊有琴名電母夏月電光一照則絃<lb/>
自鳴　琴苑始皇於石窟中得一銅琴照見人五臟有<lb/>
疾則以藥治名照骨寳　金徽變化篇孫登琴遇雨必<lb/>
有響如刃物聲竟因雨破作數截有黒蛟踊出而去<lb/>
<pb n="KR3k0061_WYG_046-15b"/>
琴苑荀淑有琴曰龍唇大風雨變作黒龍飛入李膺堂<lb/>
中膺即送還恐後復飛去嵌金於背曰劉累以厭之改<lb/>
名曰飛龍　嫏嬛記孫鳳有一琴名吐綬彈之不甚佳<lb/>
獨有人唱曲則琴絃自相屬和因改名曰自鳴琴背有<lb/>
一孔若蛀者中有一緑色蟲名鞠通為一乞食道人取<lb/>
去自後唱曲琴絃不復鳴矣　琴苑吳脩字叔治家有<lb/>
桐樹有人以五百金買之製為二琴一曰隂姬一曰陽<lb/>
娃其文有仙女弄琴之狀凉天月下不鼓自鳴　七修<lb/>
<pb n="KR3k0061_WYG_046-16a"/>
𩔖藁四川黄陵廟有一琴殆如朽木匣於神前傳以為<lb/>
魯般所造人以一指扶之輒能自行<lb/>
琴曲　風俗通凡琴曲和樂作者命之曰暢言其道暢<lb/>
美也憂愁作者命之曰操言困阨而不失其操也　琴<lb/>
操古琴曲有詩歌五曲一曰鹿鳴二曰伐檀三曰騶虞<lb/>
四曰鵲巢五曰白駒又有十二操一曰將歸操孔子之<lb/>
趙聞殺竇鳴犢而作此曲二曰猗蘭操孔子傷不逢時<lb/>
而作三曰龜山操季桓子受女樂孔子欲諫不得退而<lb/>
<pb n="KR3k0061_WYG_046-16b"/>
望魯龜山作此曲四曰越裳操周公所作五曰拘幽操<lb/>
文王拘於羑里作此曲六曰岐山操周人為文王作七<lb/>
曰履霜操尹吉甫子伯竒無罪見逐自傷而作此曲八<lb/>
曰朝飛操牧犢子七十無妻見雉朝飛感而作此曲九<lb/>
曰别鶴操商陵牧子娶妻五年無子父母欲為改娶其<lb/>
妻聞之中夜悲嘯牧子感之作此曲十曰殘形操曾子<lb/>
夢一狸不見其首而作此曲十一曰水仙操伯牙所作<lb/>
十二曰懐陵操伯牙所作又有九引一曰烈女引楚樊<lb/>
<pb n="KR3k0061_WYG_046-17a"/>
妃作二曰伯妃引魯伯妃作三曰貞女引魯次室女所<lb/>
作四曰思歸引衛女所作五曰霹靂引楚商梁出遊九<lb/>
臯之澤遇風雷霹靂畏懼而歸作此曲六曰走馬引樗<lb/>
里牧恭為父報冤殺人而亡藏於山林之下有天馬引<lb/>
之感而作此引七曰箜篌引霍里子高所作即公無渡<lb/>
河曲八曰琴引秦時屠門髙作九曰楚引楚龍丘子髙<lb/>
所作又有河間雜歌二十一章　琴厯琴曲有蔡氏五<lb/>
弄雙鳳離鸞歸風送逺幽蘭白雪長清短清長側短側<lb/>
<pb n="KR3k0061_WYG_046-17b"/>
清調大遊小遊明君胡笳廣陵散白魚歎楚妃歎風入<lb/>
松烏夜啼楚明光石上流泉臨汝侯子安之流漸涸雙<lb/>
燕離陽春弄恱人弄連珠弄中揮清暢志清蟹行清看<lb/>
客清便僻清婉轉清　陳𤾉樂書堯之神人暢為和樂<lb/>
而作也舜之思親操為孝思而作也襄陽㑹稽之𩔖夏<lb/>
后氏之操也訓佃之𩔖商人之操也離憂之𩔖周人之<lb/>
操也謂之引若魯有闗睢引衛有思歸引之𩔖也謂之<lb/>
吟若箕子吟夷齊吟之𩔖也謂之弄若廣陵弄之𩔖也<lb/>
<pb n="KR3k0061_WYG_046-18a"/>
謂之調若子晉調之𩔖也自黄帝之清角以至玊牀響<lb/>
泉韻磬清英怡神之𩔖名號之别也吟木沈散抑抹剔<lb/>
操擽擘倫齪綽璅之𩔖聲音之法也暢則和暢操則立<lb/>
操引者引説其事吟則吟咏其事弄則習弄之調則調<lb/>
理之其為聲之法十有三先儒之説詳矣　西京雜記<lb/>
慶安世十五為成帝侍中善鼓琴為雙鳳離鸞之曲又<lb/>
齊人劉道强善彈琴能作單鵠寡鳬之弄　琴纂蔡邕<lb/>
嘗入清溪訪鬼谷先生所居山有五曲每一曲制一弄<lb/>
<pb n="KR3k0061_WYG_046-18b"/>
曰遊春曰渌水曰幽居曰坐愁曰秋思三年曲成出示<lb/>
馬融皆異之　白六帖陽春白雪緑水悲風幽蘭别鶴<lb/>
烏夜啼並琴曲名　北史魏鄭述祖能鼓琴自造龍吟<lb/>
十弄云嘗夢人彈琴寤而寫得當時以為絶妙　冷齋<lb/>
夜話世傳琴曲十小調一不換金二不換玉三峽泛吟<lb/>
四越溪吟五越江吟六孤猿吟七清夜吟八葉下聞蟬<lb/>
九三清十亡其名皆隋賀若弼所製琴家但名賀若而<lb/>
已宋太宗尤愛之改不換金曰楚澤涵秋不換玉曰塞<lb/>
<pb n="KR3k0061_WYG_046-19a"/>
門積雪　東坡詩註賀若琴操名唐宣宗時待詔賀若<lb/>
所製因人得名<lb/>
附琴卓　格古要論琴卓須用維摩様髙二尺八寸<hi>此様</hi>
<hi>一有可入漆于卓下</hi>可容三琴長過琴一尺許卓面用郭公磚最<lb/>
佳碼碯石南陽石永石尤佳如用木卓須用堅木厚一<lb/>
寸許則好再三加灰漆以黒光為妙嘗見郭公磚灰白<lb/>
色中空面上有𧰼眼花紋相傳云出河南鄭州泥水中<lb/>
者絶佳多有偽作者要當辯之磚長僅五尺闊一尺有<lb/>
<pb n="KR3k0061_WYG_046-19b"/>
餘此磚駕琴撫之有清聲泠泠可愛<lb/>
　　　瑟<lb/>
總論　世本庖犧氏作五十絃瑟瑟者潔也使人精潔<lb/>
於心淳一於行也　漢書黄帝使素女鼓瑟哀不自勝<lb/>
乃破五十絃為二十五絃　史記伏羲氏絙桑為三十<lb/>
六絃之瑟以修身理性　馬融笛賦神農造瑟　吕氏<lb/>
春秋昔朱襄氏之治天下也多風而陽氣畜積萬物散<lb/>
解果實不成故士達作為五絃之瑟以采隂氣以定羣<lb/>
<pb n="KR3k0061_WYG_046-20a"/>
臣　山海經帝俊生晏龍晏龍是始為瑟　白虎通瑟<lb/>
者嗇也所以懲忿窒欲正人之德也　釋名瑟施絃張<lb/>
之瑟瑟然也　爾雅徒鼓瑟謂之步　慎子公輸子巧<lb/>
用材也不能以檀為瑟　荀子瓠巴鼓瑟遊魚出聴<lb/>
名𩔖　爾雅大瑟謂之灑郭注長八尺一寸廣一尺八<lb/>
寸二十七絃邢疏瑟登歌所用之樂孫叔然云灑者音<lb/>
多變布如灑出也　三禮圖雅瑟長八尺一寸廣一尺<lb/>
八寸二十三絃其常用者十九絃其餘四絃謂之番番<lb/>
<pb n="KR3k0061_WYG_046-20b"/>
贏也頌瑟長七尺二寸廣尺八寸二十五絃盡用之<lb/>
樂記清廟之瑟朱絃而疏越鄭註朱絃練朱絃也不練<lb/>
則體勁而聲清練則絲熟而聲濁也越瑟底孔也疏通<lb/>
也使兩頭孔相連而通也孔小則聲急孔大則聲遲<lb/>
周禮大司樂雲和之瑟祀天空桑之瑟祀地龍門之瑟<lb/>
祀宗廟　周禮樂器圖飾以寳玊曰寳瑟繪紋如錦曰<lb/>
錦瑟　拾遺記員山有大林雖疾風震地而林木不動<lb/>
以其木為瑟故曰静瑟　南部新書盧邁有寳瑟四各<lb/>
<pb n="KR3k0061_WYG_046-21a"/>
直數十萬有寒玊石磬響泉和志之號　致虚閣雜俎<lb/>
瑟曰文鵠<lb/>
　　　琵琶<lb/>
總論　釋名琵琶本出於胡中馬上所鼓也推手前曰<lb/>
琵引手却曰琶𧰼其鼓時因以為名<hi>釋名本刻作枇杷</hi>　風俗<lb/>
通謹按琵琶近出樂家所作不知誰作也長三尺五寸<lb/>
法天地人與五行也四絃𧰼四時也　傅𤣥琵琶賦序<lb/>
代本不載作者故老云漢送烏孫公主念其行道思慕<lb/>
<pb n="KR3k0061_WYG_046-21b"/>
使知音者於馬上作之觀其器中虚外實天地𧰼也盤<lb/>
員柄直隂陽叙也以方語目之故云琵琶杜摯以為興<lb/>
之秦末盖苦長城役百姓絃鞉而鼓之二者各有所據<lb/>
以意斷之烏孫近焉　古今樂録琵琶出於絃鞉　蔡<lb/>
琰十八拍琵琶本自出胡中緣琴翻出音律同　語林<lb/>
謝鎮西著紫羅襦據胡牀在大市佛圖門樓上彈琵琶<lb/>
作大道曲　世説桓大司馬曰謝仁祖企脚在北牖下<lb/>
彈琵琶故自有天際真人想　竹林七賢論阮咸善彈<lb/>
<pb n="KR3k0061_WYG_046-22a"/>
琵琶　世説范曄善彈琵琶能為新聲　南史褚淵善<lb/>
彈琵琶齊武帝在東宫宴集賜以金鏤柄銀柱琵琶<lb/>
朝野僉載唐太宗時西國進一胡善彈琵琶絃撥倍粗<lb/>
太宗不欲番人勝中國乃使羅黒黒隔帷聴之一遍而<lb/>
得帝謂番曰此曲吾宫人能之遂取大琵琶令黒黒帷<lb/>
下彈之不遺一字因驚歎辭去西國降者數十國　隋<lb/>
唐嘉話貞觀中彈琵琶裴洛兒始廢撥用手今俗謂搊<lb/>
琵琶是也　唐語林讓皇帝子瑀聞康崑崙奏琵琶曰<lb/>
<pb n="KR3k0061_WYG_046-22b"/>
琵聲多琶聲少是未可彈五十四絲大絃也樂家以自<lb/>
下逆鼓曰琵自上順鼓曰琶　髙齋詩話琵琶録云元<lb/>
和中曹保有子善才善才有子綱皆能琵琶又有裴興<lb/>
奴與曹同時樂府雜録云曹綱善運撥興奴長攏撚時<lb/>
人謂綱有右手興奴有左手　集異記唐岐王令王維<lb/>
鮮服齎琵琶同詣公主第奏新曲曰鬱輪袍　蔡寛夫<lb/>
詩話樂譜琵琶曲有轉闗六么取其聲調閒婉又有䕶<lb/>
索梁州謂其音節繁促　朝野僉載王沂者平生不解<lb/>
<pb n="KR3k0061_WYG_046-23a"/>
絃管忽旦睡至夜乃寤索琵琶彈之成數曲一名雀啅<lb/>
蛇一名胡王調一名胡𤓰苑　曲洧舊聞東坡云今琵<lb/>
琶有獨彈不合胡部諸調曰某宫多不可曉樂志又云<lb/>
凉州者本西凉所獻也其聲本宫調有大遍小遍貞元<lb/>
初樂工康崑崙寓其聲於琵琶奏於玊宸殿因號玊宸<lb/>
宫調予嘗聞琵琶中作轢弦薄媚者乃云是玊宸宫調<lb/>
也　筆談十二律各七均乃成八十四調唐元稹詩云<lb/>
琵琶宫調八十一人多不喻及見賀懐智琵琶譜序云<lb/>
<pb n="KR3k0061_WYG_046-23b"/>
八十四調内黄鐘太蔟林鐘宫聲絃中須管色定絃其<lb/>
餘八十一調皆以此為准更不用管色也始悟　異苑<lb/>
南屏國岳在姑孰有鬼附之每占吉凶輒先索琵琶隨<lb/>
彈而言事有騐或云是老鼠所作名曰靈侯　李濟翁<lb/>
資暇録紅豆其木有文可為琵琶槽　張表臣珊瑚鈎<lb/>
詩話客有獻李衛公以古木者云有異公命剖之作琵<lb/>
琶槽自然其文成白鴿　樂志髙麗伎琵琶以蛇皮為<lb/>
槽厚寸餘有鱗甲楸木為面𧰼牙為捍撥畫國王形<lb/>
<pb n="KR3k0061_WYG_046-24a"/>
明皇雜録天寳中中官白秀正自蜀使回得琵琶以獻<lb/>
其槽邏以沙檀為之温潤如玊光曜可鑒有金縷紅文<lb/>
蹙成雙鳳貴妃每抱琵琶奏之音韻凄清飄出雲外諸<lb/>
貴主洎虢國夫人皆師貴妃為琵琶弟子每授曲畢廣<lb/>
有獻遺　貴妃别𫝊貴妃琵琶以龍香板為撥　開元<lb/>
遺事賀懐智琵琶以石為槽以鵾雞筋作絃用鐵撥彈<lb/>
之　酉陽雜俎古琵琶絃用鵾雞筋開元中段師能彈<lb/>
琵琶用皮絃　程大昌演繁露葉少藴謂琵琶以放撥<lb/>
<pb n="KR3k0061_WYG_046-24b"/>
重為精絲絃不禁即斷故精者以皮為之歐公時士人<lb/>
杜彬能之故公詩曰杜彬琵琶皮彈絃自從彬死世莫<lb/>
傳玊練繅聲入黄泉陳後山嘗疑無用皮者然元稹琵<lb/>
琶歌傾聲少得似雷吼纒絃不敢作羊皮又曰鵾絃鐵<lb/>
撥響如雷房千里大唐雜録載春州土人彈小琵琶以<lb/>
狗腸為絃聲甚凄楚合三物觀之以皮造絃不為無證<lb/>
若詳求元語恐是羊皮為質而練絲纒裹其上資皮為<lb/>
勁而其聲還出於絲故歐公亦曰玊練繅聲也　紺珠<lb/>
<pb n="KR3k0061_WYG_046-25a"/>
琵琶有六絃者唐史盛作八絃者北齊李德忱作十三<lb/>
絃者唐鄭喜作<lb/>
名𩔖　武夷山記吕真人鍾離先生㑹武夷山吕阿香<lb/>
戞圓腹注圓腹琵琶也　女紅志孔貴嬪琵琶名懐風<lb/>
　樂志隋有琵琶圓體修頸而小號曰秦漢子盖絃鼗<lb/>
之遺制出於胡中𫝊為秦漢所作　栁氏舊聞羯胡犯<lb/>
京上<hi>唐明皇</hi>欲遷幸復登華蕚樓置酒乃命進玉環玉環<lb/>
者睿宗所御琵琶也異時上長樂宫中常置别榻以帕<lb/>
<pb n="KR3k0061_WYG_046-25b"/>
覆之不以雜他樂器而未嘗持用至是命樂工賀懐智<lb/>
取調之又命禪定僧段師<hi>名善本</hi>彈之　合璧事𩔖唐文<lb/>
宗朝内庫有二琵琶號大忽雷小忽雷時有内人名鄭<lb/>
中丞善彈之<hi>按琴苑琴亦有大小忽雷</hi>　珍珠船馮道之子能彈琵<lb/>
琶以皮為絃世宗令彈深善之因號琵琶為遶殿雷<lb/>
南蠻𫝊西舍利獻其國樂至成都韋臯以其樂器異常<lb/>
乃圖畫以獻有龍首琵琶一如龜茲製而項長二尺六<lb/>
寸餘腹廣六寸二龍相向為首有軫柱各三絃隨其數<lb/>
<pb n="KR3k0061_WYG_046-26a"/>
兩軫在項一在頸其覆形如獅子有雲頭琵琶一形如<lb/>
前面飾虺皮四面有牙釘以雲為首軫有花𧰼品字三<lb/>
絃覆手皆飾虺皮刻捍撥為舞崑崙狀而彩飾之　席<lb/>
上腐談琵琶又名鼙婆唐詩琵字皆作入聲音弼王昭<lb/>
君琵琶壊使胡人重造而其形小昭君笑曰渾不似今<lb/>
訛為胡撥四　正字通元志天樂一部有火不思制似<lb/>
琵琶直頭有小槽圓腹如半瓶以皮為面四絃皮絣同<lb/>
一孤柱今山陜中州彈琥珀詞其制似之盖火不思之<lb/>
<pb n="KR3k0061_WYG_046-26b"/>
轉語也<lb/>
　　　阮咸<lb/>
國史纂異有人破古塜得銅器似琵琶身正圓人莫能<lb/>
辨元行冲曰此阮咸所作器也命易以木而絃之其聲<lb/>
亮雅樂家謂之阮咸　事物原始以其形似月聲合琴<lb/>
故又名月琴　合璧事𩔖阮琴本阮咸所製備五音可<lb/>
彈琴操蜀人蒯朗於古墓中得此器以銅為之後依其<lb/>
製以木為之因名阮咸又名月琴近世方格小為雙韻<lb/>
<pb n="KR3k0061_WYG_046-27a"/>
亦名阮其有依琵琶様制者名曰要琵琶　升菴外集<lb/>
今有圓槽而十三柱者世號為阮亦號阮咸<lb/>
　　　筝<lb/>
釋名筝施絃髙急筝筝然也　風俗通筝秦聲也或曰<lb/>
蒙恬所造五絃筑身今并涼二州筝形如瑟不知誰改<lb/>
也　同話録黄帝破古瑟五十絃為二十五絃秦人鼓<lb/>
瑟兄弟争之又破為兩筝之名自此始令之制十三絃<lb/>
而舊制亦有十二絃者謂之<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>筝世俗有樂器小而用<lb/>
<pb n="KR3k0061_WYG_046-27b"/>
七絃名軋筝今乃謂之<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>或云蒙恬分瑟為兩則恐無<lb/>
争之義　集韻秦俗薄惡有父子争瑟者各入其半遂<lb/>
名為筝　傅𤣥筝賦上圓𧰼天下平𧰼地中空准六合<lb/>
絃柱擬十二月設之則四𧰼在鼓之則五音𤼵斯乃仁<lb/>
智之器也　阮瑀筝賦筝長六尺以應律數絃有十二<lb/>
𧰼四時柱髙三寸𧰼三才　急就篇註筝瑟𩔖本十二<lb/>
絃今則十三　唐禮樂志五曰絲為琴為瑟為頌瑟頌<lb/>
瑟筝也　道籥筝一名東宛　𩔖山長離筝名武夷山<lb/>
<pb n="KR3k0061_WYG_046-28a"/>
謝英妃撫長離　劉禹錫與栁子厚書間𤼵書得筝以<lb/>
為其工獨得於天姿使木聲絲聲均其所自出抑折愉<lb/>
繹學者無能如　樂志西京伎有彈筝搊筝各一　藝<lb/>
文𩔖聚傅子曰郝素善彈筝雖伯牙妙手吳姬竒聲無<lb/>
以加之　南史何承天善彈筝文帝賜以銀裝筝　𩔖<lb/>
林梁羊侃性喜音律有彈筝人陸太喜著鹿角爪長七<lb/>
寸　音樂㫖歸彈筝者用骨爪長寸餘以代指　藝林<lb/>
伐山妓女以鹿角琢為爪以彈筝曰繫爪梁簡文筝詩<lb/>
<pb n="KR3k0061_WYG_046-28b"/>
停絃時繫爪又曰義甲唐劉言史詩送却玻瓈義甲聲<lb/>
又杜詩銀甲彈筝用李義山詩十二學彈筝銀甲不曾<lb/>
卸劉氏云銀為指甲取其有聲　升菴外集<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>筝多撮<lb/>
琵琶多拶　南蠻𫝊西舍利獻其國樂至成都有筝二<lb/>
其一形如鼉長四尺有四足虛腹以鼉皮飾背面及仰<lb/>
肩如琴廣七寸腹闊八寸尾長尺餘卷上虚中施闗以<lb/>
張九絃左右一十八柱其一面飾彩花傅以虺皮為别<lb/>
　薛用弱集異記元和中都尉韋宥舟行見新絲筝絃<lb/>
<pb n="KR3k0061_WYG_046-29a"/>
周纒蘆心宥即拔蘆伸絃其長倍尋則試縱之應手復<lb/>
結宥以付筝妓將安之惟短二三寸耳食頃則已蜿蜒<lb/>
舒展選蠕搖動雙眸瞭然矣駭而投於江風浪交作俄<lb/>
有白龍長百丈挐攫昇天<lb/>
　　　筑<lb/>
釋名筑以竹鼓之也如筝細項　續𥙷北堂書抄筑形<lb/>
如琴十三絃項細肩圓鼓法以左手扼之右手以竹尺<lb/>
擊之隨調應律唐代編入雅樂按此制身長四尺二寸<lb/>
<pb n="KR3k0061_WYG_046-29b"/>
項長三寸圓四寸五分頭七寸五分闊七寸五分下闊<lb/>
六寸五分　史記髙漸離擊筑荆軻和而歌　西京雜<lb/>
記戚夫人善擊筑<lb/>
　　　箜篌<lb/>
釋名箜篌師延所作靡靡之樂後出於桑間濮上之地<lb/>
盖空國之侯所好也　風俗通箜篌一名坎侯武帝祀<lb/>
太山太一后土令樂人侯調<hi>一作侯暉</hi>依琴作坎侯言其坎<lb/>
坎應節也侯以姓冠章也　初學記或曰空侯取其空<lb/>
<pb n="KR3k0061_WYG_046-30a"/>
中　曾益昌谷集註三才圖㑹器用圖箜篌似瑟而小<lb/>
首尾翹上首刻如猴狀虛其中下以兩架承之用兩手<lb/>
撥彈即臥箜篌也豈箜篌又空猴之誤歟　升菴外集<lb/>
空侯今加竹贅矣其器絲木二物與竹了無相干也大<lb/>
樂部空侯二十三絃在樂器中最大且髙凡琴瑟<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>筝<lb/>
琵琶阮咸之屬皆絲木相去僅未寸許惟空侯絲與木<lb/>
相去逺聲自空出沈約宋書控<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>宫引第一商引第二<lb/>
以空侯為控<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>足知其説矣　琴操箜篌引者朝鮮津<lb/>
<pb n="KR3k0061_WYG_046-30b"/>
卒霍里子髙所作也有一征夫披髪提壺涉河而渡其<lb/>
妻追止之不及墮河而死妻乃號天嘘唏鼓箜篌而歌<lb/>
曰公無渡河公竟渡河墮河而死公當奈何曲終亦投<lb/>
河死子髙援琴作其歌故曰箜篌引　續漢書靈帝好<lb/>
胡服作胡箜篌　酉陽雜俎魏髙陽王雍美人徐月華<lb/>
能彈卧箜篌為明妃出塞之聲　隋音樂志立箜篌出<lb/>
自西域非中國舊器也　羣書考索竪箜篌胡樂也體<lb/>
曲而長二十二絃竪抱於懐兩手齊奏俗謂之擘箜篌<lb/>
<pb n="KR3k0061_WYG_046-31a"/>
　樂志天竺伎有鳳首箜篌一　捜神記晉永嘉中有<lb/>
神見兖州自號樊道基有嫗號成夫人夫人好音樂能<lb/>
彈箜篌聞人絃歌輒起舞　海空智藏經譬如箜篌隨<lb/>
風出聲何絃有音何絃無音　許彦周詩話箜篌狀如<lb/>
張箕探手摘絃出聲　杜氏通典箜篌古施郊廟雅樂<lb/>
近代專用於楚聲或謂師延靡靡樂非也<lb/>
　<lb/>
　<lb/>
<pb n="KR3k0061_WYG_046-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷四十六<lb/>
</p>
<p>
</p>
  </div>
</body>
</text>
</TEI>
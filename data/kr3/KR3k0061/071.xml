<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷七十一</head>
    <p>
<pb n="KR3k0061_WYG_071-1a"/>
欽定四庫全書<lb/>
　格致鏡原卷七十一　　　大學士陳元龍撰<lb/>
　　花𩔖<hi>二</hi>
　　　牡丹花<hi>附秋牡丹</hi>　<hi>纏枝牡丹/</hi>　<hi>魚兒牡丹</hi>
總論　廣雅白木牡丹也　本草牡丹一名鹿韭一名<lb/>
䑕姑　格物論牡丹謂之花王　濓溪集牡丹花之富<lb/>
貴者也　賈耽花譜牡丹唐人謂之木芍藥天寳中禁<lb/>
中初重木芍藥得四本紅紫淺紅通白移植于興慶池<lb/>
<pb n="KR3k0061_WYG_071-1b"/>
東沉香亭　彚苑南人謂牡丹為百兩金　清異錄張<lb/>
翊造化經一品九命牡丹第二　花木雜考宋張景脩<lb/>
以十二花為十二客牡丹為貴客　天寳遺事眀皇宿<lb/>
酒初醒凭妃子肩同看木芍藥上折一枝與妃子遞嗅<lb/>
其艶曰此花香艶尤能醒酒今名木芍藥為醒酒花<lb/>
歐陽脩牡丹記牡丹出丹州延州東出青州南亦出越<lb/>
州而出洛陽者今為天下第一洛陽人於他花不甚惜<lb/>
謂之果子花曰某花至牡丹則不名直曰花葢謂天下<lb/>
<pb n="KR3k0061_WYG_071-2a"/>
真花獨牡丹不假曰牡丹而可知也　陸游牡丹譜天<lb/>
彭號小西京以其俗好花有京洛之遺風在寒食前者<lb/>
謂之火前花其開稍久火後則易落最喜隂晴相半時<lb/>
謂之飬花天栽接剔治各有其法謂之弄花有弄花一<lb/>
年看花十日之語　僧仲殊花品序越中牡丹開時賞<lb/>
者不問親疎謂之看花局此月多有輕雲㣲雨謂之養<lb/>
花天　全芳備祖洛人謂穀雨為牡丹厄　羣芳譜中<lb/>
秋為牡丹生日移栽必旺　清異錄常以九月取角屑<lb/>
<pb n="KR3k0061_WYG_071-2b"/>
硫黄碾如麪拌細土挑動花根壅罨入土一寸出土三<lb/>
寸地脉既暖立春漸有花蕾如粟粒即搯去惟畱中心<lb/>
一蕊氣聚故花肥至開時大如盌面　花木考凡牡丹<lb/>
最忌麝香有人帶香入園其花即時萎落今汴中種牡<lb/>
丹者於園之四圍種辟麝數株其枝葉𩔖冬青每開花<lb/>
時辟麝正𤼵新葉氣味辣臭能辟麝香使不傷花　珍<lb/>
珠船牡丹將開不可多灌土寒則開剪花欲急急則花<lb/>
牀無傷　張謙徳缾花譜缾中折供牡丹花宜蜜飬蜜<lb/>
<pb n="KR3k0061_WYG_071-3a"/>
仍不壞　龍城錄洛人宋單父有種萟術上皇召至驪<lb/>
山種牡丹花萬本色様各不同内人呼為花師　復齋<lb/>
漫錄孟蜀時李昊每將牡丹花數枝遺朋友以興平酥<lb/>
同贈曰俟花凋謝即以酥煎食之無棄穠艶　異人録<lb/>
張茂卿好事園有一樓接牡丹於椿樹之杪花盛開時<lb/>
延客登樓賞之　種樹書立春若是子日於茄根上接<lb/>
牡丹花不出一月即爛熳　李廌洛陽名園記天王院<lb/>
花園無他池亭獨有牡丹數十萬本凡城中頼花以生<lb/>
<pb n="KR3k0061_WYG_071-3b"/>
者畢家于此花時張幙幄列市肆筦絃其中城中士女<lb/>
絶烟火遊之過花時則復為丘墟破垣遺竈相望矣<lb/>
錦里新聞牡丹坪環坪皆牡丹也春時花𤼵傾城出遊<lb/>
鴛鴦燕子飛翔坪上<lb/>
述始　格物論自謝康樂集中始言永嘉水間竹際多<lb/>
有之唐開元末裴士淹得之汾州天寳中為都城竒賞<lb/>
矣　古今注北齋揚子華畫牡丹極分眀則知北齊已<lb/>
有牡丹矣　舒元輿賦序天后之鄉西河也精舍下有<lb/>
<pb n="KR3k0061_WYG_071-4a"/>
牡丹其花特異天后歎上苑之有闕因命移植焉由此<lb/>
京國牡丹日盛　羣芳譜武后詔遊後苑百花俱開牡<lb/>
丹獨遲遂貶於洛陽故洛陽牡丹冠天下　野客叢書<lb/>
歐陽謂牡丹初不載文字自則天已後始盛唐人如沈<lb/>
宋元白之流皆善咏花寂無傳焉唯劉夢得有咏魚朝<lb/>
恩宅牡丹一詩苕溪漁隱容齋隨筆引劉夢得元白數<lb/>
詩以證歐公之誤予按龍城録載高宗宴羣臣賞雙頭<lb/>
牡丹則知在唐已見於高宗之時矣　歐陽脩洛陽風<lb/>
<pb n="KR3k0061_WYG_071-4b"/>
土記春時城中無貴賤挿花雖負擔者亦然洛陽至東<lb/>
京六驛舊不進花今李相廸畱守時始進御一日夕至<lb/>
京所進不過姚黄魏紫三四朶用菜葉實竹籠子藉覆<lb/>
之以蠟封花蒂乃數日不落洛陽家家有之而少大樹<lb/>
者葢花不接則不佳而接花尤工者謂之門園子豪家<lb/>
無不邀之姚黄一接頭值錢五千秋時立劵買之至春<lb/>
見花乃歸其值洛人甚惜此花不欲傳有權貴求其接<lb/>
頭者或湯中蘸殺與之魏花初出時接頭亦值錢五千<lb/>
<pb n="KR3k0061_WYG_071-5a"/>
今尚值一千接湏社後重陽前過此不佳也　胡元質<lb/>
牡丹記蜀中自李唐後未有此花凡圖畫者皆名洛陽<lb/>
花至偽蜀宣華苑中牡丹雙開者十黄者白者俱三黄<lb/>
白相間者四後主宴苑中賞之而花盛矣有花面徑七<lb/>
八寸葉至五十者有檀心如墨者香聞五十歩及蜀平<lb/>
花散落民間小東門外有張百花李百花之號　陸游<lb/>
牡丹譜牡丹在中州洛陽為第一在蜀天彭為第一曩<lb/>
時永寧院有僧種花最盛俗謂之牡丹院其後州民嘗<lb/>
<pb n="KR3k0061_WYG_071-5b"/>
買洛中新花以歸花户始盛皆以接花為業而天彭之<lb/>
花遂冠兩川彭人謂多葉者京花單葉者川花云<lb/>
黄色　青𤨏高議明皇宫中牡丹品最上者御衣黄次<lb/>
曰甘草黄次曰建安黄次皆紅紫各有佳名終不出三<lb/>
花之上他日宫中貢一尺黄花面幾一尺高數寸祗開<lb/>
一朶絳幃籠䕶之帝未及賞㑹為鹿衘去後應禄山之<lb/>
亂　海山記煬帝闢地為西苑易州進牡丹有一拂黄<lb/>
軟條黄延安黄等名　清異録洛陽大内臨芳殿莊宗<lb/>
<pb n="KR3k0061_WYG_071-6a"/>
所建牡丹千餘本有小黄嬌卵心黄　合璧事𩔖有獻<lb/>
黄花乞名者潞公名之曰女貞黄　洛陽牡丹記姚黄<lb/>
者千葉黄花出於民姚氏家牛黄亦千葉出牛氏家比<lb/>
姚黄差小真宗祠汾隂還過洛陽牛氏獻此花甘草黄<lb/>
單葉色如甘草　天彭牡丹譜禁苑黄閒淡高秀可亞<lb/>
姚黄慶雲黄者花葉重複郁然輪囷故名黄氣毬者淡<lb/>
黄檀心青心黄者花心正青有兩品或正圓如毬或層<lb/>
起成樓子　羣芳譜瑪瑙盤赤黄色五瓣樹髙二三尺<lb/>
<pb n="KR3k0061_WYG_071-6b"/>
葉頗短蹙<lb/>
紅色　海山記煬帝西苑牡丹有頳紅鞓紅飛來紅袁<lb/>
家紅醉妃紅雲紅天外紅先春紅等名　青𤨏高議眀<lb/>
皇時有獻牡丹名楊家紅者適貴妃勻面口脂在手印<lb/>
於花上來歳花開有指印紅迹名一捻紅　清異録洛<lb/>
陽大内牡丹有御衣紅火𦦨紅　歐記其初唯有蘇家<lb/>
紅賀家紅林家紅之𩔖皆單葉花當時為第一自千葉<lb/>
花出後俱黜矣今人不復種也　合璧事𩔖范景仁入<lb/>
<pb n="KR3k0061_WYG_071-7a"/>
洛有獻淺紅牡丹乞名者名之曰洗粧紅　洛陽牡丹<lb/>
記魏花者千葉肉紅出於魏相仁溥家此花初出時人<lb/>
欲見之者輙十數錢乃得登舟渡池至花所魏氏日收<lb/>
十數緡有數其葉者云至七百葉錢思公嘗曰人謂牡<lb/>
丹為花王今姚黄真為王而魏乃后也鞓紅者單葉湥<lb/>
紅亦名青州紅其色𩔖腰帶故名獻來紅者花大多葉<lb/>
淺紅添色紅者多葉花始開而白經日漸紅至其落乃<lb/>
𩔖湥紅九蕊真珠千葉紅花葉上有一白㸃如珠而葉<lb/>
<pb n="KR3k0061_WYG_071-7b"/>
宻蹙其蕊為九叢蓮花蕚多葉紅花青趺三重如蓮花<lb/>
朱砂紅多葉紅花甚鮮向日視之如猩血潛溪緋千葉<lb/>
出於潛溪寺本是紫花忽于叢中特出緋者不過一二<lb/>
朶明年移在他枝洛人謂之轉<hi>音篆</hi>枝花細葉粗葉夀安<lb/>
皆千葉肉紅花出夀安縣錦屏山中紅葉者尤佳一擫<lb/>
紅多葉淺紅花葉杪湥紅一㸃如人以三指擫之丹州<lb/>
延州花皆千葉紅花　天彭牡丹譜狀元紅者重葉湥<lb/>
紅人以之冠花品多葉者謂之第一架葉少色稍淺者<lb/>
<pb n="KR3k0061_WYG_071-8a"/>
謂之第二架以其高出衆花之上故名祥雲者千葉淺<lb/>
紅狀如朶雲故名紹興春者色淡佇而花尤富大者徑<lb/>
尺紹興中始傳胭脂樓者深淺相間如胭脂染成重趺<lb/>
累蕚狀如樓觀一丈紅湥紅頗近紫色花面大幾尺故<lb/>
名鹿胎紅色微帶黄上有白㸃歐公花品有鹿胎花乃<lb/>
紫色與此異文公紅出於西京文潞公家故名迎日紅<lb/>
湥紅色花開最早而妖麗奪目故名雙頭紅者竝蒂駢<lb/>
蕚富貴紅者花葉正圓而厚他花皆落獨此抱枝而槁<lb/>
<pb n="KR3k0061_WYG_071-8b"/>
政和春者淺粉紅花有絲頭政和中始出瑞露蟬者粉<lb/>
紅花中抽碧心如合蟬狀疊羅者中間𤨏碎如疊羅紋<lb/>
又有彩霞勝疊羅乾花大千葉小千葉　曹明仲牡丹<lb/>
譜寳樓臺千葉高樓子湥紅大朶花邉微白亦名粉梢<lb/>
舞青猊千葉淡紅中心出二緑葉捲如獅子形古名睡<lb/>
緑蟬錦團絲千葉紅花宻瓣攢簇如絲古名波斯頭醉<lb/>
春容千葉淡紅樓子梗柔弱古名醉楊妃　彚苑金花<lb/>
狀元紅大瓣平頭微紫每瓣上有黄鬚故名七寳冠千<lb/>
<pb n="KR3k0061_WYG_071-9a"/>
葉樓子難開又名八寳旋心醉胭脂千葉樓子莖長每<lb/>
開頭垂下紅剪絨紅繡毬羊血紅錦袍紅海天霞俱千<lb/>
葉平頭西𤓰穰有大紅有桃紅俱千葉樓子殿春芳美<lb/>
人紅皺葉桃紅翠粧紅陳州紅俱千葉樓子四面鏡嬌<lb/>
紅樓臺海雲紅　羣芳譜罌粟紅茜花瓣合櫳湥檀心<lb/>
葉如西施而尖長　洞微志都虞侯金治所居堂植牡<lb/>
丹花色如血謂之金含稜每瓶子頂上有碎金絲如蛺<lb/>
蝶之狀<lb/>
<pb n="KR3k0061_WYG_071-9b"/>
紫色　清異録洛陽大内牡丹有紫龍杯三雲紫盤紫<lb/>
酥等名　洛陽牡丹記左花者千葉紫花出左氏家葉<lb/>
宻而齊如截亦名平頭紫葉底紫者千葉紫花其色如<lb/>
墨亦謂之墨紫花在叢中旁生一大枝引葉覆其上其<lb/>
開也比他花可延十日之久唐末有中官為觀軍容使<lb/>
者花出其家故又名軍容紫鹿胎紫者多葉紫花有白<lb/>
㸃如鹿胎之紋　天彭牡丹譜紫繡毬一名新紫花葢<lb/>
魏花之别品如繡毬狀亦有起樓者為天彭紫花之冠<lb/>
<pb n="KR3k0061_WYG_071-10a"/>
乾道紫色稍淡而暈紅潑墨者單葉湥黑如墨葛巾紫<lb/>
花圓正面富麗如世人所戴葛巾狀福嚴紫重葉紫花<lb/>
　升菴詞品朝天紫本蜀牡丹花名其色正紫故名後<lb/>
以為曲名以紫作子非也　羣芳譜紫金荷花大盤而<lb/>
紫赤色五六瓣中有黄蕊花平如荷葉狀　彚苑腰金<lb/>
紫千葉中有黄鬚一圍瑞香紫千葉大瓣茄花紫千葉<lb/>
樓子又名藕絲紫姑仙千葉樓子大瓣又有紫羅𫀆烟<lb/>
籠紫三學士<lb/>
<pb n="KR3k0061_WYG_071-10b"/>
白色　清異録洛陽大内牡丹有雪夫人粉奴香　洛<lb/>
陽牡丹記一百五者多葉白花洛花以榖雨為開候而<lb/>
此花以一百五日開最先玉版白者單葉白花細長如<lb/>
拍板狀色如玉湥檀心　天彭牡丹譜玉樓子花白起<lb/>
樓劉師哥者白花帶微紅多至數百葉纎妍可愛玉覆<lb/>
盆者一名玉炊餅圓頭白花醉西施者粉白花中間紅<lb/>
暈如酡顔　曹眀仲牡丹譜玉盤盂千葉純白中有大<lb/>
金蕊如杯香氣清逺其徑盈尺開于清明時諸花之最<lb/>
<pb n="KR3k0061_WYG_071-11a"/>
先者　彚苑紫玉千葉白瓣中有紅絲紋大尺許玉芙<lb/>
蓉千葉樓子成樹則開素鸞嬌千葉樓子玉兎天香二<lb/>
種一早開頭微小一晩開頭極大中出二瓣如兎耳醉<lb/>
楊妃二種一千葉樓宜陽一平頭極大不耐日粉西施<lb/>
千葉甚大玉樓春千葉多雨盛開觀音面千葉開𦂳不<lb/>
甚大粉娥嬌千葉白色帶淺紅即膩粉粧西天香開早<lb/>
初甚嬌三四日則白萬卷書千葉花瓣皆卷筒又名玉<lb/>
玲瓏白剪絨又名白瓔珞千葉平頭瓣上如鋸齒又有<lb/>
<pb n="KR3k0061_WYG_071-11b"/>
無瑕玉羊脂玉玉繡毬鳯尾白水晶毬　羣芳譜檀心<lb/>
玉鳯瓣中有湥檀色<lb/>
雜色　酉陽雜俎長安興唐寺有牡丹一窠唐元和中<lb/>
著花一千二百朶其色有正暈倒暈淺紅湥紫黄白檀<lb/>
等獨無湥紅又有重臺花花有面徑八寸者長安興善<lb/>
寺素師院牡丹絶佳元和末一枝花合歡　海山記煬<lb/>
帝西苑牡丹有顫風嬌　清異録洛陽大内牡丹有百<lb/>
葉仙人月宫花蓬萊相公太平樓閣等名　蜀志宋祁<lb/>
<pb n="KR3k0061_WYG_071-12a"/>
帥蜀彭州守送花十品尤愛重錦被堆　洛陽牡丹記<lb/>
鶴林紅多葉其末白而本肉紅如鴻鵠羽毛倒暈檀心<lb/>
者多葉紅花凡花近蕚色湥末漸淺此花自外湥色近<lb/>
蕚反淺白而湥檀㸃其心　天彭牡丹譜金腰樓玉腰<lb/>
樓皆粉紅而起樓子黄白間之　彚苑醉仙桃千葉花<lb/>
外白内紅銀紅毬千葉外白内紅色極嬌圓如毬赤玉<lb/>
盤千葉平頭外白内紅　墨莊漫録宣和中洛中花工<lb/>
以藥壅培于白牡丹根下次年花作淺碧色號歐家碧<lb/>
<pb n="KR3k0061_WYG_071-12b"/>
歳貢禁府價在姚黄上上嘗賜近臣外廷所未識也<lb/>
花木考緑蝴蜨南人呼為佛頭青西人呼為鴨蛋青放<lb/>
蕊時純緑又名緑牡丹　五雜組牡丹有墨色者湏出<lb/>
芽時以墨水溉其根比開花作蔚藍色尤竒也　彚苑<lb/>
駝褐裘千葉樓子大瓣色𩔖褐衣<lb/>
花幻　開元遺事眀皇時沈香亭前木芍藥一日忽開<lb/>
一枝兩頭朝則湥紅午則湥碧暮則湥黄夜則粉白香<lb/>
艶各異帝曰此花木之妖也　仙傳拾遺吏部侍郎韓<lb/>
<pb n="KR3k0061_WYG_071-13a"/>
愈甥忘其名姓弱冠慕雲水不歸杳絶音信元和中忽<lb/>
還長安吏部與語甚竒之問其伎能染花紅者可使碧<lb/>
或一朶具五色遂於吏部後堂前染白牡丹一叢云來<lb/>
春必作含稜碧色又四面合有一朶五色者無何潛去<lb/>
不知所之明年春牡丹花開數朶花色一如其説　維<lb/>
揚志元豐七年地蔵寺殿後牡丹一莖五色　珍珠船<lb/>
宣和七年牡丹皆開作金色又變黑色　花木考紹興<lb/>
三十一年饒州鄱陽縣石門民家籬竹生重臺牡丹<lb/>
<pb n="KR3k0061_WYG_071-13b"/>
秋牡丹　羣芳譜草本徧地蔓延葉似牡丹差小花似<lb/>
菊之紫鶴翎黄心秋色寂寥花間植數枝足壯秋容<lb/>
纒枝牡丹　高濓藝花譜柔枝倚附而生花有牡丹態<lb/>
度甚小纏縛小屏爛然有雅趣　本草花粉紅色亦有<lb/>
千葉者<lb/>
魚兒牡丹　周必大詩序得之湘中花紅而蕊白狀𩔖<lb/>
雙魚纍纍相比枝不勝壓而下垂葉與牡丹無異亦以<lb/>
二月開<lb/>
<pb n="KR3k0061_WYG_071-14a"/>
　　　芍藥花<lb/>
總論　詩鄭風贈之以勺藥　古今注將離贈芍藥芍<lb/>
藥一名可離　廣雅攣夷芍藥也　本草經芍藥一名<lb/>
白犬生山谷及中嶽<hi>昔有獵者見白犬入地中掘得一草根擕歸植之明年花開乃芍藥</hi>
<hi>也故謂芍藥為白犬</hi>　本草芍藥猶綽約美好貌一名餘容一名<lb/>
鋋一名犁食　埤雅芍藥有千葉者俗呼小牡丹今羣<lb/>
芳中牡丹品第一芍藥第二故世謂牡丹為花王芍藥<lb/>
為花相　清異録桑維翰曰唐末文人有謂芍藥為婪<lb/>
<pb n="KR3k0061_WYG_071-14b"/>
尾春者婪尾酒乃最後之杯芍藥殿春亦得是名　張<lb/>
翊花經三品七命芍藥為首　王觀芍藥譜維揚芍藥<lb/>
甲天下與洛陽牡丹竝稱居人以治花相尚方九十月<lb/>
時悉出其根滌以甘泉然後剥削老硬病腐之處揉調<lb/>
沙糞以培之易其故土大約三年或二年一分不分則<lb/>
舊根老硬而侵蝕新芽故花不成就分之數則小而不<lb/>
舒不分與分之大數皆花之病也花之顔色之湥淺與<lb/>
葉蕊之繁盛皆出于培壅剥削之力花既萎落亟剪去<lb/>
<pb n="KR3k0061_WYG_071-15a"/>
其子屈盤枝條使不離散故脉理不上行而皆歸於根<lb/>
明年新花繁而色潤揚之人無貴賤皆喜戴花故開眀<lb/>
橋之間方春之月拂旦有花市焉　孔常父序揚州芍<lb/>
藥名于天下四方市種以歸者多矣一歳而小變三歳<lb/>
而大變卒與常花無異由是芍藥之美益專于揚州焉<lb/>
大抵粗者先開佳者後𤼵高至尺餘廣至盈手其色以<lb/>
黄為最貴所謂緋紅千葉乃其下者　許彦周詩話鄭<lb/>
詩伊其相謔贈之以勺藥陸農師説芍藥破血欲其不<lb/>
<pb n="KR3k0061_WYG_071-15b"/>
成子姓耳不知真有此意否　爾雅翼勺藥制食毒古<lb/>
有芍藥醬合蘭桂五味以助諸食<lb/>
述始　古琴疏帝相元年條谷貢桐芍藥帝命羿植桐<lb/>
於雲和命武羅伯植芍藥於後苑　通志草木略芍藥<lb/>
著於三代之際風雅之所流咏牡丹初無名故依芍藥<lb/>
以為名亦如木芙蓉之依芙蓉以為名也牡丹晩出唐<lb/>
始有聞貴遊趨競遂使芍藥為落譜衰宗　王觀芍藥<lb/>
譜後論揚之芍藥甲天下其盛不知起於何代觀其今<lb/>
<pb n="KR3k0061_WYG_071-16a"/>
日之盛想古亦不減於此矣<lb/>
黄色　劉攽芍藥譜道粧成黄樓子也大葉中湥黄小<lb/>
葉數重又上展淡黄大葉枝條硬而絶黄此品非今日<lb/>
之黄樓子也乃黄絲頭中盛者或出四五大葉小𩔖黄<lb/>
樓子耳妬鵞黄黄絲頭也於大葉中一簇細葉雜以金<lb/>
線　王觀芍藥譜御衣黄黄色淺而葉疎蕊差湥散出<lb/>
於葉間其葉端色又微碧高廣𩔖黄樓子此種宜升絶<lb/>
品黄樓子盛者五七層間以金線其香尤甚袁黄冠子<lb/>
<pb n="KR3k0061_WYG_071-16b"/>
宛如髻子間以金線色比鮑黄峽石黄冠子如金線冠<lb/>
子其色湥如鮑黄鮑黄冠子大抵與大旋心同而葉差<lb/>
不旋色𩔖硫黄　孔武仲芍藥譜青苗黄樓子尹家二<lb/>
色黄樓子石壕黄道士黄黄絲頭　廣陵志御愛黄<lb/>
紅色　后山叢談廣陵芍藥有紅瓣而黄腰者號金帶<lb/>
圍無種有時而出則城中當有宰相　劉譜冠羣芳大<lb/>
旋心冠子也湥紅堆葉頂分四五旋其英宻簇廣可及<lb/>
半尺高可及六寸艶色絶妙可冠羣芳故名枝條硬葉<lb/>
<pb n="KR3k0061_WYG_071-17a"/>
疎大賽羣芳小旋心冠子也漸添紅而𦂳小盡天工栁<lb/>
浦青心紅冠子也於大葉中小葉宻直妖媚出衆㸃粧<lb/>
紅紅纈子也色紅而小積嬌紅淡紅樓子醉西施大軟<lb/>
條冠子也色淡紅枝條軟細湏以物扶助之淺粧勻粉<lb/>
紅冠子醉嬌紅湥紅楚州冠子也中心𦂳堆大葉葉下<lb/>
有一重金線妬嬌紅紅寳相冠子也紅樓子心中細葉<lb/>
上不堆大葉者縷金囊金線冠子也湥紅者於大葉中<lb/>
細葉下抽金線細細相雜怨春紅硬條冠子色絶淡堆<lb/>
<pb n="KR3k0061_WYG_071-17b"/>
葉試濃粧緋多葉也五七重皆平頭條赤而葉紫色取<lb/>
次粧淡紅多葉也亦平頭簇紅絲紅絲頭也大葉中一<lb/>
簇紅絲細細是也效殷粧小矮多葉也枝條低隨燥濕<lb/>
而出有三頭者雙頭者鞍子者銀縁者俱同根而土地<lb/>
肥瘠之異也三頭者聚一蕚而開名㑹三英雙頭者竝<lb/>
蒂而開二朶相背名合歡芳鞍子者兩邉垂下如所乗<lb/>
鞍狀名擬繡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>地絶肥而生銀縁者葉端一稜白色名<lb/>
銀含稜　王譜楊花冠子多葉白心色黄漸拂淺紅至<lb/>
<pb n="KR3k0061_WYG_071-18a"/>
葉端則更湥紅間以金線湖纈紅色湥淺相雜𩔖湖纈<lb/>
黽池紅開湏竝蕚或三頭者大抵花𩔖軟條也　孔譜<lb/>
紅樓子　廣陵志紅都勝觀音紅瑞蓮紅霓裳紅栁浦<lb/>
紅芳山紅延州紅綴珠紅紅旋心　水東日記宣廟命<lb/>
於文淵閣植淡紅芍藥一本後増植二本左純白右湥<lb/>
紅學士李賢名淡紅者曰醉仙顔湥紅者曰宫錦紅<lb/>
紫色　魏泰東軒筆録四枝正紫重跗累蕚中有金葉<lb/>
繞之名腰金紫　劉譜寳粧成髻子也色微紫於上十<lb/>
<pb n="KR3k0061_WYG_071-18b"/>
二大葉中宻生曲葉囘環裹抱團圓其高八九寸廣半<lb/>
尺餘每一小葉上絡以金線綴以玉珠香欺蘭麝竒不<lb/>
可紀疊香英紫樓子也廣五寸高盈尺于大葉中細葉<lb/>
二三十重上又聳大葉如樓閣狀擬香英紫寳相冠子<lb/>
也紫樓子心中細葉上不堆大葉者蘸金香紫單葉也<lb/>
是髻子開不成者於大葉中生小葉小葉尖蘸一線金<lb/>
色宿粧殷紫高多葉也條葉花竝𩔖緋多葉而枝葉絶<lb/>
高平頭聚香絲紫絲頭也大葉中一叢紫絲細細是也<lb/>
<pb n="KR3k0061_WYG_071-19a"/>
　孔譜茅山紫樓子　廣陵志紫都勝包金紫紫鱠盤<lb/>
小紫毬<lb/>
白色　劉譜曉粧新白纈子也如小旋心狀頂上四向<lb/>
葉端㸃小殷紅色每一朶上或三㸃或四五㸃象衣中<lb/>
之㸃纈也掬香瓊青心玉板冠子也本自茅山來白英<lb/>
團掬堅宻平頭素粧殘退紅茅山冠子也初開粉紅即<lb/>
漸退白青心而素淡試梅粧白冠子也白纈中無㸃纈<lb/>
者是也　東坡詩序東武舊俗每歳四月以芍藥供佛<lb/>
<pb n="KR3k0061_WYG_071-19b"/>
而今歳最盛中有白花正圓如覆盂其下十餘葉承之<lb/>
如盤姿格獨出因名之曰玉盤盂　學圃雜疏芍藥有<lb/>
一種蓮香白初淡紅後純白香如蓮花故名　水東日<lb/>
記文淵閣増植芍藥二本李賢名其純白者曰玉帶白<lb/>
　孔武仲譜玉逍遙<lb/>
　　　玫瑰花<lb/>
羣芳譜玫瑰一名徘徊灌生細葉多刺𩔖薔薇花色紫<lb/>
嬌艶芬馥有香有色堪入茶入酒入蜜南海諺云蛇珠<lb/>
<pb n="KR3k0061_WYG_071-20a"/>
千枚不及玫瑰玫瑰羙珠也今貴此花因以為名　資<lb/>
暇録梅槐叢有似薔薇而異其花葉稍大者時人謂之<lb/>
枚櫰實語訛强名也當呼為梅槐按江陵記云洪亭村<lb/>
下有梅槐樹因梅與槐合生而名今似薔薇者得非分<lb/>
枝條而演𦙍哉今葉形尚處梅槐之間取此為證不乃<lb/>
近乎若直使為玫瑰字豈百花中獨珍是耶抑取象于<lb/>
玫瑰耶　學圃雜疏玫瑰非竒卉也然色媚而香甚旖<lb/>
旎可食可佩園林中宜多種　農圃書玫瑰俗呼為離<lb/>
<pb n="KR3k0061_WYG_071-20b"/>
娘草大凡花木不宜常分獨此花嫩條新𤼵勿令乆存<lb/>
移别地則茂　西谿叢語玫瑰為刺客　西京雜記樂<lb/>
遊苑自生玫瑰樹　花木考洛中鬻花木者言嵩山湥<lb/>
處有碧色玫瑰　岩棲幽事天台有白玫瑰　高濓草<lb/>
花譜黄玫瑰出燕中花稍小于紫者紫玫瑰以糖霜同<lb/>
搗收藏謂之玫瑰醬　花史宋時宫中採玫瑰花雜腦<lb/>
麝作香囊氣甚清香<lb/>
　　　薔薇花<lb/>
<pb n="KR3k0061_WYG_071-21a"/>
本草經一名牛勒一名牛棘一名刺紅一名薔蘼一名<lb/>
山棗　格物論薔薇藤身葉似槐莖多刺花白色或紫<lb/>
或黄開時連春接夏不絶清馥可人　賈氏説林漢武<lb/>
與麗娟看花薔薇始開態若含笑帝曰此花絶勝佳人<lb/>
笑也麗娟戲曰笑可買乎帝曰可娟奉金百斤為買笑<lb/>
錢薔薇名買笑以此　清異録東平城南許司馬後圃<lb/>
薔薇太繁欲分於别地栽挿忽根下掘得一石如雞狀<lb/>
五色燦然人遂呼薔薇為玉雞苗　三餘贅筆張景脩<lb/>
<pb n="KR3k0061_WYG_071-21b"/>
十二客圖以薔薇為野客　益部方物記俗謂薔薇為<lb/>
錦被堆花　花譜其種有朱干薔薇荷花薔薇刺梅堆<lb/>
五色薔薇黄薔薇鵞黄薔薇白薔薇開時清馥結屏甚<lb/>
佳　寰宇記梁元帝竹林堂中多種薔薇有康家四出<lb/>
薔薇白馬寺黑薔薇長沙千葉薔薇竝以長格校其上<lb/>
使花葉相連下有十間花屋枝葉交映芬芳襲人　平<lb/>
泉草木記得㑹稽之百葉薔薇又得嵇山之重臺薔薇<lb/>
　藝花譜野薔薇有雪白粉紅二種採花拌茶瘧疾烹<lb/>
<pb n="KR3k0061_WYG_071-22a"/>
食即愈　香録薔薇紅色大食國為花露五代時蕃使<lb/>
蒲河散以十五缾効貢厥後罕至　妝樓記顯德五年<lb/>
昆明國獻薔薇水以灑衣衣敝而香不滅<lb/>
　　　酴醿花<hi>附刺䕷</hi>
格物總論藤身青莖多刺毎一頴著三葉葉面光緑背<lb/>
翠多缺刻青跗紅蕚及開時花變白帶淺碧其香微而<lb/>
清種者用大高架引之盤曲而上二三月間爛熳可觀<lb/>
也酴醿酒名世以花色似之故名　藝花譜荼䕷花大<lb/>
<pb n="KR3k0061_WYG_071-22b"/>
朶色白千瓣而香枝根多刺詩云開到荼䕷花事盡為<lb/>
當春盡時開耳外有蜜色一種　張翊花經一品九命<lb/>
酴醿第四　三餘贅筆張景脩以酴醿為雅客　詞話<lb/>
曾端伯取友於十花韻友酴醿也　西谿叢語酴醿為<lb/>
才客　清異録陶子召客于西宅為酴醿開樽坐人各<lb/>
撰小名得有思致者七曰賽白曰蔓君曰四字天花曰<lb/>
花聖人曰慈恩傅粉緑衣郎曰獨步春曰沉香宻友<lb/>
四川志成都縣出酴醿花有三種曰白玉碗曰出爐銀<lb/>
<pb n="KR3k0061_WYG_071-23a"/>
曰雲南紅色香俱美　曲洧舊聞蜀公居許下造長嘯<lb/>
堂前有酴醿架高廣可容數十客每春季花繁盛時燕<lb/>
客其下約曰有花飛墮酒中者為釂一大白號為飛英<lb/>
㑹　清異録脂粉流愛重酴醿盛開時置之書册中冬<lb/>
間取以挿髩葢花腊耳　花木續考酴醿海國所産為<lb/>
盛出大西洋國者花如中州之牡丹蠻中遇天氣凄寒<lb/>
零露凝結著他草木皆氷澌木稼殊無香韻惟酴醿瓊<lb/>
瑤晶瑩芬芳襲人若甘露焉夷女以澤體膩髪香經月<lb/>
<pb n="KR3k0061_WYG_071-23b"/>
不滅國人貯以鉛缾行販他國<lb/>
刺䕷　吳寛刺䕷詩荼䕷有數種同名而異字花開欲<lb/>
折難鋸鈎如棘刺　學圃餘疏有紅黄刺䕷二種絶似<lb/>
玫瑰而無香<lb/>
　　　木槿花<lb/>
爾雅椵木槿櫬木槿郭註别二名也如李樹華朝生夕<lb/>
隕或呼日及亦曰王蒸　詩鄭風顔如舜華陸璣疏舜<lb/>
一名木槿　埤雅木槿五月始華月令木槿榮是也花<lb/>
<pb n="KR3k0061_WYG_071-24a"/>
如葵朝開暮落一名舜葢瞬之義取諸此篤論曰日給<lb/>
之華如柰柰實而日給虛　本草名麗木又名蕣華<lb/>
南方草木狀朱槿枝葉婆娑自二月開花至仲冬花湥<lb/>
紅色五出大如蜀葵有蕊一條長於花葉上綴金屑日<lb/>
光所爍疑若熖生一叢開數百朶朝開暮落挿枝即活<lb/>
出高凉郡一名赤槿一名日及　東方朔與公孫𢎞書<lb/>
木槿夕死朝榮士亦不長貧　千金方小兒不可㺯槿<lb/>
花惹病痁槿為瘧子花故也　升菴外集朱槿之紅鮮<lb/>
<pb n="KR3k0061_WYG_071-24b"/>
重臺者永昌名之曰花上花　外國圖君子之國多木<lb/>
槿之花人民食之　酉陽雜俎那提槿花紫色兩重葉<lb/>
外重葉卷心心中抽莖高寸餘葉端分五瓣如蔕瓣中<lb/>
紫蘂莖上黄蘂　顧微廣州記平興縣有華樹似槿又<lb/>
似桑四時常有花可食甜滑無子此蕣木也　彚苑槿<lb/>
花有紅白葉可搗和水洗女子之髪以去垢　潘尼賦<lb/>
序朝菌者朝華而暮落世謂之木槿　正字通莊子朝<lb/>
菌不知晦朔朝菌非木槿也潘尼朝菌賦混合為一物<lb/>
<pb n="KR3k0061_WYG_071-25a"/>
誤　蘇彦舜華詩序其為華也色甚鮮麗迎晨而榮日<lb/>
中則衰至夕而零莊周載朝菌不知晦朔况此朝不及<lb/>
夕者乎<lb/>
　　　佛桑花<lb/>
花木考佛桑葉似桑花湥紅俗呼照殿紅　格物叢話<lb/>
樹生枝柯柔弱葉湥緑微澀如桑花赤大如蜀葵　余<lb/>
皇日疏佛桑出嶺南枝葉𩔖江南槿樹花𩔖中州芍藥<lb/>
而輕柔過之開時當二三月間五色婀娜可愛有湥紅<lb/>
<pb n="KR3k0061_WYG_071-25b"/>
湥紫淺紅淡紅數種剪挿於土即活　臨漳志花似槿<lb/>
四時常開婦人簪帶之　清漳志佛桑花比朱槿頗耐<lb/>
乆葢二種也　羣芳譜東海日出處有扶桑樹佛桑花<lb/>
光𦦨照日似之故亦名扶桑<lb/>
　　　木香花<lb/>
羣芳譜木香花灌生條長有刺如薔薇四月花開　藝<lb/>
花譜木香唯紫心白花者為最香馥清潤高架萬條望<lb/>
若香雪其青心白木香黄木香二種皆不及也　曲洧<lb/>
<pb n="KR3k0061_WYG_071-26a"/>
舊聞木香有二種俗説檀心者號酴醿不知何所據也<lb/>
京師初無此花始禁中有數架花時民間或得之相贈<lb/>
遺號禁花今則盛矣<lb/>
　　　萱花<lb/>
説文萱忘憂草也　毛詩焉得蘐草言樹之背　埤雅<lb/>
董子曰欲忘人之憂則贈之以丹棘丹棘一名忘憂<lb/>
述異記萱草一名紫萱吳中書生呼為療愁花　本草<lb/>
萱草一名鹿蔥葢鹿食九草之一華名宜男姙婦人佩<lb/>
<pb n="KR3k0061_WYG_071-26b"/>
其花生男　嵇含賦序宜男多植幽皐曲阿或寄華林<lb/>
𤣥圃荆楚之土號曰鹿蔥可薦于俎　宋氏種植書萱<lb/>
花有三種單瓣者可食千瓣者食之殺人唯色如蜜者<lb/>
尤可作蔬　畱青日札萱草緑而尖長鹿蔥葉圓而翠<lb/>
緑萱葉與花同茂鹿蔥葉枯而後花萱一莖實心而花<lb/>
五六朶節開鹿蔥一莖虚心而花五六朶竝開於頂萱<lb/>
六瓣而光鹿蔥七八瓣本草註萱即鹿蔥誤　羣芳譜<lb/>
山萱花即黄花菜又小而絶黄者曰金萱甚香可食宜<lb/>
<pb n="KR3k0061_WYG_071-27a"/>
植石畔　格物論萱草花一種名鳯頭者佳　清異録<lb/>
常保衡呼鹿蔥為䕶階君子　畱青日札萱通作蘐一<lb/>
作藼色紅者曰紅萱黄者曰黄萱　孟郊詩萱為兒女<lb/>
花不解壯士憂　庶物異名疏妓女萱草也見魏人吳<lb/>
普本草<lb/>
　　　夜合花<lb/>
𩔖要圖經合歡一名夜合枝柔弱葉似皁角槐細而宻<lb/>
互相交結風來輙解不相牽綴其葉至暮而合故一名<lb/>
<pb n="KR3k0061_WYG_071-27b"/>
合昏五月開花紅白色瓣上若絲茸至秋雨而作莢<lb/>
古今注欲蠲人之忿則贈以青棠<hi>一作裳</hi>青棠即合歡也<lb/>
　畱青日札合歡花色如蘸暈線上半白下半肉紅散<lb/>
垂如絲為花之異其緑葉夜合　六書故合昏葉似槐<lb/>
夜合晝開故名合昏俗語轉為合歡　嵇康飬生論合<lb/>
歡蠲忿　王璆百一選方夜合俗名萌葛越人謂之烏<lb/>
頼樹金光明經謂之尸利灑樹　詩話心胸填錯取夜<lb/>
合一枝水煮服之即愈　女紅餘志杜羔妻趙氏毎端<lb/>
<pb n="KR3k0061_WYG_071-28a"/>
午取夜合花置枕中羔稍不樂輙取花少許入酒令婢<lb/>
送飲便覺歡然<lb/>
　　　罌粟花<lb/>
本草一名米囊一名御米　羣芳譜葉如茼蒿花備各<lb/>
色又有千葉單葉之𩔖艶麗可玩實如蓮房其子每囊<lb/>
數千粒　花史或中秋或重陽月夜兩手交接撒子則<lb/>
花重臺子下畢以箒掃勻則花千葉　學圃雜疏罌粟<lb/>
花最繁華其色能變加意灌植妍好千態曽有作黄色<lb/>
<pb n="KR3k0061_WYG_071-28b"/>
緑色者逺視佳甚其粟可為腐澀精物也<lb/>
　　　麗春花<lb/>
格物論罌粟别種也叢生柔幹多葉有刺花具數色<lb/>
游黙齋麗春花譜麗春罌粟别種花有殊相姿狀蔥秀<lb/>
色澤鮮明逈出葩蘤精華之上昔人命名亦善矣根苗<lb/>
止一𩔖而具數種之色其紅者有數品有徹紅者半紅<lb/>
者白膚而絳唇者丹衣而素純者又有殷者如染茜下<lb/>
為黑趺之端如白章焉餘不盡名葢紅之𩔖變態尤多<lb/>
<pb n="KR3k0061_WYG_071-29a"/>
也紫有二品湥者鬚青淡者鬚黄其白者亦有二品葉<lb/>
大者微碧葉細者竊黄而竊黄尤竒素衣黄裏茸茸若<lb/>
新鵞之毳竊紅者如芍藥中紅粉樓特差小視凡卉之<lb/>
粉紅猶十倍也今江浙有之獨金陵産殊異　農圃書<lb/>
麗春一名虞美人又名滿園春又名百般嬌　高濓藝<lb/>
花譜麗春花單瓣飛舞儼如蝶翅扇動草花中妙品<lb/>
　<lb/>
　<lb/>
<pb n="KR3k0061_WYG_071-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷七十一<lb/>
</p>
<p>
</p>
  </div>
</body>
</text>
</TEI>
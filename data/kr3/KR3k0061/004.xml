<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷四</head>
    <p>
<pb n="KR3k0061_WYG_004-1a"/>
欽定四庫全書<lb/>
　格致鏡原卷四　　　　　大學士陳元龍撰<lb/>
　　乾象𩔖<hi>四</hi>
　　　雨<lb/>
總論　釋名雨水從雲下也雨者輔也言輔時生養也<lb/>
　春秋潛潭巴陽制於隂故為雨　兼明書王弼云雨<lb/>
者隂在於上而陽薄之而不得通則蒸而為雨此説非<lb/>
也夫隂陽二氣生於黄泉氤氲交結出地為雲二氣力<lb/>
<pb n="KR3k0061_WYG_004-1b"/>
均則能為雨或隂氣少而陽氣多或隂氣多而陽氣少<lb/>
皆不能為雨也小畜不雨者隂氣少也小過不雨者陽<lb/>
氣少也小畜上九既雨既處者陽極則隂也　董仲舒<lb/>
傳雨乘空而墜風多則合速故雨大而疎風少則合遲<lb/>
故雨細而宻　春秋説題辭一歲三十六雨天地之氣<lb/>
宣　京房易飛候太平之時五日一風十日一雨歲凡<lb/>
三十六雨此休徴時若之應　西京雜記董仲舒云太<lb/>
平之世雨不破塊津莖潤葉而已　海錄碎事張士伯<lb/>
<pb n="KR3k0061_WYG_004-2a"/>
禱雨於嶧山聞空中語曰大雨由天小雨由山　廣雅<lb/>
雨師謂之屏翳　山海經屏翳在海東人謂之雨師<lb/>
顔師古漢書注屏翳一曰萍號天問萍號起雨何以興<lb/>
之　道經雨師陳華夫<lb/>
名號　淮南子神農之理天下欲雨則雨五日為行雨<lb/>
旬日為榖雨一旬五日為時雨萬物咸利故曰神雨神<lb/>
農之治天下甘雨時降五榖繁植　瑞應圖靈雨者瑞<lb/>
雨也降而應物謂之靈雨　爾雅小雨謂之霡霂久雨<lb/>
<pb n="KR3k0061_WYG_004-2b"/>
謂之淫淫謂之霖註雨自三日已上謂霖　逸雅霡霂<lb/>
小雨也言裁霡歴霑漬如人沐頭惟及其上枝而根不<lb/>
濡也　説文<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>小雨也□微雨也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>雨聲也溟小雨也<lb/>
澍時雨也湒雨下也　明堂月令<graphic n="KR3434" url="https://raw.githubusercontent.com/kanripo/KR-Gaiji/master/images/KR3434.png" mimeType="image/png"/>雨小雨也　纂要<lb/>
疾雨曰驟雨徐雨曰零雨雨久曰苦雨亦曰愁霖雨晴<lb/>
曰霽雨而晝晴曰啓雨水曰潦　左傳秋無苦雨杜預<lb/>
注苦雨為人所患苦也　揚子法言震風陵雨然後知<lb/>
厦屋之帡幪注陵雨暴雨也　侯鯖錄同州謂沾足為<lb/>
<pb n="KR3k0061_WYG_004-3a"/>
爛雨　法華經諸饑渴衆生以法雨充滿　酉陽雜俎<lb/>
徐州一士人暴卒復生言初吏召云天使行雨雨有兩<lb/>
種一缾貯水作人間雨一如銷石末名乾雨　分别功<lb/>
德論天及龍皆能降雨何以取别天雨細霧下者是龍<lb/>
雨麤雷下者是又阿脩羅共天鬬時亦能降雨雨有二<lb/>
種有喜雨有瞋雨若雨和調者是歡喜雨若興雷電霹<lb/>
靂者是瞋恚雨　金樓子月旦日雨為月額雨　月令<lb/>
廣義上旬過月雨謂之翔日雨　田家五行二月八日<lb/>
<pb n="KR3k0061_WYG_004-3b"/>
俗謂張大帝生日前後必有風雨號為請客風送客雨<lb/>
正日謂之洗街雨初十謂之洗廚雨　提要錄社公社<lb/>
母不食舊水故社日有雨謂之社翁雨　汜勝之書三<lb/>
月榆莢雨髙地疆土可種秫　提要錄杏花開時正値<lb/>
清明後必有雨也謂之杏花雨　退齋雅聞河朔人謂<lb/>
清明雨為潑火雨立夏雨為隔轍雨　風土記夏至前<lb/>
雨為黄梅雨沾衣服皆敗黦　埤雅江湘兩浙四五月<lb/>
間梅欲黄落則水潤土溽礎壁皆汗鬱蒸成雨謂之梅<lb/>
<pb n="KR3k0061_WYG_004-4a"/>
雨今人衣服四五月間為濕氣所敗謂之上梅　名義<lb/>
考説文物中久雨青黑曰黴楚辭顔黴黎以沮敗則梅<lb/>
雨上梅皆當作黴因雨當梅熟遂譌為梅雨至有迎梅<lb/>
送梅之説又因梅雨譌為上梅益謬矣　陸機要覽昔<lb/>
羽山有神人焉逍遥於中岳與左元放共遊薊子訓所<lb/>
坐欲起子訓應欲畱之二日之中三雨今呼五月三雨<lb/>
亦為畱客雨　月令廣義五月二十六日雨為分龍雨<lb/>
閩俗以夏至後為分龍雨　爾雅暴雨謂之涷註今江<lb/>
<pb n="KR3k0061_WYG_004-4b"/>
東呼夏月暴雨為涷雨離騷云令飄風兮先驅使涷雨<lb/>
兮灑塵是也　陸機要覽夏雨名綿雨　風土記六月<lb/>
有大雨名濯枝雨　歲時記六月必有三時雨農家以<lb/>
為甘澤邑里相賀曰喜雨七月六日雨曰洗車雨七日<lb/>
雨曰洒淚雨　月令廣義八月初三至二十三為詹天<lb/>
雨　荆楚歲時記八月雨謂之豆花雨　提要錄九月<lb/>
雨為黄雀雨　嵗時記小春月内三雨則百蟲蟄藏曰<lb/>
藥雨　李時珍本草立冬後十月為入液至小雪為出<lb/>
<pb n="KR3k0061_WYG_004-5a"/>
液得雨謂之液雨<lb/>
占雨　詩小雅月離于畢俾滂沱矣註月離于畢將雨<lb/>
之驗　家語天將大雨商羊鼓舞　埤雅語曰天將雨<lb/>
鳩逐婦　田家五行日暈則雨　師曠占八月一日二<lb/>
日三日月色青黄者其月少雨月色青者其月多雨<lb/>
占鏡雨杼臼饑鬴□穰　京房易飛候凡候雨以晦朔<lb/>
弦望雲漢四塞者皆當雨東風曰雷雨暴有黑雲氣如<lb/>
船覆於日下當雨有黑雲氣如斗牛彘當雨暴有異雲<lb/>
<pb n="KR3k0061_WYG_004-5b"/>
如水牛不三日大雨黑雲如羣羊奔如飛烏五日必雨<lb/>
雲如浮船皆雨北斗獨有雲不五日大雨四望見青白<lb/>
雲名曰天寒之雲雨徴蒼黑雲細如杼軸蔽日月五日<lb/>
必雨雲如兩人提鼓持桴皆為暴雨　淮南子朱鼈浮<lb/>
於波上必大雨　東觀漢記蟻封穴戸大雨將至　樂<lb/>
動聲儀焦明至為雨備焦明水鳥也　𤨏碎錄月初生<lb/>
而仰則月中多雨晝雨夜見星則明日復雨　朝野僉<lb/>
載俚諺云春雨甲子赤地千里夏雨甲子乘船入市秋<lb/>
<pb n="KR3k0061_WYG_004-6a"/>
雨甲子禾頭生耳冬雨甲子牛羊涷死　田家五行甲<lb/>
子遇雙日是雌甲子雖雨不妨　田家五行春壬子雨<lb/>
人無食夏壬子雨牛無食秋壬子雨魚無食冬壬子雨<lb/>
鳥無食一云壬子雨更須看甲寅日若晴謂之拗得過<lb/>
則不妨一説壬子雨丁丑晴則隂晴相半二日俱晴六<lb/>
十日内少雨二日俱雨六十日内多雨　楊愼外集雨<lb/>
而晝見日曰啓雨而夜見星曰夝晵借作啓陸粲曰今<lb/>
吳中呼雨而晝止曰晵其音如挽牽之牽以去聲呼之<lb/>
<pb n="KR3k0061_WYG_004-6b"/>
諺曰晝晵不如晚晴滇中雨而午見日曰天笑必再雨<lb/>
祈雨　淮南子土龍致雨註湯遭旱作土龍以象雲從<lb/>
龍也　神農求雨書甲乙日不雨命為青龍東方小童<lb/>
子舞之丙丁不雨命為赤龍南方壯者舞之戊巳不雨<lb/>
命為黄龍中央壯者舞之庚辛不雨命為白龍西方老<lb/>
人舞之壬癸不雨命為黑龍北方老人舞之如此不雨<lb/>
闔南門置水其外開北門取人骨埋之　五代史周李<lb/>
元懿為青州北海縣令泥龍求雨無應李令笞龍責之<lb/>
<pb n="KR3k0061_WYG_004-7a"/>
即日雨足　宋朝事實擇潭洞或湫濼林木深䆳之所<lb/>
以庚辛壬癸日先齋戒以酒脯告社令築方壇二級髙<lb/>
一尺闊一丈三尺壇外二十歩介白繩壇上植竹枝張<lb/>
畫龍其圖以縑素畫黑魚左顧環以天黿十星中為白<lb/>
龍吐雲黑色其下畫水波有龜亦左顧吐黒氣如線和<lb/>
金銀朱丹飾龍形又設皁旛刎鵞頸取血致盤中楊枝<lb/>
洒水龍上羣官再至祝雨足取龍投水中又雩祀五龍<lb/>
祈雨法以甲乙日擇東地作壇取土造青龍土器之大<lb/>
<pb n="KR3k0061_WYG_004-7b"/>
小龍之脩短餘方皆如之凡旱建壇取五行生成之數<lb/>
長吏齋三日詣龍所汲流水設香茗果日再至祝酹不<lb/>
用樂巫覡雨足送龍水中　五雜組嶺南人有善致雨<lb/>
者幕少女於空中驅龍使起龍見女即迴翔欲合其人<lb/>
復以法禁使不得近少焉雨已霑足矣<lb/>
雨異　任昉述異記夏禹時天雨金　尚書中候殷紂<lb/>
時十日雨土於亳　竹書紀年惠成王七年天雨碧於<lb/>
鄭　崔豹古今注漢昭帝元鳳三年天雨黄土晝夜昏<lb/>
<pb n="KR3k0061_WYG_004-8a"/>
霾　干寶捜神記漢元帝時雨草而葉相樛結如彈丸<lb/>
成帝時雨魚　伏䖍古今注漢永和年長安雨綿皆白<lb/>
　葛洪神仙傳欒巴蜀人徴尚書郎大朝得酒不飲向<lb/>
西方噀之召問巴巴曰臣本縣成都大火臣以酒為雨<lb/>
而救之帝驛問咸云雨從北來有酒氣　述異記魏武<lb/>
帝末年鄴中雨五色石　陳書梁大同中嘗驟雨殿前<lb/>
往往有雜色寶珠虞寄因上瑞雨頌　隋書梁同泰中<lb/>
雨灰色黄　集異志咸通八年七月泗州下邳雨湯殺<lb/>
<pb n="KR3k0061_WYG_004-8b"/>
鳥雀　唐五行志中和三年浙西天鳴聲如轉磨無雲<lb/>
而雨占曰無雲而雨是謂天泣　楊愼滇載記至治元<lb/>
年時雨鐵民舍山石皆穿人物値之多斃謠俗號曰鐵<lb/>
雨　物𩔖相感志骨結國天每雨鐵以之鑄刀劒甚銛<lb/>
利也　京房易傳前樂後憂厥妖天雨羽邪人進賢人<lb/>
逃天雨毛　春秋孔演圖八政不中則天雨刀<lb/>
　　　露<lb/>
五經通義和氣津液凝為露露從地出　月令章句露<lb/>
<pb n="KR3k0061_WYG_004-9a"/>
者隂液也釋為露結為霜　詩小雅英英白雲露彼菅<lb/>
茅毛傳雲亦有露孔頴逹正義有雲則無露無雲則有<lb/>
露毛言雲亦有露者露雲氣微不映日月不得如雨之<lb/>
雲非無雲也若濃露霧合則清旦為昏是亦露之雲也<lb/>
　大戴禮陽氣隂勝則散為雨露所以千載鶴警露而<lb/>
鳴　禮斗威儀君治政則軒轅之精散為甘露　晉中<lb/>
興書甘露降耆老得敬則松柏受之尊賢容衆則竹葦<lb/>
受之　宋符瑞志元嘉中甘露頻降狀如細雪　瑞應<lb/>
<pb n="KR3k0061_WYG_004-9b"/>
圖甘露者美露也神靈之精仁瑞之澤其凝如脂其甘<lb/>
如飴一名膏露一名天酒或名神漿　鶡冠子聖人之<lb/>
德上及太清下及太寜中及萬靈則膏露下　春秋繁<lb/>
露露結珠而成甘結潤而成膏　春秋緯武露布文露<lb/>
沈注甘露降其國布散者人尚武沈重者人尚文　拾<lb/>
遺記崑崙山有甘露𪷟濛似霧著草木則滴瀝如珠亦<lb/>
有朱露望之色如丹著木石赭然如朱雪灑焉以瑶器<lb/>
承之如飴　洞冥記畢勒國人常飲丹露為漿丹露者<lb/>
<pb n="KR3k0061_WYG_004-10a"/>
日初出有露汁如珠也　洞冥記東方朔曰王公貽以<lb/>
丹霞漿食之太飽悶幾死乃飲𤣥天黄露半合即醒又<lb/>
東方朔遊吉雲之地云其國俗以雲氣占吉凶若樂事<lb/>
則滿室雲起五色照人著於草樹皆成五色露珠甚甘<lb/>
帝曰吉雲露可得乎朔乃東走至夕而返得𤣥露青露<lb/>
盛青琉璃各受五合跪以獻帝遍賜羣臣羣臣得甞者<lb/>
老者皆少疾者皆愈　呂氏春秋伊尹説湯曰水之美<lb/>
者有三危之露和之美者有揭雩之露其色紫注三危<lb/>
<pb n="KR3k0061_WYG_004-10b"/>
西極國名　湘潭記庶潭露能染紅　北山錄徐陵浴<lb/>
佛以蓮葉露　拾遺記帝嚳時有丹丘國獻瑪瑙甕以<lb/>
盛甘露堯時猶存甘露在其中盈而不竭謂之寶露以<lb/>
頒賜羣臣　漢郊祀志作承露仙人掌註蘇林曰仙人<lb/>
以手掌擎盤承甘露師古曰建章宮承露盤髙二十丈<lb/>
七圍以銅為之上有仙人掌承露和玉屑飲之　述征<lb/>
記八月一日作五明囊盛取百草頭露洗眼眼明也<lb/>
　　　霜<lb/>
<pb n="KR3k0061_WYG_004-11a"/>
大戴禮霜隂陽之氣也隂氣勝則凝為霜　五經通義<lb/>
寒氣凝以為霜從地升也　廣韻霜凝露也天氣下降<lb/>
為露風薄之成霜　伊川語錄霜與露不同霜金氣星<lb/>
月之氣露亦星月之氣看感得恁氣為霜恁氣為露如<lb/>
言露結為霜非也　逸雅霜喪也其氣慘毒物皆喪也<lb/>
　春秋考異郵霜者隂精冬令也四時代謝以霜收殺<lb/>
　淮南子至秋三月青女乃出以降霜雪髙誘註青女<lb/>
天神青腰玉女主霜雪也　清異錄博學記謂霜為威<lb/>
<pb n="KR3k0061_WYG_004-11b"/>
屑　朝野僉載春雷始鳴記其日數滿一百八十日霜<lb/>
必降鴈從北來記其日後十八日霜必降　古今詩話<lb/>
北雁秋深乃來來則霜降謂之霜信　京房易傳興兵<lb/>
妄誅兹謂亡法厥災霜夏殺五榖冬殺麥誅不原情兹<lb/>
謂不仁其霜夏先大雷風冬先雨乃隕霜多有芒角<lb/>
田家雜占每年初下只一朝謂之孤霜主來年歉連得<lb/>
兩朝以上主熟上有鎗芒者吉平者凶春多主旱　莊<lb/>
助雞肋編江南人謂社日有霜必雨丙辰年社日繁霜<lb/>
<pb n="KR3k0061_WYG_004-12a"/>
覆瓦次日果大雨　田家五行冬天近晚忽有老鯉斑<lb/>
雲起漸合成濃隂者必無雨名曰䕶霜天　宋次道春<lb/>
明退朝錄天聖中青州盛冬時濃霜著瓦屋皆成百花<lb/>
之狀　拾遺記嵰州霜甘　拾遺記廣延國有霜色紺<lb/>
碧　漢武内傳西王母云仙藥中有𤣥霜　常奉眞湘<lb/>
潭記鵞管山霜可染紫為天下冠恨無人知者<lb/>
　　　雪<hi>附霰</hi>
逸雅雪綏也水下遇寒氣而凝綏綏然也　韓詩外傳<lb/>
<pb n="KR3k0061_WYG_004-12b"/>
凡草木花多五出雪花獨六出雪花曰霙　朱子語錄<lb/>
地六水之成數雪者水結為花故六出　拾遺記穆王<lb/>
東至大騎之谷西王母來進嵰州甜雪嵰州去玉門三<lb/>
千里地寒多雪著草木皆融而甘可以為果　拾遺記<lb/>
廣延國去燕七萬里其地常雨青雪　晉朝雜事太康<lb/>
七年十二月己亥河隂雨赤雪二頃　唐五行志貞元<lb/>
二十一年正月甲戍京師赤雪　幽怪錄晉州蕭志忠<lb/>
畋遊見一老麋哀請黄冠者黄冠曰若令滕六降雪巽<lb/>
<pb n="KR3k0061_WYG_004-13a"/>
二起風即蕭君不復獵矣　清異錄髙太素銘春雪云<lb/>
消除疫癘名潤骨丹　清異錄比丘清傳與一客同入<lb/>
湖南客曰凡雪仙人亦重之號天公玉戲　汜勝之書<lb/>
取雪汁以漬原𧖟矢漬之五六日待釋因摩和榖種之<lb/>
能禦旱故謂雪五榖之精也　月令廣義凡雪日間不<lb/>
積謂之羞明霽而不消謂之等伴　東齋記事契丹牛<lb/>
馬有熟時如南方養𧖟也有雪而露草寸許則牛馬大<lb/>
熟若無雪或雪没草則不熟　廣異記有積雪久不消<lb/>
<pb n="KR3k0061_WYG_004-13b"/>
掘地得金羊玊馬髙三尺許　華夷珍玩考大理㸃蒼<lb/>
山即出屏風石處其山隂崖中積雪尤多每嵗五六月<lb/>
土人入夜上山取雪五更下山賣市中人争買以為佳<lb/>
致葢盛暑嚙雪誠不俗也　江隣幾雜志峨眉雪蛆大<lb/>
治内熱　江表志耿先生嘗大雪時取雪投於熾炭中<lb/>
灰埃芒起徐以炭周覆之過食頃取出赫然若銅置之<lb/>
於地及冷爛然為鋌銀及視其下若垂酥滴乳之狀<lb/>
霰　詩小雅如彼雨雪先集維霰鄭箋將大雨雪始必<lb/>
<pb n="KR3k0061_WYG_004-14a"/>
微温雪自上下遇温氣而摶謂之霰　大戴禮陽之專<lb/>
氣為霰　劉向洪範五行傳盛隂雨雪凝滯而冰寒陽<lb/>
氣薄之不相入則散而為霰霰者陽脅隂也　説文霰<lb/>
稷雪也　詩補傳霰米雪又曰粒雪　爾雅雨䨘為<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
雪註詩曰如彼雨雪先集維䨘䨘冰雪雜下者謂之<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
雪　丹鉛總錄<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>字从䏌音屑説文雨䨘為<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>徐鉉注<lb/>
訂説文誤以䏌為肖遂為臆説云霄雪著物則消此説<lb/>
可笑雪豈有著物不消者乎霰雪與片雪同一性也䨘<lb/>
<pb n="KR3k0061_WYG_004-14b"/>
即霰也陸佃云今名濇雪與<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>音相近也雪初作未成<lb/>
花圓如稷粒撒而下杜子美詩所云帶雨不成花俗諺<lb/>
云夾雨夾雪也　宋書符瑞志霰為花雪大明五年正<lb/>
月元旦花雪降殿庭公卿并作花雪詩　埤雅霰閩俗<lb/>
謂之米雪今名濇雪亦曰濕雪然臘雪握之輙聚立春<lb/>
以後不復可摶略如<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>雪亦以微溫之故也<lb/>
　　　雹<lb/>
説文雹雨冰也從雨包聲　月令章句雨凝曰雹　逸<lb/>
<pb n="KR3k0061_WYG_004-15a"/>
雅雹砲也其所中物皆摧折如人所盛砲也　清異錄<lb/>
雹曰冰子　大戴禮隂之專氣為雹　春秋考異郵隂<lb/>
氣之專精凝合生雹雹之為言合也　洪範五行傳盛<lb/>
陽雨水温暖而湯熱隂氣脅之不相入則摶而為雹雹<lb/>
者隂脅陽也　埤雅雹形似半珠其粒三出葢雪六出<lb/>
而成華雹三出而成實此隂陽之辨也　竹書紀年夷<lb/>
王七年冬雨雹大如礪　春秋昭四年大雨雹　漢五<lb/>
行志文帝後元年雨雹如桃李武帝元封二年雨雹大<lb/>
<pb n="KR3k0061_WYG_004-15b"/>
如馬頭宣帝地節四年五月山陽濟隂雨雹如雞子深<lb/>
二尺五寸成帝河平二年四月楚國雨雹大如斧蜚鳥<lb/>
死　編年熈寜中河州雨雹大者如雞卵小者如蓮芡<lb/>
或如人頭口鼻耳目皆具無異鐫刻　稽神錄楊汀自<lb/>
言天祐初在彭城避暑於佛寺雨雹方甚忽聞大聲震<lb/>
地走視門外乃下一大雹於街中其髙廣與寺樓等入<lb/>
地可丈餘頃之雨止則炎風赫日經月雹乃消盡　軒<lb/>
渠錄紹興十七年五月初臨安大雨雹太學屋瓦皆碎<lb/>
<pb n="KR3k0061_WYG_004-16a"/>
學官申朝廷修不可言雹稱為硬雨有一邨人多為不<lb/>
善者夜中行人聞神過曰付硬雨施行次日雨雹大損<lb/>
禾稼　元史後至元中雨雹大如拳其狀似小兒環玦<lb/>
獅象龜卵之屬　夷堅志劉居中至嵩山頂有大蜥蜴<lb/>
數百皆長三四尺人以食食之撫摩其身滋膩如脂一<lb/>
日聚繞水盆邉各就取水纔入口即吐雹已圓潔如彈<lb/>
丸積之於側俄頃纍纍滿地忽震雷一聲彈丸皆失去<lb/>
明日人來言昨午雨雹大作乃知蜥蜴所為　齊地志<lb/>
<pb n="KR3k0061_WYG_004-16b"/>
安丘城南三十里有雹都泉雹或出或否不為災　郭<lb/>
氏𤣥中記東方有柴都焉在齊國有山山有泉水如井<lb/>
狀深不測至春夏時雹從井中出常敗五榖人常以柴<lb/>
塞之不柴塞則出也故號為柴都<lb/>
　　　虹蜺<lb/>
春秋運斗樞樞星散為虹蜺　尸子虹霓為析翳　文<lb/>
子天二氣即成虹　漢天文志虹蜺者隂陽之精也<lb/>
史記虹者陽氣之動　莊子陽炙隂為虹　朱子詩註<lb/>
<pb n="KR3k0061_WYG_004-17a"/>
虹者日與雨交倐然成質似有血氣之屬葢天地之淫<lb/>
氣也方雨而虹見則其雨立止俗謂虹能截雨　爾雅<lb/>
邢昺疏音義云虹雙出色鮮盛者為雄雄曰虹闇者為<lb/>
雌雌曰霓虹是隂陽交㑹之氣純隂純陽則虹不見若<lb/>
雲薄漏日日照雨滴則虹生　説文霓屈虹青赤或白<lb/>
色隂氣也　春秋孔演圖霓者斗之亂精　尚書考靈<lb/>
曜日傍氣白者為虹日傍青赤者為霓　爾雅螮蝀謂<lb/>
之雩螮蝀虹也註俗名為美人虹江東呼雩　爾雅蜺<lb/>
<pb n="KR3k0061_WYG_004-17b"/>
為挈貳註蜺雌虹也見離騷挈貳其别名　月令章句<lb/>
虹螮蝀也隂陽交接之氣著於形色者也蜺常依隂雲<lb/>
而晝見於日衝無雲不見大隂亦不見率以日西見於<lb/>
東方故詩云螮蝀在東蜺常在於旁四時常有之唯雄<lb/>
見藏有月　周禮十煇九曰隮注虹也　逸雅虹攻也<lb/>
純陽攻隂氣也又曰蝃蝀其見每於日在西而見於東<lb/>
掇飲東方之水氣也見於西方曰升朝日始升而出見<lb/>
也又曰美人隂陽不和婚姻錯亂淫風流行男美於女<lb/>
<pb n="KR3k0061_WYG_004-18a"/>
女美於男恒相奔隨之時則此氣盛故以其盛時名之<lb/>
也霓齧也其體繼絶見於非時此災氣也傷害於物如<lb/>
有所食齧也　楊愼外集水虹屈霓也主雨風虹月暈<lb/>
也主風水虹滇人呼為水樁虹霓之短者沈約所云雌<lb/>
蜺漢書所謂屈虹也不主晴而反雨　侯鯖錄先儒以<lb/>
為雲薄漏日日照雨滴則虹生今以水噀日自側視之<lb/>
則暈為虹蜺然則虹雖天地淫氣不暈于日不成也<lb/>
丹鉛總錄諺云日出雨落公姥相撲謂隂陽不和也蔡<lb/>
<pb n="KR3k0061_WYG_004-18b"/>
邕曰隂陽不和則氣為虹虹見有青赤之色輙與日相<lb/>
互朝陽射之則在西夕陽射之則在東葢雲心漏日日<lb/>
脚射雲則虹特明曜異常或能吸水或能吸酒人家有<lb/>
此或為妖或為祥朱子云既能吸水亦必有形質詩謂<lb/>
之蝃蝀其字从蟲俗謂之鱟其字从魚俗又謂之旱龍<lb/>
依其形質而名之也　農桑要覽虹俗名鱟東鱟晴西<lb/>
鱟雨　白虎通天弓虹也又謂之帝弓明者為虹暗者<lb/>
為霓　清異錄虹曰氣母　異苑古者有夫妻二人荒<lb/>
<pb n="KR3k0061_WYG_004-19a"/>
年菜食而死俱化成青絳故俗呼美人虹　月令季春<lb/>
之月虹始見孟冬之月虹藏不見　黄帝出軍訣攻城<lb/>
有虹從南方入飲城中者從虹攻之勝白虹遶城不匝<lb/>
從虹所在擊之勝謹守其缺賊乃從其地破走　捜神<lb/>
記孔子作春秋制孝經既成齋戒告天天降赤虹化為<lb/>
黄玉長三尺上有文　漢燕王旦傳天雨虹下屬宮中<lb/>
飲井水　張璠漢記靈帝和光元年虹晝見御座殿庭<lb/>
前色青赤上引蔡邕問之對曰虹霓小女子之祥　後<lb/>
<pb n="KR3k0061_WYG_004-19b"/>
漢五行志光和元年有黑色墮北宫温明殿東庭中黑<lb/>
如車葢起奮迅身五色有頭體長十餘丈形貌似龍上<lb/>
問蔡邕對曰所謂天投虹者也不見足尾不得稱龍<lb/>
異苑晉陵薛願義熈初有虹飲其釜須臾噏響便竭願<lb/>
輦酒灌之隨投隨吸便吐金滿器於是災弊日袪而豐<lb/>
富歲臻　晉安帝紀義熈二年七月夜彩虹出西方蔽<lb/>
月　前涼錄張駿六年有彩虹五重隆隆如鐘鼔之聲<lb/>
　述異記張重華遣樂輯拒石虎將王擢次于金城將<lb/>
<pb n="KR3k0061_WYG_004-20a"/>
决戰乃有黑虹下於營中　獨異志劉義慶在廣陵卧<lb/>
病食粥忽有白虹入室就食其粥義慶擲器於堦虹遂<lb/>
作風雨聲響撼庭戸良久不見　異苑太原温湛婢見<lb/>
一姬向婢流涕無孔竅從鼻眼出淚婢駭怖湛抽刀逐<lb/>
之成紫虹長舒上没霄漢　東甌後記故越王無諸舊<lb/>
宮上有杉樹空中可坐十餘人越人夏世隆見斷虹飲<lb/>
於宮池漸漸縮小化為男子著黄赤紫之間衣而入樹<lb/>
　八朝窮怪錄後魏明帝正光二年夏六月首陽山中<lb/>
<pb n="KR3k0061_WYG_004-20b"/>
有晚虹下飲於溪泉樵人陽萬於嶺下見之良久化為<lb/>
女子年十六七異之乃告浦津戍將宇文顯取之以聞<lb/>
明帝召入宮見其容貌姝美問云我天女也蹔降人間<lb/>
帝欲逼幸而色甚難復令左右擁抱聲如鐘磬化為虹<lb/>
而上天　成都記韋臯鎭蜀與客宴郡西亭暴風雨俄<lb/>
而霽忽虹霓自空而下直入庭垂首於筵吸其飲食且<lb/>
盡五色如霞首似驢四視左右久而方去　埤雅嘗有<lb/>
見夕虹下澗中飲者虹兩頭皆垂澗中使人過澗隔虹<lb/>
<pb n="KR3k0061_WYG_004-21a"/>
對立相去數丈之間如隔綃縠自西望東則見立澗之<lb/>
東西望則為日光所爍<lb/>
　　　霧<lb/>
莊子積水上溢則為霧　曾子隂陽之氣亂則為霧<lb/>
五行志霧者百邪之氣為隂冒陽本於地而行於天<lb/>
逸雅霧冐也氣蒙亂覆冐物也蒙日光不明蒙蒙然也<lb/>
　爾雅天氣下地不應曰雺地氣𤼵天不應謂之霧霧<lb/>
謂之晦　月令廣義江淮間以立春連三日看湖中霧<lb/>
<pb n="KR3k0061_WYG_004-21b"/>
氣髙尺寸則水亦至其處如無霧必旱　望氣經六月<lb/>
三日有霧嵗熟十月癸巳霧赤為兵青為殃　抱朴子<lb/>
白霧四面圍城不出百日太兵必至　天中記霧者金<lb/>
石之盈氣女眞張微子服霧得仙　唐包賀詩霧是山<lb/>
巾子　清異錄博學記謂霧曰迷空歩障　丹鉛總録<lb/>
集韻淞凍<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>也三蒼解詁液雨也其字音送俗曰霧淞<lb/>
曾南豐集云齊地寒甚夜霧凝於水上日出飄滿庭階<lb/>
尤為可愛遂作詩云園林初日浄無風霧淞花開樹樹<lb/>
<pb n="KR3k0061_WYG_004-22a"/>
同記得集英深殿裏舞人齊插玊瓏鬆齊地以為豐年<lb/>
之兆諺云霜淞如霧淞窮漢備飯瓮　帝王世紀凡重<lb/>
霧三日必大雨雨未降其霧不可冐行也　博物志王<lb/>
肅張衡馬均俱冒重霧行一人無恙一人病一人死問<lb/>
其故無恙者曰我飲酒病者飽食死者空腹　尚書中<lb/>
候桀無道地吐黄霧　晉書愍帝建興二年正月己巳<lb/>
朔黑霧著人如墨連夜五日乃止安帝元興元年十月<lb/>
丙申朔黄霧昏濁不雨　宋符瑞志元嘉二十七年四<lb/>
<pb n="KR3k0061_WYG_004-22b"/>
月豫章南昌午時天氣晴明有彩霧映覆郡邑　南史<lb/>
齊永明六年冬丙戍土霧竟天如烟入人眼鼻二日乃<lb/>
止　湘州記曲江縣有銀山山常多素霧　天中記蓬<lb/>
萊山東有鬱夷國時有金霧　謝承後漢書河南張楷<lb/>
字公超好道術居華隂能作五里霧時關西人裴優亦<lb/>
能作三里霧<lb/>
　<lb/>
　格致鏡原卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷五十六</head>
    <p>
<pb n="KR3k0061_WYG_056-1a"/>
欽定四庫全書<lb/>
　格致鏡原卷五十六　　　大學士陳元龍撰<lb/>
　　香奩器物𩔖<hi>二</hi>
　　　鏡<hi>附鏡臺</hi>　<hi>鏡奩</hi>
總論　逸雅鏡景也言有光景也　韓子古之人目短<lb/>
於自見故以鏡觀面　稗史𩔖編𤣥中記曰尹壽堯臣<lb/>
也作鏡黄帝内傳曰既與王母㑹於王屋乃鑄大鏡十<lb/>
二面隨月用之則鏡盖肇於軒轅非尹氏始作也　宣<lb/>
<pb n="KR3k0061_WYG_056-1b"/>
和博古圖昔黄帝液金作神物為鑑凡十有五去古既<lb/>
逺不能盡攷後世有得其一者其制度以四靈位四方<lb/>
以八卦定八極十二辰環其外二十四氣布其中故與<lb/>
日月合明鬼神通意周冶鑑之數十有三盖體閏月也<lb/>
以十二投十二野其一則為鎮於中州漢以後形制各<lb/>
異圜者規天方者法地六出象其物八方定其位左右<lb/>
上下則有四靈錯綜經緯則有五星具一日之數則載<lb/>
之以十二辰具一嵗之數則載之以十二月周其天者<lb/>
<pb n="KR3k0061_WYG_056-2a"/>
有二十八宿拱其位者有三神八衛或中虚而謂之夾<lb/>
鑑或形蛻而名以浮水或龍蟠其上或鳯飾其後或為<lb/>
花卉羽毛鱗甲之屬或為嘉禾合璧比目連理之狀或<lb/>
象玉女之起舞或肖五嶽之真形<hi>鑑鏡别名</hi>　淮南子明鏡<lb/>
之始型朦然及粉之以𤣥錫劘之以白㫋則鬚眉鬢毛<lb/>
可得而察　王度古鏡記胡僧云古鏡以金膏塗之珠<lb/>
粉拭之以照日必影徹墻壁又造金烟薰之玉水洗之<lb/>
蔵之泥中亦不晦矣　抱朴子或問知將来吉凶為有<lb/>
<pb n="KR3k0061_WYG_056-2b"/>
道乎答曰用鏡九寸自照有所思存七日則知神仙千<lb/>
里事也明鏡用一或二謂之日月或用四謂之四規鏡<lb/>
　搜神記王獻失鏡鏡在罌中罌纔數寸而鏡尺餘以<lb/>
問郭璞曰此乃邪魅所為使燒車轄以擬鏡鏡即出焉<lb/>
　神異經昔有夫婦相別破鏡人各執半以為信其妻<lb/>
與人通鏡化鵲飛至夫前夫乃知之後人因鑄鏡為鵲<lb/>
安背上自此始也　後山談叢驗鏡視其鼻鼻滑浄如<lb/>
削者古今人謂之有髙下今人鑄鐵鏡陷銅為面故明<lb/>
<pb n="KR3k0061_WYG_056-3a"/>
　谷泰博物要覽鏡有秦陀光背質厚無紋極有受用<lb/>
次如銀背海獸蒲桃茘枝五嶽圖形十二生肖寳花雲<lb/>
龍十二符四靈三瑞三神八衛六花浮水七乳四乳十<lb/>
六花蟠螭龍鳳雉馬等俱妙須要清瑩如水面無打攪<lb/>
輪轉周員形影不改為貴又有如錢小鏡光背花背滿<lb/>
背嵌金嵌銀片子鏾花小鏡更可人意評者謂徑尺大<lb/>
鏡及三寸以上及如錢小鏡為上格五六寸者次之菱<lb/>
花八角又次之方鏡最下者也　稗史𩔖編俗以鏡臍<lb/>
<pb n="KR3k0061_WYG_056-3b"/>
懸玉籖但知為美觀至銅滑緑處兩強不能相下以致<lb/>
千載𫝊世出土之物古色一旦磨盪壞之有餘　正字<lb/>
通鏡鏽鏡上緑也俗名楊妃垢　清異録有刁蕭者攜<lb/>
一鏡色碧體瑩背有字曰碧金仙大中元年十二月銅<lb/>
坊長老白九峯造余以俸粒五石換之置於文瑞堂呼<lb/>
為銅此君　物名要覽司空圖謂鏡為容成侯又曰壽<lb/>
光先生名金烱　清異録㑹昌嘗引照戲令宫嬪離合<lb/>
鏡字以光音王奏帝曰鏡子封王耶　山堂肆考唐詩<lb/>
<pb n="KR3k0061_WYG_056-4a"/>
花没梵輪前梵輪佛鏡也又曰仙輪　曲洧舊聞王建<lb/>
集有鏡聴詞謂懷鏡於通衢間聴往来之言以占休咎<lb/>
近世人懷杓<hi>今謂之打瓢</hi>以聴亦猶是也<lb/>
古鏡　古鏡記隋汾隂侯生贈王度古鏡横徑八寸鼻<lb/>
作麒麟蹲伏之象遶鼻列四方龜龍鳳虎依方陳布四<lb/>
方外又設八卦卦外置十二辰位而具畜焉辰畜之外<lb/>
又置二十四字周遶輪廓文體似隸㸃畫無缺而非字<lb/>
書所有也侯生云二十四氣之象形承日照之則背上<lb/>
<pb n="KR3k0061_WYG_056-4b"/>
文畫墨入影内纎毫無失舉而扣之清音徐引竟日方<lb/>
絶侯生又云吾聞黄帝鑄十五鏡其第一横徑一尺五<lb/>
寸法滿月之數也以其相差各校一寸此第八鏡也<lb/>
鄭還古博異志唐天寳中陳仲躬於洛陽清化里假居<lb/>
一宅宅有井鄰女來汲水忽墮井仲躬間乃窺於井上<lb/>
見水影中一女子面歎曰斯乃溺人之由也忽一日清<lb/>
旦有人扣門云敬元穎請謁命入乃井中所見者仲躬<lb/>
訊之曰卿何以殺人元穎曰妾非殺人者此井有毒龍<lb/>
<pb n="KR3k0061_WYG_056-5a"/>
自漢朝絳侯居於茲遂穿此井洛城内有五毒龍此其<lb/>
一也龍好食人血自漢已来已殺三千七百人矣妾乃<lb/>
國初方墮於井遂為龍所驅使為妖惑以誘人用供龍<lb/>
所食非妾心所願昨夜子時龍已往朝太乙使者三數<lb/>
日方回君子命匠淘之則妾𫉬脫難矣願與君子一生<lb/>
奉養言訖便失所在仲躬乃命匠入井淘之至底得古<lb/>
銅鏡一枚面闊七寸八分仲躬令洗浄安匣中一更後<lb/>
忽見元穎自門而入直造燭前拜謝曰某本師曠所鑄<lb/>
<pb n="KR3k0061_WYG_056-5b"/>
十二鏡之第七者貞觀中為許敬宗婢蘭苔所墮以此<lb/>
井水深兼為毒龍氣所苦人入者輒悶絶而不可取遂<lb/>
為毒龍所役幸遇君子乃𫉬重見人間其鏡皆蝌蚪書<lb/>
上環書一字管天文一宿依方列之則左有日而右有<lb/>
月龜龍虎雀並依方安焉於鼻中題曰夷則之鏡　博<lb/>
古圖漢有十二辰鑑四神鑑三神鑑神人鑑神像鑑神<lb/>
人三獸鑑<hi>以上有銘</hi>百神鑑四神鑑四靈鑑四靈三瑞鑑三<lb/>
神八衛鑑六花水浮鑑<hi>以上無銘</hi>册禮鑑尚方鑑長生鑑仙<lb/>
<pb n="KR3k0061_WYG_056-6a"/>
人不老鑑青盖鑑服羌鑑豳頌周商鑑始青鑑清白鑑<lb/>
清明鑑宜君公鑑宜官鑑尚方宜子孫鑑長宜子孫鑑<lb/>
四宜鑑九子鑑宜侯王鑑十六花鑑<hi>以上有銘</hi>百乳鑑七乳<lb/>
鑑四乳鑑素乳鑑<hi>以上無銘</hi>蟠螭鑑<hi>有/銘</hi>龍鳯鑑龍鵲鑑<hi>以上無銘</hi>
鼉龍鑑<hi>有銘</hi>虎龍鑑雙鳯鑑鳯馬鑑雉馬鑑龍麟鑑六花<lb/>
鑑<hi>以上無銘</hi>海獸鑑<hi>有銘</hi>海馬蒲萄鑑海貝方鑑海獸朱鳳鑑<lb/>
海馬狻猊鑑純素鑑<hi>以上無銘</hi>　潜確𩔖書舞鏡有柄李氏<lb/>
錄曰漢武帝時舞人所執鏡也　西京雜記宣帝被收<lb/>
<pb n="KR3k0061_WYG_056-6b"/>
繫郡邸獄臂上猶帶史良娣合綵婉轉絲繩繫身毒國<lb/>
寳鏡一枚大如八銖錢舊傳此鏡見妖魅得佩之者為<lb/>
天神所福故宣帝從危𫉬濟及即大位每持此鏡感咽<lb/>
移辰常以琥珀笥盛之　魏書武帝有菱花鏡　陸機<lb/>
與弟雲書仁壽殿前有大方銅鏡鏡髙五尺餘廣三尺<lb/>
二寸暗立著庭中向之便寫人形體了了　晉東宫舊<lb/>
事皇太子納妃有著衣大鏡尺八寸銀華小鏡一尺二<lb/>
寸並衣紐自副漆奩盛盖銀華金薄鏡三銀龍頭受福<lb/>
<pb n="KR3k0061_WYG_056-7a"/>
蓮花鈕鏁自副　鄴中記石季龍三臺及内宫中鏡有<lb/>
二三尺者下有純金龍盤雕飾　南史綦毋珍之有一<lb/>
銅鏡背有三公字嘗語人曰徵祥如此何患三公不至<lb/>
　江總方鏡銘此鏡以照著衣鏡皆圖刻八卦二十八<lb/>
宿仁壽殿前無以加斯雕麗也　博古圖唐有十二辰<lb/>
鑑五嶽真形鑑萬春鑑瑩寳鑑武徳鑑長宜子孫鑑<hi>以上</hi>
<hi>有銘</hi>龍鑑雲龍鑑雲龍八花鑑雲龍花雀鑑鸞鳯鑑舞鳳<lb/>
狻猊鑑蓮鳳鑑鳯銜花鑑鹿鳳蒲萄鑑象鑑饕餮鑑<hi>以上</hi>
<pb n="KR3k0061_WYG_056-7b"/>
<hi>無銘</hi>瑞圖鑑<hi>有銘</hi>寳花鑑海獸鑑海獸蒲萄鑑　唐書髙馮<lb/>
為吏侍銓綜平允太宗賜金背鏡一面以表精鑒　朝<lb/>
野僉載中宗令揚州造方丈鏡鑄銅為桂𣗳金花銀葉<lb/>
帝每騎馬自照人馬並在鏡中　張舜民畫墁録吾家<lb/>
舊畜鏡傳為楊妃故物徑尺許厚七分背文精古有銘<lb/>
其略曰粉壁交映珠簾對看潜窺聖淑麗則常端聖淑<lb/>
字各少空有並后之象明皇八月五日生也始制誕節<lb/>
名千秋籓鎮進鏡若紫絲承露囊此幾是耶　酉陽雜<lb/>
<pb n="KR3k0061_WYG_056-8a"/>
俎元和初海陵夏侯乙庭前生百合花大於常數倍異<lb/>
之因𤼵其下得甕匣十三重各匣一鏡第七者光不蝕<lb/>
照日光環一丈其餘規銅而已　廖瑩中江行雜録元<lb/>
相國之鎮江夏也嘗秋夕登黄鶴樓遙望江濱有光若<lb/>
殘星乃令親信至江所詢彼漁云適𫉬一鯉親信乃攜<lb/>
鯉而来命庖人剖之腹中得古鏡二如古錢大以面相<lb/>
合背則隱起雙龍雖小而鱗鬛髯爪悉具既磨瑩則常<lb/>
有光耀公寳之置巾箱中及相國薨鏡亦亡去　清異<lb/>
<pb n="KR3k0061_WYG_056-8b"/>
録開運既私寵馮夫人其事猶秘㑹髙祖御器用有玉<lb/>
平脫雙蒲萄鏡乃髙祖所愛帝初即位舉以賜馮　樵<lb/>
牧閒談孟蜀時軍校張敵得一古鏡模闊尺餘鏡光照<lb/>
寢處不施燈燭自得鏡後並無疾病　珍珠船徐鉉得<lb/>
一鏡照面只見一眼　宋史泰寧縣耕夫得鏡厚三寸<lb/>
徑尺有二寸照見水底與月争輝病熱者得之心骨生<lb/>
寒故名生寒鏡　太平清話范文正公家古鏡背具十<lb/>
二時如博棊子每至此時則博棊中明如月循環不休<lb/>
<pb n="KR3k0061_WYG_056-9a"/>
　夢溪筆談世有透光鏡背有銘文二十字以鏡承日<lb/>
光則銘文二十字皆透在屋壁上了了分明　餘冬序<lb/>
録透光鏡日中映之鏡背上文字花様盡存影中宋沈<lb/>
括筆談載以為竒金麻知幾賦透光鏡詩見中州集皆<lb/>
莫能明其理元吾子行云鏡對日射影於壁鏡背文藻<lb/>
影中一一皆見磨之愈明盖是銅有清濁之故鏡背鑄<lb/>
作盤龍亦於鏡面竅刻作龍如背所狀復以稍濁之銅<lb/>
填補鑄入削平鏡面加鉛其上舉以向日影光相射隨<lb/>
<pb n="KR3k0061_WYG_056-9b"/>
銅清濁分明暗也吾子行自謂親見人碎此鏡者如其<lb/>
言云　雲烟過眼録趙徳潤藏鏡杏葉様背有大鐵環<lb/>
迺掛鏡也上有銘云人有一口前牛無八角牛口走殊<lb/>
不可曉下有一牛轉頭前有草一叢下篆辟祟驅邪兩<lb/>
旁亦有字細考之乃丙午造三字其下牛與草必寓年<lb/>
號耳　白六帖有烏鵲鏡　譚子化書小人常有四鏡<lb/>
一名圭一名珠一名砥一名盂圭視者大珠視者小砥<lb/>
視者正盂視者倒<lb/>
<pb n="KR3k0061_WYG_056-10a"/>
異鏡　西京雜記咸陽宫有方鏡廣四尺髙五尺九寸<lb/>
人直来照之影則倒見以手捫心見五臓歴然宫人有<lb/>
邪心則膽張心動一名倒影鏡　酉陽雜俎儛溪石岸<lb/>
石窟有方鏡徑丈餘照人五臓秦皇世號為照骨寳在<lb/>
無勞縣山境　李濬松窗雜録太尉李衛國公長慶中<lb/>
在浙右有漁人於秦淮垂機網下深處覺有異物極力<lb/>
舉之得一鏡照之歴歴見五臓六俯因驚懼失墜公聞<lb/>
之萬計窮索於水底終不復得　稗史𩔖編會稽鏡湖<lb/>
<pb n="KR3k0061_WYG_056-10b"/>
崇寧間漁人夜引網罟覺甚重強加挽拽竟不能舉乃<lb/>
召集同輩合力久而方升乃一大古鏡方五六尺厚五<lb/>
寸形模竒怪持以鑑形于昏闇中腸胃肝膈皆洞見置<lb/>
之舟内欲明日齎詣越府貨於市忽鏗然有聲光采炫<lb/>
晃湖水如晝俄頃復躍於波心風激浪涌移時始定<lb/>
梁四公記昔波羅尼斯國王有大福得𫉬二寳鏡鏡光<lb/>
所照大者三十里小者十里至裔孫福盡天火燒宫大<lb/>
鏡光明能禦災火不至焚爇小鏡光㣲為火所害雖光<lb/>
<pb n="KR3k0061_WYG_056-11a"/>
彩昧暗尚能辟諸毒物　陳邦禮寳鏡記莱州吕肚集<lb/>
張氏築土垣掘得一鏡徑可二尺光明不蝕照之四方<lb/>
各見百五十里市井人物歴歴具體衆争欲得之不覺<lb/>
墮地而碎　談苑吕文穆公蒙正為相有朝士蔵古鏡<lb/>
能照二百里欲因弟獻以求知公曰吾面不過楪子大<lb/>
安用照二百里聞者歎服以為賢於李衛公遠矣　元<lb/>
遺山集陽曲劉氏家大寳鏡能照天地四方前知休咎<lb/>
　抱朴子有道士以明鏡九寸懸於背老魅不敢近若<lb/>
<pb n="KR3k0061_WYG_056-11b"/>
有鳥獸邪物照之其本形皆現鏡中　寳鏡記陸安州<lb/>
有湖介於無為之間漁者日以千計一日有漁父網得<lb/>
鏡如盤照見衆漁大半牛馬異形或角或翼若虎若螭<lb/>
其狀不一而足懼投於水鏡躍四五丈乃没更求之不<lb/>
復可得識者云此三生鏡也　事物紺珠六鼻鏡南唐<lb/>
王氏物常生雲烟照之則左右前後事皆見　南史梁<lb/>
州有古墓名曰尖冡或云張騫墳欲有𤼵者輒間鼔角<lb/>
與外相拒椎埋者懼而退蕭斆開之惟有銀鏤銅鏡方<lb/>
<pb n="KR3k0061_WYG_056-12a"/>
尺　龍城録長安任仲宣家畜寳鏡謂之飛精識者謂<lb/>
是三代物後有八字僅可曉仍篆籒云水銀隂精百鍊<lb/>
成鏡詢所得云嵩山樵者石下得之後仲宣南騖洞庭<lb/>
風濤洶涌因泊舟夢一道士赤衣乗龍詔仲宣言此鏡<lb/>
乃水府至寳出世有期言當歸我矣因持鏡去仲宣睡<lb/>
覺亟視篋中已失所在　劉餗隋唐嘉話僕射蘇威有<lb/>
鏡殊精好曽日蝕既鏡亦昏黑無所見威以為左右所<lb/>
汙不以為意他日日蝕半缺其鏡亦半昏如之於是始<lb/>
<pb n="KR3k0061_WYG_056-12b"/>
寳蔵之後櫃内有聲如磬尋之乃鏡聲無何而威子死<lb/>
後更有聲無何而威敗　王度古鏡記大業八年四月<lb/>
一日太陽虧度時在臺直晝卧<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>閣覺日漸昏諸吏告<lb/>
度以日蝕甚整衣時引鏡出自覺鏡亦昏昧無復光色<lb/>
度以寳鏡之作合於隂陽光景之妙怪歎未已俄而光<lb/>
彩出日亦漸明比及日復鏡亦精朗如故河北人張龍<lb/>
駒為度下小吏其家良賤數十口一時遇疾度憫之齎<lb/>
此鏡入其家使龍駒持鏡夜照諸病者見鏡皆驚起云<lb/>
<pb n="KR3k0061_WYG_056-13a"/>
見龍駒持一月來相照光隂所及如冰著體冷徹腑臓<lb/>
即時熱定至曉並愈以為無害於鏡而所濟衆於是令<lb/>
密持此鏡遍巡百姓其夜鏡如匣中泠然自鳴聲甚徹<lb/>
遠良久乃止度心獨怪明早龍駒來謂度曰龍駒昨忽<lb/>
夢一人龍頭蛇身朱冠紫服謂龍駒曰我即鏡精也名<lb/>
曰紫珍嘗有徳於君家故来相託為我謝王公百姓有<lb/>
罪天與之疾柰何使我反天救物且病至後月當漸愈<lb/>
無為我苦度感其靈怪因此誌之　鏡龍記唐天寳三<lb/>
<pb n="KR3k0061_WYG_056-13b"/>
載揚州進水心鏡一面縱横九寸青瑩耀日背有盤龍<lb/>
勢如生動進鏡官李守泰曰鑄鏡時有老人自稱姓龍<lb/>
名䕶有小童名𤣥冥謂鏡匠吕暉曰老人解造真龍鏡<lb/>
遂令𤣥冥入爐所扃户三日夜開户失二人所在爐前<lb/>
𫉬一素書云盤龍盤龍𨼆於鏡中分野有象變化無窮<lb/>
興雲吐霧行雨生風吕暉遂移爐於揚子江心以五月<lb/>
五日午時鑄之帝詔有司掌此鏡七載大旱召葉法善<lb/>
祠鏡龍忽龍口有白氣須臾滿殿甘雨如㴻<lb/>
<pb n="KR3k0061_WYG_056-14a"/>
寳鏡　洞冥記望蟾閣上有青金鏡廣四尺元光中波<lb/>
袛國獻此青金鏡照見魑魅百鬼不敢𨼆形　梁四公<lb/>
記扶桑國使使貢觀日玉如鏡方圓尺餘明徹如琉璃<lb/>
映日以觀見日中宫殿皎然分明　孝經援神契神靈<lb/>
滋液百寳用則璣鏡出注大珠有光可為鏡者　拾遺<lb/>
記周穆王時渠胥國貢火齊鏡廣三尺六寸暗中視如<lb/>
晝人向鏡中語則鏡中響應之　四公記扶南大舶從<lb/>
西天竺國來賣碧玻瓈鏡面廣一尺五寸内外皎潔置<lb/>
<pb n="KR3k0061_WYG_056-14b"/>
五色物於其上向明視之不見其質　陸廣㣲吳地記<lb/>
通𤣥寺碑載則天皇后送珊瑚鏡一面宣賜供養<lb/>
水火鏡　古今注燧銅鏡也以銅為之形如鏡照物則<lb/>
影倒向日則火生以艾承之則火出　沈亞之上冡宰<lb/>
書戎鏡包陽當日而矚之則能延燧興火　韋端符衛<lb/>
公故物記火鏡等凡十三物　庶物異名疏髙堂隆曰<lb/>
陽燧一名陽符取火於日隂燧一名隂符取水於月並<lb/>
以銅作之謂之水火之鏡考工記銅錫相半謂之鑑燧<lb/>
<pb n="KR3k0061_WYG_056-15a"/>
之劑是火為燧水為鑑也搜神記曰金錫之性一也五<lb/>
月丙午日午時鑄為陽燧十一月壬子日子時鑄為隂<lb/>
燧　禮秋官司烜氏掌以鑒取明水於月注鑒鏡屬取<lb/>
水者也世謂之方諸<lb/>
鐵鏡　魏武上雜物疏御物有尺二寸金錯鐵鏡一枚<lb/>
皇太子雜用物純銀錯七寸鐵鏡四枚貴人至公主九<lb/>
寸鐵鏡四十枚　西京雜記哀王冡中有鐵鏡數百枚<lb/>
　博古圖隋有十六符鐵鑑唐有二十八宿鐵鑑八卦<lb/>
<pb n="KR3k0061_WYG_056-15b"/>
鐵鑑十二辰鐵鑑日月鐵鑑<hi>以上有銘</hi>鳳龜八卦鐵鑑四靈<lb/>
八卦鐵鑑八卦方鐵鑑八角八卦鐵鑑<hi>以上無銘</hi>千秋萬嵗<lb/>
鐵鑑玉堂鐵鑑自明鐵鑑晉陽龍鐵鑑<hi>以上有銘</hi>戲水龍鐵<lb/>
鑑鳳花鐵鑑雙鳳鐵鑑花雀鐵鑑寳花鐵鑑素圜鐵鑑<lb/>
<hi>以上無銘</hi>　天寳遺事葉法善有一鐵鏡鑑物如水人每有<lb/>
疾病以鏡照之盡見臓腑中所滯之物然後以藥療之<lb/>
　酉陽雜俎茍諷有鐵鏡徑五寸餘鼻大如掌言於道<lb/>
人傳受數人同照各自見其影不見他人也　九國志<lb/>
<pb n="KR3k0061_WYG_056-16a"/>
宗壽建之族子得一古鐵鏡下有篆文十二字忽照見<lb/>
一青衣小兒坐酒樓上令人訪之青衣隨至曰此神物<lb/>
也終當化去不若還我與之剖腹納鏡而去　談苑京<lb/>
師有畜鐵鏡者謂人曰此竒物也以照人手則指端見<lb/>
白氣以氣之長短驗人之壽天好事者乃以厚價取之<lb/>
既而詢之博物者曰此造作也盖磨鏡時只以往手無<lb/>
以來手則照指自見其端有如氣者耳<lb/>
石鏡　拾遺記周靈王時異方貢石鏡色白如月照面<lb/>
<pb n="KR3k0061_WYG_056-16b"/>
如雪謂之月鏡　蜀王本紀武都丈夫化為女顔色美<lb/>
好盖山精也蜀王娶以為夫人無幾物故蜀王於武都<lb/>
擔土於成都葬之盖地三畝號曰武擔以石作鏡一枚<lb/>
表其墓　潯陽記石鏡在山東有一團石懸崖明浄照<lb/>
人　述異記日南國西南有石鏡光明瑩徹可鑒五臓<lb/>
六腑亦名仙人鏡國中人若有疾輒照其形遂知病起<lb/>
何藏府即采神藥餌之無不愈<lb/>
鏡臺　物原鏡臺始皇作　魏武雜物疏鏡臺出魏宫<lb/>
<pb n="KR3k0061_WYG_056-17a"/>
中有純銀參帶鏡臺一純銀七子貴人公主鏡臺四<lb/>
晉東宫舊事皇太子納妃有瑇瑁細鏤鏡臺一　世説<lb/>
温嶠娶姑女下玉鏡臺一枚　宋元嘉起居注韋朗為<lb/>
廣州刺史作銅鏡臺一具御史中丞劉楨奏請以見事<lb/>
免朗所居官　皇覽胡太后使靈昭造七寳鏡臺合有<lb/>
三十六室別有一婦人手各執鏁纔下一關三十六户<lb/>
一時自閉若抽此關諸門咸啓婦人各出户前　太平<lb/>
廣記開元初東海馬待封為皇后造妝具中立鏡臺臺<lb/>
<pb n="KR3k0061_WYG_056-17b"/>
下兩層皆有門户后將櫛沐啓鏡奩後臺下開門有木<lb/>
婦人手執巾櫛至后取已木人即還至於面脂妝粉眉<lb/>
黛髻花應所用物皆木人執繼至取畢即還門户復閉<lb/>
如是供給皆木人后既妝罷諸門皆闔乃持去其妝臺<lb/>
金銀彩畫木婦人衣服裝飾窮極精妙焉　品物𩔖聚<lb/>
張燕公有石緑鏡臺得自胡川道士𤣥宗聞其異取以<lb/>
精炭十車燒之不變乃已<lb/>
鏡奩　李肇翰林志翰林學士給銅鏡漆奩　清異録<lb/>
<pb n="KR3k0061_WYG_056-18a"/>
出行須物物輕便余取小薄鏡捨奩糊紙左右掩為鏡<lb/>
室白牌題曰光明夾<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0061_WYG_056-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷十六</head>
    <p>
<pb n="KR3k0061_WYG_016-1a"/>
欽定四庫全書<lb/>
　格致鏡原卷十六　　　　大學士陳元龍撰<lb/>
　　冠服𩔖<hi>四</hi>
　　　裘<lb/>
總論　説文裘皮衣也上古衣毛冒皮盖裘乃遺象也<lb/>
　白虎通裘所以佐女工助溫也　物原伏羲作裘<lb/>
禮記孟冬之月天子始裘　周禮天官掌皮秋歛皮冬<lb/>
歛革春獻之注皮革踰嵗就久乃可用也獻謂獻其良<lb/>
<pb n="KR3k0061_WYG_016-1b"/>
者於王以入司裘給用也　禮記裘之裼也見美也裘<lb/>
之襲也充美也　要義古者裘著於内而以繒衣覆之<lb/>
乃加以朝服㑹之時袒其朝服見裘裏覆衣謂之裼裼<lb/>
之言露可見之詞所以示美呈好而為飾加以朝服謂<lb/>
之襲袒謂之裼大裘不覆反本取其質也<lb/>
名𩔖　周禮天官司裘為大裘以供王祀天之服仲秋<lb/>
獻良裘王乃行羽物季秋獻功裘以待頒賜注良善也<lb/>
玉藻所謂黼裘也仲秋鳥獸毛毨王乃以羽物賜羣吏<lb/>
<pb n="KR3k0061_WYG_016-2a"/>
功裘人功微麤謂狐青麛裘之屬卿大夫所服也　五<lb/>
經要義諸侯黼裘以誓田雜羔狐為黼文也　身章舉<lb/>
要褻裘私居之服也狐貉皮為之惟取其溫故長於他<lb/>
裘惟取其便於作事故短其右袂童子不衣為太溫也<lb/>
　白虎通上古質先服鹿皮取其文章也　白虎通古<lb/>
者緇衣羔裘黃衣狐裘禽獸衆多獨以狐羔取其輕暖<lb/>
因狐死首丘明君子不忘本也羔取其跪乳遜順也<lb/>
禮玉藻君衣狐白裘錦衣以裼之君子狐青裘豹褎𤣥<lb/>
<pb n="KR3k0061_WYG_016-2b"/>
綃衣以裼之麛裘青豻褎絞衣以裼之羔裘豹飾緇衣<lb/>
以裼之狐裘黄衣以裼之錦衣狐裘諸侯之服也犬羊<lb/>
之裘不裼不文飾也注狐白裘以裘之白毛皮為裘也<lb/>
君衣此裘則以素錦為衣加其上使可裼也袒而有衣<lb/>
曰裼君子謂大夫士也狐青裘以狐之青毛皮為裘豹<lb/>
褎以豹皮為袖也豻胡地野犬絞蒼黄色也犬羊之裘<lb/>
庶人所服裘與人俱賤故不裼以為飾也　羣書考索<lb/>
大東詩曰熊羆是裘是又以熊羆而為之也論語曰素<lb/>
<pb n="KR3k0061_WYG_016-3a"/>
衣麑裘此又以麑而為之也玉藻曰君之右虎裘厥左<lb/>
狼裘　晉令山鹿白豽游毛白貂領黄貂班白鼲十渠<lb/>
摉裘皆禁物　廣志天鼠皮為裘當名其裘為天鹿裘<lb/>
　葉隆遼志丈夫貴者被貂裘以紫黑色為貴青色為<lb/>
次又有銀鼠尤潔白賤者被貂毛羊鼠沙狐裘　戒菴<lb/>
漫筆夜間穿羔兒皮二更寒透狐狸皮可過三更貂鼠<lb/>
皮直至四更北人試騐如此<lb/>
古人裘　田俅子少昊都於曲阜鞬鞮毛人獻其羽裘<lb/>
<pb n="KR3k0061_WYG_016-3b"/>
　史李斯傳堯冬日鹿裘　尸子臯陶擇羝裘以御之<lb/>
　管子武王侈靡命貂襜豹裘方得入廟故豹皮曰千<lb/>
金功臣之家糶千鍾米得一豹皮　拾遺記塗修國綴<lb/>
青鳯之毛為二裘一名煩<hi>一作燠</hi>質二名暄肌服之可以<lb/>
郤寒至厲王流於彘彘人得而奇之裂此裘遍於彘土<lb/>
罪入大辟者抽裘一毫以贖其死則價値萬金　史記<lb/>
孟甞君有狐白裘　漢書匡衡傳是有狐白之裘而反<lb/>
衣之也師古注狐白謂狐腋下之皮其毛純白集以為<lb/>
<pb n="KR3k0061_WYG_016-4a"/>
裘輕柔難得故貴也　戰國䇿蘇秦説趙相李兌兌送<lb/>
以黑貂之裘　十洲記漢武帝天漢三年西國王獻吉<lb/>
光毛裘裘色黄盖神馬之𩔖入水經日不沉入火不燋<lb/>
　物𩔖相感志漢武帝西域獻赤兒皮為裘入水不濡<lb/>
上時服此以聴朝政　西京雜記司馬相如初與卓文<lb/>
君還成都居貧愁懣以所著鷫鸘裘就市人陽昌貰酒<lb/>
與文君為懽　漢書鮮卑國以豹貉䶉子皮毛為裘<lb/>
魏書鮮卑有貂鼲子皮毛柔軟故天下為名裘　魏武<lb/>
<pb n="KR3k0061_WYG_016-4b"/>
與楊彪書今贈足下錦裘三領　傅子房陵都尉戰有<lb/>
功太祖賜罽裘　呉書陸遜破曹休上大㑹命遜舞解<lb/>
所著白鼯子裘賜之　晉咸寧起居注大醫司馬程㨿<lb/>
上雉頭裘一領詔㨿此裘非常衣服消費功用其於殿<lb/>
前燒之勅内外有造異服依禮治罪　世説王恭披鶴<lb/>
氅裘行雪中人以為神仙　齊書文惠太子織孔雀毛<lb/>
為裘　北史齊文宣解所服青鼠皮裘賜唐邕云朕意<lb/>
在與卿共敝　孔六帖西域髙昌太宗時獻𤣥狐裘<lb/>
<pb n="KR3k0061_WYG_016-5a"/>
薛用弱集異記則天時南海郡獻集翠裘珍麗異常<lb/>
明皇雜錄𤣥宗與貴妃避暑興慶宫飲宴於靈隂樹下<lb/>
寒甚𤣥宗命進碧芬之裘碧芬出林氏國乃騶虞與豹<lb/>
交而生此獸大如犬碧於黛香聞數里太宗時國人致<lb/>
貢上謂妙於貂鼠不啻天壤因名曰鮮渠上沮華鮮渠<lb/>
言碧上沮華言芬芳也　李白翫月金陵詩序白著紫<lb/>
綺裘與客數人棹歌過淮　詞林海錯烏納裘見王筠<lb/>
文　杜陽雜編唐敬宗寳厯初南昌國獻浮光裘云紫<lb/>
<pb n="KR3k0061_WYG_016-5b"/>
海水染其色也以五彩蹙成龍鳯各一千三百絡以九<lb/>
色眞珠上衣之以獵北苑為朝日所照而光彩動揺觀<lb/>
者皆眩其目上亦不為之貴一日馳馬從禽忽値暴雨<lb/>
而浮光裘略無沾潤方嘆為異物也<lb/>
　　　袍<lb/>
總論　逸雅袍丈夫著下至跗者也袍苞也苞内衣也<lb/>
婦人以絳作衣裳上下連四起施縁亦曰袍　玉藻縕<lb/>
為袍注衣之有著雜用舊絮名為袍　古今注袍者自<lb/>
<pb n="KR3k0061_WYG_016-6a"/>
有虞氏即有之故國語曰袍以朝見也　物原傅説作<lb/>
袍　漢輿服志周公抱成王宴居故施袍　七修𩔖藁<lb/>
禮記曰袍必有表注曰褻衣也其來逺矣事物紀原以<lb/>
為始於宇文䕶困學紀聞以為始於隋大業皆不知始也<lb/>
名𩔖　中華古今注秦始皇三品以上緑袍深衣庶人<lb/>
白袍皆以絹為之　古今注北齊天子多著緋袍貴臣<lb/>
多著黄文綾袍百官士庶同服之隋朝天子則曰袷褶<lb/>
公卿則曰褐襦　事物原始筆談曰中國衣冠自北朝<lb/>
<pb n="KR3k0061_WYG_016-6b"/>
以來全用胡服窄袖大抵緋緑唐武徳貞觀中猶爾至<lb/>
開元後稍博矣通典曰周宇文䕶於袍下始加襴遂為<lb/>
後制　唐車服志大尉長孫無忌議服袍者下加襴緋<lb/>
紫緑皆視其品庶人以白　韋絢劉賓客嘉話録舊官<lb/>
人所服袍赭黄紫二色貞觀中始令三品已上服紫四<lb/>
品五品以朱六品七品以緑八品九品以青　唐車服<lb/>
志唐諸衞大將軍中郎以下給袍者皆易其繡文千牛<lb/>
衞以瑞牛左右衞以瑞馬驍衞以虎武衞以鷹威衞以<lb/>
<pb n="KR3k0061_WYG_016-7a"/>
豹領軍衞以白澤金吾衞以辟邪後以紫為三品之服<lb/>
緋為四品之服淺緋為五品之服深緑為六品之服淺<lb/>
緑為七品之服深青為八品之服淺青為九品之服黄<lb/>
為流外官及庶人之服既而天子袍衫皆用赤黄遂禁<lb/>
臣民服孫道茂奏舊令六品緑八品九品青深青亂紫<lb/>
非卑品所服望請改八品九品著碧　宋燕翼貽謀録<lb/>
國初仍唐舊制有官者服皁袍無官者白袍庶人布袍<lb/>
而紫惟施於朝服非朝服而用紫者有禁然所謂禁者<lb/>
<pb n="KR3k0061_WYG_016-7b"/>
乃赤紫今所服紫謂之黑紫以為妖其禁尤嚴故太平<lb/>
興國七年詔曰中外官幷貢舉人或於緋緑白袍者私<lb/>
自以紫施衣服者禁之止許白袍或皁袍至端拱二年<lb/>
忽詔士庶許服紫所在不得禁止而黒紫之禁則申嚴<lb/>
於仁宗之時　羣書考索襦袖不過一尺五寸袍襖之<lb/>
制三品以上服綾以鶴銜瑞草鴈銜綬帶及雙孔雀四<lb/>
品五品服綾以地黄交被六品以下服綾小窠無文隔<lb/>
織獨織　羣書考索公主貴人妃以上嫁娶得服錦綺<lb/>
<pb n="KR3k0061_WYG_016-8a"/>
羅縠繒采十二色重縁袍　續翰林志十月朔翰林舊<lb/>
賜對衣紅錦袍淳化二年代以細花盤雕錦袍下丞相<lb/>
一等　陶宗儀元氏掖庭記后妃侍從各有定制后二<lb/>
百八十人衣翻鴻獸錦袍妃二百人衣雪肩絳繒袍嬪<lb/>
八十人衣青絲縷金袍竝謂之控鸞昭儀　事物紺珠<lb/>
國朝公服文武官皆盤領右袵袍或紵絲紗羅絹從宜<lb/>
製袖寛三尺一品至四品緋袍五品至七品青袍八品<lb/>
九品緑袍未入流檀褐緑袍其花様一品用大獨科花<lb/>
<pb n="KR3k0061_WYG_016-8b"/>
徑五寸二品小獨科花徑三寸三品㪚搭花無枝葉徑<lb/>
二寸四品五品小㪚花紋徑一寸五分六品七品小雜<lb/>
花徑一寸八品以下無紋在京官朝見奏事謝辭在外<lb/>
官清晨公座配幞頭服文官常服花様一品二品仙鶴<lb/>
錦雞三品四品孔雀雲鴈五品白鷳六品七品鷺鷥鸂<lb/>
鶒八品九品黄鸝鵪鶉練鵲風憲官皆用獬豸麒麟一<lb/>
品賜服武官常服花様一品二品獅子三品四品虎豹<lb/>
五品熊羆六品七品彪八品九品犀牛海馬儀賓視武<lb/>
<pb n="KR3k0061_WYG_016-9a"/>
官<lb/>
古人袍　孔叢子孔伋縕袍無裏　史記須賈入秦見<lb/>
范睢曰范叔一寒如此哉解綈袍以賜之　韻府漢三<lb/>
老服都紵大袍　漢武内傳上元夫人降武帝服赤霜<lb/>
袍雲采亂色非錦非繡不可得名　魏武帝與楊彪書<lb/>
今遺足下貴室錯彩羅縠錦袍一領　四王遺事惠帝<lb/>
與成都王自鄴還洛陽既至賜中書監盧志雲鶴綾袍<lb/>
一領　虞譚筆記泰寧二年詔贈大夫碧紗袍　鄴中<lb/>
<pb n="KR3k0061_WYG_016-9b"/>
記石虎臨軒大㑹著丹紗袍　劉義恭啟事賜臣金獸<lb/>
袍珍製巧飾　金陵志齊東昏侯製五彩袍　藝文𩔖<lb/>
聚隋江總有山水衲袍賦　北史隋何稠為太府丞博<lb/>
覽古圖多識舊物波斯常獻金線錦袍組織殊麗上命<lb/>
稠為之稠錦成踰所獻者上甚悦　雞跖集唐永夀中<lb/>
勅賜岳牧金銀字銘袍　唐書狄仁傑轉幽州都督武<lb/>
后賜紫袍龜帶后自製金字十二於袍以旌其忠　唐<lb/>
車服志武后擅政多賜羣臣巾子繡袍勒以囘文之銘<lb/>
<pb n="KR3k0061_WYG_016-10a"/>
皆無法度不足紀　彚苑詳註劉宴十嵗𤣥宗賜以黄<lb/>
紋袍　李白傳白甞乘月與崔宗之自采石至金陵著<lb/>
宫錦袍坐舟中旁若無人　酉陽雜俎賜安禄山品目<lb/>
有金鸞紫羅緋羅立馬寳雞袍　唐書韋綬在翰林徳<lb/>
宗甞至其苑韋妃從幸㑹綬方寢時適大寒帝以妃蜀<lb/>
纈袍覆而去　李石傳文宗曰吾聞禁中有金烏錦袍<lb/>
二昔𤣥宗幸溫泉與楊貴妃衣之今富人皆有之矣<lb/>
清異録鳯尾袍者相國桑維翰時未仕縕衣也謂其繿<lb/>
<pb n="KR3k0061_WYG_016-10b"/>
縷穿結𩔖乎鳯尾　外書伊川常服繭袍此野人之服<lb/>
也<lb/>
　　　襖<lb/>
古今注襖子盖袍之遺象也漢文帝以立冬日賜宫侍<lb/>
承恩者及百官披襖子多以五色繡羅為之或以錦為<lb/>
之始有其名　物原伊尹作夾襖　南史宋武帝微時<lb/>
貧陋過甚甞自新州伐荻有納衣布襖䓁皆是敬皇后<lb/>
手自作武帝既貴以此衣與公主曰後世若有驕奢不<lb/>
<pb n="KR3k0061_WYG_016-11a"/>
節者可以此衣示之　舊唐書輿服志襖子燕服古䙝<lb/>
服也亦謂之常服江南以巾褐裙襦北朝雜以戎夷之<lb/>
制至北齊有合袴襖子朱紫𤣥黄各任所好若非元正<lb/>
大㑹一切通用盖取於便　中華古今注侍中馬周請<lb/>
於汗衫等上常以立冬日加服小缺襖子詔從之永以<lb/>
為式　中華古今注煬帝宫中有雲鶴金銀泥披襖子<lb/>
則天以赭黄羅上銀泥襖子以燕居　清異録明宗天<lb/>
資恭儉甞因苦寒左右進蒸黄透繡襖子不肯服索托<lb/>
<pb n="KR3k0061_WYG_016-11b"/>
羅氈襖衣之　周必大玉堂雜記十月旦賜錦襖子學<lb/>
士院觀察使簇四金鵰尚書執政八搭暈錦　同話録<lb/>
近嵗衣制有一種如旋襖長不過腰兩袖僅掩肘以最<lb/>
厚之帛為之仍用夾裏或其中用綿者以紫皁縁之名<lb/>
曰貉袖聞之起於御馬苑圉人短前後襟者坐鞍上不<lb/>
妨脫著短袖者以其便於控馭耳<lb/>
戰襖　南史董暹金帖織成戰襖直七百萬　中華古<lb/>
今注隋文帝征遼詔武官服缺胯襖子取軍用如服有<lb/>
<pb n="KR3k0061_WYG_016-12a"/>
所妨也其三品已上皆紫至武徳元年髙祖詔其諸衞<lb/>
將軍每至十月一日皆服缺胯襖子織成紫瑞獸襖子<lb/>
左右武衞將軍服豹文襖子左右翊衞將軍服瑞鷹文<lb/>
襖子其七品已上陪位㪚員官等皆服緑無文綾襖子<lb/>
至今不易其制<lb/>
　　　衫<hi>附袖</hi>
逸雅衫芟也衫末無袖端也　古今注衫子自黄帝為<lb/>
衣裳而女人有尊一之義故衣裳相連始皇元年詔宫<lb/>
<pb n="KR3k0061_WYG_016-12b"/>
人及近侍宫人皆服衫子亦曰半衣盖取便於侍奉<lb/>
古今注三皇及周末庶人服短褐襦服深衣秦始皇以<lb/>
布開胯名曰衫用布者尊女工之尚不忘本也　事物<lb/>
原始三代女子衣與裳連如披襖短長與裙相似秦始<lb/>
皇方令短作衫子長袖猶至於膝盖衫裙之分自秦始<lb/>
也又云陳宫中尚窄衫子纔用八尺當是今制也　郭<lb/>
思畫論三代之際皆衣襴衫秦始皇時以紫緋緑袍為<lb/>
三等品服庶人以白至周武帝時下加襴　中華古今<lb/>
<pb n="KR3k0061_WYG_016-13a"/>
注秦始皇令妃嬪當暑披淺黄叢羅衫　飛燕外傳帝<lb/>
御流波文縠無縫衫　世説晉孝武年十二時冬天晝<lb/>
日不著複衣但著單練衫五六重　晉東宫舊事太子<lb/>
納妃有白縠白紗白絹衫竝紫結纓　南史薛安都與<lb/>
魏戰怒甚乃脱兠鍪解所帶鎧唯著絳納兩當衫　新<lb/>
唐書士人以棠苧襴衫為上服貴女功之始也一命以<lb/>
黄再命以黑三命以纁四命以緑五命以紫士服短褐<lb/>
庶人以白中書令馬周上議禮無服衫之文三代之制<lb/>
<pb n="KR3k0061_WYG_016-13b"/>
以深衣請加襴袖褾襈為士人上服開骻者名曰缺骻<lb/>
衫庶人服之　事物原始馬周制襴衫以為士服今舉<lb/>
子所衣者即襴衫之始也　丹鉛録馬周缺骻衫即今<lb/>
之四䙆衫襈褾衣袂有縁也䙆衣裾分也　崔令欽教<lb/>
坊記開元中初置聖夀樂舞衣襟皆各繡一大窠皆隨<lb/>
其衣本色製純縵衫下纔及帶若短汗衫者以籠之所<lb/>
以藏繡窠也舞人初出樂次皆是縵衣舞至第二叠相<lb/>
聚塲中即於衆中從領上抽去籠衫各納懐中觀者忽<lb/>
<pb n="KR3k0061_WYG_016-14a"/>
見衆女咸文繡炳煥莫不驚異　合璧事𩔖昭宗既誅<lb/>
宦官第五可範等準國故事量畱三十人各賜黄絹衫<lb/>
一領以備宫中指使　朱子語録隋煬帝數出幸因令<lb/>
百官以戎服從後世循襲遂為朝衣國朝度江乃變為<lb/>
白涼衫紹興二十年士人猶是白涼衫至後來軍興又<lb/>
變為紫衫皆戎服也　朝野雜記孝宗之喪趙子眞當<lb/>
國始令羣臣服白涼衫皁帶以治事　隣幾雜誌涼衫<lb/>
以褐紬為之以代毳袍韓持國云始於内臣班行漸及<lb/>
<pb n="KR3k0061_WYG_016-14b"/>
士人今兩府亦然　朱子語録祖宗時元正冬至皆有<lb/>
大朝㑹君臣多著法服諸州解頭亦預著白羅衫青縁<lb/>
有裙有佩　身章撮要紫衫非公服特小衫也皁衫士<lb/>
人家居常服今易以背子而皁衫不之用流俗之失非<lb/>
也　席上腐談古之素積即今之細摺布衫也今之蒙<lb/>
衫即古之毳衣蒙謂毛之細軟如詩所謂狐裘蒙茸之<lb/>
蒙俗作氁其實即是毛衫毛訛為蒙蒙又轉而為氁<lb/>
庶物異名疏元史法服庫收掌法服窄紫窄紫者窄紫<lb/>
<pb n="KR3k0061_WYG_016-15a"/>
羅衫也　元氏掖庭記凝香兒著瑣里縁蒙之衫瑣里<lb/>
夷名産撒哈刺蒙茸如氊毼但輕薄耳宜於秋時著之<lb/>
有紅緑二色至元間進貢帝又命工以金籠之粧出鸞<lb/>
鳯之形製為十大衫香兒得一焉　解酲語元成宗諸<lb/>
嬪衣碧鸞朱綃半袖衫　事物紺珠國朝命婦服大袖<lb/>
衫眞紅色五品以上紵絲綾羅六品以下綾羅紬絹<lb/>
梁福廬陵記成芳𨼆麥林山剝苧織布為短襴寛袖之<lb/>
衣著以酤酒自稱𨼆士衫　影燈記賞以紅圈帔緑暈<lb/>
<pb n="KR3k0061_WYG_016-15b"/>
衫　浣花旅地志籠桶衫蜀人奉親之服　清異録諺<lb/>
曰疊垜衫謂補衲盖掩之多　身章撮要大衣者今寛<lb/>
衫為婦人禮服非命婦皆可著<lb/>
汗衫　古今注汗衫盖三代之襯衣也禮曰中單漢髙<lb/>
祖與楚交戰歸帳中汗透遂改名汗衫至今亦有中單<lb/>
但不緶而不開　身章撮要汗衫本古之中單以白綾<lb/>
為之青領褾襈裾古者燕朝及祭祀接神袞冕有白紗<lb/>
中單有明衣皆汗衫之象　庶物異名疏漢石建取親<lb/>
<pb n="KR3k0061_WYG_016-16a"/>
中裙厠牏<hi>音投</hi>身自浣滌晉灼云今世謂反閉小袖衫為<lb/>
侯牏此最近厠近身之衣也釋名反閉襦之小者也却<lb/>
向著之領反於背後閉其襟也　顔師古漢書注中帬<lb/>
若今言中衣厠牏者近身之小衫若今汗衫也　逸雅<lb/>
齊人謂如衫而小袖曰侯頭侯頭猶言解瀆臂直通之<lb/>
言也<lb/>
襦　物原禹作襦　演繁露襦者短衫也　方言汗濡<lb/>
自關而東謂之甲襦陳魏宋楚之間謂之襜襦或謂之<lb/>
<pb n="KR3k0061_WYG_016-16b"/>
襌襦　西京雜記趙合徳遺飛燕織成上襦鴛鴦襦<lb/>
董賢傳東園秘器珠襦玉柙豫以賜賢師古注珠襦以<lb/>
珠為襦如鎧狀連縫之以黄金為縷要以下玉為柙至<lb/>
足方縫以黄金為縷霍光傳太后被珠襦晉灼曰貫珠<lb/>
以為襦形若今革襦矣　語林謝鎮西著紫羅襦㨿胡<lb/>
牀在大市佛圖門樓上彈琵琶作大道曲　藝文𩔖聚<lb/>
梁沈約有齊竟陵王賚母赫國雲氣黄綾裙襦啟　庶<lb/>
物異名疏方言汗襦自關而西或謂衹裯郭璞云亦呼<lb/>
<pb n="KR3k0061_WYG_016-17a"/>
為掩汗也　南史新羅呼其襦曰尉解<lb/>
袖　物原伊尹始制婦人大袖又隋煬帝作長袖　司<lb/>
馬溫公書儀注袪今袖口也袂今袖也　事物原始大<lb/>
袖衣商周時宫内世婦服之至唐武后襦裾大袖為行<lb/>
禮之始　趙飛燕外傳飛燕與其妹婕妤坐后誤唾其<lb/>
袖合德曰姊唾染人紺碧正似石上花假令尚方為之<lb/>
未必若此衣之芳茜乃號石華廣袖　韻府隋時内官<lb/>
多服半塗即今長袖　張端義貴耳集夀皇問王抃如<lb/>
<pb n="KR3k0061_WYG_016-17b"/>
何北使在庭舞蹈極可觀此間舞蹈皆不及之抃奏云<lb/>
北人袖窄但公裳袖大一舉手便可觀南人袖内外皆<lb/>
寛大舉手便不可看北人視此為大禮數<lb/>
　　　半臂<lb/>
名義考古者有半臂背子事物紀原隋大業中内官多<lb/>
服半臂除即長袖也又曰秦二世詔衫子上朝服加背<lb/>
子其制袖短於衫身與衫齊而大袖按方言襜褕其短<lb/>
者自關之西謂之䘪䘿郭璞云俗名䘿掖一曰襤褸即<lb/>
<pb n="KR3k0061_WYG_016-18a"/>
是諸于上加繡䘿如今半臂漢書音義云諸于大掖衣<lb/>
也此可見大掖衣加半臂在手臂之間如今搭䕶相似<lb/>
脱去半臂即大掖衣故曰除即長袖也又衫子外加背<lb/>
子在脊背之間如今披風相似所謂其制袖短於衫身<lb/>
與衫齊而大袖也　中華古今注尚書上僕射馬周上<lb/>
疏云士庶服章有所未通者臣請中單上加半臂以為<lb/>
得禮其武官等諸服長衫亦謂之判餘以别文武詔從<lb/>
之　孔氏雜説今之衣半臂非禮之服也魏明帝常著<lb/>
<pb n="KR3k0061_WYG_016-18b"/>
帽被縹綾半袖楊阜曰此於禮何法服也　王皇后傳<lb/>
后寵衰一日訴曰三郎獨不記阿忠脱新紫半臂換一<lb/>
斗麫為生日湯餅耶上戚然閔之　孔六帖來子珣遷<lb/>
游擊將軍常以錦半臂自異　時逢青陽記闗文衍為<lb/>
散騎常侍畫九華山圖於白綾半臂號九華半臂自云<lb/>
令吾此身常在雲泉之内　實錄半臂今背子也江淮<lb/>
之間或曰綽子士人競服隋始制之也　中華古今注<lb/>
隋大業末煬帝宫人百官母妻等緋羅蹙金飛鳯背子<lb/>
<pb n="KR3k0061_WYG_016-19a"/>
以為朝服及禮見賓客舅姑之長服也天寳年中西川<lb/>
貢五色織成背子𤣥宗詔曰觀此一服費用百金其後<lb/>
金玉珍異竝不許貢　米芾畫史近以半臂軍服披甲<lb/>
上不帶者謂之背子　朱子語錄上御便殿著紗帽背<lb/>
子則國初已有背子　身章撮要背子本半臂武士服<lb/>
古禮士人只繫勒帛盖有垂紳之意後有勒帛不便於<lb/>
搢笏故稍易背子然須用上襟掖下與背皆垂帶大觀<lb/>
間未之有改近背子又引為長袖與半臂袖又不同士<lb/>
<pb n="KR3k0061_WYG_016-19b"/>
人而衣武士服恬不為異婦人背子本婢妾之服以其<lb/>
行直主母之背故名焉今亦習俗相承　演繁露長背<lb/>
子古無之或云近出宣政間然小説載蘇文忠襌衣襯<lb/>
朝服即在宣政之前矣詳今長背既與裘制大同小異<lb/>
而與古中單又大相似殆加減其制而為之耳中單掖<lb/>
下縫合而背子則離異其裾中單兩掖各有帶穴其掖<lb/>
而互穿之以約定裏衣至背子則既悉去其帶惟此為<lb/>
異也至其用以襯藉公裳則意制全是中單也今世好<lb/>
<pb n="KR3k0061_WYG_016-20a"/>
古而存舊者縫兩帶綴背子掖下垂而不用盖倣中單<lb/>
之交帶也雖不以束衣而遂舒垂之欲存古也　演繁<lb/>
露今人服公裳必𠂻以背子背子者狀如單襦袷襖特<lb/>
其裾加長直垂至足焉耳其實古之中襌也襌之字或<lb/>
為單皆音單也古之法服朝服其内必有中單中單之<lb/>
製正如今人背子而兩掖有交帶横束其上今世之慕<lb/>
古者兩掖各垂雙帶以準襌之帶即本此也　事物紺<lb/>
珠國朝褙子凢命婦皆深青段疋一品至七品繡雲霞<lb/>
<pb n="KR3k0061_WYG_016-20b"/>
文八品九品皆繡枝團花<lb/>
　　　帔<lb/>
逸雅帔披也披之肩背不及下也　物原秦始皇制霞<lb/>
帔　中華古今注女人披帛古無其制開元中詔令二<lb/>
十七世婦及寳林御女良人等尋常宴參侍令披畫披<lb/>
帛至今然矣至端午日宫人相傳謂之奉聖巾亦曰續<lb/>
夀巾續聖巾盖非參從見之服　事林廣記實録曰三<lb/>
代無帔秦時有披帛以縑帛為之漢即以羅晉永嘉中<lb/>
<pb n="KR3k0061_WYG_016-21a"/>
制絳暈帔子開元中令王妃以下通服之今代霞帔非<lb/>
恩賜不得服而直帔通用於民間霞帔名始於晉矣<lb/>
名義考説文𢎞農謂帬為帔玉篇在肩背也今命婦衣<lb/>
外以織文一幅前後如其衣長中分而前兩開之在肩<lb/>
背之間謂之霞帔即古之帔也　事物原始唐制士庶<lb/>
女子在室搭披帛出嫁披帔子以别出處之義今士族<lb/>
亦有循用者　中華古今注秦始皇令宫人披淺黄銀<lb/>
泥飛雲帔隋帝於江都宫水精殿令宫人披紫羅帔<lb/>
<pb n="KR3k0061_WYG_016-21b"/>
陳鴻長恨傳上皇得成都方士入蓬萊宫見一人霞綃<lb/>
帔　演繁露唐睿宗召司馬承禎問道遂賜絳霞紅帔<lb/>
以還公卿賦詩送之今世之謂霞帔者殆起此耶　幽<lb/>
怪錄巴卭人家有橘橘中有老叟相對象戲一叟曰我<lb/>
輸紫綃帔一副　燈影記賞以紅圈帔　事物紺珠國<lb/>
朝霞帔凡命婦皆用深青段疋公侯及二品金繡雲霞<lb/>
翟文鈒花金墜子三品四品金繡雲霞孔雀文鈒花金<lb/>
墜子五品繡雲霞鴛鴦文鍍金鈒花銀墜子六品七品<lb/>
<pb n="KR3k0061_WYG_016-22a"/>
繡雲霞練鵲文八品九品繡纒枝花皆鈒花銀墜子<lb/>
　　　袜<lb/>
丹鉛總錄袜女人脇衣也　畱青日札今之袜胸一名<lb/>
襴裙自後而圍向前故又名合歡襴　中華古今注袜<lb/>
肚盖文王所制也謂之腰巾但以繒為之宫女以綵為<lb/>
之名曰腰綵至漢武帝以四帶名曰袜肚至靈帝賜宫<lb/>
人蹙金絲合勝袜肚亦名齊襠　胡侍墅談建炎以來<lb/>
臨安府浙漕司所進成恭后御衣之目有粉紅紗袜胸<lb/>
<pb n="KR3k0061_WYG_016-22b"/>
眞紅羅裹肚乃知袜胸裏肚之製其來不近　家世舊<lb/>
事伯祖母有珠子装袜胸賣得十三千　逸雅心衣抱<lb/>
腹而施鉤肩鉤肩之間施一襠以掩心也抱腹上下有<lb/>
帶抱裹其腹上無襠者也帕腹横帕其腹也　楊慎外<lb/>
集按梁王筠詩詠裁衣有云兩襠雙心共一抹袙腹兩<lb/>
邉作八撮襻帶雖安不忍縫開孔裁穿猶未達其曰袙<lb/>
腹者今之裹肚也<lb/>
　格致鏡原巻十六<lb/>
</p>
<p>
</p>
  </div>
</body>
</text>
</TEI>
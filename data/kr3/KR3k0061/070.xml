<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷七十</head>
    <p>
<pb n="KR3k0061_WYG_070-1a"/>
欽定四庫全書<lb/>
　格致鏡原卷七十　　　　大學士陳元龍撰<lb/>
　　花𩔖<hi>一</hi>
　　　總<lb/>
爾雅華荂也木謂之華草謂之榮榮而不實者謂之英<lb/>
註今江東呼華爲荂　爾雅蕍芛葟華榮註今俗呼草<lb/>
木華初生者爲芛　廣雅蘤葩菁蕊花華也　草木狀<lb/>
凡草木之華者春華者冬秀夏華者春秀秋華者夏秀<lb/>
<pb n="KR3k0061_WYG_070-1b"/>
冬華者秋秀其華竟歲故婦女之首四時未嘗無花也<lb/>
　丹鉛續録或問花蒂何以曰跗曰蒂者花足也故字<lb/>
從足束晢𥙷亡詩白華素足亦指花蒂爲足也　庶物<lb/>
異名疏花當花根也杜詩危沙折花當　清異録張翊<lb/>
好學多思致嘗戲造花經以九品九命升降而次第之<lb/>
　警忘録羅虬撰花九錫一重頂帷障風二金錯刀剪<lb/>
折三甘泉浸四玉釭貯五雕文臺座安置六畫圖寫七<lb/>
艶曲翻八美醑賞九新詩咏也　清異録俗以開花風<lb/>
<pb n="KR3k0061_WYG_070-2a"/>
爲花韝扇潤花雨爲花沐浴至花老風雨斷送葢花刑<lb/>
耳又蘇直善治花瘠者腴之病者安之時人稱爲花太<lb/>
醫　𡊮宏道瓶史花下不宜焚香香氣燥烈一𬒳其毒<lb/>
旋即枯萎故香爲花之劒刅　玉塵録唐穆宗每宫中<lb/>
花香則以重頂帳䝉蔽欄檻置惜春御史掌之號曰括<lb/>
香　開元天寳遺事楊國忠子弟每春至之時求名花<lb/>
異卉植於檻中以板爲底以木爲輪使人牽之自轉所<lb/>
至之處檻在目中即即懽賞目之爲移春檻寧王花時<lb/>
<pb n="KR3k0061_WYG_070-2b"/>
綴金鈴於花下掣之以驚禽謂之䕶花金鈴　清異録<lb/>
李後主每春盛時梁棟忩壁柱栱階砌竝作隔筒密挿<lb/>
雜花榜曰錦洞天　庻物異名疏花神名女夷乃魏夫<lb/>
人之弟子花姑亦花神<lb/>
　　　梅花<lb/>
總論　格物論梅花其始見於炎帝之經自是漢見於<lb/>
上林苑魏見於曹林晉見於江南宋見於含章宫梁見<lb/>
於揚州法曹廨舍隋見於羅浮松林間梅花之名始著<lb/>
<pb n="KR3k0061_WYG_070-3a"/>
　陸佃埤雅梅花在果子花中尤香俗云梅優於香桃<lb/>
優於色天下之美不得而兼　周密癸辛雜識梅花無<lb/>
仰開者葢亦自能巧避風雪耳驗之信然　張洞林桂<lb/>
林記袁豐之曰氷肌玉骨世外佳人但恨無傾城笑耳<lb/>
　趙彦林注江邉曰江梅在嶺曰嶺梅在野曰野梅官<lb/>
中所種曰官梅　史繩祖學齋佔畢荆州記謂陸凱自<lb/>
江南遣使寄梅花一枝詣長安與范蔚宗不知劉向説<lb/>
苑已載越使諸發執一枝梅遺梁王梁之臣曰韓子者<lb/>
<pb n="KR3k0061_WYG_070-3b"/>
顧左右曰烏有一枝梅乃遺列國之君則折梅遣使始<lb/>
此矣　詞話曾端伯取友於十花清友者梅也　王氏<lb/>
彚苑張景修以十二花爲十二客圖號梅花曰清客<lb/>
宋書夀陽公主人日臥含章殿簷下梅花落於額上自<lb/>
後爲梅花粧　山家清供有梅花湯餅蜜漬梅花梅花<lb/>
脯　龍城録隋開皇中趙師雄遷羅浮一日天寒日暮<lb/>
憇松林間見一美人淡粧素服芳香襲人醉寢久之東<lb/>
方已白起視乃在大梅花樹下　摭遺廣西桂林府滿<lb/>
<pb n="KR3k0061_WYG_070-4a"/>
山皆梅開時作梅瘴易染人　癸辛雜識折梅花挿鹽<lb/>
中花開酷有肥態<lb/>
詳𩔖　廣志大庾嶺上梅花南枝已落北枝方開寒暖<lb/>
之候異也　陳景沂全芳備祖南唐苑中有紅羅亭四<lb/>
面專植紅梅　海墨徽言李白遊慈恩寺僧獻緑英梅<lb/>
　常朝録元稹爲翰林承㫖朝退行至廊下時初日映<lb/>
九英梅隙光射稹有氣勃然　范至能梅花譜江梅遺<lb/>
核野生不經栽接者又名直脚梅或謂之野梅凡山間<lb/>
<pb n="KR3k0061_WYG_070-4b"/>
水濱荒寒逈絶之處皆此也花稍小而疎瘦有韻香最<lb/>
清早梅冬至前已開故得早名官城梅吳下圃人以直<lb/>
脚梅擇他本花肥實美者接之花遂敷腴實亦佳唐人<lb/>
所稱官梅止謂在官府園圃中非此官城梅也古梅其<lb/>
枝樛曲萬狀蒼蘚鱗皴封滿花身又有苔鬚垂於枝間<lb/>
風颺緑絲飄飄可玩凡古梅多苔者封固花葉之眼唯<lb/>
罅隙間始能𤼵花花雖稀而氣之所鍾豐腴妙絶成都<lb/>
有臥梅偃蹇十餘丈謂之梅龍清江酒家有梅大如數<lb/>
<pb n="KR3k0061_WYG_070-5a"/>
間屋可羅坐數十人重葉梅花頭甚豐葉重數層盛開<lb/>
如小白蓮緑蕚梅凡梅花跗蒂皆絳紫色惟此純緑枝<lb/>
梗亦青好事者比之仙人蕚緑華京師艮嶽有蕚緑華<lb/>
堂專植此百葉湘梅一名黄香梅一名千葉香梅花葉<lb/>
至二十餘瓣心色微黄花頭差小而繁宻紅梅粉紅色<lb/>
標格猶是梅而繁宻則如杏香亦𩔖杏詩人有北人全<lb/>
未識渾作杏花看之句此花獨盛於姑蘇晏元獻公始<lb/>
移植西岡圃中一日貴游賂園吏得一枝分接由是都<lb/>
<pb n="KR3k0061_WYG_070-5b"/>
下有二本當時罕得如此比年不可勝數矣鴛鴦梅多<lb/>
葉紅梅也花輕盈重葉數層杏梅比紅梅花色微淡<lb/>
周宻武林舊事淳熙五年二月上過德夀宫起居太上<lb/>
畱坐看古梅太上曰苔梅有二種宜興張公洞者苔蘚<lb/>
甚厚花極香一種出越上苔如緑絲長尺餘今歳二種<lb/>
同時着花不可不少畱一觀　雲間郡志玉蝶梅有西<lb/>
施照水二名　曲洧舊聞許洛間有椒蕚梅干葉黄香<lb/>
梅　俞宗本種樹書苦楝樹上接梅花則成墨梅<lb/>
<pb n="KR3k0061_WYG_070-6a"/>
　　　瑞香花<lb/>
呂大防瑞香圖序瑞香其木高纔數尺生山坡間花如<lb/>
丁香冬春之交其花始𤼵植之庭檻則芳馥出於户外<lb/>
　格物論瑞香花樹高者三四尺許枝幹婆娑葉厚深<lb/>
緑色有楊梅葉者有枇杷葉者有柯葉者有毬子者有<lb/>
欒枝者花紫色如丁香惟欒枝者香烈宋朝始著名他<lb/>
有黄白二色者野瑞香也　藝花譜有緑葉黄邉者名<lb/>
金邉瑞香　清異録廬山瑞香始縁一比丘晝寢磐石<lb/>
<pb n="KR3k0061_WYG_070-6b"/>
上夢中聞花香酷烈及既覺尋求得之因名睡香四方<lb/>
竒之謂為花中祥瑞遂以瑞易睡　彚苑紫風流乃瑞<lb/>
香花别名按清異録廬山僧舍有麝囊花一叢色正紫<lb/>
𩔖丁香號紫風流江南後主詔取植於移風殿賜名蓬<lb/>
萊紫　説楛楚辭露甲即今之瑞香　清異録瑞香有<lb/>
洛白揚紅汴黄江紫花之變極矣　詞話曾端伯以瑞<lb/>
香爲殊友　花木考張敏叔十二客圗以瑞香爲佳客<lb/>
　　　玉蘭花<lb/>
<pb n="KR3k0061_WYG_070-7a"/>
羣芳譜九瓣色白微碧香味似蘭故名一幹一花皆著<lb/>
木末絶無柔條冬結蓓蕾三月盛開花落從蒂中抽葉<lb/>
特異他花華容縣觀音寺一株輪囷盤鬱高十餘丈望<lb/>
之如玉山　學圃雜疏玉蘭早於辛夷故宋人名以迎<lb/>
春今廣中尚仍此名千幹萬蕊不葉而花當其盛時可<lb/>
稱玉樹有極大者籠葢一庭然樹大則花漸小矣　事<lb/>
物紺珠玉蘭樹高開花如木筆而白香烈花盡葉生<lb/>
五雜組三吳最重玉蘭金陵天界寺及虎丘有之毎開<lb/>
<pb n="KR3k0061_WYG_070-7b"/>
時以爲竒玩而支提太姥道中彌山滿谷一望無際酷<lb/>
烈之氣衝人頭眩<lb/>
　　　木筆花<lb/>
本草注木筆即離騷所謂辛夷者其子如相思子　甘<lb/>
泉賦列新雉於林薄注師古曰新雉即辛夷雉夷聲相<lb/>
近爲樹甚大其木枝葉皆芳　本草夷荑也苞初生似<lb/>
荑而味辛也未𤼵時苞似小桃故又名侯桃　羣芳譜<lb/>
辛夷葉似柿葉而微長花落始出正二月花開初出枝<lb/>
<pb n="KR3k0061_WYG_070-8a"/>
頭苞長半寸而尖鋭儼如筆頭故又名木茟重重有青<lb/>
黄茸毛順鋪長半分許及開似蓮花而小如盞紫苞紅<lb/>
焰香如蓮蘭花落無實夏杪復著花如小筆有桃紅及<lb/>
紫二色又有鮮紅似杜鵑俗稱紅石蕎是也　苕溪漁<lb/>
隱洪慶善云辛夷高數丈江南地暖正月開北地寒二<lb/>
月開初𤼵如筆北人呼爲木筆其花最早南人呼爲迎<lb/>
春予觀木筆迎春自是兩種木筆色紫迎春色白木筆<lb/>
叢生二月方開迎春高樹立春已開然則辛夷乃紫花<lb/>
<pb n="KR3k0061_WYG_070-8b"/>
耳<lb/>
　　　繡毬花<lb/>
羣芳譜木本皴體葉青微帶黑春開花五瓣百花成一<lb/>
朶團圞如毬其毬滿樹有紅白二種　武林舊事禁中<lb/>
賞花非一鍾美堂花爲極盛堂前三面皆以花石爲臺<lb/>
三層臺後分植玉繡毯數百株儼如鏤玉屏　岩棲幽<lb/>
事蜀有紫繡毬<lb/>
　　　丁香花<lb/>
<pb n="KR3k0061_WYG_070-9a"/>
本草丁香出交廣葉凌冬不凋花圓細黄色其子出枝<lb/>
蕊上如丁子中有麤大如山茱萸者謂之母丁香　山<lb/>
堂肆考江南人謂丁香爲百結花　花木考宋張景脩<lb/>
以丁香爲素客　西溪叢話丁香爲情客　杜詩丁香<lb/>
體柔弱亂結枝猶墊　草花譜紫丁香花如細小丁香<lb/>
而瓣柔色紫蓓蕾而生<lb/>
　　　桃花<hi>附金絲桃  夾竹桃</hi>
毛詩桃之夭夭灼灼其華　禮月令仲春之月桃始華<lb/>
<pb n="KR3k0061_WYG_070-9b"/>
　埤雅桃性早華諺曰白頭種桃言桃生三歳便放華<lb/>
果首雖已白而其利可待也然皮束莖幹頗急四年以<lb/>
上宜以刀<graphic n="KR2030" url="https://raw.githubusercontent.com/kanripo/KR-Gaiji/master/images/KR2030.png" mimeType="image/png"/>其皮不然皮急則死故周南取少桃以興<lb/>
灼灼者言其華之紅而麗也賦曰桃花靧面　古雋天<lb/>
采桃花也　西溪叢話桃花爲妖客　開元遺事明皇<lb/>
時禁苑中有千葉桃盛開帝曰不獨萱草忘憂此花亦<lb/>
能銷恨嘗親折一枝挿妃子寳冠上曰此箇花尤能助<lb/>
嬌態也今呼千葉桃爲助嬌花　陶潜桃花源記武陵<lb/>
<pb n="KR3k0061_WYG_070-10a"/>
人捕魚爲業縁溪行忽逢桃花林夾岸中無雜樹芳華<lb/>
鮮美落英繽紛　武林舊事包家山桃花闗桃花甚盛<lb/>
舊有蒸霞二字　談圃石曼卿通判海州使人以泥裹<lb/>
桃仁抛于山嶺上一二歳間花𤼵滿山如錦　本草日<lb/>
月桃一枝二花或紅或白緋桃俗名蘇州桃花如剪絨<lb/>
比諸桃開遲而色可愛瑞仙桃色深紅花最宻絳桃千<lb/>
瓣美人桃又名人面桃粉紅千葉鴛鴦桃千葉㴱紅又<lb/>
有碧桃千葉桃又夀星桃樹矮而花能結大桃凡種桃<lb/>
<pb n="KR3k0061_WYG_070-10b"/>
樹令女子艶粧種之則花艶而子離核　青州雜記青<lb/>
齊間桃花有一種盛開時垂絲二三尺者採之煉以松<lb/>
脂遞相纒結可織成鞋履　拾遺記磅磄山去扶桑五<lb/>
萬里日所不及其地寒有桃樹千圍其花青黑色　外<lb/>
史檮杌蜀孟知祥召百官宴芳林園賞紅桃花其葉六<lb/>
出　老學菴筆記游成都始識所謂小桃者上元前後<lb/>
即著花狀如垂絲海棠　虞世南史略北齊盧士深妻<lb/>
崔氏有才學春日以桃花和雪與兒靧面祝曰取桃花<lb/>
<pb n="KR3k0061_WYG_070-11a"/>
取白雪與兒洗面作光悦取白雪取紅花與兒洗面作<lb/>
妍華取花紅取雪白與兒洗面作光澤取雪白取花紅<lb/>
與兒洗面作華容　太清諸卉木方酒漬桃花而飲之<lb/>
除百病好容色　陶真君方服三樹桃花盡則面色如<lb/>
桃花　家塾事親三月三日取桃花隂乾爲末至七月<lb/>
七日和烏雞血塗面白潤如玉<lb/>
金絲桃　花譜花如桃而心有黄鬚鋪散於花外若金<lb/>
絲然<lb/>
<pb n="KR3k0061_WYG_070-11b"/>
夾竹桃　花譜花五瓣長筒瓣微尖淡紅嬌艶𩔖桃花<lb/>
葉狹長𩔖竹故名夾竹桃自春及秋遂旋繼開五六月<lb/>
時配白茉莉婦人簪髻嬌裊可挹何無咎云温台有叢<lb/>
生者一本至二百餘幹晨起掃落花如斗最爲竒品<lb/>
　　　李花<lb/>
格物叢話李花淡泊纎穠香雅潔密兼可以夜盼好事<lb/>
者每至月夜清爽愛其雪色彌望芳塵襲人真一竒也<lb/>
　誠齋詩序李花炫晝縞夜　承平舊纂蕭瑀陳叔達<lb/>
<pb n="KR3k0061_WYG_070-12a"/>
於龍昌寺看李花相與論李有九標謂香雅細淡潔宻<lb/>
宜月夜宜緑髩宜泛酒無異色皆實事也　耕種偶記<lb/>
終南及廬嶽出好李花兩市貴侯富民以千金買種有<lb/>
致富者　叙聞録唐憲宗以李花釀換骨醪賜裴度<lb/>
本草服李花令人好顔色　高𨼆外書元微之咏李花<lb/>
曰葦綃開萬朶葢葦綃白而輕一時所尚　樞要録沅<lb/>
陵伍貫卿家李花開一夜花作數團如飛仙狀上天去<lb/>
花上露倐作雨數十㸃花則亡矣　集真記黄中李花<lb/>
<pb n="KR3k0061_WYG_070-12b"/>
開則三影結實則九影花實上皆有黄中二字出龍月<lb/>
城王母愛之過於蟠桃<lb/>
　　　梨花<lb/>
格物叢話春二三月百花開盡始見梨花靚艶寒香自<lb/>
甘寂寞　羣芳譜梨開花如雪六出上巳日無風則結<lb/>
梨必佳　升菴外集梨花二種瓣圓而舒者其果必甘<lb/>
缺而縐者其果必酸　唐餘錄洛陽梨花時人多擕酒<lb/>
其下曰為梨花洗粧　長慶集杭州俗釀酒趁梨花開<lb/>
<pb n="KR3k0061_WYG_070-13a"/>
時<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>號梨花春　唐書武后嘗季秋出梨花示羣臣<lb/>
金鑾密記九仙殿銀井有梨二株枝葉交結宫中呼為<lb/>
雌雄梨　西川記西川署中有千葉紅梨花無人賞識<lb/>
朱郎中知郡始立欄檻命坐客賦之　祥雲志梁緒于<lb/>
梨花時折花簪之壓損帽簷至頭不能舉　清異録司<lb/>
空圖菩薩蠻謂梨花為瀛州玉雨<lb/>
　　　杏花<lb/>
崔寔四民月令三月杏花盛可播白沙輕土之田　汜<lb/>
<pb n="KR3k0061_WYG_070-13b"/>
勝之書杏始華趣耕輕土杏華落趣耕䦨　格物叢話<lb/>
杏花似梅而差大色微紅二三月開妖嬈艶麗比桃花<lb/>
伯仲間又有黄花杏多葉杏　述異記東海郡尉于台<lb/>
有杏一株花雜五色六出號仙人杏　揚州事迹太平<lb/>
園中有杏數株每至爛開大宴宴罷夜䦨或聞花有歎<lb/>
息之聲　述異記瀬郷老子祠前有縹杏　雲林異景<lb/>
裴晉公午橋莊有文杏百株其處立碎錦坊　詩話徐<lb/>
州古豐縣朱陳村有杏花一百二十里　河東偹録阮<lb/>
<pb n="KR3k0061_WYG_070-14a"/>
文姬挿髩用杏花陶浦呼為二花　西溪叢語杏花為<lb/>
艶客　學圃雜疏杏花無竒多種成林則佳　武林舊<lb/>
事禁中賞花非一于芳春堂賞杏花　張禮遊城南記<lb/>
京兆龍堂坡地甚平衍中多植杏謂之杏花坪<lb/>
　　　海棠花<hi>附秋海棠</hi>
總論　格物叢話此花未知其所始至南朝時沈約始<lb/>
以詩咏之唐李贊皇謂花以海名者悉從海上來如海<lb/>
棠是也此花有色無香其有香者唯蜀中嘉州種為然<lb/>
<pb n="KR3k0061_WYG_070-14b"/>
世傳其木獨合抱與他所不侔也　沈立海棠記序真<lb/>
宗皇帝御製後苑雜花十題以海棠為首章賜近臣唱<lb/>
和則知海棠足與牡丹抗衡而可獨歩于西川矣　雲<lb/>
仙散録黎舉嘗云欲令梅聘海棠但恨時不同耳　王<lb/>
禹偁詩話石崇見海棠歎曰汝若能香當以金屋貯汝<lb/>
　冷齋夜話吾叔劉淵材嘗恨海棠無香　閲耕餘録<lb/>
昌州海棠獨香號海棠香國太守於郡前建香霏閣賞<lb/>
之　雞肋編信州弋陽縣海棠滿山村人至并花伐以<lb/>
<pb n="KR3k0061_WYG_070-15a"/>
為薪　沈立海棠記棠性多𩔖梨核生者長遲逮十數<lb/>
年方有花都下接花工多以嫩枝附梨而贅之則易茂<lb/>
矣　𤨏碎録海棠花欲鮮盛于冬至日早以糟水澆根<lb/>
下候花謝結子剪去則來年花盛而無葉　外史檮杌<lb/>
蜀潘炕嬖妾趙解愁其母夢吞海棠花蕊而生　山谷<lb/>
詩註徐儉植海棠結巢飲其上<lb/>
詳𩔖　海棠記其紅花五出初極紅如臙脂㸃㸃及開<lb/>
則漸成纈暈至落則若宿粧淡粉矣其蒂長寸餘淡紫<lb/>
<pb n="KR3k0061_WYG_070-15b"/>
色於葉間或三蕚至五蕚為叢而生其蕊如金粟蕊中<lb/>
有鬚三如紫絲其香清酷不蘭不麝其枝柔宻而修暢<lb/>
其葉𩔖杜大者縹緑色而小者淺紫色其實狀如梨大<lb/>
如櫻桃至秋熟可食味甘而微酸兹棠之大槩也　王<lb/>
世懋花疏海棠品𩔖甚多曰垂絲曰西府曰棠梨曰木<lb/>
𤓰曰貼梗就中西府最佳而西府之名紫綿者尤佳以<lb/>
其色重而瓣多也　苕溪漁隱閩中漕宇修貢堂下海<lb/>
棠極盛三面共二十四叢每春著花真錦繡叚官舍人<lb/>
<pb n="KR3k0061_WYG_070-16a"/>
家往往種之竝是帚子海棠正與蜀中者相𩔖斯可貴<lb/>
耳今江浙間别有一種柔枝長蒂顔色淺紅垂英向下<lb/>
如日蔫者謂之垂絲海棠全與此不相𩔖也　復齋漫<lb/>
録仁宗朝張冕學士賦海棠詩云山木𤓰開千顆顆水<lb/>
林檎𤼵一攢攢注云大約木𤓰林檎花初開皆與海棠<lb/>
相𩔖若冕言則江西人正謂棠梨花耳按沈立記所云<lb/>
則似木𤓰林檎二花者非真海棠眀矣　全芳備祖惟<lb/>
紫綿色者謂之海棠餘乃棠梨花耳　海棠記海棠雖<lb/>
<pb n="KR3k0061_WYG_070-16b"/>
盛稱于蜀而蜀人不甚重今京師江淮尤競植之出江<lb/>
南者稱之曰南海棠大抵相𩔖而花差小色尤湥耳<lb/>
花木録南海棠木性無異惟枝多屈曲數數有刺如杜<lb/>
梨花亦繁盛開稍早　岩棲幽事天台有黄海棠白海<lb/>
棠　𤨏碎録黄海棠木性𩔖海棠青葉㣲圓而色深光<lb/>
滑不相𩔖花半開鵝黄色盛開漸淺黄矣　長樂志海<lb/>
棠色紅以木𤓰頭接之則色白　羣芳譜貼梗海棠叢<lb/>
生花如胭脂　薛季宣詩序藥圃有棠三本其花亦香<lb/>
<pb n="KR3k0061_WYG_070-17a"/>
乃知非蜀棠獨香香棠自有種耳<lb/>
稱號　賈躭百花譜海棠爲花中神仙　詞話曾端伯<lb/>
十友海棠為名友　三栁軒雜識海棠為蜀客　吳中<lb/>
復詩更無顔色似川紅江左謂海棠為川紅　牡丹榮<lb/>
辱志重葉海棠曰花命婦多葉海棠曰花戚里<lb/>
秋海棠　羣芳譜一名八月春草本花色粉紅性好隂<lb/>
惡日　採蘭雜志舊傳有女子懐人不至淚灑地遂生<lb/>
此花如美婦面甚媚故又名㫁腸花　于念東曰秋海<lb/>
<pb n="KR3k0061_WYG_070-17b"/>
棠喜卑濕莖岐處作淺絳色緑葉文似朱絲婉媚可人<lb/>
不獨花也<lb/>
　　　錦帶花<lb/>
益部方物畧記蜀山中處處有之長蔓柔纎花葉間側<lb/>
如藻帶因象作名花開形似飛鳥　王禹偁詩序錦帶<lb/>
花初得於海島間枝長而花宻若錦帶然予視其花未<lb/>
開如海棠既開如木𤓰而繁麗嫋嫋過之或一朶滿頭<lb/>
冠不克荷近好事者以海棠為花中神仙予謂此花不<lb/>
<pb n="KR3k0061_WYG_070-18a"/>
在海棠下宜以仙為號又取始得之地命曰海仙　杜<lb/>
詩註一名文官花　成都古今記錦帶花一名髩邉嬌<lb/>
　高濓草花譜錦帶花間蓓蕾可愛形如小鈴色粉紅<lb/>
而嬌植之屏籬可供折玩<lb/>
　　　杜鵑花<hi>附石岩花</hi>
湧幢小品杜鵑花以二三月杜鵑啼時始開故名　格<lb/>
物總論一名山石橊又名山躑躅　洪容齋隨筆杜鵑<lb/>
花乃今映山紅又名紅躑躅在江東彌山亘野殆與榛<lb/>
<pb n="KR3k0061_WYG_070-18b"/>
莽相似而鶴林之花雖神仙不識也王建宫詞云𠡠賜<lb/>
一枝紅躑躅謝恩未了奏花開其重如此則宫禁中亦<lb/>
鮮之　草花譜杜鵑花出蜀中者佳謂之川鵑花　平<lb/>
泉草木記得稽山之四時杜鵑　花鏡春鵑亦有高丈<lb/>
餘者　嶺南異物志南方花紅赤惟躑躅為勝山谷間<lb/>
悉生二月𤼵時照耀如火月餘不歇　周景式廬山記<lb/>
香爐峯頂有大磐石垂生山石橊三月中作花色似石<lb/>
橊而小淡紅敷紫蕚煒燁可愛　閩部疏天下山躑躅<lb/>
<pb n="KR3k0061_WYG_070-19a"/>
莫盛於豫章紅有濃淡二色閩中不逮也然閩中紅躑<lb/>
躅未盛開時有一種紫者先開多在泉石邉亦甚麗豫<lb/>
章所無也紅殘後豫章復開一種黄者亦此地所間有<lb/>
　廣記鶴林寺在潤州有杜鵑花高丈餘相傳正元中<lb/>
有外國僧自天台于缽盂中以藥飬其根來種之　唐<lb/>
宋詩話周寳鎮浙西與道人殷七七善謂曰鶴林杜鵑<lb/>
花天下竒絶嘗聞能開非時花今重九將近能開此乎<lb/>
七七曰可其夜有女子來曰妾為上帝司此花今與道<lb/>
<pb n="KR3k0061_WYG_070-19b"/>
者開之然此花不乆當歸閬苑矣晨起花漸破蕊九日<lb/>
盛開如春數日花俄不見亦無落花在地　清異録張<lb/>
翊花經八品二命杜鵑為首　三栁軒雜識杜鵑花為<lb/>
仙客<lb/>
石巖花　花木考與杜鵑花本一種石巖先敷葉後著<lb/>
花其色丹如血杜鵑先著花後敷葉色差淡　學圃餘<lb/>
疏花之紅者曰杜鵑葉細花小色鮮瓣宻者曰石巖<lb/>
　　　山礬花<lb/>
<pb n="KR3k0061_WYG_070-20a"/>
韻㑹山礬一名鄭花　黄山谷詩序江南野中有一種<lb/>
小白花高數尺春開極香野人謂之椗花王荆公陋其<lb/>
名予請名曰山礬野人採椗花葉以染紫不借礬而成<lb/>
色故名　格物總論山礬花枝肥葉宻凌冬不凋花白<lb/>
未開時木犀相似及開差大香氣穠郁號七里香尋常<lb/>
山林間多有之又有千葉者　學圃餘疏山礬一名海<lb/>
桐樹花碎白而香<lb/>
　　　瓊花<lb/>
<pb n="KR3k0061_WYG_070-20b"/>
述始　劉禹錫詩序揚州后土廟有瓊花一株潔白可<lb/>
愛樹大花繁不知實何本也俗謂之瓊花　齊東野語<lb/>
瓊花唯揚州后土祠有之絶𩔖聚八仙但色微黄而香<lb/>
宋仁宗哲宗時嘗移植禁苑逾年遂死載還復敷榮焉<lb/>
　杜斿瓊花記世所傳后土瓊花今在城之蕃禧觀紹<lb/>
興辛巳之嵗金入揚州揭其本而去瓊花已壞矣旁有<lb/>
一小根㣲見地面人不能識認道士唐大寕謂瓊花若<lb/>
剔其根皮投之火則臭達於鼻驗之果然即移植之明<lb/>
<pb n="KR3k0061_WYG_070-21a"/>
年三蘖從根出自是遂條達不已<lb/>
沿誤　宋敏求春明退朝録揚州后土廟瓊花或云自<lb/>
唐所植即李衛公所謂玉蕊花也舊不可移徙今京師<lb/>
亦有之<hi>此誤以瓊花即玉蕊也</hi>　劉原父詩序自淮南還東平移<lb/>
后土廟瓊花植於濯纓亭此花天下只一株耳永叔爲<lb/>
揚州作無雙亭以賞之彼土别號八仙花<hi>此誤以瓊花為八仙也</hi>
　丹鉛録揚州蕃釐觀中有瓊花即陳後主所謂玉樹<lb/>
後庭花曲云瓊樹朝新也其花後萎好竒者云瓊花無<lb/>
<pb n="KR3k0061_WYG_070-21b"/>
種過矣宋傅子容詩云比㻛如礬總未佳要湏博物似<lb/>
張華因看異代前賢帖知是唐昌玉蕊花王汝玉名為<lb/>
玉蕊王介甫名為瑒花取其色白也山谷名曰山礬以<lb/>
其可供染也即今之梔子花滇雲處處有之<hi>此誤以瓊花即玉蕊</hi>
<hi>又誤以玉蕊即山礬又誤以山礬即梔子也</hi>
辨正　廣陵志后土廟瓊花樹大而花繁天下無之孫<lb/>
冕過維揚訪之山中謂山中甚多不為人所貴葢誤以<lb/>
八仙花為此花爾聚八仙雖𩔖瓊花而瓊花清馥可愛<lb/>
<pb n="KR3k0061_WYG_070-22a"/>
雖剪折之餘香亦不减此聚八仙之所無也　鄭興裔<lb/>
瓊花辨瓊花天下無雙昨因戎騎侵軼或謂所存非舊<lb/>
疑黄冠輩以聚八仙花種其處初未審然否以郡圃中<lb/>
聚八仙細辨之有不同者三瓊花大而瓣厚色淡黄聚<lb/>
八仙花小而瓣薄色微青瓊花葉柔平瑩澤聚八仙葉<lb/>
麤而有芒瓊花蕊與花平不結子而香聚八仙蕊低於<lb/>
花結子而不香始乃無疑　謝肇淛五雜組揚州瓊花<lb/>
種既不傳論者紛紛楊用脩以為即梔子花何言之易<lb/>
<pb n="KR3k0061_WYG_070-22b"/>
也齊東野語言瓊花絶𩔖聚八仙但色㣲黄而香此與<lb/>
梔子有何干涉七修𩔖藁謂不但瓊花不傳即聚八仙<lb/>
亦不知何似而以繡毬花當之余謂郎仁寳與楊用脩<lb/>
皆因不識聚八仙故遂妄模瓊花耳余在濮州見有花<lb/>
如茉莉而八朶為一簇曰聚八仙也然則瓊花既云絶<lb/>
𩔖則亦必八朶相簇當時既云天下皆無唯揚州一株<lb/>
則必天生别一竒種而乃求目前常有之花以實之宜<lb/>
乎説之益混也<lb/>
<pb n="KR3k0061_WYG_070-23a"/>
　　　玉蕊花<lb/>
述始　長安志安業坊唐昌觀舊有玉蕊花乃唐昌公<lb/>
主所植者公主明皇女　康駢劇談録唐昌觀玉蕊花<lb/>
每𤼵如瓊林瑤樹元和中春物方妍忽有女子年可十<lb/>
七八衣繡緑衣乗馬從以二女冠二小僕皆端麗無比<lb/>
下馬直造花所令小僕取花數枝而出將乗馬囘謂黄<lb/>
冠者曰曩有玉峯之約自此可以行矣時觀者如堵咸<lb/>
覺煙霏鶴唳有輕風擁塵隨之而去　漁隱叢話潤州<lb/>
<pb n="KR3k0061_WYG_070-23b"/>
招隱寺玉蕊花累經兵毁普覺來主法席頓還三百年<lb/>
舊觀<lb/>
沿誤　蔡寛夫詩話李衛公玉蕊花詩註以為禁林有<lb/>
此花吳人不識因余賞玩乃始得名此為潤州招隱寺<lb/>
玉蕊花作也招隱今無復有此花詢之土人皆莫知為<lb/>
何物或云即今揚州后土祠瓊花乃自王元之始易其<lb/>
名而晏元獻集亦有后土廟玉蕊詩序云此花因王元<lb/>
之更名瓊花至蘇文忠公長短句云后土祠中玉蕊葢<lb/>
<pb n="KR3k0061_WYG_070-24a"/>
指舊名也　徐積瑤真詩序淮南轉運使所居之府有<lb/>
花一株舊名玉蕊即瓊花之别本也瓊赤玉也名其花<lb/>
者誤矣林公改曰瑤真<hi>此誤以玉蕊即瓊花也</hi>　曾端伯高齋詩<lb/>
話㻛花即玉蕊花也楊汝士與白二十二帖云唐昌玉<lb/>
蕊以少見貴耳自來江南山山有之土人取以染衣不<lb/>
甚惜也則知㻛花為玉蕊無疑矣<hi>此誤以玉蕊為㻛花也</hi>　洪容<lb/>
齋隨筆物以希見為珍不必異種也長安唐昌觀玉蕊<lb/>
乃今㻛花又名米囊黄魯直謂之山礬在江東彌山亘<lb/>
<pb n="KR3k0061_WYG_070-24b"/>
野殆與榛莽同而唐昌所産至於神女下臨折花而去<lb/>
是神仙亦不識也<hi>此誤以玉蕊即山礬也</hi>　王楙野客叢書僕考<lb/>
李衛公集詩注云云又觀晏元獻公集詩序云云又據<lb/>
春明退朝録云云則玉蕊自是瓊花非山礬也<hi>此辨玉蕊非山</hi>
<hi>礬而猶誤以為瓊花也</hi>
辨正　周必大題玉蕊花唐人甚重玉蕊故唐昌觀有<lb/>
之集賢院有之翰林院亦有之皆非凡境也予自鎮江<lb/>
招隱逺致一本條蔓如荼䕷柘葉紫莖冬凋春茂花八<lb/>
<pb n="KR3k0061_WYG_070-25a"/>
出鬚如氷絲上綴金粟花心復有碧筩彷彿膽缾其中<lb/>
别抽一英出衆鬚上散為十餘蕊猶刻玉然名為玉蕊<lb/>
乃在于此宋子京劉原父宋次道博洽無比不知何故<lb/>
疑為瓊花甚無謂也山谷訛<graphic n="KR1634" url="https://raw.githubusercontent.com/kanripo/KR-Gaiji/master/images/KR1634.png" mimeType="image/png"/>
                    <hi>音陣</hi>作鄭而江南鄉音又<lb/>
呼鄭為瑒復疑未安於是創山礬之名其實諸公猶未<lb/>
見此花所謂信耳而不信目者也　葛常之韻語陽秋<lb/>
江南野中有小白花春開極香土人呼為瑒花魯直名<lb/>
之曰山礬近見曾端伯高齋詩話云此花即唐昌玉蕊<lb/>
<pb n="KR3k0061_WYG_070-25b"/>
花恐未必然玉蕊佳名也自唐流傳至今當以玉蕊得<lb/>
名不應捨玉蕊而呼瑒魯直亦不應捨玉蕊而呼山礬<lb/>
也又宋次道春眀退朝錄云瓊花一名玉蕊按瓊花惟<lb/>
揚州后土祠中有之而唐朝唐昌觀有玉蕊花王建詩<lb/>
云云是也長安觀亦有玉蕊花劉禹錫詩云云是也唐<lb/>
苑亦有玉蕊花李德裕與沈傳師草詔之夕屢同賞翫<lb/>
作詩者是也招隱山亦有玉蕊花李德裕所謂吳人不<lb/>
識因予得名是也由是論之則玉蕊花豈一處有哉其<lb/>
<pb n="KR3k0061_WYG_070-26a"/>
非瓊花明矣　鄭松窻詩維揚后土廟瓊花安業唐昌<lb/>
宮玉蕊判然二物本不同喚作一般良未是　陳景沂<lb/>
全芳備祖戴顒捨宅為招隱寺寺在京口放鶴門外方<lb/>
丈有閣閣右有亭亭下有玉蕊二株對峙一架其枝條<lb/>
仿彿葡萄其葉𩔖柘桑之圓尖其花𩔖梅而蕚瓣縮小<lb/>
厥心㣲黄𩔖小淨缾暮春初夏盛開花白玉色其香殊<lb/>
異而其髙丈餘是名玉蕊欲天下皆知此花非山礬非<lb/>
瓊花故詳紀其本末云<lb/>
<pb n="KR3k0061_WYG_070-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷七十<lb/>
</p>
<p>
</p>
  </div>
</body>
</text>
</TEI>
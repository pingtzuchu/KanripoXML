<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷七十四</head>
    <p>
<pb n="KR3k0061_WYG_074-1a"/>
欽定四庫全書<lb/>
　格致鏡原卷七十四　　　大學士陳元龍撰<lb/>
　　果𩔖<hi>一</hi>
　　　總<lb/>
物原古公亶父始接果木　曲禮賜果於君前有核者<lb/>
懷其核　說文在木曰果在地曰蓏　應劭曰木實曰<lb/>
果草實曰蓏　周易解卦雷雨作而百果草木皆甲坼<lb/>
　禮王制果實未熟不鬻於市　春秋元命苞織女星<lb/>
<pb n="KR3k0061_WYG_074-1b"/>
主果　吕氏春秋常山之北投淵之上有百果焉羣帝<lb/>
所食　山海經不周之山爰有嘉果實如桃李華葉赤<lb/>
跗食之不飢　闞駰十三州記舍衛國在月支南萬里<lb/>
果大如三斗盆　鄴中記石虎華林園種衆果民間有<lb/>
名果虎作蝦蟆車四摶握根面去一丈深一丈合土載<lb/>
之植之無不生　叙聞錄稽昌畜採星盆夏月漬果則<lb/>
倍冷　蜀都雜鈔梵文甚細如叙果有五棗杏等謂之<lb/>
核果梨柰等謂之膚果椰子胡桃等謂之殻果松子栢<lb/>
<pb n="KR3k0061_WYG_074-2a"/>
仁等謂之檜果大小豆等謂之角果核殻易解膚皮膚<lb/>
可啖也角華言亦稱豆角惟檜頗奥按字書麤糠皮謂<lb/>
之檜　食經種名果法取好直枝著芋塊中種之　遯<lb/>
齋閒覽凡果實乆不熟者以祭社餘酒灑之則繁茂倍<lb/>
常用生人髮挂枝上則飛鳥不敢近方結實時最忌白<lb/>
衣人過則其實盡落　種樹書鑿果樹納少鍾乳粉則<lb/>
子多且美果實異常者根下必有毒蛇　事物紺珠核<lb/>
果中實仁核中實　臆乘俗稱果核中子曰仁或曰人<lb/>
<pb n="KR3k0061_WYG_074-2b"/>
余謂當從仁是蓋仁者生意之所寓謂百果得此為𤼵<lb/>
生之基<lb/>
　　　梅子<lb/>
總論　尚書若作和羮爾唯鹽梅　毛詩摽有梅其實<lb/>
七兮　禮内則獸用梅注以梅為和也　大戴禮五月<lb/>
煮梅為豆實　周禮籩人饋食之籩其實乾<graphic n="KR2176" url="https://raw.githubusercontent.com/kanripo/KR-Gaiji/master/images/KR2176.png" mimeType="image/png"/>鄭注<graphic n="KR2176" url="https://raw.githubusercontent.com/kanripo/KR-Gaiji/master/images/KR2176.png" mimeType="image/png"/>
乾梅也　埤雅梅一名柟其實酢　山海經雲山之上<lb/>
其實乾腊郭璞注腊乾梅也　陸璣詩疏梅暴乾為腊<lb/>
<pb n="KR3k0061_WYG_074-3a"/>
置羮臛韲中又可含以香口　廣志蜀名梅為<graphic n="KR2176" url="https://raw.githubusercontent.com/kanripo/KR-Gaiji/master/images/KR2176.png" mimeType="image/png"/>大如<lb/>
鴈子梅<graphic n="KR2176" url="https://raw.githubusercontent.com/kanripo/KR-Gaiji/master/images/KR2176.png" mimeType="image/png"/>皆可以為油黄梅以熟<graphic n="KR2176" url="https://raw.githubusercontent.com/kanripo/KR-Gaiji/master/images/KR2176.png" mimeType="image/png"/>作之　埤雅梅至<lb/>
北方多變而成杏故人有不識梅者地氣使然也　地<lb/>
理志洪州土貢梅煎　范成大梅譜余頃守桂林立春<lb/>
梅已過元夕則嚐青子　北户錄嶺南之梅小於江左<lb/>
居人採之雜以朱槿花和鹽曝之梅實為槿花所染其<lb/>
色可愛　彚苑永嘉閨婦以青梅雕剜脫核鏤以花鳥<lb/>
纎細可愛以手擘之玲瓏如小盒闔之復為梅謂之梅<lb/>
<pb n="KR3k0061_WYG_074-3b"/>
籃　化書梅接杏而本強者其實甘　種樹書桑上接<lb/>
梅梅則不酸　格物論枝頭碧顆初熟帶胭脂色熟甚<lb/>
黄而隕　五代史楊偓方宴食青梅趙匡凝顧偓曰勿<lb/>
多食𤼵小兒熱　語林范汪能噉梅人嘗致一斛奩畱<lb/>
須臾啖盡　筆談呉人多謂梅子為曹公以嘗望梅止<lb/>
渴也有士人遺醋梅作書云醋浸曹公一缾　呉氏本<lb/>
草梅核明目益氣不飢　田家五行梅實少秫亦少諺<lb/>
云樹無梅手無杯<lb/>
<pb n="KR3k0061_WYG_074-4a"/>
詳𩔖　西京雜記初修上林苑羣臣各獻名果有朱梅<lb/>
紫葉梅紫花梅同心梅麗枝梅燕梅猴梅　爾雅郭注<lb/>
時英梅即雀梅似梅而小　梅譜官城梅實亦佳可入<lb/>
煎造消梅實圓小鬆脆多液無滓多液則不耐日乾故<lb/>
不入煎造亦不宜熟惟堪青噉重葉梅結實多雙鴛鴦<lb/>
梅一蒂而結雙梅杏梅結實甚匾有斕斑色全似杏味<lb/>
　王象晉果譜鶴頂梅實大而紅冰梅實吐葉罅不花<lb/>
色如冰玉無核含之自融如冰　物𩔖相感志青梅小<lb/>
<pb n="KR3k0061_WYG_074-4b"/>
滿前嫩脆過後則易黄　峩眉山志海梅髙僅三尺冬<lb/>
月開小花結子如櫻桃　梅譜江梅子小而硬<lb/>
　　　李子<lb/>
總論　素問李味酸東方之果　春秋運斗樞玉衡星<lb/>
散為李　禮玉藻食棗桃李弗致于核　化書李接桃<lb/>
而本強者其實毛　本草李根治瘡李實熟食之除熱<lb/>
調中不可合雀肉食又不可臨水上噉之　𤣥池說林<lb/>
立夏日俗尚啖李時人語曰立夏得食李能令顔色美<lb/>
<pb n="KR3k0061_WYG_074-5a"/>
故是日婦女作李㑹取李汁和酒飲之謂之駐色酒一<lb/>
曰是日啖李不疰夏　世說王安豐有好李常賣之恐<lb/>
人得其種乃鑚核而賣　山海經邊春之山多李里人<lb/>
多採之　世說王戎年七嵗見道傍李樹其子折枝諸<lb/>
小兒競取惟戎不動曰道傍而子多必苦李果然　李<lb/>
肇國史補李直方第果品以緑李為首　本草梵書名<lb/>
李為居陵迦<lb/>
詳𩔖　爾雅休無實李注一名趙李又痤接慮李注今<lb/>
<pb n="KR3k0061_WYG_074-5b"/>
之麥李與麥同熟又駁赤李疏李之子赤者名駁　西<lb/>
京雜記上林苑果樹有紫李朱李黄李青綺李青房李<lb/>
同心李車下李含枝李金枝李顔淵李羌李燕李蠻李<lb/>
侯李　廣志有黄建李青皮李馬肝李䭞李肌黏茹似<lb/>
䭞冬李十一月熟　述異記杜陵有金李大者夏李小<lb/>
者鼠李　鄴中記華林園有春李冬華春熟　潘岳閒<lb/>
居賦房陵朱仲之李註荆州記房陵有朱仲者家有縹<lb/>
李代所希有　周處風土記南居細李四月先熟　花<lb/>
<pb n="KR3k0061_WYG_074-6a"/>
木錄北齊武帝仙都苑有同心李　韋述兩京記東都<lb/>
嘉慶坊有李其實甘鮮為京城之美故稱嘉慶李<hi>今人但稱</hi>
<hi>嘉慶子</hi>　清異錄東韋李朔方處處有之云韋氏中東脊<lb/>
之孫種來得名　廣志李戎州所出肉熟而皮猶緑<lb/>
孔六帖北狄渤海有九都之李　海山記煬帝時酸棗<lb/>
邑所進玉李與楊梅同時結實院妃來獻帝問二果孰<lb/>
勝妃曰楊梅雖好味頗清酸終不若玊李之甘時苑中<lb/>
人多好玊李　述異記瀨鄉老子祠有紅縹李一李二<lb/>
<pb n="KR3k0061_WYG_074-6b"/>
色　雜考江南建寧有均亭李紫色極肥大味甘如蜜<lb/>
南方之李此實為最　學圃雜疏李種亦殊多北土盤<lb/>
山麝香紅妙甚江南絶無然亦有一種極大而紅者味<lb/>
可亞之　紺珠繰車李即車下李麝香李佳品綿李甘<lb/>
美核離　果譜木李絶大而美御黄李形大而味厚核<lb/>
小而甘香李中佳品也中植李在麥前熟御李大如櫻<lb/>
桃紅黄色先諸李熟離核李似柰劈李熟必先劈裂杏<lb/>
李味小酸似杏又有黄扁李牛心李紫粉李小青李水<lb/>
<pb n="KR3k0061_WYG_074-7a"/>
李扁縫李柰李晚李<lb/>
異李　黄帝内傳王母遺帝上清玉文之李　漢武内<lb/>
傳仙之上藥有員丘紅李　魯安生别傳李少君曰鐘<lb/>
山之李大如缾食之生竒光　洞冥記琳國去長安九<lb/>
千里生玉葉李色如碧玉數十年一熟味酸昔韓衆<hi>一作</hi>
<hi>終</hi>嘗餌此李因名韓衆李　集眞記西王母居龍月城<lb/>
中産黄中李花則三影實則九影花實上皆有黄中二<lb/>
字王母惜之過於蟠桃　眞人王褒内傳五雲丹山上<lb/>
<pb n="KR3k0061_WYG_074-7b"/>
有𤣥雲李食之得仙　魏文帝列異傳南海君謂度索<lb/>
君曰昔在廬山共食白李　抱朴子五原蔡誕云崑崙<lb/>
山有玉李光明洞徹而堅以玉井水洗之便軟而可食<lb/>
　解酲語閒閒眞人於帝前稱天台仙果帝曰可致否<lb/>
眞人取金盒覆之少頃有水晶李十枚　述異記魏文<lb/>
帝安陽殿前天降朱李八枚啖一枚數日不食今李種<lb/>
有安陽李大而甘即其種也　好事集王侍中家堂前<lb/>
有鼠從地出其穴側生李樹花實俱好此鼠精李也<lb/>
<pb n="KR3k0061_WYG_074-8a"/>
琴莊美事崔奉國家有李肉厚而無核識者曰天罰乖<lb/>
龍必割其耳血墮地生此李也　李尤果賦仙李縹神<lb/>
李紅<lb/>
　　　桃子<lb/>
總論　春秋運斗樞玉衡星散為桃　毛詩園有桃其<lb/>
實之殽　禮内則桃曰膽之疏桃多毛拭治令青滑如<lb/>
膽　家語六果桃為下祭祀不用不登郊廟　管子五<lb/>
沃之土其木宜桃　大戴禮六月煮桃以為豆實　鹽<lb/>
<pb n="KR3k0061_WYG_074-8b"/>
鐵論桃李實多者來嵗為之穰　埤雅桃性更七八年<lb/>
便老老則子細　格物論桃實大者如小兒拳小者如<lb/>
雞卵五六月方熟味甘香不酸澁　劉熈逸雅桃諸藏<lb/>
桃也諸儲也藏以為儲待給冬月用之　抱朴子桃膠<lb/>
以桑木炭漬服之愈百病久服體有光能絶穀　神仙<lb/>
傳髙丘公服桃膠而得仙　廣博物志桃蠧亦可食能<lb/>
恱人顔色　世說桓崖在京下有好桃桓𤣥就求種不<lb/>
得佳者𤣥曰徳之休明則肅慎貢其楛矢如其不爾籬<lb/>
<pb n="KR3k0061_WYG_074-9a"/>
落間物亦不可得<lb/>
詳𩔖　爾雅旄冬桃榹山桃注冬桃冬熟山桃如桃而<lb/>
小不解核　西京雜記上林苑名果有秦桃榹桃緗核<lb/>
桃金城桃綺葉桃紫文桃霜桃　晉宫閣名華林園白<lb/>
桃三株侯桃三株　酉陽雜俎洛城華林園内有冬桃<lb/>
十月始熟形如括蔞食之解勞亦名西王母桃　拾遺<lb/>
記漢明帝時常山獻巨核桃霜下開花隆暑方熟使植<lb/>
於霜林　鄴中記石虎苑中有勾鼻桃重二斤半　洛<lb/>
<pb n="KR3k0061_WYG_074-9b"/>
陽伽藍記景陽山百果園有仙人桃其色赤表裏照徹<lb/>
得霜乃熟亦出崑崙山又曰王母桃　清異録鄴中環<lb/>
桃特異後唐莊宗曰昔人以橘為千頭木奴此不為餘<lb/>
甘尉乎　江隣幾雜志岐府使齋前有百葉桃穀雨十<lb/>
日後結實大如拳　曲洧舊聞密縣有一種冬桃夏花<lb/>
秋實八九月間桃自開其核墮地而復合肉生滿其中<lb/>
至冬而熟味如淇上銀桃而加美　唐書貞觀十一年<lb/>
西域康居入貢金桃銀桃詔令植苑中　彚苑金桃大<lb/>
<pb n="KR3k0061_WYG_074-10a"/>
如雞子色如金故名日本國有金桃實重一斤太原有<lb/>
金桃色㴱黄又柿樹接桃枝則為金桃早熟者為絡絲<lb/>
白晚熟者謂過鴈紅又京畿油桃小於衆桃有赤斑㸃<lb/>
光如塗油　果譜新羅桃子可食性熱方桃形微方餅<lb/>
子桃狀如香餅味甘銀桃形圓色青白肉不黏核六月<lb/>
中熟鴛鴦桃結實必雙李桃一名光桃形圓色青肉不<lb/>
黏核其實光澤如李十月桃一名古冬桃又名雪桃形<lb/>
圓色青肉黏核味甘酸十月中熟水蜜桃獨上海有之<lb/>
<pb n="KR3k0061_WYG_074-10b"/>
而顧尚寳西園所出尤佳其味亞於生荔枝雷震紅每<lb/>
雷雨過輒見一紅暈更為難得　紺珠雪桃出胡地㴱<lb/>
冬熟又桃奴經冬不落者又壽星桃胭脂桃　本草梟<lb/>
桃在樹不落殺百鬼　南蠻志偏桃出波斯國彼呼為<lb/>
婆淡樹三月開白花結實如桃子而形偏故曰偏桃肉<lb/>
苦澁不可啖核中仁甜西域諸國竝珍之　海槎餘録<lb/>
土果曰陽桃大如拳緑色明潤五稜竝起劍脊中核如<lb/>
花紅子味帶酸宜於酒後咀嚼之　海録碎事洋州雲<lb/>
<pb n="KR3k0061_WYG_074-11a"/>
臺山生獼猴桃甚甘酸食之止渴　爾雅注羊桃一名<lb/>
鬼桃葉似桃花白子亦似桃<lb/>
異桃　漢武故事西王母降出桃七枚如鳬卵形圓色<lb/>
青母噉二以五枚與帝帝畱核欲種之母笑曰此桃三<lb/>
千年一著子非下土所植　拾遺記西王母薦萬嵗冰<lb/>
桃　神異經玉桃服之長生不死　列仙傳諺曰得綏<lb/>
山一桃雖不得仙亦足以豪　神異經東方有桃樹葉<lb/>
長八尺其子徑三尺二寸和核作羮食之令人益壽<lb/>
<pb n="KR3k0061_WYG_074-11b"/>
郭氏𤣥中記木子之大者有積石山之桃實焉大如十<lb/>
斛籠　南康記南康王山有石桃故老云古有寒桃生<lb/>
於嶺巓𨼆淪之士將取其實因變成石　洽聞錄吐谷<lb/>
渾有桃大如一石甕　尹喜内傳老子西遊省太眞王<lb/>
母共食碧桃　集仙録金母降謝自然將桃一枝懸臂<lb/>
上有三十顆碧色大如椀云此猶是小者　酉陽雜俎<lb/>
史論在齊州出獵憇蘭若中覺桃香異常僧獻二桃大<lb/>
如飯盌食之核大如雞卵因詰其所自僧導論上山越<lb/>
<pb n="KR3k0061_WYG_074-12a"/>
澗至一處有桃數百枝幹掃地其香破鼻論與僧各食<lb/>
一蒂腹果然矣　集異記水部員外郎杜涉嘗見江淮<lb/>
市人以桃核扇量米正容一升言於九嶷山溪中得<lb/>
墨莊漫録有人以桃核半枚獻王黼者中容米三四斗<lb/>
　宛委餘編洪武時出元庫内所藏蟠桃核長五寸廣<lb/>
四寸七分前刻西王母賜漢武桃宣和殿十字塗以金<lb/>
中繪龜鶴雲氣之象後鐫庚子年甲申月丁酉日記十<lb/>
字亦以金飾之示宋濓作賦<lb/>
<pb n="KR3k0061_WYG_074-12b"/>
　　　杏子<lb/>
總論　典術杏者東方嵗星之精　格物論杏似梅差<lb/>
大而微紅香於梅而酸不及核與肉自相離其仁可入<lb/>
藥　江南録楊行宻改杏名甜梅　師曠占術杏多實<lb/>
不蟲者來年秋禾善　山海經靈山之下其木多杏<lb/>
管子五沃之土其木宜杏　盧毓冀州論魏郡好杏地<lb/>
産不為無珍　嵩山記嵩山東北有牛山其山多杏至<lb/>
五月爛然黄茂百姓飢饉時皆資此為命人人充飽而<lb/>
<pb n="KR3k0061_WYG_074-13a"/>
杏不盡　朱超石與兄書光武墳邊杏甚美今奉送其<lb/>
核　文昌雜録昔李冠卿家有杏多花不實適一媒姥<lb/>
見之笑曰來春與嫁此杏冬深忽攜一樽酒來云是婚<lb/>
家撞門酒索處子紅裙繫樹上奠酒辭祝再三而去明<lb/>
年結子無數　玉燭寶典今人悉研杏仁為酪引餳沃<lb/>
之　釋名杏可以為油<lb/>
詳𩔖　西京雜記上林苑有蓬萊杏東郭都尉于吉所<lb/>
獻花雜五色六出云是仙人所食又有文杏謂有文彩<lb/>
<pb n="KR3k0061_WYG_074-13b"/>
也　地理志范蠡宅在湖中有海杏大如拳　述異記<lb/>
瀨鄉老子祠有縹杏北方有一種杏赤色大而稍扁肉<lb/>
厚謂之肉杏又杏園洲在南海中多杏嘗有人舟行遇<lb/>
風泊此洲五六月日食杏故免死洲中有冬杏　花木<lb/>
録北齊武帝改芳林園為仙都苑植名果有合歡杏<lb/>
廣志滎陽有白杏鄴中有赤杏黄杏　酉陽雜俎濟南<lb/>
郡之東南有分流山上多杏大於棃黄於橘而味獨美<lb/>
昔漢武帝訪蓬瀛有獻是者帝嘉之故今人猶呼為漢<lb/>
<pb n="KR3k0061_WYG_074-14a"/>
帝杏亦曰金杏　果譜沙杏甘而多汁即世所稱水杏<lb/>
也梅杏黄而帶酢柰杏青而帶黄出鄴中金剛拳又名<lb/>
肉杏赤大而扁肉厚味甚佳木杏形扁色青黄味酢不<lb/>
堪食山杏肉薄不堪食但可收仁用巴旦杏一名八丹<lb/>
杏出囘囘地今諸處皆有樹如杏而葉差小實小而肉<lb/>
薄核如梅皮薄而仁清甘鮮者尤脆美稱果之佳者<lb/>
紺珠海東紅出北方忽鹿麻出哈密杏如棗甘仁如巴<lb/>
豆　南嶽夫人傳仙人有三𤣥紫杏<lb/>
<pb n="KR3k0061_WYG_074-14b"/>
　　　柰<lb/>
總論　左思蜀都賦素柰夏成　曹植謝柰表柰以夏<lb/>
熟今則冬至物以非時為珍　郭義恭廣志西方多柰<lb/>
收切曝乾作脯蓄積為糧謂之頻婆糧　劉熈逸雅柰<lb/>
油搗柰實和以塗繒上燥而𤼵之形似油也柰脯切柰<lb/>
曝乾之如脯也<lb/>
詳𩔖　西京雜記上林苑有白柰紫柰緑柰　廣志柰<lb/>
似林檎而大有白青赤三種張掖有白柰酒泉有赤柰<lb/>
<pb n="KR3k0061_WYG_074-15a"/>
　六帖白柰出凉州野猪澤大如兔頭　𩔖要華陽雷<lb/>
平山地美可種柰所謂福鄉之柰以除災異　朝野僉<lb/>
載貞觀年中頓丘縣人於黄河渚上拾菜得一樹栽子<lb/>
大如指持歸蒔之三年乃結子五顆味狀如柰又似林<lb/>
檎多汁異常酸美送縣縣上州以其味奇乃進之賜綾<lb/>
十匹後樹長成漸至三百顆每年進之號曰朱柰至今<lb/>
存徳貝博等州取其枝接所在豐足　地理志甘州土<lb/>
貢冬柰　虎丘山疏山下三面有春秋二柰<lb/>
<pb n="KR3k0061_WYG_074-15b"/>
異柰　漢武内傳仙藥之次者圓丘紫柰　眞誥夏禹<lb/>
詣鍾山啖紫柰服靈實而猶葬于㑹稽　南嶽夫人傳<lb/>
眞人降設𤣥雲紫柰　洞冥記紫柰大如斗甜如蜜核<lb/>
紫花青研之有汁如漆其汁著衣不可湔浣亦名闇衣<lb/>
柰　續仙傳謝𤣥卿遇神仙設𤣥洲白柰　拾遺記崑<lb/>
崙山有柰冬生子碧色須玉井之水洗方可食　洽聞<lb/>
記聖柰每七月十五自鳯林關靈巖寺溪穴流出大如<lb/>
盞　洛陽伽藍記白馬寺柰實重七斤　晉起居注太<lb/>
<pb n="KR3k0061_WYG_074-16a"/>
始二年嘉柰一蒂十五實或七實生於酒泉<lb/>
　　　梨<lb/>
總論　爾雅梨山樆郭注即今梨樹邢疏在山曰樆人<lb/>
植之曰梨　禮内則柤梨曰鑽之鄭註恐有蟲故一一<lb/>
鑽之　漢食貨志淮北滎陽河濟之間千樹梨與千户<lb/>
侯等　華夷花木考接梨於桑則脆而味美　雨航雜<lb/>
録藏梨者多用沙蓋梨性寒惡濕熱沙能制濕故也<lb/>
農桑通訣凡酸梨換水煮熟則甜美不損人　齊民要<lb/>
<pb n="KR3k0061_WYG_074-16b"/>
術凡種梨十子唯二子生梨餘皆生杜　王禎農書西<lb/>
路産梨處取甜梨去皮切作厚片火焙乾謂之梨花允<lb/>
為佳果可充貢　南史張敷曰梨是百果之宗　國史<lb/>
補李直方第果品楞梨為副　本草梨為快果又名青<lb/>
田果𤣥圃實　清異録建業野人種梨者詫其味曰蜜<lb/>
父　劒南詩注村人謂小梨為梨頭　南史宋王𤣥謨<lb/>
北伐又營貨利一匹布責人八百梨以此倍失人心<lb/>
北史髙聰廢于家惟脩營園果世稱髙聰梨以為珍異<lb/>
<pb n="KR3k0061_WYG_074-17a"/>
　童子神通集房次律弟子金圖十二嵗記葛洪仙籙<lb/>
中三百事次律賞以轉枝梨<lb/>
詳𩔖　西京雜記上林苑名果有青梨實大芳梨實小<lb/>
金葉梨出瑯琊王野家太守王唐所獻瀚海梨出瀚海<lb/>
北耐寒不枯東王梨出海中紫條梨大谷梨細葉梨縹<lb/>
葉梨紫梨　三秦記漢武帝御宿園<hi>一名樊川</hi>有大梨如五<lb/>
升缾落地則破其主取者以布囊承之名含消梨　魏<lb/>
文帝詔眞定御梨大如拳甘若蜜脆若蔆可以解煩釋<lb/>
<pb n="KR3k0061_WYG_074-17b"/>
悁　段龜龍凉州記吕光時燉煌太守獻同心梨　永<lb/>
嘉記青田村有官梨大一圍五寸以供獻名御梨　潘<lb/>
岳閒居賦張公大谷之梨　廣志洛陽北邙山有張公<lb/>
夏梨甚甘海内唯有一樹廣都梨重六斤數人分食之<lb/>
又有常山眞定梨山陽鉅野梨梁國睢陽梨齊郡臨淄<lb/>
梨鉅鹿膏梨上黨楟梨小而甘新豐箭谷梨關以西梨<lb/>
多供御　世說秣陵有哀仲家梨甚美大如升入口即<lb/>
消釋　花木考玉乳梨煬帝時有之　通典太原府河<lb/>
<pb n="KR3k0061_WYG_074-18a"/>
東郡貢鳳棲梨三千五百顆　演繁露陜州有梨樹貞<lb/>
觀中有鳯止其上結實香脆其色亦黄號鳳棲梨　洽<lb/>
聞記九成宫有梨上有爪甲迹號曰一搯梨　曲洧舊<lb/>
聞語兒梨初號斤梨其大者重至一斤不知語兒何義<lb/>
鄭州郭傎蒙陵旁産此甚多其父老云有田家兒數嵗<lb/>
不能言一日食此梨輒謂人曰大好衆驚異以是得名<lb/>
陳振謂語兒當為禦兒蓋地名梨所從出也按禦兒非<lb/>
産梨之地不知陳何所據　續虞初志唐武宗有疾邢<lb/>
<pb n="KR3k0061_WYG_074-18b"/>
道士以紫花梨合丹進之尋愈帝遂詔天下有紫花梨<lb/>
即時奏上時恒州節度王達尚壽春公主聞眞定李令<lb/>
種梨數株其一紫花梨即遣寺人就加封檢剪其旁樹<lb/>
匝以朱欄寶惜纎枝有同月桂當花𤼵之時防蜂蝶窺<lb/>
耗每以輕綃霧縠逺加籠罩及秋實公主必手選而進<lb/>
之比達帝庭十得其六七時有李遵來任恒州記室作<lb/>
進梨表云紫花開處擅美春林縹蒂懸時迥光秋景離<lb/>
離玉潤落落珠圓甘不得嘗脆難勝口見者笑之曰常<lb/>
<pb n="KR3k0061_WYG_074-19a"/>
山公何用進殘梨於天府也蓋以有脆難勝口之句此<lb/>
梨自後為貢賦之常物　齊書扶桑國有赤梨經年不<lb/>
壞　孔六帖北狄渤海果有樂遊之梨　酉陽雜俎曹<lb/>
州及揚州淮口出夏梨　傅毅七激雍州之梨出於麗<lb/>
陰脆不抗齒任口流液握之摧沮批之離析　呉均食<lb/>
移安定之梨皮薄味厚一枚三升　傅巽七誨襄陽黄<lb/>
梨　邵康節詩勸君莫食金花梨勸君須食紅消梨金<lb/>
花紅消兩般梨一般顔色如胭脂紅消食之甘如飴金<lb/>
<pb n="KR3k0061_WYG_074-19b"/>
花食之先皺眉　格物論食之甘脆無渣滓者為佳品<lb/>
有一種熟時麋爛可口謂之金鳳梨其次也　石湖詩<lb/>
注燕山良鄉驛中供金粟梨又内丘鵝梨為天下第一<lb/>
初熟收藏十一月出汗後方佳　茅亭客話滕處士園<lb/>
中有梨名車轂圍一尺摘時先以布囊盛之落地即碎<lb/>
　清波雜志陳州出梨子號青沙爛　學圃雜疏梨如<lb/>
哀家梨金華紫花梨不可見也今北之秋白梨南之宣<lb/>
州梨皆吾地所不及聞西洞庭有一種佳者將熟時以<lb/>
<pb n="KR3k0061_WYG_074-20a"/>
箬就樹包之味不下宣州　原始山東出水梨宣州産<lb/>
雪梨江浙産酥梨近京出紫煤梨甘棠梨　紺珠梨利<lb/>
也有乳梨皮厚肉實又霜梨帝壽梨三藏梨　異物志<lb/>
鹿梨一名鼠梨山梨也　果譜桑梨止堪同蜜煮食<lb/>
異梨　神異經東方有樹髙百丈敷張自轉葉長一丈<lb/>
廣六尺名曰梨其子徑三尺剖之白如素食之地仙可<lb/>
入水火　洞冥記塗山之北有梨大如斗色紫名紫輕<lb/>
梨　洽聞記祝融峰上有青壇上有梨樹髙三十丈子<lb/>
<pb n="KR3k0061_WYG_074-20b"/>
如斗至摇落時但見其汁核無得味者　尹喜内傳老<lb/>
子西遊省太眞王母共食紫梨　漢武内傳太上之果<lb/>
有𤣥光梨　南康記歸山石城内有梨熟時人食其實<lb/>
任意取足持歸家人噉輒病味似秋梨　合璧事𩔖王<lb/>
夫人謂許長史曰交梨火棗是飛騰之藥　眞仙通鑑<lb/>
祝融峰上有碧玉壇東有紫梨髙三百尺乃夏禹所植<lb/>
實大如斗赤如日若得食長生不死　酉陽雜俎洛陽<lb/>
報徳寺梨重六斤　呉越備史李昇本徐氏先是其家<lb/>
<pb n="KR3k0061_WYG_074-21a"/>
有梨樹結一實大如升其父剖之有赤蛇在其中俄而<lb/>
蛇走其母榻下尋之不見未幾其母遂孕知誥<lb/>
　　　栗<lb/>
總論　埤雅栗味鹹北方之果也　毛詩樹之榛栗又<lb/>
隰有栗又東門之栗　禮内則栗曰撰之注撰選也栗<lb/>
多蟲螙宜選擇也　周禮饋食之籩其實栗　左傳女<lb/>
贄不過榛栗棗脩　史記燕秦千樹栗此其人與千户<lb/>
侯等　盧諶祭法春秋冬祠皆用栗　格物論栗子苞<lb/>
<pb n="KR3k0061_WYG_074-21b"/>
生刺多如蝟毛其中著實或單或雙或三四　本草栗<lb/>
能愈疾人有脚弱者啖數升即健能行栗作粉勝於菱<lb/>
芡又一莍三顆中顆扁者名栗楔治血理筋骨風痛又<lb/>
栗實内薄皮名栗荴亦入藥　蜀都賦樼栗罅𤼵注栗<lb/>
皮拆罅而𤼵也　東觀書栗駭蓬轉蓋今栗房秋熟罅<lb/>
𤼵其實驚躍如爆去根幹甚逺故謂栗駭　庶物異名<lb/>
疏埤雅云栗有莍蝟有裹莍蝟栗房也　禮志籩以栗<lb/>
黄　郭槖駝種樹書栗採時要得披殘明年枝葉益茂<lb/>
<pb n="KR3k0061_WYG_074-22a"/>
　清異録晉王嘗窮追汴師糧運不繼蒸栗以食軍中<lb/>
遂呼栗為河東飯<lb/>
詳𩔖　吕氏春秋果之美者箕山之栗　山海經終南<lb/>
山其上多栗葛山銅山其木多栗　魏都賦固安之栗<lb/>
　西京雜記上林苑有侯栗榛栗瑰栗嶧陽栗<hi>嶧陽都尉曹龍</hi>
<hi>所獻大如拳</hi>　辛氏三秦記漢武帝果園大栗十五枚一斗<lb/>
　鄴中記鄴中産巨栗脫其殻可以為杯　晉宫閣名<lb/>
華林園侯栗六株　廣志闗中侯栗大如雞子　陸璣<lb/>
<pb n="KR3k0061_WYG_074-22b"/>
詩疏栗五方皆有周秦呉揚特饒呉越被城表裏皆栗<lb/>
唯漁陽范陽栗甜美長味他方不及倭韓國諸島上栗<lb/>
大如雞子亦短味不美桂陽有莘栗藂生大如杼子中<lb/>
仁皮子形色與栗無異也但差小耳又有奥栗皆與栗<lb/>
同子圓而細或云即莘也今惟江湖有之又有茅栗佳<lb/>
栗其實更小而木與栗不殊但春生夏花秋實冬枯為<lb/>
異耳　魏志東夷韓國出大栗如梨　地理志諸暨産<lb/>
如拳之栗　酉陽雜俎虔州南有漸栗形如棗核李衛<lb/>
<pb n="KR3k0061_WYG_074-23a"/>
公㑹客盤中有猴栗　本草衍義湖北路有一種栗頂<lb/>
員末尖謂之旋栗　埤雅江南有小栗謂之芧栗人謂<lb/>
芧為茅誤　水經注汝水灣中有栗園栗小殊不竝固<lb/>
安之實也然嵗貢三百石以充天府　杜陽編滄洲有<lb/>
丹栗大如梨　王逸荔枝賦北燕薦朔濱之巨栗　本<lb/>
草圖經栗兗州宣州為勝　嶺表録異廣州無栗唯勒<lb/>
州山中有石栗一年方熟皮厚而肉少味似胡桃仁熟<lb/>
時或為羣鸚鵡至啄食略盡　益部方物記天師栗生<lb/>
<pb n="KR3k0061_WYG_074-23b"/>
青城山中他處無有也似栗味美惟獨房為異久食已<lb/>
風攣<lb/>
異栗　列仙傳謝𤣥卿遇神仙設鳳冠栗以食　神異<lb/>
經東北荒中有栗樹髙二十丈子徑三尺二寸長一尺<lb/>
名尺栗子　物𩔖相感志木栗出東北荒中栗徑三尺<lb/>
二寸肉黄白味甜食之令人短氣而渴　紺珠桂陽栗<lb/>
叢生大如斗　物𩔖相感志蜜栗子出睦州青溪洞潭<lb/>
中如蚌似栗大小内有金星外堅色如栗能制五金有<lb/>
<pb n="KR3k0061_WYG_074-24a"/>
甜味<lb/>
　　　棗<lb/>
總論　詩豳風八月剥棗注剥擊也　禮記棗曰新之<lb/>
注棗易有塵埃恒拭之使新　周禮饋食之籩其實棗<lb/>
　史貨殖傳安邑千樹棗與千户侯等　埤雅棗實未<lb/>
熟雖擊不落已熟則爛不擊自墮齊民要術所謂全赤<lb/>
即收撼而落之為上也故乾則紅皺復為烏鳥之費半<lb/>
赤而收者肉未充滿故於全赤之時剥而落之　後山<lb/>
<pb n="KR3k0061_WYG_074-24b"/>
叢談諺曰棗不濟儉謂棗熟則嵗豐也　齊民要術旱<lb/>
澇之地不任稼穡者種棗則任矣　王禎農書棗熟著<lb/>
霧則多損以檾麻或稭穰四散絟樹上可避霧　齊民<lb/>
要術正月一日日出時以斧斑駁椎之名嫁棗不椎則<lb/>
花無實子易零落　埤雅噉棗令人齒黄嵇康養生論<lb/>
曰齒居晉而黄晉人食棗故也　墨客揮犀太原人喜<lb/>
食棗無貴賤老少嘗置棗於懷袖間等閒探取食之則<lb/>
人之齒皆黄縁食棗故乃驗嵇叔夜齒居晉而黄之說<lb/>
<pb n="KR3k0061_WYG_074-25a"/>
　清異録百益一損者棗一益百損者梨醫氏目棗為<lb/>
百益紅梨為百損黄或又謂棗是聖花兒　竹坡詩話<lb/>
韓退之城南聯句云紅皺曬簷瓦黄團繫門衡黄團當<lb/>
是瓜蔞紅皺當是棗　太平廣記木蜜棗子也　盧諶<lb/>
祭法春祠用棗油　謝承後漢書孟節能含棗核不食<lb/>
可至十年　晏子春秋楚荘王愛馬噉棗脯　北史晉<lb/>
陽館中有一蠕蠕客有異算術綦母懷文指庭中棗樹<lb/>
令其布算即知其實數并辨若干純赤若干赤白相半<lb/>
<pb n="KR3k0061_WYG_074-25b"/>
於是剥數之惟少一子算者曰必不少但更撼之果落<lb/>
一實<lb/>
詳𩔖　爾雅棗壺棗邊要棗櫅白棗樲酸棗遵羊棗洗<lb/>
大棗蹶洩苦棗晢無實棗還味棯棗注今江東呼棗大<lb/>
而銳上者為壺棗要棗細腰棗今謂之鹿盧棗白棗即<lb/>
今棗子白乃熟酸棗樹小實酢羊棗實小而圓紫黒色<lb/>
俗呼為羊矢棗大棗今河東猗氏縣出如雞卵無實棗<lb/>
不著子也還味短味也　西京雜記上林苑名果有弱<lb/>
<pb n="KR3k0061_WYG_074-26a"/>
枝棗玉門棗棠棗青華棗梬棗赤心棗西王母棗　廣<lb/>
志穀城紫棗長二寸西王母棗大如李核三月熟在衆<lb/>
果之先河南汲郡棗一名墟棗一名安邑棗梁國夫人<lb/>
棗大白棗名曰蹙咨小核多肌三皇棗駢白棗灌棗皆<lb/>
官園所植又有狗牙雞心牛頭羊角獼猴細腰互棗大<lb/>
棗﨑亷棗桂棗夕棗諸名　潘岳閒居賦周文弱枝之<lb/>
棗李善注周文王時有弱枝之棗甚美禁不令人取置<lb/>
樹苑中　魏文帝詔凡棗味莫如安邑御棗也　本草<lb/>
<pb n="KR3k0061_WYG_074-26b"/>
衍義御棗甘美輕脆後衆棗熟而易生蟲今人所謂撲<lb/>
落酥者是也　晉宫闕名華林園王母棗十四株　鄴<lb/>
中記石虎園中有羊角棗二子一尺　隋記煬帝苑中<lb/>
有金槌棗牙樣棗　大業拾遺記信都獻仲思棗長四<lb/>
寸紫色細文核肥有味　北夢瑣言石晉時趙令公瑩<lb/>
家有檽棗樹　鄧元錫物性志今有紫棗𤣥棗實入藥<lb/>
生密雲者實小而甘曰密雲棗又有天棗産南徐州蕭<lb/>
縣實如酸棗可食又樂氏棗生山東青州府多膏味美<lb/>
<pb n="KR3k0061_WYG_074-27a"/>
為棗之冠又南棗産浙之浦江縣味甘肉厚核小肌細<lb/>
　栁貫打棗譜紅棗出山東紅色香棗出哈密天蒸棗<lb/>
乾紅於樹上鹽官棗出海鹽紫色味甚佳莵棗出丹陽<lb/>
　果譜窑坊棗味佳出應天府窑坊門内脆棗實小而<lb/>
圓生食脆美不能久畱出章丘縣　地理志河中府貢<lb/>
龍骨棗拂菻千年棗　清異録睢陽有雞冠棗宜作脯<lb/>
醍醐棗宜生啖　方輿勝覽普州鐵山棗陳希夷所種<lb/>
　庶物異名疏暹羅貢物有萬年棗　南方草木狀海<lb/>
<pb n="KR3k0061_WYG_074-27b"/>
棗樹身無閑枝直聳三四十丈樹頂四面生十餘枝葉<lb/>
如㯶櫚五年一實大如杯盌核兩頭不尖雙卷而圓味<lb/>
極甘美安邑御棗無以加也　劉珣嶺表録廣州一種<lb/>
波斯棗或三五年一番結子亦似此中青棗但小耳<lb/>
李時珍曰無漏子即波斯棗番人名其木曰窟莽名其<lb/>
實曰苦魯麻棗　紺珠沙棗出甘州萬年棗出忽魯謨<lb/>
斯青璣棗出河中火棗仙果　農書南北皆有棗然南<lb/>
棗堅燥不如北棗肥美生於青齊晉絳者尤佳　束哲<lb/>
<pb n="KR3k0061_WYG_074-28a"/>
𤼵蒙記甘棗令人不惑　小爾雅棘實謂之棗陸佃曰<lb/>
大者棗小者棘蓋若酸棗<lb/>
異棗　尹喜内傳玉文之棗其實如瓶　漢武内傳西<lb/>
王母為帝設玉門之棗　漢郊祀志李少君曰臣嘗遊<lb/>
海上見安期生食巨棗大如瓜　伽藍記景陽山百果<lb/>
園有仙人棗長五寸把之兩頭皆出核細如針霜降乃<lb/>
熟　杜陽編滄洲有碧棗大如梨　北夢瑣言永樂縣<lb/>
有無核棗蘓氏女得之不食五穀年五十顔如處子<lb/>
<pb n="KR3k0061_WYG_074-28b"/>
神異經北方荒中有棗林髙五丈敷張枝條一里餘子<lb/>
長六七寸圍過其長熟赤如朱乾之不縮氣味甘潤殊<lb/>
於常棗　述異記北方有七尺棗　洞㝠記嵭嵻細棗<lb/>
出嵭嵻山臨碧海上萬年一實如今之軟棗迮之有膏<lb/>
可燃燈西王母握核以獻帝因名曰握核棗<hi>嵭嵻一作嵭嵣</hi>
拾遺記北極岐峰之陰多棗樹百尋其枝莖皆空其實<lb/>
長尺核細而柔百嵗一實　奚囊橘柚糜欽棗出眞陵<lb/>
之山食一枚大醉經年不醒　解酲語閒閒眞人于帝<lb/>
<pb n="KR3k0061_WYG_074-29a"/>
前致天台仙果取金盒覆之少頃得鶴珠棗三十枚<lb/>
賈氏說林昔有人得安期大棗在大河之南煮三日始<lb/>
熟香聞十里死者生病者起其人食之白日上昇故地<lb/>
名煮棗　七修𩔖藁正徳間崇徳民蔣輗素事鍾吕好<lb/>
植果木一日有老人過門曰我有棗枝可種也蔣受而<lb/>
植之明年即生佳棗肉且離核墜地即碎至今存焉人<lb/>
以為仙種<lb/>
　<lb/>
<pb n="KR3k0061_WYG_074-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷七十四<lb/>
</p>
<p>
</p>
  </div>
</body>
</text>
</TEI>
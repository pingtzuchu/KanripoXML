<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷三十七</head>
    <p>
<pb n="KR3k0061_WYG_037-1a"/>
欽定四庫全書<lb/>
　格致鏡原卷三十七　　　大學士陳元龍撰<lb/>
　　文具𩔖<hi>一</hi>
　　　筆<lb/>
總論　劉熙釋名筆述也謂述事而書之也　許慎説<lb/>
文筆所以書也楚謂之聿吳謂之不律燕謂之弗秦謂<lb/>
之筆　爾雅郭注蜀人呼筆為不律者語之變轉　物<lb/>
原伏羲初以木刻字軒轅易以刀書虞舜造筆以漆書<lb/>
<pb n="KR3k0061_WYG_037-1b"/>
於方簡　成公綏棄故筆賦有倉頡之竒生列四目而<lb/>
並明乃𤼵慮於書契採秋毫之頴<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>加膠漆之綢繆結<lb/>
三束而五重建犀角之𤣥管屬𧰼齒於纎鋒　尚書中<lb/>
候𤣥龜負圖出周公援筆以冩之　曲禮史載筆　博<lb/>
物志䝉恬造筆　徐堅初學記按尚書中候及曲禮則<lb/>
秦之前已有筆矣葢諸國或未之名而秦獨得其名恬<lb/>
更為之損益耳　馬縞中華古今注牛亨問曰古有書<lb/>
契便應有筆世稱䝉恬造筆何也答曰自蒙恬始作秦<lb/>
<pb n="KR3k0061_WYG_037-2a"/>
筆耳以柘木為管鹿毛為柱羊毛為被非兎毫竹管也<lb/>
　短書雜記呼筆為雙為牀為枚　王羲之書筆陣圖<lb/>
後夫紙者陣也筆者弓弰也<lb/>
古名筆　晉東宫舊事皇太子初拜給漆筆四　陸機<lb/>
與弟書在平原嘗按行曹公器物有琉璃筆一枝　世<lb/>
説王羲之得筆法於白雲先生先生遺以鼠鬚筆　天<lb/>
中記陶𨼆居用羊鬚筆封丹鼎　顔師古隋遺録張麗<lb/>
華倚臨春閣試東郭㕙紫毫筆書小砑紅綃作答江令<lb/>
<pb n="KR3k0061_WYG_037-2b"/>
璧月句　焦氏筆乘南朝有姥善作筆蕭子雲常書用<lb/>
此筆筆心用胎髪　朝野僉載歐陽通詢之子以𧰼牙<lb/>
犀角為筆管狸毛為心覆以秋兔毫非是不書　五代<lb/>
史蘇循始至魏州獻晉王畫日筆三十管　文房四譜<lb/>
宣州諸葛氏能作筆柳公權求之先與三管柳以不入<lb/>
用别求筆遂以常筆與之先與者三管非右軍不能用<lb/>
也　清異録偽唐宜春王從謙喜書札學晉二王楷法<lb/>
用宣城諸葛筆一枝酬以十金筆勁妙甲當時號為翹<lb/>
<pb n="KR3k0061_WYG_037-3a"/>
軒寶帚　避暑録筆出於宣州自唐惟諸葛一姓世𫝊<lb/>
其業治平嘉祐前有得諸葛筆者率以為珍玩云一枝<lb/>
可敵他筆數枝熈寧後世始用無心散卓筆其風一變<lb/>
　歸田録蔡君謨為永叔冩集古目録序歐以鼠鬚栗<lb/>
尾筆為潤筆　朱元晦跋蔡藻造筆能書者識之因試<lb/>
其所製棗心樣喜其老而益精　丹鉛續録皇甫松大<lb/>
𨼆賦書抽虎僕射用牛螉博物志有獸縁木文似豹名<lb/>
虎僕毛可作筆今俗名九節狸張季文嘗以此筆見貽<lb/>
<pb n="KR3k0061_WYG_037-3b"/>
信為佳也　詞林海錯雞距筆名黃涪翁詩宣城變樣<lb/>
蹲雞距諸葛名家捋䑕鬚白樂天有雞距筆賦　樹萱<lb/>
録番禺諸郡多以青羊毛為筆或用山雉豐狐之毫䑕<lb/>
鬚麝毛貍毛　地理志蘄州土貢鹿毛筆　𩔖山蜀中<lb/>
出石䑕毛可為筆其名<graphic n="KR2408" url="https://raw.githubusercontent.com/kanripo/KR-Gaiji/master/images/KR2408.png" mimeType="image/png"/>　孔六帖集賢書院歳給河<lb/>
間太原清河博平四郡兔千五百皮為筆材　王佐文<lb/>
房論永樂初吉水鄭伯清以豬鬃為筆健而可愛其心<lb/>
則長<lb/>
<pb n="KR3k0061_WYG_037-4a"/>
筆管　中華古今注牛亨問彤管何也答曰彤赤染史<lb/>
官載事用赤管　蔡質漢官儀尚書令僕丞郎月給赤<lb/>
管大筆兩枝篆題曰北宫工作　西京雜記漢制天子<lb/>
筆管以錯寶為跗　拾遺記晉武帝以博物志成賜張<lb/>
華麟角筆管遼西所獻也　王羲之筆經昔人或以琉<lb/>
璃𧰼牙為筆管麗飾則有之然筆須輕便重則躓矣近<lb/>
有人以緑沈漆竹管及鏤管見遺斯亦可玩何必金玉<lb/>
　梁書元帝為湘東王時記録忠臣義士文章之美者<lb/>
<pb n="KR3k0061_WYG_037-4b"/>
用筆有三品一金管一銀管一斑竹管　青箱雜記紀<lb/>
少瑜嘗夢陸倕以一束青鏤管筆授之　景龍文館集<lb/>
中宗令諸學士入甘露殿東壁列書架架前有碧鏤牙<lb/>
管十　清異録開元二年賜宰相寶相枝各二十寶相<lb/>
枝斑竹筆管也花㸃勻密紋如兔毫　酉陽雜俎開元<lb/>
中筆匠能瑩管如玉莫傳其法　孔六帖李靖五世孫<lb/>
彦方其舊物有佩筆以木為管<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>刻金其上别為環以<lb/>
限其間筆尚可用也　汗漫録司空圖𨼆中條山芟松<lb/>
<pb n="KR3k0061_WYG_037-5a"/>
枝為筆管曰幽人筆當如是　研北雜志袁伯長有李<lb/>
後主所用玉筆管上有鐫字文鏤甚精云得之史丞相<lb/>
家　盧氏雜記故德州王使君椅家有筆一管約一寸<lb/>
麤於常用筆管兩頭各出半寸以來中間刻從軍行一<lb/>
幅人馬毛髪屋木亭臺逺水無不精絶每一事刻從軍<lb/>
行兩句若庭前琪樹已堪攀塞外征人殊未還是也似<lb/>
非人工其畫迹若粉描向明方可辨之云用鼠牙刻故<lb/>
崔郎中鋌文有王氏筆管記是也<lb/>
<pb n="KR3k0061_WYG_037-5b"/>
造筆法　衞夫人筆陣圖筆要取崇山絶仞中兔毛八<lb/>
九月收之筆頭長一寸管長五寸鋒齊腰强者　王羲<lb/>
之筆經漢時諸郡獻兔毫書鴻都門惟有趙國毫中用<lb/>
意謂趙國平原廣澤無雜草木惟有細草是以兔肥毫<lb/>
長而鋭須用仲秋收之孟秋去夏近毫焦而嫩季秋去<lb/>
冬近毫脆而秃唯八月寒暑調乃中用採毫竟先用人<lb/>
髪杪數十莖雜青羊毛并兔毳裁令齊平以麻紙裹柱<lb/>
根次取上毫薄薄布柱上令柱不見然後安之毛杪合<lb/>
<pb n="KR3k0061_WYG_037-6a"/>
鋒令長九分管脩二握須圓正方可　韋誕筆經製筆<lb/>
之法桀者居前毳者居後强者為刅耎者為輔參之以<lb/>
檾束之以管固以漆液澤以海藻濡墨而試直中繩勾<lb/>
中鈎方圓中規矩終日握而不敗故曰筆妙　書斷晉<lb/>
韋昶好作筆王子敬得其筆歎為絶世　柳公權帖出<lb/>
鋒須長擇毫須細管不在大副切須齊副齊則波掣有<lb/>
慿管小則運動省力毛細則㸃畫無失鋒長則洪潤自<lb/>
由　南部新書柳公權筆偈曰圓如錐捺如鑿只得入<lb/>
<pb n="KR3k0061_WYG_037-6b"/>
不得却盖縛筆要𦂳一毛出即不堪用　陸樹聲清暑<lb/>
筆談製筆者擇毛精麤與膠束𦂳慢皆中度則鋒全而<lb/>
筆健近來作者鹵莽筆既濫劣唯巧於安名以蘄售一<lb/>
種毫過圓熟者不能運墨用之則鋒散而墨漲以供學<lb/>
人作義易敗而售速　考槃餘事製筆之法以尖齊圓<lb/>
健為四德毫堅則尖毫多則色紫而齊用檾襯貼得法<lb/>
則毫束而圓用以純毫附以香狸角水得法則用久而<lb/>
健　焦氏説楛筆以鋒齊腰强為善至於用意之妙鋒<lb/>
<pb n="KR3k0061_WYG_037-7a"/>
齊不難腰强為難鋒齊者𩔖不能强腰强者有不能齊<lb/>
　楊慎墨池𤨏言古人論筆曰長而不勁不如弗長勁<lb/>
而不圓不如弗勁　岩棲幽事翰林九生法一生筆純<lb/>
毫為心軟而復健　戒菴漫筆朝廷用筆每月十四三<lb/>
十日兩次進御各二十管冬用綾裹管裏襯綿春用紫<lb/>
羅至夏秋用𧰼牙水晶玳瑁等皆内府臨時𤼵出製造<lb/>
𢎞治時呉興筆工造筆進御有細刻小標記云筆匠施<lb/>
阿牛孝宗見而鄙其名易之曰施文用　考槃餘事舊<lb/>
<pb n="KR3k0061_WYG_037-7b"/>
製筆頭式如筍尖最佳後變為細腰葫蘆樣初寫似細<lb/>
宜作小書用後腰散便成水筆即為棄物當從舊製凡<lb/>
筆之所貴者在毫兔在崇山絶壑中者兔肥毫長而銳<lb/>
秋毫取健冬毫取堅春夏之毫則不堪矣若中秋無月<lb/>
則兔不孕毫少而貴朝鮮有狼尾筆亦佳海内筆工皆<lb/>
不若湖之得法畫筆以杭之張文貴為首稱揚州之中<lb/>
管鼠心畫筆用以落墨白描佳絶<lb/>
筆稱號　龍鬚志郄詵射策第一再拜其筆曰龍鬚友<lb/>
<pb n="KR3k0061_WYG_037-8a"/>
使我至此　開元遺事有書生謁李林甫稱管子文後<lb/>
化為筆　龍鬚志薛稷為筆封墨曹都統黒水郡王兼<lb/>
毫州刺史　韓文毛穎者中山人封管城子累拜中書<lb/>
令呼為中書君　白樂天集樂天與元微之各有纎鋒<lb/>
細管筆攜以就試目為毫錐　山堂肆考唐世舉子將<lb/>
入塲嗜利者爭賣健毫圓鋒其價十倍號定名筆筆工<lb/>
每賣一枝則録姓名俟其榮捷則詣門求阿堵俗呼謝<lb/>
筆　清異録薛濤四友贊曰濡藏鋒都尉之頭　龍鬚<lb/>
<pb n="KR3k0061_WYG_037-8b"/>
志唐羅𨼆喜筆工萇鳯語之曰筆文章貨也吾當助子<lb/>
取高價　五代史洪肇曰毛錐子安足用哉　文嵩管<lb/>
城侯𫝊宣城毛元銳字文鋒封為管城侯　清異録趙<lb/>
光逢遊襄漢於溪上見一方甎𩔖碑上題秃友退鋒郎<lb/>
葢好事者瘞筆所在　致虗閣雜俎筆神曰佩阿曰昌<lb/>
化<lb/>
藏筆　文房寳飾養筆以硫黃酒舒其毫　考槃餘事<lb/>
筆以十月正二月收者為佳東坡以黃連煎湯調輕粉<lb/>
<pb n="KR3k0061_WYG_037-9a"/>
蘸筆頭候乾收之則不蛀山谷以川椒黃檗煎湯磨松<lb/>
煙染筆藏之尤佳凡妙筆書後即入筆洗中滌去滯墨<lb/>
則毫堅不脫可耐久用洗完即加筆帽免挫筆鋒若有<lb/>
油膩以皁角湯洗之<lb/>
筆異　拾遺記任永字叔本年十四學無常師削荆為<lb/>
筆　南史陶𢎞景四五歲以荻為筆畫灰中學書　孔<lb/>
六帖于闐以木為筆　嶺南異物志嘗有郡牧得兔皮<lb/>
使工人削筆醉失之大懼因剪已鬚為筆甚善更使為<lb/>
<pb n="KR3k0061_WYG_037-9b"/>
之因實對遂下令使一戸輸入鬚不能置者輙責其值<lb/>
　珍珠船隋高僧敬脱善書大字筆長三尺其麤如人<lb/>
臂乞書者一字而已　彚苑晉高士不顯名每夜作筆<lb/>
曉合戸以竹筒置壁外買者置錢其中筆自躍出人謂<lb/>
仙筆　大唐竒事管子文去後有故舊大筆一其人攜<lb/>
以白李林甫林甫以筆置書閣焚香拜祝其夕筆忽化<lb/>
為一五色禽飛去不知所至　朝野僉載神龍中戸部<lb/>
尚書李承嘉判事筆管手中直裂别取筆復裂如初<lb/>
<pb n="KR3k0061_WYG_037-10a"/>
　　　紙<hi>附簡牘  榜帖</hi>　<hi>名刺</hi>
總論　釋名紙砥也謂平滑如砥石也　初學記古者<lb/>
以縑帛依書長短隨事截之名曰幡紙故其字從系貧<lb/>
者無之或用蒲寫書則路溫舒截蒲是也至後漢和帝<lb/>
元興中常侍蔡倫剉故布擣鈔作紙故其字又從巾<lb/>
後漢宦者𫝊自古書契多編以竹簡其用縑帛者謂之<lb/>
紙縑貴而簡重並不便於人蔡倫字敬仲為尚方令乃<lb/>
造意用樹膚麻頭敝布魚網以為紙奏上安帝善其能<lb/>
<pb n="KR3k0061_WYG_037-10b"/>
自是莫不用焉故天下稱蔡侯紙　輿服志蔡侯紙用<lb/>
故麻名麻紙木皮名榖紙故漁網名網紙　盛𢎞之荆<lb/>
州記棗陽縣百許歩蔡倫宅其旁有池即名蔡子池倫<lb/>
始以漁網造紙縣人今猶多能作紙葢倫之遺業也<lb/>
史繩祖學齋佔畢蔡倫乃後漢時人而前漢外戚𫝊云<lb/>
赫蹏注謂小紙也則紙已見於前漢恐非始於蔡倫但<lb/>
倫所造精工於前世則有之耳　書斷左伯字子邑能<lb/>
為紙時蔡倫亦為之伯尤為精妙　北户録南朝以紙<lb/>
<pb n="KR3k0061_WYG_037-11a"/>
為番為幅為枚　演繁露唐人舉進士必有行卷者為<lb/>
緘軸録其所著文以獻主司也其式見李義山集新書<lb/>
序曰治紙工率一幅以墨為邊凖<hi>今俗呼解行也</hi>用十六行式<lb/>
<hi>言一幅解為墨邊十六行也</hi>率一行不過十一字　文房寳飾養紙<lb/>
以芙蓉粉惜其色　記纂淵海治紙之昏而不染墨者<lb/>
用雨㸃螺磨紙左右三千計其病去矣　岩棲幽事翰<lb/>
林九生法一生紙新出篋笥潤滑易書即受其墨若久<lb/>
露風日枯燥難用<lb/>
<pb n="KR3k0061_WYG_037-11b"/>
古名紙　漢書趙婕妤赫蹏書注赫蹏薄小紙也　南<lb/>
方草木狀蜜香紙以蜜香樹皮葉作之微褐色有紋如<lb/>
魚子極香而堅韌水漬之不潰爛太康五年大秦獻三<lb/>
萬幅帝賜萬幅於杜預令寫春秋經傳集解　拾遺記<lb/>
張華博物志成晉武賜側理紙萬番乃南海所貢後人<lb/>
言陟釐與側理相亂葢南人以海苔為紙其理縱橫邪<lb/>
側因以為名　衞夫人筆陣圖紙取東陽魚卵虚柔滑<lb/>
淨　文房四譜雷孔璋曾孫穆之者家猶存張華與其<lb/>
<pb n="KR3k0061_WYG_037-12a"/>
祖書所書乃桑根紙也　世説王羲之書蘭亭序用𧖟<lb/>
繭紙　語林王右軍為㑹稽令謝公就乞牋紙檢校庫<lb/>
中有九萬牋紙悉以付謝公　蕭子良書張茂先作菭<lb/>
紙王右軍用張永義紙取其流麗便於行筆蔡中郎非<lb/>
流紈豐素不妄下筆　詩話范甯曰土紙不可以作文<lb/>
書皆令用藤角紙　虞預表秘府有布紙三萬餘枚不<lb/>
任寫御書而無所給愚欲請四百枚付著作吏書寫起<lb/>
居注　山堂肆考古有鳯尾牋番薄縷輕制作精妙<lb/>
<pb n="KR3k0061_WYG_037-12b"/>
丹陽記江寧縣有紙官署齊高帝造紙所也嘗造凝光<lb/>
紙賜王僧䖍一云銀光　楊妃外傳帝與貴妃賞牡丹<lb/>
以金花牋賜李白　朝野僉載歐陽通詢之子善書以<lb/>
麝香紙必須堅薄白滑者乃書之　邵氏後録唐人有<lb/>
生紙熟紙熟紙妍妙輝光生紙非有喪不用　童子神<lb/>
通録姜澄年十歳其父善書苦無紙澄乃燒糠熁竹為<lb/>
紙以供父澄小字洪兒人號洪兒紙　南部新書唐元<lb/>
和初蜀妓薛濤好製小詩惜其幅大不欲長賸乃狹小<lb/>
<pb n="KR3k0061_WYG_037-13a"/>
之人以為便號薛濤牋　牧𥪡閑談蜀中薛濤製松花<lb/>
紙金沙紙雜色流沙紙彩霞金粉龍鳯紙綾紋紙近年<lb/>
皆盡唯十色牋尚在　大唐龍髓記集賢院月給蜀郡<lb/>
麻紙五千番　楊愼外集唐人有蠲紙以漿粉之屬使<lb/>
之瑩滑蠲之為言潔也𫾣冰紙剡所出也張伯玉詩𫾣<lb/>
冰呈好手注越俗競誇𫾣冰紙剡水清潔山又多藤楮<lb/>
以𫾣冰時製之佳廣安州有雪藤紙玉版之𩔖也　清<lb/>
異録建中元年日本使真人興能來朝善書札有譯者<lb/>
<pb n="KR3k0061_WYG_037-13b"/>
乞得章草兩幅筆法有晉人標韻其紙一云女兒青微<lb/>
紺一云卵品光白滑如鏡面筆至上多褪非善書者不<lb/>
敢用意唯雞林紙可與比肩　芝田録唐丞相令狐綯<lb/>
因話竒異之物自出鐵筒徑不及寸長四寸内取小卷<lb/>
書於日中視之乃九經並足其紙即蠟蒲團　紙譜紙<lb/>
以人得名者有謝公有薛濤所謂謝公者名師厚創牋<lb/>
樣以為書尺俗因以為名　陳師道後山談叢余於丹<lb/>
徒高氏見楊行密節度淮南補將校牒紙光潔如玉膚<lb/>
<pb n="KR3k0061_WYG_037-14a"/>
如卵膜今士大夫所有澄心堂紙不迨也　蜀志王衍<lb/>
以霞光牋五百幅賜金堂令張蠙　龍鬚志羅𨼆喜筆<lb/>
工萇鳯贈以雁頭牋百幅　妮古録唐有魚子箋宋顔<lb/>
方叔嘗創製諸色箋有杏紅露桃紅天水碧俱砑花竹<lb/>
鱗羽山林人物精妙如畫亦有金縷五色描成者士夫<lb/>
甚珍之范成大云蜀中粉牋正用呉法元有春膏水玉<lb/>
二箋魫色尤竒又以絸紙作蠟色兩面光瑩多寫大藏<lb/>
經傳流於世故有宋箋元箋之稱近年所造者幅小於<lb/>
<pb n="KR3k0061_WYG_037-14b"/>
昔雖便於用而無古法　李肇國史補宋亳間紙有織<lb/>
成界道者謂之烏絲欄　演繁露江南李後主造澄心<lb/>
堂紙前輩甚貴重之江南平後六十年其紙猶有存者<lb/>
歐公嘗得之以二軸贈梅聖俞紙製大佳而幅度低狹<lb/>
不能與麻紙相及然一紙已值百錢亦已珍矣　清異<lb/>
録先君子蓄紙百幅長如一匹絹光緊厚白謂之鄱陽<lb/>
白問饒人云本地無此物也　妮古録宋紙於明望之<lb/>
無簾痕　解酲語許謙孫從宗言上方珍異庫有魚肌<lb/>
<pb n="KR3k0061_WYG_037-15a"/>
箋　直方詩話宋蕭貫夢至一宫殿見群女如神仙一<lb/>
人授貫紙曰此衍波箋也　妮古録元李氏有古紙長<lb/>
二丈許光澤細膩相傳四世請趙文敏書文敏不敢落<lb/>
筆但題其尾至文徴仲止押字一行耳未知何時乃得<lb/>
書之<lb/>
諸紙　舒元輿文剡溪多古藤樹可作紙溪中紙工斬<lb/>
伐無時　林邑記九真俗以樹葉為紙　花木考檳榔<lb/>
紙𩔖木皮而薄瑩滑色微緑宋時人貢以書表　南史<lb/>
<pb n="KR3k0061_WYG_037-15b"/>
滑國以羊皮為紙　蘇易簡紙譜蜀人以麻閩人以嫩<lb/>
竹北人以桑皮剡溪以藤海人以苔浙人以麥<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>稻稈<lb/>
呉人以繭楚人以楮　志林川紙取布頭機餘經不受<lb/>
緯者治之作紙名布頭箋此紙名冠天下　國史補雲<lb/>
陽有六合箋　紺珠白硾紙出髙麗以楮造搗練極工<lb/>
疑於繭凝霜紙出黟歙復有長紙一幅可五十尺　米<lb/>
芾十紙説福州紙漿硾亦能歳久越陶竹萬杵在油拳<lb/>
上緊薄可愛余年五十始作此紙謂之金版也六合紙<lb/>
<pb n="KR3k0061_WYG_037-16a"/>
自晉已用乃蔡侯漁網遺制也網麻也人因而用木皮<lb/>
河北桑皮紙白而慢愛糊漿硾成佳如古紙余得用淮<lb/>
陽守糊背二幅硾亦頗佳仍𤼵墨油拳不漿濕則硾能<lb/>
如漿然不耐久唐人漿硾六合慢麻紙書經明透歳久<lb/>
水濡不入饒州竹入墨在連上又有黃皮紙天性如染<lb/>
薄緊可愛亦宜背古書耳川麻不漿以膠作黃紙唐詔<lb/>
敇皆是所以有白之别廿年前未使灰透明有骨古紙<lb/>
擣細者不在唐澄心之下康王教紙近遂灰品不及康<lb/>
<pb n="KR3k0061_WYG_037-16b"/>
王唐硬黃摹書皆令冷金向明榻也紙細無如川紙故<lb/>
詔敇因而禁臣下上表不得僭也　太平清話米敷文<lb/>
云連紙不可冩經用小便浸稻幹非竹也　珍珠船永<lb/>
徽中定州僧欲冩華嚴經先以沈香種楮樹取以造紙<lb/>
　鳳池編楊炎在中書後閣用桃花紙糊窻塗以冰油<lb/>
　坡詩麥光鋪几淨無瑕注麥光紙名　歩非煙傳非<lb/>
煙以金鳯牋寫詩寄趙𧰼𧰼以剡溪玉葉紙賦詩謝之<lb/>
　楊慎外集郭知𤣥集韻序銀鈎乍閱晉豕成羣盪櫛<lb/>
<pb n="KR3k0061_WYG_037-17a"/>
行披魯魚盈貫盪如周禮簜節之簜謂竹也櫛與札同<lb/>
簜札今之玉版牋　費著牋紙譜天下皆以木膚為紙<lb/>
而蜀中盡用蔡倫法牋紙有玉版有貢餘有經屑有表<lb/>
光玉版貢餘雜以舊布破履亂麻為之唯經屑表光非<lb/>
亂麻不用　費著紙譜紙固多品皆玉版表光之苖裔<lb/>
也近年有百韻牋則合以兩色材為之其橫視常紙長<lb/>
三之二可以寫詩百韻故云人便其縱濶可以放筆快<lb/>
書凡紙皆有連二連三連四<hi>售者連四一名曰船</hi>牋又有青白牋<lb/>
<pb n="KR3k0061_WYG_037-17b"/>
背青面白有學士牋長不滿尺小學士牋又半之倣姑<lb/>
蘇作雜色粉紙曰假蘇牋皆印金銀花於上承平前輩<lb/>
葢常用之中廢不作比始復為之然姑蘇紙多布紋而<lb/>
假蘇牋多羅紋唯紙骨柔薄耳若加厚壯則可勝蘇牋<lb/>
也　國史補紙之妙者則越之剡藤苔牋蜀之麻面薛<lb/>
骨金花魚子十色箋也　米元章書史余嘗硾越竹光<lb/>
滑如金版在油拳上短截作軸入笈番覆一日數十張<lb/>
學書曽作詩云越筠萬杵如金版安用杭油與池繭高<lb/>
<pb n="KR3k0061_WYG_037-18a"/>
壓巴郡烏絲欄平欺澤國清華練　王世懋閩部疏粉<lb/>
竹舂絲為佳紙料者美於江東白苧　費著牋紙譜蜀<lb/>
有百花潭以紙為業者家其旁以潭水造紙故佳凡造<lb/>
紙之物必杵之使爛滌之使潔然後隨其廣狹長短之<lb/>
制以造砑為布紋為綾綺為人物花木為蟲鳥為鼎彛<lb/>
雖多變亦因時之宜　清暑筆談捶粉牋雜色者僅華<lb/>
美然粉疎則澀筆滑則不能燥墨藏久則粉渝而墨脱<lb/>
不便收摺摺久衡裂近稍用緊白純淨者夫物古質而<lb/>
<pb n="KR3k0061_WYG_037-18b"/>
今媚近來俗好多媚唯所用縑素稍還古質　紙譜蜀<lb/>
牋體重一夫之力僅能荷五百番四方例貴川牋葢以<lb/>
其逺號難致然徽紙池紙竹紙在蜀蜀人愛其輕細客<lb/>
販至成都每番視川牋價幾三倍澄心堂紙取李氏澄<lb/>
心堂樣製也葢表光之所輕脆而精絶者中等則名曰<lb/>
玉水紙最下者曰冷金牋以供泛使廣都紙有四色一<lb/>
曰假山南二曰假榮三曰冉邨四曰竹絲皆以楮皮為<lb/>
之其視浣花牋紙最清潔凡公私簿書契劵圖籍文牒<lb/>
<pb n="KR3k0061_WYG_037-19a"/>
皆取給於是廣幅無粉者謂之假山南狹幅有粉者謂<lb/>
之假榮造於冉邨曰清水造於龍溪鄉曰竹紙蜀中經<lb/>
史子集皆以此紙𫝊印而竹絲之輕細似池紙視上三<lb/>
色價稍貴近年又倣徽池法作勝池紙亦可用但未甚<lb/>
精緻爾雙流紙出於廣都每幅方尺許品最下用最廣<lb/>
而價亦最賤雙流實無有也而以為名葢隋煬帝始改<lb/>
廣都曰雙流疑紙名自隋始也亦名小灰紙　負暄雜<lb/>
録高麗歳貢蠻紙書卷多用為襯日本國出松皮紙又<lb/>
<pb n="KR3k0061_WYG_037-19b"/>
南番出香皮紙色白紋如魚子又扶桑國出芨皮紙今<lb/>
中國惟有桑皮紙蜀中藤紙越中竹紙江南楮皮紙南<lb/>
唐以徽紙作澄心堂紙得名若蜀箋吳箋皆染搗而成<lb/>
蜀箋重厚不佳今呉箋為勝　胡應麟筆叢滇中紙最<lb/>
堅與絹素敵而色理疎漫蒼雜逺不如越中髙麗繭絶<lb/>
佳純白滑膩如舒雪如勻粉如鋪玉唯印記用之　博<lb/>
物要覽高麗紙以綿繭造成色白如綾堅靭如帛用以<lb/>
寫字作畫𤼵墨可愛此中國所無亦竒品也　考槃餘<lb/>
<pb n="KR3k0061_WYG_037-20a"/>
事古時北紙用橫簾造其紋橫其質鬆而厚謂之側理<lb/>
紙南紙用竪簾其紋竪晉二王真蹟多是㑹稽竪紋竹<lb/>
紙唐時有硬黃紙以黃蘗染之取其辟蠧其質漿光澤<lb/>
瑩滑用以書經今秘閣所藏二王書皆唐人臨倣紙皆<lb/>
硬黃宋時有澄心堂紙極佳宋諸名公書及李伯時畫<lb/>
多用此紙有歙紙歙縣地名龍鬚者紙出其間光滑瑩<lb/>
白可愛有黃白經箋可揭開用之有碧雲春樹牋龍鳯<lb/>
牋團花牋金花牋有匹紙長三丈至五丈陶榖家藏數<lb/>
<pb n="KR3k0061_WYG_037-20b"/>
幅有藤白紙觀音簾紙鵠白紙𧖟繭紙竹紙大牋紙有<lb/>
彩色粉牋其色光滑東坡山谷多用之作畫寫字元時<lb/>
彩色粉牋蠟牋黃牋花牋羅紋牋皆出紹興有白籙紙<lb/>
觀音紙清江紙皆出江西趙松雪巙巙子山張伯雨鮮<lb/>
于樞書多用此紙永樂中江西西山置官局造紙最厚<lb/>
大而好者曰連七曰觀音紙有奏本紙出江西鉛山有<lb/>
榜紙出浙之常山直隸廬州英山有小牋紙出江西臨<lb/>
川有大牋紙出浙之上虞今之大内用細密洒金五色<lb/>
<pb n="KR3k0061_WYG_037-21a"/>
粉牋五色大簾紙洒金牋有白牋堅厚如板兩面砑光<lb/>
如玉潔白有印金五色花牋有磁青紙如段素堅韌可<lb/>
寶近日呉中無紋灑金牋為佳松江譚牋不用粉造以<lb/>
荆川連紙禙厚砑光用蠟打各色花鳥堅滑𩔖宋紙新<lb/>
安倣造宋藏經牋紙亦佳拆舊裱畫卷綿紙作畫甚佳<lb/>
有則宜收藏之　江西大志造紙名二十八色曰白榜<lb/>
紙中夾紙勘合紙結實榜紙小開化紙呈文紙結連三<lb/>
紙綿連三紙白連七紙結連四紙綿連四紙毛邊中夾<lb/>
<pb n="KR3k0061_WYG_037-21b"/>
紙玉版紙大白鹿紙藤皮紙大楮皮紙大開化紙大戸<lb/>
油紙大綿紙小綿紙廣信青紙青連七紙鉛山奏本紙<lb/>
竹連七紙小白鹿紙小楮皮紙小戸油紙方榜紙又有<lb/>
大龍瀝紙青紅黃緑皁榜紙楮皮紙藤皮紙衢紅紙<lb/>
焦氏説楛榖音搆皮可為紙王右軍傳云秃千兔之翰<lb/>
聚無一毫之觔窮萬榖之皮歛無半分之骨　考槃餘<lb/>
事葵牋者採帶露蜀葵研汁用布揩抹竹紙上伺少乾<lb/>
以石壓之可為吟牋貯詩筒中葉牋者取呉中羅紋長<lb/>
<pb n="KR3k0061_WYG_037-22a"/>
箋為之以蠟板砑肖葉紋用剪裁成紅色者肖紅葉緑<lb/>
色者肖蕉葉黃色者肖貝葉遊山泛舟得絶句書葉投<lb/>
空多幽趣<lb/>
紙色　東宫舊事皇太子初拜給赤紙縹紅紙各一百<lb/>
枚　鄴中記石虎詔書以五色紙著鳯凰口中銜之<lb/>
詞林海錯晉桓𤣥作桃花牋有縹緑青赤等色嗣後有<lb/>
浮碧殷紅鵶青鵠白異名　續晉陽秋姚略好書有緑<lb/>
紙赤軸　梁簡文帝啓謹奉紅箋二十幅　石林燕語<lb/>
<pb n="KR3k0061_WYG_037-22b"/>
唐中書制詔有四畫紙而施行者曰𤼵曰勅用黃麻紙<lb/>
承旨而行者曰敕牒用黃藤紙赦書用涓黃紙或云取<lb/>
其不蠧也　李肇翰林志凡赦書德音立后建儲大誅<lb/>
討免三公宰相命將曰制並用白麻紙不用印凡賜與<lb/>
徴召宣索處分曰詔用白藤紙凡慰軍旅用黃麻紙並<lb/>
印凡大清宫道觀薦告詞文用青藤紙朱字謂之青詞<lb/>
凡諸陵薦告上表並用白麻紙凡將相告身用金花五<lb/>
色綾紙　王楙野客叢談敕舊用白紙唐髙宗上元間<lb/>
<pb n="KR3k0061_WYG_037-23a"/>
以白紙多蠧遂改用黃除拜將相制書用黃麻紙其或<lb/>
學士制不自中書出故獨用白麻紙所以有黃麻白麻<lb/>
之異也詔晉時多用青紙見楚王倫太子遹等傳故劉<lb/>
禹錫詩曰優詔𤼵青紙表亦用黃紙觀前燕録載岷山<lb/>
公黃紙上表北史邢邵為人作表自買黃紙寫送之因<lb/>
知古者上下所書之紙不拘如此　段成式與温庭筠<lb/>
詩序予在九江造雲藍紙輙送五十版　成都古今記<lb/>
十樣蠻箋曰深紅曰粉紅曰杏紅曰明黃曰深青曰淺<lb/>
<pb n="KR3k0061_WYG_037-23b"/>
青曰深緑曰淺緑曰銅緑曰淺雲凡十樣又有松花金<lb/>
沙流沙彩霞金粉桃花冷金之别即其異名　資暇録<lb/>
松花牋其來舊矣世以為薛濤作非也　珍珠船蕭誠<lb/>
採野麻土穀作五色斑文紙　范石湖吴船録白水寺<lb/>
經書用碧硾紙銀書之卷首悉有銷金圖一卷之事<lb/>
清異録姚顗子姪善造五色牋光緊精華砑紙版乃沈<lb/>
香刻山水林木折枝花果獅鳯蟲魚壽星八僊鐘鼎文<lb/>
幅幅不同文鏤竒細號砑光小本　楓窻小牘皇朝玉<lb/>
<pb n="KR3k0061_WYG_037-24a"/>
牒書於銷金花白羅紙　筆記古人寫書盡用黃紙故<lb/>
謂之黃卷顔之推曰讀天下書未徧不得妄下雌黃雌<lb/>
黃與紙色𩔖故用之以滅誤今人用白紙而好事者多<lb/>
用雌黃滅誤殊不相𩔖道佛二家寫書猶用黃紙齊民<lb/>
要術有治雌黃法或曰古人用須用黃紙曰蘗染之可<lb/>
用辟蟫今臺家詔敕用黃故私家避不敢用　本草注<lb/>
水中苔取以為紙名苔紙青黃色<lb/>
紙稱號　事畧薛稷為紙封九錫拜楮國公白州刺史<lb/>
<pb n="KR3k0061_WYG_037-24b"/>
統領萬字軍略道中郎將　韓愈毛穎傳穎與㑹稽楮<lb/>
先生友善注謂紙也　好畤侯傳華隂楮知白字守𤣥<lb/>
亦曰好畤侯　致虛閣雜俎紙神曰尚卿<lb/>
附簡牘　爾雅簡謂之畢　學記呻其佔畢　釋名札<lb/>
櫛也編之如櫛齒相比也簡間也編之篇篇有間也牘<lb/>
睦也手執之以進見所以為恭睦也　楊慎外集古人<lb/>
與朋儕徃來者以漆板代書帖又苦其露泄遂作二板<lb/>
相合以片紙封其際故曰簡板或云赤牘　顔氏家訓<lb/>
<pb n="KR3k0061_WYG_037-25a"/>
書疏尺牘千里眉目　史記文帝遺單于書牘以尺一<lb/>
寸中行説令單于遺漢以尺二寸牘及印封皆令廣大<lb/>
　漢書陳遵善書與人尺牘皆藏弆以為榮　楊慎外<lb/>
集古樂府詩尺素如殘雪結成雙鯉魚葢古人尺素結<lb/>
為鯉魚形即緘也非如今人用蠟　七脩𩔖藁洪武三<lb/>
年詔中書省臣曰今人於書劄多稱頓首再拜百拜非<lb/>
實議定凡致書於尊者云端肅奉書答則云端肅奉復<lb/>
平交者則曰奉書奉復上之與下則曰書寄書答　楊<lb/>
<pb n="KR3k0061_WYG_037-25b"/>
慎外集王淩謂司馬懿曰卿直以折簡召我我尚不至<lb/>
而乃引軍來乎漢制簡長三尺短者半之故小簡曰尺<lb/>
牘折簡者言禮輕也又按南史謝朓覽孔闓表手自折<lb/>
簡寫之此折簡謂擘牋也<lb/>
名刺　釋名書稱刺以筆刺紙簡之上也書姓名於奏<lb/>
上曰書刺作再拜起居字皆達其體使書盡邊徐引筆<lb/>
書之如畫者下官刺曰長刺長書中央一行而下之也<lb/>
又曰爵里刺書其官爵及郡縣鄉里也　郭泰别傳泰<lb/>
<pb n="KR3k0061_WYG_037-26a"/>
名顯士爭歸之載刺常盈車　禰衡傳建安初衡遊洛<lb/>
下始達潁川隂懐一刺既而無所之至刺字漫滅　孔<lb/>
平仲談苑古者未有紙削竹木以書姓名故謂之刺後<lb/>
以紙書故謂之名紙唐李徳裕為相極其貴盛人之加<lb/>
禮改具銜候起居之狀謂之門狀　楊慎外集唐韋郇<lb/>
公五雲體即畫刺之遺意晉世改畫刺為門牋略加一<lb/>
二文句　七脩𩔖藁余少年見公卿刺紙不過今之白<lb/>
彔紙二寸間有一二蘇牋可謂異矣而書簡摺拍亦不<lb/>
<pb n="KR3k0061_WYG_037-26b"/>
過一二寸耳今之用紙非表白彔羅紋牋則大紅銷金<lb/>
紙長有五尺闊過五寸更用錦紙封袋遞送奢亦極矣<lb/>
資暇集中以唐門狀競用善紙歎其巧諂而謂禰正平<lb/>
生於今日如何予以使李濟翁<hi>撰資暇集者</hi>生於今日不知<lb/>
又如何詆辨也<lb/>
㮄帖　開元遺事新進士才及第以泥金書帖子附家<lb/>
書中用報登科之喜至文宗朝遂寢削此儀也　太平<lb/>
清話宋朝呉郡士登科者始於龔識其家居崑山黃姑<lb/>
<pb n="KR3k0061_WYG_037-27a"/>
猶藏登第時金花榜帖乃用塗金紙闊三寸長四寸許<lb/>
大書姓名下有兩知舉花押又用白紙作大帖如藥貼<lb/>
狀貯金花帖於中外亦書姓名二字葢以此報其人也<lb/>
自唐以榜帖相傳而世少見其制如此<lb/>
　　　墨<lb/>
總論　釋名墨痗也言似物痗墨也　真誥今書通用<lb/>
墨者何也葢文章屬隂墨者隂之𧰼也　物原邢夷作<lb/>
墨史籀始墨書於帛　廣博物志墨始造於黃帝之時<lb/>
<pb n="KR3k0061_WYG_037-27b"/>
一云田真造墨　洞天清録上古以竹挺㸃漆而書中<lb/>
古有墨石可磨汁以書至魏晉間始有墨丸以漆煙和<lb/>
松煤為之所以晉人多用凹心硯正以磨墨丸貯其瀋<lb/>
也　晁氏墨經古用松煙石墨二種石墨自晉魏以後<lb/>
無聞松煙之製尚矣衞夫人曰墨取廬山松煙　北户<lb/>
録南朝以墨為螺為量為丸為枚　成老相墨經墨紋<lb/>
如履皮磨之油暈者一兩可染三萬筆凡墨日日用之<lb/>
一歳纔減半寸者萬金不換　晁氏墨經衞夫人曰墨<lb/>
<pb n="KR3k0061_WYG_037-28a"/>
取十年以上强之如石者葢愈久益堅物之白者久且<lb/>
變黑况墨本黑之物煤久而黑黑而紫膠久而固固而<lb/>
𤼵光彩此古墨所以重於世　墨池𤨏錄古人論墨之<lb/>
佳曰輕堅黝黑入硯無聲又曰其堅如玉其紋如犀又<lb/>
曰繢彩煥𤼵皆至理也　後山談叢南唐於饒州置墨<lb/>
務官歳貢有數李氏本姓奚賜國姓世為墨官云　葛<lb/>
洪神仙傳班孟能嚼墨一噴皆成字　硯北雜志李成<lb/>
惜墨如金<lb/>
<pb n="KR3k0061_WYG_037-28b"/>
古名墨　東宫舊事皇太子初拜給香墨四丸　西京<lb/>
雜記漢尚書令僕丞郎月給隃麋墨大小二枚<hi>陳懋仁異名疏</hi>
<hi>云隃麋地名司馬懿進軍隃麋是也</hi>　文房四譜古有九子墨祝婚者取<lb/>
多子之義　蕭子良答王僧䖍書仲將之墨一㸃如漆<lb/>
　春渚紀聞近於内省任道源家見有唐高宗時鎮庫<lb/>
墨一笏重二斤許質堅如玉石銘曰永徽二年鎮庫墨<lb/>
　大唐龍髓記𤣥宗脩圖書創集賢院大府每季給上<lb/>
谷墨三百三十六丸　文房四譜祖氏本陽定人唐之<lb/>
<pb n="KR3k0061_WYG_037-29a"/>
墨官也世以易水墨為上祖氏之名聞天下　春渚紀<lb/>
聞王景源使君所藏古墨一笏背銘曰唐水部員外郎<lb/>
李慥製云是諸李之祖也　大唐龍髓記徐峰善棊叚<lb/>
成式欲盡窮其術峰曰子若以墨狻猊與我當使子過<lb/>
我十倍　孔六帖王方翼燎松丸墨為富家　清異錄<lb/>
徐鉉兄弟工翰墨嘗出月團墨曰此價值三萬又蜀人<lb/>
景煥嘗得墨材甚精止造五十丸墨印文曰香璧隂篆<lb/>
曰副墨子又韓熈載留心翰墨延歙匠朱逢於書館旁<lb/>
<pb n="KR3k0061_WYG_037-29b"/>
燒煤供用命其所曰化松堂墨文曰𤣥中子又名麝香<lb/>
月匣而寶之　澠水燕談李超易水人唐末與其子廷<lb/>
珪亡至歙州其地多松因留居其造墨堅如玉紋如犀<lb/>
遂以墨名家本姓奚江南賜姓李其墨有劍脊圓餅面<lb/>
多為龍紋嘉祐中仁宗宴近臣於羣玉殿嘗以其墨賜<lb/>
之曰新安香墨其後翰林承旨賜者皆雙脊龍樣尤為<lb/>
佳品　百家詩注蔡君謨言廷珪墨能削木墜溝中經<lb/>
月不壊　邵氏後錄太祖下南唐得李廷珪父子墨付<lb/>
<pb n="KR3k0061_WYG_037-30a"/>
主藏吏籍入不為貴也後有司更造相國寺門詔用墨<lb/>
漆取墨於主藏車載以給皆廷珪父子墨至宣和間黃<lb/>
金可得而李墨不可得也　王氏談錄李廷珪墨有數<lb/>
等其邽字作下邽之邽者為上作圭潔之圭者次之作<lb/>
珪璧之珪者又次之其云奚廷圭者最下若辨之當視<lb/>
其背云歙州李廷珪墨歙旁之左足與李字之中書可<lb/>
與子字之足貫又與廷字之𥪡書墨字之右角貫視之<lb/>
上下相通者為真　張疇齋墨譜李庭珪墨背文曰百<lb/>
<pb n="KR3k0061_WYG_037-30b"/>
年如石一㸃如漆余見前朝御府有一笏面曰歙州李<lb/>
庭珪墨漫則柳葉雙脊龍倒印小香字於柳葉之端貯<lb/>
以黃囊標以牙籖誌云仁宗皇帝寶字墨質雖具膠法<lb/>
已敗　後山談叢秦少游有李廷珪墨半錠不為文理<lb/>
質如金石潘谷見之而拜曰真李氏故物也我生再見<lb/>
矣又有張遇墨一團面為盤龍鱗鬛悉具其妙如畫其<lb/>
背皆有張遇麝香墨字潘墨之龍略有大都耳亦姸妙<lb/>
有紋如盤系　窻間紀聞宋熈豐間張遇供御墨用油<lb/>
<pb n="KR3k0061_WYG_037-31a"/>
煙入腦麝金箔謂之龍香劑　楊慎外集金章宗宫中<lb/>
以張遇麝香小御團為畫眉墨　春渚紀聞柴珣國初<lb/>
時人得二李膠法出潘張之上其作玉梭樣銘曰柴珣<lb/>
東窑者士夫得之葢金玉比也　春渚紀聞東魯陳相<lb/>
作方圭樣銘之曰洙泗之珍佳墨也　湯允謨雲煙過<lb/>
眼續錄宣和雙龍一笏祐陵書八字云政和丙申宣和<lb/>
睿製　春渚紀聞沈珪嘉禾人為墨以意用膠取古松<lb/>
煤雜用脂漆滓燒之得煙極精黑名為漆煙有持張孜<lb/>
<pb n="KR3k0061_WYG_037-31b"/>
墨較珪漆煙而勝者珪曰此非敵也乃取中光減膠一<lb/>
丸與孜墨並而孜墨反出其下遠甚余扣之曰廷珪對<lb/>
膠於百年外方見勝妙葢雖精煙膠多則色為膠所蔽<lb/>
逮年逺膠力漸退而墨色始見耳若孜墨急於目前之<lb/>
售故用膠不多而煙墨不昧若歳久膠盡則脱然無光<lb/>
如土炭耳孜墨用宜西北若入二浙一過梅潤則敗矣<lb/>
滕令嘏監嘉禾酒時延致珪甚厚令盡其藝既成即小<lb/>
丸摩試而忽失所在後二年濬池得之其堅緻如故<lb/>
<pb n="KR3k0061_WYG_037-32a"/>
志林世人論墨多貴其黑而不取其光光而不黑固為<lb/>
棄物若黑而不光索然無神采亦復無用要使其光清<lb/>
而不浮湛湛如小兒目睛乃為佳也懐民遺僕二枚其<lb/>
陽曰清煙煤法墨其隂曰道卿既黑而光如前所云<lb/>
研北雜志宋翰林學士王㝢上賜以宣和殿墨二　春<lb/>
渚紀聞東坡先生在儋耳令潘衡所造銘曰海南松煤<lb/>
東坡法墨者是也其法或云每笏用金花胭脂數餅故<lb/>
墨色艷𤼵勝用丹砂也　墨譜潘衡墨曰宣和龍香劑<lb/>
<pb n="KR3k0061_WYG_037-32b"/>
　雲煙過眼續錄潘衡墨一已斷止有潘衡二字約重<lb/>
四兩皆有金填篆書墨成不敢用進上蓬萊宫　春渚<lb/>
紀聞九華朱瑾亦善用膠作軟劑出光墨其子製銘曰<lb/>
愛山堂造者最佳　春渚紀聞太室常和其墨精緻與<lb/>
其人已見東坡先生所書極善用膠余嘗就和得數餅<lb/>
銘曰九霄峰造者歳久磨處真可截紙　後山談叢李<lb/>
唐卿喜墨嘗謂余曰和墨用麝欲其香有損於墨而竟<lb/>
亦不能香也不若並藏以熏之潘谷之墨香徹肌骨磨<lb/>
<pb n="KR3k0061_WYG_037-33a"/>
研至盡而香不衰陳惟達<hi>一作進</hi>之墨一篋十年而麝氣<lb/>
不入但自作松香耳葢陳墨膚理堅密不受外熏潘墨<lb/>
外雖美而中疎爾　陳繼儒筆記范丞相質畜一墨表<lb/>
曰五劍堂造裏曰天關第一煤　春渚紀聞晁季一所<lb/>
製墨銘曰寄寂軒造者不減潘陳賀方囘張秉道康為<lb/>
章皆能精究和膠之法其製皆如犀璧也　春渚紀聞<lb/>
支離居士蘇澥浩然所製皆作松紋皴皮而堅緻如玉<lb/>
石世人有𫉬其寸許者如斷金碎玉乃爭相誇玩云<lb/>
<pb n="KR3k0061_WYG_037-33b"/>
春渚紀聞潭州胡景純專取桐油燒煙名桐花煙其製<lb/>
甚堅薄不為外飾以眩俗眼大者不過數寸小者圓如<lb/>
錢大每磨研間其光可鑑畫工寶之以㸃目瞳子如㸃<lb/>
漆云　墨譜蒲大韶墨曰書窻輕煤佛帳餘馥大韶字<lb/>
舜美閬中人得墨法於山谷多題云錦屏蒲舜美其子<lb/>
知微同郡史威亦用其法葉茂實墨雖經久或色黯淡<lb/>
而無膠滯之患又華邦憲雪齋墨寳謝東善慶書寶朱<lb/>
知常香墨叢桂堂李世英墨祝梅間作山竈輕煙毛滄<lb/>
<pb n="KR3k0061_WYG_037-34a"/>
洲作香劑　雲煙過眼錄劉士先一笏題云緝熈殿乙<lb/>
未星砂胡光烈黑犀一笏　紺珠唐末以李廷珪墨為<lb/>
第一易水張遇第二宋有常和陳贍王廸潘谷亦為妙<lb/>
品元朱萬初又谷流亞若國朝休邑之墨駸駸李張之<lb/>
境矣<lb/>
造墨法　韋仲將墨方合墨法珍珠一兩麝香半兩皆<lb/>
搗細都合下鐵臼中搗三萬杵杵多愈益不得過二月<lb/>
九月　冀公墨法用松煙二兩丁香麝香乾漆各少許<lb/>
<pb n="KR3k0061_WYG_037-34b"/>
以膠水溲作挺置火煙上熏之一月可使也入紫草末<lb/>
色紫入秦皮末色青　後魏賈思勰墨法用梣木雞臼<lb/>
真珠麝香四物亦搗三萬杵　晁氏墨經凡墨藥尚矣<lb/>
唐王君德用醋石榴皮水犀角屑膽礬三物又法用梣<lb/>
木皮皁角膽礬馬鞭草四物李廷珪用藤黃犀角真珠<lb/>
巴豆等十二物今兖人不用藥為貴其説曰正如白麵<lb/>
清麵又如茶之不可雜以外料亦自有理然不及用藥<lb/>
者良　羣芳譜唐𤣥宗以芙蓉花汁調香粉作御墨<lb/>
<pb n="KR3k0061_WYG_037-35a"/>
春渚紀聞西洛王廸隱君子也其墨法止用遠煙鹿膠<lb/>
二物銑澤出陳贍之右文潞公嘗從廸求墨久之持煙<lb/>
一奩見公且請以指按煙指起煙亦隨起曰此煙之最<lb/>
輕逺者乃抄煙以湯瀹起揖公對啜云當自有龍麝氣<lb/>
真煙香也凡墨入龍麝皆奪煙香而引蒸濕反為墨病<lb/>
俗子不知也　春渚紀聞陳贍真定人初造墨遇異人<lb/>
傳和膠法因就山中古松取煤其用膠雖不及常和沈<lb/>
珪而置之濕潤初不蒸此其妙處也贍墨在宣和間已<lb/>
<pb n="KR3k0061_WYG_037-35b"/>
自貴重斤直五萬贍死婿董仲淵因其法而加膠墨尤<lb/>
堅緻　春渚紀聞潘谷賣墨都下其用膠不過五十兩<lb/>
之製亦遇濕不敗　仇池筆記王晉卿造墨用黃金丹<lb/>
砂墨成價與金等　妮古録東坡自製墨用高麗煤契<lb/>
丹膠王叔朗之嘗試高麗墨無光　沈珪曰韋仲將法<lb/>
止用五十兩之膠至李氏渡江始用對膠而秘不傳為<lb/>
可恨一日於居彦實家造墨而出灰池失早墨皆斷裂<lb/>
彦實以所用墨料精佳惜不忍棄遂蒸浸以出故膠再<lb/>
<pb n="KR3k0061_WYG_037-36a"/>
以新膠和之墨成其堅如玉石因悟對膠法每視煙料<lb/>
而煎膠膠成和煤無一滴多寡也　春渚紀聞黃山張<lb/>
處厚高景臨起竈作煤製墨為世業其用逺煙魚膠所<lb/>
製佳者不減沈珪常和沈珪汪通輩或不自入山亦多<lb/>
即就二人買煙令渠用膠止各用印號耳　春渚紀聞<lb/>
三衢蔡瑫雖家世造墨而取煙和膠皆出衆工之下其<lb/>
煤或雜取樺煙為之止取利目前也　春渚紀聞近世<lb/>
所用蒲大韶墨葢油煙墨也人問油煙墨何得如是堅<lb/>
<pb n="KR3k0061_WYG_037-36b"/>
久大韶云亦半以松煙和之不爾則不得經久　仇池<lb/>
筆記真松煤逺煙有龍麝氣世之嗜者如滕達蘇浩然<lb/>
吕行甫暇日晴暖研墨水數合弄筆之餘乃啜飲之<lb/>
昌谷詩注墨之妙必以麝角膠煎為膏而和之墨官云<lb/>
上黨松心為之尤佳　晁氏墨經松五枝以上煙暴煤<lb/>
麤以下則煙緩煤細枝數益少益良候窑冷採煤以項<lb/>
煤為一器以頭煤為一器頭煤如珠如瓔絡身煤成塊<lb/>
成片頭煤深者曰逺火外者曰近火煤不堪用然有上<lb/>
<pb n="KR3k0061_WYG_037-37a"/>
等煤而膠不如法墨亦不佳如得膠法雖次煤能成善<lb/>
墨凡膠鹿膠為上次用牛膠　楊慎外集古墨唯以松<lb/>
煙為之元有朱萬初善製墨純用松煙余嘗謂松煙墨<lb/>
深重而不姿媚油煙墨姿媚而不深重若以松脂為炬<lb/>
取煙二者兼之矣若宋徽宗嘗以蘇合油溲煙為墨至<lb/>
金章宗購之一兩墨黃金一斤欲倣為之不能此謂之<lb/>
墨妖可也　夢溪筆談延安有石油土人取之燃燈掃<lb/>
其煙以為墨黑光如漆松脂不及也　春渚紀聞製墨<lb/>
<pb n="KR3k0061_WYG_037-37b"/>
之妙正在和膠今之造墨者非不擇精煙而不能佳絶<lb/>
者膠法謬也　升菴外集南中楊生製墨不用松煙止<lb/>
以燈煤為之名玉泉墨余謂玉泉之名與燈煤無干只<lb/>
以東坡佛幌輕煙為名豈不竒絶余得墨法於異人祇<lb/>
用煙膠成即光如漆名曰一品𤣥霜造墨唯膠為難古<lb/>
之妙工皆自製膠法古墨法云煙細膠新杵熟蒸勻色<lb/>
不染手光可射人　墨經凡墨樣當取則於古無大小<lb/>
厚薄之限而賈思勰曰墨璽不得過二三兩寜小不大<lb/>
<pb n="KR3k0061_WYG_037-38a"/>
世人遂以薄小為貴謂奚庭珪亦然然宣府奚庭珪之<lb/>
𩔖小墨在古器中為佳不知雙脊龍之𩔖大墨亦不可<lb/>
置在劣等要之無大小厚薄醇煙法膠為本耳<lb/>
用墨　文房寳飾養墨以豹皮囊貴乎逺濕　焦氏𩔖<lb/>
林李廷珪藏墨訣曰贈爾烏玉玦泉清硯須潔避暑懸<lb/>
葛囊臨風度梅月　墨經凡養新墨納輕器中懸風處<lb/>
毎丸以紙封之惡濕氣相搏不可臥放臥放多曲凡蓄<lb/>
故墨亦利頻風日時以手潤澤之時置衣袖中彌善<lb/>
<pb n="KR3k0061_WYG_037-38b"/>
格古要論藏墨法用熟艾和墨收遇梅月藏石灰中過<lb/>
月不蒸常用爐灰收最妙凡墨厚者可以久藏其薄者<lb/>
不耐風寒故隨硏隨破雖久藏不動亦不耐也　墨經<lb/>
硏墨不厭遲古語云硏墨如病凡硏墨直硏乃見真色<lb/>
不損墨若圓硏則假借重勢徃來有風以助顔色乃非<lb/>
墨之真色惟售墨者圓硏若邪硏則水常損其半而其<lb/>
半不及先所用者惟俗人邪硏也凡煤細硏之乾遲煤<lb/>
麤硏之乾疾善墨如硏犀惡墨如硏泥　葉少藴曰磨<lb/>
<pb n="KR3k0061_WYG_037-39a"/>
墨沬起纒筆不可作字但取耳中塞粟許投之一再磨<lb/>
即不復見聞於墨工王湍試之果然　岩棲幽事翰林<lb/>
九生法一生墨隨要隨硏多則泥鈍　墨經墨色紫光<lb/>
為上黒光次之青光又次之白光為下凡光與色不可<lb/>
廢一以久而不渝者為貴然忌膠光古墨多有色無光<lb/>
者以蒸濕敗之非古墨之善者其善者黯而不浮明而<lb/>
有艷澤而無漬是謂紫光凡以墨比墨不若以紙比墨<lb/>
或以硯試或以指甲試皆不佳凢墨擊之以辨其聲醇<lb/>
<pb n="KR3k0061_WYG_037-39b"/>
煙之墨其聲清響雜煙之墨其聲重滯硏之以辨其聲<lb/>
細墨之聲膩麤墨之聲麤麤謂之打硏膩謂之入硏凡<lb/>
墨不貴輕語曰煤貴輕墨貴重今之擇墨貴輕非也煤<lb/>
麤則輕煤雜則輕春膠則輕膠傷水則輕膠為濕所敗<lb/>
則輕惟醇煙法膠善藥良時乃重而有體有體乃能久<lb/>
逺愈久愈堅濕弗能敗自然成質非輕非重<lb/>
墨稱號　致虚閣雜俎墨神曰回氐　纂異記薛稷為<lb/>
墨封九錫拜𤣥香太守兼毫州楮郡平章事是日墨吐<lb/>
<pb n="KR3k0061_WYG_037-40a"/>
異氣結成樓臺狀　陶家缾餘事唐𤣥宗御墨曰龍香<lb/>
劑一日見墨上有小道士如蠅而行呼萬歳曰臣墨之<lb/>
精黒松使者也凡世人有文者其墨上皆有龍賓十二<lb/>
　韓愈毛穎傳穎與絳人陳𤣥友善謂墨也　松滋侯<lb/>
傳燕人易𤣥光字處晦封為松滋侯　大唐龍髓記馮<lb/>
盛擕一囊有墨一枚號天峰煤<lb/>
異墨　陸雲與兄書一日上三臺得曹公藏石墨數十<lb/>
斤今送二螺　顧微廣州記懐化郡掘塹得石墨精好<lb/>
<pb n="KR3k0061_WYG_037-40b"/>
可寫書　盛𢎞之荆州記築陽縣有墨山山石悉如墨<lb/>
　潯陽記廬山有石墨可書　陶𨼆居本草注烏賊魚<lb/>
腹中有墨今作墨用之　拾遺記昔老子撰經書十萬<lb/>
言有浮提國獻神通善書二人出金壺中墨汁狀如淳<lb/>
漆洒地及石皆成篆𨽻科斗之字以冩經及金壺墨汁<lb/>
盡二人乃刳心瀝血以代墨焉　丹鉛續録山海經有<lb/>
石涅孝經援神契有黒丹石涅黒丹即今之石黒也一<lb/>
名畫眉石上古書用漆書中古用石黒後世用煙墨<lb/>
<pb n="KR3k0061_WYG_037-41a"/>
大唐龍髓記楚王靈䕫造紅白二墨為戲及書寫衣服<lb/>
黒衣用白書白衣用紅書自成一家　王氏談録雌黄<lb/>
為墨校書甚良飛研極細堅膠揉為挺無油磁器中磨<lb/>
和以少藤黄尤佳　漂粟手牘車𦙍貧時取五龍山下<lb/>
烏石作墨至今田家無墨有取之者　雷民傳雷州毎<lb/>
雨霽得黒石或圓或方號雷公墨凡訟者投牒必以雷<lb/>
墨雜常墨書為利<lb/>
　<lb/>
<pb n="KR3k0061_WYG_037-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷六十四</head>
    <p>
<pb n="KR3k0061_WYG_064-1a"/>
欽定四庫全書<lb/>
　格致鏡原卷六十四　　　大學士陳元龍撰<lb/>
　　木𩔖<hi>一</hi>
　　　總<lb/>
説文木冒也冒地而生東方之行也　逸雅木冒也華<lb/>
葉自覆冒也　白虎通木觸也陽氣動躍觸地而出也<lb/>
　元命苞木者陽精生於隂故水者木之母也其字八<lb/>
推十為木八者隂合十者陽數　周易巽為木坎其於<lb/>
<pb n="KR3k0061_WYG_064-1b"/>
木也為堅多心艮其於木也為堅多節離其於木也為<lb/>
科上槁注堅多心謂剛中也山木堅直故多節也隂含<lb/>
氣故曰科科空也為日所乾故上槁　禹貢兗州厥木<lb/>
惟條揚州厥木惟喬　洪範木曰曲直曲直作酸　禮<lb/>
記孟春之月盛德在木禁止伐木　周禮山虞仲冬斬<lb/>
隂木仲夏斬陽木注陽木春夏生者隂木秋冬生者陽<lb/>
木生山南隂木生山北　毛詩集於灌木注灌木者叢<lb/>
生之木也又南有樛木注木下曲曰樛　爾雅瘣木苻<lb/>
<pb n="KR3k0061_WYG_064-2a"/>
婁郭璞注謂木病尫傴癭腫無枝條又枹遒木魁瘣注<lb/>
謂樹木叢生根枝節目盤結磈磊又小枝上繚爲喬注<lb/>
謂細枝皆翹繚上句者名爲喬木又無枝爲檄注檄櫂<lb/>
直上　漢鄒陽𫝊蟠木根柢師古注蟠木屈曲之木也<lb/>
　詩經注枝曰條榦曰枚　埤雅木臥死爲翳立死爲<lb/>
椔　列子吾處也若橜株駒注李熙曰橜竪也株駒樹<lb/>
本也崔譔曰橜株駒斷樹也　六書故木中曰朱木心<lb/>
紅赤因爲朱赤之朱　詞林海錯木細枝曰<g n="菱-土+_鬯-匕">]□</g>　雲仙<lb/>
<pb n="KR3k0061_WYG_064-2b"/>
友議山中有玉者木傍枝下垂謂之寳苗　瑞應圖王<lb/>
者德化洽八方合爲一家則木連理　孝經援神契德<lb/>
至於草木則木連理　京房易傳木同本異枝其君有<lb/>
慶鄰邑來附者吉木生於君屋上及朝廷其君聖子木<lb/>
王而有實其國有慶木生於城脅一圍以上長數丈此<lb/>
謂城强其君大昌　晉中興徴祥説連理者仁木也或<lb/>
異枝還合或兩樹共合　南齊書永明九年秣陵安明<lb/>
寺有古樹伐以爲薪木理自然有法大德三字　事物<lb/>
<pb n="KR3k0061_WYG_064-3a"/>
紺珠唐代宗時平江木中有天下太平之主六字宋太<lb/>
宗時瑞安民解木五片皆有天下太平字神宗時惠州<lb/>
木有皇帝萬歲天下太平字徽宗時武義木有萬宋年<lb/>
歲四字永州民析薪兩邉有天下太平字高宗時䖍州<lb/>
民毁欹屋折柱木理有天下太平時字　文山集眞州<lb/>
樵人破一樹樹中有生成三字曰天下趙其字青而深<lb/>
　春渚紀聞三衢毛氏庭中一木忽中裂而紋成衍字<lb/>
如以濃墨書染者體作顔平原書㑹其子始生因以名<lb/>
<pb n="KR3k0061_WYG_064-3b"/>
之後衍登第官至龍圖而終又晉江尤氏其鄰朱氏圃<lb/>
中有柿木高出屋上一夕雷震中裂木身亦若以濃墨<lb/>
書尤家二字連屬而上不知其數至於木枝細者破視<lb/>
亦隨枝之大小成字尤氏乞得其木作數百段分遺好<lb/>
事字體草勁健如王㑹稽書朱氏後以其圃歸尤氏云<lb/>
　畱青日札餘杭徐第之斫後園樹破之中有上天大<lb/>
國四字𩔖顔眞卿書法皆木妖也亦文妖也　珊瑚鈎<lb/>
詩話客有獻李衛公以古木者云有異公命剖之作琵<lb/>
<pb n="KR3k0061_WYG_064-4a"/>
琶槽自然有文成白鴿　事物紺珠宋真宗時㫁木文<lb/>
如㸃漆貫徹上下體若梵書又木有文成字一有北斗<lb/>
七星形一有佛手形一有蛇形又木有文如龍魚鳯鶴<lb/>
狀又木有文如墨畫雲氣峯巒人物衣冠狀又崇仙觀<lb/>
柱有文為道士形及北斗七星象　格古要論癭木出<lb/>
遼東山西有樺樹癭花細可愛少有大者栢樹癭花大<lb/>
而粗凡癭葢樹之生癅者也北有癭子木多是楊栁木<lb/>
有紋而堅硬好作馬鞍鞽子　五雜組木之有癭乃木<lb/>
<pb n="KR3k0061_WYG_064-4b"/>
之病也而後人乃取其癭癅砢礧者截以為器葢有癭<lb/>
而後有旋文磨而光之亦自可觀但有南癭北癭之異<lb/>
南癭多楓北癭多榆南癭蟠屈秀特北癭則取其巨而<lb/>
多盛而已余在燕市中見癭杯有大如斗者後在一宗<lb/>
室見以癭木為浴盆此以大為貴也南方磊塊百狀或<lb/>
有自然耳可執小僅如雞子者此以小為貴也政如北<lb/>
人賣大葫蘆種謂可以為舟而南人乃取如粟大者為<lb/>
扇墜人之好尚不同如此按劉子云楩楠鬱蹙以成縟<lb/>
<pb n="KR3k0061_WYG_064-5a"/>
錦之癅則癭木之見重自古然矣　海槎餘錄黎山中<lb/>
樹木產各種香黎人不解取必外人機警而在内行商<lb/>
久慣者解取之嘗詢其法於此軰曰當七八月晴霽遍<lb/>
山尋視見大小木千百皆凋悴其中必有香凝結乘夜<lb/>
月揚輝探視之則香透林而起用草繫記取之大率林<lb/>
木凋悴以香氣觸之故耳其香美惡種數甚多一由原<lb/>
木質理粗細非香自爲種别也　建康實録陳后主禎<lb/>
明二年𥘉覆舟山及松栢林冬月出木醴后主以爲甘<lb/>
<pb n="KR3k0061_WYG_064-5b"/>
露之瑞俗呼爲雀餳　續博物志南方有木癡大如槩<lb/>
𩔖鼻涕近人氣則閃閃動墮人衣𬒮　震澤長語春秋<lb/>
書木氷漢書謂之木介又云木稼王荆公詩木稼甞聞<lb/>
達官怕余在京師成化末親見之似烟非烟似雪非雪<lb/>
行道茫茫尋丈不辨草樹玲瓏皆成幡幢寳葢少壯鬚<lb/>
髪盡成老翁父老云是爲木稼然其應不止達官而已<lb/>
　酉陽雜俎珠崖一州其地無泉民不作井皆仰樹汁<lb/>
爲用　𤣥中記南方有炎山四月火生十二月火滅正<lb/>
<pb n="KR3k0061_WYG_064-6a"/>
二月火不燃山但出雲氣而草木生枝葉至四月火燃<lb/>
草木葉落如中國寒時行人以春月過此山下取此木<lb/>
爲薪燃之無盡時取其皮績之爲火浣布　漢書晁錯<lb/>
上書曰夫胡貉之地積隂之處也木皮三寸地寒故也<lb/>
　俞宗本種樹書凡木皆有雌雄雄者多不實可鑿作<lb/>
方寸穴取雌木塡之乃實　雷公炮炙論以桂爲丁以<lb/>
釘木中其木即死　庶物異名疏説文曰栞<hi>一作□讀若刋</hi>槎<lb/>
識也玉篇引書隨山□木一名木識謂隨所至林木斫<lb/>
<pb n="KR3k0061_WYG_064-6b"/>
其枝以記識其道　晉書王濬爲益州刺史伐吳造船<lb/>
益州木柹蔽江而下　五雜組宋時寢殿巨材謂之模<lb/>
枋模枋者人立其兩旁不相見但以手摸之而已今之<lb/>
皇木徑亦逾丈其最中爲棟者每莖價近萬金而舁拽<lb/>
之費不與焉然川貴箐峝中亦不易得也　左傳韓宣<lb/>
子宴於季氏有嘉樹焉宣子譽之　唐書太宗嘗玩禁<lb/>
中木曰嘉木也　遺史記聞錢鏐臨安人里中有大木<lb/>
鏐幼時常戲其下後爲吳越國王宴父老山林皆覆錦<lb/>
<pb n="KR3k0061_WYG_064-7a"/>
名其木衣錦將軍　抱朴子山中樹能人語者非樹能<lb/>
語也其精爲之名雲陽又山中午日稱仙人者老樹也<lb/>
　白澤圖老木之精狀如黑狗無尾名彭侯可烹食<lb/>
尸子木之精氣爲畢方注火鳥　𤣥中記百歲之樹其<lb/>
汁赤如血千歲之樹精爲青羊萬歲之樹精爲青牛<lb/>
漢武故事上起神屋前庭植玉樹以珊瑚爲枝碧玉爲<lb/>
葉華子青赤以珠玉爲之空其中如小鈴鎗鎗有聲<lb/>
漢五行志哀帝建平三年十月汝南西平遂陽鄉樹仆<lb/>
<pb n="KR3k0061_WYG_064-7b"/>
地生枝如人形身青黄色面白頭有鬚髪稍長大凡長<lb/>
六寸一分京房易傳云王德衰下人將起則有木生爲<lb/>
人狀　集異志晉劉曜時西明大内大樹風吹折經一<lb/>
宿樹忽變爲人形髪長一尺鬚眉長三寸皆黄白色有<lb/>
斂手之狀亦有兩脚著裙之形唯無目鼻每夜有聲十<lb/>
日而生柯條遂成大樹枝葉甚茂　顔真卿石柱記餘<lb/>
不亭侯孔愉墓在城下古木數株堅如鐡石故老相傳<lb/>
云愉卒後龜銜巢木植於此至今號龜銜樹　瀟湘録<lb/>
<pb n="KR3k0061_WYG_064-8a"/>
隋末長安城禁苑内一大樹冬月雪中忽花葉茂盛及<lb/>
凋落後結實其子光明燦然如火之照焉數日皆化爲<lb/>
紅蛺蝶飛去<lb/>
　　　松<lb/>
總論　格物總論松樹礧砢多節皮極粗厚望之如龍<lb/>
鱗盤根樛枝四時青青不改柯葉春二三月抽𬎼生花<lb/>
結子　曲洧舊聞東坡在海外因試潘道人墨取紙一<lb/>
幅書曰松之有利於世者甚博松花脂茯苓皆長生其<lb/>
<pb n="KR3k0061_WYG_064-8b"/>
節煮之以釀酒愈風痺强腰足其根皮食之膚革香久<lb/>
則香聞下風數十步外其實食之滋血髓研爲膏入漓<lb/>
酒中則醇釅可飲其明爲燭其烟爲墨其皮上蘚爲艾<lb/>
納聚諸香烟其材産西北者至良名黄松堅靱冠百木<lb/>
畧數其用於世凡十有一不是閒居不能究物理之精<lb/>
如此也　抱朴子千歲松樹四邉枝起上杪不長望而<lb/>
視之有如偃葢其中有物或如青牛或如青羊或如青<lb/>
犬或如青人皆夀千歲　嵩山記嵩高山有大松樹或<lb/>
<pb n="KR3k0061_WYG_064-9a"/>
百歲或千歲其精變爲青牛爲伏龜採食其實得長生<lb/>
　金陵記芳山有野人見一使者異服牽一白犬野人<lb/>
問居何地曰居偃葢山隨至古松下而没松形果如葢<lb/>
意使者乃松樹精犬乃茯苓耳　酉陽雜俎南康有怪<lb/>
松從前刺史每令畫工寫松必數株衰悴後因一客與<lb/>
妓環飲其下經日松死　曲洧舊聞中嶽頂上松榦如<lb/>
挿筆其間數株上巨下細枝柯如枯槎皮或剥落有半<lb/>
榮者僧指云此是嶽神爲珪禪師夜移天將曉其鬼兵<lb/>
<pb n="KR3k0061_WYG_064-9b"/>
懼遽倒植之而去其言雖難信而其樹亦可怪也　吳<lb/>
地記松陽縣南臨大溪有松樹大八十一圍中空可容<lb/>
三十人坐取此以爲名　王羲之遊四郡記永寧縣界<lb/>
海中有松門西岸及嶼上皆生松故名松門　述異記<lb/>
千年之松香聞十里外一名十里香　珍珠船蘇伯材<lb/>
奉議云凡欲松偃葢極不難栽時當去松中大根惟畱<lb/>
四旁鬚根則無不偃葢　酉陽雜俎欲松不長以石抵<lb/>
其直下根便不必千年方偃　五雜組凡松髠其頂則<lb/>
<pb n="KR3k0061_WYG_064-10a"/>
不復長旁幹四出久即偃地矣京師報國寺有松七八<lb/>
株高不過丈許其頂甚平而枝幹旁出至十餘丈者數<lb/>
百莖夭矯如游龍然寺僧恐其折每一幹以一木支之<lb/>
加丹堊焉好事者擕酒上其頂盤踞羣坐此亦生平所<lb/>
未嘗見也　南史陶𢎞景特愛松風庭院皆植松每聞<lb/>
其響欣然爲樂　名山記松有兩鬛三鬛五鬛者言如<lb/>
馬鬛形　廬山記西嶺松如馬鬛又葉五粒者服之長<lb/>
生　羣芳譜松樹老皮名赤龍皮　唐書李泌嘗取松<lb/>
<pb n="KR3k0061_WYG_064-10b"/>
樛枝以隱背名曰飬和後得如龍形者因以獻帝　廣<lb/>
志松取枝燒其上下承取汁名松雔其松樹皮上緑衣<lb/>
名艾納合衆香燒之其烟囘聚清白可愛　本草松脂<lb/>
出隴西如膠者善一名松膏一名松肪味苦温乆服輕<lb/>
身延年松花名松黄　羣芳譜松之津液一名松香一<lb/>
名松膠一名瀝青以通明如薰陸香顆者爲勝老松皮<lb/>
肉自然聚者爲第一勝鑿取及鍊成者根下有傷處不<lb/>
見日月者爲隂脂尤佳　抱朴子松𣗳三千歲其皮中<lb/>
<pb n="KR3k0061_WYG_064-11a"/>
有聚脂狀如龍形名曰飛節芝　淮南子千歲之松下<lb/>
有茯苓上有兎絲　十道記南嶽百里有福地松高一<lb/>
千尺而蕊甘仙人可餌相傳服食鍊行之人採此松膏<lb/>
而服不苦澁與諸處松别　羣芳譜松節松之骨也質<lb/>
堅氣勁筋骨間諸病宜之<lb/>
稱號　漢官儀秦始皇上泰山風雨暴至休於松下因<lb/>
封其樹爲五大夫　東齋記事秦始皇下泰山封其樹<lb/>
爲五大夫初不言其爲何樹也後漢應劭作漢官儀始<lb/>
<pb n="KR3k0061_WYG_064-11b"/>
言爲松葢松栢在泰山之小天門至劭時猶存故知其<lb/>
爲松也五大夫葢秦爵之第九級如曹參賜爵七大夫<lb/>
遷爲五大夫是也後人不解遂謂松之封大夫者五故<lb/>
唐人松詩有不羡五株封之句葢循襲不攷之過也<lb/>
張勃吳録丁固夢松生其腹上謂人曰松字十八公也<lb/>
後十八年吾其爲公乎後果與夢符　韻府晉法潛隱<lb/>
剡山或問其勝友爲誰指松曰此蒼髯叟也　清異録<lb/>
張薦明隱樂山林有古松十餘株謂人曰予人中之仙<lb/>
<pb n="KR3k0061_WYG_064-12a"/>
此木中之仙也　陶朱新録伊陽深山中有黑松山平<lb/>
高四十里其上皆大松有二株尤大一號大將軍一號<lb/>
小將軍大者圍絹三疋小者圍一疋木客取材於此皆<lb/>
祭之以絹政和間求明堂柱而邑官以無中程者聞既<lb/>
而有人告發云大松不可出小松可取也乃命告者以<lb/>
官而令佐皆謫已伐之亦不可出告者尋死今獨大將<lb/>
軍尚在而小者委於山間惜哉　杭州志於潛牧嶺上<lb/>
有古松一本盤錯竒怪嘗見有兄弟䦧牆欲訟於有司<lb/>
<pb n="KR3k0061_WYG_064-12b"/>
夜行憇其下遲明辨色相視乃伯仲也遂各悔咎息爭<lb/>
而還因名松爲木長官　硯北雜志鮮于伯機嘗於廢<lb/>
圃中得怪松一株移置所居齋前呼爲支離叟朝夕撫<lb/>
玩以爲適　誠齋詩注筠州人號夾道松爲凉繖樹<lb/>
名𩔖　魯頌徂來之松　山海經大荒之中有方山上<lb/>
有青松名曰拒格之松日月所出入　抱朴子天陵偃<lb/>
葢之松與天地長久　周景式廬山記石門北巖即松<lb/>
林也有數百樹松大皆連拱長近二十丈攢生絶崖上<lb/>
<pb n="KR3k0061_WYG_064-13a"/>
南臨石門澗澗中仰視之離離如駢麈尾號麈尾松<lb/>
山川紀異翊眞觀在南昌府城西南觀有二松相去五<lb/>
尺合爲一榦號曰義松　石湖詩注包山松多非種植<lb/>
風吹松子自成謂之飛松　南昌志建昌冷水觀夀松<lb/>
一株盤屈竒古又名掛劍松相傳許遜故事　獨異志<lb/>
唐初有僧𤣥奘徃西域取經一去十七年始去之日於<lb/>
齊州靈嚴寺院有松一本立於庭奘以手摩其枝曰吾<lb/>
西去求佛教汝可西長若歸即此枝東向使吾弟子知<lb/>
<pb n="KR3k0061_WYG_064-13b"/>
之及去年年西指約長數丈一年忽東指弟子曰教主<lb/>
歸矣乃西迎之奘果歸得佛經六百部至今謂之摩頂<lb/>
松　唐書僕骨東境其地東北一千里有康河松木入<lb/>
水一二年乃化爲石其色青謂之康千石有松文　癸<lb/>
辛雜識凡松葉皆雙股故世以爲松釵獨括松每穗三<lb/>
鬚而高麗所産每穗乃五鬛今所謂華山松是也李賀<lb/>
有五粒小松歌　酉陽雜俎松今言兩粒五粒粒當言<lb/>
鬛予私第大堂前有五鬛松兩株大纔如椀甲子年結<lb/>
<pb n="KR3k0061_WYG_064-14a"/>
實味與新羅南詔者不别五鬛松皮不鱗中使仇士良<lb/>
水磑亭子在城東有兩鬛皮不鱗者又有十鬛者不知<lb/>
自何而得俗謂孔雀松三鬛松也李德裕言三鬛松與<lb/>
孔雀松别　羣芳譜三針者爲栝子松七針者爲果松<lb/>
又有赤松白松鹿尾松　學圃餘疏栝子松俗名剔牙<lb/>
松歲久亦生實　李德裕金松賦序廣陵東南有顔太<lb/>
師猶子舊宅其地則孔北海故臺余晩春遊眺忽睹竒<lb/>
木枝似檉松葉如瞿麥廹而察之翠葉金實燦然有光<lb/>
<pb n="KR3k0061_WYG_064-14b"/>
訪其名曰金松訊其所來曰得於天台乃求得一本列<lb/>
於平泉　晁氏墨經墨用松烟松有數品大槩松根生<lb/>
茯苓穿山石而出者曰透脂松歲所得不過二三株品<lb/>
惟上上根榦肥大脂出若珠者曰脂松品惟上中可揭<lb/>
而起視之而明者曰揭明松品惟上下明不足而紫者<lb/>
曰紫松品惟中上礦而挺直者曰籖松品惟中中明不<lb/>
足而黄者曰黄明松品惟中下無膏油而漫若糖苴然<lb/>
者曰糖松品惟下上無膏油而𩔖杏者曰杏松品惟下<lb/>
<pb n="KR3k0061_WYG_064-15a"/>
中其出歴青之餘者曰脂片松品惟下下其降此外不<lb/>
足品第　酉陽雜俎洛中有魚甲松　五雜組建州雲<lb/>
谷道中有數松盤拏蹙縮形勢殊詭余嘗過之歎其生<lb/>
於荒僻無能賞者又十數武石碣表於道周大書曰戰<lb/>
龍松朱晦翁筆也　遊茅山録臥龍松根盤如龍枝如<lb/>
覆屋　海録碎事平江學中有十題曰鼎足松其一也<lb/>
或云蘇子美嘗掌學命名也　五雜組楚中有萬年松<lb/>
長二寸許葉似側栢藏篋笥中或夾冊子内經歲不枯<lb/>
<pb n="KR3k0061_WYG_064-15b"/>
取置沙土中以水澆之俄頃復活不知其所從出或云<lb/>
是老苔變成者然苔無莖無根而彼莖亦如松栢有根<lb/>
鬚數條未必是否也　事物紺珠五釵松幹圓鋭上聳<lb/>
望如浮圖一葉五釵膚理綜縝又塔松似杉而葉員細<lb/>
不能高重重偃蹇如塔又石松生天台山石上如松高<lb/>
一二尺　南方草木狀水松葉如檜而細長出南海土<lb/>
産衆香而此木不大香故彼人無被服者嶺北人極愛<lb/>
之其香殊勝在南方時<lb/>
<pb n="KR3k0061_WYG_064-16a"/>
　　　柏<lb/>
總論　春秋運斗樞玉衡星散爲柏　山海經白於之<lb/>
山其上多柏　埤雅柏一名椈柏性堅緻有脂而香故<lb/>
古人破爲暢臼用以擣鬰　羣芳譜柏樹聳皮薄肌膩<lb/>
三月開細𤨏花結實成毬狀如小鈴多瓣九月熟霜後<lb/>
瓣裂中有子大如麥芬香可愛柏隂木也木皆屬陽而<lb/>
柏向隂指西葢木之有貞德者故字從白白西方正色<lb/>
也處處有之古以生泰山者爲良今陜州宜州宻州皆<lb/>
<pb n="KR3k0061_WYG_064-16b"/>
佳川柏亦細膩以爲几案光滑悦目　圖經道家多作<lb/>
柏葉湯常㸃益人古柏葉尤竒今益州諸葛孔明廟中<lb/>
有大柏木相傳是蜀世所植故人多採收以作藥其味<lb/>
甘香於常柏也　集仙録服柏便可絶粒若山谷難求<lb/>
側柏只尋常柏葉但不近丘墓便可服之石上者尤好<lb/>
曝乾者難將息旋採旋食尚有津潤易益人　列仙傳<lb/>
廣成子食柏實齒落更生　崔實月令七月收柏實<lb/>
范子計然柏脂出三輔上價升七十　清異録同光中<lb/>
<pb n="KR3k0061_WYG_064-17a"/>
秦隴野人得柏樹解截爲版成器物置密室中時馨芳<lb/>
之氣稍𩔖沉水初得而焚之亦不香葢性不宜火此淺<lb/>
色沉耳　水經注魯郡孔子舊廟有柏二十四株歴漢<lb/>
晉其大連抱土人崇敬之莫敢犯　寰宇記眞源縣老<lb/>
子堂前有雙柏樹左階之柏久枯煬帝大業十三年忽<lb/>
從根生一枝聳幹三丈三尺枝葉青翠唐武宗二年更<lb/>
生一枝直上五尺横枝兩層枝葉相覆異於常樹　從<lb/>
征記泰山廟中柏皆二十餘圍夾兩階赤眉嘗斫一樹<lb/>
<pb n="KR3k0061_WYG_064-17b"/>
見血而止今斧瘡猶在　齊書王宴爲員外即父普曜<lb/>
齋前柏樹忽變成梧桐論者以爲梧桐雖有棲鳯之美<lb/>
而失後凋之節宴後果不能善終　墨客揮犀壺山有<lb/>
柏木一株長數尺半化爲石半猶是堅木蔡君謨見而<lb/>
異焉因運置私第余在莆陽日親見之　漢書東方朔<lb/>
傳柏者鬼廷也師古注鬼神尚幽闇故以松柏之樹爲<lb/>
廷府　風俗通墓上柏樹路頭石虎周禮方相氏入墟<lb/>
毆魍像以其好食亡者肝腦不能當令方相立於墓側<lb/>
<pb n="KR3k0061_WYG_064-18a"/>
而魍像畏虎與柏故樹柏立虎　魏了翁經外雜鈔秦<lb/>
始皇避雨封松爲五大夫而樊宗師絳守園亭記后山<lb/>
柏詩皆以柏爲蒼官　五雜組嵩山嵩陽觀有古柏一<lb/>
株五人聯手抱之圍始合下一石刻曰漢武帝封大將<lb/>
軍人但知秦皇之封松而不知漢武之封柏也　河南<lb/>
志嵩山天封觀有古柏三株唐武后封五品大夫䕃百<lb/>
餘歩俗云大小將軍<lb/>
名𩔖　拾遺記始皇起雲明臺得葱巒錦柏　抱朴子<lb/>
<pb n="KR3k0061_WYG_064-18b"/>
大谷倒生之柏與天齊其長地等其久也　南齊書九<lb/>
巖山後漢龍丘萇隱處也山多龍鬚柏望之五采　本<lb/>
草乾陵之柏異於他處其木未有無文理者而其文多<lb/>
爲菩薩雲氣人物鳥獸狀極分明可觀有盗得一株徑<lb/>
尺者可直萬錢關陜人家多以爲貴宜其子實最佳也<lb/>
　酉陽雜俎唐太常博士崔石云汝西有練溪多異柏<lb/>
及暮秋葉歛俗呼合掌柏　賈氏談録李德裕平泉荘<lb/>
有珠子柏實皆如珠子連生葉上香聞數十歩　崑山<lb/>
<pb n="KR3k0061_WYG_064-19a"/>
縣志南宋時高麗進隂陽柏二株初僅二尺種之永懷<lb/>
寺殿庭左右久之高與殿等每左花則右實右花則左<lb/>
實　老學庵筆記眞宗有龍柏花詩李文饒平泉草木<lb/>
記有藍田龍柏宋子京又有眞珠龍柏詩予未嘗見也<lb/>
或云出鄜坊間　地理志華山生文柏　廣志柏有續<lb/>
柏有計柏　山海經敏山有木焉其狀如荆白華而赤<lb/>
實名曰葪<hi>音計</hi>柏服者不寒　格物總論一種名側柏葉<lb/>
大不相𩔖如鋪茸細細相比　天中記龍女山多紫柏<lb/>
<pb n="KR3k0061_WYG_064-19b"/>
華陽志云梁泉有紫柏坂　海録碎事負霜柏一作宜<lb/>
霜柏　方輿勝覧昭化驛有古柏土人呼桔柏　李德<lb/>
裕栁柏賦序此郡有栁柏風姿濯濯宛若荑楊而冒霜<lb/>
停雪四時不改　花木考竹柏生峨眉山中葉繁長而<lb/>
澤似竹然其榦大抵𩔖柏而亭直　桂海虞衡志石柏<lb/>
生海中一榦極細上有一葉宛似側柏扶疎無小異根<lb/>
所附著如烏藥大抵皆化爲石矣此與石梅皆竒物海<lb/>
濱人常得之<lb/>
<pb n="KR3k0061_WYG_064-20a"/>
　　　柟<hi>附石楠</hi>
羣芳譜柟生南方故又作楠黔蜀諸山尤多其樹童童<lb/>
若幢葢枝葉森秀不相礙若相避然葉似豫章大如牛<lb/>
耳一頭尖經歲不凋新陳相換花黄赤色實似丁香色<lb/>
青不可食幹甚端偉高者十餘丈粗者數十圍氣甚芬<lb/>
芳紋理細緻性堅耐居水中子赤者材堅子白者材脆<lb/>
年深向陽者結成旋紋爲鬭柏楠<hi>鬭一作骰</hi>　格古要論骰<lb/>
柏楠出西蜀馬湖府紋理縱横不直中有山水人物等<lb/>
<pb n="KR3k0061_WYG_064-20b"/>
花者價高四川亦難得香楠色黄而香故名宜刋牌扁<lb/>
　博物要覧楠木有三種一曰香楠一曰金絲楠出川<lb/>
峝中水紋有金絲向明視之的皪可愛一曰水楠色青<lb/>
而質甚鬆如水楊惟可作桌櫈之𩔖　六書故黄貫楠<lb/>
宜雕刻爲木偶者用之　潯陽記黄金山有柟樹一年<lb/>
東邉榮西邉枯一年西邉榮東邉枯年年如此張華所<lb/>
云交讓樹者是也　溪蠻叢笑蠻地多楠有極大者刳<lb/>
以爲舟　五雜組楠木生楚蜀者深山窮谷不知年歲<lb/>
<pb n="KR3k0061_WYG_064-21a"/>
百丈之榦半埋沙土故截以爲棺謂之沙板佳者解之<lb/>
中有文理堅如鐡石試之者以暑月作合盛生肉經數<lb/>
宿啓之色不變也然一棺之直皆百金以上矣　珍珠<lb/>
船眞多市有楠木其竅若七星之狀李八百妹躡其竅<lb/>
而上仙後立星楠觀<lb/>
石楠　格物總論石楠葉如枇杷有小刺淩冬不凋春<lb/>
生白花秋結細紅實人多移植庭宇間隂翳可愛不透<lb/>
日氣　南方記石楠樹野生二月花色仍連著實實如<lb/>
<pb n="KR3k0061_WYG_064-21b"/>
燕卵七八月熟人採之取核其皮中作肥魚羮和之尤<lb/>
美出九眞　丹鉛總録李白詩風掃石楠花曲阜古城<lb/>
顔囘墓上有石楠二株大三四十圍土人云顔子手植<lb/>
之木　太真外傳上發馬嵬行至扶風道旁花畔見石<lb/>
楠樹愛玩之因目爲端正樹葢有所思也<lb/>
　　　樟<lb/>
相如賦楩柟豫章師古注豫即枕木章即樟木二木生<lb/>
七年乃可分别　格物總論豫章大木也樹身數十圍<lb/>
<pb n="KR3k0061_WYG_064-22a"/>
高十餘丈根盤枝錯榦聳枝樛皮厚而粗葉硬而滑香<lb/>
烈味辛文理斕斑南方多有之　木譜豫一名烏樟一<lb/>
名枕　本草陳藏器曰枕生南海山谷作<graphic n="KR1299" url="https://raw.githubusercontent.com/kanripo/KR-Gaiji/master/images/KR1299.png" mimeType="image/png"/>船次於樟<lb/>
李時珍曰釣樟即樟之小者莖葉置門上辟天行　搜<lb/>
神記吳先主時陸敬叔爲建安郡太守使人伐大樟樹<lb/>
不數斧有血出樹斷有物人面狗身從樹中出敬叔曰<lb/>
此名彭侯乃烹食之　花木考夀樟在建昌縣治南宋<lb/>
黄庭堅記項安世作夀樟亭初邑人李左司公懋仕於<lb/>
<pb n="KR3k0061_WYG_064-22b"/>
朝高宗嘗問樟公安否奏以枝葉婆娑四時常青何萬<lb/>
幾之暇眷眷乎遐方一樟哉　明興雜記神木厰所苫<lb/>
大木皆永樂中肇建宮殿之賸物也其最巨有樟扁頭<lb/>
者圍二丈長臥四丈餘騎而過其下高可以隱近年覆<lb/>
芘不時風雨震淋朽腐已侵半矣當時殿閣之用如扁<lb/>
頭𩔖吾不知其幾注樟木其頭扁者葢當時穿之以施<lb/>
拖拽力也厰中惟此木最鉅守厰者特以樟扁頭呼之<lb/>
故入者必觀焉　荆州記山陽縣豫章木可伐作鼓<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
<pb n="KR3k0061_WYG_064-23a"/>
　酉陽雜俎樟木江東人多取爲船船有與蛟龍鬭者<lb/>
　彚苑詳註按樟樹最大可鋸爲桌面及爲船熬其汁<lb/>
可爲腦置水上火燃不熄結子可榨爲油俗取其木以<lb/>
塑像江南多生之　胡演升煉方樟腦用樟木新者切<lb/>
片井水浸三日夜入鍋煎之栁木枝頻攪待汁減半栁<lb/>
上有白霜即濾去滓傾汁入瓦盆内經宿自結成塊也<lb/>
附　庶物異名疏博物志云占斯解狼毒李當之云是<lb/>
樟樹上寄生樹大銜枝在肌肉今以胡桃皮爲之非眞<lb/>
<pb n="KR3k0061_WYG_064-23b"/>
也按桐君采藥錄生上洛是木皮狀如厚朴色似桂白<lb/>
其理一縱一横李時珍曰占斯范方注謂之良無極劉<lb/>
涓子鬼遺方謂之木占斯而别録一名炭皮<lb/>
　　　桑<lb/>
總論　典術桑木者箕星之精神木也蟲食葉爲文章<lb/>
人食之老翁爲小童　周易繫於苞桑注苞桑言固也<lb/>
　禮月令季春命野虞無伐桑柘　史記齊魯千畝桑<lb/>
其人與千户侯等　格物總論桑樹大者數圍高一二<lb/>
<pb n="KR3k0061_WYG_064-24a"/>
丈許皮粗枝榦修竦春正二月抽條發葉葉大者盈尺<lb/>
有刻缺面深緑而光　俞宗本種樹書浙間植桑斬其<lb/>
葉而植之謂之稼桑却以螺殻覆其頂恐梅雨侵損其<lb/>
皮故也二年即盛　汜勝之書種桑五月取椹著水中<lb/>
濯灑取子隂乾之肥田十畝荒久不耕者善好耕治之<lb/>
黍椹子各三升三合和種之黍桑俱生鋤之令稀疏調<lb/>
適黍熟穫之桑生正與黍高下平因以利䥥歴地刈之<lb/>
曝令燥放火燒之桑至春生一畝食三箔𧖟　種樹書<lb/>
<pb n="KR3k0061_WYG_064-24b"/>
桑以構接則桑大根下薶龜甲則茂盛不蛀　呂氏春<lb/>
秋伊尹之母居伊水之上孕夢有神告之曰日出水東<lb/>
走無顧明日視日出水告其鄰東走顧其邑盡爲水身<lb/>
因化爲桑有莘氏採桑得嬰兒空桑之中獻之於君君<lb/>
令乳之　晉書永嘉二年冬項縣桑樹有聲如解材人<lb/>
謂之桑樹哭　見聞録南唐末年溧水天興寺桑生木<lb/>
人長六寸如僧狀右袒而左跪衣祴皆備其色如純漆<lb/>
可鑑謂之須菩提縣掇置龕中以仁夀節日來獻烈祖<lb/>
<pb n="KR3k0061_WYG_064-25a"/>
驚異迎置宫中奉事甚謹　五代史㑹同二年契丹南<lb/>
掠邢洺磁至於安陽河焚剽殆盡契丹見大桑木罵曰<lb/>
吾知紫披襖出自汝身吾豈容汝活耶束薪於木而焚<lb/>
之　東都事略范純仁知襄城縣有惠愛課民種桑民<lb/>
號其桑為著作林　河圗括地象有民食桑二十七年<lb/>
而化九年生翼　本草桑根白皮出見地上名馬領勿<lb/>
取毒殺人桑根旁行出土上者名伏蛇治心痛桑花一<lb/>
名桑蘚一名桑錢生桑樹上白蘚非桑椹花也　異苑<lb/>
<pb n="KR3k0061_WYG_064-25b"/>
老桑木字曰子明<lb/>
名𩔖　王盤農書桑種甚多不可徧舉世所名者荆與<lb/>
魯也荆桑多椹魯桑少椹葉薄而尖其邉有瓣者荆桑<lb/>
也凡枝榦柔葉堅勁者皆荆之𩔖也葉圓厚而多津者<lb/>
魯桑也凡枝榦條葉豐腴者皆魯之𩔖也荆之𩔖根固<lb/>
而心實能乆逺宜為樹魯之𩔖根不固心不實不能乆<lb/>
逺宜為地桑然荆之條葉不如魯葉之盛茂當以魯桑<lb/>
條接之則能久逺而又盛茂也魯為地桑而有厭條之<lb/>
<pb n="KR3k0061_WYG_064-26a"/>
法傳轉無窮是亦可以久遠也荆桑所飼𧖟其絲堅韌<lb/>
中紗羅用禹貢稱厥篚檿絲注曰魯桑之𩔖宜飼大𧖟<lb/>
荆桑宜飼小𧖟齊民要術曰收椹之黑者剪去兩頭惟<lb/>
取中間一截葢兩頭者其子差細種則成雞桑花桑中<lb/>
間一截其子堅栗則枝條堅强而葉肥厚將種之時先<lb/>
以柴灰掩揉次日水淘去輕秕不實者曬令水脉才乾<lb/>
種乃易生　本草李時珍曰桑有數種白桑葉大如掌<lb/>
而厚雞桑葉細而薄子桑先椹而後葉山桑葉尖而長<lb/>
<pb n="KR3k0061_WYG_064-26b"/>
以子種者不若壓條而分者　黄省曾𧖟經有地桑出<lb/>
於南潯有條桑出於杭之臨平　爾雅邢昺疏女桑一<lb/>
名桋桑今俗呼桑樹小而條長者爲女桑樹詩豳風七<lb/>
月云猗彼女桑是也　種樹書白桑得繭厚而堅絲每<lb/>
倍常桑葉生黄衣而皺者號曰金桑非特𧖟不食而木<lb/>
亦將槁矣　拾遺記員嶠山有木名猗桑煎椹以爲蜜<lb/>
　山海經宣山有桑大五十尺其枝四衢赤理黄花青<lb/>
葉名曰帝女之桑郭註四衢言交互四出婦人主𧖟故<lb/>
<pb n="KR3k0061_WYG_064-27a"/>
以名桑　廣異記南方赤帝女學道得仙居南陽崿山<lb/>
桑樹上正月一日銜柴作巢至十五日成或作白鵲或<lb/>
作女人赤帝見之悲慟誘之不得以火焚之女即昇天<lb/>
因名帝女桑　十洲記扶桑在碧海中上有天帝宫東<lb/>
王所治樹長數千丈兩兩同根更相倚依故曰扶桑仙<lb/>
人食其椹體作金色其樹雖大椹如中夏桑椹也稀而<lb/>
赤色九千歲一生實味之絶香　齊書扶桑國在大漢<lb/>
國東二萬餘里土多扶桑葉似桐初生如笋國人食之<lb/>
<pb n="KR3k0061_WYG_064-27b"/>
實如梨而赤績其皮爲布亦爲綿爲紙　拾遺記窮桑<lb/>
者西海之濱有孤桑之樹直上千尋葉紅椹紫萬歲一<lb/>
實食之后天而老　述異記空桑生大野山中爲琴瑟<lb/>
之最者空桑也　神異經東方有樹焉高八十丈敷張<lb/>
自輔其葉長一丈廣六七尺名曰桑其上自有𧖟作繭<lb/>
長三尺繰一繭得絲一斤有椹焉長三尺五寸圍如長<lb/>
此是偃桑但樹長大耳　爾雅檿桑山桑注似桑材中<lb/>
作弓及車轅　唐書南詔永昌之西野桑生石上其材<lb/>
<pb n="KR3k0061_WYG_064-28a"/>
上屈南向而下植取以爲弓　事物紺珠雲桑密縣山<lb/>
野生樹枝葉皆𩔖桑但葉如雲頭花木欒細青黄色<lb/>
附　庶物異名疏本草云桑上寄生其實明目輕身通<lb/>
神一名寄屑一名寓木一名宛童一名蔦陸璣云葉似<lb/>
當盧子如覆盆子赤黑恬美圖經云寄生是烏鳥食物<lb/>
落子枝節間感氣而生葉似橘而厚軟莖似槐皮而肥<lb/>
脆三四月開花黄白色六七月結實黄色如小豆<lb/>
　　　柘<lb/>
<pb n="KR3k0061_WYG_064-28b"/>
格物總論柘樹高大如桑枝條婀娜葉大如掌　草木<lb/>
狀柘宜山石　𧖟書柘葉飼𧖟其絲作琴瑟弦清響勝<lb/>
凡絲　周禮冬官弓人辯六材柘爲上　清異録張曲<lb/>
江里第之側有古柘嘗因狂風發其一根解爲器具花<lb/>
紋甚竒人又以公之手筆冠世目之曰文章樹　古今<lb/>
注柘實曰隹<hi>音錐</hi>　本草奴柘生江南山野似柘節有刺<lb/>
冬不彫葉可飼𧖟<lb/>
　　　木棉<hi>附草本木棉</hi>
<pb n="KR3k0061_WYG_064-29a"/>
張勃吳録交阯安定縣有木棉樹高丈餘實如酒杯皮<lb/>
薄中有如絲棉者色正白破一實得數斤可作布　羅<lb/>
浮山記木棉正月則花大如芙蓉花落結子方生棉方<lb/>
葉耳子内有棉甚白𧖟成則熟南人以爲緼絮　丹鉛<lb/>
總録南中木棉樹大如抱花紅似山茶而蕋黄花片極<lb/>
厚非江南所藝者　瑯琊代醉編續博物志云閩中多<lb/>
木棉植之數千株採其花可紡爲布李商隱詩木綿花<lb/>
發鷓鴣飛王叡詩紙錢灰出木棉花舊云木棉即今之<lb/>
<pb n="KR3k0061_WYG_064-29b"/>
班枝花也棉花種爲番使黄始所傳今廣中立祠祀之<lb/>
沈黄門炤曰番中有青黄白三種今特傳其白者耳<lb/>
張七澤梧潯雜佩木棉一名瓊枝其高數丈樹𩔖梧桐<lb/>
葉𩔖桃而稍大花色深紅𩔖山茶春夏花開滿樹望之<lb/>
爛然如綴錦花謝結子大如酒杯絮吐於口茸茸如細<lb/>
毳舊云海南蠻人織爲布名曰吉貝今苐以充裀褥取<lb/>
其軟而温未有治以爲布者潯梧間亦多有之但土人<lb/>
未嘗採取隨風飄墜而已　王世懋閩部疏木棉花者<lb/>
<pb n="KR3k0061_WYG_064-30a"/>
高樹丹花若茶吐實蓬蓬吳中所謂攀桂花也楊用修<lb/>
具載丹鉛以爲異曰雲南霑益州有之聞嶺廣尤多不<lb/>
知惠安志已載此樹名爲攀桂花楊乃曰班枝花與吳<lb/>
中攀枝花葢三名實一物也花品不當綿花僅堪絮褥<lb/>
耳<lb/>
草本木綿　羣芳譜木棉春月以子種稭似木葉緑似<lb/>
牡丹而小花黄如秋葵而葉單榦不貴高長枝最喜繁<lb/>
茂結實三稜青皮尖頂纍纍如桃北人呼爲花桃熟則<lb/>
<pb n="KR3k0061_WYG_064-30b"/>
桃裂而絨現其絨如鵞毳較諸絲纊雖不無少遜然而<lb/>
用以絮衣甚輕暖子如珠可以打油油之滓可以糞地<lb/>
秸甚堅堪燒葉堪飼牛其爲利益甚溥南方煗一種可<lb/>
活數歲中土須歲歲種之其𩔖甚多江花出楚絨二十<lb/>
而得五性强緊北花出畿輔山東柔細中紡織絨二十<lb/>
而得四浙花出餘姚中紡織絨二十而得七更有數種<lb/>
曰黄蒂穰蒂有黄色如粟米大曰青核核青細於他種<lb/>
曰黑核核純黑色曰大衣核白而穰浮此四種二十而<lb/>
<pb n="KR3k0061_WYG_064-31a"/>
得九黄蒂稍强緊餘皆柔細中紡織又一種紫花浮細<lb/>
而核大絨二十而得四時布製衣甚朴雅士紳多尚之<lb/>
又有深青色者亦竒種其傳不廣擇種須用青核等爲<lb/>
佳或曰恐土脉不宜不思木棉始出南海諸國今何以<lb/>
遍中土也　正字通通雅曰吉貝即<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>貝木棉樹也古<lb/>
無木棉種所謂絮皆繭絲唐有木棉花詩李琮詩腥味<lb/>
魚中墨衣裁木上棉是也南史古貝即吉貝吉譌作古<lb/>
梁武有木棉皁帳似草者名古終一種班枝花樹高大<lb/>
<pb n="KR3k0061_WYG_064-31b"/>
花中綿軟白可爲緼絮及毛布俗呼攀枝花生中原者<lb/>
小今嶺南木棉樹高數丈春開紅花即攀枝之𩔖也外<lb/>
國紡爲布曰吉貝丘文莊鄧旴江皆謂元時入中國誤<lb/>
陶九成曰松江烏泥涇種木棉黄道婆自崖州來教以<lb/>
紡織此即今棉花實大如桃中有綿緜有白紫二色外<lb/>
國志劉宋元嘉時伽毗黎獻吉貝等物占城亦出吉貝<lb/>
又佛書謂之睒婆又曰迦婆羅<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>貝也即木棉樹時珍<lb/>
獨以爲古貝據<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>貝當从吉貝爲近孟康言閩中呼棉<lb/>
<pb n="KR3k0061_WYG_064-32a"/>
花爲吉貝　史炤釋文木棉江南多有之以春二三月<lb/>
下種既生須一月三薅至秋生黄花結實及熟時其皮<lb/>
四裂其中綻出如綿土人以鐡鋌碾去其核取如棉者<lb/>
以竹爲小弓長尺四五寸許牽弦以彈綿令其勻細卷<lb/>
爲筒就車紡之自然抽緒如繰絲狀織以爲布　松江<lb/>
府志凡木棉多收利倍於粟其爲用擊花成絮紡之成<lb/>
紗織之成布其查核榨之成油俱切民用其花以棉大<lb/>
核細者爲佳經霜後開者謂之輭花不貴之矣花實方<lb/>
<pb n="KR3k0061_WYG_064-32b"/>
結尚青者俗呼花鈴子其方蕋未花者曰花盤穰之晩<lb/>
結無棉者曰僵囊　閩部疏昔聞長者言廣人種棉花<lb/>
高六七尺有四五年不易者余初未之信過泉州至同<lb/>
安龍溪間扶搖道旁狀若榛荆廹而視之即棉花也時<lb/>
方清和老榦已着瘦黄花矣　梧潯雜佩吾松以棉布<lb/>
衣𬒳天下而棉花之來莫詳其始相傳謂種出西番元<lb/>
時始入中國按通鑑梁武帝送木棉皁帳史炤釋文所<lb/>
言即今之棉花無疑矣但今製彈綿之弓以木爲之長<lb/>
<pb n="KR3k0061_WYG_064-33a"/>
六尺餘則與古稍異耳謂起自元時非也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0061_WYG_064-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷六十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷八十一</head>
    <p>
<pb n="KR3k0061_WYG_081-1a"/>
欽定四庫全書<lb/>
　格致鏡原卷八十一　　　大學士陳元龍撰<lb/>
　　鳥𩔖<hi>五</hi>
　　　鶬鴰<lb/>
本草鶬鴰一名鬼車一名車載板一名九頭鳥晦暝則<lb/>
飛鳴能入人室収人魂氣俗云十首一被犬噬今猶帶<lb/>
血血滴人家必凶聞其鳴必捩犬應之以其畏犬也<lb/>
唐韻注鶬鴰一身九頭九尾逆毛一名鴰辰一名錯落<lb/>
<pb n="KR3k0061_WYG_081-1b"/>
　白澤圖蒼鸆九首　明崇儼厭勝書鬼車九首妖怪<lb/>
之魁凡所遭觸滅身破家故一名九羅<hi>一作九閻羅</hi>其掌之<lb/>
曰天血使者　韓詩外傳孔子與子夏渡江見鳥而異<lb/>
之人莫能名孔子曰鶬嘗聞河上人歌云鶬兮鴰兮逆<lb/>
毛衰兮一身九尾長兮　田家雜占鬼車鳥即是九頭<lb/>
蟲夜聴其聲出入以卜晴雨自北而南謂之出窠主雨<lb/>
自南而北謂之歸窠主晴古詩云月黑夜深聞鬼車<lb/>
楊慎外集鬼車白澤圖謂之蒼鸆帝鵠書謂之逆鶬夫<lb/>
<pb n="KR3k0061_WYG_081-2a"/>
子子夏見而歌之裴瑜注爾雅言鶬麋鴰是九頭鳥也<lb/>
小説周公居東周惡聞此鳥命庭氏射之血其一首餘<lb/>
猶九首按夫子鶬歌曰逆毛鶬兮一身九尾長兮只言<lb/>
九尾不言九頭　夷堅志淳熈初李夀翁守長沙惡鬼<lb/>
車中夜鳴噪募得之身圓如箕十脰環簇其九有頭其<lb/>
一獨缺而鮮血㸃滴一脰各生兩翅當飛時十八翼霍<lb/>
霍而動亦有所向不同更相爭抝用力競進而翅翮有<lb/>
傷折者類野狐而黑觜長洛中呼為渠逸鳥　續博物<lb/>
<pb n="KR3k0061_WYG_081-2b"/>
志郝氏夜祀佛鬼車乗燭光而下翼廣丈餘九首互相<lb/>
低昻其家呼犬持杖逐之墜一羽長三尺許廣八九寸<lb/>
色𩔖鵞鴈　隋五行志齊孝昭即位之後有鳥止於後<lb/>
園其色赤形似鴨而有九頭皆鳴　彚苑詳註皇明正<lb/>
德末有鳥一身九頭棲林中晝夜哀鳴聞者厭之間有<lb/>
得者重一斤四兩烹食亦無所害<lb/>
　　　姑𫉬<lb/>
𤣥中記姑𫉬一名天帝少女一名隐飛一名夜行遊女<lb/>
<pb n="KR3k0061_WYG_081-3a"/>
　本草姑𫉬能収人魂魄一名乳母鳥俗言産婦死所<lb/>
化也能取人之子以為己子胷前有兩乳　荆楚嵗時<lb/>
記姑𫉬一名鉤星衣毛為飛鳥脱毛為女人或謂左傳<lb/>
鳥鳴於亳社周官庭氏所射正此鳥也　酉陽雜俎夜<lb/>
行遊女一曰天帝女一名鉤星夜飛晝隐如鬼神凡人<lb/>
飼小兒不可露小兒衣亦不可露曬毛落衣中當為鳥<lb/>
祟或以血㸃其衣為誌　誠齋雜記陽縣地多女鳥新<lb/>
陽男子於水次得之遂與共居生二女悉衣羽而去豫<lb/>
<pb n="KR3k0061_WYG_081-3b"/>
章間養兒不露其衣言是鳥落塵於兒衣中則令兒病<lb/>
故亦謂之飛夜遊女<lb/>
　　　鵂鶹<lb/>
唐五行志鵂鶹一名訓狐　酉陽雜俎訓狐惡鳥也鳴<lb/>
則後竅應之　爾雅疏鵅一名鵋䳢今江東呼鵂鶹為<lb/>
鵋䳢亦謂之鴝鵅　本草鉤鵅入城城空入宅宅空怪<lb/>
鳥也常在一處則無若聞其聲如笑者宜速去之鳥似<lb/>
鴟有角夜飛晝伏　博物志鵂鶹一名鵄鵂晝日無所<lb/>
<pb n="KR3k0061_WYG_081-4a"/>
見夜則目至明人截爪甲棄露地此鳥夜至人家拾取<lb/>
爪分别視之則知有吉凶凶者輙便鳴於屋上其家有<lb/>
殃　萬畢術鵄鵂致鳥取鵄鵂折其大羽絆其兩足以<lb/>
為媒張羅其旁鳥聚矣　合璧事𩔖鵂鶹夜飛晝藏或<lb/>
好拾人爪甲故人除爪甲埋之户内蓋忌此也　感應<lb/>
經或云鵂鶹食人遺爪非也蓋鵂鶹夜能拾蚤蝨耳爪<lb/>
蚤聲相近故誤云也　埤雅釋鳥云鴟鵂怪鴟是也其<lb/>
鳴即雨為㘥可以聚諸鳥一名隻狐晝無所見夜即飛<lb/>
<pb n="KR3k0061_WYG_081-4b"/>
噉蚊蝱莊子所謂鴟鵂夜撮蚤察毫末晝出瞋目而不<lb/>
見丘山者　正字通鴟鵂怪鳥大如鷹黄黑斑色頭目<lb/>
如貓有毛角兩耳晝伏夜出鳴則雌雄相喚聲如老人<lb/>
初若呼後若笑所至多不詳一名鉤鵅蜀人呼轂轆鳥<lb/>
楚人名為呼咵鷹皆因其聲似也或又譌鉤鵅為鬼各<lb/>
哥又一種大如雊鵒毛色似鷂頭目亦似貓鳴則後竅<lb/>
應之其聲連囀如休留休留故名鵂鶹江東呼車載板<lb/>
蜀人呼春哥兒<lb/>
<pb n="KR3k0061_WYG_081-5a"/>
　　　鴟<lb/>
春秋運斗樞玉衡星散為鴟　爾雅注茅鴟一名狂今<lb/>
鵵鴟也似鷹而白又怪鴟即鴟鵂又土梟一名鴟　酉<lb/>
陽雜俎相傳鶻生三子一為鴟肅宗張皇后專權毎進<lb/>
酒常以鴟腦和酒令人久醉健忘　談苑鴟生三子内<lb/>
一子則鷹也然鴟多生兩子也　酉陽雜俎世俗相傳<lb/>
鴟不飲泉及井水唯遇雨濡翮方得水飲　廣博物志<lb/>
鴟晝盲　因話録天寶時上皇數登勤政樓毎來鴟必<lb/>
<pb n="KR3k0061_WYG_081-5b"/>
集樓上號隨駕老鴟<lb/>
　　　梟<lb/>
陸璣詩疏流離梟也自闗而西謂梟為流離其子適長<lb/>
大還食其母故張奐云鶹鷅食母許慎云梟不孝鳥是<lb/>
也　張華禽經注梟在巢母哺之羽翼成啄母目翔去<lb/>
也　感應經鴟梟食母眼睛乃能飛　郊祀志鴟梟羣<lb/>
翔師古注梟土梟也　埤雅梟食母故日至捕梟磔之<lb/>
釋鳥曰梟鴟土梟也西方之書曰如土梟等附塊為兒<lb/>
<pb n="KR3k0061_WYG_081-6a"/>
　山堂肆考梟一名鶹鷅一名鶹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>呉人呼為<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>魂<lb/>
劉晝新編炎州有鳥其名曰梟嫗伏其子百日而長羽<lb/>
翼既成食母而飛　清異録厭勝章言梟乃天毒所産<lb/>
見聞者必罹殃禍急向梟連唾十三口然後静坐存北<lb/>
斗一時許可禳　張華感應𩔖從志甑瓦之契投梟自<lb/>
止　嶺表録異北方梟人家以為怪共惡之南中晝夜<lb/>
飛鳴與鳥鵲無異桂林人羅取生鬻之家家養使捕䑕<lb/>
以為勝狸　格物總論梟聲惡當盛午目不見物夜則<lb/>
<pb n="KR3k0061_WYG_081-6b"/>
飛行入人家捕䑕古人重其炙肥而美　五雜組猫頭<lb/>
鳥即梟也閩人最忌之云是城隍攝魂使者城市屋上<lb/>
有梟夜鳴必主死喪然近山深林中亦習聞之不復驗<lb/>
矣好事者伺其常鳴之所懸巨炮枝上以長藥線引之<lb/>
夜然其線梟即熟視良久炮震而隕地矣此物夜拾蚤<lb/>
虱而晝不見丘山隂賊之性即其形亦自可惡也古以<lb/>
午日賜梟羮又標其首以木故標賊首謂之梟首<lb/>
　　　鵩<lb/>
<pb n="KR3k0061_WYG_081-7a"/>
禽經怪鵩塞耳注江東呼為怪鳥聞之多禍人惡之掩<lb/>
塞耳矣　西京雜記誼在長沙鵩鳥集其承塵而鳴長<lb/>
沙俗以為鵩至人家主人當死誼因作鵩鳥賦　巴蜀<lb/>
異物志有鳥小如雞體有文色土俗因形名之曰鵩不<lb/>
能逺飛行不出域　山堂肆考鵩不祥鳥也能為惡聲<lb/>
　詩疏鴞大如斑鳩緑色惡聲之鳥也入人家凶賈誼<lb/>
所賦鵩鳥是也其肉甚美可為羮臛又可為炙漢供御<lb/>
物各隨其時惟鴞冬夏常施之以其美故也　盛𢎞之<lb/>
<pb n="KR3k0061_WYG_081-7b"/>
荆州記巫縣有鳥如雌雞其名為鴞楚人謂之服　廣<lb/>
志鴞楚鳩所生如驢巨虚種𩔖不孶乳也　埤雅鴞禍<lb/>
鳥也今謂之畫烏蓋聲之誤也　本草鴞一名黄禍侯<lb/>
聲如小兒吹竽　本草鴞目無毒吞之令人夜中見物<lb/>
　丘光庭兼明書孔頴逹曰鴟鴞巧婦似黄雀而小其<lb/>
喙尖如錐明曰頴逹之妄也按郭璞注爾雅云鸋鴂鴟<lb/>
之類也魯頌曰翩彼飛鴞集於泮林毛萇傳曰鴞惡聲<lb/>
鳥也又賈誼鵩鳥賦序曰鵩似鴞不祥鳥也又弔屈原<lb/>
<pb n="KR3k0061_WYG_081-8a"/>
賦曰鸞鳯伏竄兮鴟鴞翺翔顏師古注曰鴟鵂鶹怪鳥<lb/>
也鴞惡聲鳥也據毛萇郭璞顔師古諸儒之説則鴟鴞<lb/>
土梟之𩔖非巧婦矣　郭璞狍鴞贊狍鴞貪惏其目在<lb/>
腋圖形姒鼎是謂不若<lb/>
　　　鴆<lb/>
廣雅鴆鳥其雄謂之運日其雌謂之隂諧　樂史寰宇<lb/>
記鴆一名曇鳥亦曰同力鳥尾有綷文背上連錢文足<lb/>
三趾雄者其鳴先顧　廣博物志鴆鳥一名雲白抱朴<lb/>
<pb n="KR3k0061_WYG_081-8b"/>
子云渇者恣口於雲白之酒　天中記淮南子云暉日<lb/>
知晏隂諧知雨天晏静無雲則運日先鳴天將隂雨隂<lb/>
諧則鳴　物𩔖相感志廣志曰鴆似鷹而大如鴞毛紫<lb/>
黑色有毒食之殺人喙長七八寸黄赤如銅食蝮蛇及<lb/>
橡栗蛇入口則爛屎溺著石石爛如泥屎石則變為生<lb/>
金及雄黄其鳥有法知巨石大𣗳間有蛇虺即為禹步<lb/>
以禁之進退俯仰有度或獨為或結羣逡巡石𣗳為之<lb/>
崩倒取蛇虺時呼同力數十聲石起蛇出皆啄食之有<lb/>
<pb n="KR3k0061_WYG_081-9a"/>
人入山見其步法歸向其妻學之婦正織而機翻倒凡<lb/>
鴆飲水處百鳥吸之皆死或得犀牛蘸角其中則水無<lb/>
毒此鳥與犀二物相伏今有犀處必有鴆鴆生處必有<lb/>
犀不然有毒氣傷物𩔖故天資之以含育萬物　晉書<lb/>
石崇為荆州刺史得鴆鳥雛以與后軍將軍王愷而養<lb/>
之其大如鵞喙長尺餘純食蛇虺時制鴆鳥不得過江<lb/>
為其羽入酒中必殺人司𨽻校尉傅祇所糺詔原之燒<lb/>
鴆於都街　遯齋閒覽蘄州黄梅山有鴆巢於山岩大<lb/>
<pb n="KR3k0061_WYG_081-9b"/>
木中巢下數十步無生草毎春生一子能飛即送出山<lb/>
惟二雌雄獨留　楊鐵崖集鴆狀𩔖訓狐聲如擊腰鼓<lb/>
巢木顛巢下數十步草木不生　七修類藁鴆毒鳥也<lb/>
鵶形大如鴞毛紫緑色范成大曰聞邕州朝天鋪及山<lb/>
深處有之亦曰如鵶大黑身赤目音如羯鼓遇蛇則鳴<lb/>
聲邦邦然啄蛇食之秋冬之間脱羽人以銀爪拾取著<lb/>
銀缾中否則手爛墮以之瀝酒飲人即死也所謂鴆酒<lb/>
今以為鶴頂紅毛非也爾雅翼曰矢石即變為雄黄今<lb/>
<pb n="KR3k0061_WYG_081-10a"/>
諸書云雄黄治蛇毒有由然也　正字通本草陶𢎞景<lb/>
謂鴆與䲰日為二種鴆如孔雀䲰日如黑傖鷄作聲似<lb/>
云同力江東呼同力鳥按今交廣人皆云䲰日即鴆更<lb/>
無如孔雀者陶氏説誤<lb/>
　　　諸鳥<lb/>
周書蜀人以文翰文翰若臯雞注鳥之有文采者臯雞<lb/>
冀州人謂之澤特　山海經有五采之禽有冠名曰㹥<lb/>
鳥<hi>爾雅云㹥夢鳥即此也</hi>有五彩之禽仰天<hi>張口嘘天</hi>名曰鳴鳥爰有<lb/>
<pb n="KR3k0061_WYG_081-10b"/>
百樂歌儛之風有五彩之鳥飛蔽一鄉名曰翳　衝波<lb/>
傳子路顔淵浴於洙水見五色鳥顔淵問子路曰熒熒<lb/>
之鳥後又浴於泗水更見前鳥復問子路曰同同之鳥<lb/>
顔回曰何一鳥而二名子路曰譬如絲絹煮之則為帛<lb/>
染之則為皁一鳥二名不亦宜乎　異物志錦鳥文章<lb/>
如丹地錦而藻繢采文人見其端正似錦因謂之錦鳥<lb/>
　解酲語元世祖獵於灤河一鳥摩於青雲之表世祖<lb/>
以矰下之形大於鶴羽皆五彩成斑有西夷人云此是<lb/>
<pb n="KR3k0061_WYG_081-11a"/>
盧隆鳥宿於西海荻草中　九國志東漢劉贇鎮彭城<lb/>
之二年有鳥集蘇碧堂庭𣗳上黄質朱喙金目青翼紺<lb/>
趾𤣥尾頗𩔖於鳯　異苑蘭陵昌慮縣郢城有華山山<lb/>
上有井有鳥巢其中金翅黑色見則必大水　廣州記<lb/>
金鳥色純白口與足如金其鳴自呼　嶺表録異帶箭<lb/>
鳥鳴如野鵲翅羽黄緑間錯尾生兩岐長二尺餘直而<lb/>
不梟唯尾梢有毛宛如箭羽因目之為帶箭鳥　太平<lb/>
清話朱衣鳥出山西澤州形如瓦雀毛羽𩔖丹砂善鳴<lb/>
<pb n="KR3k0061_WYG_081-11b"/>
竟日不輟即古之赤鷃也　七修𩔖藁落霞乃鳥也余<lb/>
舊嘗於内臣養户處見之形如鶯哥少大遍體緋羽螢<lb/>
雪叢説以為飛蛾誤矣　事物紺珠我師禽出太和山<lb/>
褐衣金喙青首紅足良夜高峯深林中鳴呼我師終夜<lb/>
不止　九華山志雲韶部俗名音聲鳥有二種形如練<lb/>
鵲毛具五色喙紅足碧一種畧小羽間𤣥黄或青或紅<lb/>
多居高峯絶巘之間面陽而巢飛翔有序羣族必單暮<lb/>
春早秋時一見之風輕烟暖聲響互發如聆簫韶也<lb/>
<pb n="KR3k0061_WYG_081-12a"/>
雨航雜録雁山五珍有山樂官似金雀聲如簫管　事<lb/>
物紺珠半部樂形如黄雀數十為羣音中宫商有如鼔<lb/>
瑟吟唱出太和　拾遺記黄龍元年始都武昌時越巂<lb/>
之南獻背明鳥形如鶴止不向明巢常對北多肉少毛<lb/>
聲音百變聞鐘磬笙竽之聲則奮翅搖頭　山堂肆考<lb/>
五臺山有吉祥鳥形翅甚大其飛也有四黄鳥導之四<lb/>
鵲從之　中朝故事驪山多飛鳥名阿濫堆明皇採其<lb/>
聲為曲子又作鷃爛堆　酉陽雜俎鷃爛堆黄一變之<lb/>
<pb n="KR3k0061_WYG_081-12b"/>
鴘色如鶖<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>鴘轉之後乃至累變臆前漸漸㣲白　九<lb/>
華山志搗藥鳥形罕見春夏之間月夜獨鳴於深巖幽<lb/>
谷之中啼曰克丁當宛如杵<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>𫾣戛之聲清亮可聽<lb/>
事物紺珠紅尋一名搗藥鳥　廣博物志葛仙公嘗於<lb/>
西峯石壁上石臼中搗藥因遺一粟許有飛禽遇而食<lb/>
之遂得不死至今夜静月白風清之時其禽猶作丁當<lb/>
杵臼之聲名之曰搗藥鳥　九華山志念佛鳥大如鳩<lb/>
羽色黄褐翆碧間而成文音韻清滑如誦佛聲一名念<lb/>
<pb n="KR3k0061_WYG_081-13a"/>
佛子　峩眉志蜀大峩峯普光殿有佛現鳥狀如鴝鵒<lb/>
飛鳴近人其聲圓轉山僧名為佛現鳥　陸深蜀都雜<lb/>
抄陜西黄臣言曩為川轄時親登峩眉觀佛光光未𤼵<lb/>
時有鳥先飛過若言施主𤼵心菩薩來到光既散復來<lb/>
作聲施主布施菩薩去了又拾藏山中白石大小皆六<lb/>
稜照耀有光采疑光怪即此石所為也近余承勛亦言<lb/>
兩宿其上登絶頂亦見光具五采俯視在雲壑中其言<lb/>
白石與黄同唯云鳥聲只三字若言佛現了其鳥𩔖雀<lb/>
<pb n="KR3k0061_WYG_081-13b"/>
而稍大只有三枚别無種類三鳥飛入佛殿中常就僧<lb/>
食但不見有長育耳　廣博物志婆利國有鳥名舍利<lb/>
解人語　杜陽雜編建中二年南方貢朱來鳥形有𩔖<lb/>
於戴勝而紅觜紺尾尾長於身巧解人語善别人意其<lb/>
音清響聞於庭外數百步宫中多所憐愛常為玉屑和<lb/>
香稻以㗖之則其聲益加寥亮夜則棲於金籠晝則飛<lb/>
翔於庭廡而俊鷹大鶻不敢近　杜陽雜編處士元藏<lb/>
機有二鳥大小𩔖黄鸝毎翔翥空中藏機呼之即至或<lb/>
<pb n="KR3k0061_WYG_081-14a"/>
令銜珠或令授人語謂之傳信鳥本出滄州　戒菴漫<lb/>
筆池州九華山江南勝地山中有竒花嵗𤼵則有䕶花<lb/>
鳥鳴焉遊人欲折者鳥則盤旋其上鳴聲云莫損花莫<lb/>
損花　鳥獸續考䕶花鳥青城峩眉間往往有之至春<lb/>
則啼其音若云無偷花果髣<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>人言云　海録碎事惜<lb/>
春鳥大不踰燕其聲曰莫摘花果人謂之䕶山雞　述<lb/>
異記顧渚山有報春鳥春至則鳴秋分亦鳴似題鴂之<lb/>
𩔖也　顧渚山記顧渚山中有鳥如鴝鵒而小蒼黄色<lb/>
<pb n="KR3k0061_WYG_081-14b"/>
毎至正月二月作聲云春起也至三月四月作聲云春<lb/>
去也採茶人呼為報春鳥　荆楚嵗時記二月民竝種<lb/>
有鳥如烏白羽先雞而鳴聲云架格民候此鳥則入田<lb/>
以為催人架犂格也　本草李時珍曰鵯鵊譌作批頰<lb/>
鳥江東曰烏臼又曰鵜臼三月即鳴俗呼駕犂農人以<lb/>
為候五更輙鳴曰架架格格至曙乃止滇人呼榨油郎<lb/>
呼鐵鸚䳇能啄鷹鶻南人呼鳯凰皁𨽻汴人呼夏雞<lb/>
丹鉛總録批頰鳥名即鵯鵊催明之鳥也一名夏雞俗<lb/>
<pb n="KR3k0061_WYG_081-15a"/>
名隔隥雞　詩相彼鳱鴠或惡之鳴注鳱鴠求且之鳥<lb/>
　方言䳚鴠<hi>鳥似雞五色冬無毛赤倮晝夜鳴侃旦兩音</hi>周魏齊宋楚之間<lb/>
謂之定甲或謂之獨舂<hi>好自低昻</hi>自闗而東謂之城旦<hi>言其辛苦</hi>
<hi>有似於罪禍者</hi>謂之倒懸<hi>好自懸於𣗳也</hi>或謂之鴠鴠自闗而西秦隴<lb/>
之内謂之鶡鴠　臨海異物志獨舂鳴聲似舂鳴聲多<lb/>
者五榖薄鳴聲少者五榖熟　庶物異名疏坊記篇注<lb/>
盍旦夜鳴求陽之鳥也言盍且欲反夜作旦求所不當<lb/>
求者月令作鶡鴠或作渇旦周書時訓曰大雪之日鶡<lb/>
<pb n="KR3k0061_WYG_081-15b"/>
鴠不鳴鹽鐵論作鳱旦　輟耕録五臺山有鳥名號寒<lb/>
蟲四足有肉翅不能飛其糞即五靈脂也當盛暑時文<lb/>
彩絢爛乃自鳴曰鳯凰不如我至冬寒毛盡脱落自鳴<lb/>
曰得過且過　廣博物志兠兠鳥其聲自號正月以後<lb/>
作聲至五月節不知所在其形似鴝鵒　格物總論思<lb/>
歸樂鳥狀如鳩而慘色三月則鳴陶岳零陵記云其音<lb/>
云不如歸去即此　山堂肆考蠟嘴生於象山似雀而<lb/>
大嘴如黄蠟色故名今呉人養此鳥能歌舞聽人曲調<lb/>
<pb n="KR3k0061_WYG_081-16a"/>
則以嘴銜紙糊臉子搬演法戲移腔換套必按音節又<lb/>
一種名鐵嘴　徐文長賦鳥曰黄頭猛以善鬭　韻府<lb/>
舂黍即黄頭鳥　潛確𩔖書畫眉似鶯而小黄黑色其<lb/>
眉如畫巧於作聲如百舌　事物紺珠珊瑚鳥大於畫<lb/>
眉好鬬　山堂肆考山胡一名山呼一名珊瑚出嶺南<lb/>
巧聲之鳥　雲間郡志十姊妺名游香俗呼相思鳥性<lb/>
狎其侣飛鳴不散　九華山志提壺蘆狀類燕子色錯<lb/>
黄褐春日則呌曰提壺蘆沽美酒人多見之　山堂肆<lb/>
<pb n="KR3k0061_WYG_081-16b"/>
考鳥有名白頭翁者形如鶺鴒其飛如燕之頡頑頭上<lb/>
有白毛身蒼色　事物紺珠白頭翁似脊令有三種一<lb/>
青白色一緑衣素襟頂毛員白如小錢愛往來花間一<lb/>
純黑身紅足朱喙首白　留青日札有小鳥飛鳴直入<lb/>
雲際翻身徑落其聲啁唧名告天子　山堂肆考告天<lb/>
子褐色似鶉而小生海上叢草中黎明時遇天晴霽則<lb/>
且飛且鳴直上雲端其聲連綿不已一云呌天子　戒<lb/>
菴漫筆半翅鳥倍大如<graphic n="KR1984" url="https://raw.githubusercontent.com/kanripo/KR-Gaiji/master/images/KR1984.png" mimeType="image/png"/>鶉肉味亦如之性極癡又謂<lb/>
<pb n="KR3k0061_WYG_081-17a"/>
之半癡亦曰癡半斤好視紅物飛不逺輙下歇人著紅<lb/>
裙襖以誘之則近身凝視不去故可得　事物紺珠山<lb/>
和尚似紫翠差大頭圓出嘉定州　山堂肆考雨道士<lb/>
鳥名亦出嘉定州　爾雅鶭澤虞注婟澤鳥似水鴞蒼<lb/>
黑色常在澤中見人輙鳴喚不去有象主守之官因名<lb/>
云俗呼為䕶田鳥　爾雅疏爰居海鳥也大如馬駒一<lb/>
名雜縣　樂動聲儀焦明至為雨備焦明水鳥也　淮<lb/>
南子寒將水禽也　田家五行喫井水禽也在夏至前<lb/>
<pb n="KR3k0061_WYG_081-17b"/>
鳴主旱　交州志鸏䴀水鳥也即越王鳥出九真交阯<lb/>
大如孔雀喙長尺餘南人以為飲器　丹鉛録鸏䴀即<lb/>
今鶴頂世以此為杯　竺法真登羅山疏越王鳥狀似<lb/>
鳶口勾末可受二升許南人以為酒器珍於文螺不踐<lb/>
地不飲江湖不唼百草不下餌蟲魚惟噉木葉糞似薰<lb/>
陸香南人遇之既以為香又治襍瘡　瀛涯勝覽舊港<lb/>
國有鶴頂鳥大於鴨毛黒脛長腦骨厚寸餘内黄外紅<lb/>
俱鮮麗可愛　華夷鳥獸考鸊鷈膏主耳聾滴耳中又<lb/>
<pb n="KR3k0061_WYG_081-18a"/>
主刀劍令不鏽以膏塗之水鳥也如鳩鴨脚連尾不能<lb/>
陸行常在水中人至即沉或擊之便起　庶物異名疏<lb/>
箴疵鳥也見上林賦張楫注云箴疵似魚虎而蒼黑色<lb/>
　鳥獸續考瀛之水有鳥曰謾畫𩔖鳬奔走水上不問<lb/>
水腐泥沙必唼唼然盡索之而後已無一息少休　丹<lb/>
鉛總録信天翁鳥名滇中有之其鳥食魚而不能捕俟<lb/>
魚鷹所得偶墜者拾食之　李時珍本草信天縁俗名<lb/>
青翰又名青莊　事物紺珠鶄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音精舂俗音青莊</hi>似鷺而大<lb/>
<pb n="KR3k0061_WYG_081-18b"/>
青色　松江志青<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>出藪澤頗肥俗云水裏鯧岸上<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　六書故有鳥似百舌長喙善食魚越人謂之鵮<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
事物紺珠水<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音扎</hi>雜毛出昆明池水際<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鵊海鳥大如<lb/>
鸛喙長八寸潮上即鳴聲如嘯天欲風雨内喙土中向<lb/>
風海師以為候白駮如盧鷀頭如蛇頸長頂白冬月羽<lb/>
毛落盡棲溪岸木上卒遇人不能去則自擲水中汩沒<lb/>
如常　三蒼鶂善高飛似鴈目相擊而孕吐而生子其<lb/>
毛蒼白春秋書六鷁退飛過宋都即此鳥也　禽經白<lb/>
<pb n="KR3k0061_WYG_081-19a"/>
鷁相眡而孕　爾雅注烏<graphic n="KR1410" url="https://raw.githubusercontent.com/kanripo/KR-Gaiji/master/images/KR1410.png" mimeType="image/png"/>水鳥也似鶂而短頸腹翅<lb/>
紫白背上緑色　爾雅顛蟁母注似烏<graphic n="KR1410" url="https://raw.githubusercontent.com/kanripo/KR-Gaiji/master/images/KR1410.png" mimeType="image/png"/>而大黄白雜<lb/>
文鳴如鴿聲今江東呼為蚊母俗説此鳥常吐蚊故以<lb/>
名云　嶺表録異蚊母形如青鷁嘴大而長於池塘捕<lb/>
魚而食毎呌一聲則有蚊蚋飛出其口俗云採其翎為<lb/>
扇可辟蚊子亦呼為吐蚊鳥　臨海異物志蜜母鳥凡<lb/>
一飛舉蜜蜂輙羣隨之正月旦為蜜蜂周行諸山求可<lb/>
安處密母入蜂中宿也　山海經發鳩之山有鳥焉其<lb/>
<pb n="KR3k0061_WYG_081-19b"/>
狀如烏文首白喙赤足名曰精衛其鳴自詨是炎帝之<lb/>
少女名曰女娃遊於東海溺而不返故為精衛常銜西<lb/>
山之木石以堙於東海　述異記左思魏都賦精衛銜<lb/>
木石以填海怨溺死故也海畔俗説精衛無雄耦海燕<lb/>
而生生雌狀如精衛生雄狀如海燕今東海畔精衛誓<lb/>
水處猶存溺於此川誓不飲其水一名誓鳥一名怨禽<lb/>
又名志鳥俗名為帝女　古今注楚魂鳥一名亡魂或<lb/>
云楚懐王與秦昭王㑹於武闗為秦所執囚咸陽不得<lb/>
<pb n="KR3k0061_WYG_081-20a"/>
歸卒死於秦後於寒食月夜人見於楚化而為鳥名楚<lb/>
魂　拾遺記永平元年常山郡獻傷魂鳥狀如雞毛色<lb/>
似鳯帝惡其名棄而不納復愛其毛羽當時博物者云<lb/>
黄帝殺蚩尤有貙虎誤噬一婦人七日氣不絶黄帝哀<lb/>
之葬以重棺石槨有鳥翔其冡上其聲自呼為傷魂則<lb/>
此婦人之靈也時人疾此鳥名使常山郡國彈射驅之<lb/>
至晉初改其名為相𢎞　臨海異物志<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䲴鳴聲哀俗<lb/>
云繼母欲嫁因㸑使人守之母遂不還兒因呼母言<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR3k0061_WYG_081-20b"/>
焳也　南康記歸美山有石室色如黄金號為金室有<lb/>
鸀鳥形色鮮潔自愛羽毛其隻者或鑒水向影悲鳴自<lb/>
絶方知孤鸞對鏡為不虚矣　彚苑詳註思婦鳥名昔<lb/>
有人思婦登此山絶望愁忿而死故以為名　廣陵異<lb/>
物志木客鳥大如雀數千百頭為羣飛集有度不與衆<lb/>
鳥相厠俗云木客化也白黄文者謂之君長左翼後有<lb/>
綬飛特高而正赤者在前謂之伍伯居前正黑者謂之<lb/>
鈴下緗色而頳雜者謂之功曹左脇有白帶似鞶囊者<lb/>
<pb n="KR3k0061_WYG_081-21a"/>
謂之主簿長次君後其伍曹官屬各有章色土人次第<lb/>
呼之凡飛不過百餘步　水經注鄭𤣥云鳥鼠之山有<lb/>
鳥焉與鼠飛行鳥名為鵌似鵽而黄黑色鼠如家䑕而<lb/>
短尾穿地而共處䑕内而鳥外孔安國曰共為雌雄杜<lb/>
彦逹曰同穴山宿養子互相哺食大乃止張晏言不相<lb/>
牝牡因以名山　山海經鍾山有神其子曰鼓其狀人<lb/>
面而龍身是與欽䲹殺葆江於崑崙之陽<hi>葆或作祖</hi>帝乃戮<lb/>
之鍾山之東曰<graphic n="KR3327" url="https://raw.githubusercontent.com/kanripo/KR-Gaiji/master/images/KR3327.png" mimeType="image/png"/>崖欽䲹化為大鶚其狀如鵰而黑文<lb/>
<pb n="KR3k0061_WYG_081-21b"/>
白首赤喙而虎爪其音如晨鵠見則有大兵鼓亦化為<lb/>
鵕鳥狀如鴟赤足而直喙黄文而白首其音如鵠見則<lb/>
其邑大旱　山海經青丘之山有鳥焉其狀如鳩名曰<lb/>
灌灌佩之不惑丑陽之山有鳥焉其狀如鳥而赤足名<lb/>
曰䳅鵌<hi>音如枳相之枳</hi>可以禦火崌山有鳥狀如鴞赤身白首<lb/>
名曰竊脂符愚山有鳥名鴖其狀如翠赤喙俱可衛火<lb/>
松果山有鳥名曰䳋渠狀如山雞黑身赤足可以己𦢊<lb/>
<hi>𦢊謂皮皺起也</hi>馬成山有鳥狀如烏首白身青足黄名鶌鶋食<lb/>
<pb n="KR3k0061_WYG_081-22a"/>
之不饑小侯山有鳥狀如烏而白文名曰鴣<graphic n="KR2570" url="https://raw.githubusercontent.com/kanripo/KR-Gaiji/master/images/KR2570.png" mimeType="image/png"/>軒轅山<lb/>
有鳥狀如梟而白首其名曰黄鳥其鳴自詨食之不妬<lb/>
有鳥狀如雞而䑕毛其名䖪䑕見則其邑大旱有鳥狀<lb/>
如鳧而䑕尾善登木其名曰絜鉤見則其國多疫廆山<lb/>
有鳥狀如山雞而長尾赤如丹火而青喙名曰鴒䳩服<lb/>
之不眯支離之山有鳥其名曰嬰勺其狀如鵲赤足赤<lb/>
目赤喙白身其尾若勺其鳴自呼堇理之山有鳥其狀<lb/>
如鵲青身白喙白目白尾名曰青耕可以禦疫其鳴自<lb/>
<pb n="KR3k0061_WYG_081-22b"/>
呌天帝山有鳥如鶉黑文赤翁名曰<graphic n="KR2253" url="https://raw.githubusercontent.com/kanripo/KR-Gaiji/master/images/KR2253.png" mimeType="image/png"/>食之已痔<hi>注<graphic n="KR2253" url="https://raw.githubusercontent.com/kanripo/KR-Gaiji/master/images/KR2253.png" mimeType="image/png"/>讀礫</hi>
<hi>翁音甕頸下毛也</hi>蔓聨山有鳥羣居朋飛毛如雌雉名曰鵁其<lb/>
鳴自呼食之已風英山有鳥其狀如鶉黄身而赤喙其<lb/>
名曰肥遺食之已癘可以殺蟲有鳥狀如翟而赤名曰<lb/>
胜<hi>音姓</hi>遇是食魚其音如録見則其國大水有鳥名曰鴢<lb/>
其狀如鳧青色而赤目赤尾食之宜子有鳥狀如雉而<lb/>
文首白翼黄足名曰白鵺食之己嗌痛可以已痸<hi>痸痴病也</hi>
　王㑹圖竒翰國貢善芳頭若雄雞佩之令人不眯<lb/>
<pb n="KR3k0061_WYG_081-23a"/>
韓子鳥有周周者首重而屈尾將欲飲於河則必顚乃<lb/>
銜羽而飲　爾雅鳭鷯剖葦注好剖葦皮食其中蟲因<lb/>
名云江東呼蘆虎似雀青斑長尾　説苑晉平公出朝<lb/>
有鳥環平公不去平公顧謂師曠曰是鳯耶曠對曰東<lb/>
方有鳥名曰端𤦺<hi>一作諫珂</hi>憎鳥而愛狐今吾君必衣狐裘<lb/>
而朝乎平公曰然　列女傳南方有鳥名曰乾吉食其<lb/>
子不擇肉子常不遂　雜俎秦中山谷間有鳥如梟色<lb/>
青黄肉翅好食烟見人即驚落𨼆草穴中嘗露身其聲<lb/>
<pb n="KR3k0061_WYG_081-23b"/>
如嬰兒啼名曰老<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>　物𩔖相感志形雈鳥見人輙以<lb/>
嘴啄石自圖畫其形容而去也　物𩔖相感志大秦國<lb/>
一名拂林國有鳥狀𩔖鵞其毛色嫩緑在王邊倚枕上<lb/>
坐毎一進食有毒其鳥輙鳴者也　酉陽雜俎岢嵐鳥<lb/>
出河西赤塢鎮狀如鳥而大飛翔於陣上戰多不利<lb/>
事林廣記大食勿拔國毎嵗春末有等飛禽自天而降<lb/>
不知出沒白如絲鷯大如家雀肥甚而味極佳毎旦天<lb/>
明即四散飛泊日出則絶不見影國人張羅殺食之惟<lb/>
<pb n="KR3k0061_WYG_081-24a"/>
春暮一月有之交夏則絶　廣博物志鶟鶘鳥似雉青<lb/>
身白首　紫桃軒雜綴杜少陵七歌之四曰嗚呼四歌<lb/>
兮歌四奏竹林為我啼清晝竹林本鳥名同州有之色<lb/>
正青如雀善啼杜老本用此後注者乃改作林猿非<lb/>
説文餔豉鳥名䳀也　庶物異名疏溷章鳥名七𤼵云<lb/>
溷章白鷺孔雀鶤鵠含閵鳥似鴝鵒而色黄見經史直<lb/>
音山菌子鳥名生江東山林間如小雞無尾見應菴隨<lb/>
筆　事物紺珠阿鵴鳥似烏嘴赤出合火山蝦蟆䕶多<lb/>
<pb n="KR3k0061_WYG_081-24b"/>
在田中頭有冠色蒼足赤形如鷺迦蘭陀出西蕃形如<lb/>
鵲羣棲竹林好音鷂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>出夫容山愛形顧影不自匿為<lb/>
人得鎻幅鳥羽細𦂳其毳織為布紋如紈綺名𤨏伏十<lb/>
二紅小於鶉蒼背花翅紅腹遊鳥大如鵞色黑以青絲<lb/>
繫竹竿呼之即來入手俗云東海神所畜不可傷　爾<lb/>
雅注老鵵木兔也似鴟鵂而小兔頭有角毛脚夜飛好<lb/>
食雞　楊慎外集絲鷯大如鸛俗訛為慈老　山堂肆<lb/>
考黄鳭形似百舌灰黑色雀行性躁好鳴叢林間又名<lb/>
<pb n="KR3k0061_WYG_081-25a"/>
漱糠鳥天將雨則鳴或云此鳥下枝傳上而鳴則晴上<lb/>
枝傳下而鳴則雨　田家雜占夜間聽九霄遥鳥呌卜<lb/>
風雨　事物紺珠章渠一名庸渠似鳧灰色雞脚俗呼<lb/>
<graphic n="KR1860" url="https://raw.githubusercontent.com/kanripo/KR-Gaiji/master/images/KR1860.png" mimeType="image/png"/>雞水雞　五侯鯖<graphic n="KR1860" url="https://raw.githubusercontent.com/kanripo/KR-Gaiji/master/images/KR1860.png" mimeType="image/png"/>雞形似鷺金頂紅觜肉味香脆<lb/>
柔美甲于水陸之鳥須骨可噉食品之珍竒毎來於三<lb/>
月三日前去於九月九日前來則夜至羣飛之聲如雷<lb/>
　　　異鳥<lb/>
神異經崑崙銅柱有鳥名希有南向張左翼覆東王公<lb/>
<pb n="KR3k0061_WYG_081-25b"/>
右翼覆西王母其喙赤目黄如金其肉苦鹹仙人甘之<lb/>
　水經注希有背上小處無羽一萬九千里西王母嵗<lb/>
登翼上之東王公也　山海經王母山沃野有三青鳥<lb/>
赤首黑目一名大<graphic n="KR1916" url="https://raw.githubusercontent.com/kanripo/KR-Gaiji/master/images/KR1916.png" mimeType="image/png"/>一名少<graphic n="KR1916" url="https://raw.githubusercontent.com/kanripo/KR-Gaiji/master/images/KR1916.png" mimeType="image/png"/>一名青鳥注三鳥皆西<lb/>
王母所使　藝文類聚山海經曰三危之山有青鳥居<lb/>
之青鳥主為西王母取食者别自棲息於此山也　酉<lb/>
陽雜俎齊郡函山有鳥足青嘴赤素翼絳顙名王母使<lb/>
者昔漢武帝登此山得玉函長五寸帝下山玉函忽化<lb/>
<pb n="KR3k0061_WYG_081-26a"/>
為白鳥飛去世傳山上有王母藥函常令鳥守之　嫏<lb/>
嬛記西王母有三鳥一曰青鍾二曰鶴三曰燕子常令<lb/>
三鳥送書於漢武帝也　起世經龍𩔖有四種生卵生<lb/>
胎生濕生化生亦有四種生金翅鳥食之欲搏取龍時<lb/>
以兩翅扇海令開乃銜出　法華經偈頌聖主天中王<lb/>
迦陵頻伽聲注迦陵頻伽妙音鳥也鳥未出殻時即𤼵<lb/>
音㣲玅一切天人聲皆不及唯佛音𩔖之故以取况<lb/>
釋氏書極樂國有迦陵頻伽共命之鳥晝夜六時出和<lb/>
<pb n="KR3k0061_WYG_081-26b"/>
雅音注頻伽此云妙音未出殻時已有音聲超衆鳥故<lb/>
共命亦云命命亦云生生梵語耆婆耆婆迦二首一身<lb/>
報同識異謂是釋迦調逹宿因雪山有二頭鳥一曰迦<lb/>
婁嗏一曰優婆迦婁嗏是也　法苑珠林自炎摩天以<lb/>
上悉無象馬四足衆生唯有教放逸鳥實語鳥赤水鳥<lb/>
等與諸天為師若見諸天放逸即來訶責　王融曲水<lb/>
序注天山有神鳥也識歌舞名曰帝江　宋書神鳥者<lb/>
赤神之精也知音聲清濁和調者也雖赤色而備五彩<lb/>
<pb n="KR3k0061_WYG_081-27a"/>
雞身鳴中五音肅肅雍雍喜則鳴舞樂幽𨼆風俗從則<lb/>
至　三輔黄圖飛廉神禽也能致風氣身似鹿頭如雀<lb/>
有角而蛇尾文若豹　焦氏筆乗飛龍鳥名鳯頭龍尾<lb/>
其文五色以象五方一名飛廉一名龍雀漢銅鑄其象<lb/>
以彰瑞應　符子晏子曰臣聞琬琰之外有鳥焉曰金<lb/>
翅民謂為羽豪其為鳥也非龍肺不食非鳯血不飲<lb/>
拾遺記魏明帝時昆明國貢𠻳金鳥形如雀而黄色羽<lb/>
毛柔密帝畜之靈禽之園飴以真珠飲以龜腦鳥常吐<lb/>
<pb n="KR3k0061_WYG_081-27b"/>
金屑如粟鑄之可以為器此鳥畏霜雪乃起小屋處之<lb/>
名曰辟寒臺用水晶為户牖使内外通光又瀛洲有鳥<lb/>
如鳯身紺翼丹名藏珠毎鳴翔而吐珠累斛　洞冥記<lb/>
元封五年勒畢國貢細鳥以方尺之玉籠盛數百頭形<lb/>
如大蠅狀似鸚鵡聲聞於數里之間如黄鵠之音也國<lb/>
人常以此鳥候時亦名曰候日蟲帝置之於宫内旬日<lb/>
而飛盡帝惜求之不復得明年見細鳥集帷幄或入衣<lb/>
袖嬪妃皆悦之有鳥集其衣者輙䝉愛幸至漢武帝末<lb/>
<pb n="KR3k0061_WYG_081-28a"/>
稍稍自死人猶愛其皮服其皮者多為丈夫所媚　宋<lb/>
書同心鳥王者德及遐方四夷合同則至　瑞應圖比<lb/>
翼鳥者王者德及高逺則至　爾雅注山海經云崇吾<lb/>
山有鳥狀如鳬一翼一目相得乃飛名曰蠻蠻郭云比<lb/>
翼鳥也色青赤不比不得飛爾雅作鶼鶼者正謂相比<lb/>
也　拾遺記比翼鳥多力狀似鵲銜南海之丹泥巢崑<lb/>
岑之𤣥木　博物志比翼鳥一青一赤在參嵎山一云<lb/>
結胷國有比翼鳥　水經注林邑城外香桂成林時禽<lb/>
<pb n="KR3k0061_WYG_081-28b"/>
異羽翔集間闗兼比翼鳥不比不飛鳥名歸飛鳴聲自<lb/>
呼　嫏嬛記南方有比翼鳥飛止飲啄不相分離雄曰<lb/>
野君雌曰觀諱總名曰長離言長相離著也此鳥能通<lb/>
宿命死而復生必在一處　張華禽經注一足鳥一名<lb/>
商羊字綂曰商羊一足鳥天將雨則飛鳴　家語齊有<lb/>
一足鳥飛集殿前舒翅而跳齊人訪諸孔子孔子曰鳥<lb/>
名商羊昔童兒有屈一脚振迅兩臂而跳且謡曰天將<lb/>
大雨商羊鼓舞　正字通明永樂中西域進獨脚異鳥<lb/>
<pb n="KR3k0061_WYG_081-29a"/>
上以問解縉對曰此名商羊左肋有肉鼓右肋有内鐘<lb/>
伐鼓則舞考鐘則鳴試之果然　山海經章峩之山有<lb/>
鳥焉其狀如鶴一足赤文青質而白喙名曰畢方見則<lb/>
其邑有譌火<hi>尚書故實云武帝時有獨足鶴人皆不知以為怪異東方朔奏曰此山海經所謂畢</hi>
<hi>方鳥也驗之果是</hi>復州之山有鳥焉其狀如鴞而一足彘尾其<lb/>
名曰跂踵見則其國大疫羭次之山有鳥焉其狀如梟<lb/>
人面而一足名曰槖<graphic n="KR1446" url="https://raw.githubusercontent.com/kanripo/KR-Gaiji/master/images/KR1446.png" mimeType="image/png"/>冬見夏蟄服之不畏雷　南史<lb/>
陳后主時有鳥一足集其殿庭以觜畫地成文曰獨足<lb/>
<pb n="KR3k0061_WYG_081-29b"/>
上高臺盛草變為灰欲知我家處朱門當水開　臨海<lb/>
志獨足鳥文身赤口晝伏夜飛聲如人嘯將雨則鳴<lb/>
河圖鳥一足名獨立見則主勇强　山海經互人之國<lb/>
有青鳥身黄赤足六首名曰<graphic n="KR2608" url="https://raw.githubusercontent.com/kanripo/KR-Gaiji/master/images/KR2608.png" mimeType="image/png"/>鳥翠山其鳥多鸓狀如<lb/>
鵲赤黑兩首四足可以禦火有鳥焉其狀如雞而三首<lb/>
六目六足三翼其名曰<graphic n="KR2112" url="https://raw.githubusercontent.com/kanripo/KR-Gaiji/master/images/KR2112.png" mimeType="image/png"/>
                    <graphic n="KR1872" url="https://raw.githubusercontent.com/kanripo/KR-Gaiji/master/images/KR1872.png" mimeType="image/png"/>食之無臥梁渠之山有鳥<lb/>
焉其狀如夸父四翼一目犬尾名曰囂其音如鵲食之<lb/>
已腹痛可以止衕首山有谷曰機谷多䭾鳥<hi>音如鉗<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>之<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>
                    </hi>其<lb/>
<pb n="KR3k0061_WYG_081-30a"/>
狀如梟而三目有耳其音如録食之己墊景山有鳥焉<lb/>
其狀如虵而四翼六目三足名曰酸與其名自詨見則<lb/>
其邑有恐有鳥焉其狀如鵲白身赤尾六足其名曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
是善驚其鳴自詨三危之山有鳥焉一首三身其狀如<lb/>
<graphic n="KR2253" url="https://raw.githubusercontent.com/kanripo/KR-Gaiji/master/images/KR2253.png" mimeType="image/png"/>其名曰鴟　公羊傳其諸為其雙雙而俱至者與注<lb/>
言其雙行匹至似於鳥獸疏曰舊説雙雙之鳥一身二<lb/>
首尾有雌雄隨便而偶常不離散故以喻焉　集異志<lb/>
咸通中呉越有異鳥極大四身三足鳴山林其聲曰羅<lb/>
<pb n="KR3k0061_WYG_081-30b"/>
平占曰國有兵人相食此後荒亂相繼　酉陽雜俎大<lb/>
厯八年大鳥見武功羣噪之行營將張自芬射𫉬之肉<lb/>
翅狐首四足足有爪廣四尺狀𩔖蝙蝠　續博物志江<lb/>
浙間有飛生鳥狐首肉翅四足如獸飛而生子即隨母<lb/>
後難産者以其爪置之胸腹間立效　事物紺珠菘節<lb/>
鳥出終南山如雀䑕尾四脚　山海經有五色之鳥人<lb/>
面有髮爰有青鴍<hi>音文</hi>黄鷔<hi>音敖</hi>青鳥黄鳥其所集者其國<lb/>
亡有鳥焉其狀如雌雉而人面見人則躍名曰竦斯有<lb/>
<pb n="KR3k0061_WYG_081-31a"/>
鳥焉其狀如烏人面名曰□鶡宵飛而晝伏食之已暍<lb/>
有鳥焉其狀如鴞而人面蜼身犬尾其鳴自號見則其<lb/>
邑大旱禱過之山有鳥焉其狀如鵁而白首三尺人面<lb/>
其名曰瞿如奇肱國之北女祭女戚國有䳐鳥人面鹿<lb/>
臺之山有鳥焉其狀如雄雞而人面名曰鳬徯其名自<lb/>
呌見則有兵有鳥焉其狀如鴟而人足名曰數斯食之<lb/>
已癭柜山有鳥狀如鴟人手音如痺名鴸見則縣多放<lb/>
士　拾遺記幽州之墟羽山之北有善鳴之禽人面鳥<lb/>
<pb n="KR3k0061_WYG_081-31b"/>
喙八翼一足毛色如雉行不踐地名曰青鸐其聲如鐘<lb/>
磬笙竽也世語曰青鸐鳴時太平故盛明之世翔鳴藪<lb/>
澤音中律吕飛而不行至禹平水土棲于川岳所集之<lb/>
地必有聖人出焉自上古鑄諸鼎器皆圖象其形銘贊<lb/>
至今不絶　杜陽編大中末舒州有鳥人面緑毛觜爪<lb/>
皆紺其聲曰甘蟲因謂之甘蟲時人畫圖鬻於坊市<lb/>
庶物異名疏金吾顔師古云鳥名也主辟不祥職主先<lb/>
導執此鳥之象因以名官詩𩔖考金吾形似美人首尾<lb/>
<pb n="KR3k0061_WYG_081-32a"/>
似魚有兩翼其性通靈不寐　神異記不孝鳥狀如人<lb/>
身大毛有齒豬牙額上有文曰不孝口下有文曰不慈<lb/>
背上有文曰不道左脅有文曰愛夫右脅有文曰憐婦<lb/>
　北史伏盧尼在波斯西北有大河南流中有鳥其形<lb/>
似人亦有如槖駝馬者皆有翼常居水中出水便死<lb/>
山海經有鳥焉其狀如烏五彩而赤文名曰鵸䳜是自<lb/>
為牝牡食之不疽有鳥焉其狀如雌雉而五彩以文是<lb/>
自為牝牡名曰象虵　唐韻注有鳥名<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>能自為牝<lb/>
<pb n="KR3k0061_WYG_081-32b"/>
牡　廣志安息國貢大雀鴈身駝蹄蒼色舉頭高七八<lb/>
尺張翅丈餘名曰駝鳥卵如甕　魏書波斯有大鳥形<lb/>
如槖駝有兩翼飛而不能高食草與肉亦能噉火馳走<lb/>
甚疾一日能七百里　舊唐書高宗永徽中吐火羅國<lb/>
遣使獻大鳥高七尺其色𤣥足如駝有翅而能飛日行<lb/>
三百里能噉銅鐵夷俗呼為駝鳥上以太宗懐遠所致<lb/>
獻於昭陵乃刻像於陵之内　杜環經行紀大食國有<lb/>
駝鳥高四尺以上脚似駝蹄頭頸勝得人騎行五六里<lb/>
<pb n="KR3k0061_WYG_081-33a"/>
其卵大如三升器　神異經北海有大鳥其高千里頭<lb/>
文曰天維<hi>一作雞</hi>左翼文曰鷖右翼文曰勒左足在北海<lb/>
崖右足在南海崖其毛蒼其喙赤其脚黑名曰天雞一<lb/>
名鷖勒頭河東身止海北唯捕鯨魚死則北海水流不<lb/>
犯觸人不干於物或時舉翼飛其兩羽切如雷風驚動<lb/>
天地　拾遺記堯時祇支之國獻重明之鳥一名雙睛<lb/>
言雙睛在目狀如雞鳴似鳯時解落毛羽肉翮而飛能<lb/>
搏逐猛獸虎狼使妖災羣惡不能為害貽以瓊膏一嵗<lb/>
<pb n="KR3k0061_WYG_081-33b"/>
數來或數嵗不至國人莫不灑掃門户以望重明之集<lb/>
其未至之時國人或刻木或鑄金為此鳥之狀置於門<lb/>
户之間則魑魅之𩔖自然退伏今人毎嵗元日或刻木<lb/>
鑄金或畫雞牖上此之遺像也　晉書趙王倫僣位殿<lb/>
上有異鳥不知名有素衣小兒言服劉鳥明旦失人鳥<lb/>
所在倫目有瘤時以為妖　大業拾遺煬帝征遼回次<lb/>
於桞城郡之望海鎮步出觀望有大鳥二素羽丹觜狀<lb/>
同鶴鷺出自霄漢翻翔雙下高一丈四五尺長八九尺<lb/>
<pb n="KR3k0061_WYG_081-34a"/>
徘徊馴擾翔舞御營勅著作佐郎虞綽製瑞鳥銘以進<lb/>
　山海經當扈鳥出上申之山狀如雉以髯飛食之不<lb/>
眴目　拾遺記有鳥名鴻鵞色似鴻形如禿鶖腹内無<lb/>
腸羽翮附骨而生無皮肉也雄雌相眄則生産　山海<lb/>
經有鳥焉其狀如雞而白首䑕足而虎爪其名曰鬿雀<lb/>
食人菜山有鳥名羅羅是食人　朝野僉載真臘國有<lb/>
葛浪山高萬丈半腹有洞先有浪鳥狀似老鴟大如駱<lb/>
駞人過即攫而食之騰空而去百姓苦之真臘王取大<lb/>
<pb n="KR3k0061_WYG_081-34b"/>
牛肉中安小劍子兩頭尖利令人載行鳥攫而吞之乃<lb/>
死無復種矣　山海經有鳥焉其狀如蜂大如鴛鴦名<lb/>
欽原蠚鳥獸則死蠚木則枯又虢山其鳥多寓狀如䑕<lb/>
而鳥翼其音如羊可以禦兵　鳥獸考南金山有師子<lb/>
禽其毛黄赤而光鮮耳小若鳴時地動石裂也　杜陽<lb/>
編唐順宗朝拘彌國貢二鳥純黒色似燕聲清厲不𩔖<lb/>
常鳥置於火中火即自散去　酉陽雜俎鸛鷒一名墮<lb/>
羿形似鵲人射之則銜矢反射人　潄石閒談稀差者<lb/>
<pb n="KR3k0061_WYG_081-35a"/>
南中鳥也數十年一至至期則雌雄繞𣗳而飛不止數<lb/>
日忽一接遺精在地人掘而乾之食一毫足助一夕之<lb/>
歡　墨客揮犀河州有禽名骨托狀𩔖鵰高三尺許以<lb/>
名自呼食鐵石郡守毎致輙出示客或疑鐵石至堅非<lb/>
可食之物乃取三寸白石繫於絲繩擲其前即啄而吞<lb/>
之良久牽出視石已軟爛如泥矣　外荒記南海去㑹<lb/>
稽三千里有狗國國中有飛涎鳥似䑕兩翼如鳥而脚<lb/>
赤毎至曉諸棲禽未散之前各各占一𣗳口中有涎如<lb/>
<pb n="KR3k0061_WYG_081-35b"/>
膠遶𣗳飛涎沾灑衆枝葉有他禽之至而如網也然乃<lb/>
食之如竟去不𫉬即空中逐而涎惹之無不中焉人若<lb/>
捕得脯治渇其涎毎布後半日即乾自落落即布之<lb/>
法苑珠林越地深山中有鳥大如鳩青色名曰冶鳥穿<lb/>
大𣗳作巢如五六升器户口徑數寸周飾以土堊赤白<lb/>
相分狀如射侯伐木者見此𣗳即避之去或夜冥不見<lb/>
鳥鳥亦知人不見便鳴喚云咄咄上去明日便急上去<lb/>
咄咄下去明日便宜急下若不使去但言笑而已者人<lb/>
<pb n="KR3k0061_WYG_081-36a"/>
可止伐也若有穢惡及其所止者則有虎通夕來守人<lb/>
不去便傷害人此鳥白日見其形是鳥也夜聽其鳴亦<lb/>
鳥也時有觀樂者便作人形長三尺至澗中取石蟹就<lb/>
人火炙之人不可犯也越人謂此鳥是越祝之祖　謝<lb/>
承後漢書楊震卒未葬有大鳥五色高丈餘從天飛下<lb/>
到震棺前舉頭悲鳴淚出沾地至葬日冲升天上　清<lb/>
尊録崔嗣復宿僧寺夜見一物如鶴色蒼黑目烱烱如<lb/>
燈鼓翅大呼甚厲嗣復皇恐僧曰藏經有之此新死屍<lb/>
<pb n="KR3k0061_WYG_081-36b"/>
氣所變號隂摩羅鬼　宣室志俗傳人之死凡數日當<lb/>
有禽自柩中而出者曰殺太和中有鄭生者常於隰川<lb/>
與郡官獵於野有網得一巨鳥色蒼高五尺餘主將命<lb/>
解而視之忽無所見生驚即訪里中民詢之民有對者<lb/>
曰里中有人死且數日卜人言今日殺當去其家伺而<lb/>
視之有巨鳥蒼色自柩中出君之所𫉬果是乎<lb/>
　<lb/>
　格致鏡原卷八十一<lb/>
</p>
<p>
</p>
  </div>
</body>
</text>
</TEI>
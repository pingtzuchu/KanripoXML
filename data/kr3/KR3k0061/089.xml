<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷八十九</head>
    <p>
<pb n="KR3k0061_WYG_089-1a"/>
欽定四庫全書<lb/>
　格致鏡原卷八十九　　　大學士陳元龍撰<lb/>
　　獸類<hi>八</hi>
　　　諸獸<lb/>
爾雅西方有比肩獸焉與卭卭岠虛比為卭卭岠虛齧<lb/>
甘草即有難卭卭岠虛負而走其名謂之蟨註呂氏春<lb/>
秋曰北方有獸其名為蟨䑕前而兔後趨則頓走則顚<lb/>
然則卭卭岠虛亦宜䑕後而兔前前高不得取甘草故<lb/>
<pb n="KR3k0061_WYG_089-1b"/>
須蟨食之今鴈門廣武縣夏屋山中有獸形如兔而大<lb/>
相負共行土俗名之為蟨䑕　庶物異名疏山海經平<lb/>
丘有素獸如馬曰蛩蛩郭璞曰即蛩蛩巨虛也一走百<lb/>
里尸子曰距虛不擇地而走急就注似馬而有青色一<lb/>
曰距虛似驘而小孫子曰北方有獸名蹶前足䑕後足<lb/>
兔食得甘草必齧以遺蛩蛩距虛蛩蛩距虛見人将來<lb/>
必負蹶以走蹶非性心愛蛩蛩距虛也為假足也二獸<lb/>
者亦非性心愛蹶也為其得甘草而遺之也沈括謂蟨<lb/>
<pb n="KR3k0061_WYG_089-2a"/>
亦曰蛩蛩巨虛劉勰曰蛩蛩巨虛其實一獸因其詞煩<lb/>
分而為二袁孝政注云蛩蛩前足長巨虛後足長其獸<lb/>
出鴈山見人即巨虛負蛩蛩而走諸説不同録以並考<lb/>
　通志昆蟲略爾雅曰驨如馬一角不角者騏驨音擕<lb/>
郭云元康八年九眞郡獵一獸大如馬一角角如鹿茸<lb/>
此即驨也今深山中人時或見之亦有無角者　山海<lb/>
經隄山有獸焉其狀如豹而文身名曰狕歸山有獸焉<lb/>
其狀如麢羊而四角馬尾而有距其名曰䮝善還<hi>還旋旋舞</hi>
<pb n="KR3k0061_WYG_089-2b"/>
<hi>也</hi>其鳴自訆甘棗之山有獸焉其狀<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音虺</hi>䑕而文題其<lb/>
名曰㔮<hi>音那</hi>食之已癭中曲之山有獸焉其狀如馬而白<lb/>
身黒尾一角虎牙爪音如鼓其名曰駮是食豹可以禦<lb/>
兵羭次之山有獸焉其狀如禺而長臂善投名曰囂黄<lb/>
山有獸焉其狀如牛而蒼黒大目其名曰<graphic n="KR2261" url="https://raw.githubusercontent.com/kanripo/KR-Gaiji/master/images/KR2261.png" mimeType="image/png"/>
                    <hi>音敏</hi>玊山有<lb/>
獸焉其狀如犬而豹文其角如牛<hi>或作羊</hi>其名曰狡其音<lb/>
如吠犬見則其國大穰<hi>晉太康七年卲陵扶夷縣檻得一獸狀如豹文有二角無前兩</hi>
<hi>脚時人謂之狡疑非此</hi>即公之山有獸焉其狀如龜而白身赤頭<lb/>
<pb n="KR3k0061_WYG_089-3a"/>
名曰蛫是可以禦火釐山有獸焉名曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音蒼頡之頡</hi>其狀<lb/>
如獳犬而有鱗其毛如彘鬛依軲之山有獸焉其狀如<lb/>
犬虎爪有甲其名曰獜善駚<graphic n="KR3152" url="https://raw.githubusercontent.com/kanripo/KR-Gaiji/master/images/KR3152.png" mimeType="image/png"/>食者不風樂馬之山有<lb/>
獸焉其狀如彚赤如丹火其名曰<graphic n="KR2672" url="https://raw.githubusercontent.com/kanripo/KR-Gaiji/master/images/KR2672.png" mimeType="image/png"/>見則其國大疫扶<lb/>
豬之山有獸焉其狀如貉而人目<hi>貉或作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>古字</hi>其名曰䴦<hi>音銀</hi>
<hi>或作麋</hi>　曲禮卜筮者所以使民别嫌疑定猶與也註疏<lb/>
猶獸名玃屬與<hi>豫通</hi>亦獸名𧰼屬此二獸進退多疑人多<lb/>
疑惑者似之故謂之猶與　説文<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>𩔖犬腰以上黄腰<lb/>
<pb n="KR3k0061_WYG_089-3b"/>
以下黒食母猴　儀禮在國中射𣗳皮注𣗳獸名謂皮<lb/>
作𣗳形以射之　述異記南康郡有君山高秀重疊有<lb/>
𩔖臺榭名曰女媧宮有獸名格似猩猩之形自知吉凶<lb/>
人無機愛之則可馴狎欲執害之則去不來　庶物異<lb/>
名疏峷<hi>音森</hi>獸名狀如狗有角文身五彩司馬彪云　詩<lb/>
義疏魚獸似豬東海有之一名魚貍其皮背上斑文腹<lb/>
下純青今以為弓鞬歩叉者也其皮雖乾燥以為弓鞬<lb/>
矢服經年海水将潮及天将雨其毛皆起水潮還及天<lb/>
<pb n="KR3k0061_WYG_089-4a"/>
晴其毛復如故雖在數千里外可以知海水之潮氣自<lb/>
相感也　蘇鶚演義蚩者海獸也漢武帝作栢梁殿有<lb/>
上疏者云蚩尾水之精能辟火災可置之堂殿今人多<lb/>
作鴟字　宋書<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者幽隠之獸也有明王則來為時辟<lb/>
除災害　通志昆蟲略贙有力郭璞云西海大秦國有<lb/>
養者似狗多力獷惡　物𩔖相感志㹼獸出江南武林<lb/>
山狀如獅子蒼黒色常瞑目聳耳一足攀林杪若猿猴<lb/>
軰逢之雖多羣輙不能動皆叩頭久則推一猴與食之<lb/>
<pb n="KR3k0061_WYG_089-4b"/>
去則羣走而竄伏終日矣　楊愼外集石㹼俗名尖孫<lb/>
食猴者　庶物異名疏石榖似狢而形短常捕取猴猿<lb/>
見風土記　物𩔖相感志<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>獸出海中以髓入油中其<lb/>
油沾水水中火上不可救止用酒噴之即滅愼於屋下<lb/>
藏之　彚苑詳註禺似獮猴而大赤目長尾善走出鵲<lb/>
山　經史直音<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>獸名似犬有文故從文也　黄衷海<lb/>
語犺獸名出暹羅之崛隴短小精悍目圓精黄木食如<lb/>
猿猱古樾蒙密者率數十巢山居夷獠畜之備驅使蒙<lb/>
<pb n="KR3k0061_WYG_089-5a"/>
以敝絮飲以醨酒食以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鮍輙喜舉族受役至死不避<lb/>
嘗令入山采鶴頂𧰼齒犀角皆如期而𫉬輸其主雖它<lb/>
姓奪之必不與舶人編竹為籠置犺所徃來之逕機取<lb/>
之以獻夷王王依犺以番綿飼犺以嘉實犺以非其主<lb/>
終不附稍近烟火淚目而死　山海經北海内有青獸<lb/>
焉狀如虎名曰羅羅踇<hi>音敏</hi>隅之山有獸焉其狀如牛而<lb/>
馬尾名曰精精空桑之山有獸焉其狀如牛而虎文其<lb/>
音如欽其名曰軨軨見則天下大水有獸焉其狀如蜂<lb/>
<pb n="KR3k0061_WYG_089-5b"/>
枝尾而反舌善呼其名曰文文䃌山有獸焉其狀如馬<lb/>
而羊目四角牛尾其音如獋狗其名曰峳峳見則其國<lb/>
多狡客㤗山有獸焉狀如豕有珠名曰狪狪其名自訆<lb/>
霍山有獸其狀如貍而白尾有鬛名曰朏朏養之可以<lb/>
巳憂　白澤圖賈朏千歲木精狀如豚食之味如狗<lb/>
山海經蛇山有獸焉其狀如狐而白尾長耳名<graphic n="KR2579" url="https://raw.githubusercontent.com/kanripo/KR-Gaiji/master/images/KR2579.png" mimeType="image/png"/>狼見<lb/>
則國内有兵譙水有獸焉其狀如貆而赤豪其音如榴<lb/>
榴其名曰孟槐可以禦凶石者之山有獸焉其狀如豹<lb/>
<pb n="KR3k0061_WYG_089-6a"/>
而文題白身名曰孟極是善伏其鳴自呼蔓聨之山有<lb/>
獸焉其狀如禺而有鬛牛尾文臂馬蹄見人則呼名曰<lb/>
足訾其鳴自呼符禺之山其獸多蔥聾其狀如羊而赤<lb/>
鬛小次之山有獸焉其狀如猨而白首赤足名曰朱厭<lb/>
見則大兵崇吾之山有獸焉其狀如禺而文臂善投名<lb/>
曰舉父尸胡之山有獸焉其狀如麋而魚目名曰妴胡<lb/>
杻陽之山有獸焉其狀如馬而白首其文如虎而赤尾<lb/>
其鳴如謡其名曰鹿蜀佩之宜子<hi>佩其皮也</hi>凡山有獸焉其<lb/>
<pb n="KR3k0061_WYG_089-6b"/>
狀如彘黄身白頭白尾名曰聞□見則天下大風鮮山<lb/>
有獸焉其狀如貘大赤喙赤目白尾見則其邑有火名<lb/>
曰移即北囂之山有獸焉其狀如虎而白身犬首馬尾<lb/>
彘鬛名曰獨𤞞梁渠之山其獸多居暨其狀如彚而赤<lb/>
毛其音如豚歴石之山有獸焉其狀如狸而白首虎爪<lb/>
名曰梁渠見則其國有大兵倚帝之山有獸其狀如鼣<lb/>
䑕白耳白喙名曰狙如見則其國有大兵餘峩之山有<lb/>
獸焉其狀如菟而鳥喙蛇尾見人則眠<hi>佯死也</hi>名曰犱狳<lb/>
<pb n="KR3k0061_WYG_089-7a"/>
北嶽之山有獸焉其狀如牛而四角人目彘耳其名曰<lb/>
諸懐音如鳴鴈昆吾之山有獸焉其狀如彘而有角其<lb/>
音如號名曰蠪蚳法獄之山有獸如犬人面名山<graphic n="KR0968" url="https://raw.githubusercontent.com/kanripo/KR-Gaiji/master/images/KR0968.png" mimeType="image/png"/>善<lb/>
投見人則笑行如矢激見則天下大風豐山有獸焉其<lb/>
狀如猨赤目赤喙黄身名曰雍和見則國有大恐鹿吳<lb/>
之山注於傍水水有獸焉名曰蠱雕天帝之山有獸焉<lb/>
狀如狗名曰谿邊席其皮者不蠱欽山有獸焉其狀如<lb/>
豚而有牙其名曰當康其鳴自呌見則天下大穰敖岸<lb/>
<pb n="KR3k0061_WYG_089-7b"/>
之山有獸焉狀如白鹿而四角名曰夫諸見則其邑大<lb/>
水柜山有獸焉其狀如豚有距其音如狗吠其名曰狸<lb/>
力見則其縣多土功長右之山有獸焉其狀如禺而四<lb/>
耳其名長右其音如吟見則郡縣大水灌題之山有獸<lb/>
焉其狀如牛而白尾其音如訆名曰那父堯光之山有<lb/>
獸焉其狀如人而彘鬛穴居而冬蟄其名曰猾褢其音<lb/>
如斲木見則縣有大繇苦山有獸名曰山膏其狀如逐<lb/>
<hi>即豚字</hi>赤若丹火善詈帶山有獸名曰䑏<hi>音歡</hi>疏如馬一角<lb/>
<pb n="KR3k0061_WYG_089-8a"/>
有錯可以辟火陽山有獸名曰領胡如牛而赤尾其頸<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>狀如勾瞿其鳴自詨食之已狂臯塗之山有獸如鹿<lb/>
而白尾馬足名曰<graphic n="KR1649" url="https://raw.githubusercontent.com/kanripo/KR-Gaiji/master/images/KR1649.png" mimeType="image/png"/>如　爾雅闕洩多狃疏闕洩獸名<lb/>
其脚多狃狃指也　高誘呂覽注堂祥不庭岐母羣抵<lb/>
天翟皆獸名　庶物異名疏述蕩獸名覽述蕩之掔高<lb/>
誘曰掔踏也威夷力弱獸也爾雅威夷長脊而泥泥弱<lb/>
也劣弱少才力也時善好登山峰之獸爾雅曰時善椉<lb/>
嶺　上林賦格蝦蛤鋋猛氏注蝦蛤猛氏皆獸名今蜀<lb/>
<pb n="KR3k0061_WYG_089-8b"/>
中有獸狀如熊而毛淺有光澤名猛氏　郊祀志祠黄<lb/>
帝用一梟破鏡孟康注破鏡獸名食父黄帝欲絶其類<lb/>
使百吏祠皆用之破鏡如貙而虎眼　蜀地志黄腰一<lb/>
名墠㣲一名䖍已鼬身狐首生子長大羣逐其母令不<lb/>
得飲将有所求而易先此獸則不得矣　山堂肆考黄<lb/>
巢谷在漢中府金州牛山唐末黄巢作亂太白山人謁<lb/>
金州刺史云請掘此谷則賊自敗掘之得一石桶上有<lb/>
一劍中有黄腰獸獸見劍自撲而死後巢果敗　李善<lb/>
<pb n="KR3k0061_WYG_089-9a"/>
文選注蒲牢畏鯨每食於海畔鯨躍之蒲牢則鳴聲如<lb/>
鐘今人多作蒲牢之形於鐘　經史直音礋磀西方獸<lb/>
名也　物𩔖相感志却塵獸出勾驪國其獸毛色殷鮮<lb/>
光軟無比剝其皮合毛為褥則塵埃無犯唐有却塵埃<lb/>
褥是也　南蠻傳室利佛逝有獸𩔖野豕角如山羊名<lb/>
曰雩肉味美以饋膳　天中記獨歩獸出良州形如獅<lb/>
子頭尾虎豹文身黄一角行有意氣故名獨歩食草水<lb/>
可以辟羣魅　百感錄西北有獸𩔖黄䑕而短喙無目<lb/>
<pb n="KR3k0061_WYG_089-9b"/>
性狡善聴聞人足音輙逃匿有時誤聞他聲驚惶奔竄<lb/>
土人呼為瞎撞　本草陳藏噐曰骨豽獸生西番突厥<lb/>
國胡人呼為阿慈勃他你似狐而大長尾　物𩔖相感<lb/>
志梳雷波出自然山身青色一角兩枝食草木實能辟<lb/>
精魅　紺珠舍利孫黄黒色其皮可裘出女直　庶物<lb/>
異名疏阿塔必即者馬八兒國獸名至元中遣使進元<lb/>
世祖似騾而巨毛黒白間錯葢竒獸也<lb/>
　　　異獸<lb/>
<pb n="KR3k0061_WYG_089-10a"/>
山海經開明身大類虎而九首皆人面東嚮立崑崙上<lb/>
郭璞注天獸也　上林賦射遊梟櫟飛遽張揖注飛遽<lb/>
天上神獸鹿頭龍身　孫氏瑞應圖周匝<hi>宋書作印</hi>神獸也<lb/>
知星宿之變化王者徳盛則至　莊子西北方之下者<lb/>
則泆陽處之注泆陽豹頭馬尾一作狗頭　淮南子歸<lb/>
終知來注歸終神獸　天問鬿<hi>音其</hi>堆焉處注鬿堆竒獸<lb/>
也　陸綏海賦圖馬銜當蹊其狀馬首一角而龍形<lb/>
山海經天吳在<graphic n="KR1734" url="https://raw.githubusercontent.com/kanripo/KR-Gaiji/master/images/KR1734.png" mimeType="image/png"/>
                    <graphic n="KR1734" url="https://raw.githubusercontent.com/kanripo/KR-Gaiji/master/images/KR1734.png" mimeType="image/png"/>北兩水間八首人面八足八尾皆<lb/>
<pb n="KR3k0061_WYG_089-10b"/>
青黄一曰虎身十尾　路史神農時白民進藥獸人有<lb/>
疾病則撫其獸語之語畢獸輙如野外銜一草歸搗汁<lb/>
服之即愈虞卿曰黄帝師藥獸而知醫　黄帝内𫝊帝<lb/>
巡狩東至海登桓山於海濱得白澤神獸能言逹於萬<lb/>
物之情問天下鬼神之事自古精氣為物遊魂為變者<lb/>
凡萬一千五百二十種白澤言之帝令以圖寫之以示<lb/>
天下帝乃作辟邪之文以示之　𤣥池子説林少皥出<lb/>
野遇一獸牛首而人身驚告皇娥娥曰昔余聞之帝子<lb/>
<pb n="KR3k0061_WYG_089-11a"/>
牛首人身其名師親見之者百福胥臻　十洲記聚窟<lb/>
洲有辟邪天禄　瑞應圖天鹿者神靈獸也如牛身披<lb/>
肉甲五色光耀洞明王者道備則至　漢書西域傳烏<lb/>
戈地有桃㧞孟康注桃拔一名符拔似鹿長尾一角者<lb/>
或為天鹿兩角或為辟邪似虎正黄有髯耏尾端茸毛<lb/>
大如斗　後漢書章帝章和元年安息國遣使獻符拔<lb/>
形似鱗而無角　名義考桃拔符拔當作桃祓符祓以<lb/>
是獸能祓除不祥也祓誤作拔曰桃曰符者猶度朔山<lb/>
<pb n="KR3k0061_WYG_089-11b"/>
桃梗之意祓除不祥故謂之辟邪永綏百禄故謂之天<lb/>
禄漢立天禄於閣門古人置辟邪於歩搖上皆取祓除<lb/>
永綏之意　沈氏筆談至和中交趾獻麟如牛而大通<lb/>
身皆大鱗首有一角考之記傳與麟不𩔖當時有謂之<lb/>
山犀者然犀不言有鱗以子觀之殆天禄也後漢書中<lb/>
平三年鑄天禄蝦蟆於平津門外注云天禄獸名今鄧<lb/>
州南陽縣北宗資碑旁兩獸鐫其膊一曰天禄一曰辟<lb/>
邪元豐中予過鄧境聞此石獸尚在使人墨其所刻天<lb/>
<pb n="KR3k0061_WYG_089-12a"/>
禄辟邪字觀之似篆似𨽻其獸有角鬛大鱗如手掌甚<lb/>
𩔖交趾所獻異獸知其必天禄也　珍珠船大明㑹典<lb/>
三品碑葢用天禄辟邪人多不知為何物天禄一作天<lb/>
鹿一作天䴪考工記鳧氏鐘縣謂之旋注今時旋有蹲<lb/>
熊盤龍辟邪疏漢法鐘旋之上以銅篆作蹲熊及盤龍<lb/>
辟邪辟邪亦獸名古法亦當然也　宋書角端者日行<lb/>
萬八千里又曉四夷之語明君聖主在位明逹方外幽<lb/>
逺之事則奉書而至　元史元太祖提兵回回與蘇卜<lb/>
<pb n="KR3k0061_WYG_089-12b"/>
特追至印度國鐵門闗侍衛見一獸高數百丈鹿形馬<lb/>
尾緑毛而角能為人言曰此非帝世界汝主宜早還左<lb/>
右皆震懾耶律楚材曰此獸名角端乃旄星之精葢上<lb/>
天惡殺遣之以告陛下也且此獸靈異如鬼神不可犯<lb/>
願承天心宥此數國人命元主即日班師　集㣲弦超<lb/>
入㤗山遇一物如獐頭若婦人鬟髻簪珥悉具歸告智<lb/>
瓊瓊曰此方輝也五百年一見見者壽弦超果二百餘<lb/>
歲　物𩔖相感志天<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音異</hi>大如狐赤白色尾大有君臣<lb/>
<pb n="KR3k0061_WYG_089-13a"/>
父母兄弟之别行次老少食必相譲俗云天惡虎狼殘<lb/>
獸相侵生獸師以教之凡見獸必教之教之不可哀鳴<lb/>
而去天曉相率號高峰之上或曰獸師教獸不得號訴<lb/>
於天也　天中記招賢獸出摩伽陀國性善不干人形<lb/>
如獅子若國人見良賢相訪則出現　庶物異名疏草<lb/>
上飛西番獸王也裔乗曰形大如犬身似斑貓性純不<lb/>
惡獅豹等獸見之即伏於地此獸仁愛不惡而嚴　集<lb/>
韻牴<graphic n="KR3240" url="https://raw.githubusercontent.com/kanripo/KR-Gaiji/master/images/KR3240.png" mimeType="image/png"/>二獸名秉心甚靈葢忠直獸也今華表頂上者<lb/>
<pb n="KR3k0061_WYG_089-13b"/>
是　拾遺記岱輿有獸名𠻳月形似豹飲金泉之液食<lb/>
銀石之髓此獸夜噴白氣其光如月可照數十畝軒轅<lb/>
之世𫉬焉瀛州有獸名嗅石其狀如麒麟不食生卉不<lb/>
飲濁水嗅石則知有金玉吹石則開金沙寳璞粲而可<lb/>
用　鄭氏姻禮謁文贊含利<hi>一作舍利</hi>為獸亷而能謙禮義<lb/>
乃食口無譏諐　西京賦舍利颬颬化為仙車注舍利<lb/>
獸名性吐金　吹景集漢昬禮中紀舍利受福二獸解<lb/>
云舍利獸亷而謙受福獸體恭心慈此大禹山經所未<lb/>
<pb n="KR3k0061_WYG_089-14a"/>
載按蔡質漢儀云正月旦天子作九賓徹樂舍利從西<lb/>
方來戲於庭極乃畢入殿前激水化為比目魚隋書音<lb/>
樂志云大業二年追四方散樂大集東都有舍利獸先<lb/>
來跳躍激水滿衢云云小本彌陀云鸚鵡舍利疏稱梵<lb/>
語舍利此云鶖鷺則舍利復是羽族矣受福不見他書<lb/>
惟南齊志云玉輅漆畫輪受福輠又云金塗受福望龍<lb/>
諸校飾又云棨㦸織成衣金塗沓駐及受福晉張敞東<lb/>
宮舊事云皇太子納妃有銀龍頭受福蓮華鉤鏁四副<lb/>
<pb n="KR3k0061_WYG_089-14b"/>
則江左玊輅銀鉤猶有此製此獸不知作何形模唐以<lb/>
後不復聞矣　吳書諸葛恪為丹陽太守出獵兩山之<lb/>
間有物如小兒伸手欲引人恪令伸之乃引去故地即<lb/>
死叅佐問故恪曰此事在白澤圖名曰傒囊諸君偶未<lb/>
見耳　洞冥記翕韓國獻飛骸獸狀如鹿青色以寒青<lb/>
之絲為繩繫之及死帝惜之而不瘞掛於苑門皮毛皆<lb/>
爛朽惟骨色猶青時人咸知其神異更以繩繫其足徃<lb/>
視之惟見所繫處存而頭尾及骨皆飛去　十洲記炎<lb/>
<pb n="KR3k0061_WYG_089-15a"/>
州在南海中地方二千里去北岸九萬里上有風生獸<lb/>
似豹青色大如貍張網取之積薪數車以燒之薪盡而<lb/>
獸不然灰中而立毛亦不燋斫刺不入打之如灰囊以<lb/>
鐵鎚鍜其頭數十下乃死而張口向風須臾復活以石<lb/>
上菖蒲塞其鼻即死取其腦和菊花服之盡十斤得壽<lb/>
五百年　嶺南異物志風猩如猿猴而小晝日踡伏不<lb/>
能動變則驚躍湛疾好食蜘蛛毒打殺以口向風復活<lb/>
惟破腦不復生矣以酒浸愈風病南人得傳云此獸常<lb/>
<pb n="KR3k0061_WYG_089-15b"/>
持小杖遇物則指飛走悉不能去人有得其杖者所指<lb/>
必有𫉬夷人施罟網既得其獸不復見其杖杖之數百<lb/>
乃肯為人取或云邕州首領寗泗得之泗資産巨萬僮<lb/>
伎數百泗甚秘其事　南州異物志風母獸一名平猴<lb/>
狀如猴無毛赤目若行逢人便叩頭似懼罪自乞人若<lb/>
撾打之愜然死地無復氣息小得風吹須臾能起　停<lb/>
驂錄南海中有彀焚洲有獸名狤<graphic n="KR2077" url="https://raw.githubusercontent.com/kanripo/KR-Gaiji/master/images/KR2077.png" mimeType="image/png"/>狀如水獺其頭身<lb/>
及他處了無毛惟從鼻上竟脊至尾廣寸許有毛青色<lb/>
<pb n="KR3k0061_WYG_089-16a"/>
長三四分土人捕得之投烈火中薪盡而此獸不傷<lb/>
神異經無損南方之獸如鹿豕頭有牙鹿尾善依人求<lb/>
五榖割取肉不病肉自復其肉惟可作鮓使<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>肥美而<lb/>
鮓肉不壊吞不入<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>盡更澡肉復作鮓如初愈美名曰<lb/>
不盡鮓　癸辛雜志西域有沙海正據要津其水熱如<lb/>
湯不可向邇終古未嘗通中國忽一夕有巨獸浮水而<lb/>
至其骨長數十里横於兩涘如津梁然骨中有髓竅可<lb/>
容並馬於是西極之地始通中國其國課徃來者每以<lb/>
<pb n="KR3k0061_WYG_089-16b"/>
膏油塗其骨令潤懼其枯朽摧折則無復可通故耳<lb/>
陶潛詩刑天舞干戚猛志故常在注刑天獸名口中好<lb/>
銜干戚而舞　太平廣記禍斗狀如犬而食火糞復為<lb/>
火能燒人屋　周書王㑹篇區陽以鼈封鼈封者若彘<lb/>
前後有首　山海經屏蓬出大荒山中左右有首一曰<lb/>
并封狀如彘前後皆有首黒郭璞注屏蓬即并封語有<lb/>
輕重也　荆州記武陵郡西有獸如鹿前後有頭常以<lb/>
一頭食一頭行　山海經南海之外赤水之西流沙之<lb/>
<pb n="KR3k0061_WYG_089-17a"/>
東有獸左右有首名曰䟣踢有三青獸相并名曰雙雙<lb/>
<hi>相并言體合為一也</hi>洵山有獸焉其狀如羊而無口不可殺也<hi>禀氣</hi>
<hi>自然</hi>其名曰䍺秦山有獸焉其狀如牛而白首一目而蛇<lb/>
尾其名曰蜚行水則竭行草則死見則天下大疫翼望<lb/>
之山有獸焉其狀如貍一目而三尾名曰讙其音如奪<lb/>
百聲是可以禦凶服之已癉㤗戲之山有獸名曰䍶䍶<lb/>
如羊一角一目目在耳後其鳴自訆基山有獸焉其狀<lb/>
如羊九尾四耳其目在背其名曰猼訑佩之不畏单張<lb/>
<pb n="KR3k0061_WYG_089-17b"/>
之山有獸焉其狀如豹而長尾人首而牛耳一目名曰<lb/>
諸犍善吒行則銜其尾居則蟠其尾　庶物異名疏䕫<lb/>
出流波山如牛蒼身而無角一足出入水必風雨其光<lb/>
如日月其聲如雷黄帝得之以其皮為鼓撅以雷獸之<lb/>
骨聲聞五百里以威天下　爾雅貀無前足注晉太康<lb/>
七年召陵扶夷縣檻得一獸似狗豹文有角兩足即此<lb/>
種𩔖也或説貀似虎而黒前無兩足　晉書武帝太康<lb/>
六年南陽獻兩足猛獸此毛蟲之孽也　拾遺記因墀<lb/>
<pb n="KR3k0061_WYG_089-18a"/>
國獻五足獸狀如獅子玉錢千緡其形如環環重十兩<lb/>
上有天壽永吉之字問其使者五足獸是何變化對曰<lb/>
東方有解形之民使頭飛於南海左手飛於東山右手<lb/>
飛於西澤自臍以下兩足孤立至暮頭還肩上兩手遇<lb/>
疾風飃於海外落𤣥洲之上化為五足獸則一指為一<lb/>
足也其人既失兩手使傍人割裏肉以為兩臂宛然如<lb/>
舊也因墀國在西域之北送使者以鐵為車輪十年方<lb/>
至　山海經栒狀之山有獸焉其狀如犬六足其名曰<lb/>
<pb n="KR3k0061_WYG_089-18b"/>
從從　述異記封徼山中有怒毛獸若不嗔毛短三寸<lb/>
若嗔毛長三尺　劉晝新編寒土有獸其名<graphic n="KR2940" url="https://raw.githubusercontent.com/kanripo/KR-Gaiji/master/images/KR2940.png" mimeType="image/png"/>生角當<lb/>
心俯而磨之憤心而死　山海經章莪之山有獸焉其<lb/>
狀如赤豹五尾一角其音如擊石其名如狰　事物紺<lb/>
珠䝠如貍五尾能作百種聲　山海經耿山有獸焉其<lb/>
狀如狐而魚翼其名曰朱獳見則其國有恐始逢之山<lb/>
有獸焉其狀如狐而有翼其音如鴻雁其名曰獙獙見<lb/>
則天下大旱崦嵫之山有獸名曰孰湖馬身鳥翼人面<lb/>
<pb n="KR3k0061_WYG_089-19a"/>
蛇尾是好舉人<hi>見人則抱</hi>馬成之山有獸焉其狀如白犬而<lb/>
黒頭見人則飛其名曰天馬　張端義貴耳集宮禁中<lb/>
有物曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>塊然一物無頭眼手足毛如漆夜有聲如雷<lb/>
禁中人皆云<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>來徽廟亦避之或徃諸嬪妃榻中以手<lb/>
撫之亦温煖将曉莫知所在或云朱温之厲所化　岳<lb/>
瀆經禹導淮𫉬巫支祈形如獮猴縮鼻高額青軀白首<lb/>
金目雪牙頸伸百尺力踰九𧰼命庚辰搏擊騰趠疾利<lb/>
倐忽視不可久授之庚辰庚辰以戰遂去項頸大械鼻<lb/>
<pb n="KR3k0061_WYG_089-19b"/>
穿金鈴徙之淮陸龜山之足淮水乃安　郭氏異物志<lb/>
昔建州浦城縣山有獸名駭神豕身人首狀貌醜惡百<lb/>
鬼惡之好出水邊石上張平子徃寫之獸入水中不出<lb/>
或云此獸畏寫之故不出遂去紙筆獸果出平子拱手<lb/>
不動潛以足指畫之今號巴獸潭　彚苑野婆南丹獸<lb/>
名黄髪椎髻跣足躶形儼然一媪也其羣皆雌無匹偶<lb/>
上下山谷如飛自腰以下有皮葢膝每遇男子必負去<lb/>
求合喜盗人子女復至其家窺伺之其家知為所盗大<lb/>
<pb n="KR3k0061_WYG_089-20a"/>
罵則挾以還之嘗為健夫所殺至死以手䕶腰間剖之<lb/>
得印方寸瑩若蒼玉字𩔖符篆不可識葢自然之文也<lb/>
　海錄雜事嶺南有一足反踵手足皆三指雄曰山丈<lb/>
雌曰山姑夜扣人門雄求金繒雌求脂粉　神異經西<lb/>
南荒中出訛獸其狀若莬人面能言常欺人言東而西<lb/>
言惡而善其肉美食之言不眞矣　神異經㺊獸名形<lb/>
如獅子北方大荒中所出咋人則疾名曰㺊㺊者恙也<lb/>
食人蟲也善食人心上古之時嘗入人室屋黄帝殺之<lb/>
<pb n="KR3k0061_WYG_089-20b"/>
故今人無憂疾謂之無恙葢取此義　述異記陳倉人<lb/>
有得異物者其形不𩔖豬亦不似羊衆不能名忽有二<lb/>
童子至云此名媪常在地下食死人腦若欲殺之栢葉<lb/>
插其頭又名䊧弗述　神異經崑崙西有獸其狀如犬<lb/>
兩目而不見兩耳而不聞有腹而無五臟有腸直而不<lb/>
旋食而徑過人有徳行而徃牴觕之人有凶惡而徃依<lb/>
慿之天使其然名曰渾沌一名無耳一名無心空居無<lb/>
常咋尾回轉向天而笑<hi>爾雅翼引帝江為渾沌誤</hi>西方荒中有獸焉<lb/>
<pb n="KR3k0061_WYG_089-21a"/>
其狀如虎而大毛長三尺人面虎足豬口牙尾長一丈<lb/>
八尺攪亂荒中名檮杌一名傲狠一名難訓西北有獸<lb/>
其狀似虎有翼能飛便勦食人知人言語聞人鬭輙食<lb/>
直者聞人忠信輙食其鼻聞人惡逆不善輙殺獸徃饋<lb/>
之名曰窮竒　山海經封山有獸狀如牛而蝟毛名曰<lb/>
窮竒音如狗嘷是食人郭注一名神狗　山海經鉤吾<lb/>
之山有獸狀如羊身人面其目在腋下虎齒人爪其音<lb/>
如嬰兒名曰狗鴞是食人注左傳所謂饕餮是也像在<lb/>
<pb n="KR3k0061_WYG_089-21b"/>
夏鼎　呂先識周鼎著饕餮有首無身食人未咽害及<lb/>
其身　庶物異名疏鑿齒獸名服䖍曰鑿齒五尺齒似<lb/>
鑿食人　山海經剡山有獸名曰合窳如彘人面黄身<lb/>
而赤尾音如嬰兒是食人亦食蟲蛇見則天下大水少<lb/>
咸山有獸狀如牛而赤身人面馬足名曰窫窳其音如<lb/>
嬰兒食人鹿吳山澤更之水南流注於滂水有獸名蠱<lb/>
雕状如雕有角音如嬰兒能食人蔓蕖之山有獸焉名<lb/>
曰馬腹其狀如人面虎身其音如嬰兒是食人釐山有<lb/>
<pb n="KR3k0061_WYG_089-22a"/>
獸焉其狀如牛蒼身其音如嬰兒是食人其名曰犀渠<lb/>
有獸焉其狀如狼赤首䑕目其音如豚名曰猲狙是食<lb/>
人浮玉之山北望具區東望諸毘有獸焉其狀如虎而<lb/>
牛尾其音如吠犬其名曰彘是食人北嶽之山有獸焉<lb/>
其狀如牛而四角人目彘耳其名曰諸懐其音如鳴雁<lb/>
是食人三危之山有獸焉其狀如牛白身四角其毫如<lb/>
披簑其名曰獓<graphic n="KR2525" url="https://raw.githubusercontent.com/kanripo/KR-Gaiji/master/images/KR2525.png" mimeType="image/png"/>是食人　十洲記征和三年武帝幸<lb/>
安定月支國獻猛獸一頭形如五六十日犬子大似貍<lb/>
<pb n="KR3k0061_WYG_089-22b"/>
而色黄羸細秃悴帝使使者令猛獸𤼵聲試聼之使者<lb/>
乃指獸命喚一聲獸<graphic n="KR1851" url="https://raw.githubusercontent.com/kanripo/KR-Gaiji/master/images/KR1851.png" mimeType="image/png"/>脣良久忽呌如天大雷霹靂又<lb/>
兩目如䃸磹之交光光朗衝天良久乃止帝顚蹶掩耳<lb/>
震動不能自止侍者及武士虎賁皆失仗伏地諸内外<lb/>
牛馬豕犬之屬皆絶絆離繫驚駭放蕩久許咸定帝忌<lb/>
之因以此獸付上林苑令虎食之虎聞獸來相聚屈積<lb/>
如死獸入苑徑上虎頭溺虎口去十歩已來顧視虎虎<lb/>
輙閉目帝恨使者言不遜欲收之明日失使者及猛獸<lb/>
<pb n="KR3k0061_WYG_089-23a"/>
所在　致虛閣雜俎西域有獸如犬含水噀馬目則馬<lb/>
瞑眩欲死故凡馬皆畏之名曰馬見愁<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0061_WYG_089-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷八十九<lb/>
</p>
<p>
</p>
  </div>
</body>
</text>
</TEI>
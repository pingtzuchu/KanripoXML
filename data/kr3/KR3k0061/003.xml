<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷三</head>
    <p>
<pb n="KR3k0061_WYG_003-1a"/>
欽定四庫全書<lb/>
　格致鏡原卷三　　　　　大學士陳元龍撰<lb/>
　　乾象𩔖<hi>三</hi>
　　　風<hi>附相風</hi>
總論　五經通義隂陽散為風風氣無根也　物理論<lb/>
風者隂陽亂氣激𤼵而起者也怒則飛沙揚礫𤼵屋拔<lb/>
樹喜則揺枝動草順物布氣天地之性自然之體也<lb/>
劉熈逸雅風兖豫司冀横口合唇言之風汜也其氣博<lb/>
<pb n="KR3k0061_WYG_003-1b"/>
氾而動物也青徐言風踧口開脣推氣言之風放也氣<lb/>
放散也　抱朴子風髙者道逺下者道近凡大風非常<lb/>
三日三夜者天下盡風也二日二夜者天下半風也一<lb/>
日一夜者千里風也　乙巳占凡風動葉十里鳴條百<lb/>
里揺枝二百里墮葉三百里折小枝四百里折大枝五<lb/>
百里飛沙石千里拔大樹根五千里凡鳴條以上皆百<lb/>
里風也　莊子大塊噫氣其名為風是惟無作作則萬<lb/>
竅怒號而獨不聞之翏翏乎山林之畏佳大木百圍之<lb/>
<pb n="KR3k0061_WYG_003-2a"/>
竅穴似鼻似口似耳似枅似圈似臼似洼者似汙者激<lb/>
者謞者叱者吸者呌者譹者宎者咬者前者唱于而隨<lb/>
者唱禺冷風則小和飄風則大和厲風濟則衆竅為虚<lb/>
　遁甲開山圖大庭氏之王有天下五風異色　天中<lb/>
記吳俗以十月初五日為五風生日此日有風則每五<lb/>
日風雨如期而至終歲皆然謂之五風信　田家五行<lb/>
凡風單日起單日止雙日起雙日止凡大風日出之時<lb/>
必略静謂之風讓日諺云春風踏脚報言易轉方如人<lb/>
<pb n="KR3k0061_WYG_003-2b"/>
傳報不停脚也一云吹一日南風必還一日北風猶報<lb/>
答也　七脩𩔖藁春之風自下而升上紙鳶因之以起<lb/>
夏之風横行空中故樹杪多風聲秋之風自上而下木<lb/>
葉因之以隕冬之風著土而行是以吼地而生寒也<lb/>
應劭風俗通飛廉風伯也風師箕星也　北齊書李騊<lb/>
駼聘陳問陸士秀江南有孟婆是何神也士秀曰山海<lb/>
經帝女遊於江中出入必以風雨自隨以帝女故曰孟<lb/>
婆猶郊祀志以地神為泰媪也　博異記封家十八姨<lb/>
<pb n="KR3k0061_WYG_003-3a"/>
乃風神也　道經風伯方道彰　山海經大荒之中有<lb/>
山曰鞠陵有神曰折丹處東極以出入風又南山東四<lb/>
百里至於旄山之尾其南有谷曰育遺多怪鳥凱風自<lb/>
是出又令丘之山無草木多火其南有谷焉曰中谷條<lb/>
風自是出　武陵記風門山有石門去地百餘丈將欲<lb/>
風起此門隱隱有黑氣上須臾有黑風竟天　劉欣期<lb/>
交州記風山在九眞郡風門在山頂上常有風　酈元<lb/>
水經注屈縣有風山上有穴如輪風氣蕭瑟不止當其<lb/>
<pb n="KR3k0061_WYG_003-3b"/>
衝所略無生草葢衆風之門也　邢子勵趙記龍山有<lb/>
四麓各有一穴大如車輪春風出東秋風出西夏風出<lb/>
南冬風出北　盛𢎞之荆州記宜都佷山縣山有風穴<lb/>
口大數尺名曰風井夏則風出冬則風入風出入之時<lb/>
吹拂左右常淨暑月經之凛然有衣裘想　仙傳拾遺<lb/>
五臺山有風穴遊人稍或諠呼及投物擊觸即大風震<lb/>
發揭屋㧞木必為物害　三水小牘汝南林汝縣南廣<lb/>
城陂西有小山崆峒其巓穴如葢將大風則白犬自穴<lb/>
<pb n="KR3k0061_WYG_003-4a"/>
出人以為候　山海經法岳之山有獸曰山<graphic n="KR0968" url="https://raw.githubusercontent.com/kanripo/KR-Gaiji/master/images/KR0968.png" mimeType="image/png"/>其行如<lb/>
風見則天下大風　交州記風母出九德縣似猨見人<lb/>
若慙打殺得風還活　大寶積經復有風輪名為乾竭<lb/>
劫水漂時能令彼水悉皆枯涸復有風輪名為徧霔劫<lb/>
火燒時普於世界降霔大雨　起世經難陀苑中自然<lb/>
有三種風輪曰開曰浄曰吹開者有風來開苑諸門浄<lb/>
者有風來掃除其地令皆清淨吹者有風來吹諸華樹<lb/>
令花布散<lb/>
<pb n="KR3k0061_WYG_003-4b"/>
名號　淮南子諸稽攝提條風之所生也通視明庶風<lb/>
之所生也赤奮若清明風之所生也共工景風之所生<lb/>
也諸比涼風之所生也臯稽閶闔風之所生也隅强不<lb/>
周風之所生也窮奇廣莫風之所生也　呂氏春秋何<lb/>
謂八風東北曰炎風<hi>一曰融風</hi>東方曰滔風東南曰薫風南<lb/>
方曰巨風西南曰凄風西方曰飂風西北曰厲風北方<lb/>
曰寒風　爾雅南風謂之凱風東風謂之谷風北風謂<lb/>
之涼風西風謂之泰風風與火為庉<hi>庉庉熾盛之貌</hi>廻風為飄<lb/>
<pb n="KR3k0061_WYG_003-5a"/>
日出而風為暴風而雨土為霾隂而風為曀　風俗通<lb/>
猛風曰颲涼風曰飅微風曰飉小風曰颼小風從孔來<lb/>
曰<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>　黄帝占風不及地和緩而來謂之祥風　符瑞<lb/>
圖祥風者瑞風也一名景風　尸子其風春為𤼵生夏<lb/>
為長嬴秋為方盛冬為安静四氣和為通正謂之永風<lb/>
　孝經援神契德至八方則祥風至　初學記春晴日<lb/>
出而風曰光風秋冬餘曰緒風俱見楚辭風吹萬物有<lb/>
聲曰籟見莊子　乙巳占𤼵屋折木者曰怒風揚沙轉<lb/>
<pb n="KR3k0061_WYG_003-5b"/>
石者曰狂風四轉五復者曰亂風風卒起乍有乍無者<lb/>
曰暴風獨鹿蓬勃者曰勃風扶揺羊角者曰飄風風來<lb/>
清涼温和塵埃不起者曰和風　爾雅焚輪謂之頽扶<lb/>
揺謂之猋郭註暴風從上而下曰焚輪從下而上曰扶<lb/>
揺　名義考莊子搏扶揺羊角而上者九萬里扶揺暴<lb/>
風相扶而動揺奔疾若犬走然即爾雅所謂猋也羊角<lb/>
旋風望之插天如羊角即爾雅所謂頽也又轉旋如熖<lb/>
焚輪之狀亦曰焚輪　養生經修身之道春避青風夏<lb/>
<pb n="KR3k0061_WYG_003-6a"/>
避赤風秋避白風冬避黑風　楊愼外集二十四番花<lb/>
信風梁元帝纂要鵞兒木蘭李花楊花榿花桐花金櫻<lb/>
黄芀楝花荷花梹榔蔓羅菱花木槿桂花蘆花蘭花蓼<lb/>
花桃花枇杷梅花水仙山茶瑞香其名具存葢通一歲<lb/>
言也荆楚歲時記小寒三信梅花山茶水仙大寒三信<lb/>
瑞香蘭花山礬立春三信迎春櫻桃望春雨水三信菜<lb/>
花杏花李花驚蟄三信桃花棣棠薔薇春分三信海棠<lb/>
梨花木蘭清明三信桐花麥花栁花榖雨三信牡丹荼<lb/>
<pb n="KR3k0061_WYG_003-6b"/>
䕷楝花此後立夏矣此小寒至立夏之候也　大戴禮<lb/>
正月時有俊風俊者大也大風南風也何大於南風也<lb/>
曰合冰必於南風解冰必於南風生必於南風收必於<lb/>
南風故大之也　田家五行元宵前後必有料峭之風<lb/>
謂之元宵風　韻府河朔春時疾風數日一作三日乃<lb/>
止曰吹花擘栁風　月令廣義黄梅時西南風急名曰<lb/>
哭雨風主雨立至易過　風俗通五月有落梅風謂之<lb/>
信風　周處風土記南中六月則有東南長風俗號黄<lb/>
<pb n="KR3k0061_WYG_003-7a"/>
雀風時海魚變為黄雀因名也　庚溪詩話吳人每暑<lb/>
月則東南風數日甚者至踰旬而止吳人名之曰舶趠<lb/>
風云海外舶船禱於神而得之乗此風到江浙間也<lb/>
嶺南錄嶺嶠秋夏雄風曰颶風𤼵自午至夜半乃止仆<lb/>
屋僵樹甚者颺屋瓦若飛蝶累年一𤼵或歲再三　南<lb/>
越志熈安間多颶風颶者具四靣之風也一曰懼風常<lb/>
以六七月𤼵未至時三日雞犬為之不寜大者或至七<lb/>
日小者一二日外國以為黑風　嶺表錄異南海秋夏<lb/>
<pb n="KR3k0061_WYG_003-7b"/>
聞或雲物慘然有暈如虹長六七尺此候則颶風必𤼵<lb/>
故呼為颶母見忽有震雷則颶風不作矣舟人常以為<lb/>
候預為備之　番禺雜記颶風將𤼵有微風細雨先緩<lb/>
後急謂之錬風　楊愼外集凡颶風之作先一二日片<lb/>
雲漫空疾飛海人呼為颺潮風東廣泛海者曰犁頭雲<lb/>
蘇過颶風賦云斷蜺飲江而北指赤雲夾日以南翔此<lb/>
颶之漸也　田家五行夏秋之交大風及有海沙雲起<lb/>
謂之風潮古人名之曰颶風航海之人又名之為破帆<lb/>
<pb n="KR3k0061_WYG_003-8a"/>
風　李肇國史補江淮船泝流而上常待東北風謂之<lb/>
信風七八月有上信三月有鳥信五月有麥信　郭憲<lb/>
洞㝠記裂葉風八月風也　蔡邕月令章句仲秋白露<lb/>
節盲風至秦人謂蓼風為盲風　提要錄鯉魚風乃九<lb/>
月風也　巢氏病源論冬至日有疾風從南來名曰虛<lb/>
風能害人故曰賊風　宋玊風賦大王之雄風庶人之<lb/>
雌風　風俗通清而不及地二三尺曰君子風　北史<lb/>
芒山之役有風從西來入營李興業曰小人風來當大<lb/>
<pb n="KR3k0061_WYG_003-8b"/>
勝　魏志管輅傳輅過清河倪太守時大旱輅言樹上<lb/>
已有少女微風樹間又有隂鳥和鳴若少女反風羣鳥<lb/>
飛翔雨應至矣果如其言　王氏談錄管輅云天欲雨<lb/>
樹上已有少女微風今俗多云急風翻葉見白者是<lb/>
兵書風從震來名嬰兒風也　陸機要覽列子御風嘗<lb/>
以立春遊八荒立秋歸乎風穴是風至草木𤼵生去則<lb/>
揺落謂之離合風　漢鄭𢎞傳𢎞樵射的山得一遺箭<lb/>
頃有人來覓還之其人問所欲𢎞曰常患若耶溪採薪<lb/>
<pb n="KR3k0061_WYG_003-9a"/>
為難願旦南風暮北風故若耶溪風至今猶然人呼為<lb/>
鄭公風又曰樵風　江湖紀聞石氏女嫁為尤郎婦情<lb/>
好甚篤尤為商遠行妻阻之不從尤出不歸妻憶之病<lb/>
臨亡長嘆曰吾不能阻其行以至於此今凡有商旅遠<lb/>
行吾當作大風為天下婦人阻之自後商旅𤼵船値打<lb/>
頭逆風則曰此石尤風也遂止不行　孔六帖前蜀王<lb/>
衍咸康元年十月幸秦州至梓潼大風𤼵屋拔木太史<lb/>
曰此貪狼風也當有敗軍殺將者　王嘉拾遺記崑崙<lb/>
<pb n="KR3k0061_WYG_003-9b"/>
山有四靣風言東南西北一時俱起也又有祛塵風若<lb/>
衣服塵汚者風至吹之衣則浄如浣濯　如來三昧經<lb/>
譬如隨藍風一起時諸樹名大樹而不能自制　拾遺<lb/>
記瀛洲時有香風泠然而起張袖受之則歴紀不歇著<lb/>
肌膚必軟滑　唐書西域大流沙多熱風觸人及六畜<lb/>
皆迷仆　圖經海道之險曰癡風曰黑風癡風之作連<lb/>
日怒號不已四方莫辨黑風則天色晦冥不分晝夜<lb/>
相風　稗史彚編黄帝傳有相風烏疑黄帝作拾遺記<lb/>
<pb n="KR3k0061_WYG_003-10a"/>
曰少昊母曰皇娥遊窮桑之浦有神童稱為帝子與皇<lb/>
娥讌戲泛於海以桂枝為表結芳茅為族刻玊為鳩置<lb/>
於表端言知四時之候今之相風烏亦其遺象古今注<lb/>
曰相風為夏禹所作周遷輿服雜事曰相風周公所造<lb/>
即鳴鳶之象禮曰前有塵埃則載鳴鳶後代改為烏沈<lb/>
約輿服志曰相風秦制　郭緣生述征記長安宫南靈<lb/>
臺上有相風銅烏或云此烏遇千里風乃動　炙轂子<lb/>
舟船於檣上刻木作烏啣幡以候四方之風名五兩竿<lb/>
<pb n="KR3k0061_WYG_003-10b"/>
軍行以鵞毛為之亦曰相風烏　淮南子若綄之候風<lb/>
也許愼注綄候風扇也楚人謂之五兩　文選占五兩<lb/>
之動静注以雞羽為之重五兩繫於檣尾以候風　師<lb/>
友談記蔣頴叔為江淮𤼵運常立占風旗於署前日候<lb/>
之　開元遺事五王宮中各立長竿挂五色旌於竿上<lb/>
四垂綴以金鈴如鈴有聲即往視旌之所向可以知四<lb/>
方風候名相風旌岐王宮中於竹林内懸碎玊片每夜<lb/>
聞相觸之聲即知有風號占風鐸　宋書明帝體肥憎<lb/>
<pb n="KR3k0061_WYG_003-11a"/>
風夏月常拜左右二人為司風令毎風起方面輙先啓<lb/>
聞<lb/>
　　　雷<hi>附電</hi>
易繫辭動萬物者莫疾乎雷　河圖帝通紀雷天之鼓<lb/>
　前漢五行志雷於天地為長子以其首萬物與之出<lb/>
入也二月出地百八十日雷出則萬物出八月入地百<lb/>
八十日雷入則萬物入入則除害出則興利人君之象<lb/>
也　京房易傳雷者天拒難折衝之臣也君承用節度<lb/>
<pb n="KR3k0061_WYG_003-11b"/>
則雷以節暴人威福則雷殺人　論衡雷者太陽之激<lb/>
氣也正月陽動故正月始雷五月陽盛故五月雷迅秋<lb/>
冬陽衰故秋冬雷潛盛夏之時太陽用事隂氣乘之隂<lb/>
陽分争則相校軫校軫則激射激射為毒中人輙死中<lb/>
木木折中屋屋壞雷者火也　淮南子隂陽相薄為雷<lb/>
　逸雅雷硠也如轉物有所硠雷之聲也震戰也所擊<lb/>
輙破若攻戰也又曰辟歴辟折也所歴皆破折也　何<lb/>
休公羊注雷疾甚者為震　爾雅疾雷為霆注雷音急<lb/>
<pb n="KR3k0061_WYG_003-12a"/>
激者為霹靂　説文霆雷餘聲也鈴鈴所以挺出萬物<lb/>
者震劈歴萬物者<hi>徐鉉云劈歴别作霹靂非</hi>　春秋繁露王者言不<lb/>
從則金不從革而秋多霹靂霹靂者金氣也其音商也<lb/>
故應之以霹靂　師曠占春雷初起其音恪恪霹靂者<lb/>
所謂雄雷旱氣也其鳴依依音不大霹靂者謂之雌雷<lb/>
水氣也　法苑珠林依經雷亦多種或有雷車雷鼓鬼<lb/>
神桴打手擊故俗稱為天鼓於中亦有罪惡多者霹靂<lb/>
而死見受報也　雞跖集河圖謂雷聲曰玊虎鳴　酉<lb/>
<pb n="KR3k0061_WYG_003-12b"/>
陽雜俎雷聲兠率天作歌誦音閫浮提作海潮音　起<lb/>
世經有三因縁更相觸故雷聚空中有音聲出一雲中<lb/>
風界與地界相觸著故便有聲出二於雲中風界與彼<lb/>
水界相觸著故即便聲出三於雲中風界與彼火界相<lb/>
觸著故即便聲出所以者何譬如樹枝相揩即有火出<lb/>
此亦如是　禮月令仲春之月日夜分雷乃𤼵聲仲秋<lb/>
之月雷乃收聲　大戴禮雷震雉鳴雊鼓其翼也正月<lb/>
必雷人不必聞唯雉聞之　論衡千里不同風百里不<lb/>
<pb n="KR3k0061_WYG_003-13a"/>
同雷　師曠占初雷從金門起上田旱下田熟　田家<lb/>
五行東州人云一夜起雷三日雨言雷自夜起必連隂<lb/>
　珍珠船雷州隂晦之夕謂之雷耕曉眎田中必有開<lb/>
墾之迹　國史補雷州春夏多雷秋日則伏地中其狀<lb/>
如彘人取食之　李朝威栁毅傳毅遊涇陽遇婦人牧<lb/>
羊道畔自言是洞庭龍小女毅問牧羊何所用女曰非<lb/>
羊也雨工也何謂雨工曰雷霆之𩔖也數復視之則皆<lb/>
矯顧怒歩飲齕甚異而大小毛角則無别羊焉　嶺表<lb/>
<pb n="KR3k0061_WYG_003-13b"/>
錄異雷州之西雷公廟百姓每歲配連鼔雷車有以魚<lb/>
彘肉同食者立為霆震皆敬而憚之毎大雷雨後多於<lb/>
野中得黳石謂之雷公墨叩之鎗然光瑩如漆又如霹<lb/>
靂處或土木中得楔如斧者謂之霹靂楔小兒佩帶皆<lb/>
辟驚邪孕婦磨服為催生藥必騐　投荒雜錄凡訟者<lb/>
投牒必以雷墨雜常墨書之為利　田藝衡畱青日札<lb/>
雷擊下入土二三尺必有物如豆青色石上圓而大下<lb/>
細而尖如針曰雷斧可入藥兼能辟邪　沈括筆談世<lb/>
<pb n="KR3k0061_WYG_003-14a"/>
人有得雷斧雷楔者多於震雷下得之雷斧多以銅鐵<lb/>
為之楔乃石似斧而無孔　𤣥中記玉門之山有一國<lb/>
國中有山上有祠廟國人歲歲出石䃡數千枚輸廟中<lb/>
名為霹靂䃡給霹靂用從春雷出䃡日減至秋而盡<lb/>
筆談内侍李舜舉家曾為暴雷所震其堂之西室雷火<lb/>
自窻間出赫然出簷人以為堂屋已焚皆出避之及雷<lb/>
止其舍宛然牆壁窻紙皆黔有一木格其中雜貯諸器<lb/>
其漆器銀釦者銀悉鎔流在地漆器曽不燋灼有一寶<lb/>
<pb n="KR3k0061_WYG_003-14b"/>
刀極堅剛就刀室中鎔為汁而室亦儼然人必謂火當<lb/>
先焚草木然後流金石今乃金石皆爍而草木無一燬<lb/>
者非人情所測　神仙感遇傳雷兄弟五人雷二雷五<lb/>
性剛燥　張七澤曰白玉蟾謂隂陽之氣結而成雷有<lb/>
神主之曰神霄眞王雷有五曰天雷水雷地雷神雷社<lb/>
雷或曰風雷火雷雲雷蠻雷或又曰天雷地雷水雷神<lb/>
雷妖雷天雷箕星掌之地雷房星掌之水雷奎星掌之<lb/>
神雷鬼星掌之妖雷婁星掌之　論衡圖畫之工圖雷<lb/>
<pb n="KR3k0061_WYG_003-15a"/>
之狀如連鼓形又圖一人若力士謂之雷公左手引連<lb/>
鼓右手椎之　陸深願豐堂漫書凡圖畫雷形作人間<lb/>
小鼓環而連之或畫其神狀如飛鳥而銳喙肉翄赤色<lb/>
而人足按宋大觀間大滌山人胡眞隱居山間一日忽<lb/>
聞有聲若鼉鼓數百黑雲靉靆間火毬相逐巳而迅雷<lb/>
烈風移時乃止夫隂陽相搏擊則為雷非若七政可以<lb/>
形象求也雷若有象則火毬近是霹靂斧先儒所謂星<lb/>
隕而石之𩔖火能生土故也　捜神記晉扶風楊道和<lb/>
<pb n="KR3k0061_WYG_003-15b"/>
夏於田中値雷雨至桑樹下霹靂下擊之道和以鋤格<lb/>
折其肱遂落地不得去唇如丹目如鏡毛角長三尺餘<lb/>
狀如六畜頭似獼猴　酉陽雜俎貞元四年宣州忽大<lb/>
雷雨一物墮地豬首手足各兩指執一赤蛇嚙之俄頃<lb/>
雲暗而失時皆圖而傳之　投荒雜錄嘗有雷民因大<lb/>
雷電空中有物豕首鱗身狀甚異民揮刀以斬其物踣<lb/>
地血流道中而震雷益厲其夕凌空而去自後揮刀民<lb/>
居屋頻為天火所災雷民圖雷公形以祀者皆豕首鱗<lb/>
<pb n="KR3k0061_WYG_003-16a"/>
身也　廣異記唐開元末雷州有雷公與鯨鬬鯨身出<lb/>
水上雷公數十在空中上下或縱火或詬擊七日方罷<lb/>
海邊居人往看不知二者何勝但見海水正赤　道經<lb/>
雷公江赫冲　續捜神記義興人姓周永和中寄宿道<lb/>
邊女子家一更中聞有小兒喚阿香云官喚汝推雷車<lb/>
女子辭去忽驟雷雨明朝視宿處乃一新塜　國史補<lb/>
岳州玉眞觀為天火所焚唯畱一柱倒書謝仙火三字<lb/>
字如刻畫有問何仙姑者曰此雷部中鬼也夫婦皆長<lb/>
<pb n="KR3k0061_WYG_003-16b"/>
三尺色如玉掌行火後於道藏中檢之果然　李濟翁<lb/>
資暇錄符咒之𩔖末句急急如律令者人皆以為如飲<lb/>
酒之律令速去不得滯也一説漢朝毎行下文書皆云<lb/>
如律令言非律非令之文書行下當亦如律令故符祝<lb/>
之𩔖末句有如律令之言並非也案律令之令字宜平<lb/>
聲讀為零律令是雷邊㨗鬼此鬼善走與雷相疾速故<lb/>
云如此鬼之疾走也　玉樞經雷部鬼神晝勞夕役動<lb/>
有捶楚大則考戮屑雲雕雷無有巳時檄龍命鴉以息<lb/>
<pb n="KR3k0061_WYG_003-17a"/>
彼作　山海經雷澤有雷神雷首人身鼓其腹則雷<lb/>
河圖黄帝以雷精起　論語説子路感雷精而生尚剛<lb/>
好勇　投荒雜錄牙門將陳義即雷之諸孫昔陳氏因<lb/>
雷雨晝冥庭中得大卵覆之數月卵破有嬰兒出焉自<lb/>
後日有雷扣擊户庭入其室中就於兒所若乳哺者歲<lb/>
餘兒能食乃不復至遂以為已子義即卵中兒也　番<lb/>
禺雜記邨民鑿山為穴多品供雷冀雷享之名雷藏民<lb/>
家女或為神所依即呼為雷郎得子曰雷子<lb/>
<pb n="KR3k0061_WYG_003-17b"/>
電　五經通義電謂之雷光　陸佃埤雅隂陽激耀與<lb/>
雷同氣𤼵而為光者也雷从回電从申隂陽以回薄而<lb/>
成雷以申洩而為電故也　淮南子電激氣也以為鞭<lb/>
䇿　逸雅電殄也乍見則殄滅也　禮月令二月始電<lb/>
疏電陽光陽微則光不見此月陽氣漸盛以擊於隂其<lb/>
光乃見　西京雜記太平之世電不眴目宣示光輝而<lb/>
已　元命苞注䃱磹灼電之耀也　司馬相如大人賦<lb/>
貫列缺之倒景兮注服䖍曰列缺天閃也張揖曰陵陽<lb/>
<pb n="KR3k0061_WYG_003-18a"/>
子明經曰列缺氣去地二千四百里張衡曰列缺電也<lb/>
　田家五行夏秋之間夜晴而見逺電俗謂之熱閃南<lb/>
閃主久晴北閃主即雨北閃俗謂之北辰閃　神仙傳<lb/>
天公與玊女投壺梟而脫誤不接天為之笑開口流光<lb/>
所以為電　道經電母秀文英　起世經東方有電名<lb/>
曰無厚南方有電名曰順流西方有電名曰墮光明北<lb/>
方有電名曰百生樹無厚與墮光明相觸相對順流與<lb/>
百生樹相觸相對故虚空雲聚之中出生大明名曰電<lb/>
<pb n="KR3k0061_WYG_003-18b"/>
光　南唐書睦昭符為常州刺史一日坐㕔事雷雨暴<lb/>
至電光如金蛇繞案昭符撫案叱之雷電遽散及舉案<lb/>
惟得鐵索重百斤昭符命舉索納庫中<lb/>
　　　雲<hi>附霞</hi>　<hi>氣</hi>
總論　説文雲者山川之氣　春秋説題辭雲之為言<lb/>
運也觸石而起謂之雲含陽而起以精運也　逸雅雲<lb/>
猶云云衆盛意也又言運也運行也　荀卿雲賦託地<lb/>
而游㝢友風而子雨冬日作寒夏日作暑廣大精微請<lb/>
<pb n="KR3k0061_WYG_003-19a"/>
歸之雲　丘光庭兼明書雲也者譬之於炊或有水而<lb/>
無火有火而無水皆不能生氣必須水火備而後氣生<lb/>
由此而論雲必隂陽相將而出非一氣能生者也　周<lb/>
禮保章氏以五色雲物辨吉凶之祲象視日旁雲氣青<lb/>
為蟲白為喪赤為兵荒黑為水黄為豐　山堂肆考雲<lb/>
山川氣也隂重則色深黑而風隂稍輕則色淺黑而雨<lb/>
惟晴明則白雲遊颺乃雲之本相也日射之則紅而成<lb/>
霞月射之則炫而為彩皆借日月之光華也　左傳哀<lb/>
<pb n="KR3k0061_WYG_003-19b"/>
公六年楚有雲如衆赤鳥夾日以飛三日　感精符冬<lb/>
至有雲迎送日者來歲美宋忠注雲迎日出雲送日沒<lb/>
也　宋永初山川記鄱陽長夀山形如馬白雲出於鞍<lb/>
中崇朝而雨　物𩔖相感志襄陽石梁山出雲應驗符<lb/>
合鄉人候之若白雲起定雨黄雲起則風黑雲起則多<lb/>
病　京房易飛候凡候雨有黑雲如羣羊奔如飛鳥五<lb/>
日必雨　田家五行諺云雲行東雨無踪車馬通雲行<lb/>
西馬濺泥水没犁雲行南雨潺潺水漲潭雲行北雨便<lb/>
<pb n="KR3k0061_WYG_003-20a"/>
足好晒榖雲陣起自西南來者雨必多起自東南者絶<lb/>
無雨　陶穀清異錄秦隴邨民稱雲為天公絮　魏志<lb/>
太和元年七月雲鬬聲如暴風急雨　癸辛雜識宣和<lb/>
中艮嶽初成山中多造油絹囊入水濕之曉張於絶巘<lb/>
危巒之上既而雲盡入遂括囊題曰貢雲每車駕所臨<lb/>
則盡縱之須臾滃然充塞如在千巖萬壑間又東坡一<lb/>
日還山見雲氣如羣馬奔突自山中來遂以手掇開籠<lb/>
合之及歸白雲盈籠放出遂作攓雲篇　謝氏詩源更<lb/>
<pb n="KR3k0061_WYG_003-20b"/>
嬴之妻能作鎻雲囊佩之陟髙山有雲處自然有雲氣<lb/>
入其中至家啓之白雲如綿自囊而出　開山圖霍山<lb/>
南嶽有雲師如𧖟長六寸　廣雅雲師謂之豐隆<lb/>
名號　西京雜記瑞雲曰慶雲曰景雲慶雲或曰卿雲<lb/>
雲外赤内青謂之矞雲　史記若烟非烟若雲非雲郁<lb/>
郁紛紛蕭索輪囷是謂慶雲慶雲見嘉氣也　春秋運<lb/>
斗樞天樞得則景雲出天子孝則景雲出游　西京雜<lb/>
記董仲舒曰雲則五色而為慶三色而為矞　孫氏瑞<lb/>
<pb n="KR3k0061_WYG_003-21a"/>
應圖梢雲瑞雲也人君德至則出若樹木梢梢然也<lb/>
易通卦驗冬至初陽雲出箕如樹木之狀小寒合凍蒼<lb/>
陽雲出氐大寒降雪黑陽雲出心立春青陽雲出房如<lb/>
積水雨水黄陽雲出亢驚蟄赤陽雲出翼春分正陽雲<lb/>
出軫如積白鵠清明白陽雲出奎榖雨太陽雲出張如<lb/>
車葢立夏常陽雲出觜如赤硃小滿上陽雲出七星芒<lb/>
種長陽雲出斗維夏至少隂雲出參如水波莘莘小暑<lb/>
雲五色出大暑隂雲出南赤北蒼立秋濁隂雲出如赤<lb/>
<pb n="KR3k0061_WYG_003-21b"/>
繒處暑赤雲出白露黄隂雲出秋分白隂雲出寒露正<lb/>
隂雲出井如冠纓霜降太隂雲出鬼上如羊下如磻石<lb/>
立冬隂雲出而黑大雪降隂雲出而分冬至日謹候見<lb/>
雲送迎從其鄉來歲美民和　史記韓雲如布趙雲如<lb/>
牛楚雲如日宋雲如車魯雲如馬衛雲如犬周雲如輪<lb/>
秦雲如美人魏雲如鼠齊雲如絳衣越雲如龍蜀雲如<lb/>
囷倉　呂氏春秋山雲草莽水雲魚鱗旱雲烟火雨雲<lb/>
水氣<hi>淮南子作岑雲水波</hi>無不比𩔖其所生以示人　河圖始開<lb/>
<pb n="KR3k0061_WYG_003-22a"/>
黄泉之埃上為黄雲青泉之埃上為青雲赤泉之埃上<lb/>
為赤雲白泉之埃上為白雲𤣥泉之埃上為𤣥雲　修<lb/>
眞秘訣以立春日北望有紫綠白雲者為三素飛雲三<lb/>
元君以是日上詣天帝　黄庭經註紫青紅謂之三素<lb/>
雲　春秋孔演圖舜將興黄雲升於堂湯將興白雲入<lb/>
於房　洛書蒼帝起青雲扶日赤帝起黄雲扶日有白<lb/>
雲出自蒼梧入於大梁　京房易傳赤雲如兔蜀國當<lb/>
富　前漢天文志祥雲如狗赤色長尾三枚夾漢而行<lb/>
<pb n="KR3k0061_WYG_003-22b"/>
　宋史祥符元年封泰山天文院言紫雲如葢黄雲如<lb/>
龍鳳青雲如竹木名梢雲　呂氏春秋雲狀若有象馬<lb/>
以鬬名曰滑馬有若犬若馬若白鵠若衆車有其狀若<lb/>
懸釜而赤其名曰雲旍　楊愼外集雲如班駁形舟人<lb/>
謂之風花見濟北集　爾雅弇日為蔽雲注即暈氣五<lb/>
彩覆日也　初學記雨雲曰油雲雪雲曰同雲　黄子<lb/>
𤼵相雨書四方有濯魚雲疾者立雨遲者雨少難至江<lb/>
漢雲疾者即日雨　楚國先賢傳天旱有含水雲從西<lb/>
<pb n="KR3k0061_WYG_003-23a"/>
方起則焚香祝之　京房易傳青白赤黑雲在東西南<lb/>
北名曰四塞雲見即有雨　玉厯璇璣月始生有黑雲<lb/>
貫月名繳雲不出三日暴雨　京房易傳漢川有黑雲<lb/>
大如席不出五日必雨名曰海雲　張野廬山記廬山<lb/>
天將雨則有白雲或冠峰巖或亘中嶺謂之山帶不出<lb/>
三日必雨　田家雜占天河中有黑雲生謂之河作堰<lb/>
又謂之黑豬渡河黑雲對起一路相接亘天謂之女作<lb/>
橋雨下闊又謂之合羅陣皆主大雨立至　國史補暴<lb/>
<pb n="KR3k0061_WYG_003-23b"/>
風之候有砲車雲　五燈㑹元佛家九雲有寶蓮華雲<lb/>
堅固香雲無邉色樓閣雲種種色妙衣雲無邉清浄栴<lb/>
檀香雲妙莊嚴寶蓋雲燒香雲妙鬘雲清浄莊嚴貝雲<lb/>
　丹鉛總錄華嚴經有帳雲幡雲冠雲輪雲海潮雲瓔<lb/>
珞雲寶燈雲寶𦦨雲又吹雲陳思王有吹雲贊言雲如<lb/>
吹綸絮也妬羅雲雲如羅也妙鬘雲雲如美人髪樓閣<lb/>
雲如其狀俱見華嚴經蕭雲見宋書符瑞志蘭雲見南<lb/>
齊書日於蘭雲中薄半暈雕雲見符瑞志雕雲自成五<lb/>
<pb n="KR3k0061_WYG_003-24a"/>
色儀鳳暗合八音亂鬊雲見漢天文志有雲如焱風亂<lb/>
鬊鬊如亂髪也粉雲見蔣捷詞粉雲天末起鱗雲見山<lb/>
谷詞練靄鱗雲涼雲見李賀詩雨過飛涼雲覆車雲見<lb/>
京房易占黄雲如覆車為大豐矞雲見太𤣥矞雲紫蜺<lb/>
旁圍日雲三色為矞蒼雲見春秋文曜鉤楚有蒼雲如<lb/>
霓向軫七蟠中有荷斧之人向軫而蹲㿝雲見東方朔<lb/>
占雨候含峰雲見唐太宗詩泄雲見蜀都賦窮岫泄雲<lb/>
日月恒翳杜詩泄雲行清曉寶光雲見元好問詩兠羅<lb/>
<pb n="KR3k0061_WYG_003-24b"/>
綿界寶光雲<lb/>
霞　拾遺記炎帝時有流雲灑液是謂霞漿服之得道<lb/>
後天而老　抱朴子碩曼卿修道山中自言至天上遊<lb/>
紫府遇仙人與流霞一杯飲之輙不饑渴　眞誥九眞<lb/>
華妃曰日者霞之實霞者日之精人唯聞服日實之法<lb/>
未見其知霞之精也夫飡霞之精甚秘致霞之道甚易<lb/>
此謂體生玊光霞映上清之法也　河圖崑崙山有五<lb/>
色水赤水之氣上蒸為霞而赫然　拾遺記崑崙山第<lb/>
<pb n="KR3k0061_WYG_003-25a"/>
八層有五色霞　十洲記朱霞九光　田家五行暮霞<lb/>
若有火𦦨形而乾紅者非但主晴必主久旱之兆朝霞<lb/>
雨後乍有者必雨晴天忽有者乾紅色主晴間有褐色<lb/>
主雨滿天者謂之霞得過主晴霞不過主雨<lb/>
氣　史記凡望雲氣仰而望之三四百里平望在桑榆<lb/>
上餘二千里登髙而望之下屬地者三千里雲氣有獸<lb/>
居上者勝　唐邵諤望氣經地以五雲騰氣晉氣之雲<lb/>
白潤精明渤海碣岱之間雲氣正黑色華山河南氣色<lb/>
<pb n="KR3k0061_WYG_003-25b"/>
下黑上赤濟水之雲如黑豬東齊之雲如青靛陣雲如<lb/>
立垣杼雲𩔖杼軸杓雲如繩蜺雲𩔖闕旗勝兵雲氣如<lb/>
織敗兵雲氣如枯　陵陽子明經春食朝霞日始欲出<lb/>
赤黄氣也夏食正陽南方日中氣也秋食淪隂日沒以<lb/>
後赤黄氣也冬飲沆瀣北方夜半之氣也并天𤣥地黄<lb/>
之氣是謂六氣　月令廣義四時之氣春曰青煒青氣<lb/>
光輝青陽之氣升上生物者夏赤煒長物秋白煒斂物<lb/>
冬𤣥煒閉物也<lb/>
<pb n="KR3k0061_WYG_003-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0061_WYG_003-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷三<lb/>
</p>
<p>
</p>
  </div>
</body>
</text>
</TEI>
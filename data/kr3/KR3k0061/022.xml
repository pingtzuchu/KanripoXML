<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷二十二</head>
    <p>
<pb n="KR3k0061_WYG_022-1a"/>
欽定四庫全書<lb/>
　格致鏡原卷二十二　　　大學士陳元龍撰<lb/>
　　飲食𩔖<hi>二</hi>
　　　酒<hi>附酒旗</hi>
總論　説文酒就也所以就人性之善惡也一曰造也<lb/>
凶吉所起造也　春秋緯酒者乳也王者法酒旗以布<lb/>
致施天乳以哺人　春秋元命苞酒旗主上尊酒所以<lb/>
侑神也　朱翼中北山酒經古語有之空桑穢飯醞以<lb/>
<pb n="KR3k0061_WYG_022-1b"/>
稷麥以成醇醪酒之始也烏梅女䴷甜醹九投澄清百<lb/>
品酒之終也　漢食貨志酒者天之美禄帝王所以頥<lb/>
養天下享祀祈福扶衰養疾百福之㑹非酒不行也<lb/>
王莽詔酒為百藥之長　世本儀狄始作酒醪變五味<lb/>
少康作秫酒　羅泌路史或云儀狄初作酒非虞酒養<lb/>
老而岐雷有醪醴黄帝内傳有王母之酒而神農為醴<lb/>
酪其來尚矣　㑹客論畧杜康善造酒以酉日死故酉<lb/>
日不飲酒　𩔖雋焦革善釀革死王績追述其法以為<lb/>
<pb n="KR3k0061_WYG_022-2a"/>
經又采儀狄杜康以來善造酒者為譜　山堂肆考汝<lb/>
陽王璡家有酒法號甘露經四方風俗諸家材料莫不<lb/>
備具　周禮酒正掌酒之政令以式法授酒材辨五齊<lb/>
之名一曰泛齊二曰醴齊三曰盎齊四曰醍齊五曰沈<lb/>
齊注以節度作之故以齊為名泛者成而滓浮泛泛然<lb/>
如今宜成醪矣醴猶體也成而汁滓相將如今甜酒矣<lb/>
盎猶甕也成而色翁然如今酇白酒矣醍者成而紅赤<lb/>
如今下酒矣沈者成而滓沈如今造清酒也　周禮酒<lb/>
<pb n="KR3k0061_WYG_022-2b"/>
正辨三酒之物一曰事酒二曰昔酒三曰清酒注事酒<lb/>
如今之醳酒也昔酒久酒今之舊醳也清酒今之冬釀<lb/>
夏成者也　周禮酒正辨四飲之物一曰清二曰醫三<lb/>
曰漿四曰酏註清謂酒之泲者醫即内則以酏為醴者<lb/>
漿今之酨漿酏今之粥也　禮内則飲重醴稻醴清糟<lb/>
黍醴清糟粱醴清糟註醴者稻黍粱三者各為之已泲<lb/>
者為清未泲者為糟三醴各有清有糟也以清與糟相<lb/>
配重設故云重醴葢致飲扵賔客則兼設之也　月令<lb/>
<pb n="KR3k0061_WYG_022-3a"/>
孟春天子飲酎用禮樂注酎醇酒也　儀禮鄭𤣥注醴<lb/>
稻米酒也　尚書中候醴甘也取名醴酒　集韻酒滓<lb/>
謂之酪母　釋名麴朽也鬱之使生衣朽敗也　説文<lb/>
麯亦作酴酒母也䤓生衣也二熟麯也糵芽米也醴酒<lb/>
一宿熟也醪酒不去滓而飲也酎三重釀之酒也醨薄<lb/>
酒也醑酋酒至美者也酒有清濁厚薄之不同故清者<lb/>
曰醥而甘曰酏濁者曰醠而厚曰醇紅者曰醍綠者曰<lb/>
醁白者曰醝　説文酒白謂之醙醙者壞飯也醙者老<lb/>
<pb n="KR3k0061_WYG_022-3b"/>
也飯老即壞不壞則酒不甜投者再釀也　酒史酒之<lb/>
濁而微清者曰醆厚者曰醹重釀者曰䣵苦者曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
七修𩔖藁漉酒曰釃相强曰浮飲盡曰釂使酒曰<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>甚<lb/>
亂曰醟飲而面赤者曰酡病酒曰酲主人進酒扵客曰<lb/>
酬客酌主人曰酢獨酌而醉曰醮出錢共飲曰醵賜民<lb/>
共飲曰酺不醉而怒曰奰　事物紺珠麴酒母又曰酒<lb/>
教又方言曰<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <hi>音器</hi>　升菴外集醑首酒也今曰頭酒醨<lb/>
尾酒也　詞林海錯酒杯上跳沫為浮蛆　庶物異名<lb/>
<pb n="KR3k0061_WYG_022-4a"/>
疏禮記月令注酒熟曰酋周禮注酋昔酒也鄭司農云<lb/>
昔酒今之酋久白酒所謂舊醳酒者也吾嘉白酒之勁<lb/>
者釀家每譽之曰是愁久者葢亦此意未知此酋字耳<lb/>
　李淳風感應經淮南子云東風至而酒汎溢許慎云<lb/>
東風震方也酒汎清酒也木味酸相感故也高誘云酒<lb/>
汎為米麪麯之汎者風至而沸動按今酒初熟甕上澄<lb/>
清時恒隨日轉在旦則清者在東畔午時在南日落在<lb/>
西夜半在子恒清者隨日所在又春夏間於地廕下停<lb/>
<pb n="KR3k0061_WYG_022-4b"/>
春酒者甕上蟻汎皆逐風而移雖居湥宻非風所至而<lb/>
感召動也　鴻書要録江東云缸面猶河北稱甕頭謂<lb/>
初熟酒也　夢華録都人至夜以酒糟塗抹竈門謂之<lb/>
醉司命　七修𩔖藁煮酒脚塗靈壁石其黑如漆洗之<lb/>
不脱　典論孝靈帝末百文湎酒酒一斗直千文　古<lb/>
今名賢集宋眞宗嘗問唐時酒價皆不能對丁謂對曰<lb/>
一斗三百錢問何以知之曰杜甫詩速宜相就飲一斗<lb/>
恰有三百青銅錢上稱善　孔六帖唐徳宗播遷人多<lb/>
<pb n="KR3k0061_WYG_022-5a"/>
乏食無釀酒者後京師稍寧有一醉人則聚觀以為祥<lb/>
瑞　清異録虎以犬為酒鷄以蜈蚣為酒鳩以桑椹為<lb/>
酒猫以薄荷為酒蛇以茱萸為酒謂食之即醉也<lb/>
製造　禮記仲冬命大酋秫稻必齊麴糵必時湛熾必<lb/>
潔水泉必香陶器必良火齊必得兼用六物大酋監之<lb/>
無有差忒注大酋酒官之長也　春秋緯凡黍為酒陽<lb/>
據隂乃能動故以麯釀黍為酒注麯隂也黍陽也是先<lb/>
漬麯而黍後入故曰陽據隂也相得而沸是其動也凡<lb/>
<pb n="KR3k0061_WYG_022-5b"/>
物隂陽相感非唯作酒　法苑珠林酒有二種穀酒木<lb/>
酒穀酒者以諸五穀雜米作酒者是木酒者或用根莖<lb/>
葉果用種種子果草雜作酒者是也酒色酒香酒味飲<lb/>
能醉人者是名為酒若嘗咽者亦名為飲　平當傳稻<lb/>
米一斗得酒一斗為上樽稷米一斗得酒一斗為中樽<lb/>
粟米一斗得酒一斗為下樽　演繁露王莽時酒一釀<lb/>
用麤米二斛麴一斛得成酒六斛六斗此酤賣之齊也<lb/>
用此數計之米麴通用三斛取酒三斛不啻也故漢書<lb/>
<pb n="KR3k0061_WYG_022-6a"/>
通米酒計之其米多而酒少者為上尊也　蘇軾酒經<lb/>
南方之氓以糯與秔雜以卉藥而為餅嗅之香嚼之辣<lb/>
揣之枵然而輕此餅之良者也吾始取麪而起肥之和<lb/>
之以薑汁蒸之使十裂繩穿而風戾之愈久而益悍此<lb/>
麴之精者也米五斗為率而五分之為三斗者一為五<lb/>
升者四三斗者以釀五升者以投三投而止尚有五升<lb/>
之贏也始釀以四兩之餅而每投以三兩之麴皆澤以<lb/>
少水足以解散而勻停也釀者必甕按而井泓之三日<lb/>
<pb n="KR3k0061_WYG_022-6b"/>
而井溢此吾酒之萌也酒之始萌也甚烈而微苦葢三<lb/>
投而後平也凡餅烈而麴和投者必屢嘗而增損之以<lb/>
舌為權衡也既溢之三日乃投九日三投通十有五日<lb/>
而後定既定乃注以斗水凡水必熟冷者也凡釀與投<lb/>
必寒之而後下此炎州之令也既水五日乃篘得三斗<lb/>
有半此吾酒之正也先篘半日取所謂贏者為粥米一<lb/>
而水三之操以餅麴凡四兩二物并也投之糟中熟潤<lb/>
而再釀之五日壓得斗有半此吾酒之少勁者也勁正<lb/>
<pb n="KR3k0061_WYG_022-7a"/>
合為五斗又五日而飲則和而力嚴而猛也篘不旋踵<lb/>
而粥投之少留則糟枯中風而酒病也釀久者酒醇而<lb/>
豐速者反是故吾酒三十日而成也　留青日札飲家<lb/>
須察黍性新陳天氣冷暖春夏黍性新軟則先湯而後<lb/>
米酒人謂之倒湯秋冬黍性陳硬則先米而後湯酒人<lb/>
謂之正湯　抱朴子鄭君釀酒法酒成因以附子甘草<lb/>
内酒中曝令乾如鷄子大一丸投一斗水立成美酒<lb/>
珍珠船齊民要術作粟米爐酒法五月六月七月中作<lb/>
<pb n="KR3k0061_WYG_022-7b"/>
之倍美受兩石以下甕以石子二三升蔽甕㡳夜炊粟<lb/>
米飯即攤之令冷夜得露氣鷄鳴乃和之大率米一石<lb/>
殺麴一斗粟米飯五斗麴殺若多少計須減飯和法痛<lb/>
挼令相雜塡滿甕為限以紙葢口磚押上勿泥之恐太<lb/>
傷熱五六日後以手内甕中看令無熱氣便熟矣酒停<lb/>
亦得二十許日以冷水澆筒飲之䣺出者歇而不美詳<lb/>
其法即今所謂咂酒然今法只用小白麴或大麥小麥<lb/>
糯米瓶罌中皆得作之而澆飲以湯古為蘆酒因以蘆<lb/>
<pb n="KR3k0061_WYG_022-8a"/>
筒噏之故名今云爐當是筆誤䣺公縣切以孔下酒也<lb/>
　語林羊稚舒冬月釀酒常令人抱甕須臾復易一人<lb/>
酒速成而味好　投荒雜録新州多美酒南方酒不用<lb/>
麴糵杵米為粉以衆草葉胡蔓草汁溲<hi>南人呼野葛為胡蔓草</hi>大<lb/>
如卵置蓬蒿中隂蔽經月而成用此合糯為酒故劇飲<lb/>
之後既醒猶頭熱涔涔有毒草故也南方飲既燒即實<lb/>
酒滿甕泥其上以火燒方熟不然不中飲既燒即揭缻<lb/>
趨虚泥固猶存沽者無能知美惡就泥上鑽小穴可容<lb/>
<pb n="KR3k0061_WYG_022-8b"/>
筯以細筩挿穴中沽者就吮筩上以嘗酒味俗謂之滴<lb/>
淋　研北雜志王晉卿一帖云瀑釀用器納土以瀑釀<lb/>
酒可謂好奇　孔氏雜説俗言添黈以水投酒謂之黈<lb/>
水　羅大經鶴林玉露南容太守王元䆳以白酒之和<lb/>
者紅酒之勁者相合為一殺以白灰一刀圭飲之風味<lb/>
頓奇　七修𩔖藁酸酒毎罈用鉛一二斤燒極熱投酒<lb/>
則酸氣盡去　異物志枳椇子美如飴能令酒味薄若<lb/>
以其木為屋柱一屋之酒皆薄<lb/>
<pb n="KR3k0061_WYG_022-9a"/>
飲酒　孔叢子平原君强子高飲酒曰諺云堯飲千鍾<lb/>
孔子飲百觚子路嗑嗑尚飲百榼古之賢聖無不能飲<lb/>
子何辭焉　世説鴻臚孔羣好飲酒王導云卿常飲酒<lb/>
不見酒家覆瓿布乎不久糜爛羣曰公不見糟中肉乎<lb/>
乃更堪久　醉鄉日月記以家醪糯釀醉人者為君子<lb/>
以家醪黍釀醉人者為中人以巷醪黍釀醉人為小人<lb/>
又飲流謂睚眦者為狂花自睡者為病葉　酒史主酒<lb/>
者曰眀府酒懦為曠官謂冷也酒猛為苛政謂酒熱也<lb/>
<pb n="KR3k0061_WYG_022-9b"/>
今人謂酒熱為酒大　清異録酒不可雜飲飲之雖善<lb/>
酒者亦醉葢生取煮鍊之殊官法私方之異飲家之所<lb/>
湥忌宛葉書生胡适冬至日延客以諸家羣遺之酒為<lb/>
具席半客恐私相告戒适疑而問之一人曰某懼君家<lb/>
百氏漿次曰所畏者雜瑞樣耳　述異記漢末時有一<lb/>
人腹内痛晝夜不眠勅其子曰吾氣絶後可剖視之死<lb/>
後其子果剖之得一銅鎗後華佗聞之便往出箱内藥<lb/>
投之鎗即化為清酒　神仙傳王方平至蔡經家謂經<lb/>
<pb n="KR3k0061_WYG_022-10a"/>
家人曰吾欲賜汝輩美酒此酒方出天㕑其味醇醲非<lb/>
俗人所宜飲飲之或能爛膓今當以水和之汝輩勿怪<lb/>
也乃以斗水合升酒攪之以賜經家人人飲一升許皆<lb/>
醉　酒中𤣥虢國夫人就屋梁懸鹿腸於中空筵宴使<lb/>
人扵梁上注酒於腸中結其端欲飲則解開流於盞中<lb/>
號洞天聖酒將軍　醉仙圖記汝陽王璡取雲夢石甃<lb/>
泛春渠以畜酒作金銀龜魚浮沈其中為酌酒具自稱<lb/>
釀王兼麴部尚書　詞林海錯唐蘇晉作曲室寒飲名<lb/>
<pb n="KR3k0061_WYG_022-10b"/>
酒窟每一塼鋪一瓶酒計塼約五萬枚寒日率朋友次<lb/>
第飲之取盡而已　開元遺事長安自昭應縣至都門<lb/>
官道左右村店之民當大路市酒量錢數多少飲之亦<lb/>
有施者與行人解之故路人號為歇馬杯　楊炎正錢<lb/>
塘官酒詩注宋南渡行都有官酒庫每嵗清明前開煮<lb/>
中秋前賣新先期以鼓樂妓女迎酒穿市觀者如堵<lb/>
酒史宋石曼卿每與客痛飲露髮跣足著械而坐謂之<lb/>
囚飲坐木杪謂之巢飲以稾束之引首出飲復就束謂<lb/>
<pb n="KR3k0061_WYG_022-11a"/>
之鱉飲<lb/>
名𩔖　唐書李泌請里閭釀宜春酒以祭勾芒神祈豐<lb/>
年帝悦乃著令　徳宗本紀劍南貢生春酒　坡詩注<lb/>
韓詩百年未滿不得死且可勤買抛青春國史補云酒<lb/>
則營陽之土窟春富平之不凍春劍南之澆春按杜詩<lb/>
亦有麯米春則知唐人名酒多以春抛青春亦酒也<lb/>
一統志冰堂在滑縣歐陽修守郡日嘗造酒名冰堂春<lb/>
　紺珠長春法酒宋賈秋壑造　百官志良醞署令二<lb/>
<pb n="KR3k0061_WYG_022-11b"/>
人進御則供春暴秋清酴醿桑落之酒　庶物異名疏<lb/>
贊夏酒名　風土記酒則五䴵贊夏㽔賔顯名　續曲<lb/>
洧舊聞酒名玉井秋香　庶物異名疏周弁翁釀白醪<lb/>
字曰秋玉　四民月令十月命典饋清麴釀冬酒以供<lb/>
臘祀　清異録余開運中賜丑未觴法用雍酥棧羊筒<lb/>
子髓置醇酒中暖消而後飲　張舜民畫墁録趙韓王<lb/>
堂中猶有雷時酒如膠漆以水參之芳烈倍常飲之皆<lb/>
醉　醉鄉日月記暑月候雷霆時收雨水淘米炊飯釀<lb/>
<pb n="KR3k0061_WYG_022-12a"/>
酒名霹靂酒　金門嵗節洛陽人家乞巧造明星酒<lb/>
桂海虞衡志瑞露帥司公㕑酒也經撫所前有井清烈<lb/>
汲以釀遂有名　升菴外集八桂酒有瑞露石湖釀於<lb/>
成都用其法名萬春　王楙野客叢談眞州郡齋有酒<lb/>
名花露　杜陽雜編咸通中同昌公主有凝露漿桂花<lb/>
醑　事物紺珠秋露白取露釀甘釅色白性熱出揚州<lb/>
　庶物異名疏東坡謝黄宴送酥酒詩隴右土酥醲似<lb/>
酒揚州雪液却如酥雪液揚州酒名也　湘州記衡陽<lb/>
<pb n="KR3k0061_WYG_022-12b"/>
縣東有<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>湖釀酒醇美所謂<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>酒晉平吳始薦<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>酒扵<lb/>
廟是也　荆州記淥水出豫章康樂縣其間烏程鄉有<lb/>
酒官取水為酒極甘美與湘東酃湖酒年嘗獻之世稱<lb/>
酃淥酒　晉書太康元年五月丁夘薦酃淥酒于太廟<lb/>
　晉咸康起居注十二月庚子詔曰正㑹日百僚增禄<lb/>
賜醁<graphic n="KR1641" url="https://raw.githubusercontent.com/kanripo/KR-Gaiji/master/images/KR1641.png" mimeType="image/png"/>酒人二升　龍城錄魏左相治酒名<graphic n="KR1641" url="https://raw.githubusercontent.com/kanripo/KR-Gaiji/master/images/KR1641.png" mimeType="image/png"/>醁翠濤<lb/>
常以金甖盛之十年不變其味人世所未有也此猶得<lb/>
大宛國之法　拾遺記漢武帝女伶歌落葉哀蟬之曲<lb/>
<pb n="KR3k0061_WYG_022-13a"/>
帝聞唱動心侍者乃進洪梁之酒酒出洪梁縣屬右扶<lb/>
風至哀帝廢此邑南人受此釀法今言雲陽出美酒兩<lb/>
聲相亂矣　吳錄長城若下酒有名溪南曰上若北曰<lb/>
下若竝有村村人取若下水以釀酒醇美勝雲陽　幽<lb/>
明錄東萊人作酒多醇濁而更清　酒史人自稱酒必<lb/>
曰魯酒謙言薄也楚㑹諸侯魯趙皆獻酒于楚王主酒<lb/>
吏求酒於趙不與吏怒乃以趙厚酒易魯薄者奏之楚<lb/>
王怒遂圍邯鄲故曰魯酒薄而邯郸圍　留青日札乾<lb/>
<pb n="KR3k0061_WYG_022-13b"/>
酢一名乾和河東幷汾以為貴品即今不入水者張文<lb/>
潛詩釀酒愛乾和後周給逍遙公韋夐河東酒即此<lb/>
劉孝儀啟奉教垂賜宜城酒四器　吳錄安成宜春縣<lb/>
出美酒故酒名宜春　坡詩注坡在惠州自造酒名羅<lb/>
浮春以惠州有羅浮山而得名　周煇北轅錄燕山酒<lb/>
固佳極醇厚者名金<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>言用金<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>水釀之也　珍珠船<lb/>
𧰼洞在潮海之間今屬武平縣昔未開拓時羣象止于<lb/>
其中乃謂之𧰼洞其地膏腴稼穡滋茂有醞邑人重之<lb/>
<pb n="KR3k0061_WYG_022-14a"/>
曰𧰼洞酒　事物紺珠麻姑酒麻姑泉水釀出建昌<lb/>
酒史金華酒浙江金華府造近時京師嘉尚語云晉字<lb/>
金華酒圍棋左傳文　酉陽雜俎魏賈鏘有蒼頭善别<lb/>
水常令乘小艇扵黄河中流以瓠匏接河源水一日不<lb/>
過七八升經宿色如絳以釀酒名崑崙觴芳味世間所<lb/>
絶　錦繡萬花谷南昌國有酒山山有泉其味如酒飲<lb/>
之甚美醉經月不醒　清異錄當塗一種酒麯皆發散<lb/>
藥見風即消既不久醉又無膓腹滯之患人號曰快活<lb/>
<pb n="KR3k0061_WYG_022-14b"/>
湯士大夫呼君子觴　李肇國史補酒有京城之郎官<lb/>
清　食經坐客酒者平旦釀食時熟坐客時待酒熟故<lb/>
以為名　投荒雜錄南人有女數嵗即大釀酒既漉候<lb/>
冬陂池水竭時寘酒甖宻固其上瘞于陂中至春漲水<lb/>
滿不復發矣候女將嫁因決陂水取供賀客南人謂之<lb/>
女酒味絶美居常不可致也　眞臘風土記美人酒於<lb/>
美人口中含而造之一宿而成尤奇　偃曝談餘琉球<lb/>
造酒則以水漬米越宿令婦人口嚼手搓取汁為之名<lb/>
<pb n="KR3k0061_WYG_022-15a"/>
曰米奇　漢書挏馬酒注應劭曰取馬乳汁挏治之味<lb/>
酢可飲如淳曰以韋革為夾兠受數斗盛馬乳挏取其<lb/>
上肥因名曰挏馬李奇曰以馬乳為酒撞挏乃成也師<lb/>
古曰馬酪味如酒而飲之亦可醉故呼馬酒也禮樂志<lb/>
挏作桐注云以馬乳為酒採桐葉乃成也　蕭大亨記<lb/>
馬乳初取者太甘不可食越二三日則太酸不可食惟<lb/>
取之以造酒其酒與燒酒無異始以乳燒之次以酒燒<lb/>
之如此至三四次則酒味㝡厚　杜陽編順宗時處士<lb/>
<pb n="KR3k0061_WYG_022-15b"/>
伊祈𤣥召入宫飲龍膏酒黑如純漆飲之令人神爽此<lb/>
本烏弋山離國所獻　酉陽雜俎肅宗張皇后專權每<lb/>
進酒常寘鴟腦酒令人久醉健忘　食經夏鷄鳴酒法<lb/>
秫米二升作糜麯三升以水五升攪之今日作明日鷄<lb/>
鳴時熟　事物紺珠羊羔酒出汾州色白瑩饒風味<lb/>
清異錄裴晉公盛冬常以魚兒酒飲之其法用龍腦凝<lb/>
結刻成小魚形狀每用沸酒一盞投一魚其中　影燈<lb/>
記洛陽人家上元各送鷄肉酒用六木瓶貯之于親知<lb/>
<pb n="KR3k0061_WYG_022-16a"/>
門前留地而去　酉陽雜俎阿薩部多獵蟲鹿剖其肉<lb/>
重疊之以石壓瀝汁税波斯拂菻等國米及草子釀於<lb/>
肉汁之中經數日即變成酒飲之可醉　洛陽伽藍記<lb/>
河東人劉白墮善釀六月以罌貯酒暴扵日中動一旬<lb/>
其酒不動飲之香美醉而經月不醒朝貴相餉踰於千<lb/>
里以其逺至號曰鶴觴永熙中青州刺史毛鴻賓齎酒<lb/>
之番路逢盗賊飲之即醉皆被擒時游俠語曰不畏張<lb/>
亏抜刀唯畏白墮春醪　避暑錄白墮酒當時謂之鶴<lb/>
<pb n="KR3k0061_WYG_022-16b"/>
觴謂其可千里遺人如鶴一飛千里或曰騎驢酒當時<lb/>
以驢載之而行也　水經注劉白墮宿擅工釀採挹河<lb/>
流醞成芳酎懸食同枯枝之年排於桑落之辰故酒得<lb/>
其名矣然香醑之色清白若<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>漿焉别調氛氳不與他<lb/>
同蘭薰麝越自成馨逸自王公庶友牽拂相招者每云<lb/>
索郎有顧思同旅語索郎反語為桑落也　國史補河<lb/>
中桑落坊每至桑落時取其井水釀酒故號桑落酒<lb/>
謝枋得碧湖雜記杜詩云坐開霜落酒來把菊花枝按<lb/>
<pb n="KR3k0061_WYG_022-17a"/>
賈思勰齊民要術造酒門有桑落酒神麴酒其名不一<lb/>
又云桑欲落時造黍米酒可得永年造神麴酒春秋二<lb/>
時造者皆得過夏然桑落時作者乃勝于春天　談輅<lb/>
桑落酒相傳是九月九日作水麴米皆以三十為準熟<lb/>
于桑落之辰故名桑落不知西羌有桑落河出馬乳酒<lb/>
羌人兼葡萄壓之晉宣帝時嘗來獻九日賜百官飲之<lb/>
則此桑落乃地名非時也庾信乞酒詩有蒲城桑落酒<lb/>
又似出蒲州　偃曝談餘寶林縣苦無酒隴酒甜桑落<lb/>
<pb n="KR3k0061_WYG_022-17b"/>
酒有毒市中酒帘比屋競欲其刺口釀以烏頭纔沾舌<lb/>
舌破不可飲也　楚詞奠桂酒兮椒漿注切桂扵酒中<lb/>
　花木考博羅有桂可以釀酒蘇軾桂酒頌有隱者以<lb/>
桂酒方教吾釀成而色香味超然非世間物也　博物<lb/>
志胡椒酒古人于嵗朝飲之　漢官儀正旦以柏葉酒<lb/>
上夀　嵗時記元日進椒柏酒椒是玉衡星精服之令<lb/>
人身輕能走柏是仙藥進酒次第以年少者為先　鄭<lb/>
徳璘傳貞元中湘潭尉鄭徳璘好酒長挈松醪春過江<lb/>
<pb n="KR3k0061_WYG_022-18a"/>
夏　酒史蘇軾守定州時於曲陽得松膏釀酒作中山<lb/>
松醪賦　原化記以松花酒飲老人益夀　長慶集注<lb/>
杭州俗釀酒趁梨花時熟號梨花春　初學記酒漬桃<lb/>
花而飲之能除百病好顏色　孔六帖滄洲去國萬里<lb/>
出菖蒲酒桃花酒飲之而神氣清爽　叙聞錄憲宗採<lb/>
鳳李花釀換骨醪晉國公平淮西回黄帕金瓶逺賜二<lb/>
斗　南蠻傳訶陵以栁花為酒　通典頓遜<hi>一作逢</hi>國有<lb/>
樹似石榴採其花汁停甕中數日成酒甘美　叩頭錄<lb/>
<pb n="KR3k0061_WYG_022-18b"/>
房壽六月擣蓮花製碧芳酒涼物也　事物紺珠蓮花<lb/>
白以蓮蕋造　西京雜記高帝宫中九月九日飲菊花<lb/>
酒令人長壽菊花舒時併採莖葉雜黍米釀之至來年<lb/>
九月九日始熟就飲焉故謂之菊花酒　貨殖傳漢大<lb/>
宛國造葡萄酒　博物志西域有葡萄酒積年不敗彼<lb/>
俗傳云可至十年飲之醉彌日乃解　梁四公記高昌<lb/>
國遣使獻蒲桃乾凍酒帝命杰公迓之杰公謂其使者<lb/>
曰蒲桃七是洿林三是無半凍酒非八風谷所凍者又<lb/>
<pb n="KR3k0061_WYG_022-19a"/>
有高寧酒和之使者曰其年風灾蒲桃不熟故駁雜凍<lb/>
酒奉王急命故非時耳帝問杰公何以知之對曰蒲桃<lb/>
是洿林者皮薄味美無半者皮厚味苦酒是八風谷凍<lb/>
成者終年不壞今嗅其氣酸高寧酒滑而色淺故云然<lb/>
　唐書蒲桃酒西域有之前代或有貢獻及破高昌收<lb/>
馬乳蒲桃實於苑中種之并得其酒法上自損益造酒<lb/>
酒成凡有八色芳香酷烈味兼醍盎頒賜羣臣京師識<lb/>
其味　清異錄穆宗臨芳殿賞櫻桃進西凉州葡萄酒<lb/>
<pb n="KR3k0061_WYG_022-19b"/>
帝曰飲此頓覺四體融和眞太平君子也　緝栁編糜<lb/>
欽棗出眞陵之山食一枚大醉經年不醒東方朔嘗逰<lb/>
其地以一斛歸進上上和諸香作丸大如芥子每集羣<lb/>
臣取一丸入水一石頃刻成酒味愈醇醪謂之糜欽酒<lb/>
又謂之眞欽酒又謂之仙薌酒香經年不歇　𤣥池説<lb/>
林立夏日俗尚啖李時人語曰立夏得食李能令顏色<lb/>
美故是日婦人作李㑹取李汁和酒飲之謂之駐色酒<lb/>
　蘇子瞻洞庭春色賦序安定郡王以黄柑釀酒名之<lb/>
<pb n="KR3k0061_WYG_022-20a"/>
曰洞庭春色色味香三絶　花木考山梨者味極佳漫<lb/>
用大甕儲數百枚以缶葢而泥其口意欲久藏旋取食<lb/>
之久則忘之及半嵗後因至園中忽聞酒氣薰人疑守<lb/>
舍者釀熟索之無有因啟觀所藏梨化而為水清冷可<lb/>
愛湛然甘美眞佳醞也飲之輙醉回回國葡萄酒葢𩔖<lb/>
此始知梨可釀前所未聞也　庶物異名疏山谷詩王<lb/>
公權家荔枝綠廖致平家綠荔枝試傾一杯重碧色快<lb/>
剝千顆輕紅肌廖之綠荔枝王之荔枝綠酒皆第一<lb/>
<pb n="KR3k0061_WYG_022-20b"/>
枚乘栁賦爵獻金漿之醪注梁人作藷蔗酒名金漿<lb/>
隋書赤土國物產多同於交阯以甘蔗作酒雜以紫𤓰<lb/>
根酒色黄赤味香美　酉陽雜俎蜀後主有桃<graphic n="KR1802" url="https://raw.githubusercontent.com/kanripo/KR-Gaiji/master/images/KR1802.png" mimeType="image/png"/>二扇<lb/>
盛水五升良久成酒能醉人更互貯水以供其宴　古<lb/>
今記烏孫國有青田<graphic n="KR1802" url="https://raw.githubusercontent.com/kanripo/KR-Gaiji/master/images/KR1802.png" mimeType="image/png"/>得水則有酒味甚醇美飲盡更<lb/>
注水隨後成酒名青田酒　珊瑚鈎詩話青田<graphic n="KR1802" url="https://raw.githubusercontent.com/kanripo/KR-Gaiji/master/images/KR1802.png" mimeType="image/png"/>莫知<lb/>
其木與實而<graphic n="KR1802" url="https://raw.githubusercontent.com/kanripo/KR-Gaiji/master/images/KR1802.png" mimeType="image/png"/>如五六升瓠空之盛水俄而成酒劉章<lb/>
曽得二焉集賔設之一<graphic n="KR1802" url="https://raw.githubusercontent.com/kanripo/KR-Gaiji/master/images/KR1802.png" mimeType="image/png"/>才盡一<graphic n="KR1802" url="https://raw.githubusercontent.com/kanripo/KR-Gaiji/master/images/KR1802.png" mimeType="image/png"/>又熟可供二十客<lb/>
<pb n="KR3k0061_WYG_022-21a"/>
名曰青田壺　後漢書孟佗字伯良以菖蒲酒一斛遺<lb/>
張讓即拜凉州刺史　嵗時記端午以菖蒲或縷或屑<lb/>
泛酒　萬畢術注斷蒲漬酒中即厚　常袞謝九月九<lb/>
日賜餻酒狀恩賜薏苡人酒兩瓶　外臺秘要天門冬<lb/>
釀酒初熟微酸久停則香諸酒不及　事物紺珠五加<lb/>
皮酒又名文章酒出高郵　楊孚異物志文草作酒其<lb/>
味甚美土人以金買草不言貴也　孫公談圃椰子酒<lb/>
本出伽盧國其地熱衢植椰子木為䕃剖其實中有酒<lb/>
<pb n="KR3k0061_WYG_022-21b"/>
能醉人若他國所釀多不同南蠻有㯽榔酒扶南有石<lb/>
榴酒辰溪有鈎藤酒　神仙服食經採南燭草煮其汁<lb/>
為酒碧映五色服之通神　瀛涯勝覽滿剌加國渚生<lb/>
水草曰茭蔁長如刀狀韌堅其子𩔖荔枝大若鷄子以<lb/>
釀酒曰茭蔁酒亦醉人　洞冥記瑤琨去玉門九萬里<lb/>
有碧草如麥割之以釀酒則味如醇酎飲三合三旬不<lb/>
醒飲甜溪水隨飲而醒　山堂肆考宜城九釀酒號竹<lb/>
葉酒　錦里新聞郫縣人刳大竹傾春釀于中號郫筒<lb/>
<pb n="KR3k0061_WYG_022-22a"/>
酒川中至今以占米或黍七分高粱三分以五加尖釀<lb/>
之　鷄跖集魏鄭公徵三伏之際率賓僚避暑取大蓮<lb/>
葉盛酒以簪刺葉令與柄通屈莖輪囷如𧰼鼻持啜之<lb/>
名為碧筩酒　升菴外集杜詩黄羊飯不羶蘆酒還多<lb/>
醉蘆酒以蘆為筒吸而飲之今之咂酒也又名鈎藤酒<lb/>
酒以火成不醡不篘兩缶西東以藤吸取　鷄肋編闗<lb/>
右塞上人造噆酒以荻管吸扵瓶中　清波雜志南宋<lb/>
使至北朝飲以金蘭酒　庶物異名疏玉薤隋煬帝酒<lb/>
<pb n="KR3k0061_WYG_022-22b"/>
名得法於胡人者　清異錄舊聞李太白好飲玉浮梁<lb/>
不知其果何物余得吳婢使釀酒因促其功荅曰尚未<lb/>
熟但浮梁耳試取一盞至則浮蛆酒脂也乃悟太白所<lb/>
飲葢此耳　抱朴子麟鳳洲以玉泉為醪醴　藝林伐<lb/>
山碧琳腴酒名見曽吉父詩　神異記西北荒中有玉<lb/>
醴酒酒泉注焉廣一丈湥三丈酒美如肉澄清似鏡取<lb/>
一尊一尊復生焉與天同休無乾時一名遺酒　抱朴<lb/>
子董君異常以玉醴與盲人服之目旬日而愈　十洲<lb/>
<pb n="KR3k0061_WYG_022-23a"/>
記瀛洲有玉膏如酒名曰玉酒飲數升輙醉令人長生<lb/>
　洞冥記漢武帝酌瑤琨碧酒　魏書太宗與崔浩論<lb/>
事語至中夜大悦賜浩縹醪酒十觚水晶鹽一兩曰朕<lb/>
味卿言若此鹽酒故與卿同其味也　隋遺錄煬帝在<lb/>
揚州遊鷄臺恍惚與陳後主遇以綠紋螺酌紅粱醞共<lb/>
飲　五代史于闐國有紫酒青酒不知其所釀而味尤<lb/>
美　初學記闗中有酒名白薄　東坡詩上樽白日瀉<lb/>
黄封注輦下以黄封酒為貴葢重内醞也　東坡集在<lb/>
<pb n="KR3k0061_WYG_022-23b"/>
南海作眞一酒以米麥水三者為之　常新錄西門季<lb/>
𤣥造二色酒白酒中有黑花斟於器中花亦不散其中<lb/>
有石故也崔道旋以金銀銅錢來酤曰以我三樣錢買<lb/>
君二色酒欲辭得乎　史諱錄唐𤣥宗置麴清潭砌以<lb/>
銀甎泥以石粉貯三辰酒一萬車以賜當制學士　事<lb/>
物紺珠三白酒出吳中顧氏葢取米白水白麴白也味<lb/>
清冽　西京雜記漢制以正月旦造酒八月成名曰九<lb/>
醖一名醇酎　拾遺記張華有九醖酒以三薇漬麴糵<lb/>
<pb n="KR3k0061_WYG_022-24a"/>
糵出西羌麴出北胡胡中有指星麥四月火星出麥熟<lb/>
而穫之糵用水漬麥三夕而萌芽平旦鷄鳴而用之俗<lb/>
人呼為鷄鳴麥以之釀酒醇美久含令人齒動若大醉<lb/>
不呌笑搖動令人肝腸消爛俗人謂之消膓酒或云醇<lb/>
酒可為長宵之樂兩説同而事異也閭里歌曰寧得醇<lb/>
酒消膓不與日月齊光　世説張華既貴有少時知識<lb/>
來候之華與共飲九醞酒為酣暢其夜醉眠華常飲此<lb/>
酒眠後輙勅左右轉側至覺是夕忘勅之左右依常時<lb/>
<pb n="KR3k0061_WYG_022-24b"/>
為張公轉側其友人無人為之至明友人猶不起華咄<lb/>
云此必死矣使視之酒果穿膓流牀下滂沱　庶物異<lb/>
名疏蘭生漢武帝酒名漢書百末㫖酒布蘭生謂以百<lb/>
草花末雜酒中也一曰百味㫖酒　神仙傳餘杭姥嫁<lb/>
於西湖農家善採百花釀酒王方平嘗以千錢過蔡經<lb/>
家與姥沽酒飲而甘之是後羣仙時降因授一丸藥以<lb/>
償酒價姥服之仙去後十餘年有人經過洞庭湖邊見<lb/>
賣百花酒者即姥也　南史劉杳在任昉坐昉曰酒有<lb/>
<pb n="KR3k0061_WYG_022-25a"/>
千日醉當是虚言杳曰桂陽程鄉有千里酒飲之至家<lb/>
而醉亦其例　博物志劉𤣥石從中山沽酒酒家與之<lb/>
千日酒至家而醉其家不知以為死矣以棺斂葬之酒<lb/>
家計向千日憶𤣥石醒矣遂往其家且發塜開棺於是<lb/>
醉始醒起坐棺中俗云𤣥石飲酒一醉千日　玉箱雜<lb/>
記漢武作無愁酒飲之令人無憂　孔六帖唐武宗起<lb/>
望僊臺薦無憂酒　事物紺珠熏肌酒以羊羔釀一曰<lb/>
千嵗虆造　賈氏談錄兵部李濤小字社翁時李公昉<lb/>
<pb n="KR3k0061_WYG_022-25b"/>
為翰林學士月給内醞兵部嘗因春社寄昉詩云社公<lb/>
今日沒心情為寄治聾酒一瓶社酒號治聾酒　竇子<lb/>
野酒譜皮日休詩云明朝有物充君信㰂酒三瓶寄夜<lb/>
航㰂酒江外酒名　法苑珠林唐長安風俗每至元日<lb/>
已後遞飲酒相邀迎號傳生酒　嵗華記昔有人居草<lb/>
菴之中每嵗除夕遺里閭藥一帖令囊浸井中至元日<lb/>
取水置于酒樽名曰屠蘇酒合家飲之不瘟疫　𩔖雋<lb/>
杜甫詩云願隨金騕褭走置錦屠蘇屠蘇以大黄等八<lb/>
<pb n="KR3k0061_WYG_022-26a"/>
味㕮咀囊盛沈井至元日出藥置酒中名屠蘇云一人<lb/>
飲一家無疫一家飲一里無疫殊驗　周祈名義考博<lb/>
雅廜蘇菴也通俗文屋平曰廜蘇四時纂要作屠蘇又<lb/>
廣韻酴酥酒名玉篇麥酒不去滓飲是屠蘇為屋酴酥<lb/>
為酒本不相混也唐人詩手把屠蘇讓少年先把屠蘇<lb/>
不讓春誤以屠蘇為酴酥後人遂謂屠蘇又為酒古人<lb/>
正旦飲酒以少者得嵗故先飲老者失時故後飲是日<lb/>
酒皆然亦無屠蘇先飲之説或云屠絶鬼氣蘇醒人魂<lb/>
<pb n="KR3k0061_WYG_022-26b"/>
妄説也　演繁露諸家字書皆有酴醿字注云酒也錢<lb/>
希白南部新書曰唐清明賜宰臣以下酴醿酒酴醿酒<lb/>
即重釀酒也　宣室志武宗㑹昌元年夫餘國貢火玉<lb/>
才人常用煎澄明酒其酒亦異方所貢也色如紫膏飲<lb/>
之令人香　周必大玉堂雜記淳熈乙未初伏必大以<lb/>
待制侍講賜流香酒四斗　武林舊事秀州酒名清若<lb/>
空　事物紺珠靠壁清吳中白酒斗米得三十甌瓿置<lb/>
壁前月餘出之鮮美蜜林檎言味如蜜色如林檎　潛<lb/>
<pb n="KR3k0061_WYG_022-27a"/>
確𩔖書外國烏丸有東牆酒眞臘有明芽肉酒四夷酒<lb/>
暹羅為第一　國史補酒名郢之富水烏程之若下嶺<lb/>
南之靈溪潯陽之湓水京都之西市腔河漢之三勒漿<lb/>
　曲洧舊聞張次賢名能臣嘗記天下酒名今著于此<lb/>
后妃家高太皇香泉向太后天醇張溫成皇后<graphic n="KR1641" url="https://raw.githubusercontent.com/kanripo/KR-Gaiji/master/images/KR1641.png" mimeType="image/png"/>醁朱<lb/>
太妃瓊酥劉明達皇后瑤池鄭皇后坤儀曹太后瀛玉<lb/>
宰相蔡太師慶㑹王太𫝊膏露何太宰親賢親王家鄆<lb/>
王瓊腴肅王蘭芷五王位椿齡嘉琬醑濮安懿王重醞<lb/>
<pb n="KR3k0061_WYG_022-27b"/>
建安郡王玉瀝戚里李和文駙馬獻卿金波王晉卿碧<lb/>
香張駙馬敦禮<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁曹駙馬詩字公雅成春郭駙馬獻<lb/>
卿香瓊大王駙馬瑤琮錢駙馬清醇内臣家童貫宣撫<lb/>
褒功又光忠梁開府嘉義楊開府美誠府寺開封府瑤<lb/>
泉市店豐樂樓眉壽又和㫖<hi>即白礬樓也</hi>忻樂樓仙醪<hi>即任店也</hi>
和樂樓瓊漿<hi>即莊樓也</hi>遇仙樓玉液玉樓玉醞鐵薛樓瑤<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>
仁和樓瓊漿高陽店流霞清風玉髓㑹仙樓玉醑八仙<lb/>
樓仙醪時樓碧光班樓瓊波潘樓瓊液千春樓仙醇<hi>今廢</hi>
<pb n="KR3k0061_WYG_022-28a"/>
<hi>為舖</hi>中山園子店千日春<hi>今廢為邸</hi>銀王店延壽蠻王園子正<lb/>
店玉漿朱宅園子正店瑤光邵宅園子正店法清大桶<lb/>
張宅園子正店仙醁方宅園子正店瓊酥姜宅園子正<lb/>
店羊羔梁宅園子正店美禄郭小齊園子正店瓊液楊<lb/>
皇后園子正店法清三京北京香桂又法酒南京桂香<lb/>
又北庫西京玉液又酴醿香四輔澶州中和堂許州潩<lb/>
泉鄭州金泉河北眞定府銀光河間府金波又玉醞保<lb/>
定軍知訓堂又杏仁定州中山堂又九醞保州巡邊銀<lb/>
<pb n="KR3k0061_WYG_022-28b"/>
條又錯著水徳州碧琳濱州石門又宜城博州宜城又<lb/>
蓮花衞州柏泉棣州延相堂恩州㨂米又細酒洺州玉<lb/>
瑞堂夷白堂又玉友邢州沙醅金波磁州風麴法酒湥<lb/>
州玉醅趙州瑤波湘州銀光懷州宜城又香桂又定州<lb/>
𤓰麴又錯著水河東太原府玉液又静制堂汾州甘露<lb/>
堂隰州瓊漿代州金波又瓊酥陜西鳳翔府槖泉河中<lb/>
府天禄又舜泉陜府蒙泉華州蓮花又冰堂上尊邠州<lb/>
靜照堂又玉泉慶州江漢堂又瑤泉同州清洛又清心<lb/>
<pb n="KR3k0061_WYG_022-29a"/>
堂淮南揚州百桃廬州金城又金斗城又杏仁江南東<lb/>
西宣州琳腴又雙溪江寧府芙蓉又百桃又清心堂處<lb/>
州谷簾洪州雙泉又金波杭州竹葉清又碧香又白酒<lb/>
蘇州木蘭堂又白雲泉明州金波越州蓬萊潤州蒜山<lb/>
堂湖州碧蘭堂又霅溪秀州月波三川成都府忠臣堂<lb/>
又玉髓又錦江春又浣花堂梓州瓊波又竹葉清劍州<lb/>
東溪漢州簾泉合州金波又長春渠州葡萄果州香桂<lb/>
又銀液閬州仙醇峽州重麋至喜泉䕫州法醹又法醞<lb/>
<pb n="KR3k0061_WYG_022-29b"/>
荆湖南北荆南金蓮堂鼎州白玉泉辰州法酒歸州瑤<lb/>
光又香桂福建泉州竹葉廣南廣州十八仙韶州換骨<lb/>
玉泉京東青州揀米齊州舜泉近泉又清燕堂又眞珠<lb/>
泉<hi>第一也</hi>兗州蓮花清曹州銀光又三酘又白羊又荷花<lb/>
鄆州風麴白佛泉又香桂濰州重醞登州朝霞萊州玉<lb/>
液徐州壽泉濟州宜城濮州宜城又細波單州宜城又<lb/>
杏仁京西汝州揀米滑州風麴又冰堂金州清虚堂郢<lb/>
州漢泉又香桂隨州白雲樓唐州淮源又泌泉蔡州銀<lb/>
<pb n="KR3k0061_WYG_022-30a"/>
光香桂房州瓊酥襄州金沙又宜城又檀溪又竹葉清<lb/>
鄧州香泉又寒泉又香菊又甘露潁州銀條又鳳麴均<lb/>
州仙醇河外府州嵗寒堂　佩楚軒客談續曲洧舊聞<lb/>
酒名薌林秋露<hi>向伯恭</hi>蕚綠春<hi>范方/元</hi>瓮中雲<hi>易毅/夫</hi>銀光<hi>胡長</hi>
<hi>文</hi>露雲<hi>范至/能</hi>桂子香<hi>楊萬里</hi>　留青日札宋謝府酒名勝<lb/>
茶　元氏掖庭記酒有翠濤飲露囊飲瓊華汁玉圃春<lb/>
石凉春葡萄春鳳子腦薔薇露綠膏漿<lb/>
仙人酒　黄帝内傳王母㑹帝於嵩山飲帝以䕶神養<lb/>
<pb n="KR3k0061_WYG_022-30b"/>
氣金液流輝之酒又有延洪壽光之酒　拾遺記西王<lb/>
母薦清澄琬琰之膏以為酒　南嶽夫人傳夫人設王<lb/>
子喬瓊蘇綠酒　洞㝠記有逺飛鷄常銜桂枝之實歸<lb/>
於南山或落地而生高七八尺衆仙奇愛之剉以釀酒<lb/>
名曰桂醪嘗一滴舉體如金色陸通常餌黄桂之酒<lb/>
抱朴子碩曼卿入山學仙自言仙人迎我升天以流霞<lb/>
一杯與我飲輙不飢渴<hi>流霞天仙酒名</hi>　列仙傳安期先生與<lb/>
神女㑹圓丘酣𤣥碧之香酒　續仙傳謝𤣥卿遇神仙<lb/>
<pb n="KR3k0061_WYG_022-31a"/>
設瓊<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>酒<lb/>
别名　焦贛易林酒為歡伯除憂來樂適體頥性　魏<lb/>
畧太祖時禁酒而人竊飲之故難言酒以白酒為賢人<lb/>
清酒為聖人　醉鄉日月凡酒以色清味重為聖色如<lb/>
金而醇苦者為賢色黑味酸醨者為愚　世説桓温有<lb/>
主簿善别酒輙令先嘗好者謂青州從事惡者謂平原<lb/>
督郵青州有齊郡飲好酒直至臍下平原有鬲縣飲惡<lb/>
酒停于胸鬲之上　清異錄王世充僭號謂羣臣曰朕<lb/>
<pb n="KR3k0061_WYG_022-31b"/>
萬機繁壅所以輔朕和氣者惟酒功耳宜封天禄大夫<lb/>
永賴醇徳　鄭綮傳信記道士葉法善居𤣥眞觀有朝<lb/>
士數十人詣之忽有人叩門云麴秀才法善宻以小劍<lb/>
擊之隨手失墮于堦下化為瓶榼視之乃盈瓶醲醞也<lb/>
飲之味甚佳坐客醉而揖其瓶曰麴生風味不可忘也<lb/>
　白樂天詩麯神寅日合酒聖卯時歡　清異錄唐末<lb/>
馮翊城外酒家門額書云飛空却回顧謝此舍春王於<lb/>
王字末大書酒也字體散逸非世俗書人謂是吕洞賓<lb/>
<pb n="KR3k0061_WYG_022-32a"/>
題　百家詩序劉跋字斯立命酒為玉友仍為作傳<lb/>
鶴林玉露常州宜興縣黄土村東坡南遷北歸嘗與單<lb/>
秀才步田至其地地主攜酒來餉曰此紅友也　廣韻<lb/>
藻元段繼昌能詩好飲家甚貧而世事不以掛口以錢<lb/>
遺之者盡送酒家名酒曰黄嬌葢闗中以兒女為阿嬌<lb/>
故以此況之也　酒史唐子西陸諝傳拜光禄勲封醴<lb/>
泉侯秦少㳺清和先生傳姓甘名液字子美　東齋記<lb/>
事唐子西在惠州名酒之和者曰養生主勁者曰齊物<lb/>
<pb n="KR3k0061_WYG_022-32b"/>
論　𩔖林楊誠齋名酒之和者曰金盤露勁者曰椒花<lb/>
雨嘗曰予愛椒花雨甚於金盤露意葢有為也　酒史<lb/>
酒曰狂藥裴楷謂石崇曰足下飲人狂藥責人正禮不<lb/>
亦乖乎　酒史蘇晉頲之子也學浮圖術嘗得胡僧慧<lb/>
澄繡彌勒佛一本寶之曰是佛好米汁正與吾性合吾<lb/>
願事之他佛不愛也　竇子野酒譜北僧謂為般若湯<lb/>
葢廋詞以避法禁　留青日札北人名酒曰裏牽綿又<lb/>
曰水綿襖<lb/>
<pb n="KR3k0061_WYG_022-33a"/>
酒旗　丹鉛總錄韓非子宋人有沽酒者懸幟甚高幟<lb/>
謂之帘帘謂之酒旗唐韻帘字注云酒家望子<lb/>
　　　漿<lb/>
升菴外集説文漿酢也周禮四飲之物三曰漿石氏星<lb/>
經酒醪五齊之屬天文酒旗星主之漿水六清之屬天<lb/>
文天乳星主之内則所謂酒漿當有别也　典術餌桃<lb/>
膠五十日得玉漿　世語嵩山北有大穴晉初有一人<lb/>
誤墜穴中行十許日有草屋中有二人圍棋傍有白漿<lb/>
<pb n="KR3k0061_WYG_022-33b"/>
一杯墜者告以飢渴棋者與飲之氣力十倍歸問張華<lb/>
華曰此玉漿　漢武故事西王母曰太上之藥有玉津<lb/>
金漿其次藥有五雲之漿　眞誥大方諸之東小方諸<lb/>
山上多奇靈寶物有白玉酒金漿洴青君所居上人多<lb/>
飲此酒漿身作金玉色　江淮異人録自南唐保大中<lb/>
南海嘗貢龍腦漿能補益元宗嘗以漿調酒服之耿先<lb/>
生曰未為佳也乃以縑囊貯龍腦懸於琉璃瓶中食頓<lb/>
曰已漿矣元宗聞滴瀝聲少頃視之一勺水矣明日發<lb/>
<pb n="KR3k0061_WYG_022-34a"/>
之半瓶香氣馥烈　雲仙散錄吐突承璀嗜蛤蜊炙以<lb/>
鐵絲牀數澆鹿角漿然後食　唐國史補三勒漿𩔖酒<lb/>
法出波斯三勒者謂訶梨勒菴摩勒烏欖勒也　楊慎<lb/>
外集唐代宗以三勒漿賜太學諸生其光色灼灼如蒲<lb/>
桃桂醑味則溫馨甘滑　詞林海錯水醷梅漿也禮記<lb/>
内則有水醷　番禺雜録魏時頻斯國來朝壺中有漿<lb/>
如脂云是桂漿飲則長壽　席上腐談桂漿者出罽賔<lb/>
國訛為桂漿　湘烟録𤣥玉漿即馬妳子<lb/>
<pb n="KR3k0061_WYG_022-34b"/>
　　　酪<hi>附酥</hi>
逸雅酪澤也乳作汁所以使人肥澤也　長楊賦燒<graphic n="KR2696" url="https://raw.githubusercontent.com/kanripo/KR-Gaiji/master/images/KR2696.png" mimeType="image/png"/>
蠡注張宴曰<graphic n="KR2696" url="https://raw.githubusercontent.com/kanripo/KR-Gaiji/master/images/KR2696.png" mimeType="image/png"/>蠡乾酪也以為酪母　山堂肆考房州<lb/>
六月調羊酪　酉陽雜俎安禄山其所賜有馬酪　西<lb/>
河舊事祈連山冬夏寒凉宜牧牛羊充肥乳好酪　彚<lb/>
苑詳註南蠻有望蠻婦人食酪乳　鄴中記并州人俗<lb/>
以冬至後百五日為介子推斷火冷食作醴酪煮粳米<lb/>
或大麥作之　五代史仲雲國其食粟沃以酪　佛書<lb/>
<pb n="KR3k0061_WYG_022-35a"/>
乳成酪酪成酥酥成醍醐　清異錄酥名大刀圭醍醐<lb/>
名小刀圭酪名水刀圭乳腐名草創刀圭　漢武内傳<lb/>
仙家藥有太𤣥酪<lb/>
酥　唐書武徳一年涼州刺史安修仁獻百年酥云餌<lb/>
之可延壽　曲洧舊聞薛嗣昌以雍酥媚權倖率用琴<lb/>
光桶子并葢多者至百桶　隣㡬雜誌文州羌人旄牛<lb/>
酥絶美　竹坡詩話東坡在黄州時常赴何秀才㑹食<lb/>
油果甚酥因問主人此名為何主人對以無名東坡又<lb/>
<pb n="KR3k0061_WYG_022-35b"/>
問為甚酥坐客皆曰是可以為名矣　李廌談記蘇過<lb/>
叔黨言其堂姊嫁蒲澈資政傳正之子也傳正守長安<lb/>
日澈之婦閉户不治一事惟滴酥為花果等物每請客<lb/>
一客二十飣皆工巧盡力為之者只用一次復速客則<lb/>
更之以此諸婦日夜滴酥不輟<lb/>
　　　粥<lb/>
總論　廣雅粥糜饘也　釋名糜煮米使糜爛也粥濯<lb/>
於糜粥粥然也　説文饘糜也宋謂之餬周謂之饘宋<lb/>
<pb n="KR3k0061_WYG_022-36a"/>
衞謂之餰　楊雄方言粥稠者曰饘稀者曰酏　周書<lb/>
黄帝始烹穀為粥　月令八月養衰老行糜粥　禮内<lb/>
則小切狼臅膏以與稻米為酏註以其膏<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>溲稻米之<lb/>
粉和米作粥糜也　漢晉陽秋愍帝在長安為劉粲所<lb/>
攻糧盡太食有麴數十餅屑之為粥以供奉帝　南史<lb/>
齊沔北諸郡為魏所攻相繼亡敗新野太守劉忌隨宜<lb/>
應接食盡煮土為粥　唐書陽城嵗飢不過隣里屑榆<lb/>
為粥　異物志高昌郡寒服冷水暑啜羅闍注郡人呼<lb/>
<pb n="KR3k0061_WYG_022-36b"/>
粥曰羅闍　事物紺珠單公潔貧諱其粥曰雙弓<lb/>
名𩔖　玉燭寶典正月十五作膏粥以祠門户<hi>嵗時記作豆糜</hi>
<hi>唐六典有膏糜即此</hi>　續齊諧記吳縣張成夜起見一婦人立扵<lb/>
宅上南角舉手招成曰此地是君家𧖟室我即是此地<lb/>
之神明年正月半宜作白粥泛膏扵上祭我必當令君<lb/>
蠶桑百倍言絶失之成如言作膏粥自此後大得𧖟今<lb/>
正月半作白膏粥自此始也　荆楚嵗時記寒食造大<lb/>
麥粥　玉燭寶典今人悉為大麥粥研杏仁為酪引餳<lb/>
<pb n="KR3k0061_WYG_022-37a"/>
沃之　金門嵗節洛陽人家寒食煮楊花粥　禮志天<lb/>
寶二年諸陵常以寒食薦餳粥　鄴中記并州之俗以<lb/>
冬至後百日為介子推斷火冷食三日作乾粥　清異<lb/>
錄張手美家食肆寒食節賣冬凌粥又韋巨源上燒尾<lb/>
食有長生粥　合璧事𩔖江浙間養蠶每繰絲畢煎茶<lb/>
葉為汁搗朱粉溲之篩于茶汁中煮為粥謂之洗<graphic n="KR2265" url="https://raw.githubusercontent.com/kanripo/KR-Gaiji/master/images/KR2265.png" mimeType="image/png"/>粥<lb/>
聚族啜之謂益明年之蠶　風土記天正日南黄鐘踐<lb/>
長是日始牙動為饘粥以養幼微尚以赤豆為糜所𧰼<lb/>
<pb n="KR3k0061_WYG_022-37b"/>
色也　荆楚嵗時記共工氏有不才之子以冬至死為<lb/>
疫鬼畏赤小荳故冬至作赤荳粥以禳之　天中記宋<lb/>
時東京十二月初八日都城諸大寺作浴佛㑹并送七<lb/>
寶五味粥謂之臘八粥　事物紺珠臘粥以猪肉雜果<lb/>
菜入米煮　嵗時雜記十二月八日佛成道日僧家以<lb/>
乳蕈胡桃百合等造七寶粥亦謂之鹹粥供佛及僧道<lb/>
檀越　史記倉公傳齊王為陽虚侯時病甚淳于意以<lb/>
火齊粥飲之病已　風土記吳中臘月二十五日煮赤<lb/>
<pb n="KR3k0061_WYG_022-38a"/>
豆作糜暮夜闔家同享云能辟瘟氣雖遠出未歸者亦<lb/>
留貯口分至襁褓小兒及僮僕皆預故名口數粥豆粥<lb/>
本上月望日祭門故事流傳扵此　漢書光武自薊東<lb/>
馳至饒陽蕪蔞亭天寒衆皆餓疲馮異上豆粥明旦光<lb/>
武曰昨得公孫豆粥飢寒俱解　清異錄光武在滹沱<lb/>
有公孫豆粥之薦至今西北州縣號粥為滹沱飯　世<lb/>
説石崇作豆粥咄嗟便辦王愷宻問其帳下云豆至難<lb/>
熟豫作熟豆客來但作白粥投之耳　南史齊陳皇后<lb/>
<pb n="KR3k0061_WYG_022-38b"/>
生高帝乏乳夢人以兩甌麻粥與之覺而乳大出因此豐<lb/>
足　郭義恭廣志遼東赤粱魏武帝以為御粥　金鑾<lb/>
宻記白居易在翰林賜防風粥一甌食之口香七日<lb/>
清異錄盧澄為平章事趨朝待漏堂㕑具小饌澄惟進<lb/>
粥其品曰粟粥乳粥豆沙加糖粥三種竝供澄各取少<lb/>
許併和而食<lb/>
　　　飯<lb/>
總論　飲膳閑談飯炊穀為之亦曰饌曰食又曰<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>食<lb/>
<pb n="KR3k0061_WYG_022-39a"/>
半烝曰饙雜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曰粈乾飯曰餱熬稻曰饊飯飱以水和<lb/>
之也饋以羮澆之也烝飯氣謂之餾飯壊謂之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>　周<lb/>
書黄帝始烝糓為飯　禮記毋摶飯毋放飯毋揚飯<lb/>
春秋運斗樞粟五變而以陽化生為苗秀為禾三變而<lb/>
粲謂之粟四變入臼米出甲五變而烝飯可食　論衡<lb/>
穀之始熟曰粟舂之于臼簸去其糠烝于釡甑舉之以<lb/>
火成熟為飯乃甘可食也　周禮膳夫掌王之飯食用<lb/>
六穀　風土記精折米十取七八取淅使青烝而飯色<lb/>
<pb n="KR3k0061_WYG_022-39b"/>
乃紫紺於東流水飯食與洗而除不祥　闞澤九章粟<lb/>
飯五十糲飯七十稗飯五十糳飯四十八御飯四十二<lb/>
　吕氏春秋飯之美者𤣥山之禾不周之粟陽山之穄<lb/>
南海之秬　王烈之安城記安城郡毛亭往同亭三十<lb/>
里二亭田疇膏腴厥稻馨香飯若凝脂　桓麟七説香<lb/>
萁為飯雜以稉菰散如細蚔聚如凝膚　傳𤣥七謨彫<lb/>
胡之粢糅以雍粱香秔九折穱麪若霜　韓非子嬰兒<lb/>
相與戲也以塵為飯以塗為羮然至日晚必歸饟者塵<lb/>
<pb n="KR3k0061_WYG_022-40a"/>
飯塗羮可以戲而不可食也　通志董龍盩厔人家貧<lb/>
與里人共祀社衆逐出龍龍造泥飯以祭　吳書𡊮術<lb/>
在壽春百姓飢窮以桑椹蝗虫為乾飯　焦氏説楛海<lb/>
濱以魚為飯曰鱻餐　曾慥高齋漫録東坡嘗謂錢穆<lb/>
父曰尋常往來心知稱家有無不必過為具穆父一日<lb/>
折簡召坡食皛飯及至設飯一盂蘿蔔一楪白湯一盞<lb/>
葢以三白為皛也坡復召穆父食毳飯比至日晏不設<lb/>
食穆父餒甚坡曰蘿蔔湯飯俱毛也俗謂無曰毛<hi>魏王語錄</hi>
<pb n="KR3k0061_WYG_022-40b"/>
<hi>作西蜀郭震任介事</hi>　清異錄漢蒙州刺史龍驤武人極諱已名<lb/>
并其父子名亦諱之部屬私相告云若使君祖諱飯吾<lb/>
輩亦當稱甑家粥耶<lb/>
名𩔖　晏子春秋晏嬰相齊食脱粟飯　漢書左雄為<lb/>
冀州刺史常食乾飯又司馬苞為太尉常食漉飯李固<lb/>
為太尉常食麥飯　孫子楚祀介子推祝文曰棗飯一<lb/>
盤　孔衍在窮記彭城王送橡飯十斛　漢書儀齋則<lb/>
陳九穀飯　錄異傳袁公路年十八常飯乳食蜜飯<lb/>
<pb n="KR3k0061_WYG_022-41a"/>
續齊諧記永平中劉晨阮肇入天台山採藥見二女顏<lb/>
容絶妙便喚劉阮姓名因邀過家設胡麻飯與食之<lb/>
山堂肆考栁詩香舂菰米飯按本草菰又謂之茭白嵗<lb/>
久中心生白臺謂之菰米其臺中有黑者謂之茭䖇至<lb/>
後結實乃雕胡黑米也　宗躬孝子傳吳人陳遺為郡<lb/>
吏母好食鍋底焦飯遺在役恒帶一囊每煮食取焦者<lb/>
以貽母　風土記荆楚社日以猪羊肉調和其飯謂之<lb/>
社飯以葫蘆盛之相遺送　夢華錄秋社貴戚宫院以<lb/>
<pb n="KR3k0061_WYG_022-41b"/>
猪羊肉腰子妳旁肚肺鴨餅𤓰薑之屬切作棊子片樣<lb/>
滋味調和鋪飯上謂之社飯　瑣碎録蜀人遇寒食日<lb/>
採楊桐葉染飯色青而有光食之資陽氣謂之楊桐飯<lb/>
道家謂之青飢飯　陶隱居登眞隱訣有太祖眞人青<lb/>
精乾石飢飯法又云取南燭草木葉煮汁漬米炊又名<lb/>
黑飯　清異録食肆張手美家七夕賣羅㬋飯　仇池<lb/>
筆記江南人好作盤逰飯鮓脯膾炙無有不埋在飯下<lb/>
里諺曰掘得窖子　清異錄寶厯元年内出清風飯制<lb/>
<pb n="KR3k0061_WYG_022-42a"/>
度賜御庖令造進法用水晶飯龍睛粉龍腦末牛酪漿<lb/>
調事畢入金提缸垂下冰池待其冷透供進惟大暑方<lb/>
作　清異録韋巨源上燒尾食有御黄王母飯<hi>編縷印脂葢飯</hi>
<hi>面裝雜味</hi>　謝諷食經越國公有碎金飯　酉陽雜俎太和<lb/>
中有二人逰嵩山見一人枕一襆方眠因開襆兩裹皆<lb/>
玉屑飯授與二人曰分食此可一生無疾　都城紀勝<lb/>
都城食店多是舊京師人開張凡㸃索食次大要及時<lb/>
重者如石髓飯大骨飯泡飯淅米飯輕者如煎事件托<lb/>
<pb n="KR3k0061_WYG_022-42b"/>
胎妳房之𩔖<lb/>
飯異　葛仙公别傳仙公與客對食客曰當請先生作<lb/>
一奇戲食未竟仙公即吐口中飯盡成飛蜂滿屋或集<lb/>
客身莫不震肅但皆不螫食久仙公乃張口蜂飛入中<lb/>
悉復成飯　晉書衞瓘家人炊飯墮地盡化為螺嵗餘<lb/>
及禍又石崇家稻米飯在地經宿皆化為螺時人以為<lb/>
族滅之應　酉陽雜俎道士許𧰼之言以盆覆寒食飯<lb/>
於闇室地入夏悉化為赤蜘蛛　東方朔神異記南方<lb/>
<pb n="KR3k0061_WYG_022-43a"/>
有人名黄父以鬼為飯以霧為漿<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0061_WYG_022-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原巻二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷九十六</head>
    <p>
<pb n="KR3k0061_WYG_096-1a"/>
欽定四庫全書<lb/>
　格致鏡原卷九十六　　　大學士陳元龍撰<lb/>
　　昆蟲𩔖<hi>一</hi>
　　　總<lb/>
爾雅有足謂之蟲無足謂之豸　漢五行志蟲豸之𩔖<lb/>
謂之孽　漢成帝紀草木昆蟲咸得其所師古注昆衆<lb/>
也昆蟲言衆蟲也又許愼云二蟲爲䖵讀與昆同謂蟲<lb/>
之總名兩義竝通而鄭康成以昆蟲爲明蟲失之矣<lb/>
<pb n="KR3k0061_WYG_096-1b"/>
説文風動蟲生故蟲八日而化　小史集雅化生者眼<lb/>
無竅　周禮外骨内骨郤行仄行連行紆行以脰鳴者<lb/>
以注鳴者以旁鳴者以翼鳴者以股鳴者以胷鳴者謂<lb/>
之小蟲之屬以爲雕琢注脰鳴鼃黽屬注鳴精列屬旁<lb/>
鳴蜩蜺屬翼鳴發皇屬股鳴蜙蝑屬胷鳴蠑螈屬　莊<lb/>
子喘耎之蟲肖翹之物莫不適其性　酉陽雜俎食葉<lb/>
者有絲食土者不息食而不飲者𧖟飲而不食者蟬不<lb/>
飲不食者蜉蝣　周禮秋官壺涿氏掌除水蟲注壺瓦<lb/>
<pb n="KR3k0061_WYG_096-2a"/>
鼓涿擊也擊瓦鼓以驚水蟲也<lb/>
　　　𧖟<hi>附金𧖟</hi>
總論　𧖟書𧖟爲龍精　荀况𧖟賦此夫身女好而頭<lb/>
馬首者與屢化而不夀者與善壯而拙老者與有父母<lb/>
而無牝牡者與冬伏而夏游食桑而吐絲前亂而後治<lb/>
夏生而惡暑喜濕而惡雨蛹以爲母蛾以爲父三俯三<lb/>
起事乃大已夫是之謂𧖟　東方朔别傳𧖟之狀喙呥<lb/>
呥𩔖馬色斑斑𩔖虎　皇圖要覽伏羲化𧖟爲絲黄帝<lb/>
<pb n="KR3k0061_WYG_096-2b"/>
元妃西陵氏始養𧖟　舊漢儀今𧖟神曰菀窳婦人寓<lb/>
氏公主凡二人　𧖟經菀窳婦人先𧖟者也蜀有𧖟女<lb/>
馬頭娘歴代所祭不同今世俗謂𧖟爲女兒者是古之<lb/>
遺言也　搜神記太古氏有人逺征家有一女并馬一<lb/>
匹女思父乃戲馬云能爲迎我父吾將嫁汝馬絶韁而<lb/>
去至父所父乘之而還馬後見女輙怒而奮擊父怪之<lb/>
密問女女以告父父屠馬曬皮於庭女至皮所以足䠞<lb/>
之曰爾馬而欲人爲婦自取屠剝言未竟皮蹷然起卷<lb/>
<pb n="KR3k0061_WYG_096-3a"/>
女而行父失女後於大桑樹枝間得女及皮盡化爲𧖟<lb/>
績樹上蠒厚大異常鄰婦取養之其收數倍　穆希文<lb/>
蟫史世𫝊𧖟乃馬化故背負馬跡蛻殻時頭如馬今人<lb/>
祭馬頭娘名馬面菩薩即其神也　演繁露荀子𧖟賦<lb/>
曰此夫身女好而頭馬首者歟今𧖟頭實不似馬而卿<lb/>
乃云爾則𧖟爲馬𩔖古有其傳矣周禮禁原𧖟為妨馬<lb/>
也今術家末僵𧖟塗博馬齒馬輙不能齕草則𧖟馬同<lb/>
𩔖信矣　淮南王𧖟經周禮忌原𧖟歲再登非不利也<lb/>
<pb n="KR3k0061_WYG_096-3b"/>
然王者法禁之謂其殘桑也然則夏𧖟最不宜多育<lb/>
月令季春后妃齋戒享先𧖟而躬桑以勸𧖟事注先𧖟<lb/>
天駟星也后妃躬桑率先天下也　禮祭儀三宫夫人<lb/>
桑於公桑風戾以食之注𧖟畏濕惡水不欲見露氣風<lb/>
戾之使燥也戾乾也　博物志𧖟陽物也惡水濕　黄<lb/>
省曾𧖟經𧖟之性喜靜而惡喧故宜靜室喜煖而惡濕<lb/>
故宜版室室靜可以避人聲之喧閙室密可以避南風<lb/>
之吹襲室版可辟地氣之蒸鬱　白六帖古者天子諸<lb/>
<pb n="KR3k0061_WYG_096-4a"/>
侯必有公桑𧖟室近川而爲之築宫仞有三尺棘牆而<lb/>
外閉之　嵗時記呉縣王成夜見一人立宅東南角謂<lb/>
成曰此地是君𧖟室我即地之神明日月半君宜作白<lb/>
粥泛膏於上以祭我必當令君𧖟百倍言訖失所在成<lb/>
如其言年年得𧖟也　雜五行書欲知𧖟善惡常以三<lb/>
月三日天陰而無日不見雨𧖟大善　淮南子𧖟食而<lb/>
不飲二十七日而化　𧖟書飼𧖟勿用雨露濕葉葢𧖟<lb/>
性惡濕　埤雅今俗飼𧖟以葉灑之欲其匀厚　𧖟書<lb/>
<pb n="KR3k0061_WYG_096-4b"/>
柘桑飼𧖟其絲作琴瑟弦清鳴響亮勝於凡絲逺矣<lb/>
淮南子人食礬石而死𧖟食而不饑　博物志𧖟三化<lb/>
先孕後交不交者亦産子子後者無眉目收采亦薄<lb/>
豐寧傳𧖟退之後多爲乾腊貨之開元中春末兩京白<lb/>
眼蜂如山市人以此卜絲帛之豐儉　本草𧖟皮亦曰<lb/>
蛻一名馬明退一名佛退又𧖟屎名𧖟沙𧖟眠所退殻<lb/>
名𧖟褪又名𧖟退　朝野僉載被𧖟齧者以甲蟲末傅<lb/>
之　嵗時記今世人正月十五日作粥禱之加以肉覆<lb/>
<pb n="KR3k0061_WYG_096-5a"/>
其上登屋食之呪曰登髙糜挾鼠腦欲來不來待我三<lb/>
𧖟老則是爲𧖟逐鼠矣　清異録齊魯燕趙之種𧖟收<lb/>
繭訖主𧖟者簪通花銀碗謝祠廟村野指爲女及第<lb/>
天中記蜀人二月望日鬻𧖟器於市因作樂縱觀謂之<lb/>
𧖟市　唐西域傳于闐初無𧖟丐鄰國不與其王乃求<lb/>
婚女置𧖟帽絮中始有𧖟其女刻石約無殺𧖟俟蛾飛<lb/>
盡乃治繭　山海經歐絲之野在跂踵國東一女子跪<lb/>
據樹歐絲郭註噉桑吐絲𧖟𩔖也　傳燈録富那夜奢<lb/>
<pb n="KR3k0061_WYG_096-5b"/>
昔爲昆舍利國王其國有一𩔖人如馬倮露王運神力<lb/>
分身爲𧖟彼乃得衣王後復生中印度馬人感戀悲鳴<lb/>
因號馬鳴大士<lb/>
名𩔖　永嘉記郡有八𧖟一曰蚖珍𧖟三月績二曰柘<lb/>
𧖟四月初績三曰蚖𧖟四月績四曰愛珍五月績五曰<lb/>
愛𧖟六月末績六曰寒珍七月績七曰四出𧖟九月初<lb/>
績八曰寒𧖟十月績凡𧖟再熟者皆曰珍珍子爲愛<lb/>
癸辛雜志月直大火則浴其種今人以鹽水沃其種謂<lb/>
<pb n="KR3k0061_WYG_096-6a"/>
之腌𧖟其𧖟爲上不浴者名火𧖟其𧖟次之　事物紺<lb/>
珠起娘頭眠𧖟又巧娘最先熟𧖟　埤雅再𧖟謂之原<lb/>
𧖟一名魏𧖟今以晩葉食之　方言秦晉謂之魏𧖟郭<lb/>
註魏細也今轉爲二𧖟　癸辛雜志紅𧖟縁於枯桑其<lb/>
繭不黄葢𧖟足於葉三俯三起二十七而𧖟已老則紅<lb/>
故謂之紅𧖟以繭自衣亦謂之室　爾雅蟓桑繭<hi>食桑葉作</hi>
<hi>繭者即今𧖟</hi>雔由樗繭<hi>食樗/葉者</hi>棘繭<hi>食棘/葉者</hi>欒繭<hi>食欒/葉者</hi>蚖蕭繭<hi>食蕭</hi>
<hi>葉者皆𧖟𩔖</hi>　唐書南詔自曲靖州至滇池人水耕食𧖟以<lb/>
<pb n="KR3k0061_WYG_096-6b"/>
柘𧖟生閲二旬而繭織錦縑精緻　事物紺珠楓𧖟楓<lb/>
葉始生有蟲食葉如𧖟赤黒色四月吐絲光明如琴絃<lb/>
海濱人取作釣緡出横州　吳録南陽郡一歲𧖟八績<lb/>
　俞益期箋日南𧖟八熟繭軟而薄　唐書南蠻莊蹻<lb/>
之裔正月𧖟生二月熟　拾遺記圓嶠山東海有冰𧖟<lb/>
長七寸黒色有麟角以霜雪覆之作繭長一尺五色織<lb/>
爲文錦入水不濡入火不燎　梁四公記扶桑之𧖟長<lb/>
七尺圍七寸色如金四時不死五月八日嘔黄絲布於<lb/>
<pb n="KR3k0061_WYG_096-7a"/>
條枝而不爲蠒脆如綖燒扶桑木灰汁煮之其絲堅韌<lb/>
四絲爲係足勝一鈞𧖟卵大如鷰雀卵産於扶桑下齎<lb/>
卵至句麗國𧖟變小如中國𧖟耳　酉陽雜俎旁㐌新<lb/>
罷國人有弟甚富旁㐌因分居求𧖟種於其弟弟蒸而<lb/>
與之㐌不知也後生一𧖟大如斗食葉數樹不足四方<lb/>
百里𧖟飛入其家謂之𧖟王四鄰共繰之不供<lb/>
𧖟繭　事物原始𧖟自成曰獨繭二三以上曰同功<lb/>
𧖟經長而瑩白者細絲之繭大而晦色青葱者粗絲之<lb/>
<pb n="KR3k0061_WYG_096-7b"/>
繭皆撏去其蒙戎之衣其内潰而漬濕者謂之陰繭及<lb/>
薄而雜者綿之繭可爲粗絲不可以經日經日則絲爛<lb/>
而難抽不可以焚香焚香則蛆穴而難抽大者謂之磨<lb/>
工其在簇也擇繭之尖細堅而腰小者雄也圓慢厚而<lb/>
腰大者雌也相兼而收以簇中爲佳近上則絲薄近下<lb/>
則子不生　續漢書光武建武二年野𧖟成繭民收其<lb/>
絮　古今注元帝永元四年東萊郡東半山有野𧖟爲<lb/>
繭繭生蛾蛾生卵卵著石收得萬餘石民以爲𧖟絮<lb/>
<pb n="KR3k0061_WYG_096-8a"/>
説林𧖟最巧作繭往往遇物成形有寡女獨宿倚枕不<lb/>
寐私于壁孔中視鄰家𧖟箔明日繭多𩔖之雖眉目不<lb/>
甚悉而望去隱然似愁女蔡邕見之厚價市歸繅絲製<lb/>
琴絃彈之有憂愁哀慟之聲問女琰琰曰此寡女絲也<lb/>
　事物紺珠宋太宗時封丘民家發𧖟簇有繭聨屬自<lb/>
成被廣五尺長倍之眞宗時荆州人家𧖟簇上繭自成<lb/>
被酸棗縣民家繭自成被色輕重宻緻柔滑非人功可<lb/>
及仁宗景祐四年靈河縣民家𧖟自成被長二丈五尺<lb/>
<pb n="KR3k0061_WYG_096-8b"/>
濶四尺哲宗時北海縣𧖟自織如絹成領帶　孔六帖<lb/>
大軫國有靈泉池以五色石甃池採大柘桑飼𧖟于池<lb/>
中池中有挺荷疾風不能動大者濶三四尺𧖟經十五<lb/>
日即入荷中𧖟可五六寸爲繭形如斗自然五色人繅<lb/>
之以織神錦　神仙傳園客者濟陰人常種五色香草<lb/>
積數十年服食其實忽有五色蛾集香草上客收而薦<lb/>
之以布生華𧖟焉至𧖟時又一女自來助客養𧖟得繭<lb/>
大如瓮每一繭繅六七日絲乃盡繅訖此女與園客俱<lb/>
<pb n="KR3k0061_WYG_096-9a"/>
仙去　夷堅志農民王友諒嫂秦氏性狠戾諒常乞𧖟<lb/>
種于兄秦以火逼而遺之諒妻如常煖浴以俟其出過<lb/>
期但得其一已而漸大幾重百斤秦氏伺諒夫妻作客<lb/>
東村直入𧖟房𧖟卧牖畔喘息如牛食葉如風雨聲秦<lb/>
鞭以巨挺每一擊輙吐絲數斤秦震怖急歸病心顫死<lb/>
諒𧖟繭皤然如甕繰之正得絲百斤<lb/>
金𧖟　陸翽鄴中記永嘉末盜發齊桓公墓得金𧖟數<lb/>
千薄　稽神録千牛兵曹王文秉丹陽人其祖常爲浙<lb/>
<pb n="KR3k0061_WYG_096-9b"/>
西廉使裴璩采碑於積石之下得一自然圓石如毬形<lb/>
式如礱斵乃重疊如殻相包斵之至盡其大如拳復破<lb/>
之中有一𧖟如蠐螬蠕蠕能動或云人欲求富莫如得<lb/>
石中金𧖟畜之則寳貨自致矣問其形狀則石中蠐螬<lb/>
也　魯應龍括異志金𧖟𧖟金色食以蜀錦取其遺糞<lb/>
置飲食中毒人必死喜能致他財使人暴富遣之極難<lb/>
雖水火兵刃不能害多以金銀藏篋置𧖟其中投之路<lb/>
隅人或收之以去謂之嫁金𧖟　鐡圍山叢談金𧖟毒<lb/>
<pb n="KR3k0061_WYG_096-10a"/>
始蜀中近及湖廣閩粤多有之常見福清縣有訟遭金<lb/>
𧖟毒者縣官治求不得蹤或獻謀取兩刺蝟入捕必𫉬<lb/>
矣葢金𧖟畏蝟蝟入其家金𧖟則不敢動雖匿榻下牆<lb/>
罅果為兩蝟擒出之亦可駭也<lb/>
　　　蜂<lb/>
總論　化書蜂毒在尾埀頴如鋒故謂之蜂　方言蜂<lb/>
燕趙之間謂之蠓螉或謂之蚴蛻　檀弓范則冠而蟬<lb/>
有綏注范蜂也　石藥爾雅蜂一名羅叉　清異録温<lb/>
<pb n="KR3k0061_WYG_096-10b"/>
庭筠句云蜜官金翼使謂蠭也　道經蜂交則黃退<lb/>
近蜂聞畧蜂採百花俱置翅間及股間惟蘭花則拱首<lb/>
入房以獻于王物亦知蘭之貴如此　陰陽變化録採<lb/>
花時一半守房一半分次撥發花少受罰埜花開時蝦<lb/>
蟆所掠鼄蝥所粘者十去其三每一百蜂往往有七十<lb/>
回房如采花盛時十去其一二爾　博物志逺方諸山<lb/>
蜜蠟處以木爲器開小孔以蜜蠟塗器内外令遍春月<lb/>
蜂將生育時捕取得三兩頭著器中蜂飛去尋將伴來<lb/>
<pb n="KR3k0061_WYG_096-11a"/>
經日漸益遂停器中　玉壺清話唐太宗置蜂器中令<lb/>
丁文果覆射文果曰蘤蘤華華山中採花雖無官職一<lb/>
日兩衙　山堂肆考蜜蜂朝夕排衙必羣聚喧閙朝衙<lb/>
畢方出採花供課晚衙畢則入房　埤雅蜂有兩衙應<lb/>
潮其主之所在衆蜂爲之旋繞如衛誅罰徴令絶嚴有<lb/>
君臣之義化書曰蜂有君臣禮也採取百芳醸蜜其房<lb/>
如脾謂之蜜脾其王之所居疊積如臺語曰蜂臺蟻樓<lb/>
言蜂居如臺蟻居如樓也一名蠟蜂蠟生於蜜而天下<lb/>
<pb n="KR3k0061_WYG_096-11b"/>
之味莫甘於蜜莫淡於蠟葢厚於此者必薄於彼理之<lb/>
固然也舊說蜂之化蜜必取匽豬之水注之蜜房而後<lb/>
蜜成故謂之蠟者蜜之蹠也　王元之蜂記凡取其蜜<lb/>
不可多多則蜂饑而不蕃又不可少少則蜂惰而不作<lb/>
　陳藏器本草諸飛蟲著蜘蛛之網皆不能脱惟蜂不<lb/>
畏蜘蛛反擒而食之　筆談有蜘蛛爲蜂所螫腹欲裂<lb/>
徐入草齧芋梗㣲破以瘡就齧處磨之良久腹消如故<lb/>
自後人有爲蜂螫者挼芋梗傅之則愈<hi>蚯蚓糞亦可</hi>　洪範<lb/>
<pb n="KR3k0061_WYG_096-12a"/>
五行志秦昭王三十八年上郡大饑蜂食田苗　嶺表<lb/>
録異宣歙間人好食蜂兒狀如𧖟蛹而瑩白大蜂結房<lb/>
於山林間大如巨鍾其中不知幾百層村人採時必以<lb/>
草衣蔽身以捍毒螫復以烟火逼散蜂母然後攀援崖<lb/>
樹斷其根一扇有蜂兒五斗或一石三分之一翅足具<lb/>
矣即入鹽酪炒之曝乾貯之寄入京洛以爲方物　抱<lb/>
朴子軍行卒逢羣飛蜂及蝱蟲若蜜蜂尤多者備藏伏<lb/>
之賊　山海經平逢山有神如人二首名曰嬌蟲是長<lb/>
<pb n="KR3k0061_WYG_096-12b"/>
螌蟲實惟蜜之廬郭璞注嬌爲螌蟲之長廬蜂所舍蜜<lb/>
亦蜂名　蜂記窠之始營必造一臺其大如栗俗謂之<lb/>
王臺王居其上生子其中或三或五不常其數王之子<lb/>
盡復爲王矣嵗分其族而去山甿患蜂之分也以棘刺<lb/>
關于王臺則王之子盡死而蜂不析矣　博物志諸方<lb/>
山郡僻處出蜜蠟蜜蠟所著皆絶巖石壁非攀援所及<lb/>
唯於山頂以籃輿自懸下乃得之蜂遂去不還餘窠及<lb/>
蠟著石者有鳥形小於雀羣飛千數來啄之比冬都盡<lb/>
<pb n="KR3k0061_WYG_096-13a"/>
其處皆如磨洗至春蜂皆還洗處結窠如故年年如此<lb/>
初無錯亂者人亦各占其平處謂之蠟塞　酉陽雜俎<lb/>
南中多隔蜂窠窠大如壺常羣螫人土人取石斑魚就<lb/>
蜂側炙之標於竿上向日令魚影落其窠上須臾有鳥<lb/>
大如燕數百互擊其窠窠碎落如葉蜂亦全盡　本草<lb/>
雷斆曰蠭房有四一革蠭窠在樹間内窠小隔六百二<lb/>
十六箇其隔是葉蕋二石蠭窠在人家屋上色蒼黒三<lb/>
獨蠭窠如鵞卵皮厚蒼黃色四草蠭窠入藥以草蠭窠<lb/>
<pb n="KR3k0061_WYG_096-13b"/>
爲勝　荆州圖經赤馬山有蜜房二百所羅綴相望因<lb/>
名曰百房　清異録蜂窠曰一寸樓臺　本草百穿蜂<lb/>
房别名<lb/>
名𩔖　蜂記蜂王其色青蒼差大於常蜂無毒　陰陽<lb/>
變化録蜂每歲三四月則生黒色蜂名曰將蜂又名相<lb/>
蜂蜂王乃相蜂所生也相蜂不能採花但能醸蜜葢無<lb/>
此蜂不能成蜜至七八月間相蜂盡死相蜂如不死則<lb/>
羣蜂饑俗謂相蜂過冬蜂族必空蜂王大如小指不螫<lb/>
<pb n="KR3k0061_WYG_096-14a"/>
蜂無王而盡死有二王而即分分蜂之時多老王遜位<lb/>
而出所分之蜂均擘其半未嘗多寡從王而出者未嘗<lb/>
復回王之所在蜂不螫人飛止必環衛蜂王皆有隊伍<lb/>
行列　事物紺珠蜜母色黒正月旦爲蜜蜂周行諸山<lb/>
求安處羣蜂隨之蜜母暮還入峰中　格物總論蜜蜂<lb/>
三種一種在林木上作房一種在人家作窠其蜂甚小<lb/>
微黃蜜皆濃美一種黒色似䖟作房巖崖髙峻之處非<lb/>
人跡可到其蜜名石蜜又名崖蜜人以長竿刺出多者<lb/>
<pb n="KR3k0061_WYG_096-14b"/>
至三四石味醶色緑比他蜜尤勝蜂穴居者最大一名<lb/>
蛅蠆尾能螫人　蟫史蜜蜂即人所養之蜂也山間亦<lb/>
有之其子未化頭足如蛹服之令人好顔色　埤雅方<lb/>
言曰其大而有蜜謂之壺蜂即今黒蜂盖亦醸蜜楚辭<lb/>
所謂赤蟻若象𤣥蜂若壺者也黃蜂亦其一種無蜜纎<lb/>
長其窠仰綴於屋銜漆以固其蒂隂陽其尾喜合末端<lb/>
有岐者牝銳者牡也　正字通胡蠭黒色一名壺蠭一<lb/>
名<graphic n="KR2804" url="https://raw.githubusercontent.com/kanripo/KR-Gaiji/master/images/KR2804.png" mimeType="image/png"/>
                    <graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>蠭一名𤣥瓠蠭皆因形命名大黃蠭色黃<graphic n="KR2804" url="https://raw.githubusercontent.com/kanripo/KR-Gaiji/master/images/KR2804.png" mimeType="image/png"/>
                    <graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>
<pb n="KR3k0061_WYG_096-15a"/>
蠭色黒　五雜組山蜂螫人皆復引其芒去惟蜜蜂螫<lb/>
人芒入人肉不可復出蜂亦尋死傳言尹吉甫後妻取<lb/>
蜂去毒繫衣上以誘伯竒即此也余在楚長沙見蜜蜂<lb/>
皆無刺玩之掌上不能螫人與蠅無異又可怪也　爾<lb/>
雅土蠭注今江東大蠭在地中作房者爲土蠭啖其子<lb/>
即馬蠭　正字通土蠭穴居作房赤黒色最大一名蜚<lb/>
零荆巴間呼爲蟺蠭人中土蠭螫至死　蟫史沙蜂似<lb/>
土蜂而小黃蜂而大冬在人家屋上作房大者如甕小<lb/>
<pb n="KR3k0061_WYG_096-15b"/>
者如斗如壺毒亞于土蜂　爾雅木蠭注似土蠭而小<lb/>
在樹上作房江東亦呼爲木蠭又食其子　山堂肆考<lb/>
郭璞云穿木蜂黒色在人家簷椽間穿穴如刀錐所鑽<lb/>
能螫人又一種黒蜂穿竹作孔者名笛師<hi>一作畱師</hi>俗呼鑽<lb/>
竹蜂蜂如小指有黄甲甲下有翅穴竹爲巢不螫人不<lb/>
穿木有蜜如稠糖又有牛舌蜂　酉陽雜俎蜀中有竹<lb/>
蜜蜂好於野竹上結窠大如雞卵有帶長尺許窠與蜜<lb/>
竝紺色可愛甘倍於常蜜又有蜂狀如蠟蜂稍大飛勁<lb/>
<pb n="KR3k0061_WYG_096-16a"/>
疾好圓裁樹葉卷入木竅及壁罅中作窠叚成式嘗𤼵<lb/>
壁尋之每葉卷中實以不潔或云將化爲蜜　物𩔖相<lb/>
感志赤翅蜂出嶺南形如土蜂翅赤頸黒穿土爲窠食<lb/>
蜘蛛　南蠻記寧州沙中有折腰蜂岸崩則蜂出土人<lb/>
燒冶以為琥珀　本草獨脚蜂黒色一足連樹根不得<lb/>
去出嶺南五月採之治癰疽燒此蜂研末和油塗之良<lb/>
又革蠭山中大黃蠭也　五侯鯖火蜂其狀如螽　物<lb/>
𩔖相感志蠬蜂南土㳂海陽春郡生此蟲蟲附橄欖樹<lb/>
<pb n="KR3k0061_WYG_096-16b"/>
雖有首足與木葉無異鳴則自呼土人取者先伐仆樹<lb/>
候樹葉凋而取之又說此蟲形如樹葉色以帶紅無頭<lb/>
足欲取之採盡其葉分堆而聽其鳴旋分堆若至數伺<lb/>
其鳴方得之土人藏於篋笥中以鳴聲之清越則吉若<lb/>
濫濁則凶卜一家之禍福或云有賫行遇蠱毒爲害必<lb/>
鳴也　正字通獨蠭俗名七里蠭毒最猛人馬被其螫<lb/>
立亡　格物論蛒蜂巢在褰鼻蛇穴下故毒螫倍諸蜂<lb/>
蠆中手足輙斷落中心胸則圯裂方不能療須持禁制<lb/>
<pb n="KR3k0061_WYG_096-17a"/>
之　五雜組江南山谷中有黒蜂大如蜣螂能螫殺人<lb/>
俗云七枚能殺一水牛　庶物異名疏土宿大蜂駱各<lb/>
小蜂見周處風士記嚙斷其翅使塘土以廣其室觀其<lb/>
穴口聚土多知其處貧人掘其子煮而食之　莊子庚<lb/>
桑楚篇奔蜂不能化藿蠋注奔蜂小蜂也　列子天瑞<lb/>
篇純雌其名稚蜂<lb/>
異蜂　酉陽雜俎嶺南有毒菌夜明經雨而腐化爲巨<lb/>
蜂黒色喙若鋸長三分餘夜入人耳鼻中斷人心繫<lb/>
<pb n="KR3k0061_WYG_096-17b"/>
拾遺記周武王伐紂夜濟河有大蜂狀如丹鳥飛集王<lb/>
舟　酉陽雜俎龍門寺庭多古桐有異蜂大如鵲吟花<lb/>
間僧異之網一枚置籠中翼日又一大蜂尋至籠邊曰<lb/>
孔昇翁爲筮不祥頗記否又曰君已除死籍何懼又曰<lb/>
予與青桐君奕勝𫉬琅玕紙君出爲我寫星子詞僧密<lb/>
聽之乃放之　杜陽雜編鸞蜂蜜貞元中呉明國所貢<lb/>
云其蜂之聲有如鸞鳯而身被五彩大者可重十餘斤<lb/>
爲窠於深巖峻嶺間大者占地二三畝國人採其蜜不<lb/>
<pb n="KR3k0061_WYG_096-18a"/>
過三二合如過度則有風雷之異若悞螫人則生瘡以<lb/>
石上菖蒲根傅之即愈其蜜色碧常貯之於白玊椀表<lb/>
裏瑩徹如碧琉璃　五侯鯖大蜂出崑崙一丈長其毒<lb/>
殺𧰼<lb/>
　　　蝶<lb/>
總論　埤雅蛺蝶粉翅有鬚一名胡蝶　續古今注蜂<lb/>
蝶之𩔖無雌皆以鬚嗅鬚盖其鼻也　太平清話蝴蝶<lb/>
絡緯蟋蟀以鬚交　道經蝶交則粉退　廣博物志梁<lb/>
<pb n="KR3k0061_WYG_096-18b"/>
山有漢武帝廟至今祭時有蝴蝶一二百降祠所饗其<lb/>
食近之不驚徹饌然後羣去時謂武帝侍從捉之者病<lb/>
　山堂肆考俗傳大蝶必成雙乃梁山伯祝英臺之魂<lb/>
又曰韓憑夫婦之魂　酉陽雜俎蛺蝶尺蠖繭所化也<lb/>
秀才顧非熊少時嘗見鬱棲中壊緑裙幅旋化爲蝶<lb/>
搜神記木蠧生蟲羽化爲蝶　莊子至樂篇陵舄得鬱<lb/>
棲則爲鳥足鳥足之根爲蠐螬其葉爲蝴蝶　陸龜蒙<lb/>
甫里集橘之蠧大如小指首負特角身蹙蹙然𩔖蝤蠐<lb/>
<pb n="KR3k0061_WYG_096-19a"/>
而青翳葉仰齧如饑𧖟之速人或振觸之輙奮角而怒<lb/>
氣色桀驁一旦視之凝然弗食弗動明日復往則蛻爲<lb/>
蝴蝶矣力力拘拘其翅未舒襜黒韝蒼分朱間黃腹瑱<lb/>
而橢緌<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>且長如醉方寤附枝不揚又明日往則倚薄<lb/>
風露攀援草樹聳空翅輕瞥然而去或隱蕙隙或畱篁<lb/>
端翩旋軒虚颺曵粉拂甚可愛也　埤雅嘗見園蔬其<lb/>
葉有爲蝶者三分二已蝶矣其一尚葉也　酉陽雜俎<lb/>
張周封言百合花合之泥其隙經宿化爲大蝴蝶　合<lb/>
<pb n="KR3k0061_WYG_096-19b"/>
璧事𩔖進士段碩常識南孝廉者善斫膾縠絲縷輕可<lb/>
吹起操刀響捷若合節奏因㑹客衒技先起魚架之忽<lb/>
暴風雨雷震一聲鱠悉化爲蝴蝶飛去南驚懼遂折刀<lb/>
誓不復作　天寶遺事明皇春時使妃嬪插花親放蝶<lb/>
隨其止幸之　誠齋詩話東京二月十二日曰花朝爲<lb/>
撲蝶㑹　事物紺珠宋雍熈中京師人破竹爲細縷以<lb/>
五色紙爲蝴蝶綴其杪兩兩相對手撚之相飛觸曰鬬<lb/>
蝴蝶後河朔頻嵗用兵　馮翌桂苑叢談咸通中進士<lb/>
<pb n="KR3k0061_WYG_096-20a"/>
張綽有道術人或召飲合意則索紙剪蛺蝶三二十枚<lb/>
以氣吹之成列而飛如此累刻以指收之俄皆在手<lb/>
名𩔖　莊子胡蝶胥也注蝶一名胥　古今注蛺蝶一<lb/>
名野蛾一名風蝶江東呼爲撻末<hi>一作來</hi>色白背青者是<lb/>
也其大如蝙蝠者或黒色或青斑名曰鳯子一名鳯車<lb/>
一名鬼車生江南柑橘園中　酉陽雜俎劉魯封云見<lb/>
滕王蝶圖有名江夏斑大海眼小海眼村裏來採花子<lb/>
　採蘭雜志蛺蝶一名春駒　清異録温庭筠句云花<lb/>
<pb n="KR3k0061_WYG_096-20b"/>
賊玉腰奴謂蜨也　寧波志呉中有花蝴蝶橘蠧所化<lb/>
也婦孺以梁山伯祝英臺呼之今土人呼黒而有彩者<lb/>
曰梁山伯純黃色者曰祝英臺　丹鉛總録蝴蝶或白<lb/>
或黒或五彩皆具惟黃色一種至秋乃多盖感金氣也<lb/>
　北户録段公路南行歴懸藤峽維舟飲水覩岧側有<lb/>
一木五彩初謂丹青之樹命僕採𫉬一枝尚綴軟蝶凡<lb/>
二十餘箇有翠紺縷者金眼者丁香眼者紫斑眼者黒<lb/>
花者黃白者緋脉者大如蝙蝠者小如榆莢者因登岸<lb/>
<pb n="KR3k0061_WYG_096-21a"/>
視之乃知木葉化焉　酉陽雜俎衛公得峽中蝴蝶翅<lb/>
濶四寸餘深褐色每翅上有三箇金眼　珍珠船黒蛺<lb/>
蝶大如蝙蝠橘蠧所化北人或名𤣥武蟬鬼蛺蝶大如<lb/>
扇四翅好飛茘枝上　南方草木狀南海有鶴草上有<lb/>
蟲老蛻爲蝶赤黃色女子藏之謂之媚蝶能致其夫憐<lb/>
愛　北户録常見盧肇説捉得一粉蝶如兩手大上有<lb/>
散緑㸃丁香眼前翅頭兩畫臙脂色後翅爲燕尾分亦<lb/>
蝶之異也　羅浮山志山有蝴蝶洞在雲峯巖下古木<lb/>
<pb n="KR3k0061_WYG_096-21b"/>
叢生四時出綵蝶世傳葛仙遺衣所化　稽神祕苑劉<lb/>
子卿居廬山有五綵雙蝶遊花上其大如燕後化二女<lb/>
來合歡　嶺南異物志嘗有人遊南海泊于孤岸有物<lb/>
如蒲㠶飛過海將到舟舟人競以物擊之如㠶者盡破<lb/>
碎墮地視之乃蛺蝶也海人去其翅足稱之得肉八十<lb/>
斤噉之極肥美<lb/>
　　　蜻蜓<lb/>
埤雅蜻蜓飲露六足四翼其翅輕薄如蟬晝取蚊蝱食<lb/>
<pb n="KR3k0061_WYG_096-22a"/>
之遇雨即多好集水上欵飛尾端亭午則亭一名蜻蛤<lb/>
説者以爲五月五日取其首正中門埋之皆成青珠故<lb/>
𩔖從曰蜻蜓之首瘞而爲珠也　本草㑹編蜻蜓乃水<lb/>
蠆所化水蠆既化蜻蜓相交還於水上附物散卵出復<lb/>
化爲水蠆水蠆復化焉　七修𩔖藁蜻蜓貼水飛時以<lb/>
尾醮水中杜詩所謂㸃水蜻蜓欵欵飛是也然不知㸃<lb/>
水者乃生子也既遺水中青鮹魚食之腹脹孕蟲噬母<lb/>
腹而出身似蟬而小名曰蝦鱉蟲及蛻始爲蜻蜓　山<lb/>
<pb n="KR3k0061_WYG_096-22b"/>
堂肆考蜻蜓或云稻田間青蟲所化一種最大者京師<lb/>
呼爲馬大頭　戊辰雜抄有大龍蛻於太湖之湄其鱗<lb/>
甲中出蟲頃刻化爲蜻蜓朱色人取之者病瘧今人見<lb/>
蜻蜓朱色者謂之龍甲又謂之龍孫不敢傷之　爾雅<lb/>
疏蜻蜓一名虰蛵一名負勞江東呼狐梨淮南人又呼<lb/>
䗧<graphic n="KR2212" url="https://raw.githubusercontent.com/kanripo/KR-Gaiji/master/images/KR2212.png" mimeType="image/png"/>字林云一名桑根陶注本草云一名蜻蜓是也<lb/>
淮南子水蠆爲<graphic n="KR2652" url="https://raw.githubusercontent.com/kanripo/KR-Gaiji/master/images/KR2652.png" mimeType="image/png"/>
                    <hi>矛</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>務</hi>注蜻蜓也　高誘吕覽注蜻<lb/>
蜓小蟲四翅細腰一名白宿　方言蜻蜓謂之蝍蛉<lb/>
<pb n="KR3k0061_WYG_096-23a"/>
古今注蜻蜓一曰青亭色青而大者是也小而黃者曰<lb/>
胡離一名胡黎小而赤者曰赤卒一曰絳縐一名赤衣<lb/>
使者<hi>海錄作青弁</hi>一名赤弁丈人紺蝶一名蜻蛉似蜻蛉而<lb/>
色𤣥紺江東人呼為紺幡亦曰童幡亦曰天雞好以七<lb/>
月羣飛暗天海邉夷貊食之謂海中青鰕化爲之也<lb/>
陶隱居本草注蜻蜓一名諸乘有赤黒青黃不同　爾<lb/>
雅翼蜻蜓鄱陽人呼江鷄　物𩔖志蜻蜓身綠色者雄<lb/>
腰碧色者雌　清異録後唐宫人或網𫉬蜻蜓愛其翠<lb/>
<pb n="KR3k0061_WYG_096-23b"/>
薄遂以描金筆塗翅作小折枝花子金線籠養之爾後<lb/>
上元賣花者取𧰼爲之售於遊女<lb/>
　　　蠅<hi>附蠅虎</hi>
淮南子爛灰生蠅　𩔖從蠅生於灰蠅值水溺死以置<lb/>
灰中須臾即活　方言蠅東晉謂之羊陳楚之間謂之<lb/>
蠅　埤雅蠅好交其前足有絞繩之𧰼亦好交其後足<lb/>
搖翅自扇故爾雅曰蠅醜扇也　酉陽雜爼其𩔖有蒼<lb/>
者聲雄壯負金者聲清聒其聲在翼青者能敗物巨者<lb/>
<pb n="KR3k0061_WYG_096-24a"/>
頭如火赤頭者號爲景跡　埤雅青蠅善亂色蒼蠅善<lb/>
亂聲青蠅首赤如火背若負金蒼蠅又其大者肌色正<lb/>
蒼今俗謂之麻蠅　酉陽雜俎大麻蠅茅根所化其色<lb/>
正蒼　山堂肆考蒼蠅多生于榆葉間卷葉作房久則<lb/>
小蟲蜕爲蠅　雜俎青蠅糞尤能敗物雖玉猶不免所<lb/>
謂蠅糞㸃玉是也　孔六帖段成式讀書有蠅隱字偶<lb/>
拂殺一取視之翼甚似蜩冠甚似蜂　山堂肆考山峽<lb/>
中有一種小黃蠅生毒蛇鱗甲中出嚙人初不覺漸癢<lb/>
<pb n="KR3k0061_WYG_096-24b"/>
搔即為瘡　事物紺珠狗蠅赤色似蒼蠅而扁冬藏狗<lb/>
耳　齊東野語狗蠅能治痘瘡危症　白六帖苻堅將<lb/>
赦屏人作赦文有大蠅赤頭聲甚厲入室驅之復來俄<lb/>
而人皆知有赦書於是詰其所得皆云有青衣童子呼<lb/>
於街中堅曰是前青蠅也　青陽記術士相郭代公若<lb/>
青蠅拜賀方能及第公疑之及登科訖歸坐家庭有蠅<lb/>
作人行立約數萬折躬者三良久乃去　𤣥怪録毗陵<lb/>
滕庭俊之洛調選暮宿一道旁在家有老父自稱麻大<lb/>
<pb n="KR3k0061_WYG_096-25a"/>
一時不見傍有大麻蠅而已　酉陽雜俎太和七年忽<lb/>
有蠅蔽天如蝗止三日河陽界經旬方散　孔六帖唐<lb/>
鄭注敗褚中藥化爲蠅數萬飛去<lb/>
蠅虎　中華古今注蠅虎蠅狐也形似蜘蛛而色灰白<lb/>
善捕蠅一名蠅蝗一名蠅虎子　山堂肆考蠅虎一名<lb/>
蠅豹似䖦蟱而無網絡身黒色觜邊有雙肉爪攫蠅而<lb/>
食兩目似虎烱然有光　淮南萬畢術以五月五日取<lb/>
蠅虎杵碎拌豆豆自踴躍可以擊蠅　杜陽雜編倭國<lb/>
<pb n="KR3k0061_WYG_096-25b"/>
人韓志和嘗於穆宗皇帝前懐中出一桐木合子方數<lb/>
寸中有物名蠅虎子數不啻一二百焉其形皆赤云以<lb/>
丹砂啗之故也乃分爲五隊令舞凉州上令召樂工以<lb/>
舉其曲而虎子盤旋宛轉無不中節每遇致詞處則隱<lb/>
隱如蠅聲及曲終纍纍而退若有尊卑等級志和臂虎<lb/>
子於上前獵蠅於數百歩之内如鷂捕雀罕有不𫉬者<lb/>
　　　蛾<lb/>
説文蛾𧖟化飛蟲也　博物志食桑者有緒而蛾凡蛾<lb/>
<pb n="KR3k0061_WYG_096-26a"/>
𩔖皆先孕而後交葢蛹者𧖟之所化蛾者蛹之所化也<lb/>
蛾一名羅蛹一名螝　鄭景璧劇談録麥之爲蛾乃自<lb/>
無知爲有知一夕變化紛然如飛塵　廣志有𧖟蛾有<lb/>
天蛾凡草木蟲以蛹化爲蛾甚衆　古今注蛾似黃蝶<lb/>
而小其眉勾曲如畫故詩言蛾眉　拾遺記燕昭王取<lb/>
綠桂之膏然以照夜忽有飛蛾銜火狀如丹雀來拂於<lb/>
桂膏之上此蛾出於員丘之穴憑氣飲露飛不集下羣<lb/>
仙殺此蛾合丹藥西王母與羣仙遊員丘之上聚神蛾<lb/>
<pb n="KR3k0061_WYG_096-26b"/>
以瓊筐盛之使玊童負筐以遊四極來降燕庭出此蛾<lb/>
以示昭王王曰今乞此蛾以合九轉神丹王母弗與<lb/>
古今注飛蛾善拂燈一名火化一名慕光　埤雅飛蛾<lb/>
一名文蛾　丹鉛總録俗傳燈蛾螢火所化故慕光<lb/>
事物紺珠飛蛾又名霜蛾　俞成螢雪雜説落霞與孤<lb/>
鶩齊飛落霞者乃飛蛾也非雲霞之霞土人呼爲霞蛾<lb/>
鶩者野鴨也野鴨飛逐蛾蟲而欲食之所以齊飛若雲<lb/>
霞則不能飛也見呉獬事始<lb/>
<pb n="KR3k0061_WYG_096-27a"/>
　　　螢<lb/>
記月令季夏之月腐草爲螢　格物總論螢是腐草及<lb/>
爛竹根所化初猶未如蟲腹下已有光數日便變而能<lb/>
飛生陰地池澤常在大暑前後飛出是得大火之氣而<lb/>
化故如此明照也　埤雅螢夜飛腹下有火秋陰數雨<lb/>
螢火夜飛之時也今西北多螢大者如棗行而有光毛<lb/>
詩傳曰熠燿燐也燐螢火也先儒以爲老槐生火久血<lb/>
爲燐燐非螢火誤矣盖燐者火之微名故此兩者通謂<lb/>
<pb n="KR3k0061_WYG_096-27b"/>
之燐　爾雅螢火一名即炤　吕氏本草螢火一名夜<lb/>
照一名救火一名據火一名挾火　古今注螢火一名<lb/>
燿夜一名輝夜一名景天一名熠燿一名燐一名丹鳥<lb/>
一名夜光一名霄燭一名丹良腐草爲之食蚊蚋　錢<lb/>
氏詩話詩熠燿宵行宵行蟲名熠燿其光也如後章倉<lb/>
庚于飛熠燿其羽亦是此義不應指爲蟲名　大戴禮<lb/>
丹鳥羞白鳥注丹鳥者丹良也凡有翼者為鳥　青箱<lb/>
雜記夜遊女子螢火也此伏尸之精燒香辟之若入人<lb/>
<pb n="KR3k0061_WYG_096-28a"/>
家其色青者吉紅者有禍殃　崇有論螢無胃而育<lb/>
淮南萬畢術螢火却馬注取螢火裹以羊皮置土中馬<lb/>
見之鳴却不敢行　北史煬帝於景華宫徴求螢火得<lb/>
數斛夜出遊山而放之光徧岩谷　拾遺記玉梁有螢<lb/>
火大如蜂聲如雀八翅六足　成應元事統車𦙍好學<lb/>
常聚螢光讀書時値風雨𦙍嘆曰天不遣我成其志業<lb/>
耶言訖有大螢傍書窗比常螢數倍讀書訖即去其來<lb/>
如風雨至　七修𩔖藁滁有魏生乘馬山行漸入於夜<lb/>
<pb n="KR3k0061_WYG_096-28b"/>
隱隱見前途一物如金鏡燁燁有光殆迫馬首由由然<lb/>
未去也意以爲祟舉鞭擊之應手墜地視之乃一大螢<lb/>
耳<lb/>
　　　蝙蝠<lb/>
方言自關而東謂之服翼或謂之飛䑕或謂老䑕或謂<lb/>
之仙鼠自關而西秦隴之間謂蝙蝠北燕謂之蟙䘃<lb/>
李氏本草蝙蝠一曰天鼠　天中記仙經謂之肉芝<lb/>
春秋運斗樞行失瑤光則伏翼兩頭竝翔廣江淮山瀆<lb/>
<pb n="KR3k0061_WYG_096-29a"/>
之祠則瑤光明伏翼九足　事物紺珠蝙蝠如鼠肉翅<lb/>
晝伏夜動　異物志鼉蝨魚因風入空木而化爲蝙蝠<lb/>
　變化自然論蝙蝠夜值庚申乃服　神異祕經百嵗<lb/>
蝙蝠於人口上服人精氣以求長生至三百歲能化形<lb/>
爲人飛遊諸天　幽明録宋初淮南郡有物髠人髪太<lb/>
守朱誕令多置黐以塗壁夕有一蝙蝠大如鷄集其上<lb/>
不得去殺之乃絶觀屋簷下已有數百人頭髻　吳婁<lb/>
縣志太湖東邊洞庭山有三穴中有大蝙蝠如鳥拂救<lb/>
<pb n="KR3k0061_WYG_096-29b"/>
人火　臨海記黄石山泄水東南五峴路口有鍾乳穴<lb/>
中伏翼大如鵞鴨　𤣥中記百歲伏翼色赤止則倒懸<lb/>
千歲伏翼色白得而食之使人神仙　抱朴子千歲蝙<lb/>
蝠色如白雪集則倒懸腦重故也此物得而陰乾末服<lb/>
之令人夀四萬嵗　李白集余聞荆州玉泉寺近清溪<lb/>
諸山山洞往往有乳窟窟中多玉泉交流中有白蝙蝠<lb/>
大如鵶葢飲乳水而長生也　仙蹤張果是混沌初分<lb/>
時白蝙蝠精　北户録紅蝙蝠出隴州皆深紅色惟翼<lb/>
<pb n="KR3k0061_WYG_096-30a"/>
脉淺黒多雙伏紅蕉花間採者若𫉬其一則一不去南<lb/>
人收爲媚藥今媚藥載軟金鳥辟寒金龍子布穀脚脛<lb/>
骨鵲腦砂䅗莖草<graphic n="KR2792" url="https://raw.githubusercontent.com/kanripo/KR-Gaiji/master/images/KR2792.png" mimeType="image/png"/>草左行草獨未見緑紅蝙蝠處豈<lb/>
闕載乎　拾遺記岱輿山有五色蝙蝠黄者無腸倒飛<lb/>
腹向天白者腦重頭埀自挂黒者如鳥至千嵗形小如<lb/>
燕青者毛長二寸色翠赤者止於石穴　事物原始伏<lb/>
翼屎曰夜明砂<lb/>
　　　蟬<lb/>
<pb n="KR3k0061_WYG_096-30b"/>
總論　禮記仲夏之月蟬始鳴　淮南子蟬無口而鳴<lb/>
飲而不食三十日而蛻　珍珠船余覩蟬兩脇下有孔<lb/>
實能振迅作聲謂以翼鳴非也　格物總論蟬皆乘昏<lb/>
夜方出土中升髙處皆殻拆而所以夜出者一似畏人<lb/>
二畏日炙乾其殻而不能蛻也既登木而鳴但飲風露<lb/>
亦不糞溺至時寒又復墜地　王充論衡蠐螬化爲腹<lb/>
育腹育轉爲蟬生兩翼不𩔖蠐螬　酉陽雜俎蟬未脱<lb/>
時名腹育相傳言蛣蜣所化秀才韋翾莊在杜曲嘗冬<lb/>
<pb n="KR3k0061_WYG_096-31a"/>
中掘樹根見腹育附於朽處怪之村人言蟬固朽木所<lb/>
化也翾因剖一視之腹中猶實爛木　物𩔖相感志稽<lb/>
聖賦芩根爲蟬注抱朴子曰有自然之蟬有荇菜莖芩<lb/>
根土龍之屬皆化蟬今驗水澤巨樹處多水蟲登岸穴<lb/>
有裂化出爲蟬也　傅肱蟹譜近青龍鎮居民於江塗<lb/>
中得蟹螯跪俱脫其形自若及熟烹去殻則將化爲蟬<lb/>
矣今觀蟬之首腹頗與蟹相𩔖誠亦有是　古今注牛<lb/>
亨問董仲舒曰蟬爲齊女何也答曰昔齊王后怨王而<lb/>
<pb n="KR3k0061_WYG_096-31b"/>
死尸變爲蟬登庭樹嘒唳而鳴故曰齊女　陸雲寒蟬<lb/>
賦蟬有五德頭上有緌則其文也含氣飲露則其清也<lb/>
黍稷不享則其廉也處不巢居則其儉也應候守節則<lb/>
其信也　研北雜志舊說閠年少蟬試之信然　荀子<lb/>
耀蟬者務明其火振其木而已<hi>南人照蟬食之曰耀火</hi>　嵗時雜<lb/>
記都人上元作宜男蟬如蛾而大　放懷集杜甫每朋<lb/>
友至引見妻子韋侍御見而退使其婦送夜飛蟬以助<lb/>
粧飾　清異録唐世京城遊手夏日採蟬貨之唱曰只<lb/>
<pb n="KR3k0061_WYG_096-32a"/>
賣青林樂婦妾小兒爭買以籠懸窗户間亦有驗其聲<lb/>
長短爲勝負者謂之仙蟲社　搜神記淮南内史朱誕<lb/>
給使妻有鬼病夫疑爲奸密闚見婦在機中織望桑樹<lb/>
上笑見樹上有十四五小兒衣青布褶青縿頭乃射之<lb/>
化爲鳴蟬其大如箕飛去　本草蟬蛻一名金牛兒<lb/>
詳𩔖　爾雅螗蜩註俗呼爲胡蟬江南謂之螗蛦　夏<lb/>
小正蝘之興五日翕望乃伏注蝘螗蜩也不知其生不<lb/>
知其死故曰興曰伏　埤雅螗一名蝘其首方廣有冠<lb/>
<pb n="KR3k0061_WYG_096-32b"/>
似蟬而小鳴聲清亮一名螗<graphic n="KR2171" url="https://raw.githubusercontent.com/kanripo/KR-Gaiji/master/images/KR2171.png" mimeType="image/png"/>　爾雅蜩蜋蜩注夏小<lb/>
正傳曰蜋蜩者五彩具　方言蟬謂之蜩宋衛之間謂<lb/>
之螗蜩陳鄭之間謂之蜋蜩秦晉之間謂之蟬海岱之<lb/>
間謂之䗁　埤雅按詩云如蜩如螗則蜩與螗異實非<lb/>
一物葢蜩亦蟬之一種形大而黒昔人啖之禮有雀鷃<lb/>
蜩范是也一名蟬謂其變蛻而襌故曰蟬亦其通名<lb/>
七修𩔖藁蜩蟬之大而黒色者蜣螂脱殻而成雄者能<lb/>
鳴雌者無聲今俗稱蜘蟟是也　爾雅蝒馬蜩注蜩中<lb/>
<pb n="KR3k0061_WYG_096-33a"/>
最大者爲馬蟬　格物論馬蟬五月鳴　爾雅<graphic n="KR1914" url="https://raw.githubusercontent.com/kanripo/KR-Gaiji/master/images/KR1914.png" mimeType="image/png"/>茅蜩<lb/>
注江東呼爲茅截似蟬而小青色　方言蜩蟧謂之茅<lb/>
蜩　正字通茅蜩分青紅二種在茅菅中亦五月時鳴<lb/>
　物𩔖相感志茅蟬生嶺南茅根上如蟬兩兩相向翼<lb/>
俱全頭有冠如燈花三四月採取腹内如濕粉有便爲<lb/>
蟬取帶令夫妻相愛　爾雅蚻蜻蜻注如蟬而小　夏<lb/>
小正鳴蚻一名虎懸　方言其小者謂之麥札<hi>音截</hi>有文<lb/>
者謂之蜻蜻其雌謂之疋大而黒者謂之䗃<hi>音棧</hi>　正字<lb/>
<pb n="KR3k0061_WYG_096-33b"/>
通蚻即螓也鄭注蚻<hi>音札</hi>蟬似蜻蜓鳴無韻但扎扎然<lb/>
埤雅一種似蟬而小緑色北人謂之螓額廣且深即詩<lb/>
所謂螓首蛾眉是也　事物紺珠䗿<hi>音寗</hi>母似螓而細二<lb/>
月鳴　爾雅蜓蚞螇螰注即蝭蟧也一名蟪蛄　方言<lb/>
齊謂之螇螰楚謂之蟪蛄秦謂之蛥蚗自關而東謂之<lb/>
虭蟧<hi>音貂勞</hi>或謂之蝭蟧或謂之蜓蚞　格物論蟪蛄小<lb/>
而紫色四五月鳴　埤雅蟪蛄夏蟬也是故不知春秋<lb/>
按離騷曰蟪蛄鳴兮啾啾歲暮兮不自聊則蟪蛄亦秋<lb/>
<pb n="KR3k0061_WYG_096-34a"/>
蟬矣一曰春生者死於夏夏生者死於秋故曰不知春<lb/>
秋也按風土記曰蟪蛄鳴於朝寒螿鳴於夕則寒螿蟪<lb/>
蛄又爲兩物　月令寒蟬鳴鄭注即寒螿　爾雅蜺寒<lb/>
蜩注寒螿也似蟬而小青色　蔡邕月令鳴則天凉故<lb/>
謂之寒蟬　埤雅寒蜩一名蜺一名寒蟬其生拆裂母<lb/>
背方言曰黒而赤者謂之蜺又曰<graphic n="KR2258" url="https://raw.githubusercontent.com/kanripo/KR-Gaiji/master/images/KR2258.png" mimeType="image/png"/>謂之寒蜩寒蜩瘖<lb/>
蜩也即今啞蟬啞蟬初瘖及得寒露冷風乃鳴故蒭蕘<lb/>
論云秋風至而寒蟬吟正謂此也然則方言原其始故<lb/>
<pb n="KR3k0061_WYG_096-34b"/>
謂之瘖蟬今雌蟬亦啞陶隱居所謂啞蟬雌蟬也不能<lb/>
鳴者然與寒蟬初瘖又異矣　格物論寒螿黒而傴僂<lb/>
九月十月鳴甚悽急　七修𩔖藁鳴於秋者曰寒蜩即<lb/>
楚辭所謂寒螿也今秋初夕陽之際小而綠色聲急疾<lb/>
者俗稱都了是也　留青日札蒭蕘論云秋風至而寒<lb/>
蟬吟俗作蜘蟟非也形小而青緑色聲接續而急疾多<lb/>
爲水中黒殻蟲所化俗名蝦鼈蟲乃蜻蜓以尾㸃水生<lb/>
子水草上而青鮹食之腹脹孕蟲噬破母腹而出身似<lb/>
<pb n="KR3k0061_WYG_096-35a"/>
蟬而小及蛻乃爲蟬也　蜀中方物記蟬花出蜀中其<lb/>
蟬額上有一角如花冠狀謂之蟬花二川山林中皆有<lb/>
之蟬不蛻者至秋則花其頭長一二寸黃碧色<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0061_WYG_096-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷九十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷四十八</head>
    <p>
<pb n="KR3k0061_WYG_048-1a"/>
欽定四庫全書<lb/>
　格致鏡原卷四十八　　　大學士陳元龍撰<lb/>
　　耕織器物類<lb/>
　　　耒耜<lb/>
易繫辭庖羲氏没神農氏作剡木為耜揉木為耒耒耜<lb/>
之利以教天下葢取諸益　白虎通人食禽獸肉神農<lb/>
時人多禽獸不足神農乃因天時地利制耒耜教人農<lb/>
作　釋名耜齒也似齒之斷物也　説文耜耒端木也<lb/>
<pb n="KR3k0061_WYG_048-1b"/>
耒手耕曲木也垂作耒耜以振民　増韻柄曲木曰耒<lb/>
耒專刃曰耜　考工記車人為耒庛<hi>音刺</hi>長尺有一寸中<lb/>
直者三尺有三寸上句者二尺有二寸自其庛縁其外<lb/>
以至於首以弦其内六尺有六寸與步相中也堅地欲<lb/>
直庛柔地欲句庛直庛則利推句庛則利𤼵倨句磬折<lb/>
謂之中地注庛耒下前曲接耜者　韻學庛耒面　考<lb/>
工記注古者耜一金兩人併𤼵之今耜岐頭兩金象古<lb/>
之耦　管子小匡注榖芨小於耜一人執之以隨耒耜<lb/>
<pb n="KR3k0061_WYG_048-2a"/>
之後重治其闕遺<lb/>
　　　犁<hi>附鑱</hi>
總論　逸雅犁利也利則𤼵土絶草根也　孔六帖室<lb/>
韋剡木為犁人挽以耕　稗史類編山海經曰稷降百<lb/>
穀種之稷之弟曰台璽生叔均叔均代其父及稷播百<lb/>
穀始作耕又曰后稷之孫曰叔均是始作耕注云用牛<lb/>
犁也是則耕之用牛自叔均始矣　齊民要術趙過始<lb/>
為牛犁實勝耒耜之利　崔實正論漢武帝使趙過為<lb/>
<pb n="KR3k0061_WYG_048-2b"/>
捜粟都尉教民以牛植其法三犁共一牛以一人將之<lb/>
下種挽樓皆取備焉<lb/>
名類　魏略皇甫隆為燉煌太守民不曉耕隆乃教民<lb/>
作樓犁省力過半　齊民要術耬車狀如三足犁中置<lb/>
耬斗藏種以牛駕之一人執耬且行且揺種乃隨下<lb/>
宋史淳化五年武允成獻踏犁一具不用牛以人力運<lb/>
即趙過教以庸輓犁遺法也陳堯叟齎踏犁往宋州景<lb/>
徳二年内出式凡四五人力可比牛自尚方造樣　陸<lb/>
<pb n="KR3k0061_WYG_048-3a"/>
龜蒙耒耜經耒耜農書之言也民之習通謂之犁冶金<lb/>
而為之者曰犁鑱曰犁壁斵木而為之者曰犁底曰壓<lb/>
鑱曰筞頟曰犁箭曰犁轅曰犁梢曰犁評<hi>去聲</hi>曰犁建曰<lb/>
犁槃木與金凡十有一事耕之土曰墢<hi>猶塊也</hi>起其墢者<lb/>
鑱也覆其墢者壁也故鑱引而居下壁偃而居上鑱之<lb/>
次曰䇿頟言可以扞其壁也皆貤然相戴自筞頟達於<lb/>
犁底縱而貫之曰箭前如程而樛者曰轅後如柄而喬<lb/>
者曰梢轅有越加箭可弛張焉轅之上又有如槽形亦<lb/>
<pb n="KR3k0061_WYG_048-3b"/>
加箭焉刻為級前高而後庳所以進退曰評進之則箭<lb/>
下入土也深退之則箭上入土也淺以其上下類激射<lb/>
故曰箭以下淺深數可否故曰評評之上曲而衡之者<lb/>
曰建建揵也所以抳其轅與評無是則二物躍而出箭<lb/>
不能止横於轅之前末曰槃言可轉也左右繫以樫乎<lb/>
軛轅之後末曰梢中在手所以執耕者也轅取車之胷<lb/>
梢取舟之尾<lb/>
長鑱　庶物異名疏錰長鑱也鑱犁土具　杜甫同谷<lb/>
<pb n="KR3k0061_WYG_048-4a"/>
歌長鑱長鑱白木柄　三才圖㑹比犁鑱頗狹制為長<lb/>
柄謂之長鑱柄偃而曲上有横木如拐以兩手按之用<lb/>
足踏其鑱柄後跟其鋒入土乃捩柄以起墢也古謂之<lb/>
蹠鏵今謂之踏犁<lb/>
　　　耙<hi>附耖耮</hi>
總論　物原叔均作耖耙　逸雅杷播也所以播除物<lb/>
也　種蒔直説犁一耙六今人只知犁深為功不知耙<lb/>
細為全功耙功不到則土粗不實後雖見苖立根根不<lb/>
<pb n="KR3k0061_WYG_048-4b"/>
相著土不耐旱有懸死蟲咬乾死等病葢耙徧數惟多<lb/>
為熟<lb/>
名類　釋名齊魯謂四齒杷曰欋　郭璞方言注無齒<lb/>
為朳　急就章注無齒為朳有齒為杷皆所以推引聚<lb/>
禾穀也　齊民要術耙謂之鐵齒<graphic n="KR1564" url="https://raw.githubusercontent.com/kanripo/KR-Gaiji/master/images/KR1564.png" mimeType="image/png"/>
                    <graphic n="KR1810" url="https://raw.githubusercontent.com/kanripo/KR-Gaiji/master/images/KR1810.png" mimeType="image/png"/>　方言杷宋魏<lb/>
間謂之渠挐或謂之渠疏　三才圖㑹耙之制直柄横<lb/>
首柄長四尺首闊一尺五寸列鑿方竅以齒為節夫畦<lb/>
畛之間鎪剔塊壤疏去瓦礫塲圃之上耬聚麥禾擁積<lb/>
<pb n="KR3k0061_WYG_048-5a"/>
稭穗皆頼杷之用也復有穀杷或謂透齒杷用攤曬穀<lb/>
又耘杷以木為柄以鐵為齒用耘稻禾又竹杷場圃樵<lb/>
野間用之　農政全書耙制有方耙有人字耙如犁亦<lb/>
用牛駕但横闊多齒犁後用之葢犁以起土惟深為功<lb/>
耙以破塊惟細為功耙之後又用耖用耮耖如耙其齒<lb/>
更長所以耖土益細耮摩田器　耒耜經耙而後有磟<lb/>
碡焉有礰礋焉自耙至礰礋皆有齒磟碡觚稜而以木<lb/>
為之堅而重者良<lb/>
<pb n="KR3k0061_WYG_048-5b"/>
耖　農桑通訣耖疏通田泥器也上有横柄下有齒以<lb/>
兩手按之前用畜力輓行一耖用一人牛有作連耖二<lb/>
人二牛特用於大田見功尤速耕耙而後用此泥壤始<lb/>
熟<lb/>
耮　三才圖㑹勞<hi>去聲同耮</hi>無齒耙　齊民要術春耕尋手<lb/>
勞秋耕待白背勞注春多風不即勞則致地虛燥秋田<lb/>
㙷濕速勞則恐致地硬　農桑通訣今人呼勞曰葢磨<lb/>
　　　鋤<lb/>
<pb n="KR3k0061_WYG_048-6a"/>
事物紀原周書曰神農時天雨粟帝種之作鉏耨以墾<lb/>
草莾然後五穀興則鋤葢神農造也詩曰痔乃錢鎛注<lb/>
鋤也世本曰倕作耨釋名曰鋤類然則鎛耨即鋤矣<lb/>
逸雅鋤助也去穢助苗長也齊人謂其柄曰橿橿然正<lb/>
直也頭曰鶴似鶴頭也　六書故鋤墾土器有柄　纂<lb/>
文耨如鏟柄三尺刃廣二寸以刺地除草　呂氏春秋<lb/>
耨柄尺此其度也其耨六寸所以間稼也　字詁耨頭<lb/>
長六寸柄長六尺以芸田也　考工記越無鎛夫人而<lb/>
<pb n="KR3k0061_WYG_048-6b"/>
能為鎛也注越地塗泥多草穢而山出金錫鑄冶之業<lb/>
田器尤多也　詩周頌其鎛斯趙注鎛柄長尺其耨六<lb/>
寸入苗間能去草　爾雅疏斪斸一名定郭云鋤屬李<lb/>
巡曰鋤别名也廣雅云定謂之耨世本云垂作耨　方<lb/>
言闗東謂大鋤曰鹵斫　釋名鎡基大鋤也　庶物異<lb/>
名疏周禮兹其孟子雖有鎡基賈逵云鎡基耜也吕覽<lb/>
耜六寸所以間稼説文钃謂鎡基急就注鉏去草之具<lb/>
一名鎡基　爾雅疏斫一名鐯郭云钁也説文云钁大<lb/>
<pb n="KR3k0061_WYG_048-7a"/>
鋤也　事物紺珠鐇鑊廣刃鋤<lb/>
　　　鐵搭<lb/>
農桑通訣鐵搭或四齒或六齒似杷非杷斸土如搭是<lb/>
名鐵搭就帶圓銎以受直柄柄長四尺農家或乏牛犁<lb/>
舉此斸地以代耕墾取其疏利仍就<graphic n="KR1564" url="https://raw.githubusercontent.com/kanripo/KR-Gaiji/master/images/KR1564.png" mimeType="image/png"/>
                    <graphic n="KR1810" url="https://raw.githubusercontent.com/kanripo/KR-Gaiji/master/images/KR1810.png" mimeType="image/png"/>塊壤兼有杷<lb/>
钁之効　正字通鐵搭𤼵土具頭廣一尺功用勝於耜<lb/>
使為廣尺之畝一人可勝若兩人併𤼵則廣二尺<lb/>
　　　鍤<hi>附鏵</hi>　<hi>杴</hi>
<pb n="KR3k0061_WYG_048-7b"/>
逸雅鍤插也插地起土也或曰銷銷削也能有所穿削<lb/>
也或曰鏵鏵刳也刳地為坎也其板曰葉象木葉也<lb/>
爾雅疏方言云燕之東北朝鮮冽水之間謂之<graphic n="KR3032" url="https://raw.githubusercontent.com/kanripo/KR-Gaiji/master/images/KR3032.png" mimeType="image/png"/>宋魏<lb/>
之間謂之鏵或謂之鍏江淮南楚之間謂之臿趙魏之<lb/>
間謂之喿是皆謂今鍬也　事物紺珠鍤兩頭鐵鋭刺<lb/>
草束擔之　淮南子禹之時天下大水禹執畚臿以為<lb/>
民先<lb/>
鏵　集韻鏵耕具也　釋名鏵鍤類起土也　説文鏵<lb/>
<pb n="KR3k0061_WYG_048-8a"/>
兩刃鍤也　淮南子伊尹之興土功修脚者使之蹠鏵<lb/>
　三才圖㑹鏵與鑱頗異鑱狹而厚惟可正用鏵闊而<lb/>
薄翻覆可使老農云開墾生地宜用鑱翻轉熟地宜用<lb/>
鏵　開天傳信記李齊物天寳初為陜州刺史開砥柱<lb/>
之險堅石中得古鐵犁鏵有平陸字因改河北縣為平<lb/>
陸縣<lb/>
杴　玉篇杴鍫屬　正韻杴鍤屬　事物原始杴或以<lb/>
鐵或以木為之用以取沙土方言鐵者名跳杴木者名<lb/>
<pb n="KR3k0061_WYG_048-8b"/>
杴部　三才圗㑹煆鐵為首謂之鐵杴惟宜土工剡木<lb/>
為首謂之木杴可㩍穀物又有鐵刃木杴裁割田間堘<lb/>
埂又以竹為之者淮人謂之竹揚杴與江浙颺籃少異<lb/>
　　　鎌<hi>附鍥</hi>　<hi>鏺</hi>
逸雅鎌㢘也體㢘薄也其所刈稍稍取之又似㢘者也<lb/>
　事物原始説苑曰孔門吾丘子振鎌帶而哭然則三<lb/>
代之田器也用以穫稻麥　周禮薙氏掌殺草夏日至<lb/>
而夷之鄭注鈎鎌廹地芟之也　風俗通鎌刀自揆積<lb/>
<pb n="KR3k0061_WYG_048-9a"/>
芻蕘之效　農桑通訣鎌制不一有佩鎌有兩刃鎌有<lb/>
袴鎌有鉤鎌有推鎌　方言刈鈎自闗而東謂之鎌或<lb/>
謂之鍥<hi>音結</hi>　説文銍穫禾短鎌也　集韻釤長鎌也<lb/>
鍥　三才圗㑹鍥似刀而上彎如鎌而下直其背指厚<lb/>
刃長尺許柄盈二握又謂之彎刀以刈草禾或斫柴篠<lb/>
農家便之<lb/>
鏺　集韻鏺兩刃刈刀也　太公農器篇春鏺草棘<lb/>
　　　水車<hi>附戽斗</hi>
<pb n="KR3k0061_WYG_048-9b"/>
莊子子貢過漢陰見一丈人為圃畦鑿隧而入井抱甕<lb/>
而出灌用力甚多而見功寡子貢曰有械於此一日浸<lb/>
百畦鑿木為機後重前輕挈水若抽數若沃湯其名桔<lb/>
橰　通俗文桔橰機汲水也　説文桔結也所以固屬<lb/>
橰臯也所以利轉　魏略馬鈞巧宦絶世居京都有地<lb/>
可以為園而無水以灌乃作翻車令兒童轉之而灌水<lb/>
自覆更出更入巧百倍於常　演繁露水車古無見莊<lb/>
子所云桔橰之制意是就有水處立木其上交午如十<lb/>
<pb n="KR3k0061_WYG_048-10a"/>
字一頭繫甕一頭虛垂人為制其低昻故其挈水若抽<lb/>
數如沃湯也沃湯者湯之沸騰而湧起者也此其為械<lb/>
比之抱甕則事半而功加倍矣然而自此時至漢皆未<lb/>
有今世捲水之車也魏略所云馬鈞之飜車此方是今<lb/>
之水車也　稗史𩔖編今田家有水車天旱時引水以<lb/>
溉田其制起自魏馬鈞而漢靈帝使畢嵐作翻車設機<lb/>
束以引水灑南北郊路又自畢嵐所制矣　王鳳稑名<lb/>
物通江浙間目水車為龍骨車　留青日札今水車中<lb/>
<pb n="KR3k0061_WYG_048-10b"/>
蝦蟆練頭名曰龍骨葢龍能行水亦取其形似脊骨也<lb/>
王安石詩倒持龍骨挂屋敖又云龍骨長乾挂梁梠又<lb/>
云翛翛兩龍骨豈得長挂壁葢龍骨節節故可挂今遂<lb/>
以為水車非也　三才圗㑹翻車之制除壓欄木及列<lb/>
檻樁外車身用杸作槽長可二丈闊則不等或四寸至<lb/>
七寸髙約一尺槽中架行道板一條隨槽闊狹比槽板<lb/>
兩頭俱短一尺用置大小輪軸同行道板上下通週以<lb/>
龍骨板葉其在上大軸兩端各𢃄柺木四莖置於岸上<lb/>
<pb n="KR3k0061_WYG_048-11a"/>
木架之間人憑架上踏動柺木則龍骨板隨轉循環行<lb/>
道板刮水上岸又水轉翻車其制與人踏翻車大同小<lb/>
異視水勢隨宜用之日夜不止絶勝踏車又有牛轉翻<lb/>
車比人踏功倍　稗史𩔖編嚴州山中灌禾之法有水<lb/>
輪其制約水靣至岸高若干尺如其度為輪輪之輻以<lb/>
軸大幹為之毎軸出栒處繫一竹筒但微繫其腰使兩<lb/>
頭活動可以俯仰置軸半岸貫輪其上岸上近輪處置<lb/>
木槽以承水溪水散緩則以石約歸輪下使水急水急<lb/>
<pb n="KR3k0061_WYG_048-11b"/>
則輪轉如飛毎筒得水則底重口仰及轉至上則筒口<lb/>
向下水㵼木槽分流田中不勞人力而水自足葢利器<lb/>
也夫桔橰隨處有之或運以手或運以足或運以牛機<lb/>
器之巧無踰此矣山中深溪髙岸桔橰之巧莫能施矣<lb/>
於是乎有水輪之制焉<lb/>
戽斗　物原公劉作戽斗　事物原始戽以木為小桶<lb/>
桶旁繫以繩兩人用以取水名曰戽桶<lb/>
　　　耞<lb/>
<pb n="KR3k0061_WYG_048-12a"/>
逸雅耞加也加杖於柄頭以撾穗而出其榖也或曰羅<lb/>
耞三杖而用之也或曰了了杖轉於頭故以名之也<lb/>
詞林海錯周公謹曰今農家打稻之連耞古之所謂拂<lb/>
也王莽傳東巡載耒南巡載耨西載銍北載拂注音佛<lb/>
以擊治禾狄武襄以鉘連耞破儂智髙非特治禾也<lb/>
方言僉所以打榖者宋魏間謂之攝殳或謂之度自闗<lb/>
而西謂之棓或謂之拂齊楚江淮間謂之柍或謂之桲<lb/>
郭璞注僉今連耞　餘冬序錄打稻具吳人謂之連耞<lb/>
<pb n="KR3k0061_WYG_048-12b"/>
楚人謂之掉花　農桑通訣連耞之制用木條四莖以<lb/>
生革編之長可三尺闊可四寸又有以獨挺為之者皆<lb/>
於長木柄頭造為擐軸舉而轉之以撲禾也<lb/>
　　　义<lb/>
三才圗㑹义箝禾具也揉木為之通長五尺上作二股<lb/>
長可二尺上一股微短皆形如彎角以箝取禾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也又<lb/>
有以木為榦以鐵為首二其股者利如戈㦸唯用义取<lb/>
禾束謂之鐵禾义　農田餘話後至元丙子丞相伯顏<lb/>
<pb n="KR3k0061_WYG_048-13a"/>
當國禁江南農家用鐵禾义<hi>即义鎗</hi>犯者杖一百七十以<lb/>
防南人造反之意民間止用木义挑取禾稻　説文<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
义可以劃麥河内用之<lb/>
　　　擔<lb/>
釋名擔任也力所勝任也　集韻樬尖頭擔也　農桑<lb/>
通訣擔者負禾具其長五尺五寸剡匾木為之者謂之<lb/>
輭擔斫圓木為之者謂之樬擔匾者宜荷器與物圓者<lb/>
宜荷薪與禾田家收穫之後堘埂之上禾積星散欲登<lb/>
<pb n="KR3k0061_WYG_048-13b"/>
場圃荷此為便<lb/>
　　　𥫱<lb/>
集韻𥫱盛榖器　三才圗㑹𥫱或作囤北方以荆栁或<lb/>
蒿卉制成圓樣南方判竹編草或用籧篨空洞作圍以<lb/>
貯榖南北通呼曰𥫱　説文篅判竹圓以盛榖　淮南<lb/>
子守其篅𥫱　急就章注𥫱篅皆盛米榖器以竹簟席<lb/>
為之若泥塗之則為𥫱𥫱之言屯也物所屯聚也織草<lb/>
為之則曰篅<lb/>
<pb n="KR3k0061_WYG_048-14a"/>
　　　諸農器<lb/>
齊民要術凡春種欲深宜曵重撻夏種欲淺直置自生<lb/>
注春氣冷生遲不曵撻則根虛雖生輙死夏氣熱而生<lb/>
速曵撻遇雨必致堅垎其春澤多者或亦不須撻必欲<lb/>
撻者須待白背濕撻則令地堅硬故也　農桑通訣撻<lb/>
打田篲也用科木縛如埽篲復加匾闊上以土物壓之<lb/>
古農法云耬種既過後用此撻使壠滿土實苗易生也<lb/>
又用曵打塲面極為平實　三才圗㑹鋒田器其金比<lb/>
<pb n="KR3k0061_WYG_048-14b"/>
犁鑱小而加鋭其柄如耒首如刃鋒故名鋒取其銛利<lb/>
也地若堅垎鋒而後耕牛乃省力古農法云鋒地宜深<lb/>
鋒苗宜淺　齊民要術速鋒之地恒潤澤而不硬注刈<lb/>
榖之後即鋒茇下令突起則潤澤易耕　齊民要術苗<lb/>
生壠平鋒而不耩<hi>公項切</hi>　農書無鐴而耕曰耩　三才<lb/>
圗㑹耩與鋒相類今耩多用岐頭　説文耰摩田器也<lb/>
　晉灼曰耰椎塊椎也　事始耰以木為之木下用釘<lb/>
磨田以去草也　庶物異名疏耰田器布種後以此器<lb/>
<pb n="KR3k0061_WYG_048-15a"/>
摩之使土開𤼵處復合以覆種今北地下種後以栁編<lb/>
薄人立其上而牛引之使平其土以覆種是耰之類歟<lb/>
　三才圗㑹田盪<hi>他浪切</hi>均泥田器也用丫木作柄長六<lb/>
尺前貫横木五尺許田方耕耙尚未勻熟須用此器平<lb/>
着其上盪之使水土相和凹凸各平則易為秧蒔　三<lb/>
才圗㑹平板平摩種秧泥田器也用滑田面板長廣相<lb/>
稱上置兩耳繫索連軛駕牛或人拖之摩田須平方可<lb/>
受種田家或有仰坐櫈代之者輥軸輥碾草禾之器也<lb/>
<pb n="KR3k0061_WYG_048-15b"/>
其軸木徑可三四寸長約四五尺兩端俱作轉簨挽索<lb/>
用牛曵之江淮之間凡漫種稻田其草禾齊生並出則<lb/>
用此輥碾使草禾俱入泥内再宿之後禾乃復出草則<lb/>
不起　後漢書杜詩為南陽太守造作水排鑄為農器<lb/>
用力少而見功多百姓便之注冶鑄者為排吹炭今激<lb/>
水以鼓之也　東坡秧馬歌序昔遊武昌見農夫皆騎<lb/>
秧馬以榆棘為腹欲其滑以楸梧為首欲其輕腹如小<lb/>
舟昻其首尾背如覆瓦以便兩髀雀躍於泥中繫束藳<lb/>
<pb n="KR3k0061_WYG_048-16a"/>
其首以縛秧日行千畦較之傴僂而作者勞佚相絶矣<lb/>
　事物原始篠説文云耘田器也以竹為之苗盛之時<lb/>
繫於頸以壓苗尖恐害眼也今吳人呼為苗义　農器<lb/>
圖譜今湖湘間收禾並用笐架懸之以竹木搆如屋狀<lb/>
若麥若稻等稼穫而□<hi>音繭</hi>之悉倒其穗控於其上久雨<lb/>
之際比於積垜不致鬱浥又喬扦亦挂禾具凡稻皆下<lb/>
地沮濕或遇雨潦不無渰浸收穫之際雖有禾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不能<lb/>
卧置乃取細竹長短相等量水淺深毎以三莖為數近<lb/>
<pb n="KR3k0061_WYG_048-16b"/>
上用篾縛之义於田中上控禾把又有用長竹横作連<lb/>
脊以挂禾者凡禾多則用笐架禾少則用喬扦又曬槃<lb/>
曝榖竹器廣可五尺許邊縁微起深可二寸其中平闊<lb/>
似圓而長下用澑竹二莖兩端俱出一握許以便扛移<lb/>
趂日攤布榖實曝之又摜稻簟摜抖擻也簟承所遺稻<lb/>
也農家禾有早晚次第收穫即欲隨手得糧故用廣簟<lb/>
展布置木物或石於上各舉稻把摜之子粒隨落積於<lb/>
簟上非惟免汚泥沙抑且不致耗失又可曬榖物或捲<lb/>
<pb n="KR3k0061_WYG_048-17a"/>
作𥫱誠為多便南方農種之家率皆制此　左傳樂喜<lb/>
陳畚挶注畚簣籠　庶物異名疏畚挶<hi>音局</hi>舁土之器也<lb/>
　　　治𧖟具<hi>筐網</hi>　<hi>簇/搥</hi>　<hi>箔甕架繭</hi>
𧖟筐　秦觀𧖟書種變方尺及乎將繭乃方尺四織雈<lb/>
葦範以蒼筤竹長七尺廣五尺以為筐懸筐中間九寸<lb/>
凡槌十懸以居食𧖟　三才圗㑹𧖟筐圓而稍長淺而<lb/>
有縁適可居蟻𧖟及分居時用之閣以竹架易於擡飼<lb/>
𧖟簇𧖟箔　農桑直説𧖟簇用蒿梢叢柴苫席等凡作<lb/>
<pb n="KR3k0061_WYG_048-17b"/>
簇先作簇心用長椽五莖上撮一處繫定外以蘆箔繳<lb/>
合是為簇心仍周圍勻竪蒿梢布𧖟簇訖復用箔圍及<lb/>
苫繳簇頂如圓亭者此團簇也又有馬頭長簇兩頭植<lb/>
柱中架横梁兩傍以細椽相搭為簇心餘如常法此横<lb/>
簇皆北方𧖟簇法也嘗見南方𧖟簇止就屋内𧖟槃上<lb/>
布短草簇之人既省力𧖟亦無損　𧖟書簇箔以杉木<lb/>
解枋長六尺闊三尺以箭竹作馬眼隔插茅疎宻得中<lb/>
復以無葉竹篠從横搭之簇背鋪以蘆箔而竹篾透背<lb/>
<pb n="KR3k0061_WYG_048-18a"/>
面縛之即𧖟可駐足無跌墜之患　黄省曽𧖟經簇以<lb/>
稻草為之殺疏之必潔則不牽絲乃握而束之厚藉以<lb/>
所殺疏之草殻可以禦地濕可以承墜𧖟勿用菜萁善<lb/>
絆擾而薄繭　農桑通訣𧖟箔承𧖟具也禮具曲植曲<lb/>
即箔也北方養𧖟者多農家宅院後或園圃間多種雈<lb/>
葦以為箔材秋後芟取皆能自織方可四尺以二椽棧<lb/>
之懸於槌上至𧖟分擡去蓐時取其卷舒易用<lb/>
𧖟架𧖟網　三才圗㑹𧖟架閣𧖟筐具也以細枋四莖<lb/>
<pb n="KR3k0061_WYG_048-18b"/>
竪之髙可八九尺上下以竹通作横桄十層層毎閣養<lb/>
𧖟槃筐隨其大小葢筐用小架槃用大架此南方槃筐<lb/>
有架猶北方椽箔之有槌也𧖟網擡𧖟具也結繩為之<lb/>
如魚網之制其長短廣狹視𧖟槃大小制之沃以漆油<lb/>
則光𦂳難壊貫以網索則維持多便至𧖟可替時先布<lb/>
網於上然後灑桑𧖟聞葉香皆穿網上食候𧖟上葉齊<lb/>
手共提網移置别槃遺除拾去比之手替省力過倍南<lb/>
𧖟多用此法北方𧖟小時亦宜用之<lb/>
<pb n="KR3k0061_WYG_048-19a"/>
𧖟槌　務本直言榖雨日竪槌立木四莖各過梁柱之<lb/>
高槌隨屋毎間竪之其立木外旁刻如鋸齒而深各毎<lb/>
莖挂桑皮圜繩四角按二長椽椽上平鋪葦箔稍下縋<lb/>
之凡槌十懸中離九寸以居擡飼之間皆可移之上下<lb/>
　農桑直説毎槌上中下閑鋪三箔上承塵埃下隔濕<lb/>
潤中備分擡　農桑通訣禮季春之月具曲植植即槌<lb/>
也<lb/>
繭甕　𧖟書凡泥繭列埋大甕地上甕中先鋪竹簣次<lb/>
<pb n="KR3k0061_WYG_048-19b"/>
以大桐葉覆之乃鋪繭一重以十斤為率摻鹽二兩上<lb/>
又以桐葉平鋪如此重重隔之以至滿甕然後密葢以<lb/>
泥封之七日之後出而繰之頻頻換水欲絲明快葢為<lb/>
繭多不及繰故即以鹽藏之蛾乃不出　農桑直説生<lb/>
繭即繰為上如人手不及殺繭慢慢繰者其法有三一<lb/>
曰日曬二曰鹽浥三曰籠蒸籠蒸最好人多不解日曬<lb/>
損繭鹽浥甕藏者穩籠蒸者用龍三扇以軟草扎圈加<lb/>
於釡口以籠兩扇坐於其上籠内勻鋪繭厚三指許頻<lb/>
<pb n="KR3k0061_WYG_048-20a"/>
於繭上以手試之如手不禁熱可取去底扇却續添一<lb/>
扇在上如此登倒上下故必用籠也<lb/>
　　　治絲具<hi>釡架繰車車絡車車經    緯    紡</hi>
釡　秦觀𧖟書繰絲自鼎面引絲直錢眼繰絲必用鼎<lb/>
也今農家𧰼其深大以盤甑　農桑直説釡要大置於<lb/>
竈上<hi>如蒸竈法可繰粗絲單繳者雙繳者亦可</hi>釡上大盤甑接口添水至甑<lb/>
中八分滿可容二人對繰水須常熱宜旋旋下繭繰之<lb/>
多則煮損凡繭多者宜用此釡以趨速效<lb/>
<pb n="KR3k0061_WYG_048-20b"/>
繰車　事物原始黄帝始命元妃西陵氏養𧖟制絲車<lb/>
以繅絲　秦觀𧖟書繰車之制錢眼為版長過鼎面廣<lb/>
三寸厚九黍中其厚插大錢一出其端横之鼎耳後鎮<lb/>
以石又為三蘆管長四寸樞以圓木建兩竹夾鼎耳縛<lb/>
樞於竹中管之轉以車下直錢眼謂之繰星星應車動<lb/>
以過添梯<hi>農桑直説云竹筒子宜細鐵條子串筒兩捲子亦須鐵也</hi>添梯車之左端<lb/>
置環繩其前尺有五寸當牀左足之上建柄長寸有半<lb/>
匼柄為鼔鼔生其寅以受環繩之應車運如環無端鼔<lb/>
<pb n="KR3k0061_WYG_048-21a"/>
因以旋鼓上為魚魚半出鼓其出之中建柄半寸上承<lb/>
添梯者二尺五寸片竹也其上揉竹為鈎以防絲竅左<lb/>
端以應柄對鼓為耳方其穿以閉添梯故車運以牽環<lb/>
繩繩簇鼓鼓以舞魚魚振添梯故絲不過偏制車如轆<lb/>
轤必活兩輻以利脱絲<hi>車今呼為軖軖必以牀以承軖軸</hi>　農桑直説<lb/>
軖牀下鼎一尺軸長二尺中經四寸兩頭三寸用榆槐<lb/>
木四角或六角輻通長三尺五寸六角不如四角軖小<lb/>
則絲易解<lb/>
<pb n="KR3k0061_WYG_048-21b"/>
絡車　方言河濟之間絡謂之給郭璞注所以轉籰<lb/>
農桑通訣以脱軖之絲張于柅上上作懸鈎引致緒端<lb/>
逗於車上其車之制必以細軸穿籰措于車座兩柱之<lb/>
間一柱獨髙中為通槽以貫其籰軸之首一柱下而管<lb/>
其籰軸之末人既繩牽軸動則籰隨軸轉絲乃上籰此<lb/>
北方絡絲車也南人但習捙籰取絲不若絡車安且速<lb/>
也<lb/>
經架　三才圗㑹經架牽絲具也先排絲籰於下上架<lb/>
<pb n="KR3k0061_WYG_048-22a"/>
横竹列環以引衆緒總於架前經<graphic n="KR1097" url="https://raw.githubusercontent.com/kanripo/KR-Gaiji/master/images/KR1097.png" mimeType="image/png"/>一人往來挽而歸<lb/>
之紖軸然後授之機杼　説文籰收絲具<lb/>
繀車　方言繀車趙魏之間謂之歴鹿車東齊海岱之<lb/>
間謂之道軌<lb/>
紡車　六書故説文釋筳曰繀絲筦也筦筟也按筟車<lb/>
紡車也著絲於筳著筳於車踏而轉之所謂紡也　通<lb/>
俗文織纎謂之繀受緯曰莩<lb/>
　　　治綿具<lb/>
<pb n="KR3k0061_WYG_048-22b"/>
三才圗㑹撚綿軸制作小碢或木或石上插細軸長可<lb/>
尺許先用义頭挂綿左手執义右手引綿上軸懸之撚<lb/>
作綿絲就纒軸上即為柚縷閨婦室女用之可代績紡<lb/>
之工綿矩以木框方可尺餘用張繭綿是名綿矩又有<lb/>
揉竹而彎者南方多用之其綿外圖内空謂之豬肚綿<lb/>
有用大竹筒謂之筒子綿北方大小用瓦然用木矩者<lb/>
最為得法<lb/>
　　　治麻具<lb/>
<pb n="KR3k0061_WYG_048-23a"/>
農桑通訣大紡車其制長餘二丈闊約五尺先造地柎<lb/>
木框四角立柱各髙五尺中穿横桄上架枋木其枋木<lb/>
兩頭山口卧受捲纑長軖鐵軸次於前地柎上立長木<lb/>
座座上列臼以承<graphic n="KR2682" url="https://raw.githubusercontent.com/kanripo/KR-Gaiji/master/images/KR2682.png" mimeType="image/png"/>底鐵簨<hi>
                        <graphic n="KR2682" url="https://raw.githubusercontent.com/kanripo/KR-Gaiji/master/images/KR2682.png" mimeType="image/png"/>用木車成筩子長一尺二寸圍一尺二寸計三十</hi>
<hi>二枚内受績纒</hi>
                    <graphic n="KR2682" url="https://raw.githubusercontent.com/kanripo/KR-Gaiji/master/images/KR2682.png" mimeType="image/png"/>上俱用杖頭鐵環以拘<graphic n="KR2682" url="https://raw.githubusercontent.com/kanripo/KR-Gaiji/master/images/KR2682.png" mimeType="image/png"/>軸又於額枋前排<lb/>
置小鐵义分勒績條轉上長軖仍就左右别架車輪兩<lb/>
座通絡皮弦下經列<graphic n="KR2682" url="https://raw.githubusercontent.com/kanripo/KR-Gaiji/master/images/KR2682.png" mimeType="image/png"/>上拶轉軖旋鼓或人或畜轉動<lb/>
左邊大輪弦隨輪轉衆機皆動上下相應緩急相宜遂<lb/>
<pb n="KR3k0061_WYG_048-23b"/>
使績條成緊纒於軖上晝夜紡績百斤又有小紡車則<lb/>
凡麻苧之鄉在在有之蟠車纒纑具也又謂之撥車南<lb/>
人謂撥柎又曰車柎　三才圗㑹紉車繟繩器也通俗<lb/>
文曰單繟曰紉揉木作捲中貫軸柄長可尺餘以捲之<lb/>
上角用繟麻皮右手執柄轉之左手續麻股既成𦂳則<lb/>
纒於捲上或隨繩車用之以助糺絞䋔𦂳又旋椎掉麻<lb/>
紴具也截木長可六寸頭徑三寸許兩間斫細樣如腰<lb/>
鼓中作小竅插一鈎簨長可四寸用繫麻皮於下以左<lb/>
<pb n="KR3k0061_WYG_048-24a"/>
手懸之右手撥旋麻既成𦂳就纒椎上餘麻挽於鈎内<lb/>
復續之如前所成經緯可作粗布又纑刷疏布縷器也<lb/>
束草根為之通柄長可尺許圍可尺餘其纑縷杼軸既<lb/>
畢架以义木下用重物掣之纑縷已均布者以手執此<lb/>
就加漿糊順下刷之即増光澤可授機織<lb/>
　　　治木棉具<hi>攪車捲筳</hi>　<hi>弓車紡</hi>
攪車　史炤釋文土人取木棉以鐵鋌碾去其核　三<lb/>
才圖㑹攪車用四木作框上立二小柱髙約尺五上以<lb/>
<pb n="KR3k0061_WYG_048-24b"/>
方木管之立柱各通一軸軸端俱作掉枴軸末柱竅不<lb/>
透二人掉軸一人喂上棉花二軸相軋則子落於内綿<lb/>
出於外<lb/>
弓　釋文以竹為小弓長尺四五寸許牽弦以彈綿令<lb/>
其勻細卷為筩就車紡之　升菴外集今之制棉花弓<lb/>
長五六尺以羊腸為弦彈之聲如晴雷朱以真有弓弸<lb/>
弸歌　農桑通訣彈弓以竹為之長可四尺許上截頗<lb/>
長而彎下截稍短而勁控以繩弦用彈棉花如彈氈毛<lb/>
<pb n="KR3k0061_WYG_048-25a"/>
法務使結者開實者虛<lb/>
捲筳　三才圗㑹捲筳淮民用薥黍梢莖取其長而滑<lb/>
今他處多用無節竹條代之其法先將棉毳條於几上<lb/>
以此筳捲而扦之遂成綿筒隨手抽筳毎筒牽紡易為<lb/>
勻細<lb/>
紡車　三才圗㑹木棉紡車其制比麻苧紡車頗小輪<lb/>
動弦轉莩繀隨之紡人左手握其綿筒牽引漸長無有<lb/>
斷絶<lb/>
<pb n="KR3k0061_WYG_048-25b"/>
　　　機<lb/>
稗史類編淮南子曰伯余之初作衣也絲麻素縷手經<lb/>
指緯後世為之機杼體服以辦此機杼之始也注伯余<lb/>
黄帝臣　董巴輿服志黄帝始造機杼　傅子舊機五<lb/>
十綜者五十躡六十綜者六十躡有馬生者患其遺日<lb/>
喪巧乃易以十二躡今紅女織繒惟用二躡又為簡要<lb/>
　庶物異名疏牽挺躡機也列子紀昌學射于飛衛飛<lb/>
衞曰爾先學不瞬而後可言射矣昌歸偃卧其妻之機<lb/>
<pb n="KR3k0061_WYG_048-26a"/>
下以目承牽挺二年之後雖錐末倒眥不瞬也字林云<lb/>
康<hi>音帝</hi>機下所履即牽挺類也　山堂肆考杼機之持緯<lb/>
者柚機之受經者　紺珠䇘子織器説文䇘所以收繩<lb/>
也　説文簆織具<lb/>
　　　梭<lb/>
通俗文梭織具也所以行緯者　唐百官志織染署七<lb/>
月七日祭杼<hi>即梭也</hi>　廣博物志梭一名踟蹰　韻府鳳<lb/>
梭金梭皆玉女梭也　異苑陶侃常捕魚得一織梭還<lb/>
<pb n="KR3k0061_WYG_048-26b"/>
掛於壁有頃雷雨梭變成赤龍從屋騰躍而去　祕閣<lb/>
閑話蔡州丁氏女精於女工毎七夕禱以酒果忽見流<lb/>
星墜筵中明日瓜上有金梭自是巧思益進<lb/>
　　附漁獵具<lb/>
　　　網<hi>禽網</hi>　<hi>魚網</hi>
周易庖犧氏之王天下也結繩而為網罟以佃以漁葢<lb/>
取諸離　古史考伏羲氏觀蒙面而作網　抱朴子太<lb/>
昊師蜘蛛而結網　世本庖羲臣勾芒作羅<lb/>
<pb n="KR3k0061_WYG_048-27a"/>
禽網　史殷紀湯出見野張網四面祝曰自天下四方<lb/>
皆入吾網湯曰嘻盡之矣乃去其三面祝曰欲左左欲<lb/>
右右不用命乃入吾網諸侯聞之曰湯徳至矣及禽獸<lb/>
　周禮天官獸人掌罟田獸時田則守罟及弊田令禽<lb/>
注於虞中　禮月令季冬之月田獵置罘羅網畢翳餧<lb/>
獸之藥毋出九門註生氣方盛故命司空凡捕鳥獸之<lb/>
具皆不得出皐庫雉應路城郭郊闗九者之門所以順<lb/>
生氣也　禮王制鳩化為鷹然後設罻羅注罻捕鳥網<lb/>
<pb n="KR3k0061_WYG_048-27b"/>
　月令注網小柄長謂之畢　爾雅鳥罟謂之羅<hi>謂羅絡之</hi>
兔罟謂之罝<hi>罝猶遮也</hi>麋罟謂之罞<hi>冒其/頭也</hi>彘罟謂之羉<hi>羉幕也</hi>
繴謂之罿罿罬也罬謂之罦罦覆車也<hi>今之翻車也有兩轅中施罥以</hi>
<hi>捕鳥</hi>　名物考罟擭以扄羂禽獸今之扣網也　張揖廣<lb/>
雅罔謂之罟罽罟罽罾罔也　説文<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>網也以繯獸足<lb/>
　左思賦罠蹄連岡注罠麋網也蹄兔網也　事物紺<lb/>
珠遊絲繒又名䍐從上掩鳥網<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>取鳥小網<lb/>
魚網　爾雅緵罟謂之九罭九罭魚網也注今之百囊<lb/>
<pb n="KR3k0061_WYG_048-28a"/>
罟是亦謂之<graphic n="KR2529" url="https://raw.githubusercontent.com/kanripo/KR-Gaiji/master/images/KR2529.png" mimeType="image/png"/>今江東謂之緵　詞林海錯郭賦罾䍣<lb/>
比船罾䍣皆網名　爾雅罺謂之汕郭璞注罺今之柴<lb/>
撩罟　三才圗㑹網制不一隨所宜而用之有塘網有<lb/>
注網有撒網有張絲網有綽網有攩網有趕網有扠網<lb/>
有艌網惟注網施於急流中其制纎口而巨腹所得魚<lb/>
極不貲　庶物異名疏鴿㨟網也俗謂之㨟兠即今網<lb/>
内掣魚之具也稍大亦可㨟鳥　潘岳西征賦纎經連<lb/>
白鳴桹厲響貫鰓<graphic n="KR1615" url="https://raw.githubusercontent.com/kanripo/KR-Gaiji/master/images/KR1615.png" mimeType="image/png"/>尾掣三牽兩注纎經連白網也連<lb/>
<pb n="KR3k0061_WYG_048-28b"/>
白以白羽連綴經上於水中二人對引之所以驚魚入<lb/>
網也　張衡西京賦設罜䍡注魚罟也　文選解頳鯉<lb/>
於黏徽注魚黏於網故曰黏徽　南史王固聘魏宴昆<lb/>
明池魏人以南人嗜魚大設罟網固以佛法呪之遂一<lb/>
鱗不𫉬　文昌雜錄漁家以猢猻毛置之網四角則多<lb/>
得魚云魚見之如人之見錦繡也<lb/>
　　　罾<lb/>
初學記罾者樹四木而張網於水車輓之上下　漢書<lb/>
<pb n="KR3k0061_WYG_048-29a"/>
陳勝𫝊置人所罾魚腹中師古注罾魚網也形如仰繖<lb/>
葢羅而舉之　三才圖㑹罾亦網也有扳罾有坐罾有<lb/>
提罾三制相似惟坐罾稍大謂之坐者以其定於一處<lb/>
也<lb/>
　　　罩<lb/>
説文罩捕魚器　爾雅籗謂之罩疏李巡曰編細竹以<lb/>
為罩無竹則以荆謂之楚籗　庶物異名疏楚籗捕魚<lb/>
籠無底者　三才圖㑹罩者編竹為巨簏空其兩頭圍<lb/>
<pb n="KR3k0061_WYG_048-29b"/>
水而漁　淮南子罩者抑之罾者舉之為之有難易得<lb/>
魚一也<lb/>
　　　釣竿<lb/>
詩衛風籊籊竹竿以釣于淇　詩傳絲緍釣綸也　六<lb/>
韜緍隆餌重則嘉魚食之緍條餌芳則庸魚食之　淮<lb/>
南子無鐖之鉤不可以得魚　雞肋編鈎絲之半繫以<lb/>
荻梗謂之浮子視其沒則知魚之中鈎韓退之釣魚詩<lb/>
云羽沉知食駛則唐世葢浮以羽也　列子詹何以獨<lb/>
<pb n="KR3k0061_WYG_048-30a"/>
繭絲為綸芒針為鈎荆篠為竿剖粒為餌引盈車之魚<lb/>
　闕子魯人好釣者以桂為餌鍜黄金之鈎錯以銀碧<lb/>
垂翡翠之綸　拾遺記漢武嘗以季秋泛靈鶂舟於淋<lb/>
池以香金為鈎霜絲為綸丹鯉為餌釣得白蛟付太官<lb/>
為鮓　庶物異名疏郭賦筒灑連鋒筒灑皆釣名<lb/>
　　　笱<lb/>
魯語水虞于是乎講罛罶取名魚登川禽　爾雅[婺-矛+牙]婦<lb/>
之笱謂之罶疏孫炎云罶曲梁其功易故謂之寡婦之<lb/>
<pb n="KR3k0061_WYG_048-30b"/>
笱然則曲者箔也以箔為魚笱其功易號寡婦之笱耳<lb/>
非寡婦所作也　演繁露筌者魚笱也<hi>出廣韻</hi>笱者以竹<lb/>
為器設逆鬚於其口魚可入不可出也<lb/>
　　　籪<lb/>
三才圗㑹籪者斷也織竹如曲薄屈曲圍水中以斷魚<lb/>
蟹之逸其名曰蟹籪不專取蟹也　傅肱蟹譜今之採<lb/>
捕者於大江浦間承峻流環緯簾而障之其名曰斷<hi>音鍜</hi>
於陂塘小溝港處則皆穴沮洳而居居人盤黑金作鈎<lb/>
<pb n="KR3k0061_WYG_048-31a"/>
狀置之竿首自探之夜則燃火以照咸附明而至焉<lb/>
陸龜蒙蟹志稻之登也蟹率執一穗以朝其魁然後任<lb/>
其所之早夜曹沸指江而奔漁者緯蕭承其流而障之<lb/>
名曰蟹斷　庶物異名疏吳都記江濱漁者插竹繩編<lb/>
之以取魚謂之扈業大魚䟦扈而出故名强梁曰䟦扈<lb/>
詩云無然畔援鄭箋畔援猶䟦扈扈業亦槎頭蟹斷之<lb/>
類耳<lb/>
　　　諸漁具<lb/>
<pb n="KR3k0061_WYG_048-31b"/>
大唐新語漁具總曰笭箵　尸子漁之為事也有釣網<lb/>
罟筌罛罶罩梣笱□梁罨箅<graphic n="KR2668" url="https://raw.githubusercontent.com/kanripo/KR-Gaiji/master/images/KR2668.png" mimeType="image/png"/>銛之類　初學記罨網<lb/>
鮆也□取蝦也<hi>見廣雅</hi>
                    <graphic n="KR2668" url="https://raw.githubusercontent.com/kanripo/KR-Gaiji/master/images/KR2668.png" mimeType="image/png"/>取蟹也銛取黿鼉也見何承天<lb/>
纂文云銛鐵有距施竹頭以之擲黿鼉　酉陽雜爼晉<lb/>
時錢塘有人作篊年取魚億計號萬匠篊　詞林海錯<lb/>
陸魯望詩到頭江畔尋漁事織作中流萬尺篊篊取魚<lb/>
具也　丹鉛總錄石鼓文其魚維何維鱮及鯉何以槖<lb/>
之維楊及栁槖包也今之漁者多以木楊或箬葉作包<lb/>
<pb n="KR3k0061_WYG_048-32a"/>
覆魚入市易曰包有魚是也東坡石鼓歌其魚維魴貫<lb/>
之栁葢以槖為貫也貫魚包魚别是一義不可混而為<lb/>
一　爾雅槮謂之涔註今之作槮者聚積柴木於水中<lb/>
魚得寒入其裏藏𨼆以薄圍捕取之　詞林海錯栫説<lb/>
文云以柴木壅水也江賦栫澱為涔夾衆羅筌皆取魚<lb/>
之具蜀中有魚栫之名　庶物異名疏襄陽耆舊傳曰<lb/>
漢水中鯿魚甚美常禁人捕以槎斷水因謂之槎頭鯿<lb/>
按以槎斷水即陸龜蒙志所謂緯蕭承其流而障之名<lb/>
<pb n="KR3k0061_WYG_048-32b"/>
曰蟹斷之類是也　山堂肆考池籞池中編竹籬以養<lb/>
魚者　三才圗㑹艋艘編細竹為簏其口織篾為葢有<lb/>
鬛從口漸約而至鬛使魚能入而不能出<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>帚形似箕<lb/>
水寒魚多伏用此以漁之<lb/>
　　　諸獵具<lb/>
事物紺珠黐竿粘烏具弋磻射鳥箭　庶物異名疏槎<lb/>
桎檻獸之具蘇則從魏文帝行獵槎桎㧞失鹿　侯鯖<lb/>
錄空喉取狗器也<lb/>
<pb n="KR3k0061_WYG_048-33a"/>
　　<hi>附</hi>匠具<lb/>
　　　斧<lb/>
古今事物類考神農作斤斧　釋名斧甫始也凡將制<lb/>
器始以斧伐木巳乃制之也　事物原始斤者砟木斧<lb/>
也　名物考柯斧柄也周禮云柯長三尺博三寸　物<lb/>
類相感志妊娠人欲男將斧潛安牀下刃著下必生男<lb/>
求驗之法但將斧刃向下於雌雞伏卵時試盡出雄雞<lb/>
也　酉陽雜爼李師古治山亭掘得一物類鐵斧頭時<lb/>
<pb n="KR3k0061_WYG_048-33b"/>
李章武遊東平師古示之武驚曰此禁物也可飲血三<lb/>
斗驗之而信<lb/>
　　　鋸<lb/>
物原軒轅作鋸　古史考孟莊子作鋸　説文倉唐鋸<lb/>
也　正字通鋸解器也鐵葉為齟齬其齒一左一右以<lb/>
片解木石也　莊子天下好智而百姓求竭矣於是乎<lb/>
釿鋸顓焉　管子軍中必有一斧一鋸<lb/>
　　　鉋<hi>附鏟</hi>
<pb n="KR3k0061_WYG_048-34a"/>
事物紺珠推鉋平木器魯般作　正字通鉋正木器鐵<lb/>
刃狀如鏟銜木匡中不令轉動木匡有孔旁兩小柄以<lb/>
手反復推之木片從孔出用捷於鏟　紺珠鐁平木小<lb/>
鉋<lb/>
鏟　古史考公輸般作鏟　説文鏟平鐵也<lb/>
　　　鑽<lb/>
物原般作鑽　事物紺珠鑽所以穿通者　六書故錐<lb/>
穿器之鋭者似鑽而小<lb/>
<pb n="KR3k0061_WYG_048-34b"/>
　　　鑿<lb/>
事物紺珠鑿音作所以穿木軒轅制　古史考孟莊子<lb/>
作鑿　甘泉賦般倕棄其剞劂兮注應邵曰剞曲刀也<lb/>
劂曲鑿也　伊川語錄枘鑿者榫卯也榫卯圓則圓榫<lb/>
卯方則方<lb/>
　　　諸匠具<lb/>
揚雄方言梁益之間裁木為器曰鈲　通俗文規模曰<lb/>
笵以土曰型以金曰鎔以木曰模以竹曰笵　甘泉賦<lb/>
<pb n="KR3k0061_WYG_048-35a"/>
王爾投其鉤繩注鈎曲尺也　筆談審方面勢覆量高<lb/>
深逺近算家謂之專術專文象形如繩木所用墨斗也<lb/>
　廣韻商君書赭繩束枉木古之匠人用赭繩即今墨<lb/>
斗是也　爾雅疏椹者斫木所用以藉者之木名也一<lb/>
名榩孫炎云斵木質也詩商頌云方斵是䖍　六書故<lb/>
錯以剛鐵交錯為深理磨厲金石者也　淮南子鼓槖<lb/>
吹埵以銷銅鐵注埵銅槖口鐵筩埵入火中吹火也<lb/>
事物紺珠韝韋囊以吹火即古槖籥今曰皮排　事物<lb/>
<pb n="KR3k0061_WYG_048-35b"/>
原始鋏以鐵二股兩頭交錯用以持冶器以鎔鑄金鐵<lb/>
之類即鉗也<lb/>
　　<hi>附</hi>諸雜具<lb/>
齊東野語用鐵數片長五寸許闊二寸五分如拍板樣<lb/>
磨鏡匠手持作聲使閨閣知之名曰驚閨　事物紺珠<lb/>
驚繡如小鉦而厚手提擊　事物原始鑷鉗也以鐵為<lb/>
之用以㧞鬚髮者今箆頭者手持之作聲名曰喚頭<lb/>
事物紺珠報君知員銅片手提擊<lb/>
<pb n="KR3k0061_WYG_048-36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0061_WYG_048-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江淮異人録卷上</head>
    <p>
<pb n="KR3l0115_WYG_001-1a"/>
欽定四庫全書<lb/>
　江淮異人録卷上　　　　　宋　吳淑　撰<lb/>
　　唐寧王<lb/>
寧王善畵馬花蕚樓壁畫六馬滚塵圖明皇最愛玉面<lb/>
花騘後失之止存五馬<lb/>
　　花姑<lb/>
宋單父有種藝術牡丹變易千種明皇召至驪山種花<lb/>
萬本色樣不同呼為花姑<hi>案是書所載皆南唐人事獨此二條為唐明皇時考之宋</hi>
<pb n="KR3l0115_WYG_001-1b"/>
<hi>元以後諸書所引用皆同今仍其舊列于卷首</hi>
　　沈汾<lb/>
唐末沈汾侍御退居樂道家有二妾一日謂之曰我若<lb/>
死爾能哭我乎妾甚愕然曰安得不祥之言固問之對<lb/>
曰茍若此安得不哭汾曰汝今試哭吾欲觀之妾初不<lb/>
從彊之不已妾走避之汾執而抶之妾不得已乃曰君<lb/>
但升榻而坐汾如言二妾左右擁袂而哭哭畢視之汾<lb/>
已卒矣<lb/>
<pb n="KR3l0115_WYG_001-2a"/>
　　聶師道<hi>聶紹元附</hi>
聶師道歙人少好道唐末于濤為歙州刺史其兄方外<lb/>
為道士居于南山中師道往事之濤時詣方外至于郡<lb/>
政咸以咨之乃名其山為問政山吳朝以師道久居是<lb/>
山因號為問政先生焉初方外在山中郡人少信奉者<lb/>
及師道至瞻信日衆師道與友人同行至一逆旅友人<lb/>
苦熱疾村中無復醫藥或教病者曰能食少不潔可以<lb/>
解及疾危困復勸之病人有難色師道諭之曰事急矣<lb/>
<pb n="KR3l0115_WYG_001-2b"/>
何難於此吾為汝先嘗之乃取啗之人感其意乃食而<lb/>
病果立愈後給事中裴樞為歙州刺史當唐祚之季詔<lb/>
令不行宣州田頵池州陶雅舉兵圍之累月歙州頻破<lb/>
之後食盡援絶議以城降而城中殺外軍已多無敢將<lb/>
命出者師道自請行樞曰君乃道士豈可㳺兵革中邪<lb/>
請易服以往師道曰吾已受道法科教不容易服乃縋<lb/>
之出城二將初甚怪及與之語乃大喜曰真道士也誓<lb/>
約已定復遣還城中及期樞適有未盡復欲延期更令<lb/>
<pb n="KR3l0115_WYG_001-3a"/>
師道出諭之人謂其二三咸為危之師道亦無難色及<lb/>
復見二將皆曰無不可唯給事命時城中人獲全師道<lb/>
之力也吳太祖聞其名召之廣陵建紫極宫以居之一<lb/>
夜有羣盗入其所止至於什器皆盡取之師道謂之曰<lb/>
汝為盗取吾財以救飢寒也持此將安用邪乃引于曲<lb/>
室盡取金帛與之仍謂曰爾當從某處出此無廵人可<lb/>
以無患盗如所教竟以不敗後吳朝遣師道往龍虎山<lb/>
設醮道遇羣賊刼之將加害其中一人熟視師道謂同<lb/>
<pb n="KR3l0115_WYG_001-3b"/>
黨曰勿犯先生令盡取所得還之羣盗亦皆從其言因<lb/>
謂師道某即昔年揚州紫極宫中為盗者感先生至仁<lb/>
之心今以奉報後卒于廣陵時方遣使于湖湘使還至<lb/>
某見師道問之曰何以至此師道曰朝廷遣我醮南岳<lb/>
使者以為然及入吳境方知師道卒矣聶師道姪孫紹<lb/>
元少入道風貎和雅善屬文年二十餘卒初紹元既病<lb/>
劇有四鶴集于紹元所處屋上及其卒人咸見五鶴冲<lb/>
天而去<lb/>
<pb n="KR3l0115_WYG_001-4a"/>
　　李夢符<lb/>
李夢符者常㳺洪州市井中年可二十餘短小而潔白<lb/>
美秀如玉人以放蕩自恣四時常揷花遍歴城中酒肆<lb/>
髙歌大醉好事者多召之與飲或令為歌詞應聲為之<lb/>
初不經心而各有意趣鍾傅之鎮洪州也以其狂妄惑<lb/>
衆將罪之夢符于獄中獻詞十餘首其畧曰揷花飲酒<lb/>
無妨事樵唱漁歌不礙時鍾竟不之罪後桂州刺史李<lb/>
瓊遣使至洪州言夢符乃其弟也請遣之鍾令求于市<lb/>
<pb n="KR3l0115_WYG_001-4b"/>
中旅舍其人曰昨夜不歸因爾不知所終<hi>案郡閣雅言云李夢符不</hi>
<hi>知何許人梁開平初鍾傅鎮洪州日與布衣飲酒狂吟放逸嘗以釣竿懸一魚向市肆踏漁父引賣其詞好事</hi>
<hi>者爭買得錢便入酒家其詞有千餘首傳于江表畧其一兩首云村寺鐘聲渡逺灘半輪殘月落前山徐徐撥</hi>
<hi>棹却歸灣浪叠朝霞錦繡翻又曰漁弟漁兄喜到來婆官賽了坐江隈椰榆杓子木瘤盃爛煑鱸魚滿案堆每</hi>
<hi>把氷入水及出身上氣如蒸鍾氏亡亦不知所在附録于此</hi>
　　李勝<lb/>
書生李勝嘗遊洪州西山中與處士盧齊及同人五六<lb/>
輩雪夜共飲座中一人偶言曰雪勢若此固不可出門<lb/>
<pb n="KR3l0115_WYG_001-5a"/>
也勝曰欲何所詣吾能往之人因曰吾有書籍在星子<lb/>
君能為我取之乎勝曰可乃出門去飲未散擕書而至<lb/>
星子距西山凡三百餘里也逰帷觀中有道士嘗不禮<lb/>
勝勝曰吾不能殺之聊使其懼一日道士閉戸寢于室<lb/>
勝令童子叩户取李秀才匕首道士起見所卧枕前揷<lb/>
一匕首勁勢猶動自是畏懼改心禮勝<lb/>
　　潘扆<lb/>
潘扆者大理評事潘鵬之子也少居於和州樵採鷄籠<lb/>
<pb n="KR3l0115_WYG_001-5b"/>
山以供養其親嘗過江至金陵泊舟秦淮口有一老父<lb/>
求同載過江扆敬其老許之時大雪扆市酒與同載者<lb/>
飲及江中流酒已盡扆甚恨其少不得醉老父曰吾亦<lb/>
有酒乃觧巾于髻中取一小葫蘆子傾之極飲不竭及<lb/>
岸謂扆曰子事親孝復有道氣可教也乃授以道術扆<lb/>
自是所為絶異世號曰潘仙人嘗至人家見池沼中落<lb/>
葉甚多謂主人曰此可以為戱令以物漉之取置之於<lb/>
地隨葉大小皆為魚更棄於水葉復如故有蒯毫者請<lb/>
<pb n="KR3l0115_WYG_001-6a"/>
扆為術以娛坐賓扆顧見門前有鐡店請其碪以為戲<lb/>
既至扆乃出一小刀子細細切之至盡坐賓驚愕既而<lb/>
曰假人物不可壊也乃合聚之碪復如故又嘗於䄂中<lb/>
出一幅舊方巾謂人曰勿輕此非人有急不可從余假<lb/>
之他人固不能得也乃舉以蔽面退行數歩則不復見<lb/>
能背本誦所未嘗見書或卷而封之置之於前首舉一<lb/>
字則誦之終卷其間㸃注塗乙悉能知之所為此𩔖亦<lb/>
不復盡記後亦以病卒<hi>案馬令陸㳺南唐書俱有扆傳載其往來江淮間自稱野客嘗</hi>
<pb n="KR3l0115_WYG_001-6b"/>
<hi>依海州刺史鄭匡國不甚見禮行笥中有二錫丸光如白虹人觸之身首異處其所為𩔖劍客事後匡國知其</hi>
<hi>術表薦於烈祖召居紫極宫數年卒同時又有一潘扆曽獻神丹方於烈祖者俱與此所載絶異今附録于此</hi>
　　陳允升<lb/>
陳允升饒州人也人謂之陳百年少而黙静好道家世<lb/>
弋獵允升獨不食其肉亦不與人交言十歳詣龍虎山<lb/>
入道栖隠深邃人鮮得見之者或家人見之者則奔走<lb/>
不顧天祐中人見於撫州麻姑山計其去家七十年矣<lb/>
而顔貎如初昇元刺史危全諷早知其異迎置郡中獨<lb/>
<pb n="KR3l0115_WYG_001-7a"/>
處一室時或失之嘗夜坐危謂之曰豊城橘美頗思之<lb/>
允升曰方有一船橘泊牢港<hi>案牢港一作豊城港見大典二萬一千一百二十九</hi>
<hi>卷</hi>今去為取之港去城十五里少選便還擕一布嚢可<lb/>
數百顆因共食之危嘗有姻禮市黄金郡中少不足用<lb/>
頗呵責其下允升曰無怒吾能為之乃取厚紙以藥塗<lb/>
之投於火中皆成金因以足用後危與吳師戰允升告<lb/>
之曰慎勿入口中全諷不之悟果敗於象牙潭<lb/>
　　陳曙<lb/>
<pb n="KR3l0115_WYG_001-7b"/>
陳曙蘄州善壇觀道士也謂為百歳實亦不知其數歩<lb/>
行日數百里郡人有宴席常虛一位以待之逺近必至<lb/>
烈祖聞而召之使者未至忽歎息曰吾老矣何益於國<lb/>
而枉見召後數日而使者至再召竟不行保大中嘗至<lb/>
夜獨焚香於庭仰天拜祝退而慟哭俄而淮上兵革人<lb/>
以為預知也後過江居永興景星廢觀結廬獨居常有<lb/>
虎豹隨之亦罕有見者及卒數日方棺斂而遍發汗焉<lb/>
　　司馬郊<lb/>
<pb n="KR3l0115_WYG_001-8a"/>
司馬郊一名凝正一名守中逰于江表常被冠褐躡履<lb/>
而行日可千百里毎往來上江諸州至一旅舍安泊久<lb/>
之將去告其主曰我所有竹器不能將行取火焚之主<lb/>
人曰方風髙且竹屋低隘不可舉火郊不從俄而火盛<lb/>
熖出于竹瓦之隙人皆驚駭既而火滅郊所有什器皆<lb/>
盡卧床亦熏灼而薦席無有焦者至洪州市中探鮓食<lb/>
之市中小兒呼曰道士喫鮓郊怒以物擊小兒中額流<lb/>
血廵人執郊送於虞候素知其名善勸説之郊乃極口<lb/>
<pb n="KR3l0115_WYG_001-8b"/>
惡罵虞候者不勝其怒杖之至十郊謂人曰彼杖我十<lb/>
五可得十五日活杖我十十日死矣既而果然常居歙<lb/>
之某觀病痢困劇觀主乃口白縣令姚蘊使人候之郊<lb/>
曰姚長官何故知吾病也來者以告郊怒忽起結束逕<lb/>
入某山中甚惡人言後十餘日持一大杖求觀主將抶<lb/>
之觀中道士共禮拜求救乃免又能詐死以至青腫臭腐<lb/>
俄而復活後入盧山居簡寂觀因醉卧數日而卒臨終<lb/>
命置一杖於棺中及葬棺空發之唯杖在焉<lb/>
<pb n="KR3l0115_WYG_001-9a"/>
　　劉同圭<lb/>
余外祖艾氏其先居於洪州有劉同圭者賃其屋而居<lb/>
家唯翁媼而已持一筐蕈賣之夕醉而歸積久隣人怪<lb/>
之夜穴壁窺之見出一土缶以水噀之須臾蕈生及曉<lb/>
刈之及病謂媪曰我死必置一杖於棺中及卒如其言<lb/>
初舉棺以出人覺甚重及至半路漸輕如無屍蕩其棺<lb/>
唯覺杖在其中發之獨得杖耳<lb/>
　　史公鎬<lb/>
<pb n="KR3l0115_WYG_001-9b"/>
兵部尚書張翰典銓有史公鎬者江南大將史公銖弟<lb/>
也性冲澹樂道嘗求為揚子令㑹已除官不果翰見其<lb/>
曠逹多竒試謂之曰且為揚子尉可乎公鎬亦欣然從<lb/>
之後為瑞昌令卒於官時方晴霽而所居宅上獨雲雨<lb/>
時有望見雲氣上有一人緋衣乘馬冉冉而上極髙而<lb/>
没<lb/>
　　董紹顔<lb/>
天祐時董紹顔者能知人何敬洙侍李簡側紹顔目之<lb/>
<pb n="KR3l0115_WYG_001-10a"/>
曰此非常人後敬洙累授節鎮為時名將初義祖之鎮<lb/>
潤也紹顔在焉常閲衙中諸將校而品第之有藍彦思<lb/>
者謂紹顔曰爾多言或中也紹顔曰君勿言即非善終<lb/>
者彦思曰吾軍校死於鋒刃是吾事也何足言哉紹顔<lb/>
曰汝寧得好鋒刃之下而死乎後郡郭屢災衙中亦為<lb/>
之備或造桶以貯水而軍人因是持桶刀為亂彦思死<lb/>
於難焉<lb/>
</p>
<p>
</p>
  </div>
</body>
</text>
</TEI>
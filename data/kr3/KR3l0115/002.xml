<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江淮異人錄卷下</head>
    <p>
<pb n="KR3l0115_WYG_002-1a"/>
欽定四庫全書<lb/>
　江淮異人錄卷下　　　　　宋　吳淑　撰<lb/>
　　耿先生<lb/>
耿先生者江表將校耿謙之女也少而明慧頗有姿色<lb/>
知書稍為詩句徃徃有嘉㫖而明於道術能拘制鬼魅<lb/>
通於黄白之術變怪之事竒偉恍惚莫知其從何得也<lb/>
保大中江淮富盛上好文雅悅異竒之事召之入宫益<lb/>
觀其術不以貫魚之列待之處之别院號曰先生先生<lb/>
<pb n="KR3l0115_WYG_002-1b"/>
常被碧霞帔見上多持簡精彩卓逸言詞朗暢手如鳥<lb/>
爪不便於用飲食皆仰於人復不喜行宫中常使人抱<lb/>
持之每為詞句題於牆壁自稱北大先生亦莫知其㫖<lb/>
也先生之術不常的然發揚於外遇事則應黙然而彰<lb/>
上益以此重之也始入宫問以黄白之事試之皆驗復<lb/>
廣為之而簡易不煩上嘗因暇豫謂先生曰此皆因火<lb/>
成之茍不煩火其能就乎先生曰試為之殆亦可耳上<lb/>
乃取水銀以硾紙重複裹之封題甚宻先生納于懷中<lb/>
<pb n="KR3l0115_WYG_002-2a"/>
良久忽若裂帛聲先生笑曰陛下嘗不信下妾之術今<lb/>
日面觀可復不信耶持以與上上週視題處如舊發之<lb/>
已為銀矣又嘗大雪上戯之曰先生能以雪為銀乎先<lb/>
生曰亦可乃取雪實之削為銀鋌狀先生自投於熾炭<lb/>
中炭埃坌起徐以炭周覆之過食頃曰可矣赫然洞赤<lb/>
置之於地及冷爛然為銀鋌而刀迹具在反視其下若<lb/>
垂酥滴乳之狀蓋為火之所融釋也因是先生所作雪<lb/>
銀甚多上誕日每作器用獻以為壽又多巧思所作必<lb/>
<pb n="KR3l0115_WYG_002-2b"/>
出於人南海嘗貢竒物有薔薇水龍腦漿薔薇水清泚<lb/>
郁烈龍腦漿𥙷益男子上常寶惜之每以龍腦漿調酒<lb/>
服之香氣連日不絶於口亦以賜近臣先生見之曰此<lb/>
未為佳也上曰先生豈能為之曰試為之亦可就乃取<lb/>
龍腦以細絹袋之懸於瑠璃瓶中上親封題之置酒於<lb/>
其側而觀之食頃先生曰龍腦已漿矣上自起附耳聽<lb/>
之果聞滴瀝聲且復飲少選又視之見瑠璃瓶中湛然<lb/>
勺水矣明日發之已半瓶香氣酷烈逾於舊者逺矣先<lb/>
<pb n="KR3l0115_WYG_002-3a"/>
生後有孕一日謂上曰妾此夕當産神孫聖子誠在此<lb/>
耳請生産之所用物上悉為設之益令宫人宿於室中<lb/>
夜半烈風震霆室中人皆震懼是夜不復産明旦先生<lb/>
腹已消矣上驚問之先生曰昨夜雷電中生子已為神<lb/>
物持去不復得矣先生嗜酒至於男女大慾亦畧同於<lb/>
常人後亦竟以疾終古者神仙多晦迹混俗先生豈其<lb/>
人乎余頃在江南常聞其事而宫掖祕奥說者多有異<lb/>
同及江表平今在京師嘗詣徐率更遊遊即義祖孫也<lb/>
<pb n="KR3l0115_WYG_002-3b"/>
宫中之事悉能知之因就其事備為余言耿先生者父<lb/>
雲軍大校耿少為女道士玉貌鳥爪常著碧霞帔自稱<lb/>
北大先生始因宋齊邱進嘗見宫婢持糞掃謂元宗曰<lb/>
此物可惜勿令棄之取置鐺中烹煉良久皆成白金嘗<lb/>
遇雪擁爐索金盆貯雪令宫人握雪成挺投火中徐舉<lb/>
出之皆成白金指痕猶在又能煼<hi>火乾也亦作炒㷅</hi>麥粒成圓<lb/>
珠光彩粲然奪目大食國進龍腦油元宗秘愛耿視之<lb/>
曰此未為佳以夾縑嚢貯白龍腦數斤懸之有頃瀝液<lb/>
<pb n="KR3l0115_WYG_002-4a"/>
如注香味逾於所進遂得幸於元宗有娠將産之夕雷<lb/>
雨震電及霽娠已失矣久之宫中忽失元敬宋太后所<lb/>
在耿亦𨼆去凡月餘中外大駭有告者云在都城外三<lb/>
十里方山寳華宫<hi>在城東南三十里外吴葛仙翁所居有丹井一名天印山有寳華宫碑宫</hi>
<hi>基經火正當井處故老云當時即焚之也</hi>元宗亟命齊王景遂往迎太后見<lb/>
與數道士方酣飲乃迎還宫道士皆誅死耿亦不復得<lb/>
入宫中然猶徃來江淮後不知所終金陵好事家至今<lb/>
猶有耿先生冩眞云<lb/>
<pb n="KR3l0115_WYG_002-4b"/>
　案此傳後半徐率更以下馬陸南唐書俱全用之惟<lb/>
　北大先生作比邱先生未知孰是<lb/>
　　張訓妻<lb/>
張訓呉太祖之將校也口大時謂之張大口後立殊勲<lb/>
歴海宻黄常四郡刺史楚州團練使淮南節度副使終<lb/>
贈太傅其妻每言事皆神異呉祖嘗賜訓鎧甲與馬皆<lb/>
不若諸將呉祖夢一婦人衣珠衣告曰公賜訓甲與馬<lb/>
非良當為易之呉祖問訓爾事何神訓亦不能測也有<lb/>
<pb n="KR3l0115_WYG_002-5a"/>
衣箱常自啓閉訓未嘗見之一日妻出訓竊視之果見<lb/>
劔并珠衣一襲及妻歸謂訓曰君開我衣箱耶後與訓<lb/>
發惡勃然而去先是其妻産一子方在乳哺訓憐其絶<lb/>
母是夕撫惜逼身而卧及夜半其妻忽自外入其帳將<lb/>
乳其子訓因叱之曰既去何復來耶其妻不答俄然而<lb/>
去徐覺其茵褥間似有汚濕起燭而視之厥子首已失<lb/>
矣竟莫知所之<lb/>
　　張標<lb/>
<pb n="KR3l0115_WYG_002-5b"/>
閩中處士張標者有道術能通於㝠府或三日五日卧<lb/>
如死而體不冷既蘓多說𡨕中事或先言未來一一皆<lb/>
驗郡中大信之王保宜者唐末為閩帥持章赴朝廷道<lb/>
路不通乃泛海因溺死其孫侃留居閩中因家人疾請<lb/>
標禱於𡨕府標從之因曰見君之先人在水府有𡨕職<lb/>
言其家事委曲一一皆是<lb/>
　　干大<lb/>
干大居洪州西山中四時常持花不欲近人嘗至應聖<lb/>
<pb n="KR3l0115_WYG_002-6a"/>
宫以花置道像前道士為設茶置之食案須人退干乃<lb/>
取飲飲訖置茶盞於案長揖而去人或揖之亦復相揖<lb/>
但不與人語耳<lb/>
　　江處士<lb/>
歙州江處士性冲寂好道能制鬼魅鄉里中嘗有婦人<lb/>
為鬼辯附著家人或髣髴見之一夜其夫覺有人與婦<lb/>
共寢乃急起持之呼人取火共縛及火至止見捉已所<lb/>
繫腰帶也廣求符禁終不能絶乃徃詣江曰吾雖能禦<lb/>
<pb n="KR3l0115_WYG_002-6b"/>
之然意不欲與鬼為讐耳既告我當為善遣之令歸家<lb/>
灑掃一室令童子一人烹茶待吾至無得令人輒窺如<lb/>
其言江尋至入室坐令童子迎客果見一緑衣少年貌<lb/>
甚端雅延之入室見江再拜江命坐乃坐啜茶不交一<lb/>
言再拜而去自是婦人復故又嘗有入山伐木因為鬼<lb/>
物所著自言曰樹乃我之所止汝今見伐吾將何依當<lb/>
假汝身為我窟宅自是其人覺皮膚之内有物馳逐自<lb/>
首至足靡所不至人不勝其苦徃詣江人未至鬼已先<lb/>
<pb n="KR3l0115_WYG_002-7a"/>
徃江所居有樓樓北有茂竹江方坐樓上覺神在竹林<lb/>
中呼問之鬼具以告且求赦過江曰吾已知矣尋而人<lb/>
至謂之曰汝可於鄉里中覔尋空室人不居者復來告<lb/>
吾人徃尋得之江以方寸紙署名與之戒之曰至空屋<lb/>
棄之如言而病者獲全又嘗有人為䕫鬼所擾其家置<lb/>
圖畵於樓上皆為穢物所汚以告江江曰但封閉樓門<lb/>
三日當使去之如言三日開之穢物盡去而圖畫如故<lb/>
余有所知世居歙州親見其事<lb/>
<pb n="KR3l0115_WYG_002-7b"/>
　　錢處士<lb/>
錢處士天祐末㳺於江淮嘗止於金陵楊某家初呉朝<lb/>
以金陵為州築城西接江東至潮溝錢指城西荒穢之<lb/>
地勸楊買之楊從其言及建為都邑而楊氏所買地正<lb/>
在繁㑹之處乃搆層樓為酒肆焉處士常宿於楊家中<lb/>
夜忽起謂人曰地下兵馬喧闐云接令公聒我不得眠<lb/>
人皆莫之測也明日義祖自京口至金陵時人無有預<lb/>
知者嘗見一人謂之曰爾天罰將及可急告謝自責人<lb/>
<pb n="KR3l0115_WYG_002-8a"/>
曰我未省有過錢曰爾深思之人良久乃曰昨日飲食<lb/>
不如意因怒其下棄食於溝中錢曰正是此亦可急取<lb/>
所棄食之人乃取之將以水汰去其穢俄而雷電大震<lb/>
錢曰急并穢食之如言而雷電果息嘗有人圖錢之狀<lb/>
錢見之曰吾反不若此常對聖人也人不悟後有僧取<lb/>
其圖置於誌公塔中人以為應後烈祖取之入宫陳之<lb/>
於内寢焉又每為䜟語説東方事言李氏祚髣髴一倍<lb/>
楊氏初呉奄有江淮之地凡四十六年而李氏三十九<lb/>
<pb n="KR3l0115_WYG_002-8b"/>
年或謂楊氏自稱尊號至禪代二十五年故髣髴倍之<lb/>
耳<lb/>
　　潤州處士<lb/>
潤州處士失姓名髙尚有道術人皆敬信之安仁義之<lb/>
叛也郡人惶駭咸欲奔潰或曰處士恬然居此無恙也<lb/>
於是人稍安堵處士有所親挈家出郡境以避難有女<lb/>
已適人不克同徃託於處士許之既而圍城急處士謂<lb/>
女曰可持汝家一物來吾令汝免難女乃取家中一刀<lb/>
<pb n="KR3l0115_WYG_002-9a"/>
以徃處士持刀遍以手折按之復與之曰汝但持此若<lb/>
端簡然伺城中出兵隨之以出可以無患如教在萬衆<lb/>
中無有見之者至城外數十里村店見其兄前兄不之<lb/>
見也乃棄刀於水中復徃兄乃見之驚曰安得至此女<lb/>
具以告兄復令取刀持之則不能蔽形矣後城䧟處士<lb/>
不知所之<lb/>
　　建康異人<lb/>
建康關城之東郊壇門外嘗有一人不言姓名於北面<lb/>
<pb n="KR3l0115_WYG_002-9b"/>
野水構小屋而居纔可庇身屋中唯什器一兩事餘無<lb/>
他物日日入城云乞丐不歴街巷市井但諸寺逍遙逰<lb/>
觀而已人頗知之巡使以白上上令㝷迹其出處而問<lb/>
其所欲及問之亦無所求時盛寒官方施貧者衲衣見<lb/>
其衣單以一衲衣與之辭之不受强與之乃轉與人人<lb/>
益怪之因逐之使移所居且觀其所向乃毁屋移於元<lb/>
武湖西南内臣張琪果園中多荒穢亦有野水復於水<lb/>
際構屋居之時大雪數日園人不見其出入意其凍死<lb/>
<pb n="KR3l0115_WYG_002-10a"/>
觀之見屋已壊曰果死矣遂白官司既而發屋視之則<lb/>
方熟寢於雪中驚起略無寒色乃去後不知所之<lb/>
　　洪州書生<lb/>
成㓜文為洪州録事叅軍所居臨通衢而有窓一日坐<lb/>
窻下時雨霽泥濘而微有路見一小兒賣鞋狀甚貧窶<lb/>
有一惡少年與兒相遇絓鞋墜泥中小兒哭求其價少<lb/>
年叱之不與兒曰吾家旦未有食待賣鞋營食而悉為<lb/>
所汚有書生過而憫之為償其値少年怒曰兒就我求<lb/>
<pb n="KR3l0115_WYG_002-10b"/>
錢汝何預焉因辱罵之書生甚有愠色成嘉其義召之<lb/>
與語大竒之因留之宿夜共話成暫入内反復出則失<lb/>
書生矣外户皆閉求之不見少頃復至前曰旦來惡少<lb/>
子吾不能容斷其首乃擲之於地成驚曰此人誠忤君<lb/>
子然斷人之首流血在地豈不見累乎書生曰無苦乃<lb/>
出少藥傅於頭上捽其髪摩之皆化為水因謂成曰無<lb/>
以奉報願以此術授君成曰某非方外之士不敢奉教<lb/>
書生於是長揖而去重門皆鎖閉而失所在<lb/>
<pb n="KR3l0115_WYG_002-11a"/>
　　杭州野翁<lb/>
鍾傅之鎮洪州也嘗遣衙中將校晏某使浙中晏至杭<lb/>
州時方寒食州人出城士女闐委晏亦出見翁嫗二人<lb/>
對飲於野中其翁忽爾乗雲而上萬衆喧呼嫗仰望慟<lb/>
哭翁為下十數丈以手慰止之俄而復上極髙而沒余<lb/>
外祖艾氏其先識晏親聞其說<lb/>
　　糝潭漁父<lb/>
呉太祖為廬州八營匠巡警至糝潭憇於江岸有漁父<lb/>
<pb n="KR3l0115_WYG_002-11b"/>
鼓舟直至其前饋魚數頭曰此猶公子孫鱗次而覇也<lb/>
因四顧指曰此皆公之山川呉祖異之將遺以物不顧<lb/>
而去<lb/>
　　宣州軍士<lb/>
義祖子魏王知證鎮宣州有軍士失姓名家惟夫妻而<lb/>
已一日夫自外歸求水沐浴換新衣坐繩床而終妻見<lb/>
之大驚曰君死矣於是不哭亦浴換衣與夫對坐而卒<lb/>
魏因並冡塟之<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_009-1a"/>
　欽定四庫全書<lb/>
御定佩文齋書畫譜目録<lb/>
　　第九巻<lb/>
　　　論書九<hi>書品中</hi>
　　　　唐張懐瓘書議<lb/>
　　　　唐張懐瓘書估<lb/>
　　　　唐蔡希綜法書論<lb/>
　　　　唐陸羽評徐顔二家書<lb/>
<pb n="KR3h0061_WYG_009-1b"/>
　　　　唐竇臮述書賦<lb/>
　　　　唐竇蒙注述書賦語例字格<lb/>
<pb n="KR3h0061_WYG_009-2a"/>
　欽定四庫全書<lb/>
御定佩文齋書畫譜巻九<lb/>
　　論書九<hi>書品中</hi>
　　　　唐張懐瓘書議<lb/>
　昔仲尼修書始自堯舜堯舜王天下煥乎有文章文章<lb/>
　發揮書道尚矣夏殷之世能者挺生秦漢之間諸體間<lb/>
　出𤣥猷冥運妙用天資追虚捕微鬼神不容其潛匿而<lb/>
　通微應變言象不測其存亡竒寳盈乎東山明珠溢乎<lb/>
<pb n="KR3h0061_WYG_009-2b"/>
　南海其道有貴而稱聖其迹有祕而莫傳理不可盡之<lb/>
　於詞妙不可窮之於筆非夫通𤣥達微何可至於此乎<lb/>
　乃不朽之盛事故敘而論之夫草木各務生氣不自埋<lb/>
　没況禽獸乎況人倫乎猛獸鷙鳥神采各異書道法此<lb/>
　其古文篆籀時罕行用者皆闕而不議議者真正藁草<lb/>
　之間或麟鳳一毛龜龍片甲亦無所不録其有名迹俱<lb/>
　顯者一十九人列之於後<lb/>
　　崔瑗　　張芝　　張昶　　鍾繇　　鍾㑹<lb/>
<pb n="KR3h0061_WYG_009-3a"/>
　韋誕　　皇象　　嵇康　　衞瓘　　衞夫人<lb/>
　索靖　　謝安　　王導　　王敦　　王廙<lb/>
　王洽　　王珉　　王羲之　王獻之<lb/>
右千百年間得其妙者不越此十數人各能聲飛萬里<lb/>
榮耀百代雖逸少筆蹟遒潤獨擅一家之美天質自然<lb/>
風神蓋代且其道微而味薄固常人莫之能學其理隱<lb/>
而意深固天下寡於知音昔爲評者數家既無文詞則<lb/>
何以立説何爲取象其勢髣髴其形似知其門而未知<lb/>
<pb n="KR3h0061_WYG_009-3b"/>
其奥是以言論不能辨明夫於其道不通出其言不斷<lb/>
加之詞寡典要理乏研精不述賢哲之殊能況有丘明<lb/>
之新意悠悠之説不足動人夫翰墨及文章至妙者皆<lb/>
有深意以見其志覽之即令了然若與面會則有智昏<lb/>
菽麥混白黒於胷襟若心悟精微圗古今於掌握𤣥妙<lb/>
之意出於物類之表幽深之理伏於杳冥之間豈常情<lb/>
之所能言世智之所能測非有獨聞之聼獨見之明不<lb/>
可議無聲之音無形之相夫誦聖人之語不如親聞其<lb/>
<pb n="KR3h0061_WYG_009-4a"/>
言評先賢之書必不能盡其深意有千年明鏡可以照<lb/>
之不疲琉璃屏風可以洞徹無礙今雖録其品格豈獨<lb/>
稱其才能皆先其天性後其習學縱異形竒體輒以情<lb/>
理一貫終不出於洪荒之外必不離乎工拙之間然智<lb/>
則無涯法固不定且以風神骨氣者居上妍美功用者<lb/>
居下<lb/>
真書　　逸少第一　　元常第二　　世將第三<lb/>
　　　　子敬第四　　士季第五　　文舒第六<lb/>
<pb n="KR3h0061_WYG_009-4b"/>
　　　　茂𢎞第七<lb/>
行書　　逸少第一　　子敬第二　　元常第三<lb/>
　　　　伯英第四　　伯玉第五　　季琰第六<lb/>
　　　　敬和第七　　茂𢎞第八　　安石第九<lb/>
章草　　子玉第一　　伯英第二　　幼安第三<lb/>
　　　　伯玉第四　　逸少第五　　士季第六<lb/>
　　　　子敬第七　　休明第八<lb/>
草書伯英創立規範得物象之形均造化之理然其法<lb/>
<pb n="KR3h0061_WYG_009-5a"/>
太古質不剖斷以此爲少也有椎輪草意之妙後學得<lb/>
漁獵其中宜爲第一<lb/>
草書　　伯英第一　　叔夜第二　　子敬第三<lb/>
　　　　處沖第四　　世將第五　　仲將第六<lb/>
　　　　士季第七　　逸少第八<lb/>
或問曰此品之中諸子豈能悉過逸少答曰人之材能<lb/>
各有長短諸子於草各有性識精魄超然神彩射人逸<lb/>
少則格律非髙功夫又少雖員豐妍美乃乏神氣無戈<lb/>
<pb n="KR3h0061_WYG_009-5b"/>
㦸銛鋭可畏無物象生動可竒是以劣於諸子得重名<lb/>
者以真行故也舉世莫之能曉悉以爲真草一槩若所<lb/>
見與諸子雷同則何煩有論今製品格以代權衡於物<lb/>
無情不饒不損惟以理伏頗能面質冀合規於𤣥匠殊<lb/>
不顧於聾俗夫聾俗無眼有耳但聞是逸少必闇然懸<lb/>
伏何必須見見與不見一也雖自謂髙鑒旁觀如三嵗<lb/>
嬰兒豈敢斟量鼎之輕重哉伯牙子期不易相遇造章<lb/>
甫者當售衣冠之士本不爲於越人也然草與真有異<lb/>
<pb n="KR3h0061_WYG_009-6a"/>
真則字終意亦終草則行盡勢未盡或煙收霧合或電<lb/>
激星流以風骨爲體以變化爲用有類雲霞聚散觸遇<lb/>
成形龍虎威神飛動増勢巖谷相傾於峻險山水各務<lb/>
於髙深囊括萬殊裁成一相或寄以騁縱横之志或託<lb/>
以散鬱結之懐雖至貴不能抑其髙雖妙算不能量其<lb/>
力是以無爲而用同自然之功物類其形得造化之理<lb/>
皆不知其然也可以心契不可以言宣觀之者似入廟<lb/>
見神如窺谷無厎俯猛獸之牙爪逼利劒之鋒鋩肅然<lb/>
<pb n="KR3h0061_WYG_009-6b"/>
巍然方知草之微妙也且法既不定事貴變通然古法<lb/>
亦局而執子敬才髙識逺行草之外更開一門非草非<lb/>
行流便於草開張於行草又處其中間無藉因循寜拘<lb/>
制則挺然秀出務於簡易情馳神縱超逸優游臨事制<lb/>
宜從意適便有若風行雨散潤色開花筆法體勢之中<lb/>
最爲風流者也逸少秉真行之要子敬執行草之權父<lb/>
之靈和子之神俊皆古今之獨絶也世人雖不能甄别<lb/>
但聞二王莫不心醉是知徳不可僞立名不可虚成然<lb/>
<pb n="KR3h0061_WYG_009-7a"/>
荆山之下玉石參差或價賤同於瓦礫或價貴重於連<lb/>
城其八分即二王之石也子敬没後羊薄嗣之宋齊之<lb/>
間此體彌尚謝靈運尤爲秀傑近者虞世南亦工此法<lb/>
或君長告令公務殷繁可以應機可以赴速或四海尺<lb/>
牘千里相聞迹乃含情言惟敘事披封不覺欣然獨笑<lb/>
雖則不面其若面焉妙用圓通鄰於神化然此論雖不<lb/>
足搜索至真之理亦可謂張皇墨妙之門但能精求自<lb/>
可意得思之不已神將告之理與道通必然靈應有志<lb/>
<pb n="KR3h0061_WYG_009-7b"/>
小學可不勉與古之名手但能其事不能言其意今僕<lb/>
雖不能其事而輒言其意諸子亦有所不足或少運動<lb/>
及險峻或少波勢及縱逸學者宜自損益也異能殊美<lb/>
莫不備矣然道合者千載比肩若死而有知豈無神交<lb/>
者也逸少草有女郎材無丈夫氣不足貴也賢人君子<lb/>
非愚於此而智於彼知與不知用與不用也書道亦爾<lb/>
或賤於此或貴於彼鑒與不鑒也智能雖定賞遇在時<lb/>
也嵇叔夜身長七尺六寸美音聲偉容色雖土木形骸<lb/>
<pb n="KR3h0061_WYG_009-8a"/>
而龍章鳳姿天質自然加以孝友温恭吾慕其爲人常<lb/>
有其草寫絶交書一紙非常寳惜有人與吾兩紙王右<lb/>
軍書不易近與李造處見全本了然知公平生志氣若<lb/>
與面焉後有達識者覽此論當亦悉心矣夫知人者智<lb/>
自知者明論人才能先文而後墨羲獻等十九人皆兼<lb/>
文墨乾元元年四月日張懐瓘述<lb/>
　　　唐張懐瓘書估<lb/>
有好事公子頻紆雅顧問及自古名書頗爲定其差等<lb/>
<pb n="KR3h0061_WYG_009-8b"/>
曰可謂知書矣夫丹素異好愛惡罕同若鑒不圓通則<lb/>
各守封軌是以世議紛糅何不製其品格豁彼疑心哉<lb/>
且公子貴斯道也感之乃爲其估貴賤既辨優劣了然<lb/>
因取世人易觧遂以王羲之爲標準如大王草書真字<lb/>
一百五字乃敵一行行書三行行書敵一行真正偏帖<lb/>
則爾至如樂毅黄庭太史箴畫贊累表告誓等但得成<lb/>
篇即爲國寳不可計以字數或千或萬惟鑒别之精麤<lb/>
也他皆倣此近日有鍾尚書紹京亦爲好事不惜大費<lb/>
<pb n="KR3h0061_WYG_009-9a"/>
破産求書計用數百萬貫錢惟市得右軍行書五紙不<lb/>
能致真書一字崔張之迹固乃寂寥矣惟天府之内僅<lb/>
有存焉如小王書所貴合作者若藁行之間有興合者<lb/>
則逸氣蓋世千古獨立家尊纔可爲其弟子爾子敬神<lb/>
韻獨超天姿特秀流便簡易志在驚竒峻險髙深起自<lb/>
此子然時有敗累不顧疵瑕故減於右軍行書之價可<lb/>
謂子爲神駿父得靈和父子真行固爲百代之楷法然<lb/>
文質相沿立其三估貴賤殊品置其五等三估者篆籀<lb/>
<pb n="KR3h0061_WYG_009-9b"/>
爲上估鍾張爲中估羲獻爲下估上估但有其象蓋無<lb/>
其蹟中估乃曠世竒蹟可貴可重有購求者宜懸之千<lb/>
金或時不尚書薫蕕同器假如委衢路猶可字償千金<lb/>
其杜度崔瑗可與伯英價等然志乃尤古力亦微大惟<lb/>
妍媚不逮於張芝衛瓘可與張爲弟索靖則雄逸過之<lb/>
且如右軍真書妙極又人間切須是以價齊中估古逺<lb/>
世稀非無降差崔張玉也逸少金也大賈則貴其玉小<lb/>
商乃重其金膚淺之人多任其耳但以王書爲最真草<lb/>
<pb n="KR3h0061_WYG_009-10a"/>
一槩略無差殊豈悟右軍之書自有五等<lb/>
　黄帝史　周宣史　鍾繇　　張芝　　王羲之<lb/>
　崔瑗　　衛瓘　　索靖　　王獻之<lb/>
　　已上九人第一等<lb/>
　蔡邕　　張昶　　荀朂　　皇象　　韋誕<lb/>
　鍾㑹等度徳比義並崔張之亞也可微劣右軍行書<lb/>
　之價<lb/>
　　已上六人第二等<lb/>
<pb n="KR3h0061_WYG_009-10b"/>
　曹喜　　邯鄲淳　羅暉　　趙襲　　崔寔<lb/>
　劉徳昇　師宜官　梁鵠　　胡昭　　荀爽<lb/>
　張彭祖　張𢎞　　傅𤣥　　魏武帝　曹植<lb/>
　呉孫晧　孫權　　應璩　　徐幹　　張昭<lb/>
　嵇康　　何曽　　衛覬　　杜預　　楊肇<lb/>
　樂廣　　劉恢　　司馬攸　衛恒　　衛夫人<lb/>
　衛玠　　李式　　王敦　　郗鑒　　郗愔<lb/>
　韋昶　　桓𤣥　　王廙　　王導　　王洽<lb/>
<pb n="KR3h0061_WYG_009-11a"/>
　王珉　　謝安　　庾廙等或竒才見㧞或絶世難<lb/>
　求並庶㡬右軍草書之價<lb/>
　　已上四十三人第三等<lb/>
　張嘉　　庾亮　　郗超　　王珣　　戴若思<lb/>
　衛瓘　　僧惠式　王修　　張翼　　戴安道<lb/>
　王𤣥之　王凝之　王徽之　王操之　孫興公<lb/>
　王允之　宋文帝　宋武帝　康昕　　王僧䖍<lb/>
　謝靈運　羊欣　　薄紹之　孔琳之　蕭思話<lb/>
<pb n="KR3h0061_WYG_009-11b"/>
　張永　　蕭子良　齊髙帝　蕭子雲等互有得失<lb/>
　時見髙深絶長續短智均力敵可敵右軍草書三分<lb/>
　之一<lb/>
　　已上二十九人第四等<lb/>
　張越　　張融　　陶𢎞景　阮研　　毛喜<lb/>
　僧智永　虞世南　歐陽詢　禇遂良等可敵右軍<lb/>
　草書四分之一<lb/>
　　已上九人第五等<lb/>
<pb n="KR3h0061_WYG_009-12a"/>
已上率皆估其甚合者其不㑹意數倍相懸大凡雖則<lb/>
同科物稀則貴今妍古雅漸次陵夷自漢及今降殺百<lb/>
等貴逺賤近淳漓之謂也凡九十六人列之如右五等<lb/>
之外蓋多賢哲聲聞雖美功業未遒空有望於屠龍竟<lb/>
難成於畫虎不入流品深慮遺材天寳十三載正月十<lb/>
八日<hi>法書要録</hi>
　　　唐蔡希綜法書論<lb/>
余家歴世皆傳儒素尤尚書法十九代祖東漢左中郎<lb/>
<pb n="KR3h0061_WYG_009-12b"/>
邕有篆籀八體之妙六世祖陳侍中景歴五世伯祖隋<lb/>
蜀王府記室君知咸能楷隸俱爲時所重從叔父右衛<lb/>
率府兵曹參軍有隣繼於八體之蹟第四兄緱氏主簿<lb/>
希逸第七兄洛陽尉希寂並深工草隸頗爲當代所稱<lb/>
也周宣王史籀作大篆秦始皇程邈改爲隸書東漢上<lb/>
谷王次仲以隸書改爲楷法仲又以楷法變爲八分其<lb/>
後繼蹟者伯喈得之極元常或其亞草聖始自楚屈原<lb/>
章草興於漢章帝楷隸則曹喜師宜官梁鵠皇象羅景<lb/>
<pb n="KR3h0061_WYG_009-13a"/>
趙嗣邯鄲淳胡昭杜度窮草法則崔瑗崔寔張芝張昶<lb/>
索靖衛瓘衛恒羲獻宋齊之間王僧䖍羊欣李鎮東蕭<lb/>
子雲蕭思話陶隱居永禪師唐初房喬杜如晦楊師道<lb/>
裴行儉髙士亷歐陽詢虞世南陸柬之褚遂良薛稷其<lb/>
次有瑯琊王紹宗潁川鍾紹京范陽張庭珪亦深有意<lb/>
焉父兄子弟相繼其能者東漢崔瑗及寔𢎞農張芝與<lb/>
弟昶河東衛瓘及子恒潁川鍾繇及子㑹瑯琊王羲之<lb/>
及子獻之西河宋令文及子之遜東海徐嶠之及子浩<lb/>
<pb n="KR3h0061_WYG_009-13b"/>
蘭陵蕭誠及弟諒如是數公等並遭盛明之世得從容<lb/>
於筆研始其學也則師資一同及爾成功乃菁華各擅<lb/>
亦猶緑葉紅花長松翠柏雖占雨露孕育於陰陽而盤<lb/>
錯森梢䒠茸艶逸各入門自媚詎聞相下咸自我而作<lb/>
古或因竒而立度若盛傳於代以爲貽家之寳則八體<lb/>
之極是歸乎鍾蔡草隸之雄是歸乎張王此四賢者自<lb/>
數百載來未之逮也<hi>書苑菁華</hi>
　　　唐陸羽評徐顔二家書<lb/>
<pb n="KR3h0061_WYG_009-14a"/>
徐吏部不授右軍筆法而體裁似右軍顔太保授右軍<lb/>
筆法而㸃畫不似何也有愽識君子曰蓋以徐得右軍<lb/>
皮膚眼鼻也所以似之顔得右軍筋骨心肺也所以不<lb/>
似<hi>王氏法書苑</hi>
　　　唐竇臮述書賦<hi>論周至唐一十三代工書史籀等二百七人署證徐僧權等八</hi>
　　　　<hi>人印記太平公主等十一家述作梁武帝等十家徴求寳玩韋述等二十六人利通貨易</hi>
　　　　<hi>穆聿等八人</hi>
古者造書契代結繩初假達情浸流競美自時厥後迭<lb/>
<pb n="KR3h0061_WYG_009-14b"/>
代沼革朴散務繁源流遂廣漸備楷法區别妍媸洎乎<lb/>
我唐天寳末國有寇難府庫傾覆散墜閭閻而興復京<lb/>
都所司徴購得其歸者蓋寡矣余至徳中往往偶見祛<lb/>
積年之遐想駭此生之新觀雖欣鄙夫之幸遇實爲吾<lb/>
君之痛惜恨沉草莽上達無階因記彼而衒求願沽諸<lb/>
而善價然爲監臨動靜公私貿遷徒暫披翫終歸他室<lb/>
今記前後所親見者并今朝自武徳以來迄於乾元之<lb/>
始翰墨之妙可入品流者咸備書之<hi>周一人史籀秦一人李斯漢二人蔡</hi>
<pb n="KR3h0061_WYG_009-15a"/>
<hi>邕杜操魏五人韋誕虞松司馬師司馬昭鍾㑹呉二人皇象賀劭晉六十三人齊獻王元帝成帝康帝孝武帝</hi>
<hi>武陵王會稽王楊肇山濤嵇康張翰蔡克顧榮劉琨孔侃孔瑜陶侃熊逺應詹卞壼劉超謝藻庾亮庾懌庾翼</hi>
<hi>庾準郗鑒郗愔郗曇郗超郗儉之郗恢謝尚謝奕謝安王導王劭王珉王羲之王獻之王廞王濛王述丁潭何</hi>
<hi>充劉訥劉琰張澄劉璞張翼桓温桓𤣥江灌沈嘉劉瓌之劉廞范泟范寗諸葛長民劉穆之温放之楊羲宋<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>
                    </hi>
<hi>宋二十五人武帝文帝孝武帝明帝南平王海陵王謝靈運謝方明張茂度張永羊欣孔琳之薄紹之王敬𢎞</hi>
<hi>王思𤣥顔峻桓䕶之駱簡蕭思話龎秀之巢尚之裴松之徐爰江僧安賀道力齊十五人齊髙帝武帝竟陵王</hi>
<hi>褚淵褚賁徐孝嗣王僧䖍王慈王志王儉劉撝顧寳光胡諧之徐希秀張融梁二十一人武帝簡文帝劭陵王</hi>
<hi>孝元帝蕭確蕭子雲王克陸杲任昉傅昭朱异王籍殷鈞阮研王褒蕭特庾肩吾陶𢎞景江蒨周𢎞譲范懐約</hi>
<pb n="KR3h0061_WYG_009-15b"/>
<hi>陳二十一人武帝文帝煬帝沈后新蔡王廬陵王永陽王桂陽王釋智永智果江總徐陵沈君理袁憲毛喜蔡</hi>
<hi>景歴蔡徵顧野王伏知道謝嘏賀朗趙文深趙孝逸唐四十五人神堯皇帝文武聖皇帝則天武后睿宗開元</hi>
<hi>皇帝漢王元昌岐王元範李懐琳歐陽詢歐陽通虞世南虞纂虞煥褚遂良陸柬之薛稷房𤣥齡殷仲容王知</hi>
<hi>敬王紹宗孫過庭張旭賀知章徐嶠之徐浩李造韓擇木田琦衛包蔡有隣鄭遷李權李樞李平均王維王縉</hi>
<hi>史維則李陽冰家舅繪姨兄明若山宋儋李璆蕭誠張從申吕向家兄蒙馬氏妻劉秦妹等應親見者所言</hi>
並錯綜優劣直道公論或理盡名言即外假興喻雖闕<lb/>
標舊品而畢寄斯文刋訛誤於形聲定目存於指掌其<lb/>
所不覩空居名額并世所傳搨者不敢憑準一皆略焉<lb/>
<pb n="KR3h0061_WYG_009-16a"/>
其詞曰<lb/>
嘗考古而閲史病賤目而貴耳述勲庸而任人揮翰墨<lb/>
而由己則知親矚延想如見君子諒風雅之足憑奚卷<lb/>
舒之能已古猶今也斯得美矣雖六藝之未曰書而四<lb/>
人之首曰士書資士以爲用士假書而有始豈特長光<lb/>
價於一朝適容貎於千里<hi>王羲之書蕺山木竹角扇五字字索百錢人競買去梁元</hi>
<hi>帝書亦云千里之面目轉覺爲能矣</hi>篆則周史籀秦李斯漢有蔡邕當代<lb/>
稱之俱遺芳刻石永播清規籀之状也若生動而神憑<lb/>
<pb n="KR3h0061_WYG_009-16b"/>
通自然而無涯逺則虹紳結絡邇則瓊樹離披斯之法<lb/>
也馳妙思而變古立後學之宗祖如殘雪滴溜映朱檻<lb/>
而垂氷蔓木含芳貫緑林以繩直伯喈三體八分二篆<lb/>
棨㦸彎弧星流電轉纖逾植髮峻極層巘周秦漢之三<lb/>
賢余目驗之所先石雖貞而云泐紙可寄而寳傳<hi>史籀周宣</hi>
<hi>王時史官著大篆敎學童岐州雍城南有周宣王獵碣十枚並作鼓形上有篆文今見打本吏部侍郎蘇勗敘</hi>
<hi>記巻首云世咸言筆蹟存者李斯最古不知史籀之迹近在關中即其文也李斯上蔡人終秦丞相作小篆書</hi>
<hi>嶧山碑後具名銜碑既毁失土人刻木代之與斯石上本差稀又至徳中安史敗後四從弟沼於河陽清水渠</hi>
<pb n="KR3h0061_WYG_009-17a"/>
<hi>下得傳國璽其文曰受命於天既壽永昌㸃畫皆隱起作龍鳥狀側文小篆曰魏所受漢傳國璽背上蟠螭一</hi>
<hi>角折鼻尖有黄疵瑕按驗譜牒乃無差舛云斯所書蔡邕字伯喈陳留人終後漢左中郎將今見打本三體石</hi>
<hi>經四紙石既㝷毁其本最稀惟稜雋及光和等碑時時可見</hi>草分章體肇起伯度時<lb/>
君重而立名自我行而作故掣波循利創質畜怒<hi>杜操字伯</hi>
<hi>度京兆人終後漢齊相章帝貴其蹟詔上章表故號章草</hi>魏之仲將奮藻獨歩或迸<lb/>
泉湧溢或錯玉班布蹟遺情忘契入神悟然而負才藝<lb/>
履危懼膏明自煎鬢髪改素生非其代痛惜不遇名微<lb/>
格髙復見叔茂體裁簡約肌骨豐嫮如空凝斷雲水泛<lb/>
<pb n="KR3h0061_WYG_009-17b"/>
連鷺<hi>韋誕字仲將京兆人終魏光禄大夫時凌雲臺成先誤釘牓明帝使誕坐籠以鹿盧引上就書去地</hi>
<hi>二十五丈及下鬢髮皓然虞松字叔茂㑹稽人終魏中書令大司農</hi>挹子元之瓌蹟髙子<lb/>
上之雄神量藴文儒才苞古人或寄詞達禮任道懐仁<lb/>
或仰則鍾繇平視衛臻如晴郊駟馬維嶽降神<hi>司馬師字子元</hi>
<hi>河内人終魏録尚書事大司馬忠武公及炎受禪追尊曰景皇帝弟昭字子上終魏相國録尚書事封文王追</hi>
<hi>尊文皇帝</hi>觀士季之軌轍審鍾家之超越將望古而偕能與<lb/>
象賢而蹈拙如後生之可畏寔氣蓋乎前哲<hi>鍾㑹字士季潁川人</hi>
<hi>繇子終魏征西將軍</hi>呉則廣陵休明朴質古情難以窮真非可學<lb/>
<pb n="KR3h0061_WYG_009-18a"/>
成似龍蠖蟄啓伸盤復行<hi>皇象字休明廣陵人終侍郎呉青州刺史</hi>賀氏興<lb/>
伯同時共體瘠而不疎逸而寡禮等殊皇賀品類兄弟<lb/>
<hi>賀劭字興伯呉興人終呉太子太傅</hi>司馬氏之受禪炎爲帝祖偉哉齊王<lb/>
手蹟目覩翰墨之外仁賢是優重則突兀嵩華輕則參<lb/>
差斗牛<hi>司馬攸字大猷文帝第二子武帝弟封齊獻王官至侍中大司馬</hi>逮乎龍化東<lb/>
遷景文興嗣天然俊傑豪翰英異元帝之用筆可觀世<lb/>
瑜之呈規仰似如發硎刃虎駭鶚眙懦夫喪精劒客得<lb/>
志<hi>元帝諱睿字景文東朝中興之主當東遷謠曰五馬浮渡江一馬化爲龍即其人也</hi>成帝則生<lb/>
<pb n="KR3h0061_WYG_009-18b"/>
知草意穎悟通諳光使畏魄青疑過藍勁力外爽古風<lb/>
内含若雲開而乍覩旭日泉落而懸歸碧潭<hi>成帝諱衍字世根元</hi>
<hi>帝孫明帝子</hi>康帝則幼少閑慢迥出凡境駟馬安車不尚馳<lb/>
騁<hi>康帝諱岳字世同成帝弟</hi>真率孝武不規不矩氣有餘髙體無所<lb/>
主若露滋蔓草風送驟雨<hi>孝武帝諱曜字昌明簡文子</hi>赳赳道叔逺<lb/>
淳邇俗舉姓名而孰多議風度而不足元子憚其武威<lb/>
吾徒遵其軌䠱<hi>武陵王晞字道叔明帝弟</hi>道子雅薄緜密纖潤露輕<lb/>
藏沉假曲躡峻猶尺水之含衆象小山之擬萬仞<hi>㑹稽王道</hi>
<pb n="KR3h0061_WYG_009-19a"/>
<hi>子孝武帝子</hi>季初則隐姓名展纖勁寫搨共傳賞能交盛猶<lb/>
鋸牙鉤爪超越陷穽<hi>楊肇字季初滎陽人晉荆州刺史</hi>巨源正書朴略<lb/>
仍餘染翰忘筌寄情得魚若披堅草澤匿銳茅廬<hi>山濤字巨</hi>
<hi>源河内人晉侍中司徒</hi>叔夜才髙心在幽墳允文允武令望令聞<lb/>
精光照人氣格凌雲力舉巨石芳逾衆芬<hi>嵇康字叔夜譙國人晉中</hi>
<hi>散大夫</hi>季鷹有聲古貎磅礴雖無名驗攀附張索如凝陰<lb/>
斷雲垂翅一鶚<hi>張翰字季鷹呉郡人晉大司馬掾</hi>子尼簡約片月孤峰<lb/>
千嵗之下森森古容<hi>蔡克字子尼陳留人晉成都王掾子謨過江食蟹遇毒者本朝尚書</hi>
<pb n="KR3h0061_WYG_009-19b"/>
<hi>僕射</hi>彦先尚質無而不有猶崆峒之上世俗誰偶<hi>顧榮字彦先呉</hi>
<hi>郡人晉驃騎將軍</hi>越石偉度粃糠翰墨如伐樹而愛人似問鼎<lb/>
而在徳<hi>劉琨字越石中山人晉太尉</hi>敬思敬康二孔殊芳思行則輕<lb/>
利峭峻類驚虯逸駿康草則古質鬱紆如落翮摧枯<hi>孔偘</hi>
<hi>字敬思㑹稽人晉大司農孔瑜字敬康㑹稽人車騎將軍</hi>雍容士行季孟公旅肌骨<lb/>
閑媚精神慢舉如辭山登朝混迹雜處<hi>陶侃字士行秣陵人晉侍中大</hi>
<hi>將軍</hi>孝文剛斷謹正援豪古體雖拙今稱且髙如貴胄之<lb/>
躍駿武賁之操刀<hi>熊逺字孝文豫章人晉大將軍長史</hi>思逺則藁草懸解<lb/>
<pb n="KR3h0061_WYG_009-20a"/>
筆墨無在真率天然忘情罕逮猶羣雀之飛廣厦小魚<lb/>
之戲大海<hi>應詹字思逺汝南人晉鎮南大將軍</hi>望之之草緊古而老落紙<lb/>
筋槃分行羽抱如充仞多士交連雜寳<hi>卞壼字望之濟陰人晉侍中驃</hi>
<hi>騎大將軍</hi>體大法殊實推世踰稟天然而自強亂帝札而見<lb/>
拘猶朝廷宿舊年徳相趨<hi>劉超字世踰瑯琊人晉衛尉零陵忠侯超手筆與元帝相</hi>
<hi>類自職居近密遂絶其與外所交書</hi>叔文法鍾纖薄精練用筆雖巧結字<lb/>
未善似漸陸之遵鴻等窺巢之乳燕<hi>謝藻字叔文㑹稽人晉中書侍郎</hi>
博哉四庾茂矣六郗三謝之盛八王之竒至如強骨慢<lb/>
<pb n="KR3h0061_WYG_009-20b"/>
轉逸足難追翰斷蓬征拖蔓葛垂任縱盤薄是稱元規<lb/>
<hi>庾亮字元規潁川人晉太尉</hi>遺古效鍾叔豫髙蹤雖穩密而傷浮淺<lb/>
猶葉公之愛畫龍<hi>庾懌字叔豫潁川人晉衛將軍</hi>積薪之美更覽稚恭<lb/>
名齊逸少墨妙所宗善草則鷹搏隼擊工正則劒鍔刀<lb/>
鋒愧時譽之未盡覺知音而罕逢其荒蕪快利彦祖爲<lb/>
容似較狡兔於大野任平陂之所從<hi>庾翼字稚恭晉車騎將軍懌與翼並</hi>
<hi>是亮從弟庾準字彦祖希子亮孫晉豫州刺史</hi>道徽之豐茂宏麗下筆而剛決<lb/>
不滯揮翰而厚實深沉等漁父之乗流鼓枻髙平奕葉<lb/>
<pb n="KR3h0061_WYG_009-21a"/>
盛徳遺能方囬重熙接翼嗣興囬則章健草逸發體廉<lb/>
稜若冰釋泉涌雲奔龍騰密壯竒姿撫蹟重熙若投石<lb/>
㧞距怒目揚眉景興當年曷云世乏正草輕利脫略古<lb/>
法蹟因心而謂何爲吏士之所多惜森然之俊爽嗟薎<lb/>
爾於中和處約道𦙍家之後俊狂草勢而兄優謹正書<lb/>
而弟潤俱始登於學次慙一虧而九仞<hi>郗鑒字道徽髙平人也晉太宰</hi>
<hi>郗愔字方回曇字重熙並鑒子愔晉司空曇晉中郎將超字景興愔子晉臨海太守儉之字處約晉太子率更</hi>
<hi>令恢字道𦙍晉鎮軍將軍處約道𦙍並是曇子</hi>謝氏三昆尚草特峻猶注飛澗<lb/>
<pb n="KR3h0061_WYG_009-21b"/>
之瀑溜投全牛之虚刃達士逸蹟乃推無奕豪翰云爲<lb/>
任興所適能事雅量末歸安石至夫藴虚靜善草正方<lb/>
員自窮禮法拘性猶恒徳之仁智應物之龜鏡恨其心<lb/>
懼景興書輕子敬塞盟津而捧土損智力有餘病<hi>謝尚字仁</hi>
<hi>祖陳郡人晉散騎常侍謝奕字無奕晉鎮西將軍謝安字安石尚弟晉侍中太傅安得獻之書時斷作紙夾焉</hi>
業盛瑯琊茂𢎞厥初衆能之一乃草其書將以潤色前<lb/>
範遺芳後車風稜載蓄髙致有餘類賈勇之武士等相<lb/>
驚之戲魚有子敬倫蹟存目驗以古窺今調渉浮豔尚<lb/>
<pb n="KR3h0061_WYG_009-22a"/>
期羽翼鴻漸芝蘭香染與兄勝而弟負將奢也而寜儉<lb/>
繩繩宜爾傑出季琰露鋒芒而豁懐傍禮樂而無檢猶<lb/>
摶扶摇而坐致超峻極而非險<hi>王導字茂𢎞瑯琊人晉丞相諡曰文獻公王劭</hi>
<hi>字敬倫即導子晉車騎將軍兄即恬洽洽子珉字季琰晉中書令</hi>然則窮極奥㫖逸少<lb/>
之始虎變而百獸跧風加而衆草靡肯綮游刄神明合<lb/>
理雖興酣蘭亭墨仰池水武未盡善韶乃盡美猶以爲<lb/>
登泰山之崇髙知羣阜之迤邐逮乎作程昭著襃貶無<lb/>
方穠不短纖不長信古今之獨立豈末學而能揚幼子<lb/>
<pb n="KR3h0061_WYG_009-22b"/>
子敬創草破正雍容文經踴躍武定態遺妍而多狀勢<lb/>
由己而靡罄天假神憑造化莫竟象賢猶乏乎百中偏<lb/>
悟何慙乎一聖斯二公者能知方祁氏之奚午天性近<lb/>
周家之文武誠一字而萬殊且含規而孕矩然而真蹟<lb/>
之稱獨標俁俁忘本世心余所不取何哉且得於書法<lb/>
失於背古是知難與之渾樸言可以爲斲磨主矣<hi>王羲之字</hi>
<hi>逸少晉右軍將軍幼子獻之字子敬晉中書令</hi>温温伯輿亦扇其風風流之表<lb/>
軒冕之中骨體遒正精彩沖融已髙天然恨乏其功如<lb/>
<pb n="KR3h0061_WYG_009-23a"/>
承奕葉之貴胄備夙訓之神童<hi>王廞字伯輿即導孫薈子晉司徒左長史</hi>粤<lb/>
若太原之英二子間生仲祖慕元常之則懐祖通文獻<lb/>
之情方言慕而我媿<hi>言慕鍾繇</hi>比叔文而此榮<hi>比叔文即謝藻</hi>習所<lb/>
通而不及<hi>言通王導</hi>參放之而先鳴<hi>參温放之</hi>結束體正肆力專<lb/>
成猶棟梁冨於合抱巧匠斲而未精<hi>即王濛也</hi>髙利迅薄連<lb/>
屬攲傾猶鳥避羅而勢側泉激石而分横<hi>即王述也王濛字仲祖太</hi>
<hi>原人晉金紫光禄大夫王述字懐祖太原人晉尚書令藍田侯</hi>若夫反古不忘吾推世<lb/>
康似無逸少如稟元常猶落太階之蓂莢掇祕府之芸<lb/>
<pb n="KR3h0061_WYG_009-23b"/>
芳<hi>丁潭字世康㑹稽人固孫彌子晉散騎常侍</hi>次道淳實寡於風彩自是雄<lb/>
姿翰墨具在如士大夫之京華遊處參貴胄而膚質未<lb/>
改<hi>何充字次道廬江人庾亮舅晉侍中司空</hi>行仁靡雜唯鍾是師恱端閑於<lb/>
髙軌能終始於清規雖帶偏薄亦能鄰幾若鳳雛始備<lb/>
於五采長松僅舉乎一枝<hi>劉訥字行仁瑯琊人晉散騎常侍</hi>真長則草<lb/>
含稚恭之爽塏正邇越石之羈束輕浮森峭穠媚藻縟<lb/>
落衆木於秋杪狎羣鷗於水曲<hi>劉琰字真長沛郡人晉丹陽尹</hi>國明勵<lb/>
躬鍾氏餘風壯利纖薄守雌知雄如道門之子仙路時<lb/>
<pb n="KR3h0061_WYG_009-24a"/>
通<hi>張澄字國明呉郡人嘉之子晉光禄大夫</hi>猗歟子成狥蹟過名正隸敦實<lb/>
藁草沉輕元常髙風雖疎復呈猶不考擊之鍾鼓含律<lb/>
吕之音聲<hi>劉璞字子成南陽人晉光禄勲即得道南岳魏夫人子夫人魏舒女父義晉河内修武令</hi>
君祖馳馭藝忝令譽窮正驗草而罕逮其能作偽亂真<lb/>
而未可爲據正企鍾而悠邈草師王而莫著與夫敬仁<lb/>
道羣<hi>王修江灌</hi>或㧞茅以連茹猶銳意鵬舉致身鷹翥<hi>張翼字君</hi>
<hi>祖下邳人晉東海太守時穆帝令翼寫王右軍手表帝自批後右軍殆不能别乆乃悟云小人幾欲亂真</hi>元<lb/>
子正草厚而不倫若遺翰墨猶𢃄真淳似山林之樂道<lb/>
<pb n="KR3h0061_WYG_009-24b"/>
非玉帛之能親<hi>桓温字元子譙國人彞子晉丞相大司馬南郡宣武公</hi>敬道耽翫<lb/>
銳思豪翰依憑右軍志在凌亂草狂逸而有度正疎澀<lb/>
而猶憚如浴鳥之畏人等驚波之汎岸<hi>桓𤣥字敬道温子歴晉義興太</hi>
<hi>守自署丞相僭號曰楚</hi>道羣閑慢氣格自充始習新制全移古風<lb/>
與伯輿之合極<hi>王廞</hi>若子敬之童蒙猶冨禮樂之世胄備<lb/>
神彩於厥躬<hi>江灌字道羣陳留人晉侍中中䕶軍</hi>長茂草勢既㨗而疎慕<lb/>
王不及獨斷所如猶鷙鳥擊搏而失中因蹭蹬於丘墟<lb/>
<hi>沈嘉字長茂呉郡人晉呉興太守</hi>元寳剛直兩王之次骨正力全軌範<lb/>
<pb n="KR3h0061_WYG_009-25a"/>
宏麗凌突子敬病於輕肆同變武而習文若訪龍而獲<lb/>
驥<hi>劉瓌之字元寳沛國人晉御史中丞義城伯</hi>季舒纖勁循古有體遇稀難<lb/>
評唯署一啓<hi>劉廞字季舒會稽人晉光禄大夫</hi>順陽筆精吾見𤣥平近<lb/>
瞻元常俯視國明<hi>張澄</hi>利且掩薄多能似生如班輸之運<lb/>
斧乏棟以經營<hi>范汪字𤣥平順陽人晉安北將軍</hi>武子正筆頗全古質<lb/>
去凡忘情任樸不失猶髙人之與釋子志繇道而秉律<lb/>
<hi>范寗字武子汪子晉中書侍郎</hi>長民則全效子敬便與性分宏逸生於<lb/>
天機衆妙總而獨運凌所師而小薄壯若已而不紊猶<lb/>
<pb n="KR3h0061_WYG_009-25b"/>
豁其流而氷開殷其響而雷奮<hi>諸葛長民瑯琊人晉輔國將軍宣城内史</hi>道<lb/>
和閑雅離古躡真慢正繇徳髙蹤絶塵若昂藏愽達之<lb/>
士謇諤朝廷之臣<hi>劉穆之字道和東莞人晉侍中司徒</hi>放之率爾草健筆<lb/>
力豈忘保持足見準則猶片錦呈巧細流不極<hi>温放之太原人</hi>
<hi>嶠子晋黄門侍郎</hi>楊真人之正行兼淳熟而相成方員自我結<lb/>
構遺名如舟楫之不繫混寵辱以若驚<hi>真人諱羲𢎞農人</hi>宋珽<lb/>
訛緊足光利用習古者或以爲輕日新者必因而重猶<lb/>
樸散而分形噐務成而立賦頌<hi>宋珽廣平人晉相府參軍</hi>宋武徳輿<lb/>
<pb n="KR3h0061_WYG_009-26a"/>
法含古初見答道和之啓未披有位之書觀其逸毫巨<lb/>
麗載兆虎變髙躅莫究其涯雄風於焉已扇猶金玉鑛<lb/>
璞包露貴賤<hi>劉裕字徳輿彭城人翹子晉太尉中書監封宋公後受禪稱宋武帝</hi>皇矣文<lb/>
帝大知正隸舉已達於縱橫攀王媚於緊細<hi>獻之</hi>向精專<lb/>
而習熟㡬可與之興替尚瞻擊水之鵬摶且並聞天之<lb/>
鶴唳<hi>文帝諱義隆武帝第三子</hi>孝武則武威戡難翰墨馳聲雖稟訓<lb/>
而已髙恨一簣而未成徒忌人之賢已冀及父之令名<lb/>
<hi>王僧䖍書用掘筆以自容</hi>與思話而雄強追彦琳而愧恥<hi>蕭思話孔琳之</hi>若<lb/>
<pb n="KR3h0061_WYG_009-26b"/>
夷狄之佳麗慕容顔於桃李<hi>孝武帝諱駿字休龍文帝第三子</hi>太宗徽<lb/>
音用壮之心遺棄鄙野不無髙深快埽時俗匠古鄰今<lb/>
冠柤棃之下果怯鸞鳳之珍禽<hi>明帝諱彧字休炳孝武帝弟</hi>南平休<lb/>
𤣥筆力自全幼齒結構老成天然比夫鳥在鷇龍潛泉<lb/>
符彩卓爾文詞粲然<hi>南平王鑠字休𤣥文帝第四子</hi>休茂尚沖已工法<lb/>
則長於用筆結字短於精神骨力性靈可觀運用未極<lb/>
猶鳬雛鵠子初備羽翼<hi>海陵王休茂文帝第十四子</hi>後見三謝兩張<lb/>
連輝並俊若夫小王風範骨秀靈運快利不拘威儀或<lb/>
<pb n="KR3h0061_WYG_009-27a"/>
擯猶飛湍激石電注雷迅<hi>謝靈運陳郡人宋侍中祕書監</hi>方明寛和隐<lb/>
媚且潤如幽閑女徳禮教士𦙍<hi>謝方明陳郡人惠連父宋會稽太守</hi>茂度<lb/>
逸翰景初清規或大言而峻薄<hi>景初對文帝云臣恨二王不得臣之體</hi>或<lb/>
寡譽而掘竒<hi>王僧䖍用掘筆以自容</hi>並心輕兩王蹟及宗師擬鶴<lb/>
鳴而子和殊鯉退而學詩<hi>張茂度呉郡人敞子宋㑹稽太守張永字景初茂度子宋</hi>
<hi>征西將軍</hi>敬元則親得法於子敬雖時移而間出手稽無方<lb/>
心敏奥術寜磅礴而不忘本分縱横而麤得師骨遇其<lb/>
合時髣髴唐突猶圗騏驥而莫展傃真仙而非實爾後<lb/>
<pb n="KR3h0061_WYG_009-27b"/>
王羊謬同衆靡餘風彦琳敬叔允執厥中孔則愈於緊<lb/>
速病於枯偏超舉之餘窺羊及肩猶蓬瀛心想濩武風<lb/>
傳競其豐利又覩薄氏纖員克成骨力猶稚精彩潤密<lb/>
乃誠莫貳駕友凌師抑亦其次雖鍮無金價而珉實玉<lb/>
類<hi>羊欣字敬元泰山人不疑子宋中散大夫與丘道護同授獻之筆法所言王羊謬同諺云買王得羊不失</hi>
<hi>所望言虚也孔琳之字彦琳㑹稽人宋太常卿薄紹之字敬叔丹陽人宋給事中與楊孔並師小王</hi>淮水<lb/>
茂族敬𢎞不墜故朝餘風翰墨兼至既約古而任逸亦<lb/>
遺能而獨駛猶剏埏植於昔人全朴略而成器<hi>王敬𢎞瑯琊人</hi>
<pb n="KR3h0061_WYG_009-28a"/>
<hi>導孫宋侍中左光禄大夫</hi>蔓衍枝派思𤣥不忘穩厚而無法度淳和<lb/>
而蓄鋒芒猶君子自適順時行藏<hi>王思𤣥瑯琊人宋南康太守</hi>顔氏<lb/>
儒門士遜墨妙大令典則中散風調薄首孔肩體格惟<lb/>
肖如驚弦履險避地膺峭<hi>顔竣字士遜瑯琊人延之子宋右將軍東揚州刺史言薄</hi>
<hi>首孔肩則獻之羊欣紹之琳之</hi>垣公䕶之神凝筆遲冨雅景乏士規猶<lb/>
門寒道髙衣薜言詩<hi>垣䕶之字彦宗洛陽人宋寜朔將軍</hi>翩翩正祖恭己<lb/>
法則師資小王深入閫域安知逸氣未詳筆力猶驥異<lb/>
真龍紫非正色<hi>駱簡字正祖丹陽人宋鉅野令</hi>思話緜密緩歩娉婷任<lb/>
<pb n="KR3h0061_WYG_009-28b"/>
性工𨽻師羊過青似鳬鷗鴈鶩游戲沙汀<hi>蕭思話蘭陵人宋征西將</hi>
<hi>軍丹陽尹</hi>二王變古法有所屬兢兢秀之斂翰謹束如仙童<lb/>
樂靜不見可欲<hi>龎秀之宋江州刺史</hi>仲逺循常繇衷邇俗企彦琳<lb/>
之牆仞遵茂度之軌躅<hi>張茂度</hi>豈聞一而得三同出呉而<lb/>
入蜀<hi>巢尚之字仲逺魯國人宋寜朔將軍</hi>世期旁通崛強斷利叅方回之<lb/>
章法<hi>郗愔</hi>得敬元之草意<hi>羊欣</hi>匪庖丁之解牛同君子之不<lb/>
器<hi>裴松之字世期河東人宋散騎常侍大中大夫</hi>長玉靡慢神閑態穠護小王<lb/>
之偉質錯明帝之髙蹤猶執徳而風塵不雜發言而禮<lb/>
<pb n="KR3h0061_WYG_009-29a"/>
義攸從<hi>徐爰字長玉瑯琊人本名瑗避傅亮諱除玉宋大中大夫</hi>江侯僧安揵利而<lb/>
乾貎兼輕媚體出多端猶間庭之卉木小苑之峰巒<hi>江僧</hi>
<hi>安陳留人宋太子中庶子</hi>道力草雄員轉不窮壯自躬之體格疲逸<lb/>
少之遺風猶立言而逍遥出世驗迹乃夙夜在公<hi>賀道力㑹</hi>
<hi>稽人宋呉興令</hi>齊髙則文武英威時來運歸挺生紹伯墨妙翰<lb/>
飛觀乎吐納僧䖍擠排子敬昂藏鬱㧞勝草負正猶力<lb/>
稽牛刀水展龍性<hi>蕭道成字紹伯蘭陵人永之子宋右僕射太尉封十郡為王及受禪即位</hi>
<hi>稱齊髙帝</hi>世祖宣逺象賢豈敢仰英規而無功超筆力而有<lb/>
<pb n="KR3h0061_WYG_009-29b"/>
膽莫顧陳式率由胷襟能騁逸氣未忘童心若横波束<lb/>
薪泛濫淺深<hi>武帝諱賾字宣逺髙帝長子</hi>子良則能知未善心逺蹟<lb/>
邇家風若遺古則翻鄙雖有力而無體將從真而自美<lb/>
猶土階茅茨儉徳之始<hi>竟陵王諱子良武帝子</hi>彦囬無節筆翰亦<lb/>
爾快利不拘足用而已如垂枝楓桞抑葉把梓<hi>禇淵字彦</hi>
<hi>囬河南人宋末與髙帝同掌樞密後齊䑓建以佐命功受司徒中書監</hi>蔚先忠良自我名<lb/>
揚老成不虧和雅允臧若窮隱肥遁志傲侯王<hi>禇賁字蔚先淵</hi>
<hi>之子齊祕書監以父憂免職便不仕時人以為恥父失節於宋室遂爾屏居</hi>非禮不言從容<lb/>
<pb n="KR3h0061_WYG_009-30a"/>
始昌如碩徳君子道義難量而盛徳有素筆精源長<hi>徐孝</hi>
<hi>嗣字始昌東海人齊大尉尚書令</hi>簡穆父子載茂餘芳僧䖍則密緻豐<lb/>
冨得能失剛鼓怒駿爽阻員任強然而神髙氣全耿介<lb/>
鋒芒發巻伸紙滿目輝光才行兼而雙絶名實副而特<lb/>
彰如運籌決勝威震殊方伯寳次道並資義訓兄則雜<lb/>
<hi>太祖髙帝</hi>而外兼稟家君於己分弟則纖薄無滯過庭益俊<lb/>
並能寛閒墨妙逸速豪奮比達士與君子人不知而不<lb/>
愠仲寳同夫季舒署名莫窺牆仞<hi>王僧䖍瑯琊人曇首子齊尚書令簡穆公</hi>
<pb n="KR3h0061_WYG_009-30b"/>
<hi>王慈字伯寳王志字次道並僧䖍子慈齊侍中冠軍弟志齊侍中吏部尚書王儉字仲寳僧綽子齊尚書令</hi>
茂謙則壯而不密騁志恒俗輕師謨任縱欲如勇夫格<lb/>
獸徑越林麓<hi>劉撝字茂謙彭城人齊太子洗馬御史中丞</hi>寳光諧之同調合<lb/>
韻差池去就羽翮齊振依蕭附王<hi>道成僧䖍</hi>俱曰慕藺論骨<lb/>
氣而何壯驗精神而顧峻猶岸柳之先春得地連於河<lb/>
潤<hi>顧寳光呉郡人齊司徒左西掾胡諧之南昌人齊度支尚書</hi>希秀之蹟敬叔之倫<lb/>
<hi>薄紹之</hi>正則謹促有度草則拘檢靡伸如儉徳君子清朝<lb/>
士人<hi>徐希秀瑯琊人齊驍騎將軍</hi>思光逸才揮翰無滯超寳光之力<lb/>
<pb n="KR3h0061_WYG_009-31a"/>
從僧䖍之制越恒規而渉往出衆格而靡繼如塞路蓬<lb/>
轉摩霄鳶唳<hi>張融字思光呉郡人齊司徒左長史</hi>梁則髙祖叔逹恢𢎞厥<lb/>
躬泯規矩合童蒙文勝質而辭寡明察衆而理窮猶巧<lb/>
匠琢玉心惬雕蟲<hi>蕭衍字叔達蘭陵人順之子齊左僕射征東將軍封梁王及受禪即位稱</hi>
<hi>梁武帝</hi>簡文慕鍾不瑕有害慠景喬而含古<hi>蕭子雲</hi>肩邵陵<lb/>
而去㤗<hi>簡文帝諱綱字世纉武帝第三子</hi>世調則氣吞元常若置度内<lb/>
方之惠達<hi>蕭特</hi>㫖趣猶昧擅時譽而徒髙考遺蹤而罕逮<lb/>
<hi>邵陵王綸字世調武帝第六子</hi>孝元不拘快利睢盱習寛舒於一體加<lb/>
<pb n="KR3h0061_WYG_009-31b"/>
緊薄而小殊惟數君之翰墨稱天倫之友于皆可比蘭<lb/>
菊殊芳鴻鴈異軀<hi>孝元帝諱繹字世誠武帝第七子</hi>仲正則寛而壯賖<lb/>
而密婆娑蹣跚綽約文質稟庭訓而微過任天然而自<lb/>
逸若衆山之連峰探仙洞而不一<hi>蕭確字仲正綸子梁廣州刺史永安侯</hi>
景喬則潤色鍾門性情勵己豐媚輕巧纖慢旖旎詩雖<lb/>
易其國風賜豈賢於夫子猶鸞窺鏡而鼓翼虎不咥而<lb/>
履尾<hi>蕭子雲字景喬蘭陵人梁侍中國子祭酒</hi>名劣筆健乃逄王克通流未<lb/>
精疎快不忒猶腐儒宿士運用自得<hi>王克瑯琊人梁尚書僕射</hi>陸杲<lb/>
<pb n="KR3h0061_WYG_009-32a"/>
迅熟騁㨗遺能任縱便無風稜如郊坰羽獵䎀狘奔騰<lb/>
<hi>陸杲呉郡人梁光禄大夫揚州大中大夫</hi>體雜閑利覩夫彦昇構牽掣而無<lb/>
法任胷懐而足憑猶注懸泉咽凝氷<hi>任昉字彦昇樂安人梁吏部侍郎掌</hi>
<hi>著作</hi>茂逺健銳足以自給彦和連環迅不可及如過雨之<lb/>
奔簷霤飛燎之赫原隰<hi>傅昭字茂逺北地人梁祕書監金紫光禄大夫貞子也朱异字</hi>
<hi>彦和呉郡人中領軍右僕射</hi>文海緊快勢逸氣髙未忘俗格銳意操<lb/>
刀猶樂成名於朝市嗤遁迹於蓬蒿<hi>王籍字文海瑯琊人僧䖍子梁左塘</hi>
<hi>令</hi>季和慢速風規所屬員轉頗通骨氣未足<hi>殷鈞字季和陳郡人</hi>
<pb n="KR3h0061_WYG_009-32b"/>
<hi>梁國子祭酒</hi>文機纖潤穩正利草輭媚横流姿容美好若其<lb/>
抑阮襃殷庶㡬同塵似泉激溜於懸磴木垂條於晚春<lb/>
<hi>阮研字文機陳留人梁交州刺史</hi>惟子深與惠達總景喬之幼志俱親<lb/>
拂豪同陪結字深正穩而寡力達草寛而豐意或比父<lb/>
而疎省或過師而巧媚誰與别其羅紈且欲同乎篋笥<lb/>
<hi>王裦字子深瑯琊人規子梁尚書僕射蕭特字惠達子雲子梁海鹽令</hi>肩吾通塞并乏天<lb/>
性工歸文華拙見草正徒聞師阮<hi>阮研</hi>何至遼敻使鉊刀<lb/>
之均鋒稱並利而則佞<hi>庾肩吾字子慎新野人梁度支尚書</hi>通明髙爽緊<lb/>
<pb n="KR3h0061_WYG_009-33a"/>
密自然擺闔宋文峻削阮研載窺逸軌不譲真仙猶龍<lb/>
髯鶴頸奮舉雲天<hi>陶𢎞景字通明丹陽人隠居山林武帝追諡貞白先生</hi>彦淵氣<lb/>
懦任力或滯猶翮短風髙昇沉靡制<hi>江蒨字彦淵濟陽人梁吏部侍郎</hi>
𢎞譲迅快放誕可觀利疾速著筆墨輕乾若星居僻陋<lb/>
蔓木樛盤<hi>周𢎞讓汝南人𢎞正弟</hi>蠢蠢懐約任己作制若孤陋儒<lb/>
生辛勤一藝<hi>范懐約呉郡人梁東宫侍書</hi>爰及陳氏霸先剏業盤桓<lb/>
有威牢落無法王師憑怒挫衂攻劫嗟文煬而不知徒<lb/>
染豪而敗法<hi>陳霸先潁川人文讃子歴梁司空丞相封爲陳公後受禪即位稱陳武帝文帝諱蒨</hi>
<pb n="KR3h0061_WYG_009-33b"/>
<hi>字子華武帝子煬帝諱叔寶字元秀宣帝子</hi>沈氏后徳名標嫠華允光親署<lb/>
獨美可嘉如晩晴游雲傍日殘霞<hi>煬帝后沈氏呉興人君理之女嫠華后字</hi>
叔齊鬱然名押而已伯仁軟慢尺牘近鄙欽榮之之勁<lb/>
舉雖師心而入流髙疎壯浪復覩伯謀並如策馬馳逐<lb/>
葦航泛浮<hi>新蔡王叔齊字子肅煬帝弟官至侍中國子祭酒廬陵王伯仁字壽之煬帝子官至光禄</hi>
<hi>大夫中武將軍永陽王伯智字榮之廬陵王弟官至左翊將軍桂陽王伯謀字深之永陽王弟官至丹陽尹</hi>
智永智果禪林筆精天機淺而恐泥志業髙而克成或<lb/>
拘凝重蕭索家聲或利凡通周章擅名猶能作緇門之<lb/>
<pb n="KR3h0061_WYG_009-34a"/>
領䄂爲當代之準繩並如君子勵躬於有道髙人保志<lb/>
而居貞<hi>㑹稽永興寺僧智永俗姓王氏右軍孫僧智果㑹稽人</hi>坡陁緫持獨歩方<lb/>
外甘率性而衆異非接武於興㑹若時違隱淪卒不冠<lb/>
𢃄<hi>江總字總持濟陽人陳尚書令</hi>孝穆鄙重剛毅任拙猶偏禆武夫膽<lb/>
勇志怯<hi>徐陵字孝穆東海人陳左僕射</hi>仲倫則快速無度馳突不疎尺<lb/>
題已終筆勢仍餘似逸籠檻之衆鳥恣飛鳴之所如<hi>沈君</hi>
<hi>理字仲倫呉興人陳尚書吏部郎中駙馬都尉</hi>徳章率爾流浪急速骨氣乍髙<lb/>
風神入俗符縱志而失道等潰河與顛木<hi>袁憲字徳章陳郡人陳右</hi>
<pb n="KR3h0061_WYG_009-34b"/>
<hi>僕射</hi>快哉伯武心空手敏古風若遺令範惟允如平郊逸<lb/>
驥晩景飛隼<hi>毛喜字伯武滎陽人陳吏部尚書</hi>翩翩濟陽茂世希祥任<lb/>
樸無聞適俗不忘父輕而迅子凜而強<hi>蔡景歴字茂世濟陽人陳度支</hi>
<hi>尚書子徵字希祥陳中書令</hi>接武隨波雷同野王異磽肥之挺質俱<lb/>
竹柏之凌霜<hi>顧野王字希馮陳黄門侍郎領大著作</hi>知道則寛疎弛慢無<lb/>
可取則削凡常病窒塞猶岸陸縱獺艱辛騁力<hi>伏知道昌平人</hi>
<hi>陳鎮北長史</hi>含茂悠悠荐臻同徳迫時季而陵替俱道喪於<lb/>
翰墨徒麋鹿爲後先非勝負可差忒<hi>謝嘏字含茂陳郡人陳中書令</hi>賀<lb/>
<pb n="KR3h0061_WYG_009-35a"/>
氏曰朗雖非動人不事筆力猶阻學貧若官游旅泊衣<lb/>
化風塵<hi>賀朗㑹稽人陳祕書監</hi>蕭條北齊浩汗仲寳劣充凡正備<lb/>
法緊草遐師右軍歘爾繇道究千變而得一乘薄俗而<lb/>
居老如海岳髙深靑分孤島<hi>劉珉字仲寳彭城人彦英子北齊三公郎中</hi>文<lb/>
深孝逸獨慕前蹤至師子敬如欲登龍有宋齊之面貎<lb/>
無孔薄之心胸<hi>趙文深天水人後周爲書學博士書迹爲時所重趙孝逸湯陰人隋四門助敎</hi>
<hi>深師右軍逸効大令甚有功業當平梁之後王襃入國舉朝貴胄皆師於褎惟此二人獨負二王之法俱入隋</hi>
<hi>臨二王之迹人間往往爲貨耳</hi>隋則𤣥平嗣方訛俗名揚彦謙草力浮<lb/>
<pb n="KR3h0061_WYG_009-35b"/>
緊循常糟粕右軍之化依稀夫子之牆皆如益星榆之<lb/>
衆象無月桂之孤光<hi>劉𤣥平珉之子髙道隋贈貞範先生房彦謙清和人司隸刺史</hi>昌<lb/>
衡跌宕率爾而作雖蔑法而或乖乃由衷而不怍似野<lb/>
笋成竹長風隕籜<hi>盧昌衡字子均范陽人隋侍中贈司空父道䖍子均隋禮部侍郎太子左</hi>
<hi>庶子</hi>我巨唐之膺休一六合而闡幽武功定文徳脩髙祖<lb/>
運龍爪陳睿謀自我雄其神貌冠梁代之徽猷<hi>神堯皇帝隴西</hi>
<hi>李氏諱淵仕隋官至殿内少監右驍衛將軍大丞相封唐王及受禪即位革隋爲唐又王右軍書柱作爪形時</hi>
<hi>觀者號爲龍爪書髙祖師王襃得其妙故有梁朝風格焉</hi>太宗則備集王書聖鑒旁<lb/>
<pb n="KR3h0061_WYG_009-36a"/>
啓雖躡閭井未登階陛質詎勝文貌能全體兼風骨總<lb/>
法禮<hi>文武皇帝諱世民神堯子當貞觀年中鳩集二王真蹟徴求天下并充御府</hi>武后君臨<lb/>
藻翰時欽順天經而永保先業從人欲而不顧兼金<hi>則天</hi>
<hi>皇后沛國武氏士彠女臨朝稱尊號曰大周金輪皇帝時鳳閣侍郎石泉王公方慶即晉丞相𨗳之十世孫有</hi>
<hi>累代祖父書蹟寳傳於家凡二十八人緝成一十一卷后墨制問方慶方慶因而獻焉后不欲奪志遂盡摸寫</hi>
<hi>留内其本加寳飾錦繪歸還王氏人到於今稱之右史崔融撰王氏寳章集敘文具記其事</hi>睿宗垂<lb/>
文規模尚古飛五雲而在天運三光以窺户<hi>睿宗皇帝天皇第四</hi>
<hi>子性淳和好書史尚古質書法正體不樂浮華</hi>開元應乾神武聰明風骨巨麗<lb/>
<pb n="KR3h0061_WYG_009-36b"/>
碑版崢嶸思如泉而吐鳳筆爲海而吞鯨諸子多藝天<lb/>
寳之際迹且師於翰林嗟源淺而波細<hi>開元天寳皇帝仁孝慈和兼負</hi>
<hi>英斷好圗書少工八分書及章草殊異英特開元中八分書北京義堂西岳華山東岳封禪碑雖有當時院中</hi>
<hi>學士共相摸勒然其風格大體皆出自聖心</hi>漢王童年自得書意夙承羲獻<lb/>
守法不二<hi>漢王元昌文皇帝弟</hi>惠文靡倦博好敦勸恨夫有始無<lb/>
終灰燼成空茍懼存而投閣徒榮没而昇宫尚可謂梁<lb/>
園筆壯樂府文雄累聖重光之盛業六書一藝之精工<lb/>
非所以抑至人之徇已服勇士以雕蟲責繁聲於韶頀<lb/>
<pb n="KR3h0061_WYG_009-37a"/>
徵艶色於蒼穹者也<hi>岐王元範追冊惠文太子開元皇帝弟時天府圗書爲張昌宗竊换</hi>
<hi>張氏誅後歸薛稷稷没爲王所得初不聞奏後慮焉乃盡焚之言樂府文雄者王多能好事有文詞時爲歌者</hi>
<hi>所唱</hi>爰有懐琳厥迹疎壯假他人之姓字作自己之形狀<lb/>
髙風甚少俗態尤多吠聲之輩或浸餘波<hi>李懐琳洛陽人國初時好</hi>
<hi>爲僞迹其大急就稱王書及七賢書假云薛道衡作叙及竹林敘事并衛夫人咄咄逼人嵇康絶交書並懐琳</hi>
<hi>之僞迹也有姓謝名道士者能爲繭紙嘗書大急就兩本各十紙言詞鄙下䟦尾分明徐唐沈范蹤迹烜赫勞</hi>
<hi>茹裝背持以質錢貞觀中勅頻搜尋彼之錢主封以詣闕太宗殊喜賜縑二百疋懐琳乃上别本因得待詔文</hi>
<hi>林舘故在内之本有貞觀印焉頃年在右相林甫家後本在張懐瓘處尋轉易與李起居</hi>若乃出自<lb/>
<pb n="KR3h0061_WYG_009-37b"/>
三公一家面首歐陽在焉不顧偏醜䫜翹縮爽了臬黝<lb/>
糺如地隔華戎屋殊户牖學有大小夏侯書有大小歐<lb/>
陽父掌邦禮子居廟堂隨運變化爲龍爲光<hi>歐陽詢長沙人紇之</hi>
<hi>子幼孤陳中書令江總收養書出於北齊三公郎中劉珉官至率更令太常少卿子通亦能繼美拜納言封渤</hi>
<hi>海公</hi>永興超出下筆如神不落疎慢無慙世珍然則壯文<lb/>
㡬而老成與貞白而徳鄰如層臺緩歩髙謝風塵纂煥<lb/>
嗣聖體多拘檢如得珷玞亂其琬琰<hi>虞世南㑹稽人茘之子迹居四公之</hi>
<hi>上官至祕書監贈禮部尚書封永興公子纂孫煥皆能繼世煥授武官在仗宿衛初隋有猛將來䕶兒子恒濟</hi>
<pb n="KR3h0061_WYG_009-38a"/>
<hi>皆負才學入唐繼登三世故陸元方所云來䕶兒兒把筆虞世南男帯刀言物極則反一至於此也</hi>河南<lb/>
專精克儉克勤伏膺告誓銳思猗文恐無成如畫虎將<lb/>
有類於效顰雖價重衣冠名髙内外澆漓後學而得無<lb/>
罪乎<hi>褚遂良河南人兼愛子尚書左僕射拜河南公兼愛名亮東都人</hi>柬之効虞疎薄<lb/>
不逮少保師褚菁華却倍超石鼠之効能愧隋珠之掩<lb/>
纇<hi>陸柬之呉郡人宣公子虞氏之出官著作郎薛稷河東人官太子少保</hi>房文昭則雅而<lb/>
能和穩而不訛精神正氣胷臆餘波若蘋萍異品共泛<lb/>
中河<hi>房喬字𤣥齡清和人彦謙子官至司空贈太尉文昭公</hi>殷公王公齊名兼署<lb/>
<pb n="KR3h0061_WYG_009-38b"/>
大乃有則小非無據騏驎將騰鸞鳳欲翥題二牓而迹<lb/>
在歎百川而身去<hi>殷仲容陳郡人不害之孫令名之子奕世工書尤善書額官至禮部郎中</hi>
<hi>書汴州安業寺額京師裒義開業資聖寺東京太僕寺靈州神馬觀額皆精妙曠古王知敬太原人門傳孝義</hi>
<hi>工正行善署書與殷殊塗而同歸兼草書弟知慎工圗畫官至祕書少監當時雙絶與仲容齊肩天后詔一人</hi>
<hi>署一寺額仲容題資聖知敬題清禪俱爲獨絶洛川長史徳政二賈碑在修行寺東南角即知敬之迹極峻利</hi>
<hi>豐秀清禪資聖二寺至今識者駐馬往觀濟度寺即父令名手蹤皆爲後代程式</hi>王祕監則首<lb/>
末全貞尊道重徳或終紙而結字或重模而足<hi>道句反</hi>墨<lb/>
濩落風規雄壯氣力播清譽而祖述屢見賞於有識如<lb/>
<pb n="KR3h0061_WYG_009-39a"/>
曲圃鴻飛芳園桂植<hi>王紹宗瑯琊人修禮子官至祕書少監</hi>䖍禮凡草閭<lb/>
閻之風千紙一類一字萬同如見疑於氷冷甘没齒於<lb/>
夏蟲<hi>孫過庭字䖍禮冨陽人右衛胄曹參軍</hi>張長史則酒酣不覊逸軌神<lb/>
澄囬眸而壁無全粉揮筆而氣有餘興若遺能於學知<lb/>
遂獨荷其顛稱<hi>張旭呉郡人左率府長史俗號張顛</hi>雖宜官售酒子敬埽<lb/>
帚遐想邇觀莫能假手拘素屏及黄卷則多勝而寡負<lb/>
猶莊周之寓言於從政乎何有<hi>後漢師宜官工書嗜酒每遇酒肆輒書於壁顧</hi>
<hi>觀酒因大售計價償足而滅之王子敬以帚泥書壁觀者如市已上皆言旭之可比也</hi>湖山降祉<lb/>
<pb n="KR3h0061_WYG_009-39b"/>
狂客風流落筆精絶芳詞寡儔如春林之絢采實一望<lb/>
而寫憂雍容省闥髙逸豁達解朝服而歸鄉歛霓裳而<lb/>
辭闕<hi>賀知章字季真㑹稽永興人太子洗馬徳仁之孫少以文詞知名歴官祕書監自號四明狂客</hi>廣<lb/>
平之子令範之首婭姹鍾門逶迤王後成都先覺翰墨<lb/>
泉藪子敬元常得門窺牖侍中簡穆異代同友於孔門<lb/>
而升堂惜顔子之不壽<hi>徐嶠之東海人廣平太守子浩中書舍人國子祭酒李造隴西</hi>
<hi>人成都公言侍中簡穆即子雲僧䖍</hi>韓常侍則八分中興伯喈如在光和<lb/>
之美古今迭代昭刻石而成名類神都之冠蓋<hi>韓擇木昌黎人</hi>
<pb n="KR3h0061_WYG_009-40a"/>
<hi>工部尚書歴右散騎常侍</hi>赫赫許昌翰苑文房徵前賢而少對當聖<lb/>
代而難方<hi>田琦雁門人徳平之孫工八分小篆署書圗畫寫洪厓子張氲雲棲并雪木行於世官歴</hi>
<hi>陜令豫蘄許等州刺史兼裝背有孫栖梧尤妙其事常冩武徳功臣拜兵部尚書</hi>衛包蔡隣功<lb/>
夫亦到出於人意乃近天造<hi>衛包京兆人工八分小篆通字學兼象緯之術官至</hi>
<hi>尚書郎蔡冇隣濟陽人善八分本拙弱至天寳之間遂至精妙相衞中多其迹</hi>滎陽昆弟内外<lb/>
光華揮豪美麗自是一家幼弟曰逾丹青大誇信斲玉<lb/>
而剖石即揀金而披砂<hi>鄭遷及弟邁逾並工八分崔氏出中書令湜之甥遷官至浚儀</hi>
<hi>尉季弟逾則善畫山水天寳中知名梁宋</hi>温良之徳書畫兼美誠依仁以游<lb/>
<pb n="KR3h0061_WYG_009-40b"/>
藝同上善之若水<hi>皇室李權工八分弟樞工小篆姪平鈞亦善小篆兼妙山水並冠絶一時</hi>
<hi>淮安王神通曽孫權官歴金州刺史樞侍御史平鈞冨詞學江陵掾</hi>詩入國風筆超神迹<lb/>
李將軍世稱髙絶淵微已過薛少保時許美潤英粹合<lb/>
極<hi>右丞王維字摩詰瑯琊人詩通大雅之作山水之妙勝於李思訓弟太原少尹縉文筆泉藪善草隸書功</hi>
<hi>超薛稷二公名望首冠一時時議云論詩則曰王維崔顥論筆則曰王縉李邕祖詠張説不得與焉幼弟紞有</hi>
<hi>兩兄之風閨門之内友愛之極</hi>史侍御惟則心優世業階乎籀篆古今<lb/>
折衷大小應變仰髙臺而矚逺俯川陸而必見<hi>史惟則廣陵人</hi>
<hi>殿中侍御史即諫議大夫白之子白善飛白</hi>通家世業趙郡李君嶧山並騖<lb/>
<pb n="KR3h0061_WYG_009-41a"/>
宣父同羣洞於字學古今通文家傳孝義氣感風雲<hi>李陽</hi>
<hi>冰趙郡人父雍門湖城令冰兄弟五人皆附詞學工於小篆初師李斯嶧山碑後見仲尼呉季札墓誌便變化</hi>
<hi>開闔如虎如龍勁利豪爽風行雨集文字之本悉在心胸識者謂之倉頡後身弟澥子騰冰子均並詞塲髙第</hi>
<hi>幼子曰廣勤學孝義以通家之故皆同子弟也</hi>延安君則快速不滯若懸流得<lb/>
勢三原君則婉媚巧密似垂楊應律<hi>吾舅諱繪彭城人也延安都督姨兄</hi>
<hi>明若山西平原人京兆三原縣尉大理評事</hi>宋儋李璆擅美中州李師王而<lb/>
意淺宋祖鍾而體流<hi>宋儋字蔵諸廣平人髙尚不仕户部侍郎宇文融薦授祕書省校書</hi>
<hi>郎作鍾體而側戾放縱跡不副名開元末舉塲中後輩多師之李璆隴西人御史大夫傑之兄子性疎達輕財</hi>
<pb n="KR3h0061_WYG_009-41b"/>
<hi>重諾筆路緊媚亦有聲於代爲狄宇清李漸所師</hi>員外蕭公名成於薛安西變<lb/>
體光潤愉恱<hi>蕭公名誠蘭陵人梁之後起家奉禮郎開元初時尚褚薛公爲之最拜右司員外郎</hi>
<hi>善造班石文紙用西山野麻及虢州土榖五色光滑殊勝子彭</hi>張氏四龍名揚海内中<lb/>
有季弟功夫少對右軍風規下筆斯在<hi>張從申長史文場擢第弟從師</hi>
<hi>監察御史從儀灼然有才從申志業精絶工正行書握管用筆其於結字緊密近古所無恨歴覽不多聞見遂</hi>
<hi>寡右軍之外一歩不窺意多搨書闕其真跡故也</hi>吕公歐鍾相雜自是一調雖<lb/>
則筋骨乾枯終是精神嶮峭其於小楷尤更巧妙<hi>吕向東平</hi>
<hi>人開元初上美人賦忤上時張説作相諫曰夫鬻拳脅君愛君也陛下縱不能用容可殺之乎使陛下後代有</hi>
<pb n="KR3h0061_WYG_009-42a"/>
<hi>愎諫之名而向得敢諫之直與小子爲便耳不如釋之於是承恩特拜補闕賜綵百段銀章朱紱翰林待詔頻</hi>
<hi>上賦頌並皆諷諫兼皇太子文章及書官至給事中中書舍人刑部侍郎文詞學業當代莫比有子曰廣聰利</hi>
<hi>俊秀有吏才拜監察御史</hi>吾兄則書包雜體首冠衆賢手倦目瞥瞬<lb/>
息彌年比夫得道家之深㫖習閬風而欲仙<hi>家兄蒙字子全司議</hi>
<hi>郎安南都䕶</hi>馬家劉氏臨効逼斥安西蘭亭貌奪真蹟如宓<lb/>
妃遺形於巧素再見如在之古昔<hi>翰林書人劉秦妹歸馬氏</hi>押署則<lb/>
縱僧權似長松挂劒結體則斂滿騫如磐石卧虎<hi>徐僧權中</hi>
<hi>山人滿騫冨陽人</hi>繁多乃懐充懐珍稀少乃延祖𦙍祖<hi>唐懐充晉昌人</hi>
<pb n="KR3h0061_WYG_009-42b"/>
<hi>姚懐珍武康人陳延祖長安人范𦙍祖順陽人</hi>熾文時有何妥近覩雖正姓名<lb/>
美其傲古恨連書於至寳無尺牘之行伍<hi>沈熾文武康人何妥外國</hi>
<hi>人翊子梁中書侍郎名作當時書證</hi>　印驗則玉斲胡書<hi>三藐太平公主母䭾武氏家玉</hi>
<hi>印有四胡書今多墨塗存者蓋寡梵云三藐母䭾四字也</hi>金鐫篆字少能全一多不<lb/>
越四國署年名家標望地獨行龜益龜益<hi>即魏王恭家印</hi>並設<lb/>
竇衆<hi>竇范陽功曹臮竇臮書印</hi>貞觀開元文止於二<hi>貞/觀</hi>開元<hi>太宗𤣥宗所用</hi>
<hi>印</hi>陶安東海徐李所祕陶安東海<hi>徐祭酒喬之印李起居造印</hi>萬言<lb/>
方寸<hi>萬言未方寸詳</hi>翰囿所類軌飛<hi>出出延王友竇出出永書印</hi>張氏永保<lb/>
<pb n="KR3h0061_WYG_009-43a"/>
<hi>張氏張懐永保瓌印</hi>任氏言事<hi>任氏未/言事詳</hi>古小雌文東朝周顗<hi>周東顗晉</hi>
<hi>僕射周顗印</hi>審定竇蒙<hi>竇䝉議郎竇/審定蒙書印</hi>亭侯襲貴<hi>安國未寧侯詳</hi>猗歟<lb/>
劉鄭<hi>猗歟未劉鄭詳</hi>門承貂珥義仰彭城<hi>彭城侯金部郎中書畫印劉繹書印</hi>鄴<lb/>
周印異<hi>鄴侯圖周相國鄴侯李泌印書刻章昉宣州長史周昉印</hi>或有慙於稽古諒<lb/>
無乏於雅致　宋虞龢表聞於明皇帝齊簡穆書答於<lb/>
竟陵王表稱委盡書乃備詳<hi>宋中書侍郎虞龢上明皇帝表論古今妙迹正行草</hi>
<hi>楷紙色標軸真僞巻數無不畢備表本行於世真蹟故起居舍人李造得之齊司空簡穆公瑯琊王僧䖍荅竟</hi>
<hi>陵王子良書敘古善書人評議無不至當本行於世其真蹟今御史大夫黎翰得之</hi>藻鑒則梁髙<lb/>
<pb n="KR3h0061_WYG_009-43b"/>
祖巧而未博<hi>武帝時撰書評</hi>邵陵王博而未至<hi>蕭綸亦撰書評</hi>庾中庶<lb/>
失品格拘以文華<hi>梁庾肩吾撰書品論</hi>傅五兵比亡年廣於職位<lb/>
<hi>梁傅昭撰書法目錄</hi>名録編於司馬<hi>隋蜀王府司馬姚最撰名書録</hi>善狀集於散<lb/>
騎<hi>左散騎常侍姚思亷集善書人名狀</hi>李亞相著藻飾之繁<hi>右御史大夫李嗣真撰書</hi>
<hi>品</hi>張兵曹擅習翫之利<hi>率府兵曹鄂州長史張懐瓘撰十體書斷上中下</hi>考數<lb/>
公之著稱多博約而竝記余不敏於登髙豈虚言而求<lb/>
備敢直筆於親覩非偏譽於所嗜也　我小司空韋公<lb/>
曰述職該藝府才同史筆茂族挺生聖朝間出若乃闡<lb/>
<pb n="KR3h0061_WYG_009-44a"/>
異聞之㫖接片善之勤則必忘疲吐握不間風塵所談<lb/>
而改觀成市所寳而増價爲珍小擅聲於自我大推美<lb/>
於其人彼凡百而馳名既往遇此公而其徳惟新可謂<lb/>
千載一時孤標絶倫矣<hi>韋述京兆人尚書工部侍郎</hi>及乎驗徳力之<lb/>
工拙知古今之優劣余稽古而翫能因假手而有説匪<lb/>
徒姓名記録面目超越相質披文虚空嵗月者矣是用<lb/>
相如慕藺撫新蹟而忘懐豈甘賜也望回抱遐心而結<lb/>
舌終冀乘時出處備展名節其或萃傅巖<hi>鍾紹京南康人中書令光</hi>
<pb n="KR3h0061_WYG_009-44b"/>
<hi>禄大夫聚寳捐金川流海納</hi>而㑹潁川<hi>家伯諱瓉邠王司馬耽玩達㫖固求不匱</hi>歸右史<lb/>
<hi>李造拂鏡旁通傾心善價</hi>而入補闕<hi>席㢲安定人右補闕/心專務得家業或遺</hi>祭酒<hi>徐浩法則</hi>
<hi>道存徴求非利</hi>翰林之尋繹<hi>張懐瓘兄弟懐瓌盛王府司馬並翰林待詔俱好無厭亦能臆斷</hi>
烏臺<hi>潘履慎滎陽人監察御史克遵能事採玩芳猷</hi>粉署之敦閲<hi>蔡希寂濟陽人金部郎中</hi>
<hi>玩學潤身假借盈篋</hi>欣給事之道𢎞<hi>族兄紹給事中志𢎞雅道不倦虚求</hi>仰議郎之<lb/>
區别<hi>家兄銳思窮源增輝改觀</hi>韓生委輸<hi>韓滉潁川人給事中委質慮逺推誠道博</hi>滕子<lb/>
擁決<hi>滕昇歙州婺源縣令取捨若流通利泉藪</hi>張氏旁求<hi>懐瓘海陵人爲鄂州司馬利無推斥</hi>
<hi>道在專精</hi>陸家胥恱<hi>陸曜呉郡人卷輯/前芳事窮先志</hi>釋朏超彼岸<hi>東京福先寺僧</hi>
<pb n="KR3h0061_WYG_009-45a"/>
<hi>良朏新羅人俗姓林氏遇捐衣鉢逸冠儕流</hi>梅仙行無轍<hi>髙志宜渤海人同官尉氣合古風力</hi>
<hi>知能事</hi>温播金聲<hi>温晁太原人國子簿/悉心景慕徒衆博求</hi>崔含冰潔<hi>崔曼倩清和人</hi>
<hi>鄠縣尉浩汗經營見如不及</hi>若驚陳趙<hi>陳閎潁川人陳王府長史趙徴明天水人或志敦習學或</hi>
<hi>自恱古能皆翫之無斁也</hi>賈勇徐薛<hi>徐守行東海人監蔡御史薛邕河東人郎中或推古招致或究</hi>
<hi>能跧㧞並求之不已也</hi>關郭䨇奮飛<hi>關僞隴西人郭暉太原人或規規耽好或楚楚傳寫</hi>潘<lb/>
袁兩傾竭<hi>潘淑㑹稽人袁明陳郡人或披尋洽道或耽籍樂貧</hi>簪纓布素申道間<lb/>
設既輻輳而川流並觀光於後哲速珠玉之無脛可得<lb/>
略而言曰長安則穆聿<hi>聿咸陽隴右人少以販書爲業後至徳中因告訐徵捜古迹并</hi>
<pb n="KR3h0061_WYG_009-45b"/>
<hi>強括石泉公家則天皇后所述書功白身受金吾長史改名祥乘危射利</hi>王昌<hi>遼東人詞荒智狡</hi>𨗳<lb/>
其源葉豐<hi>括州人貌恭性僻</hi>田穎<hi>長安人志凡識滯</hi>委其軀必拾遺市<lb/>
駿懐寳飛鳬洛陽則杜福<hi>河南人論熟行巧</hi>劉翌<hi>洛陽人節苦心亷</hi>窮<lb/>
彌固齊光<hi>河南人道寡業微</hi>趙晏<hi>河内人智/專别識</hi>樂忘劬<hi>此四人洛陽販書者</hi>
皆誇目動利實有若無詩不云乎匪斧語有之曰反隅<lb/>
若或徵數子之運用甘千里之殊塗則我雞犬而無來<lb/>
無往子衣裳而不曵不裾成一家之憬彼暌四海之友<lb/>
于<hi>言通貨利</hi>事符道因心與日親幾變灰律渉歴冬春互爲<lb/>
<pb n="KR3h0061_WYG_009-46a"/>
賔主往返周秦左翊吾兄業窮幽逺<hi>名錫同州别駕</hi>龍興張揖<lb/>
道契真淳<hi>與潘淑獻書拜官今任龍興縣尉</hi>雅興閉關以隨扣古風開<lb/>
卷以襲人不然者何窮獨而恣怡恱何市朝而貪隱淪<lb/>
<hi>言尚往來</hi>衆美森然往哲來賢一朝而星羅入眼百代而雲<lb/>
披及肩身已没兮若休迹遺芳而可傳彼金印玉璽豐<lb/>
碑貨泉蟲篆制而八分開矣正隸興而藁草行焉不可<lb/>
量乎所覩又何極乎備宣若乃流譽前代効績當年録<lb/>
軍機而羽括鷹隼述國命而發揮貂蟬通親友以感節<lb/>
<pb n="KR3h0061_WYG_009-46b"/>
啓咨謀以聞天接武波委嗣芳鱗連則余不譲於賦頌<lb/>
敢分媸而别妍恃乎幼好而晚知之乃至熟也曲察而<lb/>
直言之斯無愧與將拭目而衆利輕言入掌而百憂俱<lb/>
寫其藤苔縑縠側理蜀幅花麻黄絢緇赭紺緑淪壓而<lb/>
邇蠧亡文<hi>蓄非其人雖邇朝亦朽蠧</hi>保持而逺完緘卷<hi>處之得地雖逺古亦完全</hi>
上智所以懸解<hi>直曉</hi>中庸所以交戰<hi>疑之</hi>取迷伊地貽笑鄙<lb/>
賤則有烏絲縹首紫繭露面好丹時更悲素色變狀𤣥<lb/>
豹之霧隱規雕虎之風扇雖置水彌旬移裝屢徧益深<lb/>
<pb n="KR3h0061_WYG_009-47a"/>
沉於質直乃容易於覽見嗟乎捨不疑於古疎<hi>髙聳</hi>取憑<lb/>
假於俗眩<hi>眩惑</hi>誘淺情於末興肆凡賞而流眄何其妄哉<lb/>
寜知立法而虧真作徳而還淳忘情是恱代有其人<hi>言定</hi>
<hi>是非</hi>必也易背以時<hi>時在正夏</hi>受彩無欺敏洽和之妙道得潤<lb/>
軟之成規<hi>用麪調適候隂以成</hi>疎密苦樂殊形異宜<hi>厚簿完蠧</hi>上約下<lb/>
豐始増末禆<hi>接上下前後例</hi>沽將實名位充合離<hi>改拆署㮄餘地</hi>或附<lb/>
巻均端足使其夷<hi>薄而蠧者</hi>或鳴砧妥帖然後呈姿<hi>厚而完者</hi>探<lb/>
尋源流志逸肥遯緝合翦截躬勞不悶明齊短長闇決<lb/>
<pb n="KR3h0061_WYG_009-47b"/>
分寸誡悤悤於或躁祛悢悢之遺恨至如虹縈絲帶鸞<lb/>
舞錦標青間綾文出之衣表檀心鼊首金映銀絡舒囊<lb/>
貎妍撫巻香作多此飾類又難詳備<hi>並言檢討装背也</hi>若乃見<lb/>
稀意欲雖可棄而崑山片玉翫乆厭充雖可寳而紈扇<lb/>
秋風競捨兹而易彼誇視審而聽聰或芟穢於匿迹或<lb/>
喪真於矜工夥哉耳誤尠矣目窮因既原乎識量遂懸<lb/>
别其淹通已分流而在兹徒並騖而爭雄<hi>言申博易</hi>假使作<lb/>
僞心勞亂真首出昧目童幼摧殘紙筆終令君子棄瑕<lb/>
<pb n="KR3h0061_WYG_009-48a"/>
以㧞材壯士斷腕以全質期補勞於得喪勵採葑於始<lb/>
卒子猷之竹在焉曷可無其一日<hi>言務𢎞道</hi>夫喻大始於事<lb/>
卑方崇極於類聚況物著公器賞推善主異清白而非<lb/>
弓裘豈孫謀而紹宗祖仰如堯禪舜舜命禹道必貴乎<lb/>
聲同天無親而徳輔歸可保於授受靡自私而禦侮故<lb/>
知乖其趨者則密戚而心捐合其軌者則舉儲而掌傳<lb/>
亮玉白之利末望吾徒之義先<hi>先言傳付後紀樂成以終也</hi>至其罷<lb/>
琴閑堂散袠虚牖閲新連之卷軸傾舊滿之樽酒暢懐<lb/>
<pb n="KR3h0061_WYG_009-48b"/>
古而遺形荷逄時以濡首炎涼所寄偃仰無咎煙積孤<lb/>
松春過五栁想薜蘿而在眼狎鸞鳳而盈手善隣得朋<lb/>
知我益友暗遺名利卧度卯酉遂志願兮茍若斯生可<lb/>
憑兮死不朽雖金翠溢目陶匏聒耳徒潤色於多歡實<lb/>
無階於競美賢賢易色勿藥有喜茅居食貧陋巷飲水<lb/>
誓將敦素業而畢世振清風而何已亂曰資樂道子善<lb/>
莫大佐𤣥覽子寄所頼芝蘭滿室兮遺美芳朋友忘言<lb/>
兮古人㑹想賢玩蹟子儼如在史冊悠悠兮㡬千載<lb/>
<pb n="KR3h0061_WYG_009-49a"/>
　　　唐竇蒙注述書賦語例字格<lb/>
吾弟尚輦君字靈長翰墨師張王文章凌班馬詞藻雄<lb/>
贍草隸精深平生著碑誌詩篇賦頌章表凡十餘萬言<lb/>
較其巨麗者有天寳所獻大同賦三殿蹴踘賦以諷興<lb/>
諫諍爲宗以匡君救時爲本帝乃咨爾可編筴書中使<lb/>
王人榮曜戚里龍章鳳篆寵錫儒門及乎晩年又著述<lb/>
書賦總七千四百六十言精窮㫖要詳辨祕義無深不<lb/>
討無細不聞徴五典三墳考九丘八索詩騷禮易文選<lb/>
<pb n="KR3h0061_WYG_009-49b"/>
詞林猶不盡所知故别結語立言曲申幽奥一字一句<lb/>
數義旁通尚輦君學究天人才通詁訓注觧分析皆憑<lb/>
史𫝊注有未盡在此例中意有未窮出此格上凡古今<lb/>
名哲正文呼字尊貴長老各言其親或取便引官或因<lb/>
言稱爵句則兩字三字五言四言而於其以之間或六<lb/>
或八改時革命之際舉一相從慮學者致疑仍施朱㸃<lb/>
發此語之理例别有字格存焉凡一百二十言并注二<lb/>
百四十句且襃且貶還同諡法披文感切撫已崩摧手<lb/>
<pb n="KR3h0061_WYG_009-50a"/>
迹宛然如向來之放筆天才卓爾成千載之分襟考義<lb/>
銘心言笑在目一枝先折痛貫肝腸兩眼既枯哀纒骨<lb/>
髓<lb/>
忘情<hi>鵰鶚向風自成騫翥</hi>　　　　天然<hi>鴛鴻出水更好儀容</hi>
質朴<hi>天仙玉女粉黛何施</hi>　　　　斲磨<hi>錯綜雕文方申巧妙</hi>
體裁<hi>一舉一措盡有憑據</hi>　　　　意態<hi>囬翔動靜厥趣相隨</hi>
不倫<hi>前濃後薄半敗半成</hi>　　　　枯槁<hi>欲北還南氣脈斷絶</hi>
專成<hi>直師一家今古不雜</hi>　　　　有意<hi>志立乃就非工不精</hi>
<pb n="KR3h0061_WYG_009-50b"/>
正<hi>衣冠踏拖若止若行</hi>　　　　　行<hi>劒履趨鏘如歩如驟</hi>
草<hi>電掣雷奔龍蛇出没</hi>　　　　　章<hi>草中隸古蹴踏擺打</hi>
神<hi>非意所到可以識知</hi>　　　　　聖<hi>理絶名言潜心意得</hi>
文<hi>經天緯地可大可乆</hi>　　　　　武<hi>囬戈挽弩拉虎拏豹</hi>
能<hi>千種風流曰能</hi>　　　　　　妙<hi>百般滋味曰妙</hi>
精<hi>功業雙極曰精</hi>　　　　　　古<hi>除去常情曰古</hi>
逸<hi>縱任無方曰逸</hi>　　　　　　髙<hi>超然出衆曰髙</hi>
偉<hi>精彩照射曰偉</hi>　　　　　　老<hi>無心自達曰老</hi>
<pb n="KR3h0061_WYG_009-51a"/>
喇<hi>超能越妙曰喇</hi>　　　　　　嫩<hi>力不赴心曰嫩</hi>
薄<hi>闕於員備曰薄</hi>　　　　　　強<hi>筋力露見曰強</hi>
穩<hi>結搆平正曰穩</hi>　　　　　　快<hi>興趣不停曰快</hi>
沈<hi>深而意逺曰沈</hi>　　　　　　緊<hi>團合密緻曰緊</hi>
慢<hi>舉止閑詳曰慢</hi>　　　　　　浮<hi>若無所歸曰浮</hi>
密<hi>間不容髪曰密</hi>　　　　　　淺<hi>渉於俗流曰淺</hi>
豐<hi>筆墨相副曰豐</hi>　　　　　　茂<hi>字外情多曰茂</hi>
麗<hi>體外有餘曰麗</hi>　　　　　　宏<hi>裁制絶壯曰宏</hi>
<pb n="KR3h0061_WYG_009-51b"/>
實<hi>氣感風雲曰實</hi>　　　　　　輕<hi>筆道流便曰輕</hi>
瘠<hi>廋而有力曰瘠</hi>　　　　　　疎<hi>違犯陰陽曰疎</hi>
拙<hi>不依緻巧曰拙</hi>　　　　　　重<hi>質勝於文曰重</hi>
纖<hi>文過於質曰纖</hi>　　　　　　貞<hi>骨清神正曰貞</hi>
豔<hi>少古多今曰豔</hi>　　　　　　峻<hi>頓挫穎達曰峻</hi>
潤<hi>㫖趣調暢曰潤</hi>　　　　　　險<hi>不期而然曰險</hi>
怯<hi>下筆不猛曰怯</hi>　　　　　　畏<hi>無端羞澀曰畏</hi>
妍<hi>逶迤<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>打曰妍</hi>　　　　　　媚<hi>意居形外曰媚</hi>
<pb n="KR3h0061_WYG_009-52a"/>
訛<hi>藏鋒隱迹曰訛</hi>　　　　　細<hi>運用精深曰細</hi>
熟<hi>過猶不及曰熟</hi>　　　　　雄<hi>别負英威曰雄</hi>
雌<hi>氣候不足曰雌</hi>　　　　　飛<hi>若滅若没曰飛</hi>
爽<hi>肅穆飄然曰爽</hi>　　　　　動<hi>如欲奔飛曰動</hi>
成<hi>一家體度曰成</hi>　　　　　禮<hi>動合典章曰禮</hi>
法<hi>宣布周備曰法</hi>　　　　　典<hi>從師約法曰典</hi>
則<hi>可以傳授曰則</hi>　　　　　偏<hi>惟守一門曰偏</hi>
乾<hi>無復光輝曰乾</hi>　　　　　滑<hi>遂乏風采曰滑</hi>
<pb n="KR3h0061_WYG_009-52b"/>
駃<hi>波瀾驚絶曰駃</hi>　　　　　閑<hi>孤雲生逺曰閑</hi>
㧞<hi>輕駕超殊曰拔</hi>　　　　　放<hi>流浪不窮曰放</hi>
鬱<hi>勝勢鋒起曰鬱</hi>　　　　　秀<hi>翔集難名曰秀</hi>
束<hi>興致不𢎞曰束</hi>　　　　　穠<hi>五味皆足曰穠</hi>
峭<hi>峻中勁利曰峭</hi>　　　　　散<hi>有初無終曰散</hi>
質<hi>自少妖妍曰質</hi>　　　　　魯<hi>本宗淡泊曰魯</hi>
肥<hi>龜臨洞穴没而有餘</hi>　　　　痩<hi>鶴立喬松長而不足</hi>
壯<hi>力在意先曰壯</hi>　　　　　寛<hi>疎散無檢曰寛</hi>
<pb n="KR3h0061_WYG_009-53a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0061_WYG_009-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋書畫譜卷九<lb/>
</p>
<p>
</p>
  </div>
</body>
</text>
</TEI>
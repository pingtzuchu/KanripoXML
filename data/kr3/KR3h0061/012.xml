<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_012-1a"/>
　欽定四庫全書<lb/>
御定佩文齋書畫譜目録<lb/>
　　第十二卷<lb/>
　　　論畫二<hi>畫體下</hi>
　　　　宋畫洛陽宫殿<lb/>
　　　　宋入閤圖<lb/>
　　　　宋國學畫<lb/>
　　　　宋崇和殿畫<lb/>
<pb n="KR3h0061_WYG_012-1b"/>
　　　　宋封禪圖<lb/>
　　　　宋龍圖閣畫<lb/>
　　　　宋畫鹵簿<lb/>
　　　　宋畫先賢像<lb/>
　　　　宋景祐大樂圖<lb/>
　　　　宋農桑耕織圗<lb/>
　　　　宋三朝訓鑒圖畫<lb/>
　　　　宋孝嚴殿畫<lb/>
<pb n="KR3h0061_WYG_012-2a"/>
　　　宋宣和博古圖<lb/>
　　　宋宣和畫譜序<lb/>
　　　宋宣和畫譜叙目<lb/>
　　　宋宣和畫譜叙論<lb/>
　　　宋徽宗畫翎毛<lb/>
　　　宋景靈宫畫<lb/>
　　　宋六經圖<lb/>
　　　宋李成畫雪<lb/>
<pb n="KR3h0061_WYG_012-2b"/>
　　　宋董源二種山水<lb/>
　　　宋黄居寳畫太湖石<lb/>
　　　宋石恪畫戲筆人物<lb/>
　　　宋鄭俠流民圖<lb/>
　　　宋蘇軾記墨花<lb/>
　　　宋蘇軾畫朱竹<lb/>
　　　宋黄庭堅記墨竹<lb/>
　　　宋米芾墨戲<lb/>
<pb n="KR3h0061_WYG_012-3a"/>
　　　宋米芾論江南畫體<lb/>
　　　宋米芾記著色竹<lb/>
　　　宋李公麟畫觀音<lb/>
　　　宋釋惠洪畫梅<lb/>
　　　宋釋仲仁畫墨梅<lb/>
　　　宋燕家景<lb/>
　　　宋孫白畫水<lb/>
　　　宋劉銓畫山水<lb/>
<pb n="KR3h0061_WYG_012-3b"/>
　　　宋張詢畫三時山<lb/>
　　　宋賈公傑畫佛像<lb/>
　　　宋郭若虚論曹吳體<lb/>
　　　宋郭若虚論黄徐體<lb/>
　　　宋郭若虚記吴裝<lb/>
　　　宋郭若虚記沒骨圖<lb/>
　　　宋郭若虚叙圖畫名意<lb/>
　　　宋黄休復記㸃畫<lb/>
<pb n="KR3h0061_WYG_012-4a"/>
　　　宋朱熹論畫墨梅<lb/>
　　　宋鄭樵論圖譜<lb/>
　　　宋鄧椿論界作畫<lb/>
　　　宋趙士遵畫小景山水<lb/>
　　　宋趙士安畫筀竹<lb/>
　　　宋武岳畫人物<lb/>
　　　宋劉夢松畫䊸竹<lb/>
　　　宋馬縞記古畫<lb/>
<pb n="KR3h0061_WYG_012-4b"/>
　　　遼招諫圖<lb/>
　　　遼日月四時堂畫<lb/>
　　　金衍慶宫畫<lb/>
　　　金畫宫室<lb/>
　　　元農桑圖<lb/>
　　　元嘉禾圖<lb/>
　　　元豳風圗<lb/>
　　　元朱德潤論畫體<lb/>
<pb n="KR3h0061_WYG_012-5a"/>
　　　元湯垕論畫水火<lb/>
　　　元湯垕記畫蘭<lb/>
　　　元湯垕論界畫<lb/>
　　　元王繹論士夫畫<lb/>
　　　元王繹論院畫<lb/>
　　　元王繹論粉本畫<lb/>
　　　明奉天殿畫<lb/>
　　　明文華殿畫<lb/>
<pb n="KR3h0061_WYG_012-5b"/>
　　　明恭黙室畫<lb/>
　　　明陶宗儀記畫十三科<lb/>
　　　明宋濓畫原<lb/>
　　　明楊慎記罨畫<lb/>
　　　明楊慎記凹凸畫<lb/>
　　　明何良俊論白描畫<lb/>
　　　明王世貞論畫人物山水<lb/>
　　　明謝肇淛論雜畫<lb/>
<pb n="KR3h0061_WYG_012-6a"/>
　　　明董其昌論南北二宗畫<lb/>
　　　明董其昌論淅派畫<lb/>
　　　明董其昌論文人畫<lb/>
　　　明董其昌記小幅畫<lb/>
　　　明董其昌記諸家畫山<lb/>
　　　明李日華論林木窠石派<lb/>
　　　明李日華論墨竹所始<lb/>
　　　明張丑記郭忠恕畫沒骨山<lb/>
<pb n="KR3h0061_WYG_012-6b"/>
　　附録<lb/>
　　　秦騫霄國畫<lb/>
　　　吳繡畫<lb/>
　　　梁菩提國畫<lb/>
　　　梁于陀利國畫<lb/>
　　　唐泥婆羅國畫<lb/>
　　　唐叚成式記水畫<lb/>
　　　唐張彦逺論吹雲潑墨體<lb/>
<pb n="KR3h0061_WYG_012-7a"/>
　　　宋酤蘭左國畫佛<lb/>
　　　宋郭若虚記術畫<lb/>
　　　宋郭若虚記髙麗國畫<lb/>
　　　宋髙麗國畫<lb/>
　　　宋日本國畫<lb/>
　　　宋鄧椿記西天畫佛<lb/>
　　　宋鄧椿記髙麗扇畫<lb/>
　　　宋鄧椿記倭扇畫<lb/>
<pb n="KR3h0061_WYG_012-7b"/>
　　　宋鄧椿記畫影壁<lb/>
　　　宋髙似孫記道家畫<lb/>
　　　元湯垕記髙昌國畫<lb/>
　　　元湯垕記髙麗國畫<lb/>
　　　明屠隆記宋繡畫<lb/>
　　　明詹景鳳記倭畫<lb/>
　　　明畫磁器<lb/>
<pb n="KR3h0061_WYG_012-8a"/>
　欽定四庫全書<lb/>
御定佩文齋書畫譜卷十二<lb/>
　　論畫二<hi>畫體下</hi>
　　　　宋畫洛陽宫殿<lb/>
　宋太祖建隆三年詔廣皇城命有司畫洛陽宫殿按圗<lb/>
　而修之<hi>玉海</hi>
　　　　宋入閤圖<lb/>
　淳化二年上以入閤舊圖承五代草創禮容不備於是<lb/>
<pb n="KR3h0061_WYG_012-8b"/>
　命史舘修撰楊徽之等討論故事别為新圖十二月丙<lb/>
　寅朔遂行其禮於文徳殿<hi>玉海</hi>
　祥符七年東上閤門使使魏昭亮言入閤圗殿上侍立<lb/>
　臣僚皆唐時職官與今名品異請依新定儀制重畫從<lb/>
　之<hi>同上</hi>
　　　　宋國學畫<lb/>
　太宗至道二年詔翰林畫工二人圖三禮品物制度於<lb/>
　國學講論堂之壁以舊壁頽落以板代之<hi>玉海</hi>
<pb n="KR3h0061_WYG_012-9a"/>
　　　宋崇和殿畫<lb/>
真宗景徳四年宴近臣於龍圖閤之崇和殿翰林學士<lb/>
邢昺赴曹州刑書温仲舒宋白吏侍郭贄預焉昺視壁<lb/>
挂尚書禮記圗指中庸九經事講述其大義序修身尊<lb/>
賢皆有倫理在位聳聴上嘉納之賜詩二首寵其行命<lb/>
羣臣咸賦<hi>玉海</hi>
　　　宋封禪圖<lb/>
祕閣藏封禪圖舊矣崇寧三年曝書石渠發匳出之盖<lb/>
<pb n="KR3h0061_WYG_012-9b"/>
大中祥符元年章聖皇帝有事於泰山者也龍旌千節<lb/>
豹尾萬纛天清地夷日開月闢諸福畢應形勢呈露羽<lb/>
衛威儀稽自典禮此帝王之盛惟恨不出此時得與諸<lb/>
儒參定大典猶幸按圗識之可以想望追念企慕於一<lb/>
時也<hi>廣川畫跋</hi>
　　　宋龍圗閣畫<lb/>
真宗祥符五年十二月召宗室近臣觀祀汾隂后土壇<lb/>
朝覲親奠西嶽廟及祥瑞四圗於龍圖閣<hi>玉海</hi>
<pb n="KR3h0061_WYG_012-10a"/>
　　　宋畫鹵簿<lb/>
始太祖朝鹵簿以繡易畫號繡衣鹵簿真宗時王欽若<lb/>
為記二卷闕於繪事弗可詳識翰林學士宋綬與馮元<lb/>
孫奭受詔質正古義傅以新制車騎人物器服之品皆<lb/>
繪其首者名同飾異亦别出焉天聖六年十一月上之<lb/>
其考訂援証詳洽可稽<hi>文獻通考</hi>
　　　宋畫先賢像<lb/>
仁宗眀道元年詔國子監重修七十二賢堂其左丘眀<lb/>
<pb n="KR3h0061_WYG_012-10b"/>
而下二十一人並以本品衣冠圖之<hi>玉海</hi>
　　　宋景祐大樂圖<lb/>
景祐二年大樂署以律準考定雅樂獻之上召祠部員<lb/>
外郎集賢校理李照問鍾律大要照請用黍尺求聲遂<lb/>
命照制新樂聶冠卿討論故事據經義多所損益以御<lb/>
製樂曲及鍾律議說制器之法與古今樂器圖象之異<lb/>
為書一百二十六篇上之<hi>崇文總目</hi>
　　　宋農桑耕織圖<lb/>
<pb n="KR3h0061_WYG_012-11a"/>
仁宗寳元初圗農桑耕織於延春閣哲宗元符間更以<lb/>
山水<hi>王應麟困學紀聞</hi>
　　　宋三朝訓鑒圖畫<lb/>
仁宗慶歴八年知制誥楊億被㫖檢討三朝事迹乞與<lb/>
内翰李淑同編纂凡得祖宗故實事大體重者百條為<lb/>
十通命待制髙克眀等設色其上<hi>玉海</hi>
　　　宋孝嚴殿畫<lb/>
英宗治平元年作仁宗神御殿於景靈宫西園名曰孝<lb/>
<pb n="KR3h0061_WYG_012-11b"/>
嚴别殿曰寧真户部副使張燾請圗乾興以來文武大<lb/>
臣於殿壁繪象自此始<hi>玉海</hi>
　　　宋宣和博古圖<lb/>
宣和中王楚集三代秦漢彛器繪其形範辨其欵識<hi>文</hi>
<hi>獻通考</hi>
　　　宋宣和畫譜序<lb/>
河出圖洛出書而龜龍之畫始著見於時後世乃有蟲<lb/>
鳥之作而龜龍之大體猶未鑿也逮至有虞彰施五色<lb/>
<pb n="KR3h0061_WYG_012-12a"/>
而作繪宗彛以是制象因之而漸分至周官教國子以<lb/>
六書而其三曰象形則書畫之所謂同體者尚或有存<lb/>
焉於是將以識魑魅知神姦則刻之於鐘鼎將以眀禮<lb/>
樂著法度則揭之於旂常而繪事所尚其由始也是則<lb/>
畫雖藝也前聖未嘗忽焉其三代而下其所以誇大勲<lb/>
勞紀叙名實謂竹帛不足以形容盛徳之舉則雲臺麟<lb/>
閣之所由作而後之覽觀者亦足以想見其人是則畫<lb/>
之作也善足以觀時惡足以戒其後豈徒為是五色之<lb/>
<pb n="KR3h0061_WYG_012-12b"/>
章以取玩於世也哉<hi>宣和畫譜</hi>
　　　宋宣和畫譜叙目<lb/>
司馬遷叙史先黄老而後六經議者紛然及觀揚雄書<lb/>
謂六經濟乎道者也乃知遷史之論為可傳今叙畫譜<lb/>
凡十門而道釋特冠諸篇之首盖取諸此禀五行之秀<lb/>
為萬物之靈貴而王公賤而匹夫與其冠冕車服山林<lb/>
丘壑之狀皆有取焉故以人物次之上古之世營窟橧<lb/>
巢以為居後世聖人立以制度上棟下宇以待風雨而<lb/>
<pb n="KR3h0061_WYG_012-13a"/>
宫室臺榭之參差民廬邑屋之衆與夫工拙奢儉率見<lb/>
風俗故以宫室次之天子有道守在四夷或閉闗而謝<lb/>
質或貢琛而通好以雅以南則間用其樂來享來王則<lb/>
不鄙其人故以番族次之升降自如不見制畜變化莫<lb/>
測相忘於江湖翕然有雲霧之從與夫濠梁之樂故以<lb/>
魚龍次之五嶽之作鎮四瀆之發源油然作雲沛然下<lb/>
雨怒濤驚湍咫尺萬里與夫雲煙之慘舒朝夕之顯晦<lb/>
若夫天造地設焉故以山水次之牛之任重致逺馬之<lb/>
<pb n="KR3h0061_WYG_012-13b"/>
行地無疆與炳然之虎蔚然之豹韓盧之犬東郭之兎<lb/>
雖書與傳亦有取焉故以畜獸次之草木之華實禽鳥<lb/>
之飛鳴動植發生有不説之成理行不言之四時詩人<lb/>
取之為比興諷諭故以花鳥次之架雪凌霜如有特操<lb/>
虛心髙節如有羙徳裁之以應律吕書之以為簡冊草<lb/>
木之秀無以加此而脫去丹青澹然可尚故以墨竹次<lb/>
之抱甕灌畦請學為圃養生之道同於日用飲食而秀<lb/>
實羙味可羞之於籩豆薦之於神眀故以蔬果終之凡<lb/>
<pb n="KR3h0061_WYG_012-14a"/>
人之次第則不以品格分特以世代為後先庶㡬披卷<lb/>
者因門而得畫因畫而得人因人而論世知夫畫譜之<lb/>
所傳非私淑諸人也<hi>宣和畫譜</hi>
　　　宋宣和畫譜叙論<lb/>
　　　　道釋<lb/>
志於道據於徳依於仁游於藝藝也者雖志道之士所<lb/>
不能忘然特游之而已畫亦藝也進乎妙則不知藝之<lb/>
為道道之為藝此梓慶之削鐻輪扁之斲輪昔人亦有<lb/>
<pb n="KR3h0061_WYG_012-14b"/>
所取焉於是畫道釋像與夫儒冠之風儀使人瞻之仰<lb/>
之其有覩形而悟者豈曰小補之哉<lb/>
　　　　人物<lb/>
昔人論人物則曰白晳如瓠其為張蒼眉目若畫其為<lb/>
馬援神姿髙徹之如王衍閑雅甚都之如相如容儀俊<lb/>
爽之如裴楷體貌閑麗之如宋玉至於論羙女則娥眉<lb/>
皓齒如東鄰之子瓌姿艷逸如洛浦之神至有善為妖<lb/>
態作愁眉啼妝堕馬髻折腰歩齲齒笑者皆是形容見<lb/>
<pb n="KR3h0061_WYG_012-15a"/>
於議論之際而然也若夫殷仲堪之眸子裴楷之頰毛<lb/>
精神有取於阿堵中髙逸可置之丘壑間者又非議論<lb/>
之所能及此畫者有以造不言之妙也故畫人物最為<lb/>
難工雖得其形似則往往乏氣韻<lb/>
　　　　宫室<lb/>
宫室有量臺門有制而山節藻梲雖文仲不得以濫也<lb/>
畫者取此備之形容豈徒為是臺榭牖户之壯觀者哉<lb/>
雖一㸃一筆必求諸繩矩比他畫為難工<lb/>
<pb n="KR3h0061_WYG_012-15b"/>
　　　　番族<lb/>
解縵胡之纓而斂袵魏闕袖操戈之手而思禀正朔梯<lb/>
山航海稽首稱藩願受一㕓而為氓至有遣子弟入學<lb/>
率貢職奔走而來賔者則雖異域之逺風聲氣俗之不<lb/>
同亦古先哲王所未嘗或棄也此番族所以見於丹青<lb/>
之傳<lb/>
　　　　龍魚<lb/>
易之乾龍有所謂在田在淵在天以言其變化超忽不<lb/>
<pb n="KR3h0061_WYG_012-16a"/>
見制畜以比夫利見大人詩之魚藻有所謂頒其首莘<lb/>
其尾依其蒲以言其游深泳廣相忘江湖以比夫難致<lb/>
之賢者則畫雖小道故有可觀其魚龍之作亦詩易之<lb/>
相為表裏者也龍雖形容所不及然葉公好之而真龍<lb/>
乃至則龍之為畫其傳乆矣<lb/>
　　　　山水<lb/>
嶽鎮川靈海涵地負至於造化之神秀隂陽之眀晦萬<lb/>
里之逺可得於咫尺間其非胷中自有丘壑發而見諸<lb/>
<pb n="KR3h0061_WYG_012-16b"/>
形容未必知此自唐至宋畫山水得名者類非畫家者<lb/>
流而多出於縉紳士大夫然得其氣韻者或乏筆法或<lb/>
得筆法者多失位置兼衆妙而有之者亦世難其人昔<lb/>
人以泉石膏肓煙霞痼疾為幽人隠士之誚是則山水<lb/>
之於畫市之於康衢世口未必售也<lb/>
　　　　畜獸<lb/>
馬與牛者畜獸也畫史以狀馬牛而得名者為多至虎<lb/>
豹鹿豕獐兎則非馴習之者也畫者因取其原野荒寒<lb/>
<pb n="KR3h0061_WYG_012-17a"/>
跳梁奔逸不就羈<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>之狀以寄筆間豪邁之氣而已若<lb/>
乃犬羊猫狸又近人之物最為難工花間竹外舞裀繡<lb/>
幄得其不為摇尾乞憐之態故工至於此者世難得其<lb/>
人<lb/>
　　　　花鳥<lb/>
隂陽一噓而敷榮一吸而揫斂則葩華秀茂見於百卉<lb/>
衆木者不可勝計其自形自色雖造物未嘗容心而粉<lb/>
飾大化文眀天下亦所以觀衆目協和氣焉而羽蟲有<lb/>
<pb n="KR3h0061_WYG_012-17b"/>
三百六十聲音顔色飲啄態度逺而巣居野處眠沙泳<lb/>
浦戲廣浮深近而穿屋賀厦知嵗司晨啼春噪晚者亦<lb/>
莫知其㡬何固雖不預乎人事然上古采以為官稱聖<lb/>
人取以配象類或以著為冠冕㦯以畫於車服豈無補<lb/>
於世哉故詩人六義多識於鳥獸草木之名而律歴四<lb/>
時亦紀其榮枯語黙之候所以繪事之妙多寓興於此<lb/>
與詩人相表裏焉故花之扵牡丹芍藥禽之於鸞鳳孔<lb/>
翠必使之富貴而松竹梅菊鷗鷺鴈鶩必見之幽閑至<lb/>
<pb n="KR3h0061_WYG_012-18a"/>
於鶴之軒昂鷹隼之撃搏楊栁梧桐之扶疎風流喬松<lb/>
古柏之嵗寒磊落展張於圖繪以興起人之意者率能<lb/>
奪造化而移精神遐想若登臨覽物之有得也<lb/>
　　　　墨竹<lb/>
繪事之求形似捨丹青朱黄鉛粉則失之是豈知畫之<lb/>
貴乎有筆不在夫丹青朱黄鉛粉之工也故有以淡墨<lb/>
揮埽整整斜斜不專於形似而獨得於象外者往往不<lb/>
出於畫史而多出於詞人墨卿之所作盖胸中所得固<lb/>
<pb n="KR3h0061_WYG_012-18b"/>
已吞雲夢之八九而文章翰墨形容所不逮故一寄於<lb/>
豪楮則拂雲而髙寒傲雪而玉立與夫摇月吟風之狀<lb/>
雖執熱使人亟挾纊也至於布景致思不盈咫尺而萬<lb/>
里可論則又豈俗工所能到哉<lb/>
　　　　蔬果<hi>藥品草蟲附</hi>
蔬果於寫生最為難工論者以為郊外之蔬易工於水<lb/>
濵之蔬而水濵之蔬又易工於園畦之蔬也堕地之果<lb/>
易工於折枝之果而折枝之果又易工於林間之果也<lb/>
<pb n="KR3h0061_WYG_012-19a"/>
今以是求畫者之工拙信乎其知言也況夫蘋蘩之可<lb/>
羞含桃之可薦然則丹青者豈徒事朱鉛而取玩哉詩<lb/>
人多識鳥獸草木蟲魚之性而畫者其所以髙奪造化<lb/>
思入微妙亦詩人之作也若草蟲者凡見詩人之比興<lb/>
故因附於此<hi>宣和畫譜</hi>
　　　宋徽宗畫翎毛<lb/>
徽宗皇帝畫翎毛多以生漆㸃睛隠然豆許髙出紙素<lb/>
㡬如活動衆史莫能也<hi>畫繼</hi>
<pb n="KR3h0061_WYG_012-19b"/>
　　　宋景靈宫畫<lb/>
髙宗十三年建景靈宫命有司圖配饗功臣像於景靈<lb/>
宫廷之壁<hi>玉海</hi>
　　　宋六經圖<lb/>
六經圖七卷陳氏曰東嘉葉仲堪思文重編按舘閣書<lb/>
目有六卷昌州布衣楊甲鼎卿所撰撫州教授毛邦翰<lb/>
增補之<hi>文獻通考</hi>
　　　宋李成畫雪<lb/>
<pb n="KR3h0061_WYG_012-20a"/>
山水家畫雪景多俗筆嘗見營丘所作雪圗峰巒林屋<lb/>
皆以淡墨為之而水天空處全用粉填亦一竒也<hi>畫繼</hi>
　　　宋董源二種山水<lb/>
董源山水有二種一様水墨<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>頭疎林逺樹平淡幽深<lb/>
山石作麻皮皴一様著色者皴紋甚少用色濃<hi>湯垕畫</hi>
<hi>鑒</hi>
　　　宋黄居寳畫太湖石<lb/>
前輩畫太湖石皆以淺深墨淡嵌空而已黄居寳以筆<lb/>
<pb n="KR3h0061_WYG_012-20b"/>
端摤擦文理縱横夾雜砂石稜角峭硬如虯虎将踴厥<lb/>
狀非一也<hi>益州名畫録</hi>
　　　宋石恪畫戲筆人物<lb/>
石恪畫戲筆人物惟靣部手足用畫法衣紋麤筆成之<lb/>
<hi>都穆寓意編</hi>
　　　宋鄭俠流民圖<lb/>
熙寧六年七月不雨至於七年之三月人無生意東北<lb/>
流民每風沙霾曀扶擕塞道羸瘠愁苦身無完衣並城<lb/>
<pb n="KR3h0061_WYG_012-21a"/>
民買麻籶麥麩合米為糜或茹木實草根至身被鎖械<lb/>
而負瓦揭木賣以償官累累不絶俠知安石不可諌悉<lb/>
繪所見為圖奏疏詣閤門不納乃假稱密急發馬遞上<lb/>
之銀臺司<hi>宋史鄭俠傳</hi>
　　　宋蘇軾記墨花<lb/>
東坡墨花詩序云世多以墨畫山水竹石人物者未有<lb/>
以畫花者也汴人尹白能之<hi>東坡集</hi>
　　　宋蘇軾畫朱竹<lb/>
<pb n="KR3h0061_WYG_012-21b"/>
朱竹起自東坡試院時興到無墨遂用朱筆意所獨造<lb/>
便成物理盖五采同施竹本非墨今墨可代青則朱亦<lb/>
可代墨矣<hi>莫廷韓集</hi>
　　　宋黄庭堅記墨竹<lb/>
墨竹起於近代不知其所師承初吳道子作畫連筆作<lb/>
卷不加丹青予意墨竹之師起於此<hi>山谷集</hi>
　　　宋米芾墨戲<lb/>
米南宫作墨戲不專用筆或以紙筋或以蔗滓或以蓮<lb/>
<pb n="KR3h0061_WYG_012-22a"/>
房皆可為畫紙不用膠<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>不肯於絹上作一筆<hi>洞天清</hi>
<hi>録</hi>
　　　宋米芾論江南畫體<lb/>
潁川公庫顧愷之維摩百補是唐杜牧之摹寄潁守本<lb/>
者置在齋龕不擕去精彩照人前後士大夫家所傳無<lb/>
一豪似盖京西工拙其屏風上山水林木竒古陂岸皴<lb/>
如董源乃知人稱江南盖自顧以來皆一様隋唐及南<lb/>
唐至巨然不移至今池州謝氏亦作此體余得隋畫金<lb/>
<pb n="KR3h0061_WYG_012-22b"/>
陵圖於畢相孫亦同此體<hi>畫史</hi>
　　　宋米芾記著色竹<lb/>
文與可作横絹丈餘著色偃竹以貺子瞻南昌過黄借<lb/>
得以倣臨之<hi>畫史</hi>
　　　宋李公麟畫觀音<lb/>
嘗作長帶觀音其紳甚長過一身有半又為吕吉甫作<lb/>
石上卧觀音盖前此所未見者<hi>畫繼</hi>
　　　宋釋惠洪畫梅<lb/>
<pb n="KR3h0061_WYG_012-23a"/>
惠洪毎用皁子膠畫梅於生絹扇上燈月下映之宛然<lb/>
影也<hi>畫繼</hi>
　　　宋釋仲仁畫墨梅<lb/>
墨梅始自華光仁老之所酷愛其方丈植梅數本每花<lb/>
放時輒移牀其下吟咏終日莫知其意偶月夜未寢見<lb/>
牕間疎影横斜蕭然可愛遂以筆規其狀凌晨視之殊<lb/>
有月下之思因此好寫得其三昧標名於世山谷見而<lb/>
羙之曰嫩寒清曉行孤山籬落間但欠香耳<hi>華光梅譜</hi>
<pb n="KR3h0061_WYG_012-23b"/>
　　　宋燕家景<lb/>
燕文季工畫山水畫院謂之燕家景<hi>畫繼</hi>
　　　宋孫白畫水<lb/>
唐人孫位畫水必雜山石為驚濤怒浪盖失水之本性<lb/>
而求假扵物以發其湍瀑是不足於水也近世孫白始<lb/>
剙意作㶘<graphic n="KR2974" url="https://raw.githubusercontent.com/kanripo/KR-Gaiji/master/images/KR2974.png" mimeType="image/png"/>浚原平波細流停為㶑灧引為決泄盡出<lb/>
前人意外别為新規勝槩不假山石為激躍而自成迅<lb/>
流不借灘瀬為湍濺而自成衝波使夫縈紆曲直随流<lb/>
<pb n="KR3h0061_WYG_012-24a"/>
蕩漾自然長文細絡有序不亂此真水也<hi>廣川畫跋</hi>
　　　宋劉銓畫山水<lb/>
劉銓所畫山水多以布紋印科葉者唐舊製也<hi>畫繼</hi>
　　　宋張詢畫三時山<lb/>
張詢於蜀中昭覺寺大慈堂後畫一堵早景一堵午景<lb/>
一堵晚景謂之三時山盖貌吳中山水也<hi>益州名畫録</hi>
　　　宋賈公傑畫佛像<lb/>
公傑作佛像極精細衣縷皆描金而不俗<hi>畫繼</hi>
<pb n="KR3h0061_WYG_012-24b"/>
　　　宋郭若虛論曹吳體<lb/>
曹吳二體學者所宗按唐張彦逺歴代名畫記稱北齊<lb/>
曹仲達者本曹國人最推工畫梵像是為曹謂唐吳道<lb/>
子曰吳吳之筆其勢圜轉而衣服飄舉曹之筆其體稠<lb/>
疊而衣服𦂳窄故後輩稱之曰吳𢃄當風曹衣出水<hi>圗</hi>
<hi>畫見聞志</hi>
　　　宋郭若虛論黄徐體<lb/>
諺云黄家富貴徐熙野逸不惟各言其志盖亦耳目所<lb/>
<pb n="KR3h0061_WYG_012-25a"/>
習得之於手而應之於心也何以眀其然黄筌與其子<lb/>
居寀始並事蜀為待詔筌後累遷如京副使旣歸朝筌<lb/>
領真命為宫贊居寀復以待詔録之皆給事禁中多寫<lb/>
禁籞所有珍禽瑞鳥竒花怪石今傳世桃花鷹鶻純白<lb/>
雉兎金盆鵓鴿孔雀龜鶴之類是也又翎毛骨氣尚豐<lb/>
滿而天水分色徐熙江南處士志節髙邁放達不羈多<lb/>
狀江湖所有汀花野竹水鳥淵魚今傳世鳬雁鷺鷥蒲<lb/>
藻蝦魚叢艷折枝園蔬藥苖之類是也又翎毛形骨貴<lb/>
<pb n="KR3h0061_WYG_012-25b"/>
輕秀而天水通色二者春蘭秋菊各擅重名下筆成珍<lb/>
揮毫可範復有居宷兄居寳徐熙之孫曰崇嗣曰崇矩<lb/>
蜀有刁處士<hi>名光𦙍</hi>劉贊滕昌祐夏侯延祐李懐衮江南<lb/>
有唐希雅希雅之孫曰中祚曰宿及解處中輩都下有<lb/>
李符李吉之儔及後來名手間出跂望徐生與二黄猶<lb/>
山水之有三家<hi>圗畫見聞志</hi>
　　　宋郭若虛記吳裝<lb/>
吳道子畫古今一人而已愛賔稱前不見顧陸後無來<lb/>
<pb n="KR3h0061_WYG_012-26a"/>
者不其然哉嘗觀所畫牆壁巻軸落筆雄勁而傅采簡<lb/>
淡或有牆壁間設色重處多是後人裝飾至今畫家有<lb/>
輕拂丹青者謂之吳裝<hi>圗畫見聞志</hi>
　　　宋郭若虛記沒骨圖<lb/>
李少保<hi>端愿</hi>有圗一面畫芍藥五本云是聖善齊國獻穆<lb/>
大長公主房卧中物或云太宗賜文和其畫皆無筆墨<lb/>
惟用五采布成旁題云翰林待詔臣黄居寀等定到上<lb/>
品徐崇嗣畫沒骨圗以其無筆墨骨氣而名之但取其<lb/>
<pb n="KR3h0061_WYG_012-26b"/>
濃麗生態以定品後因出示兩禁賔客蔡君謨乃命筆<lb/>
題云前世所畫皆以筆墨為上至崇嗣始用布彩逼真<lb/>
故趙昌輩傚之也愚謂崇嗣遇興偶有此作後來所畫<lb/>
未必皆廢筆墨且考之六法用筆為次至如趙昌亦非<lb/>
全無筆墨但多用定本臨摹筆氣羸懦惟尚傅彩之功<lb/>
也<hi>圗畫見聞志</hi>
　　　宋郭若虛叙圖畫名意<lb/>
古之祕畫珍圗名随意立典範則有春秋毛詩論語孝<lb/>
<pb n="KR3h0061_WYG_012-27a"/>
經爾雅等圗<hi>上古之畫多遺其姓</hi>其次後漢蔡邕有講學圗梁張<lb/>
僧繇有孔子問禮圖隋鄭法士有眀堂朝㑹圖唐閻立<lb/>
德有封禪圖尹繼昭有雪宫圖觀徳則有帝舜娥皇女<lb/>
英圗<hi>亡名氏</hi>隋展子䖍有禹治水圗晉戴逵有烈女仁智<lb/>
圖宋陸探㣲有勲賢圗忠鯁則隋楊契丹有辛毗引裾<lb/>
圖唐閻立本有陳元達鏁諌圗吳道子有朱雲折檻圖<lb/>
髙節則晉顧凱之有祖二疏圖王廙有木鴈圗宋史藝<lb/>
有屈原漁父圗南齊蘧伯珍有巢由洗耳圗壯氣則魏<lb/>
<pb n="KR3h0061_WYG_012-27b"/>
曹髦有卞莊刺虎圗宋宗炳有獅子撃象圗梁張僧繇<lb/>
有漢武射蛟圗寫景則晉眀帝有輕舟迅邁圗衛協有<lb/>
穆天子讌瑶池圗史道碩有金谷園圖顧凱之有雪霽<lb/>
望五老峰圗靡麗則晉戴逵有南朝貴戚圖宋袁倩有<lb/>
丁貴人彈曲項琵琶圖唐周昉有楊妃架雪衣女亂䨇<lb/>
陸局圗風俗則南齊毛惠逺有剡中溪谷村墟圗陶景<lb/>
真有永嘉屋邑圗隋楊契丹有長安車馬人物圗唐韓<lb/>
滉有堯民鼔腹圖以上圖畫雖不能盡見其蹟前人載<lb/>
<pb n="KR3h0061_WYG_012-28a"/>
之甚詳但愛其佳名聊取一二類而録之<hi>圗畫見聞志</hi>
　　　宋黄休復記㸃畫<lb/>
滕昌祐畫蟬蝶草蟲謂之㸃畫盖唐時陸果劉褒之類<lb/>
也<hi>益州名畫録</hi>
　　　宋朱熹論畫墨梅<lb/>
墨梅詩自陳簡齋以來類以白黒相形故湯叔雅始出<lb/>
新意為倒暈素質以反之湯君自云得其舅氏楊補之<lb/>
遺法其小異處則又有所受也<hi>朱子文集</hi>
<pb n="KR3h0061_WYG_012-28b"/>
　　　宋鄭樵論圗譜<lb/>
今總天下之書古今之學術而條其所以為圗譜之用<lb/>
者十有六一曰天文二曰地理三曰宫室四曰器用五<lb/>
曰車旂六曰衣裳七曰壇兆八曰都邑九曰城築十曰<lb/>
田里十一曰㑹計十二曰法制十三曰班爵十四曰古<lb/>
今十五曰名物十六曰書凡此十六類有書無圖不可<lb/>
用也在天成象在地成形星辰之次舎日月之往來非<lb/>
圗無以見天之象山川之紀夷夏之分非圗無以見地<lb/>
<pb n="KR3h0061_WYG_012-29a"/>
之形天官有書書不可以仰觀地里有志志不可以俯<lb/>
察也稽之人事有宫室之制有宗廟之制有眀堂辟廱<lb/>
之制有居廬堊室之制有臺省府寺之制有庭霤户牖<lb/>
之制凡宫室之屬非圗無以作室有尊彛爵斚之制有<lb/>
簠簋俎豆之制有弓矢鈇鉞之制有圭璋璧琮之制有<lb/>
璽節之制有金鼔之制有棺槨之制有重主之制有眀<lb/>
器祭器之制有鈎輴之制凡器用之屬非圗無以制器<lb/>
為車旂者則有車輿之制有驂服之制有旟旐之制有<lb/>
<pb n="KR3h0061_WYG_012-29b"/>
儀衛鹵簿之制非圗何以明章程為衣服者則有弁冕<lb/>
之制有衣裳之制有履舄之制有笄總之制有襚合之<lb/>
制有杖絰之制非圗何以眀制度為壇域者則有壇墠<lb/>
之制有丘澤之制有社稷之制有兆域之制大小髙深<lb/>
之形非圗不能辨為都邑者則有京輔之制有郡國之<lb/>
制有閭井之制有市朝之制有蕃服之制内外重輕之<lb/>
勢非圗不能紀為城築者則有郛郭之制有苑囿之制<lb/>
有臺門魏闕之制有營壘斥堠之制非圗無以眀闗要<lb/>
<pb n="KR3h0061_WYG_012-30a"/>
為田里者則有夫家之制有溝洫之制有原隰之制非<lb/>
圗無以别經界為㑹計者則有貨泉之制有貢賦之制<lb/>
有户口之制非圖無以知本末法有制非圗無以定其<lb/>
制爵有班非圖無以正其班有五刑有五服五刑之屬<lb/>
有適輕適重五服之别有大宗小宗權量所以同四海<lb/>
規矩所以正百工五聲八音十二律有節三歌六舞有<lb/>
序昭夏肆夏宫陳軒陳皆法制之目也非圗不能舉内<lb/>
而公卿大夫外而州牧侯伯貴而妃嬪賤而妾媵官有<lb/>
<pb n="KR3h0061_WYG_012-30b"/>
品命有數禄秩有多寡考課有殿最繅籍有數玉帛有<lb/>
等上下異儀尊卑異事皆班爵之序也非圗不能舉要<lb/>
通古今者不可以不識三統五運而三統之數五運之<lb/>
紀非圗無以通要别名物者不可以不識蟲魚草木而<lb/>
蟲魚之形草木之狀非圗無以别要眀書者不可以不<lb/>
識文字音韻而音韻之清濁文字之子母非圖無以眀<lb/>
凡此十六種可以類舉<hi>通志</hi>
　　　宋鄧椿記界作畫<lb/>
<pb n="KR3h0061_WYG_012-31a"/>
畫院界作最工專以新意相尚嘗見一軸甚可愛玩畫<lb/>
一殿廊金碧熀燿朱門半開一宫女露半身於户外以<lb/>
箕貯果皮作棄擲狀如鴨脚荔枝胡桃榧栗榛芡之屬<lb/>
一　一可辨各不相因筆墨精微有如此者<hi>畫繼</hi>
　　　宋趙士遵畫小景山水<lb/>
紹興間一時婦人服飾及琵琶箏面所作多小景山水<lb/>
實倡於士遵<hi>畫繼</hi>
　　　宋趙士安畫筀竹<lb/>
<pb n="KR3h0061_WYG_012-31b"/>
士安不遵川𣲖好作筀竹與石室體製大異<hi>畫繼</hi>
　　　宋武岳畫人物<lb/>
武岳作五帝朝元人物仙仗背項相倚大抵如寫草書<lb/>
體<hi>寓意編</hi>
　　　宋劉夢松畫䊸竹<lb/>
竹本以直為上修篁髙勁架雪凌霜始有取焉夢松乃<lb/>
作䊸曲之竹不得其所矣<hi>宣和畫譜</hi>
　　　宋馬縞記古畫<lb/>
<pb n="KR3h0061_WYG_012-32a"/>
　　　　畫闕<lb/>
闕者觀也古每門樹兩觀於其前所以標表宫門也其<lb/>
上皆丹堊其下皆畫雲氣仙靈竒禽怪獸以昭示萬民<lb/>
焉蒼龍闕畫蒼龍白虎闕畫白虎𤣥武闕畫𤣥武<lb/>
　　　　畫幡<lb/>
古之徽號也所以題表官號以為符信故謂之信幡乗<lb/>
輿則畫為白虎取其義而有威信之徳也<lb/>
　　　　畫節<lb/>
<pb n="KR3h0061_WYG_012-32b"/>
唐節制皆從太府寺准三禮定之周禮云山國用虎節<lb/>
土國用人節澤國用龍節紫檀木畫其形象御親金書<lb/>
以賜重臣碧油籠之<lb/>
　　　　畫履<lb/>
古履絇繶皆畫五色<lb/>
　　　　畫韈<lb/>
三代及周著角襪以𢃄繋於踝至魏文帝吳妃乃改様<lb/>
以羅為之後加以綵繡畫至今不易<hi>中華古今注</hi>
<pb n="KR3h0061_WYG_012-33a"/>
　　　遼招諫圗<lb/>
遼太祖神冊六年詔畫前代直臣像為招諌圖<hi>遼史太</hi>
<hi>祖紀</hi>
　　　遼日月四時堂畫<lb/>
太宗㑹同元年詔建日月四時堂圗寫古帝王事於兩<lb/>
廡<hi>遼史太宗紀</hi>
　　　金衍慶宫畫<lb/>
大定十四年十月詔圗畫功臣二十八人於衍慶宫聖<lb/>
<pb n="KR3h0061_WYG_012-33b"/>
武殿左右廡<hi>金史禮志</hi>
　　　金畫宫室<lb/>
金主亮欲都燕遣畫工寫京師宫室制度濶狭脩短盡<lb/>
以授之左相張浩輩按圗修之<hi>金圗經</hi>
　　　元農桑圗<lb/>
趙孟頫農桑圗叙云延祐五年上御嘉禧殿集賢大學<lb/>
士臣邦寧大司徒臣源進呈農桑圖上嘉賞乆之此圗<lb/>
因大都風俗随十有二月分農桑為廿有四圗臣因其<lb/>
<pb n="KR3h0061_WYG_012-34a"/>
圗像作廿有四詩正豳風因時紀事之義<hi>松雪齋集</hi>
　　　元嘉禾圗<lb/>
至大二年九月河間等路獻嘉禾有異畆同穎及一莖<lb/>
數穗者命集賢學士趙孟頫繪圖藏諸祕書<hi>元史武宗</hi>
<hi>紀</hi>
　　　元豳風圗<lb/>
英宗居東宫達實布哈撰集前代嘉言善行名曰承華<lb/>
事略并畫豳風圖以進<hi>元史髙宣傳</hi>
<pb n="KR3h0061_WYG_012-34b"/>
　　　元朱徳潤論畫體<lb/>
自庖犧氏仰觀天文俯察地理因龍馬負圖以畫八卦<lb/>
象在亓中矣故倉頡作書之義與畫體同而文異盖自<lb/>
為跡既茫如小篆□之為日巛之為川□之為山□之<lb/>
為鳥□之為蟲□之為冠類皆象其物形而製字盖字<lb/>
書者吾儒六藝之一事而畫則字書之一變也周官教<lb/>
六書二曰象形其義著矣後世以楷易𨽻以𨽻易篆然<lb/>
猶有左畫圓右畫方之意焉<hi>存復齋集</hi>
<pb n="KR3h0061_WYG_012-35a"/>
　　　元湯垕論畫水火<lb/>
近世言孫位畫水張南本畫火水火本無情之物二公<lb/>
深得其理<hi>畫鑒</hi>
　　　元湯垕記畫蘭<lb/>
趙孟堅墨蘭最得其妙其葉如錢花莖亦佳作石用筆<lb/>
輕拂如飛白書狀前人無此作也<hi>畫鑒</hi>
　　　元湯垕論界畫<lb/>
世俗論畫必曰畫有十三科山水打頭界畫打厎故人<lb/>
<pb n="KR3h0061_WYG_012-35b"/>
以界畫為易事不知方員曲直髙下低昂逺近凹凸工<lb/>
拙纎麗梓人匠氏有不能盡其妙者況筆墨硯尺運思<lb/>
於縑楮之上求合其法度準繩此為至難古人畫諸科<lb/>
各有其人界畫則唐人無作者歴五代始得郭忠恕一<lb/>
人其他如王士元趙忠義輩三數人而已如衛賢髙克<lb/>
眀抑又次焉近見趙集賢子昂教其子雍作界畫云諸<lb/>
畫或可杜撰至界畫未有不用工合法度者此為知言<lb/>
也<hi>説郛</hi>
<pb n="KR3h0061_WYG_012-36a"/>
　　　元王繹論士夫畫<lb/>
趙子昂問錢舜舉曰如何是士夫畫舜舉荅曰𨽻家畫<lb/>
也子昂曰然觀之王維李成徐熙李伯時皆士夫之髙<lb/>
尚所畫盖與物傳神盡其妙也近世作士夫畫者其謬<lb/>
甚矣<hi>唐六如畫譜</hi>
　　　元王繹論院畫<lb/>
宋畫院衆工凡作一畫必先呈藁然後上真所畫山水<lb/>
人物花木鳥獸種種臻妙今朝廷内畫及民間畫人物<lb/>
<pb n="KR3h0061_WYG_012-36b"/>
皆然<hi>唐六如畫譜</hi>
　　　元王繹論粉本畫<lb/>
古人畫藁謂之粉本前輩多寳蓄之盖其草草不經意<lb/>
處有自然之妙宣和紹興所藏粉本多有神妙者<hi>唐六</hi>
<hi>如畫譜</hi>
　　　明奉天殿畫<lb/>
永樂十五年北京奉天殿兩壁斗栱間繪真武神像<hi>蓬</hi>
<hi>牕日録</hi>
<pb n="KR3h0061_WYG_012-37a"/>
　　　明文華殿畫<lb/>
永樂時文華殿後東室皇上齋居於此設御榻東壁下<lb/>
有御屏三曲䕶焉西室設新榻為齋宿所命工繪漢文<lb/>
止輦受諌圗懸之左唐太宗納魏徴十思圖懸之右<hi>桂</hi>
<hi>洲集</hi>
　　　明恭黙室畫<lb/>
㳟黙室者文華後殿之東九五齋之西室也室北壁繪<lb/>
河圗東壁洛書西壁鳳鳴朝陽圗<hi>桂洲集</hi>
<pb n="KR3h0061_WYG_012-37b"/>
　　　明陶宗儀記畫十三科<lb/>
佛菩薩相　　玉帝君王道相<lb/>
金剛鬼神羅漢聖僧　　　　風雲龍虎<lb/>
宿世人物　　全境山林　　花竹翎毛<lb/>
野騾走獸　　人間動用　　界畫樓臺<lb/>
一切傍生　　耕種機織　　雕青嵌緑<hi>輟耕録</hi>
　　　明宋濂畫原<lb/>
史皇與倉頡皆古聖人也倉頡造書史皇制畫書與畫<lb/>
<pb n="KR3h0061_WYG_012-38a"/>
非異道也其初一致也天地初開萬物化生自色自形<lb/>
總總林林莫得而名也雖天地亦不知其所以名也有<lb/>
聖人者出正名萬物髙者謂何卑者謂何動者謂何植<lb/>
者謂何然後可得而知之也於是上而日月風霆雨露<lb/>
霜雪之形下而河海山嶽草木鳥獸之著中而人事離<lb/>
合物理盈虛之分神而變之化而宜之固已達民用而<lb/>
盡物情然而非書則無紀載非畫則無彰施斯二者其<lb/>
亦殊途而同歸乎吾故曰書與畫非異道也其初一致<lb/>
<pb n="KR3h0061_WYG_012-38b"/>
也且書以代結繩功信偉矣至於辨章服之有制畫衣<lb/>
冠以示警飭車輅之等威表旟旐之後先所以彌綸其<lb/>
治具匡贊其政原者又烏可以廢之哉畫繪之事統於<lb/>
冬官而春官外史專掌書令其意可見矣況六書首之<lb/>
以象形象形乃繪事之權輿形不能盡象而後諧之以<lb/>
聲聲不能盡諧而後㑹之以意意不能以盡㑹而後指<lb/>
之以事事不能以盡指而後轉注假借之法興焉書者<lb/>
所以濟畫之不足者也使畫可盡則無事乎書矣吾故<lb/>
<pb n="KR3h0061_WYG_012-39a"/>
曰書與畫非異道也其初一致也古之善繪者或畫詩<lb/>
或圖孝經或貌爾雅或像論語暨春秋或著易象皆附<lb/>
經而行猶未失其初也下逮漢魏晉梁之間講學之有<lb/>
圗問禮之有圖烈女仁智之有圖致使圖史並傳助名<lb/>
教而翼羣倫亦有可觀者焉世道日降人心寖不古若<lb/>
往往溺志於車馬士女之華怡神於花鳥蟲魚之麗游<lb/>
情於山林水石之幽而古之意益衰矣是故顧陸以來<lb/>
是一變也閻吳之後又一變也至於闗李范三家者出<lb/>
<pb n="KR3h0061_WYG_012-39b"/>
又一變也譬之學書者古籀篆𨽻之茫昧而惟俗書之<lb/>
姿媚者是耽是玩豈其初意之使然哉雖然非有卓然<lb/>
㧞俗之姿亦未易言此也<hi>宋學士集</hi>
　　　眀楊慎記罨畫<lb/>
畫家有罨畫雜彩色畫也<hi>丹鉛總</hi>録<lb/>
　　　明楊慎記凹凸畫<lb/>
尉遲乙僧善繪凹凸花又張僧繇畫於一乗寺逺望眼<lb/>
暈如凹凸近視即平<hi>楊升菴集</hi>
<pb n="KR3h0061_WYG_012-40a"/>
　　　眀何良俊論白描畫<lb/>
畫家各有傳𣲖不相混淆如人物其白描有二種趙松<lb/>
雪出於李龍眠李龍眠出於顧凱之此所謂鐡線描馬<lb/>
和之馬逺則出於吳道子此所謂蘭葉描也<hi>四友齋叢</hi>
<hi>說</hi>
　　　眀王世貞論畫人物山水<lb/>
人物自顧陸展鄭以至僧繇道𤣥一變也山水大小李<lb/>
一變也荆關董巨又一變也李成范寛又一變也劉李<lb/>
<pb n="KR3h0061_WYG_012-40b"/>
馬夏又一變也大癡黄鶴又一變也趙子昂近宋人人<lb/>
物為勝沈啓南近元人山水為尤<hi>藝苑巵言</hi>
　　　明謝肇淛論雜畫<lb/>
牛馬龍虎之屬畫之固亦俊爽可喜至羅隐之子塞翁<lb/>
者專畫羊張及之趙永年專畫犬李靄之何尊師專畫<lb/>
猫滕王元嬰專畫蜂蝶郭元方專畫草蟲彼顧有所獨<lb/>
㑹邪抑幽人髙尚之致托於是以寓意邪而名亦因之<lb/>
以顯故曰雖小道必有可觀<hi>書畫記</hi>
<pb n="KR3h0061_WYG_012-41a"/>
　　　眀董其昌論南北二宗畫<lb/>
禪家有南北二宗唐時始分畫之南北二宗亦唐時分<lb/>
也但其人非南北耳北宗則李思訓父子著色山水流<lb/>
傳而為宋之趙幹趙伯駒伯驌以至馬夏輩南宗則王<lb/>
摩詰始用渲淡一變抝研之法其𫝊而張璪荆闗董巨<lb/>
郭忠恕米家父子以至元之四大家要之摩詰所謂雲<lb/>
峰石迹迥出天機筆意縱横參乎造化者東坡賛吳道<lb/>
子王維畫壁亦云吾於維也無間言知言哉<hi>容臺集</hi>
<pb n="KR3h0061_WYG_012-41b"/>
　　　眀董其昌論浙𣲖畫<lb/>
元季四大家浙人居其三王叔眀湖州人黄子乆衢州<lb/>
人吳仲圭武塘人惟倪元鎮無錫人耳江山靈氣盛衰<lb/>
故有時國朝名士僅戴進為武林人已具浙𣲖之目不<lb/>
知趙吳興亦浙人若浙𣲖日就澌滅不當以甜斜俗賴<lb/>
者係之彼中也<hi>容臺集</hi>
　　　明董其昌論文人畫<lb/>
文人之畫自王右丞始其後董源巨然李成范寛為嫡<lb/>
<pb n="KR3h0061_WYG_012-42a"/>
子李龍眠王晉卿米南宫及虎兒皆從董巨得來直至<lb/>
元四大家黄子乆王叔明倪元鎮吳仲圭皆其正𫝊吾<lb/>
朝文沈則又逺接衣鉢若馬夏及李唐劉松年又是大<lb/>
李將軍之派非吾曹當學也<hi>容臺集</hi>
　　　眀董其昌記小幅畫<lb/>
宋以前人都不作小幅小幅自南京以後始盛又僧巨<lb/>
然筆絶少丈餘畫卷長卷亦惟院體諸人有之<hi>容臺集</hi>
　　　明董其昌記諸家畫山<lb/>
<pb n="KR3h0061_WYG_012-42b"/>
李思訓冩海外山董源寫江南山米元暉寫南徐山李<lb/>
唐寫中州山馬逺夏圭寫錢塘山趙吳興寫霅苕山黄<lb/>
子乆寫海虞山<hi>容臺集</hi>
　　　眀李日華論林木窠石派<lb/>
古人林木窠石本與山水别行大抵山水意髙深廻環<lb/>
備有一時氣象而林石則草草逸筆中見偃仰虧蔽與<lb/>
聚散歴落之致而已李營丘特妙山水而林石更造微<lb/>
倪迂源本營丘故所作蕭散簡逸盖林木窠石之派也<lb/>
<pb n="KR3h0061_WYG_012-43a"/>
<hi>紫桃軒雜綴</hi>
　　　明李日華論墨竹所始<lb/>
世傳墨竹始於五代郭崇韜夫人李氏於月下就牕紙<lb/>
摹影殊有真態嗣後遂相祖述此臆說也前是王摩詰<lb/>
已有開元石刻成都大慈寺灌頂院已有張立墨竹壁<lb/>
一堵孫位張立董羽唐希雅皆晚唐人與崇韜同時寧<lb/>
有閨閣散筆遽流傳作諸人之範邪<hi>六研齋二筆</hi>
　　　明張丑記郭忠恕畫沒骨山<lb/>
<pb n="KR3h0061_WYG_012-43b"/>
越王宫殿圗卷郭忠恕畫其長三丈有餘皆沒骨山也<lb/>
<hi>清河書畫舫</hi>
　　附録<lb/>
　　　秦騫霄國畫<lb/>
始皇元年騫霄國獻刻玉善畫工名裔使含丹青以漱<lb/>
地即成魑魅及詭怪羣物之象刻玉為百獸之形毛髪<lb/>
宛若真矣皆銘其臆前記以日月工人以指畫地長百<lb/>
丈直如繩墨方寸之内畫以四瀆五岳列國之圗又畫<lb/>
<pb n="KR3h0061_WYG_012-44a"/>
為龍鳯騫翥若飛皆不可㸃睛或㸃之必飛走也始皇<lb/>
嗟曰刻畫之形何得飛走使以淳漆各㸃兩玉虎一眼<lb/>
睛旬日則失之不知所在山澤之人云見二白虎各無<lb/>
一目相随而行毛色相似異於常見者至明年西方獻<lb/>
兩白虎各無一目始皇發檻視之疑是先所失者乃刺<lb/>
殺之檢其胷前果是元年所刻玉虎也<hi>王子年拾遺記</hi>
　　　吳繡畫<lb/>
吳主趙夫人丞相達之妹善畫巧妙無雙能於指間以<lb/>
<pb n="KR3h0061_WYG_012-44b"/>
綵絲織雲霞龍蛇之錦大則盈尺小則方寸宫中謂之<lb/>
機絶孫權常歎魏蜀未夷軍旅之隙思得善畫者圖山<lb/>
川地勢軍陣之象達乃進其妹權使寫九州江湖方岳<lb/>
之勢夫人曰丹青之色甚易歇滅不可乆寳妾能刺繡<lb/>
作列國方帛之上寫以五岳河海城邑行陣之形既成<lb/>
乃進於吳主時人謂之針絶雖棘刺木猴雲梯飛䲻無<lb/>
過此麗也<hi>說苑</hi>
　　　梁菩提國畫<lb/>
<pb n="KR3h0061_WYG_012-45a"/>
梁中大通六年菩提國遣使送舍利及畫塔圗并菩提<lb/>
樹葉詹糖等香<hi>南史</hi>
　　　梁干陀利國畫<lb/>
干陀利國王瞿曇修跋陀羅以四月八日夢見一僧謂<lb/>
之曰中國今有聖主十年之後佛法大興汝若遣使貢<lb/>
奉敬禮則土地豐樂商旅百倍若不信我則境土不得<lb/>
自安脩跋陀羅初未能信既而又夢此僧曰汝若不信<lb/>
我當與汝往觀之乃于夢中來至中國拜覲天子既覺<lb/>
<pb n="KR3h0061_WYG_012-45b"/>
心異之陀羅本工畫乃寫夢中所見髙祖容質飾以丹<lb/>
青仍遣使并畫工奉表獻玉盤等物使人既至模寫髙<lb/>
祖形以還其國比本畫則符同焉因盛以寳函日加禮<lb/>
敬<hi>梁書</hi>
　　　唐泥婆羅國畫<lb/>
泥婆羅國在土番西以板為屋皆雕畫<hi>舊唐書西戎列</hi>
<hi>傳</hi>
　　　唐段成式記水畫<lb/>
<pb n="KR3h0061_WYG_012-46a"/>
李叔詹常識一范陽山人停於私第時語休咎必中兼<lb/>
善推歩禁咒止半年忽謂李曰某有一藝將去欲以為<lb/>
别所謂水畫也乃請後㕔上掘地為池方丈深尺餘泥<lb/>
以麻灰日沒水滿之候水不耗具丹青墨硯先援筆叩<lb/>
齒良乆乃縱筆豪水上就視但見水色渾渾耳經二日<lb/>
搨以䙙絹四幅食頃舉出觀之古松怪石人物屋木無<lb/>
不備也李驚異苦詰之惟言善能禁彩色不令沉散而<lb/>
己<hi>酉陽雜俎</hi>
<pb n="KR3h0061_WYG_012-46b"/>
　　　唐張彦逺論吹雲潑墨體<lb/>
古人畫雲未為臻妙若能沾濕絹素㸃綴輕粉縱口吹<lb/>
之謂之吹雲此得天理雖曰妙解不見筆蹤故不謂之<lb/>
畫如山水家有潑墨亦不謂之畫不堪倣傚<hi>歴代名畫</hi>
<hi>記</hi>
　　　宋酤蘭左國畫佛<lb/>
大中祥符初有西域僧覺稱來舘於興國寺之𫝊法院<lb/>
自言酤蘭左國人刹帝利姓善畫嘗於譯堂北壁畫釋<lb/>
<pb n="KR3h0061_WYG_012-47a"/>
迦靣與此方所畫絶異<hi>圗畫見聞志</hi>
　　　宋郭若虛記術畫<lb/>
夫士必以忠醇徑亮盡瘁於公然後可稱於任可爵於<lb/>
朝惡夫邪佞以茍進者則不免君子之誅藝必以妙悟<lb/>
精能取重於世然後可著於文可寳於笥惡夫眩惑以<lb/>
沽名者則不免鑒士之棄昔者孟蜀有一術士稱善畫<lb/>
蜀主遂令於庭之東隅畫野鵲一隻俄有衆禽集而噪<lb/>
之次令黄筌於庭之西隅畫野鵲一隻則無有集禽之<lb/>
<pb n="KR3h0061_WYG_012-47b"/>
噪蜀主以故問筌對曰臣所畫者藝畫也彼所畫者術<lb/>
畫也是乃有噪禽之異蜀主然之國初有道士陸希直<lb/>
者畫花一枝張於壁間則逰蜂立至向使邉黄徐趙輩<lb/>
措筆定無來蜂之驗此抑非眩惑取功沽名亂藝者乎<lb/>
至於野人騰壁羙女下牆映五彩於水中起䨇龍於霧<lb/>
外皆出方術怪誕推之畫法闕如也故不録<hi>圗畫見聞</hi>
<hi>志</hi>
　　　宋郭若虛記髙麗國畫<lb/>
<pb n="KR3h0061_WYG_012-48a"/>
皇朝之盛遐荒九譯來庭者相屬於路惟髙麗國敦尚<lb/>
文雅漸染華風至於伎巧之精他國罕比固有丹青之<lb/>
妙錢忠懿家有著色山水四卷長安臨潼李虞曹家有<lb/>
本國八老圖二卷又曽於楊褒虞曹家見細布上畫行<lb/>
道天王皆有風格熙寧甲寅嵗遣使金良鑒入貢訪求<lb/>
中國畫銳意購求稍精者十無一二然猶費三百餘緡<lb/>
丙辰冬復遣使崔思訓入貢因將𢃄畫工數人奏請摹<lb/>
寫相國寺壁畫歸國詔許之於是盡摹之持歸其模畫<lb/>
<pb n="KR3h0061_WYG_012-48b"/>
人頗有精於工法者彼使人每至中國或用摺疊扇為<lb/>
私覿物其扇用鵶青紙為之上畫本國豪貴雜以婦人<lb/>
鞍馬或臨水為金砂灘暨蓮荷花木水禽之類㸃綴精<lb/>
巧又以銀泥為雲氣月色之狀極可愛謂之倭扇本出<lb/>
於倭國也近嵗尤祕惜典客者盖稀得之<hi>圖畫見聞志</hi>
　　　宋髙麗國畫<lb/>
李寧少以畫知名仁宗朝随樞宻使李資徳入宋徽宗<lb/>
命翰林待詔王可訓陳徳之田宗仁趙守宗等從寧學<lb/>
<pb n="KR3h0061_WYG_012-49a"/>
畫且勅寧畫本國禮成江圖既進徽宗嗟賞曰比來髙<lb/>
麗畫工随使至者多矣唯寧為妙手賜酒食錦綺綾帽<lb/>
寜少師内殿崇班李俊異俊異妬後進有能畫者少推<lb/>
許仁宗召俊異示寧所畫山水俊異愕然曰此畫如在<lb/>
異國臣必以千金購之又宋商獻圗畫仁宗以為中華<lb/>
竒品恱之召寧誇示寧曰是臣筆也仁宗不信寧取圖<lb/>
拆裝背有姓名王益愛幸及毅宗時内閣繪事悉主之<lb/>
子光弼亦以畫見寵於明宗王命文臣賦瀟湘八景仍<lb/>
<pb n="KR3h0061_WYG_012-49b"/>
寫為圖王精於圗畫尤工山水與光弼髙惟訪等繪畫<lb/>
物像終日忘倦軍國事慢不加意<hi>髙麗史</hi>
　　　宋日本國畫<lb/>
日本國畫不知姓名傳寫其國風物山川小景設色甚<lb/>
重多用金碧考其真未必有此者第欲綵繪粲然以取<lb/>
觀羙也<hi>宣和畫譜</hi>
　　　宋鄧椿記西天畫佛<lb/>
西天中印度那蘭陀寺僧多畫佛及菩薩羅漢象以西<lb/>
<pb n="KR3h0061_WYG_012-50a"/>
天布為之其佛相好與中國人異眼目稍大口耳俱怪<lb/>
以帶挂右肩裸袒坐立而已先施五藏於畫背乃塗五<lb/>
彩於畫面以金或朱紅作地謂牛皮膠為觸故用桃膠<lb/>
合栁枝水甚堅漬中國不得其訣也邵太史知黎州嘗<lb/>
有僧自西天來就公廨令畫釋迦今茶馬司有十六羅<lb/>
漢<hi>畫繼</hi>
　　　宋鄧椿記髙麗扇畫<lb/>
髙麗松扇如節板狀其土人云非松也乃水栁木之皮<lb/>
<pb n="KR3h0061_WYG_012-50b"/>
故柔膩可愛其紋酷似松柏故謂之松扇東坡謂髙麗<lb/>
白松理直而疎折以為扇如蜀中織㯶櫚心盖水栁也<lb/>
又有用紙而以琴光竹為柄如市井中所製摺疊扇者<lb/>
但精緻非中國可及展之廣尺三四合之止兩指許所<lb/>
畫多作士女乗車跨馬踏青拾翠之狀又以金銀屑飾<lb/>
地面及作星漢星月人物麤有形似以其來逺磨擦故<lb/>
也其所染青緑竒甚與中國不同專以空青海緑為之<lb/>
近年所作尤為精巧亦有以絹素為團扇特柄長數尺<lb/>
<pb n="KR3h0061_WYG_012-51a"/>
為異耳山谷題之云㑹稽内史三韓扇分送黄門畫省<lb/>
中海外人煙來眼界全勝博物注魚蟲蘋汀遊女能騎<lb/>
馬傳道蛾眉畫不如寳扇真成集陳隼史臣今得殺青<lb/>
書<hi>畫繼</hi>
　　　宋鄧椿記倭扇畫<lb/>
倭扇以松板兩指許砌疊亦如摺疊扇者其柄以銅壓<lb/>
錢環子黄絲絛甚精妙板上罨畫山川人物松竹花草<lb/>
亦可喜竹山尉王公軒惠㳟后家嘗作眀州舶官得兩<lb/>
<pb n="KR3h0061_WYG_012-51b"/>
柄<hi>畫繼</hi>
　　　宋鄧椿記畫影壁<lb/>
舊說楊惠之與吳道子同師道子學成惠之恥與齊名<lb/>
轉而為塑皆為天下第一故中原多惠之塑山水壁郭<lb/>
熙見之又出新意遂令圬者不用泥掌止以手槍泥於<lb/>
壁或凹或凸但所不問乾則以墨随其形迹暈成峰巒<lb/>
林壑加之樓閣人物之屬宛然天成謂之影壁其後作<lb/>
者甚盛此宋復古張素敗壁之餘意也<hi>畫繼</hi>
<pb n="KR3h0061_WYG_012-52a"/>
　　　宋髙似孫記道家畫<lb/>
玉符經云二十四圗真五嶽之藏也得之必能仙去飛<lb/>
歩太清欲得道法先沐浴去穢<hi>一作汚</hi>當得東井圗欲朝<lb/>
五帝役山精當得五嶽圗欲通神靈法仙訣當得入史<lb/>
真形圗欲通五行當得六甲通靈圖欲存吾身致天神<lb/>
當得九宫紫房圗欲奉道法當得太清圖欲奉順道當<lb/>
得混成圖欲通道機當得西昇保録圖欲通變化當得<lb/>
靈化圗欲攝大道當得九天圖欲脫身形當得九變圗<lb/>
<pb n="KR3h0061_WYG_012-52b"/>
欲隠身存神當得養身圖欲定身守神寳當得含影圗<lb/>
欲恬泊守一以存身當得養身圗欲寂黙養志當得精<lb/>
誠守志圖欲清淨潔白致其芝英當得芝英玉女圗欲<lb/>
驅六丁當得六隂玉女圗欲致仙籙當得九九道仙圗<lb/>
欲食道氣當得道引圖欲治道術當得洞中皇寳圖欲<lb/>
為變化當得偃息圖欲臨鑪定九丹金液當得太乙圗<lb/>
欲登五嶽求神仙芝藥當得開山芝藥圗欲保神形别<lb/>
邪精當得眀鏡圖<hi>緯略</hi>
<pb n="KR3h0061_WYG_012-53a"/>
　　　元湯垕記髙昌國畫<lb/>
髙昌國畫用金銀箔子及朱墨㸃綴如雨銷灑在紙上<lb/>
畫翎毛如中國花草亦佳<hi>畫鑒</hi>
　　　元湯垕記髙麗國畫<lb/>
髙麗畫觀音像甚工其原出唐尉遲乙僧筆意流而至<lb/>
於纎麗<hi>畫鑒</hi>
　　　眀屠隆記宋繡畫<lb/>
宋之閨秀畫山水人物樓臺花鳥針線細宻不露邉縫<lb/>
<pb n="KR3h0061_WYG_012-53b"/>
其用絨一二絲用針如髪細者為之故眉目畢具絨彩<lb/>
奪目而丰神宛然設色開染較畫更佳<hi>考槃餘事</hi>
　　　眀詹景鳯記倭畫<lb/>
倭子畫佛一絹幅中間及四圍皆取直方坐列初有佛<lb/>
像百餘頭皆寸五分長而四邊並作佛凑砌為邊䦨兩<lb/>
旁䦨中乃間以戲物亦䙝矣色深重貼金無筆法外題<lb/>
番字一行行横寫墨色與中國同字却有筆法<hi>詹東圗</hi>
<hi>𤣥覽</hi>
<pb n="KR3h0061_WYG_012-54a"/>
　　　眀畫磁器<lb/>
陶厰景徳鎮在今浮梁縣西興鄉正徳初置御器厰顓<lb/>
筦御器陶有匠官匠凡三百餘而復募盖工緻之匠少<lb/>
而繪事尤難也畫役募人日給工食嘉靖七年以前案<lb/>
燬不可考八年燒造磁器其畫有趕珠龍一秤金娃娃<lb/>
昇降戲龍鳯穿花滿地嬌雲鸐萬嵗藤搶珠龍靈芝捧<lb/>
八寳八仙過海孔雀牡丹獅子滚繡毬轉枝寳相花鯖<lb/>
鮊鯉鱖水藻江下八俊巴山出水飛獅水火捧八卦竹<lb/>
<pb n="KR3h0061_WYG_012-54b"/>
葉靈芝雲鶴穿花花様龍鳯轉枝蓮托八寳八吉祥海<lb/>
水蒼龍捧八卦三仙煉丹耍戲娃娃四季花三陽開泰<lb/>
花天花捧雲山福海字二仙出水雲龍龍穿西番蓮穿<lb/>
花鳯䨇雲龍青纒枝寳相花穿花龍如意團鸞鳯穿花<lb/>
鸞鳳團龍羣仙捧夀倉獅龍耍戲鮑老昇鳯擁祥雲乾<lb/>
坤六合花博古龍松竹梅鸞鳯穿寳相花四季花等名<lb/>
其他花草人物禽獸山水屏瓶盆盎之觀不可勝計<hi>王</hi>
<hi>宗沐江西大志</hi>
<pb n="KR3h0061_WYG_012-55a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0061_WYG_012-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋書畫譜卷十二<lb/>
</p>
<p>
</p>
  </div>
</body>
</text>
</TEI>
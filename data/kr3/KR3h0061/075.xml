<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_075-1a"/>
　欽定四庫全書<lb/>
御定佩文齋書畫譜目録<lb/>
　　第七十五卷<lb/>
　　　歴代名人書跋六<lb/>
　　　　唐柳公權西平王碑<lb/>
　　　　唐栁公權何進滔徳政碑<lb/>
　　　　唐柳公權李石神道碑<lb/>
　　　　唐柳公權康約言碑<lb/>
<pb n="KR3h0061_WYG_075-1b"/>
　　　　唐柳公權髙重碑<lb/>
　　　　唐栁公權起居郎劉君碑<lb/>
　　　　唐柳公權尚書馮宿碑<lb/>
　　　　唐柳公權書蘇夫人墓誌<lb/>
　　　　唐栁公權𤣥祕塔碑<lb/>
　　　　唐栁公權復東林寺碑<lb/>
　　　　唐柳公權楷書度人經<lb/>
　　　　唐柳公權小字清淨經<lb/>
<pb n="KR3h0061_WYG_075-2a"/>
　　　唐柳公權陰符經序<lb/>
　　　唐柳公權書金剛經<lb/>
　　　唐栁公權書驛路記<lb/>
　　　唐柳公權書嵇叔夜絶交書<lb/>
　　　唐柳公權蘭亭書帖<lb/>
　　　唐栁公權謝紫絲靸鞋帖<lb/>
　　　唐柳公權赤箭帖<lb/>
　　　唐柳公權謝人恵筆帖<lb/>
<pb n="KR3h0061_WYG_075-2b"/>
　　　唐柳公綽武侯祠記<lb/>
　　　唐姚向書鄭權碑<lb/>
　　　唐唐𤣥度李藏用碑<lb/>
　　　唐唐𤣥度十體書<lb/>
　　　唐杜牧書張好好詩<lb/>
　　　唐温庭筠書湖陰曲<lb/>
　　　唐裴休圭峰禪師碑<lb/>
　　　唐顔稷靖居寺碑<lb/>
<pb n="KR3h0061_WYG_075-3a"/>
　　　唐董景仁杜順和尚碑<lb/>
　　　唐俞珣書陳果仁告身并捨宅造寺疏<lb/>
　　　唐髙駢書磻溪廟記<lb/>
　　　唐于僧翰尊勝經<lb/>
　　　唐于範書<lb/>
　　　唐任廸處州夫子廟碑<lb/>
　　　唐栁知微孔府君神道碑<lb/>
　　　唐唐彦謙張將軍新廟記<lb/>
<pb n="KR3h0061_WYG_075-3b"/>
　　　唐唐彦謙王重榮徳政碑<lb/>
　　　唐韓偓墨蹟<lb/>
　　　唐韓偓手簡十一帖<lb/>
　　　唐柳懐素濟安侯廟記<lb/>
　　　唐王説梁公儒碑<lb/>
　　　唐王奐之潤州陀羅尼經幢<lb/>
　　　唐楊承和邠國公功徳銘<lb/>
　　　唐釋懐仁集王羲之書聖教序<lb/>
<pb n="KR3h0061_WYG_075-4a"/>
　　　唐釋懐仁聖教序真蹟<lb/>
　　　唐釋翹微正書岑君徳政碑<lb/>
　　　唐釋懐素自序帖<lb/>
　　　唐釋懐素千文<lb/>
　　　唐釋懐素絹本草書千文<lb/>
　　　唐釋懐素洪州詩<lb/>
　　　唐釋懐素北亭草筆<lb/>
　　　唐釋懐素逐鹿帖<lb/>
<pb n="KR3h0061_WYG_075-4b"/>
　　　唐釋懐素七帖<lb/>
　　　唐釋懐素别本六帖<lb/>
　　　唐釋懐素草書清淨經<lb/>
　　　唐釋懐素客舍等帖<lb/>
　　　唐釋懐素酒狂帖<lb/>
　　　唐釋懐素食魚帖<lb/>
　　　唐釋懐素聖母帖<lb/>
　　　唐釋懐素醉僧帖<lb/>
<pb n="KR3h0061_WYG_075-5a"/>
　　　唐釋懐素髙坐帖<lb/>
　　　唐釋懐素四帖<lb/>
　　　唐釋齊已名茶記<lb/>
　　　唐釋髙閑草書<lb/>
　　　唐釋髙閑千字文<lb/>
　　　唐釋懐惲實際碑<lb/>
　　　唐釋齊操行書大泉寺新三門記<lb/>
　　　唐釋無可寂照和尚碑<lb/>
<pb n="KR3h0061_WYG_075-5b"/>
　　　唐吳彩鸞書唐韻<lb/>
　　　唐房璘妻髙氏書安公美政頌<lb/>
　　　唐房璘妻髙氏書石壁寺鐵彌勒像頌<lb/>
　　　五代楊凝式題名<lb/>
　　　五代楊凝式詩碑<lb/>
　　　五代楊凝式墨蹟<lb/>
　　　五代楊凝式灘院記<lb/>
　　　五代楊凝式侍御帖<lb/>
<pb n="KR3h0061_WYG_075-6a"/>
　　　五代楊凝式起居帖<lb/>
　　　五代楊凝式韭花帖<lb/>
　　　五代楊凝式夏熱帖<lb/>
　　　五代王文秉小篆千字文<lb/>
　　　五代王文秉紫陽石磬銘<lb/>
　　　五代王仁恭法門寺重修塔廟碑<lb/>
　　　五代李鶚書汾陽王真堂記<lb/>
　　　五代徐鍇紫極宫石磬銘<lb/>
<pb n="KR3h0061_WYG_075-6b"/>
　　　五代徐鍇隸書貞素王君碑<lb/>
　　　五代任徳筠本業寺碑<lb/>
<pb n="KR3h0061_WYG_075-7a"/>
　欽定四庫全書<lb/>
御定佩文齋書畫譜卷七十五<lb/>
　　歷代名人書跋六<lb/>
　　　　唐柳公權西平王碑<lb/>
　右唐李晟碑裴度撰碑載西平子十二人愿聰緫愻憑<lb/>
　恕憲愬懿聽惎慇唐史宰相世系表所書亦同而新舊<lb/>
　史列傳皆云晟十有五子舊史云侗伷偕無禄早世豈<lb/>
　以侗等早世故碑不載歟又李石撰李聽碑云西平有<lb/>
<pb n="KR3h0061_WYG_075-7b"/>
　子十六人疑更有未名而卒者爾元和姓纂載西平子<lb/>
　十人以碑校之姓纂闕聰緫憑懿四人而愻慇二子墓<lb/>
　碑舊史皆無之又其倫次差謬亦以碑為正<hi>金石録</hi>
　右唐西平郡王李晟碑裴晉公撰栁公權正書晟在唐<lb/>
　功盖天下可謂偉矣唐書列傳敘其官時與碑不合碑<lb/>
　謂晟由左清道率歴三府右職累遷光禄太常卿傳則<lb/>
　云授特進試太常卿碑謂晟為涇原四鎮北庭節度都<lb/>
　知兵馬使代宗徵之以左金吾衞將軍為神䇿兵馬使<lb/>
<pb n="KR3h0061_WYG_075-8a"/>
傳則云以右金吾衛大將軍為涇原四鎮北庭兵馬使<lb/>
碑謂晟平蜀還授檢校太子賓客而傳不書碑謂建中<lb/>
二年以晟為神䇿先鋒都知兵馬使加御史中丞尋拜<lb/>
左散騎常侍兼御史大夫傳則云晟為神䇿先鋒加檢<lb/>
校左散騎常侍兼魏府左司馬尋授御史大夫碑謂皇<lb/>
居失守授晟檢校工部尚書充神䇿行營節度傳則云<lb/>
詔拜神䇿行營節度使碑謂大駕再遷加檢校右僕射<lb/>
尋轉左僕射同平章事兼京兆尹神䇿軍京畿鄜坊節<lb/>
<pb n="KR3h0061_WYG_075-8b"/>
度觀察等使管内及商華等州副元帥復詔晟兼河中<lb/>
晉絳慈隰節度使又兼京畿渭北鄜坊丹延節度招討<lb/>
使又進京畿渭北鄜坊商華兵馬副元帥傳則云進晟<lb/>
尚書左僕射同中書門下平章事復詔晟兼河中晉絳<lb/>
慈隰節度使又兼京畿渭北鄜坊丹延節度招討使又<lb/>
進京畿渭北鄜坊商華兵馬副元帥碑謂鑾輅爰歸拜<lb/>
司徒兼中書令俄以本官兼鳳翔尹鳳翔隴右節度觀<lb/>
察等使及四鎮北庭涇原等州副元帥改封西平郡王<lb/>
<pb n="KR3h0061_WYG_075-9a"/>
傳則云拜晟司徒兼中書令尋拜鳳翔隴右涇原節度<lb/>
使兼行營副元帥徙王西平郡晟之碑作於當時而史<lb/>
成於後代要當以碑為是<hi>金薤琳琅</hi>
　　　唐栁公權何進滔徳政碑<lb/>
何進滔徳政碑唐翰林學士承㫖兼侍書栁公權撰并<lb/>
書進滔唐書有傳開成五年立其髙數丈制度甚閎偉<lb/>
今在河北都轉運使公廨園中<hi>集古録</hi>
右唐何進滔徳政碑進滔事迹固無足取而栁公權書<lb/>
<pb n="KR3h0061_WYG_075-9b"/>
法為世模楷此碑尤為雄偉政和中大名尹建言磨去<lb/>
舊文别刋新製好古者為之歎惜也<hi>金石録</hi>
　　　唐栁公權李石神道碑<lb/>
李石碑栁公權書余家集録顔栁書尤多惟碑石不完<lb/>
者則其字尤佳非字之然也譬夫金玉埋沒於泥滓時<lb/>
時發見其一二則粲然在目特為可喜爾熙寜三年季<lb/>
夏既望書<hi>集古録</hi>
　　　唐栁公權康約言碑<lb/>
<pb n="KR3h0061_WYG_075-10a"/>
康約言碑栁公權撰并書約言宦者為河東監軍唐自<lb/>
開元以後職官益濫始有置使之名歴五代迄今多因<lb/>
而不廢世徒知今之使額非古官襲唐舊號而不知皆<lb/>
唐宦者之職約言在太和開成間嘗為鴻臚禮賓使又<lb/>
為内外客省使以此見今之使名自樞宻宣徽而下皆<lb/>
唐宦官職也又以見鴻臚卿寺亦以宦者為使於其間<lb/>
約言又為宣徽北院副使又見當時南北院宣徽皆有<lb/>
副使也治平甲辰秋社前一日書<hi>集古録</hi>
<pb n="KR3h0061_WYG_075-10b"/>
　　　唐栁公權髙重碑<lb/>
右髙重碑元裕撰栁公權書唐世碑刻顔栁二公書尤<lb/>
多而字體筆畫徃徃不同雖其意趣或出於臨時而亦<lb/>
繫於摸勒之工拙然其大法則常在也此碑字畫鋒力<lb/>
俱完故特為佳矧其墨蹟想宜如何也治平元年正月<lb/>
二十五日書<hi>集古録</hi>
　　　唐栁公權起居郎劉君碑<lb/>
右唐起居郎劉君碑劉氏世墓在彭城叢亭里紹聖間<lb/>
<pb n="KR3h0061_WYG_075-11a"/>
故陳無已學士居彭城以書抵余曰近得栁公權所書<lb/>
劉君碑文字磨滅獨公權姓名三字煥然余因求得之<lb/>
碑殘缺然可識者猶十三四不忍棄故録之<hi>金石録</hi>
　　　唐柳公權尚書馮宿碑<lb/>
此碑柳書結字小差勝𤣥祕塔碑尚不堪與薛稷鴈行<lb/>
楊用修云亞於廟堂碑過矣大都栁書筋骨太露不免<lb/>
支離宜米南宫之鄙為惡札而宣城陳氏之笑其不能<lb/>
用右軍筆也<hi>石墨鐫華</hi>
<pb n="KR3h0061_WYG_075-11b"/>
　　　唐柳公權書蘇夫人墓誌<lb/>
近世注杜詩者數十家無一字一義可取盖欲注杜詩<lb/>
須去少陵地位不大逺乃可下語不然則勿注可也今<lb/>
諸家徒欲以口耳之學揣摩得之可乎書家以鍾王為<lb/>
宗亦須升鍾王之堂乃可置論耳爾来書法中絶求栁<lb/>
誠懸軰尚不可得書其可遽論哉然予為此言非獨觸<lb/>
人亦不善自為地矣覽者當粲然一笑也嘉定元年四<lb/>
月己酉陸游書<hi>渭南集</hi>
<pb n="KR3h0061_WYG_075-12a"/>
　　　唐栁公權𤣥祕塔碑<lb/>
右唐大逹法師𤣥祕塔銘裴休文栁公權書石刻在西<lb/>
安府學㑹昌元年所建唐法書家前有歐虞褚薛後有<lb/>
顔栁而栁所論心正則筆正雖一時格君之言要為書<lb/>
法第一義也<hi>東里續集</hi>
大逹法師𤣥祕碑栁公權正書歐陽公嘗謂物之所遭<lb/>
有幸不幸詩書遭秦不免煨燼而浮屠老氏以託於字<lb/>
畫之善遂見珍蓄若此碑是已嗚呼緇流之藉文字以<lb/>
<pb n="KR3h0061_WYG_075-12b"/>
傳後世如予之所録盖不止於一𤣥祕也<hi>金薤琳琅</hi>
𤣥祕塔銘石刻在闗中㑹昌元年建栁學士公權書裴<lb/>
觀察休撰又十二年休始以鹽鐵使入相所著楞嚴義<lb/>
解諸所叅㑹妙入𤣥宗出彼法中居士長者之流邪此<lb/>
碑栁書中之最露筋骨者遒媚勁健固自不乏要之晉<lb/>
法亦大變耳<hi>弇州山人藁</hi>
　　　唐柳公權復東林寺碑<lb/>
唐湖州觀察使崔黯撰栁公權書東林寺㑹昌中廢之<lb/>
<pb n="KR3h0061_WYG_075-13a"/>
大中初黯為江州刺史而復之黯之丈辭甚遒麗可愛<lb/>
而世罕有之<hi>集古録</hi>
復東林寺碑栁河東書是年為大中丁丑河東自太子<lb/>
賓客復拜常侍又二載以太子少師元㑹占奏耄謬奪<lb/>
俸書碑時盖已㡬八十矣中多作率更體而小變遒勁<lb/>
為文弱亦可愛矣<hi>弇州山人藁</hi>
　　　唐栁公權楷書度人經<lb/>
硬黄小字臨黄庭曩曽見之獨小字度人經未之見此<lb/>
<pb n="KR3h0061_WYG_075-13b"/>
開成年栁誠懸得意細楷也有宣和題標可證時一展<lb/>
誦便到黍珠鬱羅蕭臺又何必太清頂𩕳之表前集賢<lb/>
待制馮子振奉皇姊大長公主命題<hi>書畫題跋記</hi>
正書之擅名者自魏鍾繇而至於宋僅得四十四人而<lb/>
唐栁誠懸實錚錚乎其間則夫墨妙筆精有不待賛矣<lb/>
其入宋祕府凡六帖而書度人經者二此卷特其一爾<lb/>
是經乃晉宋人偽作至誠懸時相傳稍乆故信而書之<lb/>
近代紫陽方回則謂五季蜀王建時道士王喬始造且<lb/>
<pb n="KR3h0061_WYG_075-14a"/>
確然弗自疑不幾於甚可笑歟使回見誠懸書此吾知<lb/>
其顙有泚矣<hi>宋學士集</hi>
　　　唐栁公權小字清淨經<lb/>
右唐栁公權小字清淨經予得舊搨本於四明豐解元<lb/>
坊豐得之鄉人徐蘭蘭好作隸字不師漢人而師宋廬<lb/>
陵朱協極蘇學嘗有協極所書敬齋箴石刻字畫無法<lb/>
俗惡可厭後之人乃有好之如徐氏者亦其所遭然也<lb/>
因識此漫及之<hi>金薤琳琅</hi>
<pb n="KR3h0061_WYG_075-14b"/>
余曽見栁誠懸小楷度人經遒勁有致蔡君謨茶録頗<lb/>
倣之世未有傳者此清淨經似永興破邪論海上潘氏<lb/>
所藏宋帖也其昌<hi>戲鴻堂法帖</hi>
　　　唐栁公權陰符經序<lb/>
右陰符經序鄭澣撰栁公權書唐世碑碣顔栁二家書<lb/>
最多而筆法徃徃不同雖其意趣或出於臨時而摸勒<lb/>
鐫刻亦有工拙公權書髙重碑余特愛摸者不失其真<lb/>
而鋒鋩皆在至陰符經序則蔡君謨以為栁書之最精<lb/>
<pb n="KR3h0061_WYG_075-15a"/>
者云善藏筆鋒與余之説正相反然君謨書擅當世其<lb/>
論必精故為誌之治平元年二月六日書<hi>集古録</hi>
栁誠懸書至此極矣然人之好尚亦難齊矣李西臺愛<lb/>
栁尊師志歐陽公愛髙重碑惟君謨獨喜此序謂善藏<lb/>
筆鋒自是書家所共恐不能盡其妙處觀其平時論曰<lb/>
尖如錐捺如鑿不得出只得却文宗問之曰凡縛筆頭<lb/>
極緊一毛出即不堪用然藏鋒在得筆意非極工於筆<lb/>
亦不能也宜公權戒此<hi>廣川書䟦</hi>
<pb n="KR3h0061_WYG_075-15b"/>
　　　唐栁公權書金剛經<lb/>
誠懸以書聞四方史謂當時中外大臣家書碑刻銘不<lb/>
煩手筆者子孫以為孝敬不足故昔時髙麗百濟入貢<lb/>
多齎貨貝以購書名之重後世莫及然此經本書於西<lb/>
明寺後亦屢改矣經石幸存不墜兵火栁玭謂備有鍾<lb/>
王歐虞禇陸之體今考其書誠為絶藝尤可貴也<hi>廣川</hi>
<hi>書䟦</hi>
　　　唐栁公權書驛路記<lb/>
<pb n="KR3h0061_WYG_075-16a"/>
公權書徃徃以摸勒失其真雖然其體骨終在也<hi>集古</hi>
<hi>録</hi>
　　　唐柳公權書嵇叔夜絶交書<lb/>
余幼年來崇仁得栁誠懸所書嵇叔夜絶交書石本云<lb/>
是中書梅亭李公攜歸蜀物是時余未識栁公筆法亦<lb/>
不知此石鐫勒之精否摹搨之工拙也後官成均與鄆<lb/>
人曹彦禮先生同館見其所藏栁公易賦靈寳經真蹟<lb/>
非惟筆精墨妙嚴勁縝宻神采飛動至於界畫黏綴硬<lb/>
<pb n="KR3h0061_WYG_075-16b"/>
黄搗練各極其工之精者矣留几格臨玩僅半歳博古<lb/>
好雅者以重金購諸曹氏後雖數見不能乆矣歸田以<lb/>
來百慮消盡時憶故物了然心目之間則亦不可謂全<lb/>
無累於塵影者矣而諶致榮乃得絶交書墨跡與石本<lb/>
並卷亦云是李公蜀物也而余目障成痼略不能辨波<lb/>
磔㸃畫於茫眇之際傳曰盲者無以與乎五色之觀雖<lb/>
有至寳邈然不知深以為悵惘書其後而歸之<hi>道園學</hi>
<hi>古録</hi>
<pb n="KR3h0061_WYG_075-17a"/>
　　　唐栁公權蘭亭書帖<lb/>
自禊叙出右軍筆玉匣蘭亭龍孫定武外石刻何啻百<lb/>
千本而孫興公文及諸賢詩寥寥無傳者獨栁誠懸少<lb/>
師嘗一録之見宣和書譜栁法遒媚勁健與顔司徒嫓<lb/>
美書家謂驚鴻避弋飢鷹下韝不足喻其鷙急去山陰<lb/>
室雖逺大要能師神而離跡者也余從顧氏所驟見之<lb/>
怳然若未識乆看愈妙因捐一歳俸獲之仍為歌志於<lb/>
後<hi>弇州山人藁</hi>
<pb n="KR3h0061_WYG_075-17b"/>
栁少師書興公後序及諸賢詩而不書禊帖政自不敢<lb/>
與逸少抗衡耳供奉不復題黄鶴樓意邪古人虚心服<lb/>
善類如此顧其書每於險中生態枯潤纎穠掩映相發<lb/>
非復世所能髣髴夫以晉人霏霏玉麈之談又得公書<lb/>
遂成兼美譬諸絶代人快歌陽春使人心愉耳攝應接<lb/>
不暇耳卷初歸吾郡顧汝修家以得諸市盲兒錢不滿<lb/>
百元美先生竟以十萬錢購去其珍賞好事如此始拂<lb/>
拭武陵之手繼長價琅邪之門㑹其時哉可存一慨<hi>莫</hi>
<pb n="KR3h0061_WYG_075-18a"/>
<hi>廷韓集</hi>
　　　唐柳公權謝紫絲靸鞋帖<lb/>
栁公權謝紫絲靸鞋帖筆勢徃來如用鐵絲糾纒誠得<lb/>
古人用筆意<hi>山谷集</hi>
　　　唐柳公權赤箭帖<lb/>
唐栁公書當時自九重至外夷無不愛重史稱其結體<lb/>
勁媚盖筆諌之意先形心畫此所以為貴亦猶魏元成<lb/>
忠直而嫵媚邪後世真蹟日少賴石刻僅存典型予官<lb/>
<pb n="KR3h0061_WYG_075-18b"/>
行都有朝士楊文昺蓄公碑三十餘種徃徃來自西北<lb/>
其在東南者山南西道修驛路記和州陋室銘贛州閑<lb/>
禪師碑台州國清寺額翠屏院天台佛三字題僧清觀<lb/>
簡及江州復東林寺碑耳東林近又煨燼或重惜之予<lb/>
笑曰趙明誠金石録載何進滔徳政碑在栁書中尤竒<lb/>
偉政和間太和尹磨去别刋新製厄㑹至此殆不若東<lb/>
林之一炬太和蕭知節示赤箭帖求予一言夫顔筋栁<lb/>
骨古有成説此帖字痩而不骨露沉著痛快而氣象雍<lb/>
<pb n="KR3h0061_WYG_075-19a"/>
容歐虞褚薛不足進焉昔歐陽文忠公最愛髙重碑以<lb/>
為摹刻之工鋒鋩皆在而蔡忠恵公則謂隂符經序善<lb/>
藏筆鋒栁書之最精者二説正相反每推忠惠善書而<lb/>
自云論此不同况晩軰寡學乎宣擇良工刻石傳之以<lb/>
俟識者微知節儒雅好事其孰能與此慶元六年九月<lb/>
辛巳<hi>平園集</hi>
　　　唐柳公權謝人恵筆帖<lb/>
栁尚書極力變右軍法盖不欲與禊帖面目相似所謂<lb/>
<pb n="KR3h0061_WYG_075-19b"/>
神竒化為臭腐故離之耳凡人學書以姿態取媚鮮能<lb/>
解此余於虞禇顔歐皆曽髣髴十一自學栁誠懸方悟<lb/>
用筆古淡處自今以徃不得舎栁法而趨右軍也其昌<lb/>
<hi>珊瑚網</hi>
　　　唐栁公綽武侯祠記<lb/>
右記裴晉公度撰栁尚書公綽書是時在武相元衡幕<lb/>
中三公勲業年位雖小異要之不愧忠武侯者栁於書<lb/>
不得稱名獨米元章謂其勝誠懸今觀其行筆飄灑雄<lb/>
<pb n="KR3h0061_WYG_075-20a"/>
逸無拘迫寒儉之態真足塤箎第結搆小踈不能運鐵<lb/>
腕捺磔間耳碑在成都可七百年矣完好尚如新得非<lb/>
以僻故存邪<hi>弇州山人藁</hi>
右裴度撰文乃成化中重鐫者有御史榮華䟦言子寛<lb/>
此書如端人正士筆法遒勁裴公文首稱秉事君之節<lb/>
者無開國之才得立身之道者無治人之術四者備矣<lb/>
惟武侯有之信如跋所言也玉泉公自蜀還見貽因記<lb/>
其後嘉靖丁巳六月八日雨中記也<hi>蒼潤軒碑跋</hi>
<pb n="KR3h0061_WYG_075-20b"/>
　　　唐姚向書鄭權碑<lb/>
姚向書筆力精勁雖唐人工於書者多而及此者亦少<lb/>
惜其不傳於世而今人莫有知者惟余以集録之傳得<lb/>
此而已熙寧辛亥孟夏清心堂書<hi>集古録</hi>
　　　唐唐𤣥度李藏用碑<lb/>
李藏用碑王源中撰唐𤣥度書𤣥度以書自名於一時<lb/>
其筆法柔弱非復前人之體而流俗妄稱借之爾故存<lb/>
之以俟識者<hi>集古録</hi>
<pb n="KR3h0061_WYG_075-21a"/>
　　　唐唐𤣥度十體書<lb/>
唐𤣥度十體書前本得於蘇氏後本得於李丕緒少卿<lb/>
丕緒長安人名家子喜收碑文二家之本大體則同而<lb/>
文有得失故並存之覽者得以自擇焉<hi>集古録</hi>
　　　唐杜牧書張好好詩<lb/>
杜牧之書張好好詩末有灑盡滿襟淚短歌聊一書字<lb/>
漫不可摹樊川此書深得六朝人風韻余所見顔栁以<lb/>
後若温飛卿與牧之亦名家也<hi>容臺集</hi>
<pb n="KR3h0061_WYG_075-21b"/>
　　　唐温庭筠書湖陰曲<lb/>
湖陰曲温飛卿書似平原書而遒媚有態米元章從此<lb/>
入門昔年殷司馬之孫持至長安留於案上兩月余以<lb/>
温庭筠温字頗漫疑是王黄華書黄華亦名庭筠字跡<lb/>
近米家父子故耳川中黄昭素乃謂此必曽入梁内府<lb/>
梁諱温家遂磨去意或有之<hi>容臺集</hi>
　　　唐裴休圭峰禪師碑<lb/>
圭峰禪師碑唐相裴休撰并書其文辭事跡無足採而<lb/>
<pb n="KR3h0061_WYG_075-22a"/>
其字法世所重也故録之云<hi>集古録</hi>
圭峰禪師宗宻法門龍象第以多所游講著述一時不<lb/>
能無疑於逹摩慧能之宗㫖而裴丞相休獨能知之然<lb/>
至累千言而為之辨則亦贅矣自心而證者為法隨願<lb/>
而起者為行行有殊法則一即四語已盡之是時栁誠<lb/>
懸銘書名天下僅以之篆額而自書文者深欲有效於<lb/>
宻也書法亦清勁蕭灑大得率更筆意裴能如宻為四<lb/>
依十地人其自待當亦不逺而沒後為于闐王子願姓<lb/>
<pb n="KR3h0061_WYG_075-22b"/>
名於背豈猶未能離輪迴邪抑亦所謂隨願而現者也<lb/>
記於此俟耆宿質之<hi>弇州續藁</hi>
　　　唐顔稷靖居寺碑<lb/>
段柯古博綜墳素著書卓越可喜嘗與張希復軰敖上<lb/>
都諸寺麗事為令以段該悉内典請其獨徵皆事新對<lb/>
切今觀靖居碑亦晝上人以其博渉三學故諉録寺讃<lb/>
也文傷太擁釀要為不凡雖奇澀不至若樊紹述絳碑<lb/>
之甚然亦軋軋難句矣碑大中中作而左金吾長史顔<lb/>
<pb n="KR3h0061_WYG_075-23a"/>
稷所書殊有楷法唐中葉以後書道下衰之際故<hi>一作固</hi>
弗多得云政和六年十月十八日黃某長睿父於楚栖<lb/>
鳳堂書<hi>東觀餘論</hi>
　　　唐董景仁杜順和尚碑<lb/>
碑在開佛寺董景仁行書亦清勁但小弱耳<hi>集古録</hi>
　　　唐俞珣書陳果仁告身并捨宅造寺疏<lb/>
陳果仁告身并妻軫靜縁捨宅造寺疏附疏後題云明<lb/>
政二年按隋書煬帝本紀大業十一年十月東海賊帥<lb/>
<pb n="KR3h0061_WYG_075-23b"/>
李子通擁衆渡淮僭稱楚王建元明政則明政二年乃<lb/>
大業十二年也唐髙祖實録武徳二年四月隋禦衛將<lb/>
軍陳稜以江都降即以稜為總管九月李子通敗稜䧟<lb/>
江都國號吳建元明政則明政二年是武徳三年矣二<lb/>
説不同如此吕夏卿為余言若以大業十二年為子通<lb/>
僭號之二年則江都方亂煬帝安得南幸而唐實録陳<lb/>
稜事可據則明政二年當為武徳三年也隋書謬矣果<lb/>
仁終始事迹不顯略見於隋書云唐初為隋太僕丞元<lb/>
<pb n="KR3h0061_WYG_075-24a"/>
祐將煬帝已遇弑沈法興果仁共殺祐起兵據江表法<lb/>
興自稱總管大司馬録尚書事承制置百官以果仁為<lb/>
司徒其事止見此爾開元中僧徳宣為果仁記捨宅造<lb/>
寺載其世家頗詳而其功閥官爵歳月多謬徳宣言中<lb/>
毒以死而宅疏言見屠戮當以宅疏為是徳宣文辭不<lb/>
足録獨採其世次事迹終始著之俾覽者覈其真偽而<lb/>
少益於廣聞煬帝本紀髙祖實録皆唐初人所撰而不<lb/>
同如此何哉<hi>集古録</hi>
<pb n="KR3h0061_WYG_075-24b"/>
　　　唐髙駢書磻溪廟記<lb/>
磻溪廟記張翔撰髙駢書駢為將嘗立戰功威惠著於<lb/>
蠻蜀筆研固非其所事然書雖非工字亦不俗盖其明<lb/>
爽豪雋終異庸人至其惑妖人吕用之諸葛殷等信其<lb/>
左道以冀長年乃騎木鶴而習凌虛仙去之勢此至愚<lb/>
下品皆知為可笑而駢為之惟恐不至者何哉盖其貪<lb/>
心已動於内故邪説可誘於外内貪外誘則其何所不<lb/>
為哉<hi>集古録</hi>
<pb n="KR3h0061_WYG_075-25a"/>
　　　唐于僧翰尊勝經<lb/>
右尊勝經于僧翰書僧翰筆畫雖遒勁然失分隸之法<lb/>
逺矣所以録者亦自成一家而為流俗所貴故聊著之<lb/>
庶知博采之不遺爾<hi>集古録</hi>
　　　唐于範書<lb/>
于範書險痩自有體裁唐人書大抵有法而於文則或<lb/>
不工末者勝也範書自序感戀増懷皆書詞所避咸通<lb/>
間唐制不行於天下乆矣後生不習典禮可増歎也梁<lb/>
<pb n="KR3h0061_WYG_075-25b"/>
制牋書有増懐語者不得荅書荅中彼此感思乖錯者<lb/>
州望湏刺大中正處入清議終身不得仕唐紅亭記立<lb/>
制凡稱感者徒二年其法至重梁制至唐雖未必盡用<lb/>
然陸贄所定行於貞元不應咸通間盡廢也<hi>廣川書跋</hi>
　　　唐任廸處州夫子廟碑<lb/>
處州夫子廟碑任廸行書咸通四年刺史王通古重立<lb/>
以傳考之李繁作學官處州當元和二年至僖宗而碑<lb/>
以廢後世以昌黎公文故又刻石於學存之<hi>廣川書跋</hi>
<pb n="KR3h0061_WYG_075-26a"/>
　　　唐栁知微孔府君神道碑<lb/>
孔岑父碑鄭絪撰栁知微書其碑云有子五人載戣戡<lb/>
戢戵按新唐書宰相世系表岑父六子戵之下又有威<lb/>
表據孔氏譜譜其家所藏碑文鄭絪撰絪自言與孔氏<lb/>
有世舊作碑文時戣等尚在然則譜與碑文皆不應有<lb/>
失而不同者何也予所集録與史傳不同者多其功過<lb/>
難以碑碣為正者銘誌所稱有襃有諱疑其不實至於<lb/>
世系子孫官封名字無情増損故毎據碑以正史惟岑<lb/>
<pb n="KR3h0061_WYG_075-26b"/>
父碑文及其家譜二者皆為可據故並存之以俟來者<lb/>
治平元年三月二十二日侍上御崇政疎決繋囚退遂<lb/>
家居謝客因書<hi>集古録</hi>
　　　唐唐彦謙張將軍新廟記<lb/>
張將軍新廟記李巨川撰唐彦謙書張魯事史傳詳矣<lb/>
巨川文辭匪工所録者彦謙書爾彦謙書頗知名於世<lb/>
故略存其筆跡也<hi>集古録</hi>
　　　唐唐彦謙王重榮徳政碑<lb/>
<pb n="KR3h0061_WYG_075-27a"/>
王重榮徳政碑歸仁澤撰唐彦謙書重榮當唐之末再<lb/>
逐其帥遂據河中雖破黄巢平朱玫之叛有功於一時<lb/>
而阻兵召亂為唐患者多矣碑文辭非工而事實無可<lb/>
采所以録者俾世知求名莫如自修善譽不能掩惡也<lb/>
考重榮之碑豈不欲垂美名於千載而其惡終暴於後<lb/>
世者毁譽善惡不可誣故也彦謙以詩知名而詩鄙俚<lb/>
字畫不甚工皆非余所取也治平元年清明前一日書<lb/>
<hi>集古録</hi>
<pb n="KR3h0061_WYG_075-27b"/>
　　　唐韓偓墨蹟<lb/>
唐韓偓為詩極清麗有手寫詩百餘篇在其四世孫奕<lb/>
處偓天福中避地參州之南安縣子孫遂家焉慶厯中<lb/>
予過南安見奕出其手集字極淳勁可愛後數年奕詣<lb/>
闕獻之以忠臣裔得司士參軍終於殿中丞又予京師<lb/>
見偓送𧦬光詩亦墨蹟也與此無異<hi>江少虞皇朝事實</hi>
<hi>類苑</hi>
　　　唐韓偓手簡十一帖<lb/>
<pb n="KR3h0061_WYG_075-28a"/>
余觀韓致堯出内庭後詩忠義感激詩語亦清壯超一<lb/>
時體律未嘗不歎賞也今觀十一帖字字筆到亂離中<lb/>
借衣乞米真復可憐囑李右司狀情至曲折可喜元祐<lb/>
元年十月己亥黄庭堅<hi>山谷集</hi>
唐韓致堯手簡十一帖計其歳月四百餘年矣觀古人<lb/>
率爾而作八法俱備今人雖盡思為書不能到也中有<lb/>
楊學士一帖蘭齋慕其姓職相同因以市之為什襲之<lb/>
藏暇日出示命識其後云延祐丙辰冬十月既望後三<lb/>
<pb n="KR3h0061_WYG_075-28b"/>
日張仲壽題於有何不可之閣<hi>珊瑚網</hi>
　　　唐栁懐素濟安侯廟記<lb/>
濟安侯廟記在華州盖昭宗自華歸長安褒賞節度使<lb/>
韓建而及於城堭之神者也記為諌議大夫李巨川撰<lb/>
拾遺栁懐素書其所載七月甲午建迎上於富平丙午<lb/>
至華州命建與丞相參大政固辭其年為大京兆光化<lb/>
元年加太傅興徳尹與史皆合特巨川所䛕建辭過當<lb/>
後梁兵下華州以建所為表檄書奏皆出巨川手又為<lb/>
<pb n="KR3h0061_WYG_075-29a"/>
建畫策殺十六宅諸王逐禁旅歛藩鎮資數而僇之距<lb/>
碑成僅一年耳吾故記其事以戒夫文人之貳心而脂<lb/>
辭者<hi>弇州山人藁</hi>
　　　唐王説梁公儒碑<lb/>
梁公儒碑于廣撰王説書公儒者世為成徳軍將公儒<lb/>
當王鎔時為冀州刺史以卒其碑首題云唐故成徳軍<lb/>
内中門樞宻使特進檢校大保使持節冀州諸軍事冀<lb/>
州刺史團練守捉等使軍器作坊使其餘所領事職甚<lb/>
<pb n="KR3h0061_WYG_075-29b"/>
多皆當時方鎮常事不足書惟樞宻使唐之末年内官<lb/>
之職其後方鎮遂亦僭置於此見之軍器作坊五代之<lb/>
際號内諸司使皆朝廷官然不見其始置時而今見於<lb/>
此豈方鎮之職朝廷因而用之邪將方鎮之盛亦僭置<lb/>
也公儒事迹無所取特以此録之治平元年五月十八<lb/>
日書<hi>集古録</hi>
　　　唐王奐之潤州陀羅尼經幢<lb/>
陀羅尼經幢今在潤州寳墨亭中唐雲陽野夫王奐之<lb/>
<pb n="KR3h0061_WYG_075-30a"/>
書字畫頗為世俗所重故録之以備廣採<hi>集古録</hi>
　　　唐楊承和邠國公功徳銘<lb/>
右唐邠國公功徳銘右神策軍䕶軍中尉楊承和撰并<lb/>
書邠國公者内侍梁守謙也攷之唐史宦者守謙無傅<lb/>
惟憲宗十五年書中尉梁守謙王守澄者共立太子殺<lb/>
吐突承瓘及澧王惲而韓文公平淮西碑亦載守謙在<lb/>
帝左右嘗命之徃撫蔡師夫守謙以一宦者而爵至上<lb/>
公予之録此盖將為天下後世之戒而非徒取其文字<lb/>
<pb n="KR3h0061_WYG_075-30b"/>
也<hi>金薤琳琅</hi>
此宦者梁守謙造經於興唐寺而䕶軍中尉楊承和為<lb/>
銘之書之者也書全法歐陽蘭臺方整老勁所不及者<lb/>
結搆小疎耳但頌宦者功徳乃謂淮蔡之功十居其七<lb/>
將令裴李諸公何處生活<hi>石墨鐫華</hi>
　　　唐釋懐仁集王羲之書聖教序<lb/>
書苑云唐文皇製聖教序時都城諸釋諉𢎞福寺懐仁<lb/>
集右軍行書勒石累年方就逸少真跡咸萃其中今觀<lb/>
<pb n="KR3h0061_WYG_075-31a"/>
碑中字與右軍遺帖所有者纎微克肖書苑之説信然<lb/>
近世翰林侍書軰多學此碑學弗能至了無髙韻因自<lb/>
目其書為院體由唐吳通微昆弟已有斯目故今士大<lb/>
夫玩此者絶少然學弗至者自俗耳碑中字未嘗俗也<lb/>
非深於書者不足以語此政和四年四月二十四日黄<lb/>
長睿書<hi>東觀餘論</hi>
聖教序書法為百代模楷病之者第謂其結體無别構<lb/>
偏傍多假借盖集書不得不爾仲蔚謂出文皇手又經<lb/>
<pb n="KR3h0061_WYG_075-31b"/>
于志寜等潤色不無失真是不知咸亨中沙門懐仁摸<lb/>
集勒石而心經末有志寜等潤色題字盖𤣥奘方於洛<lb/>
中總譯西域所齎經藏以志寜等領其事故云爾唐世<lb/>
宰相有兼譯經潤文使者即其職也凡唐藏經卷尾皆<lb/>
有諸公名姓此何與於書而仲蔚乃以是病之陋一至<lb/>
此乎展冊為之失笑<hi>弇州山人藁</hi>
聖教序雖沙門懐仁所集書然從髙宗内府借右軍行<lb/>
筆摹出備極八法之妙真墨池之龍象蘭亭之羽翼也<lb/>
<pb n="KR3h0061_WYG_075-32a"/>
余生平所見凡數十百本無踰於此者其波拂鈎磔妙<lb/>
處與真蹟無兩當是唐時搨本耳去歳嘉平得此本今<lb/>
年伏中復得定武蘭亭為自快自賞者乆之窮措大餘<lb/>
生一何多幸邪<hi>弇州續藁</hi>
右軍書蘭亭為最然定武本不可復得其次莫如聖敎<lb/>
序雖本緝集自唐迄今碑故在長安學無恙也余兩至<lb/>
長安摩挲其下不能去雖斷碑惡搨以為尚有典刑况<lb/>
此是宋元間搨本學者易得蹊徑宜其為書家珍襲也<lb/>
<pb n="KR3h0061_WYG_075-32b"/>
第搨乆則刻殘刻殘則畫細學者又當求之言外<hi>王奉</hi>
<hi>常集</hi>
　　　唐釋懐仁聖敎序真蹟<lb/>
古人摹書用硬黄自運用絹素此卷首有宋徽宗金書<lb/>
縹字與内景經同一黄素知為懐仁一筆自書無疑書<lb/>
苑所云雜取碑字右軍劇迹咸萃其中非也黄長睿書<lb/>
家董狐亦以書苑為據恨其不見真蹟輙隨人言下轉<lb/>
耳董其昌<hi>戲鴻堂法帖</hi>
<pb n="KR3h0061_WYG_075-33a"/>
此書視陜本特為姿媚唐時稱為小王書若非懐仁自<lb/>
運即不當命之小王也吾家有宋舍利塔碑云習王右<lb/>
軍書集之為習正合余因此自信有㑹其昌又題<hi>同上</hi>
　　　唐釋翹微正書岑君徳政碑<lb/>
右岑君徳政碑乃唐雍州録事參軍張景毓字燭㣲撰<lb/>
按碑岑君名禎字徳茂南陽人也祖文本父景倩解褐<lb/>
為參軍又為蒲州司戸參軍又調補衢州司倉參軍乃<lb/>
擢授潤州句容縣令是碑因其去而立也碑今在縣治<lb/>
<pb n="KR3h0061_WYG_075-33b"/>
二門外今年秋予以試事赴句容既失意日夕遊衍崇<lb/>
明寺託居民搨數碑以還栁汧江君指示此及寺中仆<lb/>
地石幢云是李北海所書又檢書史㑹要以示句容隱<lb/>
士若江君者可謂難得矣是日出少時與祝京兆徃復<lb/>
詩藁及宋刻句容縣志自言逺祖江賓王與朱文公同<lb/>
年家有當時試録在鄉中不及取后予迫試事歸昨始<lb/>
寄至因得摩挲墨本恍憶徃事故記之云嘉靖戊午十<lb/>
月廿一日記<hi>蒼潤軒碑䟦</hi>
<pb n="KR3h0061_WYG_075-34a"/>
　　　唐釋懐素自序帖<lb/>
世傳懐素書未有若此完者紹聖三年三月予謫居髙<lb/>
安前新昌宰邵君出以相示予雖知其奇然不能盡識<lb/>
其妙予兄和仲特善行草時亦謫恵州恨不令一見也<lb/>
眉山蘇轍<hi>書畫題跋記</hi>
藏真自敘世傳有三一在蜀中石揚休家黄魯直以魚<lb/>
牋臨數本者是也一在馮當世家後歸上方一在蘇子<lb/>
美家此本是也元祐庚午蘇液攜至東都與米元章觀<lb/>
<pb n="KR3h0061_WYG_075-34b"/>
於天清寺舊有元章及薛道祖劉巨濟諸公題識皆不<lb/>
復見蘇黄門題字乃在八年之後遂昌邵宰疑是興宗<lb/>
諸孫則蘇氏皆丹陽里巷也今歸吕辨老辨老父子皆<lb/>
喜學書故於兵火之間能終有之紹興二年三月癸巳<lb/>
空青老人曽紆公卷題<hi>同上</hi>
蘇黄門題此帖時恨不令吾兄一見後東坡得見之則<lb/>
曽空青所謂馮當世家本也偶得坡翁跋語而山谷觀<lb/>
於石揚休家又得其説於名臣言行録因具録於後見<lb/>
<pb n="KR3h0061_WYG_075-35a"/>
蘇黄為一代書宗所以評自敘者如此以為博古者之<lb/>
助耳跋語云僧藏真書七紙開封王君鞏所藏君侍親<lb/>
平凉始得其一二而兩紙在張鄧公家其後馮當世又<lb/>
獲其三雖所從得異者不可考然筆勢奕奕七紙意相<lb/>
屬也君鄧公外孫而與當世相善乃得而合之余嘗愛<lb/>
梁武帝評書善取物象而此公尤能自譽觀者不以其<lb/>
過信乎其書之工也然其為人儻蕩本不求工所以能<lb/>
工如此如沒人操舟無意於濟否是以覆却萬變而舉<lb/>
<pb n="KR3h0061_WYG_075-35b"/>
止自若其近於有道者邪言行録云元祐中與子瞻穆<lb/>
父飲寳梵僧舍因作草書數紙子瞻賞之不巳穆父無<lb/>
一言問所以但云恐公未見藏真眞跡某心竊不平紹<lb/>
聖中貶黔中得藏真自敘於石揚休家諦觀數日恍然<lb/>
自得落筆便覺超異回視前作可笑然後知穆父之言<lb/>
不誣且恨其不及見矣<hi>匏翁家藏集</hi>
　　　唐釋懷素千文<lb/>
右懐素唐僧字藏真特以草書擅名當時而尤見珍於<lb/>
<pb n="KR3h0061_WYG_075-36a"/>
今世余嘗謂法帖者乃魏晉時人施於家人朋友其逸<lb/>
筆餘興初非用意而自然可喜後人乃棄百事而以學<lb/>
書為事業至終老而窮年疲弊精神而不以為苦者是<lb/>
真可笑也懐素之徒是矣治平元年八月八日書<hi>集古</hi>
<hi>録</hi>
藏真此卷歐陽文忠公家物後有公䟦語與集古金石<lb/>
録所載同内缺百四十一字文徵仲太史手補之亦僅<lb/>
虎賁之似耳藏真書雖從二張草聖中來而結法極謹<lb/>
<pb n="KR3h0061_WYG_075-36b"/>
宻微有不可識者或從心時波磔不應手也此卷字字<lb/>
欲仙筆筆欲飛是行世第一本由文忠而歴王文恪家<lb/>
轉入余手為拈出差不為負矣公瑕敘其由來甚詳且<lb/>
謂不讓吾家河南哀冊或以為知言云<hi>弇州山人藁</hi>
　　　唐釋懷素絹本草書千文<lb/>
右唐釋懐素絹本草書千文真跡舊藏嘉興姚公綬家<lb/>
公綬所藏法書甚多嘗自詡此卷為第一云一字直一<lb/>
金故當時目為千金帖公綬没石田先生屢遣人物色<lb/>
<pb n="KR3h0061_WYG_075-37a"/>
之不可得後復流傳數家皆不賞識嘉靖丁亥人日忽<lb/>
有持示者余展卷驚歎恍然若失者累日因傾貲購得<lb/>
之按米元章書史及寳章待訪録俱載有懐素絹本千<lb/>
文云沈遘所刻板本是也今板本不傳未知即是元章<lb/>
所見者不而宣和書譜載有懐素千文四此卷後有政<lb/>
和宣和三璽而贉尾繭紙中有内府圖書之印盖即當<lb/>
時四卷中之一也又譜序稱素晩年所書評者謂與張<lb/>
芝逐鹿且云比其少作有加無巳今觀此卷筆法謹宻<lb/>
<pb n="KR3h0061_WYG_075-37b"/>
字字用意脱去狂怪怒張之習而専趨於平淡古雅其<lb/>
後題云貞元十五年六月十七日於零陵書時六十有<lb/>
三正其晩年之作也此卷共用黄素八方毎交接處以<lb/>
漢軍司印鉗記而書名及題年月處亦以是印印之且<lb/>
素理精宻墨蹟如新真希世之寳也是歳冬十一月二<lb/>
十五日文嘉休承識<hi>停雲館帖</hi>
余家有懐素千文真蹟僅九百字飛動奇逸為諸法書<lb/>
冠今得豫章宗侯所藏絹素千文閲之圓熟豐美又自<lb/>
<pb n="KR3h0061_WYG_075-38a"/>
具一種姿態大要從山陰派中來而間有李懐琳孫過<lb/>
庭結法或以素生平遒放疑之當是種芭蕉濃瀋染葉<lb/>
時筆不然恐亦非周越髙閑軰所辨也吾兩家其善有<lb/>
之斗女間雙紫氣不在干將莫邪矣<hi>弇州山人藁</hi>
余雅好懐素草書時從搨本摹繪其形神端倪其變化<lb/>
終莫能得之巳從朱司成象𤣥聞有千文真蹟在司成<lb/>
姻家姑蘇陸氏欲徃索觀弗果然好事者以余良好之<lb/>
從覓贗本進余覽輙棄去冀遇其真焉至是仕浙右轄<lb/>
<pb n="KR3h0061_WYG_075-38b"/>
王元美以參藩來出所攜諸玩觀余而終及此卷稍葆<lb/>
笥祕之期三日而後發余病弗能徃也元美乃遺余廨<lb/>
中竟日披對如握驪珠不忍釋手其㸃畫變態意匠縱<lb/>
横初若漫不經思而動遵鉶範契合化工有不可名言<lb/>
其妙者余為霍然而起信古今名品固自有真宜祕弗<lb/>
輕發而不如司成云陸氏之藏與之更誰雄長也覽巳<lb/>
志之<hi>莫如忠崇蘭館集</hi>
　　　唐釋懐素洪州詩<lb/>
<pb n="KR3h0061_WYG_075-39a"/>
懐素似不許右軍得名太過謂漢家聚兵楚無人也其<lb/>
與阮籍言世無英雄使豎子成名氣亦略等矣觀李廣<lb/>
射石秦人撲虎皆在氣全未分時使心一改而氣巳移<lb/>
雖有勇決剛果何施於用邪懐素氣成乎技者也直視<lb/>
無前而能坐收成功天下至莫與爭勝其氣盖一世乆<lb/>
矣故能致一而終身不衰也<hi>廣川書跋</hi>
　　　唐釋懐素北亭草筆<lb/>
懐素於書自言得筆法三昩觀唐人評書謂不減張旭<lb/>
<pb n="KR3h0061_WYG_075-39b"/>
素雖馳騁繩墨外而回旋進退莫不中節至旭則更無<lb/>
蹊轍可擬超忽變滅未嘗覺山谷之險原隰之夷以此<lb/>
異爾今其書自謂真出鍾草出張真字不見於世惟草<lb/>
獨傳當其手筆調和時忘神定氣徐起而視所鄉無前<lb/>
故能迥出唐諸子右奄薄劉宋齊隋而兼有之其體製<lb/>
該備顧後世不能加也北亭所書適當其逐鴻䝉而問<lb/>
太虚時矣至其㑹處迺假浪岷山放乎江之津也<hi>廣川</hi>
<hi>書跋</hi>
<pb n="KR3h0061_WYG_075-40a"/>
　　　唐釋懐素逐鹿帖<lb/>
懐素字畫名唐中盖用意甚篤加以琢削礱礪㑹於瓌<lb/>
奇故此帖自喜至以所能欲逐鹿中原則其自負豈此<lb/>
扛鼎計旭聞之不憚並驅也賛曰藏真書法末視公卿<lb/>
草聖欲來以酒為兵意並逐鹿雄傑可矜旭顛素狂弄<lb/>
翰之英<hi>松隱集</hi>
　　　唐釋懐素七帖<lb/>
書法相傳至張顛後則魯公得盡於楷懐素得盡於草<lb/>
<pb n="KR3h0061_WYG_075-40b"/>
故魯公謂以狂繼顛正以師承源流而論之也然旭於<lb/>
草字則度絶繩墨懐素則謹於法度要之二人皆造其<lb/>
極斯可以語善學矣昔魯男子以其不可學栁下恵之<lb/>
可素於張旭吾知出此<hi>廣川書跋</hi>
　　　唐釋懐素别本六帖<lb/>
李丕緒舊藏懐素别本六帖筆力險絶而法度盡應比<lb/>
他書若異盖古人於用筆時一法不立故衆技隨至而<lb/>
於見空時得無字相此其不落世檢而天度自全也世<lb/>
<pb n="KR3h0061_WYG_075-41a"/>
人方將捉三寸柔豪藉之緹油心量形象而暗度逺近<lb/>
疏宻隨歩武之後躡其遺塵豈復有全書者邪鄔融嘗<lb/>
問素胡不學雨霤痕良乆而省又問撥鐙法如何曰如<lb/>
人並乗鐙不相犯剜鋒事宻射如何曰不可言也觀其<lb/>
書知此法從來乆矣<hi>廣川書跋</hi>
　　　唐釋懐素草書清淨經<lb/>
懐素居零陵以蕉葉代書目菴曰緑天自敘云醉來得<lb/>
意兩三行醒後却書書不得又云人人來問此中妙懷<lb/>
<pb n="KR3h0061_WYG_075-41b"/>
素自云初不知皆透徹向上一歩語所謂一拳打透虚<lb/>
空不為律縛者也禪與書念頭逸發故宜其然哉大梁<lb/>
劉世昌謹題<hi>珊瑚網</hi>
右唐僧懐素草書清淨經筆法髙古其為真跡無疑先<lb/>
君子於石田先生處嘗見之每與余言其妙云後有劉<lb/>
世昌跋尾者是也石田沒歸鄒氏屢欲物色一觀不可<lb/>
得鄒氏沒又不知流落何處己未秋客來有示者精神<lb/>
煥發真有驟雨旋風之勢惜乎先君不得再見為憾卷<lb/>
<pb n="KR3h0061_WYG_075-42a"/>
後有蘇耆家藏四字耆字國老其父子兄弟賞鑒精確<lb/>
所藏法書名畫甚多素師自敘亦嘗在其家又有紹興<lb/>
小璽曽入思陵祕府韓平原當國時内府珍祕多入其<lb/>
家晝錦堂印是也在元為喬仲山所藏故有喬氏簣成<lb/>
印僕平生最好素書所閲甚多未有如此之妙者也展<lb/>
卷累日不忍釋手因題其後而歸之長洲文彭記<hi>同上</hi>
　　　唐釋懐素客舍等帖<lb/>
懐素小草客舍等帖唐代絶倫世亦罕見子孫宜寳之<lb/>
<pb n="KR3h0061_WYG_075-42b"/>
乾徳二年五月四日開封曹用家藏<hi>書畫題跋記</hi>
懐素唐朝草聖超羣所謂筆力精妙飄逸自然非學之<lb/>
能至也熙寜九年二月一日河東薛紹彭<hi>同上</hi>
　　　唐釋懐素酒狂帖<lb/>
王逸少臨鍾繇書後跋尾是唐僧懐素書楊凝式鑒定<lb/>
寳寜寺玩記王詵寳寜賜第書<hi>書畫題跋記</hi>
倪瓉八月十一日觀於耕漁軒時積雨初霽殘暑猶熾<lb/>
王季耕自其山居折桂花一枝以石罌注水插花著几<lb/>
<pb n="KR3h0061_WYG_075-43a"/>
格間户庭閒寂香氣郁然展玩此卷乆之如在世外也<lb/>
癸丑<hi>雲林遺集</hi>
　　　唐釋懐素食魚帖<lb/>
素公草書超妙自得筆老而意新在當時已為獨歩雖<lb/>
流散人間甚盛然自唐迄今二百餘年士大夫家所藏<lb/>
罕有完者而此帖首尾皆具尤可珍也宣和甲辰七月<lb/>
中浣竹西吴喆書<hi>書畫題跋記</hi>
藏真既食魚食肉公然舉以向人計其胸中當無一毫<lb/>
<pb n="KR3h0061_WYG_075-43b"/>
諱吝所以書法超妙至於如此士大夫日拙於偽遮䕶<lb/>
百出乃欲以其餘力辦天下事何可得邪靖康二年四<lb/>
月丙子李璜題<hi>同上</hi>
藏真書多見四五十幅亦皆唐僧所臨而罕有真蹟一<lb/>
二知書者謂此幅最老爛因錦襲祕藏之延祐元年十<lb/>
一月朔日集賢大學士榮禄大夫張晏珍玩<hi>同上</hi>
懐素書所以妙者雖率意顛逸千變萬化終不離魏晉<lb/>
法度故也後人作草皆隨俗繳繞不合古法不識者以<lb/>
<pb n="KR3h0061_WYG_075-44a"/>
為奇不滿識者一笑此卷是素師肺腑中流出尋常所<lb/>
見皆不能及之也延祐五年十月廿三日為彦清書吳<lb/>
郡沈右<hi>同上</hi>
　　　唐釋懐素聖母帖<lb/>
素師諸帖皆遒痩而露骨此書獨勻穩清熟妙不可言<lb/>
唯姿態少遜大令餘翩翩近之矣<hi>弇州山人藁</hi>
　　　唐釋懐素醉僧帖<lb/>
此詩載東坡集然宣和譜有懐素醉僧圖詩或東坡曽<lb/>
<pb n="KR3h0061_WYG_075-44b"/>
書此詩遂為人誤入集中耳其昌<hi>戲鴻堂法帖</hi>
　　　唐釋懐素髙坐帖<lb/>
米元章云祝融髙坐兩行素書入神其前尚有四行未<lb/>
見此帖共六行然亦未全也其昌<hi>戲鴻堂法帖</hi>
　　　唐釋懐素四帖<lb/>
藏真書余所見有枯笋帖食魚帖天姥唫冬熱帖皆真<lb/>
跡以淡為宗徒求之豪宕竒怪者皆不具魯男子見者<lb/>
也顔平原云張長史雖天姿超逸妙絶古今而楷法精<lb/>
<pb n="KR3h0061_WYG_075-45a"/>
詳特為真正吁素師之本鉢學書者請以一瓣香供飬<lb/>
之<hi>容臺集</hi>
　　　唐釋齊己名茶記<lb/>
齊己詩人不以書稱在唐季二道既衰然此詩脱灑不<lb/>
俗筆札亦善信乎名稱於人必有可尚者子容題<hi>蘇魏</hi>
<hi>公集</hi>
　　　唐釋髙閑草書<lb/>
髙閑草書審如此則韓子之言為實録矣永豐歐陽修<lb/>
<pb n="KR3h0061_WYG_075-45b"/>
<hi>集古録</hi>
　　　唐釋髙閑千字文<lb/>
閑之書不多存於世其學出張顛在唐得名甚顯韓退<lb/>
之嘗謂張旭喜怒憂悲必於書發之故能變化若鬼神<lb/>
觀閑書者知隨歩置履於旭之境矣彼投迹無差者豈<lb/>
復循已棄之轍迹而求致之哉正善學旭者也<hi>廣川書</hi>
<hi>跋</hi>
唐僧多能書如髙閑其一人也閑又得韓昌黎文其名<lb/>
<pb n="KR3h0061_WYG_075-46a"/>
益顯盖縑素易壊不必傳世惟載之名人之文則傳也<lb/>
乆觀懐素自敘多援士大夫語可見閑之書予特見此<lb/>
知書者必能鑒之<hi>匏翁家藏集</hi>
　　　唐釋懐惲實際碑<lb/>
右隆闡法師碑僧懐惲撰及書頗亦能為其家言筆法<lb/>
尤圓媺有聖教遺意後稱天寳二年至明年則改年為<lb/>
載矣趙明誠金石録極詳備而遺此似不可曉<hi>弇州續</hi>
<hi>藁</hi>
<pb n="KR3h0061_WYG_075-46b"/>
　　　唐釋齊操行書大泉寺新三門記<lb/>
右鄉貢進士姚謩撰文乃唐開成三年所立者今在句<lb/>
容崇明寺山門内按志大泉寺在句容縣東北五十里<lb/>
乃宋開明二年邑人顔繼祖捨宅為之者今徙置縣北<lb/>
唐巷村碑陰有崇明寺莊功徳記則元符庚辰山陽李<lb/>
潛書是此碑自元符時巳移在崇明故題為崇明爾但<lb/>
不知今之崇明可即志所謂唐巷村否爾碑兩旁尚有<lb/>
鐫記惜不及觀操所書有岳麓遺意潛書不甚佳篆額<lb/>
<pb n="KR3h0061_WYG_075-47a"/>
上刻大士像精妙絶倫戊午十一月二十日記<hi>蒼潤軒</hi>
<hi>碑跋</hi>
　　　唐釋無可寂照和尚碑<lb/>
右碑楷書遒勁無可名僧有詩集浪仙從弟碑舊在縣<lb/>
西卅里馬跑泉鎮今移置縣寺階下夫物之善合往聞<lb/>
未覩碑初出失趺土人以碌䃚承之不相宜移來方慮<lb/>
寺階下方石刻雲覆宛然以碑合之脗然原趺不知何<lb/>
相逺也遇亦奇矣聞初康牧識而出之土中牧號小山<lb/>
<pb n="KR3h0061_WYG_075-47b"/>
對山子也亦奇並記<hi>金石遺文</hi>
此碑在咸陽西馬跑泉地中武功康子秀先生過而識<lb/>
之以語土人竪於道旁其後王咸陽移之咸陽城中寺<lb/>
以碑有安國寺字遂改名其寺為安國寺按碑叚成式<lb/>
撰僧無可書成式文筆自奇此文為佛言尤奇無可賈<lb/>
島從弟有詩集傳世其書法出栁誠懸而優孟者子秀<lb/>
名梣太史徳涵子也<hi>石墨鐫華</hi>
　　　唐吳彩鸞書唐韻<lb/>
<pb n="KR3h0061_WYG_075-48a"/>
右仙人吴彩鸞書孫愐唐韻凡三十七葉此唐人所謂<lb/>
葉子者也按彩鸞隱居在鍾陵西山下所書唐韻民間<lb/>
多有余所見凡六本此一本二十九葉彩鸞書其八葉<lb/>
後人所補氣韻肥濁不相入也<hi>山谷集</hi>
　　　唐房璘妻髙氏書安公美政頌<lb/>
右安公美政頌房璘妻髙氏書安公者名庭堅其事蹟<lb/>
非竒而文辭亦非佳作惟其筆畫遒麗不類婦人所書<lb/>
余所集録亦巳博矣而婦人之筆著於金石者髙氏一<lb/>
<pb n="KR3h0061_WYG_075-48b"/>
人而已然余嘗與蔡君謨論書以謂書之盛莫盛於唐<lb/>
書之廢莫廢於今余之所録如于頔髙駢下至陳游瓌<lb/>
等書皆有盖唐之武夫悍將暨楷書手軰字皆可愛今<lb/>
文儒之盛其書屈指可數者無三四人非皆不能盖忽<lb/>
不為爾唐人書見於今而名不知於當時者如張師丘<lb/>
繆師愈之類盖又不可勝數也非余録之則將遂泯然<lb/>
於後世矣余於集古不為無益也治平元年正月十三<lb/>
日書<hi>集古録</hi>
<pb n="KR3h0061_WYG_075-49a"/>
　　　唐房璘妻髙氏書石壁寺鐵彌勒像頌<lb/>
右太原府交城縣石壁寺鐵彌勒像頌者林鶚撰參軍<lb/>
房璘妻髙氏書余所集録古文自周秦以下訖於顯徳<lb/>
凡為千卷唐居其十七八其名臣顯逹下至山林幽隱<lb/>
之士所書莫不皆有而婦人之書惟此髙氏一人爾然<lb/>
其所書刻石存於今者惟此頌與安公美政頌爾二碑<lb/>
筆畫字體逺不相類殆非一人之書擬摸刻不同亦不<lb/>
應相逺如此又疑好事者寓名以為奇也識者當為辨<lb/>
<pb n="KR3h0061_WYG_075-49b"/>
之治平元年端午日書<hi>集古録</hi>
　　　五代楊凝式題名<lb/>
右楊凝式題名并李西臺詩附自唐亡道喪四海困於<lb/>
兵戈及聖宋興天下復歸於治盖百有五十餘年而五<lb/>
代之際有楊少師建隆以後稱李西臺二人者筆法不<lb/>
同而書名皆為一時之絶故並録於此<hi>集古録</hi>
　　　五代楊凝式詩碑<lb/>
余嘗評近世三家書楊少師如散僧入聖李西臺如法<lb/>
<pb n="KR3h0061_WYG_075-50a"/>
師參禪王著如小僧縛律恐來者不能易予此論也少<lb/>
師此詩草余二十五年前嘗得之日臨數紙未嘗不歎<lb/>
其妙<hi>山谷集</hi>
少師此書本題於西都長壽寺華嚴院東壁僕近歳官<lb/>
洛因覽宋次道三川官下記知之亟徃觀焉墨蹤石本<lb/>
皆不復存院僧云三十年前有士人寓是院數歳及徙<lb/>
居他郡壁與石亦弗之見豈非好事者負之而趨乎今<lb/>
忽得此本殊可欣也政和三年六月二十八日黄某書<lb/>
<pb n="KR3h0061_WYG_075-50b"/>
<hi>東觀餘論</hi>
　　　五代楊凝式墨蹟<lb/>
楊公凝式墨蹟甚多在洛陽城佛寺中今存者廣愛長<lb/>
壽天宫甘露興教凡六處皆題於壁公在洛或與人為<lb/>
銘記皆不自書公之書無刻於石者論書者以公之筆<lb/>
其馳騁自肆盖得於巳意刻之其似可盡其得意不可<lb/>
盡豈其然哉予非善書者莫能知已公所題壁距今踰<lb/>
八十年字頗缺落不可辨者十有三四天王院僧繼明<lb/>
<pb n="KR3h0061_WYG_075-51a"/>
慮公之書乆遂無傳命僧某擇字之最完者得長壽甘<lb/>
露兩壁緫八十七摸刻於石寳元二年月日尹洙記<hi>尹</hi>
<hi>師魯河南先生集</hi>
　　　五代楊凝式灘院記<lb/>
唐人多善書者隸楷行草往徃各盡其妙渉五代而字<lb/>
體衰矣獨楊公凝式號得筆法洛中碑志石刻官寺僧<lb/>
舍多其題識至今尚存校之一時墨迹固不類矣伯鎮<lb/>
所臨中灘浴室記是其書撰文格雖不甚髙而詞氣宏<lb/>
<pb n="KR3h0061_WYG_075-51b"/>
贍猶有唐人之風範亦可嘉也<hi>蘇頌魏公集</hi>
　　　五代楊凝式侍御帖<lb/>
楊少師勸其父不以社稷與人此與魯公拒安禄山斥<lb/>
李希烈何異故其書雖承唐末五季餘習猶有承平純<lb/>
正氣象此侍御帖乃有魯公座位帖筆法論書當論其<lb/>
人工拙不足論也况其工如是邪<hi>㵚水集</hi>
　　　五代楊凝式起居帖<lb/>
楊少師書山谷比之散僧入聖其微妙可知矣殆與李<lb/>
<pb n="KR3h0061_WYG_075-52a"/>
太白識郭子儀同道至元戊子立春日左山商挺題<hi>停</hi>
<hi>雲館帖</hi>
米元章云楊凝式字景度書天真縱逸類顔魯公爭座<lb/>
位帖余家收楮紙上書紛披老筆王荆公少嘗學之人<lb/>
不知也野齋新得神仙起居法一帖喜以見示野齋有<lb/>
美疢在兩膝能依此法用工乆當獲奇效也至元戊子<lb/>
暮春既望信安留夢炎<hi>同上</hi>
右楊少師神仙起居法八行南宫書史東觀餘論宣和<lb/>
<pb n="KR3h0061_WYG_075-52b"/>
書譜皆不載余驗有紹興小璽及内殿祕書諸印盖思<lb/>
陵故物後有米友仁審定跋尾及譯文四行按紹興内<lb/>
府書畫並令曹勛龍大淵等鑒定其上等真蹟降付米<lb/>
友仁跋而曹龍諸人目力苦短往往剪去前人題識此<lb/>
帖縫印十餘皆不全是曽經剪拆者其源委授受莫可<lb/>
得而考也標綾上有曲脚封并閲生葫蘆印是嘗入賈<lb/>
氏盖似道枋國御府珍秘多歸私家最後有商左山參<lb/>
政留中齋丞相跋留稱野齋者元翰林學士承㫖李謙<lb/>
<pb n="KR3h0061_WYG_075-53a"/>
受益號野齋居士博雅好古虞文靖詩所謂五朝文物<lb/>
至於今者又有廣東宣慰使郭昂彦髙亦號野齋而其<lb/>
出差後李在世祖時為應奉文字正與商留同時商又<lb/>
同郡人此帖必李氏物也<hi>甫田集</hi>
　　　五代楊凝式韭花帖<lb/>
大徳壬寅忠宣後人張晏嘗收宣和書譜載楊凝式正<lb/>
書韭花帖商旅舡渡紹興以厚價購得之故傳之於江<lb/>
南可與參政淛西囬攜來相恵大徳八年歳在甲辰三<lb/>
<pb n="KR3h0061_WYG_075-53b"/>
月初十日集賢學士嘉議大夫兼樞宻院判張晏敬書<lb/>
<hi>珊瑚網</hi>
此帖元奎章閣舊蓄也頒賜與封巨鹿王元社屋時王<lb/>
弟攜避通許蘆氏里國初希朱髙祖文藁中有此題跋<lb/>
決唐物無疑也今其孫塘與其壻崔應奎秀才始售之<lb/>
聞被賜時有蘇武牧羊圖一玉壺印一今存此帖云正<lb/>
徳壬申夏通許人賈希朱記<hi>同上</hi>
楊凝式少師韭花帖宣和譜載正書今在嘉禾項氏略<lb/>
<pb n="KR3h0061_WYG_075-54a"/>
帶行體蕭散有致比楊少師他書攲側取態者有殊然<lb/>
欹側取態故是少師佳處<hi>容臺集</hi>
　　　五代楊凝式夏熱帖<lb/>
右楊凝式墨蹟一紙字畫奇古筆勢飛動天地間尤物<lb/>
也公字與顔公一等俱稱絶異然公素不喜作尺牘後<lb/>
人罕能見之益可寳也紫微閣王欽若定戜題<hi>珊瑚網</hi>
右楊景度行書山谷有云俗書祇識蘭亭面欲換凡骨<lb/>
無金丹誰知洛陽楊風子下筆便到烏絲䦨為前軰推<lb/>
<pb n="KR3h0061_WYG_075-54b"/>
重如此王欽若在祥符天祝節尚有暇及此邪此帖絶<lb/>
無發風動氣處尤可寳也大徳五年七月十九日直寄<lb/>
道人鮮于樞獲觀信筆書<hi>同上</hi>
　　　五代王文秉小篆千字文<lb/>
右小篆千字文者江南人王文秉書其後題云大唐庚<lb/>
申歲者建隆元年也偽唐李煜自周師取淮南畫江為<lb/>
界以稱臣遂削去年號奉周正朔然世宗特許其稱帝<lb/>
故文秉猶稱唐而不書年號直書庚申歳也文秉在江<lb/>
<pb n="KR3h0061_WYG_075-55a"/>
南篆書逺過徐鉉而鉉以文學名重當時文秉人罕知<lb/>
者學者皆云鉉筆雖未工而有字學一㸃一畫皆有法<lb/>
也文秉所書獨余集録屢得之此本得於太學楊南仲<lb/>
紫陽石磬銘者張獻撰亦文秉書也<hi>集古録</hi>
　　　五代王文秉紫陽石磬銘<lb/>
右紫陽石磬銘余獨録於此而不附他書者文秉之書<lb/>
罕見於今也小篆自李陽冰後未見工者文秉江南人<lb/>
其字畫之精逺過徐鉉而中朝之士不知文秉但稱徐<lb/>
<pb n="KR3h0061_WYG_075-55b"/>
常侍者鉉以文章有重名於當時故也歳在辛酉晉天<lb/>
福六年李昇之昇元五年也五代干戈之際士之藝有<lb/>
至於斯者太平之世學者可不勉哉<hi>集古録</hi>
　　　五代王仁恭法門寺重修塔廟碑<lb/>
碑稱天祐十九年是時唐亡已乆李茂貞尚稱唐年號<lb/>
又二年而莊宗取梁茂貞稱臣又一年而茂貞死戰爭<lb/>
之時得作此佛事者以梁晉搆兵茂貞偷安故也按傳<lb/>
茂貞先稱岐王莊宗改封秦王據碑則已先稱秦王矣<lb/>
<pb n="KR3h0061_WYG_075-56a"/>
碑王仁恭書亦精勁有法<hi>石墨鐫華</hi>
　　　五代李鶚書汾陽王真堂記<lb/>
右後唐汾陽王真堂記李鶚書鶚五代時仕為國子丞<lb/>
九經印板多其所書前軰頗貴重之余後得此記其筆<lb/>
法盖出歐陽率更然窘於法度而韻不能髙非名書也<lb/>
<hi>金石録</hi>
　　　五代徐鍇紫極宫石磬銘<lb/>
右南唐紫極宫石磬銘徐鍇撰并小篆書鍇與其兄鉉<lb/>
<pb n="KR3h0061_WYG_075-56b"/>
在江南以文翰著名王師南征鍇卒於圍城中鉉隨後<lb/>
主歸朝貴顯以壽終歐陽公集古録云宋興違命侯來<lb/>
朝二徐皆得為王臣者誤矣<hi>金石録</hi>
　　　五代徐鍇隸書貞素王君碑<lb/>
右貞素王君碑乃徐鉉撰文鍇書丹者簡翁既装為冊<lb/>
而又附以裴質方詩朱九徳黄石公廟碑盖簡翁愛道<lb/>
徳重山水故隨所得而類收之元孫淵泉能世守之予<lb/>
得觀故為題其後嘉靖甲寅四月七日也<hi>蒼潤軒碑跋</hi>
<pb n="KR3h0061_WYG_075-57a"/>
　　　　五代任徳筠本業寺碑<lb/>
　右僧契撫撰東山任徳筠書乃南唐乾徳五年所立者<lb/>
　按記言天鑒九年僧淨玉捨宅為寺保大五年宣義開<lb/>
　寧兩鄉人周俊周裼等請開善僧令安修之碑乃為安<lb/>
　而立者予嘗記志言謝靈運謝恵連墓近本業寺地名<lb/>
　謝塘屢欲遊之甲寅同友人自栖霞至寺入門石徑甚<lb/>
　幽而殿正與鍾陵之陰相對寺後亂石蹲踞如萬羊問<lb/>
　寺人以謝墓不知所在作詩弔之以還今回思之都忘<lb/>
<pb n="KR3h0061_WYG_075-57b"/>
　其景象惟碑内言東接文園昔是儲君之主西連蔣嶠<lb/>
　今兹蕭帝之蹤者髣髴其形勝爾丁巳五月十八日記<lb/>
　<hi>蒼潤軒碑跋</hi>
　<lb/>
　<lb/>
　<lb/>
　<lb/>
御定佩文齋書畫譜卷七十五<lb/>
</p>
<p>
</p>
  </div>
</body>
</text>
</TEI>
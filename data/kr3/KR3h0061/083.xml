<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_083-1a"/>
　欽定四庫全書<lb/>
御定佩文齋書畫譜目録<lb/>
　　第八十三卷<lb/>
　　　歴代名人畫䟦三<lb/>
　　　　宋李公麟孝經圖<lb/>
　　　　宋李公麟畫前代君臣事實<lb/>
　　　　宋李公麟女孝經圖<lb/>
　　　　宋李公麟列女圖<lb/>
<pb n="KR3h0061_WYG_083-1b"/>
　　　　宋李公麟長帶觀音像<lb/>
　　　　宋李公麟畫天女<lb/>
　　　　宋李公麟畫羅漢<lb/>
　　　　宋李公麟畫華嚴變相<lb/>
　　　　宋李公麟㑹海圖<lb/>
　　　　宋李公麟西嶽降靈圖<lb/>
　　　　宋李公麟姑射仙像<lb/>
　　　　宋李公麟白描羅漢渡海圖<lb/>
<pb n="KR3h0061_WYG_083-2a"/>
　　　宋李公麟星官圖<lb/>
　　　宋李公麟九歌圖後<lb/>
　　　宋李公麟蓮社横卷<lb/>
　　　宋李公麟東山圖<lb/>
　　　宋李公麟洛神圖<lb/>
　　　宋李公麟明皇聼樂圖<lb/>
　　　宋李公麟商山四皓圖<lb/>
　　　宋李公麟畫李密迎秦王圖<lb/>
<pb n="KR3h0061_WYG_083-2b"/>
　　　宋李公麟白描淵明圖<lb/>
　　　宋李公麟臨劉商觀奕圖<lb/>
　　　宋李公麟畫王荆公騎驢圖<lb/>
　　　宋李公麟陽闗圖<lb/>
　　　宋李公麟石鼎聮句圖<lb/>
　　　宋李公麟賢巳圖<lb/>
　　　宋李公麟山莊圖<lb/>
　　　宋李公麟憩寂圖<lb/>
<pb n="KR3h0061_WYG_083-3a"/>
　　　宋李公麟卜居圖<lb/>
　　　宋李公麟縣霤山圖<lb/>
　　　宋李公麟西園雅集圖<lb/>
　　　宋李公麟醉道士圖<lb/>
　　　宋李公麟醉僧圖<lb/>
　　　宋李公麟畫十國圖<lb/>
　　　宋李公麟鬼章効馬圖<lb/>
　　　宋李公麟飛騎習射圖<lb/>
<pb n="KR3h0061_WYG_083-3b"/>
　　　宋李公麟畫騎牛圖<lb/>
　　　宋李公麟五馬圖卷<lb/>
　　　宋李公麟馬圖<lb/>
　　　宋李公麟飛騎圖<lb/>
　　　宋李公麟臨韓幹馬<lb/>
　　　宋李公麟馬性圖<lb/>
　　　宋李公麟畫馬卷<lb/>
　　　宋李公麟追彘圖<lb/>
<pb n="KR3h0061_WYG_083-4a"/>
　　　宋王詵畫水石雲林<lb/>
　　　宋王詵江山秋晚圖<lb/>
　　　宋王詵湘卿小景<lb/>
　　　宋王詵煙江疊嶂圖<lb/>
　　　宋趙令穰畫小山叢竹<lb/>
　　　宋趙令穰秋村暮靄圖<lb/>
　　　宋趙令穰畫<lb/>
　　　宋趙令穰鶴鹿圖<lb/>
<pb n="KR3h0061_WYG_083-4b"/>
　　　宋趙令穰小景畫<lb/>
　　　宋趙令穰江干雪霽圖<lb/>
　　　宋趙令穰江鄉清夏卷<lb/>
　　　宋趙令穰江鄉雪意圖<lb/>
　　　宋章友直畫蟲<lb/>
　　　宋文勛扇畫<lb/>
　　　宋李遵易畫魚圖<lb/>
　　　宋孟仲寜白蓮社圖<lb/>
<pb n="KR3h0061_WYG_083-5a"/>
　　　宋米芾雲山卷<lb/>
　　　宋米芾下蜀江山圖<lb/>
　　　宋米芾著色桃花障子<lb/>
　　　宋米芾雲山<lb/>
　　　宋米芾畫文徳皇后遺履圖<lb/>
　　　宋米友仁瀟湘長卷<lb/>
　　　宋米友仁大姚江圖<lb/>
　　　宋米友仁雲山圖<lb/>
<pb n="KR3h0061_WYG_083-5b"/>
　　　宋米友仁煙巒曉景<lb/>
　　　宋米友仁瀟湘竒觀<lb/>
　　　宋米友仁瀟湘八景卷<lb/>
　　　宋米友仁湖山煙雨圖<lb/>
　　　宋米友仁山水圖<lb/>
　　　宋米友仁邏釣圖<lb/>
　　　宋米友仁水墨雲山圖<lb/>
　　　宋米友仁雲山卷<lb/>
<pb n="KR3h0061_WYG_083-6a"/>
　　　宋米友仁瀟湘白雲圖<lb/>
　　　宋米友仁海岳菴圖<lb/>
　　　宋米友仁雲山<lb/>
　　　宋宋子房畫山<lb/>
　　　宋李時雍墨竹<lb/>
　　　宋張擇端清明上河圖<lb/>
<pb n="KR3h0061_WYG_083-7a"/>
　欽定四庫全書<lb/>
御定佩文齋書畫譜卷八十三<lb/>
　　歴代名人畫跋三<lb/>
　　　　宋李公麟孝經圖<lb/>
　觀此圖者易直子諒之心油然生矣筆迹之妙不减顧<lb/>
　陸至第十八章人子之所不忍者獨寄其髣髴非有道<lb/>
　君子不能為殆非顧陸所及<hi>東坡集</hi>
　李伯時畫超然塵土之外其精緻微密㡬與造化争衡<lb/>
<pb n="KR3h0061_WYG_083-7b"/>
　豈凡流所可髣髴猶恨其不深考孝經微意此樂道君<lb/>
　子所以為之痛惜也戊辰上已范陽張九成書<hi>張九成南浦文集</hi>
　李龍眠善畫固其一癖常見詩豳風圖離騷九歌圖商<lb/>
　山四皓圖此孝經圖皆有益於世士大夫游戲翰墨而<lb/>
　不可茍世俗但稱其描寫之工安知其用意之逺是豈<lb/>
　立本道子軰可比邪<hi>呉海聞過齋集</hi>
　右李公麟所畫孝經圖一卷至正中著作郎永嘉李孝<lb/>
　光進入秘府順帝詔翰林學士承旨臨川危素逐章補<lb/>
<pb n="KR3h0061_WYG_083-8a"/>
書經文元社既屋皇明受命圖入晋王邸王下教俾濂<lb/>
題識其左濂聞史皇作畫倉頡制字本出於一源聖人<lb/>
因字以著經而善繪事者則因經而作圖故古之人或<lb/>
繪詩與春秋或像論語或畫爾雅而圖孝經尤多人觀<lb/>
之者有若親逢其事感悅而歆慕不待辭説而意趣自<lb/>
顯則其於經似不為無助也公麟集顧陸張呉諸家之<lb/>
長為宋畫第一其圖是經葢取法於顧愷之勢如雲行<lb/>
水流自然有起伏之態誠希世之寳也然而王者之所<lb/>
<pb n="KR3h0061_WYG_083-8b"/>
寳在孝不在畫也歴代賢王其聲光流於無窮鮮不以<lb/>
能孝而致之載諸史册尚可考見經曰昔者明王事父<lb/>
孝故事天明事母孝故事地察長幼順事故上下治斯<lb/>
言至矣願王日加之意焉<hi>宋學士集</hi>
右龍眠居士李伯時所畫孝經一十八事蓋摘其中入<lb/>
相者而圖之按畫譜所載御府伯時畫一百有七中有<lb/>
孝經相此卷葢宣和所藏然無當時印識而有紹興小<lb/>
璽豈南渡後又常入秘府邪伯時喜畫古賢故事每薄<lb/>
<pb n="KR3h0061_WYG_083-9a"/>
著訓戒則孝經相當非特一本此殆别本也伯時之畫<lb/>
論者謂出於顧陸張呉集衆善以為長能自立意不蹈<lb/>
習前人而隂法其要其成染精緻俗工或可學至於率<lb/>
畧簡易處終不及也此昔人定論余不容贅言若其文<lb/>
學人品在東坡山谷之間而博學精識出劉貢父之上<lb/>
官京師數年不一迹權貴之門佳時勝日載酒出遊坐<lb/>
石臨流翛然終日山谷謂其風流文雅不減古人而為<lb/>
書畫所掩然而卒亦不能掩也<hi>甫田集</hi>
<pb n="KR3h0061_WYG_083-9b"/>
　　　宋李公麟畫前代君臣事實<lb/>
此卷吾友欽謨劉大叅所藏龍眠真跡漢晋唐朝君臣<lb/>
典故可為法戒者八事未有龍眠自署妙絶矣而觀龍<lb/>
眠固有志於正君謀國者豈閻立本軰可比哉古所謂<lb/>
工執藝事以諫龍眠之謂歟覧者尚敬之哉癸巳冬子<lb/>
月旦葉盛<hi>清河書畫舫</hi>
　　　宋李公麟女孝經圖<lb/>
昔人論文章不闗世教雖工無益余以為圖畫亦然此<lb/>
<pb n="KR3h0061_WYG_083-10a"/>
卷寫女孝經四章而其事蹟則每章圖之初不知作於<lb/>
何人獨其上有喬氏半印可辨啓南得之定以為李龍<lb/>
眠筆及觀元周公謹志雅堂雜鈔云己丑六月二十一<lb/>
日同伯機訪喬仲山運判觀畫而列其目有伯時女孝<lb/>
經且曰伯時自書不全則知為龍眠無疑啓南真知畫<lb/>
者哉圖中為女婦軰所以共職進戒者皆閨門之法家<lb/>
國之利而其容氣端荘詳雅覧之使人竦然起敬足以<lb/>
消其滛媟戲嫚之心非特女子之有家者當為監戒也<lb/>
<pb n="KR3h0061_WYG_083-10b"/>
所謂闗世教者此類是已<hi>匏翁家藏集</hi>
　　　宋李公麟列女圖<lb/>
此圖自密康公母至趙括母凡十五考之劉向傳乃仁<lb/>
智一卷世傳龍眠李公麟所作然按隋朝官本有衛協<lb/>
畫列女圖一卷隋王廣有列女仁智圖一卷陳公恩有<lb/>
列女貞節圖仁智圖李氏之筆固當祖述於此又按後<lb/>
漢順烈梁皇后常以列女畫於左右以自監戒<hi>本紀</hi>又後<lb/>
漢宋𢎞常燕見御座新屏風圖畫列女帝顧視之𢎞正<lb/>
<pb n="KR3h0061_WYG_083-11a"/>
容言曰未見好徳如好色者光武即命撤之觀此則列<lb/>
女圖又始於漢矣<hi>緯畧</hi>
　　　宋李公麟長帶觀音像<lb/>
龍眠居士李伯時名公麟登進士第以文學有名於時<lb/>
學佛悟道深得微㫖立朝籍籍有聲博求鍾鼎古器珪<lb/>
璧寳玩森然滿家雅好畫心通意微真造𤣥妙蓋其天<lb/>
才軼舉皆過人也士大夫以謂鞍馬愈於韓幹佛像可<lb/>
近吳道𤣥山水似李思訓人物似韓滉非過論也今觀<lb/>
<pb n="KR3h0061_WYG_083-11b"/>
此像固非世俗可以髣髴而紳帶特長一身有半蓋出<lb/>
竒立異使世俗驚惑而不識其勝絶處也比見伯時為<lb/>
延安呂觀文吉甫作石上卧觀音像前此未聞有此樣<lb/>
亦出竒也唐閻立本楊炎能畫不害其為貴人王維鄭<lb/>
䖍能畫不害其為賢士國朝燕龍圖穆之宋郎中復古<lb/>
與伯時皆能畫何愧於古耶<hi>李廌畫品</hi>
　　　宋李公麟畫天女<lb/>
此天女者意伯時作華嚴中善知識相爾知命藏箧中<lb/>
<pb n="KR3h0061_WYG_083-12a"/>
數年乃以贈金華俞清老有所欲則富者取之有所畏<lb/>
則貴者奪之清老離此二病則長有之<hi>山谷集</hi>
　　　宋李公麟畫羅漢<lb/>
前世名畫如顧陸呉道子軰皆不能不著色故例以丹<lb/>
青二字至龍眠始埽去粉黛淡毫輕墨髙雅超詣譬如<lb/>
幽人勝士褐衣草履居然簡逺固不假衮繡蟬冕為重<lb/>
也於乎亦可謂天下之絶藝矣<hi>後邨集</hi>
　　　宋李公麟畫華嚴變相<lb/>
<pb n="KR3h0061_WYG_083-12b"/>
李伯時初喜畫馬曹韓以来未有比也曹輔為太僕少<lb/>
卿太僕視他卿寺有廨舍國馬皆在其中伯時每遇之<lb/>
必終日縱觀有不暇與客語者法雲圜通秀禪師為言<lb/>
衆生流浪轉徙皆自積刧習氣中来今君胸中無非馬<lb/>
者得毋與之俱化乎伯時懼乃教之使為佛像以變其<lb/>
意於是深得呉道子用筆意晚作華嚴經八十卷變相<lb/>
李冲元書其文備極工妙不及終而以未疾廢重自太<lb/>
息既不復能畫乃反厚以金帛求其所畫在人世者藏<lb/>
<pb n="KR3h0061_WYG_083-13a"/>
之以示珍貴宣和間其畫㡬與呉生等有持其一二楮<lb/>
取美官者踵相繼而伯時無恙時但諸名士鑒賞得好<lb/>
詩數十篇爾<hi>石林避暑録</hi>
龍眠居士宿慧通親覩華嚴法界觀手畫毘盧妙相好<lb/>
靈智所現非幻作諸神勇識以次来衣冠纓絡嚴飾具<lb/>
乃至諸天諸大天福徳貴神八部等威慈並承佛恩力<lb/>
各隨因地見形勢我思法雲頂中寳紫金光聚超衆地<lb/>
一毛孔中一切見半月滿月諸寳王香雲鬘雲宫殿雲<lb/>
<pb n="KR3h0061_WYG_083-13b"/>
重重單複牙含攝悲愍衆生故在世今我愚蒙得瞻仰<lb/>
願如童真法王子彈指開門入寳閣普禮普讃盡未来<lb/>
與佛長住金剛定邵菴道人虞集伯生賛<hi>道園學古錄</hi>
　　　宋李公麟海㑹圖<lb/>
李龍眠既棄畫馬之嗜亶作補陀大士相以施緇徒垂<lb/>
老得匹楮戲筆五百應真像㡬年乃成平生繪寫具大<lb/>
三昧僅此軸耳<hi>桯史</hi>
　　　宋李公麟西嶽降靈圖<lb/>
<pb n="KR3h0061_WYG_083-14a"/>
降靈筆墨自龍眠此圖之工緻開卷即知為龍眠老手<lb/>
布置人物雜以鬼怪洎妙麗乘跨皆不失㓜長貴賤之<lb/>
序進退向背之冝雲中卷舒出沒非全完而全完出人<lb/>
意外至於豪芒瑣屑出竒䇿勝疑其為老劉或其徒劉<lb/>
朝圭所能蓋嘗見諸白玉樓畫於臨川陸伯敬伯敬象<lb/>
山之子自言得之於荆門而豪芒瑣屑出竒䇿勝與此<lb/>
無有二可寳也已紙絹之壽千年半千不足計不幸落<lb/>
浮俗冨貴家藏以十襲肆羽魚宅於中與塵壒俱盡豈<lb/>
<pb n="KR3h0061_WYG_083-14b"/>
若遇名流時一鑒賞之為愈譬夫朝聞夕死豈不佳於<lb/>
十襲一千半千載壽於羽魚宅哉<hi>北磵集</hi>
　　　宋李公麟姑射仙像<lb/>
宋之龍眠居士工畫人物仙鬼即唐之吳道子也筆法<lb/>
入妙非庸史所能摹擬此東山相家所藏姑射像人疑<lb/>
徽廟所臨然古茂簡要非龍眠不能到樂閒居士意為<lb/>
龍眠真蹟是也紹熙至今二百有餘年而墨蹟若新東<lb/>
山氏其寳之哉至正己亥冬十月抱遺叟楊維禎識於<lb/>
<pb n="KR3h0061_WYG_083-15a"/>
璜溪書院<hi>鐡網珊瑚</hi>
　　　宋李公麟白描羅漢渡海圖<lb/>
白描羅漢渡海圖一卷憑靈御怪状入能品然無題識<lb/>
可驗評者為是李伯時作伯時在宋熙寜間登進士第<lb/>
書畫獨歩當時畫非臨摹多不設色每每用澄心堂紙<lb/>
為之是即白描蓋畫莫難於白描猶書莫難於小楷銀<lb/>
鐡線圈家數亦猶銀鈎鐡畫元人又謂伯時佛像可追<lb/>
吳道子豈多得哉且伯時與東坡善東坡題四菩薩世<lb/>
<pb n="KR3h0061_WYG_083-15b"/>
稱二絶此畫不減四菩薩恨無東坡筆力與之争光顧<lb/>
披圖三歎睿覽之餘珍藏什襲捲錦以歸第海門潮湧<lb/>
六通人物凌風化去矣<hi>王越襄敏公集</hi>
　　　宋李公麟星官圖<lb/>
古作畫人物第一溪山次之花卉禽鳥為下蓋聖賢仙<lb/>
佛使人因敬而得悟非苟然也唐以後獨龍眠不失此<lb/>
意宋祥符以來尚道家者言此卷蓋當時應制為之精<lb/>
緻中韻致具存故是合作用卿其寳之<hi>焦竑澹園續集</hi>
<pb n="KR3h0061_WYG_083-16a"/>
　　　宋李公麟九歌圗後<lb/>
楚詞九歌凡十一篇九神而梁昭明取六章載於文選<lb/>
故是圗貝闕珠宫乘黿逐魚亦可施於繪素後人或能<lb/>
補之當盡靈均之清致也<hi>東觀餘論</hi>
　　　宋李公麟蓮社横卷<lb/>
余得蓮社圗高三尺横二尺筆力精勁五彩煥發妙絶<lb/>
一世龍眠真筆也此為横軸大畧相似時有不同元中<lb/>
之記云童子蹲而汲水者一人而有二書猿一麞一而<lb/>
<pb n="KR3h0061_WYG_083-16b"/>
猿亦有二麞則鹿也元中書甚工既非其親書疑别為<lb/>
一圗作記余所藏童子汲水及猿皆一而麞亦鹿也龍<lb/>
眠為此圗妙意非一自知愛重或縱或横意必有數今<lb/>
恨未能盡見也此卷謝康樂不為長鬛捕蛇翁亦欠朴<lb/>
意之狀必有能辨之者<hi>攻媿集</hi>
　　　宋李公麟東山圗<lb/>
龍眠李伯時畫許𤣥度王逸少謝安石支道林四人像<lb/>
作東山圖𤣥度超然萬物之表見於眉睫逸少藏手袖<lb/>
<pb n="KR3h0061_WYG_083-17a"/>
間徐行若有所觀安石膚腴秀澤著屐反首與道林語<lb/>
道林羸然出其後引手如相酬酢皆得其意於俯仰走<lb/>
趨之間筆墨簡逺妙絶一時無住道人少規模伯時為<lb/>
余臨冩真贋殆不可辨更數十嵗安知天下不有兩伯<lb/>
時<hi>石林違康録</hi>
　　　宋李公麟洛神圖<lb/>
洛神賦有楚騷求宓妃湘君遺意騷云貫薜荔之落蕊<lb/>
落蕊細初蕊尤細貫之良難此畫毫端入細難也洛神<lb/>
<pb n="KR3h0061_WYG_083-17b"/>
風情逸韻冩在筆外尤難也<hi>胡雲峰集</hi>
　　　宋李公麟明皇聼樂圖<lb/>
右龍眠李伯時畫明皇聼樂圗一卷樂壊乆矣至於新<lb/>
聲異曲衒耀動蕩未有如此圖者宣和諸公憑陵冨盛<lb/>
祖述梨園霓裳遺製而為之伯時不得不任其責此圗<lb/>
豈平生沈著得意趣邪<hi>剡源集</hi>
　　　宋李公麟商山四皓圗<lb/>
嘗觀李伯時畫商山四皓圗意趣幽逺筆力精妙宛然<lb/>
<pb n="KR3h0061_WYG_083-18a"/>
千數百載如見其人因念少時讀西漢傳四君子避秦<lb/>
亂以去采芝賦詩若遺世者至漢高欲易太子大臣不<lb/>
能止吕后用留侯計延致四君子復出遂從太子見止<lb/>
此卷謂馬逺作余雖不能識然韻度高古亦足為佳觀<lb/>
其三人離立矍鑠蒿目若深憂攅眉若共語一人仰空<lb/>
曳杖去之豈計欲出山三人已相唯諾其一人尚未定<lb/>
邪将昔人之見與余同固因畫以寄意邪毋乃畫者不<lb/>
省其布置偶若是邪是足以發予𠂻而已<hi>聞過齋集</hi>
<pb n="KR3h0061_WYG_083-18b"/>
　　　宋李公麟畫李密迎秦王圗<lb/>
龍眠居士畫用澄心堂紙作白描人物惟臨摹古畫乃<lb/>
用絹而加以傅染余見其畫多矣率皆白描如靜伯所<lb/>
藏是幅蓋本生之僅見耳<hi>寓意編</hi>
　　　宋李公麟白描淵明圖<lb/>
右歙人朱克紹所藏宋龍眠白描淵明圖圗凡十有二<lb/>
此其一也淵明之事有程朱二夫子定論後學冝無所<lb/>
復置喙者吾友翟少卿廷光忽大書一跋并和歸去來<lb/>
<pb n="KR3h0061_WYG_083-19a"/>
辭欲自學孔子而以不仕無義責備淵明余讀之為之<lb/>
大駭夫淵明自以晉朝世輔恥復屈身劉宋故始終托<lb/>
詩酒以自晦而人莫之知也朱子綱目大書晉徴士陶<lb/>
潛卒於南宋之朝可謂得淵明本心於千載之上者矣<lb/>
淵明平日詩最冲澹至於詠荆軻則激烈之氣奮然如<lb/>
不可遏以秦諭宋也平日與物無競至於檀道濟饋粱<lb/>
肉則峻却之以道濟事宋為心膂也此其心事當何如<lb/>
哉而以孔子不仕無義譏之大失言矣朱子楚辭深罪<lb/>
<pb n="KR3h0061_WYG_083-19b"/>
楊雄而右淵明雄之罪正坐以孔子自任而誤認不仕<lb/>
無義之語遂失身於莽爾惜吾友生程朱之後而為此<lb/>
言故不得不一訂之<hi>程篁墩集</hi>
　　　宋李公麟臨劉商觀奕圖<lb/>
余所藏劉商觀奕圖繇唐迄今二百年絹素剥爛粉墨<lb/>
蕭瑟伯時為余臨之茅君勒之皆絶筆也噫劉商之畫<lb/>
非伯時則失其真伯時之筆非茅生則不能壽茅生之<lb/>
名豈以余言而遂傳歟眉陽蘇軾謹識<hi>珊瑚網</hi>
<pb n="KR3h0061_WYG_083-20a"/>
　　　宋李公麟畫王荆公騎驢圖<lb/>
荆公晩年刪定字説出入百家語簡而意深常自以為<lb/>
平生精力盡於此書好學者從之請問口講手畫終席<lb/>
或至千餘字金華俞紫琳清老嘗冠秃巾衣埽墖服抱<lb/>
字説追逐荆公之驢徃來法雲定林過八功徳水逍遥<lb/>
游亭之上龍眠李伯時曰此勝事不可以無傳也<hi>山谷集</hi>
　　　宋李公麟陽闗圗<lb/>
元祐初作此詩題伯時所作陽闗圗崇寜元年五月見<lb/>
<pb n="KR3h0061_WYG_083-20b"/>
此草於趙升叔家殊妙於定本升叔伯時壻也時俱繫<lb/>
舟於大雲倉之逹觀臺下<hi>山谷集</hi>
　　　宋李公麟石鼎聫句圗<lb/>
昌黎公詩中有畫李伯時畫中有詩此雖臨本亦可見<lb/>
吳生逺擅場之意<hi>平園集</hi>
右石鼎聫句圗一卷凡八叚每叚摘韓文公序語分書<lb/>
其次紙縫有小御書印後有宋學士跋語定為宋思陵<lb/>
書李公麟畫觀其苦吟傲睨潜行悵望風神意態各極<lb/>
<pb n="KR3h0061_WYG_083-21a"/>
其妙而筆勢圓活若真有契㑹然者謂為公麟真跡固<lb/>
冝思陵書意度整暇且當國諱則闕其㸃畫間有遺誤<lb/>
不復竄補揆之事體亦有冝然<hi>懐麓堂集</hi>
　　　宋李公麟賢已圗<lb/>
元祐間黄秦諸君子在館暇日觀畫山谷出李龍眠所<lb/>
作賢已圗博奕樗蒲之儔咸列焉博者六七人方据一<lb/>
局投迸盆中五皆玈而一猶旋轉不已一人俯盆疾呼<lb/>
旁觀皆變色起立纎穠態度曲盡其妙相與歎賞以為<lb/>
<pb n="KR3h0061_WYG_083-21b"/>
卓絶適東坡從外來睨之曰李龍眠天下士顧乃效閩<lb/>
人語邪衆咸怪請其故東坡曰四海語音言六皆合口<lb/>
惟閩音則張口今盆中皆六一猶未定法當呼六而疾<lb/>
呼者乃張口何也龍眠聞之亦笑而服<hi>桯史</hi>
　　　宋李公麟山莊圗<lb/>
或曰龍眠居士作山莊圗使後來入山者信足而行自<lb/>
得道路如見所夢如悟前世見山中泉石草木不問而<lb/>
知其名遇山中漁樵隐逸不名而識其人此豈强記不<lb/>
<pb n="KR3h0061_WYG_083-22a"/>
忘者乎曰非也畫日者常疑餅非忘日也醉中不以鼻<lb/>
飲夢中不以趾捉天機之所合不強而自記也居士之<lb/>
在山也不留於一物故其神與萬物交其智與百工通<lb/>
雖然有道有藝有道而不藝則物雖形於心不形於手<lb/>
吾嘗見居士作華嚴相皆以意造而與佛合佛菩薩言<lb/>
之居士畫之若出一人况自畫其所見者乎<hi>東坡集</hi>
龍眠居士博學嗜古志尚清逺筆端餘力溢而為畫王<lb/>
荆公雅重之數贈以詩又從蘇黄諸公游蓋文與可一<lb/>
<pb n="KR3h0061_WYG_083-22b"/>
等人也龍暇山荘圖匹休輞川張右丞逹明鴈峰談録<lb/>
云正本為中貴梁師成取去今所臨摹蓋初本也居士<lb/>
出處具蔡啟作誌文一子諱碩字天老湖南提舉常平<lb/>
是生四子余識其二長諱琥字西羙通敏善議論終於<lb/>
郡倅季曰瑜字季周嘗為理掾能傳乃祖筆法余屢得<lb/>
之今亡矣西美之孫咎如出此軸請余題其後慶元三<lb/>
年十月壬午平園老叟周某<hi>平園集</hi>
徃年備官京都從吳興公入道山延閣書題装潢畫卷<lb/>
<pb n="KR3h0061_WYG_083-23a"/>
見王摩詰輞川荘圖草後又見圖本郝參知家有四川<lb/>
宣撫司都大茶馬司官印位置纎悉俱備公首玩賞顧<lb/>
余言曰蘭亭叙草為古今法書所宗正若此耳此龍眠<lb/>
山荘圖草全用其法而行筆細潤迺有超越之意古人<lb/>
翻案法正當於此求之重紀至元之三年秋九月十又<lb/>
九日柳貫訪百丈和上於靈源山中因題<hi>柳待制集</hi>
龍舒李伯時作山荘圖為世所寳傳南渡後名筆多臨<lb/>
摹之濂所見數本獨此卷思致精婉殆将逼真可玩也<lb/>
<pb n="KR3h0061_WYG_083-23b"/>
蓋伯時自為御史檢法遂以病痺致其事實元符三年<lb/>
庚辰伯時既歸老肆意龍眠山巖壑間素善畫嘗為此<lb/>
圖以冩其倘徉之趣然其所自序云元豐紀號嵗在丁<lb/>
巳月在涂即買山於龍眠以基以堂庚辰上距丁巳凡<lb/>
歴二十四年矣計此買山之日伯時始尉長垣去第進<lb/>
士時甚為不逺則其高情逺韻雅志石泉有非一朝一<lb/>
夕之故也丁巳乃熙寜之十年其冬十二月壬午詔自<lb/>
明年正月朔改元為元豐則戊午年也其序書於詔下<lb/>
<pb n="KR3h0061_WYG_083-24a"/>
之後既難稱熙寜又不可前期曰元年所以但書元豐<lb/>
紀號而已圖後有澹巖居士張澂所題識澂字新仲其<lb/>
視伯時為舅氏建炎三年己酉時為御史中丞二月己<lb/>
巳上疏劾黄潛善汪伯彦大罪二十條未幾除守尚書<lb/>
右丞夏四月癸丑罷知江州以資政殿學士兼江東湖<lb/>
北制置使七月甲申以朋附苖傅劉正彦責授秘書少<lb/>
監分司西京居衡州澂謂自右轄得請潯陽薦竄回鴈<lb/>
者蓋指此也伯時襟度超軼風流不減古人澂亦竒士<lb/>
<pb n="KR3h0061_WYG_083-24b"/>
博學工文辭有不待言而後知故濂惟掇拾緒餘以附<lb/>
氏名於左方云三李即伯時公寅元中大小山即梁何<lb/>
㸃及其弟𦙍嘗與東山何求同隠於㑹稽世稱何氏三<lb/>
高時以比龍眠三李故澂舉之以為言耳因幷著之<hi>宋學士集</hi>
龍眠山荘圖絹本者余見其二一為沈𤣥初明府一為<lb/>
吴康虞太學所藏皆非真本蓋龍眠自運用澄心堂紙<lb/>
惟臨本乃用絹余家蓮社圖係的筆又有盧鴻草堂圖<lb/>
雖命之鴻實龍眠以意造也又觀此卷益信矣龍眠又<lb/>
<pb n="KR3h0061_WYG_083-25a"/>
有定林蕭散圖與此卷同一筆法蒼古變幻的傳山水<lb/>
之神覺趙吳興猶有取妍之態小遜伯時也<hi>容臺集</hi>
　　　宋李公麟憩寂圖<lb/>
元祐元年正月十二日蘇子瞻李伯時為柳仲逺作松<lb/>
石圖仲逺取杜子美詩松根胡僧憩寂寞龎眉皓首無<lb/>
住著偏袒右肩露䨇脚葉裏松子僧前落之句復求伯<lb/>
時畫此數句為憩寂圗子由題云東坡自作蒼蒼石留<lb/>
取長松待伯時只有兩人嫌未足兼收前世社陵詩因<lb/>
<pb n="KR3h0061_WYG_083-25b"/>
次其韻云東坡雖是湖州派竹石風流各一時前世畫<lb/>
師今姓李不妨題作輞川詩文與可嘗云老夫墨竹一<lb/>
派近在徐州吾竹雖不及石似過之此一卷公案不可<lb/>
不令魯直下一句<hi>東坡集</hi>
或言子瞻不當目伯時為前身畫師流俗人不領便是<lb/>
語病伯時一丘一壑不減古人誰當此癡計子瞻此語<lb/>
是真相知<hi>山谷集</hi>
　　　宋李公麟卜居圖<lb/>
<pb n="KR3h0061_WYG_083-26a"/>
定國求余為冩杜子美寄贊上人詩且令李伯時圖其<lb/>
事蓋有歸田意也余本田家少有志丘壑雖為縉紳奉<lb/>
飬猶農夫然欲歸者蓋十年勤請不已僅乃得郡士大<lb/>
夫逢時遇合至卿相如反掌惟歸田古今難事也定國<lb/>
識之吾若歸田不亂鳥獸當如陶淵明定國若歸豪氣<lb/>
不除當如謝靈運也<hi>東坡集</hi>
　　　宋李公麟縣霤山圖<lb/>
伯時於畫天得也嘗以筆墨為游戯不立守度放情蕩<lb/>
<pb n="KR3h0061_WYG_083-26b"/>
意遇物則畫初不計其妍媸得失至其成功則無遺恨<lb/>
毫髮此殆進技於道而天機自張者邪嘗作縣霤山圖<lb/>
遂畫其山林勝勢使人見靣如在山中不假他求也嘗<lb/>
謂此山近延陵之茅山是洞庭西門潛通五岳陳安世<lb/>
茅季偉嘗所游處昔許映叔𤣥構舍於此而徃來茅嶺<lb/>
之洞室者将求終焉其後聞伯時至龍舒不起考其地<lb/>
蓋灊通潛山而衡岳之舊也今觀此圖疑伯時出入其<lb/>
間與郭氏爭勝可想而求也<hi>李廌畫品</hi>
<pb n="KR3h0061_WYG_083-27a"/>
　　　宋李公麟西園雅集圖<lb/>
昔李伯時西園雅集圖有兩本一作於元豐間王晉卿<lb/>
都尉之第一作於元祐初安定郡王趙徳麟之邸余從<lb/>
長安買得團扇上者米襄陽細楷極精但不知何本又<lb/>
别見仇英所摹文休承跋後者<hi>容臺集</hi>
　　　宋李公麟醉道士圖<lb/>
此圖文休承司諭鑒定以為李檢法公麟所作叙其家<lb/>
世收藏甚詳且謂張僧繇曾作醉僧圖傳於世懐素有<lb/>
<pb n="KR3h0061_WYG_083-27b"/>
詩云人人送酒不曽沽終日松間繫一壺草聖欲成狂<lb/>
便發真堪畫入醉僧圖道士每以此嘲僧羣僧於是聚<lb/>
鏹數十萬求閻立本作醉道士圖並傳於代於是范長<lb/>
壽亦為之而公麟繼焉考郭若虚圖畫見聞志及坡公<lb/>
所臨懐素絶句信然然求其所謂為公麟不可得也後<lb/>
閲坡公外集嘗題一圖云僕素不喜酒觀正父醉道士<lb/>
圖甚畏執杯持耳翁也章子厚題其後云僕觀醉道士<lb/>
圖展卷末諸君題名至子瞻所題發噱絶倒坡公再題<lb/>
<pb n="KR3h0061_WYG_083-28a"/>
云熙寜元年十二月二十九日再過長安㑹正父於毋<lb/>
清臣家再觀醉道士圖見子厚所題知其為予噱也持<lb/>
耳翁余故畏之若子厚乃求其持而不可得者他日再<lb/>
見復當一噱子厚復題云酒中固多味恨知之者寡耳<lb/>
若持耳翁已大苛矣子瞻性好山水尚不肯渡仙游潭<lb/>
况於此而知味乎冝其畏也按仙游潭事别見一小説<lb/>
所謂拚命能殺人者二公一好酒一不能飲而又俱工<lb/>
謔故耳然譬之兩訟師子厚尤嚚也此圖所載道士醉<lb/>
<pb n="KR3h0061_WYG_083-28b"/>
者二十矣從而醉者十有七為醉之事稱之曲盡潦倒<lb/>
落魄情状而獨少執杯持耳翁亦大闕典余故補二公<lb/>
相謔語記之以為壺史一叚佳話也<hi>弇州續槀</hi>
　　　宋李公麟醉僧圖<lb/>
余嘗見李龍眠山荘圖用墨妍秀設色精工真入摩詰<lb/>
之室若其畫人物佛像如以燈取影逆來順徃若游絲<lb/>
廻還無跡雖吳道子顧虎頭不能過於此卷可見此卷<lb/>
因老泉先有醉僧詩伯時乃為補圖正所謂合之䨇美<lb/>
<pb n="KR3h0061_WYG_083-29a"/>
也董其昌觀於恵山舟次<hi>容臺集</hi>
　　　宋李公麟畫十國圖<lb/>
十國者日本即倭國于闐在蔥嶺北三童國人眼皆有<lb/>
三晴童瞳通用此誤題為三腫日南古越裳氏唐為驩<lb/>
州天竺即漢身毒國拂菻一名大秦一名犁鞬女國有<lb/>
二一在扶桑東一在蔥嶺南堅昆在康居西北波斯在<lb/>
逹曷水之西又一國名其名皆去漢唐舊都萬餘里然<lb/>
日本日南波斯至今猶與中國相聞則所圗亦非虚幻<lb/>
<pb n="KR3h0061_WYG_083-29b"/>
恍惚意貌為之者其王或蓬首席地或戎服踞坐或翦<lb/>
髪露骭或了髻跣行或與羣下接膝而飲或瞑目酣醉<lb/>
曲盡鄙野乞索之態惟天竺者乘象徃徃國俗皆然不<lb/>
必文殊普賢也荒逺小夷非有衣冠禮樂之敎而其國<lb/>
人所以奉其主者甚恭或執蓋或奏伎或獻珤或雅舞<lb/>
或膜拜或進酒或扶上鞍其笙簫鼓笛罇罍牲果之類<lb/>
亦與今同又一國不知名者為鷙獸将犯穹廬或張弓<lb/>
抽矢或徒手欲摶之状華人尊君親上無以加也畫外<lb/>
<pb n="KR3h0061_WYG_083-30a"/>
國人物非一家精妙鮮有及此舊題云李伯時學吳道<lb/>
子畫按梁元帝自畫職貢圖至唐猶存似非道子作古<lb/>
竊意此畫源流甚逺留觀數日以歸竹溪<hi>後村集</hi>
　　　宋李公麟鬼章効馬圖<lb/>
行人司正黄宗載持其友蒋伯輝所藏宋李公麟畫鬼<lb/>
章効馬圖求余識一言圖之右有蘇文忠公叙贊今世<lb/>
士大夫相繼為詩稱道之余不能復有加矣然圖之妙<lb/>
亦不必後之人數數稱道獨反覆文忠公叙言不能無<lb/>
<pb n="KR3h0061_WYG_083-30b"/>
嘅焉者元祐初文潞公吕正愍范忠宣諸賢共執政柄<lb/>
時朝廷清明推仁布澤嘉恵天下汲汲惟恐不及不事<lb/>
遊畋不寳逺物而蠻夷四方之貢却絶復至充溢於庭<lb/>
視如無有天下之人歡喜慶告有太平之望未㡬潞公<lb/>
諸賢盡斥而章蔡之徒復用蔽塞耳目䜛逐忠良隔絶<lb/>
上下濁亂正經天下之人困其荼毒馴至徽欽之世禍<lb/>
遂不救向使潞公諸君子終其身在朝廷之上不去豈<lb/>
至乎此也小人之能敗人國家也如是果孰執其咎哉<lb/>
<pb n="KR3h0061_WYG_083-31a"/>
凡為天下國家得人則治否則亂元祐之世雖蕞爾邉<lb/>
陲備禦之寄所用如游師雄之徒尚有可稱曾不數年<lb/>
雖輔相天子理天下亦不暇問可否而一畀之匪人則<lb/>
國之安危理亂又豈待他日而後見哉於乎國家可以<lb/>
鑒矣自古以來其人光榮貴冨其身既死遂湮沒無迹<lb/>
一也茍其行不臧後世聞其名猶賤惡之若文忠公輩<lb/>
其身雖死後之人聞其名起敬起愛或得其一紙一墨<lb/>
於數百年之後珍襲貴重以為家寳如此圖之類者蓋<lb/>
<pb n="KR3h0061_WYG_083-31b"/>
好善惡惡之心古今無異也於乎人之為賢不肖者又<lb/>
可以鑒矣伯輝之竒七世孫能保藏此圖雖重其有先<lb/>
人之名在亦好善之心有諸中乎<hi>東里續集</hi>
　　　宋李公麟飛騎習射圖<lb/>
濂屢見李伯時飛騎習射圖其描冩位置如一所畫錦<lb/>
袍乘馬者四人前一人㨗而馳反首左顧右手拽繡毬<lb/>
於馬後箭中毬上次一人彎弧斫鬉作放箭勢手猶高<lb/>
舉未下樓大防詩所謂前騎長纓拖繡毬後騎射中如<lb/>
<pb n="KR3h0061_WYG_083-32a"/>
星流者是也次一人左執弓右持三矢其馬如飛似欲<lb/>
追射毬者最後植青楊枝於平沙繫以綘綃一人躍馬<lb/>
向前斜睨而射之章良能詩所謂紅綃低繫柳枝碧滿<lb/>
滿彎弓斫鬉射者是也蓋伯時應奉廷試時所見衛士<lb/>
班中飛騎習射拖毬楊柳之戯故追圖若此其精神流<lb/>
動全用篆籀筆冩成固不俟讚美惜乎此卷但存第二<lb/>
騎餘皆失之終不得其全璧濂因據所見備書之使讀<lb/>
者瞭然如見畫亦補亡之一義云<hi>宋學士集</hi>
<pb n="KR3h0061_WYG_083-32b"/>
　　　宋李公麟畫騎牛圖<lb/>
陳仲舉賢良熙寜中言新法不便謫南康酒税豢兩黄<lb/>
犢時與劉凝之跨之遊廬山李伯時繪為圖今藏其家<lb/>
<hi>吳儆文肅公集</hi>
　　　宋李公麟五馬圖卷<lb/>
余嘗評伯時人物似南朝諸謝中有邉幅者然朝中士<lb/>
大夫多歎息伯時久當在臺閣僅為喜畫所累余告之<lb/>
曰伯時丘壑中人蹔熱之聲名儻來之軒冕此公殊不<lb/>
<pb n="KR3h0061_WYG_083-33a"/>
汲汲也此馬駔駿似吾友張文潛筆力瞿曇所謂識鞭<lb/>
影者也黄魯直書<hi>續書畫題跋記</hi>
余元祐庚午嵗以方聞科應詔來京師見魯直九丈於<lb/>
酺池寺魯直方為張仲謨箋題李伯時畫天馬圖魯直<lb/>
謂余曰異哉伯時貌天廏滿川花放筆而馬殂矣然神<lb/>
駿精魄皆為伯時筆端取之而去實古今之異事當作<lb/>
數語記之後十四年當崇寜癸未余以黨人貶零陵魯<lb/>
直亦除籍徙冝州過余瀟湘江上因與徐靖國朱彦明<lb/>
<pb n="KR3h0061_WYG_083-33b"/>
道伯時畫殺滿川花事云此公卷所親見余曰九丈當<lb/>
踐前言記之魯直笑云只少此一件罪過後二年魯直<lb/>
死貶所又廿七年余將漕二浙當紹興辛亥至嘉禾與<lb/>
梁仲謨吳徳素張元覽汎舟訪劉延仲於真如寺延仲<lb/>
遽出是圖開卷錯愕宛然疇昔拊事念往逾四十年憂<lb/>
患餘生巍然獨在彷徨弔影殆若異身也因詳叙本末<lb/>
不特使來者知伯時一叚異事亦魯直遺意且以玉軸<lb/>
遺延仲俾重加裝餙云空青曾紆公卷書<hi>同上</hi>
<pb n="KR3h0061_WYG_083-34a"/>
　　　宋李公麟馬圖<lb/>
曹霸於馬誠進乎技也然不能無見馬之累故馬見於<lb/>
前者而僅具百體此不能盡於道者乎夫寒風相口史<lb/>
朝相頰子女厲相目衛忌相鬛許鄙相睨投代褐相胸<lb/>
脅管青相膹肳陳悲相股脚秦牙相前贊臣相後皆天<lb/>
下相之工也能各見一體而不能相通足以稱世而伯<lb/>
樂能兼之也於馬無相曰若滅若没若亡其一此得馬<lb/>
於倐忽變滅間而不留也相者誠知止矣而神視者獨<lb/>
<pb n="KR3h0061_WYG_083-34b"/>
未嘗得全馬邪此豈非真得馬者邪伯時於馬蓋得相<lb/>
於十百者本能得其無相者也余將問曰夫子於馬其<lb/>
果能得其亡馬者哉若誠亡矣不留相矣茍未能入於<lb/>
兩亡自有正於心者求之至於無所求而自得者吾知<lb/>
真馬出矣<hi>廣川畫跋</hi>
　　　宋李公麟飛騎圖<lb/>
觀龍眠飛騎圖及讀延之廷秀大防三君子佳句因思<lb/>
法雲秀公語尤物移人甚可畏也慶元三年孟冬八日<lb/>
<pb n="KR3h0061_WYG_083-35a"/>
朱熹仲晦父<hi>朱子文集</hi>
　　　宋李公麟臨韓幹馬<lb/>
此畫元中題老杜讚於前伯時自跋其後元中小楷有<lb/>
名伯時行書間見諸帖叅校與此軸字無小異字真則<lb/>
畫真矣或言伯時畫以紙不以絹以墨不以丹青而此<lb/>
用絹又著色何也余曰臨韓幹馬欲其肖幹若用素紙<lb/>
不著色是伯時馬也豈曰臨幹馬哉<hi>後村集</hi>
　　　宋李公麟馬性圖<lb/>
<pb n="KR3h0061_WYG_083-35b"/>
元豐七年李公麟冩馬性圖云贈龍山友人李元中當<lb/>
是時公麟猶未舉進士而其家桐城抵彭蠡為近故嘗<lb/>
過焉見野馬千百其羣而為此圖貎其自得之性也自<lb/>
元祐中擢第尉南康累遷至御史檢法十年之間畫事<lb/>
不暇時講而其心終不忘去逮元符末遂以病痺謝事<lb/>
歸隠龍眠山莊益潛心弗懈筆意之精超入妙品識者<lb/>
至比之顧長康張僧繇則公麟之名能傳於世也固冝<lb/>
然黄庭堅言其風流不減古人以畫為累世因以藝名<lb/>
<pb n="KR3h0061_WYG_083-36a"/>
之此又不得不為公麟惜也嗚呼學士大夫擇術之不<lb/>
可不慎也如此夫龍山即龍眠山在桐城西北元中公<lb/>
麟弟也傳記謂公麟及二弟公寅元中咸以文學著時<lb/>
人目之為龍山三李今公麟稱元中友人殊不能曉豈<lb/>
元中者或其同姓之疏屬邪傳記之訛亦未可知也<hi>宋學士集</hi>
　　　宋李公麟畫馬卷<lb/>
李公麟畫如雲行水流固當為宋代第一其所畫馬君<lb/>
子謂踰於韓幹者亦至論也丁晞韓趙景升雖極力學<lb/>
<pb n="KR3h0061_WYG_083-36b"/>
之僅得其形似而其天機流動者則無有也觀此卷足<lb/>
以見之矣<hi>宋學士集</hi>
　　　宋李公麟追彘圖<lb/>
蘇長公謂有唐之盛文至於韓愈詩至於杜甫書至於<lb/>
顔真卿畫至於吳道元天下之能事畢矣識者以為知<lb/>
言宋三百年文章大手筆如歐陽公諸君子不待言矣<lb/>
至於書畫名品如李伯時輩蓋亦極天下之能者今觀<lb/>
蔡君彦文所藏追彘圖人馬態度極唐人以來番騎之<lb/>
<pb n="KR3h0061_WYG_083-37a"/>
妙冝其為世所寳玩也至正二十一年五月甲子跋<hi>陳基</hi>
<hi>夷白齋集</hi>
　　　宋王詵畫水石雲林<lb/>
王晉卿畫水石雲林縹緲風埃之外他日當不媿小李<lb/>
將軍其作樂府長短句踸踔而清麗幽逺在江南諸賢<lb/>
季孟之間近見書戒壇院佛閣碑文句與筆畫皆頓進<lb/>
所謂後生可畏者乎<hi>山谷集</hi>
　　　宋王詵江山秋晚圖<lb/>
<pb n="KR3h0061_WYG_083-37b"/>
宋大夫聞襄王之夢孫興公見天台山圖皆想像為之<lb/>
賦文章之妙如此若丹青非親見景物則難為王晉卿<lb/>
圖自名勝然方其以金狨遊冶都城嫩寒中安知江山<lb/>
秋晩時事不有南州之行寜能畫冩浩然詞意邪<hi>攻媿集</hi>
　　　宋王詵湘鄉小景<lb/>
國家盛時禁臠多得名賢而晉卿風流尤勝頃見雅集<lb/>
圖坡谷張秦一時鉅公偉人悉在焉淮海詞所謂憶昔<lb/>
西池㑹鴛鷺同飛蓋者又有詩云夢入平陽舊池館隔<lb/>
<pb n="KR3h0061_WYG_083-38a"/>
花槐口吐清寒皆為此也嘗畫孫浩然金陵離亭燕詞<lb/>
多少六朝興廢事盡入漁樵閑話曲盡其妙今有見湘<lb/>
鄉小景著身冨貴不以平陽池館為戀而樂荒閑之野<lb/>
雖嘗因謫居而見之四時草木羣飛皆有生意胸次可<lb/>
想而知<hi>攻媿集</hi>
　　　宋王詵煙江疊嶂圖<lb/>
余既已和蘓長公韻題此卷後續覽宣和畫譜目有秘<lb/>
藏晋卿煙江疊嶂圖及考聖朝名畫譜則又稱煙江疊<lb/>
<pb n="KR3h0061_WYG_083-38b"/>
嶂圖行於世然則晋卿作此畫有二本其行世者為王<lb/>
定國畫而長公作歌者也當宣政間詔天下斷公文及<lb/>
墨跡進御之本豈應復留公歌於後而畫首乃有秘閣<lb/>
圖印蓋定國之本僅餘公墨跡而畫已失矣御藏晋卿<lb/>
别本又有江山平逺及千里江山圖安知不流落人間<lb/>
好事者取以配公書為一卷作藝林竒玩邪若以為延<lb/>
津之合則吾未敢蓋歌辭與畫境小牴牾耳至於分布<lb/>
搆結紆徐掩映之状妙極工緻斷非南宋勝國人所能<lb/>
<pb n="KR3h0061_WYG_083-39a"/>
辦而蘓長公筆法精純古雅為平生冠又不當參置蜉<lb/>
蝣之足也書此以俟夫真賞鑒者<hi>弇州山人槀</hi>
　　　宋趙令穰畫小山叢竹<lb/>
大年學東坡先生作小山叢竹殊有思致但竹石皆覺<lb/>
筆意柔嫩蓋年少喜竒故耳使大年耆老自當十倍於<lb/>
此若更屛聲色裘馬使胸中有數百卷書便當不愧文<lb/>
與可矣<hi>山谷集</hi>
　　　宋趙令穰秋村暮靄圖<lb/>
<pb n="KR3h0061_WYG_083-39b"/>
右趙令穰所畫秋村暮靄圖曾屬徽廟題識其為真蹟<lb/>
奚疑令穰字大年宋宗室游心經史戯弄翰墨丹青多<lb/>
得不傳之秘筆法清麗景象曠絶絶去供奉品格常聞<lb/>
前人盛稱其慣為平湖曠蕩之景詎不信夫偶觀此圖<lb/>
不勝仰羡<hi>書畫題跋記</hi>
　　　宋趙令穰畫<lb/>
大年貴公子也而喜作江湖山林人物窠窟畫平林逺<lb/>
水鳬鴈晚景使人一見如行江南斷岸木落石出沙鳥<lb/>
<pb n="KR3h0061_WYG_083-40a"/>
容與波上若欲驚起此豈規規積水墨所能至邪世言<lb/>
大年得王摩詰李思訓江都王之典刑故無畫工氣信<lb/>
哉<hi>王庭珪盧溪文集</hi>
　　　宋趙令穰鶴鹿圖<lb/>
趙令穰與其弟令松以宋宗室子精於文史而旁通藝<lb/>
事所以皆無塵俗之韻今觀令穰所畫鶴鹿圖叢竹幽<lb/>
汀長林豐草其思致宛如生成余隠居仙華山中時與<lb/>
麋鹿為友每坐白雲磴上教鶴起舞故得其情性為真<lb/>
<pb n="KR3h0061_WYG_083-40b"/>
開卷視之使人恍然自失<hi>潛溪集</hi>
　　　宋趙令穰小景畫<lb/>
右趙大年冩小景故蘓人章仲華所寳藏者大年名令<lb/>
穰宋太祖五世孫官至崇信軍觀察使多蓄隋唐以來<lb/>
法書名畫大年悟解頴敏書畫一入覽輙得古人用意<lb/>
妙處近代畫家所紀稱大年山水多設色又稱其喜冩<lb/>
江南小景寒汀煙渚之趣甚為當時所重宣和御府秘<lb/>
藏亦多今此圖園廬坡樹淡雲水鳥僅尺餘而澄明瀟<lb/>
<pb n="KR3h0061_WYG_083-41a"/>
灑幽澹簡逺之趣臻極其妙信如畫家所推可為希世<lb/>
至寳也圖後有袁文清公楊鐡崖諸君子題詠金舂而<lb/>
玉應又有元璞諸老釋之作亦皆不在靈徹皎然下所<lb/>
可寳又不獨於畫也金珠玉璧世之人爭寳之仲華獨<lb/>
此為重非清尚絶俗之士哉仲華乆謝世今其孫孟昇<lb/>
念其祖之重乎是也重之亦如其祖之心孟昇殆孝者<lb/>
歟重祖父所愛物者重祖父之推也吾身祖父之遺也<lb/>
吾重其所遺不敢斯須行之盩乎又孝之至也吾未嘗<lb/>
<pb n="KR3h0061_WYG_083-41b"/>
識孟昇左贊善陳公視此圖且語其故求題輙為書此<lb/>
<hi>東里續集</hi>
　　　宋趙令穰江干雪霽圖<lb/>
右趙大年摹王右丞江干雪霽圗一卷上有宋緝熙殿<lb/>
寳賈秋壑米南宫趙仲穆私記顧仲瑛俞石澗題蓋思<lb/>
陵御府之物經諸家收藏賞鑒灼然希世之珍也大年<lb/>
本王孫而水墨丹青清森古澹無寳玦珊瑚紈綺豪貴<lb/>
之習可謂蟬脱汚泥皭然髙映者矣冝其遺賞千秋若<lb/>
<pb n="KR3h0061_WYG_083-42a"/>
璆琳乎太原王穉登<hi>珊瑚網</hi>
昔人評趙大年畫謂得胸中千卷書更竒古又大年以<lb/>
宗室不得逺遊每朝陵回得胸中丘壑不行萬里船不<lb/>
讀萬卷書欲作畫祖其可得乎此在吾曹勉之無望庸<lb/>
史矣董其昌<hi>容臺集</hi>
　　　宋趙令穰江鄉清夏卷<lb/>
趙令穰江鄉清夏卷筆意全倣右丞余從京邸得之日<lb/>
閱數過覺有所㑹趙與王晋卿皆脱去院體以李咸熙<lb/>
<pb n="KR3h0061_WYG_083-42b"/>
王摩詰為主然晋卿尚有畦逕不若大年之超軼絶塵<lb/>
也<hi>容臺集</hi>
　　　宋趙令穰江鄉雪意圖<lb/>
趙大年江鄉雪意圖卷項晦甫物也嘗託盛徳潛為媒<lb/>
致之而不可得耿耿於中者二十五六年矣今崇禎庚<lb/>
午之二月晦甫臥疾忽令所善鮑老歸余既成購而晦<lb/>
甫即治後事若相付者余慶物之来而悵友之速化也<lb/>
越月陳眉公先生顧余清樾堂出觀終日贊歎大年與<lb/>
<pb n="KR3h0061_WYG_083-43a"/>
蘓米狎交東坡每見其畫則以朝陵回嘲之蓋宋宗法<lb/>
嚴不令宗子出城故耳此卷初作四五大樹根株錯互<lb/>
梢幹蕭森中叚半𢃄雲氣出沒掩斂極有竒状其餘層<lb/>
沙起伏煙樾淒迷水鳥戢翼藏身散布蘆洲草棘間備<lb/>
空寒荒逺之思一片江鄉物色也<hi>六研齋筆記</hi>
　　　宋章友直畫蟲<lb/>
近時文與可工行草篆隸飛白溢而為畫章伯益蓋同<lb/>
時人也後題無礙居士即米元章元章亦兼嗜書畫尤<lb/>
<pb n="KR3h0061_WYG_083-43b"/>
有好古之癖使此軸出晋唐間當在巧偷豪奪之數邪<lb/>
淳熙元年三月二十四日<hi>平園集</hi>
　　　宋文勛扇畫<lb/>
舊聞吳道子畫西方變相觀者如堵道子作佛圓光風<lb/>
落電轉一揮而成嘗疑其不然今觀安國作方界畧不<lb/>
抒思乃知傳者之不謬<hi>東坡集</hi>
　　　宋李遵易畫魚圖<lb/>
魚之醜以千百類且一物而極巨細之形者惟魚天池<lb/>
<pb n="KR3h0061_WYG_083-44a"/>
之鯤其大不知其㡬千里豪素之窘不能追也長塘之<lb/>
水一斛而魚半斛其小如針鋒豪素可追不能工也則<lb/>
夫可追而工者不過於九澤之所同有九罭之所常萃<lb/>
鱨鯉鱒魴頒首莘尾之間蓋見者能識之然世猶以為<lb/>
畫師喜為鬼神而憚為狗馬鬼神怪幻易以罔人而狗<lb/>
馬與鱨鱒所常覩者夫人而能指其失故工此尤難是<lb/>
不然夫鯤以海運而針鋒若滅没世固無覩鯤首尾之<lb/>
目針鋒鱗之眼則欲窮巨細之倪至此而能者俱廢且<lb/>
<pb n="KR3h0061_WYG_083-44b"/>
凡魚亦不一狀則畫之難工又非若狗馬比然嘗試遺<lb/>
物以觀物物常不能廋其狀盡得一魚之意則鋪几尺<lb/>
紙曰此天池也此長塘也廣狹不移而皆在一以為鯤<lb/>
則稽天之涯覩不見其不足一以為針綘則蹄涔之態<lb/>
具不見其有餘大小惟意而不在形巧拙繄神而不以<lb/>
手無不能者而遵易亦時隠几翛然去智以觀天機之<lb/>
動蚿以多足運風以無形逺進乎技矣庚辰三月六日<lb/>
晁補之題<hi>雞肋集</hi>
<pb n="KR3h0061_WYG_083-45a"/>
　　　宋孟仲寜白蓮社圖<lb/>
周禮百工之事皆聖人作用智不分乃凝於神張顛觀<lb/>
公孫大孃舞劒而草書長進此豈筆墨蹊徑間得之邪<lb/>
齊魯俗樸工技世守知變通者寡畫史孟仲寜獨善學<lb/>
知余得意繢事中惠聼余言使集吳道𤣥闗仝韓幹魏<lb/>
賢李成郭忠恕許道寜數子精筆為白蓮社圖甚似<hi>雞肋集</hi>
舒城李伯時作蓮社圖士大夫傳以為佳玩謂可與輞<lb/>
川並馳潁川晁無咎復得遺意頗加損益集古名筆以<lb/>
<pb n="KR3h0061_WYG_083-45b"/>
緡工孟仲寜為之曰可曰否如左如右獵竒擷妙變化<lb/>
隨出雖摩詰復生恐不能過也夫意之所詣為難了人<lb/>
之意亦非易伶人吹管假工捻竅直肆横出抗厲厭抑<lb/>
終不如律使其心運指應皆與神㑹則無不諧矣古之<lb/>
任事者嘗患不得其人為用用或非其人故余於此畫<lb/>
特有取焉耳<hi>李昭玘樂静集</hi>
　　　宋米芾雲山卷<lb/>
元章早年渉學既多晚乃則法鍾王此元祐初作也風<lb/>
<pb n="KR3h0061_WYG_083-46a"/>
神蕭散所謂天成者非世間墨工槧人之可髣髴伯玉<lb/>
出以相示因書其後紹興壬午仲冬晦日平丘曾覿純<lb/>
父李琪家藏子孫永為寳用銅印<hi>續書畫題跋記</hi>
米老此圖初藏於茗川李振叔後入嚴尚書府今宫保<lb/>
閔公得之蓋嚴與李同郡而宫保為尚書外孫流傳有<lb/>
自而收蓄得所此老亦無所恨矣𢎞治癸亥九月既望<lb/>
長洲吳寛書<hi>同上</hi>
　　　宋米芾下蜀江山圖<lb/>
<pb n="KR3h0061_WYG_083-46b"/>
米老下蜀江山嘗見數本大畧相似當是此老胸中丘<lb/>
壑最殊勝處時一吐出以寄真賞耳蘓文粹中鑒賞既<lb/>
精筆語尤勝頃嵗嘗獲從游今觀遺墨為之永歎慶元<lb/>
己未三月八日新安朱熹仲晦父<hi>朱子文集</hi>
　　　宋米芾著色桃花障子<lb/>
元章畫故未見一日過閶門姜氏壁間縣桃花圖一軸<lb/>
漫即視之見其絹極縝細郤看其筆正作樹一本上發<lb/>
花葉茂密丹粉傅染瑩然妍爛氣勢盎鬱甚異之徐見<lb/>
<pb n="KR3h0061_WYG_083-47a"/>
下左角一印察之方僅二寸作繆篆其文曰楚國米黻<lb/>
始知為公之筆更締玩之益悟其妙以語主人亦始知<lb/>
珍祕後㡬日過之不在壁矣今其人已亡便從其家索<lb/>
之料亦不可見矣暇日意其筆法以世不多見其畫漫<lb/>
志云爾<hi>懐星堂集</hi>
　　　宋米芾雲山<lb/>
此畫法謂之潑墨王洽作祖意老米時猶及見之不則<lb/>
米老雖狂無此大膽獨創也旁有薛氏家藏印殆是老<lb/>
<pb n="KR3h0061_WYG_083-47b"/>
米為紹彭墨戯者邪𤣥宰題<hi>珊瑚網</hi>
　　　宋米芾畫文徳皇后遺履圖<lb/>
余讀書秀州項穉玉閣中姚叔祥出視唐文徳皇后遺<lb/>
履為米元章冩圗左方有小跋稱臣米芾度是元章為<lb/>
博士召入内庭鑒定書畫奉命所作其跋云右唐文徳<lb/>
皇后遺履以丹羽織成前後金葉裁雲為飾長尺底向<lb/>
上三寸許中有兩繫首綴二珠蓋古之岐頭履也臣米<lb/>
芾圗幷書按唐太宗皇后長孫氏武徳九年八月二十<lb/>
<pb n="KR3h0061_WYG_083-48a"/>
一日立為皇后貞觀十年五月二十六日崩於立政殿<lb/>
年三十六諡曰文徳皇后葬昭陵因九嵕山以成后志<lb/>
咸亨五年八月追諡文徳聖皇后天寳八載六月加尊<lb/>
號文順聖皇后此履不知何縁傳流宋朝又入祕府或<lb/>
元章别摹他本皆未可知<hi>眉公集</hi>
　　　宋米友仁瀟湘長卷<lb/>
米元暉作逺山長雲出没萬變古未有輩安得匹紙以<lb/>
盡其筆墨之妙乎至林麓近而雄深岡巒逺而挺拔木<lb/>
<pb n="KR3h0061_WYG_083-48b"/>
露幹而想高茂水見涯而知𣺌彌皆發於筆墨之外此<lb/>
常人所難元暉之所易也逹功它日以此示之儻以為<lb/>
知言則當得山川之勝卧以遊之紹興五年七月二十<lb/>
日㑹稽闗注書<hi>鐡網珊瑚</hi>
頃在京師時方允廸嘗示僕以和人求米元暉畫楚山<lb/>
清曉圖詩恨未見其畫也今觀元暉此畫自云夜雨初<lb/>
霽曉煙既泮其狀類此豈其所謂瀟相千變萬化久落<lb/>
人間亦楚山圖中之一也㑹稽韓滸懋遵書<hi>同上</hi>
<pb n="KR3h0061_WYG_083-49a"/>
丘壑之士久寂寞則起朝市之念朝市之士久喧囂則<lb/>
懐丘壑之放古今之理也余贊治丹丘雖環郛皆山可<lb/>
以拄頰而霞城雲嶼亦得駕言窮覽然塵纓之所羈束<lb/>
終不能瑩心而醒目米西清所作瀟湘圖曲盡林阜煙<lb/>
波之勝遐想鷗鳥之樂良不可及紹興十七年三月廿<lb/>
二日鄱陽洪适書<hi>同上</hi>
蔡天啟作米襄陽墓志言元符初進其子所畫萬里長<lb/>
江圖時元暉年尚少其小筆已知名當世矣方此老亡<lb/>
<pb n="KR3h0061_WYG_083-49b"/>
恙時諸公貴人求索者日填門不勝厭苦往往多令門<lb/>
下士傚作親識元暉二字於後嘗自言遇合作處渾然<lb/>
天成薦為之不復相似此卷寂寥簡短不過數筆而淺<lb/>
深濃淡姿態横生使人應接不暇蓋是其得意筆自其<lb/>
云亡畫亦難得矧題識皆一時名勝之士終日把翫不<lb/>
能去手也淳熙辛丑二月梁溪尤袤題<hi>同上</hi>
建陽崇安之間有大山横出峰巒特秀余嘗結茅其顛<lb/>
小平處每當晴晝白雲坌入窗牖間輙咫尺不可辨嘗<lb/>
<pb n="KR3h0061_WYG_083-50a"/>
題小詩云間雲無四時散漫此山谷幸乏霖雨姿何妨<lb/>
媚幽獨下山累月每竊諷此詩未嘗不悵然自失今觀<lb/>
米公所為左侯戯作横卷隠隠舊題詩處似已在第三<lb/>
四峰間也又得幷覽諸名勝舊題想像其人益深歎息<lb/>
淳熙己亥中夏廿九日新安朱熹仲晦父書於江東道<lb/>
院<hi>同上</hi>
　　　宋米友仁大姚江圖<lb/>
大姚去姑蘓城東南二十里臨諸江湖江則吳淞江姚<lb/>
<pb n="KR3h0061_WYG_083-50b"/>
城江白蜆江小龍江湖則有陳湖葉宅湖車坊漾獨墅<lb/>
淹是也大姚地可百畆浮諸水之間有小山高不滿數<lb/>
丈上有古刹依山之顚曰文殊院正殿有文殊坐師像<lb/>
甚竒古周圍有深渠數匝乃誦經行道之跡也唐宋名<lb/>
公留題甚多皆刻諸石以置於壁間米南宫弟兄嘗居<lb/>
於其地舊址猶可考余别業數椽在笠澤姚澄江之北<lb/>
與大姚隔小龍江相望咫尺時復往焉至正甲申余在<lb/>
燕京忽得此卷因拾以歸吳丙申之變余避地入閩丁<lb/>
<pb n="KR3h0061_WYG_083-51a"/>
酉歸家業一空而此卷僅存戊申吳復兵燹余亦流離<lb/>
濠梁己酉復歸田里故居焚蕩荒榛破礫不堪舉目又<lb/>
復得此卷於野人家事物之遇豈偶然哉辛亥秋七月<lb/>
暇日展卷太息因識於後以記嵗月云耳雲浦道人<hi>鐡網珊瑚</hi>
米氏父子本襄陽人而寓居京口嘗觀海岳翁表吾鄉<lb/>
朱樂圃先生墓云余昔居郡與先生遊則海岳又嘗寓<lb/>
蘇而其女因以嫁大姚村人此倣大姚江圖所由作也<lb/>
修宋史者直云吳人而後之論撰者遂以為吳縣人失<lb/>
<pb n="KR3h0061_WYG_083-51b"/>
之矣<hi>寓意編</hi>
　　　宋米友仁雲山圖<lb/>
往年過京口登北固眺金焦俯臨大江時春雨初霽江<lb/>
上諸山雲氣漲漫岡嶺出沒林樹隠見恨無老杜盪胸<lb/>
之句為之發揮乃今倐見此圖知海岳菴中人筆力之<lb/>
妙能盡得予當日所覩掩卷追念不覺惘然<hi>吳師道禮部集</hi>
書法畫法至元章元暉父子而變蓋其書以放易莊畫<lb/>
以簡代密然於放而得研簡而不失工則二子之所長<lb/>
<pb n="KR3h0061_WYG_083-52a"/>
也<hi>同上</hi>
　　　宋米友仁煙巒曉景<lb/>
昔米芾嘗謁宋帝於宣和殿帝乃從容顧芾問曰聞卿<lb/>
復工畫然乎否乎芾適置友仁所筆楚山清曉圖在懐<lb/>
袖間因即出以獻御覽則稱羡今觀元章墨帖謂吳江<lb/>
宰同寮語陳叔逹善作煙巒雲巖吾子友仁亦能奪其<lb/>
善駉遂知元章沉痼於譽兒癖矣至正十五年己未八<lb/>
月十二東原申屠駉敬書於越州寓邸之戒得齋<hi>續書畫題跋記</hi>
<pb n="KR3h0061_WYG_083-52b"/>
　　　宋米友仁瀟湘竒觀<lb/>
右將仕郎米友仁畫瀟湘竒觀一卷且自識之蓋其父<lb/>
元章為禮部員外郎先居太原後徙襄陽過潤州羡山<lb/>
川佳麗於是結菴於城東號曰海岳宣和間嘗進友仁<lb/>
所畫楚山清曉圖上悦因得名當世然其筆意大率圖<lb/>
與竒觀相似却無畫工習故士大夫寳之嗟乎一門清<lb/>
適自宗薦許亦可以見其父子之能矣上清外史薛羲<lb/>
題<hi>書畫題跋記</hi>
<pb n="KR3h0061_WYG_083-53a"/>
米氏父子書畫擅當世是卷沉著痛快字如其圖尤合<lb/>
作也臨川葛元喆題<hi>同上</hi>
江南竒觀在北固諸山而北固竒觀在東岡海岳晴雨<lb/>
晦明中執筆模冩非其人胸中先有千巖萬壑者孰能<lb/>
神融意適收景象於豪芒咫尺之間哉米家父子何奪<lb/>
天巧之多也宣城貢師泰題<hi>同上</hi>
細觀米友仁瀟湘竒觀筆墨温粹㸃染渾成信夫鍾山<lb/>
川之秀而復發其秀於山川者也其後跋語若貢公㤗<lb/>
<pb n="KR3h0061_WYG_083-53b"/>
甫葛公元喆劉公守中言之盡矣至於上清外史薛公<lb/>
𤣥卿素與吳興趙松雪評論書畫尤為精到且知其父<lb/>
元章宣和間嘗進友仁所畫楚山清曉圖為當時稱賞<lb/>
况竒觀者尤晩年之作也居貞其寳之雪鶴山人鄧宇<lb/>
志<hi>同上</hi>
余家藏倪迂遺集有與陳叔方書云海嶽菴圖旦晩臨<lb/>
畢既全璧以歸而集中復附載陳書云海岳菴圖謹授<lb/>
山甫盧君以逹雲林胸次清曠筆意蕭逺當咄咄逼真<lb/>
<pb n="KR3h0061_WYG_083-54a"/>
矣暇日能寄小幀如對可人也因展觀録之其昌<hi>同上</hi>
小米墨戯余所見瀟湘白雲圖沈啟南跋云三十年耳<lb/>
聞求一見而主人靳不出晚嵗始得觀則無及矣其尊<lb/>
重如此此亦瀟湘之流亞也壬寅至日董其昌書<hi>同上</hi>
　　　宋米友仁瀟湘八景卷<lb/>
戰國而下治皆茍且之治也戰國而下學皆茍且之學<lb/>
也治固有任之者矣學至宋亦可觀焉然盡道而未盡<lb/>
制如有王者孰可以為名世哉不獨此也孟子曰工不<lb/>
<pb n="KR3h0061_WYG_083-54b"/>
信度則百工自戰國而下亦皆茍且矣嘗觀考工記一<lb/>
車一弓而為之盡制如此而設色繢畫要之不與世教<lb/>
也亦盡制如此然則君子之於天下也可一事而或茍<lb/>
且為之哉傅君夢求得米元暉所畫瀟湘八景㩦過閩<lb/>
余閲之計今四百年無剥落者此紙墨之工不足竒也<lb/>
然神采思致意態有今之名畫不能寘一毫者可見去<lb/>
古益逺而事益茍且不特如孟子所謂不信度而已有<lb/>
世敎之憂者觀此寜不重有所感也夫<hi>舒芬梓溪集</hi>
<pb n="KR3h0061_WYG_083-55a"/>
　　　宋米友仁湖山煙雨圖<lb/>
米元暉眼中閣煙雨胸次有丘壑故含毫和墨即澄心<lb/>
堂紙為此圖四明袁文清公居館閣時所嘗收蓄者也<lb/>
後為郡人夏叔冝家所得叔冝兄弟爭相寳秘每袖以<lb/>
相誇秦割十五城以求璧而荆山之人則用之而抵鵲<lb/>
豈非物以罕見為貴世固無定情邪文清久遊京國厭<lb/>
飫冨貴之餘思𣣔一覩家山而不可得見夫畫笥所有<lb/>
而收蓄之冝矣叔冝兄弟居江山勝處一開户牖則千<lb/>
<pb n="KR3h0061_WYG_083-55b"/>
厓萬壑不呼而登几格其於是圖亦收蓄而寳秘之如<lb/>
此何乃兼人之所好哉九靈山人題<hi>鐡網珊瑚</hi>
　　　宋米友仁山水圖<lb/>
自古極盛之世天下之間和同無間粹英秀傑之氣充<lb/>
盈洋溢是以賢才之生多駢發遞見父子兄弟俱以所<lb/>
長稱於時者衆矣而宋東都為甚相業功名則吕氏范<lb/>
氏道徳之純則程氏文章則蘇氏曽氏王氏孔氏劉氏<lb/>
其他至不可勝數而米氏父子各以畫名家亦皆擅一<lb/>
<pb n="KR3h0061_WYG_083-56a"/>
時之妙豈人力所及哉天欲固人之國家必生才以植<lb/>
其本使之扶而立之輔而翼之或從而藻繪潤飾之不<lb/>
如此不足以見盛大之美也元暉此圖乃避地新昌時<lb/>
作山川林麓吐吞開闢有排斡元氣之勢實可與古作<lb/>
抗衡不特追配先人而已當人物凋謝之餘洞視今昔<lb/>
慨歎久之<hi>遜志齋集</hi>
　　　宋米友仁邏釣圖<lb/>
吳淞秋晚羣漁集小舟捕魚淵中謂之起叢今觀史文<lb/>
<pb n="KR3h0061_WYG_083-56b"/>
鑒户曹藏小米此圖覽之景物宛然其間漁具數種余<lb/>
不能識安得陸魯望者為一一賦之<hi>匏翁家藏集</hi>
　　　宋米友仁水墨雲山圖<lb/>
首楞嚴經云不知色身外泊山河虚空大地咸是妙明<lb/>
心中之物由是則知畫工以豪端三昧冩出自己江山<lb/>
耳不然何曲盡其妙也邪觀此圖者當如是觀可也玉<lb/>
芝巖老人題<hi>書畫題跋記</hi>
米元暉自稱有設色袖珍卷為生平第一當時已為翟<lb/>
<pb n="KR3h0061_WYG_083-57a"/>
伯壽所豪奪此卷在水墨游戯中深入北苑三昧可稱<lb/>
神品矣董其昌題<hi>同上</hi>
　　　宋米友仁雲山卷<lb/>
米敷文書畫歩驟阿翁而畫為勝鄧公壽稱其天機超<lb/>
逸不事繩墨㸃滴煙雲草草而成而不失天真觀此圖<lb/>
知公壽之妙有鑒裁也昔人謂山水之變始於吳成於<lb/>
二李樹石之状妙於韋鷗窮於張適厥後荆闗頓造其<lb/>
㣲范李愈臻其妙自米氏父子出山水之格又一變矣<lb/>
<pb n="KR3h0061_WYG_083-57b"/>
譬之書家殆如楊少師之散僧入聖者耶妄子有曰善<lb/>
畫無根樹能為朦朧雲信斯言也則山之冰澌斧刃樹<lb/>
之刷脈鏤葉者佳處安在敷文壽至八十神明不衷陳<lb/>
仲醇謂得畫中煙雲供養吾為之擊節矣<hi>嬾真草堂集</hi>
　　　宋米友仁瀟湘白雲圖<lb/>
米元暉作瀟湘白雲圖自題云夜雨初霽曉煙欲出其<lb/>
狀若此此卷余從項晦伯購之攜以自隨至洞庭湖舟<lb/>
次斜陽篷底一望空濶長天雲物怪怪竒竒一幅米家<lb/>
<pb n="KR3h0061_WYG_083-58a"/>
墨戯也自此每將暮輙捲簾看畫卷覺所將卷為剩物<lb/>
矣湘江上竒雲大似郭河陽雪山其平展沙脚與墨瀋<lb/>
淋漓乃似米家父子耳古人語郭熙畫石如雲不虚也<lb/>
<hi>容臺集</hi>
　　　宋米友仁海岳菴圖<lb/>
前代畫山水至兩米而其法大變蓋意過於形蘇子瞻<lb/>
所謂得其理者是圖山峰隠映林木慘澹長江千里之<lb/>
勢宛然目中胸次非有萬斛風雨不能下筆安得此筆<lb/>
<pb n="KR3h0061_WYG_083-58b"/>
盡畫洞庭三峽石城赤壁使未至者若履其地邪吾嘗<lb/>
見真本於新安鄭出正家他皆臨本<hi>聞過齋集</hi>
米元暉又作海岳菴圖謂於瀟湘得畫境其次則京口<lb/>
諸山與湘山差類今海岳圖亦在行笈中元暉未嘗以<lb/>
洞庭北固之江山為勝而以其雲物為勝所謂天閑萬<lb/>
馬皆吾師也但不知雲物何以獨於兩地可以入畫或<lb/>
以江上諸名山所憑空闊四天無遮得窮其朝朝暮暮<lb/>
之變態耳此非静者何繇深解故論書者曰一須人品<lb/>
<pb n="KR3h0061_WYG_083-59a"/>
高豈非品高則閑静無他好縈故耶<hi>容臺集</hi>
　　　宋米友仁雲山<lb/>
曹周翰出示大父公所藏米卷余雖不知畫觀其雲山<lb/>
煙樹走筆而成縈紆蓊鬱之致超然脱去蹊徑知為真<lb/>
蹟無疑也展卷至後題輙語周翰此元暉筆耳曽之一<lb/>
跋蓋題元章他書好事者装池時誤綴其後匏菴先生<lb/>
未暇深考因定以為元章余既憑筆蹟臆斷其非又按<lb/>
元章本傳終於徽宗朝其年僅四十有九而此題距紹<lb/>
<pb n="KR3h0061_WYG_083-59b"/>
興乙卯蓋三十年又他本供御為元暉所鑒定者皆在<lb/>
紹興中其壽至八十餘與所云老境者適相合夫筆墨<lb/>
之辨世已不能知獨恃嵗月可據而乃失之於匏翁題<lb/>
識可不慎歟又考蔡肇所撰元暉墓銘卒之嵗為崇寧<lb/>
則其必非父蹟又不待辨而瞭然矣<hi>學古緒言</hi>
　　　宋宋子房畫山<lb/>
唐人王摩詰李思訓之流畫山川峰麓自成變態雖蕭<lb/>
然有出塵之姿然頗以雲物間之作浮雲杳藹與孤鴻<lb/>
<pb n="KR3h0061_WYG_083-60a"/>
落照滅没於江天之外舉世宗之而唐人之典刑盡矣<lb/>
近嵗唯范寛稍存古法然㣲有俗氣漢傑此山不古不<lb/>
今稍出新意若為之不已當作著色山也<hi>東坡集</hi>
　　　宋李時雍墨竹<lb/>
右墨竹二幅行草三幅皆廹近文湖州乃李致堯筆也<lb/>
雙魚印為時雍二字圓印文為致堯而方印則云李大<lb/>
醉墨致堯隲之長子故自謂李大致堯早以書畫名於<lb/>
時元符初黄魯直在戎州致堯嘗從乞書黄甚予之距<lb/>
<pb n="KR3h0061_WYG_083-60b"/>
元祐四年蓋十年耳其後為尚書郎馮澥書奏疏由是<lb/>
被遇為書學博士云<hi>鶴山集</hi>
　　　宋張擇端清明上河圖<lb/>
翰林張擇端字正道東武人也㓜讀書遊學於京師後<lb/>
習繪事本工其界畫尤嗜於舟車市橋郭徑别成家數<lb/>
也按向氏評論圖畫記云西湖争標圖清明上河圖選<lb/>
入神品藏者冝寳之大定丙午清明後一日燕山張著<lb/>
跋<hi>鐡網珊瑚</hi>
<pb n="KR3h0061_WYG_083-61a"/>
金燕山張著以此圖為張擇端筆必有所據至後人乃<lb/>
以擇端作於宋宣政間今畫譜具在當時有如斯人斯<lb/>
藝而獨遺其名氏何邪大卿朱公藏此已久余始得展<lb/>
閱恍然如入汴京置身流水游龍間但少香塵撲靣耳<lb/>
朱公云此圖有槀本在張英公家蓋其經管布置各極<lb/>
其態信非率易所能成也<hi>匏翁家藏集</hi>
是圖藏閣老長沙公家公以穆遊門下且頗知書畫每<lb/>
暇日輙出所藏命穆品評此蓋公平生所寳秘者觀其<lb/>
<pb n="KR3h0061_WYG_083-61b"/>
位置若城郭市橋屋盧之逺近高下草樹馬牛驢駝之<lb/>
大小出沒以及居者行者舟車之往還先後皆曲盡意<lb/>
態毫髪無遺蓋汴京盛時偉觀可按圖而得而非一朝<lb/>
一夕之所能者其用心亦良苦矣圗有金大定丙午燕<lb/>
山張著跋云翰林張擇端字正道東武人也㓜讀書遊<lb/>
學京師後習繪事工於界畫自成一家又引向氏圖畫<lb/>
記謂擇端復有西湖爭標圖與此並入神品元至正壬<lb/>
辰西昌楊準跋則謂前有徽廟標題後有金諸老詩及<lb/>
<pb n="KR3h0061_WYG_083-62a"/>
　私印若干今皆不存長沙公自為詩細書其後<hi>寓意編</hi>
　周氏所藏清明上河圖乃故宋宣政年間名筆也筆意<lb/>
　精妙固自冝入神品觀者見其邑屋之繁舟車之盛商<lb/>
　賈財貨之充羡盈溢無不嗟賞歆慕恨不得親生其時<lb/>
　親目其事然宋祚自建隆至宣政間安養生息百有五<lb/>
　六十年太平之盛蓋已極矣天下之勢未有極而不變<lb/>
　者此固君子之所寒心者也然則觀是圖者其將徒有<lb/>
　嗟賞歆慕之意而已乎抑將猶有憂勤惕慮之意乎噫<lb/>
<pb n="KR3h0061_WYG_083-62b"/>
　後之為人君為人臣者冝以此圖與無逸圖並觀之庶<lb/>
　乎其常守冨貴也<hi>李祁雲陽集</hi>
　張擇端清明上河圖皆南宋時追摹汴京景物有西方<lb/>
　美人之思筆法纎細亦近李昭道惜骨力乏耳<hi>容臺集</hi>
　<lb/>
　<lb/>
　<lb/>
御定佩文齋書畫譜卷八十三<lb/>
</p>
<p>
</p>
  </div>
</body>
</text>
</TEI>
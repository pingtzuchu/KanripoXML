<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_002-1a"/>
　欽定四庫全書<lb/>
御定佩文齋書畫譜目録<lb/>
　　第二卷<lb/>
　　　論書二<hi>書體下</hi>
　　　　宋院體書<lb/>
　　　　宋郭忠恕論古文<lb/>
　　　　宋郭忠恕論王南賔三百六十體書<lb/>
　　　　宋郭忠恕論八分書<lb/>
<pb n="KR3h0061_WYG_002-1b"/>
　　　　宋郭忠恕論隸書<lb/>
　　　　宋郭忠恕論書體<lb/>
　　　　宋徐鍇辨草書<lb/>
　　　　宋周越論八體書<lb/>
　　　　宋勾中正論三字石經<lb/>
　　　　宋僧夢英十八體書<lb/>
　　　　宋歐陽修論字書之學<lb/>
　　　　宋歐陽修論六書之學<lb/>
<pb n="KR3h0061_WYG_002-2a"/>
　　　宋宋祁論古文<lb/>
　　　宋蘇軾論硬黄書<lb/>
　　　宋黄庭堅論蟲書<lb/>
　　　宋米芾論隸書<lb/>
　　　宋米芾論小八分<lb/>
　　　宋沈括論散草<lb/>
　　　宋黄伯思論古文竒字<lb/>
　　　宋黄伯思論章草<lb/>
<pb n="KR3h0061_WYG_002-2b"/>
　　　宋黄伯思論院體<lb/>
　　　宋陳瓘論六書<lb/>
　　　宋朱長文論書學體勢<lb/>
　　　宋鄭昻論文字八變<lb/>
　　　宋范度五體書<lb/>
　　　宋徽宗痩金書<lb/>
　　　宋宣和書譜敘論<lb/>
　　　宋紹興五體書　六體書　七體書<lb/>
<pb n="KR3h0061_WYG_002-3a"/>
　　　宋朱熹論倉頡書<lb/>
　　　宋張栻論草書<lb/>
　　　宋洪适論漢唐隸書<lb/>
　　　宋洪适論西京隸書<lb/>
　　　宋洪邁論隸書<lb/>
　　　宋王應麟論隸書<lb/>
　　　宋張表臣論蟲鳥書<lb/>
　　　宋章俊卿論字書<lb/>
<pb n="KR3h0061_WYG_002-3b"/>
　　　宋髙似孫論楷書<lb/>
　　　宋髙似孫論花書<lb/>
　　　遼契丹字<lb/>
　　　金女直字<lb/>
　　　元畏吾字　蒙古字<lb/>
　　　元趙孟頫論書體<lb/>
　　　元呉澄論篆隸<lb/>
　　　元吾衍字源七辨<lb/>
<pb n="KR3h0061_WYG_002-4a"/>
　　　元熊朋來論鐘鼎篆<lb/>
　　　元熊朋來論篆隸<lb/>
　　　元鄭枃論題署書<lb/>
　　　元周伯琦論篆書<lb/>
　　　明陶宗儀論大小篆<lb/>
　　　明陶宗儀論隸書<lb/>
　　　明陶宗儀記瑞華書<lb/>
　　　明宋濓論隸書<lb/>
<pb n="KR3h0061_WYG_002-4b"/>
　　　明張紳論真書<lb/>
　　　明王偁論對待書<lb/>
　　　明陸深論書體<lb/>
　　　明楊慎論八分書<lb/>
　　　明楊慎論影書<lb/>
　　　明楊慎論擘窠書<lb/>
　　　明李䞇論古隸今隸<lb/>
　　　明朱謀㙔論古文奇字<lb/>
<pb n="KR3h0061_WYG_002-5a"/>
　　　明徐渭論隸書<lb/>
　　　明豐坊論篆書<lb/>
　　　明董其昌論行楷<lb/>
　　　明趙宧光論九體書<lb/>
　　　明趙宧光論真草隸篆書<lb/>
　　　明周之士論諸體書<lb/>
　　附録<lb/>
　　　漢安息國書<lb/>
<pb n="KR3h0061_WYG_002-5b"/>
　　　漢劉向記浮提國書<lb/>
　　　後漢婆羅門書<lb/>
　　　梁陶𢎞景記仙書<lb/>
　　　梁釋僧祐論東西書源<lb/>
　　　唐逍遥樓楣書<lb/>
　　　唐踈勒國書<lb/>
　　　唐波斯國書<lb/>
　　　唐盤盤國書<lb/>
<pb n="KR3h0061_WYG_002-6a"/>
　　　唐新羅國書西番書<lb/>
　　　唐天竺國書<lb/>
　　　唐跋禄迦國書<lb/>
　　　唐羯霜那國書<lb/>
　　　唐健那羅國書<lb/>
　　　唐段成式記西域書<lb/>
　　　唐釋道世記梵書<lb/>
　　　唐繡字<lb/>
<pb n="KR3h0061_WYG_002-6b"/>
　　　宋占城國書<lb/>
　　　宋勃泥國書<lb/>
　　　宋西夏番書<lb/>
　　　宋歐陽修論仙篆<lb/>
　　　宋蘇軾天篆記<lb/>
　　　宋張栻論南海諸番書<lb/>
　　　宋鄭樵論華梵書<lb/>
　　　宋王得臣記雷書<lb/>
<pb n="KR3h0061_WYG_002-7a"/>
　　　遼西夏番書<lb/>
　　　元盛熙明論天竺書<lb/>
　　　元郭晦記鬼書<lb/>
　　　明陶宗儀記神書<lb/>
　　　明陶宗儀記外域書<lb/>
　　　明楊慎論梵篆<lb/>
　　　明楊慎記鈿金書<lb/>
　　　明虞淳熙記三十二體金剛經<lb/>
<pb n="KR3h0061_WYG_002-7b"/>
　　　明陳繼儒記道家書<lb/>
<pb n="KR3h0061_WYG_002-8a"/>
　欽定四庫全書<lb/>
御定佩文齋書畫譜卷二<lb/>
　　論書二<hi>書體下</hi>
　　　　宋院體書<lb/>
　翰林學士院自五代已來兵難相繼待詔罕習正書以<lb/>
　院體相傳字勢輕弱筆體無法凡詔令碑刻皆不足觀<lb/>
　太宗留心筆札即位之後募求善書許自言於公車置<lb/>
　御書院首得蜀人王著以士人任簿尉即召為御書院<lb/>
<pb n="KR3h0061_WYG_002-8b"/>
　祗候遷翰林侍書著善草隸獨歩一時時智永禪師真<lb/>
　草千字文闕數百字著補之刻石但見形範而無神妙<lb/>
　世亦寳重之修東嶽廟立碑命著書著時仕著作佐郎<lb/>
　辭以官卑不題銜即日遷著作郎時呂文仲為翰林侍<lb/>
　讀與著更直禁中太宗每歲九月後至暮夜即召宿直<lb/>
　侍書及待詔書藝於東門北偏小殿内張燭令對御書<lb/>
　字或問以外事常以至一夜而罷著善大書其筆甚大<lb/>
　全用勁豪號㪚卓筆市中鬻者一管百錢初以紙一番<lb/>
<pb n="KR3h0061_WYG_002-9a"/>
令書八字又一番令書六字又一番書四字又一番兩<lb/>
字又一番一字皆極遒勁上稱善厚賞之著後官至殿<lb/>
中侍御史賜金紫太平興國中選善者七人補翰林待<lb/>
詔各賜緋銀魚袋十萬並兼御書院祗候更配宿兩院<lb/>
餘者以次補外官自是内省書詔筆體一變燦然可觀<lb/>
人用傳寳逺追唐室矣<hi>楊億談苑</hi>
　　　宋郭忠恕論古文<lb/>
鳥跡科斗通謂古文歴代從俗斯文患寡目論臆斷可<lb/>
<pb n="KR3h0061_WYG_002-9b"/>
得而聞太史公曰禮失求諸野古文不猶愈於野乎<hi>汗</hi>
<hi>簡</hi>
　　　宋郭忠恕論王南賔三百六十體書<lb/>
王南賔存乂切韻首列三百六十體多失部居不可依<lb/>
據<hi>佩觽</hi>
　　　宋郭忠恕論八分書<lb/>
八分之説流俗有二或曰八分篆法二分隸文又云皆<lb/>
似八字勢有偃波臣以為二説皆非也今按書有八體<lb/>
<pb n="KR3h0061_WYG_002-10a"/>
漢蔡邕以隸作八分體蓋八體之後又生此法謂之八<lb/>
分近矣<hi>佩觿</hi>
　　　宋郭忠恕論隸書<lb/>
衞夢之字<hi>本作衞㝱</hi>是謂隸省前寗之字<hi>本作歬寗</hi>是謂隸加詞<lb/>
朗之字<hi>本作䛐朖</hi>是謂隸行寒無之字<hi>本作/□□</hi>是謂隸變<hi>佩觿</hi>
　　　宋郭忠恕論書體<lb/>
小篆散而八分生八分破而隸書出隸書悖而行書作<lb/>
行書狂而草書聖自隸以下吾不欲觀<hi>佩觿</hi>
<pb n="KR3h0061_WYG_002-10b"/>
　　　宋徐鍇辨草書<lb/>
案書傳多云張並作草又云齊相杜操作據說文則張<lb/>
並之前已有矣蕭子良云藁書者董仲舒欲言災異藁<lb/>
草未上即為藁書藁者草之初也史記上官奪屈原藁<lb/>
草今云漢興有草知所言藁草是創草非草書也<hi>徐鍇</hi>
<hi>説文注</hi>
　　　宋周越論八體書<lb/>
周越古今法書苑序云自倉史逮皇朝以古文大篆小<lb/>
<pb n="KR3h0061_WYG_002-11a"/>
篆隸書飛白八分行書草書通為八體附以雜書以正<lb/>
書正行行草草書分為四等<hi>中興書目</hi>
　　　宋勾中正論三字石經<lb/>
在昔漢氏營求墜典百年之間六藝漸備自武帝而及<lb/>
熹平僅更數世駮雜滋甚議郎蔡邕等奏希正定乃以<lb/>
古篆隸參配相檢一字而駢三蓋以書通假借形同而<lb/>
義異互字音讀理則殊貫是用交相參訂示以適從非<lb/>
務筆精而尚竒怪也<hi>墨池編</hi>
<pb n="KR3h0061_WYG_002-11b"/>
　　　宋僧夢英十八體書<lb/>
古文者黄帝史倉頡之所作<lb/>
迴鸞篆者史佚之所作<lb/>
雕蟲篆者魯秋胡妻所作秋胡隨牒逺仕荏苒三年鳴<lb/>
垤有懐春居多思桑時閒翫集為此書亦云戰筆書其<lb/>
體遒律垂畫纖長旋繞屈曲有若蟲形其狀則𤣥鳥優<lb/>
游落花散漫矣<lb/>
飛白書者後漢蔡邕之所作<lb/>
<pb n="KR3h0061_WYG_002-12a"/>
薤葉篆者仙人務光之所作<lb/>
瓔珞篆者後漢劉徳昇所作因夜觀星宿而為此法特<lb/>
存古之梗槩以見規蹤體類科斗而不真勢同迥鸞而<lb/>
宏逺天假其法非學力之功雖諸家之法悉殊而此書<lb/>
為之首出後漢儒士並皆致學<lb/>
大篆者周宣王太史史籀之所作<lb/>
柳葉篆者衞瓘之所作衞氏三世攻書善乎隸體温故<lb/>
求新又為此法其跡類薤葉而不真筆勢明勁莫能得<lb/>
<pb n="KR3h0061_WYG_002-12b"/>
學<lb/>
小篆者秦相李斯之所作<lb/>
芝英篆者漢陳遵之所作昔六國各以異體之書潛為<lb/>
符信則芝英興焉秦焚古典其文煨滅在漢中葉武帝<lb/>
臨朝爰有靈芝三本植於殿前既歌芝房之曲又述芝<lb/>
英之書<lb/>
龍爪篆者晉右將軍王羲之游天台還至㑹稽值風月<lb/>
清照夕止洞亭吟詠之末題柱作一飛字有龍爪之形<lb/>
<pb n="KR3h0061_WYG_002-13a"/>
焉遂稱龍爪書其勢若龍蹙虎振拔劒張弩<lb/>
懸針篆者漢章帝郎中扶風曹喜之所作抽其勢有若<lb/>
針之懸鋒芒故曰懸針河洛遺誥云懸針之書亦出曹<lb/>
喜小篆為質垂露為紀題署五經印其三史以為楷則<lb/>
傳芳千祀<lb/>
籀文者亦史籀之所作<lb/>
雲書者衞恒之所作軒轅之代慶雲常見其體郁郁紛<lb/>
紛為紀職文字典取諸象書品云衞恒書筆動若飛字<lb/>
<pb n="KR3h0061_WYG_002-13b"/>
張如雲莫能傳學<lb/>
填篆者周之媒氏以仲春之月判㑹男女則以此書表<lb/>
信往來及魏明帝使京兆韋仲將㸃定芳林苑中樓觀<lb/>
王廙王隠皆云字間滿宻故云填篆亦云芳填書至今<lb/>
圖書印記並用此書<lb/>
剪刀篆者韋誕之所作亦曰金錯書本古之錢名周之<lb/>
泉府厥跡不存降兹以還其文可覩若漢之銖兩新之<lb/>
刀布今具存焉其為體狀若麗匣盤龍新臺舞鳯自後<lb/>
<pb n="KR3h0061_WYG_002-14a"/>
史游造其極焉<lb/>
科斗篆者其流出於古文尚書序費氏注云書有二十<lb/>
法科斗書是其一法以其小尾伏頭似蝦蟇子故謂之<lb/>
科斗<lb/>
垂露篆者曹喜之所作以書表章奏事謂其㸃綴如輕<lb/>
露漢章帝常重此書懸帳内謂曰曹喜之書如金盤瀉<lb/>
珠風篁雜雨八分𤣥妙一字千金矣<hi>墨池編</hi>
　　　宋歐陽修論字書之學<lb/>
<pb n="KR3h0061_WYG_002-14b"/>
篆隸古文為體各異秦漢已來學者務極其能於是有<lb/>
字書之學<hi>崇文總目</hi>
　　　宋歐陽修論六書之學<lb/>
古之始有文字也務乎記事而因物取類為其象故周<lb/>
禮六藝有六書之學其㸃畫曲直皆有其説揚子曰斷<lb/>
木為棊梡革為鞠亦皆有法焉而況書乎今雖隸字已<lb/>
變於古而變古為隸者非聖人不足師法然其㸃畫曲<lb/>
直猶有準則如母毋彳亻之相近易之則亂而不可讀<lb/>
<pb n="KR3h0061_WYG_002-15a"/>
矣<hi>六一居士集</hi>
　　　宋宋祁論古文<lb/>
唐明皇始以隸楷易尚書古文今儒者不識古文自唐<lb/>
開元始<hi>宋景文公筆記</hi>
　　　宋蘇軾論硬黄書<lb/>
王會稽父子書存於世者蓋一二數唐人褚薛之流硬<lb/>
黄臨放亦足為貴<hi>東坡集</hi>
　　　宋黄庭堅論蟲書<lb/>
<pb n="KR3h0061_WYG_002-15b"/>
龍眼道人於市人處得全銅㦸漢制也泥金六字字家<lb/>
不能讀蟲書妙絶於今諸家未見此一種乃知唐𤣥度<lb/>
僧夢英皆妄作耳<hi>山谷文集</hi>
　　　宋米芾論隸書<lb/>
書至隸興大篆古法大壊矣篆籀各隨字形大小故知<lb/>
百物之狀活動圓備各各自足隸乃始有展促之勢而<lb/>
三代法亡矣<hi>海岳名言</hi>
　　　宋米芾論小八分<lb/>
<pb n="KR3h0061_WYG_002-16a"/>
小八分帶筆如行草竒甚今無此體<hi>畫史</hi>
　　　宋沈括論散草<lb/>
古人以散筆作隸書謂之散隸近歲蔡君謨又以散筆<lb/>
作草書謂之散草或曰飛草其法皆生於飛白<hi>夢溪筆</hi>
<hi>談</hi>
　　　宋黄伯思論古文竒字<lb/>
古文髙質而難遽造若三代鼎彛遺篆是已竒字怪巧<lb/>
而差易工若漢劉棻從揚雄所學及近世夏鄭公集四<lb/>
<pb n="KR3h0061_WYG_002-16b"/>
聲韻所載是已今人往往不能辨之遂盡以奇字為古<lb/>
文焉<hi>東觀餘論</hi>
　　　宋黄伯思論章草<lb/>
凡草書分波磔者名章草非此者但謂之草猶古隸之<lb/>
生今正書故章草當在草書先然本無章名因漢建初<lb/>
中杜操伯度善此書帝稱之故後世目焉今便以為章<lb/>
帝書誤矣<hi>東觀餘論</hi>
　　　宋黄伯思論院體<lb/>
<pb n="KR3h0061_WYG_002-17a"/>
書苑云唐文皇製聖敎序時都城諸釋諉𢎞福寺懐仁<lb/>
集右軍行書勒石纍年方就逸少劇蹟咸萃其中今觀<lb/>
碑中字與右軍遺帖所有者纖微克肖書苑之說信然<lb/>
近世翰林侍書輩多學此碑學弗能至了無髙韻因自<lb/>
目其書為院體由唐吳通微昆弟已有斯目故今士大<lb/>
夫玩此者少然學弗至者自俗耳碑中字未嘗俗也<hi>東</hi>
<hi>觀餘論</hi>
　　　宋陳瓘論六書<lb/>
<pb n="KR3h0061_WYG_002-17b"/>
專取會意者不可以了六書離析偏旁不可以見全字<lb/>
求古人之心而覓糟粕固已疎矣又取一全體鑿為多<lb/>
字情生之説可悦可玩而不足以消人之意譬猶入海<lb/>
算沙無有畔岸運籌役志迷不知改豈待達如輪扁然<lb/>
後能笑其誤哉<hi>張有復古編序</hi>
　　　宋朱長文論書學體勢<lb/>
古之書者志於義理而體勢存焉周官敎國子以六書<lb/>
者惟其通於書之義理也是故措筆而知意見文而察<lb/>
<pb n="KR3h0061_WYG_002-18a"/>
本可以勸善可以懲惡可以明事可以辨形豈特㸃畫<lb/>
摸刻而已哉自秦滅古制書學乃缺刪繁去樸以趣便<lb/>
易然猶㫖趣略存至行草興而義理䘮矣鍾張羲獻之<lb/>
徒以奇筆唱士林天下獨知有體勢豈知有源本惟顔<lb/>
魯公作字得其正為多雖與說文未盡合蓋不欲大異<lb/>
時俗耳<hi>墨池編</hi>
　　　宋鄭昻論文字八變<lb/>
鄭昻論文字之八變一曰古文二曰大篆三曰小篆四<lb/>
<pb n="KR3h0061_WYG_002-18b"/>
曰隸書五曰八分六曰行書七曰飛白八曰草書其餘<lb/>
諸體以類相從為得之<hi>玉海</hi>
　　　宋范度五體書<lb/>
任玠序范度五體書云五體曰篆曰八分曰真曰行曰<lb/>
草其體雖五其流惟三篆則統乎科斗玉筯垂露薤葉<lb/>
大小之屬也隸則統乎羲獻鍾庾歐虞顔栁真草之輩<lb/>
也八分則酌乎篆隸之間<hi>玉海</hi>
　　　宋徽宗痩金書<lb/>
<pb n="KR3h0061_WYG_002-19a"/>
宋徽宗痩金書筆勢勁逸類薛稷<hi>周之士游鶴堂墨藪</hi>
　　　宋宣和書譜叙論<lb/>
　　　　篆書<lb/>
小篆出於大篆之法改省其筆畫而為之其為小篆之<lb/>
祖實自李斯始然以秦穆公時詛楚文考之則字形直<lb/>
是小篆疑小篆已見於往古而人未之宗師獨李斯擅<lb/>
有其名當時字畫惟古文與大篆耳豈李斯别為小篆<lb/>
以異之邪<lb/>
<pb n="KR3h0061_WYG_002-19b"/>
　　　　隸書<lb/>
秦并六國一天下欲愚黔首自我作古往往非昔而是<lb/>
今故以李斯變大篆以程邈作隸文然而或足以垂法<lb/>
而利民宜後世有取焉然斯道髙古非世俗通行之書<lb/>
以故闕然不講久矣唐開元年時主懨然知隸字不傳<lb/>
無以矜式後學乃詔作字統四十卷專明隸書於是間<lb/>
得人以應其求如韓擇木之徒是矣然則學之興廢繫<lb/>
其時哉<lb/>
<pb n="KR3h0061_WYG_002-20a"/>
　　　　正書<lb/>
字法之變至隸極矣然猶古焉至楷法則無古矣在漢<lb/>
建初有王次仲者始以隸字作楷法所謂楷法者今之<lb/>
正書是也人既便之世遂行焉於是西漢之末隸字石<lb/>
刻間雜為正書降及三國鍾繇者乃有賀尅捷表備盡<lb/>
法度為正書之祖東晉聿興風流文物度越前世如王<lb/>
羲之作樂毅論黄庭經一出於世遂為今昔不貲之寳<lb/>
後日雖有作者詎能過之<lb/>
<pb n="KR3h0061_WYG_002-20b"/>
　　　　行書<lb/>
自隸法埽地而真幾於拘草幾於放介乎兩間者行書<lb/>
有焉西漢之末有潁川劉徳昇者實為此體徳昇而下<lb/>
復有鍾繇胡昭者同出於徳昇之門然昭用筆肥重不<lb/>
若繇之勁痩故昭卒於無聞而繇獨得以行書顯當時<lb/>
謂繇善押書此也<lb/>
　　　　草書<lb/>
草之所自議者紛如或以為草藁之草或以為草行之<lb/>
<pb n="KR3h0061_WYG_002-21a"/>
草或以為赴急之書或以為草昧之作然則謂之草則<lb/>
非正也孔子所謂為命裨諶草創之是也<lb/>
　　　　八分書<lb/>
為八分之說者多矣一曰東漢上谷王次仲以隸字改<lb/>
為楷法又以楷法變八分此蔡希綜之說也一曰去隸<lb/>
字八分取二分去小篆二分取八分故謂之八分此蔡<lb/>
琰述父中郎邕語也然而自漢以來至於唐千百載間<lb/>
金石遺文之所載特存篆隸行草所謂八分者何有至<lb/>
<pb n="KR3h0061_WYG_002-21b"/>
唐則八分書始盛其典刑蓋類隸而變方廣作波勢不<lb/>
古不嚴豈在唐始有之邪今所存者又皆唐字蓋古之<lb/>
名稱與今或異今所謂正書則古所謂隸書今所謂隸<lb/>
書則古所謂八分至唐則猶有隸書中别為八分以名<lb/>
之然則唐之所謂八分者非古之所謂八分也<hi>宣和書</hi>
<hi>譜</hi>
　　　宋紹興五體書　六體書　七體書<lb/>
宋紹興十七年翰林院選試書學生以五體書<hi>王虞鍾真小字</hi>
<pb n="KR3h0061_WYG_002-22a"/>
<hi>批荅</hi>書學祗候以六體書<hi>勾勒/書</hi>藝學試七體書<hi>玉筯篆</hi>待詔<lb/>
以七體書<hi>玉海</hi>
　　　宋朱熹論倉頡書<lb/>
倉頡作字亦非自撰出亦自理如此如心性等字未有<lb/>
時如何撰得只是有此理自流出<hi>朱子語類</hi>
　　　宋張栻論草書<lb/>
草書不必近代有之必自筆劄已來便有之但寫得不<lb/>
謹便成草書其傳已久只是法備於右軍附以已書為<lb/>
<pb n="KR3h0061_WYG_002-22b"/>
說既有草書則經中之字傳寫失其真者多矣以此詩<lb/>
書之中字儘有不可通者<hi>南軒文集</hi>
　　　宋洪适論漢唐隸書<lb/>
今之言漢字者則謂之隸言唐字者則謂之分殆不知<lb/>
在秦漢時分隸已兼有之唐張懐瓘云張昶八分碑在<lb/>
華隂今華山所存漢碑凡四華亭一碑乃昶分書也<hi>隸</hi>
<hi>釋</hi>
　　　宋洪适論西京隸書<lb/>
<pb n="KR3h0061_WYG_002-23a"/>
隸法雖自秦始蓋取其簡易施之徒隸以便文書之用<lb/>
未有㸃畫俯仰之勢終西京之世學士大夫不留意此<lb/>
書故彞鼎所識碑碣所刻皆不復用之<hi>隸釋</hi>
　　　宋洪邁論隸書<lb/>
自篆捷於漢而為隸隸變於魏八分於晉宋隋唐之間<lb/>
以分視隸猶康瓠之與周鼎也而唐人篤好之漢法益<lb/>
亡<hi>張璉漢隸分韻</hi>
　　　宋王應麟論隸書<lb/>
<pb n="KR3h0061_WYG_002-23b"/>
自唐以前皆謂楷字為隸至歐陽集古録誤以八分為<lb/>
隸書自是凡漢石刻皆目為漢隸東魏大覺寺碑題曰<lb/>
隸書蓋今楷字也<hi>玉海</hi>
　　　宋張表臣論蟲鳥書<lb/>
晉黄門郎衞巨山兼善蟲書或云蟲書即蟲鳥之書予<lb/>
疑鳥書自謂雀烏之祥專作禽鳥之象當别有蟲篆如<lb/>
孫臏斬龎涓於古木之下作蟲書以揭之今人傳寫蟲<lb/>
蛾之狀殆其遺法邪<hi>珊瑚鉤詩話</hi>
<pb n="KR3h0061_WYG_002-24a"/>
　　　宋章俊卿論字書<lb/>
龍文萌蘖於伏羲穗書啓軔於炎帝龜字紬繹於陶唐<lb/>
鍾鼎發揮於夏后倒薤濬源於務光虎書發迹於史佚<lb/>
此則字之始造者也李斯形篆換髙辛仙書之骨程邈<lb/>
古隸奪史籀大篆之胎漢武英芝析六國芝英之𣲖衞<lb/>
恒散隸蔓蔡邕飛白之根此則字書之變易者也題延<lb/>
陵則為大篆題建章宫則為複篆寫始皇碑則為細書<lb/>
題秦印璽則為剖符書漢家詔版則為偃波題後漢經<lb/>
<pb n="KR3h0061_WYG_002-24b"/>
目則為垂鍼此則字書之可驗者也<hi>山堂羣書考索</hi>
　　　宋髙似孫論楷書<lb/>
晉中經簿曰有緗素書白縑楷書黄紙楷書白絹行書<lb/>
二尺竹牒楷書白練絹楷書廣内置楷書吏自晉始唐<lb/>
𤣥宗始以隸楷書易古文尚書今儒不識古文自唐開<lb/>
元始宋景文公嘗言蘇頲撰朝覲壇頌曰有乩虞氏館<lb/>
閣校讎官於乩字之右㸃曰疑不知有楊備者得古文<lb/>
尚書釋文知乩字為古稽字此開元以隸楷書易古文<lb/>
<pb n="KR3h0061_WYG_002-25a"/>
之失也<hi>緯略</hi>
　　　宋髙似孫論花書<lb/>
齊髙帝使江夏郡王學鳯尾一學便工帝以玉騏驎賜<lb/>
之蓋諸侯箋奏皆批曰諾諾字有尾若鳯焉蓋花書也<lb/>
<hi>緯略</hi>
　　　遼契丹字<lb/>
遼太祖神冊五年始製契丹大字天贊三年詔礲闢遏<lb/>
可汗故碑以契丹突厥漢字紀其功<hi>遼史太祖紀</hi>
<pb n="KR3h0061_WYG_002-25b"/>
阿保機服諸小國多用漢人漢人敎以隸書之半増損<lb/>
之作文字數千以代刻木之約<hi>葉隆禮契丹志</hi>
　　　金女直字<lb/>
金章宗明昌五年以葉魯谷神始製女直字詔依倉頡<lb/>
立廟例祠於上京<hi>金史章宗紀</hi>
金承遼後凡事欲軼遼世故進士科目兼采唐宋之法<lb/>
而増損之以䇿論進士取其國人而用女直文字以為<lb/>
程文斯蓋就其所長以收其用又欲行其國字使人通<lb/>
<pb n="KR3h0061_WYG_002-26a"/>
習而不廢耳<hi>金史選舉志</hi>
自太祖舉兵常在行陣間金人初無文字國勢日張與<lb/>
鄰國交好廼用契丹字太祖命完顔希尹撰本國字希<lb/>
尹乃依倣漢人楷字因契丹字合本國語製女直字太<lb/>
祖大恱命頒行之其後熙宗亦製女直字與希尹所製<lb/>
字俱行希尹所撰謂之女直大字熙宗所撰謂之女直<lb/>
小字<hi>陶宗儀書史㑹要</hi>
　　　元畏吾字　蒙古字<lb/>
<pb n="KR3h0061_WYG_002-26b"/>
元初施用文字用漢楷及畏吾字世祖中統元年命國<lb/>
師八思巴製蒙古新字字僅千餘其母凡四十有一其<lb/>
相關紐而成字者則有語韻之法而大要則以諧聲為<lb/>
宗也凡有璽書頒降者並用新字仍各以其國字副之<lb/>
至元十二年分置翰林院專掌蒙古文字以翰林學士<lb/>
承㫖撒的迷厎里主之十五年詔虎符舊用畏吾字今<lb/>
易以國字二十一年勅中書省奏目及文冊皆不許用<lb/>
畏吾字其宣命劄付並用蒙古書文宗至順三年命奎<lb/>
<pb n="KR3h0061_WYG_002-27a"/>
章閣學士院以國字譯貞觀政要鋟板模印以賜百官<lb/>
<hi>元史</hi>
至元六年二月詔書朕惟字以書言言以紀事此古今<lb/>
之通制我國家肇基朔方俗尚簡古未遑制作凡施用<lb/>
文字因所模楷及衞兀字以達本朝之言考諸遼金以<lb/>
及遐方諸國例各有字今文治寖興而字書方闕其於<lb/>
一代制度實為未備故特命國師八思巴創為蒙古新<lb/>
字譯寫一切文字期於順言達事而已自今已往凡有<lb/>
<pb n="KR3h0061_WYG_002-27b"/>
璽書頒降並用蒙古新字仍以國字副之所有公式文<lb/>
書咸遵其舊<hi>元典章</hi>
蒙古字法皆梵天迦盧之變也故與佛真言相類重陽<lb/>
萬夀宫元碑皆以蒙古字書其署年月處用雙鈎書如<lb/>
今世傳飛白字<hi>趙崡石墨鐫華</hi>
　　　元趙孟頫論書體<lb/>
書契以來逺矣中古以六藝為敎次五曰書書有六義<lb/>
書由文興文以義起學者世習之四海之内罔不同也<lb/>
<pb n="KR3h0061_WYG_002-28a"/>
秦滅典籍廢先王之敎李斯變古篆程邈剏隸書隸之<lb/>
為言徒隸之謂也言賤者所用也漢承秦弊舍繁趣簡<lb/>
四百年間六義存者無幾漢之末年蔡邕以隸古定五<lb/>
經洛陽辟雍以為復古觀者車日數百兩後隸法又變<lb/>
而真行章草之說興言楷法則王次仲師宜官梁鵠邯<lb/>
鄲淳毛宏行書則劉徳昇鍾氏胡氏草則崔瑗崔寔張<lb/>
芝張文舒姜孟穎梁孔達田彦和韋仲將張超之徒咸<lb/>
精其能至晉而大盛渡江後右將軍王羲之總百家之<lb/>
<pb n="KR3h0061_WYG_002-28b"/>
功極衆體之妙傳子獻之超軼特甚故歴代稱善書者<lb/>
必以王氏父子為稱首雖有善者蔑以加矣當是時江<lb/>
左號禮樂衣冠之國而北朝尚用武其遺風流俗接於<lb/>
耳目故江左人士以書名者傳記相望歴隋而唐文皇<lb/>
尚之終唐之世善書者輩出其大者各自名家逸其名<lb/>
者不可勝數亦可謂盛矣<hi>松雪齋集</hi>
　　　元吳澄論篆隸<lb/>
倉頡字世謂之古文其别出者謂之古文竒字自黄帝<lb/>
<pb n="KR3h0061_WYG_002-29a"/>
以來至於周宣王二千年間中國所通行之字惟此而<lb/>
已史籀始略變古法謂之大篆李斯又略變籀法謂之<lb/>
小篆小篆大篆古文名則三實則小異而大同今世字<lb/>
書惟許氏說文最先然所纂皆秦小篆爾古文大篆僅<lb/>
存一二宋薛氏集古鍾鼎之文為五聲韻雖其所據有<lb/>
可信者有不可信者然使學者因是頗見三代以前之<lb/>
遺文其功實多秦丞相斯燔滅聖經負罪萬世而能損<lb/>
益倉史二家文字為篆書至今與日月相昺煥是固不<lb/>
<pb n="KR3h0061_WYG_002-29b"/>
可以罪掩其功也斯誅之後工其書以名世者誰與七<lb/>
八百年僅見唐李陽冰又二百年僅見宋初徐鉉而已<lb/>
宋人能者多於唐而表表者不一二蓋有其故矣秦人<lb/>
茍簡煩碎峻迫以為治一惟刀筆吏是任至以衡石程<lb/>
其書厭篆書繁難省徑為隸以便官府人惟便之趣則<lb/>
孰肯背時所向而甘心繁難者哉篆學之孤殆其勢之<lb/>
所必至噫篆之興由於秦而篆之廢亦實由於秦推所<lb/>
從來任吏之過也自隸興於秦而篆廢於漢其初不過<lb/>
<pb n="KR3h0061_WYG_002-30a"/>
圖簡便以適巳而已秦隸之流為晉隸則又專務姿媚<lb/>
以恱人妍巧千狀見者無不愛學者竭其精力以摸擬<lb/>
之而患不似也夫字者所以傳經載道述史記事治百<lb/>
官察萬民貫通三才其為用大矣縮之以簡便華之以<lb/>
姿媚偏旁㸃畫浸浸失真弗省弗顧惟以恱目為姝何<lb/>
其小用之哉<hi>呉文正公集</hi>
　　　元吾衍字源七辨<lb/>
一曰科斗書科斗書者倉頡觀三才之文及意度為之<lb/>
<pb n="KR3h0061_WYG_002-30b"/>
文字之祖即今之偏旁也畫文形如水蟲故曰科斗<lb/>
二曰籀文大篆籀文者史籀取倉頡形意配合為之大<lb/>
篆是也史籀所作故曰籀文<lb/>
三曰小篆小篆者李斯省籀文之法同天下書者也比<lb/>
籀文體十存其八故謂之八分小篆既有小篆故謂籀<lb/>
文為大篆也<lb/>
四曰秦隸秦隸者程邈以文牘繁多難於用篆因減小<lb/>
篆為便用之法故不為體勢若漢款識篆字相近非有<lb/>
<pb n="KR3h0061_WYG_002-31a"/>
挑法之隸也便於佐隸故曰隸書即是秦權漢量上刻<lb/>
字人多不知亦謂之篆誤矣或謂秦末有隸且疑程邈<lb/>
之說故詳及之<lb/>
五曰八分八分者漢隸之未有挑法者也比秦隸則易<lb/>
識比隸字則微似篆若用篆筆作漢隸字即得之矣八<lb/>
分與隸人多不分故言其法<lb/>
六曰漢隸漢隸者蔡邕石經及漢人諸碑上字是也此<lb/>
體最為後出皆有挑法與秦隸同名其實則異又謂之<lb/>
<pb n="KR3h0061_WYG_002-31b"/>
八分<lb/>
七曰款識款識者諸侯本國之文也古者諸侯書不同<lb/>
文故形體各異秦斯小篆始一其法近之學者取款識<lb/>
字為用一紙之上齊楚不分人亦莫曉其謬今分作外<lb/>
法故末置之不欲亂其源流使可考其先後耳<hi>學古編</hi>
　　　元熊朋來論鐘鼎篆<lb/>
考工記金有六齊一曰鐘鼎之齊此鐘鼎之稱所從始<lb/>
魯鑄林鐘臧武仲論所以作彞器杜氏專言鐘鼎故祀<lb/>
<pb n="KR3h0061_WYG_002-32a"/>
器之款通曰彞頫為鐘卬為鼎乃彞器之大者器必有<lb/>
文以傳逺若鼎盤量銘於經可見已自倉頡象形推類<lb/>
由是形聲相推而文字生焉周公之時未改籀已有六<lb/>
書之敎孔子之時已改籀尚存科斗之書秦法貴其國<lb/>
字孔氏及秦博士各藏之屋壁濟南口授猶可尋聲得<lb/>
字安國為隸古定科斗書遂絶矣觀漢所得齊器周鼎<lb/>
柏寢之刻栒邑之銘皆有能按其款識者壁書半已誦<lb/>
傳既曰定其可知又曰時人無能知果不可知則隸書<lb/>
<pb n="KR3h0061_WYG_002-32b"/>
何憑直廢古從俗爾後日漢求古文遂不復可得削刓<lb/>
簡朽乃不如近代紙墨之傳易於流布唐初盛臨摹始<lb/>
有以楮搨碑碣為墨本者東巡之石偃師之槃岐陽之<lb/>
鼓延陵季子之墓篆石泐而墨傳然猶未有能摹鐘鼎<lb/>
之款者皇祐始命太常摹歴代器款為圖三館之士不<lb/>
能盡識於是歐劉李吕考録漸廣宣和以後為書遂多<lb/>
博古圖之外有晏慧開蔡天啓趙明誠榮咨道董彦逺<lb/>
以至黄伯思翟耆年薛尚功諸家相繼論述彞鼎古器<lb/>
<pb n="KR3h0061_WYG_002-33a"/>
亦多出政宣之間物常聚於所好也<hi>楊銁鐘鼎篆韻序</hi>
　　　元熊朋來論篆隸<lb/>
世有小篆謂李斯所作然黄帝刀布其文已作小篆隸<lb/>
書謂王次仲所創而葛天之金幣文與今隸無異臨淄<lb/>
人得齊胡公之銅棺有文隠起皆作今篆後漢急就章<lb/>
方有波磔鈎踢而錢譜所載尊盧太昊至帝嚳金幣文<lb/>
及近世掘得周時鏡銘皆古篆而有鈎踢乃知後世所<lb/>
用者上古已有之今人特以所見為始耳非至論也<hi>天</hi>
<pb n="KR3h0061_WYG_002-33b"/>
<hi>慵先生集</hi>
　　　元鄭枃論題署書<lb/>
題署之法弊於唐使人多忌諱其原蓋出於隂陽家者<lb/>
流世有廣成子集隂陽家應候法纂異記感應章一行<lb/>
禪師釋微集燕卿大師字㫖明簡集萬仙翁勒字法應<lb/>
神集音義章白雲先生筆論𤣥鑑諸書極言題署之法<lb/>
㸃畫分豪末來去各立名字應之以隂陽象之以五行<lb/>
法之以六神使術者能察人平生禍福屋之大小字之<lb/>
<pb n="KR3h0061_WYG_002-34a"/>
尺寸各有程限占其喜怒休咎之祥年月逺近之應可<lb/>
考而知案廣成子當黄帝世是時隂陽家未出葛仙翁<lb/>
生晉朝題署未有此病唐一行以數學名家字非所長<lb/>
其必僧簡定之流所託為也<hi>衍極</hi>
　　　元周伯琦論篆書<lb/>
自古文一變而為籀篆周室既東列國争雄異政殊俗<lb/>
不同文也久矣再變於李斯約為小篆古法浸微最後<lb/>
程邈變省為隸秦人貴其國字獄訟滋繁籀篆盡廢漢<lb/>
<pb n="KR3h0061_WYG_002-34b"/>
興購求散逸尊尚古學尉律太史試學童能諷誦籀書<lb/>
九千字課以八體乃得為史吏民書或不正輙舉劾之<lb/>
恐失其本也奏事下而誤書馬字者恐獲譴死<hi>石建為郎中令</hi>
<hi>奏事下建讀之驚恐曰書馬者與尾而五今乃四不足一獲譴死矣其為謹慎雖他皆如是</hi>上言城<lb/>
皋令尉印文不同者下大司空正郡國印章<hi>東觀記曰馬援上書</hi>
<hi>臣所假伏波將軍印書伏字犬外嚮城皋令印皋字為白下羊丞印四下羊尉印白下人人下羊即一縣長吏</hi>
<hi>印文不同恐天下不正者多符印所以為信也所宜齊同薦曉古文字事下大司空正郡國印章奏可</hi>是<lb/>
時猶知考古同文而三蒼凡將急就元尚訓纂之書咸<lb/>
<pb n="KR3h0061_WYG_002-35a"/>
知記誦逮許慎氏以賈逵之學集古籀斯雄之迹為説<lb/>
文解字十四篇上之學者始見全書焉然而隸書行之<lb/>
已久八分行草紛然迭出事章句者傳訓詁工詞藻者<lb/>
資聲韻日趨便易本原漸失矣<hi>六書正譌</hi>
　　　明陶宗儀論大小篆<lb/>
大篆之後又别為十有三曰殳書曰傳信鳥書曰刻符<lb/>
書曰簫籀曰署書曰鶴頭書曰偃波書曰蚊脚書曰轉<lb/>
宿篆曰蠶書曰芝英書曰氣候直時書曰蛇書此皆大<lb/>
<pb n="KR3h0061_WYG_002-35b"/>
篆之流𣲖也小篆之後又别為八曰鼎小篆曰薤葉篆<lb/>
曰垂露篆曰懸針篆曰纓絡篆曰栁葉篆曰剪刀篆曰<lb/>
外國胡書此皆小篆之異體也<hi>書史㑹要</hi>
　　　明陶宗儀論隸書<lb/>
東漢和帝時賈魴以隸字寫三倉隸法始廣而八分兼<lb/>
行至蔡邕則銘刻多分書矣建初中以隸書為楷法本<lb/>
一書而二名鍾王變體始有古隸今隸之分則楷隸别<lb/>
為二書夫以古法為隸今法為楷可也隋唐以降古法<lb/>
<pb n="KR3h0061_WYG_002-36a"/>
書廢遂指八分以為隸可乎蓋漢有隸分唐有分楷分<lb/>
之不可為隸猶楷之不可為分也<hi>書史㑹要</hi>
　　　明陶宗儀記瑞華書<lb/>
瑞華書齊武帝覩落英茂木而作<hi>書史㑹要</hi>
　　　明宋濂論隸書<lb/>
伏羲之畫八卦即字之本源倉頡衍而為古文其五百<lb/>
四十字列於許慎説文每部之首蓋與篆籀似無大異<lb/>
此固篆籀之變因之而相生豈隸書獨有待於後世邪<lb/>
<pb n="KR3h0061_WYG_002-36b"/>
夏殷以來諸侯之國各有書其體制或殊或一或可辨<lb/>
或不可辨然亦不越乎六書甚若沿襲為之而略加變<lb/>
通者隸與篆籀雖微有不同疑其間出於古文之後各<lb/>
以其名為家或自業之精者相傳爾不然許慎嘗病當<lb/>
世學者稱秦之隸書為倉頡時書其虚稱邪抑别有所<lb/>
本邪皆不敢必其然也<hi>宋學士集</hi>
　　　明張紳論真書<lb/>
古無真書之稱後人謂之正書楷書者蓋即隸書也但<lb/>
<pb n="KR3h0061_WYG_002-37a"/>
自鍾繇之後二王變體世人謂之真書執筆之際不知<lb/>
即是隸法别為搆體流傳既久失其本原乃至日趨嫵<lb/>
媚惡俗之劄不可追改今觀歐顔而上往往皆從隸古<lb/>
學者但不詳察耳吾衍字源七辨謂隸有秦隸漢隸灼<lb/>
是至論今當以晉人真書謂之晉隸則自然易曉矣<hi>法</hi>
<hi>書通釋</hi>
　　　明王偁論對待書<lb/>
唐人寫字多用硬黄其次則用槌熟紙韓退之以為生<lb/>
<pb n="KR3h0061_WYG_002-37b"/>
紙録文為不敏是也烏絲闌唐界黑而細宋人淡墨而<lb/>
理麤此唐界宋界之别惟作方眼格子為對待書則自<lb/>
唐始六朝以前無有也米元章嘗病此蓋一時之宜云<lb/>
<hi>郁逢慶續書畫題䟦記</hi>
　　　明陸深論書體<lb/>
自有書契以來帝王御世忠質文之遞遷其猶諸書乎<lb/>
八卦尚忠也古文尚質也籀尚文也篆則王降而霸矣<lb/>
隸其秦之法令書乎古隸隸之古文也八分隸之籀也<lb/>
<pb n="KR3h0061_WYG_002-38a"/>
楷法隸之篆也飛白八分之流也行楷之行也草楷之<lb/>
走也隸以規為方草則圓其規而六書之道散矣<lb/>
秦興同天下之書而李斯遂為世宗時則趙髙胡毋敬<lb/>
改省籀篆同謂之小篆程邈所上務趨便㨗謂之隸書<lb/>
王次仲分取篆隸之間謂之八分自邈以降謂之秦隸<lb/>
賈魴三倉蔡邕石經諸作謂之漢隸鍾王變體謂之今<lb/>
隸合秦漢謂之古隸庾元威造為散隸羲獻復變新竒<lb/>
别以今隸謂之楷法黄庭樂毅謂之小楷史游解散隸<lb/>
<pb n="KR3h0061_WYG_002-38b"/>
體謂之章草張伯英之法謂之草書衞瓘復採芝法兼<lb/>
乎行書謂之藁草羲獻之書謂之今草搆結微眇者謂<lb/>
之小草復有所謂游絲之草宋蔡襄為飛草謂之散草<lb/>
劉伯昇小變楷法謂之行書兼真謂之真行帶草謂之<lb/>
草行蔡邕所作輕微大字謂之飛白自餘諸體以類生<lb/>
矣<hi>陸子淵書輯</hi>
　　　明楊慎論八分書<lb/>
水經注載晉世河決胡公石椁上有八分書考其時蓋<lb/>
<pb n="KR3h0061_WYG_002-39a"/>
周也故知八分不始於秦矣又考莊子云丁子有尾李<lb/>
頤注云謂右行曲波為尾今丁子二字雖左行皆有曲<lb/>
波亦是尾也審如李説八分不始於秦又一證也<hi>丹鉛</hi>
<hi>録</hi>
　　　明楊慎論影書<lb/>
六朝人尚字學臨摹特盛其曰廓填者即今之雙鈎曰<lb/>
影書者如今之響搨北史趙文深少學楷隸雅有鍾王<lb/>
之則周明帝令至江陵影覆寺碑是也又旁書釋文亦<lb/>
<pb n="KR3h0061_WYG_002-39b"/>
曰影唐太宗集右軍帖令褚遂良帖旁黄影之<hi>丹鉛録</hi>
　　　明楊慎論擘窠書<lb/>
朱長文論字體有擘窠書今書家不解其義按顔真卿<lb/>
集有云㸃畫稍細恐不堪久臣今謹據擘窠大書王惲<lb/>
玉堂嘉話云東坡洗玉池銘擘窠大字極佳又云韓魏<lb/>
公書杜陵畫鶻詩擘窠大字此法宋人多用之墨札之<lb/>
祖也<hi>丹鉛餘録</hi>
　　　明李贄論古隸今隸<lb/>
<pb n="KR3h0061_WYG_002-40a"/>
書家先有古文次有籀文籀文即大篆也次有小篆李<lb/>
斯損大篆而為之也次有隸秦政時法令繁劇軍期嚴<lb/>
迫大小篆難猝就乃約之而為隸以其可施於徒隸故<lb/>
曰隸或云程邈所作邈故徒隸也其法簡而且易便於<lb/>
佐使又曰佐書或又云王次仲所作李陽冰曰王次仲<lb/>
始作八分以當時隸字少波勢乃増之因其字方八分<lb/>
遂以為名蕭子良曰漢靈帝時上谷亦有王次仲與秦<lb/>
時王次仲同姓名亦常作八分書鍾元常謂之章程書<lb/>
<pb n="KR3h0061_WYG_002-40b"/>
此八分書所由始也蔡文姬曰割程邈字八分取二分<lb/>
割李斯小篆二分取八分故名八分則與陽冰字方八<lb/>
分之說又異漢石經者蔡邕所書即八分也元常善八<lb/>
分有隼尾波今泰山銘即此體是古之隸與八分有波<lb/>
勢無波勢微異非兩法也程迥曰東漢以來碑刻皆用<lb/>
八分書如程邈書是也今見古帖隸書自是今之小楷<lb/>
孫過庭書譜謂元常專精於隸書伯英尤工於草體彼<lb/>
之二美逸少兼之過庭所指元常隸書即今所傳力命<lb/>
<pb n="KR3h0061_WYG_002-41a"/>
宣示二帖是又以真行為隸矣故蕭子雲啓勅㫖以逸<lb/>
少不及元常子敬不及逸少因此研思遂悟隸式與過<lb/>
庭之說相同歐陽集古録跋則以隸與八分為一趙明<lb/>
誠金石録又云隸者今之楷書亦曰真書是八分也隸<lb/>
也楷也似皆一體也黄長睿曰自秦易篆為隸漢世去<lb/>
古不逺當時正隸之體尚有篆籀意象魏晉以來元常<lb/>
士季及王世將逸少子敬輩始創作小楷皆遷就漢隸<lb/>
運筆結體尚圓而雅淡其字率扁而弗撱今傳世者若<lb/>
<pb n="KR3h0061_WYG_002-41b"/>
元常力命宣示二表世將上晉元帝二表逸少曹娥帖<lb/>
大令洛神帖雖經摹拓而古隸典刑具存至江右六朝<lb/>
若謝宣城蕭挹輩雖不以書名世而其小楷若齊海陵<lb/>
王志開善寺碑猶有鍾王遺範也惟陳隋間正書則結<lb/>
字漸尚方而不尚圓然猶依仿漢隸一二唐初亦爾也<lb/>
及歐陽率更虞永興出乃易方為長以就姿媚後人競<lb/>
效之鍾王楷法彌逺而漢隸遺意無復存矣是八分與<lb/>
隸及楷唐以前皆作一體唐以後隸與八分為一體而<lb/>
<pb n="KR3h0061_WYG_002-42a"/>
楷遂自為一體矣故今之楷全無隸意則歐虞壊之也<lb/>
余謂今之楷書不宜謂之楷只宜謂之今隸而漢之隸<lb/>
為古隸可也<hi>李贄疑耀</hi>
　　　明朱謀㙔論古文竒字<lb/>
昔揚子雲好奇字而不釋奇字許叔重釋秦文而不釋<lb/>
古文夫字本於文文本形事與意各有攸當非有奇也<lb/>
自我識之磽陿淺尠遂以為奇也傳寫得真斯稱古文<lb/>
一涉譌脱遂成奇字古文得解則奇字自昭奈何兩漢<lb/>
<pb n="KR3h0061_WYG_002-42b"/>
博雅多聞之賢舍古文不一措意顧較義例訓詁於斯<lb/>
邈小篆之間使後世不復知先聖人制作文字之精微<lb/>
乃馬頭為長持十屈中之說變眩耳目鋟入肝脾欲古<lb/>
文宣明豈不難哉<hi>古文奇字輯解</hi>
　　　明徐渭論隸書<lb/>
字有隸變古者如省鑿為□又以<graphic n="KR2382" url="https://raw.githubusercontent.com/kanripo/KR-Gaiji/master/images/KR2382.png" mimeType="image/png"/>代鑿皆是他如陋<lb/>
作陋匣作迊匹作<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>匝作迊亦從此類<hi>筆𤣥要㫖</hi>
　　　明豐坊論篆書<lb/>
<pb n="KR3h0061_WYG_002-43a"/>
大篆變為小篆小篆變為玉筯愈趨愈巧大約石鼓詛<lb/>
楚尚沿三代鐘鼎款識之遺意隨字畫多寡而為形者<lb/>
若泰山碑及漢崔子玉書張平子碑漸覺整齊李陽冰<lb/>
去古又逺徐鉉似陽冰初放脚令長又下陽冰矣<hi>筆道</hi>
<hi>通會</hi>
　　　明董其昌論行楷<lb/>
唐碑多作懐仁三藏聖敎序行楷所謂小王體者以蹊<lb/>
徑易尋凡碑皆祖之<hi>容臺集</hi>
<pb n="KR3h0061_WYG_002-43b"/>
　　　明趙宧光論九體書<lb/>
書體流傳法非一代代非一人然徒擁其名而不見其<lb/>
形者衆也所可遵者常取九體欲著其妙疏之下方<lb/>
一曰古文本來之形非古非今不必始於何代襐其形<lb/>
似交錯成文世用者雖今亦存不用者雖古亦略旁捜<lb/>
奇形異狀必有所據始可下筆或金石糢糊傳寫舛謬<lb/>
乃得以意正之雖未成書而篆從此出各體具在不加<lb/>
彊合隨大小任方圓任意為之後人取其一定法度矯<lb/>
<pb n="KR3h0061_WYG_002-44a"/>
衆文而協同之始有篇章結搆此文字之本源不可廢<lb/>
也<lb/>
二曰古篆三代之書睍於金石銘識不能多有所考虛<lb/>
象因篆而成形實象因篆而廢形篆者傳也傳物理以<lb/>
至無窮也前此未始有篆其名其義至是始立體裁異<lb/>
同竹帛興革無法不具世或求鍾鼎於一律則知大謬<lb/>
有附義而成文者夏商延於象形周末漸於大篆今所<lb/>
取者謂之古篆若琱戈文之類雖不盡出於聖人之手<lb/>
<pb n="KR3h0061_WYG_002-44b"/>
想當文盛之時賞鑒家有蚊脚鵠頭定為夏書是矣軌<lb/>
度典麗即未必古始斷非後及籀斯由來結搆由立恨<lb/>
不多見有遺恨焉<lb/>
三曰大篆石鼓十章相傳史籀作宣王獵碣或謂秦穆<lb/>
公時文雖無定據必非秦下可及即詞藻亦豈後世可<lb/>
攻漢無篆則又去之更逺過此則益不能窺其門户其<lb/>
周季書無疑累代播遷剥蝕殆半後大為世重世主有<lb/>
以金填其文者金人剔金棄石或遭杵臼之厄或經修<lb/>
<pb n="KR3h0061_WYG_002-45a"/>
斲之異剥落之餘猶有不易者在信體結搆自成篇章<lb/>
小大正攲不律而合至若鉤引紛披作雲卷舒依倚磊<lb/>
落如危巖乍闕施用無定方立旁有成法圜不致規方<lb/>
不至榘可摸者僅三百餘言賴前人釋文能補其闕遂<lb/>
為書家指歸<lb/>
四曰小篆秦斯為古今宗匠一㸃榘度不茍聿遒聿轉<lb/>
冠冕渾成藏姦婧於樸茂寄權巧於端莊乍宻乍疎或<lb/>
隠或顯負抱向背頫仰椉承任其所之莫不中律大篆<lb/>
<pb n="KR3h0061_WYG_002-45b"/>
敦而圜小篆柔而方書法至此無以加矣唐李陽冰得<lb/>
大篆之圜而弱於骨得小篆之柔而緩於筋後世莫不<lb/>
由此而出各就偏長别立門户及野火煨燼之後泰山<lb/>
嶧碑可搨者二十餘字世有徐鉉摹本而先秦之文僅<lb/>
存百一矣反為所掩也<lb/>
五曰繆篆陽冰獨歩縉雲廟碑可為槩代冠冕若謙卦<lb/>
强作遂入惡道其自許云李斯之後直至老夫因五百<lb/>
年是蓺絶響漢人獨印章擅美而篆書無聞雜王雜霸<lb/>
<pb n="KR3h0061_WYG_002-46a"/>
刀筆如之古篆隸真一皆采摘闐滿為式是其用心昔<lb/>
人刻符填篆用於婚媾契書以革盜偽非淳古之作也<lb/>
六曰奇篆采擇雜體就簡避煩趨逸去拙其本來之形<lb/>
與夫累代之制皆不泥也格借玉筯體間碧落情雜鐘<lb/>
鼎勢分八分㸃畫以大篆為宗波折以真草託蹟規矩<lb/>
準繩終束於斯昔之文字因脚引垂今此奇篆因垂引<lb/>
脚書法之變此大謬也所尚者簡潔飛動妍態取容舉<lb/>
世尚奇去假取此從兹而降好古之士鋭其垂而為懸<lb/>
<pb n="KR3h0061_WYG_002-46b"/>
針垂露縱其垂而為栁葉收其垂而為倒䪥頓而為蝌<lb/>
斗折而為蜩蟲蹲墨為芝英枯筆為飛白龍蛇雲鳥轉<lb/>
宿偃波此其濫觴也而莫知其所由師昔存其名蹟則<lb/>
莫考效顰臆説書法外道翰墨之厄<lb/>
七曰分隸八分散隸合而為之也篆籀相向成文分隸<lb/>
背隸各分其勢波折左右其形連屈鉤連篆勢有轉無<lb/>
折隸筆有折無轉分則兼之杜甫聯稱八分小篆故知<lb/>
八分猶雜篆體後世因是以小篆為八分曲說有以為<lb/>
<pb n="KR3h0061_WYG_002-47a"/>
損大篆十分之二為小篆者今按小篆茂宻而大篆簡<lb/>
易其謬不辨而明今隸宗匠鍾元常八分之省便而真<lb/>
書之效古者古隸出於篆今隸依乎真漢孔安國以隸<lb/>
寫籀謂之隸古唐明皇不喜古文凡不合開元文字謂<lb/>
之野書於是後人罕覩前人之蹟一變曰徒隸再變曰<lb/>
草隸人自為之無論也上不足考古下不合時王聊合<lb/>
為一說分不駭族隸不蹈時以續古今胍絡可耳然今<lb/>
之真書多有取是改作者若分隸之波折真書變而為<lb/>
<pb n="KR3h0061_WYG_002-47b"/>
曲直若分隸之起伏真書變而為撇拂鄭樵謂篆通隸<lb/>
僻篆巧隸拙真書則猶其流之愈深者也<lb/>
八曰真書近代時書而國朝之所通行古文邈逺小學<lb/>
不興無學者蹈俗忘本稍通者束義背時古文意義恒<lb/>
同蹊徑毎異譬之三代文不得與秦漢合漢魏詩不得<lb/>
與近體合佛老莊騷餖飣入公車掌故家語但為知者<lb/>
噴飯今擬古詞肖而不奪此學假行似而莫移時王之<lb/>
制何得已見妄變更若用古體作今書不堪眩世但足<lb/>
<pb n="KR3h0061_WYG_002-48a"/>
自惑不特義不可行而勢亦難達但俗書之最謬者與<lb/>
夫世俗之固加偏旁者所當正耳一以正俗一以革古<lb/>
而悉協於時中真書是也<lb/>
九曰草書起於列國天下有事急就為之或起草他簡<lb/>
然後正書皆不暇致詳而作漢人遂以名家杜度鍾張<lb/>
飛揚俊逸其圜轉得於篆籀其波折得於分隸簡而有<lb/>
合不大相離上古結繩而治刻契而與拄識而别剖竹<lb/>
而官麤蹟之於文故無足重奚以草之去古為異乎故<lb/>
<pb n="KR3h0061_WYG_002-48b"/>
文以達詞詞以達志草書雖去古而可達古文且有真<lb/>
未必合草未必離如佳佳等字古體皆合真書有媿矣<lb/>
草鹿首岐草山虗下夜前垂乍草正真譌乃至翻草書<lb/>
以成俗體無以下筆豈草之辠乎<hi>金石林緒論</hi>
　　　明趙宧光論真草隸篆書<lb/>
真書中一曰正書如歐虞顔以及後世姜蔣二沈之類<lb/>
一曰楷書如右軍黄庭樂毅論東方賛之類一曰蠅頭<lb/>
書如麻姑壇文氏文賦之類一曰署書如蒼龍白虎之<lb/>
<pb n="KR3h0061_WYG_002-49a"/>
類此法不傳而流俗後世帶草則徐武功得之方正則<lb/>
官家中祕郎得之然俗不堪齒矣一曰行楷如季直表<lb/>
丙舍帖曹娥碑蘭亭帖之類以上五種世俗通謂之真<lb/>
書天地懸絶<lb/>
草書中亦曰行楷如二王諸帖之稍真者十當八九僧<lb/>
懐仁等所集聖敎興福孔廟碑之類唐人所稱入院體<lb/>
者是也一曰行草如二王帖中稍縱體孫過庭書譜之<lb/>
類皆是也一曰章草如章帝辰宿列張帖索靖出師表<lb/>
<pb n="KR3h0061_WYG_002-49b"/>
二王帖中章草法帖皆是也一曰藁草書或真或行或<lb/>
草大小疎宻隨宜如顔平原坐位祭姪二帖是也一曰<lb/>
狂草如張芝張旭懐素諸帖是也以上五種通稱草書<lb/>
亦有分矣<lb/>
隸書中一曰飛白篆法將變正則雜出燥潤相宜故曰<lb/>
飛曰白後世失傳飛而不白者似隸白而不飛者似篆<lb/>
皆飛白之流别也一曰分隸隸法初成十一蹈但用筆<lb/>
背分與篆分途矣一曰漢隸如鍾元常諸帖之類此隸<lb/>
<pb n="KR3h0061_WYG_002-50a"/>
書之最也一曰唐隸視漢似古而體稍不雅然法度實<lb/>
備取裁可也一曰徒隸六朝諸碑文多作此字絶似童<lb/>
子初執筆不成文者然時有古色披沙揀金往往見寶<lb/>
不可盡廢近代隸書頗謂淳雅然皆倚真書為骨而遥<lb/>
想漢為之雖無徒隸之短並近於真書亦其流也以上<lb/>
五種通謂之隸意亦溷溷<lb/>
篆書之名尤為渾亂自周太史籀始立篆名秦相效作<lb/>
謂之小篆因秦書通行遂以籀稱大篆亦已贅矣何乃<lb/>
<pb n="KR3h0061_WYG_002-50b"/>
無古無今槩呼作篆可怪也已籀而前但可以時代名<lb/>
如古文夏書商書之類籀而後槩呼作篆可也何也籀<lb/>
斯為後人趨歩指歸莫能出其範圍即不得徧討古昔<lb/>
聊識其可摹者如左一曰古文始於象形迄於夏商代<lb/>
非一人人非一體但可作文字未可合篇章也二曰彫<lb/>
戈文雕蟲篆刻尚文之作多不可解亦難以下筆漢章<lb/>
或稍一見之亦未甚一律也一曰籀篆詛楚文鐘鼎識<lb/>
及嘯堂録以至楊氏書統所載及古篆諸韻取其合於<lb/>
<pb n="KR3h0061_WYG_002-51a"/>
許氏所取作籀書者采焉一曰大篆石鼓文是也一曰<lb/>
小篆嶧山會稽諸碑是也從此流傳變而弱者一曰繆<lb/>
篆唐宋元諸人如李陽冰僧夢英以至我明程南雲李<lb/>
東陽文氏父子是也變而傳者曰玉筯篆如勝國周伯<lb/>
琦之類是也任筆成文一曰飛白篆貌隸骨雜用古今<lb/>
之法勉作草篆為器所使自我作之不得不然也一曰<lb/>
刻符秦漢紅文印章用之在前此任字略章者璽書諸<lb/>
文皆是也一曰摹印漢白文印用之後此章不攝字者<lb/>
<pb n="KR3h0061_WYG_002-51b"/>
六代而下皆是也以上十種世俗通呼作篆失之逺矣<lb/>
<hi>金石林緒論</hi>
　　　明周之士論諸體書<lb/>
晉元帝為鳯尾諾之書王羲之為龍爪之書齊武帝為<lb/>
花草之書河東山𦙍為雲霞之書梁孔敬通為反左之<lb/>
書唐韋陟為五雲之書吕向為連緜之書李後主為撮<lb/>
襟之書金錯刀之書宋徽宗為痩金之書陳堯佐為堆<lb/>
墨之書<hi>游鶴堂墨藪</hi>
<pb n="KR3h0061_WYG_002-52a"/>
　附録<lb/>
　　　漢安息國書<lb/>
安息國書革旁行為書記顔師古注云今西方胡國南<lb/>
方林邑書皆横行不直下也<hi>漢書西域傳</hi>
　　　漢劉向記浮提國書<lb/>
浮提之國獻神通善書二人乍老乍少隠形則出影聞<lb/>
聲則藏形出肘間金壺四寸上有五龍之檢封以青泥<lb/>
壺中有黑汁如淳漆灑地及石皆成篆隸科斗之字記<lb/>
<pb n="KR3h0061_WYG_002-52b"/>
造化人倫之始佐老子撰道徳經垂十萬言寫以玉牒<lb/>
編以金繩貯以玉函晝夜精勤形勞神倦及金壺汁盡<lb/>
二人刳心瀝血以代墨焉遞鑚腦骨取髓代為膏燭及<lb/>
髓血皆竭探懐中玉管中有丹藥之屑以塗其身骨乃<lb/>
如故老子曰更除其繁紊存五千言及至經成工畢二<lb/>
人亦不知所往<hi>說苑</hi>
　　　後漢婆羅門書<lb/>
後漢得西域胡書以十四字貫一切音文省義廣謂之<lb/>
<pb n="KR3h0061_WYG_002-53a"/>
婆羅門書<hi>隋書經籍志</hi>
　　　梁陶𢎞景記仙書<lb/>
六月二十四日夜紫微王夫人來降因下地請問真靈<lb/>
既身降於塵濁之人而手足猶未嘗自有所書故當是<lb/>
卑髙迹邈未可見乎敢諮於此願誨蒙昧夫人因令復<lb/>
坐即見授令書此以答曰夫汎景虛𤣥無塗可尋言發<lb/>
空中無物可蹤流浪乗忽化遁不滯者也此二行皆浮<lb/>
沉冥淪儵遷灼寂是故放蕩無津遂任鼓風柂存乎虛<lb/>
<pb n="KR3h0061_WYG_002-53b"/>
舟而行耳故實中之空空中之有有中之無象矣至於<lb/>
書迹之示則揮形紙札文理昺注麤好外著𤣥翰挺煥<lb/>
而範質用顯黙藻斯坦形傅塵濁茍騫露有骸之物而<lb/>
得與世進退上玷逸真之詠下虧有隔之禁亦我等所<lb/>
不行靈法所不許也今請陳為書之本始也造文之既<lb/>
肇矣乃是五色初萌文章畫定之時秀人民之交别隂<lb/>
陽之分則有三元八會羣芳飛天之書又有八龍雲篆<lb/>
明光之章也其後逮二皇之世演八會之文為龍鳯之<lb/>
<pb n="KR3h0061_WYG_002-54a"/>
章拘省雲篆之迹以為順形梵書分破二道壊真從易<lb/>
配别本支乃為六十四種之書也遂播之於三十六天<lb/>
十方上下也各各取其篇類異而用之音典雖均蔚跡<lb/>
隔異矣校而論之八會之書是書之至真建文章之祖<lb/>
也雲篆明光是其根宗所起有書而始也今三元八會<lb/>
之書皇上太極髙真清仙之所用也雲篆光明之章今<lb/>
所見神靈符書之字是也爾乃見華季之世生造亂真<lb/>
共作巧末趣徑下書皆流尸濁文淫辟之字舍本效假<lb/>
<pb n="KR3h0061_WYG_002-54b"/>
是嚻穢死迹耳夫真仙之人曷為棄本領之文迹手畫<lb/>
淫亂之下字邪夫得為真人者事事皆盡得真也奚獨<lb/>
於凡木之麤術淫浮之弊作而當守之而不改玩之而<lb/>
不遷乎夫人在世先有能書善為事者得真仙之日外<lb/>
書之變亦忽然隨身而自反矣真事皆邇者不復廢今<lb/>
已得之濁書方又受學於上文而後重知真書者也鬼<lb/>
道亦然但書字有小乖違耳且以靈筆真手初不敢下<lb/>
交於肉人雖時當有得道之人而身未超世者亦故不<lb/>
<pb n="KR3h0061_WYG_002-55a"/>
敢下手陳書墨以顯示於字跡也至乃符文神藻所求<lb/>
所佩者自復始來而作耳所以爾者世人固不能了其<lb/>
端緒又使吾等不有隠諱耳冥中自相參解矣内外自<lb/>
相關矣又四極明科髙上禁重亦自不聼我等復為世<lb/>
間常書也我既下手子固不解亦將何趣兩為煩濫邪<lb/>
此亦當闇其可否殆不足嫌想少暢豁於胸懐盡不自<lb/>
書之流分矣<hi>真誥運象篇</hi>
　　　梁釋僧祐論東西書源<lb/>
<pb n="KR3h0061_WYG_002-55b"/>
昔造書之主凡有三人長名曰梵其書右行次曰佉樓<lb/>
其書左行少者蒼頡其書下行梵及佉樓居於天竺黄<lb/>
史蒼頡在於中夏梵佉取法於浄天蒼頡因華於鳥跡<lb/>
文畫誠異傳理則同矣仰尋先覺所說有六十四書鹿<lb/>
輪轉眼筆制區分龍鬼八部字體殊式唯梵及佉樓為<lb/>
世勝文故天竺諸國謂之天書西方寫經雖同祖梵文<lb/>
然三十六國往往有異譬諸中土猶篆籀之變體乎按<lb/>
蒼頡古文沿世代變古移為籀籀遷至篆篆改成隸其<lb/>
<pb n="KR3h0061_WYG_002-56a"/>
轉易多矣至於旁生八體則有仙龍雲芝二十四書則<lb/>
有楷草鍼殳名實雖繁為用蓋尠然原本定義則體備<lb/>
於六文適時為敏則莫要於隸法東西之書源亦可得<lb/>
而略究也<hi>出三藏記</hi>
　　　唐逍遥樓楣書<lb/>
蒲州逍遥樓楣上有唐人横書類梵字相傳是霓裳譜<lb/>
字訓不通莫知是非<hi>唐詩紀事</hi>
　　　唐疎勒國書<lb/>
<pb n="KR3h0061_WYG_002-56b"/>
疎勒國即漢時舊地也有胡書文字<hi>舊唐書西戎傳</hi>
　　　唐波斯國書<lb/>
波斯國在京師西一萬五千三百里文字同於諸胡<hi>舊</hi>
<hi>唐書西戎傳</hi>
　　　唐盤盤國書<lb/>
盤盤國在林邑西南人皆學婆羅門書<hi>舊唐書南蠻傳</hi>
　　　唐新羅國書西番書<lb/>
長慶中源寂使新羅國見其國人傳寫諷念馮定所為<lb/>
<pb n="KR3h0061_WYG_002-57a"/>
黒水碑畫鶴記韋休之使西番也見其國人寫定商山<lb/>
記於屏障其文名馳於戎夷如此<hi>舊唐書馮宿傳</hi>
　　　唐天竺國書<lb/>
天竺國有文字善步歴學悉曇章妄曰梵天法書貝多<lb/>
葉以記事<hi>唐書西域傳</hi>
　　　唐跋禄迦國書<lb/>
跋禄迦國字源簡略本三十餘言轉而相生其流浸廣<lb/>
麤有書記竪讀其文遞相傳授師資無替<hi>釋𤣥奘大唐西域記</hi>
<pb n="KR3h0061_WYG_002-57b"/>
　　　唐羯霜那國書<lb/>
羯霜那國字源二十五言轉而相生用之備物書以横<lb/>
讀自左向右文記漸多逾廣窣利<hi>大唐西域記</hi>
　　　唐健䭾羅國書<lb/>
健䭾羅國有波你尼僊生知博物研精覃思攈摭羣言<lb/>
作為字書備有千頌頌三十二言究極古今總括文書<lb/>
<hi>大唐西域記</hi>
　　　唐叚成式記西域書<lb/>
<pb n="KR3h0061_WYG_002-58a"/>
西域書有驢脣書蓮葉書節分書大秦書䭾乗書牸牛<lb/>
書樹葉書起屍書右旋書覆書天書龍書鳥音書等凡<lb/>
六十四種<hi>酉陽雜俎</hi>
　　　唐釋道世記梵書<lb/>
浄飯王令宻多羅傅太子書太子即初就學將好最妙<lb/>
牛頭旃檀作於書板純用七寶莊嚴四縁以天種種殊<lb/>
特妙香塗其背上執持至於毗奢宻多羅阿闍棃所而<lb/>
作是言尊者闍棃敎我何書<hi>自下太子廣為説書</hi>或復梵天所説<lb/>
<pb n="KR3h0061_WYG_002-58b"/>
之書<hi>今婆羅門書正有十四音是</hi>佉盧虱吒書<hi>隋言驢脣</hi>冨沙迦羅仙人<lb/>
說書<hi>隋言華果</hi>阿迦羅書<hi>隋言/節分</hi>瞢伽羅書<hi>隋言/吉祥</hi>邪寐<hi>亡毗反</hi>尼<lb/>
書<hi>隋言大秦國書</hi>鴦渠棃書<hi>隋言/指言</hi>邪那尼迦書<hi>隋言䭾書</hi>婆伽羅書<lb/>
<hi>隋言牸牛</hi>波羅婆尼書<hi>隋言/樹葉</hi>波流沙書<hi>隋言惡言</hi>父與書毗多茶<lb/>
書<hi>隋言起屍</hi>陀毗荼國書<hi>隋云南/天竺</hi>脂羅伭書<hi>隋言形人</hi>度其□那<lb/>
婆多書<hi>隋言右旋</hi>優波伽書<hi>隋言/嚴熾</hi>僧法書<hi>隋言等計</hi>阿婆勿陀書<lb/>
<hi>隋言覆</hi>阿㝹盧摩書<hi>隋言/順</hi>毗邪寐奢羅書<hi>隋言雜</hi>陀羅多書<lb/>
<hi>烏場邊山</hi>西瞿邪尼書<hi>須彌/西</hi>阿沙書<hi>疏/勒</hi>支那國書<hi>即此大唐國</hi>摩<lb/>
<pb n="KR3h0061_WYG_002-59a"/>
那書<hi>科斗</hi>末荼义羅書<hi>中/字</hi>毗多悉底書<hi>尺/</hi>冨數波書<hi>華</hi>提<lb/>
婆書<hi>天</hi>那伽書<hi>龍/</hi>夜义書　乾闥婆書<hi>天音聲</hi>阿修羅書<lb/>
<hi>不飲酒</hi>迦婁羅書<hi>金翅/鳥</hi>緊那羅書<hi>非/人</hi>摩㬋羅伽書<hi>天地</hi>彌伽<lb/>
遮伽書<hi>諸獸音</hi>迦迦婁多書<hi>鳥/音</hi>浮摩提婆書<hi>地居天</hi>安多棃<lb/>
义提婆書<hi>虚空又</hi>鬱多羅拘盧書<hi>須彌北</hi>逋婁婆毗提呵書<lb/>
<hi>須彌東</hi>烏差婆書<hi>舉/</hi>
                    <graphic n="KR1401" url="https://raw.githubusercontent.com/kanripo/KR-Gaiji/master/images/KR1401.png" mimeType="image/png"/>差波書<hi>擲/</hi>娑伽羅書<hi>海</hi>跋闍羅書<lb/>
<hi>金剛</hi>棃伽波羅伭棃伽書<hi>往/復</hi>毗棄多書<hi>食/殘</hi>阿㝹浮多書<hi>未曽</hi>
<hi>有</hi>奢娑多羅跋多書<hi>如伏/轉</hi>伽那那跋多書<hi>等轉</hi>優差波跋<lb/>
<pb n="KR3h0061_WYG_002-59b"/>
多書<hi>舉轉</hi>尼差波跋多書<hi>擲/轉</hi>波陀棃佉書<hi>上句</hi>毗拘多羅波<lb/>
陀那地書<hi>從二増上凶</hi>邪婆陀輸多羅書<hi>増上句已上</hi>末荼婆哂<lb/>
尼書<hi>中流</hi>棃沙邪婆多波恀比多書<hi>諸山苦行</hi>陀羅尼卑义棃<lb/>
書<hi>觀地</hi>伽伽那卑麗义尼書<hi>觀虚/空</hi>薩蒱沙地尼山陀書<hi>一切</hi>
<hi>藥草因</hi>沙羅僧伽何尼書<hi>總/覽</hi>薩婆韋多書<hi>一切種音</hi>爾時太子<lb/>
說是書已復諮宻多阿闍棃言此書凡有六十四種未<lb/>
審尊者欲教我何書是時多羅聞於太子説是書已内<lb/>
心歡喜恱豫熙怡宻懐私慙折伏貢髙我慢之心向於<lb/>
<pb n="KR3h0061_WYG_002-60a"/>
太子而說偈言希有清浄智慧人善順於諸世間法自<lb/>
己該通一切論復更來入我學堂如是書名我未知其<lb/>
本悉皆誦持得是為天人大導尊今復更欲覓於師<hi>法</hi>
<hi>苑珠林</hi>
　　　唐繡字<lb/>
唐貞元年南海貢盧睂孃年十四睂如緑且長故有是<lb/>
名睂孃幼而慧悟工巧無比能於一丈絹上繡法華經<lb/>
七卷字如粟粒而㸃畫分明順宗歎其工謂之神度為<lb/>
<pb n="KR3h0061_WYG_002-60b"/>
通士賜號逍遥勅住南岳魏閣<hi>陳田夫南岳總勝集</hi>
　　　宋占城國書<lb/>
皇祐二年正月貢表二通一以本國書一以中國書<hi>宋</hi>
<hi>史</hi>
　　　宋勃泥國書<lb/>
太平興國二年其王向打遣使齎表以數重小囊緘封<lb/>
之非中國紙類木皮而薄瑩滑色微緑長數尺闊寸餘<lb/>
横卷之僅可盈握其字細小横讀之<hi>宋史</hi>
<pb n="KR3h0061_WYG_002-61a"/>
　　　宋西夏番書<lb/>
西夏國其主李元昊自製番書命野利仁榮演繹之成<lb/>
十二卷字形體方整類八分而畫頗重複敎國人紀事<lb/>
用番書而譯孝經爾雅四言雜字為番語<hi>宋史</hi>
　　　宋歐陽修論仙篆<lb/>
福州永泰縣無名篆在觀音院後山上俗多傳以為仙<lb/>
篆太常博士黄孝立閩人也嘗為余言其山無名上多<lb/>
頑石無復鐫刻之蹟如人以手指畫泥而成文文隨圓<lb/>
<pb n="KR3h0061_WYG_002-61b"/>
石之形環布之如車輪循環莫知首尾又言孝立嘗至<lb/>
廣州見南番人日夕焚香拜金書字號為天篆者正類<lb/>
此然不能曉也<hi>集古録</hi>
　　　宋蘇軾天篆記<lb/>
江淮間俗尚鬼歲正月必衣服箕帚為子姑神或能數<lb/>
數畫字黄州郭氏神最異予去歲作何氏録以記之今<lb/>
年黄人汪若谷家神尤奇以箸為口置筆口中與人問<lb/>
答如響曰吾天人也名全字德通姓李氏以若谷再世<lb/>
<pb n="KR3h0061_WYG_002-62a"/>
為人吾是以降焉著篆字筆勢奇妙而字不可識曰此<lb/>
天篆也與予篆三十字云是天蓬呪使以隸字釋之不<lb/>
可<hi>東坡續集</hi>
　　　宋張栻論南海諸番書<lb/>
南海諸番書煞有好者字畫遒勁如古鍾鼎款識諸國<lb/>
各不同風氣初開時此等事到處皆有開其先者不獨<lb/>
中國也<hi>南軒文集</hi>
　　　宋鄭樵論華梵書<lb/>
<pb n="KR3h0061_WYG_002-62b"/>
諸番文字不同而多本於梵書流入中國代有大鴻臚<lb/>
之職譯經潤文之官恐不能盡通其㫖不可不論也梵<lb/>
書左旋其勢向右華書右旋其勢向左華以正錯成文<lb/>
梵以編纒成體華則一音該一事梵則一字或貫數音<lb/>
華以直相隨梵以横相綴華書以目傳故必詳於書梵<lb/>
以口傳如曲譜然書但識其大略華之讀别聲故就聲<lb/>
而借梵之讀别音故即音而借梵人别音在音不在字<lb/>
華人别字在字不在音故梵書甚簡不過數箇屈曲耳<lb/>
<pb n="KR3h0061_WYG_002-63a"/>
差别不多亦不成文理而有無字之音焉華人苦不别<lb/>
音如切韻之學自漢以前人皆不識實自西域流入中<lb/>
土所以韻圖之類釋子多能言之而儒者皆不識起例<lb/>
以其源流出於彼耳華書制字極宻㸃畫極多梵書比<lb/>
之實相遼邈故梵有無窮之音而華有無窮之字梵則<lb/>
音有妙義而字無文采華則字有變通而音無錙銖梵<lb/>
人長於音所得從聞入故曰此方真敎體清浄在音聞<lb/>
我昔三摩提盡從聞中入有目根功徳少耳根功徳多<lb/>
<pb n="KR3h0061_WYG_002-63b"/>
之說華人長於文所得從見入故天下以識字人為賢<lb/>
智不識字人為愚庸<hi>通志</hi>
　　　宋王得臣記雷書<lb/>
治平中予令岳州巴陵州有岳陽樓樓上有石刻倒謝<lb/>
仙火三字其序述慶歴中華容縣一日晦冥震雷已而<lb/>
殿柱有此太守滕公宗諒子京問永州何仙姑答以雷<lb/>
部中神昆弟二人並長三尺鐵筆書之<hi>麈史</hi>
　　　遼西夏番書<lb/>
<pb n="KR3h0061_WYG_002-64a"/>
西夏李繼遷子徳明嘗觀太一金鑑訣野戰歌製番書<lb/>
十二卷又製字若符篆<hi>遼史</hi>
　　　元盛熙明論天竺書<lb/>
西域有五天竺文字稍異獨以中天竺為正削竹為筆<lb/>
以貝多樹葉為紙其書廣有六十四種名載釋書諸番<lb/>
文字雖變遷各殊然其音韻莫不祖述梵音故今曰梵<lb/>
音而不曰梵書者以其音律交合而成字載音以導意<lb/>
非若華文有六義也竊謂字母者猶倉頡之古文也其<lb/>
<pb n="KR3h0061_WYG_002-64b"/>
音韻會合而成字猶古文孳孕而成篆也其轉變而為<lb/>
諸番之書者亦猶分隸行草之變也<hi>法書攷</hi>
　　　元郭晦記鬼書<lb/>
鬼書在聖果寺昔嘗顯於寺僧自稱東漢烈士沈光有<lb/>
書石刻<hi>至元嘉禾志</hi>
　　　明陶宗儀記神書<lb/>
晉太元中豫章有女巫神降之能空中與人言多驗其<lb/>
書類飛白而不真筆勢遒勁莫能傳學或云仙人吳猛<lb/>
<pb n="KR3h0061_WYG_002-65a"/>
非也<hi>書史㑹要</hi>
　　　明陶宗儀記外域書<lb/>
回回字横行而寫自前抵後復歸於前<lb/>
日本國於宋景徳三年嘗有僧入貢不通華言善筆札<lb/>
命以牘對名<graphic n="KR1254" url="https://raw.githubusercontent.com/kanripo/KR-Gaiji/master/images/KR1254.png" mimeType="image/png"/>照號圓通大師國中多習王右軍書照<lb/>
頗得筆法後南海商人船自其國還得國王弟與照書<lb/>
稱野人若愚又左大臣滕原道長書又治部卿源從英<lb/>
書凡三書皆二王之迹而若愚章草特妙中土能書者<lb/>
<pb n="KR3h0061_WYG_002-65b"/>
亦鮮能及紙墨光精左大臣乃國之上相治部九卿之<lb/>
列也曩余與其國僧曰克全字大用者偶解后於海陬<lb/>
一禪刹中頗習華言云彼中自有國字字母僅四十有<lb/>
七能通識之便可解其音義因索寫一過就叩其理其<lb/>
聯輳成字處髣髴蒙古字法也全又以彼中字體寫中<lb/>
國詩文雖不可讀而筆埶從横龍蛇飛動儼有顛素之<lb/>
遺<lb/>
西洋馬八兒等國人以長細銛刀右手執用託以左母<lb/>
<pb n="KR3h0061_WYG_002-66a"/>
指横刻貝葉為字或暮夜交睫書之迅速精利皆不失<lb/>
行理即古刀書之流也<lb/>
流求國職貢中華所上表用木為簡髙八寸許厚三分<lb/>
闊五分飾以髹釦以錫貫以革而横行刻字於其上其<lb/>
字體科斗書<lb/>
真臘國或稱占臘其國自稱曰甘孛智元朝按西番經<lb/>
名其國曰澉浦只蓋亦甘孛智之近音也尋常文字及<lb/>
官府文書皆以麂鹿皮以物染黒隨其大小闊狹以意<lb/>
<pb n="KR3h0061_WYG_002-66b"/>
裁之用一等粉如中國白善粉之類搓為小條子其名<lb/>
為梭拈於手中就皮畫以成字永不脫落用畢則插於<lb/>
耳之上字迹亦可辨認為何人書寫須以濕物揩拭方<lb/>
去大率字様正如回鶻字凡文書皆自後向前却不自<lb/>
上書下也或云其字母音聲正與蒙古音聲相類但所<lb/>
不同者三兩字耳<lb/>
康國文字似胡書<lb/>
雲南大理國僰人蒙氏保和年間遣張志成學書於唐<lb/>
<pb n="KR3h0061_WYG_002-67a"/>
有晉人筆意故今重王羲之書<hi>書史會要</hi>
　　　明楊慎論梵篆<lb/>
唐詩服玩僧收為轉經今人謂寫字為轉經非也西方<lb/>
之俗凡薦亡以木規圓為二輪象一用梵篆牝書一用<lb/>
梵篆牡書牝書自内而外牡書自外而内牝輪在下牡<lb/>
輪在上以機而圓轉之所謂三藐母䭾也予過雅州見<lb/>
西僧說如此其文亦有與中國同者如國字从口从犬<lb/>
作□者牡文也作□者牝文也<hi>丹鉛録</hi>
<pb n="KR3h0061_WYG_002-67b"/>
　　　明楊慎記鈿金書<lb/>
張懐瓘書録云往翰林見古鍾二枚髙一尺許有古之<lb/>
三百餘字記夏禹功績皆紫金鈿似大篆神彩驚人蓋<lb/>
三代鈿金為篆其精類如此又李伯時得彫戈蟲鳥書<lb/>
黄金文銘六字曰主用父作彫戈鈿金法今亦不傳唐<lb/>
六典有十四種金曰銷金曰拍金曰鍍金曰織金曰砑<lb/>
金曰披金曰泥金曰縷金曰撚金曰戧金曰圈金曰貼<lb/>
金曰嵌金曰裹金而鈿金不在其中今并其名亦不知<lb/>
<pb n="KR3h0061_WYG_002-68a"/>
　矣<hi>丹鉛録</hi>
　　　　明虞淳熙記三十二體金剛經<lb/>
　僧窅三十二體金剛經芒書七十二種華書七十一種<lb/>
　貝書十一種節取三十二配三十二分<hi>徳園集</hi>
　　　　明陳繼儒記道家書<lb/>
　道家字學詳見於三洞經敎部曰本文曰雲篆曰八體<lb/>
　六書文曰符字曰八顯曰玉字訣曰皇文帝書曰天書<lb/>
　曰龍章曰鳯文曰玉牒金書曰石字曰題素曰玉字曰<lb/>
<pb n="KR3h0061_WYG_002-68b"/>
　玉籙曰玉篇曰文生柬曰玉札曰丹書曰玉策曰福運<lb/>
　之書曰琅虬璚文曰白銀之編曰赤書曰火鍊真文曰<lb/>
　金壺墨汁字曰瓊札曰紫字曰自然之字曰四會成字<lb/>
　曰琅簡蕊書曰石碽<hi>祕笈</hi>
　<lb/>
　<lb/>
　<lb/>
御定佩文齋書畫譜卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_021-1a"/>
　欽定四庫全書<lb/>
御定佩文齋書畫譜目録<lb/>
　　第二十一卷<lb/>
　　　歴代帝王畫<hi>后妃諸王附</hi>
　　　　黄帝<lb/>
　　　　　虞<lb/>
　　　　畫嫘<lb/>
　　　　　後漢<lb/>
<pb n="KR3h0061_WYG_021-1b"/>
　　　　明帝<lb/>
　　　　　魏<lb/>
　　　　髙貴鄉公<lb/>
　　　　　呉<lb/>
　　　　吳王趙夫人<lb/>
　　　　　晉<lb/>
　　　　明帝<lb/>
　　　　　梁<lb/>
<pb n="KR3h0061_WYG_021-2a"/>
　　　元帝　　　　　　豫章王綜<lb/>
　　　南郡王大連　　　武烈世子方等<lb/>
　　　　北齊<lb/>
　　　廣寧王孝珩<lb/>
　　　　隋<lb/>
　　　煬帝<lb/>
　　　　唐<lb/>
　　　髙祖　　　　　　太宗<lb/>
<pb n="KR3h0061_WYG_021-2b"/>
　　　中宗　　　　　　𤣥宗<lb/>
　　　昭宗　　　　　　漢王元昌<lb/>
　　　韓王元嘉　　　　滕王元嬰<lb/>
　　　江都王緒　　　　嗣滕王湛然<lb/>
　　　寧王憲<lb/>
　　　　五代<lb/>
　　　南唐後主李煜　　蜀後主后金氏<lb/>
　　　吳越王錢鏐<lb/>
<pb n="KR3h0061_WYG_021-3a"/>
　　　　宋<lb/>
　　　仁宗　　　　　　徽宗<lb/>
　　　髙宗　　　　　　劉貴妃<lb/>
　　　劉婉儀　　　　　周王元儼<lb/>
　　　景王宗漢　　　　益王頵<lb/>
　　　鄆王楷　　　　　漢王士遵<lb/>
　　　景獻太子詢　　　臨川郡王廼裕<lb/>
　　　越國夫人王氏<lb/>
<pb n="KR3h0061_WYG_021-3b"/>
　　　　遼<lb/>
　　　聖宗　　　　　　興宗<lb/>
　　　　金<lb/>
　　　海陵王　　　　　顯宗<lb/>
　　　　元<lb/>
　　　文宗　　　　　　小薛太子<lb/>
　　　　明<lb/>
　　　太祖　　　　　　宣宗<lb/>
<pb n="KR3h0061_WYG_021-4a"/>
　　　憲宗　　　　　　孝宗<lb/>
　　　周定王橚　　　　周憲王有燉<lb/>
　　　鎮平王有爌　　　寧靖王奠培<lb/>
　　　唐成王彌鍗　　　岷靖王彦汰<lb/>
　　　三城王芝垝　　　富順王厚焜<lb/>
　　　樂安端簡王拱攞　枝江王致樨<lb/>
　　　浦陽王　　　　　湘王<lb/>
　　　遼王　　　　　　衡陽王<lb/>
<pb n="KR3h0061_WYG_021-4b"/>
　　　永寧王　　　　　建安王<lb/>
　　　鍾陵王　　　　　潞王<lb/>
　　　魯王　　　　　　肅王<lb/>
<pb n="KR3h0061_WYG_021-5a"/>
　欽定四庫全書<lb/>
御定佩文齋書畫譜卷二十一<lb/>
　　　歴代帝王畫<hi>后妃諸王附</hi>
　　　　黄帝<lb/>
　黄帝者少典之子姓公孫氏名曰軒轅<hi>史記五帝本紀</hi>
　黄帝以四嶽皆有佐命之山乃命潛山為衡嶽之副帝<lb/>
　乃造山躬冩形象以為五嶽真形之圖<hi>張君房雲笈七籖</hi>
　　　虞<lb/>
<pb n="KR3h0061_WYG_021-5b"/>
　　　　畫嫘<lb/>
　畫嫘説文云舜妹也畫始扵嫘故曰畫嫘<hi>金賚畫史㑹要</hi>
　世但知封膜作畫不知自舜妹始客曰惜此神技創於<lb/>
　婦人余曰嫘嘗脱舜於瞍象之害則造化在手堪作畫<lb/>
　祖<hi>沈顥畫麈</hi>
　　　後漢<lb/>
　　　　明帝<lb/>
　明帝諱莊光武第四子也廟曰世祖<hi>後漢書本紀</hi>
<pb n="KR3h0061_WYG_021-6a"/>
帝雅好圖畫别立畫室又創立鴻都學以積竒藝詔博<lb/>
洽之士班固賈逵取諸經史事命上方畫工圖畫謂之<lb/>
畫賛<hi>畫史㑹要</hi>
　　魏<lb/>
　　　髙貴鄉公<lb/>
髙貴鄉公諱髦字彦士文帝孫東海定王霖子也<hi>張彦遠云</hi>
<hi>善書畫</hi>　<hi>魏志本紀</hi>
曹髦之蹟獨髙魏代有祖二疏圖盜跖圖黄河流勢新<lb/>
<pb n="KR3h0061_WYG_021-6b"/>
豐放雞犬圖傳於代又有於陵子黔婁夫妻圗<hi>張彦逺</hi>
<hi>歴代名畫記</hi>
　　吳<lb/>
　　　吳王趙夫人<lb/>
吳王趙夫人丞相趙達妹<hi>見書家傳</hi>善書畫巧妙無雙權思<lb/>
得善畫者圖山川地形夫人乃進所寫江湖九州山岳<lb/>
之勢<hi>王子年拾遺記</hi>
　　晉<lb/>
<pb n="KR3h0061_WYG_021-7a"/>
　　　明帝<lb/>
明帝諱紹字道畿元皇帝長子也幼而聰哲為元帝所<lb/>
寵異雅好文辭又習武藝<hi>張彦遠云善書畫最善畫佛像</hi>廟號肅祖<hi>晋</hi>
<hi>書本紀</hi>
彭城王紘上言樂賢堂有先帝手畫佛像經<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>寇難而<lb/>
此堂猶存宜勅作頌<hi>晉書蔡謨傳</hi>
明帝有豳詩七月圖毛詩圖二列女二史記列女圖二<lb/>
雜鳥獸五游清池圖息徒蘭浦圖雜畏鳥圖洛神賦圖<lb/>
<pb n="KR3h0061_WYG_021-7b"/>
游獵圖雜禽獸圖東王公西王母圖洛中貴戚圖穆王<lb/>
宴瑤池圖漢武回中圖瀛洲神圖人物風土圖傳於代<lb/>
又畫列女禹㑹塗山殷湯伐桀圖<hi>厯代名畫記</hi>
晉明帝師於王廙<hi>同上</hi>
明帝畫本師王廙而沉著過之<hi>張丑清河書畫舫</hi>
　　梁<lb/>
　　　元帝<lb/>
元帝諱繹字世誠小字七符武帝第七子也始封湘東<lb/>
<pb n="KR3h0061_WYG_021-8a"/>
王帝工書善畫自圖宣尼像為之賛而書之時人謂之<lb/>
三絶<hi>南史梁本紀</hi>
梁元帝畫職貢圖外國酋渠諸蕃土俗本末仍各圖其<lb/>
來貢者之状<hi>金樓子</hi>
帝任荆州刺史日畫蕃客入朝圖<hi>李廌畫品云所畫粉本魯國而上三十五</hi>
<hi>國皆冩其使者欲見天下一家要荒種落共來王之職其状貌各不同</hi>武帝極稱善又有<lb/>
遊春苑白麻紙圖鹿圖師利圖鶼鶴陂澤圖芙蓉醮鼎<lb/>
圖並有題印傳扵後<hi>厯代名畫記</hi>
<pb n="KR3h0061_WYG_021-8b"/>
梁元帝撰山水松石格<hi>王氏畫苑</hi>
梁元帝嘗畫聖僧武帝親為賛之<hi>畫史㑹要</hi>
　　　豫章王綜<lb/>
豫章王綜字世謙武帝第三子也尚書僕射徐勉出鎮<lb/>
襄陽王餉以白團扇圖伐檀之詩<hi>南史梁武帝諸子傳</hi>
　　　南郡王大連<lb/>
南郡王大連字仁静簡文第五子也少俊爽能屬文舉<lb/>
止風流雅有巧思妙達音樂善丹青大清元年為東揚<lb/>
<pb n="KR3h0061_WYG_021-9a"/>
州刺史大寶元年封南郡王<hi>南史梁簡文諸子傳</hi>
　　　武烈世子方等<lb/>
武烈世子方等字寔相元帝長子也少聰敏有俊才善<lb/>
騎射尤長巧思拜都督贈侍中中軍將軍揚州刺史先<lb/>
諡忠壮元帝即位改諡武烈<hi>梁書本傳</hi>
方等尤能冩真坐上賔客隨意㸃染即成數人問童兒<lb/>
皆識之有龍馬出渥洼圖<hi>厯代名畫記</hi>
　　北齊<lb/>
<pb n="KR3h0061_WYG_021-9b"/>
　　　廣寧王孝珩<lb/>
廣寧王孝珩文襄第二子也位至大司馬好綴文有技<lb/>
藝嘗扵聽事壁自畫一蒼鷹見者皆以為真又作朝士<lb/>
圖亦當時之妙絶<hi>北史齊文襄諸子傳</hi>
　　隋<lb/>
　　　煬帝<lb/>
煬帝姓楊氏諱廣一名英小字阿𡡉髙帝第二子<hi>隋書本紀</hi>
煬帝撰古今藝術圖五十卷既畫其形又説其事<hi>厯代</hi>
<pb n="KR3h0061_WYG_021-10a"/>
<hi>名畫記</hi>
隋帝扵東京觀文殿後起二臺東曰妙楷臺藏自古法<lb/>
書西曰寶蹟臺收自古名畫<hi>同上</hi>
　　唐<lb/>
　　　髙祖<lb/>
髙祖諱淵字叔德姓李氏隴西成紀人<hi>唐書本紀</hi>
　　　太宗<lb/>
太宗諱世民髙祖次子也<hi>唐書本紀</hi>
<pb n="KR3h0061_WYG_021-10b"/>
　　　中宗<lb/>
中宗諱顯髙宗第七子也<hi>唐書本紀</hi>
　　　𤣥宗<lb/>
𤣥宗諱隆基睿宗第三子也<hi>唐書本紀</hi>
張彦遠云唐髙祖神堯皇帝太宗皇帝中宗皇帝𤣥宗<lb/>
皇帝並神武聖哲藝亡不周書畫備能<hi>厯代名畫記</hi>
墨竹肇自明皇<hi>張退公墨竹記</hi>
　　　昭宗<lb/>
<pb n="KR3h0061_WYG_021-11a"/>
昭宗諱曄懿宗第七子也<hi>唐書本紀</hi>
光化元年昭宗還長安自為韓建畫像<hi>五代史韓建傳</hi>
　　　漢王元昌<lb/>
漢王元昌髙祖第七子太宗之弟少博學能書畫武德<lb/>
十年封漢王<hi>厯代名畫記</hi>
漢王元昌畫漢賢王圖<hi>唐書藝文志</hi>
漢王天人之姿博綜伎藝頗得風韻自然超舉碣館深<lb/>
崇遺迹罕見在上品二閻之上<hi>李嗣真畫後品</hi>
<pb n="KR3h0061_WYG_021-11b"/>
漢王元昌善畫馬筆蹟妙絶後無人見畫鷹鶻雉兎見<lb/>
在人間佳手降歎矣<hi>朱景𤣥唐朝名畫録</hi>
　　　韓王元嘉<lb/>
韓王元嘉髙祖第十三子貞觀十年封韓王<hi>舊唐書本傳</hi>
韓王善畫龍馬虎豹<hi>厯代名畫記</hi>
　　　滕王元嬰<lb/>
滕王元嬰髙祖第二十二子貞觀十三年受封終隆州<lb/>
刺史贈司徒<hi>舊唐書本傳</hi>
<pb n="KR3h0061_WYG_021-12a"/>
滕王元嬰亦善畫<hi>厯代名畫記</hi>
宋歐陽修云王建宮詞多言唐宮禁中事如内中數日<lb/>
無呼喚傳得滕王蛺蝶圖滕王元嬰新舊唐書皆不著<lb/>
其所能惟名畫録略言其善畫亦不云其工蛺蝶也又<lb/>
畫斷云工扵蛺蝶及見扵建詩爾或聞今人家亦有得<lb/>
其圖者<hi>歐陽修六一詩話</hi>
滕王元嬰善丹青喜作蜂蝶朱景𤣥嘗見其粉本謂能<lb/>
巧之外曲盡精理不敢第其品格<hi>宣和畫譜</hi>
<pb n="KR3h0061_WYG_021-12b"/>
　　　江都王緒<lb/>
江都王緒霍王元軌之子太宗猶子也多才藝善書畫<lb/>
鞍馬擅名垂拱中官至金州刺史<hi>厯代名畫記</hi>
江都王善畫雀蟬驢子應制明皇潞府十九瑞應圖實<lb/>
造神極妙<hi>唐朝名畫錄</hi>
杜甫觀曹将軍畫馬圖詩云國初已來畫鞍馬神妙獨<lb/>
數江都王<hi>杜工部集</hi>
　　　嗣滕王湛然<lb/>
<pb n="KR3h0061_WYG_021-13a"/>
嗣滕王湛然茂宗子天寶十一載封滕王十五載從幸<lb/>
蜀除左金吾將軍<hi>舊唐書本傳</hi>
湛然善花鳥蜂蝶貞元四年任殿中監曽以畫進<hi>董逌</hi>
<hi>廣川畫跋</hi>
嗣滕王善畫蜂蟬燕雀驢子水牛曽見一本能巧之外<lb/>
曲盡情理<hi>唐朝名畫録</hi>
　　　寧王憲<lb/>
寧王憲本名成器睿宗長子也拜左衛大將軍睿宗將<lb/>
<pb n="KR3h0061_WYG_021-13b"/>
建儲貳以成器嫡長而𤣥宗有討平韋氏之功意久未<lb/>
定成器涕泣固讓言甚切至乃許之開元四年避昭成<lb/>
皇后尊號改名憲封為寧王<hi>舊唐書本傳</hi>
寧王善畫馬開元興慶池南華蕚樓下壁上有六馬衮<lb/>
塵圖内明皇最眷愛玉面花驄謂無纖悉不備風鬃霧<lb/>
鬛信偉如也後壁唯有五馬其一者失去信知神妙将<lb/>
變化俱也<hi>柳宗元龍城錄</hi>
　　五代<lb/>
<pb n="KR3h0061_WYG_021-14a"/>
　　　南唐後主李煜<lb/>
南唐後主李煜字重光初名從嘉景第六子嗣立<hi>五代</hi>
<hi>史南唐世家</hi>
後主善屬文工書畫<hi>馬令南唐書</hi>
後主才識清贍書畫兼精嘗觀所畫林木飛鳥遠過常<lb/>
流髙出意外金陵王相家有雜禽花木李忠武家有竹<lb/>
枝圖皆稀世之玩<hi>郭若虚圖畫見聞志</hi>
李煜政事之暇寓意丹青頗到妙處自稱鍾峰𨼆居又<lb/>
<pb n="KR3h0061_WYG_021-14b"/>
曰鍾隠後主畫清爽不凡别為一格又能為墨竹畫風<lb/>
虎雲龍圗有霸者之略<hi>宣和畫譜</hi>
　　　蜀後主后金氏<lb/>
後主后金氏名飛山成都人也年十六姿容絶世兼擅<lb/>
繪事乾德初選入掖庭後冊立為皇后<hi>十國春秋</hi>
　　　吳越王錢鏐<lb/>
吳越王錢鏐字具美杭州臨安人梁太祖即位封鏐吳<lb/>
越王<hi>五代史吳越世家</hi>
<pb n="KR3h0061_WYG_021-15a"/>
吳越王錢鏐畫墨竹<hi>圖繪寶鑑</hi>
　　宋<lb/>
　　　仁宗<lb/>
仁宗諱禎初名受益英宗第六子<hi>宋史本紀</hi>
仁宗皇帝天資穎悟聖藝神竒遇興援豪超逾庶品伏<lb/>
聞齊國獻穆大長公主喪明之始親畫龍樹菩薩命待<lb/>
詔鏤板印施舊有家藏御畫御馬一匹其毛赭白玉銜<lb/>
勒上有宸翰題云慶歴四年七月十四日御畫兼有押<lb/>
<pb n="KR3h0061_WYG_021-15b"/>
字印寶兼曽見張文懿家有小猿一軸仍聞禁中有天<lb/>
王菩薩像<hi>圖畫見聞志</hi>
張丞相孫德淑収仁宗畫黑猿上有小御寶畫竒甚<hi>米</hi>
<hi>芾畫史</hi>
　　　徽宗<lb/>
徽宗諱佶神宗第十一子<hi>宋史本紀</hi>
國朝諸王弟多嗜富貴獨祐陵在藩時嗜玩早不凡所<lb/>
事者獨筆研丹青圖史射御而已當紹聖元符間年始<lb/>
<pb n="KR3h0061_WYG_021-16a"/>
十六七扵是盛名聖譽布在人間識者已疑其當璧矣<lb/>
初與王晉卿詵宗室大年令穰往來二人者皆喜作文<lb/>
辭妙圖畫而大年又善黄庭堅故祐陵作庭堅書體後<lb/>
自成一法也時亦就端邸内知客吳元瑜弄丹青元瑜<lb/>
者畫學崔白書學薛稷而青出於藍者也後人不知往<lb/>
往謂祐陵畫本崔白書學薛稷凡斯失其源派矣<hi>蔡絛</hi>
<hi>鐵圍山叢譚</hi>
徽宗皇帝天縱将聖藝極扵神即位未幾因公宰奉清<lb/>
<pb n="KR3h0061_WYG_021-16b"/>
閒之宴顧謂之曰朕萬幾餘暇别無他好惟好畫耳故<lb/>
祕府之藏充牣填溢百倍先朝又取古今名人所畫上<lb/>
自曹不興下至黄居宷集為一百帙列十四門總一千<lb/>
五百件名之曰宣和睿覽集盖前世圖籍未有如是之<lb/>
盛者也於是聖鑒周悉筆墨天成妙體衆形兼備六法<lb/>
獨扵翎毛尤為注意多以生漆㸃睛隠然豆許髙出紙<lb/>
素㡬欲活動衆史莫能也政和初嘗冩仙禽之形凡二<lb/>
十題曰筠莊縱鶴圖或戲上林或飲太液翔鳯躍龍之<lb/>
<pb n="KR3h0061_WYG_021-17a"/>
形警露舞風之態引吭唳天以極其思刷羽清泉以致<lb/>
其潔並立而不争獨行而不倚閑暇之格清迥之姿寓<lb/>
扵縑素之上各極其妙而莫有同者焉已而又製竒峰<lb/>
散綺圖意匠天成工奪造化妙外之趣咫尺千里其晴<lb/>
巒疊秀則閬風羣玉也明霞紓綵則天漢銀潢也飛觀<lb/>
倚空則仙人樓居也至扵祥光瑞氣浮動扵縹緲空明<lb/>
之間使覽之者欲跨汗漫登蓬瀛飄飄焉嶢嶢焉若投<lb/>
六合而隘九州也五年三月上已賜宰臣以下燕扵瓊<lb/>
<pb n="KR3h0061_WYG_021-17b"/>
林侍從皆預酒半上遣中使持大盃勸飲且以龍翔池<lb/>
鸂鶒圖并題序宣示羣臣凡預燕者皆起立環觀無不<lb/>
仰聖文覩奎畫賛歎乎天下之至神至精也其後以太<lb/>
平日久諸福之物可致之祥湊無虚日史不絶書動物<lb/>
則赤烏白鵲天鹿文禽之屬擾扵禁籞植物則檜芝珠<lb/>
蓮金柑駢竹𤓰花來禽之類連理並蔕不可勝紀乃取<lb/>
其尤異者凡十五種寫之丹青亦目曰宣和睿覽冊復<lb/>
有素馨末利天竺婆羅種種異産䆒其方域窮其性類<lb/>
<pb n="KR3h0061_WYG_021-18a"/>
賦之扵詠歌載之扵圖繪續為第二冊已而玉芝競秀<lb/>
扵宮闥甘露宵零扵紫篁陽烏丹兎鸚鵡雪鷹越裳之<lb/>
雉玉質皎潔鸑鷟之雛金色煥爛六目七星巢蓮之龜<lb/>
盤螭翥鳯萬嵗之石並幹䨇葉連理之蕉亦十五物作<lb/>
冊第三又凡所得純白禽獸一一寫形作冊第四増加<lb/>
不已至累千冊各命輔臣題跋其後實亦冠絶古今之<lb/>
美也<hi>鄧椿畫繼</hi>
徽宗尤善墨花石作墨竹𦂳細不分濃淡一色焦墨叢<lb/>
<pb n="KR3h0061_WYG_021-18b"/>
密處微露白道自成一家畫後押字用天水及宣和政<lb/>
和小璽或用瓢印蟲魚篆文<hi>畫史㑹要</hi>
　　　髙宗<lb/>
髙宗諱構字德基徽宗第九子<hi>宋史本紀</hi>
髙宗書畫皆妙作人物山水竹石自有天成之趣上用<lb/>
乾封印晚居北内多用太上皇帝之寶德夀殿寶御府<lb/>
圖書<hi>圖繪寶鑑</hi>
　　　劉貴妃<lb/>
<pb n="KR3h0061_WYG_021-19a"/>
劉貴妃臨安人紹興十八年入宮專掌御前文字工書<lb/>
畫畫上用奉華堂印<hi>陳善杭州志</hi>
　　　劉婉儀<lb/>
劉婉儀初入宮封宜春郡夫人尋進才人<hi>宋史本傳</hi>
劉夫人善冩人物得古人筆法髙宗甚愛之<hi>畫史㑹要</hi>
　　　周王元儼<lb/>
周王元儼太宗子諡恭肅<hi>宋史本傳</hi>
恭肅王名重戚藩精扵像物嘗觀所畫鶴竹雪毛丹頂<lb/>
<pb n="KR3h0061_WYG_021-19b"/>
傳警露之姿翠葉霜筠盡含煙之態亦嘗自朽十六羅<lb/>
漢令蜀人尹質描染稜稜風骨非常格所能及<hi>圖畫見</hi>
<hi>聞志</hi>
　　　景王宗漢<lb/>
景王宗漢<hi>畫繼云字獻甫</hi>英宗幼弟累拜保寧軍留後鄴國公<lb/>
東陽安康郡王元符初以彰德軍節度使檢校司空嗣<lb/>
濮王大觀三年贈太師追封景王諡孝簡善畫嘗作八<lb/>
鳫圗人稱其工<hi>宋史本傳</hi>
<pb n="KR3h0061_WYG_021-20a"/>
嗣濮王宗漢作蘆鳫有佳思米元章題詩曰偃蹇汀眠<lb/>
鳫蕭梢風觸蘆京塵方滿眼速為喚花奴又曰野趣分<lb/>
弱水風花剪鑑湖塵中不作惡為有鄴公圖元章許予<lb/>
甚嚴詩意如此則可知其含豪運思矣<hi>畫繼</hi>
景王宗漢無聲色之好惟以丹青自娛氣韻瀟灑<hi>畫史</hi>
<hi>㑹要</hi>
　　　益王頵<lb/>
益王頵初名仲格英宗第四子諡端獻<hi>宋史本傳</hi>
<pb n="KR3h0061_WYG_021-20b"/>
端獻王頵戲作小筆花竹蔬果與夫難状之景粲然目<lb/>
前以寫墨竹其茂梢勁節吟風㵼露拂雲篩月之態無<lb/>
不曲盡其妙復善蝦魚蒲藻古木江蘆有滄洲水雲之<lb/>
趣非畫工所得以窺其藩籬也<hi>宣和畫譜</hi>
　　　鄆王楷<lb/>
鄆王楷徽宗第三子初名煥始封魏國公進髙密郡王<lb/>
厯十一節度使政和八年廷䇿進士唱名第一超拜太<lb/>
傅改王鄆<hi>宋史本傳</hi>
<pb n="KR3h0061_WYG_021-21a"/>
鄆王禀資秀拔為學精到性極嗜畫頗多儲積凡得珍<lb/>
圖即日上進而御府所賜亦不為少復皆絶品故王府<lb/>
畫目至數千計又復時作小筆花鳥便面克肖聖藝今<lb/>
秘閣畫目有水墨筍竹及墨竹蒲竹等圖<hi>畫繼</hi>
鄆王善畫花鳥極為精到尤善墨花但用墨麤欠生動<lb/>
耳<hi>圖繪寳鑑</hi>
　　　漢王士遵<lb/>
漢王士遵髙宗之叔善人物山水著色景頗似李昭道<lb/>
<pb n="KR3h0061_WYG_021-21b"/>
紹興間一時婦女服飾及琵琶院面所作多以小景山<lb/>
水寔始扵士遵其筆超俗<hi>圖繪寶鑑</hi>
　　　景獻太子詢<lb/>
景獻太子詢燕王後藝祖十一世孫初名與愿開禧元<lb/>
年立為皇太子<hi>宋史本傳</hi>
景獻太子善畫竹石<hi>圖繪寳鑑</hi>
　　　臨川郡王廼裕<lb/>
臨川郡王廼裕景獻太子子尤工墨竹喜作挂屛長竿<lb/>
<pb n="KR3h0061_WYG_021-22a"/>
枝梢旁出如簷底乍見濃墨獵獵頗具掀舞之態題詩<lb/>
其上用善雅堂印<hi>圖繪寶鑑</hi>
　　　越國夫人王氏<lb/>
越國夫人王氏端獻王婦王審琦後以淡墨冩竹整整<lb/>
斜斜曲盡其態見者疑其影落縑素<hi>圖繪寳鑑</hi>
　　遼<lb/>
　　　聖宗<lb/>
聖宗諱隆緒小字文殊努十嵗能詩既長精射法曉音<lb/>
<pb n="KR3h0061_WYG_021-22b"/>
律好繪畫<hi>遼史本紀</hi>
　　　興宗<lb/>
興宗諱宗真字雅布濟小字濟古爾聖宗長子<hi>遼史本紀</hi>
郭若虚曰皇朝與大遼馳禮繼好息民曠古未有慶歴<lb/>
中其主<hi>號興宗</hi>以五幅縑畫千角鹿圖為獻旁題年月日<lb/>
御畫上命張圖扵太清樓下召近臣縱觀次日又勅中<lb/>
闈宣命婦觀之畢藏扵天章閣<hi>圖畫見聞志</hi>
　　金<lb/>
<pb n="KR3h0061_WYG_021-23a"/>
　　　海陵王<lb/>
海陵王亮字元功本諱廸古遼王宗幹第二子在位十<lb/>
二年大定初降封為海陵郡王謚曰煬<hi>金史本紀</hi>
海陵煬王以才藝自矜好冩方竹亦有竒致嘗遣使入<lb/>
宋藏畫工扵衆中潛冩西湖圖歸國而繪已象扵吳山<lb/>
最髙處因有立馬吳山第一峰之句<hi>繪事備考</hi>
　　　顯宗<lb/>
顯宗諱允恭本諱呼塔噶世宗第二子章宗父世宗即<lb/>
<pb n="KR3h0061_WYG_021-23b"/>
位封楚王置官屬賜名允廸專心學問與諸儒臣講議<lb/>
扵承華殿燕閑觀書乙夜忘倦<hi>金史世紀補</hi>
顯宗畫獐鹿人馬學李伯時墨竹自成一家雖未臻神<lb/>
妙亦不涉流俗章宗每題其籖<hi>圖繪寳鑑</hi>
　　元<lb/>
　　　文宗<lb/>
文宗諱圖卜特穆爾武宗次子明宗弟也<hi>元史本紀</hi>
文宗居金陵時命房大年畫京都萬嵗山大年辭以未<lb/>
<pb n="KR3h0061_WYG_021-24a"/>
嘗至其地上索紙為布畫位置令按藁圖上格法遒整<lb/>
雖專工所莫及<hi>陶宗儀輟耕録</hi>
　　　小薛太子<lb/>
小薛太子泰定皇帝次三子<hi>元史諸王表</hi>
鄧文原題小薛王畫鹿云禮樂河間雅好儒曽陪校獵<lb/>
奉金輿晝長靈囿觀遊後政暇嘉賔燕集餘蛺蝶圖工<lb/>
人去久騶虞詩好化行初宗藩翰墨留珍賞憑仗相如<lb/>
賦子虚<hi>鄧文原巴西集</hi>
<pb n="KR3h0061_WYG_021-24b"/>
　　明<lb/>
　　　太祖<lb/>
太祖諱元璋字國瑞濠州人也姓朱廟號太祖<hi>圖繪寳</hi>
<hi>鑑續纂</hi>
太祖嘗命畫史周𤣥素繪天下江山扵殿壁𤣥素對曰<lb/>
臣未嘗徧厯九州惟陛下賜草規模臣謹依潤之上即<lb/>
操筆倐成大勢𤣥素對曰陛下山河已定安敢復動上<lb/>
恱<hi>畫史㑹要</hi>
<pb n="KR3h0061_WYG_021-25a"/>
　　　宣宗<lb/>
宣宗諱瞻㙋仁宗嫡長子也翰墨圖畫隨意所在盡極<lb/>
精妙<hi>畫史㑹要</hi>
宣宗御製山水圖歌序曰長春真人劉淵然志存閒佚<lb/>
辭歸南京朕重其去也因取孔子仁智夀樂之㫖援筆<lb/>
作山水圖賜之<hi>畫史㑹要</hi>
貝泰為祭酒宣廟召見便殿賜御製招隠歌及翎毛二<lb/>
十四幅<hi>列卿紀</hi>
<pb n="KR3h0061_WYG_021-25b"/>
夏原吉誕辰上親繪夀星圖又親繪秋香梅竹二圗文<lb/>
禽非熊春霽魚㳺春水圖賜焉<hi>王鏊震澤集</hi>
宣廟御筆有山水有人物有花果翎毛有草蟲上有年<lb/>
月及賜臣名寳用不一有廣運之寳武英殿寳雍熙世<lb/>
人等圖書<hi>圖繪寳鑑續纂</hi>
宣廟畫蟾吸樹上蟬御書賜楊溥<hi>袁中道㳺居錄</hi>
宣宗萬幾之暇㳺戲翰墨點染冩生遂與宣和争勝<hi>列</hi>
<hi>朝詩集</hi>
<pb n="KR3h0061_WYG_021-26a"/>
　　　憲宗<lb/>
憲宗諱見深英宗長子也<hi>珊瑚網</hi>
憲宗嘗冩張三丰像神彩飛動超然塵表<hi>畫史㑹要</hi>
　　　孝宗<lb/>
孝宗諱祐樘憲宗子也<hi>鐡網珊瑚</hi>
孝宗萬幾之暇㳺筆自娛點刷精妍妙得形似<hi>畫史㑹</hi>
<hi>要</hi>
憲廟孝廟御筆皆神像上識以年月及寶<hi>圖繪寶鑑續</hi>
<pb n="KR3h0061_WYG_021-26b"/>
<hi>纂</hi>
　　　周定王橚<lb/>
周定王橚國開封以國土遠曠庶草蕃廡辨察其可佐<lb/>
饑饉者種植四百餘種繪而疏之名救荒本草<hi>珊瑚網</hi>
　　　周憲王有燉<lb/>
周憲王有燉定王子好文辭兼工書畫<hi>朱謀㙔藩獻記</hi>
憲王畫瓶盆中牡丹最有神態<hi>畫史㑹要</hi>
　　　鎮平王有爌<lb/>
<pb n="KR3h0061_WYG_021-27a"/>
鎮平王有爌周定王第八子工吟咏兼通畫有菊譜圖<lb/>
<hi>畫史㑹要</hi>
　　　寧靖王奠培<lb/>
寧靖王奠培號竹林嬾仙寧獻王孫寫山水若草草不<lb/>
經意自然神妙<hi>畫史㑹要</hi>
　　　唐成王彌鍗<lb/>
唐成王彌鍗莊王之子也篤行博學工詩繪𢎞治二年<lb/>
嗣爵<hi>藩獻記</hi>
<pb n="KR3h0061_WYG_021-27b"/>
　　　岷靖王彦汰<lb/>
岷靖王彦汰𢎞治十七年封天資俊逸經史諸書一覽<lb/>
即知大指尤善為詩工繪事<hi>徐氏海隅集</hi>
　　　三城王芝垝<lb/>
三城王芝垝唐憲王子也博通羣書尤嗜繪事法書名<lb/>
畫未嘗一日去手<hi>藩獻記</hi>
　　　富順王厚焜<lb/>
富順王厚焜荆和王第二子也潛心問學博貫羣藝嗜<lb/>
<pb n="KR3h0061_WYG_021-28a"/>
詩兼精繪事一日拂素圖蜀葵移暴日中蜂蜨叢集花<lb/>
上拂之輙來其神妙動物如此<hi>藩獻記</hi>
　　　樂安端簡王拱欏<lb/>
樂安端簡王拱欏靖莊王子也以文雅才辨著稱兼精<lb/>
繪事<hi>藩獻記</hi>
　　　枝江王致樨<lb/>
枝江王致樨字仲馨詩畫靡不精詣<hi>海隅集</hi>
　　　浦陽王常漿<lb/>
<pb n="KR3h0061_WYG_021-28b"/>
浦陽王常漿善畫<hi>畫史㑹要</hi>
　　　湘王<lb/>
湘王善畫嬰兒<hi>畫史㑹要</hi>
　　　遼王<lb/>
遼王善畫人物<hi>畫史㑹要</hi>
　　　衡陽王<lb/>
衡陽王善畫鷹鸇<hi>畫史㑹要</hi>
　　　永寧王<lb/>
<pb n="KR3h0061_WYG_021-29a"/>
　永寧王善畫牡丹<hi>畫史㑹要</hi>
　　　　建安王<lb/>
　建安王號中仙善冩翎毛<hi>畫史㑹要</hi>
　　　　鍾陵王<lb/>
　鍾陵王善畫人物<hi>畫史㑹要</hi>
　　　　潞王<lb/>
　潞王善畫竹石<hi>圖繪寳鑑續纂</hi>
　　　　魯王<lb/>
<pb n="KR3h0061_WYG_021-29b"/>
　魯王善畫蘭竹<hi>圖繪寳鑑續纂</hi>
　　　　肅王<lb/>
　肅王善花鳥蘭石<hi>圖繪寳鑑續纂</hi>
　<lb/>
　<lb/>
　<lb/>
　<lb/>
御定佩文齋書畫譜卷二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_085-1a"/>
　欽定四庫全書<lb/>
御定佩文齋書畫譜目録<lb/>
　　第八十五卷<lb/>
　　　厯代名人畫䟦五<lb/>
　　　　元趙孟頫畫豳風圖<lb/>
　　　　元趙孟頫九歌圖<lb/>
　　　　元趙孟頫袁安卧雪圖<lb/>
　　　　元趙孟頫畫謝㓜輿丘壑圖<lb/>
<pb n="KR3h0061_WYG_085-1b"/>
　　　　元趙孟頫白描淵明像<lb/>
　　　　元趙孟頫畫陶靖節事<lb/>
　　　　元趙孟頫畫𤣥元十一子像<lb/>
　　　　元趙孟頫廬山觀瀑圖<lb/>
　　　　元趙孟頫重江叠嶂圖<lb/>
　　　　元趙孟頫畫秋江待渡圖<lb/>
　　　　元趙孟頫畫鵲華秋色圗<lb/>
　　　　元趙孟頫水村圗<lb/>
<pb n="KR3h0061_WYG_085-2a"/>
　　　元趙孟頫畫𤣥真觀圗<lb/>
　　　元趙孟頫摹龍眠飛騎習射圗<lb/>
　　　元趙孟頫秋郊飲馬圗<lb/>
　　　元趙孟頫畫馬圖<lb/>
　　　元趙孟頫畫馬<lb/>
　　　元趙孟頫天閑五馬圗<lb/>
　　　元趙孟頫畫兩馬<lb/>
　　　元趙孟頫雙馬圗<lb/>
<pb n="KR3h0061_WYG_085-2b"/>
　　　元趙孟頫天馬圗<lb/>
　　　元趙孟頫八駿圗<lb/>
　　　元趙孟頫二羊圗<lb/>
　　　元趙孟頫墨竹<lb/>
　　　元趙孟頫畫竹石<lb/>
　　　元趙孟頫畫竹<lb/>
　　　元趙孟頫墨梅<lb/>
　　　元趙孟頫三世畫人馬圗<lb/>
<pb n="KR3h0061_WYG_085-3a"/>
　　　元趙雍畫山水<lb/>
　　　元趙雍臨李伯時鳳頭騘<lb/>
　　　元趙雍馬圗<lb/>
　　　元趙雍藥王像<lb/>
　　　元髙克恭冩山村圗卷<lb/>
　　　元髙克恭畫雲林煙障<lb/>
　　　元髙克恭夜山圖<lb/>
　　　元髙克恭煙嶺雲林圗<lb/>
<pb n="KR3h0061_WYG_085-3b"/>
　　　元李衎墨竹<lb/>
　　　元李衎墨竹卷<lb/>
　　　元李衎冩木石細竹<lb/>
　　　元錢選浮玉山居圗<lb/>
　　　元錢選列女圗<lb/>
　　　元錢選摹董北苑畫<lb/>
　　　元錢選畫竹林七賢卷<lb/>
　　　元錢選醉女仙卷<lb/>
<pb n="KR3h0061_WYG_085-4a"/>
　　　元錢選女仙圖<lb/>
　　　元錢選觀鵝圗<lb/>
　　　元錢選竹深荷浄圗<lb/>
　　　元錢選明皇擊梧桐圗<lb/>
　　　元錢選臨龍眠九歌圗<lb/>
　　　元錢選洪崖先生圗<lb/>
　　　元錢選畫陶徴君歸去來辭圗<lb/>
　　　元錢選畫李白觀瀑圗<lb/>
<pb n="KR3h0061_WYG_085-4b"/>
　　　元錢選畫花鳥<lb/>
　　　元錢選䑕食𤓰圗<lb/>
　　　元錢選水仙圖<lb/>
　　　元張遜鈎勒竹卷<lb/>
　　　元王振鵬畫大安閣圗<lb/>
　　　元王振鵬水亭圗<lb/>
　　　元柯九思墨竹<lb/>
　　　元柯九思畫竹譜<lb/>
<pb n="KR3h0061_WYG_085-5a"/>
　　　元柯九思墨竹<lb/>
　　　元柯九思晴竹<lb/>
　　　元朱徳潤秀野軒圖<lb/>
　　　元宋敏竹石<lb/>
　　　元王淵畫十三雀<lb/>
　　　元王淵畫花鳥<lb/>
　　　元王淵畫鷹<lb/>
　　　元唐棣畫卷<lb/>
<pb n="KR3h0061_WYG_085-5b"/>
　　　元郭畀山居圖<lb/>
　　　元郭畀雲山卷<lb/>
　　　元郭畀雲山過雨圖<lb/>
　　　元顧安畫竹卷<lb/>
　　　元申屠子邁畫馬圖<lb/>
　　　元顔輝元夜出游圖<lb/>
<pb n="KR3h0061_WYG_085-6a"/>
　欽定四庫全書<lb/>
御定佩文齋書畫譜卷八十五<lb/>
　　厯代名人畫䟦五<lb/>
　　　　元趙孟頫畫豳風圗<lb/>
　臣濓侍經于青宫者十有餘年凡所藏圗書頗獲見之<lb/>
　中有趙魏公孟頫所畫豳風前書七月之詩而以圗繼<lb/>
　其後皇太子覽而善之謂圗乃方帙恐其開闔之繁當<lb/>
　其折處丹青易致損壊命工装褫作卷軸以傳悠乆屢<lb/>
<pb n="KR3h0061_WYG_085-6b"/>
　下教令俾臣題其末臣聞之七月一詩序者謂周公陳<lb/>
　王業以告成王故備志稼穡之艱難自于耜而舉趾自<lb/>
　播榖而滌場以至上入執宫功莫不纎悉備具而功女<lb/>
　蠶績之勤繼焉嗚呼國以民為本也而民之至苦莫甚<lb/>
　于農有國家者宜思憫之安之宋之儒臣真徳秀有見<lb/>
　于斯嘗請于朝欲繪農夫紅女勞勩之状揭之宫掖布<lb/>
　之戚里使六宫嬪御外家近屬知衣食之所自来盛矣<lb/>
　其用心也恭惟皇太子殿下天賦懿徳仁孝温文而尤<lb/>
<pb n="KR3h0061_WYG_085-7a"/>
留意于農事每于禁中藝植麥禾以觀其成則其憫小<lb/>
民勤勞固不待周公之告而後知然而此心易發而難<lb/>
持自古賢君恒存敬畏至以朽索馭六馬譬之願殿下<lb/>
之心朝夕如覽圖時則四海乂安無一夫而不被其澤<lb/>
盛徳大業必将度越成王無疑矣臣年雖耄日切望之<lb/>
因推徳秀之意備書篇中以竭犬馬之誠云洪武九年<lb/>
冬十一月壬午宋濓謹記<hi>宋學士集</hi>
　　　元趙孟頫九歌圗<lb/>
<pb n="KR3h0061_WYG_085-7b"/>
楚三閭大夫屈原愛君憂國惓惓之忠邅罹讒邪放逐<lb/>
以卒古今所悲予嘗于祕府見李伯時畫九歌今又見<lb/>
趙文敏之畫于李祭酒時勉所大同而小異亦各極其<lb/>
趣也<hi>東里續集</hi>
　　　元趙孟頫袁安臥雪圗<lb/>
唐人得意袁安臥雪圗宋真宗出諸内府以餞相國丁<lb/>
謂之守昇州其被召也留之賞心亭而去後有饞太守<lb/>
者竊而易之莫知流落何許尤物之嗟惜如此松雪作<lb/>
<pb n="KR3h0061_WYG_085-8a"/>
此幅極有思致非能烹陶家凍茗者安能味之此可與<lb/>
識者道海粟<hi>鐵網珊瑚</hi>
趙松雪為袁通甫作臥雪圖老屋疎林意象蕭然自謂<lb/>
頗盡其能事而龔子敬題其後乃以不畫芭蕉為欠事<lb/>
余為袁君與之臨此遂于牆角著敗蕉似有生意又益<lb/>
以崇山峻嶺蒼松茂林庶以見孤髙㧞俗之藴故不嫌<lb/>
于贅也壬辰六月二十日文徴明識<hi>書畫題䟦記</hi>
　　　元趙孟頫畫謝㓜輿丘壑圖<lb/>
<pb n="KR3h0061_WYG_085-8b"/>
昔顧長康畫謝㓜輿于巖石裏人問其故荅曰㓜輿一<lb/>
丘一壑自謂過之故宜置此子于丘壑中也觀其清逸<lb/>
標致固足嘉尚然能確守臣節當時同幕罕有及之者<lb/>
今松雪翁後數百載心領神㑹作為此圗最是位置有<lb/>
方筆意竒妙使長康復生見此必當㸃頭東廬王琦<hi>鐵</hi>
<hi>網珊瑚</hi>
咸亭侯風流任達趙文敏用六朝筆法作是圗格力似<lb/>
弱氣韻終勝披卷之餘令人遐想缺窬公清歌鼓琴於<lb/>
<pb n="KR3h0061_WYG_085-9a"/>
千載之上王阮之徒有不及者至正辛丑三月廿有六<lb/>
日㑹稽抱遺老人楊維楨在春夢軒試郭玘墨<hi>東維子</hi>
<hi>集</hi>
　　　元趙孟頫白描淵明像<lb/>
右元趙文敏公手摹晉處士陶靖節先生像兼録其歸<lb/>
去来辭翰墨精妙楮隙復補以竹石且謂淵明亦當愛<lb/>
此豈謂其辭中偶不及此耶讀其辭想見其為人文敏<lb/>
公之尚友吾亦想及之矣第靖節之孤松卓有定見而<lb/>
<pb n="KR3h0061_WYG_085-9b"/>
文敏公之愛或博而不專非後學可輕議也錫山鄒松<lb/>
石翁珍圗書甚冨而于此尤珍之吾亦想見其尚友矣<lb/>
然獨出以示予豈亦謂知辭中趣耶書以質諸有識者<lb/>
𢎞治中秋後二日華亭後學錢福誌<hi>鶴灘集</hi>
松雪書歸去来辭前作淵明像後餘興未盡又作竹石<lb/>
其風流蕭𣪚可以想見余曽見人得一墓石乃東坡作<lb/>
銘自書後亦作小竹以盡興二公之文采情致大略相<lb/>
類然也此松雪卷有王行題王行元末人歿於難詩亦<lb/>
<pb n="KR3h0061_WYG_085-10a"/>
清雅錫山鄒氏家藏正徳癸酉四月朔鄞陳沂志<hi>遂初</hi>
<hi>齋集</hi>
淵明曠世逸才出處卷舒匹之者鮮矣然恥向官折腰<lb/>
達人每恨其褊豈先生託此以發歸来之興耶撫故園<lb/>
而不歸殉微官以自失先生固亦齒冷也此卷乃松雪<lb/>
真蹟舊為錫山鄒氏珍藏今歸之楊氏七檜山房癸巳<lb/>
夏蘓門山人叔嗣赴山西省燈下醉題<hi>蘓門集</hi>
松雪作淵明像予見者數幅矣皆不若此卷為佳所書<lb/>
<pb n="KR3h0061_WYG_085-10b"/>
歸去来辭用筆尤精不類他本其紙亦松雪齋自製箋<lb/>
粉中隐起有八分書子昂二字可證也卷末復作小竹<lb/>
石能令人想見古人雅致極為可愛舊為錫山鄒炫家<lb/>
藏嘉靖戊子夏予寓蘓王氏水閣中作溪光詩成炫從<lb/>
弟煌偶見之求書一通以去更嵗餘煌忽來予家自言<lb/>
㩗此詩歸得消其家門骨肉之禍其事有出意料之外<lb/>
者因以此卷為贈予辭之再四委之而去瓊瑶之報甚<lb/>
可愧也甚可笑也癸卯嵗十月廿日五川居士楊儀書<lb/>
<pb n="KR3h0061_WYG_085-11a"/>
于萬卷樓中<hi>珊瑚網</hi>
　　　元趙孟頫畫陶靖節事<lb/>
趙承㫖好圗陶靖節髙逸事及歸去来辭余先所覩凡<lb/>
十本皆不能如此圗之妙其工力與李伯時抗衡而曲<lb/>
盡瀟灑夷穆之度令人宛然有北牎羲皇上人想所貌<lb/>
王檀二江州龎參軍皆極意模冩唯貌顔始安延之作<lb/>
豐肥而髯為不得沐㺅態疑承㫖未見世說一段語耳<lb/>
標署書亦甚𦂳宻是中年筆故聖教十七北海僅十三<lb/>
<pb n="KR3h0061_WYG_085-11b"/>
管将軍藏之家二百年矣一日於海颶震撼戈甲戛札<lb/>
中袖以示余相為歎賞者乆之因語将軍一飯斗米秤<lb/>
肉挂五兩乗長風破萬里浪安用此物為将軍笑曰不<lb/>
然尉遲鄂公一部清商送老韓蘄王策蹇衞西湖六橋<lb/>
何必減紫桑風致審爾題尾者當亦不甚媿承㫖<hi>弇州</hi>
<hi>續槀</hi>
　　　元趙孟頫畫𤣥元十一子像<lb/>
𤣥元十一子像吳興趙承㫖手摹畫贊登石者今雖稍<lb/>
<pb n="KR3h0061_WYG_085-12a"/>
剥落其意像之古雅與書法之精工尚可據而想見也<lb/>
其人與事僅見于荘列所稱欲以配吾孔氏十哲耳佛<lb/>
髙弟子亦十人事事模仿乃爾<hi>弇州山人槀</hi>
　　　元趙孟頫廬山觀瀑圗<lb/>
成化十有四年戊戌秋仲姚子購得吳興趙孟頫所製<lb/>
李白廬山觀瀑圗尺紙而匡廬五老宛如目擊妙入神<lb/>
品國朝鉅公珠玉輝映誠古圗史中之竒品也<hi>姚綬榖</hi>
<hi>菴集</hi>
<pb n="KR3h0061_WYG_085-12b"/>
　　　元趙孟頫重江叠嶂圗<lb/>
右松雪重江叠嶂圗一卷為李舍人家藏舊物間以示<lb/>
予見翁之畫多矣此紙尤覺入神一時如虞伯生石民<lb/>
瞻桞道傳諸大老題咏殆徧而予復置喙其間非敢為<lb/>
畫之重輕亦以附一名于不朽焉爾後學古吳陳鑑志<lb/>
<hi>鐵網珊瑚</hi>
趙文敏公此圗沖澹簡逺意在筆外不知於李營丘如<lb/>
何駸駸欲度荆郭前矣吾歌所云直將清逺苕霅趣冩<lb/>
<pb n="KR3h0061_WYG_085-13a"/>
出滉瀁金焦竒公故吳興人聊用為戲耳其於海門吞<lb/>
揚子浮天浴日怒雷驚濤之勢固少遜至杳靄澹蕩出<lb/>
有入無潤氣在眉睫間不致作公家大年朝京觀也䟦<lb/>
尾諸詩虞伯生桞道傳勝國名流陳敬宗吳原博先朝<lb/>
學士精八法者而啓南尤畫史中董狐言故足重也<hi>弇</hi>
<hi>州山人槀</hi>
　　　元趙孟頫畫秋江待渡圗<lb/>
蔡尚書鶴江公常從友人家見有趙文敏畫秋江待渡<lb/>
<pb n="KR3h0061_WYG_085-13b"/>
圖意甚愛之命能者肖其筆予聞此畫向入權室以賂<lb/>
敗𣪚落人間流轉數處幾不復取蹤跡而尚書公以清<lb/>
白世業臨本宛然猶存余與公聞孫世卿善北遊過其<lb/>
家世卿出索予題識顧此小物尚書之好古世卿之善<lb/>
藏貽榖守成足觀其大矣<hi>莫廷韓集</hi>
　　　元趙孟頫畫鵲華秋色圖<lb/>
吳興此圗兼右丞北苑二家畫法有唐人之致去其纎<lb/>
有北宋之雄去其獷故曰師法捨短不如書家以肖似<lb/>
<pb n="KR3h0061_WYG_085-14a"/>
古人不能變體為書奴也萬厯三十三年曬畫武昌公<lb/>
廨題<hi>容臺集</hi>
　　　元趙孟頫水村圗<lb/>
勝國時華亭隸我秀秀與蘓湖相錯壤余嘗渡泖過大<lb/>
小蒸其地有管公樓知為趙集賢游歴處蓋宋既南蹕<lb/>
以湖秀為扶風馮翊諸王孫邸第棊布焉子昂兄弟尤<lb/>
以風流翰墨相映帶錢徳鈞所棲分湖正子昂書畫舫<lb/>
出没嘯咏其間者徳鈞淮楚士不知江南處處水村處<lb/>
<pb n="KR3h0061_WYG_085-14b"/>
處是此景色乃謂得圗在先卜築在後景適相肖以為<lb/>
竒絶亦何異得公馬圗已走冀北牧塲符兆耶季白既<lb/>
居我秀兼得是卷即連雨甚雪獨坐斗室亦與此種清<lb/>
景不隔譬之兜率院人感果既勝横股擲足無非寳地<lb/>
斷不似徳鈞作兩截見也書竟適潑顧渚初芽野薇風<lb/>
拂拂從籬薄送香并成消受<hi>恬致堂集</hi>
　　　元趙孟頫畫𤣥真觀圗<lb/>
趙子昂𤣥真圗不流外郡予慕之乆觀在玲瓏山去郭<lb/>
<pb n="KR3h0061_WYG_085-15a"/>
北一十八里相傳其山産玉怪石萬數旅乎如林孤峰<lb/>
㧞秀繚繞雲巒中多洞壑懸厓厓上有沈休文書洞天<lb/>
福地四字後為取石者鑿損舊有雨花菴𤣥真觀長夀<lb/>
塢韻石書院巔有漏月峰子昂築一精舍于其旁供飬<lb/>
中峰大師必小憩𤣥𤣥堂故得子昂遺蹟甚冨飛甍華<lb/>
屋鐘鼓相聞迄今並廢按觀建自吳越王世出得道真<lb/>
人號𤣥𤣥子者諱龍字雲卿乃妙應淵徳慈濟元君之<lb/>
裔子昂族叔也能詩好道中年棄家入山集道藏得黄<lb/>
<pb n="KR3h0061_WYG_085-15b"/>
白異術善呼喚風雨而武宗屢聘不就遂采藥海上不<lb/>
知所終至元間谷翁真人從天台忽遇師于山隂道上<lb/>
叩𤣥乞道黙無片言惟授丹一粒而去故谷翁亦得蟬<lb/>
脫云此圗向鎮藏觀中後為氷壺先生賺出復易數姓<lb/>
今得覩于幽蘭軒樹石精雅墨妙詩清可為子昂生平<lb/>
得意之作也寳諸寳諸乙酉榖日弁山老人髙輝志<hi>珊</hi>
<hi>瑚網</hi>
　　　元趙孟頫摹龍眠飛騎習射圗<lb/>
<pb n="KR3h0061_WYG_085-16a"/>
右趙子昂摹李龍眠飛騎習射圗一卷子昂故諸王孫<lb/>
家無畫種其藝之至此蓋天機所激一學便似非如他<lb/>
人疲精竭力而能者也每畫成子昂亦自愛重張景亮<lb/>
是其外甥人欲得之者多從景亮索覓故亮雖朝暮見<lb/>
畫而未嘗得留此卷初本龍眠元豐間試院所作子昂<lb/>
摹時猶未渉世故學問之氣可掬開玩數四令人灑然<lb/>
<hi>剡源集</hi>
　　　元趙孟頫秋郊飲馬圗<lb/>
<pb n="KR3h0061_WYG_085-16b"/>
右趙文敏公秋郊飲馬圖真蹟予嘗見韋偃暮江五馬<lb/>
圗裴寛小馬圗與此氣韻相望豈公心慕手追有不期<lb/>
而得者耶至其林木活動筆意飛舞設色無一㸃俗氣<lb/>
髙風雅韻沾被後人多矣奎章閣學士院鑒書博士柯<lb/>
九思䟦<hi>珊瑚網</hi>
　　　元趙孟頫畫馬圗<lb/>
趙魏公自云㓜好畫馬每得片紙必畫而後棄去故公<lb/>
壮年筆意精絶郭祐之作詩至以出曹韓上為言公聞<lb/>
<pb n="KR3h0061_WYG_085-17a"/>
之微笑不答葢亦自負也此圗用篆法冩成精神如生<lb/>
誠可寳玩也<hi>宋學士集</hi>
　　　元趙孟頫畫馬<lb/>
右趙魏公畫馬元人自張紳而下詩之者四人紳字士<lb/>
行青州人號雲門山樵洪武初仕終浙江布政使鄭元<lb/>
祐字眀徳遂昌人以脫骱任左臂號尚左生任元季浙<lb/>
江儒學提舉錢惟善字思復號心白道人以賦羅刹江<lb/>
得名又稱錢曲江仕終儒學副提舉王畦字季耕福清<lb/>
<pb n="KR3h0061_WYG_085-17b"/>
人仕浙江行省宣使士行所稱季野都司即季耕之兄<lb/>
名畛畛與畦俱參政王都中之子與張鄭諸公皆嘗流<lb/>
寓吳中此圗葢王氏物也轉而為吳人沈孟嘉氏所有<lb/>
尋又失去其孫世應購復之目為玩徳圗而使予題其<lb/>
後魏公嘗云郭祐之贈予詩世人漫說李龍眠那知已<lb/>
出曹韓上曹韓固不敢望使伯時尚在當與之抗衡也<lb/>
夫魏公自許如此後人尚敢置喙其間哉顧世應之所<lb/>
貴有不専在于馬者而祝君希哲已詳之予無可言姑<lb/>
<pb n="KR3h0061_WYG_085-18a"/>
疏四人本末俾觀者可考焉<hi>甫田集</hi>
　　　元趙孟頫天閑五馬圗<lb/>
趙承旨孟頫天閑五馬圗或謂臨李伯時筆奚官二紫<lb/>
衣杖而立者端嚴有威度朱衣而刷者與馬受刷者一<lb/>
馬齕草者二齒相齮癢者二各極意態垂桞朱䦨怳然<lb/>
若飛龍天廏之在目竊謂閻右相韓晉公合為此圗不<lb/>
必伯時本也王處仲擊唾壺時以此佐之當更神王耳<lb/>
<hi>弇州山人槀</hi>
<pb n="KR3h0061_WYG_085-18b"/>
　　　元趙孟頫畫兩馬<lb/>
吳興畫兩馬其前馬從容細歩與前人顧盼呼侣之意<lb/>
後人攀鞍欲上不得後馬搐尾頓蹄欲馳而後隐忍態<lb/>
描冩殆盡偶一開卷宛然若生故不必以龍鬐鳳臆嘶<lb/>
風逐電為快也<hi>弇州續槀</hi>
　　　元趙孟頫雙馬圗<lb/>
趙吳興畫馬真與韓曹抗衡此卷尤為合作後有雲東<lb/>
題咏必江南好事家所藏可寳也其昌<hi>珊瑚網</hi>
<pb n="KR3h0061_WYG_085-19a"/>
　　　元趙孟頫天馬圗<lb/>
趙文敏畫馬雖以伯時為師而其古淡渾成若無意標<lb/>
竒處實得物態之自然昔人謂圗鬼魅者易竒冩狗馬<lb/>
者難巧然狗馬之中亦有出竒取異者是亦鬼趣也元<lb/>
人畫馬任月山太庸龔翠巖太竒惟子昂得馬之真葢<lb/>
其性喜畫馬少時遇片紙輙畫而後棄去精能之極合<lb/>
乎自然非淺造者可窺也丁卯八月湯慧珠㩗公天馬<lb/>
圖來玩平立顒視絶無頓掣之意而神氣雄岸屹然如<lb/>
<pb n="KR3h0061_WYG_085-19b"/>
山奚官長身武姿與馬並髙如獻軒墀時也<hi>六研齋二</hi>
<hi>筆</hi>
　　　元趙孟頫八駿圖<lb/>
文敏性喜畫馬自云少時見片紙輙畫而後棄去蓋其<lb/>
神駿英逸之氣暗相流注遂擅此好耳予友戴升之曽<lb/>
㩗一馬相示圉官洗刷持漿飲馬馬雄矯頓掣意態欲<lb/>
絶後有宋景濓小楷數字徃來予懐乆矣今茂叙復以<lb/>
公八駿圖向予評賞筆意圓潔秀整視戴所㩗又為一<lb/>
<pb n="KR3h0061_WYG_085-20a"/>
格豈天閑之選雖脫銜𣪚牧時亦自馴雅絶去覂駕蹄<lb/>
齕之習耶茂敘負材繕行稱名家千里血駒此卷適落<lb/>
其手不可謂非邅也題而歸之<hi>恬致堂集</hi>
　　　元趙孟頫二羊圗<lb/>
予嘗讀杜工部畫馬讃云良工惆悵落筆雄才未嘗不<lb/>
歎世之畫者難其人也晉唐而下姑未暇論至如近代<lb/>
趙文敏公書畫俱造神妙今觀此圗後復題曰雖不能<lb/>
逼近古人氣韻有得非公誇言真妙品也好事者其慎<lb/>
<pb n="KR3h0061_WYG_085-20b"/>
保諸吳龍門山樵良琦寓玉峰逺緑軒題時為洪武十<lb/>
有七年秋七月十九日<hi>書畫題䟦記</hi>
趙文敏公為仲侣冩二羊圖展卷間如行河湟道中與<lb/>
旃裘索擇之牧羝奴逐水草而棲止昔稱廊廟材器稽<lb/>
古入妙者信矣汝陽袁華書于鼇峰寓舍<hi>同上</hi>
昔李伯時好畫馬遇大比丘戒墮馬胎乃畫一切佛得<lb/>
三昧妙松雪翁亦善畫馬今披此圖又善畫羊觀龍門<lb/>
所題想含此意予又惜其丹青之筆不冩蘇武執節之<lb/>
<pb n="KR3h0061_WYG_085-21a"/>
容青海牧羝之景也為之三歎東郭牧者張大本冩崐<lb/>
山客館與琦龍門同觀書此<hi>同上</hi>
子昂肖物之妙無所不造極此二羝乃其偶作而宛然<lb/>
置人于黄沙白草間評者紛紛徴蘓卿事我恐此妙趣<lb/>
正復當面蹉過也吾深歎其亡羊竹嬾李日華<hi>恬致堂</hi>
<hi>集</hi>
　　　元趙孟頫墨竹<lb/>
黄山谷云文湖州冩竹木用筆甚妙而作書乃不逮以<lb/>
<pb n="KR3h0061_WYG_085-21b"/>
畫法作書則孰能禦之吳興乃以書法冩竹故望而知<lb/>
其非他人所能及者云<hi>道園學古録</hi>
　　　元趙孟頫畫竹石<lb/>
昔文敏公初赴京過毘陵止宗人東臯先生家人多求<lb/>
公翰墨後仕于朝徃來霅上時先生數從之㳺日得公<lb/>
書畫凡數幅内竹石一紙公題小詩絶類此卷吁公初<lb/>
以書名于時其畫與詩本皆絶妙今此卷備焉有區區<lb/>
未易賛述者特以予家藏舊物皆亡于兵眎今又隔一<lb/>
<pb n="KR3h0061_WYG_085-22a"/>
宇宙捧玩再三不勝慨惜<hi>謝應芳龜巢集</hi>
魏公書真行篆籀皆造古人地位復能以飛白作石金<lb/>
錯刀作墨竹則又古人之所鮮能者嗚呼書法至公可<lb/>
謂備矣俗工不知書乃欲效其形似真若楚優叔敖令<lb/>
人不覺發笑此卷竹石皆佳詩亦不茍可為文房清玩<lb/>
書此以見書畫同途不可岐而二也雲門山樵張紳<hi>鐵</hi>
<hi>網珊瑚</hi>
　　　元趙孟頫畫竹<lb/>
<pb n="KR3h0061_WYG_085-22b"/>
湖州之竹真而不妙彭城之竹妙而不真湖州疎疎宻<lb/>
宻彭城不宻而疎二君直氣凛凛是以筆底勁多和少<lb/>
森然劔㦸瑣牎猗儺無有也子昂此幅于至和處見筆<lb/>
至宻處見墨未嘗不勁未嘗不踈所謂瑶臺緩歩羅綺<lb/>
驕春或足擬之予家舊藏管夫人蛺蝶一枝猶之芳天<lb/>
和暢麗人臨風嚲袖醉嬌嫋嫋殊不勝情此花此竹差<lb/>
足當榮禄朝回仲姬衣紫綾半臂援甌酌茗嬛姗相盼<lb/>
時也<hi>来禽館集</hi>
<pb n="KR3h0061_WYG_085-23a"/>
　　　元趙孟頫墨梅<lb/>
趙文敏公蚤嵗喜畫墨梅印以水晶宫圖書因浙中有<lb/>
瑪瑙寺或戲以為對遂不用此圖書而梅亦少畫聞之<lb/>
髙竹闇季常近得此紙有錢選舜舉䟦語其為公早年<lb/>
畫無疑及觀公所題二首追懐惋惜未嘗咎少之作不<lb/>
工者葢其才情之出下筆過人有自得之妙亦必有自<lb/>
得之喜固不足以盡識公之為人然亦可想見公之為<lb/>
人也季常其永寳之<hi>春雨集</hi>
<pb n="KR3h0061_WYG_085-23b"/>
　　　元趙孟頫三世畫人馬圗<lb/>
吳興趙公文章政事見重前代又以其餘適情于翰墨<lb/>
之内故字畫之工㸃染之神妙天下而子孫亦克承其<lb/>
志焉清江王氏希和持其所藏公家三世所作人馬圗<lb/>
以示予蓋自子昂公為之祖仲穆公為之子彦徴公為<lb/>
之孫覩其顧視隨立尊卑秩然親誼藹然然後知名賢<lb/>
措思運筆雖于圗冩之末而寓天理人心之正然後人<lb/>
子一展卷之頃孝敬之心自不能不興起于其衷也况<lb/>
<pb n="KR3h0061_WYG_085-24a"/>
蘭筋麯膝方首厚蹄目如懸鈴光流紫電竒情妍態宛<lb/>
如鏘如曄如翔如實可以充天閑而鳴和鸞也又何必<lb/>
伯樂之經九方臯之法然後可以見之哉希和今世名<lb/>
家素勤詩禮之教鄉先生稱道之者日益著是猶驥有<lb/>
其徳而又得其所飬者他日充天閑鳴和鸞今将于此<lb/>
圗而徴希和之所至也載閱是圗敬書于後時永樂元<lb/>
年冬十一月五日将仕佐郎臨江府儒學敎授錢唐沈<lb/>
大年<hi>珊瑚網</hi>
<pb n="KR3h0061_WYG_085-24b"/>
清江王均希和所藏松雪齋三世人馬圖暇日持以示<lb/>
予予獲拜觀先朝文獻之懿繼述之雅亘古今而希有<lb/>
也楚書曰楚國無以為寳唯善以為寳希和寳此以傳<lb/>
家其亦善人也三肅以還珍重珍重永樂三年春龍在<lb/>
乙酉三月廿日前進士胡誠拜書<hi>同上</hi>
右湖州路緫管趙公仲穆其子莒州知州趙彦徴所畫<lb/>
二馬氣韻精神各得其妙總管筆法得曹将軍為多知<lb/>
州筆法得韓幹為重獨文敏公兼曹韓而獲其神妙此<lb/>
<pb n="KR3h0061_WYG_085-25a"/>
所以名重千古無媿前人雪庭禪師與緫管公為心交<lb/>
父子之間同為知己王蒙在文敏公為外祖總管為母<lb/>
舅知州為表弟豈敢品題哉實識悲感耳王蒙謹書<hi>同</hi>
<hi>上</hi>
郭祐之題趙文敏畫云世人但說李龍眠那知已出曹<lb/>
韓上文敏見之謂曹韓固不敢當使龍眠在固當與抗<lb/>
衡也其自許如此錫山安君嘗得其子集賢諸孫彦徴<lb/>
畫聨馬軸王叔明題其後並論其父子筆法所自而尤<lb/>
<pb n="KR3h0061_WYG_085-25b"/>
盛稱文敏得曹韓之妙顧卷中無文敏之筆非闕典歟<lb/>
安君乃别購文敏一馬標諸卷首遂成合筆持來示予<lb/>
俾題其後於戲曹韓龍眠盛矣然其後皆無聞豈若趙<lb/>
氏祖子孫三軸具于一軸之中而並臻其妙殆古今一<lb/>
見耳豈曹韓諸人所得而擬耶若安君者其亦知所尚<lb/>
哉安君名國字民太號桂坡錫山人嘉靖壬辰三月既<lb/>
望文徴明題<hi>同上</hi>
　　　元趙雍畫山水<lb/>
<pb n="KR3h0061_WYG_085-26a"/>
昨自杭回道經茅山西墅時夕陽也松如偃蓋水若鳴<lb/>
琴青山萬重白雲千頃山下有乗駿馬者出没于其間<lb/>
乃天然一圖畫心有所得以目疾未愈不能舉筆因命<lb/>
子雍代之至大四年五月既望識于鷗波亭雲白山青<lb/>
幾萬重溪邉游子馬如龍眼前有景畫不盡歸去鷗波<lb/>
命阿雍子昂<hi>珊瑚網</hi>
　　　元趙雍臨李伯時鳳頭騘<lb/>
家兄知州為奕臨李伯時鳳頭騘今作紫花馬此老杜<lb/>
<pb n="KR3h0061_WYG_085-26b"/>
所謂五花變作雲滿身者是也真家藏之寳可與知者<lb/>
道耳弟奕謹題<hi>鐵網珊瑚</hi>
　　　元趙雍馬圗<lb/>
予嘗觀唐陳閎馬圗歎其精絶今見仲穆臨李伯時之<lb/>
作真能繼之至於蕃人牽馬尤極其態所謂心合意會<lb/>
又不止於雲滿身者此圖仲穆冩寄其弟奕者後入崑<lb/>
山顧仲瑛家今為文侍御宗嚴得之蓋自古千里之足<lb/>
骨朽無遺而二百餘年颯爽之氣猶宛然尺素間又何<lb/>
<pb n="KR3h0061_WYG_085-27a"/>
天閑十二之足誇哉<hi>匏翁家藏集</hi>
　　　元趙雍藥王像<lb/>
趙仲穆用龍眠法冩藥王像坐藤竹牀手執葫蘆在芭<lb/>
蕉林中喻是身之非堅也脚下靡靡細草俯覸之喻大<lb/>
地皆藥草也倪迂作精楷賛曰耆婆大醫王能療諸疾<lb/>
苦視虗實表裏施補利汗吐設或有心病非針砭能愈<lb/>
世尊安心法一彈指病去是畫者賛者俱觧入深法者<lb/>
也<hi>六研齋二筆</hi>
<pb n="KR3h0061_WYG_085-27b"/>
　　　元髙克恭冩山村圖卷<lb/>
彦敬所作山水真杜子羙所謂元氣淋漓者邪仁近得<lb/>
之可謂平生壯觀也孟頫<hi>續書畫題䟦記</hi>
大徳初元九月十九日清河張淵甫貳車㑹髙彦敬御<lb/>
史于泉月精舍酒半為予作山村圗頃刻而成元氣淋<lb/>
漓天真爛漫脫去畫工筆墨畦町予方栖遲塵土無山<lb/>
可耕展玩此圗為之悵然而已南陽仇逺仁近<hi>同上</hi>
右山村圗卷故尚書髙克恭彦敬為御史時為仇先生<lb/>
<pb n="KR3h0061_WYG_085-28a"/>
作于泉月精舍舍乃故宋漳州僉判張逢甫之墳菴淵<lb/>
甫即句曲外史伯雨之大父也先生一為溧陽敎授即<lb/>
不仕仇山在餘杭溪上因號山村民栖霞嶺在西河北<lb/>
山先生墓在焉弁陽則草牕周公謹之别號弁山在武<lb/>
康溪上先生翥師也大徳初元予甫十有一常從先生<lb/>
出入諸公間今再三十矣景寧尚書得此卷以屬題傷<lb/>
年運之既邁感事物之非昔愴然于懐以敘卷末庶幾<lb/>
覽者知文獻之徴也至正昭陽赤奮若夏五之望河東<lb/>
<pb n="KR3h0061_WYG_085-28b"/>
張翥謹書于京師所寓虚游軒<hi>同上</hi>
右髙文簡公畫趙文敏公題識仇山村周草牕詩皆絶<lb/>
無而僅有者河東張承㫖嘗為賦詩吾友蒲菴復和之<lb/>
予欲效顰老病未能也姑書此以識媿金華宋濓題<hi>同</hi>
<hi>上</hi>
　　　元髙克恭畫雲林煙障<lb/>
房山老人初用二米法冩林巒煙雨晚更出入董北苑<lb/>
故為一代竒作然不輕于著筆遇酒酣興發或好友在<lb/>
<pb n="KR3h0061_WYG_085-29a"/>
前雜取縑楮研墨揮亳乗快為之神施鬼設不可端倪<lb/>
今俗工極意臨摹豈能得其髣髴哉昔米元章嗜石見<lb/>
輙再拜予所甚愛其能無修容乎<hi>栁待制集</hi>
　　　元髙克恭夜山圗<lb/>
彦敬郎中髙君讀書窮理外留心繪事所謂吳装山水<lb/>
者尤得意焉左右司秩滿之後閑居武林不求仕宦日<lb/>
從事于畫心愈好而技愈進雖專門名家有弗逮也行<lb/>
省照磨李君公略性沖澹樂山水寓居吳山之顛南嚮<lb/>
<pb n="KR3h0061_WYG_085-29b"/>
開小閣俯瞰錢唐江及淛東諸山歴歴可數如几案間<lb/>
物彦敬每相過未嘗不流連徙倚以展清眺公略謂夜<lb/>
起登此閣月下看山尤覺殊勝彦敬聞之躍躍以喜遂<lb/>
援筆而為是圗公略持以示予且請著語聊為道其梗<lb/>
槩云至元甲午陽月望日徐琰子方父䟦于武林官舍<lb/>
之方潤堂<hi>鐵網珊瑚</hi>
　　　元髙克恭煙嶺雲林圗<lb/>
房山畫山水無不佳者未若此幅大有米家意趣静菴<lb/>
<pb n="KR3h0061_WYG_085-30a"/>
張别駕持此索予拙作故賦一篇時洪武庚戌嵗三月<lb/>
五日渤海髙啓題<hi>珊瑚網</hi>
　　　元李衎墨竹<lb/>
僕觀息齋墨竹多矣此卷老嫩榮瘁風晴備盡意度尤<lb/>
可寳玩吳興趙孟頫題<hi>珊瑚網</hi>
息齋畫竹雖曰規模與可蓋其胸中自有悟處故能振<lb/>
迅天真落筆臻妙簡齋賦墨梅有云意足不求顔色似<lb/>
前身相馬九方臯予于此公墨竹亦云大徳七年閏五<lb/>
<pb n="KR3h0061_WYG_085-30b"/>
月望雪菴道人溥光謹題<hi>同上</hi>
　　　元李衎墨竹卷<lb/>
文與可蘇子瞻仙去二百年墨竹一派今薊丘李公得<lb/>
之其用意命筆天趣冥會等而置之未易優劣也或謂<lb/>
二公在當時雖貴重而困悴流落亦不少竹詎能救之<lb/>
哉李公今方以此上當天意寵譽赫奕抑榮矣愚謂士<lb/>
之用世以學術政業而藝事乃其餘三君子之道一致<lb/>
也遇不遇有命此君何與焉同覽此卷并識其語<hi>吳師</hi>
<pb n="KR3h0061_WYG_085-31a"/>
<hi>道禮部集</hi>
　　　元李衎冩木石細竹<lb/>
東坡嘗謂與可胸中自有成竹乃見於筆下今觀仲賔<lb/>
所作修篁勁節猗猗生意無盡非胸中有成竹者其能<lb/>
若此耶大徳壬寅中元日金應桂題<hi>六研齋三筆</hi>
　　　元錢選浮玉山居圗<lb/>
舜舉少年愛弄丹青冩花草宛然如生人爭欲得之其<lb/>
晚年益趨平淡多作山水此卷雖規摹董北苑然又自<lb/>
<pb n="KR3h0061_WYG_085-31b"/>
成一家可謂前無古人矣趙孟頫書<hi>續書畫題䟦記</hi>
霅溪翁吳興碩學其于經史貫串于胷中時人莫之知<lb/>
也獨與敖君善講明酬酢咸詣理奥而趙文敏公常師<lb/>
之不特師其畫至今古事物之外又深于音律之學其<lb/>
人品之髙如此而世間徃往以畫史稱之是特其戲游<lb/>
而遂掩其所學今觀貞居所藏此卷并題詩其上詩與<lb/>
畫稱知詩者乃知其畫矣至正八年九月八日大癡學<lb/>
人黄公望稽首敬題時年八袠<hi>珊瑚網</hi>
<pb n="KR3h0061_WYG_085-32a"/>
廿年前予閱錢舜舉山居圖於璜溪沈悅梅宅生紙用<lb/>
筆得王右丞家法緑淺墨深細膩清潤真與唐人争衡<lb/>
圗為張貞居伯雨所得和詩一篇詞㫖甚逺書法精妙<lb/>
殆非時製予初學貞居書以悅梅為吾壻張訓舅氏從<lb/>
其乞得之置古墨林卷中書雖存而圗則闕每有神劔<lb/>
異處之歎成化癸卯二月四日恱梅之子志行以義新<lb/>
授承事郎載酒往賀出圗贈余兼得黄子乆鄭明徳琦<lb/>
楚石倪元鎮仇仁近諸作展誦之餘不忍釋手篝燈滄<lb/>
<pb n="KR3h0061_WYG_085-32b"/>
江虹月舟中且閱且和得凡四首惟志所喜罔知形穢<lb/>
不可與古並也雖然古今人未必不可相及故韓退之<lb/>
送楊巨源嘗一言之予可無言以附尾耶神劔合并豈<lb/>
亦係之天也予之後人尚保勿失後學姚綬記<hi>榖菴集</hi>
錢舜舉畫品甚髙人以花鳥見稱葢未嘗多見其山水<lb/>
故也觀此山居圖七分用墨三分設色筆法絶類輞川<lb/>
復入顧愷之之域趙松雪素所師資豈真阿私所好哉<lb/>
况貞居于書肆中一見此圗而賞識之復和其詩語意<lb/>
<pb n="KR3h0061_WYG_085-33a"/>
沖淡字畫清逸無慙是翁大癡云知詩者乃知其畫亦<lb/>
名言耶故予大書特書不一書而足也是日綬過石雲<lb/>
橋記<hi>同上</hi>
　　　元錢選列女圗<lb/>
錢舜舉年少時嗜酒好音聲善畫髙者至與古人無辨<lb/>
嘗借人白鷹圖夜臨摹装池翌日以所臨本歸之主人<lb/>
弗覺也今老矣其畫益不可得湖之人經舜舉所授類<lb/>
皆以能圗稱然而舜舉髙矣此三圖舜舉所臨誠古名<lb/>
<pb n="KR3h0061_WYG_085-33b"/>
本劉向書序記古之列女多矣古人因之以為之圖此<lb/>
獨取鄧曼許穆夫人括母豈非以其識微知逺也耶婦<lb/>
人之于父母夫若子之間不失孝貞亦已多矣今楚魏<lb/>
趙之事未見幾微三人者固已言之非言之讐無毫末<lb/>
差若符合谷應淵澄而日出凡于形聲之内舉不能以<lb/>
自遁則三人者之明其于婦人獨不甚賢也哉大徳四<lb/>
年龍集庚子七月望金華胡長孺書<hi>鐡網珊瑚</hi>
　　　元錢選摹董北苑畫<lb/>
<pb n="KR3h0061_WYG_085-34a"/>
米顛稱董源畫平淡天真多唐無此品在畢宏上此卷<lb/>
為錢舜舉所摹一披閱之覺近代粉黛無色信乎其格<lb/>
之髙妙無與比也老顛又言牛馬人物一摹便似山水<lb/>
摹皆不成山水心匠自得理固如此乃吾觀近代人畫<lb/>
唯臨倣則勝自運者往往不及因後人摹擬之工益信<lb/>
前人之登峰造極也智與師齊減師半徳智過于師方<lb/>
堪傳授非髙手不能畫亦不能摹觀此圗者于董錢二<lb/>
家之得處試一拈出辨之<hi>嬾真草堂集</hi>
<pb n="KR3h0061_WYG_085-34b"/>
　　　元錢選畫竹林七賢卷<lb/>
吴興錢舜舉作七賢圗輕豪淡墨不假丹青之飾似有<lb/>
取于晉代衣冠雅素之羙想其儀形摹其樂趣觀嵇康<lb/>
之友六人或歌或飲或書或琴仰天席地優游自得吁<lb/>
曲肱飲水浴沂舞雩豈外是哉珍藏之哲馬魯丁載拜<lb/>
<hi>珊瑚網</hi>
　　　元錢選醉女仙卷<lb/>
右舜舉繪諸醉女仙其雅鬢宫妆者約是玉源夫人軰<lb/>
<pb n="KR3h0061_WYG_085-35a"/>
其披髮卉服者殆是華隂宫人軰其炫晢暴膩者或是<lb/>
女几宛若軰至頽首舜姿而袍而束而纎鞾露其股殊<lb/>
不可觧豈天魔舞遺豔耶故相與沉酣紅翠耶抑玉潭<lb/>
臨橅舊本耶此畫正如仙花示幻觀者應作蒲團水月<lb/>
觀錦窩老人題<hi>珊瑚網</hi>
　　　元錢選女仙圖<lb/>
古人善畫者多圖人物至唐而山水始盛趙宋因之玉<lb/>
潭翁以嵗貢士而妙于繪事今觀劉氏温甫所藏女仙<lb/>
<pb n="KR3h0061_WYG_085-35b"/>
圖有以知其逺宗乎古而非後人之所能及也嘗聞道<lb/>
家言女仙多遨逰太清次則居于洞府或塵縁未斷復<lb/>
謫降人間數滿乃去苐未知玉翁之所圖其天仙歟地<lb/>
仙歟抑降謫而來者歟九原可作吾将叩之玉翁<hi>寓意</hi>
<hi>編</hi>
　　　元錢選觀鵝圗<lb/>
善用物者天下無遺物夫茍無遺物則凡飛走動息之<lb/>
類接乎耳目者悠然會乎心皆足以助我天機孰可非<lb/>
<pb n="KR3h0061_WYG_085-36a"/>
用者乎世稱王逸少愛鵝鵝何足深愛逸少固有以取<lb/>
之爾事物之變天地之蹟隂陽鬼神之藴奥心之所得<lb/>
冩之於書其所取者豈特一端哉盈兩間者皆逸少之<lb/>
書法也鵝蓋其一物而已觀錢舜舉之畫風流閒逺之<lb/>
趣猶溢于目中此豈易與世俗言耶<hi>遜志齋集</hi>
　　　元錢選竹深荷淨圗<lb/>
李晞古樹石李龍眠人物畫史中俱到妙品只此圗能<lb/>
兼二絶真錢玉潭得意筆也鄧文原題<hi>珊瑚網</hi>
<pb n="KR3h0061_WYG_085-36b"/>
予家有玉潭翁三仙對奕圗每眀牕浄几輒與友人展<lb/>
玩覺有生氣勃勃兹于民瞻齋中更得覩此恍若置虗<lb/>
舟于渭川澤畔清風習習自澗谷中來也直令人有遺<lb/>
世之想陸輔之<hi>同上</hi>
吳興錢舜舉畫種種臻妙獨是卷冩少陵詩句務脫鉛<lb/>
華歸之沖澹竹樹扶疎冠裳嘯咏而當時一段納凉景<lb/>
色宛具筆端誠佳品也昔人謂王右丞畫中有詩吾于<lb/>
舜舉亦云雲間沈粲<hi>同上</hi>
<pb n="KR3h0061_WYG_085-37a"/>
　　　元錢選眀皇擊梧桐圗<lb/>
趙飛燕舞在掌上楊玉環比昭陽微有肌為盤中舞宜<lb/>
也謝阿蠻等奏樂其旁而潞州别駕所按與之諧則其<lb/>
素習可知雖微楊玉環獨無一盤中之人哉来漁陽之<lb/>
鼙鼓不專在羽衣一婆娑也吾惜楊玉環受誣已乆漫<lb/>
因錢吳興為一舉末減之<hi>祝氏集略</hi>
　　　元錢選臨龍眠九歌圗<lb/>
右九歌圗乃龍眠居士李伯時之筆而元吳興錢舜舉<lb/>
<pb n="KR3h0061_WYG_085-37b"/>
所橅然不必計也但楮素潔白而用筆精妙有可愛玩<lb/>
雖然求龍眠而不得得舜舉斯可矣其上隸古且是虞<lb/>
學士伯生所書蓋當時虞公以隸法名天下宜其書于<lb/>
此也萬厯戊寅四月六日茂苑文嘉<hi>珊瑚網</hi>
　　　元錢選洪厓先生圗<lb/>
此吳興錢選舜舉所冩洪厓先生像也神采秀發意象<lb/>
閒逺望而知其非人間人家弟嘗寄予一本乃宋人筆<lb/>
更佳而後缺一幀題以為葛稚川移居圗予辨以為洪<lb/>
<pb n="KR3h0061_WYG_085-38a"/>
崖像弗信也得此本證之乃屈按列仙諸史傳謂先生<lb/>
長七尺五寸眉目如畫常御烏紗帽紅蕉衣黒犀帶短<lb/>
靿鞾㩗笻竹杖今像正爾而後一人短而闊若叚柯古<lb/>
所云弄臣者其執即六角扇也餘四人大小不一即橘<lb/>
木葛律拙也其挽而不前者一白騾即雪精也肩者即<lb/>
鐵如意長盈壺常滿杯文榴酒榼自然榴杓一云垂雲<lb/>
笠方木櫈二𤣥書葛木如意魏惠壺木柏杓也蓋靡不<lb/>
合者舜舉拙於書而最後有題句云去嵗無田種今春<lb/>
<pb n="KR3h0061_WYG_085-38b"/>
乏酒材從他花鳥笑佯醉臥樓臺此先生詩也然先生<lb/>
又有二詩云下調無人采髙心又被嗔不知時俗意敎<lb/>
我若為人又入市非求利過朝不為名何時陪俗物相<lb/>
伴且營營語甚淺而有味舜舉似不知也始予嗜古書<lb/>
畫器物幾成癖乃先生更甚焉而一時名士若李太一<lb/>
贈孔子木履郭翰復贈孔子二儀履楊炯復贈孔子石<lb/>
硯與揚雄鐵硯田游巖贈尹喜龜王戎如意杖楊齊哲<lb/>
贈嵇康鍜錐劉守章贈四皓六角枕司馬子微贈淮南<lb/>
<pb n="KR3h0061_WYG_085-39a"/>
王藥杵臼魏肅贈陶潛琴隐居芙蓉冠劉長新贈王喬<lb/>
笙張守珪贈尺八寸海蝦蟇牙秦休荘贈河上公注道<lb/>
徳經槀本周子恭贈古帝王圖元亭贈謝靈運䰅僧翛<lb/>
然贈迦葉頭陀鉢智逺贈蔡邕焦尾琴葛洪刮藥箆予<lb/>
始而笑以為何所辨真贋既而私喜以為靈真嗜好若<lb/>
此何况我軰苐今年秋盡捐所藏付兒曹僅荷一被一<lb/>
瓢佛老書十餘卷入城南精舍此身灑然覺先生之尚<lb/>
有累也先生諱氲一諱藴字藏真晉州神山人趙道一<lb/>
<pb n="KR3h0061_WYG_085-39b"/>
謂其年九十三四月八日尸觧于洪崖古壇至八月復<lb/>
見于晉州復尸觧而徐慧謂其初乗白驢從五童入洪<lb/>
崖古井後復不知所終道一謂其慕古洪崖先生因自<lb/>
號洪崖先生而慧則謂即古洪崖先生也夫洪崖先生<lb/>
固張氏乃黄帝之臣伶倫也一見于衛叔卿傳再見于<lb/>
班孟堅賦三見于郭景純詩四見于陶貞白真誥蓋遐<lb/>
逖之靈真而希夷之妙跡也張氲先生出處靈幻故静<lb/>
能公逺之儔而博綜藝尚庶幾貞白伯仲耳且使古洪<lb/>
<pb n="KR3h0061_WYG_085-40a"/>
崖而在則吾孔子尚當稱東家丘桐柏真人當稱吹笙<lb/>
少年而何器物之足羡故須以道一所紀為正<hi>弇州續</hi>
<hi>槀</hi>
　　　元錢選畫陶徴君歸去來辭圗<lb/>
吳興錢選舜舉畫陶元亮歸去来辭獨多予所見凡數<lb/>
夲而此卷最古雅翩翩有龍眠松雪遺意第少却僮僕<lb/>
歡迎稚子候門三徑就荒松菊猶存一段柴桑景當是<lb/>
兵燹時不免破鏡耳宋南宫仲温以章法書此辭遒宻<lb/>
<pb n="KR3h0061_WYG_085-40b"/>
勁媚却堪作三絶也錢太宰溥謝少宗伯宇馬太常紹<lb/>
榮竭蹷而趨仲温尚不至邯鄲歩馬初冒周姓後始復<lb/>
故予病痁初起值小凉䟦此忽憶南史載元亮與彭城<lb/>
劉遺民鴈門周續之同隐匡廬旁時謂之潯陽三隐元<lb/>
亮任真樂天冥跡隐顯故當推為龍首遺民跡挂塵外<lb/>
而棲心浄土猶渉趣舍聊屈稱腹續之金華之學著聲<lb/>
九重竟接萬乗雖不膺蟬冕而移止鍾山以歿猶恐不<lb/>
稱尾耳今世三尺兒知有元亮而無能舉遺民續之者<lb/>
<pb n="KR3h0061_WYG_085-41a"/>
故附志於此<hi>弇州續槀</hi>
觀此畫是錢舜舉倣龍眠靖節諸圖筆意蓋籃輿入白<lb/>
蓮社一幀非專冩歸去来辭也當時絹素流落好事者<lb/>
重之或請仲温書以成三絶耳仲温此書最為急就章<lb/>
合作錢原溥諸君皆傚之至今松人猶搆兹體世懋曽<lb/>
畜有趙承㫖歸去来辭予兄元羙䟦云人間世貴人嗜<lb/>
書畫若渴獨此卷以見諱落吾弟手此舜舉仲温合璧<lb/>
聲價可亞承㫖而為太宰良弼趙公所有公獨非當世<lb/>
<pb n="KR3h0061_WYG_085-41b"/>
貴人乎能不諱貴人所諱宜其為急流中勇退人也宋<lb/>
梅詢見致仕告身閉目推去之曰幣重而言甘誘我也<lb/>
如此人安肯畜歸去来辭邪偶書此博公一粲<hi>王奉常</hi>
<hi>集</hi>
　　　元錢選畫李白觀瀑圗<lb/>
右錢選舜舉寫李青蓮觀開先瀑布圗毋論此君神采<lb/>
欲飛動即一騎一從亦見生色唯兩瀑不甚雄乏直下<lb/>
三千尺勢當由小窘邊幅耳圗後綴舜舉一詩不免蛇<lb/>
<pb n="KR3h0061_WYG_085-42a"/>
足又有劉文成宋文憲胡文穆題詩皆名手而首則觧<lb/>
大紳印記及小楷五字絶佳當時劉宋題後歸大紳而<lb/>
文穆始題之耳後為上海朱太學邦憲家物邦憲予故<lb/>
人也白晳美姿容酒態絶出青蓮上詩亦鴈行没可二<lb/>
十年矣嗣子上林家敎舉以遺予噫在人間世作太白<lb/>
觀在上林所作邦憲觀亦可也予何所與為成二歌題<lb/>
後還之上林聊寓雪鴻之迹而已<hi>弇州續槀</hi>
　　　元錢選畫花鳥<lb/>
<pb n="KR3h0061_WYG_085-42b"/>
昔人評書法有所謂龍游天表虎踞溪旁者言其勢其<lb/>
曰勁弩欲張鐵柱将立者言其雄其曰駿馬青山醉眠<lb/>
芳草者言其韻其曰羙女揷花増益得所者言其媚斯<lb/>
評書也而予以之評畫畫之與書非二道也然書之為<lb/>
道性情則存乎八法義理則原乎六書昔之習書者未<lb/>
必不本乎此無他術也而善書者固不得不同而亦不<lb/>
能不異猶耳目口鼻人之所同而状貌之殊則萬有不<lb/>
齊也畫則取乎象形而已而指腕之法則有出乎象形<lb/>
<pb n="KR3h0061_WYG_085-43a"/>
之表者故有兒童觀形似之說雖然徒取乎形似者固<lb/>
不足言畫矣一從事乎書法而不屑乎形似者於畫亦<lb/>
何取哉斯不可以偏廢也吳興錢舜舉之於畫精巧工<lb/>
緻妙於形似其書法之媚者歟筆法所自本乎小李将<lb/>
軍木石遒勁雖未之及而人物居室舟車服御之精巧<lb/>
殆可頡頏居吳興三絶之一其以是歟且其折枝啼鳥<lb/>
翠袖天寒别有一種嬌態有非他人所能及者禪家有<lb/>
五眼觀是畫者又别具一眼不可以没骨律之也繆君<lb/>
<pb n="KR3h0061_WYG_085-43b"/>
仲禮得是畫於觧綬之時因憶吳興舊游且有感於其<lb/>
詩有所謂莫言倦客多牢落正是詩人覓句時之語欲<lb/>
得能言之士相與詠歌之而求予書其說於卷首然則<lb/>
仲禮之有取於是者豈徒以其媚而已哉故不復辭而<lb/>
書此以告觀者<hi>朱同覆瓿集</hi>
　　　元錢選䑕食𤓰圗<lb/>
右錢舜舉作鼠食𤓰圖其一盗嚙𤓰而𤓰苦及其皮盡<lb/>
而苦至則更嚙其他以求饜為若有知也其一猝然而<lb/>
<pb n="KR3h0061_WYG_085-44a"/>
捷至目動而屢顧若有畏也亦黠矣哉夫人之豢於世<lb/>
味也甘其所甚苦樂其所可畏忽然以陷于害恬而莫<lb/>
之知也豈其智顧不若物之微哉噫予觀其圗有感焉<lb/>
<hi>林公輔集</hi>
　　　元錢選水仙圗<lb/>
錢舜舉在勝國以丹青名一時幾與吳興鴈行而卉草<lb/>
尤自超駸駸度驊騮前矣此卷水仙為華氏世藏零亂<lb/>
中有綽約迎風承露種種姿態百出蓋舜舉得意筆也<lb/>
<pb n="KR3h0061_WYG_085-44b"/>
後有款識而失之華生以為恨乞予題尾噫待款識而<lb/>
後真淺之乎真矣<hi>弇州續槀</hi>
　　　元張遜鈎勒竹卷<lb/>
王君伯時早嵗從學于張溪雲先生故其能事皆有師<lb/>
法今觀所藏張先生松竹圗益信伯時所學之有成後<lb/>
之學先生非伯時其誰與歸伯時兄仲和持卷索僕畫<lb/>
辭不獲已為作竹梢深媿美玉左右而寘珷玞也凡觀<lb/>
張先生雙鈎竹當與古人並列故不復綴言天游生陸<lb/>
<pb n="KR3h0061_WYG_085-45a"/>
廣季𢎞<hi>續書畫題䟦記</hi>
自唐王摩詰雙鈎竹法傳于江南而世之畫者多宗蜀<lb/>
主故黄筌父子擅名當代國朝黄華老人而下如澹游<lb/>
房山薊丘二李吳興趙魏公諸人皆工墨竹鈎瑣之法<lb/>
殆若絶響予来吳中始見張仲敏雙鈎往往得摩詰遺<lb/>
意此卷乃為其友王君伯時所作其松石坡陀向背前<lb/>
後又有董北苑法誠可愛也雲門山樵張紳識<hi>同上</hi>
予官翰林幾六年每與院中羣公商㩁其鄉里之好事<lb/>
<pb n="KR3h0061_WYG_085-45b"/>
者予必以吾沛郡朱永年氏為稱首因出同郡張溪雲<lb/>
先生為予内人從叔父王伯時父所畫竹觀之座中嘖<lb/>
嘖聲不絶口乃知名品當不逃乎鑒賞也予在童丱時<lb/>
則嘗聞先生善畫竹然未知有此精絶耳此蓋深得江<lb/>
南鐵鈎瑣三昧近代則未之見也噫故家文獻凋落散<lb/>
失子孫不能守其所藏之物者多矣今此卷獲歸永年<lb/>
獨何幸耶蓋是日同觀者侍講鄒仲熈右賛善王汝玉<lb/>
檢討蘓伯厚宗人府經歴髙孟升待詔滕用亨余則典<lb/>
<pb n="KR3h0061_WYG_085-46a"/>
籍梁用行也時永樂六年夏六月二十八日書于玉堂<lb/>
之齋室云<hi>同上</hi>
昔人畫竹咸鈎勒若王輞川黄筌父子輩尤臻其妙山<lb/>
谷云墨竹起于近代不知所師後人遂不事鈎勒矣溪<lb/>
雲張仲敏與李息齋同時畫墨竹自以為不及一旦棄<lb/>
去而用鈎勒此卷畫與學子王雨伯時者今歸朱氏永<lb/>
年矣觀其松石堅確不渝之姿此君貞節後彫之操有<lb/>
似其人或云溪雲嘗從黄冠故清雅若此永年保諸浚<lb/>
<pb n="KR3h0061_WYG_085-46b"/>
儀張肯識<hi>同上</hi>
溪雲張仲敏既為其友王伯時畫雙鈎勒竹并松石一<lb/>
卷不啻犀然牛渚獻竒露怪萬寳畢出炫心奪目莫此<lb/>
為快天游陸季𢎞復為伯時之兄仲和作烟梢數筆雅<lb/>
淡中有竒致則又若太羮𤣥酒不假調劑功至味自然<lb/>
爽人牙頬是卷也誠所謂百不為多一不為少豈非人<lb/>
間之至寳也耶况自元迄今宗工鉅儒題識滿卷尤足<lb/>
珍襲可知今年春予訪劉公以則于穿山之陽因以出<lb/>
<pb n="KR3h0061_WYG_085-47a"/>
示予方病酒繙閱之際不覺宿酲之頓觧信一代之竒<lb/>
也因書其後以歸之時成化丙戌三月望日長洲陳鑑<lb/>
緝熈識<hi>同上</hi>
　　　元王振鵬畫大安閣圗<lb/>
世祖皇帝在藩以開平為分地即為城郭宫室取故宋<lb/>
熈春閣材于汴稍損益之以為此閣名曰大安既登大<lb/>
寳以開平為上都宫城之内不作正衙此閣巋然遂為<lb/>
前殿矣規制尊稳秀傑後世誠無以加也王振鵬受知<lb/>
<pb n="KR3h0061_WYG_085-47b"/>
仁宗皇帝其精藝名世非一時僥倖之倫此圗當時盛<lb/>
稱上意觀其位置經營之意寜無堂構之諷乎止以藝<lb/>
言則不足盡振鵬之惓惓矣<hi>道園學古録</hi>
　　　元王振鵬水亭圗<lb/>
此水亭圗乃永嘉王朋梅為吾吳朱澤民冩者攷圗繪<lb/>
寳鑑王振鵬字朋梅得幸元仁宗賜號孤雲處士舊吳<lb/>
志澤民以文學為趙承㫖薦授國史編修遷鎮東儒學<lb/>
提舉再起浙省參謀攝守長興以終按朋梅於字義無<lb/>
<pb n="KR3h0061_WYG_085-48a"/>
取恐亦别號而孤雲則仁宗所特賜也䟦語俱稱征東<lb/>
提舉元故無此官鎮東或路名然亦不可考矣朱之後<lb/>
若憲副公尚書公能大其宗世世奕葉無事喬木而為<lb/>
之子孫者再失再復愈寳而愛之求諸名公詩什以侈<lb/>
大其事宋時郡有祕校者其樂圃之勝聞東南然再易<lb/>
代而不可究跡至讀元少保盧賔客諸咏而若新即畫<lb/>
力亦僅五百年耳所託以不朽者文也勗之哉<hi>弇州續</hi>
<hi>槀</hi>
<pb n="KR3h0061_WYG_085-48b"/>
　　　元柯九思墨竹<lb/>
柯九思善冩竹石嘗自謂冩幹用篆法枝用草書法冩<lb/>
葉用八分或用魯公撒筆法木石用金釵股古漏㾗之<lb/>
遺意水晶宫道人<hi>珊瑚網</hi>
　　　元柯九思畫竹譜<lb/>
右竹譜一册元奎章閣鑒書博士柯九思敬仲所畫晴<lb/>
雨風雪横出懸垂榮枯穉老各極其妙今監察御史句<lb/>
容張公孟弼得之朱需予題其後宋文與可善作墨君<lb/>
<pb n="KR3h0061_WYG_085-49a"/>
蘇子瞻亦嘗效而為之至今名于世或謂其所冩皆以<lb/>
意而不以形蓋以意則髣髴于理不以形則非膠滯于<lb/>
物噫不拘于物而惟求乎理者此致知之功君子之所<lb/>
當務敬仲此譜其亦有志于前人者歟豈研書吮丹之<lb/>
所倫張公得此而珍藏之且時取適于目其所尚者有<lb/>
在矣豈真玩物耶用歸而書其後天順元年二月初吉<lb/>
朝列大夫國子祭酒兼經筵講官長洲劉鉉識<hi>假菴集</hi>
予同年友監察御史句容張公孟弼家藏元柯丹丘竹<lb/>
<pb n="KR3h0061_WYG_085-49b"/>
譜一册予覽而歎曰當是時也李息齋畫竹似而不神<lb/>
趙松雪畫神而不似然得神于運筆之表求似于有迹<lb/>
之餘其丹丘乎孟弼尚寳愛之以俟能辨之者天順元<lb/>
年夏東吳錢溥書于玉堂之署<hi>寓意編</hi>
抱遺道人謂丹丘生為天厯一文學士至比之東方朔<lb/>
司馬相如或以丹丘生之遇于天厯也職列鑒别特一<lb/>
函史耳何取乎文學予竊疑之乃今見丹丘生竹譜于<lb/>
京兆尹張公孟弼所其言竹之晴葉破墨曰此法極難<lb/>
<pb n="KR3h0061_WYG_085-50a"/>
非積學之乆不能到又曰凡踢枝當用行書法古人能<lb/>
書者惟文蘇二公又自以為髙彦敬趙子昂後獨觧其<lb/>
趣以蘓文忠公之文章髙追前古而不廢于此然則丹<lb/>
丘生之以文學稱固有自哉況世傳其所自著建儲論<lb/>
招島夷文又多為知者所稱則豈畫史所能盡哉而張<lb/>
公之寳重此譜亦豈真以其竹而已哉姑蘓劉昌謹識<lb/>
<hi>同上</hi>
古之畫竹者多矣宋時論者獨以文湖州蘓東坡為首<lb/>
<pb n="KR3h0061_WYG_085-50b"/>
稱豈非以其得竹之理趣而不拘拘于形似者然耶前<lb/>
元盛時若趙松雪髙房山李薊丘皆留意于此求其所<lb/>
以繼文蘓之妙則為間矣其時鑒書博士柯公躅繼古<lb/>
作其視文蘓駸駸乎可謂升其堂而入其室者嗚呼一<lb/>
藝之微茍非有自得之妙趣卒莫能造其妙况其大者<lb/>
乎監察御史張公孟弼家藏博士竹譜一帙其有闕者<lb/>
復求太常夏公仲昭為補之夏公工冩竹自王孟端之<lb/>
後獨歩一時其運筆雖與博士不同而瀟灑清潤之趣<lb/>
<pb n="KR3h0061_WYG_085-51a"/>
亦自可重正所謂珠聨而璧合也間以示予姑以識于<lb/>
後御史公尚其珍襲之天順元年秋九月望後淮南蒋<lb/>
主忠書<hi>同上</hi>
　　　元柯九思墨竹<lb/>
文湖州畫竹以濃墨為面淡墨為背東坡謂此法始於<lb/>
湖州柯奎章此幅頗竒人多不知其夲蓋全法湖州也<lb/>
虞文靖云丹丘雖師湖州而坡石過之但時世所傳湖<lb/>
州竹絶少予兩見又皆小幅無坡石可驗用書伯生之<lb/>
<pb n="KR3h0061_WYG_085-51b"/>
論以荅宗瀛聊當評語敬仲名九思號丹丘生天台人<lb/>
仕元文宗時為奎章閣鍳書博士頗見寵禮畫有訓忠<lb/>
之家印蓋文宗題其父墓有訓忠之碑故云<hi>甫田集</hi>
　　　元柯九思晴竹<lb/>
柯南宫晴竹一幀立竿亭亭枝葉皆疏散略無堆墮蔽<lb/>
翳處又不作枯木蔓草與陂麓沙礫只是行枝布葉合<lb/>
於生竹之數自然精采生動此非有成竹於胷中者不<lb/>
能也昔人論國色不藉鉛黛紈綺所謂西施毛嬙淨洗<lb/>
<pb n="KR3h0061_WYG_085-52a"/>
面與天下婦人鬭羙此地位未易到也南宫題句云嵗<lb/>
寒有貞姿孤竹勁而直虗心足以容堅節不撓物可比<lb/>
君子人窮年交不易曄曄桃李花旦暮改顔色丹丘柯<lb/>
九思并題書法雄逸振動大得顔魯公坐位三昧較之<lb/>
平日倣歐整栗者大不侔矣戊辰二月雨中對此欣欣<lb/>
如有霽色<hi>六研齋二筆</hi>
　　　元朱徳潤秀野軒圗<lb/>
秀野軒者吳周景安眺覽之所也番陽周公為題其顔<lb/>
<pb n="KR3h0061_WYG_085-52b"/>
我先公為冩而圗之復從而記之蓋軒與我先壟宻邇<lb/>
景安乃先公之愛友非若是又孰從而得哉先公暮年<lb/>
每倦於此明年遂即世此絶筆也景安亦己物故景安<lb/>
之壻何幼澄氏時以示予拜觀圗後題者多吳中秀士<lb/>
俛仰之間已四十餘年矣諸公亦多淪沒豈易得哉且<lb/>
夫名之著者因以徳境之勝者由乎人他日何氏子孫<lb/>
傳示永乆亦足以侈外家之雅集矣㓜澄其寳藏焉予<lb/>
既賦之以詩又求識之於後遂書而歸之永樂庚寅二<lb/>
<pb n="KR3h0061_WYG_085-53a"/>
月望日朱吉識<hi>六研齋三筆</hi>
朱徳潤澤民為周景安徴士冩秀野軒圗蒼潤清逸在<lb/>
子久叔明之間又為作記文采斌鬱字畫遒麗亦頡昂<lb/>
鮮趙澤民為江浙提舉校文行之美冠冕一時特性㢘<lb/>
重不輕狥人求是以流傳有限此卷真吉光片羽也周<lb/>
左丞相琦為篆秀野軒三字亦極偉觀題者數人悉名<lb/>
筆也末則其嗣君識語亦見世羙<hi>同上</hi>
　　　元宋敏竹石<lb/>
<pb n="KR3h0061_WYG_085-53b"/>
宋好古魏郡人元天厯中為藝文監照磨揭文安公稱<lb/>
其疏通而知學好交而不茍合居官必盡其守臨事必<lb/>
㫁以義真用世之才而尤工竹石獨臻其妙嘗有進於<lb/>
明宗者明宗語左右曰此真士大夫之筆京師之人遂<lb/>
取楊補之村梅故事名其竹為勅賜大夫竹予偶得宋<lb/>
筆遂識揭語<hi>東里續集</hi>
　　　元王淵畫十三雀<lb/>
右元人王若水十三雀總戎郭公彦和之所藏也雀之<lb/>
<pb n="KR3h0061_WYG_085-54a"/>
叢鬪者三飛而欲赴者一掩映于竹間者九或見其啄<lb/>
或露其尾飛鳴轉折曲有思致時春雨舟暗兼病目披<lb/>
閱數之不能得其多寡童子以豆識之方得其寔亦可<lb/>
謂工矣學士錢先生鑒定為若水之筆有小沈隸首諸<lb/>
公題咏而東海半江乆不禄其辭翰尤可惜也彦和讀<lb/>
儒書喜圗籍其所藏葢不止此庶幾慕濟陽之清風而<lb/>
興起者乎<hi>程篁墩集</hi>
　　　元王淵畫花鳥<lb/>
<pb n="KR3h0061_WYG_085-54b"/>
甲戌予初釋褐從婁江髙氏張復望壁間見王若水秋<lb/>
海棠一枝上棲白頭翁二深鈎淺渲真逸品也此軸豔<lb/>
冶中見淡致肖似處去㾗態骨韻兼絶工士兩擅源自<lb/>
冨燮夏奕來不直師承黄要叔趙榮禄而已公名淵錢<lb/>
塘人<hi>来禽館集</hi>
　　　元王淵畫鷹<lb/>
若水王淵作新篁竹石石上立雙鷹其雄者頭有兩角<lb/>
面如怒虎胷紋繡錯可異即杜工部所詠二角鷹目如<lb/>
<pb n="KR3h0061_WYG_085-55a"/>
愁胡視天地也雌者則局形如雉有松雞竹兔俱可狎<lb/>
耳萬厯己未汪砢玉鑒藏并識<hi>珊瑚網</hi>
　　　元唐棣畫卷<lb/>
至正五年吳興唐公子華宰吾邑予客其門相與處甚<lb/>
善也公時時出古今名畫及其所自畫者示予且讃賞<lb/>
其趣予懵于此道故不知嗜好若無聞無見者公不悅<lb/>
其心曰豈其明于他而獨暗于此耶是殆薄吾畫也予<lb/>
察之稍以留意一日與公同訪提茗㢘父壁間有公所<lb/>
<pb n="KR3h0061_WYG_085-55b"/>
筆畫四幅予觀而喜之公曰此吾二十年筆也是殆不<lb/>
佳予心計若從公求指其不佳者在某處某筆宜若得<lb/>
其槩然不欲亟瀆之及再往則卷而藏之矣予素與縣<lb/>
東門邵桂堂翁友善其孫孜思善時從予讀書見公畫<lb/>
輙恱慕之不瞬目不釋手若予之有味于天地之化聖<lb/>
賢之學也公大喜進而教之宦滿挟之歸邵生盡去餘<lb/>
事用能得公之意趣四方聞人稱能鑒識者贈之詩許<lb/>
與交至信乎生之妙于畫矣畫之為道宜求其似也今<lb/>
<pb n="KR3h0061_WYG_085-56a"/>
曰似則不超宜以巧為精也今以拙為古殆必自有其<lb/>
說予藏思善舊所為畫數幅假我數年得畢婚嫁盡除<lb/>
書生氣習然後袖而出之好山水佳風日中請思善指<lb/>
其昔非今是在某處某筆使昔之不得于唐公者得之<lb/>
思善亦大好事故第書之卷帙之末以識焉嵗辛卯秋<lb/>
九月既望朱升拜手䟦<hi>朱升楓林集</hi>
　　　元郭畀山居圗<lb/>
天錫掾郎與予交最乆死别忽忽二十餘載念之悢悢<lb/>
<pb n="KR3h0061_WYG_085-56b"/>
如何可言錫山弓河上𤣥元道館錫麓𤣥丘精舍其畫<lb/>
壁最多今或為軍旅之居或為狐兔之窟頽垣遺址風<lb/>
景亦異雖予之故鄉乃若異鄉矣不歸吾土亦已十年<lb/>
因勝伯徴君攜此卷相示為之展玩感慨并敘述其疇<lb/>
昔相與之所以然者其中有不能自己也投筆淒然乆<lb/>
之至正二十三年嵗在癸卯十二月十日夜笠澤蝸牛<lb/>
廬中冩倪瓉<hi>鐵網珊瑚</hi>
　　　元郭畀雲山卷<lb/>
<pb n="KR3h0061_WYG_085-57a"/>
米公元暉昔游徑塢登含暉亭攬山青雲白樹色水光<lb/>
之勝悟得豪端三昧為鄭王楊吳董宋郭范羣公擅長<lb/>
初聞是說實訝之及元貞丙申春予寓山中禪餘偕二<lb/>
三友縱歩是亭目擊真態亦有感發乃信元暉悟是而<lb/>
得天巧非浪說也大徳癸卯秋既下峰頂及今至順癸<lb/>
酉逾三十年每想舊逰之樂不可復追為之慨歎適又<lb/>
三月十有五日姑胥良禪人出示郭公天錫所作亂山<lb/>
隐秀輕雲抹淡矮屋藏林短橋横澗朝曦夕靄千状萬<lb/>
<pb n="KR3h0061_WYG_085-57b"/>
貌把玩至再不覺宿懐一時脫焉恍如身臨亭際神游<lb/>
物表殆不知人為耶天就耶抑郭得于米耶米得于天<lb/>
耶善豪素者辨之庶幾吾言得之矣寉林釋契了<hi>續書</hi>
<hi>題䟦記</hi>
　　　元郭畀雲山過雨圗<lb/>
右雲山過雨圗乃京口郭天錫用米元暉筆法而作也<lb/>
峰巒糢糊林木清潤宛然宿雨初霽吾不識畫而亦以<lb/>
其可配前人是圗作于至順辛未當時名公若虞邵菴<lb/>
<pb n="KR3h0061_WYG_085-58a"/>
柯鑒書皆有題詠距今百有餘年而為其同姓嘗熟尹<lb/>
世南所得物固有定遇哉世南為尹有善政較其憂民<lb/>
之心甚于愛圗特為表著云<hi>張益文僖公集</hi>
　　　元顧安畫竹卷<lb/>
趙松雪冩竹九疊法後世惟九龍山人得之息齋而下<lb/>
弗論此幅顧定之所冩揮毫用墨澹潤老爛今百餘年<lb/>
相對如雨牕凝睇之時雖孟端恐未易與卷首蒼雪軒<lb/>
古篆鄱陽周伯琦筆惟陳登可庶幾餘不足比可謂具<lb/>
<pb n="KR3h0061_WYG_085-58b"/>
羙矣<hi>張寧方洲集</hi>
　　　元申屠子邁畫馬圗<lb/>
徐容齋先生題子邁十八時所畫馬其言忠厚而嚴正<lb/>
得前軰之體吳興之言微婉茍用其言致力于讀書而<lb/>
有得焉則自然不暇于逐物矣清河之言正而毅筆墨<lb/>
之間猶足見其掀髯之氣而皆不可復見矣俯仰可勝<lb/>
慨然子迪以其先兄手筆甚寳藏之藹然孝弟之意故<lb/>
可與諸老之言並傳子孫也<hi>道園學古録</hi>
<pb n="KR3h0061_WYG_085-59a"/>
　　　元顔輝元夜出游圗<lb/>
沙公彦徳挟張華之識猶能精鍳古人名畫凡入神品<lb/>
者靡不購得之而拙工模倣形似者不能以欺其明焉<lb/>
故家藏唐宋元三代名蹟甚冨士大夫之好畫者必先<lb/>
經彦徳鑒定而後收蓄以是人益器重之今夏隆暑中<lb/>
彦徳持一卷示予曰此顔秋月所繪鍾進士元夜出㳺<lb/>
圖也披而觀之乃冩衆鬼作小隊前導有鳴金者有擎<lb/>
大石者有顛立而欲飲者有肘甕而行者有持鎗者有<lb/>
<pb n="KR3h0061_WYG_085-59b"/>
揮刃者有舞盾者有卓大刀者有執壺漿者有捧觴進<lb/>
者有負椅者有携琴書筆硯者鍾馗于後三鬼載之而<lb/>
行又數鬼擁從後有張葢者鳴鼓者吹笛擊板者詭態<lb/>
異状各盡形勢彦徳求予題其後予聞世傳鍾馗者終<lb/>
南人也不第而死階下因以進士袍笏賜之既而示形<lb/>
于𤣥宗夢中曰臣當為陛下除天下虗耗之孽今是圗<lb/>
也其所謂夢中者耶且鬼神無形視之不見何其有形<lb/>
之若是耶豈畫者揚其巧擅其妙窮其怪状而其實無<lb/>
<pb n="KR3h0061_WYG_085-60a"/>
　有耶終南進士死有靈爽尚為天下翦除妖孽彼明為<lb/>
　人者視此圗寧不惕然警省哉然則良工用心之苦蓋<lb/>
　有諷于世道者深矣洪武己巳夏六月紫芝山人識<hi>珊</hi>
　<hi>瑚網</hi>
　元夜出游圗筆法竒絶有八面生意展閱間令人駭目<lb/>
　非深得造化之妙者曷克臻此拱璧世守勿失延陵吳<lb/>
　寛<hi>匏翁家藏集</hi>
　<lb/>
<pb n="KR3h0061_WYG_085-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋書畫譜卷八十五<lb/>
</p>
<p>
</p>
  </div>
</body>
</text>
</TEI>
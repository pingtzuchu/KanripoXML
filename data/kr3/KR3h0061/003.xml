<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_003-1a"/>
　欽定四庫全書<lb/>
御定佩文齋書畫譜目録<lb/>
　　第三卷<lb/>
　　　論書三<hi>書法上</hi>
　　　　後漢蔡邕九勢<lb/>
　　　　晉衛夫人筆陣圖<lb/>
　　　　晉王羲之題筆陣圖後<lb/>
　　　　梁武帝觀鍾繇書法十二意<lb/>
<pb n="KR3h0061_WYG_003-1b"/>
　　　　隋僧智果心成頌<lb/>
　　　　唐太宗筆法訣<lb/>
　　　　唐歐陽詢八法<lb/>
　　　　永字八法詳説<lb/>
　　　　翰林禁經九生法<lb/>
　　　　翰林密論二十四條用筆法<lb/>
　　　　唐顔真卿述張長史筆法十二意<lb/>
　　　　唐李華二字訣<lb/>
<pb n="KR3h0061_WYG_003-2a"/>
　　　筆法門<lb/>
　　　古今𫝊授筆法十三訣<lb/>
　　　𫝊授筆法人名<lb/>
　　　唐張懐瓘用筆十法<lb/>
　　　唐張懐瓘玉堂禁經<lb/>
　　　唐韓方明授筆要説<lb/>
　　　唐盧攜臨池妙訣<lb/>
　　　唐林韞撥鐙四字法<lb/>
<pb n="KR3h0061_WYG_003-2b"/>
　　　唐陸希聲撥鐙五字法<lb/>
　　　南唐後主李煜書述<lb/>
　　　翰林傳授隐術<lb/>
　　　草訣百韻歌<lb/>
　　　歐陽率更書三十六法<lb/>
<pb n="KR3h0061_WYG_003-3a"/>
　欽定四庫全書<lb/>
御定佩文齋書畫譜卷三<lb/>
　　論書三<hi>書法上</hi>
　　　　後漢蔡邕九勢<lb/>
　夫書肇於自然自然既立隂陽生焉隂陽既生形勢出<lb/>
　矣藏頭䕶尾力在字中下筆用力肌膚之麗故曰勢来<lb/>
　不可止勢去不可遏惟筆軟則竒怪生焉<lb/>
　凡落筆結字上皆覆下下以承上使其形勢逓相映帶<lb/>
<pb n="KR3h0061_WYG_003-3b"/>
　無使勢背<lb/>
　轉筆宜左右回顧無使節目孤露<lb/>
　藏鋒㸃畫出入之迹欲左先右至回左亦爾<lb/>
　藏頭員筆屬紙令筆心常在㸃畫中行<lb/>
　䕶尾畫㸃勢盡力收之<lb/>
　疾勢出於啄磔之中又在竪筆緊趯之内<lb/>
　掠筆在於䟎鋒峻趯用之<lb/>
　澀勢在於緊駃戰行之法<lb/>
<pb n="KR3h0061_WYG_003-4a"/>
横鱗竪勒之規<lb/>
　此名九勢得之雖無師授亦能妙合古人湏翰墨功<lb/>
　多即造妙境耳<hi>書苑菁華</hi>
　　　晉衞夫人筆陣圖<lb/>
夫三端之妙莫先乎用筆六藝之奥莫重乎銀鈎昔秦<lb/>
丞相斯見周穆王書七日興歎患其無骨蔡尚書邕入<lb/>
鴻都觀碣十旬不返嗟其出羣故知達其源者少闇於<lb/>
理者多近代以来殊不師古而緣情棄道纔記姓名或<lb/>
<pb n="KR3h0061_WYG_003-4b"/>
學不該贍聞見又寡致使成功不就虚費精神自非通<lb/>
靈感物不可與談斯道矣今刪李斯筆妙更加潤色總<lb/>
七條并作其形容列事如左貽諸子孫永為模範庶將<lb/>
来君子時復覽焉筆要取崇山絶仭中兔毛八九月收<lb/>
之其筆頭長一寸管長五寸鋒齊腰強者其硯取前涸<lb/>
新石潤澀相兼浮津耀墨者其墨取廬山之松煙代郡<lb/>
之鹿膠十年以上強如石者為之紙取東陽魚卵虚柔<lb/>
滑浄者凡學書字先學執筆若真書去筆頭二寸一分<lb/>
<pb n="KR3h0061_WYG_003-5a"/>
若行草書去筆頭三寸一分執之下筆㸃畫波撆屈曲<lb/>
皆湏盡一身之力而送之初學先大書不得從小善鑒<lb/>
者不寫善寫者不鑒善筆力者多骨不善筆力者多肉<lb/>
多骨㣲肉者謂之筋書多肉㣲骨者謂之墨豬多力豐<lb/>
筋者聖無力無筋者病一一從其消息而用之<lb/>
　一如千里陣雲隐隐然其實有形<lb/>
　丶如髙峰墜石磕磕然實如崩也<lb/>
　丿陸斷犀象<lb/>
<pb n="KR3h0061_WYG_003-5b"/>
　□百鈞弩發<lb/>
　丨萬嵗枯藤<lb/>
　乀崩浪雷奔<lb/>
　<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>勁弩筋節<lb/>
右七條筆陣出入斬斫圗執筆有七種有心急而執筆<lb/>
緩者有心緩而執筆急者若執筆近而不能緊者心手<lb/>
不齊意後筆前者敗若執筆逺而急意前筆後者勝又<lb/>
有六種用筆結搆員備如篆法飄颺灑落如章草凶險<lb/>
<pb n="KR3h0061_WYG_003-6a"/>
可畏如八分窈窕出入如飛白耿介特立如鶴頭鬱拔<lb/>
縱横如古隸然心存委曲每為一字各象其形斯造妙<lb/>
矣書道畢矣永和四年上虞製記<hi>法書要録</hi>
　　　晉王羲之題筆陣圗後<lb/>
夫紙者陣也筆者刀矟也墨者鍪甲也水硯者城池也<lb/>
心意者將軍也本領者副將也結搆者謀略也颺筆者<lb/>
吉凶也出入者號令也屈折者殺戮也夫欲書者先乾<lb/>
研墨凝神静思預想字形大小偃仰平直振動令筋脈<lb/>
<pb n="KR3h0061_WYG_003-6b"/>
相連意在筆前然後作字若平直相似状如算子上下<lb/>
方整前後齊平此不是書但得其㸃畫爾昔宋翼常作<lb/>
此書其師鍾繇叱之翼三年不敢見繇即潛心改迹每<lb/>
作一波常三過折筆每作一<hi>原闕一字</hi>常隐鋒而為之每作一<lb/>
横畫如列陣之排雲每作一戈如百鈞之弩發每作一<lb/>
㸃如髙峰墜石<hi>原闕四字</hi>屈折如鋼鈎每作一牽如萬嵗枯藤<lb/>
每作一放縱如足行之趣驟翼先来書惡晉太康中有<lb/>
人於許下破鍾繇墓遂得筆勢論翼讀之依此法學書<lb/>
<pb n="KR3h0061_WYG_003-7a"/>
名遂大振欲真書及行書皆依此法若欲學草書又有<lb/>
别法湏緩前急後字體形勢狀如龍蛇相鉤連不斷仍<lb/>
湏稜側起復用筆亦不得使齊平大小一等每作一字<lb/>
須有㸃處且作餘字總竟然後安㸃其㸃須空中遥擲<lb/>
筆作之其草書亦復湏篆勢八分古隸相雜亦不得急<lb/>
令墨不入紙若急作意思淺薄而筆即直過惟有章草<lb/>
及章程行押等不用此勢但用擊石波而已其擊石波<lb/>
者缺波也又八分更有一波謂之隼尾波即鍾公泰山<lb/>
<pb n="KR3h0061_WYG_003-7b"/>
銘及魏文帝受禪碑中已有此體夫書先湏引八分章<lb/>
草入隸字中發人意氣若直取俗字則不能先發予少<lb/>
學衞夫人書將謂大能及渡江北游名山見李斯曹喜<lb/>
等書又之許下見鍾繇梁鵠書又之洛下見蔡邕石經<lb/>
三體書又於從兄洽處見張昶華岳碑始知學衞夫人<lb/>
書徒費年月耳遂改本師仍於衆碑學習焉<hi>王右軍集</hi>
　　　梁武帝觀鍾繇書法十二意<lb/>
　平<hi>謂横也</hi>直<hi>謂縱/也</hi>　均<hi>謂間/也</hi>密<hi>謂際/也</hi>　鋒<hi>謂端/也</hi>力<hi>謂體也</hi>
<pb n="KR3h0061_WYG_003-8a"/>
　輕<hi>謂屈也</hi>　決<hi>謂牽/掣也</hi>　補<hi>謂不/足也</hi>損<hi>謂有/餘也</hi>　巧<hi>謂布/置也</hi>稱<hi>謂大小也</hi>
字外之竒文所不書世之學者宗二王元常逸迹曽不<lb/>
睥睨羲之有過人之論後生遂爾雷同元常謂之古肥<lb/>
子敬謂之今瘦今古既殊肥瘦頗反如自省覽有異衆<lb/>
説張芝鍾繇巧趣精細殆同機神肥瘦古今豈易致意<lb/>
真跡雖少可得而推逸少至學鍾書勢巧形密及其獨<lb/>
運意疎字緩譬猶楚音習夏不能無楚過言不悒未為<lb/>
篤論又子敬之不迨逸少猶逸少之不迨元常學子敬<lb/>
<pb n="KR3h0061_WYG_003-8b"/>
者如畫虎也學元常者如畫龍也余雖不習偶見其理<lb/>
不習而言必慕之歟聊復自記以補其闕非欲明觧強<lb/>
以示物也儻有均思思盈半矣<hi>書苑菁華</hi>
　　　隋僧智果心成頌<lb/>
廻展右肩<lb/>
　頭項長者向右展寧宣臺尚字是<hi>非為頭項長</hi>
長舒左足<lb/>
　有脚者向左舒寳典其類字是<hi>謂亻彳朩扌之類非其典之類</hi>
<pb n="KR3h0061_WYG_003-9a"/>
峻拔一角<lb/>
　字方者擡右角國用周字是<lb/>
潛虚半腹<lb/>
　畫稍麤於左右亦湏著逺近均匀遞相覆蓋放令右<lb/>
　虚用見岡月字是<lb/>
間合間開<lb/>
　無字等四㸃四畫為縱上心開則下合也<lb/>
隔仰隔覆<lb/>
<pb n="KR3h0061_WYG_003-9b"/>
　並字隔二畺字隔三皆斟酌二三字仰覆用之<lb/>
廻互留放<lb/>
　謂字有磔掠重者若爻字上住下放茶字上放下住<lb/>
　是也不可并放<lb/>
變換垂縮<lb/>
　謂兩竪畫一垂一縮并字右縮左垂斤字右垂左縮<lb/>
　上下亦然<lb/>
繁則減除<lb/>
<pb n="KR3h0061_WYG_003-10a"/>
　王書懸字虞書毚字皆去下一㸃張書盛字改血從<lb/>
　皿也<hi>盛本從皿</hi>
疎當補續<lb/>
　王書神字䖏字皆加一㸃却字卩從阝是也<lb/>
分若抵背<lb/>
　謂縱也卅册之類皆須自立其抵背鍾王歐虞皆守<lb/>
　之<lb/>
合如對目<lb/>
<pb n="KR3h0061_WYG_003-10b"/>
　謂逢也八字州字皆須潛相矚視<lb/>
孤單必大<lb/>
　一㸃一畫成其獨立者是也<lb/>
重並仍促<lb/>
　謂昌吕爻棗等字上小林棘絲羽等字左促森淼字<lb/>
　兼用之<lb/>
以側映斜<lb/>
　丿為斜乀為側交欠以入之類是也<lb/>
<pb n="KR3h0061_WYG_003-11a"/>
以斜附曲<lb/>
　謂人為曲女安必互之類是也<lb/>
覃精一字功歸自得盈虚<lb/>
　向背仰覆垂縮廻互不失也<lb/>
統視連行妙在相承起復<lb/>
　行行皆相暎帶聮屬而不背違也<hi>蘓霖書法鈎𤣥</hi>
　　　唐太宗筆法訣<lb/>
夫欲書之時當收視反聼絶慮凝神心正氣和則契於<lb/>
<pb n="KR3h0061_WYG_003-11b"/>
𤣥妙心神不正字則攲斜志氣不和書必顛覆其道同<lb/>
魯廟之器虚則攲滿則覆中則正正者沖和之謂也<lb/>
大抵腕竪則鋒正鋒正則四面勢全次實指指實則節<lb/>
力均平次虚掌掌虚則運用便易<lb/>
為㸃必收貴緊而重<lb/>
為畫必勒貴澀而遲<lb/>
為撆必掠貴險而勁<lb/>
為竪必努貴戰而雄<lb/>
<pb n="KR3h0061_WYG_003-12a"/>
為戈必潤貴遲疑而右顧<lb/>
為環必郁貴蹙鋒而總轉<lb/>
為波必磔貴三折而遣豪<lb/>
側不得平其筆<lb/>
勒不得臥其筆湏筆鋒先行<lb/>
努不宜直直則失力<lb/>
趯須存其筆鋒得勢而出<lb/>
策湏仰䇿而收<lb/>
<pb n="KR3h0061_WYG_003-12b"/>
掠湏筆鋒左出而利<lb/>
啄須臥筆而疾罨<lb/>
磔湏戰筆發外得意徐乃出之<lb/>
夫㸃要作稜角忌於員平貴於通變<lb/>
合策處策年字是也<lb/>
合勒處勒士字是也<lb/>
凡横畫並仰上覆收士字是也<lb/>
三須觧磔上平中仰下覆春主字是也凡三畫悉用之<lb/>
<pb n="KR3h0061_WYG_003-13a"/>
合掠即掠戸字是也<lb/>
彡乃形影字右邉不可一向為之須背下撆之<lb/>
爻須上磔衂鋒下磔放出不可雙出<lb/>
多字四撆一縮二少縮三亦縮四須出鋒巧在乎躪躒<lb/>
則古秀而意深拙在乎輕浮則薄俗而直置採摭菁葩<lb/>
芟薙蕪穢庶近乎翰墨脱專執自賢闕於師授則衆病<lb/>
蜂起衡鑑徒懸於闇矣<hi>書苑菁華</hi>
　　　唐歐陽詢八法<lb/>
<pb n="KR3h0061_WYG_003-13b"/>
　丶如髙峰之墜石<lb/>
　□似長空之初月<lb/>
　一若千里之陣雲<lb/>
　丨如萬嵗之枯藤<lb/>
　□勁松倒折落挂石厓<lb/>
　<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>如萬鈞之弩發<lb/>
　丿利劔截斷犀象之角牙<lb/>
　乀一波常三過筆<lb/>
<pb n="KR3h0061_WYG_003-14a"/>
澄神静慮端已正容秉筆思生臨池志逸虚拳直腕指<lb/>
齊掌空意在筆前文向思後分間布白勿令偏側墨淡<lb/>
則傷神彩絶濃必滯鋒豪肥則為鈍瘦則露骨勿使傷<lb/>
於軟弱不須怒降為竒四面停匀八邉俱備短長合度<lb/>
麤細折中心眼準程疎密攲正筋骨精神隨其大小不<lb/>
可頭輕尾重無令左短右長斜正如人上稱下載東映<lb/>
西帶氣宇融和精神灑落省此㣲言孰為不可也<hi>王氏法書苑</hi>
　　　永字八法<lb/>
<pb n="KR3h0061_WYG_003-14b"/>
禁經云八法起於隸字之始自崔張鍾王傳授所用該<lb/>
於萬字墨道之最不可不明也隋僧智永發其㫖趣授<lb/>
於虞袐監世南自兹傳授遂廣彰焉李陽冰云昔逸少<lb/>
攻書多載十五年偏攻永字以其備八法之勢能通一<lb/>
切字也八法者永字八畫是矣<lb/>
　丶　　一㸃為側　　　□　二横為勒<lb/>
　□　三竪為努　　　　□　四挑為趯<lb/>
　□　五左上為䇿　　　□　六左下為掠<lb/>
<pb n="KR3h0061_WYG_003-15a"/>
　□　七右上為啄　　永　八右下為磔<lb/>
　　　　訣一<hi>一作顔真卿八法頌</hi>
　側蹲䲭而墜石　　勒緩縱以藏機<lb/>
　弩彎環而勢曲　　趯峻快以如錐<lb/>
　䇿依稀而似勒　　掠髣髴以宜肥<lb/>
　啄騰凌而速進　　磔抑趞以遲移<lb/>
　　　　訣二<hi>一作柳宗元八法頌</hi>
　側不愧臥　　　　勒常患平<lb/>
<pb n="KR3h0061_WYG_003-15b"/>
　努過直而力敗　　趯宜存而勢生<lb/>
　䇿仰收而暗揭　　掠左出而鋒輕<lb/>
　啄倉皇而疾掩　　磔䟐趞以開撑<lb/>
　　　永字八法詳説<lb/>
　　　　側勢第一<lb/>
側不得平其筆當側筆就右為之口訣云先右揭其腕<lb/>
次輕蹲其鋒取勢緊則乗機頓挫借勢出之疾則失中<lb/>
過又成俗夫側鋒顧右借勢而側之從勁輕揭潛出務<lb/>
<pb n="KR3h0061_WYG_003-16a"/>
於勒也<lb/>
問曰側不言㸃而言側何也<lb/>
論曰謂筆鋒顧右審其勢險而側之故名側也止言㸃<lb/>
則不明顧右無存鋒向背墜墨之勢若左顧右側則横<lb/>
敵無力故側不險則失於鈍鈍則芒角隐而書之神格<lb/>
䘮矣筆訣云側者側下其筆使墨精暗墜徐乃反揭則<lb/>
稜利矣<lb/>
　　　　勒勢第二<lb/>
<pb n="KR3h0061_WYG_003-16b"/>
勒不得臥其筆中髙兩頭下以筆心壓之口訣云頭傍<lb/>
鋒仰䇿次迅收若一出揭筆不趯而暗收則薄員而疎<lb/>
筆無力矣夫勒筆鋒似及於紙須㣲進仰䇿峻趯<lb/>
問曰勒不言畫而言勒何也<lb/>
論曰勒者趯筆而行承其虚畫取其勁澀則功成矣今<lb/>
止言畫者慮在不趯一出便畫則鋒拳而怯薄也夫勒<lb/>
者藉於竪䟐䟐則筆勁澀亡其流滑㣲可稱工矣筆訣<lb/>
云䇿筆須勒仰筆覆收準此則形勢自彰矣<lb/>
<pb n="KR3h0061_WYG_003-17a"/>
　　　　努勢第三<lb/>
努不宜直其筆直則無力立筆左偃而下最須有力又<lb/>
云須發勢而卷筆若折骨而争力口訣云凡傍卷微曲<lb/>
蹙筆累走而進之直則衆勢失力滯則神氣怯散夫努<lb/>
須側鋒顧右潛趯輕挫其揭<lb/>
問曰畫者中心聚畫也今謂之努何也<lb/>
論曰努者勢微努曰努在乎䟐筆下行若直置其畫則<lb/>
形員勢質書之病也筆訣云努筆之法竪筆徐行近左<lb/>
<pb n="KR3h0061_WYG_003-17b"/>
引勢勢不欲直直則無力矣<lb/>
　　　　趯勢第四<lb/>
趯須蹲鋒得勢而出出則暗収又云前畫卷則别斂心<lb/>
而出之口訣云傍鋒輕揭借勢勢不勁筆不挫則意不<lb/>
深趯與挑一也鋒貴於澀出適期於倒收所謂欲挑還<lb/>
置也夫趯自努出潛鋒輕挫借勢而趯之<lb/>
問曰凡字之出鋒謂之挑今更為趯何也<lb/>
論曰挑者語之小異而其體一也夫趯者筆鋒去而言<lb/>
<pb n="KR3h0061_WYG_003-18a"/>
之趯自努畫收鋒竪筆潛勁借勢而趯之筆訣云即是<lb/>
努筆下殺筆趯起是也法須挫衂轉筆出鋒佇思消息<lb/>
則神蹤不墜矣<lb/>
　　　　䇿勢第五<lb/>
䇿須斫筆背發而仰収則背斫仰䇿也兩頭髙中以筆<lb/>
心舉之口訣云仰筆潛鋒以鱗勒之法揭腕趯勢於右<lb/>
潛鋒之要在畫勢暗捷歸於右也夫䇿筆仰鋒竪趯㣲<lb/>
勁借勢峻顧於掠也<lb/>
<pb n="KR3h0061_WYG_003-18b"/>
問曰䇿一名折異畫今謂之䇿何也<lb/>
論曰䇿之與畫理亦固殊仰筆趯鋒輕擡而進故曰䇿<lb/>
也若及紙便畫不務遲澀向背偃仰者此備畫耳筆訣<lb/>
云始築筆而仰䇿徐轉筆而成形是也<lb/>
　　　　掠勢第六<lb/>
掠者拂掠須迅其鋒左出而欲利又云㣲曲而下筆心<lb/>
至卷處口訣云撇過謂之掠借於䇿勢以輕駐鋒右揭<lb/>
其腕加以迅出勢旋於左法在澀而勁意欲暢而婉遲<lb/>
<pb n="KR3h0061_WYG_003-19a"/>
留則傷於緩滯夫側鋒左出謂之掠<lb/>
問曰掠一名分發今稱為掠何也<lb/>
論曰掠廼徐疾有準隨手遣鋒自左出取勁險盡而為<lb/>
節發則一出運用無的故掠之精旨可守矣夫掠之筆<lb/>
趣意欲留而必勁又孫過庭書譜云遣不常速明矣筆<lb/>
訣云從䇿筆下左出而鋒利不墜則自然佳<lb/>
　　　　啄勢第七<lb/>
啄者如禽之啄物也立筆下罨須疾為勝又云形似鳥<lb/>
<pb n="KR3h0061_WYG_003-19b"/>
獸臥斫斜發亦云臥筆疾罨右出口訣云右向左之勢<lb/>
為卷啄按筆蹲鋒潛蹙於右借勢收鋒迅擲旋右須精<lb/>
險衂去之不可緩滯夫筆鋒及紙為啄在潛勒而啄之<lb/>
問曰撇之與啄同出異名何也<lb/>
論曰夫撇者蒙俗之言啄者因勢而立故非妄飾貽誤<lb/>
學者啄用輕勁為勝去浮怯重體為工攻之逺源或不<lb/>
妄耳筆訣云啄筆速進勁若鐵石則勢成也<lb/>
　　　　磔勢第八<lb/>
<pb n="KR3h0061_WYG_003-20a"/>
磔者不徐不疾戰行欲卷復駐而去之又云䟐筆戰行<lb/>
翻筆轉下而出筆磔之口訣云右送之波皆名磔右揭<lb/>
其腕逐勢緊䟐傍筆迅磔盡勢輕揭而潛收在勁迅得<lb/>
之夫磔法筆鋒須䟐勢欲險而澀得勢而輕揭暗收存<lb/>
勢候其勢盡而磔之<lb/>
問曰發波之筆今謂之磔何也<lb/>
論曰發波之法循古無蹤原其用筆磔法為徑磔豪聳<lb/>
過法存乎神而磔之義明矣凡磔若左顧右則勢鈍矣<lb/>
<pb n="KR3h0061_WYG_003-20b"/>
䟐重鋒緩則勢肥須遒勁而遲澀之凡險勁風骨泥滯<lb/>
存亡以法師心以志專本則自然暗合旨趣矣筆訣云<lb/>
始入筆緊築而㣲仰便下徐行勢足而後磔之其筆或<lb/>
藏鋒出鋒由心所好也<hi>書苑菁華</hi>
　　　翰林禁經九生法<hi>文獻通考翰林禁經八卷晁氏曰唐李陽冰撰論書勢筆法所禁故以名書</hi>
一生筆純豪為心軟而復徤<lb/>
二生紙新出箧笥潤滑易書即受其墨若久露風日枯<lb/>
燥難用<lb/>
<pb n="KR3h0061_WYG_003-21a"/>
三生硯用則貯水畢則乾之司馬云硯石不可浸潤<lb/>
四生水義在新汲不可久停停不堪用<lb/>
五生墨隨要旋研淩利墨光為上研多則泥鈍也<lb/>
六生手適攜執勞腕則無準<lb/>
七生神凝神静思不可煩燥<lb/>
八生目寢息適寤光朗分明<lb/>
九生景天氣清朗人心舒悦乃可言書也<lb/>
　右此九法不可廢忘忽而怠之則其瑕矣<hi>書苑菁華</hi>
<pb n="KR3h0061_WYG_003-21b"/>
　　　翰林密論二十四條用筆法<lb/>
丶㸃法口訣云作㸃向左以中指斜頓向右以大指齊<lb/>
頓作報荅便以中指挫鋒須收鋒在内按筆而收之又<lb/>
衂側下其筆含濡其鋒摩輪簇心然後收筆慎在員平<lb/>
禁經云㸃如利鑚鏤金是也又半蟻法宜字上用之為<lb/>
避其傍㸃又側下其筆使墨精闇墜徐乃反揭則稜利<lb/>
矣右軍云作㸃之法皆須落落如大石當衢又云㸃不<lb/>
變為布棊要通變也又有打㸃單以指送筆似打物之<lb/>
<pb n="KR3h0061_WYG_003-22a"/>
勢甚難用也<lb/>
一畫法口訣云作横畫皆用大指遣之若作䇿法即指<lb/>
擡筆上若作勒法即用中指鈎筆澀進覆畫以中指頓<lb/>
筆然後以大指遣至盡處此三勢相近用法不同也鱗<lb/>
勒法須仰收禁經云畫如長錐界石是也又緊走仰收<lb/>
似長舟截小渚兩頭勢起使芒角不失遒潤借勢不䇿<lb/>
不鱗勒稍須收之取古勁枯澀無求活利凡在字上宜<lb/>
用之<lb/>
<pb n="KR3h0061_WYG_003-22b"/>
<graphic n="KR1899" url="https://raw.githubusercontent.com/kanripo/KR-Gaiji/master/images/KR1899.png" mimeType="image/png"/>筆法初緊䇿中擡鋒輕勁㣲勒向右按衂古經云鍾<lb/>
書宣示字長畫用又云畫不變為布算行草法云勢須<lb/>
嶮䇿露鋒飛動為勝<lb/>
三三畫法口訣云上潛鋒平勒中背筆仰䇿下緊趯覆<lb/>
收名遞相觧摘古經云黄庭三闗字用草法上衂側中<lb/>
䇿下奮筆横飛名遞相聳峙以嶮利為勝<lb/>
丨懸針法口訣云鋒須先發管逐勢行䟐筆緊收澀進<lb/>
如錐畫沙禁經云懸針如長錐綴地是也又契字下雙<lb/>
<pb n="KR3h0061_WYG_003-23a"/>
筆須一努一垂變換用之三勢不同或垂或趯或外掠<lb/>
而中努右軍云懸針垂露難為體制衞夫人云如萬嵗<lb/>
枯藤臨池訣云懸針法蘭亭年字盡其勢也<lb/>
丨垂露法口訣云鋒管齊下勢盡殺筆縮鋒又始築筆<lb/>
而極力終注鋒而作努又垂不縮此言頓筆以摧挫為<lb/>
功右軍云竪如筍抽寒谷是也臨池訣云垂露本篆脚<lb/>
名玉筯如古釵倚物也<lb/>
<graphic n="KR2151" url="https://raw.githubusercontent.com/kanripo/KR-Gaiji/master/images/KR2151.png" mimeType="image/png"/>背抛法口訣云蹲鋒緊掠徐擲之速則失勢遲則緩<lb/>
<pb n="KR3h0061_WYG_003-23b"/>
怯臨池訣曰此鍾法稍涉八分蠆毒法引過其曲轉蹲<lb/>
其鋒又徐収而蹲趯之不欲出湏闇收使其如負芒刺<lb/>
則善右軍云援豪蹲節輕重有凖是也庾肩吾書論曰<lb/>
欲抛而還置為駐鋒而後趯之也<lb/>
乀抽筆法口訣云左罨掠須峻利右潛趯而戰行待勢<lb/>
卷而機駐揭摘出而暗收若便抛必流滑凡淺又側起<lb/>
平發緊殺按波為抽筆從腹内起庾肩吾書論曰將放<lb/>
更留又人字第二筆云攙引抑拽是也夫木等字亦同<lb/>
<pb n="KR3h0061_WYG_003-24a"/>
用<lb/>
□背趯法悉以中指遣至盡處以名指拒而趯之又潛<lb/>
鋒闇勒勢盡然後趯之右軍背趯戈法上則俯而過下<lb/>
則曲而就盖所以失之於前正之於後也古經云鍾書<lb/>
哉字用又永禪師澀出戈法下以名指築上借勢以中<lb/>
指遣之至下以名指衂鋒潛趯此名秃出法張旭折芒<lb/>
法潛鋒𦂳走意盡乃收而趯之鍾書常用也右軍云落<lb/>
干之法峩峩如長松倚谿谷唐丈皇云為戈必潤貴遲<lb/>
<pb n="KR3h0061_WYG_003-24b"/>
凝而右顧是也章草法潛按㣲進輕揭闇趯夫揭欲利<lb/>
按欲輕輕則骨勁神清肥乃質滯鈍俗王濛能之<lb/>
氵散水法口訣云上衂側中偃下潛挫趯鋒古經云黄<lb/>
庭樂毅論同用柳宗元筆精賦云散水幽縱黄庭宗之<lb/>
是也臨池訣云或藏或露狀類不同意要遞相顯異若<lb/>
頻有則兩㸃相近而下㸃當髙此名潛相矚視外雖觧<lb/>
摘内相附屬為上中潛鋒闇衂下峻趯潛遣此盖鍾法<lb/>
也行書勢㣲按而鈎揭以輕利為羙<lb/>
<pb n="KR3h0061_WYG_003-25a"/>
冫冰法口訣云上側覆收下築而趯之須相承揖若並<lb/>
連衂側輕揭則率字左右用之草法湏借勢捷遣若緩<lb/>
滯則為病也<lb/>
灬烈火法口訣云衂鋒闇接臨池訣云須各自立勢抵<lb/>
背潛衂所為視之不見考之則彰古經云鍾書然字用<lb/>
灬聮飛法口訣云闇衂㣲駐輕揭潛趯筆鋒連緜相顧<lb/>
不絶也禁經云聮飛如鴈陣當秋是也古經云樂毅論<lb/>
燕然字用又虞永興兼字用其半勢盖中斷也<lb/>
<pb n="KR3h0061_WYG_003-25b"/>
宀顯異法口訣云上㸃駐鋒左右挫鋒横畫按筆勢須<lb/>
相順古經云出告誓文又上㸃側横畫勒左擡筆擺鋒<lb/>
右峻啄輕揭出告誓寳字虞永興嘗守之行法以員峻<lb/>
飛動為羙章草法擬於員峻飛動其於嶮䇿務在露鋒<lb/>
鈎裹忌於緩滯也<lb/>
乀平磔法口訣云不遲不疾戰筆側去勢卷不可便出<lb/>
須駐筆而後放禁經云磔磔如生蛇渡水是也又鍾元<lb/>
常每作磔筆須三過折故文皇云為波必磔貴三折而<lb/>
<pb n="KR3h0061_WYG_003-26a"/>
遣豪<lb/>
<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>勾裹法口訣云員角䟐鋒作努法勢未盡而趯之顔<lb/>
魯公云勾法用筆如紙下行是也岡罔向字等用<lb/>
<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>勾努法口訣云員角激鋒待筋骨而成要如武人屈<lb/>
臂右軍云廻角不用峻及有稜是也衞夫人名之勁努<lb/>
法勺匀物等字用<lb/>
□奮筆法口訣云左側而獨立中衂揭而右鈎古經云<lb/>
鍾書宣示字下用若中竪則左右闇衂而潛趯又簇鋒<lb/>
<pb n="KR3h0061_WYG_003-26b"/>
㨗進為系字下三㸃也<lb/>
彡衫法口訣云上平㸃中啄下衂側<lb/>
乚外擘法口訣云左峻掠中潛鋒衂挫右蹲鋒外擲<lb/>
丨竪<graphic n="KR1899" url="https://raw.githubusercontent.com/kanripo/KR-Gaiji/master/images/KR1899.png" mimeType="image/png"/>法口訣云擡筆竪䇿挫鋒上下緊直嘗尚字中<lb/>
竪畫用<lb/>
丷　八曽頭其脚法口訣云左潛揭而右啄曽頭用左啄<lb/>
右側則其脚用之<lb/>
□暗築法口訣云馭鋒直衝有㸃連物則名暗築月其<lb/>
<pb n="KR3h0061_WYG_003-27a"/>
内兩㸃是<lb/>
□衮筆法口訣云湏按鋒上下蹙衂之令今等字是也<lb/>
戔縮出法口訣云上磔衂鋒下磔出之此八分法也盖<lb/>
避雙出也又戔字上縮鋒作努下出鋒作趯張云戔如<lb/>
束棘是也<hi>書苑菁華</hi>
　　　唐顔真卿述張長史筆法十二意<lb/>
予罷職醴泉特詣東洛訪金吾長史張公旭請師筆法<lb/>
長史於時在裴儆宅憩止已一年矣衆有師張公求筆<lb/>
<pb n="KR3h0061_WYG_003-27b"/>
法或有得者皆曰神妙僕頃在長安師事張公竟不蒙<lb/>
傳授使知是道也人或問筆法者張公皆大笑而對之<lb/>
便草書或三紙或五紙皆乗興而散竟不復有得其言<lb/>
者予自再游洛下相見眷然不替僕因問裴儆足下師<lb/>
敬長史有何所得曰但得書絹素屏數本亦嘗論請筆<lb/>
法惟言倍加工學臨冩書法當自悟爾僕自停裴儆宅<lb/>
月餘因與裴儆從長史言話散却廻長史前請曰僕既<lb/>
承九丈奬誘日月滋深夙夜工勤耽溺翰墨雖四逺流<lb/>
<pb n="KR3h0061_WYG_003-28a"/>
揚自未為穩儻得聞筆法要訣則終為師學以冀至於<lb/>
能妙豈任感戴之誠也長史良久不言乃左右盼視怫<lb/>
然而起僕乃從行歸於東竹林院小堂張公乃當堂踞<lb/>
牀而命僕居乎小榻乃曰筆法𤣥微難妄𫝊授非志士<lb/>
髙人詎可言其要妙書之未能且攻真草今以授子可<lb/>
須思妙<lb/>
乃曰夫平謂横子知之乎僕思以對曰嘗聞長史示令<lb/>
每為一平畫皆須縱横有象此豈非其謂乎長史乃笑<lb/>
<pb n="KR3h0061_WYG_003-28b"/>
曰然<lb/>
又曰夫直謂縱子知之乎曰豈不謂直者必縱之不令<lb/>
邪曲之謂乎長史曰然<lb/>
又曰均謂間子知之乎曰嘗蒙示以間不容光之謂乎<lb/>
長史曰然<lb/>
又曰密謂際子知之乎曰豈不謂築鋒下筆皆令完成<lb/>
不令其疎之謂乎長史曰然<lb/>
又曰鋒謂末子知之乎曰豈不謂末以成書使其鋒健<lb/>
<pb n="KR3h0061_WYG_003-29a"/>
之謂乎長史曰然<lb/>
又曰力謂骨體子知之乎曰豈不謂趯筆則㸃畫皆有<lb/>
筋骨字體自然雄媚之謂乎長史曰然<lb/>
又曰輕謂曲折子知之乎曰豈不謂鈎筆轉角折鋒輕<lb/>
過亦謂轉角為暗過之謂乎長史曰然<lb/>
又曰決謂牽掣子知之乎曰豈不謂牽掣為撇決意挫<lb/>
鋒使不能怯滯令險峻而成以謂之決乎長史曰然<lb/>
又曰補為不足子知之乎曰嘗聞於長史豈不謂結搆<lb/>
<pb n="KR3h0061_WYG_003-29b"/>
㸃畫或有失趣者則以别㸃畫旁救之謂乎長史曰然<lb/>
又曰損謂有餘子知之乎曰嘗蒙所授豈不謂趣長筆<lb/>
短嘗使意氣有餘畫若不足之謂乎長史曰然<lb/>
又曰巧謂布置子知之乎曰豈不謂欲書先預想字形<lb/>
布置令其平穩或意外生體令有異勢是之謂巧乎長<lb/>
史曰然<lb/>
又曰稱謂大小子知之乎曰嘗聞教授豈不謂大字促<lb/>
之令小小字展之使大兼令茂密所以為稱乎長史曰<lb/>
<pb n="KR3h0061_WYG_003-30a"/>
然子言頗皆近之矣工若精勤悉自當為妙筆真卿前請<lb/>
曰幸蒙長史九丈傳授用筆之法敢問工書之妙何如<lb/>
得齊於古人張公曰妙在執筆令其員暢勿使拘攣其<lb/>
次識法謂口傳手授之訣勿使無度所謂筆法也其次<lb/>
在於布置布置不慢不越巧使合宜其次紙筆精佳其<lb/>
次變通適懐縱捨掣奪咸有規矩五者備矣然後能齊<lb/>
於古人曰敢問長史神用筆之理可得聞乎長史曰予<lb/>
傳授筆法得之於老舅彦逺曰吾昔日學書雖功深奈<lb/>
<pb n="KR3h0061_WYG_003-30b"/>
何迹不至殊妙後聞於褚河南曰用筆當湏如印印泥<lb/>
思而不悟後於江島遇見沙平地静令人意悦欲書乃<lb/>
偶以利鋒畫而書之其勁險之狀明利媚好自兹乃悟<lb/>
用筆如錐畫沙使其藏鋒畫乃沉著當其用筆常欲使<lb/>
其透過紙背此功成之極矣真草用筆悉如畫沙㸃畫<lb/>
淨媚則其道至矣如此則其迹可久自然齊於古人但<lb/>
思此理以專想功用故㸃畫不得妄動子其書紳予遂<lb/>
銘謝逡廵再拜而退自此得攻書之妙於兹五年真草<lb/>
<pb n="KR3h0061_WYG_003-31a"/>
自知可成矣<hi>王氏法書苑</hi>
　　　唐李華二字訣<lb/>
　截　拽<lb/>
或有人示以文卷者中有小學説一篇其略曰鴻文先<lb/>
生坐於堂上手執經一卷弟子以次立先生講既已而<lb/>
為文焉示於衆子則不善書也小學家流曰先生通儒<lb/>
也而弗能字學何哉鴻丈先生方隐几聞是言也笑而<lb/>
召之責曰夫儒之立身以學乎以書乎茍其書則孔子<lb/>
<pb n="KR3h0061_WYG_003-31b"/>
無以加也且止云典籍至是則無聞也爾徒學書記姓<lb/>
名而已已乎已乎華既覽之心<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然思有以喻故作<lb/>
論云<lb/>
夫六藝中此為難事人罕曉其奥予非能也亦嘗聞其<lb/>
㫖盖用筆在乎虚掌而實指緩衂而急送意在筆前字<lb/>
居筆後其勢如舞鳳翔鸞則其妙也大抵字不可拙不<lb/>
可巧不可今不可古華質相半可也鍾王之法悉而備<lb/>
矣近世虞世南深得其體别有婉媚之態凡云八法學<lb/>
<pb n="KR3h0061_WYG_003-32a"/>
者悉善予有二字之訣至神之方所謂截拽也茍善斯<lb/>
字逸少伯英彼何人哉噫諒㢤書功之深人之難能知<lb/>
也是歟曷可已乎<hi>書苑菁華</hi>
　　　筆法門<hi>未詳何人所撰王氏法書苑附李華後今從之</hi>
一齧<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>門此一門亦曰書之祖亦曰書之命也又云乾<lb/>
坤清氣自古諸聖祕而不傳也<lb/>
二隂陽門濃淡去住内外肥瘦等<lb/>
三君臣門内外左右上下君須君臣湏臣不得違背<lb/>
<pb n="KR3h0061_WYG_003-32b"/>
四向背門向即俱向背即俱背不得一向一背<lb/>
五偏枯門不得一邉真一邉草一面大一面小<lb/>
六孤露門肥瘦上下不等名曰孤露須得自在<lb/>
七石指玲瓏門凡㸃筆常廻避相觸也<lb/>
八停筆遲澀門遲自遲澀自澀常欲令其透過紙背<lb/>
九通氣門<hi>亦云通水</hi>凡書畫内令通其氣不得塞也<lb/>
十顧荅門凡㸃畫字勢常須相顧也<hi>王氏法書苑</hi>
　　　古今𫝊授筆法十三訣<hi>未詳何人所撰</hi>
<pb n="KR3h0061_WYG_003-33a"/>
<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>
                    <hi>鈎裹</hi>罔岡南向田<hi>諸皆例此</hi>
勹<hi>鈎努</hi>匀旬均物<hi>同上</hi>
當豈長扆<hi>返異勢</hi>
常宣尚<hi>促左轉右勢</hi>
其月周同<hi>實左虚右勢</hi>
圗圍國<hi>抑左昻右勢</hi>
行河水<hi>上下不齊勢</hi>
永<hi>側勒努趯䇿掠啄磔</hi>
<pb n="KR3h0061_WYG_003-33b"/>
人<hi>挫囊□決抛引仰曳殺</hi>
口<hi>托撲摺勒</hi>
也<hi>送鈎壓揖評</hi>
州<hi>蹲掠駐努趯搭</hi>
交爻門賑<hi>報荅勢</hi>
　<lb/>
已上十三訣先賢只口傳授並不形紙墨張旭惟傳永<lb/>
字後自引五勢一切字法無不該矣<hi>王氏法書苑</hi>
<pb n="KR3h0061_WYG_003-34a"/>
　　　傳授筆法人名<lb/>
蔡邕受於神人傳之崔瑗及女文姬文姬傳之鍾繇鍾<lb/>
繇傳之衞夫人衛夫人傳之王羲之王羲之傳之王獻<lb/>
之王獻之傳之外甥羊欣羊欣傳之王僧䖍王僧䖍傳<lb/>
之蕭子雲蕭子雲𫝊之僧智永智永傳之虞世南世南<lb/>
傳之授於歐陽詢詢傳之陸柬之柬之傳之姪彦逺彦<lb/>
逺傳之張旭旭傳之李陽冰陽冰傳徐浩顔真卿鄔彤<lb/>
韋玩崔邈凡二十有三人文傳終於此矣<hi>法書要録</hi>
<pb n="KR3h0061_WYG_003-34b"/>
　　　唐張懐瓘論用筆十法<lb/>
偃仰向背<lb/>
　謂兩字并為一字須求㸃畫上下偃仰離合之勢<lb/>
隂陽相應<lb/>
　謂隂為内陽為外斂心為隂展筆為陽湏左右相應<lb/>
鱗羽参差<lb/>
　謂㸃畫編次無使齊平如鱗羽参差之狀<lb/>
峰巒起伏<lb/>
<pb n="KR3h0061_WYG_003-35a"/>
　謂起筆蹙衂如峰巒之狀殺筆亦須存結<lb/>
真草偏枯<lb/>
　謂兩字或三字不得真草合成一字謂之偏枯須求<lb/>
　映帶字勢雄媚<lb/>
邪真失則<lb/>
　謂落筆結字分寸㸃畫之法須依位次<lb/>
遲澀飛動<lb/>
　謂勒鋒磔筆字須飛動無凝滯之勢是得法<lb/>
<pb n="KR3h0061_WYG_003-35b"/>
射空玲瓏<lb/>
　謂煙感識字行草用筆不依前後<lb/>
尺寸規度<lb/>
　謂不可長有餘而短不足須引筆至盡處則字有凝<lb/>
　重之態<lb/>
隨字變轉<lb/>
　謂如蘭亭嵗字一筆作垂露其下年字則變懸針又<lb/>
　其間一十八箇之字各别有體<lb/>
<pb n="KR3h0061_WYG_003-36a"/>
翰林密論云凡攻書之門有十二種隐筆法即是遲筆<lb/>
疾筆逆筆順筆澀筆倒筆轉筆渦筆提筆啄筆罨筆䟐<lb/>
筆並用筆生死之法在於幽隱遲筆法在於疾疾筆法<lb/>
在於遲逆入倒出取勢加攻診候調停偏宜寂静其於<lb/>
得妙湏在功深草草求𤣥終難得也<hi>王氏法書苑</hi>
　　　唐張懐瓘玉堂禁經<lb/>
夫人工書須從師授必先識勢乃可加功功勢既明則<lb/>
務遲澀遲澀分矣無繫拘跔拘跔既亡求諸變態變態<lb/>
<pb n="KR3h0061_WYG_003-36b"/>
之旨在於奮斫奮斫之理資於異狀異狀之變無溺荒<lb/>
僻荒僻去矣務於神采神采之至㡬於𤣥微則宕逸無<lb/>
方矣設乃一向規矩隨其工拙以追肥瘦之體疎密齊<lb/>
平之狀過乃戒之於速留乃畏之於遲進退生疑臧否<lb/>
不決運用迷於筆前震動惑於手下若此欲速造𤣥微<lb/>
未之有也今論㸃畫偏旁用筆向背皆宗元常逸少兼<lb/>
遞代傳變各有所由備其軌範並列條貫<lb/>
　　　　用筆法<lb/>
<pb n="KR3h0061_WYG_003-37a"/>
夫書之為體不可專執用筆之勢不可一槩雖心法古<lb/>
而制在當時遲速之態資於合宜大凡筆法㸃畫八體<lb/>
備于永字<lb/>
八法之外更相五勢以備制度<lb/>
門一曰鉤裹勢須圓而憿鋒罔閔二字用之<lb/>
刀二曰鈎努勢須圓角而趯均匀旬勿字用之<lb/>
丶三曰衮筆勢須按鋒上下衂之今令字下㸃用之<lb/>
丨四曰儓筆勢緊䇿之鍾法上字用之<lb/>
<pb n="KR3h0061_WYG_003-37b"/>
一五曰奮筆勢湏險䇿之草書一二三字用之<lb/>
又有用筆腕下起伏之法用則有勢字無常形<lb/>
一曰頓筆摧鋒驟衂是也則努法下脚用之<lb/>
二曰挫筆挨鋒捷進是也下三㸃皆用之<lb/>
三曰馭鋒直撞是也有㸃連物則名暗築目其是也<lb/>
四曰蹲鋒緩豪蹲節輕重有準是也一乙等用之<lb/>
五曰<graphic n="KR2230" url="https://raw.githubusercontent.com/kanripo/KR-Gaiji/master/images/KR2230.png" mimeType="image/png"/>鋒駐筆下衂是也夫有趯者必先<graphic n="KR2230" url="https://raw.githubusercontent.com/kanripo/KR-Gaiji/master/images/KR2230.png" mimeType="image/png"/>之刀一是<lb/>
也<lb/>
<pb n="KR3h0061_WYG_003-38a"/>
六曰衂鋒住鋒暗挼是也烈火用之<lb/>
七曰趯鋒緊御澀進如錐畫石是也<lb/>
八曰按鋒囊鋒虚闊草草磔法用之<lb/>
九曰揭筆側鋒平發人天脚是也如鳥爪形<lb/>
　　　　烈火異勢<lb/>
从此名烈火勢出於正體書於銘石時或用之法以發<lb/>
勢築迅憿而勁側从字頭僉字脚用之<lb/>
灬此名各自立勢勢則抵背潜衂視之不見考之則彰<lb/>
<pb n="KR3h0061_WYG_003-38b"/>
乃鍾法即繇白然字下是耳後王逸少用之不怠隸用<lb/>
之<lb/>
灬此名聮飛勢似連緜相顧不絶法以暗衂而微著勢<lb/>
以輕揭而潜趯乃右軍變於鍾法而参諸行法則樂毅<lb/>
論燕字無字時或用之為後遵用守而不替至於今矣<lb/>
灬此名布棊俗勢凡拙不可為也<lb/>
　　　　散水異法<lb/>
氵此名遞相顯異意以或藏或露状類不同法以剛側<lb/>
<pb n="KR3h0061_WYG_003-39a"/>
而中偃下潜挫而趯鋒則右軍黄庭經樂毅論用此也<lb/>
氵此名潛相矚視外雖觧摘内則相附此盖鍾法上冫<lb/>
以潜鋒暗衂下以迅趯而捷遣右軍遵用之於真隸常<lb/>
為之<lb/>
氵此行書法以微按而餉揭意以輕利為羙鍾張二王<lb/>
行書並用此法<lb/>
<graphic n="KR2151" url="https://raw.githubusercontent.com/kanripo/KR-Gaiji/master/images/KR2151.png" mimeType="image/png"/>此草書法<graphic n="KR2151" url="https://raw.githubusercontent.com/kanripo/KR-Gaiji/master/images/KR2151.png" mimeType="image/png"/>以借勢㨗遣而已若失之以緩滯即其<lb/>
為病甚矣不可不慎也<lb/>
<pb n="KR3h0061_WYG_003-39b"/>
　　　　勒法異勢<lb/>
一此名鱗勒鱗勒之中勢存仰䇿而収雖云仰收無使<lb/>
芒角芒角則失於遒潤矣鍾王以下常用之<lb/>
丨此名借勢法以不仰䇿及鱗勒但取古勁枯澀無求<lb/>
銛利則其妙也右軍通變以避駢勢夫為真隸必先用<lb/>
之<lb/>
一此名草勢法以險䇿捷挫鋒露飛動而已<lb/>
一此名平布凡俗不可用也<lb/>
<pb n="KR3h0061_WYG_003-40a"/>
　　　　䇿變異勢<lb/>
二此名遞相顯異法以上背筆而仰䇿下緊趯而覆收<lb/>
則鍾書常用此王逸少参而行之<lb/>
二此名借勢不務䇿勒但取古澀而已雖云古澀用筆<lb/>
之意不忘仰覆之理<lb/>
二此名章草草書之勢法以險勁飛動鍾張二王章草<lb/>
草書常用此法也<lb/>
二此名布算時俗所貴非墨家之態戒之<lb/>
<pb n="KR3h0061_WYG_003-40b"/>
　　　　三畫異勢<lb/>
三此名遞相觧摘三畫用筆勢相類不求變異則涉凡<lb/>
淺法以上畫潜鋒平勒中畫背筆仰䇿下畫緊趯覆收<lb/>
此蓋王法則黄庭經三門三字用之<lb/>
三此名遞相竦峙盖行書用之法以上勒側而中䇿下<lb/>
奮筆横飛鍾張二王行草並依此法<lb/>
三此名峭峻勢亦草書之法險利為勝<lb/>
三此名畫卦勢俗鄙不可用<lb/>
<pb n="KR3h0061_WYG_003-41a"/>
　　　　啄展異勢<lb/>
人此人入等法法以左罨畧而迅利右潜趯而戰行行<lb/>
勢盡而微著摘出而暗收脱若便抛下虞流滑則冥於<lb/>
凡淺梁庾肩吾書論云將欲放而更留謂此<lb/>
人此名交爭勢盖行草法也法以衂鋒啄掣㨗速疾進<lb/>
為勢若交急意存力敵失之於鈍滑斯可慎也陳沙門<lb/>
智永常用此法<lb/>
人此名章草之法法以潜按而㣲進輕揭而暗收趯之<lb/>
<pb n="KR3h0061_WYG_003-41b"/>
欲利按之欲輕輕則滑勁而神清肥乃質滯而俗鈍王<lb/>
濛草善于此法<lb/>
　　　　乙脚異勢<lb/>
乙此名外略法蹲鋒緊略徐擲之不欲速速則失勢不<lb/>
欲遲遲則緩怯此法盖鍾法稍涉于八分散隸則歐陽<lb/>
詢守而不替<lb/>
乙此名蠆毒法法以引過其曲微以輕<graphic n="KR2230" url="https://raw.githubusercontent.com/kanripo/KR-Gaiji/master/images/KR2230.png" mimeType="image/png"/>其鋒又以徐<lb/>
收而趯之不欲出欲出則暗收如芒刺為善梁庾肩吾<lb/>
<pb n="KR3h0061_WYG_003-42a"/>
書論云欲挑還置謂駐鋒而後趯也<lb/>
　　　　宀頭異勢<lb/>
宀此名若<graphic n="KR2230" url="https://raw.githubusercontent.com/kanripo/KR-Gaiji/master/images/KR2230.png" mimeType="image/png"/>夫上㸃既駐筆挫鋒左右亦須挫鋒横畫<lb/>
亦須挫筆何者勢須順戒在及異則王書告誓實字之<lb/>
宀是也<lb/>
宀此名各相顯異上㸃既側横畫則勒左衂筆而擺鋒<lb/>
右峻啄以輕揭則王書告誓容字之宀是也<lb/>
宀此行書法法以圎而飛動為妙<lb/>
<pb n="KR3h0061_WYG_003-42b"/>
宀此章草書之法其於險側務在露鋒其於勾裹忌於<lb/>
緩滯人不得法則失之忽微耳切慎之<lb/>
　　　　倚戈異勢<lb/>
□此名折芒勢法以潜鋒緊趯趯意盡乃潜收之而趯<lb/>
䟐之鍾繇哉字是也<lb/>
□此名秃出上下縮鋒雖言縮鋒亦須潜趯而頓衂則<lb/>
虞世南常用斯法也<lb/>
□此名借勢既不潜趯而暗趯法以勁利而捷遣則虞<lb/>
<pb n="KR3h0061_WYG_003-43a"/>
少監歐陽率更用此法也<lb/>
□此名背趯時用之盖所以失之于前正之于後故右<lb/>
軍有言曰上俯而過矣下衂勾而就之則告誓後載字<lb/>
是也<lb/>
　　　　頁脚異勢<lb/>
頁此狀上畫平勒而仰收其次暗築而憿鋒左右謂之<lb/>
鈎裹其中布㸃相顧以更稱羙夫以上竦之而仰䇿則<lb/>
中偃而平收夫以䇿而再竦則左啄而右側故鍾張二<lb/>
<pb n="KR3h0061_WYG_003-43b"/>
王應從頁並用之<lb/>
頁此名斗折不仰不䇿㸃不偃不收謂之壘塹張長史<lb/>
名之緫櫺非書家所為也<lb/>
　　　　垂針異勢<lb/>
丨此名頓筆以摧挫為工此乃古法鍾元常守而不失<lb/>
改為垂露<lb/>
丨此名懸針古無此法右軍書曲江序年字縁向下頓<lb/>
筆嵗字三畫藏鋒與年字頓相逼遂改為垂露頓筆直<lb/>
<pb n="KR3h0061_WYG_003-44a"/>
下垂針後人立懸針相承遵此也<lb/>
　　　　結裹法<lb/>
夫言抑左昇右者圗國圎冏等字是也<lb/>
夫言舉左低右者崇豈耑等字是也<lb/>
夫言促左展右者尚勢常宣寡等字是也<lb/>
夫言實左虚右者月周用等字是也<lb/>
夫言左右揭腕之勢者令人入等字是也<lb/>
夫言一上下不齊之勢者行何川等字是也<lb/>
<pb n="KR3h0061_WYG_003-44b"/>
夫言用鈎裹之勢者罔岡白田等字是也<lb/>
夫言欲挑還置之勢者元行乙寸等字是也<lb/>
夫言用鈎努之勢者均匀旬勿等字是也<lb/>
夫言將欲放而更留者人入木火等字是也<lb/>
凡工書㸃畫體理精𤣥約象立名䆒之可悟豈不以㸃<lb/>
如利鑚鏤金畫如長錐界石仿兹用筆坐進千里夫書<lb/>
第一用筆第二識勢第三裹束三者兼備然後為書茍<lb/>
守一途即為未得夫用筆起止偏旁向背其要在蹲馭<lb/>
<pb n="KR3h0061_WYG_003-45a"/>
起伏失勢豈止于散水烈火其要在權變改置裹束豈<lb/>
止于虚實展促其要歸于互出曉此三者始可言書<lb/>
　　　　書訣<lb/>
剡紙易墨心圎管直漿深色濃萬豪齊力先臨告誓次<lb/>
寫黄庭骨豐肉潤入妙通靈努如直槊勒為横釘虚專<lb/>
妥帖毆鬭崢嶸開張鳯翼聳擢芝英麤不為重細不為<lb/>
輕纖微向背豪髪死生工之未盡已擅時名<hi>墨池編</hi>
　　　唐韓方明授筆要説<lb/>
<pb n="KR3h0061_WYG_003-45b"/>
昔嵗學書專求筆法貞元十五年授法於東海徐公璹<lb/>
十七年授法於清河崔公邈由来逺矣自伯英以前未<lb/>
有真行草書之法姚思亷奉詔論書云王僧䖍荅竟陵<lb/>
王書云張芝韋誕鍾㑹索靖二衞並得名書古今無以<lb/>
辨其優劣唯見筆力驚絶耳時有羅暉趙襲並善書與<lb/>
張芝同著名而張矜巧自許衆頗惑之嘗與大僕朱寛<lb/>
書云上比崔杜不足下方羅趙有餘今言自古能書皆<lb/>
曰鍾張按張自矜巧為衆所惑今言筆法亦不言自張<lb/>
<pb n="KR3h0061_WYG_003-46a"/>
芝芝自云比崔杜不足即可信乎筆法起自崔瑗子玉<lb/>
明矣清河公雖云傳筆法於張旭長史世之所傳得長<lb/>
史法者唯有得永字八法次有五執筆已下並未之有<lb/>
前聞者乎方明傳之於清河公問八法起於隸字之始<lb/>
後漢崔子玉歴鍾王以下傳授至於永禪師而至張旭<lb/>
始𢎞八法次演五勢更備九用則萬字無不該於此墨<lb/>
道之妙無不由之以成也夫把筆有五種大凡筆管長<lb/>
不過五六寸貴用易便也<lb/>
<pb n="KR3h0061_WYG_003-46b"/>
第一執管夫書之妙在於執管既以雙指苞管亦當五<lb/>
指共執其要實指虚掌鈎擫訐送亦曰抵送以備口傳<lb/>
手授之說也世俗皆以單指抱之則力不足而無神氣<lb/>
每作一畫㸃雖有鮮法亦當使用不成曰平腕雙苞虚<lb/>
掌實指妙無所加也<lb/>
第二<graphic n="KR1911" url="https://raw.githubusercontent.com/kanripo/KR-Gaiji/master/images/KR1911.png" mimeType="image/png"/>管亦名拙管謂五指共<graphic n="KR1911" url="https://raw.githubusercontent.com/kanripo/KR-Gaiji/master/images/KR1911.png" mimeType="image/png"/>其管末弔筆急疾無<lb/>
體之書或起藁草用之今世俗多用五指<graphic n="KR1911" url="https://raw.githubusercontent.com/kanripo/KR-Gaiji/master/images/KR1911.png" mimeType="image/png"/>管書則全<lb/>
無筋骨慎不可効也<lb/>
<pb n="KR3h0061_WYG_003-47a"/>
第三撮管謂以五指撮其管末惟大草書或書圖幛用<lb/>
之亦與拙管同也<lb/>
第四握管謂捻拳握管於掌中懸腕以肘助力書之或<lb/>
云起自諸葛誕倚柱書時雷霹柱裂書亦不輟當用壯<lb/>
氣率以此握管書之非書家流所用也後王僧䖍用此<lb/>
法盖以異於人故非本為也近有張從申郎中拙然而<lb/>
為實為世笑也<lb/>
第五搦管謂從頭指至小指以管於第一二指節中搦<lb/>
<pb n="KR3h0061_WYG_003-47b"/>
之亦是效握管小異所為有好異之輩竊為流俗書圗<lb/>
幛用之或以示凡淺時提轉甚為怪異此又非書家之<lb/>
事也<lb/>
徐公曰置筆於大指中節前居動轉之際以頭指齊中<lb/>
指兼助為力指自然實掌自然虚雖執之使齊必湏用<lb/>
之自在今人皆置筆當節礙其轉動拳指塞掌絶其力<lb/>
勢况執之愈急愈滯不通縱用之規矩無以施為也<lb/>
又曰夫執筆在乎便穩用筆在乎輕健故輕則湏沉便<lb/>
<pb n="KR3h0061_WYG_003-48a"/>
則須澀謂藏鋒也不澀則險勁之狀無由而生也太流<lb/>
則便成浮滑浮滑則是為俗也故每㸃畫須依筆法然<lb/>
始稱書乃同古人之迹所為合於作者也<lb/>
又曰夫欲書先當想看所書一紙之中是何詞句言語<lb/>
多少及紙色目相稱以何等書令與書體相合或真或<lb/>
行或草與紙相當然意在筆前筆居心後皆須存用筆<lb/>
法想有難書之字預於心中布置然後下筆自然容與<lb/>
徘徊意態雄逸不得臨時無法任筆所成則非謂能觧<lb/>
<pb n="KR3h0061_WYG_003-48b"/>
也<hi>書苑菁華</hi>
　　　唐盧攜臨池妙訣<hi>一作范陽盧雋</hi>
吳郡張旭言自智永禪師過江楷法隨渡永禪師乃羲<lb/>
獻之孫得其家法以授虞世南虞傳陸柬之陸傳子彦<lb/>
逺彦逺僕之堂舅以授余不然何以知古人之詞云爾<lb/>
攜按永禪師從姪纂及孫渙皆善書能繼世張懐瓘書<lb/>
斷稱上官儀師法虞公過於纂矣張志遜又纂之亞是<lb/>
則非獨專於陸也王叔明書後品又云虞褚同師於史<lb/>
<pb n="KR3h0061_WYG_003-49a"/>
陵陵盖隋人也旭之傳法盖多其人若韓太傅滉徐吏<lb/>
部浩顔魯公真卿魏仲犀又傳蒋陸及從姪野奴二人<lb/>
予所知者又傳清河崔邈邈傳褚長文韓方眀徐吏部<lb/>
𫝊之皇甫閱閲以柳宗元員外為入室劉尚書禹錫為<lb/>
及門者言柳公常未許為伍柳𫝊方少卿直温近代賀<lb/>
拔員外惎宼司馬璋李中丞戎與方皆得名者盖書非<lb/>
口傳手授而云能知未之見也小子蒙昧常有心焉而<lb/>
良師不遇嵗月久矣天機懵然因取翰林隐術右軍筆<lb/>
<pb n="KR3h0061_WYG_003-49b"/>
勢論徐吏部論書竇臮字格永字八法勢論刪繁選要<lb/>
以為其篇繫辭言智者觀其彖辭思過半矣儻學者覃<lb/>
思於此鍾繇羲獻誠可見其心乎<lb/>
　第一用紙筆　　　第二認勢<lb/>
　第三裹束　　　　第四真如立行如行<lb/>
　第五草如走　　　第六上稀<lb/>
　第七中匀　　　　第八下密<lb/>
用筆之法拓大指擫中指斂第二指拒名指令掌心虚<lb/>
<pb n="KR3h0061_WYG_003-50a"/>
如握卵此大要也<lb/>
凡用筆以大指節外置筆令動轉自在然後奔頭微拒<lb/>
奔中中鈎筆拒亦勿令太緊名指拒中指小指拒名指<lb/>
此細要也皆不過雙苞自然虚掌實指永字論云以大<lb/>
指拓頭指鈎中指此盖言單苞者然必湏氣脈均匀拳<lb/>
心須虚虚則轉側圎順腕須挺起黏紙則輕重失準把<lb/>
筆淺深在去紙逺近逺則浮泛虚薄近則揾鋒體重<lb/>
用水墨之法水散而墨在迹浮而稜斂有若自然紙剛<lb/>
<pb n="KR3h0061_WYG_003-50b"/>
則用軟筆䇿掠按拂制在一鋒紙柔用硬筆衮努鈎磔<lb/>
順成在指純剛如以錐畫石純柔如以泥洗泥既不圓<lb/>
暢神格亡矣書石及壁同紙剛例盖相得也<hi>書苑菁華</hi>
　　　唐林韞撥鐙四字法<lb/>
　推　拖　撚　拽<lb/>
序曰韞咸通末為州刑掾時廬陵盧肇罷南浦太守歸<lb/>
宜春公之文翰故海内知名韞竊慕小學因師於盧公<lb/>
子弟安期嵗餘盧公忽相謂曰子學吾書但求其力爾<lb/>
<pb n="KR3h0061_WYG_003-51a"/>
殊不知用筆之力不在於力用於力筆死矣虚掌實指<lb/>
指不入掌東西上下何所閡焉常人云永字八法乃㸃<lb/>
畫爾拘於一字何異守株翰林禁經云筆貴饒左書尚<lb/>
遲澀此君臣之道也大凡㸃畫不在拘之長短逺近但<lb/>
無遏其勢俾令筋骨相連意在筆前然後作字若平直<lb/>
相似狀如算子此畫爾非書也吾昔授敎於韓吏部其<lb/>
法曰撥鐙今将授子子勿妄傳推拖撚拽是也訣盡於<lb/>
此子其㫖而味乎韞加以久罹戎事筆硯多亡終不能<lb/>
<pb n="KR3h0061_WYG_003-51b"/>
窮其妙亦猶古之有得不死術者人将從學焉未至得<lb/>
術者物故歎恨不極人或議之曰彼尚不能自免何恨<lb/>
之有客曰昔有善算術者臨終傳於子終不能曉乃傳<lb/>
於人他人盡其妙彼何妨得而不能演哉愚雖受盧公<lb/>
之命既不能自益其要妙敢恡復傳於智者<lb/>
　鐙馬鐙也盖以筆管著中指名指尖令員活易轉動<lb/>
　筆皆既直則虎口間空員如馬鐙也足踏馬鐙淺則<lb/>
　易轉運手執筆管亦欲其淺則易於撥動矣<hi>書苑菁華</hi>
<pb n="KR3h0061_WYG_003-52a"/>
　　　唐陸希聲撥鐙五字法<lb/>
　擫　押　鈎　抵　格<lb/>
宋錢若水曰古之善書鮮有得筆法者唐陸希聲得之<lb/>
凡五字擫押鈎抵格用筆雙鈎則㸃畫遒勁而盡妙矣<lb/>
謂之撥鐙法希聲常言昔二王皆傳此法自斯公以至<lb/>
陽冰亦得之希聲以授沙門辯光刁衍言江南後主得<lb/>
此法書絶勁復増二字曰導送今待詔尹熙古亦得之<lb/>
時所書為一時之絶李無惑工篆亦得其法查道始習<lb/>
<pb n="KR3h0061_WYG_003-52b"/>
篆患其體勢柔弱熙古敎以此法仍雙鈎用筆經半年<lb/>
始熟而篆體勁直甚佳<hi>陳賔桃源手聼</hi>
　　　南唐後主李煜書述<lb/>
壯嵗書亦壯猶嫖姚十八從軍初擁千騎憑陵沙漠而<lb/>
目無全虜又如夏雲竒峰畏日烈景縱横炎炎不可向<lb/>
邇其任勢也如此老来書亦老如諸葛亮董戎韋叡接<lb/>
敵舉板輿自隨以白羽麾軍不見其風骨而豪素相適<lb/>
筆無全鋒噫壯老不同功用則異唯所能者可與言之<lb/>
<pb n="KR3h0061_WYG_003-53a"/>
書有七字法謂之撥鐙自衛夫人并鍾王傳授於歐顔<lb/>
褚陸等流於此日然世人罕知其道者孤以幸㑹得受<lb/>
誨於先生竒哉是書也非天賦其性口受要訣然後研<lb/>
功覃思則不能窮其奥妙安得不祕而寳之所謂法者<lb/>
擫壓鈎揭抵拒導送是也此字今有顔公真卿墨蹟尚<lb/>
存於世余恐将来學者無所聞焉故聊記之<lb/>
　擫者擫大指骨上節下端用力欲直如提千鈞<lb/>
　壓者捺食指著中節旁<lb/>
<pb n="KR3h0061_WYG_003-53b"/>
　鈎者鈎中指著指尖鈎筆令向下<lb/>
　揭者揭名指著指爪肉之際揭筆令向上<lb/>
　抵者名指揭筆中指抵住<lb/>
　拒者中指鈎筆名指拒定<lb/>
　導者小指引名指過右<lb/>
　送者小指送名指過左<hi>書苑菁華</hi>
　　　翰林傳授隐術<hi>宋史藝文志作李訓撰</hi>
夫學書者先須識㸃畫去處名字然後集其筆法則結<lb/>
<pb n="KR3h0061_WYG_003-54a"/>
束得所變通有憑畫不變喻排算子㸃不變如若布棊<lb/>
方不變成斗員不變成鈎斯則病之甚也崔子玉云觀<lb/>
其法象俯仰有儀方不中矩員不中規抑左揚右望之<lb/>
若攲陶隐居云近左虚右分間不同視之不足學之難<lb/>
工並其術也<lb/>
楷法起於上谷王次仲蔡邕崔瑗悉能為之鍾元常用<lb/>
之盡妙王逸少得於神采永禪師不隳世徳歐陽詢虞<lb/>
世南克彰時譽遞於變互不失其宗八法熟閑異態皆<lb/>
<pb n="KR3h0061_WYG_003-54b"/>
識若明此道始可攻書爾<lb/>
夫學書先識宗㫖不知隐術難以求工鍾王以来例皆<lb/>
口授雖則心存於法而制在臨時遲速之態資於合宜<lb/>
大凡筆法㸃畫八體備於永字取則而已然八體起於<lb/>
疑字之始後漢崔子玉歴鍾王已下𫝊授所用八體該<lb/>
於萬字墨道之最不可不明又有先達於八體之外更<lb/>
演五勢以為制度<lb/>
一鈎裹勢<lb/>
<pb n="KR3h0061_WYG_003-55a"/>
　須員角而蹲鋒用中指鈎以成之如岡同田白南等<lb/>
　字用之<lb/>
二鈎努勢<lb/>
　須名指抵之中員角而趯鋒以指包而成之如均匀<lb/>
　旬勿力等字用之<lb/>
三衮筆勢<lb/>
　須按鋒上下蹙衂之今令字下㸃是也<lb/>
四<graphic n="KR1899" url="https://raw.githubusercontent.com/kanripo/KR-Gaiji/master/images/KR1899.png" mimeType="image/png"/>筆勢<lb/>
<pb n="KR3h0061_WYG_003-55b"/>
　須擡筆豎䇿之鍾元常書上字常用之是也<lb/>
五奮筆勢<lb/>
　險䇿是也草書一二三字用之<lb/>
夫學先賢書實難為意氣先知筆理初㑹指歸行行皆<lb/>
有活法字字盡如生動師資相契血脈相傳其理淵澄<lb/>
不可具載<hi>書苑菁華</hi>
　　　草訣百韻歌<hi>楊慎丹鉊録云乃宋人編成以示初學者托名於羲之</hi>
草聖最為難龍蛇競筆端豪釐雖欲辨體勢更湏完有<lb/>
<pb n="KR3h0061_WYG_003-56a"/>
㸃方為水空挑却是言宀頭無左畔之遶闕東邉長短<lb/>
分知去微茫視每安步觀牛引足羞見羊踏田六手宜<lb/>
為禀七紅即是袁十朱知奉巳三口代言宣左阜貝丁<lb/>
反右刀寸㸃彎曽差頭不異歸浸體同觀孤殆通相似<lb/>
矛柔總一般采夆身近取熙照眼前看思恵魚如畫禾<lb/>
乎手似年既防吉作古更慎達為連宁乃繁於叔侯予<lb/>
不減詹稱攝将屬倚某棗借来旋慰賦真難别朔邦豈<lb/>
易参之加心上惡兆戴免頭龜㸃急堪成隐勾干認是<lb/>
<pb n="KR3h0061_WYG_003-56b"/>
卑夀宜圭與可齒記止加司右邑月何異左方才亦為<lb/>
舉身為乙未登體用北之路左言如借時邉寸莫違草<lb/>
勾添反慶乙九貼人飛惟末分憂夏就中識弟夷齊齋<lb/>
曽不校流染却相依或戒戈先設皋華脚豫施睿虞元<lb/>
髣髴拒捉自依稀頂上哀衾别胷中器谷非止知民倚<lb/>
氏不道樹多枝慮逼都来近論臨勿妄窺起傍合用短<lb/>
遺上也同迷欲識髙齊馬湏知兕既兒寺專無失錯巢<lb/>
筆在思維大畔微彎使孫邉不緒絲常收無用直密上<lb/>
<pb n="KR3h0061_WYG_003-57a"/>
不湏宀才畔詳牋牒水元看永泉柬同東且異府象辱<lb/>
還偏才傍干成卉勾盤東作䦨鄉卿隨口得愛鑿與奎<lb/>
全玉出頭為武干銜㸃是丹蹄號應有法雲雪豈無傳<lb/>
盜意脚同適熊絃身似然矣其頭少變兵共足雙聮莫<lb/>
寫包庸守勿書緑是縁漫将䋲當臈休認寡為寛即脚<lb/>
猶如恐還身附近遷寒容審有象憲告冥相牽滿外仍<lb/>
知備醫初尚類堅直須明謹觧亦合别荆前顙向戈牛<lb/>
始雞須下子先丿之非是乏勾木可成村蕭鼠頭先辯<lb/>
<pb n="KR3h0061_WYG_003-57b"/>
寅賔腹裏推莫敎凡作願勿使雍為離醉碎方行處䴡<lb/>
琴初起時裁栽當自記友發更湏知忽訝劉如對從来<lb/>
缶似垂含貪真不偶退邑尚参差減滅何曽誤黨堂未<lb/>
易追女懐丹是母叟棄㸃成皮若謂涉同淺湏敎賤作<lb/>
師黿鼉鼂一類茶菊荣更親非作渾如化功勞總若身<lb/>
示衣尤可惑奄宅建相鄰道昃吳難測竟充克有倫市<lb/>
於増一㸃倉欲可同人數段情何密回甘勢則匀固難<lb/>
防夢蕳自合定浮淳添一車牛幸㸃三上下心叅参全<lb/>
<pb n="KR3h0061_WYG_003-58a"/>
不别閧㢲豈曽分奪舊元無異嬴羸自有因勢頭宗掣<lb/>
絜章體効平辛合戒哉依嵗寧容拳近秦邪聼行復止<lb/>
郎斷屈仍伸田月土成野七九了收聲最廹艱難歎尤<lb/>
疑事予爭葛尊草上得廊廟月邉生里力斯成㬅圭心<lb/>
可是舂我家曽不逺君畏自相仍出書觀項轉别列看<lb/>
頭平甚人犬傍獲么交玉伴瓊膝滕中委曲次比兩分<lb/>
明二下客為亂宀藏了則寧而由問上㸃早得幸頭門<lb/>
恥死休相犯貎朝喜共臨鹿頭真戴草狐足乃疑心勿<lb/>
<pb n="KR3h0061_WYG_003-58b"/>
使微成漸奚容悶即昆作南觀兩甫求鼎見棘林<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
一居下棄奔七尚尊隸頭真似繫帛下即如禽溝渫皆<lb/>
從弋帋箋並用巾懼懐容易失㑹念等間并近息追微<lb/>
異喬商矞不羣款頻終别白所取豈容昏慼感威相等<lb/>
馭敦殷可親台名依召立敝類逐嚴分鄒歇歌難見成<lb/>
㡬賊易聞傅𫝊相競㸃留辨首從心昌曲終如魯食良<lb/>
末若吞改頭聊近體曹甚不同根舊説唐同鴈嘗思孝<lb/>
似存掃搊休得混彭赴可相侵世老偏多少謝衡正淺<lb/>
<pb n="KR3h0061_WYG_003-59a"/>
深酒花分水草枝放别支文可愛郊鄰郭偏宜湛友諶<lb/>
習觀羲獻迹免使墨池渾<hi>稗編</hi>
歐陽率更書三十六法<hi>諸本都附歐陽詢後今考篇中有髙宗書法東坡先生及學歐書者等語</hi>
　　　　<hi>必非唐人所撰故附於宋代之末</hi>
排疊　字欲其排疊疎密停匀不可或闊或狭如夀藁<lb/>
　畫竇筆麗羸爨之字系旁言旁之類八訣所謂分間<lb/>
　布白又曰調匀㸃畫是也髙宗書法所謂堆垜亦是<lb/>
　也<lb/>
<pb n="KR3h0061_WYG_003-59b"/>
避就　避密就疎避險就易避逺就近欲其彼此映帶<lb/>
　得宜又如廬字上一撆既尖下一撆不當相同府字<lb/>
　一筆向下一筆向左逢字下辵拔出則上必作㸃亦<lb/>
　避重疊而就簡徑也<lb/>
頂戴　字之承上者多惟上重下輕者頂戴欲其得勢<lb/>
　如疊壘藥鸞驚鷺鬐聲醫之類八訣所謂正如人上<lb/>
　稱下載又謂不可頭輕尾重是也<lb/>
穿插　字畫交錯者欲其疎密長短大小匀停如中弗<lb/>
<pb n="KR3h0061_WYG_003-60a"/>
　井曲册兼禹禺爽爾㐮甬耳婁由垂車無密之類八<lb/>
　訣所謂四面停匀八邉具備是也<lb/>
向背　字有相向者有相背者各有體勢不可差錯相<lb/>
　向如非卯好知和之類是也相背如北兆肥根之類<lb/>
　是也<lb/>
偏側　字之正者固多若有偏側攲斜亦當隨其字勢<lb/>
　結體偏向右者如心戈衣㡬之類向左者如夕朋乃<lb/>
　勿少厷之類正如偏者如亥女丈乂互不之類字法<lb/>
<pb n="KR3h0061_WYG_003-60b"/>
　所謂偏者正之正者偏之又其妙也八訣又謂勿令<lb/>
　偏側亦是也<lb/>
挑<graphic n="KR2488" url="https://raw.githubusercontent.com/kanripo/KR-Gaiji/master/images/KR2488.png" mimeType="image/png"/>　字之形勢有須挑<graphic n="KR2488" url="https://raw.githubusercontent.com/kanripo/KR-Gaiji/master/images/KR2488.png" mimeType="image/png"/>者如戈弋武丸氣之類又<lb/>
　如獻勵散斷之字左邉既多須得右邉<graphic n="KR2488" url="https://raw.githubusercontent.com/kanripo/KR-Gaiji/master/images/KR2488.png" mimeType="image/png"/>之如省炙<lb/>
　之類上偏者須得下<graphic n="KR2488" url="https://raw.githubusercontent.com/kanripo/KR-Gaiji/master/images/KR2488.png" mimeType="image/png"/>之使相稱為善<lb/>
相讓　字之左右或多或少須彼此相讓方為盡善如<lb/>
　馬旁系旁鳥旁諸字須左邉平直然後右邉可作字<lb/>
　否則妨礙不便如䜌字以中央言字上畫短讓兩糸<lb/>
<pb n="KR3h0061_WYG_003-61a"/>
　出如辦其中近下讓兩辛出如鷗鶠馳字兩旁俱上<lb/>
　狭下闊亦當相讓如嗚呼字口在左者宜近上和扣<lb/>
　字口在右者宜近下使不妨礙然後為佳此類是也<lb/>
補空　如我哉字作㸃須對左邉實處不可與成㦸諸<lb/>
　戈字同如襲辟餐贛之類欲其四滿方正也如醴泉<lb/>
　銘建字是也<lb/>
覆盖　如寳容之類㸃須正畫須員明不宜相著上長<lb/>
　下短<lb/>
<pb n="KR3h0061_WYG_003-61b"/>
貼零　如令今冬寒之類是也<lb/>
黏合　字之本相離開者即欲黏合使相著顧揖乃佳<lb/>
　如諸偏旁字臥鑒非門之類是也<lb/>
捷速　如風鳳之類兩邉速宜員擥用筆時左邉勢宜<lb/>
　疾背筆時意中如電是也<lb/>
滿不要虚　如園圃圗國回包南隔目四勾之類是也<lb/>
意連　字有形斷而意連者如之以心必小川州水求<lb/>
　之類是也<lb/>
<pb n="KR3h0061_WYG_003-62a"/>
覆冒　字之上大者必覆冒其下如雲頭穴宀<graphic n="KR3209" url="https://raw.githubusercontent.com/kanripo/KR-Gaiji/master/images/KR3209.png" mimeType="image/png"/>頭奢<lb/>
　金食夅巷泰之類是也<lb/>
垂曳　垂如都鄉卿卯夅之類曳如水支欠皮更辶走<lb/>
　民也之類是也<lb/>
借換　如醴泉銘祕字就示字右㸃作必字左㸃此借<lb/>
　換也黄庭經□字<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>字亦借換也又如靈字法帖中<lb/>
　或作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>或作小亦借換也又如蘇之為蘓秋之為秌<lb/>
　鵝之為鵞為䳘之類為其字難結體故互換如此亦<lb/>
<pb n="KR3h0061_WYG_003-62b"/>
　借換也所謂東映西帶是也<lb/>
増減　字有難結體者或因筆畫少而増添如新之為<lb/>
　新建之為建是也或因筆畫多而減省如曹之為曺<lb/>
　羙之為美但欲體勢茂羙不論古字當如何書也<lb/>
應副　字之㸃畫稀少者欲其彼此相映帶故必得應<lb/>
　副相稱而後可又如龍詩讐轉之類必一畫對一畫<lb/>
　相應亦相副也<lb/>
撐拄　字之獨立者必得撐拄然後勁健可觀如可下<lb/>
<pb n="KR3h0061_WYG_003-63a"/>
　永亨亭寧丁手司卉草矛巾千予于弓之類是也<lb/>
朝揖　凡字之有偏旁者皆欲相顧兩文成字者為多<lb/>
　如鄒謝鋤儲之類與三體成字者若讐斑之類尤欲<lb/>
　相朝揖八訣所謂迎相顧揖是也<lb/>
救應　凡作字一筆纔落便當思第二三筆如何救應<lb/>
　如何結裹書法所謂意在筆先文向思後是也<lb/>
附麗字之形體有宜相附近者不可相離如形影飛<lb/>
　起超飲勉凡有文欠支旁者之類以小附大以少附<lb/>
<pb n="KR3h0061_WYG_003-63b"/>
　多是也<lb/>
回抱　回抱向左者如曷丐易匊之類向右者如艮鬼<lb/>
　包旭它之類是也<lb/>
包裹　謂如園圃打圈之類四圍包裹也尚向上包下<lb/>
　幽凶下包上匱匡左包右旬匈右包左之類是也<lb/>
郤好　謂其包裹鬭湊不致失勢結束停當皆得其宜<lb/>
　也<lb/>
小成大　字以大成小者如冂辶下大者是也以小成<lb/>
<pb n="KR3h0061_WYG_003-64a"/>
　大則字之成形及其小字故謂之小成大如孤字只<lb/>
　在末後一乀寧字只在末後一亅欠字一拔戈字一<lb/>
　㸃之類是也<lb/>
小大成形　謂小字大字各字有形勢也東坡先生曰<lb/>
　大字難於結密而無間小字難於寛綽而有餘若能<lb/>
　大字結密小字寛綽則盡善盡美矣<lb/>
小大　大小　書法曰大字促令小小字放令大自然<lb/>
　寛猛得宜譬如日字之小難與國字同大如一字二<lb/>
<pb n="KR3h0061_WYG_003-64b"/>
　字之疎亦欲字畫與密者相間必當思所以位置排<lb/>
　布令相映帶得宜然後為上或曰謂上小下大上大<lb/>
　下小欲其相稱亦一説也<lb/>
左小右大　此一節乃字之病左右大小欲其相停人<lb/>
　之結字易於左小而右大故此與下二節著其病也<lb/>
左髙右低　左短右長　此二節皆字之病不可左髙<lb/>
　右低是謂單肩左短右長八訣所謂勿令左短右長<lb/>
　是也<lb/>
<pb n="KR3h0061_WYG_003-65a"/>
　褊　學歐書者易於作字狭長故此法欲其結束整齊<lb/>
　　收斂緊密排疊次第則有老氣書譜所謂密為老氣<lb/>
　　此所以貴為褊也<lb/>
　各自成形　凡寫字欲其合而為一亦好分而異體亦<lb/>
　　好由其能各自成形故也至於疎密大小長短闊狭<lb/>
　　亦然要當消詳也<lb/>
　相管領　欲其彼此顧盼不失位置上欲覆下下欲承<lb/>
　　上左右亦然<lb/>
<pb n="KR3h0061_WYG_003-65b"/>
　應接　字之㸃畫欲其互相應接兩㸃者如小八忄自<lb/>
　　相應接三㸃者如系則左朝右中朝上右朝左四㸃<lb/>
　　如然無二字則兩旁二㸃相應中間接又作□亦相<lb/>
　　應接至於丿乀水木州無之類亦然<lb/>
　　已上皆言其大略又在學者能以意消詳觸類而長<lb/>
　之可也<hi>書法鈎𤣥</hi>
　<lb/>
御定佩文齋書畫譜卷三<lb/>
</p>
<p>
</p>
  </div>
</body>
</text>
</TEI>
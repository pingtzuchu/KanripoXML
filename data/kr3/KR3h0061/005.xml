<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_005-1a"/>
　欽定四庫全書<lb/>
御定佩文齋書畫譜目錄<lb/>
　　第五卷<lb/>
　　　論書五<hi>書學</hi>
　　　　秦李斯論用筆<lb/>
　　　　漢蕭何論書勢<lb/>
　　　　漢揚雄論書<lb/>
　　　　後漢蔡邕筆論<lb/>
<pb n="KR3h0061_WYG_005-1b"/>
　　　　後漢蔡琰述石室神授筆勢<lb/>
　　　　後漢趙壹非草書<lb/>
　　　　魏鍾繇論書<lb/>
　　　　魏鍾繇授子會論<lb/>
　　　　吳皇象論草書<lb/>
　　　　晉王羲之書論<lb/>
　　　　晉王羲之筆勢論十二章<lb/>
　　　　晉王羲之自論書<lb/>
<pb n="KR3h0061_WYG_005-2a"/>
　　　晉王羲之用筆賦<lb/>
　　　晉王羲之記白雲先生書訣<lb/>
　　　晉王獻之論書<lb/>
　　　晉王獻之自論書<lb/>
　　　齊王僧䖍筆意贊<lb/>
　　　梁武帝答陶𢎞景論書書<lb/>
　　　梁蕭子雲論書啓<lb/>
　　　梁陶𢎞景與武帝論書啓<lb/>
<pb n="KR3h0061_WYG_005-2b"/>
　　　梁庾元威論書<lb/>
　　　北齊顔之推論書<lb/>
　　　唐太宗論書<lb/>
　　　唐太宗指意<lb/>
　　　唐虞世南勸學篇<lb/>
　　　唐虞世南筆髓論<lb/>
　　　唐歐陽詢用筆論<lb/>
　　　唐歐陽詢傳授訣<lb/>
<pb n="KR3h0061_WYG_005-3a"/>
　　　唐褚遂良論書<lb/>
　　　唐王紹宗自論書<lb/>
　　　唐裴行儉自論書<lb/>
　　　唐孫過庭書譜<lb/>
　　　唐徐浩論書<lb/>
　　　唐釋懐素與顔真卿論草書<lb/>
　　　唐蔡希綜論書<lb/>
<pb n="KR3h0061_WYG_005-4a"/>
　欽定四庫全書<lb/>
御定佩文齋書畫譜卷五<lb/>
　　論書五<hi>書學上</hi>
　　　　秦李斯論用筆<lb/>
　夫用筆之法先急迴後疾下如鷹望鵬逝信之自然不<lb/>
　得重改送脚若游魚得水舞筆如景山興雲或巻或舒<lb/>
　乍輕乍重善深思之理當自見矣<hi>䝉恬筆經</hi>
　　　　漢蕭何論書勢<lb/>
<pb n="KR3h0061_WYG_005-4b"/>
　夫書勢法猶若登陣變通並在腕前文武遺於筆下出<lb/>
　沒須有倚伏開闔藉於隂陽毎欲書字諭如下營穩思<lb/>
　審之方可下筆且筆者心也墨者手也書者意也依此<lb/>
　行之自然妙矣<hi>書史會要</hi>
　　　　漢揚雄論書<lb/>
　夫言心聲也書心畫也聲畫形則君子小人見矣<hi>法言</hi>
　　　　後漢蔡邕筆論<lb/>
　書者散也欲書先散懐抱任情恣性然後書之若廹於<lb/>
<pb n="KR3h0061_WYG_005-5a"/>
事雖中山兔豪不能佳也夫書先黙坐靜思隨意所適<lb/>
言不出口氣不盈息沉密神彩如對至尊則無不善矣<lb/>
為書之體須入其形若坐若行若飛若動若往若來若<lb/>
臥若起若愁若喜若蟲食木葉若利劒長戈若强弓硬<lb/>
矢若水火若雲霧若日月縱横有可象者方得謂之書<lb/>
矣<hi>書苑菁華</hi>
　　　後漢蔡琰述石室神授筆勢<lb/>
臣父造八分時神授筆法曰書有二法一曰疾二曰澀<lb/>
<pb n="KR3h0061_WYG_005-5b"/>
得疾澀二法書妙盡矣<hi>劉惟志字學新書</hi>
　　　後漢趙壹非草書<lb/>
余郡士有梁孔達姜孟穎者皆當世之彦哲也然慕張<lb/>
生之草書過於希顔孔焉孔達寫書以示孟穎皆口誦<lb/>
其文手楷其篇無怠倦焉於是後學之徒競慕二賢守<lb/>
令作篇人撰一卷以為祕玩余懼其背經而趨俗此非<lb/>
所以𢎞道興世也又想羅趙之所見嗤沮故為說草書<lb/>
本末以慰羅趙息梁姜焉竊覽有道張君所與朱使君<lb/>
<pb n="KR3h0061_WYG_005-6a"/>
書稱正氣可以銷邪人無其釁妖不自作誠可謂信道<lb/>
抱真知命樂天者也若夫裦杜崔沮羅趙欣欣有自臧<lb/>
之意者無乃近於矜伎賤彼貴我哉夫草書之興也其<lb/>
於近古乎上非天象所垂下非河洛所吐中非聖人所<lb/>
造蓋秦之末刑峻網密官書煩冗戰攻並作軍書交馳<lb/>
羽檄分飛故為隸草趣急速耳示簡易之指非聖人之<lb/>
業也但貴刪難省煩損複為單務取易為易知非常儀<lb/>
也故其讃曰臨事從宜而今之學草書者不思其簡易<lb/>
<pb n="KR3h0061_WYG_005-6b"/>
之㫖直以為杜崔之法龜龍所見也其<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>扶柱桎詰屈<lb/>
叐乙不可失也齔齒以上茍任渉學皆廢倉頡史籀竟<lb/>
以杜崔為楷私書相與庶獨就書云適廹遽故不及草<lb/>
草本易而速今反難而遲失指多矣凡人各殊氣血異<lb/>
筋骨心有疎密手有巧拙書之好醜在心與手可强為<lb/>
哉若人顔有美惡豈可學以相若邪昔西施心痛捧胸<lb/>
而顰衆愚效之祗増其醜趙女善舞行歩媚蠱學者弗<lb/>
獲失節匐匍夫杜崔張子皆有超俗絶世之才博學餘<lb/>
<pb n="KR3h0061_WYG_005-7a"/>
暇游手於斯後世慕焉專用為務鑚堅仰髙忘其罷勞<lb/>
夕惕不息仄不暇食十日一筆月數丸墨領袖如皁脣<lb/>
齒常黒雖處衆座不遑談戲展指畫地以草劌壁臂穿<lb/>
皮刮指爪摧折見䚡出血猶不休輟然其為字無益於<lb/>
工拙亦如效顰者之増醜學歩者之失節也且草書之<lb/>
人蓋伎藝之細者耳鄉邑不以此較能朝廷不以此科<lb/>
吏博士不以此講試四科不以此求備徵聘不問此意<lb/>
考績不課此字徒善字旣不達於政而拙草無損於治<lb/>
<pb n="KR3h0061_WYG_005-7b"/>
推斯言之豈不細哉夫務内者必闕外志小者必忽大<lb/>
俯而捫蝨不暇見天天地至大而不見者方銳精於蟣<lb/>
蝨乃不暇焉第以此篇研思銳精豈若用之於彼七經<lb/>
稽歴協律推歩期程探賾鈎深幽賛神明鑒天地之心<lb/>
推聖人之情析疑論之中理俗儒之諍依正道於邪說<lb/>
儕雅樂於鄭聲興至德之和睦　大倫之𤣥清窮可以<lb/>
守身遺名達可以尊主致平以兹命世永鑒後生不以<lb/>
淵乎<hi>法書要録</hi>
<pb n="KR3h0061_WYG_005-8a"/>
　　　魏鍾繇論書<lb/>
用筆者天也流美者地也非凡庸所知<hi>書苑菁華</hi>
　　　魏鍾繇授子㑹論<lb/>
吾精思學書三十年讀他法未終盡後學其用筆若與<lb/>
人居畫地廣數歩臥畫被穿過表如厠終日忘歸每見<lb/>
萬類皆畫象之<hi>羊欣筆陣圖</hi>
　　　吴皇象論草書<lb/>
欲見草書漫漫落落宜得精豪<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>而兖切柔皮</hi>筆委曲宛轉<lb/>
<pb n="KR3h0061_WYG_005-8b"/>
不叛散者紙當得滑密不黏汚者墨又須多膠紺黝者<lb/>
如逸豫之餘手調適而意佳娱正可以小展<hi>董逌廣川</hi>
<hi>書䟦</hi>
　　　晉王羲之書論<lb/>
夫書者𤣥妙之伎也若非通人志士學無及之大抵書<lb/>
須存思余覧李斯等論筆勢及鍾繇書骨甚是不輕恐<lb/>
子孫不記故敘而論之<lb/>
夫書字貴平正安穩先須用筆有偃有仰有攲有側有<lb/>
<pb n="KR3h0061_WYG_005-9a"/>
斜或小或大或長或短凡作一字或類篆籀或似鵠頭<lb/>
或如散隸或近八分或如蟲食木葉或如水中科斗或<lb/>
如壯士佩劒或似婦女纖麗欲書先搆筋力然後裝束<lb/>
必注意詳雅起發緜密疎闊相間每作一㸃必須懸手<lb/>
作之或作一波抑而後曳每作一字須用數種意或横<lb/>
畫似八分而發如篆籀或竪牽如深林之喬木而屈折<lb/>
如鋼鈎或上尖如枯稈或下細若鍼芒或轉側之勞似<lb/>
飛鳥空墜或稜側之形如流水激來作一字横竪相向<lb/>
<pb n="KR3h0061_WYG_005-9b"/>
作一行明媚相成第一須存筋藏鋒滅跡隱端用尖筆<lb/>
須落鋒混成無使豪露浮怯舉新筆爽爽若神即不求<lb/>
於㸃畫瑕玷也為一字數體俱入若作一紙之書須字<lb/>
字意别勿使相同若書虛紙用强筆若書强紙用弱筆<lb/>
强弱不等則蹉跌不入凡書貴乎沉靜令意在筆前字<lb/>
居心後未作之始結思成矣仍下筆不用急故須遲何<lb/>
也筆是將軍故須遲重心欲急不宜遲何也心是箭鋒<lb/>
箭不欲遲遲則中物不入夫字有緩急一字之中何者<lb/>
<pb n="KR3h0061_WYG_005-10a"/>
有緩急止如烏字下手一㸃㸃須急横直即須遲欲烏<lb/>
之脚急斯乃取形勢也毎書欲十遲五急十曲五直十<lb/>
藏五出十起五伏方可謂書若直筆急牽裹此暫視似<lb/>
書久味無力仍須用筆著墨下過三分不得深浸毛弱<lb/>
無力墨用松節同研久久不動彌佳矣<hi>墨池編</hi>
　　　晉王羲之筆勢論十二章<hi>并序</hi>
告汝子敬吾察汝書性過人仍未閑規矩父不親教自<lb/>
古有之今述筆勢論一篇開汝之悟凡斯字勢猶有十<lb/>
<pb n="KR3h0061_WYG_005-10b"/>
二章章有指歸定其模楷詳其舛謬撮其要實録此便<lb/>
宜或變體處多罕臻其本轉筆處衆莫識其源懸針垂<lb/>
露之蹤難為體制揚波騰氣之勢足可迷人故辨其由<lb/>
堪愈膏肓之疾今書樂毅論一本及筆勢論一篇貽爾<lb/>
藏之勿播於外緘之秘之不可示知諸友窮研篆籀功<lb/>
省而易成纂集精專形彰而勢顯存意學者兩月可見<lb/>
其功天性靈者百日亦知其本此之筆論可謂家寳家<lb/>
珍學而秘之世有名譽筆削久矣罕有竒者始克有成<lb/>
<pb n="KR3h0061_WYG_005-11a"/>
研精覃思考諸規矩存其要略以為斯論初成之時同<lb/>
學張伯英欲求見之吾詐云失矣蓋自秘之甚不茍傳<lb/>
也<lb/>
　　　創臨章第一<lb/>
夫紙者陣也筆者刀矟也墨者兵甲也水硯者城池也<lb/>
本領者將軍也心意者副將也結搆者謀策也颺筆者<lb/>
吉凶也出入者號令也屈折者殺戮也㸃畫者磊落也<lb/>
戈斾者斬斫也放縱者快利也著筆者調和也頭角者<lb/>
<pb n="KR3h0061_WYG_005-11b"/>
蹙捺也始書之時不可盡其形勢一徧正脚手二徧少<lb/>
得形勢三徧微微似本四徧加其遒潤五徧兼加抽拔<lb/>
如其生澀不可便休兩行三行創臨惟取滑健不得計<lb/>
其徧數也<lb/>
　　　啓心章第二<lb/>
夫欲學書之法先乾研墨凝神靜慮預想字形大小偃<lb/>
仰平直振動則筋脈相連意在筆前然後作字若平直<lb/>
相似狀如算子上下方整前後齊平此不是書但得其<lb/>
<pb n="KR3h0061_WYG_005-12a"/>
㸃畫耳昔宋翼常作是書繇乃叱之遂三年不敢見繇<lb/>
即潛心改迹毎作一波常三過折每作一㸃常隱鋒而<lb/>
為之毎作一横畫如列陣之排雲毎作一戈如百鈞之<lb/>
弩發毎作一㸃如危峰之墜石屈折如鋼鈎毎作一牽<lb/>
如萬歲之枯藤毎作一放縱如足行之趍驟狀如驚蛇<lb/>
之透水激楚浪以成文似虬龍之蜿蜒謂其妙也若鸞<lb/>
鳳之徘徊言其勇也擺撥似驚雷掣電此乃飛空妙密<lb/>
頃刻沉浮統攝鏗鏘啓發厥意能使昏迷之輩漸覺勝<lb/>
<pb n="KR3h0061_WYG_005-12b"/>
心博識之流顯然開朗<lb/>
　　　視形章第三<lb/>
視形象體變貌猶同逐勢瞻顔髙低有趣分均㸃畫逺<lb/>
近相須播布研精調和筆墨鋒纖徃來疎宻相附鐵㸃<lb/>
銀鈎方員周整起筆下筆忖度尋思引說蹤由永傳今<lb/>
古智者榮身益世方懐浸潤之深愚者不俟佳談如暗<lb/>
塵之視錦生而知之發憤學而悟者忘餐此乃妙中増<lb/>
妙新中更新金書錦字本領為先盡說安危務以平穩<lb/>
<pb n="KR3h0061_WYG_005-13a"/>
為本分間布白上下齊平均其體制大小尤難大字促<lb/>
之貴小小字寛之貴大自然寛狹得所不失其宜横則<lb/>
正如孤舟之横江渚竪則直若春筍之抽寒谷<lb/>
　　　說㸃章第四<lb/>
夫著㸃皆磊磊似大石之當衢或如蹲鴟或如科斗或<lb/>
如𤓰瓣或如栗子存若鶚口尖如䑕屎如斯之類各禀<lb/>
其儀但獲少多學者開悟<lb/>
　　　處戈章第五<lb/>
<pb n="KR3h0061_WYG_005-13b"/>
夫斫戈之法落竿峩峩如長松之倚溪谷似欲倒也復<lb/>
似百鈞之弩初張處其戈意妙理難窮放似弓張箭發<lb/>
収似虎鬭龍躍直如臨谷之勁松曲類懸鈎之釣水稜<lb/>
層切於雲漢倒載隕於山崖天門騰而地户躍四海謐<lb/>
而五岳封玉燭明而日月敞繡綵亂而錦紋翻<lb/>
　　　健壯章第六<lb/>
夫以屈脚之法彎彎如角弓之張烏焉為鳥之類是也<lb/>
立人之法如烏之在柱首彳亻之類是也踠脚之法如<lb/>
<pb n="KR3h0061_WYG_005-14a"/>
壯士之屈臂鳳飛凡氣之例是也急引急牽如雲中之<lb/>
掣電日月目因之例是也踠脚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>斡上捺下撚終始轉<lb/>
折悉令和韻勿使蜂腰鶴膝放縱宜存氣力視筆取勢<lb/>
行中廓落如勇士伸鈎方剛對敵麒麟鬭角虎湊龍牙<lb/>
筋節拏拳勇身精健放法如此書進有功也牽引深妙<lb/>
皎在目前發動精神提撕志意<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>剔精思秘不可傳夫<lb/>
作右邊折角疾牽下㣲開左畔斡轉令取登對勿使腰<lb/>
中傷慢視筆取勢直截向下趨義常存無不醒悟<lb/>
<pb n="KR3h0061_WYG_005-14b"/>
　　　教悟章第七<lb/>
凡字處其中畫之法皆不得倒其左右右相復宜麤於<lb/>
左畔横貴乎纖竪貴乎麤分間布白逺近宜均上下得<lb/>
所自然平穩當須遞相掩蓋不可孤露形影及出其牙<lb/>
鋒展轉翻筆之處即宜察而用之<lb/>
　　　觀彩章第八<lb/>
夫臨文用筆之法復有數勢並悉不同或有藏鋒者大<lb/>
<hi>藏鋒在於腹内而起</hi>側筆者乏<hi>亦不宜抽/細而且𦂳</hi>押筆者入<hi>從腹起而押之又云利道</hi>
<pb n="KR3h0061_WYG_005-15a"/>
<hi>而牽押即合也</hi>結筆者撮<hi>漸次相就必始然矣/參乎妙理察其徑趣</hi>憩筆者俟失<hi>憩筆</hi>
<hi>之勢視其長短俟失右脚須欠也</hi>息筆者逼逐<hi>息止之勢向上久久而𦂳抽也</hi>蹙筆者<lb/>
將<hi>蹙即捺角也將謂劣盡也緩下筆要得所不宜長不宜短</hi>戰筆者合<hi>戰陣也合叶也緩不宜長</hi>
<hi>及短也</hi>厥筆者成機<hi>促抽上勿使傷長厥謂其美者視形勢成機是臨事而成最妙處</hi>帶<lb/>
筆者盡<hi>細抽勿賖也帶是回轉走入之類裝束身體字含鮮潔起下筆之勢法有輕重也盡為其著而</hi>
<hi>復反筆抽之</hi>翻筆者先然<hi>翻轉筆勢急而疾也亦不宜長腰短項</hi>疊筆者時劣<lb/>
<hi>緩不宜長</hi>起筆者不下<hi>於腹内舉勿使露筆/起止取勢令不失節</hi>打筆者廣度<hi>打廣</hi>
<hi>而就狹廣謂快健又不宜遲及修補也</hi>
<pb n="KR3h0061_WYG_005-15b"/>
　　　開要章第九<lb/>
夫作字之勢飾甚是為難鋒銛來去之則反覆還往之<lb/>
法在乎精熟尋察然後下筆作字丿不宜遲乀不宜緩<lb/>
而脚不宜賖腹不宜促义不宜斜角不宜峻不用作其<lb/>
稜角二字合為一體<hi>並不宜闊</hi>重不宜長單不宜小復不宜<lb/>
大密勝乎疎短勝乎長<lb/>
　　　節制章第十<lb/>
夫學書作字之體須遵正法字之形勢不得上寛下窄<lb/>
<pb n="KR3h0061_WYG_005-16a"/>
<hi>如此則是頭輕尾重不相勝任</hi>不宜傷密密則似疴瘵纒身<hi>不舒展也</hi>復不<lb/>
宜傷疎疎則似溺水之禽<hi>諸處傷慢</hi>不宜傷長長則似死蛇<lb/>
桂樹<hi>腰肢無力</hi>不宜傷短短則似踏死蝦蟇<hi>形醜而闊也</hi>此乃大<lb/>
忌可不慎歟<lb/>
　　　察論章第十一<lb/>
臨書安帖之方至妙無窮或有廻鸞返鵲之飾變體則<lb/>
於行中或有生成臨谷之戈放龍牋於紙上徹筆則鋒<lb/>
煙雲起如萬劍之相成落紙則椑楯施張蹙踏江波之<lb/>
<pb n="KR3h0061_WYG_005-16b"/>
錦若不端嚴手指無以表記心靈吾務斯道廢寢忘餐<lb/>
懸歴嵗年乃今稍稱矣<lb/>
　　　譬成章第十二<lb/>
凡學書之道有多種焉初業書要類乎本緩筆定其形<lb/>
勢忙則失其規矩若擬目前要急之用厥理難成但取<lb/>
形質快健手腕輕便方員大小各不相犯莫以字小易<lb/>
而忙行筆勢莫以字大難而慢展豪頭如是則筋骨不<lb/>
等生死相混儻一㸃失所若美人之病一目一畫失節<lb/>
<pb n="KR3h0061_WYG_005-17a"/>
如壯士之折一肱余樂毅論一本書為家寳學此得成<lb/>
自外咸就勿以難學而自惰焉<hi>書苑菁華</hi>
　　　晋王羲之自論書<lb/>
吾書比之鍾張當抗行或謂過之張草猶當雁行張精<lb/>
熟過人臨池學書池水盡墨若吾耽之若此未必謝之<lb/>
後達解者知其評之不虚吾盡心精作亦久尋諸舊書<lb/>
惟鍾張故為絶倫其餘為是小佳不足在意去此二賢<lb/>
僕書次之須得書意轉深㸃畫之間皆有意自有言所<lb/>
<pb n="KR3h0061_WYG_005-17b"/>
不盡得其妙者事事皆然<hi>王右軍集</hi>
　　　晋王羲之用筆賦<lb/>
秦漢魏至今隸書其惟鍾繇草有黄綺張芝至於用筆<lb/>
神妙不可得而詳悉也夫賦以布諸懐抱擬形於翰墨<lb/>
也辭云<lb/>
何異人之挺發精博善而含章馳鳳門而獸據浮碧水<lb/>
而龍驤滴秋露而垂玉摇春條而不長飄飄逺逝浴天<lb/>
池而頡頏翺翔弄翮淩輕霄而接行詳其真體正作髙<lb/>
<pb n="KR3h0061_WYG_005-18a"/>
强勁實方員窮金石之麗纖麤盡凝脂之密藏骨抱筋<lb/>
含文包質沒沒汨汨若濛汜之落銀鈎耀耀晞晞狀扶<lb/>
桑之挂朝日或有飄颻騁巧具若自然包羅羽客緫括<lb/>
神仙季氏韜光類隱龍而怡情王喬脫屣歘飛鳬而上<lb/>
征或改變駐筆破真成草養德儼如威而不猛游絲斷<lb/>
而還續龍鸞羣而不爭髪指冠而眥裂據純鈎而耿耿<lb/>
忽𤓰割兮互裂復交結而成族若長天之陣雲如倒松<lb/>
之臥谷時滔滔而東注乍紐山兮暫塞射雀目以施巧<lb/>
<pb n="KR3h0061_WYG_005-18b"/>
拔長蛇兮盡力草草眇眇或連或絶如花亂飛遥空舞<lb/>
雪時行時止或臥或蹷透嵩華兮不髙踰懸壑兮非越<lb/>
信能經天緯地毗助王猷躭之翫之功積山丘吁嗟秀<lb/>
逸萬代嘉休顯允哲人於今鮮儔共六合而俱永與兩<lb/>
曜而同流鬱髙峰兮偃蓋如萬歲兮千秋<hi>墨池編</hi>
　　　晉王羲之記白雲先生書訣<lb/>
天台紫真謂予曰子雖至矣而未善也書之氣必達乎<lb/>
道同混元之理七寳齊貴萬古能名陽氣明則華壁立<lb/>
<pb n="KR3h0061_WYG_005-19a"/>
隂氣太則風神生把筆抵鋒肇乎本性力員則潤勢疾<lb/>
則澀𦂳則勁險則峻内貴盈外貴虛起不孤伏不寡廻<lb/>
仰非近背接非逺望之惟逸發之惟靜敬兹法也書妙<lb/>
盡矣言訖真隱子遂鐫石以為陳迹維永和九年三月<lb/>
六日右將軍王羲之記<hi>書苑菁華</hi>
　　　晉王獻之論書<lb/>
獻之嘗白父云古之章草未能宏逸頓異真體合窮偽<lb/>
略之理極草縱之致不若藁行之間於徃法固殊也大<lb/>
<pb n="KR3h0061_WYG_005-19b"/>
人宜改體<hi>張懐瓘書斷</hi>
　　　晉王獻之自論書<lb/>
臣獻之頓首言今月十二日辰時中使宣陛下睿㫖俯<lb/>
詢字學之由仍賜臣玉璽牋令臣小楷親疏以入臣仰<lb/>
承帝命密露天機昧死有言狂率待罪臣年二十四隱<lb/>
林下有飛鳥左手持紙右手持筆惠臣五百七十九字<lb/>
臣未經一周形勢髣髴其書文章不續難以究識後載<lb/>
周以兵冦充斥道路修阻乞食揚州市上一老母姓沈<lb/>
<pb n="KR3h0061_WYG_005-20a"/>
字光姜惠臣一餐無以荅其意臣於匙面上作一夜字<lb/>
令便市債近觀者三逺觀者二未經數日遂獲千金臣<lb/>
念父羲之字法為時第一嘗有白雲先生書訣進於先<lb/>
帝御府䝉眷奬過厚錫予有加而臣書畫不逮臣父益<lb/>
慚愧所有書訣謹别錄一本投進宸扆伏乞機務燕閒<lb/>
留神披覽不勝萬幸臣獻之頓首<hi>飛鳥帖</hi>
　　　齊王僧䖍筆意賛<lb/>
書之妙道神彩為上形質次之兼之者方可紹於古人<lb/>
<pb n="KR3h0061_WYG_005-20b"/>
以斯言之豈易多得必使心忘於筆手忘於書心手達<lb/>
情書不妄想是謂求之不得考之即彰乃為筆意賛曰<lb/>
剡紙易墨心員管直漿深色濃萬豪齊力先臨告誓次<lb/>
寫黄庭骨豐肉潤入妙通靈努如直槊勒若横釘開張<lb/>
鳳翼聳擢芝英麤不為重細不為輕纖㣲向背豪髮死<lb/>
生工之盡矣可擅時名<hi>書苑菁華</hi>
　　　梁武帝荅陶𢎞景論書書<lb/>
夫運筆邪則無芒角執手寛則書緩弱㸃掣短則法臃<lb/>
<pb n="KR3h0061_WYG_005-21a"/>
腫㸃掣長則法離澌畫促則字勢横畫疎則字形慢拘<lb/>
則乏勢放又少則純骨無媚純肉無力少墨浮澀多墨<lb/>
笨鈍比並皆然任意所之自然之理也若抑揚得所趣<lb/>
舍無違值筆廉斷觸勢峰鬱揚波折節中規合矩分間<lb/>
下注濃纖有方肥痩相和骨力相稱婉婉曖曖視之不<lb/>
足稜稜凜凜常有生氣適眼合心便為甲科衆家可識<lb/>
亦當復繇串耳六義可工亦當復繇習耳一聞能持一<lb/>
見能記且古且今不無其人大抵為論終歸是習<hi>梁武</hi>
<pb n="KR3h0061_WYG_005-21b"/>
<hi>帝集</hi>
　　　梁蕭子雲論書啓<lb/>
臣昔不能拔賞隨世所貴規模子敬多歴年所三十六<lb/>
著晉史一部至二王列傳欲作論草隸法言不盡意遂<lb/>
不能成止論飛白一勢而己十餘年來始見勅㫖論書<lb/>
一卷商略筆勢字體又以逸少不及元常子敬不及逸<lb/>
少因此研思方悟隸式始變子敬全法元常迨今以來<lb/>
自覺功進此禀自天臣已無臨池之勤又不叅聖㫖之<lb/>
<pb n="KR3h0061_WYG_005-22a"/>
奥仰延明詔復増悚息<hi>蕭子雲集</hi>
　　　梁陶𢎞景與武帝論書啓<lb/>
伏覽前書用意雖止二六而規矩必周後字不出二百<lb/>
亦褎貶大備一言以蔽便書情頓極使元常老骨更蒙<lb/>
榮造子敬懦肌不沈泉夜逸少得進退其間則玉科顯<lb/>
然可觀若非聖證品析恐愛附近習之風永遂淪迷矣<lb/>
伯英既稱草聖元常實自隸絶論㫖所謂殆同璿璣神<lb/>
寳曠世以來莫繼斯理既明諸畫虎之徒當日就輟筆<lb/>
<pb n="KR3h0061_WYG_005-22b"/>
反古歸真方𢎞盛世愚管見預聞喜佩無屆比世皆髙<lb/>
尚子敬子敬元常繼以齊名貴斯式略海内非惟不復<lb/>
知有元常於逸少亦然非排弃所可涅而無緇不過數<lb/>
紙今奉此論自舞自蹈未足逞泄日月願以所摹竊示<lb/>
洪逺思曠此二人皆是均思者必當賛仰踴躍有盈半<lb/>
之益<hi>陶隱居集</hi>
　　　梁庾元威論書<lb/>
所學正書宜以殷鈞范懐約為主方正循紀修短合度<lb/>
<pb n="KR3h0061_WYG_005-23a"/>
所學草書宜以張融王僧䖍為則體用得法意氣有餘<lb/>
章表牋書於斯足矣夫才能則闗性分耽嗜殊妨大業<lb/>
但令𦂳快分明屬辭流便字不須體語輒投聲若以己<lb/>
巳莫分東柬相亂則兩王妙跡二陸髙才頃來非所用<lb/>
也王延之有言曰勿欺數行尺牘即表三種人身豈非<lb/>
一者學書得法二者作字得體三者輕重得宜意謂猶<lb/>
須言無虚出斯則善矣余見學阮研書者不得其骨力<lb/>
婉媚唯學攣拳委盡學薄紹之書者不得其批研淵微<lb/>
<pb n="KR3h0061_WYG_005-23b"/>
徒自經營嶮急晩途别法貪省愛異濃頭纎尾斷腰頓<lb/>
足一八相似十小難分屈等如匀變前為草咸言祖述<lb/>
王蕭無妨日有訛謬星不從生籍不從來許慎門徒居<lb/>
然嗢噱衛恒子弟寧不傷嗟詿誤衆家豈宜改習<hi>法書</hi>
<hi>要録</hi>
　　　北齊顔之推論書<lb/>
梁氏祕閣散逸以來吾見二王真草多矣家中嘗得十<lb/>
卷方知陶隱居阮交州蕭祭酒諸書莫不得羲之之體<lb/>
<pb n="KR3h0061_WYG_005-24a"/>
故是書之淵源蕭晚節所變乃是右軍年少時法也晉<lb/>
宋以來多能書者故其時俗遞相染尚所有部帙楷正<lb/>
可觀不無俗字非為大損至梁天監之間斯風未變大<lb/>
同之末訛替滋生蕭子雲改易字體邵陵王頗行譌字<lb/>
前上為草能傍作長之類是也朝野翕然以為楷式畫<lb/>
虎不成多所傷敗至為一字唯見數㸃或妄斟酌遂便<lb/>
轉移爾後墳籍略不可看北朝喪亂之餘書跡鄙陋加<lb/>
以專輒造字猥拙甚於江南乃以百念為憂言反為變<lb/>
<pb n="KR3h0061_WYG_005-24b"/>
不用為罷追來為歸更生為蘇先人為老如此非一徧<lb/>
滿經傳唯有姚元標工於楷隸留心小學後生師之者<lb/>
衆洎於齊末祕書繕寫賢於往日多矣江南閭里間有<lb/>
畫書賦此乃陶隱居弟子杜道士所為其人未甚識字<lb/>
輕為軌則託名貴師世俗傳言後生頗為所誤也<hi>顔氏</hi>
<hi>家訓雜藝篇</hi>
　　　唐太宗論書<lb/>
太宗嘗謂朝臣曰書學小道初非急務時或留心猶勝<lb/>
<pb n="KR3h0061_WYG_005-25a"/>
棄日凡諸藝業未有學而不得者也病在心力懈怠不<lb/>
能專精耳朕少時為公子頻遭陣敵義旗之始乃平寇<lb/>
亂執金鼔必有指揮觀其陣即知強弱以吾弱對其强<lb/>
以吾強對其弱敵犯吾弱追奔不踰百數十歩吾擊其<lb/>
弱必突過其陣自背而返擊之無不大潰多用此制勝<lb/>
朕思得其理深也今吾臨古人之書殊不學其形勢惟<lb/>
在求其骨力而形勢自生耳吾之所為皆先作意是以<lb/>
果能成也<hi>法書要錄</hi>
<pb n="KR3h0061_WYG_005-25b"/>
　　　唐太宗指意<lb/>
夫字以神為精魄神若不和則字無態度也以心為筋<lb/>
骨心若不堅則字無勁健也以副毛為皮膚副若不員<lb/>
則字無温潤也所資心副相參用神氣沖和為妙今比<lb/>
重明輕用指腕不如鋒鋩用鋒鋩不如沖和之氣自然<lb/>
手腕輕虚則鋒含沉靜夫心合於氣氣合於心神心之<lb/>
用也心必靜而已矣虞安吉云夫未解書意者一㸃一<lb/>
畫皆求象本乃轉自取拙豈是書邪縱放類本體様奪<lb/>
<pb n="KR3h0061_WYG_005-26a"/>
真可圖其字形未可稱解筆意此乃類乎效顰未入西<lb/>
施之奥室也故其始學得其麤未得其精太緩者滯而<lb/>
無筋太急者病而無骨横豪側管則鈍慢而肉多竪筆<lb/>
直鋒則乾枯而露骨及其悟也心動而手均員者中規<lb/>
方者中矩麤而能銳細而能壯長者不為有餘短者不<lb/>
為不足思與神㑹同乎自然不知所以然而然矣<hi>王氏</hi>
<hi>法書苑</hi>
　　　唐虞世南勸學篇<lb/>
<pb n="KR3h0061_WYG_005-26b"/>
自古賢哲勤乎學而立其名若不學即沒世而無聞矣<lb/>
且㑹稽之竹箭湛盧之斷割不括而羽之不淬而礪之<lb/>
終不見利用之材耳羲之云耽翫之功積如丘山張芝<lb/>
學書池水盡墨當其雅趣求彼真意無圗其形容而滯<lb/>
於體質此貴乎志意專精必有誠應也余中宵之間遂<lb/>
夢吞筆既覺之後若在胷臆又因假寐見張芝指一道<lb/>
字用筆體法斯也足明至誠感神信有徵矣故羲之於<lb/>
山隂寫黄庭經感三台神降其子獻之於㑹稽山見一<lb/>
<pb n="KR3h0061_WYG_005-27a"/>
異人披雲而下左手持紙右手持筆以遺獻之獻之受<lb/>
而問之曰君何姓字復何遊處筆法奚施荅曰吾象外<lb/>
為宅不變為姓常定為字其筆迹豈殊吾體邪獻之佩<lb/>
服斯言退而臨寫向逾三歲竟昧其微況乃不學乎羲<lb/>
之云自非通靈感物不可與談斯道夫道者學以致之<lb/>
飽食終日而無所用心則去之逾逺矣不得其門而入<lb/>
雖勤苦而難成矣今立以君臣之體類以攻戰之勢將<lb/>
以近而喻逺必因筌而得兔務欲成其體要啓其戸牖<lb/>
<pb n="KR3h0061_WYG_005-27b"/>
庶將來君子思而勉之<hi>書苑菁華</hi>
　　　唐虞世南筆髓論<lb/>
　　　　敘體<hi>法書苑作原古</hi>
文字經藝之本王政之始也倉頡象山川江海之狀龍<lb/>
蛇鳥獸之迹而立六書戰國政異俗殊書文各别秦患<lb/>
多門約為八體後復訛謬凡五易焉然並不述用筆之<lb/>
妙及乎蔡邕張索之輩鍾繇衛王之流皆造意精㣲自<lb/>
悟其㫖也<lb/>
<pb n="KR3h0061_WYG_005-28a"/>
　　　　辯應<lb/>
心為君妙用無窮故為君也手為輔承命竭股肱之用<lb/>
故也力為任使纖豪不撓尺寸有餘故也管為將帥處<lb/>
運用之道執生殺之權虛心納物守節藏鋒故也豪為<lb/>
士卒隨管任使跡不凝滯故也字為城池大不虛小不<lb/>
孤故也<lb/>
　　　　指意<lb/>
用筆須手腕輕虚虞安吉云未解書意者一㸃一畫皆<lb/>
<pb n="KR3h0061_WYG_005-28b"/>
求象本乃轉自取拙豈成書耶太緩而無筋太急而無<lb/>
骨側管則鈍慢而肉多竪管直鋒則乾枯而露骨終其<lb/>
悟也麤而能銳細而能壯長者不為有餘短者不為不<lb/>
足<lb/>
　　　　釋真<lb/>
筆長不過六寸捉管不過三寸真一行二草三指實掌<lb/>
虚右軍云書弱紙强筆强紙弱筆强者弱之弱者强之<lb/>
遲速虚實若輪扁斲輪不疾不徐得之於心應之於手<lb/>
<pb n="KR3h0061_WYG_005-29a"/>
口所不能言也拂掠輕重若浮雲蔽於晴天波撆勾截<lb/>
若㣲風摇於碧海氣如奔馬亦如朶鈎輕重出乎心而<lb/>
妙用應乎手然則體約八分勢同章草而各有趣無問<lb/>
巨細皆有虛散其鋒員豪蕝按轉易也豈真書一體篆<lb/>
草章行八分等當覆腕上搶掠豪下開牽撆撥䟐鋒轉<lb/>
行草稍助指端鈎距轉腕之狀矣<lb/>
　　　　釋行<lb/>
行書之體略同於真至於頓挫盤礴若猛獸之搏噬進<lb/>
<pb n="KR3h0061_WYG_005-29b"/>
退鈎距若秋鷹之迅擊故覆筆搶豪乃按鋒而直引其<lb/>
腕則内旋外拓而環轉紓結也旋豪不絶内轉鋒也加<lb/>
以掉筆聯豪若石璺玉瑕自然之理亦如長空游絲容<lb/>
曳而來往又似蟲網絡壁勁而復虚右軍云游絲斷而<lb/>
能續皆契以天真同於輪扁羲之又云毎作一㸃畫皆<lb/>
懸管掉之令其鋒開自然勁健矣<lb/>
　　　　釋草<lb/>
草即縱心奔放覆腕轉蹙懸管聚鋒柔豪外拓左為外<lb/>
<pb n="KR3h0061_WYG_005-30a"/>
右為内起伏連卷収攬吐納内轉藏鋒也既如舞袖揮<lb/>
拂而縈紆又若垂藤樛盤而繚繞蹙旋轉鋒亦如騰猨<lb/>
過樹逸虯得水輕兵追虜烈火燎原或體雄而不可抑<lb/>
或勢逸而不可止縱於狂逸不違筆意也羲之云透嵩<lb/>
華兮不髙踰懸壑兮能越或連或絶如花亂飛若雄若<lb/>
强逸意而不相副亦何益矣但先緩引興心逸自急也<lb/>
仍接鋒而取興興盡則已又生<graphic n="KR1911" url="https://raw.githubusercontent.com/kanripo/KR-Gaiji/master/images/KR1911.png" mimeType="image/png"/>鋒任豪端之竒象兔<lb/>
絲之縈結轉剔刓角多鈎篆體或如蛇形或如兵陣故<lb/>
<pb n="KR3h0061_WYG_005-30b"/>
兵無常陣字無常體矣謂如水火勢多不定故云字無<lb/>
常定也<lb/>
　　　　契妙<lb/>
字雖有質跡本無為禀隂陽而動静體萬物以成形達<lb/>
性通變其常不主故知書道𤣥妙必資神遇不可以力<lb/>
求也機巧必須心悟不可以目取也字形者如目之視<lb/>
也為目有止限由執字體既有質滯為目所視逺近不<lb/>
同如水在方員豈由乎水且筆妙喻水方貟喻字所視<lb/>
<pb n="KR3h0061_WYG_005-31a"/>
則同逺近則異故明執字體也字有態度心之輔也心<lb/>
悟非心合於妙也且如鑄銅為鏡非匠者之明假筆轉<lb/>
心非豪端之妙必在澄心運思至㣲至妙之間神應思<lb/>
徹又同鼓瑟輪音妙響隨意而生握管使鋒逸態逐豪<lb/>
而應學者心悟於至道則書契於無為茍渉浮華終懵<lb/>
於斯理也<hi>書苑菁華</hi>
　　　唐歐陽詢用筆論<lb/>
有翰林善書大夫言於寮故無名公子曰自書契之興<lb/>
<pb n="KR3h0061_WYG_005-31b"/>
篆隸滋起百家千體紛雜不同至於盡妙窮神作範垂<lb/>
代騰芳飛譽冠絶古今惟右軍王逸少一人而已然去<lb/>
之數百年之内無人擬者蓋與天挺之性功力尚少用<lb/>
筆運神未通其趣可不然歟公子從容歛衽而言曰僕<lb/>
庸疎愚昧稟命輕㣲無禄代耕留心筆硯至如天挺功<lb/>
力誠如大夫之說用筆之趣請聞其說大夫欣然而笑<lb/>
曰此難能也子欲聞乎公子曰予自少及長凝情翰墨<lb/>
毎覧異體竒跡未嘗不循環吟玩抽其妙思終日臨倣<lb/>
<pb n="KR3h0061_WYG_005-32a"/>
至於皓首而無退倦也夫用筆之法急捉短搦迅牽疾<lb/>
掣懸針垂露蠖屈蛇伸灑落蕭條㸃綴閑雅行行眩目<lb/>
字字驚心若上苑之春花無處不發抑亦可觀是予用<lb/>
筆之妙也公子曰幸甚幸甚仰承餘論善無所加然僕<lb/>
見聞異於是輒以聞見便耽玩之奉對大賢座未敢抄<lb/>
說大夫曰與子同寮索居日久既有異同焉得不敘公<lb/>
子曰向之造次濫有斯言今切再思恐不足取大夫曰<lb/>
妙善異述達者共傳請不秘之麤陳梗概公子安退位<lb/>
<pb n="KR3h0061_WYG_005-32b"/>
逡廵緩頰而言曰夫用筆之體㑹須鈎黏纔把緩紲徐<lb/>
収梯不虚發斫必有由徘徊俯仰容與風流剛則鐡畫<lb/>
媚若銀鈎壯則啒吻而嶱嶫麗則綺靡而清遒若枯松<lb/>
之臥髙嶺類巨石之偃鴻溝同鸞鳳之鼓舞等鴛鷺之<lb/>
沉浮髣髴分若神仙來往宛轉兮似獸伏龍遊其墨或<lb/>
灑或淡或浸或燥遂其形勢隨其變巧藏鋒靡露壓尾<lb/>
難討忽正忽斜半真半草唯截紙稜撆捩窈紹務在經<lb/>
實無令怯少隱隱軫軫譬河漢之出衆星崑岡之出珍<lb/>
<pb n="KR3h0061_WYG_005-33a"/>
寳既錯落而燦爛復趢連而埽<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>方圓上下而相副繹<lb/>
絡盤桓而圍繞觀寥廓兮似察始登岸而逾好用筆之<lb/>
趣信然可珍竊謂合乎古道大夫應聲而起行吟而歎<lb/>
曰夫遊畎澮者詎測溟海之深升培塿者寧知泰山之<lb/>
峻今屬公子吐論通幽洞㣲過鍾張之門入羲獻之室<lb/>
重光前哲垂裕後昆中心藏之蓋棺乃止公子謝曰鄙<lb/>
說疎淺未足可珍忽枉話言不勝慚懼<hi>墨池編</hi>
　　　唐歐陽詢傳授訣<lb/>
<pb n="KR3h0061_WYG_005-33b"/>
毎秉筆必在員正氣力縱横重輕凝神靜慮當審字勢<lb/>
四面停均八邊具備短長合度麤細折中心眼準程疎<lb/>
密攲正最不可忙忙則失勢次不可緩緩則骨癡又不<lb/>
可痩痩當形枯復不可肥肥即質濁細詳緩臨自然備<lb/>
體此是最要妙處貞觀六年七月十二日詢書付善奴<lb/>
授訣<hi>墨池編</hi>
　　　唐褚遂良論書<lb/>
用筆當如印印泥如錐畫沙使其藏鋒書乃沉著當其<lb/>
<pb n="KR3h0061_WYG_005-34a"/>
用鋒常欲透過紙背<hi>書法鈎𤣥</hi>
　　　唐王紹宗自論書<lb/>
鄙夫書無工者特由水墨之積習耳嘗精心率意虚神<lb/>
静思以取之吴中陸大夫嘗以予比虞君以不臨寫故<lb/>
也聞虞被中畫腹與予正同<hi>唐書王紹宗傳</hi>
　　　唐裴行儉自論書<lb/>
褚遂良非精筆佳墨未嘗輒書不擇筆墨而妍㨗者予<lb/>
與虞世南耳<hi>唐書裴行儉傳</hi>
<pb n="KR3h0061_WYG_005-34b"/>
　　　唐孫過庭書譜<lb/>
夫自古之善書者漢魏有鍾張之絶晉末稱二王之妙<lb/>
王羲之云頃尋諸名書鍾張信為絶倫其餘不足觀可<lb/>
謂鍾張亡<hi>改作云</hi>殁而羲獻繼之又云吾書比之鍾張鍾<lb/>
當抗行或謂過之張草猶當鴈行然張精熟池水盡墨<lb/>
假令寡人耽之若此未必謝之此乃推張邁鍾之意也<lb/>
考其專擅雖未果於前規摭以兼通故無慙於即事評<lb/>
者云彼之四賢古今特絶而今不逮古古質而今妍夫<lb/>
<pb n="KR3h0061_WYG_005-35a"/>
質以代興妍以俗易雖書契作之適以記言而淳醨一<lb/>
遷質文三變馳騖沿革物理常然貴能古不乖時今不<lb/>
同弊所謂文質彬彬然後君子何必易雕宫於穴處反<lb/>
玉輅於椎輪者乎又云子敬之不及逸少猶逸少之不<lb/>
及鍾張意者以為評得其綱紀而未詳其始卒也且元<lb/>
常專工於隸書伯英猶<hi>改作尤</hi>精於草體彼之一美而逸<lb/>
少兼之擬草則餘真比真則長草雖專工小劣而博渉<lb/>
多優總其終始匪無乖互謝安素善尺牘而輕子敬之<lb/>
<pb n="KR3h0061_WYG_005-35b"/>
書子敬嘗作佳書與之謂必存錄安輒題後荅之甚以<lb/>
為恨安嘗問敬卿書何如右軍荅云故當勝安云物論<lb/>
殊不爾子敬又荅時人那得知敬雖權以此辭折安所<lb/>
鑒自稱勝父不亦過乎且立身揚名事資尊顯勝毋之<lb/>
里曽參不入以子敬之豪翰紹右軍之筆札雖復麤𫝊<lb/>
楷則實恐未克箕裘況乃假託神仙恥崇家範以斯成<lb/>
學孰愈面牆後羲之徃都臨行題壁子敬密拭除之輒<lb/>
書易其處私為不惡羲之還見乃歎曰吾去時真大醉<lb/>
<pb n="KR3h0061_WYG_005-36a"/>
也敬乃内慙是知逸少之比鍾張則專博斯别子敬之<lb/>
不及逸少無惑疑焉余志學之年留心翰墨味鍾張之<lb/>
餘烈挹羲獻之前規極慮專精時逾二紀有乖入木之<lb/>
術無間臨池之志觀夫懸針垂露之異奔雷墜石之竒<lb/>
鴻飛獸駭之資鸞舞蛇驚之態絶岸頽峰之勢臨危據<lb/>
槁之形或重若奔雲或輕如蟬翼導之則泉注頓之則<lb/>
山安纖纖乎似初月之出天涯落落乎猶衆星之列河<lb/>
漢同自然之妙有非力運之能成信可謂志<hi>改作智</hi>巧兼<lb/>
<pb n="KR3h0061_WYG_005-36b"/>
優心手雙暢翰不虚動下必有由一畫之間變起伏於<lb/>
鋒杪一㸃之内殊劒<hi>一作衂</hi>挫於豪芒況云積其㸃畫乃<lb/>
成其字曽不傍窺尺牘俯習寸隂引班超以為辭援項<lb/>
籍而自滿任筆為體聚墨成形心昏擬效之方手迷揮<lb/>
運之理求其妍妙不亦謬哉然君子立身務修其本揚<lb/>
雄謂詩賦小道壯夫所不為況復溺思豪釐淪精翰墨<lb/>
者也夫潛神對奕猶標坐隱之名樂志垂綸尚體行藏<lb/>
之趣詎若功定禮樂妙擬神仙猶埏埴之罔窮與工鑪<lb/>
<pb n="KR3h0061_WYG_005-37a"/>
而並運好異尚竒之士翫體勢之多方窮㣲測妙之夫<lb/>
得推移之奥賾著述者假其糟粕藻鑒者挹其菁華固<lb/>
義理之㑹歸信賢達之兼善者矣存精遇賞豈徒然與<lb/>
而東晉士人互相陶淬至於王謝之族郄庾之倫縱不<lb/>
盡其神竒咸亦挹其風味去之滋永斯道逾㣲方復聞<lb/>
疑稱疑得末行末古今阻絶無所質問設有所㑹緘祕<lb/>
己深遂令學者茫然莫知領要徒見成功之美不悟所<lb/>
致之由或乃就分布於累年向規矩而猶逺圖真不悟<lb/>
<pb n="KR3h0061_WYG_005-37b"/>
習草將迷假令薄能<hi>改作解</hi>草書麤𫝊隸法則好溺偏固<lb/>
自闕<hi>改作閡</hi>通規詎知心手㑹歸若同源而異派轉用之<lb/>
術猶共樹而分條者乎加以趨變適時行書為要題勒<lb/>
方富真乃居先草不兼真殆於專謹真不通草殊非翰<lb/>
札真以㸃畫為形質使轉為情性草以㸃畫為情性使<lb/>
轉為形質草乖使轉不能成字真虧㸃畫猶可記文廻<lb/>
互雖殊大體相渉故亦旁通二篆俯貫八分包括篇章<lb/>
涵泳飛白若豪釐不察則胡越殊風者焉至如鍾繇隸<lb/>
<pb n="KR3h0061_WYG_005-38a"/>
竒張芝草聖此乃專精一體以致絶倫伯英不真而㸃<lb/>
畫狼籍元常不草使轉縱横自兹以降不能兼善者有<lb/>
所不逮非專精也雖篆隸草章工用多變濟成厥美各<lb/>
有攸宜篆尚婉而通隸欲精而密草貴流而暢章務險<lb/>
而便然後凜之以風神温之以妍潤鼓之以枯勁和之<lb/>
以閑雅故可達其情性形其哀樂驗燥濕之殊節千古<lb/>
依然體老莊之異時百齡俄頃嗟乎不入其門詎窺其<lb/>
奥者也又一時而書有乖有合合則流媚乖則彫疎略<lb/>
<pb n="KR3h0061_WYG_005-38b"/>
言其由各有其五神怡務閑一合也感惠狥知二合也<lb/>
時和氣潤三合也紙墨相發四合也偶然欲書五合也<lb/>
心遽體留一乖也意違勢屈二乖也風燥日炎三乖也<lb/>
紙墨不稱四乖也情怠手䦨五乖也乖合之際優劣互<lb/>
差得時不如得器得器不如得志若五乖同萃思遏手<lb/>
䝉五合交臻神融筆暢暢無不適義無所從當仁者得<lb/>
意忘言罕陳其要企學者希風敘妙雖述猶疎徒立其<lb/>
工未敷厥㫖不揆庸昧輒效所明庶欲𢎞既往之風規<lb/>
<pb n="KR3h0061_WYG_005-39a"/>
導將來之器識除煩去濫覩迹明心者焉代有筆陣圖<lb/>
七行中畫執筆圖手貌乖舛㸃畫湮訛頃見南北流傳<lb/>
疑是右軍所製雖則未詳真偽尚可發啓童蒙既常俗<lb/>
所存不籍編録至於諸家勢評多渉浮華莫不外狀其<lb/>
形内迷其理今之所撰亦無取焉若乃師宜官之髙名<lb/>
徒彰史牒邯鄲淳之令範空著縑緗暨乎崔杜以來蕭<lb/>
羊以徃代祀緜逺名氏滋繁或籍甚不渝人亡業顯或<lb/>
憑附増價身謝道衰加以縻蠧不傳捜祕將盡偶逢真<lb/>
<pb n="KR3h0061_WYG_005-39b"/>
賞時亦罕窺優劣紛紜殆難覼縷其有顯聞當代遺跡<lb/>
見存無俟抑揚自摽先後且六爻之作肇自軒轅八體<lb/>
之興始於嬴政其來尚矣厥用斯𢎞但古今不同妍質<lb/>
懸隔既非所習又亦略諸復有龍蛇雲露之流龜鶴花<lb/>
英之類乍圖真於率爾或寫瑞於當年巧渉丹青工虧<lb/>
翰墨異夫楷式非所詳焉代𫝊羲之與子敬筆勢論十<lb/>
章文鄙理疎意乖言拙詳其㫖趣殊非右軍且右軍位<lb/>
重才髙調清詞雅聲塵未泯翰牘仍存觀夫致一書陳<lb/>
<pb n="KR3h0061_WYG_005-40a"/>
一事造次之際稽古斯在豈有貽謀令嗣道叶義方章<lb/>
則頓虧一至於此又云與張伯英同學斯乃更彰虚誕<lb/>
若指漢末伯英時代全不相接必有晉人同號史𫝊何<lb/>
其寂寥非訓非經宜從集擇夫心之所達不易盡於名<lb/>
言言之所通尚難形於紙筆麤可髣髴其狀綱紀其辭<lb/>
冀酌希夷取㑹佳境闕而未逮請俟將來今撰執使轉<lb/>
用之由以祛未悟執謂深淺長短之類是也使謂縱横<lb/>
牽掣之類是也轉謂鈎環盤紆之類是也用謂㸃畫向<lb/>
<pb n="KR3h0061_WYG_005-40b"/>
背之類是也方復會其數法歸于一途編列衆工錯綜<lb/>
羣妙舉前賢之未及啓後學於成規窮其根源析其枝<lb/>
派貴使文約理贍迹顯心通披卷可明下筆無滯詭辭<lb/>
異說非所詳焉然今之所陳務裨學者但右軍之書代<lb/>
多稱習良可據為宗匠取立指歸豈惟㑹古通今亦乃<lb/>
情深調合至<hi>改作致</hi>使摹搨日廣研習歳滋先後著名多<lb/>
從散落歴代孤紹非其效歟試言其由略陳數意止如<lb/>
樂毅論黄庭經東方朔畫讃太史箴蘭亭集序告誓文<lb/>
<pb n="KR3h0061_WYG_005-41a"/>
斯並代俗所傳真得<hi>改作行</hi>絶致者也寫樂毅則情多怫<lb/>
鬱書畫讃則意渉瓌竒黄庭經則怡懌虚無太史箴又<lb/>
從横爭折暨乎蘭庭<hi>改作亭</hi>興集思逸神超私門誡誓情<lb/>
拘意<hi>改作志</hi>慘所謂渉樂方笑言哀已歎豈惟駐想流波<lb/>
將貽嘽緩之奏馳神睢渙方思藻繪之文雖其目擊道<lb/>
存尚或心迷議舛莫不强名為體共習分區豈知情動<lb/>
形言取㑹風騷之意陽舒陰慘本乎天地之心既失其<lb/>
情理乖其實原夫所致安有體哉夫運用之方雖由巳<lb/>
<pb n="KR3h0061_WYG_005-41b"/>
出規模所設信屬目前差之一豪失之千里茍知其術<lb/>
適可兼通心不厭精手不忌<hi>改作忘</hi>熟若運用盡於精熟<lb/>
規矩閑於胷襟自然容與徘徊意先筆後瀟灑流落翰<lb/>
逸神飛亦猶𢎞羊之心預乎無際庖丁之目不見全牛<lb/>
嘗有好事就吾求習吾乃麤舉綱要隨而受<hi>改作授</hi>之無<lb/>
不心悟手從言忘意得縱未窮於衆術斷可極於所臨<lb/>
矣若思通楷則少不如老學成規矩老不如少思則老<lb/>
而愈妙學乃少而可勉勉之不已抑有三時時然一變<lb/>
<pb n="KR3h0061_WYG_005-42a"/>
極其分矣至如初學分布但求平正既知平正務追險<lb/>
絶既能險絶復歸平正初謂未及中則過之後乃通㑹<lb/>
之際人書俱老仲尼云五十知命也七十從心故以達<lb/>
夷險之情體權變之道亦猶謀而後動動不失宜時然<lb/>
後言言必中理矣是以右軍之書末年多妙當縁思慮<lb/>
通審志氣和平不激不厲而風規自逺子敬以下莫不<lb/>
效<hi>改作鼔</hi>努為力標置成體豈獨工用不侔亦乃神情懸<lb/>
隔者也或有鄙其所作或乃矜其所運自矜者將窮性<lb/>
<pb n="KR3h0061_WYG_005-42b"/>
域絶於誘進之塗自鄙者尚屈情涯必有可通之理嗟<lb/>
乎蓋有學而不能未有不學而能者也考之即事斷可<lb/>
明焉然消息多方性情不一乍剛柔以合體忽勞逸以<lb/>
<hi>改作而</hi>分驅或恬憺雍容内涵筋骨或折挫槎枿外曜鋒<lb/>
芒察之者尚精擬之者貴似況擬不能似察不能精分<lb/>
布猶疎形骸未檢濯<hi>改作躍</hi>泉之態未覩其妍窺井之談<lb/>
已聞其醜縱欲唐突羲獻誣罔鍾張安能掩當年之目<lb/>
杜將來之口慕習之輩尤宜慎諸至有未悟淹留偏追<lb/>
<pb n="KR3h0061_WYG_005-43a"/>
勁疾不能迅速翻效遲重夫勁速者超逸之機遲留者<lb/>
賞㑹之致將返其速行臻㑹美之方專溺於遲終爽絶<lb/>
倫之妙能速不速所謂淹留因遲就遲詎名賞㑹非夫<lb/>
心閑手敏難以兼通者焉假令衆妙攸歸務存骨氣骨<lb/>
氣存矣而遒潤加之亦猶枝榦扶疎淩霜雪而彌勁花<lb/>
葉鮮茂與雲日而相暉如其骨立偏多遒麗蓋少則若<lb/>
枯槎架險巨石當路雖妍媚之<hi>改作云</hi>闕而體質存焉若<lb/>
遒麗居優骨氣將劣譬夫芳林落蕊空照灼而無依蘭<lb/>
<pb n="KR3h0061_WYG_005-43b"/>
沼漂萍徒青翠而奚託是知偏工易就盡善難求雖學<lb/>
宗一家而變成多體莫不随其性欲便以為資質直者<lb/>
則徑挺不遒剛佷者又崛强無潤矜斂者弊于拘束脫<lb/>
易者失於規矩温柔者傷於軟緩躁勇者過於剽廹狐<lb/>
疑者溺於滯澀遲重者終於蹇鈍輕瑣者染於俗吏斯<lb/>
皆獨行之士偏翫所乖易曰觀乎天文以察時變觀乎<lb/>
人文以化成天下況書之為妙近取諸身假令運用未<lb/>
周尚虧工於祕奥而波瀾之際己濬發於靈䑓必能旁<lb/>
<pb n="KR3h0061_WYG_005-44a"/>
通㸃畫之情博究始終之理鎔鑄蟲篆陶鈞草隸體五<lb/>
材之並用儀形不極象八音之迭起感㑹無方至若數<lb/>
畫並施其形各異衆㸃齊列為體互乖一㸃成一字之<lb/>
規一字乃終篇之準違而不犯和而不同留不常遲遣<lb/>
不恒疾帶燥方潤將濃遂枯泯規矩於方員遁鈎繩之<lb/>
曲直乍顯乍晦若行若藏窮變態於豪端合情調於紙<lb/>
上無間心手忘懐楷則自可背羲獻而無失違鍾張而<lb/>
尚工譬夫絳樹青琴殊姿共豔隋珠和璧異質同妍何<lb/>
<pb n="KR3h0061_WYG_005-44b"/>
必刻鶴圖龍竟慙真體得魚獲兔猶恡筌蹄聞夫家有<lb/>
南威之容乃可論於淑媛有龍泉之利然後議於斷割<lb/>
語過其分實累樞機吾嘗靜思作書謂為甚合時稱識<lb/>
者輒以引示其中巧麗曽不留目或有誤失翻被嗟賞<lb/>
既昧所見尤喻所聞或以年識<hi>一作職</hi>自髙輕至<hi>改作致</hi>陵<lb/>
誚余乃假之以緗縹題之以古目則賢者致<hi>改作改</hi>觀愚<lb/>
者<hi>改作夫</hi>繼聲競賞豪末之竒罕議鋒端之失猶惠侯之<lb/>
好偽似葉公之懼真是知伯子之息流波盖有由矣夫<lb/>
<pb n="KR3h0061_WYG_005-45a"/>
蔡邕不謬賞孫陽不妄顧者以其𤣥鑒精通故不滯于<lb/>
耳目也向使竒音在㸑庸聼驚其妙響逸足伏櫪凡識<lb/>
知其絶羣則伯喈不足稱伯樂未可尚也至若老姥遇<lb/>
題扇初怨而後請門生䕶書几父削而子懊知之<hi>改作與</hi>
不知也夫士屈於不知已而伸於知已彼不知也曷足<lb/>
怪乎故莊子曰朝菌不知晦朔蟪蛄不知春秋老子云<lb/>
下士聞道大笑之不笑之則不足以為道也豈可執氷<lb/>
而咎夏蟲哉自漢魏以來論書者多矣妍蚩雜糅條目<lb/>
<pb n="KR3h0061_WYG_005-45b"/>
糾紛或重述舊章了不殊於既往或茍興新說竟無益<lb/>
於將來徒使繁者彌繁闕者仍闕令<hi>改作今</hi>撰為六篇分<lb/>
成兩卷第其工用名曰書譜庶使一家後進奉以規模<lb/>
四海知音或存觀省緘祕之㫖余無取焉垂拱三年寫<lb/>
記<hi>書譜</hi>
　　　唐徐浩論書<lb/>
周官内史敎國子六書書之源流其來尚矣程邈變隸<lb/>
體邯鄲傳楷法事則朴略未有功能厥後鍾善真書張<lb/>
<pb n="KR3h0061_WYG_005-46a"/>
稱草聖右軍行法小令破體皆一時之妙近古蕭永歐<lb/>
虞頗𫝊筆勢褚薛以降自鄶不譏矣然人謂虞得其筋<lb/>
褚得其肉歐得其骨當矣夫鷹隼乏彩而翰飛戾天骨<lb/>
勁而氣猛也翬翟備色而翺翔百歩肉豐而力沉也若<lb/>
藻耀而髙翔書之鳳凰矣歐虞為鷹隼褚薛為翬翟焉<lb/>
歐陽率更云蕭書出於章草頗為知言然歐陽飛白曠<lb/>
古無比浩自言余年在齠齔便工翰墨力不可强勤而<lb/>
愈拙區區碑石之間矻矻几案之上亦古人所恥吾豈<lb/>
<pb n="KR3h0061_WYG_005-46b"/>
忘情邪德成而上藝成而下則殷鑒不逺何學書為必<lb/>
以一時風流千里靣目斯亦愈於博奕亞於文章矣初<lb/>
學之際宜先筋骨筋骨不立肉何所附用筆之勢特須<lb/>
藏鋒鋒若不藏字則有病病且未去能何有焉字不欲<lb/>
疎亦不欲密亦不欲大亦不欲小小長令大大蹙令小<lb/>
疎肥令密密痩令疎斯其大經矣筆不欲㨗亦不欲徐<lb/>
亦不欲平亦不欲側側竪令平平竣使側㨗則須安徐<lb/>
則須利如此則其大較矣張伯英臨池學書池水盡墨<lb/>
<pb n="KR3h0061_WYG_005-47a"/>
永師登樓不下四十餘年張公精熟號為草聖永師拘<lb/>
滯終著能名以此而言非一朝一夕所能盡美俗云書<lb/>
無百日工蓋悠悠之談也宜白首攻之豈可百日乎<hi>法</hi>
<hi>書要録</hi>
　　　唐釋懐素與顔真卿論草書<lb/>
懐素與鄔彤為兄弟常從彤受筆法彤曰張長史私謂<lb/>
彤曰孤蓬自振驚沙坐飛余自是得竒怪草聖盡於此<lb/>
矣顔真卿曰師亦有自得乎素曰吾觀夏雲多竒峰輒<lb/>
<pb n="KR3h0061_WYG_005-47b"/>
常師之其痛快處如飛鳥出林驚蛇入草又遇拆壁之<lb/>
路一一自然真卿曰何如屋漏痕素起握公手曰得之<lb/>
矣<hi>陸羽懐素别傳</hi>
　　　唐蔡希綜論書<lb/>
夫書匪獨不調端周正先藉其筆力始其作也須急回<lb/>
疾下鷹視鵬游信之自然猶鱗之得水羽之乗風髙下<lb/>
恣情流轉無礙毎字皆須骨氣雄强爽爽然有飛動之<lb/>
態屈折之狀如鋼鐡為鈎牽掣之蹤若勁針直下主客<lb/>
<pb n="KR3h0061_WYG_005-48a"/>
　勝負皆須姑息先作者主也後為者客也既搆筋力然<lb/>
　後裝束必須舉措合則起發相承輕濃似雲霧往來舒<lb/>
　卷如林花開吐毎書一紙或有重字亦須字字意殊予<lb/>
　頃嘗為一體書賦亦略陳梗槩今復論之用臻其理夫<lb/>
　始下筆須藏鋒轉腕前緩後急字體形勢狀如蟲蛇相<lb/>
　鈎連意莫令斷仍須簡略為尚不貴繁冗至如稜側起<lb/>
　伏隨勢所立大抵之意員規最妙其有誤發不可再摹<lb/>
　恐失其筆勢若字有㸃䖏須空中遥擲下其勢如髙峰<lb/>
<pb n="KR3h0061_WYG_005-48b"/>
　墜石又下筆意如放箭箭不欲遲遲則中物不入然則<lb/>
　施於草跡亦須時時象其篆勢八分章草古隸等體要<lb/>
　相合雜發人意思若直取俗字則不能光發於牋豪若<lb/>
　非静思閑雅發於中慮則失其妙用也<hi>蔡希綜法書論</hi>
　<lb/>
　<lb/>
　<lb/>
御定佩文齋書畫譜卷五<lb/>
</p>
<p>
</p>
  </div>
</body>
</text>
</TEI>
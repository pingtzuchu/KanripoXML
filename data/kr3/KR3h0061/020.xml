<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_020-1a"/>
　欽定四庫全書<lb/>
御定佩文齋書畫譜目錄<lb/>
　　第二十卷<lb/>
　　　歴代帝王書下<hi>后妃諸王附</hi>
　　　　　宋<lb/>
　　　　太祖　　　　　太宗<lb/>
　　　　真宗　　　　　仁宗<lb/>
　　　　英宗　　　　　神宗<lb/>
<pb n="KR3h0061_WYG_020-1b"/>
　　　　哲宗　　　　　徽宗<lb/>
　　　　欽宗　　　　　髙宗<lb/>
　　　　孝宗　　　　　光宗<lb/>
　　　　寧宗　　　　　理宗<lb/>
　　　　度宗　　　　　曹皇后<lb/>
　　　　向皇后　　　　劉貴妃<lb/>
　　　　吳皇后　　　　劉婉儀<lb/>
　　　　楊皇后　　　　冀王惟吉<lb/>
<pb n="KR3h0061_WYG_020-2a"/>
　　　越王元傑　　　　楚王元偁<lb/>
　　　周王元儼　　　　信安王允寧<lb/>
　　　呉王顥　　　　　益王頵<lb/>
　　　秀王子偁　　　　景獻太子詢<lb/>
　　　臨川郡王廼裕　　衞國大長公主<lb/>
　　　魏國大長公主　　越國夫人王氏<lb/>
　　　華國夫人韋氏<lb/>
　　　　遼<lb/>
<pb n="KR3h0061_WYG_020-2b"/>
　　　太祖　　　　　　聖宗<lb/>
　　　道宗　　　　　　天祚帝<lb/>
　　　蕭皇后　　　　　寧王扎穆<lb/>
　　　　金<lb/>
　　　熙宗　　　　　　世宗<lb/>
　　　章宗　　　　　　元妃李氏<lb/>
　　　瀛王瓌　　　　　楚王宗雄<lb/>
　　　金源郡王希尹<lb/>
<pb n="KR3h0061_WYG_020-3a"/>
　　　　元<lb/>
　　　仁宗　　　　　英宗<lb/>
　　　泰定帝　　　　文宗<lb/>
　　　順帝　　　　　太子阿裕爾實哩達喇<lb/>
　　　順徳王哈喇哈斯<lb/>
　　　　明<lb/>
　　　太祖　　　　　建文君<lb/>
　　　成祖　　　　　仁宗<lb/>
<pb n="KR3h0061_WYG_020-3b"/>
　　　宣宗　　　　　憲宗<lb/>
　　　孝宗　　　　　世宗<lb/>
　　　神宗　　　　　光宗<lb/>
　　　荘烈帝　　　　李太后<lb/>
　　　王妃　　　　　晋恭王棡<lb/>
　　　晋荘王鍾鉉　　周定王橚<lb/>
　　　周憲王有燉　　鎮平王有爌<lb/>
　　　湘獻王柏　　　蜀定王友垓<lb/>
<pb n="KR3h0061_WYG_020-4a"/>
　　　蜀惠王申鑿　　　蜀成王譲栩<lb/>
　　　寧獻王權　　　　寧靖王奠培<lb/>
　　　吉簡王見浚　　　遼惠王恩鑙<lb/>
　　　韓昭王旭櫏　　　文城王彌鉗<lb/>
　　　三城王芝垝　　　枝江王致樨<lb/>
　　　荆端王厚烇　　　益端王祐檳<lb/>
　　　安塞王秩炅　　　保安王<lb/>
　　　髙唐王　　　　　齊東王<lb/>
<pb n="KR3h0061_WYG_020-4b"/>
　　　婁妃　　　　　　楊妃<lb/>
　　　安福郡主<lb/>
<pb n="KR3h0061_WYG_020-5a"/>
　欽定四庫全書<lb/>
御定佩文齋書畫譜卷二十<lb/>
　　歴代帝王書下<hi>后妃諸王附</hi>
　　　宗<lb/>
　　　　太祖<lb/>
　太祖諱匡𦙍姓趙氏涿郡人後周恭帝禪位定有天下<lb/>
　之號曰宋三代而降考論聲明文物之治道徳仁義之<lb/>
　風宋於漢唐盖無譲焉<hi>宋史本紀</hi>
<pb n="KR3h0061_WYG_020-5b"/>
　政和五年因建明堂有㫖徙秘書省出於外在宣徳門<lb/>
　之東亦古東觀類云秘書省自政和末既徙於東觀之<lb/>
　下宣和中間始告落上因踵故事為幸之御手親持太<lb/>
　祖皇帝天翰一軸以賜三舘誥羣臣曰世但謂藝祖以<lb/>
　神武定天下且弗知天縱聖學筆札之如是也今付秘<lb/>
　閣永以為寳於是大臣近侍因得瞻拜太祖書札有類<lb/>
　顔字多帶晚唐氣味時時作數行經子語又間有小詩<lb/>
　三四章皆雄偉豪傑駭動人耳目宛見萬乗氣度往往<lb/>
<pb n="KR3h0061_WYG_020-6a"/>
跋云鐵衣士書似仄微所游戲翰墨也<hi>蔡絛鐵圍山叢譚</hi>
太祖嘗有所書詩數幅天下一統四大字處分手札楷<lb/>
書三行傳世人知寳愛<hi>書史㑹要</hi>
　　　太宗<lb/>
太宗諱炅初名匡乂改賜光義宣祖第三子性嗜學工<lb/>
文業多藝能<hi>宋史本紀</hi>
五代以来筆札無體鍾王之法幾乎絶矣太宗在南宫<lb/>
留意翰墨自是學者書體丕變<hi>章如愚山堂考索</hi>
<pb n="KR3h0061_WYG_020-6b"/>
熙陵妙盡八法當時士大夫皆親承指畫<hi>黄庭堅山谷集</hi>
太宗真造八法草入三昧行書無對飛白入神<hi>米芾海岳</hi>
<hi>名言</hi>
太宗方在躍淵留神墨妙斷行片簡已為時人所寳及<lb/>
既即位區内砥平朝廷燕寧萬幾之暇學書至於夜分<lb/>
巧倍前古體兼數妙英氣竒采飛動超舉聖神絶藝無<lb/>
得而名焉帝善篆隸草行飛白八分而草書冠絶嘗語<lb/>
近臣曰朕君臨天下亦有何事於筆研特中心好耳江<lb/>
<pb n="KR3h0061_WYG_020-7a"/>
東人能小草累召詰之殊不知向背也小草字學難究<lb/>
飛白字勢罕工吾亦恐自此廢絶矣盖深慮書法之缺<lb/>
墜而勤以興之也<hi>墨池編</hi>
太宗嘗夜召書學葛湍問徐鉉草書如何湍曰鉉留心<lb/>
篆籀不聞草聖上曰鉉嘗見朕書否湍曰臣僚非詔賜<lb/>
無由得觀上喜於軸中出御草書二紙曰一以賜汝一<lb/>
以賜鉉<hi>宋太宗實錄</hi>
上嘗臨幸祕閣出草書千字文賜李至勒石上曰千文<lb/>
<pb n="KR3h0061_WYG_020-7b"/>
乃梁武得破碑鍾繇書命周興嗣次韻而成理無足取<lb/>
若有資於教化莫孝經若也乃書以賜至<hi>宋史李至傳</hi>
前世錢未有草書者淳化中太宗皇帝始以宸翰為之<lb/>
既成以賜近臣崇寧大觀御書錢盖襲故事也<hi>趙徳麟侯</hi>
<hi>鯖錄</hi>
太宗皇帝肇修三舘更立祕閣於昇龍門左親為飛白<lb/>
書額作賛刻石閣下<hi>宋史謝絳傳</hi>
雍熙三年十月朔上出飛白書賜宰相李昉等因謂曰<lb/>
<pb n="KR3h0061_WYG_020-8a"/>
朕退朝未嘗虚度光隂讀書外留意真草書近又學飛<lb/>
白昉等頓首謝<hi>彭百川太平治迹統類</hi>
至道二年六月出飛白書二十軸賜宰相吕端等人五<lb/>
軸又以四十軸藏祕閣字皆方圓數尺上曰飛白依小<lb/>
草書體與隸不同朕好之既久遂盡其法<hi>山堂考索</hi>
上撰趙普神道碑銘親八分書以賜之<hi>宋史趙普傳</hi>
端拱二年以御書急就章藏於祕閣刻石賜近臣<hi>山堂考</hi>
<hi>索</hi>
<pb n="KR3h0061_WYG_020-8b"/>
太宗毎當暑月御書團扇賜館閣學士<hi>蓬山志</hi>
太宗皇帝嘗遣使購募古先帝王名臣墨帖集為十卷<lb/>
淳化三年冬詔刋之後大臣登二府皆以賜焉<hi>法帖釋</hi>
　　　眞宗<lb/>
眞宗諱恒太宗第三子幼英睿姿表特異初學受經一<lb/>
覽成誦天禧四年召近臣於龍圖閣觀御製文辭帝曰<lb/>
朕聽覽之餘以翰墨自娯出御製七百二十二卷付宰<lb/>
臣<hi>宋史本紀</hi>
<pb n="KR3h0061_WYG_020-9a"/>
眞宗在東宫太宗朂令學草書<hi>王銍國老談苑</hi>
眞宗皇帝善草聖<hi>法帖釋文</hi>
乾興元年三月丙子賜輔臣御飛白書各一軸初上未<lb/>
嘗為飛白書一日見飛白筆遂取試書其體勢遒勁有<lb/>
如夙習因以分賜焉十二月甲辰親書唐賢詩分賜<hi>玉</hi>
<hi>海</hi>
眞宗幸大名題詩宫壁數十篇字可大如斗遒健有法<lb/>
<hi>潘仲驂大名府志</hi>
<pb n="KR3h0061_WYG_020-9b"/>
眞宗善書甚得晉人風度<hi>書史㑹要</hi>
　　　仁宗<lb/>
仁宗諱禎初名受益眞宗第六子景祐二年置邇英延<lb/>
義二閣冩尚書無逸篇於屏至和七年幸寳文閣為飛<lb/>
白書分賜從臣<hi>宋史本紀</hi>
仁宗萬幾之暇無所翫好惟親翰墨而飛白尤為神妙<lb/>
凡飛白以㸃畫象物形而㸃最難工至和中有書待詔<lb/>
李唐卿撰飛白三百㸃以進自謂窮盡物象上亦頗佳<lb/>
<pb n="KR3h0061_WYG_020-10a"/>
之乃特為清淨二字以賜之其六㸃尤為竒絶又出三<lb/>
百㸃外<hi>歐陽修歸田錄</hi>
皇祐三年飛白書筆法二字賜講讀官皇祐以後毎歲<lb/>
重午節必賜飛白書扇天聖五年召輔臣至崇政殿賜<lb/>
織成御飛白字圖<hi>玉海</hi>
蔡襄知制誥帝親書君謨二字遣使持詔予之<hi>宋史蔡襄</hi>
<hi>傳</hi>
天聖五年九月召輔臣觀御飛白書慈孝寺崇眞殿牓<lb/>
<pb n="KR3h0061_WYG_020-10b"/>
於承明殿崇眞殿者眞宗神御殿也十一月上親篆慈<lb/>
孝寺碑額慶歴五年以寳相佛閣為慈尊閣御飛白書<lb/>
牓賜之寶元元年作舍人院閣上親　其牓曰紫微閣<lb/>
以賜之慶歴六年太平興國寺重修太祖神御開先殿<lb/>
成上飛白書牓皇祐二年上将祀明堂太常禮院言明<lb/>
堂及門當為殿牓上曰二牓當親書是日於禁中服鞾<lb/>
袍篆明堂二字飛白明堂之門四字自晝逮夜半而畢<lb/>
宣示羣臣又詔模刻二牓為副本頒二府及近侍皇祐<lb/>
<pb n="KR3h0061_WYG_020-11a"/>
中賜王曽碑曰旌賢又親篆冦準碑曰旌忠賜碑額者<lb/>
二十二人嘉祐中御書五臺眞容院寳章閣牓御篆文<lb/>
宣王廟門并殿牓至和二年飛白鳯翔上清宫牓<hi>玉海</hi>
仁宗字勢皆有法度崇政延英之宣示飛白揭琳宫之<lb/>
牓篆額動感應之碑皆足以顕一時之榮遇<hi>山堂考索</hi>
　　　英宗<lb/>
英宗諱曙濮安懿王允譲第十三子四歲仁宗飬於内<lb/>
皇祐七年立為皇子八年嗣皇帝位<hi>宋史本紀</hi>
<pb n="KR3h0061_WYG_020-11b"/>
英宗皇帝最喜書儒臣王廣淵以書得侍從<hi>法帖釋文</hi>
治平元年英宗召輔臣觀御篆孝嚴殿額於迎陽門又<lb/>
御篆賈昌朝碑又御書四民安康字賜司馬光<hi>玉海</hi>
　　　神宗<lb/>
神宗諱頊英宗長子天性好學至日晏忘食治平三年<lb/>
立為皇太子四年即皇帝位<hi>宋史本紀</hi>
神宗皇帝喜徐浩書熙寧元豐間天下化之<hi>法帖釋文</hi>
熙寧元年召輔臣觀御書英徳殿牓於迎陽門元豐五<lb/>
<pb n="KR3h0061_WYG_020-12a"/>
年御崇政殿召輔臣觀景靈宫御書十一殿牓<hi>玉海</hi>
　　　哲宗<lb/>
哲宗諱煦神宗第六子元豐五年封延平郡王八年皇<lb/>
太后垂簾諭宰相王珪等曰皇子性荘重從學頴悟手<lb/>
冩佛書為帝祈福因出以示珪等所書字極端謹珪等<lb/>
稱賀遂奉制立為皇太子戊戌即皇帝位<hi>宋史本紀</hi>
先帝大喜鍾王書<hi>法帖釋文</hi>
邇英講論語終篇賜執政講讀史官燕於東宫又遣中<lb/>
<pb n="KR3h0061_WYG_020-12b"/>
使就賜御書詩各一首臣軾得紫薇花絶句<hi>東坡集</hi>
元祐五年召講讀官講書讀寳訓賜御書詩一首上親<lb/>
書姓名於後<hi>玉海</hi>
　　　徽宗<lb/>
徽宗諱佶神宗第十一子崇寧元年籍元祐及元符末<lb/>
宰相文彦博等侍從蘇軾等餘官秦觀等内臣張士良<lb/>
等武臣王獻可等凡百有二十人御書刻石端禮門政<lb/>
和七年道籙院上章冊為教主道君皇帝<hi>宋史本紀</hi>
<pb n="KR3h0061_WYG_020-13a"/>
政和七年國子監辟廱御書大成殿榜宣和四年幸祕<lb/>
書省宣示御書千文十體書洛神賦行草近詩<hi>玉海</hi>
徽宗御府所儲書其前必有御筆金書小楷標題<hi>趙希鵠</hi>
<hi>洞天清錄</hi>
子澶請鑄小鐵錢因範格以進徽宗大說御書宣和通<lb/>
寳四字為錢文<hi>宋史宗室子澶傳</hi>
裕陵作黄庭堅書體後自成一法<hi>鐵圍山叢談</hi>
徽宗行草正書筆勢勁逸初學薛稷變其法度自號痩<lb/>
<pb n="KR3h0061_WYG_020-13b"/>
金書<hi>書史㑹要</hi>
　　　欽宗<lb/>
欽宗諱桓徽宗長子宣和七年嗣位<hi>宋史本紀</hi>
靖康元年上手書裴度傳賜李綱<hi>宋史李綱傳</hi>
乾道七年呉敏孫楠進一百軸劉愈進二軸八年毛奎<lb/>
孫勸進十軸毛勤進一百軸九年陳過庭孫述進十四<lb/>
軸張伯成進詔㫖一軸程邵進御筆八十八軸及東宫<lb/>
書詩賦各一軸並欽宗御書<hi>玉海</hi>
<pb n="KR3h0061_WYG_020-14a"/>
　　　髙宗<lb/>
髙宗諱構字徳基徽宗第九子宣和三年封康王資性<lb/>
朗悟博學強記讀書日誦千餘言建炎元年即帝位於<lb/>
濟州手詔巡幸東南遷都臨安紹興三十二年詔皇太<lb/>
子即位稱太上皇帝處徳夀宫<hi>宋史本紀</hi>
宋髙宗評書一卷亦名翰墨志<hi>宋史藝文志</hi>
髙宗以御書眞草孝經賜秦檜紹興九年檜請刻之金<lb/>
石以傳於後上曰世人以十八章童蒙書不知聖人精<lb/>
<pb n="KR3h0061_WYG_020-14b"/>
微之學皆出乎此朕因學草聖遂以賜卿豈足傳後檜<lb/>
再三請乃從之<hi>宋學士院經進中興紀事本末</hi>
髙宗即位十九年干戈之日居多乃能親御翰墨作小<lb/>
楷以書周易尚書毛詩春秋左傳全帙又節禮記中庸<lb/>
儒行大學經解學記五篇章草語孟悉送成均<hi>曽惇石刻</hi>
<hi>鋪叙</hi>
思陵妙悟八法留神古雅訪求法書名畫不遺餘力清<lb/>
閑之燕展玩摹搨不少怠<hi>陸㳺渭南集</hi>
<pb n="KR3h0061_WYG_020-15a"/>
髙宗皇帝飛龍之初頗喜黄庭堅體格後又采米芾已<lb/>
而皆置不用顓意羲獻父子手追心摹曽不數年直與<lb/>
之齊驅並轡紹興十年御書太后玉冊上曰學書必以<lb/>
鍾王為法然後出入變化自成一家<hi>玉海</hi>
太上嘗書玉堂二字賜學士周茂振鱗之刻石㕔上<hi>周</hi>
<hi>必大玉堂雜記</hi>
淳熙五年太上賜史少保御書四軸隨駕宫人内官並<lb/>
賜金絲御書扇<hi>周宻乾淳起居注</hi>
<pb n="KR3h0061_WYG_020-15b"/>
集芳園堂榭有名者曰蟠翠<hi>古松</hi>雪香<hi>古/梅</hi>翠巖<hi>竒/石</hi>倚繡<hi>雜花</hi>
挹露<hi>海棠</hi>玉蕊<hi>瓊花/荼䕷</hi>清勝<hi>假/山</hi>皆髙宗御扁<hi>周密齊東野語</hi>
髙宗詔書親札雲章奎畫超古冠今<hi>玉海</hi>
　　　孝宗<lb/>
孝宗諱眘字元永太祖七世孫秀王偁子紹興二年育<lb/>
於禁中三十二年立為皇太子即皇帝位淳熙十六年<lb/>
傳位皇太子帝之重華宫上尊號曰夀皇聖帝<hi>宋史本紀</hi>
髙廟嘗臨蘭亭賜夀皇於建邸云可依此臨五百本<hi>陸</hi>
<pb n="KR3h0061_WYG_020-16a"/>
<hi>㳺老學菴筆記</hi>
隆興三年虞允文使蜀太上賜御書聖主得賢臣頌上<lb/>
又為之製跋<hi>宋史虞允文傳</hi>
隆興中上書崔寔政論賜輔臣<hi>宋史范成大傳</hi>
淳熙三年太上賜官家御書急就章并金剛經官家却<lb/>
進御書眞草千文太上甚喜云大哥近日筆力甚進上<lb/>
起謝同皇太子蟠松下看御書詩<hi>周宻乾淳起居注</hi>
蕭燧知樞密院孝宗毎稱其全䕶善類誠實不欺手書<lb/>
<pb n="KR3h0061_WYG_020-16b"/>
二十八将傳以賜<hi>宋史蕭燧傳</hi>
乾道八年賜進士黄定等御書益稷謨淳熙中御書旅<lb/>
獒篇賜進士姚穎等書唐元稹牡丹詩扇賜吳琚書劉<lb/>
禹錫詩賜張子仁書楊傑二軒記賜子仁書白居易七<lb/>
徳舞賜翰林學士周必大御書梅詩賜歩帥岳建夀御<lb/>
書扇賜殿帥郭棣書杜牧戰論賜皇太子御書詩賜濮<lb/>
王士輵永陽王居廣書琅邪山詩賜呉琚書蘇軾四詩<lb/>
石湖二字賜范成大淳熙十二年洪邁直禁林賜宸翰<lb/>
<pb n="KR3h0061_WYG_020-17a"/>
唐白居易詩一首宋鮑照舞鶴賦一軸<hi>玉海</hi>
聚景園清波門外堂扁皆孝宗御書<hi>泗水潜夫南宋宫殿記</hi>
孝宗筆法之妙明堂嚴宗祀之恭經閣崇奎章之奉賜<lb/>
書懋進士之訓詩篇侈臣工之榮鈎珥昭回超冠八法<lb/>
<hi>洪邁野處猥稾</hi>
孝宗書有家庭法度<hi>書史㑹要</hi>
　　　光宗<lb/>
光宗諱惇孝宗第三子紹熙五年皇子嘉王即位尊為<lb/>
<pb n="KR3h0061_WYG_020-17b"/>
太上皇帝<hi>宋史本紀</hi>
趙汝愚請立皇子嘉王為太子奉御批八字以奏太皇<lb/>
太后曰既有御筆卿當奉行<hi>宋史寧宗本紀</hi>
皇甫履隐廬山光宗在東宫特書神泉二字<hi>何晏九江志</hi>
慶元二年五月詔詳定官許及之編次太上領尹日御<lb/>
筆為七十一冊總目一冊御筆六十五軸兵籍一冊十<lb/>
一月上詣夀康宫恭進聖安夀仁太上皇帝領尹御筆<lb/>
案牘共七十一卷<hi>玉海</hi>
<pb n="KR3h0061_WYG_020-18a"/>
　　　寧宗<lb/>
寧宗諱擴光宗第二子初封嘉王紹熙五年即皇帝位<lb/>
<hi>宋史本紀</hi>
黄裳為嘉王府翊善毎歲誕節則陳詩以寓諷其後又<lb/>
以王所講三經為詩三章以進王喜為置酒手書其詩<lb/>
以賜之<hi>宋史黄裳傳</hi>
端平二年御書張九齡進金鏡事賜眞徳秀淳祐元年<lb/>
讀仁皇訓典終篇親御奎章以禮記大學張載西銘吕<lb/>
<pb n="KR3h0061_WYG_020-18b"/>
大臨克己銘程顥顔樂亭分賜輔臣<hi>玉海</hi>
趙與懽授萬夀觀使帝書安貧樂道植節秉忠字賜之<lb/>
<hi>宋史趙與懽傳</hi>
呉淵拜資政殿大學士封金陵侯賜錦繡堂忠勤樓大<lb/>
字<hi>宋史呉淵傳</hi>
開禧皇帝親御翰墨書崇道菴三字賜妙行先生包道<lb/>
成<hi>渭南集</hi>
史守之退處月湖與慈湖諸公講肄為樂寧宗書碧沚<lb/>
<pb n="KR3h0061_WYG_020-19a"/>
字賜之<hi>文徴明甫田集</hi>
靈隐觀寧宗御書沖隐菴<hi>湖山勝㮣</hi>
寧宗書學髙宗<hi>書史㑹要</hi>
　　　理宗<lb/>
理宗諱昀太祖十世孫寧宗以為皇子嗣皇帝位<hi>宋史本</hi>
<hi>紀</hi>
理宗被選時史衞王當國私引入書院中試令冩字即<lb/>
大書朕聞上古衞王慄而起曰此天命也於是立儲之<lb/>
<pb n="KR3h0061_WYG_020-19b"/>
意遂定<hi>周宻癸辛雜識</hi>
教授鄭清之日教昀為文購髙宗書俾習焉<hi>宋史鎮王竑傳</hi>
端平中贈楊畋講讀官御飛白書扇遣使特賜<hi>宋史楊畋</hi>
<hi>傳</hi>
西湖一曲竒勛理宗御書<hi>齊東野語</hi>
　　　度宗<lb/>
度宗諱禥太祖十一世孫父榮王與芮理宗母弟也寳<lb/>
祐元年立為皇太子景定五年即皇帝位<hi>宋史本紀</hi>
<pb n="KR3h0061_WYG_020-20a"/>
秋壑遂初客堂度宗御書<hi>齊東野語</hi>
度宗書法體製不失家教<hi>書史㑹要</hi>
　　　曹皇后<lb/>
仁宗曹皇后眞定人樞宻使武惠王彬之孫也性慈儉<lb/>
重稼穡常於禁苑種榖親蠶善飛白書<hi>宋史本傳</hi>
慈聖曹太后工飛白盖習觀昭陵落筆也先人舊藏一<lb/>
美字徑二尺許筆勢飛動用慈夀宫寳<hi>老學菴筆記</hi>
　　　向皇后<lb/>
<pb n="KR3h0061_WYG_020-20b"/>
神宗向皇后河内人宰相敏中曽孫哲宗立尊為皇太<lb/>
后<hi>宋史本傳</hi>
向皇后工行草<hi>書史㑹要</hi>
　　　劉貴妃<lb/>
劉貴妃其出單微入宫即大幸由才人七遷至貴妃政<lb/>
和三年卒諡曰明達<hi>宋史本傳</hi>
貴妃臨安人紹興十八年入宫專掌御前文字工書畫<lb/>
<hi>陳善杭州志</hi>
<pb n="KR3h0061_WYG_020-21a"/>
　　　呉皇后<lb/>
髙宗吳皇后開封人博習書史又善翰墨髙宗内禪稱<lb/>
太上皇后名所御殿曰慈福<hi>宋史本傳</hi>
慈福皇太后喜親翰墨尤愛蘭亭嘗作小楷一本全是<lb/>
王體流傳内外故陸升之代劉珙造春帖子有云内仗<lb/>
朝初退朝曦滿翠屏硯池深不凍端為寫蘭亭<hi>桑世昌蘭</hi>
<hi>亭博議</hi>
　　　劉婉儀<lb/>
<pb n="KR3h0061_WYG_020-21b"/>
劉婉儀初入宫封宜春郡夫人尋進才人<hi>宋史本傳</hi>
劉夫人建炎間掌内翰文字及寫宸翰字髙宗甚眷之<lb/>
<hi>書史㑹要</hi>
　　　楊皇后<lb/>
寧宗楊皇后㑹稽人頗涉書史知古今皇子即位尊曰<lb/>
皇太后<hi>宋史本傳</hi>
楊皇后書法類寧宗<hi>書史㑹要</hi>
太清宫寧宗時建楊太后書道徳經石幢<hi>湖山勝㮣</hi>
<pb n="KR3h0061_WYG_020-22a"/>
　　　冀王惟吉<lb/>
冀王惟吉字國祥太祖孫燕王徳昭子終感徳軍節度<lb/>
使好學善屬文雅善草隸飛白眞宗次為七卷御製序<lb/>
命藏祕閣其子守節以父所書眞草千文以獻詔書褒<lb/>
答仍付史舘明道二年封冀王<hi>宋史本傳</hi>
　　　越王元傑<lb/>
越王元傑字明哲初名徳和太宗子頴悟好學善屬詞<lb/>
工草隸飛白建樓貯書二萬卷諡文惠<hi>宋史本傳</hi>
<pb n="KR3h0061_WYG_020-22b"/>
　　　楚王元偁<lb/>
楚王元偁字令聞太宗子諡恭惠有集三卷筆札一卷<lb/>
上為製序藏之祕閣<hi>宋史本傳</hi>
　　　周王元儼<lb/>
周王元儼太宗子少竒頴喜聚書好為文詞頗善二王<lb/>
書工飛白諡恭肅詔以元儼墨跡及所為詩分賜宰臣<lb/>
餘藏祕閣<hi>宋史本傳</hi>
　　　信安王允寧<lb/>
<pb n="KR3h0061_WYG_020-23a"/>
信安王允寧字徳之太宗孫商王元份子喜讀唐史通<lb/>
知近朝典故工虞世南楷法眞宗賜詩激賞之終武定<lb/>
軍節度使贈信安郡王諡僖簡<hi>宋史本傳</hi>
　　　吳王顥<lb/>
吳王顥字仲明初名仲糺英宗次子諡曰榮天資穎異<lb/>
尤嗜學工飛白好圖書博求善本神宗嘉其志尚毎得<lb/>
異書亟馳使以示<hi>宋史本傳</hi>
　　　益王頵<lb/>
<pb n="KR3h0061_WYG_020-23b"/>
益王頵初名仲格英宗第四子諡端獻端重明粹少好<lb/>
學長博通羣書工飛白篆籀<hi>宋史本傳</hi>
益王留意翰墨嘗效唐𤣥度夢英作篆籀十八體又復<lb/>
出衆體之外作八體學者多宗之嘗盡六幅絹作一字<lb/>
筆力神俊非積學不能<hi>宣和書譜</hi>
　　　秀王子偁<lb/>
秀王子偁秦惠康王之後髙宗族兄也子伯琮被選入<lb/>
宫是為孝宗累官左朝奉大夫贈太師中書令封秀王<lb/>
<pb n="KR3h0061_WYG_020-24a"/>
諡安禧孝宗受禪稱皇伯<hi>宋史本傳</hi>
王庭珪跋謝仲振所藏秀王帖後云秀王初筮仕時與<lb/>
開封謝仲振為代於淮陽軍幕中厥後或以事至東都<lb/>
必先尋訪叙舊故接慇勤通書必親灑墨英風義氣表<lb/>
表出常情之外使人歎仰<hi>王庭珪盧溪集</hi>
　　　景獻太子詢<lb/>
景獻太子詢燕王後藝祖十一世孫初名與愿寧宗既<lb/>
失兖王取與愿飬於宫中開禧元年立為皇太子<hi>宋史本傳</hi>
<pb n="KR3h0061_WYG_020-24b"/>
景獻太子書法學髙孝两朝<hi>書史㑹要</hi>
　　　臨川郡王廼裕<lb/>
臨川郡王廼裕景獻太子子書學髙孝两朝筆法<hi>書史㑹</hi>
<hi>要</hi>
　　　衞國大長公主<lb/>
衞國太長公主太祖女嫁駙馬都尉李遵朂善筆札喜<lb/>
圖史能為歌詩<hi>宋史本傳</hi>
　　　魏國大長公主<lb/>
<pb n="KR3h0061_WYG_020-25a"/>
魏國大長公主英宗第二女神宗時封蜀國公主下嫁<lb/>
左衞将軍王詵好讀古文章喜筆札<hi>宋史本傳</hi>
　　　越國夫人王氏<lb/>
越國夫人王氏端獻王頵之妻作篆隸有古法<hi>書史㑹要</hi>
　　　華國夫人韋氏<lb/>
華國夫人韋氏魏惠獻王愷妻<hi>愷以雄武保寧軍節度使判寧國府徙判明州</hi>特封韓<lb/>
魏两國夫人<hi>宋史魏王愷傳</hi>
謝翺翠鏁亭避雨詩云仰面無所覩梁間有題字問此<lb/>
<pb n="KR3h0061_WYG_020-25b"/>
何人書婉娩有弱氣云昔魏王妃學書似李衞乗雲到<lb/>
此山灑墨在空翠自注云亭有魏王妃所題字尚新王<lb/>
嘗以成徳軍節度使鎭明故妃至其處<hi>晞髮集</hi>
　　遼<lb/>
　　　太祖<lb/>
太祖姓耶律氏諱億字安巴堅字多爾濟契丹耶律穆<lb/>
嚕人<hi>遼史本紀</hi>
太祖多用漢人教以隸書之半増損之製契丹字數千<lb/>
<pb n="KR3h0061_WYG_020-26a"/>
以代刻木之約<hi>書史㑹要</hi>
　　　聖宗<lb/>
聖宗諱隆緒小字文殊努景宗皇帝長子幼喜書翰十<lb/>
歲能詩<hi>遼史本紀</hi>
　　　道宗<lb/>
道宗諱洪基字納琳小字扎拉興宗皇帝長子<hi>遼史本紀</hi>
道宗喜作字嘗有所書秦越大長公主捨棠隂坊第為<lb/>
大昊天寺碑及額今在燕京舊城<hi>書史㑹要</hi>
<pb n="KR3h0061_WYG_020-26b"/>
遼大昊天寺碑道宗皇帝書<hi>胡文煥古今碑帖考</hi>
　　　天祚帝<lb/>
天祚皇帝<hi>書史㑹要稱末帝</hi>字延寧小字阿古道宗之孫<hi>遼史本紀</hi>
馬人望判南京三司使事以年老改南院宣徽使天祚<lb/>
手書宣馬宣徽四字詔之<hi>遼史馬人望傳</hi>
末帝亦能書常奉道宗勅冩五子之歌行於時<hi>書史㑹要</hi>
　　　蕭皇后<lb/>
道宗蕭皇后小字觀音樞宻使惠之女工詩善談論清<lb/>
<pb n="KR3h0061_WYG_020-27a"/>
寧初立為懿徳皇后乾統初追諡宣懿皇后<hi>遼史后妃傳</hi>
蕭皇后善書<hi>王鼎焚椒錄</hi>
　　　寧王扎穆<lb/>
寧王扎穆字呼喇濟世宗第三子敏給好學通契丹漢<lb/>
字能詩封寧王<hi>遼史皇子表</hi>
　　金<lb/>
　　　熙宗<lb/>
熙宗諱亶本諱哈喇太祖孫景宣皇帝子廟號閔宗大<lb/>
<pb n="KR3h0061_WYG_020-27b"/>
定二十七年改廟號熙宗<hi>金史本紀</hi>
熙宗製女直字與完顔希尹所製字俱行希尹所撰謂<lb/>
之女直大字熙宗所撰謂之女直小字<hi>金史完顔希尹傳</hi>
　　　世宗<lb/>
世宗諱雍本諱烏祿太祖孫睿宗子也<hi>金史本紀</hi>
章宗明昌元年勅外路求世宗御書<hi>金史章宗本紀</hi>
世宗御書田不伐望月婆羅門引元好問有詩云承平<lb/>
舊物霓裳譜寳氣輝輝映千古<hi>遺山集</hi>
<pb n="KR3h0061_WYG_020-28a"/>
　　　章宗<lb/>
章宗諱璟小字瑪達噶顯宗嫡子世宗十八年封金源<lb/>
郡王始習本朝語言文字及漢字經書二十九年即皇<lb/>
帝位改元明昌<hi>金史本紀</hi>
金章宗之母乃徽宗某公主之女也故章宗凡嗜好書<lb/>
劄悉效宣和字畫尤為逼真金國之典章文物惟明昌<lb/>
為盛<hi>癸辛雜識</hi>
慶夀寺舊有石刻金章宗飛渡橋飛虹橋六大字<hi>春明夢</hi>
<pb n="KR3h0061_WYG_020-28b"/>
<hi>餘錄</hi>
章宗喜作字專師宋徽宗痩金書<hi>書史㑹要</hi>
　　　元妃李氏<lb/>
章宗元妃李氏師兒大定末以監户女子入宫是時宫<lb/>
教張建教宫中師兒與諸宫女皆從之學章宗問建宫<lb/>
教中女子誰可教者建對曰就中音聲清亮者最可教<lb/>
章宗以建言求得之章宗好文辭妃性慧黠能作字知<lb/>
文義遂大愛幸明昌四年封為昭容明年進封元妃<hi>金</hi>
<pb n="KR3h0061_WYG_020-29a"/>
<hi>史本傳</hi>
　　　瀛王瓌<lb/>
瀛王瓌本名桓篤<hi>顯宗子</hi>鄆王悰之同母弟也工詩精於騎<lb/>
射書藝女直大小字章宗即位封瀛王諡文敬<hi>金史本傳</hi>
　　　楚王宗雄<lb/>
楚王宗雄本名摩囉歡康宗長子好學嗜書嘗從上獵<lb/>
誤中流矢而神色不變恐上知之而罪及射者既拔去<lb/>
其矢託疾歸家臥两月因學契丹大小字盡通之大定<lb/>
<pb n="KR3h0061_WYG_020-29b"/>
二年追封楚王諡威敏<hi>金史本傳</hi>
　　　金源郡王希尹<lb/>
金源郡王希尹本名古紳罕都之子也太祖命希尹撰<lb/>
本國字備制度希尹乃依倣漢人楷字因契丹字制度<lb/>
合本國語製女直字天輔三年八月字書成太祖大悦<lb/>
命頒行之熙宗即位封金源郡王諡貞憲<hi>金史本傳</hi>
　　元<lb/>
　　　仁宗<lb/>
<pb n="KR3h0061_WYG_020-30a"/>
仁宗諱阿裕爾巴里巴特喇成宗次子武宗之弟<hi>元史本紀</hi>
鄧文原題延祐宸翰詩序云仁宗親灑宸翰昭示龍光<lb/>
忝備臣僚咸増鼔舞<hi>鄧文原巴西集</hi>
　　　英宗<lb/>
英宗諱碩廸巴拉仁宗嫡子<hi>元史本紀</hi>
英宗怡情觚翰嘗見宋宣和手勅卷首御題四字又别<lb/>
楮日光照吾民月色清我心十字一琴上至治之音四<lb/>
字皆雄健縱逸而剛毅英武之氣發於筆端<hi>書史㑹要</hi>
<pb n="KR3h0061_WYG_020-30b"/>
至治二年命國工繪中書右丞相拜珠像勅翰林侍講<lb/>
學士袁桷為之賛御書唐皮日休詩吾爱房與杜魁然<lb/>
眞宰輔黄閣三十年清風億萬古之詩以賜之<hi>黄文獻公集</hi>
　　　泰定帝<lb/>
泰定帝諱伊蘇特穆爾世祖嫡曽孫晋王噶瑪拉長子<lb/>
英宗叔也<hi>元史本紀</hi>
泰定間陳楚舟使南番番王遺以金珠舟却之使還上<lb/>
亷其却賂状御書雪蓬二字賜之以為舟號勅建御書<lb/>
<pb n="KR3h0061_WYG_020-31a"/>
閣以旌之<hi>湖廣通志</hi>
　　　文宗<lb/>
文宗諱圖卜特穆爾武宗次子明宗之弟<hi>元史本紀</hi>
文宗作字有晋人法度<hi>書史㑹要</hi>
奎章閣有靈壁石竒絶名世御書其上曰奎章𤣥玉<hi>道</hi>
<hi>園學古錄</hi>
天歴二年文宗建奎章閣命虞集撰記御書刻石識以<lb/>
天歴之寳或加用奎章閣寳應賜者必閣學士持詣榻<lb/>
<pb n="KR3h0061_WYG_020-31b"/>
前四復奏然後予之<hi>趙汸東山集</hi>
元文宗臨唐太宗永懐二字以賜庫庫子山<hi>袁中道㳺居錄</hi>
　　　順帝<lb/>
順帝<hi>陶宗儀作庚申帝</hi>名托歡特穆爾明宗長子<hi>元史本紀</hi>
上潜邸廣西時書方谷二字賜臣毛遇順謹賛曰皇徳<lb/>
淵靚泊如太虚海上浴日惟書為娛<hi>余闕青陽集</hi>
元統元年皇帝御明仁殿特書閒閒看雲四大字賜𤣥<lb/>
教大宗師特進上卿呉全節於是摸刻飾以金碧齎歸<lb/>
<pb n="KR3h0061_WYG_020-32a"/>
而揭之布衣臣李存言曰聖心之安神氣之和盖溢於<lb/>
筆墨之外不但度越前代有非專門白首所能企及謹<lb/>
稽首而為之賛曰皇帝踐祚尚於文徳偉哉天逰先此<lb/>
翰墨惟大宗師實方外臣應時順事豈必隐淪故山之<lb/>
西有宇明静異其扁揭昭乃修省燕閒特書龍相鳯並<lb/>
煥乎天章誰其能名微臣何有四海頌聲<hi>李存俟菴集</hi>
庚申帝改奎章閣為宣文留心翰墨所書大字嚴正結<lb/>
密<hi>書史㑹要</hi>
<pb n="KR3h0061_WYG_020-32b"/>
　　　太子阿裕爾實哩達喇<lb/>
太子阿裕爾實哩達喇順帝長子<hi>元史世系表</hi>
太子風儀俊邁性資英偉帝於東宫建端本堂置賢師<lb/>
𫝊以教之知好學喜作字真楷遒媚得虞永興之妙<hi>書</hi>
<hi>史㑹要</hi>
歐陽𤣥云皇太子習大書端本堂上命庋其所書記之<lb/>
於籍或以賜近侍宫臣則錄所賜人姓名而登載之慎<lb/>
重之至也宣文閣授經郎鄭深得侍硯席所賜麟鳯二<lb/>
<pb n="KR3h0061_WYG_020-33a"/>
大字若曰同居為國家之瑞有若麟鳯云爾筆法方嚴<lb/>
意度閑暇天縱不凡<hi>歐陽𤣥圭齋集</hi>
　　　順徳王哈喇哈斯<lb/>
順徳王哈喇哈斯威喇諾爾氏善騎射工國書雅重儒<lb/>
術至大元年追封順徳王諡忠獻<hi>元史本傳</hi>
　　明<lb/>
　　　太祖<lb/>
太祖諱元璋字國瑞濠州人也姓朱即皇帝位定天下<lb/>
<pb n="KR3h0061_WYG_020-33b"/>
之號曰大明廟號太祖<hi>圖繪寳鑑續纂</hi>
義烏黄昶引見於西苑上愛昶有俊才揮豪賦一詩贈<lb/>
之字大如斚<hi>宋濓學士集</hi>
休寧朱學士允升預参帷幄嘗請留宸翰以光後圃書<lb/>
樓上親書梅花初月樓以賜之<hi>黄瑜雙槐歳抄</hi>
太祖賜臣下御劄甚多如中山王宋學士者勿論方駐<lb/>
蹕徽州時御書一劄賜汪同子孫寳藏於家<hi>朱國禎湧幢小</hi>
<hi>品</hi>
<pb n="KR3h0061_WYG_020-34a"/>
太祖神明天縱黙契書法御書第一山三大字於鳯陽<lb/>
龍興寺端嚴遒勁妙入神品　<hi>史㑹要</hi>
萬歴中閣臣申時行於故牘中得髙皇帝御筆七十六<lb/>
道裝潢以進<hi>劉繼五石瓠</hi>
　　　建文君<lb/>
建文君諱允炆懿文太子次子髙皇帝孫也<hi>珊瑚網</hi>
董倫典教滇南建文在東宫憐其老且逺去賜白金若<lb/>
干鎰及即位召拜禮部侍郎兼翰林學士御書怡老堂<lb/>
<pb n="KR3h0061_WYG_020-34b"/>
扁及髹几玉鳩杖各一以賜之倫上表謝略云桓榮設<lb/>
几杖於太常不聞宸翰之賜晏殊題舊學於神道未見<lb/>
几杖之頒<hi>李贄續藏書</hi>
　　　成祖<lb/>
成祖諱棣太祖第四子也太祖分封諸王以燕元舊京<lb/>
擇可鎮服者居之以封上建文四年起兵靖難即天子<lb/>
位<hi>珊瑚網</hi>
成祖賜太子少師姚廣孝七十夀詩二首御書用紫粉<lb/>
<pb n="KR3h0061_WYG_020-35a"/>
金龍箋題云八月十三日有為善最樂圖書少師攜至<lb/>
常熟入餘慶書院謁文靖公祠其守僧淨心少同衣鉢<lb/>
謂之曰御書有餘慶二字留此永鎮山門今在院中<hi>書</hi>
<hi>史㑹要</hi>
　　　仁宗<lb/>
仁宗諱髙熾太宗嫡長子也與宫僚鄒濟王汝玉徐善<lb/>
述等講說詩書修詞賦之業日記萬言辭翰並精<hi>珊瑚網</hi>
仁宗萬幾之暇留意翰墨嘗臨蘭亭帖賜沈度意法神<lb/>
<pb n="KR3h0061_WYG_020-35b"/>
韻唐之太宗不能過也<hi>書史㑹要</hi>
　　　宣宗<lb/>
宣宗諱瞻㙋仁宗嫡長子也讀書一目數行盡袠皆舉<lb/>
經史百家莫不渉意翰墨圖畫随意所在盡極精妙<hi>書</hi>
<hi>畫記</hi>
宣宗賜程南雲草書歌云朕幾務之暇游心載籍及徧<lb/>
觀古人翰墨有契於懐嘗賦草書歌以寓意焉以爾日<lb/>
侍之勞書以賜之草書所自何所授初變楷法為章奏<lb/>
<pb n="KR3h0061_WYG_020-36a"/>
當時作者最得名崔瑗杜度張伯英三人真跡已罕見<lb/>
後来繼之有羲獻筆端變化妙入神逸態雄姿看勁健<lb/>
風驚電掣浮雲飛蛟龍奮躍猛虎馳漢晋草法千載師<lb/>
張顛藏真亦絶竒一代精藝才數輩遺墨千人萬人愛<lb/>
固知頓挫出腕力亦用飛動生神采古来篆籀今已譌<lb/>
何況隸草譌愈多吾書豈必論工緻誠懸有言當黙識<lb/>
<hi>宣宗御製集</hi>
宣宗書出沈華亭兄弟而能於圓熟之外以遒勁發之<lb/>
<pb n="KR3h0061_WYG_020-36b"/>
<hi>藝苑巵言</hi>
宣宗時三楊蹇夏諸賢輔政泰交之際常有御製詩歌<lb/>
必親灑宸翰賜之行雲流水飛動筆端真天藻也其上<lb/>
紫泥為廣運之寳<hi>書史㑹要</hi>
　　　憲宗<lb/>
憲宗諱見深英宗長子也時御翰墨作為詩賦以賜大<lb/>
臣諸司章奏手自披閲字畫差錯亦蒙清問臣下益兢<lb/>
業職事莫敢或欺<hi>書畫記</hi>
<pb n="KR3h0061_WYG_020-37a"/>
憲宗嘗手題張三丰畫像聖藻仙容兩絶塵表<hi>書史㑹要</hi>
　　　孝宗<lb/>
孝宗諱祐樘憲宗子也時覽記孝經尚書家禮大明律<lb/>
四種書皆有日課有疑義即召問法吏儒臣學士張元<lb/>
禎上疏勸經筵講太極西銘諸書索太極圖觀之曰天<lb/>
生斯人開朕也<hi>書史㑹要</hi>
王鏊孝廟御書贊云奮豪落紙思入混茫氣吞顔栁勢<lb/>
壓鍾王淵停嶽峙玉質金相<hi>王鏊震澤集</hi>
<pb n="KR3h0061_WYG_020-37b"/>
孝宗酷愛沈度筆蹟日臨百字以自課又令左右内侍<lb/>
書之<hi>書史㑹要</hi>
　　　世宗<lb/>
世宗諱厚熜興獻王長子也武宗無子嗣皇帝即位御<lb/>
製西苑賦使大學士孚敬尚書時相度共和因手書賦<lb/>
賜三臣彚曰咏和錄<hi>書史㑹要</hi>
嘉靖五年刑部尚書趙鑑致仕陛辭上特製詩一首書<lb/>
於龍牋賜之以寵其行<hi>雷禮國朝列卿紀</hi>
<pb n="KR3h0061_WYG_020-38a"/>
御書視日儀刻石禮部寅清堂前<hi>徐學謨世廟識餘錄</hi>
昌平九龍池上有粹澤亭亭池兩榜世宗皇帝御書也<lb/>
<hi>餐微子集</hi>
昌平東山口有小山曰平臺山成祖嘗駐蹕焉嘉靖十<lb/>
七年上幸平臺山御題聖蹟二字<hi>昌平山水記</hi>
　　　神宗<lb/>
神宗諱翊鈞穆宗子留心翰墨毎擕大令鴨頭九帖虞<lb/>
世南臨樂毅論米芾文賦以自随勸學詩一章御書賜<lb/>
<pb n="KR3h0061_WYG_020-38b"/>
太監孫隆刻石呉中<hi>書史㑹要</hi>
上初即位好為大書内使環立求書者嘗數十紙而外<lb/>
廷臣僚得受賜者惟内閣講臣而已所賜江陵如弼予<lb/>
一人永保天命爾惟麴糵汝作鹽梅及捧日精忠堂閣<lb/>
之扁字畫遒勁鸞迴鳯舞時聖齡十餘歲矣甲戍四月<lb/>
賜輔臣張公居正宅揆保衡四字吕公調陽同心夾輔<lb/>
四字六卿正己率屬各一講臣六人責難陳善各一六<lb/>
人者丁公士美何公洛文陳公經邦許公國申公時行<lb/>
<pb n="KR3h0061_WYG_020-39a"/>
王公家屏也丙子張公位及慎行補入講幄上顧相君<lb/>
曰新講官二人尚未賜與大字内使已濡墨竢上遂大<lb/>
書二幅賜位及慎行字畫比賜諸公者稍大荘勁勝前<lb/>
時御齡已十五矣<hi>于慎行榖城山房筆麈</hi>
萬歴二年三月辛丑頒給御書於㑹極門責難陳善五<lb/>
幅賜日講官丁士美等敬畏二幅賜正字官徐繼申等<lb/>
<hi>陳懿典神廟聖學紀要</hi>
武清侯别業西北水中起髙樓五楹樓上復起一臺俯<lb/>
<pb n="KR3h0061_WYG_020-39b"/>
瞰玉泉諸山御書青天白日四字於中東西書光華乾<lb/>
坤相對字各長二尺餘<hi>燕都㳺覽志</hi>
神宗皇帝序草韻辨體一書頗備古今翰墨之變又御<lb/>
書金摺扇賜諸宫人則行體也<hi>五石瓠</hi>
　　　光宗<lb/>
光宗諱常洛神宗子<hi>紀元彚考</hi>
毛尚忠為工部主事光宗在東宫識其才手書承恩堂<lb/>
額賜之<hi>嘉善志</hi>
<pb n="KR3h0061_WYG_020-40a"/>
　　　荘烈帝<lb/>
荘烈帝諱由檢光宗第五子熹宗弟初封信王<hi>帝王歴年</hi>
<hi>圖</hi>
崇禎元年書敬天法祖扁額懸大殿两楹書人心惟危<lb/>
道心惟微惟精惟一允執厥中十六字<hi>書史㑹要</hi>
崇禎皇帝草書秀潤娟好自題視民如傷望道未見八<lb/>
字於便殿<hi>五石瓠</hi>
　　　李太后<lb/>
<pb n="KR3h0061_WYG_020-40b"/>
李太后神宗生母也東安人神宗在位上尊號慈聖宣<lb/>
文明肅皇太后嘗書謙謹持家四字以貽其父李公公<lb/>
戒飭子孫母敢傲<hi>圖繪寳鑑</hi>
慈夀寺神宗為慈聖皇太后建也寳藏閣係聖母御筆<lb/>
題<hi>燕都遊覽志</hi>
李武清園方十里正中挹海堂堂北亭置清雅二字明<lb/>
肅太后手書也<hi>帝京景物略</hi>
　　　王妃<lb/>
<pb n="KR3h0061_WYG_020-41a"/>
王妃燕京人能詩工書以才色得幸於武宗侍幸薊州<lb/>
温泉題詩自書刻石今石刻尚存<hi>珊瑚網</hi>
　　　晉恭王棡<lb/>
晉恭王棡國太原髙后生<hi>鐡網珊瑚</hi>
恭王髙皇帝第三子嘗命臣僚集鍾王帖中㪚逸字編<lb/>
成文句併千字文刻石傳世<hi>書史㑹要</hi>
　　　晉荘王鍾鉉<lb/>
晉荘王鍾鉉憲王之子髙皇帝曽孫也博古喜法書嘗<lb/>
<pb n="KR3h0061_WYG_020-41b"/>
以絳帖歲久斷脫采舊所藏古今名人墨蹟摹刻以傳<lb/>
號曰寳賢堂集古法帖<hi>朱謀㙔藩獻記</hi>
　　　周定王橚<lb/>
周定王橚髙皇后生初封呉國錢塘改封周國開封好<lb/>
學能詞賦工書製元宫詞百章時人以比之三輔黄圖<lb/>
<hi>書史㑹要</hi>
　　　周憲王有燉<lb/>
周憲王有燉定王子博學善書製樂府新聲大梁人歌<lb/>
<pb n="KR3h0061_WYG_020-42a"/>
舞之<hi>鐡網珊瑚</hi>
憲王集古名跡十卷手自摹臨勒石傳世名曰東書堂<lb/>
法帖<hi>書史㑹要</hi>
憲王書法真行醇婉無一筆失度特少腕力乏風格耳<lb/>
<hi>藝苑巵言</hi>
　　　鎮平王有爌<lb/>
鎮平王有爌周定王子工詩歌書畫<hi>書史㑹要</hi>
　　　湘獻王柏<lb/>
<pb n="KR3h0061_WYG_020-42b"/>
湘獻王柏髙皇帝第十一子洪武十一年受封建國於<lb/>
荆州幼而粹美讀書恆至夜分毎出入以縹囊盛書自<lb/>
隨或遇佳山水必徘徊終日刻石紀事詩歌豐腴書法<lb/>
遒勁平居被服雅如建文初有䜛之者闔宫自焚成祖<lb/>
靖難聞之嗟悼不已諡曰獻<hi>徐學謨海隅集</hi>
　　　蜀定王友垓<lb/>
蜀定王友垓善草書天順七年以世子嗣<hi>爇苑巵言</hi>
　　　蜀惠王申鑿<lb/>
<pb n="KR3h0061_WYG_020-43a"/>
蜀惠王申鑿懐王弟懐王無子以通江王進封好學能<lb/>
文亦善書<hi>珊瑚網</hi>
　　　蜀成王譲栩<lb/>
蜀成王譲栩好學善書<hi>書史㑹要</hi>
成王蜀獻王五世孫昭王之子也王好學手不釋卷日<lb/>
觀經史臨法書作詩屬對皆有程要<hi>書史㑹要</hi>
　　　寧獻王權<lb/>
寧獻王權髙皇帝第十六子也始封大寧徙南昌神姿<lb/>
<pb n="KR3h0061_WYG_020-43b"/>
秀朗慧心天悟始能言自稱竒士好古博學旁通釋老<lb/>
著述甚冨兼善書法著書評一卷<hi>書史㑹要</hi>
　　　寧靖王奠培<lb/>
寧靖王奠培號竹林嬾仙獻王孫<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>幹疎髯尤敏於學<lb/>
修文辭造語驚絶書法矯潔遒勁必自剏結搆不肯襲<lb/>
古毎書成盡捜古帖偶一字同棄去更書<hi>書史㑹要</hi>
　　　吉簡王見浚<lb/>
吉簡王見浚睿皇帝第五子也英宗復辟改元天順封<lb/>
<pb n="KR3h0061_WYG_020-44a"/>
為吉王樂遊嶽麓書院訪古哲賢遺跡命工梓先聖圖<lb/>
及尚書以時誦觀暇則揮藻搦翰披賈太傅新書<hi>海隅集</hi>
　　　遼惠王恩鑙<lb/>
遼惠王恩鑙成化十六年嗣明睿端肅博通羣籍為文<lb/>
雄健詩律精雅尤善大書<hi>海隅集</hi>
　　　韓昭王旭櫏<lb/>
韓昭王旭櫏少穎異不羣學問忠孝能詩文善書<hi>珊瑚網</hi>
　　　文城王彌鉗<lb/>
<pb n="KR3h0061_WYG_020-44b"/>
文城王彌鉗穎哲儉素善詩賦及書隸廣置園圃亭榭<lb/>
以延賔客士大夫過南陽皆造門求見<hi>鐡網珊瑚</hi>
　　　三城王芝垝<lb/>
三城王芝垝唐憲王子也博通羣籍所作行草人稱絶<lb/>
妙<hi>書史㑹要</hi>
　　　枝江王致樨<lb/>
枝江王致樨字仲馨王之六世祖為髙皇帝第十四子<lb/>
天性穎異喜讀書工晉唐楷書<hi>海隅集</hi>
<pb n="KR3h0061_WYG_020-45a"/>
　　　荆端王厚烇<lb/>
荆端王厚烇荆憲王𤣥孫也鋭思典籍尤以篆隸著名<lb/>
<hi>藩獻記</hi>
　　　益端王祐㯽<lb/>
益端王祐㯽憲宗子國建昌好書史工楷篆<hi>書史㑹要</hi>
　　　安塞王秩炅<lb/>
安塞王秩炅慶靖王季子髙皇帝諸孫也好讀書善文<lb/>
精楷書自稱滄洲野客<hi>藩獻記</hi>
<pb n="KR3h0061_WYG_020-45b"/>
　　　保安王<lb/>
保安王號中和道人嘗臨十七帖刻石行於世<hi>書史㑹要</hi>
　　　髙唐王　齊東王<lb/>
髙唐王齊東王<hi>俱逸其名</hi>王世貞云二王深於玉筯及大小篆<lb/>
<hi>藝苑巵言</hi>
　　　婁妃<lb/>
婁妃書倣詹孟舉楷書千文極佳江省永和門並龍興<lb/>
普賢寺額其筆也後人以其賢不忍更之<hi>書史㑹要</hi>
<pb n="KR3h0061_WYG_020-46a"/>
　　　　楊妃<lb/>
　楊妃書法趙文敏頗得筆意但偏鋒耳<hi>書史㑹要</hi>
　　　　安福郡主<lb/>
　安福郡主寧靖王奠培之長女下嫁宣聖五十八世孫<lb/>
　景文天順元年封安福郡主工草書能詩<hi>書史㑹要</hi>
　<lb/>
　<lb/>
　<lb/>
<pb n="KR3h0061_WYG_020-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋書畫譜卷二十<lb/>
</p>
<p>
</p>
  </div>
</body>
</text>
</TEI>
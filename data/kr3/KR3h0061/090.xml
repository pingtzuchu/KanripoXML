<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_090-1a"/>
　欽定四庫全書<lb/>
御定佩文齋書畫譜目録<lb/>
　　第九十卷<lb/>
　　畫辨證<lb/>
　　　　武梁祠堂畫像<lb/>
　　　　毛詩北風圖<lb/>
　　　　曹弗興兵符圖<lb/>
　　　　醉僧圖<lb/>
<pb n="KR3h0061_WYG_090-1b"/>
　　　　醉道士圖<lb/>
　　　　衛協畫<lb/>
　　　　梁元帝職貢圖<lb/>
　　　　盤綫圖<lb/>
　　　　三天女<lb/>
　　　　文㑹圖<lb/>
　　　　道徳經出相<lb/>
　　　　種𤓰圖<lb/>
<pb n="KR3h0061_WYG_090-2a"/>
　　　王維畫<lb/>
　　　山居圖<lb/>
　　　呉道子畫<lb/>
　　　呉道子摹顧愷之畫<lb/>
　　　呉生畫驢<lb/>
　　　羅稜伽過海羅漢圖<lb/>
　　　呉淮畫龍<lb/>
　　　張萱畫<lb/>
<pb n="KR3h0061_WYG_090-2b"/>
　　　朋甲圖<lb/>
　　　留𤓰圖<lb/>
　　　陸羽㸃茶圖<lb/>
　　　唐畫龍<lb/>
　　　唐人畫馬畫牛<lb/>
　　　唐人捕魚圖<lb/>
　　　牧牛圖<lb/>
　　　晉賢圖<lb/>
<pb n="KR3h0061_WYG_090-3a"/>
　　　武宗仙樂圖<lb/>
　　　周文矩士女<lb/>
　　　山隂圖<lb/>
　　　歩輦圖<lb/>
　　　春郊牧馬圖<lb/>
　　　晴巒蕭寺<lb/>
　　　北天王像<lb/>
　　　無李論<lb/>
<pb n="KR3h0061_WYG_090-3b"/>
　　　李成松石<lb/>
　　　秋山蕭寺圖<lb/>
　　　郭忠恕越王宫殿圖<lb/>
　　　蔡君謨荔枝圖<lb/>
　　　清明上河圖<lb/>
　　　翟院深臨摹李成山水<lb/>
　　　李嵩服田圖<lb/>
　　　漢髙祖宴豐沛圖<lb/>
<pb n="KR3h0061_WYG_090-4a"/>
　　　九歌圖<lb/>
　　　夢遊瀛山圖<lb/>
　　　絲綸圖<lb/>
　　　夏圭錢塘觀潮圖<lb/>
　　　覆局圖<lb/>
　　　春社圖<lb/>
　　　石勒問道圖<lb/>
　　　李唐牛<lb/>
<pb n="KR3h0061_WYG_090-4b"/>
　　　巨然劉道士畫<lb/>
　　　輞川圖<lb/>
　　　衮塵馬圖<lb/>
　　　宋人畫花竹翎毛<lb/>
　　　牧羊圖<lb/>
　　　七夕圖<lb/>
　　　摹本地獄變相<lb/>
　　　九主圖<lb/>
<pb n="KR3h0061_WYG_090-5a"/>
　　　九都圖<lb/>
　　　七才子入關圖<lb/>
　　　題畫卷<lb/>
　　　古畫圖<lb/>
　　　書裙圖<lb/>
　　　記石田先生畫<lb/>
<pb n="KR3h0061_WYG_090-6a"/>
　欽定四庫全書<lb/>
御定佩文齋書畫譜卷九十<lb/>
　　畫辨證<lb/>
　　　　武梁祠堂畫像<lb/>
　武梁祠堂畫像為石六其五則横分為二梁髙行藺相<lb/>
　如二段又廣於他石所畫者古帝王忠臣義士孝子賢<lb/>
　婦各以小字識其旁有為之贊文者其事則史記兩漢<lb/>
　列女傳諸書合百六十有二人有標題者八十七人其<lb/>
<pb n="KR3h0061_WYG_090-6b"/>
　十一人磨滅不可辨又有鳥獸草木車葢噐皿屋宇之<lb/>
　屬甚衆水經云金鄉有司隸校尉魯恭冡冡前有石祠<lb/>
　自書契以來忠臣孝子貞婦孔子及七十二弟子形像<lb/>
　皆刻之四壁今此碑無闕里聖賢知其非魯君石祠中<lb/>
　物也又云鉅野有荆州刺史李剛墓其石室三間四壁<lb/>
　雕刻為君臣官屬龜龍鱗鳳之文飛禽走獸之像今此<lb/>
　碑不畫四靈又知其非李剛石壁也趙徳甫雖云嘗得<lb/>
　魯君石室所刻而題其所藏碑則云武氏石室畫像其<lb/>
<pb n="KR3h0061_WYG_090-7a"/>
説云武氏有數墓在濟之任城墓前有石室四壁刻古<lb/>
聖賢像趙君東人當知其實而不能辨此畫為武氏誰<lb/>
人冡前者金鄉鉅野皆隸山陽與任城接境必是東州<lb/>
阡壟當時競有此製余案任城有從事掾武梁碑以威<lb/>
宗元嘉元年立其辭云孝子仲章季章季立孝孫子僑<lb/>
躬脩子道竭家所有選擇名石南山之陽擢取妙好色<lb/>
無斑黄前設壇墠後建祠堂良匠衛改雕文刻畫羅列<lb/>
成行攄騁技巧委蛇有章似是謂此畫也故予以武梁<lb/>
<pb n="KR3h0061_WYG_090-7b"/>
祠堂畫像名之帝王世紀稱上古聖人牛首蛇身之類<lb/>
亦猶孔子四十九表所謂龜脊虎掌世之言相者有犀<lb/>
形鶴形之比也俗儒作圖譜遂有真為異類之状者此<lb/>
碑所畫伏戲自要以下皆蛇然亦非也<hi>隸釋</hi>
　　　毛詩北風圖<lb/>
魏髙貴鄉公畫隋朝官本梁太清作謝稚畫<hi>貞觀公私畫史</hi>
　　　曹弗興兵符圖<lb/>
曹弗興古稱善畫作人物衣紋皴皺畫家謂曹衣出水<lb/>
<pb n="KR3h0061_WYG_090-8a"/>
呉帶當風宣和内府刻意捜訪不過兵符圖一本余嘗<lb/>
見於錢塘人家止有紹興題印筆意神采疑是唐末宋<lb/>
初人所為也<hi>畫鑒</hi>
　　　醉僧圖<lb/>
醉僧圖唐説本出張僧繇以為戲僧圖又謂顧長康嘗<lb/>
以所見於寺而寓之圖以發嗢噱今考張舜賔李嗣真<lb/>
朱景𤣥畫者皆無此事不知其説果何據劉餗又謂閻<lb/>
立本添冠巾為道士此自為醉道士圖非此謂也<hi>廣川畫跋</hi>
<pb n="KR3h0061_WYG_090-8b"/>
　　　醉道士圖<lb/>
范蜀公謂此本醉僧圖閻立本加冠巾黄往道謂是顧<lb/>
凱之醉客圖或疑其説謂蜀公得其傳記往道以世所<lb/>
傳便謂然今考於畫記等諸書長康惟有西園圖世猶<lb/>
有傳摹得者與此異甚劉餗則謂閻令别作醉道圖而<lb/>
醉僧圖亦自見於世之二説者非也然衣服冠櫛尊器<lb/>
皆晉隋間所尚疑亦當時人所為<hi>廣川畫跋</hi>
　　　衛協畫<lb/>
<pb n="KR3h0061_WYG_090-9a"/>
衛協晉人也專名畫記品第在顧生之上世不多見其<lb/>
蹟畫譜所傳髙士圖刺虎圖余並見之乃唐末五代人<lb/>
所為耳真蹟不可見矣或云圖是支仲元作<hi>畫鑒</hi>
　　　梁元帝職貢圖<lb/>
梁元帝職貢圖一卷自且末中天竺師子北天竺渇槃<lb/>
陀武興番髙昌及建平蜑臨江蠻凡九國前圖使者形<lb/>
状後列其土俗貢獻嵗月而各國咸如之絹素剥蝕幾<lb/>
若不可觸古誠古矣然猶有可辨者據梁元帝即蕭繹<lb/>
<pb n="KR3h0061_WYG_090-9b"/>
其字世誠武帝第七子也梁書稱其任荆日畫番客入<lb/>
朝圖名畫記遂因其説亦云畫職貢圖并序外國貢事<lb/>
又據裴孝源公私畫録所載梁元帝畫六卷並有題印<lb/>
而無職貢圖又云職貢圖三卷江僧寶畫乃隋朝官本<lb/>
上有陳梁年號後來議者謂裴貞觀中人官為中書舎<lb/>
人距繹時尚未逺其言當可徴洛陽任子羔一祖裴説<lb/>
而駮史氏之妄踰數百言則此圖已不能定於何人所<lb/>
作矣况繹以湘東王鎮江陵與岳陽王詧互相攻戰曽<lb/>
<pb n="KR3h0061_WYG_090-10a"/>
無寕日詧遂降魏魏遣柱國于謹取江陵繹焚古今圖<lb/>
書十四萬卷歎曰文武之道今夕盡矣繹尋遇害竊計<lb/>
其時繹亦何暇娯情於繪畫之事脱誠有之亦與十四<lb/>
萬卷同歸灰燼矣惡能至於今日哉此濓之所未喻也<lb/>
又據李龍眠手帖云梁職貢圖首鹵而終蜑凡三十餘<lb/>
國而所謂三十餘國又不與史合自晉氏渡江南北分<lb/>
統鹵豈能越海而来貢邪嗜古之家又謂此圖唯傅正<lb/>
字欽父所藏者為真首河南而終狼牙修凡二十二國<lb/>
<pb n="KR3h0061_WYG_090-10b"/>
其國與龍眠所言又有同異且似疑龍眠首鹵之説而<lb/>
易為魯魯乃伯禽之裔東表元侯之國四夷之中亦豈<lb/>
有所謂魯邪今以此卷較之傳本又絶不同均號職貢<lb/>
圖而乃復參差如此此又濓之所未喻也又據此卷題<lb/>
曰梁元帝畫每段所寫土俗貢獻之事則云陶學士書<lb/>
豈繹畫此時特留餘地而候陶之書邪此又姑置之陶<lb/>
自跋其後初書廣順三年云云中間字多糜爛不可屬<lb/>
讀後復書云夏五月二十九日汴上兩中書北海陶榖<lb/>
<pb n="KR3h0061_WYG_090-11a"/>
時具位珥貂三載也據陶名榖字秀實邠之新平郡人<lb/>
邠即豳也古在雍州之域漢屬安定北地郡漢置新平<lb/>
郡今易北地為北海亦當有其説邪陶起家校書郎在<lb/>
周為翰林學士入宋歴禮刑户部三尚書遷承㫖年六<lb/>
十八卒贈右僕射陶嘗自言頭骨當珥貂因人笑之自<lb/>
悔不復言况在翰林日初不珥貂安肯自書以衒人邪<lb/>
陶博學善記以辭翰擅一世今所書字形體窘束絶無<lb/>
俊逸之氣頗類書經手所為觀其書佛作仏壻作聓葢<lb/>
<pb n="KR3h0061_WYG_090-11b"/>
未能猝變者此又濓之所未喻也然其畫意渾璞而無<lb/>
世俗纎陋之態固不得為真梁物要亦為宋代名筆所<lb/>
作世之粗工塗青抹紅以欺人者見之必循牆而避矣<lb/>
<hi>宋學士集</hi>
　　　盤綫圖<lb/>
右盤綫圖唐王叡叙而傳之以為唐諸王之遺蹟然予<lb/>
頃於呉中見劉季孫景文家有此畫一卷古題云宋武<lb/>
帝東征劉毅道廬山隱士宗炳獻一筆畫一百事帝賜<lb/>
<pb n="KR3h0061_WYG_090-12a"/>
以犀柄麈尾與此本大同小異所畫物像存者亦五十<lb/>
餘種匠意簡古筆勢若出一手然後知是畫非唐人能<lb/>
為王叡以為唐諸王畫誤矣<hi>東觀餘論</hi>
　　　三天女<lb/>
薛紹彭家三天女謂之顧愷之實唐初畫<hi>米芾畫史</hi>
　　　文㑹圖<lb/>
文㑹圖世傳閻令畫然圖中有奚官捧笏囊者予初疑<lb/>
之以為唐史載張九齡體弱有醖藉故事公卿皆搢笏<lb/>
<pb n="KR3h0061_WYG_090-12b"/>
於帶而後乗馬張獨使人持之因設笏囊自九齡始閻<lb/>
令之沒距九齡作相凡六十年不當此畫已作笏囊也<lb/>
然予按梁職儀云八坐尚書以紫裹手版通志云令録<lb/>
僕射尚書手版皮紙裹之梁中世以來惟八坐執笏者<lb/>
以紫囊之段成式酉陽<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>誤中嘗引此以為不始於陳<lb/>
希烈則笏囊自蕭梁以来有之不特從九齡始也閻令<lb/>
之畫笏囊葢無足怪崇寕乙酉嵗三月十二日手摹此<lb/>
圖因書卷末<hi>東觀餘論</hi>
<pb n="KR3h0061_WYG_090-13a"/>
　　　道徳經出相<lb/>
道徳經一卷出相不知何人畫絹本字大小不勻真禇<lb/>
遂良書在范相堯夫家與馮京當世家西昇經不同雖<lb/>
有裴度柳公權跋非閻令畫禇筆唐人自不鑒爾<hi>米芾畫史</hi>
　　　種𤓰圖<lb/>
蘇氏種𤓰圖絶畫故事蜀人多作此等畫工甚非閻立<lb/>
本筆立本畫皆著色而細銷銀作月色布地今人收得<lb/>
便謂之李将軍思訓皆非也江南李主多有之以内合<lb/>
<pb n="KR3h0061_WYG_090-13b"/>
同印集賢院印印之葢收逺物或是珍貢<hi>米芾畫史</hi>
　　　王維畫<lb/>
張修字誠之少卿家有辟支佛下畫王維仙桃巾黄服<lb/>
合掌頂禮乃是自寫真與世所傳關中十大弟子真法<lb/>
相似是真筆世俗以蜀中畫騾綱圖劒門關圖為王維<lb/>
甚衆又多以江南人所畫雪圖命為王維但見筆清秀<lb/>
者即命之如蘇之純家所收魏武讀碑圖一同今在余<lb/>
家長安李氏雪圖與孫載道字積中家畫圖一同命之<lb/>
<pb n="KR3h0061_WYG_090-14a"/>
為王維也其他貴族家不可勝數諒非如是之衆也<hi>米芾</hi>
<hi>畫史</hi>
　　　山居圖<lb/>
右丞畫一幀宋徽廟御題左方筆勢飄舉撿宣和畫譜<lb/>
此為山居圖察其圖中松鍼石脈無宋以後人法定為<lb/>
摩詰無疑向相傳為大李将軍而拈出為輞川者自余<lb/>
始<hi>畫禪室随筆</hi>
　　　呉道子畫<lb/>
<pb n="KR3h0061_WYG_090-14b"/>
嘗見呉道子畫熒惑像烈炎中神像威猛筆意超動使<lb/>
人駭然上有金章宗題印祕在内府又見善神二㡠摩<lb/>
利支天像帝釋像木紋天尊像及行道觀音托塔天王<lb/>
毘沙門神等像行筆甚細恐其弟子輩所為耳<hi>畫鑒</hi>
　　　呉道子摹顧愷之畫<lb/>
顧愷之畫如春蠶吐絲初見甚平易且形似時或有失<lb/>
細視之六法兼備有不可以語言文字形容者曽見初<lb/>
平起石圖夏禹治水圖洛神賦小身天王其筆意如春<lb/>
<pb n="KR3h0061_WYG_090-15a"/>
雲浮空流水行地皆出自然傅染人物容貌以濃色㣲<lb/>
加㸃綴不求暈飾唐呉道𤣥早年嘗摹愷之畫位置筆<lb/>
意大能髣髴宣和紹興便題作真蹟覽者不可不察也<lb/>
<hi>畫鑒</hi>
　　　呉生畫驢<lb/>
范魯公舊藏横幅畫首末缺爛中圖羣驢跋者皆曰呉<lb/>
生客疑韋偃以此得名余謂此圖全於生意固是名手<lb/>
若必曰某所為某所為則余不能知也唐人説呉生嘗<lb/>
<pb n="KR3h0061_WYG_090-15b"/>
畫驢於僧壁夜起蹋踤其用具然呉生嘗優為之矣<hi>廣川</hi>
<hi>畫䟦</hi>
　　　盧稜伽過海羅漢圖<lb/>
盧稜伽者呉道𤣥之弟子也道𤣥畫格多種稱難鑒定<lb/>
故氣格筆力盧稜伽悉讓其師而面相衣紋精細過之<lb/>
至佛像經變尤其所長前元司進徳用家藏羅漢二卷<lb/>
周密公謹並載雲煙過眼録中真希世之寶也予好古<lb/>
成癖不惜破産以求唐宋書畫然亦有天幸時致一二<lb/>
<pb n="KR3h0061_WYG_090-16a"/>
名卷近獲盧生過海羅漢乃是白麻紙真蹟畫品在呉<lb/>
道𤣥下李公麟之上不甚難辨後世品題者因見淵源<lb/>
類呉遂題為呉筆又見描寫似李改題為李筆而好竒<lb/>
之廖俊不談六法過信三印至題為周昉手筆此皆臆<lb/>
度之言展閲再三見其意度簡古筆法圜成一一出自<lb/>
盧生而行間司子印識文與公謹文合特定為稜伽所<lb/>
作無疑<hi>清河書畫舫</hi>
周景元白描過海羅漢圖卷見嚴嵩籍中後歸武陵髙<lb/>
<pb n="KR3h0061_WYG_090-16b"/>
深甫家不腆定為盧稜伽畫者是也文休承嚴氏書畫<lb/>
記列之宋人無名氏葢誤<hi>同上</hi>
　　　呉淮畫龍<lb/>
霸史韓熙載嘗有持畫求售為鄰人所得翌日鬻於釜<lb/>
中水勢浪湧雲蒸沸鬱有二物若獺状穿屋而出驗之<lb/>
則呉淮所畫龍也今畫録自為呉懷而前祕閣所上帳<lb/>
目誤矣今御府所出乃作呉淮相傳失也當為呉淮葢<lb/>
畫録承繆并失其名故宜以熙載所記為證<hi>廣川畫跋</hi>
<pb n="KR3h0061_WYG_090-17a"/>
　　　張萱畫<lb/>
張萱工仕女人物尤長於嬰兒不在周昉之右平生凡<lb/>
見十許本皆合作畫婦人以朱暈耳根以此為别覽者<lb/>
不可不知也<hi>畫鑒</hi>
　　　朋甲圖<lb/>
孫祖仁出古圖人物衣冠作唐士服為舉子者七十八<lb/>
人列二隊立若相嘲競指呼紛紜祖仁曰此舊無名但<lb/>
呼措大出隊余曰此殆昔朋甲圖也唐之士子中世最<lb/>
<pb n="KR3h0061_WYG_090-17b"/>
盛各立朋甲相為敵國至有東西甲東呼西為茫茫隊<lb/>
言無所知也開成後又有遇韋羅甲汪巳甲又有四凶<lb/>
甲芳林十哲至此儒道衰矣是圖之設得無患此邪<hi>廣川</hi>
<hi>畫跋</hi>
　　　留𤓰圖<lb/>
祕閣收丁晉公籍入畫曰摘𤓰圖余視之此古留𤓰圖<lb/>
也唐人嘗圖於刺史治事以戒多取故也昔蘇瓊為清<lb/>
河守趙隸送一𤓰瓊受之置於㕔事梁上有貢新果者<lb/>
<pb n="KR3h0061_WYG_090-18a"/>
至門知𤓰猶在而去昔人為此圖者将疾貪墨掊刻之<lb/>
政以著世戒者也<hi>廣川畫跋</hi>
　　　陸羽㸃茶圖<lb/>
将作丞周潛出圖示余曰此蕭翼取蘭亭叙者也其後<lb/>
書跋衆矣余考之殿陛䆳嚴飲茶者僧也茶具酒在亦<lb/>
有監視而臨者此豈蕭翼謂哉觀何延之記蕭翼事商<lb/>
販而求受業今為士服益知其妄余聞紀異言積師以<lb/>
嗜茶久非漸兒供侍不鄉口羽出遊江湖四五載積師<lb/>
<pb n="KR3h0061_WYG_090-18b"/>
絶於茶味代宗召入内供奉命宫人善茶者以餉師一<lb/>
啜而罷上疑其詐私訪羽召入翌日賜師齋俾羽煎茗<lb/>
喜動顔色一舉而盡使問之師曰此茶有若漸兒所為<lb/>
也於是欲師知茶出羽見之此圖是也改曰陸羽㸃茶<lb/>
圖<hi>廣川畫跋</hi>
　　　唐畫龍<lb/>
唐畫龍圖在東浙錢氏家絹十二幅作一帖其髙下稱<lb/>
足中心畫一龍頭一左臂雲氣騰湧墨氣如臂大筆蹟<lb/>
<pb n="KR3h0061_WYG_090-19a"/>
圓勁沉著如印一鱗如二尺盤大不知當時用何筆如<lb/>
此峻利上有呉越王大書曰感應祈雨神龍幷書事蹟<lb/>
舊題作呉道子要知是唐人無疑也<hi>牛戬畫評</hi>
　　　唐人畫馬畫牛<lb/>
馬佳本所見髙公繪字君素二馬一齕草一嘶王詵家<lb/>
二馬相咬是一本後人分開賣蘇激字志東家三匹王<lb/>
元規家一匹宗室令穰家五匹劉涇字巨濟家三匹皆<lb/>
筆法相似並唐人妙手也劉所收白子母牛王仲修字<lb/>
<pb n="KR3h0061_WYG_090-19b"/>
敏甫家黒牛令穰家黒牛皆命為戴甚相似貴侯家多<lb/>
不同皆命為戴不可勝數<hi>米芾畫史</hi>
　　　唐人捕魚圖<lb/>
錫山華氏藏唐人捕魚圖一卷運筆古雅無名人畫甚<lb/>
佳好事者謂為王維極謬維畫原係單行小直幅元時<lb/>
在司進家見雲煙過眼録有宣和明昌御題璽記也<hi>清河</hi>
<hi>書畫舫</hi>
　　　牧牛圖<lb/>
<pb n="KR3h0061_WYG_090-20a"/>
呉水部牧牛圖卷内作三大樹為一叢下滿地作豐草<lb/>
約三尺長卷盡處纔作一石牧童二一放牛坐水次而<lb/>
吹笛一倒乗牛以繩挂肩立牛背而逆牽牛轉勢甚竒<lb/>
予觀其㸃樹葉界樹身皴石與衣折並是唐人張翥跋<lb/>
為李唐非也<hi>詹東圖𤣥覽</hi>
　　　晉賢圖<lb/>
此畫舊名晉賢圖有古衣冠十人惟一人舉杯欲飲其<lb/>
餘隱几杖策傾聼假寐讀書屬文了無霑醉之態龍眠<lb/>
<pb n="KR3h0061_WYG_090-20b"/>
李伯時見之曰此醉客圖也葢以唐竇蒙畫評有毛惠<lb/>
逺醉客圖故以名之焉伯時善畫人所取信未幾轉相<lb/>
摹寫徧於都下皆曰此真醉客圖也非伯時疇能辨之<lb/>
獨譙郡張文潛與余以為不然此畫晉賢宴居之状非<lb/>
醉客也伯時易其名出竒以眩俗耳圖中諸公了無醉<lb/>
態而横被沉湎之名豈伯時評此畫時方在酩酊耶<hi>秦淮</hi>
<hi>海集</hi>
　　　武宗仙樂圖<lb/>
<pb n="KR3h0061_WYG_090-21a"/>
祕閣有武皇望仙圖軒縣業簴崇牙樹羽升龍舞鶴卿<lb/>
雲瑞霧按曲奏技者皆霞衣雲練日月冠蹤捲雲履歩<lb/>
摇諸於垂佩錯囊雁進蟻行羅布殿上舊傳漢武帝㑹<lb/>
西王母也然庭下<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>倡者復有武帝㑹王母設位庭上<lb/>
嚴深更得冠通天而袍絳紗者開軒正御意色遐想愴<lb/>
怳自失余以畫考之殆唐武宗仙樂圖也<hi>廣川畫跋</hi>
　　　周文矩士女<lb/>
江南周文矩士女面一如昉衣紋作戰筆此葢布文也<lb/>
<pb n="KR3h0061_WYG_090-21b"/>
惟以此為别昉筆秀潤匀細<hi>米芾畫史</hi>
　　　山隂圖<lb/>
考摩詰無山隂圖圖者為顧閎中周公謹雲煙過眼載<lb/>
李伯時為米元章寫山隂圖時有米及諸名人跋<hi>詹東圖𤣥覽</hi>
　　　歩輦圖<lb/>
晉明帝歩輦圖南齊謝赫畫雖經傳摹意象髙古但所<lb/>
畫輦上設一几旁施雙扛殊無輦制余按輦自漢以來<lb/>
始為人君之乗魏晉小出則御之過江遂亡制度太元<lb/>
<pb n="KR3h0061_WYG_090-22a"/>
中謝安率意造焉及破苻秦獲京都舊輦形制無差時<lb/>
人服其精記則明帝時輦無制度宜矣又東晉時鞾袍<lb/>
尚未盛行而此圖侍臣服之豈當時江左已襲其風歟<lb/>
卷首題云廣順癸丑季夏狂生摹嘗見陶榖家逸少帖<lb/>
後有顯徳初酒狂題字與此正同廣順顯徳相接當是<lb/>
此人苐未能名之耳<hi>東觀餘論</hi>
　　　春郊牧馬圖<lb/>
春郊牧馬圖或曰趙王孫子昂或云仲穆余定以為五<lb/>
<pb n="KR3h0061_WYG_090-22b"/>
代人筆<hi>畫禪室随筆</hi>
　　　晴巒蕭寺<lb/>
李成晴巒蕭寺文三橋售之項子京大青緑全法王維<lb/>
今歸余處細視之名董羽也<hi>畫禪室随筆</hi>
　　　北天王像<lb/>
呉明仲以呉生畫天王示余因告之曰昔余嘗得内典<lb/>
説四天王所執器皆自報應中出北天毗沙國王也嘗<lb/>
兵鬪不利三逃於塔以免則方其困時願力所全得無<lb/>
<pb n="KR3h0061_WYG_090-23a"/>
違礙報回鄉則變相所成畫者得以據之今以雲物為<lb/>
執者非呉生所為也或曰何以知此以雲物易塔之重<lb/>
自王衍始余往見孫知微於蜀中作天王相如此将無<lb/>
是邪<hi>廣川畫跋</hi>
　　　無李論<lb/>
山水李成只見二本一松石一山水四軸松石皆出盛<lb/>
文肅家今在余齋山水在蘇州寶月大師處秀潤不凡<lb/>
松勁挺枝葉鬱然有隂荆楚小木無冗筆不作龍蛇鬼<lb/>
<pb n="KR3h0061_WYG_090-23b"/>
神之状今世貴侯所收大圖猶如顔柳書藥牌形貌似<lb/>
爾無自然皆凡俗林木怒張松幹枯痩多節小木如柴<lb/>
無生意成身為光禄丞第進士子祐為諫議大夫孫宥<lb/>
為待制贈成金紫光禄大夫使其是凡工衣食所仰亦<lb/>
不如是之多皆俗手假名余欲為無李論<hi>米芾畫史</hi>
　　　李成松石<lb/>
盛文肅家松石片幅如紙幹挺可為隆棟茂枝凄然生<lb/>
隂作節處不用墨圈下一大㸃以通身淡筆空過乃如<lb/>
<pb n="KR3h0061_WYG_090-24a"/>
天成對面皴石圓潤突起至坡峰落筆與石脚及水中<lb/>
不若世俗所效直斜落筆下更無地又無水勢如飛空<lb/>
中使妄評之人以李成無脚葢未見真耳<hi>米芾畫史</hi>
　　　秋山蕭寺圖<lb/>
敏重近購荆浩秋山蕭寺巨幅原係阜陵故物上有乾<lb/>
卦圖書下有紹興小璽皴法與中立相似故米氏畫史<lb/>
云范寛師荆浩其言信而有徴矣余謂此圖絹素精細<lb/>
筆法尖鋭定出范寛之手好事者傅㑹而稱荆浩亦何<lb/>
<pb n="KR3h0061_WYG_090-24b"/>
異買王得羊邪<hi>清河書畫舫</hi>
　　　郭忠恕越王宫殿圖<lb/>
右越王宫殿圖卷郭忠恕畫曽入嚴分宜家其後朱節<lb/>
菴國公得之流傳至董𤣥宰處其長三丈有餘皆沒骨<lb/>
山也全圖法度森嚴清逸之極細檢乃畫錢鏐王宫殿<lb/>
非越也<hi>清河書畫舫</hi>
　　　蔡君謨荔枝圖<lb/>
宋端明殿學士蔡君謨畫荔枝一卷詳觀筆墨精謹絹<lb/>
<pb n="KR3h0061_WYG_090-25a"/>
素縝密乃其進呈譜圖也葢君謨工於書畫頗自惜不<lb/>
妄為人作見歐陽公墓誌此卷行筆清勁傅色濃古既<lb/>
非庸史可及而泥金小楷標題次第悉與譜合其出君<lb/>
謨之手益無疑耳靖康兵火前後殘闕紹興南渡重修<lb/>
宣和故事潛命捜訪圖書斷縑殘墨咸蒙收録君謨荔<lb/>
枝六種復為天府珍竒嗚呼盛哉守約諸公漫不加考<lb/>
因見紹興御書等印遂題為思陵所作認陶作阮得毋<lb/>
為有識者所嗤乎<hi>清河書畫訪</hi>
<pb n="KR3h0061_WYG_090-25b"/>
　　　清明上河圖<lb/>
相傳張擇端清明上河圖卷原係白描之筆至世宗時<lb/>
命畫院能手始設色焉恐好竒之談非確語也<hi>清河書畫舫</hi>
　　　翟院深臨摹李成山水<lb/>
翟院深學李成畫山水臨摹逼真自作多不佳世所有<lb/>
成畫多此人為之<hi>牛戩畫評</hi>
　　　李嵩服田圖<lb/>
崇禎己卯夏予至姑溪楊友翼真招飲山樓出書畫鑒<lb/>
<pb n="KR3h0061_WYG_090-26a"/>
賞其一巻為韓太冲田家風俗圖余諦審之故是李嵩<lb/>
服田圖後半而髙宗御題與前卷無異其跋俱偽筆也<lb/>
因録諸詩如左以成全題云<hi>珊瑚網</hi>
　　　漢髙祖宴豐沛圖<lb/>
漢髙祖宴豐沛圖一卷約長三尺絹素如新無欵亦無<lb/>
跋尾細閲惟李伯時水紋常有此若他人則必不能享<lb/>
之乃强爭為唐人必欲走題作唐不知伯時亦法唐也<lb/>
然唐畫古雅失其拙矣<hi>詹東圖𤣥覽</hi>
<pb n="KR3h0061_WYG_090-26b"/>
　　　九歌圖<lb/>
古賢名筆流傳贋蹟紛紜可厭龍眠九歌别本或疑為<lb/>
奕修手筆豈惑於借臨等語邪殆是癡人前不得説夢<lb/>
也<hi>清河書畫舫</hi>
　　　夢遊瀛山圖<lb/>
項氏藏王詵層巒古刹真本夢遊瀛山圖金碧緋映風<lb/>
韻動人不知者謂為李将軍思訓筆殊可發笑也<hi>清河書畫舫</hi>
　　　絲綸圖<lb/>
<pb n="KR3h0061_WYG_090-27a"/>
長松覆前逺山聳後庭檻綴花石殊幽曠簷間一姬抝<lb/>
輪一嫗治絲一侍兒捧茶不襦而露纎紅故北妆也筆<lb/>
法細潤有生氣標題作馬逺萬厯壬子秋余在白下得<lb/>
之潤州呉汝廷厯三十餘年無有知其非逺者今崇禎<lb/>
壬午秋付装潢淵兒於松身識其欵曰松年蠅頭小楷<lb/>
襍鱗紋墨漬間不復可辨<hi>珊瑚網</hi>
　　　夏圭錢塘觀潮圖<lb/>
此幅畫錢塘江觀潮乍見之即定為閻次平及諦視始<lb/>
<pb n="KR3h0061_WYG_090-27b"/>
得細欵於樹梢則夏圭也又復展之於石角中亦註夏<lb/>
圭名意禹玉自愛不欲以姓名借客者與然次平之去<lb/>
夏圭亦不盈咫尺矣<hi>珊瑚網</hi>
　　　覆局圖<lb/>
祕閣有覆局圖畫法甚古雅猶是六朝舊制署其尾曰<lb/>
唐明宗覆局圖非也宗子大<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>摹本以傳並王抗十七<lb/>
局圖余為書曰此宋文帝棊圖也抗仕齊官至給事中<lb/>
今局圖謂棊吏非也<hi>廣川畫䟦</hi>
<pb n="KR3h0061_WYG_090-28a"/>
　　　春社圖<lb/>
宋錢唐李嵩待詔畫院工畫人物山水而人物尤妙文<lb/>
進嵩同郡人在宣徳正統間以畫擅名天下此葢摹嵩<lb/>
之筆雖歩驟軌範而天趣益發若無遜乎嵩者可謂妙<lb/>
矣但其後題字以為春社圖非也吾鄉崔静伯善鑒古<lb/>
畫為余言嘗見嵩畫村落之景村巫降神人有拜跪及<lb/>
環坐以飲聫布障之一丐者曵囊乞食其側人與丐食<lb/>
犬羣吠欲囓丐抵以杖有老人醉走媪掖之而歸則誠<lb/>
<pb n="KR3h0061_WYG_090-28b"/>
春社圖而此乃不然予疑為朱陳村嫁娶圖而未敢定<lb/>
其是否同年少叅陳君藏此見示陳君善畫其必有以<lb/>
辨乎此矣<hi>寓意編</hi>
　　　石勒問道圖<lb/>
石勒問道圖一卷石勒拱而問佛圖澄踞石座以手支<lb/>
頤而寐背後作一石壁盤石松其上無侍從石勒背後<lb/>
乃有侍從數人描是鐵線兼蘭葉色則輕著青緑雖秀<lb/>
勁乃致不髙古黄溍陳繹曽跋以為唐人非也當是趙<lb/>
<pb n="KR3h0061_WYG_090-29a"/>
千里<hi>詹東圖𤣥覽</hi>
　　　李唐牛<lb/>
李唐字晞古河陽三城人建炎間與馬逺夏珪同為畫<lb/>
院待詔賜金帶善畫人物山水筆意不凡尤工畫牛得<lb/>
戴嵩遺法尊生齋收桃林縱牧小幅亦晞古筆不知者<lb/>
謂為戴嵩殊可笑也<hi>清河書畫舫</hi>
　　　巨然劉道士畫<lb/>
劉道士亦江南人與巨然同師巨然畫則僧在主位劉<lb/>
<pb n="KR3h0061_WYG_090-29b"/>
畫則道士在主位以此為别<hi>米芾畫史</hi>
　　　輞川圖<lb/>
徐太常輞川圖一卷多名䟦呉匏菴題其後云此卷宋<lb/>
人藏漆竹筒中以之拄門後啓視乃輞川圖也余觀之<lb/>
即未必果出右丞然絹素極細却是雪景以浮粉著樹<lb/>
上瀟灑清韻應是宋人臨本非後人可到也<hi>太平清話</hi>
　　　衮塵馬圖<lb/>
郝澄畫馬甚俗嘗見人馬圖不過一工人所為殊無古<lb/>
<pb n="KR3h0061_WYG_090-30a"/>
意上有宣和題印又曽見衮塵馬圖後有篆文曰金陵<lb/>
郝澄極妙知是兩手又見濯馬圖亦俗始悟衮塵馬是<lb/>
無名人筆後人妄加篆文以取重不知反累畫也<hi>牛戩畫評</hi>
　　　宋人畫花竹翎毛<lb/>
宋畫苑人皆極天下之選而朝廷復優遇之故其藝精<lb/>
絶非後世所及此卷葢當時院中人作而不著氏名故<lb/>
題者誤以為黄筌予嘗謂畫當觀其神韻而不必究其<lb/>
誰何後之人見畫牛必曰戴嵩見畫馬必曰韓幹知世<lb/>
<pb n="KR3h0061_WYG_090-30b"/>
之畫牛馬者固不止於嵩幹噫此未易為庸俗道也<hi>寓意</hi>
<hi>編</hi>
　　　牧羊圖<lb/>
牧羊圖本曽魯公子紆以罪沒入袐閣畫羊皆獸異状<lb/>
如墳墓間蹲羊伏獸牧者乃羽服道士初未有賞者以<lb/>
是不入校録明年少監羅畸始令工者就装軸列畫録<lb/>
中同舎方會畀工圖之既成三月有詔取入留禁中或<lb/>
疑其名余曰此金華牧羊兒也昔初平牧羊道士見之<lb/>
<pb n="KR3h0061_WYG_090-31a"/>
将入石室四十餘年其兄索得問羊何在曰山東兄往<lb/>
視之但見白石平乃往言咄咄羊起於是白石皆起成<lb/>
羊衆曰然請書之<hi>廣川畫跋</hi>
　　　七夕圖<lb/>
圖作乞巧自陸探㣲後皆為穿針鏤采綺樓繡閣又為<lb/>
羙女錯立謂織女善女工而求者得巧此圖皆異惟衣<lb/>
冠偉男子拜空中乗車女子號曰七夕圖聞郭子儀初<lb/>
從軍沙塞至銀州見左右皆赤光仰視空中見輜軿車<lb/>
<pb n="KR3h0061_WYG_090-31b"/>
自天而下子儀祝曰今七月七日必是織女降臨願賜<lb/>
夀貴神笑曰大富貴亦夀考冉冉升天而去疑此是也<lb/>
<hi>廣川畫跋</hi>
　　　摹本地獄變相<lb/>
崇寕四年人有自長安持呉生畫地獄變相練本求售<lb/>
謂盧阜石本葢摹搨所得於此陳珦中玉遂於石本後<lb/>
書以干緡可購當有快人意處余報之曰呉生嘗畫此<lb/>
於福先寺矣其作圖素者曽為斐旻及之在唐已失惟<lb/>
<pb n="KR3h0061_WYG_090-32a"/>
有傳摹余見唐諸人如李嗣真張彦逺朱景真皆知畫<lb/>
者又嘗叙畫源流而進入録中豈道𤣥誠為此而獨遺<lb/>
哉今觀摹本是後人自大圖蹙為小本者雖然此膽力<lb/>
奕奕壮哉非能㙭拽含元殿添修五鳳樓手亦不敢擬<lb/>
議於此也<hi>廣川畫跋</hi>
　　　九主圖<lb/>
九主圖本伊尹事世失其傳或書以漢九君者誤也夫<lb/>
以法君為髙祖以專為孝文以授為景以勞為武猶有<lb/>
<pb n="KR3h0061_WYG_090-32b"/>
類取也謂昭為等謂宣為竒則名與實戾元帝柔仁基<lb/>
禍漢室其謂破君理有信者及謂成為國謂哀為三歳<lb/>
社君又不可也昔伊尹干湯以素王及九主之事考其<lb/>
説是亦以人九主事要其君爾後世托之畫圖謂當時<lb/>
有此制也此説或然亦未可必其信豈可謂漢世諸帝<lb/>
哉<hi>廣川畫跋</hi>
　　　九都圖<lb/>
此圖為宋宣和院畫無疑卷首題云江山萬里圖縑尾<lb/>
<pb n="KR3h0061_WYG_090-33a"/>
題云米元暉筆皆眯目而道𤣥黄者也米氏父子同一<lb/>
筆法皆崇簡易殊乏精工此圖樓臺城郭浮圖水石綽<lb/>
有唐法恐非虎兒所能企也其云江山萬里亦非也濵<lb/>
江安得有九都乎此葢九都賦圖張平子之西都東都<lb/>
南都左太冲之蜀都呉都魏都及徐幹之齊都劉邵之<lb/>
趙都庾闡之揚都也唐人以九都賦為一卷意必有圖<lb/>
以配之此其粉本之遺邪<hi>楊升菴集</hi>
　　　七才子入關圖<lb/>
<pb n="KR3h0061_WYG_090-33b"/>
眉山老書生作此七才子入關圖作人物亦各有意態<lb/>
余以為趙子雲之苖裔摹冩物象漸密而放浪閒逺則<lb/>
不逮也或謂七人者皆詩人此筆乃少丘壑邪山谷曰<lb/>
一丘一壑自湏其人胸次有之但筆間那可得<hi>山谷集</hi>
論七賢過關圖者多矣㑹稽劉孟熙霏雪録所載差詳<lb/>
黄山谷嘗題之元曹文貞公伯啓集有詩曰清談飄逸<lb/>
事陵遲七子髙風世所師公室傾危無砥柱服牛乗馬<lb/>
欲何之意指當代清談之流不知何據今觀漢泉集乃<lb/>
<pb n="KR3h0061_WYG_090-34a"/>
無此詩不知有别本否也録文稱虞邵菴有題孟浩然<lb/>
像詩曰風雪髙堂破㡌温七人圖裏一人存又稱國初<lb/>
唐愚士有詩曰七騎從容出帝閽蹇驢驄馬襟山犉瀛<lb/>
洲學士參差出十八人中一半人則是皆以為唐人矣<lb/>
予觀雪樓程鉅夫集有詩曰長庚自是謫仙人子美逄<lb/>
時稷契臣風雪茫茫五君子醉吟猶得繼清塵又嘗聞<lb/>
吾友倪文毅公岳稱其父文僖公嘗見舊圖人各有標<lb/>
目有王維史白者而不能悉記也吾甥崔禮部傑世興<lb/>
<pb n="KR3h0061_WYG_090-34b"/>
近得　舜卿白描卷自題曰七賢相顧度關時正是天<lb/>
寒雪又飛大抵功名俱有分跨鞍何事不知歸卷後西<lb/>
河李進者題長句有曰開元天寶全盛時閭閻巷陌皆<lb/>
能詩又曰承平何事有行役况復衝寒欲何適又曰宋<lb/>
公七言變風雅崔李王岑各相亞誰言行輩不同時雪<lb/>
裏芭蕉古曽畫又海鹽李孟璿題曰摩詰也知偏善畫<lb/>
謫仙應是最能詩又三山秦懋題曰輞川圖繪呉興畫<lb/>
太白文章檇李詩髙岑崔史總竒才豈少佳章紀行役<lb/>
<pb n="KR3h0061_WYG_090-35a"/>
大抵以為唐人也今此圖摹寫徧天下而牛驢羸馬氊<lb/>
裘大㡌關山風雪之状皆略相似葢必有所本者而鑒<lb/>
賞考索之家竟不能得其本末何哉<hi>懷麓堂集</hi>
世傳七賢過關圖或以為即竹林七賢爾屢有人持其<lb/>
畫来索題漫無所據觀其畫衣冠騎從當是晉魏間人<lb/>
物意態若将避地者或謂即論語作者七人像而為畫<lb/>
爾姜南舉又云是開元日冬雪後張説張九齡李白李<lb/>
華王維鄭䖍孟浩然出藍田關遊龍門寺鄭䖍圖之虞<lb/>
<pb n="KR3h0061_WYG_090-35b"/>
伯生有題孟浩然像詩風雪空堂破㡌温七人圖裏一<lb/>
人存又有槎溪張輅詩二李清狂狎二張吟鞭遥指孟<lb/>
襄陽鄭䖍筆底春風滿摩詰圖中詩興長是必有所傳<lb/>
云七賢過關事不經見於書傳而畫家乃傳徧於好事<lb/>
者之家究其姓名未的其誰何先師文正李公嘗辨之<lb/>
慎近見洪武中髙得暘題錢舜舉寒林七賢圖古風云<lb/>
尚疑髙李六君子當時未見潘逍遥道同氣合志相感<lb/>
雖曠百世如同僚畫史貌出有深意况自昔日傳今朝<lb/>
<pb n="KR3h0061_WYG_090-36a"/>
屋梁落月見顔色妙處不待窮摹描又熊直題云七賢<lb/>
之名奚所徴七賢去國身何輕嵗晚征途天雨雪數騎<lb/>
連翩行欲歇不如㶚陵橋上翁破㡌吟詩自清絶惜哉<lb/>
命不偶奔走半道周人生遇坎坷窮苦奚足尤左遷與<lb/>
投散逝者良悠悠他人未足説所惜柳與劉天涯相聚<lb/>
一回首往事於人竟何有莫念𤣥都舊種桃且往愚溪<lb/>
賸栽柳風流畫史真絶倫豪端㸃染太精神據此則髙<lb/>
適李白孟浩然與劉禹錫柳宗元不同時潘逍遥宋人<lb/>
<pb n="KR3h0061_WYG_090-36b"/>
又在後矣合而圖之繆甚亦不足深辨也博雅之士賞<lb/>
其畫則可必凑合姓名不亦鑿乎<hi>楊升菴集</hi>
　　　題畫卷<lb/>
此卷修顙深目衣裳而拱者一人服同而貌微瘠肩随<lb/>
於旁者二人題者皆以為孔氏師弟子似矣投器地上<lb/>
袒而舞者一人或以為楚接輿或以為榮啓期則余不<lb/>
能知也余又有疑地上所投近飲器而此一人立飲而<lb/>
無席古又未有小冠及加巾而四人冠皆小而加巾則<lb/>
<pb n="KR3h0061_WYG_090-37a"/>
俱不可知也必有博識能定之者<hi>剡源集</hi>
　　　古畫圖<lb/>
是圖不知誰氏作舊題以為晉公子復國圖趙文敏則<lb/>
以為祖二疏圖呉彦暉又以為相如使蜀圖以余考之<lb/>
皆未必然也文公之復於晉也秦伯以兵納之也不應<lb/>
圖中但有旌麾車從而無甲胄兵戈之屬其可疑一也<lb/>
又其復也以二月丁未即位是時絳地猶寒圖中乃有<lb/>
揮羽扇者其可疑二也舊題之謬較然矣廣受在地節<lb/>
<pb n="KR3h0061_WYG_090-37b"/>
間皆以宿徳為太子傅乞骸骨時年既老矣圖中副乗<lb/>
乃有年少者可疑一也且又不見設為祖道而道邊反<lb/>
有士女數行相迎可疑者二也是息齋不以文敏為然<lb/>
亦較然矣至於相如使蜀相如為正使王然于壺充國<lb/>
吕越人三人者為副使共發傳車四乗今圖中乗車者<lb/>
乃有五人而縑盡處猶隠隠露車葢形未已是又不止<lb/>
於五矣其曰蜀太守郊迎縣令負弩矢先驅蓋指其蜀<lb/>
之近郊而言耳恐正如華陽國志所謂蜀大城北十里<lb/>
<pb n="KR3h0061_WYG_090-38a"/>
有昇仙橋處也今圖中橋雖有之而其迎謁導從乃絶<lb/>
無肖守令而負弩矢者是其隱隱車葢形非守令矣其<lb/>
曰卓王孫與臨卭諸公皆因門下獻牛酒以交驩葢相<lb/>
如既駐節而王孫及諸公自臨卭至成都謁見爾非謂<lb/>
其初至時即齎牛酒半道邀之也今據圖中偶有攜酒<lb/>
肴者便謂其然是果然邪其曰王孫自以使女尚長卿<lb/>
晚其厚分與女財長卿便略定四夷皆請為内臣葢謂<lb/>
相如駐節後其事有如此也觀本文曰分財曰略定必<lb/>
<pb n="KR3h0061_WYG_090-38b"/>
稽以日月乃辦非一日二日事矣今以為父老之後列<lb/>
異服者即冉駹卭筰之人則是時相如尚未下車安得<lb/>
西夷之君長即率其巴童僰女來迓邪圖與傳不合者<lb/>
多矣而舊題謂於傳無一不合者是邪否邪予既不能<lb/>
觧此為何圖又不敢訂三説為孰是姑識此以俟知者<lb/>
<hi>馬中錫東田集</hi>
　　　書裙圖<lb/>
嘗見鬻名畫人持王子敬書羊欣白絹裙圖迺就其臥<lb/>
<pb n="KR3h0061_WYG_090-39a"/>
榻掲裙以書且欣作三十餘嵗人皆失考據子敬為呉<lb/>
興日羊不疑為烏程令欣不疑子也時年十五亦能為<lb/>
子敬書子敬愛之往入縣齋欣著白絹裙方晝寝子敬<lb/>
書其裙幅及帶皆盡欣覺遂寶之後以上朝廷十五六<lb/>
當為未冠之容但既曰著又曰寝得非復言幅帶皆盡<lb/>
恐是觧裙而臥故可盡書也<hi>田藝蘅留留青</hi>
　　　記石田先生畫<lb/>
沈先生周當世之望乞畫者堂寝常充牣賢愚襍處妄<lb/>
<pb n="KR3h0061_WYG_090-39b"/>
求䙝請或一乞累數紙殊可厭惡而先生處之泰然其<lb/>
後贋幅益多片縑朝出午巳見副本有不十日到處有<lb/>
之凡十餘本者時昧者惟辨私印久之印亦繁作偽之<lb/>
家便有數枚印既不可辨則辨其詩初有效其書逼真<lb/>
者已而先生又遍自書之凡所謂十餘本者皆此一詩<lb/>
皆先生筆也遂珷玞滿眼有目者雖自能識而亦重可<lb/>
歎笑矣或以問先生勸少止先生曰吾意亦有在耳人<lb/>
懇請者豈欲為玩適為知者賞為子孫之藏邪不過賣<lb/>
<pb n="KR3h0061_WYG_090-40a"/>
　錢用使吾詩畫易事而有㣲助於彼吾何足靳邪<hi>祝氏文集</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0061_WYG_090-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋書畫譜卷九十<lb/>
</p>
<p>
</p>
  </div>
</body>
</text>
</TEI>
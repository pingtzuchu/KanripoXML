<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_047-1a"/>
　欽定四庫全書<lb/>
御定佩文齋書畫譜目録<lb/>
　　第四十七巻<lb/>
　　　畫家傳三<lb/>
　　　　　唐<lb/>
　　　　王維　　　　　　鄭䖍<lb/>
　　　　張通　　　　　　祁岳<lb/>
　　　　曹覇　　　　　　韓幹<lb/>
<pb n="KR3h0061_WYG_047-1b"/>
　　　　孔榮　　　　　　陳閎<lb/>
　　　　孟仲暉　　　　　杜景祥<lb/>
　　　　王允之　　　　　張志和<lb/>
　　　　畢宏　　　　　　韋鑒<lb/>
　　　　韋鑾　　　　　　韋偃<lb/>
　　　　王宰　　　　　　劉單<lb/>
　　　　鄭審　　　　　　韓志清<lb/>
　　　　張諲　　　　　　劉整<lb/>
<pb n="KR3h0061_WYG_047-2a"/>
　　　劉之竒　　　　　　崔希真<lb/>
　　　陳子昂　　　　　　楊岫之<lb/>
　　　崔陽元　　　　　　李炅<lb/>
　　　張惟亘　　　　　　李滔<lb/>
　　　耿昌言　　　　　　耿昌期<lb/>
　　　楊炎　　　　　　　韓滉<lb/>
　　　裴諝　　　　　　　齊皎<lb/>
　　　齊映　　　　　　　于邵<lb/>
<pb n="KR3h0061_WYG_047-2b"/>
　　　房茂長　　　　　　張璪<lb/>
　　　劉商　　　　　　　顧況<lb/>
　　　項容　　　　　　　王墨<lb/>
　　　周昉　　　　　　　王朏<lb/>
　　　趙博宣　　　　　　趙博文<lb/>
　　　程伯儀　　　　　　程修己<lb/>
　　　髙雲　　　　　　　衛憲<lb/>
　　　鄭寓　　　　　　　朱審<lb/>
<pb n="KR3h0061_WYG_047-3a"/>
　　　戴嵩　　　　　　　戴嶧<lb/>
　　　張符　　　　　　　邉鸞<lb/>
　　　陳庶　　　　　　　梁廣<lb/>
　　　陳曇　　　　　　　沈寧<lb/>
　　　辛澄　　　　　　　鄭華原<lb/>
　　　李真　　　　　　　甯采<lb/>
　　　李放　　　　　　　李該<lb/>
　　　張敦簡　　　　　　金忠義<lb/>
<pb n="KR3h0061_WYG_047-3b"/>
　　　蕭祐　　　　　　　李則<lb/>
　　　李漸　　　　　　　李仲和<lb/>
　　　田𢎞正　　　　　　梁洽<lb/>
　　　李方叔　　　　　　李約<lb/>
　　　李洪度　　　　　　崔膺<lb/>
　　　李靈省　　　　　　韋旻<lb/>
　　　蕭悦　　　　　　　白旻<lb/>
　　　李士昉　　　　　　左全<lb/>
<pb n="KR3h0061_WYG_047-4a"/>
　　　趙公祐　　　　　　杜宗敬<lb/>
　　　周助　　　　　　　范瓊<lb/>
　　　陳皓　　　　　　　彭堅<lb/>
　　　張騰　　　　　　　陳式<lb/>
　　　項信　　　　　　　盧卓<lb/>
　　　項洙<lb/>
<pb n="KR3h0061_WYG_047-5a"/>
　欽定四庫全書<lb/>
御定佩文齋書畫譜卷四十七<lb/>
　　畫家傳三<lb/>
　　　唐<hi>中</hi>
　　　　王維<lb/>
　王維字摩詰太原祁人<hi>見書家傳</hi>歴尚書右丞書畫特妙筆<lb/>
　蹤措思參於造化而創意經圖即有所缺如山水平逺<lb/>
　雲峰石色絶迹天機非繪者之所及也晚年得宋之問<lb/>
<pb n="KR3h0061_WYG_047-5b"/>
　藍田别墅在輞口輞水周於舍下别漲竹洲花塢<hi>唐書云輞</hi>
　<hi>川地竒勝有華子岡欹湖竹里館栁浪茱茰沜辛夷塢</hi>與道友裴廸浮舟往來彈<lb/>
　琴賦詩嘯詠終日嘗聚其田園所為詩號輞川集<hi>舊唐</hi>
　<hi>書本傳</hi>
　維有髙致信佛理以水木琴書自娛工畫山水體渉今<lb/>
　古清源寺壁上畫輞川筆力雄壯<hi>歴代名畫記</hi>
　王維畫品妙絶於山水平逺尤工今昭國坊庾敬休屋<lb/>
　壁有之<hi>唐國史補</hi>
<pb n="KR3h0061_WYG_047-6a"/>
維山水松石蹤似吳生而風致標格特出今京都千福<lb/>
寺西塔院有掩障一合畫青楓樹一圖復畫輞川圖山<lb/>
谷鬰鬰盤盤雲水飛動意出塵外怪生筆端慈恩寺東<lb/>
院與畢庶子鄭廣文各畫一小壁時號三絶<hi>唐朝名畫</hi>
<hi>録</hi>
王維過郢州畫孟浩然像於刺史亭因曰浩然亭咸通<lb/>
中刺史鄭諴更署曰孟亭<hi>唐書孟浩然傳</hi>
唐貞元年太子文學陸羽序云余有王右丞畫㐮陽孟<lb/>
<pb n="KR3h0061_WYG_047-6b"/>
公馬上吟詩圖并其記此亦謂之一絶<hi>張洎集</hi>
王維畫小輞川人物好張少卿家有辟支佛下畫王維<lb/>
仙桃巾黄服合掌頂禮乃是自冩真<hi>米芾畫史</hi>
摩詰畫兩叢竹於開元寺<hi>王氏蘇詩注</hi>
王維為岐王畫一大石有天然之致王寳之時獨坐注<lb/>
視作山中想悠然有餘趣數年之後益有精彩一旦大<lb/>
風雨雷電俱作忽㧞石去屋宇俱壊後見空軸乃知畫<lb/>
石飛去耳憲宗朝髙麗遣使言神嵩山上飛一竒石下<lb/>
<pb n="KR3h0061_WYG_047-7a"/>
有王維字印王不敢留遣使奉獻上命羣臣以維手蹟<lb/>
較之無毫髮差謬上始知維畫神妙徧索海内藏之宫<lb/>
中<hi>丹青記</hi>
維善畫破墨山水嘗自制詩曰宿世謬詞客前身應畫<lb/>
師不能舍餘習偶被時人知<hi>唐詩紀事</hi>
宋蘇軾云味摩詰之詩詩中有畫觀摩詰之畫畫中有<lb/>
詩<hi>東坡集</hi>
王維山水訣一卷<hi>焦竑經籍志</hi>
<pb n="KR3h0061_WYG_047-7b"/>
文人之畫自王右丞始其後董源巨然李成范寛為嫡<lb/>
子李龍眠王晉卿米南宫及虎兒皆從董巨得來至元<lb/>
四大家黄子久王叔明倪元鎮吳仲圭皆其正傳又云<lb/>
南宗則王摩詰始用渲淡一變抅研之法<hi>董其昌畫㫖</hi>
　　　鄭䖍<lb/>
鄭䖍<hi>字弱齊</hi>鄭州滎陽人<hi>見書家傳</hi>天寳中廣文館博士䖍善<lb/>
圖山水嘗自冩其詩并畫以獻帝大署其尾曰鄭䖍三<lb/>
絶後與張通王維並囚宣陽里三人者皆善畫崔員使<lb/>
<pb n="KR3h0061_WYG_047-8a"/>
繪齋壁䖍等極思祈觧於員卒免<hi>唐書本傳</hi>
鄭廣文能畫魚水山石時稱竒妙人所降歎<hi>唐朝名畫</hi>
<hi>録</hi>
杜甫送鄭十八䖍貶台州司户詩云鄭公樗散鬢成絲<lb/>
酒後常稱老畫師又存歿口號云鄭公粉繪隨長夜曹<lb/>
霸丹青已白頭天下何曾有山水人間不觧重驊騮<hi>杜</hi>
<hi>工部集</hi>
唐聖善寺木塔有鄭廣文書畫<hi>圖畫見聞志</hi>
<pb n="KR3h0061_WYG_047-8b"/>
　　　張通<lb/>
張通河間人曹州刺史<hi>唐書宰相世系表</hi>
通工山水雜畫尤精瞻<hi>歴代名畫記</hi>
　　　祁岳<lb/>
祁岳<hi>明皇時人</hi>杜甫劉少府新畫山水障歌云豈但祁岳與<lb/>
鄭䖍<hi>杜工部集録錢謙益箋注云朱景𤣥唐朝名畫録李嗣真畫  云空有其名不見蹤跡二十五人祁</hi>
<hi>岳在李國恒之下岑参送祁樂還山東詩有時或乗興畫出江上峯牀頭蒼梧雲簾下天台松瞽者唐仲云疑</hi>
<hi>即其人岳之與樂𫝊冩之誤也</hi>
<pb n="KR3h0061_WYG_047-9a"/>
　　　曹霸<lb/>
曹霸魏曹髦之後髦畫稱於後代覇在開元中已得名<lb/>
天寳末每詔寫御馬及功臣官至左武衛將軍<hi>歴代名</hi>
<hi>畫記</hi>
杜甫丹青引贈曹將軍霸云將軍魏武之子孫於今為<lb/>
庶為清門英雄割據雖已矣文彩風流猶尚存學書初<lb/>
學衛夫人但恨無過王右軍丹青不知老將至富貴於<lb/>
我如浮雲開元之中常引見承恩數上南薫殿凌煙功<lb/>
<pb n="KR3h0061_WYG_047-9b"/>
臣少顔色將軍下筆開生面良相頭上進賢冠猛將腰<lb/>
間大羽箭褒公鄂公毛髪動英姿颯爽來酣戰先帝天<lb/>
馬玉花驄畫工如山貎不同是日牽來赤墀下迥立閶<lb/>
闔生長風詔謂將軍拂絹素意匠慘澹經營中斯須九<lb/>
重真龍出一洗萬古凡馬空玉花却在御榻上榻上庭<lb/>
前屹相向至尊含笑催賜金圉人太僕皆惆悵弟子韓<lb/>
幹早入室亦能畫馬窮殊相幹惟畫肉不畫骨忍使驊<lb/>
騮氣凋䘮將軍畫善葢有神必逢佳士亦冩真即今飄<lb/>
<pb n="KR3h0061_WYG_047-10a"/>
泊干戈際屢貎尋常行路人途窮反遭俗眼白世上未<lb/>
有如公貧但㸔古來盛名下終日坎壈纒其身<hi>杜工部</hi>
<hi>集</hi>
唐人善畫馬者甚衆而韓曹為之最<hi>趙孟頫松雪齊集</hi>
　　　韓幹<lb/>
韓幹藍田人<hi>唐書藝文志云大梁人太府寺丞</hi>少時常為賣酒家送酒<lb/>
王右丞兄弟未遇每貰酒漫遊幹嘗徴債於王家戯畫<lb/>
地為人馬右丞竒其意趣乃嵗與錢二萬令幹畫十餘<lb/>
<pb n="KR3h0061_WYG_047-10b"/>
年<hi>酉陽雜爼</hi>
韓幹善冩貎人物尤工鞍馬初師曹霸後自獨擅𤣥宗<lb/>
好大馬御廏至四十萬遂有沛艾大馬西域大宛嵗有<lb/>
來獻詔於北地置羣牧筋骨行歩久而方全調習之能<lb/>
逸異並至骨力追風毫彩照地不可名状號木槽馬時<lb/>
主好藝韓君間生遂命悉圖其駿則有玉花驄照夜白<lb/>
等時岐薛寧申王廏中皆有善馬幹並圖之遂為古今<lb/>
獨歩禄山之亂沛艾馬種遂絶韓君端居亡事忽有人<lb/>
<pb n="KR3h0061_WYG_047-11a"/>
詣門稱鬼使請馬一匹韓君畫馬焚之他日見鬼使乗<lb/>
馬來謝其感神如此<hi>歴代名畫記</hi>
韓幹明皇天寳中召入供奉上令師陳閎畫馬帝怪其<lb/>
不同因詰之奏云臣自有師陛下内廏之馬皆臣之師<lb/>
也上甚異之寳應寺三門神西院北方天王佛殿前面<lb/>
菩薩及淨土壁資聖寺北門二十四聖皆竒蹤也畫髙<lb/>
僧鞍馬菩薩鬼神等並傳於世<hi>唐朝名畫錄</hi>
韓幹畫龍朔功臣圖姚宋及安禄山圖相馬圖𤣥宗試<lb/>
<pb n="KR3h0061_WYG_047-11b"/>
馬圖寧王調馬打毬圖<hi>唐書藝文志</hi>
資聖寺觀音院兩廊四十二賢聖韓幹畫元中書載賛<lb/>
<hi>京洛寺塔記</hi>
建中初有人牽馬訪馬醫毛色骨相馬醫未嘗見笑曰<lb/>
君馬大似韓幹所畫者真馬中固無也忽值幹幹亦驚<lb/>
曰真是吾設色者乃知隨意所匠必冥㑹所肖也遂摩<lb/>
挲馬若蹶因損前足幹心異之至舍視其所畫馬本脚<lb/>
有一㸃黑缺方知是畫通靈矣<hi>酉陽雜爼</hi>
<pb n="KR3h0061_WYG_047-12a"/>
唐開元天寳之間承平日久世尚輕肥三花飾馬韓幹<lb/>
畫貴戚閲馬圖有三花馬兼畫三花御馬白樂天詩云<lb/>
鳳箋書五字馬鬛剪三花<hi>圖畫見聞志</hi>
唐韓幹圖于闐國所進黄馬一軸馬翹舉雄傑<hi>米芾畫史  按</hi>
<hi>是圖即芾為作天馬賦者也</hi>
宋嘉祐中一貴人使江南攜韓馬一匹行及回渡采石<lb/>
磯風大作三日不可過欲過又大作於是禱於中元水<lb/>
府廟典祀也是夕夢神告留馬當相濟翌日詣廟獻之<lb/>
<pb n="KR3h0061_WYG_047-12b"/>
風止乃渡至今留於廟中<hi>米芾畫史</hi>
　　　孔榮<lb/>
孔榮<hi>明皇時人</hi>韓幹弟子孔榮為上足<hi>歴代名畫記</hi>
　　　陳閎<lb/>
陳閎<hi>唐書藝文志作陳宏朱景𤣥云㑹稽人</hi>為永王府長史<hi>舊唐書岐王範傳云陳王府長</hi>
<hi>史</hi>善畫寫貎工鞍馬與韓同時<hi>歴代名畫記</hi>
陳宏畫安禄山圖𤣥宗馬射圖上黨十九瑞圖<hi>唐書藝</hi>
<hi>文志</hi>
<pb n="KR3h0061_WYG_047-13a"/>
陳閎善寫真及畫人物士女明皇開元中召入供奉每<lb/>
令寫御容冠絶當代又畫明皇射豬鹿兔鴈幷按舞圖<lb/>
及御容皆承詔寫焉又寫太清宫肅宗御容龍顔鳳態<lb/>
日角月輪之狀筆力滋潤風采英竒國朝閻令公之後<lb/>
一人而已今咸宜觀内天尊殿中畫上仙及圖當時供<lb/>
奉道士庖丁等真容皆竒絶曾畫故吏部徐侍郎本行<lb/>
經幡十二口皆在焉<hi>唐朝名畫録</hi>
明皇照夜白封泰山回令陳閎圖之<hi>開元記</hi>
<pb n="KR3h0061_WYG_047-13b"/>
韓幹陳閎師於曹霸<hi>歴代名畫記</hi>
　　　孟仲暉　杜景祥　王允之<lb/>
孟仲暉善寫貎筆迹類陳閎又似閻令時有杜景祥王<lb/>
允之並工畫迹與仲暉相近也<hi>歴代名畫記</hi>
西京褎義寺西禪院殿内杜景祥王允之畫<hi>同上</hi>
　　　張志和<lb/>
張志和字子同婺州金華人<hi>見書家傳</hi>始名龜齡擢明經以<lb/>
䇿干肅宗特見賞重授左金吾衛録事參軍因賜名後<lb/>
<pb n="KR3h0061_WYG_047-14a"/>
以親䘮不復仕居江湖自稱煙波釣叟著𤣥真子亦以<lb/>
自號善圖山水酒酣或擊鼓吹笛䑛筆輙成<hi>唐書本傳</hi>
張志和嘗漁釣於洞庭湖顔魯公典吳興知其髙節以<lb/>
漁歌五首贈之張乃為卷軸隨句賦象人物舟船鳥獸<lb/>
煙波風月皆依其文曲盡其妙為世之雅律深得其態<lb/>
<hi>唐朝名畫錄</hi>
昔人以逸品置神品之上歴代惟張志和可無媿色<hi>董</hi>
<hi>其昌畫㫖</hi>
<pb n="KR3h0061_WYG_047-14b"/>
　　　畢宏<lb/>
畢宏天寳中御史善畫古松後見張璪於是閣筆<hi>封氏</hi>
<hi>聞見記</hi>
畢宏大歴二年為給事中畫松石於左省㕔壁好事者<lb/>
皆詩詠之改京兆少尹為左庶子樹石擅名於代樹木<lb/>
改歩變古自宏始也<hi>歴代名畫記</hi>
杜甫戯為䨇松圖歌云天下幾人畫古松畢宏已老韋<lb/>
偃少<hi>杜工部集</hi>
<pb n="KR3h0061_WYG_047-15a"/>
慈恩寺大殿東廊第一院鄭䖍畢宏王維等畫<hi>歴代名</hi>
<hi>畫記</hi>
沈括收畢宏畫兩幅一幅作柱天髙半峰滿八分向下<lb/>
作斜鑿開曲欄約峻崖一瀑落下兩大石塞路頭一幅<lb/>
作一員平山半腰雲遮下磧石數磈一童抱琴由曲欄<lb/>
轉山去一古木臥竒石竒古至今常在夢寐<hi>米芾畫史</hi>
　　　韋鑒<lb/>
韋鑒<hi>宰相著作</hi>　<hi>系表云鑒/見書家傳</hi>工龍馬妙得精氣<hi>歴代名畫記</hi>
<pb n="KR3h0061_WYG_047-15b"/>
　　　韋鑾<lb/>
韋鑾<hi>宰相世系表云鑾潁王府司馬朱景𤣥云官至少監</hi>鑒弟工山水松石雖有<lb/>
其名未免古拙<hi>歴代名畫記</hi>
韋鑾善圖花鳥山水俱得其深㫖可為邉鸞之亞韋鑒<lb/>
次之<hi>唐朝名畫錄</hi>
　　　韋偃<hi>名畫記作鶠</hi>
韋偃京兆人寓居於蜀善畫山水竹樹人物思髙格逸<lb/>
居閑嘗以越筆㸃簇鞍馬人物山水雲煙千變萬態或<lb/>
<pb n="KR3h0061_WYG_047-16a"/>
騰或倚或齕或飲或驚或止或走或起或翹或跂其小<lb/>
者或頭一㸃或尾一抹山以墨斡水以手擦曲盡其妙<lb/>
宛然如真亦有圖騏驎之良盡銜勒馬之飾巧妙精奇<lb/>
韓幹之匹也<hi>唐朝名畫録</hi>
韋鑒子鶠工山水髙僧竒士老松異石筆力勁健風格<lb/>
髙舉又善小馬牛羊山原俗人空知鶠善馬不知松石<lb/>
更佳也咫尺千尋駢柯攅影煙霞翳薄風雨颼飀輪囷<lb/>
盡偃蓋之形宛轉極盤龍之状天竺胡僧圖渡水僧圖<lb/>
<pb n="KR3h0061_WYG_047-16b"/>
小馬放牧圖並傳於代<hi>歴代名畫記</hi>
鶠雖家學過其父逺甚<hi>宣和畫譜</hi>
杜甫戯為䨇松圖歌云韋侯韋侯數相見我有一匹好<lb/>
東絹重之不減錦繡段已令拂拭光凌亂請公放筆為<lb/>
直幹又題壁上韋偃畫馬歌云韋侯别我有所適知我<lb/>
憐君畫無敵戯拈秃筆埽驊騮歘見麒麟出東壁<hi>吴若注云</hi>
<hi>張彦逺名畫記鶠韋鑒子甫詩皆云偃甫與偃同時不應有誤疑畫記失傳  杜工部集</hi>
韋侯松千枝萬葉非經嵗不成鱗文一一如真<hi>米芾畫</hi>
<pb n="KR3h0061_WYG_047-17a"/>
<hi>史</hi>
韋偃戯作羣驢圖法善寺諸盧惡之豈以配馬而為之<lb/>
邪觀杜子美詩則松石人馬皆其所能故其畫名於今<lb/>
偃之餘畫殆絶矣惟以此名然逺㟁長阪叢林灌木筆<lb/>
力有餘而景象不窮知偃之能也<hi>廣川畫䟦</hi>
韋偃紅韉覆背驗馬圖筆力勁健駿尾可數如顔魯公<lb/>
書法<hi>畫鑒</hi>
　　　王宰<lb/>
<pb n="KR3h0061_WYG_047-17b"/>
王宰蜀中人多畫蜀山玲瓏嵌空巉嵯巧峭<hi>歴代名畫</hi>
<hi>記</hi>
杜甫戲題山水圖歌<hi>自注王宰畫宰丹青絶倫</hi>云十日畫一水五日<lb/>
畫一石能事不受相促廹王宰始肯留真迹<hi>杜工部集</hi>
王宰家於西蜀貞元中韋令公以客禮待之畫山水樹<lb/>
石出於象外景𤣥曽於故席䕫舍人㕔見一圖障臨江<lb/>
䨇樹一松一栢古藤縈繞上盤於空下著於水千枝萬<lb/>
葉交植曲屈分布不雜或枯或榮或蔓或亞或直或倚<lb/>
<pb n="KR3h0061_WYG_047-18a"/>
葉疊千重枝分四面達士所珍凡目難辯又於興善寺<lb/>
見畫四時屏風若移造化風候雲物八節四時於一座<lb/>
之内<hi>唐朝名畫錄</hi>
　　　劉單<lb/>
劉單<hi>肅宗時人官奉先尉代宗時為禮部侍郎見唐書楊炎𫝊</hi>杜甫奉先劉少府新<lb/>
畫山水障歌云聞君埽却赤縣圖乗興遣畫滄洲趣畫<lb/>
師亦無數好手不可遇對此融心神知君重豪素豈但<lb/>
祁岳與鄭䖍筆迹逺過楊契丹<hi>杜工部集</hi>
<pb n="KR3h0061_WYG_047-18b"/>
　　　鄭審<lb/>
鄭審鄭州滎陽人湖州刺史繇子善詩詠乾元中任袁<lb/>
州刺史<hi>舊唐書岐王範傳</hi>
鄭審事具彦逺所撰彩箋詩集<hi>歴代名畫記善按鄭審與杜甫交最  甫有夔</hi>
<hi>府詠懐奉寄鄭監審李賔客之芳詩云鄭李光時論文章並我先是亦有名當時者今彦逺所著彩箋集不傳</hi>
<hi>其畫迹無攷然亦不敢沒審之名也仍存之</hi>
　　　韓志清<lb/>
韓志清<hi>見書家傳</hi>官侍御史以學藝書畫之美聞於天下上<lb/>
<pb n="KR3h0061_WYG_047-19a"/>
元辛丑三月以王事客豫章與尚書右丞徐公同舍於<lb/>
慧明寺嘗以暇日寫徐公之貎陳於公之座隅美目方<lb/>
口和氣秀骨豪釐無差<hi>獨孤及毘陵集</hi>
　　　張諲<lb/>
張諲<hi>見書家傳</hi>官至刑部員外郎善草隸工丹青與王維李<lb/>
頎為詩酒丹青之友尤善畫山水王維詩曰屏風誤㸃<lb/>
惑孫郎團扇草書輕内史李頎詩曰小山破體閑支䇿<lb/>
落日棃花照空壁詩堪記室妬風流畫與將軍作勁敵<lb/>
<pb n="KR3h0061_WYG_047-19b"/>
<hi>唐詩紀事</hi>
宋賈似道家有張諲春山遊賞圖<hi>悦生别録</hi>
　　　劉整<lb/>
劉整任秘書省正字<hi>叚成式云大歴中將作監</hi>善山水有氣象<hi>歴代</hi>
<hi>名畫記</hi>
曼殊院西廊壁有劉整畫䨇松亦不循常轍<hi>京洛寺塔</hi>
<hi>記</hi>
御史臺殿中㕔將作監劉整畫山水勝光寺塔東南院<lb/>
<pb n="KR3h0061_WYG_047-20a"/>
周昉畫水月觀音自在菩薩掩幛菩薩圓光及竹並是<lb/>
劉整成色<hi>歴代名畫記</hi>
　　　劉之竒<lb/>
劉之竒<hi>與劉整同時</hi>亦能山水<hi>歴代名畫記</hi>
　　　崔希真<lb/>
崔希真大歴初客鍾陵家於郡西善鼓琴工繪事<hi>原化</hi>
<hi>記</hi>
　　　陳子昂<lb/>
<pb n="KR3h0061_WYG_047-20b"/>
陳子昂<hi>代宗時人</hi>曼殊院東廊大歴中畫人陳子昂畫庭下<lb/>
象馬人物一時之妙也<hi>京洛寺塔記</hi>
　　　楊岫之<lb/>
楊岫之大歴中工鬼神<hi>圖繪寳鑑</hi>
道政坊寳應寺東廊北面楊岫之畫鬼神齊公映嫌其<lb/>
筆蹟不工<hi>京洛寺塔記</hi>
　　　崔陽元　李炅　張惟亘　李滔　耿昌言<lb/>
　　　耿昌期<lb/>
<pb n="KR3h0061_WYG_047-21a"/>
崔陽元李炅張惟亘李滔耿昌言<hi>西京菩提寺抅欄耿昌言畫水族</hi>耿<lb/>
昌期<hi>昌言弟</hi>並工山水雜畫<hi>歴代名畫記</hi>
　　　楊炎<lb/>
楊炎字公南鳳翔天興人<hi>舊唐書楊炎𫝊炎父播隠居不仕汧隴之間號炎為小楊</hi>
<hi>山人</hi>羙鬚眉峻風㝢文藻雄蔚豪爽尚氣河西節度使吕<lb/>
崇賁辟掌書記遷中書舍人徳宗在東宫雅知其名及<lb/>
即位拜門下侍郎同中書門下平章事貶崖州司馬諡<lb/>
曰平厲<hi>唐書本傳</hi>
<pb n="KR3h0061_WYG_047-21b"/>
炎善山水髙竒雅贍余觀楊公山水圖想見其為人魁<lb/>
岸灑落也<hi>歴代名畫記</hi>
炎畫松石山水出於人表初稱處士謁盧黄門館之甚<lb/>
厚久而知其丹青之能意欲求未敢發言炎遽欲辭去<lb/>
盧公復苦留之知其家洛中衣食乏少乃潜令人將數<lb/>
百千至洛供之取其家書回以示炎炎極感未知所報<lb/>
盧從容言欲求一蹤為子孫家寳爾意尚難之遂月餘<lb/>
圖一障松石雲物移動造化觀者謂之神異<hi>唐朝名畫</hi>
<pb n="KR3h0061_WYG_047-22a"/>
<hi>録</hi>
　　　韓滉<lb/>
韓滉字太沖京兆長安人<hi>見書家傳</hi>徳宗貞元初檢校左僕<lb/>
射同中書門下平章事封晉國公畫與宗人幹相埓嘗<lb/>
自言不能定筆不可論書畫以非急務故自晦不傳於<lb/>
人<hi>唐書本傳</hi>
韓滉天縱聰明嘗以公退之外雅愛丹青詞髙格逸在<lb/>
僧繇子雲之上畫則師於陸書則師於張能圖田家風<lb/>
<pb n="KR3h0061_WYG_047-22b"/>
俗人物水牛曲盡其妙議者謂驢牛雖目前之畜状最<lb/>
難圖惟晉公於此工之能絶其妙人間圖軸往往有之<lb/>
或得其紙本者其畫亦薛少保之比<hi>唐朝名畫録</hi>
韓滉工雜畫頗得形似牛羊最佳<hi>歴代名畫記</hi>
唐韓滉有堯民撃壤圖<hi>圖畫見聞志</hi>
韓晉公五牛圖神氣磊落希世名筆也<hi>松雪齋集</hi>
　　　裴諝<lb/>
裴諝字士明絳州聞喜人寛子擢明經遷考功郎中代<lb/>
<pb n="KR3h0061_WYG_047-23a"/>
宗幸陜諝徒歩挾考功南曹印赴行在拜河東租庸鹽<lb/>
鐡使徳宗時歴兵部侍郎至河南尹東都副留守贈禮<lb/>
部尚書<hi>唐書本傳</hi>
裴諝畫山水極有思<hi>歴代名畫記</hi>
　　　齊皎<lb/>
齊皎瀛州髙陽人<hi>見書家傳</hi>善外蕃人馬工山水建中四年<lb/>
官至澤州刺史彦逺大父髙平公有重名皎每以書畫<lb/>
及篇章求知焉至今予家篋笥中猶有齊君少年時書<lb/>
<pb n="KR3h0061_WYG_047-23b"/>
畫觀其意趣雖髙筆力未勁後見其功用至者則雄壮<lb/>
矣<hi>歴代名畫記</hi>
　　　齊映<lb/>
齊映瀛州髙陽人舉進士中博學宏詞補河南府參軍<lb/>
事徳宗出奉天授御史中丞映為人白晳長大言音鴻<lb/>
爽故帝常令侍左右或前馬臚傳詔㫖進中書舍人貞<lb/>
元二年以舍人同中書門下平章事俄改中書侍郎封<lb/>
河間縣男諡曰忠<hi>唐書本傳</hi>
<pb n="KR3h0061_WYG_047-24a"/>
映性雅正好學善山水彦逺曽祖魏國公<hi>延賞</hi>為河南尹<lb/>
兼留守愛其藝每加奨焉<hi>歴代名畫記</hi>
　　　于邵<lb/>
于邵字相門京兆萬年人<hi>見書家傳</hi>徳宗時為太子賔客<hi>唐</hi>
<hi>書本傳</hi>
于邵貞元中進畫松竹圖表云今月十九日陛下降誕<lb/>
之辰臣輙率鄙思繪松竹圖一面并陳賛頌願躋聖祚<lb/>
伏貢闕庭<hi>文苑英華</hi>
<pb n="KR3h0061_WYG_047-24b"/>
　　　房茂長<lb/>
房茂長清河人韋渠牟商山四皓畫圖賛序云故人清<lb/>
河房茂長刺商山成簡靜之化曰隠居之類也畫兹圖<lb/>
以貺予緬乎沉吟想似之不足故為文以懿之<hi>唐文粹</hi>
　　　張璪<lb/>
張璪<hi>一作藻</hi>字文通吳郡人初相國劉晏知之相國王縉<lb/>
奏檢校祠部員外郎鹽鐡判官坐事貶衡州司馬移忠<lb/>
州司馬尤工樹石山水自撰繪境一篇言畫之要訣初<lb/>
<pb n="KR3h0061_WYG_047-25a"/>
畢庶子宏擅名於代一見驚歎之異其唯用秃豪或以<lb/>
手摸絹素因問璪所受璪曰外師造化中得心源畢宏<lb/>
於是閣筆彦逺每聆長者説璪以宗黨常在予家故予<lb/>
家多璪畫曽令畫八幅山水障在長安平原里破墨未<lb/>
了值朱泚亂京城騷擾璪亦登時逃去家人見畫在幀<lb/>
蒼茫掣落此障最見張用思處又有士人家有張松石<lb/>
障士人云亡兵部李員外約好畫成癖知而購之其家<lb/>
弱妻已練為衣裏矣唯得兩幅䨇栢一石在焉嗟惋久<lb/>
<pb n="KR3h0061_WYG_047-25b"/>
之作繪練紀述張畫意極盡<hi>歴代名畫記</hi>
張藻員外衣冠文學時之名流畫松石山水當代擅價<lb/>
惟松樹特出古今能用筆法嘗以手握䨇管一時齊下<lb/>
一為生枝一為枯枝氣傲煙霞勢凌風雨槎枒之形鱗<lb/>
皴之狀隨意縱横應手間出生枝則潤含春澤枯枝則<lb/>
慘同秋色其山水之狀則髙低秀麗咫尺重深石尖欲<lb/>
落泉噴如吼其近也若逼人而寒其逺也若極天之盡<lb/>
所畫圖障人間至多今寳應寺西院山水松石之壁亦<lb/>
<pb n="KR3h0061_WYG_047-26a"/>
有題記精巧之迹可居神品也<hi>唐朝名畫録</hi>
符載江陵陸侍御宅觀張員外畫松石序云尚書郎張<lb/>
藻丹青之下抱不世絶儔之妙初公盛名赫然居長安<lb/>
中好事者卿相大臣既廹精誠乃持權衡尺度之跡輸<lb/>
在貴室他人不得覩也居無何謫官為武陵郡司馬官<lb/>
閑無事士君子往往獲其寳焉荆州從事監察御史陸<lb/>
澧字深源陳讌宇下樽爼靜嘉庭篁霽景踈爽可愛公<lb/>
天縦之思歘有所詣暴請霜素願撝竒蹤是時座客聲<lb/>
<pb n="KR3h0061_WYG_047-26b"/>
聞士凡二十四人在其左右皆岑立注視而觀之<hi>唐文</hi>
<hi>粹</hi>
昔𤣥覧師得心外法張璪嘗畫其庭作古松以為觀羙<lb/>
符載聞而賛之衛象以詩繋其後世謂三絶翌日𤣥覽<lb/>
見而墁之曰無事疥吾壁也<hi>廣川畫䟦</hi>
錢醇老收張璪松一株下有流水澗松上有八分詩一<lb/>
首斷句云近溪幽濕處全藉墨煙濃又有璪荅詩<hi>米芾</hi>
<hi>畫史</hi>
<pb n="KR3h0061_WYG_047-27a"/>
南宗則王摩詰傳為張璪<hi>董其昌畫㫖</hi>
　　　劉商<lb/>
劉商字子夏彭城人擢進士第歴臺省為郎<hi>唐書藝文志云貞元</hi>
<hi>比部郎中商集云檢校禮部郎中汴州觀察使判官</hi>好道術隠義興胡父渚世傳<lb/>
其仙去<hi>晁公武郡齋讀書志</hi>
公酷尚山水著文之外妙極丹青好事君子或持氷素<lb/>
越淮湖求一松一石片雲孤鶴獲者寳之雖楚壁南金<lb/>
不之過也<hi>武元衡劉虞部詩集序</hi>
<pb n="KR3h0061_WYG_047-27b"/>
劉商官為郎中愛畫松石樹木格性髙邁時有畢庶子<lb/>
亦善畫松樹水石時人云劉郎中松樹孤標畢庶子松<lb/>
根絶妙<hi>唐朝名畫録</hi>
劉商初師於張璪後自造真為意自張貶竄後嘗惆悵<lb/>
賦詩曰苔石蒼蒼臨澗水谿風裊裊動松枝世間惟有<lb/>
張通㑹流向衡陽那得知<hi>歴代名畫記</hi>
劉商有觀奕圖石刻行於世<hi>圖繪寳鑑</hi>
　　　顧況<lb/>
<pb n="KR3h0061_WYG_047-28a"/>
顧況字逋翁吳興人<hi>見書家傳</hi>況不修檢操頗好詩詠善畫<lb/>
山水初為韓晉公江南判官入為著作佐郎貶饒州司<lb/>
户居茅山以壽終著畫評一篇<hi>歴代名畫記</hi>
顧況嘗攻小筆求知新亭監人詰之曰余要貌海中山<lb/>
耳仍辟畫省王黙為副任職半年落筆有竒趣<hi>唐詩紀事  張</hi>
<hi>彦逺名畫記作王黙事</hi>
　　　項容<lb/>
項容<hi>張彦逺云天台處士</hi>善畫山水作松風泉石圖筆法枯硬而<lb/>
<pb n="KR3h0061_WYG_047-28b"/>
少温潤然挺特巉絶亦自是一家<hi>圖繪寳鑑</hi>
　　　王墨<lb/>
王墨<hi>張彦逺作王黙宣和畫譜作王洽</hi>不知其名善潑墨畫山水時人<lb/>
故謂之王墨多游江湖間常畫山水松石雜樹性多疎<lb/>
野好酒凡欲畫圖障先飲醺酣之後即以墨潑或笑或<lb/>
吟脚蹙手抹或揮或埽或淡或濃隨其形状為山為石<lb/>
為雲為水應手隨意倐若造化圖出雲霞染成風雨宛<lb/>
若神巧俯觀不見其墨汚之迹皆謂奇異也<hi>唐朝名畫</hi>
<pb n="KR3h0061_WYG_047-29a"/>
<hi>録</hi>
王黙師項容風顛酒狂畫松石山水雖乏髙奇流俗亦<lb/>
好醉後以頭髻取墨抵於絹畫王黙早年授筆法於台<lb/>
州鄭廣文䖍貞元末於潤州歿時人皆云化去顧生<hi>況</hi>
乃其弟子耳<hi>歴代名畫記</hi>
雲山不始於米元章葢自唐時王洽潑墨便已有其意<lb/>
<hi>董其昌畫㫖</hi>
　　　周昉<lb/>
<pb n="KR3h0061_WYG_047-29b"/>
周昉字仲朗<hi>張彦逺云字景𤣥</hi>京兆人也<hi>見書家傳</hi>節制之後好屬<lb/>
文窮丹青之妙遊卿相間貴公子也兄皓善騎射隨哥<lb/>
舒翰征吐蕃收石堡城以功為執金吾時徳宗修章敬<lb/>
寺召皓云卿弟昉善畫朕欲宣畫章敬寺神卿特言之<lb/>
經數月果召之昉乃下手落筆之際都人競觀寺抵園<lb/>
門賢愚畢至或有言其妙者或有指其瑕者隨意改定<lb/>
經月有餘是非語絶無不歎其精妙為當時第一今上<lb/>
都有畫水月觀自在菩薩大雲寺佛殿前行道僧廣福<lb/>
<pb n="KR3h0061_WYG_047-30a"/>
寺佛殿前面兩神皆殊絶當代昉任宣州别駕於禪定<lb/>
寺畫北方天王嘗於夢中見其形像又畫士女為古今<lb/>
冠絶又畫渾侍中宴㑹圖劉宣按武圖獨孤妃按曲圖<lb/>
粉本仲尼問禮圖及文宣王十弟子卷軸等至多貞元<lb/>
末新羅國有人於江淮以善價收市數十卷持往彼國<lb/>
其畫佛像真仙人物士女皆神品也<hi>唐朝名畫録</hi>
周昉畫撲蝶按箏楊真人降真五星等圖各一卷<hi>唐書</hi>
<hi>藝文志</hi>
<pb n="KR3h0061_WYG_047-30b"/>
唐周昉有楊妃架雪衣女亂䨇陸局圖<hi>圖畫見聞志</hi>
周昉西施圖其濃纖疏淡可得按而求之<hi>廣川畫䟦</hi>
郭汾陽壻趙縱侍郎嘗令韓幹寫真衆稱其善後又請<lb/>
周昉長史寫之二人皆有能名令公嘗列二真置於坐<lb/>
側未能定其優劣因趙夫人歸省令公問云此畫何人<lb/>
對曰趙郎也又云何者最似對曰兩畫皆似後畫尤佳<lb/>
又問何以言之云前畫者空得趙郎状貎後畫者兼移<lb/>
其神氣得趙郎情性笑言之姿令公問曰後畫者何人<lb/>
<pb n="KR3h0061_WYG_047-31a"/>
乃云長史周昉是日遂定二畫之優劣令送錦綵數百<lb/>
段與之<hi>圖畫見聞志</hi>
周昉初效張萱畫後則小異頗極風姿全法衣冠不近<lb/>
閭里衣裳勁簡彩色柔麗菩薩端嚴妙創水月之體<hi>歴</hi>
<hi>代名畫記</hi>
金陵賞心亭丁晉公出鎮日重建也秦淮絶致清在軒<lb/>
楹取家篋所寳袁安卧雪圖張於亭之屛乃唐周昉絶<lb/>
筆<hi>僧文瑩湘山野録</hi>
<pb n="KR3h0061_WYG_047-31b"/>
　　　王朏<lb/>
王朏太原人官至劍州刺史喜丹青之習師周昉然精<lb/>
宻則視昉為不及一時如趙博文皆昉髙弟也然朏過<lb/>
博文逺甚<hi>圖繪寳鑑</hi>
王朏畫子女菩薩<hi>歴代名畫記</hi>
　　　趙博宣<lb/>
趙博宣冀州人尚書左丞涓子擢進士第藻翰豪邁沉<lb/>
於酒傲忽少檢陳許曲環辟署於府誣受吳少誠金詔<lb/>
<pb n="KR3h0061_WYG_047-32a"/>
流康州<hi>唐書趙涓傳</hi>
趙博宣亦觧畫<hi>歴代名畫記</hi>
　　　趙博文<lb/>
趙博文<hi>博宣弟</hi>畫子母犬兔善寫貎應進士不第<hi>歴代名</hi>
<hi>畫記</hi>
博文博宣皆師周昉<hi>畫史㑹要</hi>
　　　程伯儀<lb/>
程伯儀<hi>修己之父</hi>畫東封圖為時所寳<hi>唐朝名畫録</hi>
<pb n="KR3h0061_WYG_047-32b"/>
　　　程修己<lb/>
程修己冀州人祖大歴中仕越州醫博士父伯儀少有<lb/>
文學時周昉任越州長史遂令修己師事凡二十年中<lb/>
師其畫至六十畫中有數十病既皆一一口授以傳其<lb/>
妙訣寳歴中修己應明經擢第太和中文宗好古重道<lb/>
以晉明帝朝衛協畫毛詩圖草木鳥獸古賢君臣之像<lb/>
不得其真遂召修己圖之皆據經定名任意採掇由是<lb/>
冠冕之製生植之姿逺無不詳幽無不顯矣又嘗畫竹<lb/>
<pb n="KR3h0061_WYG_047-33a"/>
障於文思殿文皇有歌云良工運精思巧極似有神臨<lb/>
牕時乍覩繁隂合再明當時在朝學士等皆奉詔繼和<lb/>
自貞元後以畫藝進身累承恩稱㫖京都一人而已尤<lb/>
精山水竹石花鳥人物古賢功徳異獸等首冠於時<hi>唐</hi>
<hi>朝名畫録</hi>
　　　髙雲　衛憲<lb/>
髙雲衛憲程伯儀並師周昉盡造其妙冠於當時然衛<lb/>
憲花木蜂蟬雀竹以為希世之珍<hi>唐朝名畫録</hi>
<pb n="KR3h0061_WYG_047-33b"/>
　　　鄭寓<lb/>
鄭寓善果之後也學昉畫天王菩薩有思<hi>歴代名畫記</hi>
　　　朱審<lb/>
朱審吳興人<hi>朱景𤣥云吳郡人</hi>工畫山水深沈瓌壯險黒磊落<lb/>
湍瀨激人平逺極目建中年頗知名<hi>歴代名畫記</hi>
朱審得山水之妙自江湖至京師壁障卷軸家藏户珍<lb/>
又唐安寺講堂西壁最其得意其峻極之状重深之妙<lb/>
潭色若澄石文似裂岳聳筆下雲起峰端咫尺之地溪<lb/>
<pb n="KR3h0061_WYG_047-34a"/>
谷幽䆳松篁交加雲雨暗淡雖出前賢之胸臆實為後<lb/>
代之模楷也<hi>唐朝名畫録</hi>
　　　戴嵩<lb/>
戴嵩韓晉公之鎮浙右署為廵官師晉公畫善水牛田<lb/>
家川原亦有意<hi>歴代名畫記</hi>
戴嵩嘗畫山澤水牛之状窮其野性筋骨之妙<hi>唐朝名</hi>
<hi>畫録</hi>
戴嵩畫牛得其性相盡處畫録至謂牛與牧童㸃睛員<lb/>
<pb n="KR3h0061_WYG_047-34b"/>
明對照形容著目中至飲流赴水則浮景見牛唇鼻相<lb/>
連<hi>廣川畫䟦</hi>
　　　戴嶧<lb/>
戴嶧嵩弟亦以畫牛得名善作奔逸之状<hi>圖繪寳鑑</hi>
　　　張符<lb/>
張符善畫牛頗工筆法有得於韓滉亦滉之派也<hi>圖繪</hi>
<hi>寳鑑</hi>
張符以畫牛得名於唐曾見渡水牛一卷在戴嵩下符<lb/>
<pb n="KR3h0061_WYG_047-35a"/>
自號煙波子<hi>牛戩畫評</hi>
　　　邉鸞<lb/>
邉鸞京兆人也<hi>張彦逺云為右衛長史</hi>少攻丹青最長於花鳥折<lb/>
枝草木之妙未之有也或觀其下筆輕利用色鮮明窮<lb/>
羽毛之變態奪花卉之芳姸貞元中新羅國獻孔雀觧<lb/>
舞者徳宗詔於𤣥武殿寫貎一正一背翠彩生動金羽<lb/>
輝灼若連清聲宛應繁節後因出宦遂致疎放其意困<lb/>
窮於澤潞間寫玉芝圖連根苖之状精極見傳於世近<lb/>
<pb n="KR3h0061_WYG_047-35b"/>
代折花居其第一凡草木蜂蝶雀蟬並居妙品<hi>唐朝名</hi>
<hi>畫錄</hi>
邉鸞善畫花鳥至於山花園蔬無不徧寫花鳥冠於代<lb/>
而有筆迹<hi>歴代名畫記</hi>
資聖寺團塔上四面花鳥邉鸞畫當藥上菩薩頂戎葵<lb/>
尤佳<hi>京洛寺塔記</hi>
邉鸞作牡丹圖其下為人畜大小六七相戯状推鸞絶<lb/>
筆<hi>廣川畫䟦</hi>
<pb n="KR3h0061_WYG_047-36a"/>
　　　陳庶<lb/>
陳庶揚州人師邉鸞花鳥尤善布色<hi>歴代名畫記</hi>
陳庶以花鳥松石寫真為能<hi>唐朝名畫錄</hi>
　　　梁廣<lb/>
梁廣工花鳥善賦彩筆迹不及邉鸞<hi>歴代名畫記</hi>
顧況梁廣畫花歌云上元夫人最小女頭面端正能言<lb/>
語手把梁生畫花看凝嚬掩笑心相許<hi>顧況逋翁集</hi>
鄭谷海棠詩云莫愁粉黛臨牕嬾梁廣丹青㸃筆遲<hi>鄭</hi>
<pb n="KR3h0061_WYG_047-36b"/>
<hi>谷雲臺編</hi>
　　　陳曇<lb/>
陳曇<hi>朱景𤣥作譚當是一人</hi>字𤣥成國初丞相叔達之後明經出<lb/>
身河南尹嚴武薦為參軍昭義軍節度使李抱真辟為<lb/>
從事貞元十四年官至衡州刺史<hi>朱景𤣥云連州刺史</hi>邕管經略<lb/>
使兼御史中丞工山水有情趣但峰巒少奇往往繁碎<lb/>
<hi>歴代名畫記</hi>
陳譚攻山水徳宗時除連州刺史令寫彼處山水之狀<lb/>
<pb n="KR3h0061_WYG_047-37a"/>
每嵗貢獻野逸不羣髙情邁俗張藻之亞也<hi>唐朝名畫</hi>
<hi>録</hi>
　　　沈寧<lb/>
沈寧亦善松石山水有格律師張藻<hi>歴代名畫記</hi>
劉商酬道芬寄畫松詩云聞道松華學沈寧<hi>劉虞部集</hi>
　　　辛澄<lb/>
辛澄<hi>徳宗時人</hi>建中元年大聖慈寺南畔創立僧伽和尚堂<lb/>
請澄畫焉纔欲援筆有一胡人云僕有泗州真本一見<lb/>
<pb n="KR3h0061_WYG_047-37b"/>
甚竒遂依様描冩及諸變相普賢閣下五如來同坐一<lb/>
蓮花及鄰壁小佛九身閣裏内如意輪菩薩並澄之筆<lb/>
見存<hi>益州名畫録</hi>
　　　鄭華原<lb/>
鄭華原<hi>徳宗時人</hi>于邵吳使君㕔鄭華原壁畫松樹賛云美<lb/>
華原之墨妙能入室而思禪<hi>文苑英華</hi>
　　　李真<lb/>
李真<hi>徳宗時人</hi>招福寺庫院鬼子母貞元中李真畫往往得長<lb/>
<pb n="KR3h0061_WYG_047-38a"/>
史規矩把鏡者猶工資聖寺團塔院李真畫四面花鳥<lb/>
<hi>京洛寺塔記</hi>
　　　甯采<lb/>
甯采<hi>徳宗時人</hi>貞元末有畫人甯采圖為竹林㑹甚工<hi>酉陽</hi>
<hi>雜爼</hi>
　　　李放<hi>一作倣</hi>
李放<hi>徳宗時人</hi>寫真最得其妙<hi>唐朝名畫録</hi>
白居易自題寫真詩云我貎不自識李放寫我真自注<lb/>
<pb n="KR3h0061_WYG_047-38b"/>
云時為翰林學士<hi>白氏長慶集</hi>
　　　李該<hi>吕温集作吕彦</hi>
李該廣陵人吕温地志圖序云廣陵李該博逹士也學<lb/>
無不通尤好地理乃裂素為方儀據書而畫命之曰地<lb/>
志圖觀其粉散百川黛凝羣山元氣剖判成乎筆端<hi>文</hi>
<hi>苑英華</hi>
　　　張敦簡<lb/>
張敦簡清河人白居易記畫云張氏子得天之和心之<lb/>
<pb n="KR3h0061_WYG_047-39a"/>
術積為行發為藝予在長安中聞甚熟乃請觀於張張<lb/>
為予盡出之有山水松石雲霓鳥獸暨四夷六畜妓樂<lb/>
華蟲咸在焉凡十餘軸無動植無小大皆曲盡其能張<lb/>
始年二十餘致功甚近予意其生知之藝與年而長則<lb/>
畫必為希代寳人必為後學師恐將來者失其傳故以<lb/>
年月名氏記於圖軸之末云貞元十九年清河張敦簡<lb/>
畫<hi>白氏長慶集</hi>
　　　金忠義<lb/>
<pb n="KR3h0061_WYG_047-39b"/>
金忠義新羅人<hi>張彦逺云徳宗朝將軍</hi>以工巧幸擢少府監䕃子<lb/>
補齋郎韋貫之不與曰是將奉郊廟祠祭階為守宰者<lb/>
安可以賤工子為之又劾忠義不宜汙朝籍忠義竟罷<lb/>
<hi>唐書韋貫之傳</hi>
金忠義巧絶過人學畫迹精妙<hi>歴代名畫記</hi>
　　　蕭祐<lb/>
蕭祐字祐之夷澹君子也<hi>見書家傳</hi>少貧窶隠居以孝養聞<lb/>
累遷右散騎常侍精畫及書自鍾王蕭張以來皆能識<lb/>
<pb n="KR3h0061_WYG_047-40a"/>
其真贋然不以塵事自䝉故韋温號山林友云<hi>唐書本</hi>
<hi>傳</hi>
蕭祐畫山水甚有思<hi>歴代名畫記</hi>
　　　李則<lb/>
李則涼武昭王十三世孫善畫<hi>李翺集</hi>
　　　李漸<lb/>
李漸官至沂州刺史善番人番馬騎射射鵰放牧川原<lb/>
之妙筆迹氣調古今亡儔<hi>歴代名畫記</hi>
<pb n="KR3h0061_WYG_047-40b"/>
虎則唐有李漸<hi>圖畫見聞志</hi>
　　　李仲和<lb/>
李仲和漸子善畫番馬人物有父遺風但筆力有所不<lb/>
逮也<hi>圖繪寳鑑</hi>
相國令狐公奕代為相家富圖畫即沂州外孫家有小<lb/>
畫人馬障是尤得意者憲宗曽取置禁中後却賜還<hi>歴</hi>
<hi>代名畫記</hi>
　　　田𢎞正<lb/>
<pb n="KR3h0061_WYG_047-41a"/>
田𢎞正字安道平州人幼通兵法善騎射承嗣愛之以<lb/>
為必興吾宗名之曰興憲宗時詔檢校工部尚書充魏<lb/>
博節度使穆宗立兼中書令諡曰忠愍𢎞正性忠孝好<lb/>
功名起樓聚書萬餘卷通春秋左氏與賔屬講論終日<lb/>
客為著沂公史例行於世<hi>唐書本傳</hi>
田𢎞正工丹青尤善圖人形表<hi>圖繪寳鑑</hi>
　　　梁洽<lb/>
梁洽<hi>憲宗時人</hi>大興善寺行香院堂後壁上元和中畫人梁<lb/>
<pb n="KR3h0061_WYG_047-41b"/>
洽畫䨇松稍脱俗格<hi>京洛寺塔記</hi>
太常寺太卿後㕔梁洽畫山水<hi>歴代名畫記</hi>
梁洽以花鳥松石寫真為能<hi>唐朝名畫録</hi>
　　　李方叔<lb/>
李方叔元和中工山水人物自號西河山人<hi>圖繪寳鑑</hi>
　　　李約<lb/>
李約字存博<hi>見書家傳</hi>汧公<hi>勉</hi>子兵部員外郎先是魏國公<lb/>
<hi>延賞</hi>與汧公雅㑹靈襟琴書相得髙平公<hi>𢎞靖</hi>與愛弟主客<lb/>
<pb n="KR3h0061_WYG_047-42a"/>
員外郎<hi>諗</hi>及汧公愛子纉<hi>祠部員外</hi>纉弟約更叙通舊遂契<lb/>
忘言約與主客皆髙謝榮宦琴尊自樂終日陶然士流<lb/>
企望莫及也<hi>歴代名畫記</hi>
李約善畫梅<hi>圖繪寳鑑</hi>
　　　李洪度<lb/>
李洪度蜀人也元和中府主相國武公<hi>元衡</hi>請於大聖慈<lb/>
寺東廊下維摩詰堂内畫帝釋梵王兩堵笙竽吹鼓天<lb/>
人姿態筆蹤姸麗時之妙手莫能偕焉<hi>益州名畫録</hi>
<pb n="KR3h0061_WYG_047-42b"/>
　　　崔膺<lb/>
崔膺博陵人也性狂及長能文常在張建封書院憐其<lb/>
才引為上客善為畫時因酒興偶畫得一匹馬為諸小<lb/>
兒竊去一旦將行營大呌稱膺失馬張公令捕之廂將<lb/>
問毛色應云膺馬昨夜猶在氈下<hi>桂苑叢談</hi>
　　　李靈省<lb/>
李靈省<hi>憲宗時人見書家傳</hi>落托不拘檢長愛畫山水每圖一障<lb/>
非其所欲不即强為也但以酒生思傲然自得不知王<lb/>
<pb n="KR3h0061_WYG_047-43a"/>
公之尊貴若畫山水竹樹皆一㸃一抹便得其象物勢<lb/>
皆出自然或為峰岑雲際或為島嶼江邉得非常之體<lb/>
符造化之功不拘於品格自得其趣爾<hi>唐朝名畫録</hi>
　　　韋旻<lb/>
韋旻京兆杜陵人河南府叅軍<hi>唐書宰相世系表</hi>
唐徳州刺史王倚之子紹孫所居乃盧氏舊宅在洛中<lb/>
歸徳坊南街㕔屋西壁有韋旻郎中畫散馬七匹東壁<lb/>
有長史草書數行<hi>圖畫見聞志</hi>
<pb n="KR3h0061_WYG_047-43b"/>
　　　蕭恱<lb/>
蕭恱協律郎工竹一色有雅趣<hi>歴代名畫記</hi>
白居易畫竹歌序云協律郎蕭悦善畫竹舉時無倫蕭<lb/>
亦甚自秘重有終嵗求其一竿一枝而不得者知予天<lb/>
與好事忽寫一十五竿恵然見投予厚其意髙其藝無<lb/>
以荅貺作歌以報之云植物之中竹難寫古今雖畫無<lb/>
似者蕭郎下筆獨逼真丹青以來唯一人<hi>白氏長慶集</hi>
　　　白旻<hi>唐文粹作白昊</hi>
<pb n="KR3h0061_WYG_047-44a"/>
白旻<hi>穆宗時人</hi>白居易畫鵰賛序云壽安令<hi>張彦逺云官至同州澄城令</hi>
白旻予宗兄也得丹青之妙傳寫之要毛羣羽族尤是<lb/>
所長長慶九年以畫鵰貺予<hi>白氏長慶集</hi>
白旻工花鳥鷹鶻觜爪纖利甚得其趣旻善歌常醉酣<lb/>
歌闋便畫自娱<hi>歴代名畫記</hi>
　　　李士昉<lb/>
李士昉敬宗時待詔隠士周息元至京師帝館之於山<lb/>
亭問以道術自言識張果葉靜能詔寫真待詔李士昉<lb/>
<pb n="KR3h0061_WYG_047-44b"/>
問其形状圖之以進<hi>舊唐書李徳裕傳</hi>
元和中有李士昉即果奴之孫筆迹及其祖寫貎極妙<lb/>
在翰林集賢<hi>歴代名畫記</hi>
　　　左全<lb/>
左全者蜀人也世傳圖畫寳歴中聲馳闕下於大聖慈<lb/>
寺中殿畫維摩變相師子國王菩薩變相三學院門上<lb/>
三乗漸次修行變相降魔變相文殊閣東畔水月觀音<lb/>
千手眼大悲變相極樂院門兩金剛西廊下金剛經驗<lb/>
<pb n="KR3h0061_WYG_047-45a"/>
及金光明經變相前寺南廊下行道二十八祖北廊下<lb/>
行道羅漢六十餘軀多寳塔下倣長安景公寺吳道𤣥<lb/>
地獄變相大中初又於聖壽寺大殿畫維摩詰變相一<lb/>
堵樓閣樹石花雀人物冠冕蕃漢異服皆得其妙<hi>益州</hi>
<hi>名畫錄</hi>
左全有佛道功徳五帝三官等像傳於世<hi>圖畫見聞志</hi>
　　　趙公祐<lb/>
趙公祐長安人也寳歴中寓居蜀城工畫人物尤善佛<lb/>
<pb n="KR3h0061_WYG_047-45b"/>
像天王鬼神初賛皇公李徳裕鎮蜀之日賔禮待之自<lb/>
寳歴太和至開成年公祐於諸寺畫佛像甚多㑹昌年<lb/>
一例除毁唯存大聖慈寺文殊閣下天王三堵閣裏内<lb/>
東方天王一堵藥師院師堂内四天王并十二神前寺<lb/>
石經院天王部屬並公祐筆公祐天資神用筆奪化權<lb/>
名髙當代時無等倫數仭之牆用筆最尚風神骨氣唯<lb/>
公祐得之六法全矣<hi>益州名畫錄</hi>
趙公祐正坐佛三十六相八十種好皆具而慈悲威重<lb/>
<pb n="KR3h0061_WYG_047-46a"/>
有巍巍天人師之容筆迹勁細用色精宻<hi>李廌畫品</hi>
　　　杜宗敬<lb/>
杜宗敬<hi>文宗時人</hi>白居易畫西方幀記云居易當衰暮之嵗<lb/>
中風痺之疾命工人杜宗敬按阿彌陀無量壽二經畫<lb/>
西方世界一部髙九尺廣丈有三尺彌勒尊佛坐中央<lb/>
觀音勢至二大士侍左右樓臺妓樂水樹花鳥七寳嚴<lb/>
飾五彩彰施<hi>白氏長慶集</hi>
　　　周助<lb/>
<pb n="KR3h0061_WYG_047-46b"/>
周助<hi>文宗時人</hi>白居易畫水月觀音讃注云周助畫<hi>白氏長</hi>
<hi>慶集</hi>
　　　范瓊<lb/>
范瓊<hi>文宗時人</hi>開成年與陳皓彭堅同時同藝寓居蜀城三<lb/>
人善畫人物佛像天王羅漢鬼神三人同手於諸寺圖<lb/>
畫佛像甚多㑹昌年除毁後餘大聖慈一寺佛像得存<lb/>
洎宣宗再興佛寺三人於聖壽寺聖興寺淨衆寺中興<lb/>
寺自大中至乾符筆無暫釋圖畫二百餘間牆壁天王<lb/>
<pb n="KR3h0061_WYG_047-47a"/>
佛像髙僧經驗及諸變相名目雖同形状一無同者聖<lb/>
壽寺大殿釋伽像行道北方天王像西方變相殿上小<lb/>
壁水月觀音浴室院傍西方天王大悲院八明王西方<lb/>
變相聖興寺大殿東北二方天王藥師十二神釋迦十<lb/>
弟子彌勒像大悲變相其中西方一堵甚著竒工精妙<lb/>
之極也焉芻瑟磨像兩堵設色未半筆蹤儼然後之妙<lb/>
手終莫能繼自聖壽聖興兩寺佛僧范瓊親描<hi>益州名</hi>
<hi>畫錄</hi>
<pb n="KR3h0061_WYG_047-47b"/>
大悲觀音像唐大中年范瓊所畫軀不盈尺而三十六<lb/>
臂皆端重安稳所執諸物各盡其妙筆迹如縷而精勁<lb/>
温潤妙窮毫釐其盧楞伽曹仲宣之徒與<hi>李廌畫品</hi>
葉助收蜀范瓊畫梁武帝寫誌公圖<hi>米芾畫史</hi>
文潞公家寺積慶院有移置壁畫婆叟仙一軀乃范瓊<lb/>
所作<hi>圖畫見聞志</hi>
　　　陳皓　彭堅<lb/>
陳皓彭堅<hi>文宗時人</hi>開成中與范瓊寓止蜀城大中年府主<lb/>
<pb n="KR3h0061_WYG_047-48a"/>
杜相公悰起淨衆等寺門屋相國知三人中范瓊年齒<lb/>
雖低手筆稱冠因請陳彭各畫天王一堵各令一客將<lb/>
伴之以幔幕遮蔽不令相見欲驗誰之强弱至畫告畢<lb/>
之日相國與諸府寮徹其幃幕南畔仗劍振威者彭筆<lb/>
北畔持弓奮赫者陳筆筆力相似觀者莫能昇降大約<lb/>
宗師吳道𤣥之筆而傅采拂澹過之<hi>益州名畫錄</hi>
　　　張騰<lb/>
張騰<hi>文宗時人</hi>大和末偶止蜀川於諸寺壁圖畫亦多聖壽<lb/>
<pb n="KR3h0061_WYG_047-48b"/>
寺大殿畫文殊一堵普賢一堵彌勒下生一堵大聖慈<lb/>
寺文殊閣下畫報身如來一堵並騰之筆<hi>益州名畫錄</hi>
　　　陳式<lb/>
陳式<hi>文宗時人</hi>方干陳式水墨山水詩云立意雪髥出支頤<lb/>
煙汁乾世間從爾後應覺致名難<hi>方干𤣥英先生集</hi>
　　　項信<lb/>
項信<hi>文宗時人</hi>方干觀項信水墨詩云小年師祖過今祖異<lb/>
域應傳項姓名<hi>𤣥英先生集</hi>
<pb n="KR3h0061_WYG_047-49a"/>
　　　　盧卓<hi>一作阜</hi>
　盧卓<hi>文宗時人</hi>方干盧卓山人畫水詩云常聞畫石不畫水<lb/>
　畫水至難君得名<hi>𤣥英先生集</hi>
　　　　項洙<lb/>
　項洙<hi>文宗時人</hi>方干項洙處士畫水墨釣臺詩云畫石畫松<lb/>
　無兩般猶嫌瀑布畫聲難雖云智慧生靈府要且工夫<lb/>
　在筆端<hi>𤣥英先生集</hi>
　<lb/>
<pb n="KR3h0061_WYG_047-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋書畫譜卷四十七<lb/>
</p>
<p>
</p>
  </div>
</body>
</text>
</TEI>
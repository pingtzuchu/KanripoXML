<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_069-1a"/>
　欽定四庫全書<lb/>
御定佩文齋書畫譜目録<lb/>
　　第六十九卷<lb/>
　　　歴代帝王畫跋<lb/>
　　　　晉明帝畫穆天子燕瑶池圗<lb/>
　　　　梁元帝畫職貢圗<lb/>
　　　　南唐李後主江山摭勝圗<lb/>
　　　　南唐李後主墨竹<lb/>
<pb n="KR3h0061_WYG_069-1b"/>
　　　　宋仁宗畫馬<lb/>
　　　　宋徽宗雪江歸棹圗<lb/>
　　　　宋徽宗摸衛協髙士圗<lb/>
　　　　宋徽宗摹唐人明皇訓子圗<lb/>
　　　　宋徽宗著色山水<lb/>
　　　　宋徽宗竹禽卷<lb/>
　　　　宋徽宗畫瑶池馬圗<lb/>
　　　　宋徽宗畫翎毛<lb/>
<pb n="KR3h0061_WYG_069-2a"/>
　　　宋徽宗墨竹<lb/>
　　　宋徽宗紅欄鸂鶒圗<lb/>
　　　宋徽宗三馬圗<lb/>
　　　宋徽宗畫水圗<lb/>
　　　宋徽宗漫遊化城圗<lb/>
　　　宋徽宗雙鵲圗<lb/>
　　　宋徽宗雙蟹圗<lb/>
　　　宋徽宗荷鷺驚魚圗<lb/>
<pb n="KR3h0061_WYG_069-2b"/>
　　　宋徽宗畫十八學士圗<lb/>
　　　金顯宗墨竹卷<lb/>
　　　明宣宗九鷥蘆鴈二圗<lb/>
　　　明宣宗墨兔圗<lb/>
　　　明憲宗山水小景<lb/>
<pb n="KR3h0061_WYG_069-3a"/>
　欽定四庫全書<lb/>
御定佩文齋書畫譜卷六十九<lb/>
　　歴代帝王畫跋<lb/>
　　　　晉明帝畫穆天子燕瑶池圗<lb/>
　宋忠僖家畫本以穆天子燕瑶池圗為第一神品上上<lb/>
　係明帝眞筆乃眞朝官本即貞觀公私畫史所載也<hi>清</hi>
　<hi>河書畫舫</hi>
　　　　梁元帝畫職貢圗<lb/>
<pb n="KR3h0061_WYG_069-3b"/>
　梁元帝為荆州刺史日所畫粉本魯國而上三十有五<lb/>
　國皆寫其使者欲見胡越一家要荒種落共来王之職<lb/>
　其狀貌各不同如丁簡公家凌煙功臣孔子七十門人<lb/>
　小様亦唐朝粉本形性態度人人殊品畫家蓋以此為<lb/>
　能事也此圗題字殊妙髙昌等國皆注云貞觀某年所<lb/>
　滅又落筆氣韻閻立本所作職貢圗亦相若得非立本<lb/>
　摹元帝舊本乎或以謂元帝所作傳至貞觀後人因事<lb/>
　記於題下亦未可知然畫筆神妙不必較其名氏或梁<lb/>
<pb n="KR3h0061_WYG_069-4a"/>
元帝或閻立本皆數百年前第一品畫也紙縫有褚長<lb/>
文審定印章長文鑒畫有名於古定然知此不凡也<hi>李</hi>
<hi>廌畫品</hi>
梁元帝鎭荆州作職貢圗首鹵而終蜑凡三十餘國今<lb/>
纔二十有二其一曰魯國南史及通典太平御覽皆無<lb/>
魯國與丙丙國其下二十國則有之河南中天竺師子<lb/>
北天竺渴盤陀武興蕃滑波斯百濟龜兹倭因古柯呵<lb/>
䟦檀胡宻丹曰題末林邑婆利宕昌狼牙修皆朝貢於<lb/>
<pb n="KR3h0061_WYG_069-4b"/>
梁者武帝紀中又有扶南鄧至于闐蠕蠕髙麗于陁利<lb/>
新羅盤盤丹丹九國豈圗之所遺邪亦不見所謂蜑者<lb/>
疑丙丙與苪苪相類即蠕蠕也<hi>玉海</hi>
　　　南唐李後主江山摭勝圗<lb/>
范菴李貞伯藏南唐李後主江山摭勝圗水墨短卷筆<lb/>
趣深長蘭坡趙都丞故物也丑按後主畫宣和殿収九<lb/>
本有雜跡而無山水故作譜者僅列之花鳥門亦何異<lb/>
井蛙之論歟<hi>清河書畫舫</hi>
<pb n="KR3h0061_WYG_069-5a"/>
　　　南唐李後主墨竹<lb/>
昔之畫墨竹者稱蘇學士文湖州二公之筆可謂妙矣<lb/>
予猶恨形似之拘也此幅余家舊物驟而閱之但見其<lb/>
老幹霜皮煙梢露葉而離披偃蹇若古木然諦玩乆之<lb/>
始知其為竹也世之評畫者謂後主墨竹清爽不凡别<lb/>
為一格殆得之矣<hi>寓意編</hi>
　　　宋仁宗畫馬<lb/>
仁宗皇帝天資頴悟聖藝神竒遇興援毫超逾庻品若<lb/>
<pb n="KR3h0061_WYG_069-5b"/>
虚舊家藏御畫御馬一疋其毛赭白玉銜勒上有宸翰<lb/>
題云慶厯四年七月十四日御畫兼有押字印寳後因<lb/>
伯父内藏借觀不日赴杭鈐之任既乆假而不歸居無<lb/>
何伯父終於任所此寳遂歸伯母表兄張湍少列今不<lb/>
復可見為終身之痛<hi>圗畫見聞志</hi>
　　　宋徽宗雪江歸棹圗<lb/>
臣伏觀御製雪江歸棹水逺無波天長一色羣山皎潔<lb/>
行客蕭條鼓棹中流片帆天際雪江歸棹之意盡矣天<lb/>
<pb n="KR3h0061_WYG_069-6a"/>
地四時之氣不同萬物生天地間隨氣所運炎凉晦明<lb/>
生息榮枯飛走蠢動變化無方莫之能窮皇帝陛下以<lb/>
丹青妙色備四時之景色究萬物之情態於四圗之内<lb/>
蓋神智與造化等也大觀庚寅春朔太師楚國公致仕<lb/>
臣京謹記<hi>郁逢慶書畫題䟦記</hi>
宣和主人花鳥鴈行黄易不以山水人物名世而此圗<lb/>
遂超丹青蹊逕直闖右丞堂奥下亦不讓郭河中宋復<lb/>
古其同雲逺水下上一色小艇戴白出没於淡煙平靄<lb/>
<pb n="KR3h0061_WYG_069-6b"/>
間若輕鷗數㸃水窮驟得積玉之島古樹槎蘖皆少室<lb/>
三花快哉觀也度宸逰之蹟不能過黄河艮嶽一舍許<lb/>
何以得此景豈祕閣萬軸一展玩間即曉本来面目邪<lb/>
後有蔡楚公元長䟦雖拖沓不成文而行筆極楚楚與<lb/>
余所藏題聼阮圗同結搆一時君臣於翰墨中作俊事<lb/>
乃爾令人思藝祖韓王椎朴狀琅邪王世貞題<hi>弇州山</hi>
<hi>人藁</hi>
朱太保絶重此卷以古錦為褾羊脂玉為籖兩魚膽青<lb/>
<pb n="KR3h0061_WYG_069-7a"/>
為軸宋刻絲龍衮為引首延吳人湯翰裝池太保亡後<lb/>
諸古物多散失余往宦京師客有持此来售者遂鬻裝<lb/>
購得之未幾江陵張相盡収朱氏物索此卷甚急客有<lb/>
為余危者余以尤物賈罪殊自愧米顚之癖顧業已有<lb/>
之持贈貴人士節所係有死不能遂持歸不數載江陵<lb/>
相敗法書名畫聞多付祝融而此卷幸保全余所乃知<lb/>
物之成敗故自有數也宋君相流翫技藝已盡余兄䟦<lb/>
中迺太保江陵復抱滄桑之感而余亦幾罹其釁乃為<lb/>
<pb n="KR3h0061_WYG_069-7b"/>
記顚末示儆懼令吾子孫毋復蹈而翁轍也吳郡王世<lb/>
懋敬羙甫識<hi>王奉常集</hi>
甞見雪江歸棹長卷暨此圗皆大設色髣髴唐人其鋪<lb/>
叙經營超軼畫家矩度要非畫流窺其堂奥也惜皆破<lb/>
如魚鱗神彩猶在歎賞彌日子京<hi>書畫題䟦記</hi>
宣和主人寫生花鳥時出殿上捉刀雖著痩金小璽眞<lb/>
贗相錯十不一眞至於山水惟見此卷觀其行筆布置<lb/>
所謂雲峰石色迥出天機筆意縱横參乎造化者是右<lb/>
<pb n="KR3h0061_WYG_069-8a"/>
丞本色宋時安得其匹也余妄意當時天府収貯維畫<lb/>
尚夥或徽廟借名而楚公曲筆君臣間自相唱和而翰<lb/>
墨一段簸弄未可知耳王元羙兄弟藏為世寳雖權相<lb/>
跡之不得季白得之若過溪上呉氏出右丞雪霽長卷<lb/>
相質便知余言不謬二卷足稱雌雄雙劍瑞生莫生嗔<lb/>
妒否戊午夏五董其昌題<hi>容臺集</hi>
王敬羙氏甞以百千購藏宋徽宗雪江歸棹圗卷絹本<lb/>
細著色御題璽押全其布景用筆大有晉唐風韻當為<lb/>
<pb n="KR3h0061_WYG_069-8b"/>
宸翰中第一<hi>清河書畫舫</hi>
　　　宋徽宗摸衛協髙士圗<lb/>
晉衛協所作世人莫能及故摸寫其本然行筆用意不<lb/>
可得其萬一數百年間未有繼者伏蒙宣示聖作妙筆<lb/>
神智不見施為之迹協豈足尚哉臣京謹題<hi>珊瑚網</hi>
徽廟畫卷眞跡皆命蔡京䟦於卷末余所見非一二若<lb/>
雪江歸棹圗其一也蔡書米海岳謂為得意筆未可贗<lb/>
作此卷眞跡無疑董其昌題<hi>同上</hi>
<pb n="KR3h0061_WYG_069-9a"/>
道君集古今名畫一千五百件列為四門題曰宣和睿<lb/>
覽喜寫山水花鳥自謂<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>於人物至此摸畫追法晉唐<lb/>
即此時五岳觀諸博士寳籙宫授題應制者皆不能其<lb/>
纎毫髣髴如臨衛協此卷是也乙亥五月得觀於頑仙<lb/>
廬眉道人陳繼儒題<hi>同上</hi>
　　　宋徽宗摹唐人明皇訓子圗<lb/>
宣和帝手摹唐明皇訓子圗設色不甚深而人物古雅<lb/>
筆意精巧圗中隠几而坐者天顔肅穆目力注視奕奕<lb/>
<pb n="KR3h0061_WYG_069-9b"/>
有生氣童子媚好靜秀展卷畏篤一武將拱立豐下而<lb/>
謹若不敢肆者然可想其搴旗殺將之力餘一侍童一<lb/>
介士皆各得其意風神態度可與顧陸爭衡眞英筆也<lb/>
後䟦亦出手書所謂痩金體天骨遒羙逸趣藹然細玩<lb/>
之信不在李重光下誠足珍矣元貞四年八月既望吳<lb/>
興趙孟頫書<hi>珊瑚網</hi>
　　　宋徽宗著色山水<lb/>
畫以人物花竹鳥獸禽蟲為神妙宫室臺榭園池器用<lb/>
<pb n="KR3h0061_WYG_069-10a"/>
為精巧獨山水清雄竒富變態無窮為難九重之筆渾<lb/>
然天成粲然日新已離畫工之度數而得詩人之清麗<lb/>
也紹興九年五月二日襄陽米友仁書<hi>珊瑚網</hi>
　　　宋徽宗竹禽卷<lb/>
道君聰明天縱其於繪事尤極神妙動植之物無不曲<lb/>
盡其性殆若天地生成非人力所能及此卷不用描墨<lb/>
粉彩自然宜為世寳然蕞爾小禽蒙聖人所録抑何幸<lb/>
邪孟頫㳟䟦<hi>珊瑚網</hi>
<pb n="KR3h0061_WYG_069-10b"/>
徽宗萬機之暇雅好書畫興學校藝如取士法丹青卷<lb/>
軸眞天縱之妙有晉唐逸韻尤善墨花叢宻處微露白<lb/>
道自家成趣不履襲古人軌轍極注思花鳥㸃睛每用<lb/>
墨黒漆隠然豆許髙出縑素間幾欲飛動畫中押字天<lb/>
水及宣和政和小璽或用瓢印蟲魚篆文汴也重購得<lb/>
此竹禽圗展玩不忍釋手為其有生氣也墨林主人項<lb/>
元汴謹題<hi>書畫題䟦記</hi>
　　　宋徽宗畫瑶池馬圗<lb/>
<pb n="KR3h0061_WYG_069-11a"/>
黄之池其馬歕沙黄之澤其馬歕玉龍種之與世馬不<lb/>
同如此仰惟陛下託於筆墨記其骨相具存太蒙之遺<lb/>
種不在探前趹後蹄間三尋此殆得於歴崑崙宴瑶池<lb/>
之上時邪非摹擬展子䖍曹霸軰以見巧也臣某幸得<lb/>
識之敢不謹書<hi>廣川畫䟦</hi>
　　　宋徽宗畫翎毛<lb/>
聖人以神運化與天地同巧寓物賦形隨意以得蓋自<lb/>
元造中筆驅造化發於毫端萬物各得全其生理是所<lb/>
<pb n="KR3h0061_WYG_069-11b"/>
寓而見宣和六年五月臣某<hi>廣川畫䟦</hi>
　　　宋徽宗墨竹<lb/>
論畫者謂宋祐陵墨竹叢宻處露微白自成一家不遵<lb/>
古人軌轍今觀此幅信然烏乎古人軌轍物理存焉小<lb/>
者且不可無而况大者乎祐陵於是乎繆矣<hi>邵寳容春</hi>
<hi>堂集</hi>
　　　宋徽宗紅欄鸂鶒圗<lb/>
宣和帝遊後苑龍翔池見雙鸂鶒翹足紅欄之上因戲<lb/>
<pb n="KR3h0061_WYG_069-12a"/>
為此圗設色不甚深而目睛羽文駢栖自得之狀描寫<lb/>
都盡復作數百言叙其事書眞所謂痩金體乍看不得<lb/>
佳結法亦時時露疎稚而天骨遒羙逸趣藹然於細玩<lb/>
得之信不在李重光下也按鄧公壽畫繼稱宣和五年<lb/>
賜宰臣以下燕瓊林侍從皆預酒半遣中使持大杯宣<lb/>
勸因以此圗示羣臣靡不環立聳歎稱服神妙然則當<lb/>
其時帝固自寳愛之若此而四百餘年後乃入吾手為<lb/>
遊目助不大幸邪<hi>弇州山人藁</hi>
<pb n="KR3h0061_WYG_069-12b"/>
　　　宋徽宗三馬圗<lb/>
里人顧君出宣和帝三馬圗示余或以行筆稍露蹊逕<lb/>
疑為臨本顧其飲齕騰嘶之態溢出縑素間縱爾亦是<lb/>
隆凖公的裔耳似非邯鄲子輿也當宣政時青𦍑赤狄<lb/>
千里之貢日至天廏萬匹徃徃吾師而祕府所藏曹韓<lb/>
神品不下數千百軸宜其妙也<hi>弇州山人藁</hi>
　　　宋徽宗畫水圗<lb/>
宋徽廟長於繪畫聖藝天縱余甞見其所作花鳥無慮<lb/>
<pb n="KR3h0061_WYG_069-13a"/>
數十而山水則僅見溪山雪霽圗在故太傅朱公家歎<lb/>
其絶妙此卷畫水全作平波無一筆濺瀑而汪溏漾瀚<lb/>
有咫尺千里之勢信乎卓犖不羣竒之又竒者矣溪山<lb/>
卷有米南宫長歌此圗亦南宫䟦二卷可當太白殘月<lb/>
皆生平快觀者也卷首有奎章後有天厯二印蓋元文<lb/>
宗好古置奎章閣以虞集為學士柯九思為博士鑒定<lb/>
書畫一時所藏號稱武庫此卷出自尚方無疑天厯者<lb/>
文宗所紀年也萬厯癸未秋仲十又一日太原王穉登<lb/>
<pb n="KR3h0061_WYG_069-13b"/>
敬書<hi>書畫題䟦記</hi>
　　　宋徽宗漫遊化城圗<lb/>
宋徽宗自畫漫遊化城圗人物如手小指數千人城郭<lb/>
宫室麾幢鼓樂仙賔眞宰雲霞霄漢禽畜龍馬凡天地<lb/>
間所有之物色色備具觀之令人起神逰八極之想不<lb/>
復知有人間世眞竒物也今在嘉興陳氏又見其臨李<lb/>
琚蜀道圗舊在張受益家今聞在京師某人處畫明皇<lb/>
騎三駿照夜白出棧道飛仙嶺乍見小橋馬驚不進逺<lb/>
<pb n="KR3h0061_WYG_069-14a"/>
地二里見人摘𤓰後有數騎漸至眞竒蹟也<hi>六研齋二</hi>
<hi>筆</hi>
　　　宋徽宗雙鵲圗<lb/>
宋帝水墨雙鵲棲山查枝上極生動之趣余向見項又<lb/>
新家後歸呉友叔符舉以易無塵墨余因得之竟為竹<lb/>
懶翁所有迺宣和初何文縝為中書舍人帝以御畫雙<lb/>
鵲賜之蒼時為校書郎賦詩二章曰君王妙畫出神機<lb/>
弱羽爭巢並占時想見春風鳷鵲觀一雙飛上萬年枝<lb/>
<pb n="KR3h0061_WYG_069-14b"/>
又舍人簪筆上蓬山輦路春風從駕還天上飛来兩烏<lb/>
鵲為傳喜色到人間<hi>珊瑚網</hi>
　　　宋徽宗雙蟹圗<lb/>
道君善畫花鳥尤善昆蟲此圗寫蟹腹背兩面飄逸若<lb/>
神固不徒形肖已也劉須翁題亦佳卷内裝池尚是宋<lb/>
手曽入晉藩邸印識可驗足珍已項篤壽識<hi>珊瑚網</hi>
　　　宋徽宗荷鷺驚魚圗<lb/>
徽廟荷鷺驚魚圗有鄧把䟦全倣江南落墨寫生遺法<lb/>
<pb n="KR3h0061_WYG_069-15a"/>
其百合竒石圗尤妙乃宣和年間紫宸殿御筆卷後有<lb/>
倪瓉張紳等䟦右圗運筆竒偉設色如生眞異製也<hi>清</hi>
<hi>河書畫舫</hi>
　　　宋徽宗畫十八學士圗<lb/>
唐太宗得杜如晦房元齡等十八人佐命興邦臣考其<lb/>
施為皆不能稽古立政然終致其君至太平者蓋唐承<lb/>
大亂之後飢易為食渴易為飲故事半古人功已倍之<lb/>
也太宗甞曰秦漢不足襲三代損益如何房杜不能對<lb/>
<pb n="KR3h0061_WYG_069-15b"/>
遂命魏徴與𤣥齡等宿中書省講議終不能定太宗曰<lb/>
禮廢樂壊朕甚閔之有志不就古人攸悲對曰非陛下<lb/>
不能行乃臣等無素業何愧如之徴與𤣥齡如晦慙慄<lb/>
而出𤣥齡相謂曰有元首無股肱誠可歎也蓋𤣥齡如<lb/>
晦學非堯舜三代其所操知秦漢蹇淺卑近使太宗無<lb/>
鄉舉里選制禮作樂之功後之學者未甞不掩卷太息<lb/>
今天下去唐又五百餘嵗皇帝陛下睿聖生知追述三<lb/>
代於是鄉舉里選制禮作樂以幸天下足以跨唐越漢<lb/>
<pb n="KR3h0061_WYG_069-16a"/>
猶慨然緬想十八人圗其形寄意於詩什有廱泮育賢<lb/>
今日盛彚征無復隠蒿萊之句求賢養士可見於此則<lb/>
成人有徳小子有造當如聖志十八人不足道也大觀<lb/>
庚寅季春望太師魯國公臣京謹記<hi>珊瑚網</hi>
　　　金顯宗墨竹卷<lb/>
顯宗去東坡與可未逺自得汴後漸染文物典章之道<lb/>
所以金之初政濟濟可觀君在湯氏偶見此卷欣然市<lb/>
之俾予書之後延祐丙辰春正月望日疇齋張仲壽<hi>珊</hi>
<pb n="KR3h0061_WYG_069-16b"/>
<hi>瑚網</hi>
　　　明宣宗九鷥蘆鴈二圗<lb/>
章皇帝聖能天縱一出自然若化工之於萬物因物賦<lb/>
形不待矯揉而各遂生成也敬觀二圗柳絲鳥毣細過<lb/>
於髪一種生動之致又居然寫意家神逸品<hi>珊瑚網</hi>
　　　明宣宗墨兔圗<lb/>
墨兔圗宣皇帝御筆也圗以淡墨微圍其旁似碧空滿<lb/>
月上有丹桂花子垂垂下有瑞草作紫白色兎居中間<lb/>
<pb n="KR3h0061_WYG_069-17a"/>
　意態安閒眞是神物萬厯九年上御文華殿宣召入直<lb/>
　史臣王家屏沈懋學張元忭劉元震鄧以讃入見取圗<lb/>
　示之令賦詩復命曰輔臣以下皆可賦親書於軸並得<lb/>
　自用圗記越三日詩成自大學士張居正而下三十有<lb/>
　五人進御上覽之甚喜常熟趙固圗其副勒之石眞熈<lb/>
　朝之盛事也<hi>湧幢小品</hi>
　　　　明憲宗山水小景<lb/>
　憲廟御筆皆神像及金瓶金盤牡丹蘭菊梅竹之類今<lb/>
<pb n="KR3h0061_WYG_069-17b"/>
　觀此山水小景瀟灑出塵宛然勝國氣韻蓋聖能天縱<lb/>
　自各極其妙也臣珂玉謹識<hi>珊瑚網</hi>
　<lb/>
　<lb/>
　<lb/>
　<lb/>
　<lb/>
御定佩文齋書畫譜卷六十九<lb/>
</p>
<p>
</p>
  </div>
</body>
</text>
</TEI>
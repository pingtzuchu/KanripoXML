<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_082-1a"/>
　欽定四庫全書<lb/>
御定佩文齋書畫譜目録<lb/>
　　第八十二卷<lb/>
　　　歴代名人畫跋二<lb/>
　　　　五代趙巖神駿圖卷<lb/>
　　　　五代荆浩楚山秋晚圖<lb/>
　　　　五代荆浩交泰圖<lb/>
　　　　五代闗仝側作泰山圖<lb/>
<pb n="KR3h0061_WYG_082-1b"/>
　　　　五代闗仝層巒秋靄圖<lb/>
　　　　五代闗仝仙遊圖<lb/>
　　　　五代張圖紫㣲朝㑹圖<lb/>
　　　　五代厲歸真畫渡水牛出林虎<lb/>
　　　　五代厲歸真夕陽圖<lb/>
　　　　五代李賛華畫千角鹿<lb/>
　　　　五代胡瓌報塵圖<lb/>
　　　　五代胡瓌番騎圖<lb/>
<pb n="KR3h0061_WYG_082-2a"/>
　　　五代徐熈鶴竹圖<lb/>
　　　五代徐熈牡丹圖<lb/>
　　　五代顧閎中畫韓熈載夜宴圖<lb/>
　　　五代顧閎中六逸圖<lb/>
　　　五代周文矩唐宫春晩圖<lb/>
　　　五代周文矩畫狄梁公諫武后圖<lb/>
　　　五代李昇出峽圖<lb/>
　　　五代李昇瀟湘煙雨圖<lb/>
<pb n="KR3h0061_WYG_082-2b"/>
　　　五代釋貫休應真髙僧像卷<lb/>
　　　五代黄筌畫雀<lb/>
　　　五代黄筌寒龜曝背圖<lb/>
　　　宋李成畫松石<lb/>
　　　宋李成畫營丘圖<lb/>
　　　宋李成畫<lb/>
　　　宋李成晴巒蕭寺圖<lb/>
　　　宋李成江山雪眺圖<lb/>
<pb n="KR3h0061_WYG_082-3a"/>
　　　宋范寛山水圖<lb/>
　　　宋范寛雪景<lb/>
　　　宋范寛畫卷<lb/>
　　　宋范寛山水卷<lb/>
　　　宋范寛長江萬里卷<lb/>
　　　宋董源畫<lb/>
　　　宋董源畫卷<lb/>
　　　宋董源瀟湘圖卷<lb/>
<pb n="KR3h0061_WYG_082-3b"/>
　　　宋董源秋山行旅圖<lb/>
　　　宋董源仙山樓閣圖<lb/>
　　　宋郭忠恕摹開元按樂圖<lb/>
　　　宋郭忠恕畫<lb/>
　　　宋郭忠恕畫軸<lb/>
　　　宋郭忠恕畫夲<lb/>
　　　宋郭忠恕摹輞川圖<lb/>
　　　宋郭忠恕避暑宫圖<lb/>
<pb n="KR3h0061_WYG_082-4a"/>
　　　宋郭忠恕樓居仙圖<lb/>
　　　宋王藹乞巧圖<lb/>
　　　宋石恪玉皇朝㑹圖<lb/>
　　　宋石恪鍾馗氏小妹圖<lb/>
　　　宋張戡歇騎圖<lb/>
　　　宋朱羲桃村雨牧圖<lb/>
　　　宋包鼎乳虎圖<lb/>
　　　宋徐崇嗣没骨華圖<lb/>
<pb n="KR3h0061_WYG_082-4b"/>
　　　宋燕文貴山水<lb/>
　　　宋燕文貴畫<lb/>
　　　宋孫知㣲畫雪鍾馗<lb/>
　　　宋孫知㣲畫水圖<lb/>
　　　宋孫知㣲十六羅漢像<lb/>
　　　宋趙昌菡萏圖<lb/>
　　　宋易元吉猩猩圖<lb/>
　　　宋王拙紡車圖<lb/>
<pb n="KR3h0061_WYG_082-5a"/>
　　　宋許道寜畫<lb/>
　　　宋燕肅寫蜀圖<lb/>
　　　宋燕肅山居圖<lb/>
　　　宋燕肅楚江秋曉卷<lb/>
　　　宋髙克明雪意卷<lb/>
　　　宋宋迪畫<lb/>
　　　宋宋迪瀟湘八景圖<lb/>
　　　宋宋迪鞏洛小景<lb/>
<pb n="KR3h0061_WYG_082-5b"/>
　　　宋郭熈畫山水<lb/>
　　　宋郭熈隂崖宻雪圖<lb/>
　　　宋郭熈長江萬里圖<lb/>
　　　宋郭熈畫樹色平逺圖卷<lb/>
　　　宋崔白畫風竹上鸜鵒<lb/>
　　　宋崔白蟬雀圖<lb/>
　　　宋勾龍爽普陀觀音像<lb/>
　　　宋蔡襄荔枝圖<lb/>
<pb n="KR3h0061_WYG_082-6a"/>
　　　宋文同畫䊸竹<lb/>
　　　宋文同墨竹<lb/>
　　　宋文同竹<lb/>
　　　宋文同晩靄圖<lb/>
　　　宋文同畫竹上鸜鵒<lb/>
　　　宋文同竹卷<lb/>
　　　宋文同畫竹<lb/>
　　　宋文同畫怪木疎篁<lb/>
<pb n="KR3h0061_WYG_082-6b"/>
　　　宋文同畫盤谷圖<lb/>
　　　宋蘓軾畫竹石<lb/>
　　　宋蘇軾畫蟹<lb/>
　　　宋蘇軾畫枯木竹石<lb/>
　　　宋蘇軾自畫背靣圖<lb/>
　　　宋蘇軾枯木疎竹圖<lb/>
　　　宋蘇軾墨竹圖<lb/>
　　　宋蘇軾竹卷<lb/>
<pb n="KR3h0061_WYG_082-7a"/>
　欽定四庫全書<lb/>
御定佩文齋書畫譜卷八十二<lb/>
　　歴代名人畫跋二<lb/>
　　　　五代趙巖神駿圖卷<lb/>
　右調馬圖乃後梁駙馬都尉趙巖筆也巖喜丹青工於<lb/>
　人馬而胸次不凡能脱去筆墨畛域故其所作與㝷常<lb/>
　畫手不同圖後松雪所題筆法精警異於他書豈亦重<lb/>
　其畫而然耶此圖舊藏余友何翰林元朗處今始見之<lb/>
<pb n="KR3h0061_WYG_082-7b"/>
　因題其後時萬歴丁丑三月二十日茂苑文嘉<hi>珊瑚網</hi>
　　　　五代荆浩楚山秋晚圖<lb/>
　洪谷子有云吴道子畫山水有筆而無墨項容有墨而<lb/>
　無筆吾當採二子所長成一家之格以此則知其未嘗<lb/>
　不好古而亦未嘗不好學今太樸先生近購所畫楚山<lb/>
　秋晚圖骨體敻絶思致高深誠有合於斯語非南宋人<lb/>
　所得夢見也<hi>珊瑚網</hi>
　　　　五代荆浩交泰圖<lb/>
<pb n="KR3h0061_WYG_082-8a"/>
世論洪谷子畫為唐末之冠此幅得之於髙友明家樹<lb/>
石蒼古三羊有生動之趣因相傳為交泰圖真有筆有<lb/>
墨不獨善為雲中山頂以山水專門也汪砢玉識<hi>珊瑚網</hi>
　　　五代闗仝側作泰山圖<lb/>
以匠石極巧以賁育極力或謂不能敗泰山之體吾將<lb/>
假夀千嵗令之操規矩舉繩墨挺干將而求正則韓子<lb/>
亦知終身不得矣不可敗者體也其不可正者勢也今<lb/>
觀此畫則且人敗之既正之矣且謂彼何施見巧而至<lb/>
<pb n="KR3h0061_WYG_082-8b"/>
耶吾嘗背泰山西之導靈巖而東鄉則雖與蹈其背脊<lb/>
可以坐而察之闗仝於畫其有見於此則亦何必舉墨<lb/>
索而游乎而下求其反而正哉世人不知天下有自然<lb/>
者何徃而不適邪乃謂極盛於夀盡力於巧反泰山於<lb/>
筆下是韓子之説也<hi>廣川畫跋</hi>
　　　五代闗仝層巒秋靄圖<lb/>
闗仝此卷雖祖洪谷子而間以王摩詰筆法融液秀潤<lb/>
正其中嵗精進之作也人謂有出藍之美詎不信夫<hi>珊瑚</hi>
<pb n="KR3h0061_WYG_082-9a"/>
<hi>網</hi>
　　　五代闗仝仙遊圖<lb/>
唐闗仝所作故相國丁公印章在焉仝畫山水入妙然<lb/>
於人物非工每有得意者必使胡翼主人物此圖神仙<lb/>
翼所作也大石叢立矻然萬仞色若精鐵上無塵埃下<lb/>
無糞垠四靣斬絶不通人迹而深巖委澗有樓觀洞府<lb/>
鸞鶴花竹之勝杖履而遨遊者皆羽毛飄飄若仰風而<lb/>
上征者非仙靈所居而何石之並者左右視之各見其<lb/>
<pb n="KR3h0061_WYG_082-9b"/>
圓鋭長短逺近之勢石之坐臥者上下視之各見其方<lb/>
圜廣狹薄厚之形筆墨畧到便能移人心目使人必求<lb/>
其意趣此又足以見其能也<hi>李廌畫品</hi>
　　　五代張圖紫微朝㑹圖<lb/>
朱梁時將軍張圖所作帝被衮執圭五星七曜七元四<lb/>
聖左右執侍十二宫神二十八舎星各居其次乗雲來<lb/>
下其容色皆端敬其服章皆嚴謹道家謂玉皇大帝為<lb/>
衆仙天子紫㣲大天帝為衆星天子觀此圖者知君臣<lb/>
<pb n="KR3h0061_WYG_082-10a"/>
之義雖九天之上亦未嘗廢也圖作衣文不師吴帶當<lb/>
風曹衣出水之例用濃墨麤筆如草書顫掣飛動勢極<lb/>
豪放至於作靣與手及諸服餙儀物則用細筆輕色詳<lb/>
緩端慎無一欹仄亦一家之妙用<hi>李廌畫品</hi>
　　　五代厲歸真畫渡水牛出林虎<lb/>
朱梁時道士厲歸真所作缺岸平波逺山坡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>青林淺<lb/>
草牛與牧人情味俱適筆閒意盡氣韻蕭爽與戴嵩韓<lb/>
滉所畫未知其孰賢也歸真畫虎毛色明潤其視躭躭<lb/>
<pb n="KR3h0061_WYG_082-10b"/>
有威加百獸之意嘗作棚於山中大木上下觀虎欲見<lb/>
真態又或自衣虎皮跳躑於庭以思倣其勢今觀此圖<lb/>
非心識意解未易得其自然也<hi>李廌畫品</hi>
　　　五代厲歸真夕陽圖<lb/>
此畫不待模寫青山猶銜半邊日之句而卷中自有蒼<lb/>
然暮色畫家以韓滉戴嵩牛為神品厲道士唐未五代<lb/>
間亦以此技擅名其妙不减韓戴非近時范顛輩所敢<lb/>
望但輕蓑短笠日與觳觫君相周旋乃在野民農者之<lb/>
<pb n="KR3h0061_WYG_082-11a"/>
事竹溪方當駕天廏之飛黄行緑槐之御路顧寶惜戴<lb/>
厲之二畫嗜好如此毋乃侵余之疆乎昔徐師川拜内<lb/>
相子蒼寄詩云尚憶平生故人否夜驅黄犢在田間竹<lb/>
溪他日坐摛文堂草制罷展卷觀畫毋忘老矣<hi>後邨集</hi>
　　　五代李賛華畫千角鹿<lb/>
祕閣有李賛華畫鹿角直而岐出若斜籐相扶而生長<lb/>
三倍其身觵<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鬭立羣角森列故畫録號千角鹿其實<lb/>
則角上横出者衆也崇寕四年詔下祕閣收其畫以入<lb/>
<pb n="KR3h0061_WYG_082-11b"/>
使者疑其状且求其説古有是類者當得其名以備顧<lb/>
問所及余謂邪希有鹿兩頭而角且千雲南郡有神鹿<lb/>
一身兩頭而角衆列合浦有鹿額帶斜藤一枝四條直<lb/>
上各大人以為角條支桃杖一角者為天鹿兩角者為<lb/>
辟拔道書有五頭鹿其角且十皆古之異鹿也此畫得<lb/>
之殆為瑞應而出者邪條録謹上<hi>李廌畫品</hi>
　　　五代胡瓌報塵圖<lb/>
胡瓌報塵圖事具畫史此作騰趠精迅豪縷罅縫間俱<lb/>
<pb n="KR3h0061_WYG_082-12a"/>
有動意是其真蹟無疑報塵者異時邊<graphic n="KR1380" url="https://raw.githubusercontent.com/kanripo/KR-Gaiji/master/images/KR1380.png" mimeType="image/png"/>以塵起計馬<lb/>
數多寡數騎疾馳東首鳥舉電抹前無行羣後脱追者<lb/>
壯哉<hi>剡源集</hi>
　　　五代胡瓌番騎圖<lb/>
唐胡瓌畨騎圖一卷先師翰林學士吴文定公所藏也<lb/>
瓌畫番騎鋪叙巧密至於穹廬什器無不畢具可謂善<lb/>
於體物者矣余嘗官主客凡四譯之使日接乎前暨出<lb/>
使寕夏經西戎出没之境見其山緜亘起伏狀如坡陀<lb/>
<pb n="KR3h0061_WYG_082-12b"/>
上無寸木四顧惟黄沙野蒿行路之人有欲求勺水而<lb/>
不可得鞭馬疾馳惟恐邊騎突至今見斯卷不覺惘然<lb/>
然非余之目擊則亦莫能知其妙也<hi>寓意編</hi>
　　　五代徐熙鶴竹圖<lb/>
南唐朝覇府之庫物舊有集賢院印章梅翰林詢塗去<lb/>
故印復用梅昌言印以蓋之徐熙所作也叢生竹篠根<lb/>
幹節葉皆用濃墨麤筆其間節比畧以青絲㸃拂而其<lb/>
梢蕭然有拂雲之氣兩雉馴啄其下羽翼鮮華喙欲鳴<lb/>
<pb n="KR3h0061_WYG_082-13a"/>
距欲動近時畫師作翎毛務以疏渲細密為工一羽雖<lb/>
似而舉體或不得其大全雖羽毛不復疏渲分布衆采<lb/>
映帶而成生意真態無不具非造妙自然莫能至此<hi>李廌</hi>
<hi>畫品</hi>
　　　五代徐熙牡丹圖<lb/>
世之評畫者曰妙於生意能不失真如此矣至是為能<lb/>
盡其技嘗問如何是生意曰殆謂自然其問自然則曰<lb/>
能不異真者斯得之矣且觀天地生物特一氣運化爾<lb/>
<pb n="KR3h0061_WYG_082-13b"/>
其功用妙移與物有宜莫知為之者故能成於自然今<lb/>
畫者信妙矣方且暈形布色求物比之似而效之以成<lb/>
者皆人力之後先也豈能以合於自然者哉徐熙作華<lb/>
則與常工異也其謂可亂本失真者非邪若葉有鄉背<lb/>
花有低昻絪緼相成發為餘潤而花光豔逸曄曄灼灼<lb/>
使人目識昡耀以此僅云生意可也趙昌花妙於設色<lb/>
比熙畫更無生理若繡屏帳者<hi>李廌畫品</hi>
　　　五代顧閎中畫韓熙載夜宴圖<lb/>
<pb n="KR3h0061_WYG_082-14a"/>
南唐中書侍郎韓公熙載後主時知國祚將廢放懐杯<lb/>
酒間以自許後主欲用為相而聞縱逸不檢每伺其家<lb/>
宴令畫工顧閎中丹青以進其卷首即與公門生朱銑<lb/>
紫微郎粲狀元及敎坊副使李嘉明并其妹按胡琴又<lb/>
公自擊鼓妓王屋山舞六么王屋山俊慧非常公最憐<lb/>
愛每醉須樂聒之乃醒幼令二婢出家號凝酥素質後<lb/>
主復信小人之譖遂黜公以左庶子分司南京受命日<lb/>
盡逐羣婢单車即路後主憐之留為尚書不數日羣婢<lb/>
<pb n="KR3h0061_WYG_082-14b"/>
復集飲逸愈甚後主歎曰孤不得熙載為相矣既而薨<lb/>
於私第後主哭之慟贈平章事諡曰文元豐己未孟夏<lb/>
二十日洛陽祖無頗題<hi>龍學集</hi>
顧閎中南唐人事後主為待詔善畫獨見於人物是時<lb/>
中書舍人韓熙載以貴遊世胄多好聲伎専為夜飲雖<lb/>
賓客揉雜歡呼狂逸不復拘制李氏惜其才置而不問<lb/>
聲傳中外頗聞其荒縱然欲見樽俎燈燭間觥籌交錯<lb/>
之態度不可得乃命閎中夜至其第竊窺之目識心記<lb/>
<pb n="KR3h0061_WYG_082-15a"/>
圖繪以上之此圖乃閎中之所作者也其不化為神物<lb/>
也幸矣宜寶藏之泰定改元仲秋既望天水趙昇識彦<lb/>
昇<hi>鐵網珊瑚</hi>
　　　五代顧閎中六逸圖<lb/>
閎中寫六人像皆取其曠逸而淵明非其倫也露臥者<lb/>
其劉伯倫乎所謂枕麯藉糟吹篴者其桓伊乎所謂臥<lb/>
吹三㺯題以為孝先馬融非其時矣缺題者其嵇叔夜<lb/>
乎所謂目送歸鴻妄意如此惜不及與石田評之<hi>震澤集</hi>
<pb n="KR3h0061_WYG_082-15b"/>
　　　五代周文矩唐宫春晩圖<lb/>
周文矩宫中圖婦人小兒其數八十一男子寫神而装<lb/>
具樂器盆盂扇倚席鸚鵡犬蝶不與文矩句容人為江<lb/>
南翰林待詔作士女近周昉而加纎麗嘗為後主畫南<lb/>
荘圖號一時絶筆他日上之朝廷詔籍之祕閣宫中圖<lb/>
云是真跡藏前太府卿朱載家或摹以見餽婦人髙髻<lb/>
自唐以來如此此卷豐肌長𥜗裠周昉法也余在嶠南<lb/>
於端溪陳髙之裔見其世藏諸帝像左右宫人梳髻與<lb/>
<pb n="KR3h0061_WYG_082-16a"/>
此畧同而了鬟乃作兩大鬟垂肩項間雖醜而有真態<lb/>
李氏自謂南唐故衣冠多用唐製然風流實承六朝之<lb/>
餘畫家者言辨古今當先問衣冠車服蓋謂此也紹興<lb/>
庚申五月乙酉澹嵒居士張澂題<hi>郁逄慶書畫題跋記</hi>
　　　五代周文矩畫狄梁公諫武后圖<lb/>
右狄文惠公諫天后圖相傳為長安周景元作以筆法<lb/>
重輕較之蓋建業周文矩爾非景元也余於祕府多見<lb/>
二子真跡故敢鑒定若此未知賞識之家以為何如也<lb/>
<pb n="KR3h0061_WYG_082-16b"/>
若夫狄公拳拳存唐之忠史書之天下士大夫皆能道<lb/>
之余尚何言哉<hi>潛溪集</hi>
　　　五代李昇出峽圖<lb/>
是卷雪景山頭皆襯金著色法度森整而筆墨清潤極<lb/>
為精工心知為唐人之作而卒未能定其名氏舊有籖<lb/>
題小李將軍紙最古而字問草率因未之信予購得之<lb/>
京師間示知畫者以為當出王摩詰予家所有王維雪<lb/>
溪圖并小幅鳯舟圖與此皆不類又曽見輞川圖與髙<lb/>
<pb n="KR3h0061_WYG_082-17a"/>
士奕棋小幅惟奕圖用筆與此同因題為王摩詰而禠<lb/>
去舊籖見者同聲以為摩詰無疑閒居以來校勘頗勤<lb/>
遂定為李昇出峽圖云昇唐末成都人也初得法於李<lb/>
思訓思訓時號大李將軍其子昭道號小李將軍皆唐<lb/>
宗室至昇畫與昭道並譽故亦名小李將軍載在宣和<lb/>
畫譜者論序如此乃知前人題識雖小亦未易輕也又<lb/>
按畫譜記御府所藏昇畫五十有二出峽圖在焉流傳<lb/>
數百載而完好如新意必經好事之手或有神物呵䕶<lb/>
<pb n="KR3h0061_WYG_082-17b"/>
以至於予大抵法書名畫所貴收藏茍存憲古藝游之<lb/>
意其於檢心蓄徳未為無助彼徒以為文具玩物則喪<lb/>
志之戒攸在吾子孫其念之宣和書畫譜皆出蔡京之<lb/>
手其識鑑自繫人品已難盡據至稱昇筆意幽閒清麗<lb/>
過於思訓徃徃誤為王右丞者殆有自來云觀於是卷<lb/>
可以神㑹矣<hi>陸儼山集</hi>
　　　五代李昇瀟湘烟雨圖<lb/>
李昇瀟湘烟雨圖筆意瀟灑濃淡有無含不盡之妙甲<lb/>
<pb n="KR3h0061_WYG_082-18a"/>
午南翰署中與王維雪霽卷同日寓目措大薄福不能<lb/>
並嬖毛嬙西施遂任李卷流落然去今十年無日能遣<lb/>
諸懐也今嵗避暑湖上驥兒嚢致二卷其一即李昇煙<lb/>
雨圖也<hi>馮夢禎快雪堂集</hi>
　　　五代釋貫休應真髙僧像卷<lb/>
此卷相傳為十六羅漢及觀題揭皆初祖以後應真髙<lb/>
僧作者豈深於禪宗不屑果位者邪畫法亦非伯時以<lb/>
後有也貫休之徒方能為之董其昌題<hi>珊瑚網</hi>
<pb n="KR3h0061_WYG_082-18b"/>
靣目手腕描法如春蠶吐絲衣摺用玉箸篆也王子才<lb/>
亦叅禪有得者又跋梵隆十散聖衣紋用水荇描法氣<lb/>
韻古澹余最喜其頌金華聖者云李日華<hi>同上</hi>
　　　五代黄筌畫雀<lb/>
黄筌畫飛鳥頸足皆展或曰飛鳥縮頸則展足縮足則<lb/>
展頸無兩展者驗之信然乃知觀物不審者雖畫師且<lb/>
不能况其大者乎君子是以務學而好問也<hi>東坡集</hi>
　　　五代黄筌寒龜曝背圖<lb/>
<pb n="KR3h0061_WYG_082-19a"/>
蜀黄監所作即黄筌也筆墨老硬無少柔媚監平時所<lb/>
作雀竹魚鱉龍亦皆淡色鮮華以示其巧此獨為水墨<lb/>
枯林之下一龜盤跚曵尾而行若春雷已動餘寒未去<lb/>
負朝陽以曝其背有舒緩彎跧之態其趣甚樂頃在丞<lb/>
相尤公家見監一龜筆與此無異但其色光澤水旁之<lb/>
草方茂蓋方自水中出又非寒時其狀不得不殊故觀<lb/>
者當審其畫時用意處也<hi>李廌畫品</hi>
　　　宋李成畫松石<lb/>
<pb n="KR3h0061_WYG_082-19b"/>
余家所收李成至李冠卿大扇愛之不已為天下之冠<lb/>
既購得之背於真州昭宣使宋用臣自舒州召還見之<lb/>
太息云慈聖光獻太后於上温凊小次盡購李成畫貼<lb/>
成屏風以上所好至輙玩之因吴丞相冲卿夫人入朝<lb/>
太皇使引辨真偽成之孫女也内以四幅拆奉上别購<lb/>
補之敕用臣背於内東門正與此類因語泫然囑吾愛<lb/>
惜余亦甚珍之及得盛文肅家松石片幅如紙幹挺可<lb/>
為隆棟枝茂凄然生隂作節處不用墨圈下一大㸃以<lb/>
<pb n="KR3h0061_WYG_082-20a"/>
通身淡墨空過乃如天成對靣皴石圓潤突起至坡峰<lb/>
落筆與石脚及水中一石相平下用淡墨作水相凖乃<lb/>
是一磧直入水中不若世俗所效直斜落筆下更無地<lb/>
又無水勢如飛空中使妄評之人以李成無脚蓋未見<lb/>
真耳劉涇自以李成真筆多於是出示之乃良久曰此<lb/>
必成師也<hi>米芾畫史</hi>
　　　宋李成畫營丘圖<lb/>
望之舊國都者暢然増重彼知求其本心者能得其未<lb/>
<pb n="KR3h0061_WYG_082-20b"/>
嘗離者乎見之真城社者悲心更㣲彼知失其本心者<lb/>
能反其未嘗喪者乎二者其於得失有辨矣而迷妄相<lb/>
矇不知解時求心之本原已失當處而不知求復其初<lb/>
今人知重暢然者失於真見微悲心者得於疑見時其<lb/>
有此累邪李咸熙作營丘山水圖寓象賦景得其全勝<lb/>
溪山縈帶林屋映蔽煙雲出没求其圖者可以知其處<lb/>
也余去國十年矣官繫於朝不得歸每升髙東顧想在<lb/>
家山而神馳意到自有見聞賓想既悟而悲悼隨之及<lb/>
<pb n="KR3h0061_WYG_082-21a"/>
觀正夫所示圖真得鄉路矣反若不敢識者亦似失其<lb/>
本心者也咸熙畫手妙絶今世共知之至營丘之寓於<lb/>
畫者余獨知之它人恐不能盡識也敢問主者長河千<lb/>
里應無斷處願借竹葉浮之上游當泛泛而下無所疑<lb/>
阻吾從此去矣<hi>廣川畫跋</hi>
　　　宋李成畫<lb/>
王無逸聚畫既多真偽相乗除余得盡為考之此畫李<lb/>
成所出也雖其臨視而别出自為一種然陵突抗立幾<lb/>
<pb n="KR3h0061_WYG_082-21b"/>
欲亂原隰之平山谷之險皆得望而盡之故知形範既<lb/>
正金錫不耗剖形而出豈不莫邪似哉此知其所從來<lb/>
逺也子盡而求之徐察其深識之要其至處雖觀三山<lb/>
於雲外猶足見蓬萊之人而上下者邪<hi>廣川畫跋</hi>
　　　宋李成晴巒蕭寺圖<lb/>
宋時有無李論米元章僅見真蹟二本著色者尤絶望<lb/>
此圖為内府所收宜元章畫史未之及也石角有臣李<lb/>
等字余藏之二十年未曽寓目兹以湯生重装潢而得<lb/>
<pb n="KR3h0061_WYG_082-22a"/>
之本出自文夀承歸項子京自余復易於程季白季白<lb/>
力能守此為傳世珍令營丘不朽則畫苑中一叚竒事<lb/>
戊午夏五之望𤣥宰題<hi>珊瑚網</hi>
　　　宋李成江山雪眺圖<lb/>
繪雪者無非在峰頭樹杪積粉堆素而已斯時清焦墨<lb/>
成黯淡之色覺雪意恍然一云古人最喜畫雪如王摩<lb/>
詰林亭雪岫趙幹江行初雪闗仝闗山積雪宋徽宗雪<lb/>
江歸棹黄大痴九峰雪霽現在人間皆守常法惟李營<lb/>
<pb n="KR3h0061_WYG_082-22b"/>
丘作峰巒林屋皆以淡墨為之而水天空處全用粉填<lb/>
此其超衆長而獨自標竒即吾家江山雪眺變局也故<lb/>
當年吴功甫極珍此册價頗不貲樂卿<hi>珊瑚網</hi>
　　　宋范寛山水圖<lb/>
伯樂以御求於世而所遇無非馬者庖丁善刀藏之十<lb/>
九年知天下無全牛余於是知中立放筆時蓋天地間<lb/>
無遺物矣拂隆施所從自來忽乎太行王屋起於前而<lb/>
連連若不可掩計其功當與夸娥争力吴嘗夜半求之<lb/>
<pb n="KR3h0061_WYG_082-23a"/>
石破天驚元氣淋漓謂蒲城之所過而問者不可求於<lb/>
冀南漢隂矣<hi>廣川畫跋</hi>
觀中立畫如齊王嗜及鷄跖必千百而後足雖不足者<lb/>
猶若有跖其嗜者專也故物無得移之當中立有山水<lb/>
之嗜者神凝智解得於心者必發於外則解衣磅礴正<lb/>
與山林泉石相遇雖賁育逄之失其勇矣故能攬須彌<lb/>
盡於一芥氣振而有餘無復山之相矣彼含墨咀毫受<lb/>
揖入趨者可執工而隨其後邪世人不識真山而求畫<lb/>
<pb n="KR3h0061_WYG_082-23b"/>
者疊石累土以自詫也豈知心放於造化鑪錘者遇物<lb/>
得之此其為真畫者也潞國文公嘗謂寛於山水為寫<lb/>
生手余以是取之<hi>同上</hi>
　　　宋范寛雪景<lb/>
范寛畫不可摹見真者輙能辨之刻削窮絲髮而行筆<lb/>
堅勁鐵屋石人無能及者非其天性甚寛亦不能為此<lb/>
也<hi>攻媿集</hi>
　　　宋范寛畫卷<lb/>
<pb n="KR3h0061_WYG_082-24a"/>
范寛本名中立其為人簡率故人以寛名之所畫山皆<lb/>
寫秦隴峻拔之勢大圖濶幅山勢逼人真古今絶筆也<lb/>
子昻題<hi>鐵網珊瑚</hi>
　　　宋范寛山水卷<lb/>
范中立畫與李營丘甲乙俱在神品此卷層巒疊嶂掩<lb/>
映向背自有條理與宋人評逺望不離坐外者誠相合<lb/>
哉燕中投刺作勞歸獲一展閲塵襟如洗<hi>弇州山人槀</hi>
　　　宋范寛長江萬里卷<lb/>
<pb n="KR3h0061_WYG_082-24b"/>
昔在苑西有吴太學持范中立長江圖見示位置正如<lb/>
此卷猶心疑為裴旻之虎今見真本快心洞目之觀始<lb/>
信鑒裁不謬史官董其昌<hi>珊瑚網</hi>
　　　宋董源畫<lb/>
翰林沈存中筆談云僧巨然畫近視之幾不成物象逺<lb/>
視之則晦明向背意趣皆得余得二軸於外弟杜天逹<lb/>
家近存中評也然巨然蓋師董元此董筆也與余二軸<lb/>
不類乃知自昔與者皆師心而不蹈跡唐人最名善書<lb/>
<pb n="KR3h0061_WYG_082-25a"/>
而筆法皆祖二王離而視之觀歐無虞覩顔忘柳若蹈<lb/>
跡者則今院體書無以復増損故曰㝷常之内畫者謹<lb/>
毛而失貎乙酉十一月二十六日晁補之書<hi>鷄肋集</hi>
　　　宋董源畫卷<lb/>
右董源畫一卷卷首畫古松泉石松節處作㸃盤錯蕭<lb/>
森樹木五株可愛來者三人一人扶笻且前一抱琴隨<lb/>
之一以篙插船將陟岸叢襍麓濃淡二人扶杖去濱水<lb/>
茅簷下頫視一人若手持器物者渡橋一騎驢者状畏<lb/>
<pb n="KR3h0061_WYG_082-25b"/>
怯僕童擔右手顧其後一人牽舉巨網一舉小網小罩<lb/>
撈網中三艇泊岸下一艇釣一橛其艇負魚登岸過蘆<lb/>
葦中隐隐有小屋數椽作平沙無岸草木叢薄倒懸作<lb/>
風雨勢三艘舉颿坐船尾一人有快然自適意樓觀髙<lb/>
出樹杪古杉細泉雲霧吞吐一人持雨蓋走沙際風揭<lb/>
其蓋力持之厓下有居室雉堞隐隐若江城者一人蓑<lb/>
笠而輓輅前曵後推之柏聚生泉下瀑橋渡一扶笻一<lb/>
騎驢者纔數㸃人離情狀具層樓出山峽間林下阪杖<lb/>
<pb n="KR3h0061_WYG_082-26a"/>
而下者有艱難匱乏意兩浦水亭一杖傴僂且登一悵<lb/>
而旴衡者疑皆閑老人也兩岸下艇相徃來疑歌相和<lb/>
者茅亭泉上修竹掩映行者幅簉若聞其語笑樹林髙<lb/>
下煙横抹之隐顯有無勢入平野岸絶樓閣雲霧中蘿<lb/>
下垂拂江石疑若動者漁船店泊青帘白屋雁陣縱横<lb/>
忽不可數疑若嘹喨山石瀟灑丁香枝亞淡波倒侵微<lb/>
茫平逺縱筆肆意略無雕鐫愈玩愈覺其精到令人忘<lb/>
倦渾然天造霄壌丹青蓋源畫無疑他人不能至也畫<lb/>
<pb n="KR3h0061_WYG_082-26b"/>
四十餘尺無所脱略衆體備焉噫人之學問亦若源之<lb/>
畫亦庶幾哉<hi>春雨集</hi>
　　　宋董源瀟湘圖卷<lb/>
此卷余以丁酉六月得於長妄卷有文夀承題董北苑<lb/>
字失其半不知何圖也既展之乃定為瀟湘圖蓋宣和<lb/>
畫譜所載而以選詩為境所謂洞庭張樂地瀟湘帝子<lb/>
游耳憶余丙申持節長沙行瀟湘道中蒹葭漁網汀洲<lb/>
叢木茅菴樵逕晴巒逺隄一一如此圖令人不動歩而<lb/>
<pb n="KR3h0061_WYG_082-27a"/>
重作湘江之客昔人乃有以畫為假山水而以山水為<lb/>
真畫者何顛倒見也董源畫世如星鳳此卷尤竒古荒<lb/>
率僧巨然於此還丹梅道人嘗其一臠者余何幸得臥<lb/>
游其間邪<hi>容臺集</hi>
𤣥宰攜示北苑一卷諦審之有二姝及鼓瑟吹笙者有<lb/>
漁人布網漉魚者𤣥宰曰瀟湘圖也蓋取洞庭張樂地<lb/>
瀟湘帝子游二語為境耳又云余曽遊瀟湘道上山川<lb/>
竒秀大都如此而是時方見伯時瀟湘卷亦復效之作<lb/>
<pb n="KR3h0061_WYG_082-27b"/>
一小幅今見北苑乃知伯時雖名家殊乏蒼茫之氣耳<lb/>
宋宣和譜有北苑瀟湘圖云<hi>妮古録</hi>
　　　宋董源秋山行旅圖<lb/>
北苑畫米南宫時止見五本余家所藏凡七本以為觀<lb/>
止矣都門又見夏口待渡卷吴閶泊舟又見此本皆世<lb/>
之罕物其昌題<hi>書畫題跋記</hi>
　　　宋董源仙山樓閣圖<lb/>
河南俞氏藏董源仙山樓閣圖一幅絹本淺絳色用筆<lb/>
<pb n="KR3h0061_WYG_082-28a"/>
最為疎逸不惟樹石古雅人物生動而中間界畫精妙<lb/>
不譲衞賢郭忠恕軰余每展玩如從山隂道上行令人<lb/>
應接不暇始知湯垕評源夏山圖者端非虚語乃沈存<lb/>
中云北苑多寫江南真山不為竒峭其用筆極草草近<lb/>
視之幾不類物象逺觀則景色粲然是未許其秀潤也<lb/>
<hi>清河書畫舫</hi>
　　　宋郭忠恕摹開元按樂圖<lb/>
開元按樂圖周昉畫是本蓋國初郭忠恕所摹中有髯<lb/>
<pb n="KR3h0061_WYG_082-28b"/>
者乃恕先自寫真也黄某書<hi>東觀餘論</hi>
　　　宋郭忠恕畫<lb/>
龍門李偃藏郭恕先寒林晩山圖雖託李咸熙舊本自<lb/>
出新規勝槩風乾木老沙明水静煙開霧合蓋是江皋<lb/>
舊遊使人有憂愁窮悴之歎也筆蹟天放不入畦畛然<lb/>
氣攝萬山隨意取之徃徃得於勝似外人以見有而索<lb/>
之恐不得盡也此畫雖與長安寒林大小並行而各有<lb/>
至到處恐不能伯仲間譬若轉崑崙而陵九陂不盡一<lb/>
<pb n="KR3h0061_WYG_082-29a"/>
級雖是未極五山然既已窮河源也<hi>廣川畫跋</hi>
　　　宋郭忠恕畫軸<lb/>
郭恕先神仙也事蹟見於國史史亦載能畫入神品然<lb/>
世罕有得其畫者予家藏此軸三世雖屢遭驚恐唯不<lb/>
失此豈神仙䕶持得珍玩以永世邪<hi>松隐集</hi>
　　　宋郭忠恕畫本<lb/>
恕先髙賢絶藝世所共知其筆墨精妙蟬蛇變化夀臣<lb/>
父叔記之矣然恕先要為難知以為異人邪自應㑹意<lb/>
<pb n="KR3h0061_WYG_082-29b"/>
物表不當復賓賓效世俗為者而此畫本範模闗吴輩<lb/>
一二曲折毫髮㸃綴惟謹不謬豈大匠誨人必以規矩<lb/>
者歟其遺跡不多有世傳圖上一角數峰尺素本末作<lb/>
童子紙鳶中引線滿之離絶匠意此又豈規矩筆墨可<lb/>
求者哉彌明道士云吾不解人間書而石鼎聫句極唐<lb/>
詩之巧語侯劉輩以謂吾就汝所能者為之恕先其近<lb/>
是哉<hi>鷄肋集</hi>
　　　宋郭忠恕摹輞川圖<lb/>
<pb n="KR3h0061_WYG_082-30a"/>
王右丞輞川圖與余昔在杭苕故家見者一様前有集<lb/>
賢院御書印内合同印題摩詰本後書河北郭忠恕奉<lb/>
命復本則知為江南李後主時臨本也虎賁中郎更無<lb/>
辨處郭亦妙筆矣右丞唐開元天寶朝士名維字摩詰<lb/>
工詩畫輞川其所居自寫為圖精密細潤在小李將軍<lb/>
著色山水上今如魯寶玉大弓絶無僅有吾昻霄珍之<lb/>
重之攜上天京名公相一見賞識鑒定價増十倍大徳<lb/>
戊戌冬至廬陵民八十叟李珏元暉敬跋<hi>書畫題跋記</hi>
<pb n="KR3h0061_WYG_082-30b"/>
　　　宋郭忠恕避暑宫圖<lb/>
畫家宫室最難為工謂須折算無差乃為合作蓋束於<lb/>
繩矩筆墨不可以逞稍渉畦畛便入庸匠故自唐以前<lb/>
不聞名家至五代衞賢始以此得名然而未為極致獨<lb/>
郭忠恕以俊偉竒特之氣輔以博文强學之資遊規矩<lb/>
凖繩中而不為所窘論者以為古今絶藝此卷水殿圖<lb/>
千榱萬桷曲折髙下纎悉不遺而行筆天放設色古雅<lb/>
非忠恕不能也宣和御府所藏三十四種有明皇避暑<lb/>
<pb n="KR3h0061_WYG_082-31a"/>
宫圖四此豈其一邪舊傳此為釣鰲圖按趙與時賓退<lb/>
録載唐人酒令有釣鰲圖一卷刻木為鰲魚沉水中釣<lb/>
之以行勸罰此圖有鰲魚之類浮水靣豈避暑時用以<lb/>
行酒邪其事不可考而此圖則避暑宫無疑矣忠恕字<lb/>
恕先洛陽人通九經尤精小學仕漢為湘隂令從事謝<lb/>
去周世宗召為周易博士貶乾州司户秩滿不仕宋初<lb/>
復召為國子監主簿後竟尸解事具東坡集而畫譜稱<lb/>
忠恕字國寶不知何許人與坡集所記不同要為怪誕<lb/>
<pb n="KR3h0061_WYG_082-31b"/>
不經之人然其畫法之妙則不可掩也中書舎人王君<lb/>
子貞出以相示遂為記此正徳十四年己卯七月既望<lb/>
書<hi>甫田集</hi>
　　　宋郭忠恕樓居仙圖<lb/>
郭忠恕恕先所作中書令趙韓王普思黙堂印相國王<lb/>
冀公欽若太原欽若圖書作石似李思訓作樹似王摩<lb/>
詰至於屋木樓閣恕先自為一家最為獨妙棟樑楹桷<lb/>
望之中虚若可躡足闌楯牖户則若可以捫歴而開闔<lb/>
<pb n="KR3h0061_WYG_082-32a"/>
之也以毫計寸以分計尺以尺計丈増而倍之以作大<lb/>
宇皆中規度曾無小差非至詳至悉委曲於法度之内<lb/>
者不能也然恕先仕於朝所弛不羈放浪玩世卒以傲<lb/>
恣流竄海島中道仆地蜕形仙去其圖寫樓居乃如此<lb/>
精密非徒精密也蕭散簡逺無塵埃氣東坡先生嘗為<lb/>
之贊長松參天蒼壁插水縹緲飛觀慿闌誰子空蒙寂<lb/>
歴煙雨滅没恕先在焉呼之或出非神仙中人孰能知<lb/>
神仙之樂而審於畫也余嘗見恕先清泰元年所作盤<lb/>
<pb n="KR3h0061_WYG_082-32b"/>
車圖粉本水磨大圖今并此圖最能知其妙處孔子所<lb/>
謂從心所欲不踰矩荘子所謂猖狂妄行而踏乎大方<lb/>
者乎其為人無法度如彼其為畫有法度如此則知天<lb/>
下妙理從容自能中度使恕先規度量而為之則亦疲<lb/>
矣恕先亦為是乎<hi>李廌畫品</hi>
　　　宋王藹<hi>一作靄</hi>乞巧圖<lb/>
既為李氏書乞巧圖明年閲祕閣書畫得丁晉公没入<lb/>
乞巧圖幅書曰王藹制之藹有能名世謂神品閣下新<lb/>
<pb n="KR3h0061_WYG_082-33a"/>
定止入能品然畫已有筆力而為人物状深得圜成法<lb/>
與世之畫者異矣其遂進而品於張吴顧陸非也圖所<lb/>
見大致與李氏所収相類多有椒香粉鋪地及椒花空<lb/>
中者又其上畫天漢白氣光曜又有五色雲其下望拜<lb/>
如行宫儀此其異者後檢周處記乃知其畫不妄作處<lb/>
謂守者咸懐私願見天漢中有奕奕正白氣有光曜五<lb/>
色然則其説皆出處之記也夫畫工以技藝取求售悦<lb/>
世俗以期易入惟恐其異不見要於世也今乃能以書<lb/>
<pb n="KR3h0061_WYG_082-33b"/>
為證不與世俗合則非庸人竄名丹墨者儒館舊學陋<lb/>
矣未嘗考如此畫有據為之方且訾誚詆譏其失可不<lb/>
為藹之徒嗢噱哉<hi>廣川畫跋</hi>
　　　宋石恪玉皇朝㑹圖<lb/>
蜀石恪所作天仙靈官金童玉女三官太一七元四聖<lb/>
經緯星宿風雨雷電諸神岳瀆君長地上地下主者皆<lb/>
集於帝所玉皇大天帝南靣端扆而坐衆真仰首承望<lb/>
清光見之者神爽超然如在乎通明殿中也恪性不羈<lb/>
<pb n="KR3h0061_WYG_082-34a"/>
滑稽玩世故畫筆豪放出入繩檢之外而不失其竒所<lb/>
以作形相或醜怪竒倔以示變水府官吏或繫魚蟹於<lb/>
腰目以侮觀者頃見恪所畫翁媪甞醋圖褰鼻撮口以<lb/>
明其酸又嘗見恪所作鬼百戯圖鍾馗夫婦對案置酒<lb/>
供張果肴乃執事左右皆極其情態前有大小鬼數十<lb/>
合樂呈伎倆曲盡其妙此圖玉皇像不敢深戯然猶不<lb/>
免懸蟹欲調後人之一笑也<hi>李廌畫品</hi>
　　　宋石恪鍾馗氏小妹圖<lb/>
<pb n="KR3h0061_WYG_082-34b"/>
遯齋閒覽云宋皇祐中掘地得宋宗慤母墓誌刻石載<lb/>
其妹名鍾馗此鍾馗氏小妹之始見於簡録也今觀石<lb/>
恪所畫一年少婦人四女鬼相從豈謂是邪其行筆老<lb/>
勁傳色妍麗猶有唐人遺韻故可賞也<hi>朱徳潤存復齋集</hi>
　　　宋張戡歇騎圖<lb/>
良馬世不易得良畫者尤不易得人恒稱曹覇韓幹絶<lb/>
藝觀此戡固未相逺也此翰林侍講金君家舊物殆歐<lb/>
陽氏七賢畫也既以予鼎貞固侍講之心不累於物耶<lb/>
<pb n="KR3h0061_WYG_082-35a"/>
鼎貞寶之不下拱璧夫一藝之精見重於人若此古之<lb/>
君子其精義妙道在人不可一日無者其宜寶重何如<lb/>
哉鼎貞方明經飭行潜心古人因金君求題此圖故書<lb/>
其後<hi>東里續槀</hi>
　　　宋朱羲桃村雨牧圖<lb/>
北宋朱羲江南人畫牛得名作斜陽芳草村落荒閒之<lb/>
趣雖望戴嵩不及亦自名家此為桃花村舎煙雨中緑<lb/>
蓑牽犢而過正羲得意筆也桃花潭水人跋<hi>珊瑚網</hi>
<pb n="KR3h0061_WYG_082-35b"/>
　　　宋包鼎乳虎圖<lb/>
宣城包鼎所作絹素雖破而色毛精潤如新包氏以虎<lb/>
世其家而鼎之所畫居最虎天下之至猛於牽制父子<lb/>
牝牡之情則雖威而不怒荒榛赤草鳥噪其上兩虎引<lb/>
子而行意甚安佚其雄前行觀其意中亦有禦衞之意<lb/>
小虎牙爪未備已有食牛之氣但吞噬之獸夫婦父子<lb/>
相從而羣行人或遇之誠可懼也<hi>李廌畫品</hi>
　　　宋徐崇嗣沒骨華圖<lb/>
<pb n="KR3h0061_WYG_082-36a"/>
沈存中言徐熙之子崇嗣剏造新意不華不墨弮直疊<lb/>
色漬染當時號沒骨華以傾黄居宷父子余嘗見駙馬<lb/>
都尉王詵所收徐崇嗣沒骨華圖其花則草芍藥也自<lb/>
其破萼散葉蓓蕾露蕊以至離披格側皆寫其花始終<lb/>
盛衰如此其他崇嗣畫花不一皆不名沒骨華也唐鄭<lb/>
䖍著胡本草記芍藥一名沒骨華今王晉卿所收獨名<lb/>
沒骨然則存中所論豈因此圖而得之邪<hi>廣川畫跋</hi>
　　　宋燕文貴山水<lb/>
<pb n="KR3h0061_WYG_082-36b"/>
風雨圖本出於李成超軼不可及也近世郭熙時得一<lb/>
筆亦自難得<hi>山谷集</hi>
　　　宋燕文貴畫<lb/>
圖畫見聞誌載燕文貴本𨽻尺籍工畫山水不専師法<lb/>
自立一家規範預玉清昭應宫之役偶畫山水一幅人<lb/>
有告多知者廼補圖畫院祗候實為精品此卷不入家<lb/>
數而布置精工别有一種風氣豈具是邪<hi>攻媿集</hi>
　　　宋孫知微畫雪鍾馗<lb/>
<pb n="KR3h0061_WYG_082-37a"/>
破巾短褐束縳一鬼荷於擔端行雪林中想見武舉不<lb/>
第胸中未平又恐鬼物擾人擒捕擊搏戯用餘勇也皆<lb/>
孫知微所作知微華陽真人有尊行寓意於畫隐者也<lb/>
筆墨神妙超然度越衆人乖崖公詠鎮蜀雅聞其名欲<lb/>
一見之終不可致張公聞在僧舍飲亟損車騎却鳴騶<lb/>
徃詣之即投閣遁去乖崖公還朝出劍闗逄一村童持<lb/>
知微書負一篋迎道左書曰公所喜者畫也今以二圖<lb/>
為獻問知微所在即曰適一山人以書授我今去已逺<lb/>
<pb n="KR3h0061_WYG_082-37b"/>
矣張公益歎其高余外曽祖正惠馬公知節守成都知<lb/>
微日居府中相從甚善得畫最多馬公解所服金帶贈<lb/>
之即繫於苧袍上人見其標韻蕭散白衣金帶皆以為<lb/>
孫思邈李太白也馬公在前朝貴人中最名識畫一時<lb/>
公卿家畫徃徃聼其審定蓋久與知微語得辯之要故<lb/>
也<hi>李廌畫品</hi>
　　　宋孫知微畫水圖<lb/>
觀水有術必觀其瀾然則汙池潢潦渟滀涓溜果可勝<lb/>
<pb n="KR3h0061_WYG_082-38a"/>
而寄心賞邪孫生為此圖甚哉其壯觀者也初為平漫<lb/>
横<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>汪洋淳㶏依山占石魚龍出沒至於<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>抰太山前<lb/>
直衝飇卒風暴雨横發水勢坡落而隴起想其磅礴解<lb/>
衣雖雷霆之震無所駭其視聼放乎天機者也豈區區<lb/>
吮筆塗墨求索形似者同年而語哉<hi>廣川畫跋</hi>
　　　宋孫知微十六羅漢像<lb/>
孫太古畫十六羅漢一卷前元趙子昻故物後有蘧菴<lb/>
陳忠詩跋今在城西王氏其長三丈有竒乃禇紙真跡<lb/>
<pb n="KR3h0061_WYG_082-38b"/>
此圖樹石髙古人物清逸望而知為良史也<hi>清河書畫舫</hi>
　　　宋趙昌菡萏圖<lb/>
昌善畫花設色明潤筆跡柔美國朝以來有名於蜀士<lb/>
大夫舊云徐熙畫花傳花神趙昌畫花寫花形然比之<lb/>
徐熙則差劣其後譚宏王友之輩皆不逮也蓮荷花生<lb/>
泥汙之中出於水而不著水昌此花標韻清逺能識此<lb/>
意耳<hi>李廌畫品</hi>
　　　宋易元吉猩猩圖<lb/>
<pb n="KR3h0061_WYG_082-39a"/>
此言猩猩取其血可以染朱罽獵者既得於朴擊使自<lb/>
道升斗皆如其數余每疑此説嘗得杜幽公謂遍問胡<lb/>
商元無此事今人之論猶為國志為然傳誤韻謬不必<lb/>
論也廣志獨言猩猩唯聞其啼不聞其言永昌武平今<lb/>
在東蜀廣南盡王封之内也人易知者此説不可謂謬<lb/>
至謂交趾貢能言鳥反以猩猩供庖膳此説尤不足信<lb/>
當俟知者訊知此圖蓋朴擊斟酌以求升斗之數者也<lb/>
嘗聞叚成式言狒狒飲其血可以見鬼力負千金笑輙<lb/>
<pb n="KR3h0061_WYG_082-39b"/>
上吻掩額狀如獼猴作人言如鳥聲血可染緋髮可為<lb/>
髮宋建武中髙城郡進雌雄二頭獵者言無膝睡常倚<lb/>
物今世盡以謂猩猩豈誤以此况之邪<hi>廣川畫跋</hi>
　　　宋王拙紡車圖<lb/>
王拙河東人也大中祥符間父子以畫馳名海内延祐<lb/>
四年七月余客燕都有持此卷相似者因以五十金購<lb/>
之乃賈師相故物也圖雖尺許而氣韻雄壯命意髙古<lb/>
精采飛動真可謂神品者矣是嵗中秋日松雪道人趙<lb/>
<pb n="KR3h0061_WYG_082-40a"/>
孟頫識<hi>珊瑚網</hi>
　　　宋許道寕畫<lb/>
秦人有屈鼎筆者許道寜之師善分布澗谷間見屈曲<lb/>
之狀然有筆而無思致林木皆晻靄而已道寜氣格似<lb/>
過之學不及也<hi>東坡集</hi>
　　　宋燕肅寫蜀圖<lb/>
山水在於位置其於逺近闊狹工者増减在其天機務<lb/>
得收歛衆景發之圖素惟不失自然使氣象全得無筆<lb/>
<pb n="KR3h0061_WYG_082-40b"/>
墨轍迹然後畫妙故前人謂畫無真山活水豈此意也<lb/>
哉燕仲穆以畫自嬉而山水猶妙於真形然生平不妄<lb/>
落筆登臨探索遇物興懐胸中磊落自成丘壑至於意<lb/>
好已傳然後發之或自形像求之皆盡所見不能措思<lb/>
慮於其間自號能移景物隨盡故平生畫皆因所見為<lb/>
之此圖世人不能知縱復能知未必識其意也<hi>廣川畫跋</hi>
　　　宋燕肅山居圖<lb/>
吴郡之地廣袤沃衍逺於崇山峻嶺拙上人禪居髙閒<lb/>
<pb n="KR3h0061_WYG_082-41a"/>
罕事杖履時獨手燕侍郎墨於眀牎之下以自記其登<lb/>
臨髙逺之意信夫天台衡嶽徃來者之良勞也虞集題<lb/>
<hi>書畫題跋記</hi>
　　　宋燕肅楚江秋曉卷<lb/>
燕龍圖在王府以徳業自勵後世乃以能畫稱觀此足<lb/>
見其藝之不凡但恨為此所掩噫以顔魯公之政事而<lb/>
世亦以書稱可見學之不可以不慎也乙丑二月門山<lb/>
老樵齊郡張紳<hi>鐵網珊瑚</hi>
<pb n="KR3h0061_WYG_082-41b"/>
燕尚書生有巧思能奮志功業圖畫特其一事耳在燕<lb/>
府侍書時王求畫一筆不肯與蓋恐王之志尚偏也故<lb/>
其畫尚見於世此卷筆力遒媚其在早年所製無疑也<lb/>
吴郡張適識<hi>同上</hi>
　　　宋髙克明雪意卷<lb/>
畫譜稱髙克明得李成筆意蒼古清潤為北宗丹青名<lb/>
家思陵嘗有評詩云克明徃道寜逝郭熙遂得新成名<lb/>
則其品第皆出熙上也而其真跡世不多見此雪意卷<lb/>
<pb n="KR3h0061_WYG_082-42a"/>
廷美僉憲得之於道遜太僕圖不盈丈而三逺備焉誠<lb/>
不易得者余題之為劉氏山房所藏第一云題竟廷美<lb/>
復强余詩余適游雪湖得一律猶能記之湖山勝趣自<lb/>
難窮雪後登臨興倍濃大地化成銀色界一塵不到水<lb/>
晶宫舟移月洞雲庭外人在氷壼玉鑑中我欲題詩誰<lb/>
屬和惜無魯望與逋翁成化己丑春仲天全翁有貞書<lb/>
於虞山尚湖舟中<hi>續書畫題跋記</hi>
宋絳州髙克明受眷仁廟累官至少府監主簿賜紫仍<lb/>
<pb n="KR3h0061_WYG_082-42b"/>
畫院供奉大梁劉道醇第其格鴈行李營丘范華原雖<lb/>
屈居妙品第一而謂其端愿謹退尤喜幽黙多行郊野<lb/>
間博山水之趣箕坐終日歸則求静室以居沈屏思慮<lb/>
神游物外景造筆端所請豪舉之士即勢迫利購弗應<lb/>
也今世稱二馬劉夏要亦以易知之耳若克明殆猶顧<lb/>
陸之於張吴此可同日語哉此卷雪霽溪山圖其飄瞥<lb/>
窅窕映帶深淺曲盡灞橋剡溪象態而筆力蒼古風格<lb/>
遒勁妙出丹青蹊徑真神物也卷尾二跋為徐武功吴<lb/>
<pb n="KR3h0061_WYG_082-43a"/>
文定書亦是素師首坐蘇長公入室當武功時卷在劉<lb/>
完菴所文定為沈石田周題已不無楚弓之歎今又再<lb/>
易主屬之家弟矣弓之得失何足計但令此神物在在<lb/>
䕶持天地間豈不快哉作一歌仍題其後<hi>弇州山人槀</hi>
　　　宋宋廸畫<lb/>
舊聞房琯開元中嘗宰盧氏與道士邢和璞出游過夏<lb/>
口村入廢佛寺坐古松下和璞使人鑿地得甕中所藏<lb/>
婁師徳與永禪師書笑謂琯曰頗憶此邪琯因悵然悟<lb/>
<pb n="KR3h0061_WYG_082-43b"/>
前生之為永禪師也故人柳子玉寶此畫曰是唐本宋<lb/>
復古所臨者元祐六年三月十九日余自杭還朝宿吴<lb/>
松江夢長老仲殊挾琴過余彈之有異聲熟視琴頗損<lb/>
而有十三弦余歎息不已殊曰雖損尚可修曰奈十三<lb/>
弦何殊不答誦詩曰度數形名豈偶然破琴今有十三<lb/>
弦此生若遇邢和璞方信秦筝是響泉今夢中了然識<lb/>
其所謂既覺而忘之明日晝臥復夢殊來理問再誦其<lb/>
詩方驚覺而殊適至意其非夢也問之殊蓋不知是嵗<lb/>
<pb n="KR3h0061_WYG_082-44a"/>
六月見子玉之子子文於京師求得其畫乃作詩并書<lb/>
所夢其上子玉名瑾善作詩及行草書復古名廸畫山<lb/>
水草木蓋妙絶一時仲殊本書生棄家學佛通脱無所<lb/>
著皆竒士也詩曰破琴雖未修中有琴意足誰云十三<lb/>
弦音節如佩玉新弦雖髙張絲聲不附木宛然七弦事<lb/>
動與世好逐陋矣房次律回循墮流俗懸心董廷蘭不<lb/>
識無弦曲<hi>東坡集</hi>
　　　宋宋廸瀟湘八景圖<lb/>
<pb n="KR3h0061_WYG_082-44b"/>
宋迪山水長於平逺近好事家収其瀟湘八景一卷秀<lb/>
雅清潤冠絶一時每幅有印文曰雲谷寓物雍熙寺僧<lb/>
所藏真蹟也迪以進士擢第善畫林木得李成遺法運<lb/>
思髙古筆墨神竒迪兄道尤精山水閒澹簡逺取重一<lb/>
時但傳世不多耳<hi>東坡集</hi>
　　　宋宋迪鞏洛小景<lb/>
宋迪字復古洛陽人由進士為郎善山水松石此卷林<lb/>
徑深窈煙嵐開合蓋即鞏洛之景而模寫也曾入紹興<lb/>
<pb n="KR3h0061_WYG_082-45a"/>
内府故思陵題識尚存世傳宣和所藏未免白玉微瑕<lb/>
非若紹興皆極精選復有劉宸妃奉華寶藏之印又神<lb/>
品上上今圖後有奉華瑶暉堂印信為真玩也彦亷其<lb/>
保諸汝易袁華書於陳氏之春草軒<hi>珊瑚網</hi>
復古運意髙妙筆墨清潤大抵多師法李成議者謂山<lb/>
之體貎古今第一則復古之髙妙有自來矣袁子榮先<lb/>
生精於鑒畫以有奉華堂印知為思陵所藏時劉夫人<lb/>
侍髙宗掌内翰文字居奉華堂故以識之後為陳氏彦<lb/>
<pb n="KR3h0061_WYG_082-45b"/>
亷所得自季迪諸公題識以來又幾十年矣先觀復古<lb/>
之畫復觀諸公之作恍然寘我於林壑窈冥間與行旅<lb/>
相逐歸途也品在神妙不亦宜乎東吴張洪識<hi>同上</hi>
　　　宋郭熙畫山水<lb/>
郭熙元豐未為顯聖寺悟道者作十二幅大屛髙二丈<lb/>
餘山重水複不以雲物映帶筆意不乏余嘗招子瞻兄<lb/>
弟共觀之子由歎息終日以為郭熙因為蘇才翁家摹<lb/>
六幅李成驟雨從此筆墨大進觀此圖乃是老年所作<lb/>
<pb n="KR3h0061_WYG_082-46a"/>
可貴也元符三年九月丁亥觀於青神蘇漢侯所<hi>山谷集</hi>
　　　宋郭熙隂崖密雪圖<lb/>
河陽郭熙以善畫山水寒林名蓋得營丘李咸熙筆法<lb/>
其所作隂崖密雪圖大隂霮䨴而皓素淋漓使人玩之<lb/>
肌膚纍纍然起粟矣或者强指為楊士賢相類者殆未<lb/>
見其衝氣機也<hi>宋學士集</hi>
　　　宋郭熙長江萬里圖<lb/>
此卷長江萬里圖為張夏山大叅所藏予於京口見米<lb/>
<pb n="KR3h0061_WYG_082-46b"/>
元章澄心堂紙一卷筆力竒怪有意外象家居時吴人<lb/>
持至一卷夏圭墨氣古勁可愛此卷則規模郭熙而平<lb/>
逺清潤有不盡之趣宋室倚長江為湯池故當時畫手<lb/>
多喜為之卒不能守而鐵騎飛渡矣乃相與為之浩歎<lb/>
夏山家金華山中景物絶勝而宦嚢半貯此物将行住<lb/>
坐臥不離邪復相與為之大笑<hi>陸儼山集</hi>
　　　宋郭熙畫樹色平逺圖卷<lb/>
右郭熙樹色平逺圖一卷按熙河陽温人渠宗若虚稱<lb/>
<pb n="KR3h0061_WYG_082-47a"/>
其施為巧贍位置淵深雖復學慕營丘亦能自放胸臆<lb/>
巨障髙壁多多益壯至宣和帝則盛推李成而謂熙與<lb/>
范寛王詵雖自成名僅得一體然熙之傳世者多號平<lb/>
逺與若虚所記頗不同余嘗得戴文進倣熙卷絶愛之<lb/>
時置几案間以當臥遊之樂今覽熙此圖乃覺文進尚<lb/>
有蹊徑也孤亭木未平楚蒼然遥艇小橋時自映帶若<lb/>
深若淺或晦或明幾欲置身此間文進應退三舍矣卷<lb/>
尾趙松雪虞道園馮海粟柯丹丘輩皆勝國名士恨語<lb/>
<pb n="KR3h0061_WYG_082-47b"/>
不甚稱耳<hi>弇州山人槀</hi>
　　　宋崔白畫風竹上鸜鵒<lb/>
風枝調調鸜鵒翛翛遷枝未安何有於巢崔生丹墨盗<lb/>
造物機後有識者恨不同時<hi>山谷集</hi>
　　　宋崔白蟬雀圖<lb/>
顧愷之論畫以人物為上次山次水次狗馬臺榭不及<lb/>
禽鳥故張舜賓評畫以禽鳥為下而蜂蜨蟬虫又次之<lb/>
大抵畫以得其形似為難而人物則又以神明為勝茍<lb/>
<pb n="KR3h0061_WYG_082-48a"/>
求其理物各有神明也但患未知求於此耳崔白為蟬<lb/>
雀近時為絶筆非居寜牛戩輩可頡頏其間世以畫評<lb/>
為據不知此亦何所主哉宋孝武賜何戢蟬雀扇顧景<lb/>
秀所畫時陸探微顧彦先皆有能名欲其巧絶今畫録<lb/>
雖叙蜂蜨蟬蟲不為極品便是不考古人遺跡况景秀<lb/>
妙絶一世而舜賓不知考者豈可與論古人畫邪<hi>廣川畫跋</hi>
　　　宋勾龍爽普陀觀音像<lb/>
蜀勾龍爽所作具天人種種殊相寳珠纓絡銖衣紺髻<lb/>
<pb n="KR3h0061_WYG_082-48b"/>
使人瞻之敬心自起筆氣清潤意通幻妙所居普陀伽<lb/>
山在海岸孤絶處煙巒蒙密佳氣藹然余嘗與徳麟雨<lb/>
後望㐮陽鳳林諸山氣象略相似頗恨是中無此大士<lb/>
也<hi>李廌畫品</hi>
　　　宋蔡㐮荔枝圖<lb/>
右宋端明殿學士蔡君謨畫荔枝一卷詳觀筆墨精謹<lb/>
絹素縝密乃其進呈譜圖也蓋蔡君謨工於書畫頗自<lb/>
惜不妄為人作見歐陽公墓誌然奏伎人主之前未有<lb/>
<pb n="KR3h0061_WYG_082-49a"/>
不殫竭生平造詣者今此卷行筆清勁傅色濃古既非<lb/>
庸史可及而泥金小楷標題次第悉與譜合其出君謨<lb/>
之手益無疑耳但遭靖康兵火得不化為烏有先生足<lb/>
稱幸甚似難免乎前後之殘闕矣厥後紹興南渡人主<lb/>
重修宣和故事潜命搜訪圖書一時斷縑殘墨咸蒙收<lb/>
録由是君謨荔枝六種復為天府珍竒嗚呼盛哉奈何<lb/>
守約諸公漫不加考因見紹興御書等印遂題為思陵<lb/>
所作例不滿焉此類認陶作阮得毋為有識者所嗤乎<lb/>
<pb n="KR3h0061_WYG_082-49b"/>
是以丑雖不敏直攄鄙見如右定為君謨真跡縱未敢<lb/>
曰破千古之疑沾沾自喜較之買王得羊不失所望差<lb/>
堪軒軒豪舉也邪庚戌開嵗三日真賞齋凍筆謹跋清<lb/>
河張丑青父審定真跡秘玩<hi>清河書畫舫</hi>
　　　宋文同畫䊸竹<lb/>
䊸竹生於陵陽守居之北崖蓋岐竹也其一未脱籜為<lb/>
蝎所傷其一困於嵌嵓是以為此狀也吾亡友文與可<lb/>
為陵陽守見而異之以墨圗其形余得其摹本以遺玉<lb/>
<pb n="KR3h0061_WYG_082-50a"/>
册宫祁永使刻之石以為好事者動心駭目詭特之觀<lb/>
且以想見亡友之風節其屈而不撓者蓋如此云<hi>東坡集</hi>
　　　宋文同墨竹<lb/>
昔時與可墨竹見精練良紙輙憤筆揮灑不能自已坐<lb/>
客争奪持去與可亦不甚惜後來見人設置筆研即逡<lb/>
廵避去人就求索至終嵗不可得或問其故與可曰吾<lb/>
乃者學道未至意有所不適而無所遣之故一發於墨<lb/>
竹是病也今吾病良已可若何然以余觀之與可之病<lb/>
<pb n="KR3h0061_WYG_082-50b"/>
亦未得為已也獨不容有不發乎余將伺其發而掩取<lb/>
之彼方以為病而吾又利其病是吾亦病也熙寕庚戌<lb/>
七月二十一日子瞻書<hi>東坡集</hi>
　　　宋文同竹<lb/>
與可所至詩在口竹在手來京師不及歲請郡還鄉而<lb/>
詩與竹皆西矣一日不見使人思之其靣目嚴冷可使<lb/>
静險躁厚鄙薄今相去數千里其詩可求其竹可乞其<lb/>
所以静厚者不可致此余所以見竹而歎也<hi>東坡集</hi>
<pb n="KR3h0061_WYG_082-51a"/>
　　　宋文同晩靄圖<lb/>
吴君惠示文湖州晩靄横卷觀之歎息彌日瀟灑大似<lb/>
王摩詰而工夫不減闗仝東坡先生稱與可下筆能兼<lb/>
衆妙而不言其善山水豈東坡亦未嘗見邪此畫初入<lb/>
手心欲留玩數月乃歸之㑹余逺竄宜州亟遣光山之<lb/>
僕自此往來余夢寐中耳<hi>山谷集</hi>
石室先生人知其妙於墨竹而不知山水之妙乃復如<lb/>
是且山谷老人親為題識尤可寳愛余舊甞見石室竹<lb/>
<pb n="KR3h0061_WYG_082-51b"/>
卷有元鄧善之詩其後詩云客京師時獲觀是圖以為<lb/>
絶品而余今復見之亦信昔賢之能事非後人之所及<lb/>
也<hi>寓意編</hi>
　　　宋文同畫竹上鸜鵒<lb/>
建中靖國元年發篋㬥書畫乃見文湖州之妻姪黄斌<lb/>
老所惠與可竹上鸜鵒此所謂功刮造化窟者也<hi>山谷集</hi>
文湖州竹上鸜鵒曲折有思觀者能言之許渠具一隻<lb/>
眼<hi>同上</hi>
<pb n="KR3h0061_WYG_082-52a"/>
　　　宋文同竹卷<lb/>
笑字从竹从夭而字書不迹其義李陽冰云竹得風其<lb/>
體夭屈如人之笑坡公亦曽用其説湖州兩枝開卷一<lb/>
閲真欲向人而笑者妙處可得而云哉<hi>攻媿集</hi>
　　　宋文同畫竹<lb/>
僕平生篤好文筆所至必求披玩所見不啻数百卷真<lb/>
者十餘耳其真偽可望而知之文蘓同時徳業相望墨<lb/>
竹之法親授彭城故湖州之作多雪堂所題若必東坡<lb/>
<pb n="KR3h0061_WYG_082-52b"/>
題誌而定真偽則膠柱鼓瑟之論也此卷文畫蘇題遂<lb/>
成全美余舊嘗見之每徃來胸中未忘今復於益清亭<lb/>
中披閲令人不忍釋手故為之識同觀者倪元鎮至正<lb/>
二年七月十九日丹丘柯九思書<hi>鐵網珊瑚</hi>
　　　宋文同畫怪木疎篁<lb/>
文湖州墨竹世所通識不聞其喜作他畫也州倅番易<lb/>
吴侯熙載家世雅素乃能寶藏怪木一紙湖州自是日<lb/>
嘗并寫疎篁而熙載偶逸之矣薊丘李侯仲賓作竹來<lb/>
<pb n="KR3h0061_WYG_082-53a"/>
自湖州筆力足以追配因請為補遺而合刋於奉化學<lb/>
宫以與好事者共之異時風流潤澤衣被照映於是邦<lb/>
文獻為有助云<hi>戴表元剡源集</hi>
　　　宋文同畫盤谷圖<lb/>
文湖州以寫竹名天下而山水人物世固未之覩甲寅<lb/>
之秋夏叔宜兄弟出其所作盤谷圖相示曰此蓋湖州<lb/>
得意時筆也余為之把玩不釋手蓋湖州胸次之髙足<lb/>
以冠絶天下翰墨之妙足以追配古人去之四百餘年<lb/>
<pb n="KR3h0061_WYG_082-53b"/>
覽此一圖尚足使人油然感動如李愿初入盤谷韓昌<lb/>
黎與酒作歌時也此圖乃袁文靖公家舊物鑒定真蹟<lb/>
無疑九靈山人書於囂囂亭<hi>清河書畫舫</hi>
　　　宋蘇軾畫竹石<lb/>
石潤竹勁佳筆也恨不得李伯時發揮耳<hi>山谷集</hi>
　　　宋蘇軾畫蟹<lb/>
翰林東坡公畫蟹蘭陵胡世將得於開封夏大韶以示<lb/>
補之補之曰本朝初以辭律謀議參取人東坡公之始<lb/>
<pb n="KR3h0061_WYG_082-54a"/>
中禮部第一也其啓事有博觀䇿論精取詩賦之言言<lb/>
有所縱者有所拘也其謝主司而譽其能如此曰竒文<lb/>
髙論大或出於繩檢比聲恊句小或合於方圓蓋公平<lb/>
居胸中閎放所謂吞若雲夢曽不芥蔕者而此畫水蟲<lb/>
瑣屑毛介曲隈芒縷具備殊不類其胸中豈公之才固<lb/>
若是大或出於繩檢小或合於方圓邪抑孔子之敎人<lb/>
退者進之兼人者退之君之治氣養心亦固若是邪嘗<lb/>
試折衷於孟子之言曰觀水有術必觀其瀾日月有明<lb/>
<pb n="KR3h0061_WYG_082-54b"/>
容光必照焉歸墟盪沃不見水端此觀其大者也牆隙<lb/>
散射無非大眀此觀其小者也而後可以言成全或曰<lb/>
夜光之劍切玉如泥以此挑菜不如兩錢之錐此不善<lb/>
用大者余於公知之<hi>鷄肋集</hi>
　　　宋蘇軾畫枯木竹石<lb/>
蘇公此紙出於一時滑稽詼笑之餘初不經意而其傲<lb/>
風霆閲古今之氣猶足以想見其人也以道東西南北<lb/>
未嘗寕居而能挾此以俱寶玩無斁此其意已不凡矣<lb/>
<pb n="KR3h0061_WYG_082-55a"/>
且不以視王公貴人而獨以誇於畸人逐客則又不可<lb/>
曉者雲谷老人因覽為識時慶元己未仲秋既望<hi>朱子文集</hi>
　　　宋蘇軾自畫背靣圖<lb/>
畫舉扇障靣并作元祐罪人寫影示邁八字楊廷秀有<lb/>
跋<hi>吴禮部集</hi>
　　　宋蘇軾枯木疎竹圖<lb/>
此圖王眉叟真人所藏也東坡先生用松煤作古木拙<lb/>
而勁疎竹老而活政所謂羙人為破顔恰似腰肢裊此<lb/>
<pb n="KR3h0061_WYG_082-55b"/>
圖亦同此意真佳作也髙昌正臣舊有東坡墨竹圖一<lb/>
軸與此豈同時作者共向背位置若合璧然真人因輟<lb/>
此以贈正臣神物㑹合各自有時其是之謂乎奎章閣<lb/>
學士院鑒書博士柯九思書於錫訓堂<hi>清河書畫舫</hi>
　　　宋蘓軾墨竹圖<lb/>
右東坡先生蘇文忠公墨竹圖墨竹聖於文湖州文忠<lb/>
親得其傳故湖州嘗云吾墨竹一𣲖近在彭城然文忠<lb/>
亦少變其法文忠云竹何嘗節節而生故其墨竹自下<lb/>
<pb n="KR3h0061_WYG_082-56a"/>
　一筆而上然後㸃綴而成節目為得造化生意今此圗<lb/>
　政合此論余家亦藏蘇竹一幅臨摹數百過雖得其髣<lb/>
　髴終莫能及也觀此圗令人起敬奎章閣學士院鑒書<lb/>
　博士柯九思識於髙昌正臣之芳雲軒<hi>清河書畫舫</hi>
　　　　宋蘇軾竹卷<lb/>
　坡翁墨竹其法得之文與可與可云吾墨竹一𣲖近在<lb/>
　彭城然坡每自謂不如可特作老幹磊砢數葉蕭疎而<lb/>
　其意已足蓋其胸次不凡故落筆便有超妙處此幅新<lb/>
<pb n="KR3h0061_WYG_082-56b"/>
　篁卷石婀娜蒼潤豈其法之變乎<hi>震澤集</hi>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋書畫譜卷八十二<lb/>
</p>
<p>
</p>
  </div>
</body>
</text>
</TEI>
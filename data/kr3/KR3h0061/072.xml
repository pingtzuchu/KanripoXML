<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_072-1a"/>
　欽定四庫全書<lb/>
御定佩文齋書畫譜目録<lb/>
　　第七十二卷<lb/>
　　　歴代名人書跋三<lb/>
　　　　唐歐陽詢皇甫誕碑<lb/>
　　　　唐歐陽詢姚恭公墓誌銘<lb/>
　　　　唐歐陽詢周羅㬋墓誌<lb/>
　　　　唐歐陽詢元夀碑<lb/>
<pb n="KR3h0061_WYG_072-1b"/>
　　　　唐歐陽詢九成宫醴泉銘<lb/>
　　　　唐歐陽詢化度寺邕禪師塔銘<lb/>
　　　　唐歐陽詢虞恭公碑<lb/>
　　　　唐歐陽詢房彦謙碑<lb/>
　　　　唐歐陽詢杜如晦碑<lb/>
　　　　唐歐陽詢司空竇抗墓誌<lb/>
　　　　唐歐陽詢昭陵刻石文<lb/>
　　　　唐歐陽詢昭陵六馬贊<lb/>
<pb n="KR3h0061_WYG_072-2a"/>
　　　唐歐陽詢臨帖<lb/>
　　　唐歐陽詢鄱陽帖<lb/>
　　　唐歐陽詢度尚庾亮二帖<lb/>
　　　唐歐陽詢夢奠帖<lb/>
　　　唐歐陽詢子奇帖<lb/>
　　　唐歐陽詢千文<lb/>
　　　唐虞世南道塲碑<lb/>
　　　唐虞世南夫子廟堂碑<lb/>
<pb n="KR3h0061_WYG_072-2b"/>
　　　唐虞世南汝南公主墓銘<lb/>
　　　唐虞世南千文<lb/>
　　　唐虞世南别帖<lb/>
　　　唐虞世南書心經<lb/>
　　　唐虞世南真蹟<lb/>
　　　唐虞世南破邪論序<lb/>
　　　唐虞世南奏草<lb/>
　　　唐虞世南積時帖<lb/>
<pb n="KR3h0061_WYG_072-3a"/>
　　　唐虞世南東觀帖<lb/>
　　　唐褚遂良聖教序<lb/>
　　　唐褚遂良行書聖教序<lb/>
　　　唐褚遂良孟法師碑<lb/>
　　　唐褚遂良三龕記<lb/>
　　　唐褚遂良枯樹賦<lb/>
　　　唐褚遂良哀冊文<lb/>
　　　唐褚遂良模褉帖<lb/>
<pb n="KR3h0061_WYG_072-3b"/>
　　　唐褚遂良書隂符經<lb/>
　　　唐褚遂良兒寛贊<lb/>
　　　唐褚遂良臨右軍文賦<lb/>
　　　唐褚遂良千文<lb/>
　　　唐褚遂良清娛墓誌銘<lb/>
　　　唐褚遂良靈寳經變字<lb/>
　　　唐褚遂良心經<lb/>
　　　唐李靖上西嶽書<lb/>
<pb n="KR3h0061_WYG_072-4a"/>
　　　唐李百藥汎愛寺碑<lb/>
　　　唐殷令名裴鏡民碑<lb/>
　　　唐殷令名書頭陀寺碑<lb/>
　　　唐薛純陀辨法師碑<lb/>
　　　唐薛純砥柱銘<lb/>
　　　唐宋才郎頴碑<lb/>
　　　唐諸葛思禎李孝同碑<lb/>
　　　唐李懐琳倣晉嵇康絶交書<lb/>
<pb n="KR3h0061_WYG_072-4b"/>
　　　唐趙模摹集晉人千文<lb/>
　　　唐趙模髙士㢘塋兆記<lb/>
　　　唐馮承素臨本樂毅論<lb/>
　　　唐陸柬之千文<lb/>
　　　唐陸柬之蘭亭詩巻<lb/>
　　　唐髙正臣眀徴君碑<lb/>
　　　唐歐陽通道因法師碑<lb/>
　　　唐歐陽通别帖<lb/>
<pb n="KR3h0061_WYG_072-5a"/>
　　　唐顔有意益州學館廟堂記<lb/>
　　　唐武盡禮寧照寺鍾銘<lb/>
　　　唐趙仙客徐王元禮碑<lb/>
　　　唐宋之愻襄州刺史封公碑<lb/>
　　　唐孫過庭書譜<lb/>
　　　唐孫過庭草書千文<lb/>
　　　唐孫過庭書景福殿賦<lb/>
　　　唐鍾紹京襄州徧學寺禪院碑<lb/>
<pb n="KR3h0061_WYG_072-5b"/>
　　　唐鍾紹京楊歴碑<lb/>
　　　唐鍾紹京書千文<lb/>
　　　唐鍾紹京書遁甲神經<lb/>
　　　唐殷仲容書流盃亭侍宴詩<lb/>
　　　唐盧藏用蘇許公碑<lb/>
　　　唐顔惟貞書武承規墓誌<lb/>
　　　唐賈膺福大雲寺碑<lb/>
　　　唐賈膺福修封禪壇記<lb/>
<pb n="KR3h0061_WYG_072-6a"/>
　　　唐唐奉一中興聖教序<lb/>
　　　唐劉升華嶽昭應碑<lb/>
　　　唐李承福智乘院碑<lb/>
　　　唐郭謙光崔敬嗣碑<lb/>
　　　唐郭謙光尹尊師碑<lb/>
　　　唐郭謙光池州刺史馮公碑<lb/>
　　　唐徐嶠之孝義寺碑隂記<lb/>
　　　唐魏華王夫人墓誌<lb/>
<pb n="KR3h0061_WYG_072-6b"/>
　　　唐薛稷封中嶽碑<lb/>
　　　唐薛稷鄭府君碑<lb/>
　　　唐薛稷杳冥君銘<lb/>
　　　唐薛稷書<lb/>
　　　唐薛稷雜碑<lb/>
　　　唐鄭萬鈞草書心經<lb/>
　　　唐殷𤣥祚契苾明碑<lb/>
<pb n="KR3h0061_WYG_072-7a"/>
　欽定四庫全書<lb/>
御定佩文齋書畫譜卷七十二<lb/>
　　歴代名人書跋三<lb/>
　　　　唐歐陽詢皇甫誕碑<lb/>
　右隋皇甫誕碑余嘗得誕墓志又得此碑以攷北史及<lb/>
　隋書列傳傳云誕字𤣥慮而碑志皆作𤣥憲傳云隋髙<lb/>
　祖受禪為兵部侍郎數年出為魯州長史開皇中復為<lb/>
　比部刑部刑曹二侍郎遷治書侍御史為河南道大使<lb/>
<pb n="KR3h0061_WYG_072-7b"/>
　及還奏事稱㫖令判大理少卿明年遷尚書右丞以碑<lb/>
　志叅攷誕自司徒主簿出授長史俄除益州總管府司<lb/>
　法徴授比部侍郎蓋未嘗拜兵部而其為河北河南安<lb/>
　撫大使乃任右丞時皆史家之謬惟墓志稱誕嘗為司<lb/>
　徒主簿而碑不載傳與墓志皆云為魯州長史而碑作<lb/>
　廣州則疑碑之脫漏墓志乃葬時所述然碑亦貞觀中<lb/>
　其子無逸追建不應差謬何也<hi>金石録</hi>
　渤海公以險勁易王體故碑石照耀四裔大小皆合宜<lb/>
<pb n="KR3h0061_WYG_072-8a"/>
右軍世傳皆小楷霜寒帖稍展至筆陣圖則疑非真再<lb/>
傳為千文為廟堂碑確守繩墨稍廣拓非歐不能余嘗<lb/>
評歐書化度第一皇甫碑與温恭公伯仲臨池積年必<lb/>
領其妙余幼不學書酷喜藏歴代金石覽此益重自棄<lb/>
之歎<hi>清容居士集</hi>
隋光禄大夫皇甫君碑唐于志寧文歐陽詢書骨氣勁<lb/>
峭法度嚴整論者謂虞得晉風之飄逸歐得晉之規矩<lb/>
觀此其振發動盪豈非逸哉非所謂不踰矩者乎初學<lb/>
<pb n="KR3h0061_WYG_072-8b"/>
者師此以立本而後入虞入永入鍾王有所持循而成<lb/>
功不難也<hi>東里集</hi>
率更書皇甫府君碑比之諸帖尤為險勁是伊家蘭臺<lb/>
發源石刻在西安雖小苔剥差可誦耳皇甫君名誕仕<lb/>
隋死於漢王諒之難者䘏典殊不薄後以子無逸貴於<lb/>
唐始克樹碑噫逝者有知能無麥秀之歎乎<hi>弇州山人</hi>
<hi>藁</hi>
　　　唐歐陽詢姚恭公墓誌銘<lb/>
<pb n="KR3h0061_WYG_072-9a"/>
右隋左屯衞大將軍姚辯墓誌銘虞世基撰歐陽詢正<lb/>
書誌稱辯精於邉事屢立大功蓋老將也其官至大將<lb/>
軍諡恭公爵亦尊矣而隋史不為立傳向非率更之書<lb/>
後世不復知有辯此古人墟墓之文所以必託之名筆<lb/>
豈無意邪<hi>金薤琳琅</hi>
　　　唐歐陽詢周羅㬋墓誌<lb/>
右隋周羅㬋墓誌無書人姓名而歐陽率更在大業中<lb/>
所書姚辯墓誌元長夀碑與此碑字體正同蓋率更書<lb/>
<pb n="KR3h0061_WYG_072-9b"/>
也往時書學博士米芾善書尤精於鑒裁亦以余言為<lb/>
然羅㬋名將隋史有傳今以墓誌考之羅㬋在陳自鍾<lb/>
離太守遷秦郡而史不載又史云開皇中自豳州刺史<lb/>
轉涇州母憂去職復起授豳州遼東之役徵為水軍總<lb/>
管進為上將軍而墓誌自豳州為水軍總管進上將軍<lb/>
然後為涇州其遷拜次第皆不同又史云拜東宫虞候<lb/>
率而墓誌為左監門率史云轉右衞率而墓誌為右監<lb/>
門武侯率史云自右武侯大將軍進授上將軍而墓誌<lb/>
<pb n="KR3h0061_WYG_072-10a"/>
不載蓋未嘗拜此官也皆當以墓誌為據<hi>金石録</hi>
　　　唐歐陽詢元夀碑<lb/>
右隋元夀碑虞世基撰歐陽詢書按隋史夀開皇中為<lb/>
尚書主爵侍郎而碑云主爵郎碑云從晉王伐陳時兼<lb/>
揚州長史授行軍總管長史平陳遂為揚州總管府長<lb/>
史遷尚書左丞而史但云自元帥府屬平陳入為左丞<lb/>
爾又為太常少卿時兼雍州司馬史亦不載其卒贈尚<lb/>
書左僕射光禄大夫封博平侯而史但云贈右僕射皆<lb/>
<pb n="KR3h0061_WYG_072-10b"/>
其闕誤史云夀在周封儀隴縣侯而碑作儀龍侯今按<lb/>
隋書地里志有儀隴縣屬巴西郡而無儀龍未知孰失<lb/>
也<hi>金石録</hi>
　　　唐歐陽詢九成宫醴泉銘<lb/>
右九成宫醴泉銘唐祕書監魏徵撰歐陽率更書九成<lb/>
宫即隋仁夀宫也太宗避暑於宫中而乏水以杖琢地<lb/>
得水而甘因名醴泉焉<hi>集古録</hi>
貞觀初歐虞褚薛以王佐才弄翰追配二王謹嚴痩勁<lb/>
<pb n="KR3h0061_WYG_072-11a"/>
歐陽絶出流落天壤間者何限獨化度寺記醴泉銘最<lb/>
為珍玩習之者往往失其韻致但貴端莊如木偶死於<lb/>
活處鮮不為吏牘之歸假刻誤人人亦罕識真忽見此<lb/>
本殆未易得反復數日書以歸之<hi>北磵集</hi>
長沙歐陽信本書在唐評為妙品鄭樵金石畧所載凡<lb/>
二十三種而醴泉銘居其一銘刻於貞觀六年自貞觀<lb/>
至今七百有餘歲石剥泐已久世之所傳完善者多非<lb/>
真此本乃昆陵胡秦公武平故物神韻生動其為初刻<lb/>
<pb n="KR3h0061_WYG_072-11b"/>
無疑可寳蔵也<hi>宋學士集</hi>
歐陽率更書米海岳稱其真到内史石刻惟醴泉銘化<lb/>
度寺二碑特妙化度缺其半醴泉銘文字可讀者皆後<lb/>
人重摹此本雖有缺文乃宋搨致佳下真一等者也董<lb/>
其昌觀於墨華閣因題<hi>珊瑚網</hi>
　　　唐歐陽詢化度寺邕禪師塔銘<lb/>
唐貞觀間能書者歐陽率更為最善而邕禪師塔銘又<lb/>
其最善者也至大戊申七月中袖此刻見過為書其後<lb/>
<pb n="KR3h0061_WYG_072-12a"/>
吳興趙孟頫<hi>郁逢慶書畫題跋記</hi>
吾家率更流傳人間甚多邕禪師塔銘乃其絶佳者此<lb/>
帖臨摸鐫搨又其絶精蓋是舊本至元庚辰二月丁亥<lb/>
歐陽𤣥題李宗道所藏<hi>同上</hi>
歐陽率更姜白石以為追蹤鍾王今觀此石刻尚使人<lb/>
驚絶矧真跡哉因知白石之論為信然此化度寺碑蓋<lb/>
舊本收者宜寳蔵之至元六年歲庚辰三月十六日康<lb/>
里巎書<hi>同上</hi>
<pb n="KR3h0061_WYG_072-12b"/>
右歐率更書化度寺邕禪師塔銘石本王魯齋先生自<lb/>
言兒時見其兄以此臨學時二百四十餘字其兄亡後<lb/>
魯齋求補為全文而姸媸自見景定庚申人日所為跋<lb/>
如此至咸淳己巳春又得河南范諤隆興初跋尾云慶<lb/>
歴初其髙王父開府公諱雍舉使闗右厯南山佛寺見<lb/>
斷石砌下視之乃此碑稱歎以為至寳既而寺僧誤以<lb/>
為石中有寳破石求之不得棄之寺後公他日再至失<lb/>
石所在問之僧以實對公求得之為三斷矣乃以數十<lb/>
<pb n="KR3h0061_WYG_072-13a"/>
縑易之以歸置里第賜書閣下靖康之亂諸父取蔵之<lb/>
井中兵後好事者出之椎搨數十本已乃碎其石恐流<lb/>
散浙右者皆是物也則以是為范公家本矣今又百三<lb/>
十年而魯齋六代孫文英寳蔵之如舊比今西安府學<lb/>
本清勁文采相懸絶矣大抵書法有輕重之勢而近無<lb/>
石本類皆一體填凑字内筋脈舉無存者余與他人言<lb/>
多不省今見此本乃知古人自有真也<hi>解縉春雨集</hi>
長沙歐陽信本書在唐許為妙品鄭漁仲金石畧所載<lb/>
<pb n="KR3h0061_WYG_072-13b"/>
凡二十三種而行於南北者惟僧邕塔銘而已二銘多<lb/>
所翻刻南本失於痩北本失於肥殊無精絶之本予嘗<lb/>
於越見胡文恭公所蔵醴泉銘肥痩適均精彩焕發識<lb/>
者定為初刻今觀此塔銘其精神絶與之類誠可寳玩<lb/>
也然塔銘尤信本得意書姜堯章謂勝於醴泉駸駸入<lb/>
於神品其亦知言哉元諸大老寘品評於其間者凡十<lb/>
有三人濂尚何言庸掇拾緒論而書於左方云<hi>潛溪集</hi>
予兒時亟聞先憩菴府君稱化度寺帖妙出九成宫右<lb/>
<pb n="KR3h0061_WYG_072-14a"/>
而未獲見每以為恨今太師英國張公廷勉出所蔵舊<lb/>
帙乃駙馬李子期家物銘敘略備其空缺處率用印識<lb/>
若文書家所謂蓋印者帖後若趙松雪揭曼碩巎子山<lb/>
諸公皆有題識惟謝端所謂蔵鋒王沂所謂神氣深穏<lb/>
者最為得之周馳云石刻羽化久矣則此固二百年前<lb/>
物也張公博雅好文事尤重世澤其永寳之不獨如李<lb/>
氏所識也正徳五年八月十日長沙李東陽識<hi>懐麓堂</hi>
<hi>集</hi>
<pb n="KR3h0061_WYG_072-14b"/>
趙子固以歐陽率更化度醴泉為楷法第一雖不敢謂<lb/>
然然是率更碑中第一而化度尤精緊深合體方筆圓<lb/>
之妙而殘缺尤甚昔年得一本僅二百餘字後又致一<lb/>
本雖剥蝕其可讀者幾再倍之當是前百年物而字意<lb/>
小緩散不能如前本之精勁也豈搨手微劣故邪因合<lb/>
而識之俟明窗細展究其所以異可也<hi>弇州山人藁</hi>
　　　唐歐陽詢虞恭公碑<lb/>
右唐歐陽詢書虞恭公碑歐陽唐人楷法第一此與化<lb/>
<pb n="KR3h0061_WYG_072-15a"/>
度寺九成宫又歐陽書法第一三者之中此與化度又<lb/>
第一也石本皆在陜西近時陜西人苦於應酬日竊殘<lb/>
毁勢將不可永矣此本今江西布政使陳公為憲使時<lb/>
所惠予者予寳之如拱璧樂君象乾愛而能教子者求<lb/>
遺其長子輝學書且屬題識其後記予少時何嘗見此<lb/>
蓋不獨予雖鄉郡士莫不然也今有此者不知寳之寳<lb/>
之而不知學其自棄孰甚焉輝其勉之<hi>陳循芳州集</hi>
　　　唐歐陽詢房彦謙碑<lb/>
<pb n="KR3h0061_WYG_072-15b"/>
右唐房彦謙碑彦謙𤣥齡父也在隋任司隸刺史出為<lb/>
涇陽縣令卒官不大顯而隋書立傳二千餘字者蓋修<lb/>
史時𤣥齡方為宰相故也彦謙自曽祖而下三世皆封<lb/>
壯武侯隋唐史𤣥齡碑所書皆同獨此碑作莊武未知<lb/>
孰是碑李百藥撰歐陽詢八分書在今齊州章邱縣界<lb/>
中世頗罕傳<hi>金石録</hi>
　　　唐歐陽詢杜如晦碑<lb/>
右唐杜如晦碑虞世南撰驗其字畫蓋歐陽詢書也如<lb/>
<pb n="KR3h0061_WYG_072-16a"/>
晦唐偉人史家立傳不應草草今以碑考之頗多異同<lb/>
傳言如晦大業中嘗以選補滏陽尉棄官去而碑言在<lb/>
隋起家為雍州從事及煬帝幸江都代王使君判留守<lb/>
事蓋如晦未嘗為滏陽尉而亦未嘗棄官去也傳言秦<lb/>
王為皇太子授左庶子而碑作右庶子傳言為檢校侍<lb/>
中攝吏部尚書而碑作攝侍中吏部尚書傳云其祖名<lb/>
杲而碑所書乃名徽傳云諡曰成而碑所書乃誠也蓋<lb/>
此碑乃太宗手詔世南勒文於其石其官爵祖父名諱<lb/>
<pb n="KR3h0061_WYG_072-16b"/>
不宜有誤皆可以正史氏之失矣<hi>金石録</hi>
　　　唐歐陽詢司空竇抗墓誌<lb/>
右唐竇抗墓誌歐陽詢撰并書其所歴官新舊史所書<lb/>
頗多闕畧蓋抗在隋自岐州刺史遷冀州又遷定州又<lb/>
為遼東道行軍總管改朔州道遂授持節幽易燕澶四<lb/>
州諸軍事幽州總管幽州刺史而史直云自岐州轉幽<lb/>
州總管其歸唐為𢎞化道安撫大使遷光禄大夫又為<lb/>
左武侯大將軍時以本官領同州刺史史皆不載其卒<lb/>
<pb n="KR3h0061_WYG_072-17a"/>
史言諡密而誌作容新史言贈司徒而誌作司空舊史<lb/>
亦為司空與誌合<hi>金石録</hi>
　　　唐歐陽詢昭陵刻石文<lb/>
右唐昭陵刻石文太宗為文徳皇后立歐陽詢書其文<lb/>
載太宗實録今石刻已磨滅故世頗罕傳<hi>金石録</hi>
　　　唐歐陽詢昭陵六馬贊<lb/>
右唐昭陵六馬贊初太宗以文徳皇后之葬自為文刻<lb/>
石於昭陵又琢石象平生征伐所乘六馬為贊刻之皆<lb/>
<pb n="KR3h0061_WYG_072-17b"/>
歐陽詢八分書世或以為殷仲容書非是至諸降將名<lb/>
氏乃仲容書耳今附於卷末云<hi>金石録</hi>
　　　唐歐陽詢臨帖<lb/>
右率更臨帖吾家率更蘭臺世有清徳其筆法精妙乃<lb/>
其餘事豈止士人模楷後裔勉旃庶幾不隕其美也<hi>集</hi>
<hi>古録</hi>
　　　唐歐陽詢鄱陽帖<lb/>
歐陽率更鄱陽帖用筆妙於起倒林夫臨摹殊不失真<lb/>
<pb n="KR3h0061_WYG_072-18a"/>
亦翰墨中異人也繫舟樊口蕭散於寒溪西山之上攜<lb/>
此書往來研味髣髴見古人同觀者潘邠老仲達李文<lb/>
舉陳元矩何斯舉<hi>山谷集</hi>
　　　唐歐陽詢度尚庾亮二帖<lb/>
右唐𢎞文館學士兼太子率更令渤海縣開國男歐陽<lb/>
詢字信本書度尚帖余元豐官長沙獲於魏泰庾亮帖<lb/>
壬戌歲過山陽獲於鍾離景伯各著半古印適合縫文<lb/>
曰清河圖籍之印乃昔一書也究延年之化豈不有神<lb/>
<pb n="KR3h0061_WYG_072-18b"/>
參孔壁之遺孰云致誤元祐庚午冬至蕭閒外舍裝贊<lb/>
曰渤海光怪字亦險絶真到内史行自為法莊若對越<lb/>
俊若跳擲後學莫窺遂起尫劣<hi>寳晉英光集</hi>
　　　唐歐陽詢夢奠帖<lb/>
右唐銀青光禄大夫太子率更令渤海郡歐陽詢字信<lb/>
本書仲尼夢奠帖七十八字前後御府法書二小印後<lb/>
有紹興小印合縫處古印甚多下跋一吉字未曉誰氏<lb/>
庚寅十月購於楊中齋家悅生圖書亦曽入賈秋壑文<lb/>
<pb n="KR3h0061_WYG_072-19a"/>
府率更初學王逸少書後漸變其體筆力險勁為一時<lb/>
之絶人得其尺牘咸以為楷範張懐瓘云歐陽真行出<lb/>
於大令自羊薄已後畧無勍敵獨永師恃兵精練議欲<lb/>
旗鼔相攻歐惟猛銳長驅永則破膽奪氣法書苑亦云<lb/>
信本行書蟬聨起伏凝結遒聳裁蕭永之柔懦拉羲獻<lb/>
之筋髓比之諸勢出於自得此本勁嶮刻厲森森然若<lb/>
武庫之戈戟向背轉摺渾得二王風氣世之歐行第一<lb/>
書也辛卯二月辛未重裝九日丁丑跋於嚴陵官舍金<lb/>
<pb n="KR3h0061_WYG_072-19b"/>
城郭天錫審定真蹟祕玩<hi>書畫跋題記</hi>
歐陽信本書清勁秀健古今一人米老云莊若對越俊<lb/>
若跳擲猶似未知其神奇也向在都下見勸學一帖是<lb/>
集賢官庫物後有開元題識具全筆意與此一同但官<lb/>
帖是硬黄紙為異耳至元廿九年閏月望日吳興趙孟<lb/>
頫<hi>同上</hi>
韋續墨藪歐陽正行書在中上品歐教作書有八訣最<lb/>
利初學學者觀古人書必觀墨蹟乃見妙處此夢奠帖<lb/>
<pb n="KR3h0061_WYG_072-20a"/>
七十八字真人間絶無僅有希世寳也蓋嘗入宋御府<lb/>
矣趙文敏公所題考碑志是三十七八歲筆故與後來<lb/>
特異吾家蓄古墨跡此為最久正統八年四月六日楊<lb/>
士奇謹書<hi>東里集</hi>
　　　唐歐陽詢子奇帖<lb/>
右唐銀青光禄大夫𢎞文館學士太子率更令歐陽詢<lb/>
字信本書新序子奇帖行書見於淳熙祕閣書目御府<lb/>
帖也歐陽平生愛書故事度尚帖予家夢奠帖皆是故<lb/>
<pb n="KR3h0061_WYG_072-20b"/>
事夢奠帖暮年所書紛披老筆殆不可攀此帖精謹中<lb/>
歲書惜不刻石以永其傳也乙酉獲於廣陵甲午三月<lb/>
命工重裝於錢塘金城郭天錫祐之審定真跡祕玩<hi>書</hi>
<hi>畫題跋記</hi>
率更所書夢奠及子奇帖嘗獲觀於祐之郭公山房今<lb/>
三十年矣俛仰疇昔為之慨然泰定乙丑十二月廿又<lb/>
六日巴西鄧文原書<hi>同上</hi>
率更令歐陽公書法在李唐朝居褚河南薛少保右則<lb/>
<pb n="KR3h0061_WYG_072-21a"/>
其妙可知矣拜觀新序一帖其筆力端重遒麗足為萬<lb/>
世法程學者烏可以片楮忽諸不特此耳呉興趙公書<lb/>
籖巴西鄧先生手跋亦足清玩也識者寳之大梁班惟<lb/>
志謹書<hi>同上</hi>
　　　唐歐陽詢千文<lb/>
右率更令所書千文楊補之家蔵本書家以分行布白<lb/>
謂之九宫元人作書經云黄庭有六分九宫曹娥有四<lb/>
分九宫是也今觀信本千文真有完字具於胸中若搆<lb/>
<pb n="KR3h0061_WYG_072-21b"/>
凌雲臺一一皆劑而成者米南宫評其真書到内史信<lb/>
矣此本為楊補之家蔵勒其全文欲學書先定間架然<lb/>
後縱横跌宕惟變所適也<hi>容臺集</hi>
　　　唐虞世南道塲碑<lb/>
髙陽郡隆聖道塲碑隋祕書郎虞世南撰次書石世南<lb/>
以書名隋唐間而此碑最顯世競以摹本傳今其碑在<lb/>
定州龍興寺或疑為摹本以髙陽郡在中山也考大業<lb/>
雜記九年閏月幸博陵以定州為先皇歴試所基遂改<lb/>
<pb n="KR3h0061_WYG_072-22a"/>
為髙陽今世南謂大業龍集癸酉有詔改郡以記王業<lb/>
所興則與雜記合矣夫隋改寺為道塲觀為𤣥壇貞觀<lb/>
十二年復寺觀舊名則當世南時隋謂道塲必矣以此<lb/>
知碑非後世所摹也<hi>廣川書跋</hi>
草書妙處須學者自得然學久乃當知之墨池筆冢非<lb/>
傳者妄也虞永興常被中畫腹書末年尤妙貞觀間亦<lb/>
已耄矣而是書之工唐人未有逮者元豐乙丑五月戊<lb/>
申平原監郡趙正夫會食於西齋出以示余諦玩無斁<lb/>
<pb n="KR3h0061_WYG_072-22b"/>
<hi>山谷集</hi>
　　　唐虞世南夫子廟堂碑<lb/>
右孔子廟堂碑虞世南撰并書予為兒童時嘗得此碑<lb/>
以學書當時刻畫完好後二十餘年復得斯本則殘缺<lb/>
如此因感夫物之終弊雖金石之堅不能以自久於是<lb/>
始欲集録前世之遺文而蔵之殆今蓋十有八年而得<lb/>
千卷可謂富哉<hi>集古録</hi>
頃見摹刻虞永興孔子廟碑甚不厭人意意亦疑石工<lb/>
<pb n="KR3h0061_WYG_072-23a"/>
太逺今觀舊刻雖姿媚而造筆之勢甚遒固知名下無<lb/>
虚士也榮咨道嘗以二十萬錢買一碑即此碑舊刻其<lb/>
中缺字亦畧相類唯額書大周孔子廟堂之碑八字為<lb/>
異耳又碑末長安三年太歲癸卯金四月壬辰水朔八<lb/>
日己亥木書額相王書也又云朝議郎行左豹衞長史<lb/>
直鳳閣鍾紹京奉相王教搨勒碑額雍州萬年縣光宅<lb/>
鐫字又卷尾昔人題云咸通七年七月七日於二十二<lb/>
姉處得龍兄來認今福夷無大費而甚愛之雖無前後<lb/>
<pb n="KR3h0061_WYG_072-23b"/>
數十字非寳蔵是書之本意<hi>山谷集</hi>
頃年觀廟堂碑摹本竊怪虞永興名浮於實及見舊刻<lb/>
乃知永興得智永筆法為多又知蔡君謨真行簡札能<lb/>
入永興之室也元祐四年在中都初見榮輯子雍家一<lb/>
本紹聖元年在湖隂又見張威福夷家一本其十二月<lb/>
在陳留又見蔡寳臣致君家一本以石本未刓缺不以<lb/>
摹本補綴則榮本第一張本第二蔡本第三亦嘗於他<lb/>
處見數本新舊雜揉所謂海圖拆波濤舊繡移曲折天<lb/>
<pb n="KR3h0061_WYG_072-24a"/>
吳及紫鳳顛倒在短褐者也然尚有典刑亦不可廢也<lb/>
陳留淨土院書<hi>同上</hi>
右唐孔子廟堂碑虞世南撰武徳時建而題云相王旦<lb/>
書額者蓋舊碑無額武后時増之耳至文宗朝馮宿為<lb/>
祭酒請琢去周字而唐史遂以此碑為武后時立者誤<lb/>
也睿宗所書舊額云大周孔子廟堂之碑今世蔵書家<lb/>
得唐人所收舊本猶有存者云<hi>金石録</hi>
永興公守智永舊法故唐能書人盡變唯永興號為一<lb/>
<pb n="KR3h0061_WYG_072-24b"/>
以右軍譜系猶在也余嘗見大周本於故家精神遒整<lb/>
其雲仍散落不復可考此當在嫡孫行唐人唯魏華得<lb/>
正傳孔頴達碑與虞相似或云孔卒時永興下世已久<lb/>
<hi>清容居士集</hi>
右唐孔子廟堂碑虞世南撰并正書在今陜西西安府<lb/>
學乃宋王彦超翻本字之缺者凡一百七十有九予家<lb/>
蔵舊搨唐刻因參校以足其文嘗記在京師時見世南<lb/>
真蹟謂以此文石本進呈太宗特賜王羲之黄玉印一<lb/>
<pb n="KR3h0061_WYG_072-25a"/>
顆則世南之書貴重於當時者固已如此但世之人不<lb/>
見真跡故鮮有知是說者<hi>金薤琳琅</hi>
　　　唐虞世南汝南公主墓銘<lb/>
世南汝南公主銘起草洛陽王護處見摹本云真迹在<lb/>
洛陽好事家有古跋後十年見真迹在故相張公孫直<lb/>
清處其後止貞觀十年十一月丁亥朔十六日旁小字<lb/>
注云赫赫髙門在裴丞相家是其銘然此幅文但至半<lb/>
而止行下有空白紙猶空十一字此蓋卒日猶未言葬<lb/>
<pb n="KR3h0061_WYG_072-25b"/>
也闕文尚多安得便言赫赫髙門不當後幅却與前幅<lb/>
不相連屬也其前褾紅綾色如新有名幾𤣥題其褾云<lb/>
故祭酒崔十八丈綽嘗與寇章賀拔惎皆以賞鍳相尋<lb/>
每稱服膺虞書多歴年所自㑹昌以來時覩斯帖因致<lb/>
其真隸有加頃年崔丈每送予兄弟下第東歸必云此<lb/>
去獲見汝南帖亦何減於昇第邪所惜者闕其銘文耳<lb/>
咸通二年春於存神室輟獻子凝良足嗇愛也幾𤣥不<lb/>
知何人也虞帖為時所重如此今好事家絶不曽見真<lb/>
<pb n="KR3h0061_WYG_072-26a"/>
跡摹本枕卧積時蚛牙頭風四摹帖一闗中刻石帖今<lb/>
法帖所載耳世最少者子敬虞帖今好事家一字亦無<lb/>
耳<hi>米芾書史</hi>
虞永興汝南公主墓誌起草真跡先宋時蔵洛陽好事<lb/>
家後歸張直清米元章嘗見之元初在郭祐之處後不<lb/>
知所在亦不知何年入石按元章云予臨汝南帖浙中<lb/>
好事者以為真刻石今觀此刻字勢長而肥頗類米筆<lb/>
又張氏本十六日下有闕文校之良是然無旁注小字<lb/>
<pb n="KR3h0061_WYG_072-26b"/>
赫赫髙門等語及幾𤣥題字雲煙過眼録記郭本有米<lb/>
跋今亦不存蓋米喜臨晉唐書往往逼真而一時題記<lb/>
多畧不録况此帖世無别本必米蹟也予以孔子廟碑<lb/>
易於朱君性甫都𤣥敬見而稱愛遂題以歸之<hi>文徵明</hi>
<hi>甫田集</hi>
昔人於永興率更書俱登品神妙間而往往左袒永興<lb/>
余初不伏之以虞之肉似未勝歐骨蓋謂正書也晚得<lb/>
永興汝南公主誌銘草一閱見其蕭散虚和風流姿態<lb/>
<pb n="KR3h0061_WYG_072-27a"/>
種種有筆外意髙可以並蘭亭詩敘治頭眩方卑亦在<lb/>
枯樹上游則非鄱陽薄冷險筆所能並駕矣此草吾鄉<lb/>
陸太宰完所蔵而李文正東陽為識其後且云太宰見<lb/>
此本三十年往來於懐其弟長卿始購得之以為快然<lb/>
余考米襄陽書史云先於洛陽王護見摹本後十年真<lb/>
迹在故相張公孫直清處其後止貞觀十年十一月丁<lb/>
亥朔十六日與今文正相合但所云旁小字注赫赫髙<lb/>
門在裴丞相家是其銘及前褾紅裬色如新有名幾𤣥<lb/>
<pb n="KR3h0061_WYG_072-27b"/>
者題云云又宣和書譜已入祕殿而前後御題寳識今<lb/>
皆無之此豈即王護之本抑果真跡而流轉兵燹失褾<lb/>
識邪襄陽又自言嘗臨汝南墓誌浙中好事者以為真<lb/>
虞本此書雖妙極戈法而不無襄陽結搆或即米所臨<lb/>
未可知也竊以為右軍之宣示大令之白騎即一轉故<lb/>
自佳耳何必鍾太傅哉<hi>弇州山人藁</hi>
　　　唐虞世南千文<lb/>
虞世南所書言不成文乃信筆偶然爾其字畫精妙平<lb/>
<pb n="KR3h0061_WYG_072-28a"/>
生所書碑刻多矣皆莫及也豈矜持與不用意便有優<lb/>
劣邪<hi>集古録</hi>
　　　唐虞世南别帖<lb/>
虞伯施手帖諭儒學不使一日失業恐子弟墮其家聲<lb/>
觀北堂書鈔大見功力子纂雖識書學而文業衰矣故<lb/>
知應氏九世文名為儒林所歎可以為難也方隋時伯<lb/>
施以文學推選任祕書郎來護兒以武畧任將帥至唐<lb/>
來氏有恒濟反以文顯而虞氏子昶以不能世其業入<lb/>
<pb n="KR3h0061_WYG_072-28b"/>
杖宿衞故陸元方戲曰來護兒兒把筆虞世南男帯刀<lb/>
云<hi>廣川書跋</hi>
　　　唐虞世南書心經<lb/>
虞書石刻雖不盡有尚多見之心經精妙始見此本章<lb/>
二卿自言家蔵已百餘年矣柳誠懸蘇浩夫人志銘此<lb/>
本奇甚只一疊字真欲照人小字難於寛綽而有餘不<lb/>
如此不足為楷法户簉李公誠之示以大父參政文肅<lb/>
公草堂所蔵懐素自敘嘉定九年閏四月丙子同觀於<lb/>
<pb n="KR3h0061_WYG_072-29a"/>
道山堂有疑為臨本者然亦妙矣未易輕議<hi>攻媿集</hi>
　　　唐虞世南真蹟<lb/>
永興公書接晉魏之緒啟盛唐之作六七百年來真蹟<lb/>
世已絶少存者墨本人間想望髣髴豈復見此神妙造<lb/>
極者子山公臨池之嗜追配昔人殆神物留之以遺真<lb/>
知真好者非偶然也某家學荒落加以目昏撫卷感歎<lb/>
子山命識其後故輙書之<hi>道園學古録</hi>
　　　唐虞世南破邪論序<lb/>
<pb n="KR3h0061_WYG_072-29b"/>
右破邪論序唐虞世南撰并小楷書世南之筆惟孔子<lb/>
廟堂碑行世此文雖歐陽公趙明誠皆未之見而予乃<lb/>
得見之豈非幸哉破邪論今載釋氏蔵經其說不暇深<lb/>
究若世南書則予之所嗜好故録之<hi>金薤琳琅</hi>
虞永興世南書蹟本自希而楷法尤不易得小者唯破<lb/>
邪論序稍大者孔子廟堂碑而已破邪精能之極幾奪<lb/>
天巧所以不入二王室猶似不能忘情於蹊徑耳<hi>弇州</hi>
<hi>山人藁</hi>
<pb n="KR3h0061_WYG_072-30a"/>
　　　唐虞世南奏草<lb/>
右唐虞世南奏草真蹟中云伏蒙聖慈以臣進呈孔子<lb/>
廟堂記石本特賜臣晉右將軍王羲之黄銀印一顆臣<lb/>
已祇受盡在貞觀七年十月後有宋人題名及賈丞相<lb/>
悅生印今蔵宜興徐氏乃閣老公故物也世南所書廟<lb/>
堂記予碑跋中嘗及之但羲之有黄銀印及太宗以之<lb/>
而賜世南此皆後人所未知故表而出之<hi>寓意編</hi>
　　　唐虞世南積時帖<lb/>
<pb n="KR3h0061_WYG_072-30b"/>
此卷或疑米臨然其研筆處特為痩勁米書以態勝不<lb/>
辦此也王元美家有虞永興汝南公主墓志客亦有謂<lb/>
米臨者元美自題曰果爾則買王得羊於願足矣此帖<lb/>
則當出其右具眼者自能識取<hi>畫禪室隨筆</hi>
　　　唐虞世南東觀帖<lb/>
虞永興嘗自謂於道字有悟蓋於發筆處出鋒如抽刀<lb/>
斷水正與顔太師錐畫沙屋漏痕同趣前人巧處故應<lb/>
不傳學虞者輙成算子筆陣所訶以此余非能書能解<lb/>
<pb n="KR3h0061_WYG_072-31a"/>
之耳其昌<hi>珊瑚網</hi>
　　　唐褚遂良聖教序<lb/>
褚河南書本學逸少而能自成家法然疎痩勁鍊又似<lb/>
西漢往往不減銅筩等書故非後世所能及也昔逸少<lb/>
所受書法有謂多骨微肉者筋書多肉微骨者墨豬多<lb/>
力豐筋者聖無力無筋者病河南豈所謂痩硬通神者<lb/>
邪<hi>廣川書跋</hi>
余舊蔵褚登善聖教序記婉媚遒逸波拂如鐵線蓋善<lb/>
<pb n="KR3h0061_WYG_072-31b"/>
本也後陜省致一紙輕弱不足言或以為翻刻或以為<lb/>
有二本第俱有可疑者舊蔵本稱龍朔三年建按遂良<lb/>
以永徽六年貶漢州永慶二年徙桂州未幾貶愛州歲<lb/>
餘卒蓋未嘗生及龍朔也豈遂良常書之至是始摹搨<lb/>
上石邪陜省本則云永徽四年中書令臣褚遂良書攷<lb/>
之本傳宰相表遂良貞觀末為中書令後罷永徽三年<lb/>
以吏部尚書同中書門下三品四年進尚書左僕射疑<lb/>
皆後人附益之耳<hi>弇州山人藁</hi>
<pb n="KR3h0061_WYG_072-32a"/>
三蔵聖教序世傳二本余嘗評之以為王書如千狐聚<lb/>
裘痕迹俱無褚書如孤蠶吐絲文章具在然今蔵書之<lb/>
家右軍之刻多有而中書之搨僅見簡翁此帙紙墨兩<lb/>
精原溥可以保矣甲寅三月十八日束髪畢題字<hi>蒼潤</hi>
<hi>軒碑跋</hi>
　　　唐褚遂良行書聖教序<lb/>
褚河南書在唐人中極為富豓是碑之立在懐仁集右<lb/>
軍書時二十餘年前後宋道君楊小妹師之其所謂痩<lb/>
<pb n="KR3h0061_WYG_072-32b"/>
金書者此其權輿也已<hi>蒼潤軒碑跋</hi>
　　　唐褚遂良孟法師碑<lb/>
孟法師碑唐岑文本撰褚遂良書法師名靜素江夏安<lb/>
陸人也少而好道誓志不嫁隋文帝居之京師至徳宫<lb/>
至唐太宗十二年卒年九十七<hi>集古録</hi>
此孟法師碑乃中書侍郎岑文本文諫議大夫褚遂良<lb/>
書也首脫唐京師至徳觀主八字尾脫年月銜名三十<lb/>
三字碑敘脫百餘字詞脫二十七字當是割裱後歴世<lb/>
<pb n="KR3h0061_WYG_072-33a"/>
久逺贉池零落故耳第的然唐刻唐搨本波拂轉摺處<lb/>
無毫髪遺恨真墨池中至寳也攷褚公以貞觀十六年<lb/>
書時尚刻意信本而微參以分隸法最為端雅饒古意<lb/>
余嘗於黄熊所見而絶愛之今歸曹進士繩武相去里<lb/>
舍不百武得朝夕寓目一何幸也碑目見趙明誠金石<lb/>
録又余有舊翻本證之辨為褚書不然世不以為信本<lb/>
者鮮矣<hi>弇州續藁</hi>
昔聞之陶九成云趙魏公以書法稱雄一世嘗見千文<lb/>
<pb n="KR3h0061_WYG_072-33b"/>
一卷以為唐人字絶無一㸃一畫似公法度閱至卷尾<lb/>
方知為公書公自題云僕廿年來寫千字文以百數此<lb/>
紙殆數年前所書當時學褚河南孟法師碑故結字搆<lb/>
體規模八分蓋公於古人書無帖不習褚河南尤其所<lb/>
欽尚者也余觀褚書傳世者甚衆如聖教序兒寛賛哀<lb/>
冊文隂符經度人經各各臻妙並已著稱惟孟法師碑<lb/>
以公之言益以見重於世而東坡嘗評書云褚河南書<lb/>
清逺蕭散微有隸體正謂此帖云<hi>莫廷韓集</hi>
<pb n="KR3h0061_WYG_072-34a"/>
　　　唐褚遂良三龕記<lb/>
右三龕記唐兼中書侍郎岑文本撰起居郎褚遂良書<lb/>
字畫尤竒偉在河南龍門山山夾伊水東西可愛俗謂<lb/>
其東曰香山其西曰龍門龍門山壁間鑿石為佛像大<lb/>
小數百多後魏及唐時所造惟此三龕像最大乃魏王<lb/>
泰為長孫皇后造也<hi>集古録</hi>
　　　唐褚遂良枯樹賦<lb/>
枯樹賦故龍閣夀春魏公家傳云褚河南書其卷末題<lb/>
<pb n="KR3h0061_WYG_072-34b"/>
識止云正觀四年為燕國公書而無書人姓名余按徐<lb/>
浩書品云中宗時中書令宗楚客恩倖用事嘗賜二王<lb/>
真蹟二十軸因製為十二屏以褚遂良枯樹賦為脚大<lb/>
會羣賢張以示之薛稷崔湜輩見之皆廢食歎息驗此<lb/>
賦河南書明矣然既用作屏而今本乃横卷豈非後之<lb/>
好事者重裝褙以便緘蔵邪抑河南書此賦自有别本<lb/>
邪不可復知也觀其筆力遒媚頗逼二王非河南不能<lb/>
為也而學者多云燕公于志寧也按志寧曽祖謹仕周<lb/>
<pb n="KR3h0061_WYG_072-35a"/>
開國封燕志寧正觀末始襲祖封而此賦乃在未封前<lb/>
豈當時公卿自有封燕者而史失其傳邪或志寧嗣封<lb/>
當在前而書傳記之誤邪又不可得而詳也予愛玩其<lb/>
書因究其本末而志於後<hi>蘇魏公集</hi>
右枯樹賦世皆以夀春魏氏為真丹陽蘇丞相辨識之<lb/>
墨帖既蔵魏氏今所傳蘇丞相跋尾者亦摸勒也至或<lb/>
以雍元直所臨倣為魏本而系蘇跋其後余此本得之<lb/>
壻汶陽梁正夀正夀雅好筆墨且自精賞魏鄭公嘗云<lb/>
<pb n="KR3h0061_WYG_072-35b"/>
褚河南下筆遒勁甚得逸少體資此本皆蘭亭筆法識<lb/>
者寡云開封丁禹錫毗陵胡承之以勒石大野晁无咎<lb/>
記<hi>雞肋集</hi>
舊見陳了翁筆法清勁嘗疑其創自為家今乃知髣髴<lb/>
出枯樹賦耳豫章金陵所刻何曽有毫髪似哉晁補之<lb/>
字僅見以跌宕亦自有意况經前輩鍳定重以省印郡<lb/>
記累累無不可考胡氏世家在東南為盛世將摹刻又<lb/>
不一所此真蹟尤其所寳故所在用意識之歴官大畧<lb/>
<pb n="KR3h0061_WYG_072-36a"/>
備焉壬午五月廬陵劉辰翁題<hi>珊瑚網</hi>
河南存筆在人間者數十年來特傳有禊敘一本在故<lb/>
祭酒陳緝熙先生家號為真蹟而今亡矣此外雖贗本<lb/>
亦罕經見此枯樹賦殆是元人繙搨其中不勝褰裳濡<lb/>
足之苦其外正若桓大將軍之於劉司空甚多似而多<lb/>
遺恨者後有晁補之跋却是真手筆辭氣筆勢皆極超<lb/>
拔矯然游龍金陵人家蓄之請予鍳玩因書云爾予見<lb/>
晁書前此止一小牘不知其精絶如此也<hi>祝氏集畧</hi>
<pb n="KR3h0061_WYG_072-36b"/>
　　　唐褚遂良哀冊文<lb/>
褚遂良書在唐賢諸名世士書中為秀頴得羲之法最<lb/>
多者真字有𨽻法自成一家非諸人可以比肩此書蓋<lb/>
其晚年筆紹興丙辰十二月初五日臣友仁審定<hi>珊瑚</hi>
<hi>網</hi>
天台詹君國器嗜古如嗜利近於汴梁市中購得褚登<lb/>
善所撰唐太宗哀冊文一卷舊嘗藏相臺岳珂倦翁家<lb/>
後有北燕喬簣成所題定為唐人書詹君既自識其左<lb/>
<pb n="KR3h0061_WYG_072-37a"/>
復請濂一言之若論字畫當為登善所書登善初師虞<lb/>
世南晩入右軍之室故唐之能正書者僅二十八人而<lb/>
登善居三四之間此卷温潤似虞其結體則多法右軍<lb/>
世之人徒見登善所書或與薛稷類者遂疑之殊不知<lb/>
先哲有兼人之才而其作字初不拘一體張顛善草書<lb/>
至其小楷極端謹有法傳其學者惟顔真卿得之耳觀<lb/>
登善者宜以是求之簣成雖號能鑒古其言似不足徵<lb/>
也國器尚永寳之翰林學士金華宋濂題<hi>潛溪集</hi>
<pb n="KR3h0061_WYG_072-37b"/>
褚河南書太宗哀冊文舊得之先友登州教授郭敬守<lb/>
先生書家論古名賢遺蹟河南傳世之佳者三龕碑兒<lb/>
寛賛及此帖耳三龕碑未得見嘗見㑹稽鄧宗經有兒<lb/>
寛賛墨蹟真妙絶此帖亦今世所罕見者余家諸帖此<lb/>
當為冠<hi>東里續集</hi>
晉宋間人以風度相髙故其書如雅人勝士瀟灑醖藉<lb/>
折旋俯仰容止姿態自覺有出塵意陵夷至於中唐法<lb/>
度森然大備而怒張挺勃之氣亦已露矣唐初諸賢去<lb/>
<pb n="KR3h0061_WYG_072-38a"/>
古未逺故猶有晉宋遺風觀褚公所書哀冊豈後人所<lb/>
可髣髴哉古人所為常使意勝於法而後世常法勝於<lb/>
意意難識而法易知顔柳之書余一見即知其美此書<lb/>
八九年中凡三見矣今始識其用意之妙正猶有道君<lb/>
子泊然内運非久與之居不足知其所藴也<hi>遜志齋集</hi>
褚公初以善書見知文皇後數直諫補益國事殊多遂<lb/>
受顧命以大節著為唐名臣卒之書為餘事此其書文<lb/>
皇哀冊文藏於吳江史明古明古喜讀史能陽秋古人<lb/>
<pb n="KR3h0061_WYG_072-38b"/>
不獨貴其書也然於古人所愛則得其摹刻之語亦深<lb/>
味之况其手蹟哉則雖謂貴其書亦可也<hi>匏翁家蔵集</hi>
右故相河南公褚登善書唐文皇哀冊文得之吳江史<lb/>
氏家蓋九百年而紙素完好墨色爛然刺眼真神物也<lb/>
評書者謂河南如瑶臺嬋娟不勝羅綺第狀其美麗之<lb/>
態耳不知其一鈎一捺有千鈞之力雖外拓取姿而中<lb/>
擫有法此晚年筆似非虞永興所能低昂也卷初落江<lb/>
南深山中且諱避故不登宣和御府及入海岳長睿諸<lb/>
<pb n="KR3h0061_WYG_072-39a"/>
君眼然亦用是得脫金燼為光堯帝阿暉賞識顯晦固<lb/>
有時耳宋景濂嘗為詹國器跋一卷云似河南筆然中<lb/>
落八字又無諸賢欵識其為贗本無疑阿暉既當上誇<lb/>
其父余之所得視景濂不既多乎<hi>弇州山人藁</hi>
　　　唐褚遂良模禊帖<lb/>
右唐中書令河南公褚遂良臨晉右將軍王羲之蘭亭<lb/>
宴集序本朝丞相王文惠公故物辛未歲見於晁美叔<lb/>
齋云借於公孫辛巳歳購於公孫巘黄素兩幅至欣字<lb/>
<pb n="KR3h0061_WYG_072-39b"/>
合縫用證摹本僧字果徐僧權合縫書也雖臨王帖全<lb/>
是褚法其狀若巖巖奇峰之峻英英穠秀之華翩翩自<lb/>
得如飛舉之仙爽爽孤鶱類逸羣之鶴蕙若振和風之<lb/>
麗霧露擢秋幹之鮮肅肅慶雲之映霄矯矯龍章之動<lb/>
彩九奏萬舞鵷鷺充庭鏘玉鳴璫窈窕合度宜其拜章<lb/>
帝所留賞羣賢也至於永和字全呈其雅韻九觴字備<lb/>
著其真標浪字無異於書名由字益彰其楷則若夫臨<lb/>
倣莫稱於魏薛賞則不聞於歐虞信百代之秀規一時<lb/>
<pb n="KR3h0061_WYG_072-40a"/>
之清鑒也壬午四月二十二日寳晉齋舫手裝襄陽米<lb/>
芾審定真蹟祕玩<hi>寳晉英光集</hi>
右唐褚遂良所臨王羲之蘭亭褉帖永樂八年上在春<lb/>
宫得墨本命工刻之於石時大臣及近臣侍監國者各<lb/>
賜摹本得者裁六七人非恭慎端厚有文學者不預蓋<lb/>
貴重之也此本都察院右副都御史虞謙所被賜者間<lb/>
出屬臣士奇識於後臣侍上最久蓋嘗竊聞賜帖之㫖<lb/>
非獨矜重法書要在奬勵其人焉謙初為大理少卿上<lb/>
<pb n="KR3h0061_WYG_072-40b"/>
嘉其儒雅且明正寛厚志存澤物有大臣體特奏太宗<lb/>
皇帝以為右副都御史無幾又命署刑部尚書而諭之<lb/>
曰余知卿無忝也既嗣大統廷臣雖有進官者然悉兼<lb/>
舊職獨以大理平天下刑獄非謙不可遂改大理卿謙<lb/>
感知遇之厚孜孜盡心若宋歐陽觀所為求生道於死<lb/>
獄者謙蓋有焉凡人之麗於辟者往往心誠服之而無<lb/>
憾今九重惓惓夙夜圖惟好生之徳洽於民心謙亦圖<lb/>
惟厥終用永彰皇上知人之明而不忝明良千載之遇<lb/>
<pb n="KR3h0061_WYG_072-41a"/>
則家藏此帖固子孫萬世之寳嗚呼尚敬之哉<hi>東里集</hi>
米元章書史云唐摹蘭亭有二其一為王文惠家褚遂<lb/>
良黄絹上臨本其一劉涇收唐絹臨本今此本是元章<lb/>
所題手筆審定真跡以為褚法之妙薛魏歐虞所不能<lb/>
及殆即黄絹本也大理以十三百千購之仍詳訂其始<lb/>
末復以示余已無能讚歎聊補其未備云<hi>余允文仲蔚</hi>
<hi>先生集</hi>
唐人臨右軍褉帖自湯普澈馮承素趙模諸葛貞外其<lb/>
<pb n="KR3h0061_WYG_072-41b"/>
嚴整者必歐陽率更而佻險者咸屬褚河南河南蹟尤<lb/>
多米襄陽既於書史稱得蘇沂家第二本以為出他本<lb/>
上然考之是雙鈎廓填耳書史又云右軍筆精大令日<lb/>
寒二帖薛丞相居正故物後歸王文惠家文惠孫居髙<lb/>
郵并收得褚遂良黄絹上臨蘭亭一本乏貲之官約以<lb/>
五十千質之後王以二帖質沈存中而攜褚書見過請<lb/>
售因謝不復取後十年王君卒其子居髙郵欲成姻事<lb/>
因賀鑄持至髙郵以二十千得之此本藏深山民間落<lb/>
<pb n="KR3h0061_WYG_072-42a"/>
黄拾遺熊手以百三十金售予後有襄陽題署備極推<lb/>
與且云是王文惠公故物辛巳歲購之公孫巘與書史<lb/>
語合按蘇家本於崇寧壬午閏六月手裝此則壬午之<lb/>
八月手裝耳書法翩翩逸秀㸃畫之間真有異趣襄陽<lb/>
所稱慶雲麗霄龍章動米庶幾近之蓋山隂之喆嗣而<lb/>
蘇本則其仍孫何得甲彼乙此邪今年為萬厯丁丑上<lb/>
距裝裱之歳蓋七甲子少三正朔耳安得不六倍其直<lb/>
也又有李伯時一跋雖真蹟而似非題此卷故剔之以<lb/>
<pb n="KR3h0061_WYG_072-42b"/>
戒蛇足<hi>弇州續藁</hi>
行書蘭亭序褚河南臨澄心堂紙米元章跋在海寧陳<lb/>
家缺三行又蘭亭褚臨墨跡絹本王弇州家藏復歸新<lb/>
都汪太學有米元章小行楷跋今在廣陵<hi>容臺集</hi>
　　　唐褚遂良書隂符經<lb/>
隂符經說者甚衆以文義不貫頗費牽合蓋嘗疑也唐<lb/>
李筌傳驪山老母之舍曰此符三百餘言百言演道百<lb/>
言演法百言演術上有神仙抱一之道中有富國安民<lb/>
<pb n="KR3h0061_WYG_072-43a"/>
之法下有彊兵戰勝之術分為三章又有六注謂太公<lb/>
范蠡鬼谷張良諸葛亮及筌也繫以正義不言誰作後<lb/>
序中謂出於驪山老母亦間有無主名者畧計太公之<lb/>
言八張良之言九鬼谷六諸葛五范蠡才一見而筌及<lb/>
正義尤詳又與世所版行注本不同後有斷章三賛又<lb/>
士希嚴不知何許人作賛三道十九首可謂備矣或總<lb/>
題其後云觀注者粗得一二若賛者畧無髣髴信其奥<lb/>
妙不可以智知而言說姑存之耳誠哉是也比歲於都<lb/>
<pb n="KR3h0061_WYG_072-43b"/>
下三茅寧夀觀見褚河南真蹟注本始知上古真仙谷<lb/>
出語一二以至三四自愚人以天地文理聖而後不言<lb/>
為誰其間有若相應答亦㫖意全不聨屬者將由羣仙<lb/>
之集而為之邪抑髙真會粹而成此經邪初有道流攜<lb/>
以求售索價不貲未幾羽化於觀中遂為三茅寳藏摹<lb/>
得其本以歸兹因徐粹中醇一為慈谿至道宫建藏手<lb/>
寫以遺之凡見河南所書三本其一草書貞觀六年奉<lb/>
勅書五十卷其一亦小楷永徽五年奉㫖寫一百廿卷<lb/>
<pb n="KR3h0061_WYG_072-44a"/>
及此蓋書百九十本矣二者皆見石刻惟此真蹟尤為<lb/>
合作字豆小而楷法精妙河南卒於顯慶三年年六十<lb/>
有三永徽所書則五十有九矣豈惟筆力不可跂及亦<lb/>
安得此目力邪然三本詳畧亦自不同草書本又冠以<lb/>
黄帝隂符經要當以此本為善仍命長子淳細書臨摹<lb/>
於後尚存舊本之萬一云<hi>攻媿集</hi>
　　　唐褚遂良兒寛賛<lb/>
河南三龕孟法師二刻早年所書房公喬聖教序記長<lb/>
<pb n="KR3h0061_WYG_072-44b"/>
安同州本並晚年書此兒寛賛與房碑記序用筆同晚<lb/>
年書也容夷婉暢如得道之士世塵不能一毫嬰之觀<lb/>
之自鄙束縛於毫楮間耳諸王孫趙孟堅子固書<hi>郁逢</hi>
<hi>慶續書畫題跋記</hi>
褚河南漢兒寛賛正書三百四十字中刮去字蓋國諱<lb/>
也河南書豈待賛而顯子固所謂容夷婉暢者殆得之<lb/>
矣至順四年閏三月廿四日柳貫識<hi>柳待制集</hi>
子固以此賛與三龕孟法師碑用筆不同定為河南晚<lb/>
<pb n="KR3h0061_WYG_072-45a"/>
年書碑有歲月誠可信不疑然石刻視真蹟自不無少<lb/>
異蓋其轉折精神處有非摹勒之巧所能盡也至正元<lb/>
年夏四月二十三日黄溍記<hi>黄文獻公集</hi>
褚河南書清勁峻㠜平生大節蓋已見筆墨之間古謂<lb/>
書類其人信哉豫章掲汯記<hi>掲伯防集</hi>
潛溪宋先生題褚河南書云登善初師虞世南晚入右<lb/>
軍之室故唐之能正書者僅二十八人而登善居三四<lb/>
之間其温潤似虞結體則法右軍人徒見所書或與薛<lb/>
<pb n="KR3h0061_WYG_072-45b"/>
稷類者疑之不知先哲有兼人之才而作字初不拘一<lb/>
體張顛善草書至其小楷極端謹有法傳其學者惟顔<lb/>
真卿得之觀登善者宜以是求之此題識唐太宗哀冊<lb/>
文也余嘗見之此所書兒寛賛筆意正同趙子固柳道<lb/>
傳先生黄文獻公掲伯防跋語皆真蹟但柳先生以刮<lb/>
去五字為宋國諱則又見宋以前文字亦諱此不知何<lb/>
也此書非深識者不達其妙又試以余書求之翰林學<lb/>
士解縉識<hi>春雨集</hi>
<pb n="KR3h0061_WYG_072-46a"/>
褚河南工隸楷尤為當時所重近世罕見真蹟此有以<lb/>
枯樹賦墨本示余殊不足以啓人意見其偽無疑今觀<lb/>
此書筆勢翩翩神爽超越大勝家姪帖諸刻誠可為希<lb/>
世之玩也永樂辛卯春正月庚寅廬陵胡廣觀畢拜手<lb/>
謹識<hi>晃菴集</hi>
褚遂良善書與虞齊名世南嘗薦之文皇世南死登善<lb/>
獨擅大名當時御府所收右軍真蹟贗者相半他人不<lb/>
能識登善輙能辨之至纎悉不爽後遇有所購必經審<lb/>
<pb n="KR3h0061_WYG_072-46b"/>
鑒為定及其自書乃獨得右軍微意評者謂其字裏金<lb/>
生行間玉潤變化開合一本右軍其諸帖中西昇經是<lb/>
學黄庭度人經學洛神隂符學畫像湖州獨孤府君碑<lb/>
越州右軍祠記同州鴈塔兩聖教序記是其自家之法<lb/>
世傳蘭亭諸本亦與率更不類蓋亦多出自家機軸故<lb/>
也今觀永新文學鄧仲經甫所藏兒寛賛正與蘭亭聖<lb/>
教序記諸帖相似筆意婉美似瘠而腴似柔而剛至於<lb/>
三過三折之妙特加之意誠褚法也後有趙子固及柳<lb/>
<pb n="KR3h0061_WYG_072-47a"/>
道傳黄溍卿掲伯防諸公跋尾皆信而可徵柳公謂中<lb/>
間刮去𢎞字為宋國諱信然宋人以𢎞為弘是也<hi>𢎞宣祖諱</hi>
永樂辛卯二月獨山王偁觀畢書於鍾山書屋<hi>虚舟集</hi>
褚河南博雅通識工隸楷初師虞永興晚得右軍筆法<lb/>
正書遒勁直班歐虞貞觀中諫議大夫兼起居注文皇<lb/>
嘗問曰朕有不善卿亦記邪對曰守道不如守官職在<lb/>
載筆君舉必書其為人忠直貞亮可知矣觀此書兒寛<lb/>
賛瑶臺青瑣春林羅綺之喻不虚也而剛方正直之氣<lb/>
<pb n="KR3h0061_WYG_072-47b"/>
溢於翰墨之間誠類其為人千載之下其流風餘韻即<lb/>
此可想見矣山東憲使雲間黄汝申出以見示不勝喜<lb/>
幸杜子美有云金鍾大鏞在東序氷壺玉鑑懸清秋余<lb/>
於褚書亦云汝申其寳之正統四年正月丙戌豫章胡<lb/>
儼謹題<hi>頤菴集</hi>
此卷舊藏故人鄧宗經所宗經為廬陵永新潛山三縣<lb/>
學官皆攜以自隨洪武壬午予獲觀於廬陵永樂丁亥<lb/>
又獲觀於永新是時學士解公赴桂林任予送至彼解<lb/>
<pb n="KR3h0061_WYG_072-48a"/>
公題此卷深欲效河南筆意題畢自謂與平日所書迥<lb/>
異從行有黄生學書於公熟識公字公戲以手掩其名<lb/>
召生試觀問為誰書生錯愕莫能辨因撫掌大噱後五<lb/>
年辛卯春宗經攜至南京寓余官舍中翰林諸公俱來<lb/>
就望而檢討王公孟陽欣然許題其後且以就望為不<lb/>
足借歸觀之往返數四一日大雨中學士胡公肩輿來<lb/>
索而卷適留孟陽所亟命院吏二人荷氈衫往取留其<lb/>
家二日所題字亦異平日書蓋觀此而有以啓其新意<lb/>
<pb n="KR3h0061_WYG_072-48b"/>
也今少傅東里楊先生時在春坊以少暇未及觀最後<lb/>
始與宗經攜卷詣其私第值暮秉燭展玩良久㑹公冗<lb/>
弗果題識宗經常闕然於懐宣徳乙巳予至潛山宗經<lb/>
袖此卷欲以遺予且曰君子不留意於物吾老矣付之<lb/>
得人則於此卷無負矣予辭以素不善書當求善書者<lb/>
付之庶幾不負今年冬予至雲間大參黄公汝申忽出<lb/>
此卷示予自言前此兩月過安慶得之秀才李生生名<lb/>
善嘗從宗經遊豈宗經屬以擇人而授生生知黄公好<lb/>
<pb n="KR3h0061_WYG_072-49a"/>
古博雅而又長於法書故竟以歸乎黄公然李生可謂<lb/>
能知人宗經亦無負於此卷矣展玩之餘俯仰今昔非<lb/>
但河南之墨蹟足為寳玩而當時二三君子之餘韻猶<lb/>
可想見因詳著於卷尾正統二年丁巳十一月晦廬陵<lb/>
周忱書於雲間之三陸書院<hi>雙崖集</hi>
　　　唐褚遂良臨右軍文賦<lb/>
余在黔南未甚覺書字緜弱及移戎州見舊書多可憎<lb/>
大槩十字中有三四差可耳今方悟古人沉著痛快之<lb/>
<pb n="KR3h0061_WYG_072-49b"/>
語但難為知音爾李翹叟出褚遂良臨右軍書文賦豪<lb/>
勁清潤真天下之奇書也<hi>山谷集</hi>
　　　唐褚遂良千文<lb/>
褚遂良書見於石刻者世亦甚鮮况其真蹟乎今觀所<lb/>
書千文柔勁險□真如鐵線縈結而成或者評為柳誠<lb/>
懸所臨褚書似則似矣其入神處恐非誠懸所至也<hi>宋</hi>
<hi>學士集</hi>
　　　唐褚遂良清娛墓誌銘<lb/>
<pb n="KR3h0061_WYG_072-50a"/>
褚河南刺同州時夢一女子自稱司馬遷侍妾姓隨名<lb/>
清娛因遷出遊攜清娛居此㑹有事出都清娛遂僑居<lb/>
於同後遷故清娛以悲死夢中特乞河南一言銘墓以<lb/>
垂不朽其書尤秀婉可愛子長足跡半天下豈遊畢猶<lb/>
置妾近地入都而後謀歸之邪然考子長遭腐刑退而<lb/>
著書年月頗久清娛終不歸至子長死而後一身殉之<lb/>
觀子長君臣朋友之間一深情人也獨何忍於清而不<lb/>
為定其去留是不能無疑在河南非妄言者至曰為天<lb/>
<pb n="KR3h0061_WYG_072-50b"/>
帝所閔得賜血食一州乃知處倫常之變用情得其正<lb/>
雖屈而必伸不當憤激藉青蠅為弔客也<hi>李昰放鷼亭</hi>
<hi>集</hi>
　　　唐褚遂良靈寳經變字<lb/>
余家舊藏褚遂良靈寳經變字一卷紙墨淳古字畫闇<lb/>
而俱完精神如新以之較衡山先生停雲初刻多廿有<lb/>
八字豈當日所搨互有明晦遂因之為存亡邪可以信<lb/>
古刻之當多收也然於此益見衡山先生之苦心也以<lb/>
<pb n="KR3h0061_WYG_072-51a"/>
二刻並觀如出一石若非多少不同無縁知此為宋搨<lb/>
矣先生摹臨之妙蓋千古之絶技進乎道矣恐後之覽<lb/>
者亦疑停雲為文家一筆書幸有此證故特表而出之<lb/>
以信百世或可為停雲重否<hi>墨林快事</hi>
　　　唐褚遂良心經<lb/>
懐仁所集序記後殿以心經雖不能遍及三藏然六百<lb/>
五十七部以般若為宗般若以心經為宗系之未為不<lb/>
韙也而褚序記則無有非闕典與乃褚自有獨本心經<lb/>
<pb n="KR3h0061_WYG_072-51b"/>
以天寳元年刻於河北道宣慰使陳令望者尤為峻拔<lb/>
比之序記字差縮而精神風度不似兩時書豈褚見懐<lb/>
仁之集又賈其餘力邪而無復好事者合刻為完璧其<lb/>
搨本海内亦遂少𫝊豈不久為賊所據當遂不存邪而<lb/>
此本亦必其初出日所搨是以筆法神氣不失毫末視<lb/>
今日之序記不啻天壤幸為余寳可望不幻去矣輙以<lb/>
為唐人真書第一合不遜懐仁本也<hi>墨林快事</hi>
　　　唐李靖上西嶽書<lb/>
<pb n="KR3h0061_WYG_072-52a"/>
世傳扶餘國事類若劒俠而衞公從之似以任縱自喜<lb/>
然考其行事則動以禮法自約又若老書生此書豪武<lb/>
自將亦既放矣或疑其偽將其暴侮神羞求合於杳冥<lb/>
者乎亦當時憤激感慨豪氣未除而然邪劉餗嘗言衞<lb/>
公訴神且請告以官位所至詞色抗厲後有聲曰僕射<lb/>
好去後果如言此書殆似或真有是邪將後人因此附<lb/>
益之乎餗在開元中其說似有據若可信也<hi>廣川書跋</hi>
右唐李衞公布衣時上西嶽書真蹟蓋厭隋亂已極負<lb/>
<pb n="KR3h0061_WYG_072-52b"/>
濟世之志奮欲有為而咨之神明之辭也士重乎立志<lb/>
養氣衞公此書志已先定而氣蓋宇内矣是以卒能輔<lb/>
明主而建功業焉其書亦佳石刻在廣西余得之劉長<lb/>
吾僉事云<hi>東里集</hi>
　　　唐李百藥汎愛寺碑<lb/>
李百藥字僅存其下磨滅而書字猶可辨疑此碑百藥<lb/>
自書字畫老勁可喜秋暑鬱然覽之可以忘倦<hi>集古録</hi>
　　　唐殷令名裴鏡民碑<lb/>
<pb n="KR3h0061_WYG_072-53a"/>
右唐裴鏡民碑殷令名書令名與其子仲容皆以能書<lb/>
擅名一時而令名遺迹存者惟此碑耳筆法精妙不減<lb/>
歐虞惜不多見<hi>金石録</hi>
　　　唐殷令名書頭陀寺碑<lb/>
右唐殷令名書頭陀寺碑齊王簡棲所撰録於文選令<lb/>
名之子仲容官禮部郎據法書要録云仲容奕世工書<lb/>
精妙曠古令名嘗書濟渡寺額後代程式父開山也武<lb/>
徳中為尚書故闕山字而李氏諱不及淳日照基誦者<lb/>
<pb n="KR3h0061_WYG_072-53b"/>
正在貞觀永徽間跋尾書惟則者集賢待制史惟則小<lb/>
泥滉字即唐相晉國忠獻韓公所寳書也元祐戊辰集<lb/>
賢林舍人招為苕霅之遊九月二日道吳門以王維畫<lb/>
古帝王易得龍圖閣待制俞獻可字昌言之孫翌日與<lb/>
葛藻字季忱撿閱審定五日吳江艤舟垂虹亭題<hi>寳晉</hi>
<hi>英光集</hi>
　　　唐薛純陀辨法師碑<lb/>
右辨法師碑李儼撰薛純陀書純陀唐太宗時人其書<lb/>
<pb n="KR3h0061_WYG_072-54a"/>
有筆法其遒勁精悍不減吾家蘭臺意其當時必為知<lb/>
名士而今世人無知者然其所書亦不傳於後世余家<lb/>
集録可謂博矣所得純陀書祇此而已如其所書必不<lb/>
止此而已也蓋其不幸埋沈泯滅非余偶録得之則遂<lb/>
不見於世矣迺知士有負絶學髙世之名而不幸不傳<lb/>
於後者可勝數哉可勝歎哉治平元年閏五月晦日書<lb/>
<hi>集古録</hi>
右唐辨法師碑薛純陀書歐陽公集古録云純陀太宗<lb/>
<pb n="KR3h0061_WYG_072-54b"/>
時人其書有筆法意其當時必為知名士而今世人罕<lb/>
知者集古所得純陀書祇此而已余按法書要録云薛<lb/>
純陀學歐草微傷肥鈍亦通之亞也然則純陀當時真<lb/>
知名矣余又得純陀八分書比干碑歐陽公所未嘗見<lb/>
也與純陀同時有薛純唐太宗命書砥柱銘者其筆法<lb/>
與純陀絶相類疑即一人蓋唐初時人名姓多如此爾<lb/>
<hi>金石録</hi>
辨法師碑薛純陀書昔歐陽公嘗評其不減率更然所<lb/>
<pb n="KR3h0061_WYG_072-55a"/>
書不傳永叔所得唯此純陀貞觀十二年奉勅書銘砥<lb/>
柱其字磊落如山石自開隠鱗而出可以見方丈之勢<lb/>
固無牽强以成當時如虞伯施褚登善號能書者皆避<lb/>
而讓之其後柳誠懸愛其書恐失其次第則又别書於<lb/>
石後世得純陀所書砥柱銘者皆碎雜叢疊必按此序<lb/>
之砥柱銘為薛純而此碑為薛純陀嘗為祕書正字本<lb/>
名純陀後以純自列於時余於類書見之<hi>廣川書跋</hi>
　　　唐薛純砥柱銘<hi>薛純即薛純陀見辨法師碑跋</hi>
<pb n="KR3h0061_WYG_072-55b"/>
唐砥柱銘貞觀十二年特進魏徵撰祕書正字薛純書<lb/>
其字因山鑱鑿就其窪平隨多少置字故不成行序宛<lb/>
轉索於嶔崎間以摹故石雖存而頗難得世知貴之唐<lb/>
以書學相髙刻石之文此其最大者也筆力有餘㸃畫<lb/>
不失尚多隸體氣象奇偉猶有古人體法其後柳公權<lb/>
書刻招提今已譌缺不可讀惟純所書在濁河間得完<lb/>
蓋摹擊之工不至故耳<hi>廣川書跋</hi>
　　　唐宋才郎頴碑<lb/>
<pb n="KR3h0061_WYG_072-56a"/>
唐郎穎碑李百藥撰宋才書字畫甚偉穎父名基字世<lb/>
業而李百藥書穎世次但云父世業又書穎兄茂碑亦<lb/>
然考其碑文有皇基締構之言則基字當時公私無所<lb/>
諱避而於書世次字而不名不詳其義也是以君子貴<lb/>
乎博學嘉祐八年九月二十四日書<hi>集古録</hi>
　　　唐諸葛思禎李孝同碑<lb/>
孝同者淮安靖王神通之子史但附名神通傳末碑亦<lb/>
磨泐可讀者才半中有云太宗為秦公孝同隸焉承間<lb/>
<pb n="KR3h0061_WYG_072-56b"/>
啓王曰秦公瞻視非常功業又大雖非儲貳必膺寳厯<lb/>
靖王心然之云云此亦可為先見矣撰文姓氏已不可<lb/>
求書者據趙明誠為諸葛思禎今亦磨蝕但其筆法虯<lb/>
健波拂處大類褚河南可寳也<hi>石墨鐫華</hi>
　　　唐李懐琳倣晉嵇康絶交書<lb/>
右唐李懐琳倣晉嵇康絶交書真蹟具載唐竇蒙述書<lb/>
賦注宋周越法書苑等書歴代傳賞者也此書筋肉豐<lb/>
壯位置典古如雲行水流渾然無迹髙出懐琳所作衞<lb/>
<pb n="KR3h0061_WYG_072-57a"/>
夫人七賢等帖上蓋叔夜書唐世尚存懐琳得以倣之<lb/>
宜其髙於自作至於□□□□等古字亦有所本也劉<lb/>
燾無言以能書名宋亦嘗摸刊於續帖中辨論之詳見<lb/>
黄伯思東觀餘論此帖又經韓平原賞閱圖印具存漁<lb/>
陽鮮于伯機寶愛終世行草之源亦出於此唐初名手<lb/>
書文贍字妙如此者世不多見况是法書中恒爀者也<lb/>
徳常其保藏之東楚湯垕君載書於燕山張氏清容齋<lb/>
延祐庚申四月五日<hi>停雲館帖</hi>
<pb n="KR3h0061_WYG_072-57b"/>
右唐胄曹參軍李懐琳所摹絶交書今監察御史安成<lb/>
張公鰲山所藏雙鈎廓填筆墨精絶無毫髮滲漏蓋唐<lb/>
摹之妙者按海岳書史及東觀餘論並言懐琳好作偽<lb/>
書世莫能辨今法帖中七賢衞夫人等帖皆出其手而<lb/>
唐竇氏述書賦亦云爰有懐琳厥蹟踈壯假他人之名<lb/>
字作自己之形狀觀此則懐琳在當時已推其摹搨之<lb/>
工矣此書相傳臨嵇康本而此卷後有右軍字不知何<lb/>
也續法帖雖載此書亦不言其臨何人惟張彦逺云嘗<lb/>
<pb n="KR3h0061_WYG_072-58a"/>
見叔夜自書絶交書云云故黄長睿以為此書唐世尚<lb/>
存懐琳見而倣之且謂中有古字非能自作愚按此帖<lb/>
字蹟多類右軍在前若劉伶阮籍字畫雖佳然皆疎宕<lb/>
縱逸非若此帖精神沓拖行間茂密卓然名家也且其<lb/>
文與文選所載微有不同尤不可曉而長睿云此書去<lb/>
七賢衞夫人逺甚蓋亦有所疑也豈右軍嘗書此帖而<lb/>
懐琳摹之邪抑懐琳好右軍之跡倣而為之邪正徳庚<lb/>
辰十一月晦跋<hi>甫田集</hi>
<pb n="KR3h0061_WYG_072-58b"/>
　　　唐趙模摹集晉人千文<lb/>
趙供奉所書千文如謹勅士不敢毫髮自縱在繩束外<lb/>
至今見者為之斂衽退步及觀困學翁跋則如神龍天<lb/>
馬殆不可羈其間法度出於自然噫此筆亦不可多得<lb/>
矣我輩何敢仰望下風因乘興效顰值子玉千文卷録<lb/>
以還延祐庚申夏五玉霄滕賓拜手<hi>珊瑚網</hi>
左右内率府録事參軍趙模集右軍行書為千文模在<lb/>
唐有能書名嘗與韓政諸葛貞馮承素等奉勅臨摹蘭<lb/>
<pb n="KR3h0061_WYG_072-59a"/>
亭逮今猶有存者予於祕府頗見之最喜其善用筆而<lb/>
正鋒恒在畫中所以度越諸人也歟此本係鮮于奉常<lb/>
家蔵者神采尤沉著不露可寳也<hi>宋學士集</hi>
晉人之書見於今日者大抵石刻耳如趙公去晉未逺<lb/>
其所摹集多予平生所未見者固宜蓋褒鄂已沒庶幾<lb/>
見其英姿颯爽於縑素間者曹將軍之功也明古其謹<lb/>
蔵<hi>匏翁家蔵集</hi>
　　　唐趙模髙士廉塋兆記<lb/>
<pb n="KR3h0061_WYG_072-59b"/>
右唐髙士㢘塋兆記唐史及元和姓綦皆云士㢘父名<lb/>
勵而北史作勱今此碑與北史合蓋唐史及姓纂轉寫<lb/>
誤爾許敬宗撰趙模書模字畫甚工蓋貞觀中太宗命<lb/>
臨蘭亭序者<hi>金石録</hi>
　　　唐馮承素臨本樂毅論<lb/>
右搨本樂毅論是貞元十二年四月九日勅内出樂毅<lb/>
論是王右軍真蹟令將仕郎直𢎞文館馮承素模寫賜<lb/>
司空趙國公長孫無忌開府儀同三司尚書左僕射梁<lb/>
<pb n="KR3h0061_WYG_072-60a"/>
國公房𤣥齡特進尚書左僕射申國公髙士㢘吏部尚<lb/>
書侯君集特進鄭國公魏徵侍郎護安徳郡開國公楊<lb/>
師道等六人於是在外乃有六本並筆勢精妙備盡楷<lb/>
則也褚遂良記<hi>書畫題跋記</hi>
彦逺家有馮承素蘭亭元和十三年詔取書畫遂進入<lb/>
内今有承素樂毅論在並有太宗手批其後張彦逺記<lb/>
<hi>同上</hi>
　　　唐陸柬之千文<lb/>
<pb n="KR3h0061_WYG_072-60b"/>
陸柬之當唐太宗髙宗之朝故書千文闕淵明治三字<lb/>
少學書於其舅虞世南晩乃習二王法故體象與世南<lb/>
殊不類張懐瓘謂一覽未察沉研始精則王虞神氣柬<lb/>
之筆下為可分矣<hi>松隠集</hi>
　　　唐陸柬之蘭亭詩卷<lb/>
柬之為顔平原外甥書法足當宅相真蹟絶少曾見蘭<lb/>
亭詩五首於項子京宅書法絶似定武本禊帖凡二百<lb/>
六十字漫漶者廿餘字墨氣若新精彩飛動大是神物<lb/>
<pb n="KR3h0061_WYG_072-61a"/>
後歸余前有趙字後有神品二字印記當是魏國故物<lb/>
<hi>馮夢禎快雪堂集</hi>
　　　唐髙正臣明徵君碑<lb/>
右唐明徵君碑徵君者梁明山賓也髙宗朝其裔孫崇<lb/>
儼以方技進故立此碑舊唐史言髙宗自製文而書之<lb/>
非也蓋髙宗撰文髙正臣書耳<hi>金石録</hi>
右髙宗御製王知敬篆碑隂有栖霞二大字乃大中庚<lb/>
子歲所立今碑乃景子此即米芾所謂手摩一丈玉讀<lb/>
<pb n="KR3h0061_WYG_072-61b"/>
盡上元記者書自聖教序中出極有風骨可愛<hi>蒼潤軒</hi>
<hi>碑跋</hi>
　　　唐歐陽通道因法師碑<lb/>
唐道因法師碑中臺司藩大夫李儼撰蘭臺郎騎都尉<lb/>
歐陽通書通率更令詢之子書法出家學矩矱森嚴意<lb/>
度飄逸但少含蓄之趣耳<hi>東里續集</hi>
道因與𤣥奘同譯經者見髙僧傳碑文亦宏麗饒其家<lb/>
言然去簡栖頭陀不啻一小劫耳評者謂歐陽蘭臺痩<lb/>
<pb n="KR3h0061_WYG_072-62a"/>
怯於父而險峻過之此碑如病維摩髙格貧士雖不饒<lb/>
樂而眉宇間有風霜之氣可重也余嘗謂皇象文武索<lb/>
靖載妖帖章草中鳥跡筆者顔真卿家廟茅山碑正書<lb/>
中玉筯筆者蘭臺道因碑正書中八分筆者此未易為<lb/>
俗人言也<hi>弇州山人藁</hi>
　　　唐歐陽通别帖<lb/>
今世所見通書惟三碑其别帖殆存此也筆力勁健盡<lb/>
得家風但微傷豐濃故有媿其父至於驚奇跳駿不避<lb/>
<pb n="KR3h0061_WYG_072-62b"/>
危險則無異也書家論通比詢書失於痩怯薛純比詢<lb/>
書傷於肥鈍今視其書可信也<hi>廣川書跋</hi>
　　　唐顔有意益州學館廟堂記<lb/>
右唐益州學館廟堂記成都縣令顔有意書撰人題法<lb/>
曹陳王文學太子詹事待詔𢎞文館陵州長史而姓名<lb/>
殘缺不可辨集古録直以為有意撰非也碑隂載當時<lb/>
官僚姓名後人題云此記賀遂亮撰未知果是否記文<lb/>
敘述前世遺跡考究同異文詞古雅甚可喜也<hi>金石録</hi>
<pb n="KR3h0061_WYG_072-63a"/>
　　　唐武盡禮寧照寺鍾銘<lb/>
武盡禮筆法精勁當時宜自名家而唐人未有稱之見<lb/>
於文字者豈其工書如盡禮者往往皆是特今人罕及<lb/>
爾余每得唐人書未嘗不歎今人之廢學也<hi>集古録</hi>
　　　唐趙仙客徐王元禮碑<lb/>
右徐王元禮碑崔行功撰趙仙客書元禮唐髙祖子也<lb/>
以碑考傳年夀官閥悉同而碑云使持節徐譙泗三州<lb/>
諸軍事徐州刺史又云贈太尉使持節大都督冀相貝<lb/>
<pb n="KR3h0061_WYG_072-63b"/>
滄徳棣魏博等八州諸軍事冀州刺史傳云為徐州都<lb/>
督又云贈冀州大都督傳既簡畧又都無法而碑之所<lb/>
書亦失也蓋刺史非兼州之官都督非一州之號碑云<lb/>
持節徐譙泗三州諸軍而傳獨為徐一州刺史此其失<lb/>
也當如前史持節秦涼州諸軍事秦涼二州刺史乃為<lb/>
得爾其書贈官則如碑之書是矣蓋為一州刺史而兼<lb/>
督八州軍事爾都者有所兼總之名也此特小故而余<lb/>
區區辨之者前史失之久矣又國朝自削方鎮之權而<lb/>
<pb n="KR3h0061_WYG_072-64a"/>
節度使都督無復兼州而舊名不除是節度都督自施<lb/>
於己此不可不正其失也治平甲辰中元日書<hi>集古録</hi>
　　　唐宋之愻襄州刺史封公碑<lb/>
右唐襄州刺史封公碑宋之愻書字畫頗佳之愻之問<lb/>
弟也<hi>金石録</hi>
　　　唐孫過庭書譜<lb/>
孫䖍禮書譜刻石凡三其一祕閣續帖末有宣政印記<lb/>
者最為完文今不可復得矣余遊燕中有偽作古色以<lb/>
<pb n="KR3h0061_WYG_072-64b"/>
鬻者其刻亦佳而中有兩訛字蓋祕閣之帖遺於後而<lb/>
紙敝墨渝刻者承之賴以辨耳其一末有宣政印記而<lb/>
前缺一二十字蓋自内府出而卷首稍刓破然自真蹟<lb/>
上翻刻故獨佳中間結搆波撇皆在其三為文氏停雲<lb/>
館刻則影響耳䖍禮書名烺烺一時獨竇臮貶曰凡草<lb/>
閭閻之類此帖濃潤圓熟幾在山隂堂室後復縱放有<lb/>
渴猊遊龍之勢細玩之則所謂一字萬同者美璧之微<lb/>
瑕故不能揜也因書於第二本後<hi>弇州山人藁</hi>
<pb n="KR3h0061_WYG_072-65a"/>
　　　唐孫過庭草書千文<lb/>
右衞胄曹參軍孫過庭字䖍禮唐垂拱時人草書専學<lb/>
二王余初得郭仲微所藏千文一軸筆勢遒勁雖覺不<lb/>
甚飄逸然比之永師所作則過庭已為奔放矣而竇臮<lb/>
謂過庭之書千紙一類一字萬同余固已深疑此語既<lb/>
而復獲此書研窮之久視其興合之作當不減王家父<lb/>
子至其縱任優游之處仍造於疎此又非臮所能知也<lb/>
顔魯公與夫人書今亦在吾家皆蘇子由吉祥閣所見<lb/>
<pb n="KR3h0061_WYG_072-65b"/>
因復記之保寧賜第王詵晉卿<hi>珊瑚網</hi>
昔人評孫書謂千字一律如風偃草意輕之也余謂書<lb/>
譜雖運筆爛熟而中蔵軌法故自森然頃用卿出千文<lb/>
真蹟觀之尤可以見晉人用筆之意禪門所稱不求法<lb/>
脫不為法縛非入三昧者殆不能辦此用卿其永寶之<lb/>
<hi>焦竑澹園集</hi>
孫䖍禮千文真蹟吳謇叔所蔵首有乾卦圓印則宋禁<lb/>
中物中有趙魏國大雅印鈐縫又江表黄琳等印蓋皆<lb/>
<pb n="KR3h0061_WYG_072-66a"/>
收蔵家䖍禮書法有名於唐所傳有千文書譜但見石<lb/>
刻而已今觀千文真蹟出入規矩姿態横生如蛟龍之<lb/>
不可方物似從右軍大令換骨來視宋元人逺隔幾弱<lb/>
水三千矣内孔懐二字倒切磨下缺至承字桓公匡合<lb/>
桓字作齊余素不善草愧未嘗學三復此卷見其筆勢<lb/>
飛動有游刃弄丸之妙不覺心折書譜真蹟儻在天壤<lb/>
間又不知終能寓目不謇叔名士諤余友人康虞之子<lb/>
時萬厯乙巳夏四月上澣日寓溪南吳氏翠帯樓跋<hi>馮</hi>
<pb n="KR3h0061_WYG_072-66b"/>
<hi>夢禎快雪堂集</hi>
此孫過庭真蹟也觀其結字猶存漢魏間法蓋得之章<lb/>
草為多即永師千文亦爾乃知作楷書必自八分大篆<lb/>
入門沿流討源見過於師方堪傳授學過庭者又自右<lb/>
軍求之可也<hi>畫禪室随筆</hi>
　　　唐孫過庭書景福殿賦<lb/>
書家評孫過庭章草用筆雋拔如丹崖絶壑筆勢堅勁<lb/>
予不能無疑觀此帖用筆稽古有漢魏之風終卷結字<lb/>
<pb n="KR3h0061_WYG_072-67a"/>
無㸃畫差謬書賦云千紙一類一字萬同蓋知非虚談<lb/>
也近見王内翰所蔵書譜真蹟與此賦極相類又有墨<lb/>
本千文差不逮矣建中靖國元年春三月曽肇題於玉<lb/>
堂之西軒<hi>戲鴻堂法帖</hi>
　　　唐鍾紹京襄州徧學寺禪院碑<lb/>
襄州徧學寺禪院碑黄門侍郎修國史韋元慶撰太子<lb/>
少詹事鍾紹京書開元二年立其文云襄州人將仕郎<lb/>
阮𢎞静與其屬人建徧學寺禪院故立此碑承慶有辭<lb/>
<pb n="KR3h0061_WYG_072-67b"/>
學張易之敗時承慶以附託方待罪衆推令草赦書承<lb/>
慶援筆而成衆壯之紹京景龍中以苑總監從討韋氏<lb/>
有功惟嗜書家蔵王羲之獻之褚遂良書至數十百卷<lb/>
以善書直鳳閣武后時榜諸宫殿明堂及銘九鼎皆紹<lb/>
京書也其字畫妍媚遒勁有法誠少與為比然今所見<lb/>
特此碑尚完尤為可愛也徧學寺於宇文周為常樂寺<lb/>
於今為開元寺<hi>元豐類藁</hi>
　　　唐鍾紹京楊歴碑<lb/>
<pb n="KR3h0061_WYG_072-68a"/>
右唐楊歴碑題云義男光禄大夫前中書令上柱國越<lb/>
國公太子右諭徳潁川鍾紹京撰銘并書歴中官楊思<lb/>
朂父也紹京出於胥史無他才能特以夤緣附㑹致位<lb/>
宰相固無足道者然屈於閹豎至以父事之而者之金<lb/>
石畧無愧恥亦甚矣新舊史皆闕焉故余詳録之<hi>金石</hi>
<hi>録</hi>
　　　唐鍾紹京書千文<lb/>
唐越國公鍾紹京書千文筆勢圓勁在丞相恭公孫陳<lb/>
<pb n="KR3h0061_WYG_072-68b"/>
并處今為宗室令穰所購諸貴人皆題作智永余驗出<lb/>
唐諱闕筆及以徧學寺碑對之更無少異大年於是盡<lb/>
剪去諸人跋余始跋之<hi>米芾書史</hi>
　　　唐鍾紹京書遁甲神經<lb/>
右鍾紹京書遁甲神經有宣和政和小璽宋徽宗標識<lb/>
倪元鎮家蔵有元鎮跋語筆法精妙迴腕蔵鋒得子敬<lb/>
神髓趙文敏正書實祖之余從真蹟臨寫數行鍾書世<lb/>
無傳本自可以意求耳<hi>容臺集</hi>
<pb n="KR3h0061_WYG_072-69a"/>
　　　唐殷仲容書流盃亭侍宴詩<lb/>
右流盃亭侍宴詩者唐武后久視元年幸臨汝陽留宴<lb/>
羣臣應制詩也李嶠序殷仲容書開元十年汝水壊亭<lb/>
碑遂沉廢至正元中刺史陸長源以為嶠之文仲容之<lb/>
書絶代之寳也乃復立碑造亭又自為記刻其碑隂武<lb/>
后亂唐毒流天下其遺蹟宜為唐人所棄而長源當時<lb/>
號稱賢者乃獨區區於此何哉然予今又録之蓋亦以<lb/>
仲容之書可惜是以君子患乎多愛<hi>集古録</hi>
<pb n="KR3h0061_WYG_072-69b"/>
　　　唐盧蔵用蘇許公碑<lb/>
蘇許公瓌武功人景雲元年十一月葬於武功碑隸書<lb/>
剥蝕過半存者才十三書法猶有漢魏遺意金石畧云<lb/>
盧蔵用書而金石録云蔵用撰書攷文苑英華蔵用撰<lb/>
序張說撰銘今碑後猶有范陽張說字鄭趙二公未見<lb/>
邪<hi>石墨鐫華</hi>
　　　唐顔惟貞書武承規墓誌<lb/>
右唐武承規墓誌蘇頲撰顔魯公家廟碑載魯公之父<lb/>
<pb n="KR3h0061_WYG_072-70a"/>
名惟貞字叔堅嘗為太子文學今此誌題太子文學顔<lb/>
叔堅書豈非以字行乎家廟碑又稱叔堅受筆法於舅<lb/>
殷仲容氏特以草隸擅名云<hi>金石録</hi>
　　　唐賈膺福大雲寺碑<lb/>
右周大雲寺碑賈膺福撰并八分書其筆法精妙可喜<lb/>
按舊唐史云武后鑄九鼎圖寫山川物象命工書人賈<lb/>
膺福薛昌容李元振鍾紹京等分題之紹京之書世固<lb/>
多有膺福筆蹟雖僅存然世亦未有稱之者如昌容等<lb/>
<pb n="KR3h0061_WYG_072-70b"/>
書遂不復見以此知士所以自著於不朽者固在徳而<lb/>
不在藝也<hi>金石録</hi>
　　　唐賈膺福修封禪壇記<lb/>
右唐修封禪壇記賈膺福書初余得膺福八分書大雲<lb/>
寺記愛其筆法後又得此記字為小楷尤工妙可喜云<lb/>
<hi>金石録</hi>
　　　唐唐奉一中興聖教序<lb/>
右唐中興聖教序中宗為三蔵法師義淨所作唐奉一<lb/>
<pb n="KR3h0061_WYG_072-71a"/>
書刻石在濟南長清縣界四禪寺寺在深山中義淨真<lb/>
身塔尚存余屢往遊焉得此文入録按御史臺記奉一<lb/>
齊州人善書翰武后時為御史後坐誅翦皇族廢<hi>金石</hi>
<hi>録</hi>
　　　唐劉升華嶽昭應碑<lb/>
右碑序頌華隂主簿盛廙為故相許國蘇文憲公頲祈<lb/>
雨獲澍而作者也侍御史劉升書按趙明誠金石録於<lb/>
唐碑捜訪殆徧而獨遺此升書亦僅一見於此碑而已<lb/>
<pb n="KR3h0061_WYG_072-71b"/>
書法八分頗遒美可仲季惟則升卿而乏漢意聊為録<lb/>
之<hi>弇州山人藁</hi>
　　　唐李承福智乘院碑<lb/>
長子縣智乘院碑唐鄭王文學阮立徳撰李承福書碑<lb/>
成於咸亨中則文帝時也考次鄭王元懿唐髙祖第十<lb/>
三子武徳四年分國於滕出刺沅州貞觀七年徙鄭十<lb/>
七年持潞州節改絳州一年再持節潞州復持節絳州<lb/>
所至以能稱善决大獄髙宗褒以優詔當其時鄭王名<lb/>
<pb n="KR3h0061_WYG_072-72a"/>
重於朝廷為宗室表顯慶元年持節安沔隨郢安州刺<lb/>
史此其所歴也唐書惟敘鄭潞絳三州不言再持潞絳<lb/>
節其為安州刺史亦不著也子敬嗣國新舊書皆作璥<lb/>
蓋因其弟琳顯名疑皆從玉也唐在中世宗子皆以材<lb/>
任職而敬之三世為夷簡為宗閔琳之再世為勉皆位<lb/>
宰相其在當時至顯而史所書若此其可勝考邪然琛<lb/>
珪琰璿璲珩碑皆不具而别見於龕石此宜史官不能<lb/>
備録也<hi>廣川書跋</hi>
<pb n="KR3h0061_WYG_072-72b"/>
　　　唐郭謙光崔敬嗣碑<lb/>
右唐崔敬嗣碑胡皓撰郭謙光書崔氏為唐名族而敬<lb/>
嗣不顯皓為昭文館學士然亦無聞其事實文辭皆不<lb/>
足多采而余録之者以謙光書也其字畫筆法不減韓<lb/>
蔡李史四家而名獨不著此余屢以為歎也治平元年<lb/>
七月三十日書<hi>集古録</hi>
　　　唐郭謙光尹尊師碑<lb/>
右唐尹尊師碑郭謙光八分書謙光八分初不見稱於<lb/>
<pb n="KR3h0061_WYG_072-73a"/>
唐人獨歐陽公盛稱之以謂不減韓蔡李史四家余因<lb/>
訪求久得崔敬嗣及此碑著録焉<hi>金石録</hi>
　　　唐郭謙光池州刺史馮公碑<lb/>
右碑在縣東四十里漢長陵西下里許野中字八分書<lb/>
剥落過半存者儘有可玩近下半入土中北望平衍莫<lb/>
識墓之所在拂拭苔蘚辨别形似讀之如右郭監丞當<lb/>
時名筆又分書唐太子右庶子韋維碑古碑考載在京<lb/>
兆向未捜得見是碑亦差慰想並記<hi>金石遺文</hi>
<pb n="KR3h0061_WYG_072-73b"/>
　　　唐徐嶠之孝義寺碑隂記<lb/>
右唐孝義寺碑隂記初陳徐陵為孝義寺碑至開元二<lb/>
十二年徐嶠之為湖州刺史再書刻之因記其事於碑<lb/>
隂嶠之自云陵十世孫按陳書陵以後主至徳元年卒<lb/>
距開元二十二年才百五十餘年不應已有十世孫又<lb/>
據嶠之父髙行先生碑云曽祖儼梁岳陽王參軍則是<lb/>
儼與陵同時而在其前不應為陵五世孫以此碑隂所<lb/>
書可疑然其筆法精妙非嶠之不能為特恐書時誤耳<lb/>
<pb n="KR3h0061_WYG_072-74a"/>
<hi>金石録</hi>
　　　唐魏華王夫人墓誌<lb/>
右唐王夫人墓誌夫人魏叔瑜妻華之母也誌無書撰<lb/>
人姓名驗其筆法蓋華自書華以草隸擅名一時然石<lb/>
刻見於今絶少此誌世尤罕傳云<hi>金石録</hi>
　　　唐薛稷封中嶽碑<lb/>
右周武后封中嶽碑已殘缺書撰人名氏皆不可考然<lb/>
驗其筆蹟蓋薛書也<hi>金石録</hi>
<pb n="KR3h0061_WYG_072-74b"/>
　　　唐薛稷鄭府君碑<lb/>
右洛陽令鄭敞碑薛稷撰并正書碑稱敞上世皆為顯<lb/>
官而敞之為令綽有政績惜乎唐史無傳稷撰此碑在<lb/>
武氏久視元年故碑中之字如地作埊天作□人作<graphic n="KR1655" url="https://raw.githubusercontent.com/kanripo/KR-Gaiji/master/images/KR1655.png" mimeType="image/png"/>
臣作<graphic n="KR1428" url="https://raw.githubusercontent.com/kanripo/KR-Gaiji/master/images/KR1428.png" mimeType="image/png"/>國作圀授作□正作□日作□年作□之類皆<lb/>
武氏所製故當時臣下用之非天子不考文此亦可見<lb/>
武氏僭竊之罪<hi>金薤琳琅</hi>
　　　唐薛稷杳㝠君銘<lb/>
<pb n="KR3h0061_WYG_072-75a"/>
右杳㝠君銘鳳閣舍人薛稷撰并正書此銘集古録不<lb/>
載歐陽公蓋未之見趙氏金石録雖列其目而云無書<lb/>
撰人姓名則亦不知其為稷也銘文但云悠悠洛邑眇<lb/>
眇伊瀍又云靈蹟難訪莫知其狀則稷未嘗真知墓地<lb/>
蓋汎然而銘之耳後讀陳子昂集見其冥寞君墳記云<lb/>
皇帝因登緱山望少室尋古靈蹟得王子晉之遺墟在<lb/>
永水之層曲欲開石室營夀宫庀方興得古蔵焉内有<lb/>
甓瓦長二丈二尺濶八尺中有古劔一銅椀一瓦器二<lb/>
<pb n="KR3h0061_WYG_072-75b"/>
又有古五銖錢朱漆片及棖撥之應手灰滅即具物備<lb/>
容還定舊壙哀其銘志磨滅姓位不顯乃錫之名曰冥<lb/>
寞君云觀子昂文則墳嘗發於武氏揜而錫之以名亦<lb/>
武氏也<hi>金薤琳琅</hi>
　　　唐薛稷書<lb/>
薛稷書刻石者余家集録頗多與墨蹟互有不同唐世<lb/>
顔柳諸家刻石者字體時時不類謂由模刻人有工拙<lb/>
昨日見楊褒家所蔵薛稷書君謨以為不類信矣凡世<lb/>
<pb n="KR3h0061_WYG_072-76a"/>
人於事不可一槩有知而好者有好而不知者有不好<lb/>
而不知者有不好而能知者褒於書畫好而不知者也<lb/>
畫之為物尤難識其精麤真偽非一言可達得者各以<lb/>
其意披圖所賞未必是秉筆之意也昔梅聖俞作詩獨<lb/>
以吾為知音吾亦自謂舉世之人知梅詩者莫吾若也<lb/>
吾嘗問渠最得意處渠誦數句皆非吾賞者以此知披<lb/>
圖所賞未必得秉筆之人本意也<hi>集古録</hi>
　　　唐薛稷雜碑<lb/>
<pb n="KR3h0061_WYG_072-76b"/>
書貴得法然以㸃畫論法者皆蔽於書者也求法者當<lb/>
在體用備處一法不忘濃纎健快各當其意然後結字<lb/>
不失疏密合度薛稷於書得歐虞褚陸遺墨至備故於<lb/>
法可據然其師承血脈則於褚為近至於用筆纎痩結<lb/>
字疏通又自别為一家劉景升書家祖師鍾繇胡昭皆<lb/>
受其學然昭肥繇痩各得其一體云<hi>廣川書跋</hi>
　　　唐鄭萬鈞草書心經<lb/>
此草書心經刻之長安中云右軍書非也雖遒逸而疎<lb/>
<pb n="KR3h0061_WYG_072-77a"/>
　縱不入格不中懐素作奴况右軍乎見唐文粹乃駙馬<lb/>
　都尉鄭萬鈞書張說有序萬鈞尚睿宗女代國公主字<lb/>
　華婉者也於書家不甚琅琅宜其然<hi>王氏法書苑</hi>
　　　　唐殷𤣥祚契苾明碑<lb/>
　明契苾何力子也婁師徳製文殷𤣥祚書筆法亦痩勁<lb/>
　可觀碑中契苾何力作河力史諡曰烈碑諡曰毅疑史<lb/>
　為誤碑中敘明子前曰長男嵸后曰聳二字自相牴牾<lb/>
　且明長子嵸襲封涼公而后云孤子息涼國公嵩立又<lb/>
<pb n="KR3h0061_WYG_072-77b"/>
　何也明葬於萬歲通天元年碑立於先天二年仍稱大<lb/>
　周革命仍用武氏製字都不可曉<hi>石墨鐫華</hi>
　<lb/>
　<lb/>
　<lb/>
　<lb/>
　<lb/>
御定佩文齋書畫譜卷七十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_080-1a"/>
　欽定四庫全書<lb/>
御定佩文齋書畫譜目録<lb/>
　　第八十卷<lb/>
　　　歴代名人書跋十一<lb/>
　　　　朙宋濓手書鄭生名解<lb/>
　　　　眀宋濓手帖<lb/>
　　　　眀危素炬法師塔銘<lb/>
　　　　眀危素書𨽻書歌<lb/>
<pb n="KR3h0061_WYG_080-1b"/>
　　　　朙宋璲篆書<lb/>
　　　　朙宋璲草書自作詩<lb/>
　　　　眀宋璲雪月軒三篆字<lb/>
　　　　明宋璲草書<lb/>
　　　　眀宋璲篆文金剛經後<lb/>
　　　　眀宋璲書千文<lb/>
　　　　朙宋克書七姬志<lb/>
　　　　眀宋克墨蹟<lb/>
<pb n="KR3h0061_WYG_080-2a"/>
　　　朙宋克草書<lb/>
　　　朙宋克書陶詩<lb/>
　　　眀宋克書急就章<lb/>
　　　眀宋克書前後出塞詩<lb/>
　　　朙宋克書畫帖<lb/>
　　　眀詹希元千文<lb/>
　　　朙詹希元書晝錦堂記<lb/>
　　　明詹希元書王光菴敘字<lb/>
<pb n="KR3h0061_WYG_080-2b"/>
　　　眀陳璧通波阡表<lb/>
　　　朙張扆書宋清傳玉連環歌<lb/>
　　　明張扆書金剛經<lb/>
　　　眀俞和楷書悟真篇<lb/>
　　　明俞和書急就章<lb/>
　　　朙俞和書四體千文<lb/>
　　　眀劉永之書贈方壺道士詩<lb/>
　　　朙劉永之遺墨<lb/>
<pb n="KR3h0061_WYG_080-3a"/>
　　　朙袁飬福書郭有道碑文<lb/>
　　　眀姚廣孝書劉太保詩<lb/>
　　　朙解縉書茟舫銘<lb/>
　　　眀解縉墨蹟<lb/>
　　　眀解縉書黄庭經<lb/>
　　　朙胡廣草書杜詩<lb/>
　　　眀楊士竒書宣宗御製詩<lb/>
　　　朙沈度臨樂毅論<lb/>
<pb n="KR3h0061_WYG_080-3b"/>
　　　眀沈度書先賢格言<lb/>
　　　眀沈粲草書千文<lb/>
　　　朙沈粲書姜堯章續書譜<lb/>
　　　朙程南雲千字文<lb/>
　　　明徐有貞詩卷<lb/>
　　　朙徐有貞二札<lb/>
　　　眀葉盛手書<lb/>
　　　眀姜立綱書四子全文<lb/>
<pb n="KR3h0061_WYG_080-4a"/>
　　　朙張弼草書卷<lb/>
　　　眀張弼雜書<lb/>
　　　明張弼草書<lb/>
　　　朙桑恱書<lb/>
　　　朙李東陽字刻<lb/>
　　　眀李東陽詩翰卷<lb/>
　　　眀李東陽書風雨歎<lb/>
　　　眀李東陽書苦熱行<lb/>
<pb n="KR3h0061_WYG_080-4b"/>
　　　眀李東陽書長江行<lb/>
　　　朙吳寛及第後謝恩表稾<lb/>
　　　朙吳寛臨懐素自敘帖<lb/>
　　　眀吴寛與沈石田手札<lb/>
　　　明吳寛自書詩卷<lb/>
　　　眀吳寛書大石聮句<lb/>
　　　眀吳寛書<lb/>
　　　朙李應禎手帖<lb/>
<pb n="KR3h0061_WYG_080-5a"/>
　　　朙李應禎書石湖詩<lb/>
　　　眀李應禎帖<lb/>
　　　眀王鏊書蹋莎行詞<lb/>
　　　朙王守仁墨蹟<lb/>
　　　眀王守仁手簡<lb/>
　　　朙王守仁書君子亭記<lb/>
　　　眀祝允朙草書月賦卷<lb/>
　　　明祝允眀手稾<lb/>
<pb n="KR3h0061_WYG_080-5b"/>
　　　眀祝允朙十九首帖<lb/>
　　　眀祝允明小楷黄庭經<lb/>
　　　朙祝允眀楷書卷<lb/>
　　　眀祝允明書祖廷貴墓志真蹟<lb/>
　　　朙祝允眀書夷堅志<lb/>
　　　朙祝允朙書成趣園記<lb/>
　　　明祝允眀書王文恪公墓志銘<lb/>
　　　明祝允朙味泉賦帖<lb/>
<pb n="KR3h0061_WYG_080-6a"/>
　　　朙祝允眀真蹟<lb/>
　　　明文徵眀小楷周召二南詩二王目録<lb/>
　　　眀文徵朙楷書原道<lb/>
　　　眀文徵眀書進學觧<lb/>
　　　眀文徵明書杜陽編<lb/>
　　　明文徵眀書楊南峰墓志<lb/>
　　　眀文徵朙書華氏義田記<lb/>
　　　眀文徵明草書卷<lb/>
<pb n="KR3h0061_WYG_080-6b"/>
　　　眀文徵眀歐體千文<lb/>
　　　朙文徵朙千文<lb/>
　　　眀文徵明四體千文<lb/>
　　　眀文徵眀三體書<lb/>
　　　朙文彭𨽻書卷<lb/>
　　　朙文嘉書後十九首<lb/>
　　　眀王寵白雀帖<lb/>
　　　眀王寵墨蹟<lb/>
<pb n="KR3h0061_WYG_080-7a"/>
　　　眀王寵真蹟<lb/>
　　　眀陳淳武林帖<lb/>
　　　眀陳淳草書卷<lb/>
　　　朙陳淳書李青蓮宫詞<lb/>
　　　眀周天球書道徳經<lb/>
　　　眀徐霖三體千文卷<lb/>
　　　眀徐霖手蹟<lb/>
　　　眀金琮手蹟<lb/>
<pb n="KR3h0061_WYG_080-7b"/>
　　　眀嚴訥臨趙文敏四十二章經後<lb/>
　　　眀陸深書<lb/>
　　　朙豐坊書卷<lb/>
　　　眀豐坊論書真蹟<lb/>
　　　眀王問墨刻<lb/>
　　　眀莫如忠崇蘭館帖<lb/>
　　　眀莫是龍書茟麈<lb/>
　　　眀俞允文書金剛經<lb/>
<pb n="KR3h0061_WYG_080-8a"/>
　　　眀王錫爵書黄庭經<lb/>
　　　明王錫爵書<lb/>
　　　朙邢侗法帖<lb/>
　　　眀邪侗尺牘<lb/>
　　　眀董其昌字卷<lb/>
　　　朙董其昌書誥<lb/>
　　　眀董其昌倣顔清臣楊景度書<lb/>
　　　眀董其昌與沈侍御書牘<lb/>
<pb n="KR3h0061_WYG_080-8b"/>
　　　朙董其昌手書家誥<lb/>
　　　明董其昌書<lb/>
　　　明董其昌書道公碑<lb/>
　　　朙董其昌書法華經<lb/>
　　　眀董其昌尺牘<lb/>
　　　眀黄輝書<lb/>
　　　朙陳元素書海嶽菴小記<lb/>
<pb n="KR3h0061_WYG_080-9a"/>
　欽定四庫全書<lb/>
御定佩文齋書畫譜卷八十<lb/>
　　歴代名人書跋十一<lb/>
　　　　朙宋濓手書鄭生名觧<lb/>
　右包叅軍家藏宋太史書鄭生名觧示余按書述稱太<lb/>
　史父子不失邯鄲此書行筆極蕭散而有純綿裹鐡之<lb/>
　意似非規規學歩者跋尾如烏傷王子充金華胡仲申<lb/>
　豫章揭汯號能文章家初不以臨池名而結法翩翩自<lb/>
<pb n="KR3h0061_WYG_080-9b"/>
　佳皆可重也汯故曼碩應奉子太史名濓鄭生亦名濓<lb/>
　豈古所謂慕藺齊荘之遺邪則其文該洽辨覈固宜爾<lb/>
　昔斛律丞相至不能署其名而更之猶以為繁若太史<lb/>
　者得無乃愧其簡乎此語頗有意然當不免叅軍一胡<lb/>
　盧也<hi>弇州山人稾</hi>
　　　　眀宋濓手帖<lb/>
　某年二十時獲見先生扵翰林遂受業扵門及先生致<lb/>
　事還金華侍左右者數年每蒙奨與以為易教所以陶<lb/>
<pb n="KR3h0061_WYG_080-10a"/>
冶鞭䇿之者甚至此帖乃庚申嵗謫蜀将辭京師時所<lb/>
發詞意重厚拳拳以古賢哲之事見勉若誠以為可望<lb/>
者<hi>遜志齋集</hi>
　　　朙危素炬法師塔銘<lb/>
寳石山蓀師以臨川危公所撰炬法師塔銘装潢成卷<lb/>
持以示余曰此危公垂沒之筆也其文總若干字而㸃<lb/>
竄又計若干字字大如蝇頭而兼用行草其孤㫃識其<lb/>
後曰此文洪武五年正月十日先君子所作是月廿又<lb/>
<pb n="KR3h0061_WYG_080-10b"/>
五日以疾終今以此文寄其徒秋巖昆仲用見先君子<lb/>
之意㫃今為安慶府教授秋巖則蓀師字也余以此夲<lb/>
乃公未脫稾之文行草兼用且加㸃竄讀者難認取今<lb/>
天界寺住持泐公所為行状正其差訛命諸生方質録<lb/>
扵稾夲之後以便讀者且屬蓀師請善書者登其文扵<lb/>
右而以稾夲留扵山中使人見公當垂歿之際其文與<lb/>
字畫不茍如此公以文章翰墨名世著作既髙而楷行<lb/>
草三體並臻扵妙凡世臣大家釋老寺觀穹碑短碣多<lb/>
<pb n="KR3h0061_WYG_080-11a"/>
出公手至扵遐方裔壤得其片言隻字莫不寳以為玩<lb/>
當時號稱辭翰兩絶公凡為文既脫稾類皆楷書登石<lb/>
此文如其孤所誌去捐館之日十又五日爾葢以病僅<lb/>
克屬稿不及别書也因識扵卷末以歸蓀師八年十月<lb/>
<hi>徐一䕫始豐稿</hi>
　　　眀危素書隸書歌<lb/>
學必博而後所見精非惟諸經奥㫖皆當研摩至扵隸<lb/>
書之學漢魏以来其運筆結䋲多不同茍不歴考其變<lb/>
<pb n="KR3h0061_WYG_080-11b"/>
何以充其知識而袪流俗之陋哉吾友危先生太朴作<lb/>
隸書歌一篇贈四朙汪君大雅備括諸碑之所自且歴<lb/>
疏之亹亹千餘言不休嗚呼世以空虚之學浮談强辨<lb/>
如蠭起泉湧者視此曷知愧哉大雅方以𨽻學知名扵<lb/>
時復能惓惓扵先生之詩装潢襲藏惟謹則其尚徳之<lb/>
心為不可及矣<hi>宋學士集</hi>
　　　朙宋璲篆書<lb/>
篆書以清圎勁拔為髙秦唐二李皆以是名世其用心<lb/>
<pb n="KR3h0061_WYG_080-12a"/>
至矣自江南徐鼎臣始變而肥已稍逺扵古然能不失<lb/>
其意故論者尚之近代趙魏公子昂愛鼎臣書所作大<lb/>
小篆多類鼎臣繇是學者翕然效之甚至彭亨濁俗如<lb/>
腯豕然不知魏公天資髙邁故所書自過扵人俗子輩<lb/>
麄胸陋質欲逐其跡無怪其謬也金華宋君仲珩病古<lb/>
學之不振學大小篆匪二李不師其用心甚久故所作<lb/>
駸駸逼真此王荆公刻漏銘為李思問書亦其一也嗚<lb/>
呼古人不可見矣欲識其遺意者尚扵宋君觀之<hi>遜志</hi>
<pb n="KR3h0061_WYG_080-12b"/>
<hi>齋集</hi>
　　　朙宋璲草書自作詩<lb/>
近代善書尤著者稱吳興趙文敏公及康里子山文敏<lb/>
妙在真行奕奕得晉人氣度所乏者格力不展子山善<lb/>
懸腕行草逸邁可喜所缺者沈著不足金華宋君仲珩<lb/>
兼得二公之妙而加以俊放如天驥奔行不躡故歩而<lb/>
意氣閑羙有踧蹋凡馬之勢當今推為第一乃余在金<lb/>
華時自亰師書其所作詩寄余者詩與書皆翩然有塵<lb/>
<pb n="KR3h0061_WYG_080-13a"/>
外意誠希世竒玩也<hi>遜志齋集</hi>
　　　朙宋璲雪月軒三篆字<lb/>
右雪月軒三篆字前中書舎人宋君仲珩書也仲珩諱<lb/>
璲金華宋學士景濓先生仲子名能詩歌而小篆之工<lb/>
國朝第一初學巙子山行草書而篆師張有講扵宋季<lb/>
子吴志淳孫子林朱孟辨及見太朴危公乃合師獻之<lb/>
行草而篆法以李斯為宗嘗見梁朝有草堂法師墓篆<lb/>
字竒古及吳天璽中皇象書三段石刻皆真蹟觀之至<lb/>
<pb n="KR3h0061_WYG_080-13b"/>
㤀寝食遂悟筆法絶出流輩學士君亦甚愛其書每見<lb/>
佳處便曰寫老夫名足可傳世矣此三字余友蕭君世<lb/>
英得之余猶及見有學士姓名印識蕭君與余别㡬二<lb/>
十年中間亦播遷南北兹幸會扵桂林復以相示則姓<lb/>
名印識不知為何人裁去蕭君甚惋惜之俾余追書其<lb/>
事以示後之人若夫雪月名軒則有賢士大夫詩文所<lb/>
以稱羙蕭君而勸之備矣余但祝頌君之必有以副其<lb/>
所期耳<hi>春雨集</hi>
<pb n="KR3h0061_WYG_080-14a"/>
　　　朙宋璲草書<lb/>
宋舎人草書余游南都時屢觀之今復觀扵此披玩數<lb/>
四殊不猒也<hi>匏翁家藏集</hi>
　　　眀宋璲篆文金剛經後<lb/>
従曲江過韋曲宿牛頭寺汪右轄以虚出是卷卷首有<lb/>
伯時繪子昂篆皆極精工而金剛經則宋仲珩篆書也<lb/>
仲珩草書為當代第一而篆不多見今見此卷勁如屈<lb/>
鐵豐道生不及也景濓一跋叙實詳委此公邃扵禪而<lb/>
<pb n="KR3h0061_WYG_080-14b"/>
教典尤博紫陽圭峰分身入流者也卷尾有姚少師書<lb/>
極遒逸少師書數變而晚更秀余嘗見其自題畫像及<lb/>
跋樂天竹窓詩雋氣見扵筆端復可皆髙禪兩書俱出<lb/>
他手可不善書而復有臨池之譽不知何以借捉刀人<lb/>
也若余不能書者然每見佳卷輒書此亦可發一笑雨<lb/>
中至興教寺小史設長案山僧出麄石硯雞尾筆强余<lb/>
書以虚曰仲珩必屏處書子豈亦有此癖邪余曰彼工<lb/>
書畏敗名耳余亦何畏也遂笑而識之<hi>袁宏道嵩華遊</hi>
<pb n="KR3h0061_WYG_080-15a"/>
<hi>草</hi>
　　　朙宋璲書千文<lb/>
仲珩此書頗得晉唐人筆圎熟流便有弄丸運斤之勢<lb/>
惟結法小踈耳嘗見方遜志評其草云如天驥行中原<lb/>
一日千里起澗度險不動氣力初以遜志為太史公故<lb/>
未免曲筆覧而信其非妄也<hi>弇州山人稾</hi>
　　　明宋克書七姬志<lb/>
七姬厝志張来儀文宋仲温書余得之姑蘇王汝玉七<lb/>
<pb n="KR3h0061_WYG_080-15b"/>
姬皆潘妾不負其主俱死扵一日之間可謂烈矣而其<lb/>
文其書亦皆竒也<hi>東里集</hi>
國朝真行書當以宋克為第一所書七姬帖文真冠絶<lb/>
也然其事則可疑七姬之死葢出扵潘之逼之謂不幸<lb/>
則可非狥節也宋之書人多珍之故其帖盛傳適以播<lb/>
潘惡耳<hi>楊升庵集</hi>
　　　朙宋克墨蹟<lb/>
國初書家稱三宋謂璲克廣也克字仲温號南宫生其<lb/>
<pb n="KR3h0061_WYG_080-16a"/>
書出魏晉深得鍾王之法故筆墨精妙而風度翩翩可<lb/>
愛或者反以纎巧病之可謂知書者乎仲温為吳人其<lb/>
墨蹟在吳中者顧少開化徐君惇夫乃有此巨册而真<lb/>
行草章草皆具信可寳也<hi>匏翁家藏集</hi>
　　　朙宋克草書<lb/>
右索靖草書勢宋仲温書葢得其妙而無愧扵靖者也<lb/>
今人或肆妄議則以學之者之過而未見其真蹟耳<hi>匏</hi>
<hi>翁家藏集</hi>
<pb n="KR3h0061_WYG_080-16b"/>
　　　眀宋克書陶詩<lb/>
鄉先生宋仲温氏書法師鍾元常後竟以是妙絶天下<lb/>
其書今人間徃徃有之余所閱殆不止此獨元常書世<lb/>
逺罕傳幷刻石者亦不多見曩成化間嘗觀元常薦焦<lb/>
季直表真蹟始知仲温之誠有得扵元常而今豈易得<lb/>
哉<hi>寓意編</hi>
　　　眀宋克書急就章<lb/>
余徃與徐獻忠先生論書法歎章草自二王後僅一蕭<lb/>
<pb n="KR3h0061_WYG_080-17a"/>
子雲即顔桺蘇米以至趙吴興負當代能聲而不一及<lb/>
之黄長睿刻意其學而無其法國初宋南宫仲温可備<lb/>
述者然波險太過筋距溢出遂成佻卞先生笑謂余家<lb/>
藏仲温急就章二百年矣差不露筋距舉以乞余贉池<lb/>
零落若追蠡而絹墨幸不敗結意純羙余欣然重表飾<lb/>
之以為征誅之後獲覩揖譲而後偶取葉少藴刻皇象<lb/>
石夲閱之大小行模及前後缺處若一惟波撇小異耳<lb/>
此豈亦仲温手臨象夲邪然一二傍釋小字圎稳有藏<lb/>
<pb n="KR3h0061_WYG_080-17b"/>
蓄與仲温他書不類而仲温别自補急就闕文與張夢<lb/>
辰則小而勁此恐或非仲温筆也然因是得覩皇象渥<lb/>
洼之種逺出仲温蹀躞上語曰買王得羊不失所望夫<lb/>
寧啻不失而已<hi>弇州山人稾</hi>
　　　眀宋克書前後出塞詩<lb/>
宋克書此詩及後一帖皆合作者其精巧更勝古章法<lb/>
乃所以終不及耳<hi>弇州山人稾</hi>
　　　朙宋克書畫帖<lb/>
<pb n="KR3h0061_WYG_080-18a"/>
宋仲温在勝國時以書名雲間其源出章草後二沈揚<lb/>
波雲間士人比比學之至錢原博輩濫觴㡬以仲温為<lb/>
惡札祖此世人不多見宋書従其末流論也仲温七姬<lb/>
帖石夲㝡精諸為急就章者皆贋此一帖乃不經意天<lb/>
真殊自爛漫且談書畫津津因以知古書家未有不溺<lb/>
情古蹟不獨米顛癖也今人信筆作字字那得佳生其<lb/>
識之<hi>王奉常集</hi>
　　　朙詹希元千文<lb/>
<pb n="KR3h0061_WYG_080-18b"/>
右中書舎人詹希元大字千文刻板在蜀中余得之禮<lb/>
部胡侍郎國朝大字希元為第一葢兼歐虞顔栁之法<lb/>
而有冠冕佩玉之風者也<hi>東里集</hi>
　　　眀詹希元書晝錦堂記<lb/>
韓公之功烈歐公之文章皆世所甚重此記自出入将<lb/>
相至社稷之臣數語古今言韓公者未有能逼真若此<lb/>
也當時書石是蔡君謨至今傳世為寳詹君此書不減<lb/>
君謨亦可寳也<hi>東里續集</hi>
<pb n="KR3h0061_WYG_080-19a"/>
　　　眀詹希元書王光菴敘字<lb/>
右詹中書孟舉書吾鄉王光菴先生敘字一首敘為沈<lb/>
學菴及其子貴成作學菴名宗學字起宗隐扵鍊墨又<lb/>
自號墨翁髙太史為作傳稱其能書徑尺大字貴成字<lb/>
志道隐扵櫛髪皆博學善書抱竒崛之行學菴尤精扵<lb/>
醫故與光菴善所著書有夲草發揮精華十二經絡治<lb/>
療溯源外科新録墨法集要増補廣韻七音字母今皆<lb/>
不傳傳者新録耳然獨王氏有之孟舉婺源人仕元為<lb/>
<pb n="KR3h0061_WYG_080-19b"/>
供奉監照磨麻善用庫副使洪武初授吏部奏差鑄印<lb/>
局副使後為中書舎人卒其書評者謂兼歐虞顔桺之<lb/>
法而有冠冕佩玉之風為國朝書家第一此紙沈氏物<lb/>
光菴従𤣥孫雲偶購得之装池成卷俾余疏其事詹書<lb/>
近時絶少此文既有闗王氏而又家集所不載雲之寳<lb/>
此尚可以尋常翰墨論哉光菴名賓字仲光其行能之<lb/>
詳自具家傳兹不復著云𢎞治辛酉徵朙<hi>停雲館帖</hi>
　　　眀陳璧通波阡表<lb/>
<pb n="KR3h0061_WYG_080-20a"/>
右通波阡表余得之張氏之孫户部主事賓陽其文楊<lb/>
亷夫撰其書真篆二體皆出陳文東而用太樸伯温名<lb/>
者太史公所謂附青雲之士施扵後世者也文東極力<lb/>
晉唐其書姿媚醖藉自成一家所未足者骨力耳<hi>東里</hi>
<hi>續集</hi>
　　　眀張扆書宋清傳玉連環歌<lb/>
右小楷宋清傳一通行草玉連環歌一通南翔張翰宸<lb/>
先生書姚文光照所藏装池成卷以示余二文皆醫客<lb/>
<pb n="KR3h0061_WYG_080-20b"/>
言而文光亦好書習醫故尤愛之翰宸嘗署嘉定校官<lb/>
國初以能書名在宋仲温陳文東之間今觀其行筆用<lb/>
鋒楚楚有法前輩自可想也夫書學必窮㸃畫波磔之<lb/>
妙方能成家其猶醫也必知望聞問切之道乃可濟世<lb/>
諺云學書止扵廢紙學醫将至扵廢人嗚呼可不慎哉<lb/>
文光其寶之<hi>陸儼山集</hi>
　　　朙張扆書金剛經<lb/>
嘉定張先生翰宸在洪武中以母夫人生日手書是經<lb/>
<pb n="KR3h0061_WYG_080-21a"/>
用以資福此可以見其孝而字書之勁徤清羙則又可<lb/>
以頡頏古人而不多讓嗚呼若先生者可謂有徳有文<lb/>
之士矣惜乎甫官訓導而遽罹扵非辜故百餘年来其<lb/>
名罕傳雖以穆為鄉後進而所閱墨蹟亦惟此而已穆<lb/>
嘗謂天之生才甚艱宜其愛䕶保惜而先生乃獨不然<lb/>
其亦可悲也夫其亦可感也夫<hi>都穆南濠文跋</hi>
　　　朙俞和楷書悟真篇<lb/>
張平子悟真篇仙道指南道光子野所著不知能得其<lb/>
<pb n="KR3h0061_WYG_080-21b"/>
㫖意否此卷為俞紫芝所書深得松雪筆意而圭角稍<lb/>
露比之松雪正如獻之之扵羲之也清癖劉君深知書<lb/>
法試共商確之𢎞治壬戌正月廿日海虞桑恱書<hi>書畫</hi>
<hi>題跋記</hi>
　　　朙俞和書急就章<lb/>
錢唐俞和子中頗得趙魏公三昧此帖以宋經箋紙用<lb/>
章法書急就章覺古色藹然令人不忍釋手按章法自<lb/>
王象索靖後惟右軍父子豹奴孫權二帖至唐蕩盡黄<lb/>
<pb n="KR3h0061_WYG_080-22a"/>
長睿始振之然徃徃筆下不逮意子中獨能尋考遺則<lb/>
扵斷墨殘楮遂與仲温並驅昔孔北海思蔡中郎見虎<lb/>
賁貌類者輒引與同飲曰雖無老成人尚有典刑俞此<lb/>
紙覧之能不興北海之賞乎<hi>弇州山人稾</hi>
　　　朙俞和書四體千文<lb/>
俞和元末人紫芝其别號也刻意吳興頗稱優孟此四<lb/>
體尤精然不免露本色耳宋俞秀老號紫芝此君亦號<lb/>
紫芝吾友俞允文絶不稱號近刻一私印亦曰紫芝三<lb/>
<pb n="KR3h0061_WYG_080-22b"/>
君子皆俞姓皆善書亦大竒事也<hi>弇州山人稾</hi>
　　　眀劉永之書贈方壺道士詩<lb/>
仲修劉先生文章識量節槩凛然不慕聲利國初徵集<lb/>
賢禮書常拜官以瞶辭宋公景濓極畏服之其<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>生交<lb/>
友若季大父求我禮部侍郎曽公得之文學掾金公守<lb/>
正皆鄉里莫逆也今劉先生無後人曾氏亦落莫獨余<lb/>
家藏其手書若干本數年去家亦不知存否矣此其為<lb/>
金公書贈方壺道士詩金公令子幼孜寶藏每以示余<lb/>
<pb n="KR3h0061_WYG_080-23a"/>
為好事者持去情不能已遂俾書之幷識嵗月傳之後<lb/>
世古人交友之際可以想見也<hi>春雨集</hi>
　　　眀劉永之遺墨<lb/>
仲修先生詞翰之羙獨歩江右先生初不自貴重有求<lb/>
者輙與之世俗亦不知其可寶先生沒後數年而擅斯<lb/>
羙者殆不多見矣故片楮寸墨士大夫莫不秘襲之以<lb/>
為久逺之玩焉嗚呼文章翰墨自有定價固有忽乎近<lb/>
而貴乎逺者矣矧先生之節行有足以髙世者邪然則<lb/>
<pb n="KR3h0061_WYG_080-23b"/>
區區字畫之工葢其淺者爾邑庠錢伯淳氏得先生所<lb/>
書蘇文忠雜說二而無題識懼嵗月之久而或泯其自<lb/>
也謁余識之余因慨慕先生之風而恨其不可作者遂<lb/>
不辭而書其後亦以見先生之可貴者此特其萬一耳<lb/>
<hi>王佐金川玉屑集</hi>
　　　朙袁飬福書郭有道碑文<lb/>
前輩下筆便有典刑雖行草不茍况正書乎此吾徒所<lb/>
當媿者袁君飬福元石洞山長静春先生之孫也而郡<lb/>
<pb n="KR3h0061_WYG_080-24a"/>
學教授仲長之子所書郭有道碑文端勁清峭深得歐<lb/>
陽率更茟意以其字畫之妙如此宜有書名扵時然吳<lb/>
人固不知有袁飬福也使余不見此幅亦㡬失之乃知<lb/>
前輩能書者尚多而失之者不少矣其曾孫㫤字以昭<lb/>
者持示余請題一言以昭之意在乎先世手蹟耳初不<lb/>
計其書之何如也飬福字能伯仕國初為福建憲史髙<lb/>
太史季廸有詩贈行而陳檢討嗣初稱其行潔負才氣<lb/>
有詩聲葢不特能書而已其書碑文外又有九歌藏扵<lb/>
<pb n="KR3h0061_WYG_080-24b"/>
家<hi>匏翁家藏集</hi>
　　　朙姚廣孝書劉太保詩<lb/>
元劉太保詩一絶國朝姚少師所書也劉姚俱隐扵僧<lb/>
劉瑞州人名子聰號藏春居士改名秉忠佐世祖建號<lb/>
立國為國朝驅除今亰都地是也姚蘇州人名道衍號<lb/>
逃虚老人洪武間以髙僧徵事文廟潛邸參謀贊成大<lb/>
業其改名廣孝世傳以為御筆所定也兩翁雖遭際不<lb/>
同跡頗相類觀姚書劉作有契㑹之意焉陳錦衣用眀<lb/>
<pb n="KR3h0061_WYG_080-25a"/>
持以視余兩翁皆天下竒士其學余則不能知後有具<lb/>
法眼者不知作何等觀也姑書此以俟<hi>懐麓堂集</hi>
　　　朙解縉書茟舫銘<lb/>
茟之用扵世久矣自韓文公作毛頴傳其名始起文字<lb/>
間吳興張文寶在國初業擅製造因名其舟當時士大<lb/>
夫多為詩文遺之而學士解公大紳特為作銘葢公之<lb/>
書妙固資其用而賞之也文寶之孫士行僑居吳中能<lb/>
傳其業持公銘文求余題識余以文字為職而亦資其<lb/>
<pb n="KR3h0061_WYG_080-25b"/>
用者惜書不若解莫能賞其妙而文不若韓可以増重<lb/>
其名然念毛頴之功不可負而士行之意不可拂也聊<lb/>
題數語歸之<hi>匏翁家藏集</hi>
　　　眀解縉墨蹟<lb/>
永樂時人多能書當以學士解公為首此冊真行草小<lb/>
楷皆具而紙墨並佳故其下茟圎滑純熟尤為得意乃<lb/>
公傳家物也觀公前後題識所以示其族人者可見今<lb/>
為吾鄉薛朝英得之朝英保愛甚其亦識公之意者歟<lb/>
<pb n="KR3h0061_WYG_080-26a"/>
<hi>匏翁家藏集</hi>
學士解公才名葢世其翰墨奔放而意向特謹嚴如此<lb/>
卷前輩正自可敬也姚文學文光携示閱之累日不忍<lb/>
釋手别有李文正吳文定王文恪三跋正為此卷乃知<lb/>
為薛二守朝英物今為南翔張子竒所藏可寶也<hi>陸儼</hi>
<hi>山集</hi>
　　　朙解縉書黄庭經<lb/>
觧春雨才名噪一時而書法亦稱之能使趙吳興失價<lb/>
<pb n="KR3h0061_WYG_080-26b"/>
百年後寥寥乃爾然世所多見者狂草其所以寥寥者<lb/>
亦坐狂草故今此紙小楷黄庭全摹臨右軍茟婉麗端<lb/>
雅雖骨格少遜要不輸詹孟舉陳文東也按右軍所書<lb/>
黄庭是外景非内景與南真所傳揚司命者雖理同而<lb/>
句字小異亦微有斷缺當是渡江以前南真受之景林<lb/>
真人者偶爾逸出行世故右軍得而書之今大藏中内<lb/>
外景經則陶貞白訪尋司命手書的派也數年内與黄<lb/>
長睿分析甚苦今可以無辨矣<hi>弇州續稾</hi>
<pb n="KR3h0061_WYG_080-27a"/>
　　　朙胡廣草書杜詩<lb/>
三十年来士大夫以書名家者光大之行草民則之八<lb/>
分皆獨歩當世兩人時同在禁林亦交相推慕常出所<lb/>
有以易所無此詩光大為民則書跌宕雄偉得意之迹<lb/>
也作書必盡臨池之工而非天趣自得不臻扵妙二公<lb/>
皆有蕭閒簡逺之趣故髙出衆作光大謝世已一紀民<lb/>
則間出此書見示昔人有言懷舊惟顧念之悽愴葢僕<lb/>
扵光大亦然<hi>東里集</hi>
<pb n="KR3h0061_WYG_080-27b"/>
　　　朙楊士竒書宣宗御製詩<lb/>
宣宗章皇帝之在位也天下晏然號稱至治亦惟有若<lb/>
少師楊文貞公實左右之今四十年矣一時君臣既不<lb/>
可見而獨見文貞手書御製詩慨想當時朙良相逢之<lb/>
盛一徳一心雍容和樂㡬事之餘彂扵聲畫葢與虞舜<lb/>
作歌皋陶賡歌同一意也嗚呼休哉是詩今為都御史<lb/>
錫山楊公所藏翰林修撰臣寛獲觀而謹識之時成化<lb/>
九年夏四月辛未也<hi>匏翁家藏集</hi>
<pb n="KR3h0061_WYG_080-28a"/>
　　　眀沈度臨樂毅論<lb/>
沈學士度以書鳴永樂中楊文貞公謂其婉麗飄逸雍<lb/>
容矩度一時翰林善書者如觧胡輩與之齊名而度書<lb/>
尤為上所愛凡一切大制作必命書之今觀其所臨樂<lb/>
毅論無一茟不合右軍遺意解之草法胡之行體殆不<lb/>
能及也<hi>陸樹聲學士題跋</hi>
　　　眀沈度書先賢格言<lb/>
此葢翰林學士雲間民則沈先生書宋南軒先生之言<lb/>
<pb n="KR3h0061_WYG_080-28b"/>
為余南亰太常少卿行時贈者也因憶先君子知上髙<lb/>
縣事時亦嘗<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>朱文公書是言刻扵瑞州府學者示而<lb/>
且屬之曰學者能服膺是言體而行之則不患不為賢<lb/>
人君子故謹識之不㤀已今學士公復書此以為贈則<lb/>
余安得不重惟先君子之遺訓而感學士之所愛以益<lb/>
佩服先賢之格言哉<hi>魏驥南齋集</hi>
　　　朙沈粲草書千文<lb/>
大理少卿華亭沈公粲興其兄學士度皆以能書擅名<lb/>
<pb n="KR3h0061_WYG_080-29a"/>
天下稱我朝羲獻然學士特妙扵楷少卿特妙扵草今<lb/>
片楮隻字流落人間者争寳愛之不啻金玉此卷藏扵<lb/>
練川劉氏為少卿行草葢其晚年得意茟也<hi>寓意編</hi>
　　　眀沈粲書姜堯章續書譜<lb/>
事固不可知沈民望以一書遇人主備法従更百五十<lb/>
年乃不能與操觚少年争價問之人有不識者然此卷<lb/>
行茟圎熟章法尤精足稱宋南宫入室而所書乃姜堯<lb/>
章續書譜為臨池指南皆可玩也因收而志之<hi>弇州山</hi>
<pb n="KR3h0061_WYG_080-29b"/>
<hi>人稾</hi>
　　　眀程南雲千字文<lb/>
致堂胡先生作敘古千文朱子謂其足以飬正扵蒙是<lb/>
則初學之士所當誦習乎此也周興嗣所次韻者可同<lb/>
年語哉姑蘇姚鍊師可𢎞得南雲程公楷書夲而板刻<lb/>
之請識嵗月余謂鍊師年盛業廣葢非初學者也刻此<lb/>
誠為初學之所便云<hi>張益文僖公集</hi>
　　　朙徐有貞詩卷<lb/>
<pb n="KR3h0061_WYG_080-30a"/>
右前一紙為聨句詩僅失詩題耳後一紙為水龍吟慢<lb/>
句詞半已不全皆天全翁手茟故特存之人謂翁書由<lb/>
米顛来非也其遒放波險全得長沙面目神彩風骨亦<lb/>
自琅琅惜結體少疎耳<hi>弇州山人稾</hi>
　　　眀徐有貞二札<lb/>
天全翁出入長沙襄陽間余嘗評其書如劍客醉舞僛<lb/>
僛中有俠氣此二紙皆真蹟而盤谷一章尤横逸不可<lb/>
當豈所謂遇其合者耶<hi>弇州山人稾</hi>
<pb n="KR3h0061_WYG_080-30b"/>
　　　眀葉盛手書<lb/>
成化初鏊以童子逰學亰師時文荘公為禮侍陸叅政<lb/>
文量初第進士簡中所稱用光者張姓為太學生亟稱<lb/>
鏊扵文荘所間以所業見扵禮部之廂房公奨勵備至<lb/>
有将来忠肅之許葢以鏊與王忠肅同嫌名故云成化<lb/>
十一年鏊始登第則文荘已下世叅政時為兵部郎徃<lb/>
来相好也𢎞治壬子嵗余校文南畿叅政子伸名在選<lb/>
中未㡬叅政亦故今年為𢎞治十二年伸来㑹試禮部<lb/>
<pb n="KR3h0061_WYG_080-31a"/>
出其父所得文荘手書一卷覧之慨念今昔為之泫然<lb/>
敬書其後歸之<hi>震澤集</hi>
　　　朙姜立綱書四子全文<lb/>
故姜太僕立綱書此四子全文句讀各有圈甚精當是<lb/>
先朝春宫進讀本也結法圎熟端勁妙不可言初見絶<lb/>
以為沈度學士書徐覺其波磔處小露鋒鎩乃敢定為<lb/>
姜茟噫嘻今兩制諸君不復能辦此矣<hi>弇州續稾</hi>
　　　朙張弼草書卷<lb/>
<pb n="KR3h0061_WYG_080-31b"/>
張汝弼嘗自評其草書以為大者勝小者余謂英雄欺<lb/>
人每如此不足信也及觀韓黄門此卷則其大字果勝<lb/>
賢者固不可測邪<hi>懐麓堂集</hi>
曩余問東海索書輒謝曰待偶然有得意者當舉以為<lb/>
贈不敢取應酬者塞命也然竟不獲其所謂得意者恒<lb/>
以寘憾乃若倡和詩篇徃返書札則所得甚富每一展<lb/>
玩疑所謂得意者或在其中雖東海亦或不能自知邪<lb/>
時行黄門持此冊見過摩挲再三恍然如見其笑語而<lb/>
<pb n="KR3h0061_WYG_080-32a"/>
東海之不作久矣噫時行尚謹䕶之安知不有好事者<lb/>
以為得意之茟伺其傍而㧞其尤者以去邪<hi>程篁墩集</hi>
東海先生以草聖葢一世喜作擘窠大軸素狂旭醉震<lb/>
盪人心目而此卷矮紙疎行尤擅清麗况詩律散語俱<lb/>
有闗繫處不但其子孫當寶之也後有吳文定公為陳<lb/>
冷菴跋識葢冷菴所得今為先生之孫敷善所收祖武<lb/>
手澤不但尋常所當寶之書畫也冷菴名琦字粹之罷<lb/>
察官歸至口食不給余少時猶及識焉清癯鶴立望而<lb/>
<pb n="KR3h0061_WYG_080-32b"/>
可敬又聞文定公起嵗貢先生獨識之曰嵗貢中亦有<lb/>
此人邪遂以状元及第卒為名臣五六十年前先生風<lb/>
範如此㝡後東橋顧華玉衡山文徵仲文翰有法皆吳<lb/>
産也語云魯無君子斯焉取斯深扵是為之斂衽敷善<lb/>
其尚寶之敷善名其性後樂先生之長子涵飬粹深慨<lb/>
然有求道之志又不但以辭翰世其家而已<hi>陸儼山集</hi>
　　　朙張弼雜書<lb/>
東海張公守南安時雜書數紙郡掾劉暹得之成卷公<lb/>
<pb n="KR3h0061_WYG_080-33a"/>
之子時行黄門持以示余中有公與余詩一首葢公寫<lb/>
而未發者余欲取之因感楚弓得失之語書其後而還<lb/>
之<hi>匏翁家藏集</hi>
　　　朙張弼草書<lb/>
右詩七首故南安守張公汝弼書以遺濮武庫者張公<lb/>
草書師宋昌裔昌裔名廣洪武初與宋克仲温宋璲仲<lb/>
珩俱以善書擅名人稱三宋然許者謂昌裔書較之二<lb/>
宋不逮以其茟聮續不斷非古法也<hi>寓意編</hi>
<pb n="KR3h0061_WYG_080-33b"/>
　　　眀桑恱書<lb/>
桑民懌才名噪一時㡬有雕龍繡虎之稱此卷為盛秋<lb/>
官書者尤多生平得意語其書似不勝文文似不勝詩<lb/>
大要不能去俗耳盛舉髙第後至廣憲以亷名<hi>弇州山</hi>
<hi>人稾</hi>
　　　眀李東陽字刻<lb/>
西涯公徳行文章重天下其書在金石者天下之人重<lb/>
之若珪璧琬琰固無容賛矣但刻工有髙下故其精神<lb/>
<pb n="KR3h0061_WYG_080-34a"/>
之妙或不能無異公嘗謂近時亰師惟閻傑刻為第一<lb/>
汴梁郝升篆文亦頗合古意後寄示揚州瓊花詩不知<lb/>
何人刻又極稱許餘皆未滿公意刻工之難有如是㢤<lb/>
太原陳君邦瑞以所得公金石書若干通萃為一册邀<lb/>
寶觀之寶出公門下聞公評書每及扵刻因附數語俾<lb/>
觀者知之公真行草書皆自古篆中来晉以下特兼取<lb/>
而時出之耳故所成如此若不求其原而惟迹之逐豈<lb/>
知公書者㢤<hi>邵寶容春堂集</hi>
<pb n="KR3h0061_WYG_080-34b"/>
　　　朙李東陽詩翰卷<lb/>
太師李文正公詞翰擅聲館閣間此卷為宗易太史書<lb/>
當謝首揆之次嵗而卷端有牧羝撃賊笏二曲豈意有<lb/>
所不足邪今年為甲戌距公書時正一甲子當此可無<lb/>
感也宗易為任丘李文康公時亦以首揆贈太傅偶與<lb/>
元馭語次及此因舉贈之以比扵䖍刀之義云爾<hi>弇州</hi>
<hi>山人稾</hi>
　　　眀李東陽書風雨歎<lb/>
<pb n="KR3h0061_WYG_080-35a"/>
長沙公以壬辰為此風雨歎後二十年為苦熱行又後<lb/>
十有八年因書一卷前以茅茟書苦熱後另以豪茟追<lb/>
書此詩考其年皆公為史官宫坊日所作而扵天序民<lb/>
情汲汲以為已憂已有相天下之槩焉彼其時而依違<lb/>
委曲扵其間葢亦潜為補救之苦心而論者不察豈欲<lb/>
人各自顧其聲跡而置國事扵不恤所云末之難者又<lb/>
足碩乎此字更謹嚴有體即不如苦熱之横逸而古雅<lb/>
過之皆翰圃之瑰寶也<hi>墨林快事</hi>
<pb n="KR3h0061_WYG_080-35b"/>
　　　眀李東陽書苦熱行<lb/>
長沙公大草中古絶技也玲瓏飛動不可按抑而純雅<lb/>
之色如精金羙玉豪無怒張蹈厲之態葢天資清澈全<lb/>
不帶渣滓以出然公他作即刻石者乃多有一種習俗<lb/>
之氣是以評者多不與之若皆如此紙則何處可容其<lb/>
抨弹焉公振起文運令後来之雋逺陋宋元世人又多<lb/>
以繞指病之大抵人各有品論世者宜另具心胸眼目<lb/>
也天啟乙丑首夏三日<hi>墨林快事</hi>
<pb n="KR3h0061_WYG_080-36a"/>
　　　朙李東陽書長江行<lb/>
西涯先生天資髙朗愛才喜引接後進海内文章之士<lb/>
翕爾歸之名日益尊然詩樂浮靡字以自出機軸為佳<lb/>
人漫謂之臺閣體自爾以来遂致與海内才士分塗不<lb/>
相通轉相誚者若而年今稍稍契合乃才士之力多矣<lb/>
長江行正其本色余收有先生長卷大草二韻致與此<lb/>
殊然彼佳矣金山諸刻以此葢先生或未盡先生之羙<lb/>
識者當知長沙自有大全在天啟辛酉九月八日<hi>墨林</hi>
<pb n="KR3h0061_WYG_080-36b"/>
<hi>快事</hi>
　　　朙吳寛及第後謝恩表稿<lb/>
成化壬辰科進士凡二百五十人而状元為吾鄉吳文<lb/>
定公故事状元宴禮部受冠服之後當率諸進士上表<lb/>
謝恩此則公所作表稾而藏扵其子中書舎人與公領<lb/>
鄉薦時名列第三是科會試第一及廷試復居榜首入<lb/>
翰林為修撰至學士進大宗伯專典内制天下之人無<lb/>
不知有公者穆謂公之所以重扵天下豈直科第與官<lb/>
<pb n="KR3h0061_WYG_080-37a"/>
而已其道徳足以師乎後學述作足以匹乎古人至扵<lb/>
書翰之妙識者亦以為不減大蘇國家自設科以来前<lb/>
乎公者状元凡三十人為學士至大官葢不知其㡬道<lb/>
徳文章如公者可多見哉而况此表為公榮遇首作當<lb/>
與廷對策並傳扵世可也<hi>南濠文跋</hi>
　　　朙吳寛臨懷素自敘帖<lb/>
文至荘詩至太白草書至懷素皆兵法所謂竒也正有<lb/>
法可循竒則非神解不能及觀文定所臨懷素此書用<lb/>
<pb n="KR3h0061_WYG_080-37b"/>
茟結體譎誑恍惚㡬不可為象矣若真蹟不知又當何<lb/>
如邪令人遐想無已<hi>顧璘息園存槀</hi>
　　　眀吳寛與沈石田手札<lb/>
聞之王秋澗云字畫亦可以觀人之夀夭文定以甲子<lb/>
七月十日奄逝此札作扵是月之六日相去四日耳㸃<lb/>
畫法度具在言辭温潤諄切與平日無異也秋澗之言<lb/>
豈欺我哉昔曾子臨終所以告孟敬子者也謹扵容貌<lb/>
顔色詞氣之間文定此札久要之誠恬退之節葢略見<lb/>
<pb n="KR3h0061_WYG_080-38a"/>
焉其所飬可知矣公扵石田㝡厚徃来簡牘尤多而此<lb/>
札則若與永訣然者故尤重之寶之装潢成卷俾余書<lb/>
其後於戯公之茟扵是乎絶矣<hi>震澤集</hi>
　　　朙吳寛自書詩卷<lb/>
匏翁此詩余二十年前嘗見之今世宏復持以相示竊<lb/>
有感焉翁詩如漢循吏所至無赫赫聲而去思不已世<lb/>
或模擬之鮮能似也翁逝矣詩失扵彼而傳扵此余亦<lb/>
何知哉正徳六年正月十三日<hi>容春堂集</hi>
<pb n="KR3h0061_WYG_080-38b"/>
　　　朙吳寛書大石聨句<lb/>
原博諸君子大石聨句久為吳中盛事原博書法第一<lb/>
此書又<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>生㝡合作者重以嗣響聨翩觸目琳琅江南<lb/>
文獻盡在是矣事既竒勝蹟復完富便是我朙蘭亭永<lb/>
為世寶妙物通靈儻及捜剔異日山東書生過訪恐此<lb/>
非先生有也<hi>王奉常集</hi>
　　　朙吳寛書<lb/>
匏翁吳中前輩行誼擅絶不直文翰之工爾也書法法<lb/>
<pb n="KR3h0061_WYG_080-39a"/>
蘇學士濃顔厚面祛去吳習亦畢竟趙宋本色耳超箸<lb/>
實難<hi>邢侗来禽館集</hi>
　　　朙李應禎手帖<lb/>
故太僕少卿李貞伯㝡喜交㳺然非其人輒怒見顔色<lb/>
不與接一言此手帖一卷皆遺今孫太常志同者葢非<lb/>
志同契合之厚何以得此而志同重其為人雖貞伯沒<lb/>
久片紙數字及瑣細事者亦不忍棄又所謂一死一生<lb/>
乃見交情者歟<hi>匏翁家藏集</hi>
<pb n="KR3h0061_WYG_080-39b"/>
　　　眀李應禎書石湖詩<lb/>
右宋叅知政事齊國范文穆公詩一律故太僕少卿李<lb/>
公應禎所書李公與文穆同為吳人其云夏日雨坐因<lb/>
書是詩則文穆詩語似為李公今日而發此可以見古<lb/>
今之同心而李公崇重鄉賢之意抑又可知非特字書<lb/>
之妙而已穆嘗灑掃李公之門今而九原不作懷想典<lb/>
刑為之慨然<hi>南濠文跋</hi>
　　　朙李應禎帖<lb/>
<pb n="KR3h0061_WYG_080-40a"/>
家君寺丞在太僕時公為少卿某以同寮子弟得朝夕<lb/>
給事左右所承緒論為多一日書魏府君碑顧謂某曰<lb/>
吾學書四十年今始有得然老無益矣子其及目力壮<lb/>
時為之因極論書之要訣纍數百言凡運指凝思吮豪<lb/>
濡墨與字之起落轉換大小向背長短疎宻髙下疾徐<lb/>
莫不有法葢公雖潜心古法而所自得為多當為國家<lb/>
第一其尤妙能三指尖搦筦虚腕疾書今人莫能為也<lb/>
余雖知之而心手不逮葢數年未始有得今公已矣嘗<lb/>
<pb n="KR3h0061_WYG_080-40b"/>
欲粹其言為李公論書録而未暇也今日偶閱此帖不<lb/>
覺感愴疇昔用記如此<hi>甫田集</hi>
自書學不講流習成弊聰達者病扵新巧篤古者泥扵<lb/>
規模公既多閱古帖又深詣三昧遂自成家而古法不<lb/>
亡嘗一日閱某書有渉玉局茟意因大咤曰破却工夫<lb/>
何至隨人脚踵就令學成王羲之只是他人書耳按張<lb/>
融自謂不恨已無二王法但恨二王無已法則古人固<lb/>
已規規為恥矣此帖為郎中時書其轉折處鋒芒削利<lb/>
<pb n="KR3h0061_WYG_080-41a"/>
葢早年嘗學虞恭公碑如此後五日又題<hi>同上</hi>
　　　朙王鏊書蹋莎行詞<lb/>
右蹋莎行詞一闋閣老震澤先生所作而書以遺鄉之<lb/>
人者穆觀詞中之語可以知先生之髙情雅致飄然物<lb/>
外而富貴不足以累之若夫詞翰之妙此直先生之餘<lb/>
事然亦豈他人之所能及哉<hi>南濠文跋</hi>
　　　眀王守仁墨蹟<lb/>
古人論右軍以書掩其人新建先生乃不然以人掩其<lb/>
<pb n="KR3h0061_WYG_080-41b"/>
書今覩兹墨蹟非不翩翩然鳯翥而龍蟠也使其人少<lb/>
亞扵書則書且傳矣而今重其人不翅扵鎰稱其書僅<lb/>
得扵銖書之遇不遇固如此哉然而猶得號扵人曰此<lb/>
新建王先生書也亦幸矣馬君博古君子也裒先生之<lb/>
書如此其多將重先生之書邪抑重先生之人邪<hi>徐文</hi>
長集<lb/>
　　　眀王守仁手簡<lb/>
王文成公素所私淑者道徳耳未嘗覩其翰墨今過沈<lb/>
<pb n="KR3h0061_WYG_080-42a"/>
叔敷許會施懋伯見其三紙與其王父臬大夫西亭公<lb/>
相聞者法度不盡師古而遒邁沖逸韻氣超然塵表如<lb/>
宿世仙人生具靈氣故其韻髙㝠合非假學也右軍子<lb/>
孫在㑹稽書法獨不傳文成當其苖裔邪觀其骨氣雅<lb/>
有祖風然而功業昌厥祖多矣其所未至有以也不朽<lb/>
之三藝能不與焉曰㳺可耳<hi>朱長春太復乙集</hi>
　　　眀王守仁書君子亭記<lb/>
陽朙先生謫龍塲用王猷張廌例為亭竹間而手書記<lb/>
<pb n="KR3h0061_WYG_080-42b"/>
扵壁後人為摹刻之其書與辭皆工<hi>弇州山人稾</hi>
　　　眀祝允眀草書月賦卷<lb/>
吾鄉前輩書家稱武功伯徐公次為太僕少卿李公李<lb/>
楷法師歐顔而徐公草書出扵顛素枝山先生武功外<lb/>
孫太僕之壻也早嵗楷茟精謹實師婦翁而草法奔放<lb/>
出扵外大父葢兼二父之羙而自成一家者也李公嘗<lb/>
為余言祝壻茟嚴整而少姿態葢不及見晚年之作耳<lb/>
昔人評張長史書驚蛇入草飛鳥出林而郎官壁記乃<lb/>
<pb n="KR3h0061_WYG_080-43a"/>
極嚴整世固無有能草書而不能正書者因觀九疇所<lb/>
藏枝山月賦為拈出之徵眀題<hi>珊瑚網</hi>
祝亰兆書法當時無輩而或者評其不出正鋒葢謂此<lb/>
老目視短不能懸茟運肘耳此卷藏毛氏不克見嘗見<lb/>
其刻本細騐扵㸃畫間皆正鋒也丙寅冬獲觀手蹟竊<lb/>
謂所鍳不謬因識其末周天球題<hi>同上</hi>
　　　眀祝允朙手稾<lb/>
右應天倅祝君希哲手稾一軸詩賦雜文共六十三首<lb/>
<pb n="KR3h0061_WYG_080-43b"/>
皆癸邜甲辰嵗作扵時君年甫二十有四同時有都君<lb/>
𤣥敬者與君並以古文名吳中其年相若聲名亦略相<lb/>
下上而祝君尤古邃竒奥為時所重又後數年某與唐<lb/>
君伯虎亦追逐其間文酒倡酬不間時日扵時年少氣<lb/>
銳僴然皆以古人自期既久困塲屋而憂患乗之志皆<lb/>
不遂惟都君稍起進士仕為徒官唐君雖舉扵鄉亦皆<lb/>
不第君後雖仕亦不甚顯尋皆相繼下世余視三君㝡<lb/>
為庸劣而仕亦最後嗚呼三君已矣其風流文雅照映<lb/>
<pb n="KR3h0061_WYG_080-44a"/>
東南至今猶為人歆慕余雖老病幸存而潦倒無聞不<lb/>
足為有無也此卷雖君少作而鑄詞發藻居然𤣥勝至<lb/>
扵茟翰之妙亦在晉宋之間誠不易得也嘉靖十五年<lb/>
丙申上距成化癸邜五十有四年而祝君下世亦十有<lb/>
一年矣是嵗三月二十二日徵明題時年六十有七<hi>甫田</hi>
集<lb/>
　　　朙祝允眀十九首帖<lb/>
祝亰兆書落茟輒好此卷尤為精絶翩翩然與大令抗<lb/>
<pb n="KR3h0061_WYG_080-44b"/>
衡矣寵従休承處持歸臨摹數過留案上三閱月㡬欲<lb/>
奪之以義自止休承其再勿假人㦲丙戌夏五端陽日<lb/>
王寵識<hi>停雲館帖</hi>
書法初見茟陣圗至孫過庭姜白石盡矣大抵拘則乏<lb/>
天趣縦則無法度加之矜持又生俗氣不可觀須完字<lb/>
具扵胸中則下茟之際自然従容中道今人惟祝枝山<lb/>
文衡山得此法知音者希也今觀休承所請枝山書古<lb/>
詩十九首為之憮然自恨骨格已定愛之不能學在休<lb/>
<pb n="KR3h0061_WYG_080-45a"/>
承諸君勉之耳<hi>息園存槀</hi>
　　　朙祝允眀小楷黄庭經<lb/>
余嘗見趙文敏所臨黄庭經刻夲雖時一露嫵媚而右<lb/>
軍堂室已稱優入葢不啻為叔敖之優孟中郎之虎賁<lb/>
而已此卷為祝亰兆晚年所書不必㸃畫惟肖而結搆<lb/>
疎宻轉運遒逸神韻具足要非得書家三昧者不能苐<lb/>
令右軍復起且當頷之矣豈獨追蹤文敏哉設有好事<lb/>
儒者摹勒登石以嗣王趙二帖即以<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>本一紙易一鵞<lb/>
<pb n="KR3h0061_WYG_080-45b"/>
誰曰不可萬厯甲辰孟冬八日張鳯翼跋<hi>處實堂集</hi>
古今臨黄庭經者不下數十家然皆泥扵㸃畫形似鉤<lb/>
環戈磔之間而已昔賢所以有脫塹之譏也枝指公獨<lb/>
能扵榘矱繩度中而具豪縦犇逸意氣如豐肌妃子著<lb/>
霓裳羽衣在翠盤中舞而驚鴻游龍徊翔自若信是書<lb/>
家絶技也太原王穉登書扵快雪亭上<hi>同上</hi>
　　　朙祝允明楷書卷<lb/>
吳人言祝亰兆希哲書至身後始貴是卷為太末徐儀<lb/>
<pb n="KR3h0061_WYG_080-46a"/>
部可繩得之同縣方棠陵家棠陵嘗令崑山與希哲為<lb/>
文字之交特相善希哲故無訾省數以居閒干棠陵棠<lb/>
陵無不應之以是收其手劄甚多今觀卷中盡一時率<lb/>
易之茟而書法逼古自非今人所及宜棠陵珍惜之以<lb/>
遺其子孫也然則希哲之書不待身沒始貴朙矣昔相<lb/>
如為臨卭客太史公不以琴臺之故貶其詞賦希哲無<lb/>
臨卭之行大都<graphic n="KR1542" url="https://raw.githubusercontent.com/kanripo/KR-Gaiji/master/images/KR1542.png" mimeType="image/png"/>跎落魄人也乃其書傳玩縉紳間即<lb/>
片紙隻字䓁之零金碎玉固知度外之士所恃以不朽<lb/>
<pb n="KR3h0061_WYG_080-46b"/>
者葢自有在而區區亷隅不足以束縳之也嘉靖己未<lb/>
冬日識<hi>海隅集</hi>
　　　眀祝允朙書祖廷貴墓志真蹟<lb/>
祝亰兆此書雖倣睂山而微墮樗寮塹然斤斤有古意<lb/>
其文吃吃期期極歩趋古而乏古意可謂兩反也<hi>弇州</hi>
<hi>續槀</hi>
　　　眀祝允朙書夷堅志<lb/>
祝亰兆手書夷堅丁志凡三卷皆小楷雖不甚經意而<lb/>
<pb n="KR3h0061_WYG_080-47a"/>
結體出吳興時時有晉人法計此例之為卷尚當有九<lb/>
十七今不知所在矣夷堅志在諸說家中尤為卑猥庸<lb/>
雜即刻本覧一過便舎之不足留何至作此不急事邪<lb/>
亰兆任誕好怪與景盧臭味合宜其爾也比之待詔杜<lb/>
陽春風斯下矣<hi>弇州續稾</hi>
　　　朙祝允明書成趣園記<lb/>
祝亰兆希哲為華光禄尚古成趣園記㡬三千言状其<lb/>
峰巒池館紆餘曲折之勝不遺餘力其書法頗出趙吳<lb/>
<pb n="KR3h0061_WYG_080-47b"/>
興然吳興遒而媚亰兆遒而古似更勝之余初得一夲<lb/>
付駿兒為楷式八月自金陵過里中華之宗人叔達强<lb/>
以投余輒去追而返之不肯納稍間校前本行欵大小<lb/>
不甚逺而結搆㣲有出入然各遵其妙豈光禄有二子<lb/>
亰兆各為書一本邪華之園餘八十載不復可蹤跡而<lb/>
此記尚存言之不可以已也如此<hi>弇州續槀</hi>
　　　朙祝允眀書王文恪公墓誌銘<lb/>
此書方扵晉而不疎圎扵歐而不局開卷時古雅之氣<lb/>
<pb n="KR3h0061_WYG_080-48a"/>
照人睂睫間是祝金石中第一手<hi>弇州山人稾</hi>
　　　朙祝允眀味泉賦帖<lb/>
此書二十行外𨽻分溢出古雅有餘雖大得蘭臺道因<lb/>
茟不作寒儉態若鈎剔之際少加含蓄便是大家<hi>弇州</hi>
<hi>山人稾</hi>
　　　明祝允眀真蹟<lb/>
枝指山人書吳中多贋本此書律詩二十首如緜裹鐵<lb/>
如印印泥方是本色真虎非裴将軍先射諸彪也<hi>容臺</hi>
<pb n="KR3h0061_WYG_080-48b"/>
<hi>集</hi>
　　　朙文徵眀小楷周召二南詩二王目録<lb/>
文待詔後先書周召二南中字誼之類詁者及臨江二<lb/>
王帖目録中之有元章長睿考訂語者皆作蠅頭小楷<lb/>
精工之甚第毛詩全傳當更有數百千條二王帖當更<lb/>
有大令而今不知落何所矣待詔此書在正徳己邜業<lb/>
五十嵗而吃吃作老蠧魚不休當是通徳里翁張烏巾<lb/>
合作一人前輩用力精審廼爾真使人慨羡<hi>弇州續稾</hi>
<pb n="KR3h0061_WYG_080-49a"/>
衡山先生初名璧時作小楷多偏鋒太露芒頴年九十<lb/>
時猶作蝇頭書人以為仙然行茟未免澀强其㝡稱合<lb/>
作者以字行後五六十時也是書三紙據其孫上林君<lb/>
肇祉所跋俱正徳十四年書正先生盛年之作然二南<lb/>
疏體匾而尚作尖茟猶帶少年之意二王帖目録釋則<lb/>
純用正鋒微加豐肉又時吐拙意余生平所見先生楷<lb/>
書未有竒古如此者葢是書雖為稾草而實刻意學古<lb/>
兼有逸少元常之趣未可以二南疏同年而語也右軍<lb/>
<pb n="KR3h0061_WYG_080-49b"/>
蘭亭記敘亦是醉後屬稾此豈先生神来時茟邪是卷<lb/>
已分授兒子駰暇日取視復為識扵紙後駰雅好楷𨽻<lb/>
即此便是指南毋他求也<hi>王奉常集</hi>
　　　朙文徵明楷書原道<lb/>
葢世懋年甫十有七而見文先生先生謬謂竒頴而愛<lb/>
之因手寫是箋為贈紙尾所呼季羙葢先君初命字也<lb/>
已復改稱今字云嘉靖戊午年世懋舉北畿先生猶在<lb/>
人間笑指賢書曰此子果如余所料邪已未舉南宫而<lb/>
<pb n="KR3h0061_WYG_080-50a"/>
先生已仙逝矣寶惜此册葢終身不去目焉嘗為懐舊<lb/>
詩云總角謁大賢握手呼小友葢紀實也萬厯丁亥冬<lb/>
十二月世懋以南奉常歸飬疴小圃再閱此册恍然卅<lb/>
餘年事矣恐後吾見者不知季羙為何人病中手題以<lb/>
志弱齡之遇云<hi>王奉常集</hi>
　　　眀文徵朙書進學觧<lb/>
史稱昌黎為進學觧執政憐而竒之遂以省郎知制誥<lb/>
令昌黎今日出此文三日内不得囬首望春朙門鴟吻<lb/>
<pb n="KR3h0061_WYG_080-50b"/>
矣然此文雖跌宕終不能如東方子雲雅質而饒古意<lb/>
文待詔書法出聖教序亦然<hi>弇州山人稾</hi>
　　　眀文徴朙書杜陽編<lb/>
蘇鶚杜陽編乃郭子横洞冥王子年拾遺之類而自詭<lb/>
勝之以其頗雜時事也文待詔徵仲小時以精楷録之<lb/>
無一筆失度昔人稱孟蜀王仁鍇好手録書至數千卷<lb/>
卷皆白藤紙細書極為端好每候朝囬扵檐子上得一<lb/>
二畨若待詔與仁鍇真可謂篤好書者也第公以誠實<lb/>
<pb n="KR3h0061_WYG_080-51a"/>
心信侈誕事以精謹茟書狂肆語大若相反者聊識扵<lb/>
後<hi>弇州續槀</hi>
　　　朙文徵眀書楊南峰墓志<lb/>
文徵仲先生以古𨽻書楊君謙先生自草生志若可謂<lb/>
二絶者第君謙負古文聲毋論其辭枝而不修即生平<lb/>
軒豁得意在𢎞治己酉挂冠而數語極為牢落㝡骫頓<lb/>
無状在正徳庚辰冄趣行在試樂府嘉靖丙申獻九廟<lb/>
頌及華陽求嗣儀而敘致津津不容口老誖一至此邪<lb/>
<pb n="KR3h0061_WYG_080-51b"/>
曷不扵庚辰前親三尺土邪然則文先生此書之佳故<lb/>
不為此老幸也<hi>弇州續槀</hi>
　　　眀文徵朙書華氏義田記<lb/>
華従龍先生此舉是范氏家法應徳此記宋文之有致<lb/>
者徵仲此書漢隸之有鋒者聊為存之<hi>弇州山人稾</hi>
　　　朙文徵眀草書卷<lb/>
文内翰衡山書體姿媚至其鋒藏處亦遒勁此卷為馮<lb/>
山人書前後凡兩茟盡一卷山人従内翰學書及門久<lb/>
<pb n="KR3h0061_WYG_080-52a"/>
故所得書蹟為多第觀者謂卷中後一茟結體小異遂<lb/>
定以筆力衰壮不同不知内翰晩年多作山谷體茟意<lb/>
少縦葢書家游戯茟墨間用拙筆寫變體類若此昔人<lb/>
謂崔白畫好處㡬到古人不用心處觀者殆未可輕於<lb/>
置評也<hi>陸樹聲學士題跋</hi>
　　　朙文徵朙歐體千文<lb/>
文待詔不多作率更體所見惟張奉直墓表石刻及此<lb/>
千文手蹟耳石刻小扵皇甫碑茟近肥千文細扵化度<lb/>
<pb n="KR3h0061_WYG_080-52b"/>
銘茟稍縦於整栗遒勁中不失虚和舒徐意致佳夲也<lb/>
唯彭孔嘉中嵗書有出藍田之羙晚莭則一束楚耳夏<lb/>
日三四舒展令人忘暑弇<hi>州續槀</hi>
　　　眀文徵朙千文<lb/>
文衡山先生扵書無所不學而行書出扵聖教序今學<lb/>
先生書者目不覩聖教序惟規模刻畫以為優雲間人<lb/>
乃謂敝邑惟有聖教序一路不亦寃乎先生少時學書<lb/>
清晨籠首書千文畢然後下樓盥洗見賓客如此其勤<lb/>
<pb n="KR3h0061_WYG_080-53a"/>
也此卷其未梳洗時書邪抑停雲館無事時書邪不可<lb/>
知己戊子距今又經一戊子八十年所而紙墨完好如<lb/>
新則知寶先生書者當愈重愈嚴矣<hi>錢允治少室集</hi>
　　　眀文徵朙四體千文<lb/>
文待詔以小楷名海内其所沾沾者𨽻耳獨篆茟不輕<lb/>
為人下然亦自入能品此卷千文四體楷法極精工有<lb/>
黄庭遺教茟意行體蒼潤可稱玉板聖教𨽻亦妙得受<lb/>
禪三昧篆書斤斤陽冰門風而皆有小法尤可寶也自<lb/>
<pb n="KR3h0061_WYG_080-53b"/>
興嗣成此文後獨元時趙承㫖及待詔能備此衆體惜<lb/>
少章草耳<hi>弇州山人稾</hi>
　　　朙文徵明三體書<lb/>
蘓文忠書錢唐伎女諸絶句真蹟字頗小文太史特以<lb/>
意臨寫不拘拘形似而古徤遒偉隐然為睂山傳神抵<lb/>
掌老優當自色恧後三體書擬豫章尤妙唯作米家茟<lb/>
差不似耳昔人謂右軍臨摹宣示勝扵自運又云茟秃<lb/>
千管墨磨萬定不作張芝作索靖信然信然<hi>弇州山人</hi>
<pb n="KR3h0061_WYG_080-54a"/>
<hi>槀</hi>
　　　朙文彭𨽻書卷<lb/>
漢唐人𨽻法結撰古特宋則整矣文氏父子稍稍以秀<lb/>
羙出之㡬似宋書元畫顧揆之兩家抑亦睂山雲林之<lb/>
選也夀承曽掌故吾郡其書流傳頗多此卷聞入一俗<lb/>
子手且覆醬瓿得藎卿見而寶之應是夀承有靈耳<hi>鈃</hi>
<hi>園集</hi>
　　眀文嘉書後十九首<lb/>
<pb n="KR3h0061_WYG_080-54b"/>
昔聞祝亰兆欲有所貸文休承故置繭紙室中亰兆喜<lb/>
為書古詩十九首大獲聲價世以休承譎得此書為萟<lb/>
苑一謔然余以為京兆書雖佳欲與此詩旗鼔相當須令<lb/>
右軍父子復生耳休承晚年書竒進㡬不減亰兆而為<lb/>
于鱗書後十九首亦尠愧色于鱗吾故人九原有知當<lb/>
不平吾語然可與士衡並驅争長終隔兩漢一塵世自<lb/>
有公論在王孫當以為何如<hi>王奉常集</hi>
　　　朙王寵白雀帖<lb/>
<pb n="KR3h0061_WYG_080-55a"/>
王履吉先生飬疴白雀寺訪故人王元肅虞山不值作<lb/>
此歌元肅拏舟追及之因以二丈許桑皮縦茟滿卷為<lb/>
贈雖結法小疎而天骨爛然姿態横出有威鳯千仭之<lb/>
勢葢月餘而履吉物故當是絶茟也又二十餘歳而元<lb/>
肅為䨇鈎入石嘗乞余言跋尾居數歳元肅亦歿又二<lb/>
歳而有以此卷質者詰之知非王氏有也無何贖去又<lb/>
數歳而復得之他所流落宛轉真如傳舎失弓得弓何<lb/>
必在我因為題其後以俟後之君子主斯卷者時庚午<lb/>
<pb n="KR3h0061_WYG_080-55b"/>
之夏伏日也<hi>弇州山人槀</hi>
　　　朙王寵墨蹟<lb/>
王履吉書元自獻之出疏拓秀媚亭亭天拔即祝之竒<lb/>
崛文之和雅尚難議鴈行矧餘子乎余三十許時實諳<lb/>
此法久之易轍改塗茫然故歩殊不任年華之感也此<lb/>
軸陽丘銓部胡公家藏神朙煥彂校别作更覺精㛠若<lb/>
無論世代真可登子昂上估矣百糓向余言履吉品清<lb/>
夷簡貴烏衣龍鳯儔拊今念昔願執厮役扵斯人<hi>来禽</hi>
<pb n="KR3h0061_WYG_080-56a"/>
<hi>館集</hi>
　　　朙王寵真蹟<lb/>
雅宜先生余自少則聞之兹幸従近復兄把玩真蹟可<lb/>
謂希世之珍矣本學大令乃自成家兹其所以善也夫<lb/>
文亦然韓蘇諸公追的左國下乃史漢初不襲其字句<lb/>
夫政亦然民田井地之遺也府兵乗田之義也重二千<lb/>
石久任封建之制也莽奉周官斯陋也已故學書而似<lb/>
謂之茟奴推此而百物盡可知也近復為九岳大夫之<lb/>
<pb n="KR3h0061_WYG_080-56b"/>
才子文擅一時咸出匠心他日従政我知其不羣也已<lb/>
因書以歸之<hi>侯一元二谷山人近槀</hi>
　　　朙陳淳武林帖<lb/>
吾蘇陳白陽先生素以文翰自命其豪暢之懷跌宕之<lb/>
氣每扵唫詩作字中發之詩歩晉唐書則出入米蔡而<lb/>
時有幻態葢勾吳之宗匠也此卷皆武林逰覧諸作櫽<lb/>
括湖山勝槩而揮毫體勢儼若崖谷巔<graphic n="KR2404" url="https://raw.githubusercontent.com/kanripo/KR-Gaiji/master/images/KR2404.png" mimeType="image/png"/>烟霞呑吐亦<lb/>
生平適意茟也昔司馬子長逰名山大川而文遂肆先<lb/>
<pb n="KR3h0061_WYG_080-57a"/>
生葢盡攬武林之勝云<hi>申時行賜聞堂集</hi>
陳道復少有逸氣作真行小書極清雅晚好李懷琳楊<lb/>
凝式書率意縦茟不妨豪舉而臨池家尤重其體骨陸<lb/>
君持示此結搆特宻豈其銳意詠勝當神與景適之際<lb/>
邪錢唐山水之勝為此老助一籌矣<hi>王奉常集</hi>
　　　朙陳淳草書卷<lb/>
陳道復花卉豪一世草書飛動似之獨此帖既純完又<lb/>
多而不敗葢余嘗見閩楚壮士裘馬劍㦸則凛然若熊<lb/>
<pb n="KR3h0061_WYG_080-57b"/>
羆及觧而當繡刺之綳亦頽然若女婦可近也非道復<lb/>
之書與染邪<hi>徐文長逸槀</hi>
　　　朙陳淳書李青蓮宫詞<lb/>
陳徵君書李青蓮宫詞一卷筆氣縦横天真爛熳如駿<lb/>
馬下坂翔鸞舞空較之米家父子不知誰為後先矣曺<lb/>
駕部北行擕以自隨舟過髙郵得一快覩扵雲濤縹緲<lb/>
中政自令人有天際真人想也<hi>莫廷韓集</hi>
　　　眀周天球書道徳經<lb/>
<pb n="KR3h0061_WYG_080-58a"/>
晋史右軍傳及書斷俱云為山隂道士寫道徳經籠鵞<lb/>
以歸而梁武陶隐君所評右軍遺蹟則稱有黄庭經青<lb/>
蓮居士詩直謂黄庭換白鵞黄長睿則以右軍有道徳<lb/>
而無黄庭為詩誤洪景盧則以右軍有黄庭而無道徳<lb/>
為史誤又有云詩史兩不誤者然今世黄庭之蹟依希<lb/>
尚存而道徳則自古絶響矣今年六月望後友人周公<lb/>
瑕避暑弇州園為作小楷二經道徳極精嚴有古意而<lb/>
黄庭真蹟之仍孫矣此子吾吳城一時右軍僕之得此<lb/>
<pb n="KR3h0061_WYG_080-58b"/>
亦何異買王得羊㢤惜無曇<graphic n="KR1619" url="https://raw.githubusercontent.com/kanripo/KR-Gaiji/master/images/KR1619.png" mimeType="image/png"/>白鵞作潤茟因題扵後<lb/>
以志吾快<hi>弇州續稾</hi>
　　　眀徐霖三體千文卷<lb/>
余友宣光䕃多蓄古書畫余數過花嶼山房中披覽竟<lb/>
日夕此卷乃吾鄉徐九峰先生書以貽光䕃助其少歳<lb/>
學書者余嘗聞九峰篆書直繼周玉雪之後李西涯喬<lb/>
白巖推為當代一人真書有歐陽率更遺意行狎出入<lb/>
李北海趙松雪二公之中豈徒二百年来江南傑出之<lb/>
<pb n="KR3h0061_WYG_080-59a"/>
士葢亦海内翩翩善書者也况此又暮年之書筆力尤<lb/>
為勁麗極為光䕃珍秘久㽜余蒼潤軒昨自游攝山還<lb/>
忽扵笥中檢得敬為題右云爾嘉靖甲寅中秋前五日<lb/>
浄信居士盛時泰記<hi>蒼潤軒碑跋</hi>
　　　朙徐霖手蹟<lb/>
余生平所得近代名蹟如仲温希哲徵仲履吉輩至多<lb/>
獨扵徐髯仙子仁頗愛之而不能多得以為恨久栖靖<lb/>
室扵一切豪翰付之烏有矣而新都汪仲嘉忽以此卷<lb/>
<pb n="KR3h0061_WYG_080-59b"/>
見示皆書青蓮居士作為蜀道難梁父吟天馬陽春二<lb/>
歌前有尊酒行凡五章書正草得二體其體乃有古𨽻<lb/>
茟似歐陽蘭臺草書半得章法而實歩趋㑹稽其精雅<lb/>
姸媚使人嘖嘖生賞惜腕力少弱以登蘭臺堂則有餘<lb/>
叩㑹稽室或不足耳漫題其後付兒輩藏之以備一種<lb/>
<hi>弇州續稾</hi>
　　　明金琮手蹟<lb/>
王可大比部亟為余言金元玉書法勝徐子仁問之吳<lb/>
<pb n="KR3h0061_WYG_080-60a"/>
中人不識也亡何購得此卷元玉茟橅倣吳興老意縦<lb/>
横神爽奕奕可愛惜結茟小未去俗耳視子仁堆墨不<lb/>
啻誠過之<hi>弇州山人稾</hi>
　　　眀嚴訥臨趙文敏四十二章經<lb/>
少保嚴文靖公故精八法苐扵魏國趙文敏公書不甚<lb/>
規規效顰今覩所摹文敏佛說四十二章經墨妙譬之<lb/>
周昉貌趙郎殆得其神彩情性固公臨池之力深要扵<lb/>
此經有神解冥契者固不覺其轉蜣中鵠之妙至此也<lb/>
<pb n="KR3h0061_WYG_080-60b"/>
公雖不名佛其操行制念與此經亦慈悲平實鮮不合<lb/>
者睂山氏謂范蜀公為學佛作家而自詫臨成都講堂<lb/>
帖為得右軍三昧則文靖公㢤經云以此深心奉塵刹<lb/>
是則名為大報恩公之子有焉<hi>弇州續槀</hi>
　　　朙陸深書<lb/>
陸文裕公儼山先生書法雅宗趙松雪晚鎔李北海西<lb/>
晋風格宛然具存足傳不朽人言先生平居雖尺簡裁<lb/>
答必精鉛槧必工結搆即扵所甚暱者造次應之不廢<lb/>
<pb n="KR3h0061_WYG_080-61a"/>
也其用力葢勤如是今觀東濱朱君所藏諸帖信㢤而<lb/>
秦君鴻臚後沙東濱壻也寔彚緝成卷以備珍賞則公<lb/>
雖徃而神標輝暎已在二君氷玉間矣<hi>崇蘭館集</hi>
　　　朙豐坊書卷<lb/>
昔王逸少人品為書法所掩天下知其書不能盡知其<lb/>
人豐人翁實有筆人望不副天下惡其人并廢其書非<lb/>
也今觀諸帖雖多老年頽茟然時出入二王兼存米顛<lb/>
風致玉山程孟孺㝡善鍾顔二家書故特寶存此老遺<lb/>
<pb n="KR3h0061_WYG_080-61b"/>
茟亦宋人不廢亰卞書意<hi>王奉常集</hi>
　　　眀豐坊論書真蹟<lb/>
本朝知書者推豐吏部而吳人徃徃短之四朙李生子<lb/>
初出此帖相示楷篆八分行凡四體大都論書法及舉<lb/>
魏晋人名墨而未終者然其議論刻核非精其技者不<lb/>
能也余茟札㝡拙亦願以暇日臨摹古人而未及安能<lb/>
窺豐先生藩籬㢤姑跋數語以塞子初之請<hi>馮夢禎快</hi>
<hi>雪堂集</hi>
<pb n="KR3h0061_WYG_080-62a"/>
　　　眀王問墨刻<lb/>
賦中有蘇長公前後赤壁余嘗謂如文中之有漆園書<lb/>
中之有飛白畫中之有董巨要不可用湘纍蜀贅捃摭<lb/>
詰曲例之今王子裕先生乃能縦茟以飛白寫其辭遒<lb/>
逸勁迅神采飛動真可謂兩合矣余家藏陳道復書赤<lb/>
壁後賦其堅偉庶㡬並駕然飛而不白終當譲先生一<lb/>
頭地也<hi>弇州續稾</hi>
王先生登武林晴暉樓歌起頷兩韻全是青蓮家法中<lb/>
<pb n="KR3h0061_WYG_080-62b"/>
頗出入唐人然雄逸爽勁誦之如食哀家棃快不可言<lb/>
若行草則多渇茟神采飛動令人思顛旭醉素先生之<lb/>
子汝朙<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>石齋中以寓羮牆之思僕謂曷不龕之樓壁<lb/>
與西湖對當兩髙雲起雷電轟掣時方知此歌與此書<lb/>
之妙<hi>同上</hi>
王子裕先生手書玉芝翁歌其八灋絶得坡仙三昧若<lb/>
吳原博先生為之風骨雖有餘神觀似不足品故當在<lb/>
先生下也詩歌婉潤飄逸寘之坡集中唯煙江疊嶂贈<lb/>
<pb n="KR3h0061_WYG_080-63a"/>
畫御容師二歌可具賓主餘俱避舎嗚呼先生徃矣所<lb/>
謂仙而謫者非邪<hi>同上</hi>
　　　朙莫如忠崇蘭館帖<lb/>
今天下墨池一派推重三吳而吾鄉獨以工書遇主前<lb/>
有二沈後有二張沈公度至學士粲起翰林至大理少<lb/>
卿張公天駿至大宗伯電至少宗伯其後如張南安東<lb/>
海以草書勝得顛素茟陸學士儼山以行楷勝得李括<lb/>
州趙吳興茟自莫方伯父子出聲寔烜赫掩其上今展<lb/>
<pb n="KR3h0061_WYG_080-63b"/>
翫崇蘭館帖神眀煥然名不虚得真莫氏之山隂羲獻<lb/>
也吾鄉書家如任子朙仁發王伯静黙朱孟辨芾陳文<lb/>
東壁衛立中徳辰章共辰弼曽心傳遇顧謹中禄皆名<lb/>
載書史而以子孫彫零無従簡括其一㸃一畫若後有<lb/>
賢者如君全兄弟豈至泯滅不傳㢤故吾表而出之庶<lb/>
㡬托莫氏以不朽云<hi>藝苑巵言</hi>
　　　朙莫是龍書茟麈<lb/>
廷韓作散語有蘇黄之致書灋米顛亦咄咄逼人此數<lb/>
<pb n="KR3h0061_WYG_080-64a"/>
則乃得之不經意草草者而天真朗然中載天上立世<lb/>
宗敕尤為竒話晴牎一展為之拍拍竹懶李日華識<hi>恬</hi>
致堂集<lb/>
　　　眀俞允文書金剛經<lb/>
褚登善書隂符桺誠懸書度人二經余見褚石本又扵<lb/>
項吏部處見桺真蹟皆小楷而桺尤勁挺有風骨今年<lb/>
春仲蔚為余書金剛經一册微用米顛茟而八法種種<lb/>
不乏其得桺為尤深此經是佛㝡妙語破一切著比之<lb/>
<pb n="KR3h0061_WYG_080-64b"/>
隂符度人故不與易也凡書金剛經者睂山吳興幷仲<lb/>
蔚而三皆法寶兼墨寶故志之<hi>弇州山人稾</hi>
　　　朙王錫爵書黄庭經<lb/>
元馭學士書法在虞褚間而過自謙抑不肯與墨池盟<lb/>
間興到作一薄蹏竟則裂之或有求者復不應以故行<lb/>
世絶少今年乃為華亭徐長孺書黄庭内景經神采風<lb/>
調翩翩出蹊徑外吾不知扵汝南公主志枯樹賦如何<lb/>
書隂符者信本登善度人者誠懸金剛者子瞻法華大<lb/>
<pb n="KR3h0061_WYG_080-65a"/>
洞玉者子昂余皆獲寓目焉昔許黄民所藏楊司命書<lb/>
内景已散佚貞白先生間闗訪購久而後得之長孺僅<lb/>
一叩而得元馭手授不亦大幸㢤今人知寶右軍殘誤<lb/>
之外景而不知司命有内景惜其靈翰永秘聊為拈出<lb/>
之以元馭書作司命隆凖可也<hi>弇州續槀</hi>
　　　眀王錫爵書<lb/>
太原相公書繇聖教孫䖍禮出大是書家而靳不與人<lb/>
書此其為州大夫今觀察韓公書初覺風骨凛然久之<lb/>
<pb n="KR3h0061_WYG_080-65b"/>
頓成嫵媚太原一瓣香真為韓南宫<hi>来禽館集</hi>
　　　明邢侗法帖<lb/>
余少得古<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>十七帖為邢子愿先生鑒定又綴語其後<lb/>
知先生書法斷以山隂為宗唐宋名家不以屑意已又<lb/>
得雜札數通古澹圜渾上掩鍾索昭代文祝諸公無<lb/>
是調度也此刻大都與馮青方先生徃来㳺戯翰墨之<lb/>
語氣酣神肆有類中散絶交書者有類虚白神仙起居<lb/>
法者情韻逾廓軌度逾超楨卿使君携以入苕而刻石<lb/>
<pb n="KR3h0061_WYG_080-66a"/>
署中正如甓社之珠泳波而達震澤照耀南天光景煜<lb/>
煜其禆益我南士不淺使君神朙此特政之刄餘顧琳<lb/>
瑯寶祕即與嘉胏二石並垂誰曰非可<hi>恬致堂集</hi>
　　　明邢侗尺牘<lb/>
邢子愿為友人作扇頭書多青李来禽語意其人必善<lb/>
臨池者流恨雲山間之無繇見其人之風流藻翰頃従<lb/>
姚百雉卷中見其遺牘政如桓南郡坐㕔事上一時雪<lb/>
飛五版並答皆粲然有章而惜乎子愿已矣九泉下顧<lb/>
<pb n="KR3h0061_WYG_080-66b"/>
安所得知己其人百函相徃復乎雖然子愿非常人也<lb/>
生而為才子死而為才鬼疊韻千嶂清唫一灣月下歌<lb/>
之當必如劉妙容婉轉可聼而物既多姿態復屢遷恨<lb/>
不隨珠襦玉椀流播向人間也<hi>錢文薦麗矚樓集</hi>
　　　朙董其昌字卷<lb/>
僕生平見𤣥宰真蹟㡬百種此卷大有李邕徐浩風雖<lb/>
小下晉人一䓁總之名世書也是日廣川刺史北卿先<lb/>
生饟至彩毫遂濡墨為題此此時波撼河樓不減岳陽<lb/>
<pb n="KR3h0061_WYG_080-67a"/>
惜茟勢不堪作敵<hi>来禽館集</hi>
　　　朙董其昌書誥<lb/>
蔡忠恵公書法妙一世而風裁自持至郤温成書碑之<lb/>
命以為職非侍書歐陽六一集古目録成得公書敘以<lb/>
為厚幸元趙文敏為其宗人書誥敕皆變用小楷亦欲<lb/>
稍别中翰體耳唯唐顔魯公自書誥恭謹如式今董宗<lb/>
伯為吳觀察公書綸誥一如魯公自書例無一茟越縦<lb/>
者葢觀察公才品文學宗伯素所推重不啻歐蔡之交<lb/>
<pb n="KR3h0061_WYG_080-67b"/>
故樂為濡染而無猒斁也書法圎勁蒼秀兼有顔骨趙<lb/>
姿而顧盻雄毅加精采焉觀察得此誠瓌寶矣<hi>恬致堂</hi>
集<lb/>
　　　眀董其昌倣顔清臣楊景度書<lb/>
顔楊書扵唐人中可謂絶去縧鏇<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>身青冥不可呼致<lb/>
者矣其於右軍靈和一脈終有瞠若之歎𤣥宰扵書無<lb/>
所不淹而少年得力在蘭亭聖教序所以妙㑹處多未<lb/>
可一途取也余友孫茂敘雅善鍳極重𤣥宰此書故相<lb/>
<pb n="KR3h0061_WYG_080-68a"/>
與許之<hi>恬致堂集</hi>
　　　朙董其昌與沈侍御書牘<lb/>
思翁書法吾朝米㐮陽也未經特召反繋袍袖跳躍飛<lb/>
㨗落茟如雲煙博金硯匣玉鎮紙之賜又不如王岐公<lb/>
宣入坐便殿<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>宫嬪求詩與學士潤茟各取頭上珠花<lb/>
装幞頭簮不盡者納入袖中旋取鍼線縫聨袖口宴罷<lb/>
以金蓮燭送歸世傳為天子請客葢國朝君臣禮嚴故<lb/>
應爾爾若翰墨流傳朝野不減米博士王岐公獨復菴<lb/>
<pb n="KR3h0061_WYG_080-68b"/>
沈侍御能寶扵未遇之前梁叔出入扵懐袖之内直是<lb/>
真正賞鑒家家藏兩學士翰札也新思翁題曰御墨堂<lb/>
為吾松第一名胄梁叔博雅堅守清白不佞事之在師<lb/>
友間矣<hi>書史㑹要</hi>
　　　明董其昌手書家誥<lb/>
宋制誥與敇多兼給髙宗詔文武官自大夫正任觀察<lb/>
以上始命辭給誥餘則令吏具抄降敇而已唐㝡重誥<lb/>
命開元二十三年加皇子榮王以下官誥張九齡蕭嵩<lb/>
<pb n="KR3h0061_WYG_080-69a"/>
等十三人就集賢院人書一通以進三相各賜絹三百<lb/>
匹餘官二百匹其愛重如此顔魯公太子少師依前充<lb/>
禮儀使敕牒及父惟貞贈誥皆公自書不他屬也大宗<lb/>
伯𤣥宰董公徳首四科學綜六藝神考㧞之中祕光廟<lb/>
擢之講帷今皇帝追念甘盤累登禁近八座正席三代<lb/>
疏榮雅知譽命之方新猶歎遯思之甚久歴按差次遷<lb/>
除誥敇其升沉歳月大約可覩矣公七十一時手書數<lb/>
通用以發皇祖徳對揚王庥而冢孫貢士庭則請礱石<lb/>
<pb n="KR3h0061_WYG_080-69b"/>
而傳之此公碑版中第一烜赫之書也昔包宗禮藏熈<lb/>
陵誥詞則孝肅公十五代孫歐陽齊藏慶厯知諫院官<lb/>
誥則文忠公十四代孫今庭能流通見在之祖蹟不待<lb/>
數世而家謨國寶煥然揭日月而行聲價㡬與顔魯公<lb/>
自書誥等豈商伯乙鼎周淮父卣乃足以傳之無窮哉<lb/>
賢者必有後其庭之謂矣<hi>珊瑚網</hi>
　　　朙董其昌書<lb/>
𤣥宰太史精詣八法不擇紙茟輒書書輒如意此帖摹<lb/>
<pb n="KR3h0061_WYG_080-70a"/>
米㐮陽書秦太虚龍井記大都以有意成風以無意取<lb/>
態天真爛漫而結搆森然徃徃有書不盡茟茟不盡意<lb/>
者龍虵雲物飛動腕指間此書家㝡上乗也昔人謂伯<lb/>
英書價可以敵國今太史片楮單牘人争寶之語不虚<lb/>
㢤門人張清臣氏䨇鈎廓填因以<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>石葢扵其書法加<lb/>
意珍愛而謀以永其傳如此余生<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>無所不拙而更獨<lb/>
拙扵書然邇来頗亦觧書跋此聊以破俗<hi>何三畏潄六</hi>
<hi>齋集</hi>
<pb n="KR3h0061_WYG_080-70b"/>
　　　朙董其昌書道公碑<lb/>
右道公碑董其昌撰幷書在少林寺按宗伯為當世名<lb/>
茟而此書過扵豐腴豈其壮年如是邪<hi>嵩陽石刻記</hi>
　　　眀董其昌書法華經<lb/>
董宗伯書法擅天下作小楷玅法蓮華經風流藴藉掩<lb/>
映一時余曾見之扵程雲岫家三十年矣王君慈現近<lb/>
得此見示如舊相識古賢士大夫栖心大乗每以茟墨<lb/>
而作佛事大藏經函裴丞相皆為手題白太傅所書金<lb/>
<pb n="KR3h0061_WYG_080-71a"/>
剛曾著靈異余未及見僅見蘇學士石刻耳在毗陵日<lb/>
有泥金書法華云是趙承㫖茟恨力薄無由得之張大<lb/>
尉書法華經秀勁絶倫猶是洪武間印本鄭翰林寶之<lb/>
其公子素居贈余歸鎮山門一乗大法理須尊敬名手<lb/>
遺蹟出自精誠廣大流通尤當祕重若僅作法書觀便<lb/>
失却一隻眼况扵展轉輕䙝則風雷之變亦不待夙誓<lb/>
相持也謹書標首幷題其前庶使来者知儆<hi>偏行堂集</hi>
　　　眀董其昌尺牘<lb/>
<pb n="KR3h0061_WYG_080-71b"/>
榮咨道費千金聚天下竒書而所作乃不能入中品為<lb/>
識者笑此未得窺古人用心處亦繇其胸襟柴棘不盡<lb/>
除耳故凡文章茟墨必須内外相應始許蹋飜前人窠<lb/>
臼武夷道士王夀安年八十餘徒歩負笈来逰雲間欲<lb/>
覓董宗伯真蹟證其生平所見余家藏尺牘三紙是其<lb/>
亂頭麤服時意致特舉以贈之昔嘗游武夷即一丘一<lb/>
壑之間前後左右各自為景夀安得宗伯書試歸而求<lb/>
之何如<hi>李昰放鷳亭槀</hi>
<pb n="KR3h0061_WYG_080-72a"/>
　　　　朙黄輝書<lb/>
　先師黄平倩學士化去余始購其遺墨蜀友曾平仲寄<lb/>
　一卷皆<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>日試茟殘紙而蒼奥之氣出剡楮外録髙子<lb/>
　業二詩淵逸生動想其風行腕指時竟陵譚元春友夏<lb/>
　雨雪入辰陽割此紙遺之先師豁達好推天下士得秦<lb/>
　亰而驚喜數贈以詩文使見友夏又當何如也書不落<lb/>
　款具眼人自能辨之書盡待款識而定淺矣董𤣥宰書<lb/>
　可贋而先師書不可贋葢草草具有深心全力故也友<lb/>
<pb n="KR3h0061_WYG_080-72b"/>
　夏對此即見余幷可見先師李太白月影成三人未如<lb/>
　今日之確也子業慧人詩魂當亦稱快<hi>蔡元履遯園集</hi>
　　　　明陳元素書海嶽庵小記<lb/>
　此菴在北固山下乃丹徒趙令君所自記者陳太學古<lb/>
　白既為書碑石而又縮小書此以便學者古白天心茟<lb/>
　陣不下長公而狷介不茍有米老之潔其扵篤志之君<lb/>
　子千古可無愧色已<hi>墨林快事</hi>
御定佩文齋書畫譜卷八十<lb/>
</p>
<p>
</p>
  </div>
</body>
</text>
</TEI>
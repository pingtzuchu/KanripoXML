<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_001-1a"/>
　欽定四庫全書<lb/>
御定佩文齋書畫譜目録<lb/>
　　第二卷<lb/>
　　　論書一<hi>書體上</hi>
　　　　伏羲書<lb/>
　　　　倉頡書<lb/>
　　　　周六書<lb/>
　　　　周籀書<lb/>
<pb n="KR3h0061_WYG_001-1b"/>
　　　　秦八體書<lb/>
　　　　漢六體書<lb/>
　　　　漢孔安國隸古<lb/>
　　　　漢眞草書<lb/>
　　　　後漢三體書<lb/>
　　　　八分書<lb/>
　　　　汲冢書<lb/>
　　　　晉衛恒四體書勢<lb/>
<pb n="KR3h0061_WYG_001-2a"/>
　　　晉索靖草書狀<lb/>
　　　晉成公綏隸書體<lb/>
　　　晉王珉行書状<lb/>
　　　晉楊泉草書賦<lb/>
　　　晉劉劭飛白書勢銘<lb/>
　　　晉摯虞論虎爪書偃波書<lb/>
　　　宋王愔文字志古書三十六種目<lb/>
　　　宋鮑照飛白書勢銘<lb/>
<pb n="KR3h0061_WYG_001-2b"/>
　　　齊蕭子良古今篆隸文體<lb/>
　　　齊百體書<lb/>
　　　竹簡書<lb/>
　　　梁武帝草書狀<lb/>
　　　古文漢書<lb/>
　　　梁庾元威一百二十體書<lb/>
　　　後魏江式論書表<lb/>
　　　唐五體書<lb/>
<pb n="KR3h0061_WYG_001-3a"/>
　　　唐禁中書法<lb/>
　　　唐影書<lb/>
　　　唐虞世南書㫖述<lb/>
　　　唐唐𤣥度論十體書<lb/>
　　　唐李陽冰上採訪李大夫論古篆書<lb/>
　　　玉筯篆<lb/>
　　　唐張懷瓘十體書斷<lb/>
　　　唐韋續纂五十六種書<lb/>
<pb n="KR3h0061_WYG_001-3b"/>
　　　唐杜光庭辨隸書所起<lb/>
　　　後蜀林罕論篆隸書<lb/>
<pb n="KR3h0061_WYG_001-4a"/>
　欽定四庫全書<lb/>
御定佩文齋書畫譜卷一<lb/>
　　論書一<hi>書體上</hi>
　　　　伏羲書<lb/>
　古者伏羲氏之王天下也始畫八卦造書契以代結繩<lb/>
　之政由是文籍生焉<hi>孔安國尚書序</hi>
　　　　倉頡書<lb/>
　倉頡之初作書蓋依類象形故謂之文其後形聲相益<lb/>
<pb n="KR3h0061_WYG_001-4b"/>
　即謂之字字者言孳乳而浸多也著於竹帛謂之書書<lb/>
　者如也以迄五帝三王之世改易殊體封於泰山者七<lb/>
　十有二代靡有同焉<hi>許慎說文序</hi>
　　　　周六書<lb/>
　地官小司徒保氏養國子以道乃教之六藝一曰五禮<lb/>
　二曰六樂三曰五射四曰五馭五曰六書六曰九數鄭<lb/>
　司農注云六書象形㑹意轉注處事假借諧聲也<hi>周禮注</hi>
　<hi>疏</hi>
<pb n="KR3h0061_WYG_001-5a"/>
　　　周籀書<lb/>
史籀篇者周時史官教學童書也與孔氏壁中古文異<lb/>
體<hi>漢書藝文志</hi>
　　　秦八體書<lb/>
孔子書六經左丘明述春秋傳皆以古文其後分為七<lb/>
國文字異形秦始皇帝初兼天下丞相李斯乃奏同之<lb/>
罷其不與秦文合者取史籀大篆或頗省改所謂小篆<lb/>
者也是時秦大發隸卒興役戍官獄職務繁初有隸書<lb/>
<pb n="KR3h0061_WYG_001-5b"/>
以趣約易而古文由此絶矣自爾秦書有八體一曰大<lb/>
篆二曰小篆三曰刻符四曰蟲書五曰摹印六曰署書<lb/>
七曰殳書八曰隸書<hi>說文序</hi>
　　　漢六體書<lb/>
六體者古文奇字篆書隸書繆篆蟲書皆所以通知古<lb/>
今文字摹印章書幡信也<hi>漢書藝文志</hi>
　　　漢孔安國隸古<lb/>
孔安國尚書序曰科斗書廢已久時人無能知者以所<lb/>
<pb n="KR3h0061_WYG_001-6a"/>
聞伏生之書考論文義定其可知者為隸古定更以竹<lb/>
簡寫之孔穎達正義云就古文體而從隸定之故曰隸<lb/>
古以雖隸而猶古也<hi>尚書注疏</hi>
　　　漢真草書<lb/>
褚少孫曰臣觀太史公列傳中稱三王世家終不能得<lb/>
竊從長老好故事者取其封䇿書編列其事而傳之至<lb/>
其次序分絶文字之上下簡之參差長短皆有意人莫<lb/>
之能知謹論次其眞草詔書編於左方令覽者自通其<lb/>
<pb n="KR3h0061_WYG_001-6b"/>
意而解說之<hi>史記三王世家</hi>
　　　後漢三體書<lb/>
後漢靈帝熹平四年詔諸儒正定五經刋於石碑為古<lb/>
文篆隸三體書法以相參檢樹之學門使天下咸取則<lb/>
焉<hi>後漢書儒林傳序</hi>
　　　八分書<lb/>
蔡文姬言割程隸字八分取二分割李篆字二分取八<lb/>
分於是為八分書<hi>周越古今法書苑</hi>
<pb n="KR3h0061_WYG_001-7a"/>
　　　汲冢書<lb/>
晉太康元年汲郡人不準盜發魏安釐王冢得竹書數<lb/>
十車漆書皆科斗字武帝以其書付祕書校綴次第尋<lb/>
考指歸而以今文寫之<hi>晉書束晢傳</hi>
　　　晉衛恒四體書勢<lb/>
昔在黄帝創制造物有沮誦倉頡者始作書契以代結<lb/>
繩蓋覩鳥跡以興思也因而遂滋則謂之字有六義焉<lb/>
一曰指事上下是也二曰象形日月是也三曰形聲江<lb/>
<pb n="KR3h0061_WYG_001-7b"/>
河是也四曰㑹意武信是也五曰轉注老考是也六曰<lb/>
假借令長是也夫指事者在上為上在下為下象形者<lb/>
日滿月虧效其形也形聲者以類為形配以聲也㑹意<lb/>
者止戈為武人言為信也轉注者以老為夀考也假借<lb/>
者數言同字其聲雖異文意一也自黄帝至於三代其<lb/>
文不改及秦用篆書焚燒先典而古文絶矣漢武時魯<lb/>
恭王壞孔子宅得尚書春秋論語孝經時人已不復知<lb/>
有古文謂之科斗書漢世祕藏希得見者魏初傳古文<lb/>
<pb n="KR3h0061_WYG_001-8a"/>
者出於邯鄲淳恒祖敬侯寫淳尚書後以示淳而淳不<lb/>
别至正始中立三字石經轉失淳法因科斗之名遂效<lb/>
其形太康元年汲縣人盜發魏襄王冢得䇿書十餘萬<lb/>
言按敬侯所書猶有髣髴古書亦有數種其一卷論楚<lb/>
事者最為工妙恒竊悅之故竭愚思以贊其美愧不足<lb/>
厠前賢之作冀以存古人之象焉古無别名謂之字勢<lb/>
云<lb/>
　黄帝之史沮誦倉頡眺彼鳥跡始作書契紀綱萬事<lb/>
<pb n="KR3h0061_WYG_001-8b"/>
　垂法立制帝典用宣質文著世爰暨暴秦滔天作戾<lb/>
　大道既泯古文亦滅魏文好古世傳丘墳歴代莫發<lb/>
　眞偽靡分大晉開元𢎞道敷訓天垂其象地耀其文<lb/>
　天地乃位粲矣其章因聲㑹意類物有方日處君而<lb/>
　盈其度月執臣而虧其旁雲委蛇而上布星離離以<lb/>
　舒光禾卉苯䔿以垂穎山嶽嵯峨而連岡蟲跂跂其<lb/>
　若動鳥飛飛而未揚觀其措筆綴墨用心精專勢和<lb/>
　體均發止無間或守正循檢矩折規旋或方員靡則<lb/>
<pb n="KR3h0061_WYG_001-9a"/>
　因事制權其曲如弓其直如弦矯然突出若龍騰於<lb/>
　川淼爾下頽若雨墜於天或引筆奮力若鴻鵠髙飛<lb/>
　邈邈翩翩或縱肆阿那若流蘇懸羽靡靡緜緜是故<lb/>
　逺而望之若翔風厲水清波漪漣就而察之有若自<lb/>
　然信黄唐之遺跡為六藝之範先籀篆蓋其子孫隸<lb/>
　草乃其曾𤣥覩物象以致思非言辭之所宣<lb/>
昔周宣王時史籀始著大篆十五篇或與古同或與古<lb/>
異世謂之籀書者也及平王東遷諸侯立政家殊國異<lb/>
<pb n="KR3h0061_WYG_001-9b"/>
而文字乖形秦始皇帝初兼天下丞相李斯乃損益之<lb/>
奏罷不合秦文者斯作倉頡篇中車府令趙髙作爰歴<lb/>
篇太史令胡毋敬作博學篇皆取史籀大篆或頗省改<lb/>
所謂小篆者或曰下杜人程邈為衙吏得罪始皇幽繫<lb/>
雲陽十年從獄中作大篆少者增益多者損減方者使<lb/>
員員者使方奏之始皇始皇善之出為御史使定書或<lb/>
曰邈所定乃隸字也自秦壞古文有八體一曰大篆二<lb/>
曰小篆三曰刻符四曰蟲書五曰摹印六曰署書七曰<lb/>
<pb n="KR3h0061_WYG_001-10a"/>
殳書八曰隸書王莽時使司空甄豐校文字部改定古<lb/>
文復有六書一曰古文孔氏壁中書也二曰奇字即古<lb/>
文而異者也三曰篆書秦篆書也四曰佐書即隸書也<lb/>
五曰繆篆所以摹印也六曰鳥書所以書幡信也及漢<lb/>
祭酒許慎撰說文用篆書為正以為體例最新可得而<lb/>
論也秦時李斯號為工篆諸山及銅人銘皆斯書漢建<lb/>
初中扶風曹喜少異於斯而亦稱善邯鄲淳師焉略究<lb/>
其妙韋誕師淳而不及也太和中誕為武都太守以能<lb/>
<pb n="KR3h0061_WYG_001-10b"/>
書留補侍中魏氏寶噐銘題皆誕書也漢末又有蔡邕<lb/>
為左中郎將善篆采斯喜之法為古今雜形然精密閑<lb/>
理不如淳也邕作篆勢云<lb/>
　鳥遺蹟皇頡循聖作則制斯文體有六篆為眞形要<lb/>
　妙巧入神或龜文針列櫛比龍鱗紓體放尾長翅短<lb/>
　身頽若黍稷之垂穎藴若蟲蛇之棼緼揚波振撆鷹<lb/>
　跱鳥震延頸脅翼勢欲凌雲或輕筆内投微本濃末<lb/>
　若絶若連似水露縁絲凝垂下端從者如懸衡者如<lb/>
<pb n="KR3h0061_WYG_001-11a"/>
　編杳杪邪趣不方不員若行若飛跂跂翾翾逺而望<lb/>
　之象鴻鵠羣遊駱驛遷延廹而視之端際不可得見<lb/>
　指偽不可勝原研桑不能數其詰屈離婁不能覩其<lb/>
　卻間般倕揖讓而辭巧籀誦拱手而韜翰處篇籍之<lb/>
　首目粲斌斌其可觀摛華豔於紈素為學藝之範先<lb/>
　嘉文德之𢎞懿愠作者之莫刋思字體之頫仰舉大<lb/>
　略而論旃<lb/>
秦既用篆奏事繁多篆字難成即令隸人佐書曰隸字<lb/>
<pb n="KR3h0061_WYG_001-11b"/>
漢因用之獨符璽幡信題署用篆隸書者篆之捷也上<lb/>
谷王次仲始作楷法至靈帝好書時多能者而師宜官<lb/>
為最大則一字徑丈小則方寸千言甚矜其能或時不<lb/>
持錢詣酒家飲因書其壁顧觀者以酬酒直計錢足而<lb/>
滅之每書輙削而焚其柎梁鵠乃益為柎而飲之酒候<lb/>
其醉而竊其柎鵠卒以書至選部尚書宜官後為袁術<lb/>
將今鉅鹿宋子有耿球碑是術所立其書甚工云是宜<lb/>
官書也梁鵠奔劉表魏武帝破荆州募求鵠鵠之為選<lb/>
<pb n="KR3h0061_WYG_001-12a"/>
部也魏武欲為洛陽令而以為北部尉故懼而自縛詣<lb/>
門署軍假司馬在祕書以勤書自效是以今者多有鵠<lb/>
手跡魏武帝懸著帳中及以釘壁翫之以為勝宜官今<lb/>
宫殿題署多是鵠書鵠宜為大字邯鄲淳宜為小字鵠<lb/>
謂淳得次仲法然鵠之用筆盡其勢矣鵠弟子毛𢎞教<lb/>
於秘書今八分皆𢎞之法也漢末有左子邑小與淳鵠<lb/>
不同然亦有名魏初有鍾胡二家為行書法俱學之於<lb/>
劉德昇而鍾氏小異然亦各有其巧今盛行於世作隸<lb/>
<pb n="KR3h0061_WYG_001-12b"/>
勢云<lb/>
　鳥跡之變乃惟佐隸蠲彼繁文從此簡易厥用既𢎞<lb/>
　體象有度煥若星陳鬱若雲布其大徑㝷細不容髮<lb/>
　隨事從宜靡有常制或穹窿恢廓或櫛比鍼列或砥<lb/>
　平繩直或䖤蜑繆戾或長邪角趣或規旋矩折修短<lb/>
　相副異體同勢奮筆輕舉離而不絶纖波濃㸃錯落<lb/>
　其間若鐘簴設張庭燎飛煙嶄巖嵯峨髙下屬連似<lb/>
　崇臺重宇層雲冠山逺而望之若飛龍在天近而察<lb/>
<pb n="KR3h0061_WYG_001-13a"/>
　之心亂目眩奇姿譎詭不可勝原研桑所不能計宰<lb/>
　賜所不能言何草篆之足算而斯文之未宣豈體大<lb/>
　之難覩將祕奥之不傳聊俯仰而詳觀舉大較而論<lb/>
　旃<lb/>
漢興而有草書不知作者姓名至章帝時齊相杜度號<lb/>
稱善作後有崔瑗崔寔亦皆稱工杜氏殺字甚安而書<lb/>
體微痩崔氏甚得筆勢而結字小疎𢎞農張伯英者因<lb/>
而轉精其巧凡家之衣帛必書而後練之臨池學書池<lb/>
<pb n="KR3h0061_WYG_001-13b"/>
水盡墨下筆必為楷則常曰悤悤不暇草書寸紙不見<lb/>
遺至今世尤寶其書韋仲將謂之草聖伯英弟文舒者<lb/>
次伯英又有姜孟穎梁孔達田彦和及韋仲將之徒皆<lb/>
伯英之弟子有名於世然殊不及文舒也羅叔景趙元<lb/>
嗣者與伯英並時見稱於西州而矜巧自與衆頗惑之<lb/>
故伯英自稱上比崔杜不足下方羅趙有餘河間張超<lb/>
亦有名然雖與崔氏同州不如伯英之得其法也崔瑗<lb/>
作草勢云<lb/>
<pb n="KR3h0061_WYG_001-14a"/>
　書契之興始自頡皇寫彼鳥跡以定文章爰暨末葉<lb/>
　典籍彌繁時之多僻政之多權官事荒蕪勦其墨翰<lb/>
　惟作佐隸舊字是刪草書之法蓋又簡略應時諭指<lb/>
　用於卒廹兼功并用愛日省力純儉之變豈必古式<lb/>
　觀其法象俯仰有儀方不中矩員不副規抑左揚右<lb/>
　兀若竦﨑獸跂鳥跱志在飛移狡兔暴駭將奔未馳<lb/>
　或黝黭<graphic n="KR1709" url="https://raw.githubusercontent.com/kanripo/KR-Gaiji/master/images/KR1709.png" mimeType="image/png"/>
                    <graphic n="KR1677" url="https://raw.githubusercontent.com/kanripo/KR-Gaiji/master/images/KR1677.png" mimeType="image/png"/>狀似連珠絶而不離畜怒怫鬱放逸生<lb/>
　奇或淩邃惴慄若據槁臨危旁㸃邪附似蜩螗挶枝<lb/>
<pb n="KR3h0061_WYG_001-14b"/>
　絶筆收勢餘綖糾結若杜伯揵毒看隙縁巇騰蛇赴<lb/>
　穴頭没尾垂是故逺而望之摧焉若阻岑崩崖就而<lb/>
　察之一畫不可移㡬微要妙臨時從宜略舉大較髣<lb/>
　髴若斯<hi>晉書衛恒傳</hi>
　　　晉索靖草書狀<lb/>
聖皇御世隨時之宜倉頡既生書契是為科斗鳥篆類<lb/>
物象形叡哲變通意巧兹生損之隸草以崇簡易百官<lb/>
畢修事業並麗蓋草書之為狀也婉若銀鈎漂若驚鸞<lb/>
<pb n="KR3h0061_WYG_001-15a"/>
舒翼未發若舉復安蟲蛇虯蟉或往或還類阿那以羸<lb/>
羸欻奮釁而桓桓及其逸遊盻嚮乍正乍邪騏驥暴怒<lb/>
逼其轡海水窊隆揚其波芝草蒲陶還相結棠棣融融<lb/>
載其華𤣥熊對距於山嶽飛燕相追而差池舉而察之<lb/>
又似乎和風吹林偃草扇樹枝條順氣轉相比附窈嬈<lb/>
廉苫隨體散布紛擾擾以綺靡中持疑而猶豫𤣥螭狡<lb/>
獸嬉其間騰猿飛鼺相奔趣淩魚奮尾駭龍反據投空<lb/>
自竄張設牙距或若登髙望其類或若既往而中顧或<lb/>
<pb n="KR3h0061_WYG_001-15b"/>
若俶儻而不羣或若自檢於常度於是多才之英篤藝<lb/>
之彦役心精微耽此文憲守道兼權觸類生變離析八<lb/>
體靡形不判去繁存微大象未亂上理開元下周謹案<lb/>
騁辭放手雨行冰散髙音翰厲溢越流漫忽班班而成<lb/>
章信奇妙之煥爛體磥落而壯麗姿光潤以粲粲命杜<lb/>
度運其指使伯英廻其腕著絶勢於紈素垂百世之殊<lb/>
觀<hi>晉書索靖傳</hi>
　　　晉成公綏隸書體<lb/>
<pb n="KR3h0061_WYG_001-16a"/>
皇頡作文因物搆思觀彼鳥跡遂成文字燦矣成章閱<lb/>
之後嗣存載道德紀綱萬事俗所傳述實由書記時變<lb/>
巧易古今各異蟲篆既繁草藁近偽適之中庸莫尚於<lb/>
隸規矩有則用之簡易隨便適宜亦有弛張操筆假墨<lb/>
抵押豪芒彪煥磥硌形體抑揚芬葩連屬分間羅行爛<lb/>
若天文之布曜蔚若錦繡之有章或輕拂徐振緩按㥯<lb/>
挑挽横引從左牽右繞長波鬱拂微勢縹𦕈工巧難傳<lb/>
善之者少應心隱手必由意曉爾乃動纖指舉弱腕握<lb/>
<pb n="KR3h0061_WYG_001-16b"/>
素紈染𤣥翰彤管電流雨下雹散點<graphic n="KR1677" url="https://raw.githubusercontent.com/kanripo/KR-Gaiji/master/images/KR1677.png" mimeType="image/png"/>折拔𢮓挫安按<lb/>
繽紛絡繹紛華粲爛絪緼卓犖一何壯觀繁縟成文又<lb/>
何可翫章周道之郁郁表唐虞之耀煥若乃八分璽法<lb/>
殊好異制分白賦黒棊布星列翹首舉尾直刺邪𢮓繾<lb/>
綣結體劖彩奪節或若虯龍盤游蜿蟬軒翥鸞鳳翺翔<lb/>
矯翼欲去或若鷙鳥將擊并體抑怒良馬騰驤奔放向<lb/>
路仰而望之鬱若霄霧朝昇游煙連雲俯而察之漂若<lb/>
清風厲水漪瀾成文垂象表式有模有楷形功難詳麤<lb/>
<pb n="KR3h0061_WYG_001-17a"/>
舉大體<hi>成公子安集</hi>
　　　晉王珉行書狀<lb/>
邈乎嵩岱之峻極爛若列宿之麗天偉字挺特奇書秀<lb/>
出揚波騁藝餘好宏逸虎踞鳳跱龍伸蠖屈資胡氏之<lb/>
壯傑兼鍾公之精密總二妙之所長盡要美乎文質詳<lb/>
覽字體究㝷筆蹟粲乎偉乎如珪如璧宛若蟠螭之仰<lb/>
勢翼若翔鸞之舒翮或乃飛筆放體雨疾風馳綺靡婉<lb/>
娩縱横流離<hi>歐陽詢藝文類聚</hi>
<pb n="KR3h0061_WYG_001-17b"/>
　　　晉楊泉草書賦<lb/>
惟六書之為體美草法之最奇杜垂名於古昔皇著法<lb/>
乎今斯字要妙而有好勢奇綺而分馳解隸體之細微<lb/>
散委曲而得宜乍抑揚而奮發似龍鳳之騰儀應神靈<lb/>
之變化象日月之盈虧書縱竦而植立衡平體而均施<lb/>
或歛束而相抱或婆娑而四垂或攢翦而齊整或上下<lb/>
而參差或隂岑而髙舉或落籜而自披其布好施媚如<lb/>
明珠之陸離其發翰攄藻如春華之揚枝其提墨縱體<lb/>
<pb n="KR3h0061_WYG_001-18a"/>
如美女之長睂其滑澤肴易如長溜之分岐其骨梗强<lb/>
壯如柱礎之丕基其斷除窮盡如工匠之盡規其芒角<lb/>
吟牙如嚴霜之傅枝衆巧百態無盡不竒宛轉翻覆如<lb/>
絲相持<hi>陳思書苑菁華</hi>
　　　晉劉劭飛白書勢銘<hi>張懷瓘書斷作劉彦祖</hi>
鳥魚龍蛇龜獸仙人蚊脚偃波楷隸八分世絶常妙索<lb/>
草鍾真爰有飛白之麗貌豔藝珍若乃敷㭊豪芒纖微<lb/>
和惠素翰冰鮮蘭墨電掣直準箭飛屈擬蠖勢繁節參<lb/>
<pb n="KR3h0061_WYG_001-18b"/>
譚綺靡循致有若煙雲拂蔚交紛刻繼韓盧接飛宋鵲<lb/>
遊逝<hi>書苑菁華</hi>
　　　晉摰虞論虎爪書偃波書<lb/>
晉摰虞決疑要注曰尚書臺召人用虎爪書告下用偃<lb/>
波書皆不可卒學以防矯詐<hi>徐堅初學記</hi>
　　　宋王愔文字志古書三十六種目<hi>張彦逺云未見此書今録其目</hi>
古文篆大篆象形篆科斗篆小篆刻符篆摹篆蟲篆隸<lb/>
書署書殳書繆書鳥書尚方大篆鳳書魚書龍書騏麟<lb/>
<pb n="KR3h0061_WYG_001-19a"/>
書龜書蛇書仙人書雲書芝英書金錯書十二時書懸<lb/>
針書垂露篆倒薤書偃波書蚊脚書草書行書楷書藁<lb/>
書塡書飛白書<hi>張彦逺法書要録</hi>
　　　宋鮑照飛白書勢銘<lb/>
秋豪精勁霜素凝鮮霑此瑶波染彼松煙超工八法盡<lb/>
奇六文鳥企龍躍珠解泉分輕如遊霧重似崩雲鋒絶<lb/>
劒摧驚勢箭飛差池燕起振迅鴻歸臨危制節中險騰<lb/>
機圭角星芒明麗爛逸絲縈髪垂平理端密盈尺錦裁<lb/>
<pb n="KR3h0061_WYG_001-19b"/>
片字金溢仙芝繁弱既匪足質蟲虎繢綷又安能匹君<lb/>
子品之是最神筆<hi>書苑菁華</hi>
　　　齊蕭子良古今篆隸文體<lb/>
蕭子良古今篆隸文體有藁書楷書蓬書懸針書垂露<lb/>
書飛白書塡書奠書鴈書虎爪書偃波書鶴頭書象形<lb/>
篆尚方大篆鳳鳥書科斗蟲書龍虎書仙人書芝英書<lb/>
十二時書例薤書龜書騏麟書金錯書蚊脚書凡數十<lb/>
種皆出於六文八體之書而因事生變者也<hi>祝穆事文類聚</hi>
<pb n="KR3h0061_WYG_001-20a"/>
　　　齊百體書<lb/>
梁庾元威論書云齊末王融圗古今雜體有六十四書<lb/>
少年崇倣家藏紙貴而鳳魚蟲鳥是七國時書元常皆<lb/>
作隸書故貽後来所詰湘東王遣沮陽令韋仲定為九<lb/>
十一種次功曹謝善勛增其九法合成百體其中以八<lb/>
卦書為一謂以太極為兩法徑丈一字方寸千言太上<lb/>
止傳可爾鬼書惟有業殺刁斗出於古噐爾㝵由乎内<lb/>
典散隸露書終是飛白意謂此等並非通論<hi>法書要録</hi>
<pb n="KR3h0061_WYG_001-20b"/>
　　　竹簡書<lb/>
襄陽有盜發古冢者相傳云是楚王冢大獲寶物玉屐<lb/>
玉屏風竹簡書青絲編簡廣數分長二尺皮節如新後<lb/>
人有得十餘簡以示撫軍王僧䖍僧䖍云是科斗書考<lb/>
工記周官所闕文也<hi>南齊書惠文太子傳</hi>
　　　梁武帝草書狀<lb/>
蔡邕云昔秦之時諸侯爭長簡檄相傳望烽走驛以篆<lb/>
隸之難不能救速遂作赴急之書蓋今草書是也其先<lb/>
<pb n="KR3h0061_WYG_001-21a"/>
出自杜氏以張為祖以衛為父索范者伯叔也二王父<lb/>
子可為兄弟薄為庶息羊為僕隸目而叙之亦不失倉<lb/>
公觀鳥跡之措意邪但體有疎密意有倜儻或有飛走<lb/>
流注之勢驚竦峭絶之氣滔滔閑雅之容卓犖調宕之<lb/>
志百體千形而呈其巧豈可一槩而論哉皆古英儒之<lb/>
撮撥豈羣小皁吏所能為因為之狀曰疾若驚蛇之失<lb/>
道遲若渌水之徘徊緩則鴉行急則鵲厲抽如雉啄㸃<lb/>
如兔擲乍注乍引任意所為或麤或細隨態運奇雲集<lb/>
<pb n="KR3h0061_WYG_001-21b"/>
水散風廻電馳及其成也麤而有筋似蒲陶之蔓延女<lb/>
蘿之繁縈澤蛇之相絞山熊之對争若舉翅而不飛欲<lb/>
走而還停狀雲山之有𤣥玉河漢之有列星厥體難窮<lb/>
其類多容婀娜如削弱栁聳拔如裊長松婆娑而飛舞<lb/>
鳳宛轉而起蟠龍縱横如結聨緜如繩流離似繡磊落<lb/>
如陵暐暐曄曄奕奕翩翩或卧而似倒或立而似顛斜<lb/>
而復正斷而還連若白水之遊羣魚叢林之挂騰猿狀<lb/>
衆獸之逸原陸飛鳥之戲晴天象烏雲之罩恒岳紫霧<lb/>
<pb n="KR3h0061_WYG_001-22a"/>
之出衡山巉巖若嶺脈脈如泉文不謝於波瀾義不愧<lb/>
於深淵傳志意於君子報款曲於人間蓋略言其梗槩<lb/>
未足稱其要妙焉<hi>書苑菁華</hi>
　　　古文漢書<lb/>
梁蕭琛為宣城太守有北僧南度唯齎一瓠蘆中有漢<lb/>
書序傳僧云三輔舊書相傳以為班固眞本琛固求得<lb/>
之其書多有異今者而紙墨亦古文字多如龍舉之例<lb/>
非隸非篆琛甚祕之及遷江夏太守以書餉鄱陽王範<lb/>
<pb n="KR3h0061_WYG_001-22b"/>
獻於東宫<hi>南史蕭琛傳</hi>
　　　梁庾元威一百二十體書<lb/>
庾元威論書云余經為正陽侯書十牒屛風作百體間<lb/>
以采墨當時衆所驚異自爾絶筆惟留草本而已其百<lb/>
體者懸針書垂露書秦望書汲冢書金鵲書玉文書鵠<lb/>
頭書虎爪書倒薤書偃波書幡信書飛白篆古頡書籀<lb/>
文書奇字繆篆制書列書日書月書風書雲書星隸塡<lb/>
隸蟲食葉書科斗書署書胡書蓬書相書天竺書轉宿<lb/>
<pb n="KR3h0061_WYG_001-23a"/>
書一筆篆飛白書一筆隸飛白草草書古文隸横書楷<lb/>
書小科隸此五十種皆純墨璽文書節文書眞文書符<lb/>
文書芝英隸花草隸幡信隸鍾鼔隸龍虎篆鳳魚篆騏<lb/>
驎篆仙人篆科斗篆蟲篆雲星篆魚篆鳥篆龍篆龜篆<lb/>
虎篆鸞篆龍虎隸鳳魚隸騏驎隸仙人隸科斗隸雲隸<lb/>
蟲隸魚隸鳥隸龍隸龜隸鸞隸蛇龍文隸書龜文書鼠<lb/>
書牛書虎書兔書龍草書蛇草書馬書羊書㺅書雞書<lb/>
犬書豕書此十二時書已上五十種皆采色其外復有<lb/>
<pb n="KR3h0061_WYG_001-23b"/>
大篆小篆銘鼎摹印刻符石經象形篇章震書倒書反<lb/>
左書等及宋中庶宗炳出九體書所謂縑素書簡奏書<lb/>
牋表書弔記書行押書檝書藁書半草書全草書此九<lb/>
法極眞草書之次第焉刪捨之外所存猶一百二十體<lb/>
張芝始作一筆飛白書此於井冊等字為妙所以唯云<lb/>
一筆飛白書則無所不通矣反左書者大同中東宫學<lb/>
士孔敬通所創余見而達之於是座上酬答諸君無有<lb/>
識者遂呼為衆中清閑法今學者稍多解者益寡敬通<lb/>
<pb n="KR3h0061_WYG_001-24a"/>
又能一筆草書一行一斷婉約流利特出天性頃来莫<lb/>
有繼者宗炳復於屏風上作雜體篆二十四種寫凡百<lb/>
名將恐一筆鄣子凡百屏風傳者逾謬幷懷歎息<hi>法書要</hi>
<hi>録</hi>
　　　後魏江式論書表<lb/>
臣聞伏羲氏作而八卦形其畫軒轅氏興而靈龜彰其<lb/>
彩古史倉頡覽二象之爻觀鳥獸之跡别創文字以代<lb/>
結繩用書契以維事宣之王迹則百工以叙載之方冊<lb/>
<pb n="KR3h0061_WYG_001-24b"/>
則萬品以明迄於三代厥體頗異雖依類取制未能殊<lb/>
倉氏矣故周禮八歳入小學保氏教國子以六書一曰<lb/>
指事二曰象形三曰諧聲四曰會意五曰轉注六曰假<lb/>
借蓋是史頡之遺法及宣王太史史籀著大篆十五篇<lb/>
與古文或同或異時人即謂之籀書孔子修六經左丘<lb/>
明述春秋皆以古文厥意可得而言其後七國殊軌文<lb/>
字乖别暨秦兼天下丞相李斯乃奏蠲罷不合秦文者<lb/>
斯則倉頡篇車府令趙髙作爰歴篇太史令胡毋敬作<lb/>
<pb n="KR3h0061_WYG_001-25a"/>
博學篇皆取史籀式頗有省改所謂小篆者也於是秦<lb/>
燒經書滌除舊典官獄繁多以趣約易始用隸書古文<lb/>
由此息矣隸書者始皇使下杜人程邈附於小篆所作<lb/>
也世人以邈徒隸即謂之隸書故秦有八體一曰大篆<lb/>
二曰小篆三曰符書四曰蟲書五曰摹印六曰署書七<lb/>
曰殳書八曰隸書漢興有尉律學復教以籀書又習八<lb/>
體試之課最以為尚書史書省字不正輒舉劾焉又有<lb/>
草書莫知誰始其形畫雖無厥誼亦是一時之變通也<lb/>
<pb n="KR3h0061_WYG_001-25b"/>
孝宣時召通倉頡讀者獨張敞從受之涼州刺史杜鄴<lb/>
沛人爰禮講學大夫秦近亦能言之孝平時徴禮等百<lb/>
餘人說文字於未央宫中以禮為小學元士黄門侍郎<lb/>
揚雄採以作訓纂篇及亡新居攝自以運應制作大司<lb/>
馬甄豐校文字之部頗改定古文時有六書一曰古文<lb/>
孔子壁中書也二曰奇字即古文而異者三曰篆書云<lb/>
小篆也四曰佐書秦隸書也五曰繆篆所以摹印也六<lb/>
曰鳥蟲所以幡信也壁中書者魯共王壞孔子宅而得<lb/>
<pb n="KR3h0061_WYG_001-26a"/>
尚書春秋論語孝經也又北平侯張蒼獻春秋左氏傳<lb/>
書體與孔子相類即前代之古文矣後漢郎中扶風曹<lb/>
喜號曰工篆小異斯法而甚精巧自是後學皆其法也<lb/>
又詔侍中賈逵修理舊文殊藝異術王教一端茍有可<lb/>
以加於國者靡不悉集逵即汝南許慎古學之師也後<lb/>
慎嗟時人之好奇歎俗儒之穿鑿故撰說文解字十五<lb/>
篇首一終亥各有部屬可謂類聚羣分雜而不越文質<lb/>
彬彬最可得而論也左中郎將陳留蔡邕採李斯曹喜<lb/>
<pb n="KR3h0061_WYG_001-26b"/>
之法為古今雜形詔於太學立石碑刋載五經題書楷<lb/>
法多是邕書也後開鴻都書盡其能莫不雲集時諸方<lb/>
獻篆無出邕者魏初博士清河張揖著埤倉廣雅古今<lb/>
字詁究諸埤廣綴拾遺漏增長事類抑亦於文為益者<lb/>
然其字詁方之許篇古今體用或得或失矣陳留邯鄲<lb/>
淳亦與揖同博開古藝特善倉雅許氏字指八體六書<lb/>
精究閑理有名於揖以書教諸皇子乂建三字石經於<lb/>
漢碑西其文蔚煥三體復宣校之說文篆隸大同而古<lb/>
<pb n="KR3h0061_WYG_001-27a"/>
字少異又有京兆韋誕河東衛覬二家並號能篆當時<lb/>
臺觀牓題寶噐之銘悉是誕書咸傳之子孫世稱其妙<lb/>
晉世義陽王典詞令任城吕忱表上字林六卷尋其况<lb/>
趣附託許慎說文而按偶章句隱别古籀奇惑之字文<lb/>
得正隸不差篆意也忱弟靜别放故左校令李登聲類<lb/>
之法作韻集五卷使宫商龣徵羽各為一篇而文字與<lb/>
兄便是魯衛音讀楚夏時有不同皇魏承百王之季紹<lb/>
五運之緒世易風移文字改變篆形謬錯隸體失真俗<lb/>
<pb n="KR3h0061_WYG_001-27b"/>
學鄙習復加虚造巧談辯士以意為疑炫惑於時難以<lb/>
釐改乃曰追来為歸巧言為辯小兔為䨲神蟲為蠶如<lb/>
斯甚衆皆不合孔氏古書史籀大篆許氏說文石經三<lb/>
字也凡所關古莫不惆悵焉嗟夫文字者六藝之宗王<lb/>
教之始前人所以垂今今人所以識古臣六世祖瓊家<lb/>
世陳留往晉之初與從父兄俱受學於衛覬古篆之法<lb/>
倉雅方言說文之誼當時並收善譽而祖遇洛陽之亂<lb/>
避地河西數世傳習斯業所以不墜也世祖太延中牧<lb/>
<pb n="KR3h0061_WYG_001-28a"/>
犍内附臣亡祖文威杖䇿歸國奉獻五世傳掌之書古<lb/>
篆八體之法時蒙裦録叙列於儒林官班文省家號世<lb/>
業暨臣闇短識學庸薄漸漬家風有忝無顯是藉六世<lb/>
之資奉遵祖考之訓竊慕古人之軌企踐儒門之轍求<lb/>
撰集古来文字以許愼說文為主及孔氏尚書五經音<lb/>
注籀篇爾雅三倉凡將方言通俗文祖文宗埤倉廣雅<lb/>
古今字詁三字石經字林韻集諸賦文字有六書之誼<lb/>
者以類編聮文無復重統為一部其古籀奇惑俗隸諸<lb/>
<pb n="KR3h0061_WYG_001-28b"/>
體咸使班於篆下各有區别詁訓假借之誼僉随文而<lb/>
解音讀楚夏之聲並逐字而注其所不知者則闕如也<lb/>
脫蒙遂許冀省百代之觀而同文字之域典書祕書所<lb/>
須之書乞垂敕給幷學士五人嘗習文字者助臣披覽<lb/>
書生各五人專令鈔寫侍中黄門國子祭酒一月一監<lb/>
評議疑隱庶無紕繆所撰名目伏聽明旨<hi>北史江式傳</hi>
　　　唐五體書<lb/>
唐校書郎正字掌讎校典籍刋正文字其體有五一曰<lb/>
<pb n="KR3h0061_WYG_001-29a"/>
古文廢而不用二曰大篆惟石經載之三曰小篆印璽<lb/>
旛碣所用四曰八分石經碑碣所用五曰隸書典籍表<lb/>
奏公私文疏所用<hi>唐六典</hi>
　　　唐禁中書法<lb/>
太祖武德四年置修文舘於門下省九年改曰𢎞文舘<lb/>
太宗貞觀元年詔京官職事五品以上子嗜書者二十<lb/>
四人隸舘習書出禁中書法授之<hi>唐書百官志</hi>
　　　唐影書<lb/>
<pb n="KR3h0061_WYG_001-29b"/>
太宗出御府金帛購天下古本乃命魏徵虞世南褚遂<lb/>
良定真偽凡得羲之真行二百九十紙為八十卷又得<lb/>
獻之張芝等書以貞觀字為印章跡命遂良楷書小字<lb/>
影之<hi>唐書藝文志</hi>
　　　唐虞世南書旨述<lb/>
客有通𤣥先生好求古蹟為余知書啓之發源審以臧<lb/>
否曰余不敏何足以知之今率以見聞隨紀年代考究<lb/>
興亡其可為元龜者舉而叙之<lb/>
<pb n="KR3h0061_WYG_001-30a"/>
古者畫卦立象造字設教爰寘形象肇乎倉史仰觀俯<lb/>
察鳥跡垂文至於唐虞煥乎文章暢於夏殷備乎秦漢<lb/>
洎周宣王史史籀循科斗之書採倉頡古文綜其遺美<lb/>
别署新意號曰籀文或謂大篆秦丞相李斯改省籀文<lb/>
適時簡要號曰小篆善而行之其倉頡象形傳諸典䇿<lb/>
世絶其跡無得而稱其籀文小篆自周秦以来猶或參<lb/>
用未之廢黜或刻以符璽或銘於鼎鍾或書之旌鉞往<lb/>
往人間時有見者夫言篆者傳也書者如也述事契誓<lb/>
<pb n="KR3h0061_WYG_001-30b"/>
者也字者孳也孳乳寖多者也而根之所由其来逺矣<lb/>
先生曰古文籀篆曲盡而知之愧無隱焉隸草攸止今<lb/>
則未聞願以發明用祛昏惑曰至若程邈隸體因之罪<lb/>
隸以名其書朴略微奥而歴禩增損迄以湮淪而淳喜<lb/>
之流亦稱傳習首變其法巧拙相沿未之超絶史游制<lb/>
於急就創立草藳而不之能崔杜㭊理斯則豐妍潤色<lb/>
之中失於簡約伯英重以省繁飾之銛利加之奮逸時<lb/>
言草聖首出常倫鍾太傅師資德昇馳騖曹蔡倣學而<lb/>
<pb n="KR3h0061_WYG_001-31a"/>
致一體真楷獨得精研而前輩數賢遞相矛盾事則恭<lb/>
守無捨義則尚有瑕疵未分賢明失之斷割逮乎王廙<lb/>
王洽逸少子敬剖㭊前古無所不工八體六文必揆其<lb/>
理俯拾衆美㑹兹簡易制成今體乃窮奥旨先生曰戲<lb/>
乎三才審位日月燭明固兹異人一敷而化不然者何<lb/>
以臻妙無相奪倫父子聯聯軌範後昆先生曰書法𤣥<lb/>
微其難品繪今之優劣神用無方小學疑迷惕然將寤<lb/>
而旨述之義其可聞乎曰無讓繁詞敢以終序<hi>書苑菁華</hi>
<pb n="KR3h0061_WYG_001-31b"/>
　　　唐唐𤣥度論十體書<lb/>
古文　黄帝史倉頡所造頡有四目通於神明觀察衆<lb/>
象而為古文暨嬴氏之代法務徑促隸書是興古文殆<lb/>
絶漢魯恭王壞孔子舊宅得尚書論語孝經皆科斗文<lb/>
字是也又河内女子壞老君屋得古文二篇乃書之泰<lb/>
誓顧命也或絶塵之客髙蹈逺遊深巖邃谷丹經祕訣<lb/>
往往遇之今之所傳則其遺文<lb/>
大篆　周宣王太史史籀始變古文著大篆十五篇秦<lb/>
<pb n="KR3h0061_WYG_001-32a"/>
焚詩書惟易與此篇得全逮王莽之亂此篇亡失建武<lb/>
中曾獲九篇章帝時王育為作解說所不通者十有二<lb/>
三暨晉世此篇都廢今略傳字體而已<lb/>
八分　後漢章帝時上谷人王次仲以古書字形少波<lb/>
勢始作八分楷法謂有楷法也其後師宜官蔡邕梁鵠<lb/>
善之故蔡邕勸學篇云上谷王次仲初變古形是也<lb/>
小篆　秦丞相李斯妙於篆法乃刪改史籀大篆而為<lb/>
小篆其銘題鍾鼎及作符璽至今用焉作楷隸之祖為<lb/>
<pb n="KR3h0061_WYG_001-32b"/>
不易之軌書曰作謨作則其斯之謂也今相承或曰玉<lb/>
筯篆<lb/>
飛白　漢靈帝飾理鴻都門時陳留蔡邕撰聖皇篇待<lb/>
詔門下見役人以堊帚成字心有恱焉歸而為飛白書<lb/>
漢末魏初並以題署宫閣後有張敬禮隱居好學獨師<lb/>
邕體備盡其妙<lb/>
倒薤篆　仙人務光辭湯之禪隱於清泠之陂植薤而<lb/>
食清風時至見葉交偃象為此書以寫太上紫經三卷<lb/>
<pb n="KR3h0061_WYG_001-33a"/>
光遂逺遊時人有得之者<lb/>
散隸　晉黄門郎衛恒巨山之所作也祖覬父瓘皆蟲<lb/>
篆草隸著名恒幼傳其法兼剏造散隸書又著四體書<lb/>
勢古今稱之<lb/>
懸針書　曹喜後漢章帝建初中為祕書郎工篆隸著<lb/>
名尤善懸針垂露之法後代行之以此書題五經篇目<lb/>
鳥書　周史官史佚所撰粤在文代赤雀集户降及武<lb/>
朝丹鳥流室今此之法是寫二祥者焉以此書題幡者<lb/>
<pb n="KR3h0061_WYG_001-33b"/>
取其飛騰輕疾也又一說云鴻鴈有去來之信<lb/>
垂露書曹喜所剏也字如懸針而勢不纖阿那若濃<lb/>
露之垂蔡邕勸學篇云扶風曹喜建初稱善者也<hi>朱長文</hi>
<hi>墨池編</hi>
　　　唐李陽冰上採訪李大夫論古篆書<lb/>
陽冰志在古篆殆三十年見前人遺跡美即美矣惜其<lb/>
未有㸃畫但偏傍模刻而已緬想聖達立卦造書之意<lb/>
乃復仰觀俯察六合之際焉於天地山川得方員流峙<lb/>
<pb n="KR3h0061_WYG_001-34a"/>
之形於日月星辰得經緯昭回之度於雲霞草木得霏<lb/>
布滋蔓之容於衣冠文物得揖讓周旋之體於䰅睂口<lb/>
鼻得喜怒慘舒之分於蟲魚禽獸得屈伸飛動之理於<lb/>
骨角齒牙得擺拉咀嚼之勢隨手萬變任心所成可謂<lb/>
通三才之品彚備萬物之情狀者矣常痛孔壁遺文汲<lb/>
冢舊簡年代浸逺謬誤滋多蔡中郎以豐同豊李丞相<lb/>
將束為宋魚魯一惑涇渭同流學者相承靡所遷復每<lb/>
一念至未嘗不廢食雪注攬筆長歎焉天將未喪斯文<lb/>
<pb n="KR3h0061_WYG_001-34b"/>
也故小子得篆籀之宗旨皇唐聖運逮兹八葉天生克<lb/>
復之主人樂惟新之令以淳古為務以文明為理欽若<lb/>
典謨疇兹故實誠願刻石作篆備書六經立於明堂為<lb/>
不刋之典號曰大唐石經使百代之後無所損益仰明<lb/>
朝之洪烈法髙代之盛事死無恨矣<hi>唐文粹</hi>
　　　玉筯篆<lb/>
秦丞相李斯變倉頡籀文為玉筯篆體尚太古謂古若<lb/>
無人當時議書者皆輸伏之故拔乎能成一家法式歴<lb/>
<pb n="KR3h0061_WYG_001-35a"/>
兩漢三國至隋氏更八姓無有出者嗚呼天意謂篆之<lb/>
道不可終絶故授之趙郡李氏子陽冰陽冰生皇唐開<lb/>
元天子時不聞外奨躬入篆室獨能隔一千年而與秦<lb/>
斯相見可謂能不孤天意矣當時得議書者亦皆輸伏<lb/>
之且謂之其格峻其力猛其功備光大於秦斯有倍矣<lb/>
<hi>舒元輿玉筯篆志</hi>
　　　唐張懷瓘十體書斷<lb/>
　古文　　大篆　　籀文　　小篆　　八分<lb/>
<pb n="KR3h0061_WYG_001-35b"/>
　隸書　　章草　行　書　　飛白　　草書<lb/>
古文者黄帝史倉頡所造也仰觀奎星員曲之勢俯察<lb/>
龜文鳥跡之象博采衆美合而為字是曰古文孝經援<lb/>
神契云奎主文章倉頡倣象是也及秦用小篆古文絶<lb/>
矣漢文帝時伏勝獻古文尚書又有魏文侯樂人竇公<lb/>
年二百八十歳獻古文樂書一篇以今文考之乃周官<lb/>
之大司樂章也及武帝時魯恭王得孝經尚書等經宣<lb/>
帝時河内女子得古文二篇晉咸寧五年汲郡人得冊<lb/>
<pb n="KR3h0061_WYG_001-36a"/>
書千餘萬言或寫春秋經傳易經論語夏書周書瑣語<lb/>
大歴梁丘藏穆天子傳及魏史於是古文備矣甄豐刪<lb/>
定舊文制為六書一曰古文即此也周幽王時又有省<lb/>
古文者今汲冢書中多有是也滕公冢内得石銘人無<lb/>
識者惟叔孫通云此古文科斗書也科斗者即上古之<lb/>
别名也倉頡即古文之祖也<lb/>
　贊曰邈邈倉公軒轅之始創制文字代彼繩理粲若<lb/>
　星辰鬱為綱紀千齡萬類如掌斯視生人盛德莫斯<lb/>
<pb n="KR3h0061_WYG_001-36b"/>
　之美神章靈篇自兹而起<lb/>
大篆者周宣王太史史籀所作也甄豐定六書三曰篆<lb/>
書八體書法一曰大篆又漢書藝文志云史籀十五篇<lb/>
並此也以史官製之用以教授謂之史書凡九千字秦<lb/>
趙髙善篆教始皇少子胡亥書又漢文帝王遵嚴延年<lb/>
並工史書是也吕氏春秋云倉頡造大篆非也史籀即<lb/>
大篆之祖也<lb/>
　贊曰古文𤣥𦙍太史神書千類萬象或龍或魚何辭<lb/>
<pb n="KR3h0061_WYG_001-37a"/>
　不録何物不儲繹思通理從心所如如彼江海大波<lb/>
　洪濤如彼音樂干戚羽旄<lb/>
籀文者周太史史籀所作也與古文大篆小異後人以<lb/>
名稱書謂之籀文甄豐定六書二曰奇字是也其跡有<lb/>
石鼔文存焉蓋諷宣王畋獵之所作今在陳倉李斯小<lb/>
篆兼采其意史籀即籀文之祖也<lb/>
　贊曰體象卓然殊今異古落落珠玉飄飄纓組倉頡<lb/>
　之嗣小篆之祖以名稱書遺跡石鼔<lb/>
<pb n="KR3h0061_WYG_001-37b"/>
小篆者秦始皇丞相李斯所作也增損大篆異同籀文<lb/>
謂之小篆亦曰秦篆畫如鐵石字若飛動作楷隸之祖<lb/>
為不易之法其銘題鍾鼎及作符印至今用焉斯雖草<lb/>
創遂造其極矣李斯即小篆之祖也<lb/>
　贊曰李君創法神慮精微鐵為肢體虯作驂騑江海<lb/>
　淼漫山嶽巍巍長風萬里鸞鳳于飛<lb/>
八分者秦羽人上谷王次仲所作也王愔云次仲始以<lb/>
古書方廣少波勢建初中以隸草作楷法字方八分言<lb/>
<pb n="KR3h0061_WYG_001-38a"/>
有楷模又蕭子良云靈帝時王次仲飾隸為八分二家<lb/>
俱言後漢而兩帝不同且靈帝之前工八分者非一而<lb/>
云方廣殊非隸書既言古書豈得稱隸若驗方廣則篆<lb/>
籀有之變古為方不知其謂也案序仙記云王次仲上<lb/>
谷人少有異志少年入學屡有靈奇年未弱冠變倉頡<lb/>
書為今隸書始皇時官務繁多得次仲文簡略赴急疾<lb/>
之用甚喜遣使召之三徵不至始皇大怒制檻車送之<lb/>
於道化為大鳥出在檻外翻然長引至於西山落二翮<lb/>
<pb n="KR3h0061_WYG_001-38b"/>
於山上今為大翮小翮山山上立祠水旱祈焉明次仲<lb/>
是秦人既變倉頡書即非效程邈隸也始皇之世出其<lb/>
數書小篆古形猶存其半八分已減小篆之半隸又減<lb/>
八分之半然可云子似父不可云父似子故知隸不能<lb/>
生八分矣本謂之楷書後世以為楷式或云後漢亦有<lb/>
王次仲為上谷太守非上谷人楷隸初制大範㡬同故<lb/>
後人惑之學者務之蓋其歳深漸若八字分散又名為<lb/>
之八分時人用寫篇章或寫法令亦為之章程書王次<lb/>
<pb n="KR3h0061_WYG_001-39a"/>
仲即八分之祖也<lb/>
　贊曰仙客遺範靈姿秀出奮斫揚波金相玉質龍騰<lb/>
　虎踞兮勢非一交㦸横戈兮氣雄逸楷之為妙兮備<lb/>
　華實<lb/>
隸書者秦下邽人程邈所作也蔡邕聖皇篇云程邈刪<lb/>
古立隸文甄豐六書其四曰佐書是也秦造隸書以赴<lb/>
急速為官司刑獄用之餘尚用小篆焉漢亦因循至和<lb/>
帝時賈魴撰滂喜篇以倉頡為上篇訓纂為中篇滂喜<lb/>
<pb n="KR3h0061_WYG_001-39b"/>
為下篇所謂三倉也皆用隸字寫之隸法由兹而廣案<lb/>
八分則小篆之捷隸亦八分之捷漢陳遵善隸書與人<lb/>
尺牘主皆藏之以為榮此其創開隸書之善也爾後鍾<lb/>
元常王逸少各造其極焉程邈即隸書之祖也<lb/>
　贊曰隸合文質程君是先乃備風雅如聆管弦長豪<lb/>
　秋勁素體霜妍摧鋒劒折落㸃星懸乍發紅燄旋凝<lb/>
　紫煙金芝瓊草萬世方傳<lb/>
章草者漢黄門令史游所作也衛恒韋誕並云漢初而<lb/>
<pb n="KR3h0061_WYG_001-40a"/>
有草法不知其誰蕭子良云章草者漢齊相杜操始變<lb/>
藳法非也王愔云漢元帝時史游作急就章解散隸體<lb/>
麤書之漢俗簡墮漸以行之是也此乃存字之梗槩損<lb/>
隸之規矩縱任奔逸赴速急就因草創之義謂之草書<lb/>
惟君長告令臣下則可後漢北海敬王劉睦善草書光<lb/>
武噐之明帝為太子尤見親幸甚愛其法及睦臨病明<lb/>
帝令為草書尺牘十餘首此其創開草書之先也至建<lb/>
初中杜度善草見稱於章帝上貴其迹詔使草書上事<lb/>
<pb n="KR3h0061_WYG_001-40b"/>
魏文帝亦令劉廣通草書上事蓋因章奏後世謂之章<lb/>
草惟張伯英造其極焉案章草之書字字區别張芝變<lb/>
為今草上下牽連呼史游草為章因張伯英草而謂也<lb/>
魏晉之時槩呼為草惟知音者乃能辨焉章草即隸書<lb/>
之捷草亦章草之捷也案杜度在史游後一百餘年即<lb/>
解散隸體明是史游創焉史游即章草之祖也<lb/>
　贊曰史游製草始務急就婉若迴鸞攫如搏獸遲迴<lb/>
　縑簡勢欲飛透敷華垂實尺牘尤奇并功惜日學者<lb/>
<pb n="KR3h0061_WYG_001-41a"/>
　為宜<lb/>
行書者後漢潁川劉德昇所作也即正書之小譌務從<lb/>
簡易相間流行故謂之行書王愔云晉世以來工書者<lb/>
多以行書著名昔鍾元常善行押書是也爾後王羲之<lb/>
獻之並造其極焉劉德昇即行書之祖也<lb/>
　贊曰非草非真發揮柔翰星劒光芒雲虹照爛鸞鶴<lb/>
　嬋娟風行雨散劉子濫觴鍾胡彌漫<lb/>
飛白者後漢左中郎將蔡邕所作也王隱王愔並云飛<lb/>
<pb n="KR3h0061_WYG_001-41b"/>
白變楷製也本是宫殿題署勢既徑文字宜輕微不滿<lb/>
名為飛白王僧䖍云飛白八分之輕者羲之獻之並造<lb/>
其極衛恒祖述飛白而造散隸之書開張隸體微露其<lb/>
白梁武帝謂蕭子雲頃見王獻之書白而不飛卿書飛<lb/>
而不白可斟酌為之令得其衷子雲乃以篆文為之雅<lb/>
合帝意其後歐陽詢得焉蔡伯喈即飛白之祖也<lb/>
　贊曰妙哉飛白祖自八分有美君子潤色斯文絲縈<lb/>
　箭激電繞雪雰淺如流霧濃若屯雲舉衆仙之奕奕<lb/>
<pb n="KR3h0061_WYG_001-42a"/>
　舞羣鶴之紛紛誰其覃思於戲蔡君<lb/>
草書者後漢徵士張伯英之所造也歐陽詢與楊駙馬<lb/>
書章草千文批後云張芝草聖皇象八絶並是章草西<lb/>
晉悉然迨乎東晉王逸少與從弟洽變章草為今草韻<lb/>
媚宛轉大行於世章草㡬將絶矣案右軍之前能今草<lb/>
者不可勝數又王愔云藁書者若草非草草行之際者<lb/>
非也案藁亦草也因草呼藁正如真正書寫而又塗改<lb/>
亦謂之草藳豈必草行之際謂之草邪蓋取諸渾沌天<lb/>
<pb n="KR3h0061_WYG_001-42b"/>
造草昧之意也變而為草法此也楚懷王使屈原造憲<lb/>
令草藳未成上官氏見欲奪之又董仲舒欲言災異草<lb/>
藳未上主父偃竊而奏之並是也如淳曰所作起草為<lb/>
藳姚察曰草猶麤也麤書為本曰藳蓋草書之祖出於<lb/>
此草書之先因於起草自杜度妙於章草崔瑗崔實父<lb/>
子繼能伯英學崔杜之法因而變之以成今草轉精其<lb/>
妙字之體勢一筆而成偶有不連而血脈不斷及其連<lb/>
者氣候通其隔行唯王子敬明其深旨故行首之字往<lb/>
<pb n="KR3h0061_WYG_001-43a"/>
往繼前行之末世稱一筆書者起自張伯英即此也伯<lb/>
英雖始草創遂造其極張伯英即草書之祖也<lb/>
　贊曰草法簡略省繁録微譯言宣事如矢應機霆不<lb/>
　暇擊電不及飛徵士已没道愈光輝明神在享其靈<lb/>
　有歇斯藝漫流終古無絶<hi>法書要録</hi>
　　　唐韋續纂五十六種書<lb/>
自三皇以前結繩為政至太昊氏文字生焉字有六文<lb/>
一曰象形二曰指事三曰形聲四曰㑹意五曰轉注六<lb/>
<pb n="KR3h0061_WYG_001-43b"/>
曰假借又曰字有五易倉頡變古文史籀制大篆李斯<lb/>
制小篆程邈制隸書漢代作章草是也其八體者更加<lb/>
刻符摹印蟲書署書殳書傳信幷大小篆為八體也後<lb/>
漢東陽公徐安于捜諸史籍得十二時書皆象神形也<lb/>
又加二十三體共定五十有六列之於後<lb/>
一太昊庖犧氏獲景龍之瑞始作龍書<lb/>
二炎帝神農氏因上黨羊頭山始生嘉禾八穗作八穗<lb/>
　書用頒行時令<lb/>
<pb n="KR3h0061_WYG_001-44a"/>
三黄帝史倉頡寫鳥跡為文作篆書<lb/>
四黄帝時因卿雲作雲書<lb/>
五少昊金天氏以鳥紀官作鸞鳳書文章衣服取以為<lb/>
　象<lb/>
六科斗書因科斗之名故飾之以形不知年代或云顓<lb/>
　頊髙陽氏所製今古文是也<lb/>
七帝嚳髙辛氏以人紀事象仙人形書車噐衣服皆為<lb/>
　之<lb/>
<pb n="KR3h0061_WYG_001-44b"/>
八帝堯陶唐氏因軒轅靈龜負圗作龜書<lb/>
九夏后氏象鍾鼎形為篆作鍾鼎書<lb/>
十殷湯時仙人務光作倒薤書今薤葉篆是也<lb/>
十一周文王史史佚因騶虞作虎書有虎不害人名騶<lb/>
　虞因此始也<lb/>
十二周文王時赤雀銜書集户武王時丹烏入室以二<lb/>
　祥瑞故作鳥書<lb/>
十三周法魚書因素鱗躍舟所作一云漢武帝游昆明<lb/>
<pb n="KR3h0061_WYG_001-45a"/>
　池學士陳遵所作<lb/>
十四塡書周媒氏作魏韋誕用題宫闕王廙王隱皆好<lb/>
　之<lb/>
十五大篆書周宣王史史籀所作也亦曰籀篆石鼔文<lb/>
　是也<lb/>
十六複篆因大篆而重複之亦史籀作漢武帝用題建<lb/>
　章闕<lb/>
十七殳書伯氏所職文記笏武記殳因而制之<lb/>
<pb n="KR3h0061_WYG_001-45b"/>
十八小篆周時所作漢武帝得汾陰鼎即其文也<lb/>
十九仙人篆古之所有李斯善辨古文字改為篆形也<lb/>
二十麒麟書魯哀公十三年西狩獲麟仲尼反袂拭面<lb/>
　歎吾道窮矣弟子申為素王紀瑞所製也<lb/>
二十一轉宿篆宋司馬以熒惑退舍所作也象蓮花未<lb/>
　開形<lb/>
二十二蟲書魯秋胡婦浣蠶所作亦曰雕蟲篆<lb/>
二十三傳信鳥跡書六國時書節為信象鳥形也<lb/>
<pb n="KR3h0061_WYG_001-46a"/>
二十四細篆書李斯摹寫始皇碑序皆用此體亦曰繆<lb/>
　篆<lb/>
二十五小篆書李斯刪古文作也始皇以祈禱名山皆<lb/>
　用此書<lb/>
二十六刻符書鳥頭雲脚李斯趙髙並善之用題印璽<lb/>
二十七古隸書秦程邈獄中變大篆所作始皇嘉焉拜<lb/>
　侍御史名徒隸之書今為八分<lb/>
二十八徒隸之書因程邈幽囚為徒隸書也邈字元岑<lb/>
<pb n="KR3h0061_WYG_001-46b"/>
二十九署書漢蕭何所作用題蒼龍白虎二闕<lb/>
三十藁書行草之文也董仲舒欲言災異主父偃竊而<lb/>
　奏之晉衛瓘索靖善之亦云相聞之用也<lb/>
三十一氣候時書漢文帝令蜀郡司馬長卿採日辰禽<lb/>
　屈伸之體升伏之勢象四時為書也<lb/>
三十二芝英書六國時各以異體為符信所製也<lb/>
三十三靈芝書漢武時有靈芝三莖植於殿前遂歌芝<lb/>
　房之曲因述焉又名英芝<lb/>
<pb n="KR3h0061_WYG_001-47a"/>
三十四金錯書古之錢名周之泉府漢之銖兩刀布所<lb/>
　製也<lb/>
三十五尚方大篆程邈所述後人飾之以為法焉<lb/>
三十六鶴頭書與偃波皆詔板所用漢家尺一之簡是<lb/>
　也亦名鵠頭<lb/>
三十七偃波書即版書狀如連文謂之偃波<lb/>
三十八蚊脚書尚書詔版用之其字體側纖垂下有似<lb/>
　蚊脚因而為名<lb/>
<pb n="KR3h0061_WYG_001-47b"/>
三十九垂露篆漢章帝時曹喜所作也<lb/>
四十懸針篆亦曹喜所作有似針鋒因而名之用題五<lb/>
　經篇目<lb/>
四十一章草書漢齊相杜伯度援藁所作因章帝所好<lb/>
　名焉韋誕謂之草聖<lb/>
四十二飛白書蔡邕待詔見門下吏堊帚成字所作<lb/>
四十三一筆書𢎞農張芝臨池所製其狀崎嶮有循環<lb/>
　之趣<lb/>
<pb n="KR3h0061_WYG_001-48a"/>
四十四八分書漢靈帝時上谷王次仲所作魏鍾繇謂<lb/>
　之章程書<lb/>
四十五蛇書魯人唐終當漢魏之際夢蛇繞身寤而作<lb/>
　之<lb/>
四十六行書正之小譌也鍾繇謂之行押書<lb/>
四十七散隸書衛恒所作跡同飛白<lb/>
四十八龍爪書晉王右軍所作形如龍爪也<lb/>
四十九藁及行隸鍾繇變之羲獻重焉<lb/>
<pb n="KR3h0061_WYG_001-48b"/>
五十晉二王重變行隸及藁體為八體書<lb/>
五十一草書王羲之飾古亦甚善也<lb/>
五十二虎爪書王僧䖍擬龍爪所作也<lb/>
五十三鬼書宋元嘉中京口有人震死臂上有篆似八<lb/>
　分也今曰雷書<lb/>
五十四外國胡書阿馬鬼魅王所授其形似小篆<lb/>
五十五天竺書梵王作涅槃經所謂四十二章經也<lb/>
五十六花書河東山𦙍所作<hi>書苑菁華</hi>
<pb n="KR3h0061_WYG_001-49a"/>
　　　唐杜光庭辨隸書所起<lb/>
世人多以隸書始於秦時程邈非也隸書之興興於周<lb/>
代按左傳史趙算絳縣人年曰亥有二首六身是其物<lb/>
也士文伯曰然則二萬六千六百有六旬也蓋以亥字<lb/>
之形似布算之狀按古文亥作亢全無其狀雖春秋之<lb/>
時文字體别而言亥字有二首六身則是今之亥字下<lb/>
其首之二書竪置身傍亥作豕此則二萬六千六百之<lb/>
數也據此則春秋之時有隸書矣又水經注云臨淄人<lb/>
<pb n="KR3h0061_WYG_001-49b"/>
有發古冢者得桐棺棺外隱起為文言齊太公六代孫<lb/>
胡公之棺也惟三字古文餘同今書此胡公又在春秋<lb/>
之前即隸書興於周代明矣當時未全行猶與古文相<lb/>
參自秦程邈以來乃廢古文全行隸體故程邈等擅其<lb/>
名非創造也<hi>書苑菁華</hi>
　　　後蜀林罕論篆隸書<lb/>
三國之後歴晉魏隋陳隸書盛行篆書殆將泯滅至唐<lb/>
將作少監李陽冰就許氏說文展作三十卷其後復於<lb/>
<pb n="KR3h0061_WYG_001-50a"/>
說文篆字下便以隸書照之名之字統開元中以隸體<lb/>
不定復隸書字統下録篆文作四十卷名之開元文字<lb/>
自此隸體始定矣大歴中張參作五經文字三卷開成<lb/>
中唐𤣥度復作新加九經字様一卷然九經所有之字<lb/>
即加訓切況是隸書莫知篆意篆雖一體而隸變數般<lb/>
篆隸既興訛舛相錯非究於篆無由曉隸六書者非止<lb/>
一意而屬一字一字之内有占六書二三四者大都造<lb/>
字皆苞含六意字有正者倒者横而在上中下者竪而<lb/>
<pb n="KR3h0061_WYG_001-50b"/>
在左右中者向者背者並者重者順者逆者左者右者<lb/>
俯者仰者横拆而裹别字者竪開而夾别字者有一字<lb/>
成者有全二字三字四字五字合成者有省二字三字<lb/>
四字合成者隸書有不抛篆者有全違篆者有減篆者<lb/>
有添篆者有篆隸同文者在篆體則可辨變隸體則多<lb/>
有義異而文同篆亦有之俗有隸書賦者假託許慎為<lb/>
名頗乖經據顔氏家訓云斯實陶先生弟子杜道士所<lb/>
為大誤時俗又有今古隸書端字決疑賦更不經於隸<lb/>
<pb n="KR3h0061_WYG_001-51a"/>
　書賦又有文下作子為學更旁作生為蘇凡數十百字<lb/>
　謂之野書顔真卿撰干禄字書一卷每一字作三般注<lb/>
　云上正中通下俗既有標題合有裦貶全無予奪亦無<lb/>
　取焉<hi>字源偏旁小說序</hi>
　<lb/>
　<lb/>
　<lb/>
　<lb/>
<pb n="KR3h0061_WYG_001-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋書畫譜卷一<lb/>
</p>
<p>
</p>
  </div>
</body>
</text>
</TEI>
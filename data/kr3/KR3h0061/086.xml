<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_086-1a"/>
　欽定四庫全書<lb/>
御定佩文齋書畫譜目録<lb/>
　　第八十六卷<lb/>
　　　歴代名人畫跋六<lb/>
　　　　元黄公望溪山雨意<lb/>
　　　　元黄公望春山欲雨圖<lb/>
　　　　元黄公望山水<lb/>
　　　　元黄公望江山勝覽圖<lb/>
<pb n="KR3h0061_WYG_086-1b"/>
　　　　元黄公望畫<lb/>
　　　　元黄公望天池石壁圖<lb/>
　　　　元黄公望陽明洞天圖<lb/>
　　　　元黄公望陡壑宻林圖<lb/>
　　　　元黄公望山水<lb/>
　　　　元黄公望秋山林木<lb/>
　　　　元黄公望富春山圖<lb/>
　　　　元黄公望春林逺岫小幅<lb/>
<pb n="KR3h0061_WYG_086-2a"/>
　　　元黄公望騎馬看山圖<lb/>
　　　元黄公望二十幅畫册<lb/>
　　　元黄公望小幅山水卷<lb/>
　　　元王蒙竹趣圖<lb/>
　　　元王蒙天眞像<lb/>
　　　元王蒙蘿壁山房圖<lb/>
　　　元王蒙山水卷<lb/>
　　　元王蒙樂琴書所圖<lb/>
<pb n="KR3h0061_WYG_086-2b"/>
　　　元王蒙聽雨樓圖<lb/>
　　　元王蒙畫水墨丹臺春曉圖<lb/>
　　　元王蒙阜齋圖<lb/>
　　　元王蒙雲林小隱圖<lb/>
　　　元王蒙湖山清曉圖<lb/>
　　　元王蒙谿橋玩月圖<lb/>
　　　元王蒙破牕風雨卷<lb/>
　　　元王蒙倣巨然山水<lb/>
<pb n="KR3h0061_WYG_086-3a"/>
　　　元王蒙秋林書屋圖<lb/>
　　　元王蒙琴鶴軒圖<lb/>
　　　元王蒙太白山圖<lb/>
　　　元王蒙會稽書屋圖<lb/>
　　　元王蒙仿董北苑風雨蕭寺圖<lb/>
　　　元王蒙清渰垂釣圖<lb/>
　　　元王蒙花溪漁隱圖<lb/>
　　　元王蒙鐵網珊瑚圖<lb/>
<pb n="KR3h0061_WYG_086-3b"/>
　　　元倪瓉畫竹樹秀石<lb/>
　　　元倪瓉畫幅<lb/>
　　　元倪瓉竹石圖<lb/>
　　　元倪瓉梧竹草亭圖<lb/>
　　　元倪瓉西園圖<lb/>
　　　元倪瓉山隂丘壑圖<lb/>
　　　元倪瓉惠山圖<lb/>
　　　元倪瓉師子林圖<lb/>
<pb n="KR3h0061_WYG_086-4a"/>
　　　元倪瓉畫卷<lb/>
　　　元倪瓉荆蠻民卷<lb/>
　　　元倪瓉松坡平逺圖<lb/>
　　　元倪瓉六君子圖<lb/>
　　　元倪瓉䨇松圖<lb/>
　　　元倪瓉秋林山色圖<lb/>
　　　元倪瓉水竹居圖<lb/>
　　　元倪瓉漁莊秋色圖<lb/>
<pb n="KR3h0061_WYG_086-4b"/>
　　　元倪瓉龍門獨歩圖<lb/>
　　　元倪瓉園林書屋圖<lb/>
　　　元倪瓉著色山水<lb/>
　　　元倪瓉耕雲圖<lb/>
　　　元呉鎮墨竹<lb/>
　　　元呉鎮墨竹譜<lb/>
　　　元呉鎮漁父圖<lb/>
　　　元呉鎮古木居士圖<lb/>
<pb n="KR3h0061_WYG_086-5a"/>
　　　元呉鎮水石竹枝圖<lb/>
　　　元盛懋葛稚川移居圖<lb/>
　　　元曹知白山水軸<lb/>
　　　元曹知白畫山水<lb/>
　　　元曹知白畫呉淞山色<lb/>
　　　元曹知白倣郭熈筆<lb/>
　　　元陸廣谿山清眺圖<lb/>
　　　元朱玉摹劫鉢圖<lb/>
<pb n="KR3h0061_WYG_086-5b"/>
　　　元倪宏林屋山圖<lb/>
　　　元張渥三徑圖<lb/>
　　　元張渥太乙真人畫像<lb/>
　　　元道士方從義壺裏乾坤圖<lb/>
　　　元道士方從義松亭山色圖<lb/>
　　　元道士方從義雲山卷<lb/>
　　　元道士張雨山水<lb/>
　　　元釋雪牕畫蘭卷<lb/>
<pb n="KR3h0061_WYG_086-6a"/>
　　　元管道昇墨竹<lb/>
　　　元管道昇佛像<lb/>
　　　元管道昇著色蘭花卷<lb/>
　　　明張羽雲山圖<lb/>
　　　明徐賁惠山圖<lb/>
　　　明徐賁師子林圖<lb/>
　　　明徐賁畫歸去來辭卷<lb/>
　　　明宋克墨竹<lb/>
<pb n="KR3h0061_WYG_086-6b"/>
　　　明宋克水墨叢竹卷<lb/>
　　　明陸行直碧梧蒼石圖<lb/>
　　　明馬琬雲林隱居圖<lb/>
　　　明陳汝言荆溪圖<lb/>
　　　明陳汝言溪山秋霽圖<lb/>
　　　明王履崋山圖<lb/>
　　　明王履畫蒼崖古樹<lb/>
　　　明堵炳秋江送别圖<lb/>
<pb n="KR3h0061_WYG_086-7a"/>
　　　明王紱江山秋霽圖<lb/>
　　　明王紱湖山書屋圖<lb/>
　　　明王紱畫竹<lb/>
　　　明王紱湖山佳趣卷<lb/>
　　　明王紱江山萬里圖<lb/>
　　　明王紱山水長卷<lb/>
　　　明王紱竹卷<lb/>
　　　明王紱山水<lb/>
<pb n="KR3h0061_WYG_086-7b"/>
　　　明夏㫤墨竹卷<lb/>
　　　明夏昺雲山圖<lb/>
　　　明夏昺江村圖<lb/>
　　　明屈礿墨竹卷<lb/>
　　　明金鉉漁樂圖<lb/>
　　　明戴進臨李嵩畫<lb/>
　　　明戴進菊花卷<lb/>
　　　明戴進山水圖<lb/>
<pb n="KR3h0061_WYG_086-8a"/>
　　　明戴進城南茆屋圖<lb/>
　　　明戴進山水平逺<lb/>
　　　明戴進七景圖<lb/>
　　　明劉珏小洞庭圖<lb/>
　　　明劉珏仿盧鴻一草堂圖<lb/>
　　　明劉珏夏山欲雨圖<lb/>
　　　明劉珏秋山水閣圖<lb/>
　　　明杜瓊南村十景圖<lb/>
<pb n="KR3h0061_WYG_086-8b"/>
　　　明姚綬親情聚别圖<lb/>
　　　明姚綬畫卷<lb/>
　　　明呉偉臨李龍眠白描淵明圖<lb/>
　　　明呉偉楊妃春睡圖<lb/>
<pb n="KR3h0061_WYG_086-9a"/>
　欽定四庫全書<lb/>
御定佩文齋書畫譜卷八十六<lb/>
　　歷代名人畫跋六<lb/>
　　　　元黄公望溪山雨意<lb/>
　黄翁子久雖不能夢見房山鷗波要亦非近世畫手可<lb/>
　及此卷尤其得意者甲寅春倪瓉題<hi>珊瑚網</hi>
　　　　元黄公望春山欲雨圖<lb/>
　一峰道人晩年學畫山水便自精到數年來筆力又覺<lb/>
<pb n="KR3h0061_WYG_086-9b"/>
　超絶與衆史不侔矣今鐵崖先生出示此圖披玩不已<lb/>
　當為之斂衽也呉興唐棣子華題<hi>清河書畫舫</hi>
　　　　元黄公望山水<lb/>
　眉菴楊孟載評浙右名畫其稱黄子久如老將用兵不<lb/>
　立隊伍而頤指氣使無不如意今觀畫中巒嶂層叠移<lb/>
　奪真宰與筆勢爭雄知其言不爽<hi>陸樹聲學士題跋</hi>
　　　　元黄公望江山勝覽圖<lb/>
　近來呉子輩爭先覓勝國趙承㫖黄子久王叔明倪元<lb/>
<pb n="KR3h0061_WYG_086-10a"/>
鎮畫幾令宋人無處生活余甚為扼腕今觀子久江山<lb/>
圖僅尋丈耳而有萬里之勢且用筆極簡而意恒有餘<lb/>
真西施洗鉛粉立苧蘿時狀我見猶憐况老奴乎因題<lb/>
而寳藏之戊辰夏五月極熱於蘺薋園書<hi>弇州山人藁</hi>
王右丞詩云江流天地外山色有無中是詩家極俊語<lb/>
却入畫三昩黄子久江山勝覽圖是畫家極秀筆却入<lb/>
詩三昩吾嘗挾短笻登北固於輕隂薄暮時置眼黯澹<lb/>
間逺樹若薺人家若蜃市怳然此卷之在目歸從青箱<lb/>
<pb n="KR3h0061_WYG_086-10b"/>
中拈出列之几案亦似此身復在北固取右丞二語髙<lb/>
咏之都非人世間物也<hi>同上</hi>
　　　元黄公望畫<lb/>
大癡老人黄子久作此圖罨靄戍削各極其致而秀潤<lb/>
蒼古之氣自出塵表蓋自荆關中來而微采馬夏者也<lb/>
余故游錢塘桐廬諸山大都類是披卷怳如見故人便<lb/>
欲卜一㕓其間而不可得故於詩三致意焉詩韻本鐵<lb/>
笛道人楊亷夫欲以竒勝故取險韻而遂無一語合作<lb/>
<pb n="KR3h0061_WYG_086-11a"/>
歩之者王逢姚公綬輩皆名手亦為韻所牽塞白而己<lb/>
余笑之而復歩之將使後人復笑後人也第亷夫名壓<lb/>
東南書法亦自老勁一時耳鑒之士至忌大癡而爭趨<lb/>
鐵笛余謂顧子其姑無論鐵笛而寳大癡可也顧子字<lb/>
汝善故相文康公諸孫以文學世其家<hi>弇州續藁</hi>
　　　元黄公望天池石壁圖<lb/>
畫家初以古人為師後以造物為師吾見黄子久天池<lb/>
圖皆贋本昨年游呉中山䇿笻石壁下快心洞目狂呌<lb/>
<pb n="KR3h0061_WYG_086-11b"/>
曰黄石公黄石公同游者不測余曰今日遇吾師耳<hi>容臺</hi>
<hi>集</hi>
　　　元黄公望陽明洞天圖<lb/>
此吾松顧中舍名正誼之所藏也中舍持入長安為川<lb/>
中郭民部所購顧舍人每向余惋惜忽忽二十年客有<lb/>
遊蜀者得之歸江南舍人已千古矣楚弓楚得以故復<lb/>
收之<hi>容臺集</hi>
　　　元黄公望陡壑密林圖<lb/>
<pb n="KR3h0061_WYG_086-12a"/>
此幅余為庶常時見之長安邸中已歸雲間復見之顧<lb/>
中舍仲方所仲方諸所藏大癡畫盡歸於余獨存此耳<lb/>
觀大癡老人自題亦是平生合作張伯雨評云峰巒渾<lb/>
厚草木華滋以畫法論大癡非癡豈精進頭陀而以釋<lb/>
巨然為師者邪不虛也<hi>容臺集</hi>
　　　元黄公望山水<lb/>
子久論畫凡破墨須由淡入濃此圖曲盡其妙平淡天<lb/>
真從巨然風韻中來余家所藏富春山卷正與同參也<lb/>
<pb n="KR3h0061_WYG_086-12b"/>
甲寅春三月董其昌題<hi>珊瑚網</hi>
　　　元黄公望秋山林木<lb/>
大癡學北苑多作森梢勁挺之樹老杜云請君放筆為<lb/>
直幹此圖是矣𤣥宰觀於東雅堂因題<hi>珊瑚網</hi>
　　　元黄公望富春山圖<lb/>
黄子久富春山圖水墨紙本袖卷今在宜興呉氏後有<lb/>
李貞伯沈啟南二跋極稱許之在吾家溪山雨意圖上<lb/>
或以簡澹少之過矣<hi>清河書畫舫</hi>
<pb n="KR3h0061_WYG_086-13a"/>
　　　元黄公望春林逺岫小幅<lb/>
黄子久春林逺岫小幅在郡城湯氏全學倪元鎮清疎<lb/>
可重上方題詠作蠅頭細楷生平罕覩其詞曰至正二<lb/>
年十二月廿一日明叔持元鎮春林逺岫并示此紙索<lb/>
拙筆以畀之老眼昏甚手不應心聊塞來意并題一絶<lb/>
云春林逺岫雲林畫意態蕭然物外情老眼堪憐似張<lb/>
籍看花𤣥圃欠分明大癡道人時年七十四畫<hi>清河書畫舫</hi>
　　　元黄公望騎馬看山圖<lb/>
<pb n="KR3h0061_WYG_086-13b"/>
此黄子久學董北苑之筆其家有鐵崖圖似之其昌<hi>珊瑚</hi>
<hi>網</hi>
　　　元黄公望二十幅畫册<lb/>
黄大癡過板畫冊二十幅為陳彦亷作永嘉張公子貽<lb/>
之檇李沈季山季山出示余飛動幽淡大異本色季山<lb/>
論江陵奪情廷杖遣戍江陵敗起官至戎政少司馬其<lb/>
人磊落雄快酒後耳熱嘗岸幘張拳浮大白不齗齗苛<lb/>
禮初招余飲修四六啟見投己贈余詩云門多長者頻<lb/>
<pb n="KR3h0061_WYG_086-14a"/>
投轄氣奪凡夫不下樓余不敢當也季山没無子董𤣥<lb/>
宰出四百七十金從其繼子購之今藏於家余得以時<lb/>
時飽玩陳彦亷曾藏張旭春草帖建春草堂人多題詠<lb/>
清鑑可知故大癡不惜抛撒墨寳如此<hi>眉公集</hi>
　　　元黄公望小幅山水卷<lb/>
大癡繪法以磅礴雄肆為宗此獨蕭灑簡逸絶去縱横<lb/>
蹊徑所謂神竒之極乃造平淡者邪近日俗喜裝綴尺<lb/>
縑至費螺子黛四五銖或醜怪偪塞略無舒眼處觀此<lb/>
<pb n="KR3h0061_WYG_086-14b"/>
可以一洗胸臆矣茂叙博雅多蓄試取此雜置時流中<lb/>
一參之何如<hi>恬致堂集</hi>
　　　元王蒙竹趣圖<lb/>
叔明公子文敏公之外孫也天姿神品其於翰墨深入<lb/>
晉漢至於鑒裁尤所精詣鷗波之宅相非子而誰邪至<lb/>
正壬辰冬公望一峰道人年七十有三<hi>書畫題跋記</hi>
　　　元王蒙天真像<lb/>
叔明圖天真像筆力精到非天真莫能致非叔明莫能<lb/>
<pb n="KR3h0061_WYG_086-15a"/>
圖誠所謂一代人傑也石門山人明秀拜觀<hi>書畫題跋記</hi>
　　　元王蒙蘿壁山房圖<lb/>
山房以蘿壁名者乃昔濟上人禪息之所也上人字𤣥<lb/>
津性粹清雅以觧吟工書鳴於禪林當時名公多重之<lb/>
者王君叔明為繪山房圖題詩識之全室存翁具菴同<lb/>
菴止菴諸老師皆聲詩詠𤣥津既殁餘五十年詩卷今<lb/>
為西宗意藏主所有予南來一日西宗出卷示余且曰<lb/>
意生也晩志慕古人當宗門全盛時諸老宿以道學相<lb/>
<pb n="KR3h0061_WYG_086-15b"/>
傾意以是時不得身侍巾舄於其間為歉巗居谷處草<lb/>
座麻衣世慮澹如獨慕古之心時徃來於懐也忽處與<lb/>
有好事者以蘿壁山房詩卷見遺展卷欣然如親接對<lb/>
古老顔色因自喜以所居山房就名蘿薜其圖與詩如<lb/>
予素有而復歸於予者也夫道目擊耳聞無乎不在顧<lb/>
力行何如耳豈不聞靈雲師之於桃花乎孚上座之於<lb/>
畫角聞擊竹聲見弄師子皆足以發明向上一著子慕<lb/>
古人志在古道盍以靈雲輩自任豈求於彼而不察乎<lb/>
<pb n="KR3h0061_WYG_086-16a"/>
此必俟得古道於古人邪子其朂諸若乃山房名實今<lb/>
昔不二諸老師所賦詩見之矣是為記宣德五年秋九<lb/>
月初吉淨慈住山天台沙門釋正需書<hi>珊瑚網</hi>
　　　元王蒙山水卷<lb/>
王叔明為文敏外孫而其畫法自立門户别具一種姿<lb/>
態與文敏無一筆相似其品格不下文敏宜矣髙啟<hi>珊瑚</hi>
<hi>網</hi>
黄鶴山樵精於繪事為古今獨歩故此卷不越尋丈而<lb/>
<pb n="KR3h0061_WYG_086-16b"/>
山川掩映溪谷縈紆林木森茂屋宇參差儼然有千里<lb/>
綿延之勢且用筆遒媚神彩爛然倪雲林稱其筆力能<lb/>
扛鼎五百年來無此君觀此豈不益信臨川危素<hi>同上</hi>
　　　元王蒙樂琴書所圖<lb/>
清河張公有秩蚤以明經登第為天子耳目官退食之<lb/>
餘不忘琴書之趣故顔其燕息處曰樂琴書所而叔明<lb/>
為圖之洪武廿三年十月望益齋王彦文跋<hi>珊瑚網</hi>
　　　元王蒙聼雨樓圖<lb/>
<pb n="KR3h0061_WYG_086-17a"/>
勝國之季兵變之餘前輩翰墨存者無幾間或獲一見<lb/>
如遇蜼彛兕敦不由不使人忻豔也聽雨樓詩句曲外<lb/>
史及一時名流所作詞翰兼羙亦希世之寳也呉中盧<lb/>
士恒甫藏於篋中一日出示於余余展卷觀之卷中作<lb/>
者多余故友茲覩其詞翰儼若覿彼風度而不忍釋手<lb/>
也士恒宜珍藏於家慎勿輕示於人焉洪武二年春二<lb/>
月初二日呉僧道衍書<hi>鐵網珊瑚</hi>
右聽雨樓詩畫一卷元季及國初諸名公為吾蘇盧山<lb/>
<pb n="KR3h0061_WYG_086-17b"/>
甫父子之所作也永樂間流落錫山沈誠甫氏誠甫嘗<lb/>
求王内翰逹善記卷中諸公出處之大略藏之以為至<lb/>
寳中念淳熬擣珍非遇易牙不足以知其味之羙雲門<lb/>
韶濩非遇師曠不足以知其音之妙使後或非其人不<lb/>
視為篋中之故紙而覆諸醬瓿者鮮矣聞吾相城沈翁<lb/>
孟淵博雅好古其子若孫多賢而且才必能鍳賞乎此<lb/>
可以寳藏於永久不逺百里持以奉翁翁一見之迺喜<lb/>
以厚禮荅之旣而即瀕溪小樓扁以聽雨置卷座右暇<lb/>
<pb n="KR3h0061_WYG_086-18a"/>
日輒游玩諷詠恍若接諸公之光儀而聆其謦欬也一<lb/>
時名人勝士登斯樓披斯卷未嘗不心醉神怡斯樓之<lb/>
名遂擅勝於東南是雖翁之髙致所就然亦豈不以斯<lb/>
卷之所在乎或曰諸公無恙日翁多親炙之者惜乎此<lb/>
卷不為翁作而為盧氏故物也余謂不然夏后氏之璜<lb/>
封父之繁弱豈為魯國而制邪魯之先公所得公噐子<lb/>
孫世守之以為至寳斯卷也其璜也其繁弱也翁之子<lb/>
孫寳而守之又奚知為盧氏物邪翁之孫啓南出以示<lb/>
<pb n="KR3h0061_WYG_086-18b"/>
余讃贅於左方云成化庚子清明日長洲陳頎識<hi>同上</hi>
　　　元王蒙畫水墨丹臺春曉圖<lb/>
右篆題後篆書云至正十有四年五月呉興王叔明為<lb/>
子安作上無題佳品也<hi>寓意編</hi>
　　　元王蒙阜齋圖<lb/>
黄鶴山樵畫阜齋圖有二幀當是一向一背以極其趣<lb/>
耳松鬛極得米海岳所稱李營丘剛針法峰巒竹木室<lb/>
榭穠麗詳宛大是本色佳境及讀沈啟南歌所云此圖<lb/>
<pb n="KR3h0061_WYG_086-19a"/>
髣髴竹裏館茨茅翛然傍川水倚牀張冊白日長似題<lb/>
前幀復有孤桐置髹几則後幀也阜齋不知何許人啓<lb/>
南比之輞川應亦不俗吾家小祇園寧減此第此中暫<lb/>
闕主人耳曹茂來先輩持以贄余又覽之不覺憮然<hi>弇州</hi>
<hi>山人集</hi>
　　　元王蒙雲林小隱圖<lb/>
黄鶴山樵王叔明為錢塘崔彦暉作雲林小隱圖叔明<lb/>
所長在重巖複嶂楓丹栗黄宏麗之致耳而此圖則清<lb/>
<pb n="KR3h0061_WYG_086-19b"/>
逺滃欝大有北苑襄陽妙致驟見之以為大癡老人又<lb/>
疑老人不辦是也圖後意似小未盡問之王百糓云猶<lb/>
及見全本蓋少有浥瀾為裝師裁去耳題署者僧泐季<lb/>
潭叔明旣手書所撰雲林辭而同時為辭賦記叙詩歌<lb/>
者凡廿七人多佳士而余所知僅山隂王裕金華蘇伯<lb/>
衡始豐徐一䕫嘉興鮑恂桐廬俞和臨安錢宰會稽唐<lb/>
愚士而已沈道禎戲謂余惜不及文待詔生當一一為<lb/>
攷以報蓋待詔最能詳勝國先朝士大夫始末故也歸<lb/>
<pb n="KR3h0061_WYG_086-20a"/>
而書之以志余陋<hi>弇州山人集</hi>
　　　元王蒙湖山清曉圖<lb/>
叔明成文敏宅相故於丹青獨妙冠一時余所見多矣<lb/>
獨此卷最為超絶曉色初動湖翠山紫直撲人眼睫間<lb/>
其樹皆作白蓮社中法尤見古雅非近峰數拳斷以為<lb/>
摩詰不亦公麐矣歎賞之不足故歌之而仍題其後<hi>弇州</hi>
<hi>續藁</hi>
　　　元王蒙谿橋玩月圖<lb/>
<pb n="KR3h0061_WYG_086-20b"/>
王叔明為松雪甥居呉興最近太湖屢游東西洞庭兩<lb/>
山嘗見其谿橋玩月圖又名具區林屋圖皆摹王右丞<lb/>
石穴嵌空樹枝刻畫為未變唐法也原之精於繪理自<lb/>
出筆意一洗黄鶴老人氣習蒼莽秀潤君家顧長康真<lb/>
有種邪<hi>容臺集</hi>
　　　元王蒙破牕風雨卷<lb/>
王叔明畫卷有聽雨樓與此卷絶類但此圖更清潤有<lb/>
趙呉興法尤可寳也跋者十餘人皆名士鐵崖語甚竒<lb/>
<pb n="KR3h0061_WYG_086-21a"/>
惜不傳於遺集董其昌觀於金閶官舫因題丙寅仲春<lb/>
望<hi>珊瑚網</hi>
　　　元王蒙倣巨然山水<lb/>
余見山樵畫多矣無不䂓摹古人遂足掩映古人者雲<lb/>
林所謂五百年來無此君不虛也然諸格中以倣董巨<lb/>
為最此幅彷巨然又叔明平生第一得意筆<hi>珊瑚網</hi>
畫家以皴法為第一義皴法中以破網觧索為難惟趙<lb/>
呉興得董巨正傳要用此皴法脫盡畫院庸史習氣叔<lb/>
<pb n="KR3h0061_WYG_086-21b"/>
明是承㫖甥故猶似舅此幅置呉興畫中不復可辨也<lb/>
其昌<hi>同上</hi>
　　　元王蒙秋林書屋圖<lb/>
元季四大家黄鶴山樵小幅絶少予有青弁圖為叔明<lb/>
得意筆晩而獲此圖莽蒼飛動董其昌<hi>珊瑚網</hi>
　　　元王蒙琴鶴軒圖<lb/>
新都徐晉逸購得王蒙琴鶴軒圖卷為錢以良髙士作<lb/>
運筆古朴設色渾厚種種皆可寳藏惜後書記不甚稱<lb/>
<pb n="KR3h0061_WYG_086-22a"/>
故未為世所知乃耳食者謂出臨摹人手持論似此甚<lb/>
矣士俗不可醫也卷前有楊尹銘篆署後有沈夢麟記<lb/>
釋法震董存等十詩皆真蹟<hi>清河書畫舫</hi>
　　　元王蒙太白山圖<lb/>
王蒙太白山圖長卷精細之極亦復蕭灑大類王右丞<lb/>
筆後有宗泐道衍等跋又水墨青弁圖巨幅全學董北<lb/>
苑雄渾可愛相去如出二人也<hi>清河書畫舫</hi>
　　　元王蒙㑹稽書屋圖<lb/>
<pb n="KR3h0061_WYG_086-22b"/>
王叔明㑹稽書屋圖樹石酣欝雲氣蓬勃如在千巖萬<lb/>
壑中忽一段開霽處作精屋數十間屋左右巉削之石<lb/>
飛濺之流若相映帶此叔明極得意之筆神營心搆不<lb/>
必取之現境也余嘗謂古人繪事如佛說法縱口極談<lb/>
所拈徃劫因果竒詭出没超然意表而總不越實際理<lb/>
地所以人天悚聽無非議者繪事不必求竒不必循格<lb/>
要在胸中實有吐出便是矣武林錢嗣善跋云黄鶴山<lb/>
樵會稽書屋圖蓋為張思亷而作後為天台葛仲祥購<lb/>
<pb n="KR3h0061_WYG_086-23a"/>
去恨不得一覽今九華先生作天台游得此卷於僧舍<lb/>
擕歸示余種種駭目神竒之作也<hi>六研齋二筆</hi>
　　　元王蒙仿董北苑風雨蕭寺圖<lb/>
王叔明倣董北苑風雨蕭寺圖氣韻掀簸物象俱備不<lb/>
知較北苑所作相去幾何顧叔明自是寫圖手逺近位<lb/>
置歴然不為山林烟靄之所汨没余又見其為陶宗儀<lb/>
寫南村圖鳧鴨貓犬紡車舂碓家人噐具一一畢偹若<lb/>
子久渾厚雲林踈簡雖各極所擅而施之圖似終遜黄<lb/>
<pb n="KR3h0061_WYG_086-23b"/>
鶴矣雲間沈良者題曰墨雲擁髙山頃刻風雨至劃然<lb/>
海潮聲草木爭偃地曠野少人行山僧獨歸去衲衣盡<lb/>
沾濕敲户何急事倉皇前村民乗屋一何亟一婢已抱<lb/>
甕一婦更持噐重茅惜被卷破屋家所寄戴笠者漁郎<lb/>
理網屈䨇臂老翁若望家擔物終不棄陸走尚甚危水<lb/>
行可無畏前溪風雨惡篙折水流駛行者當蚤歸居者<lb/>
不豫備北苑為此圖黄鶴師其意想見晩來晴雲凈山<lb/>
横翠始信霎時間真宰特相戲予家有董北苑風雨蕭<lb/>
<pb n="KR3h0061_WYG_086-24a"/>
寺圖是思陵所題筆法髙古精絶叔明相訪出以示之<lb/>
稱賞不置予輒以贈之叔明為臨此卷予展賞題此俚<lb/>
言時至正庚寅秋七夕次日也華溪沈良俞焯題云郎<lb/>
娘屋破葺茅茨風雨谿山樹欲飛出世不知休歇去緇<lb/>
郎何事始知歸俞焯題於都城寓舍張逺題云吾師一<lb/>
峰道人曾有摹董元風雨蕭寺圖今見此可謂䨇劒神<lb/>
物須合子中其藏之以俟雲間張逺竹懶曰余憾不得<lb/>
見一峰作合參兩家筆法<hi>六研齋筆記</hi>
<pb n="KR3h0061_WYG_086-24b"/>
　　　元王蒙清渰垂釣圖<lb/>
此圖為姑蘇寒山趙氏家藏其女孫字子惠者於癸未<lb/>
菊月擕過禾中尚有宋人西王母像冠服殊古雅元顧<lb/>
定之墨竹瀟灑多出塵之致趙仲牧畫羙人題箋得蘇<lb/>
漢臣姿態而錦文絶非庸筆可到周東村畫武王夢卜<lb/>
圖疑是周官白描仇實父作鍾馗䇿蹇雖贋乃後隨鬼<lb/>
卒肩一大筐筐内縛諸魑魅有數小鬼掙筐外幻甚又<lb/>
子惠寫生種種是没骨設色纖豔若移香影不下其母<lb/>
<pb n="KR3h0061_WYG_086-25a"/>
端卿也余時得其過牆紅杏便面及絹素花石題蝴蝶<lb/>
花間蝴蝶舞款書扶風馬昭德隱戲墨更許補右丞詩<lb/>
意云<hi>珊瑚網</hi>
　　　元王蒙花溪漁隱圖<lb/>
此圖有二在吾里項氏者筆氣髙縱意態蒼逺較勝新<lb/>
安王氏所藏而余有文五峰臨幅自題云漫跡為漁已<lb/>
息機青山緑水日相依一年好景惟春晝柳絮桃花燕<lb/>
子飛玉水記<hi>珊瑚網</hi>
<pb n="KR3h0061_WYG_086-25b"/>
　　　元王蒙鐵網珊瑚圖<lb/>
圖作兩枯樹古幹嶙峋儼然積翠池所植後見宋人網<lb/>
魚圖愛其景色幽妍而售畫者欲余此幅遂舉以相易<lb/>
未幾網魚圖又歸之盛彦修矣煙雲過眼可勝三歎封<lb/>
禺外史玉記<hi>珊瑚網</hi>
　　　元倪瓉畫竹樹秀石<lb/>
熊君元脩徴余詩雲林過而見之訝曰此余舊所作今<lb/>
忘之矣僕因戲之曰對面不識梁武違機優孟善為孫<lb/>
<pb n="KR3h0061_WYG_086-26a"/>
叔敖識者駭其抵掌談笑然九方皋具眼當不在驪黄<lb/>
牝牡間也遂相與一笑且賦詩曰相思喜似人相對憶<lb/>
風神親見雲林面分明識主賔時至正癸卯二月一日<lb/>
姜漸題<hi>鐵網珊瑚</hi>
　　　元倪瓉畫幅<lb/>
元鎮此幅又入巨然之室謂二米所不迨也張雨閱<hi>鐵網</hi>
<hi>珊瑚</hi>
　　　元倪瓉竹石圖<lb/>
<pb n="KR3h0061_WYG_086-26b"/>
雲林子當元末不與陳敬初輩食張氏禄避地雲間以<lb/>
全其身蓋鴻飛冥冥不麗於魚網者也此竹石圖作於<lb/>
亂定之後乃國朝建元洪武之歲而雲林為書甲子其<lb/>
意欲效陶靖節邪然不知雲林出處與靖節同否范齋<lb/>
先生俾余題識因以質之<hi>匏翁家藏集</hi>
　　　元倪瓉梧竹草亭圖<lb/>
潘松泉愈倪雲林之子之疾雲林寫梧竹草亭圖并題<lb/>
詩以贈之越四十年王中書友石見而賞焉謂其運意<lb/>
<pb n="KR3h0061_WYG_086-27a"/>
入妙品題識之餘追想不已前輩風流固如此哉玉林<lb/>
松泉之𤣥孫也請志於予玉林徒知松泉之名以雲林<lb/>
之圖而重雲林之圖以友石之賞而重而不知予之言<lb/>
未足為諸輕重也汲汲於志無乃惑歟松泉妙於醫雲<lb/>
林髙於隱友石賢於介其所為重者固於是乎在<hi>邵寳容春</hi>
<hi>堂前集</hi>
　　　元倪瓉西園圖<lb/>
玉遮親家所藏倪元鎮真蹟最多俱得之梁溪談公子<lb/>
<pb n="KR3h0061_WYG_086-27b"/>
此西園圖亦談君所遺用筆遒勁直是荆關再生目中<lb/>
所罕見者也庚午春暮衙齋寂寥玉遮過苕上訪余出<lb/>
此見示為之欣賞焚香相對令人俗想多忘真異品也<lb/>
茂苑文嘉題於烏程縣學之碧湖精舍<hi>珊瑚網</hi>
雲林此圖乍看不似西園而細求之乃無不合作其用<lb/>
筆似弱而老似淺而深工力最多是得意筆也<hi>弇州山人藁</hi>
　　　元倪瓉山隂丘壑圖<lb/>
雲林生平不作青緑山水僅二幅留江南此其最精者<lb/>
<pb n="KR3h0061_WYG_086-28a"/>
也若近若逺若濃若澹若無意若有意西施輕妝臨緑<lb/>
水不勝其態倉卒見之靡不心折據題初寫寄趙士瞻<lb/>
後入鄒惟一家惟一所托以殁者書法亦遒婉雅勝其<lb/>
生平時<hi>弇州山人藁</hi>
　　　元倪瓉惠山圖<lb/>
惠山圖紙墨如新世不易得又雲林書法最上筆意嚴<lb/>
整畫中最上乗也名下有白文倪瓉之印畫邊有朱文<lb/>
雲林二字印𤣥素先生陸𤣥素也居呉淞江之上<hi>書畫題跋</hi>
<pb n="KR3h0061_WYG_086-28b"/>
<hi>記</hi>
　　　元倪瓉師子林圖<lb/>
倪元鎮師子林卷書法娟秀跋語清真所畫柴門梵殿<lb/>
長廊髙閣叢篁嘉樹曲逕小山老僧古佛無不種種絶<lb/>
倫<hi>清河書畫舫</hi>
　　　元倪瓉畫卷<lb/>
此倪元鎮畫余於海上顧氏見之書作歐陽信本體畫<lb/>
作董北苑體亭中著兩人有小印雲林字皆與他雲林<lb/>
<pb n="KR3h0061_WYG_086-29a"/>
畫不類今日姜神超以粉本見示遂臨之<hi>容臺集</hi>
　　　元倪瓉荆蠻民卷<lb/>
雲林生平不畫人物惟龍門僧一幅有之亦罕用圖書<lb/>
惟荆蠻民一印者其畫遂名荆蠻民今藏余家<hi>容臺集</hi>
　　　元倪瓉松坡平逺圖<lb/>
九灘在荆溪倪迂游踪多在焉此圖當是其中年所作<lb/>
以書法最工晩年字不稱畫矣董其昌觀<hi>書畫題跋記</hi>
　　　元倪瓉六君子圖<lb/>
<pb n="KR3h0061_WYG_086-29b"/>
余家有荆蠻民喬林古木圖為天下倪畫之冠晩得六<lb/>
君子圖亦堪鬭勝也𤣥宰題<hi>珊瑚網</hi>
此畫因大癡詩有居然相對六君子句遂名其圖乃松<lb/>
柏樟楠槐榆六樹行列修挺疎密掩映位置得宜而皆<lb/>
在平地且氣象蕭索有賢人在下位之象豈感當時髙<lb/>
流隱遁而為是歟<hi>同上</hi>
　　　元倪瓉䨇松圖<lb/>
雲林山水無縱横習氣内景經云淡然無味天人糧殆<lb/>
<pb n="KR3h0061_WYG_086-30a"/>
於此發竅此圖是已其昌<hi>珊瑚網</hi>
　　　元倪瓉秋林山色圖<lb/>
倪元鎮秋林山色圖乃吾郡程篁墩得之於唐伯虎者<lb/>
也幼時一見之寤寐數十載忽程山人擕贈仲淹二弟<lb/>
三傳而至吾家故非易得信有夙因什襲藏之願子孫<lb/>
世守毋斁萬厯戊子仲秋汪伯玉識<hi>六研齋三筆</hi>
倪元鎮秋林山色圖倣巨然筆意上有懸壁旁帶逺嶺<lb/>
逶迤出没下方作平陸髙低四五層各作叢樹參差㸃<lb/>
<pb n="KR3h0061_WYG_086-30b"/>
綴以分層數亭屋居其隈蓋大入意匠者非寂寥散筆<lb/>
也<hi>同上</hi>
　　　元倪瓉水竹居圖<lb/>
倪雲林水竹居圖卷兩樹夾坡有平屋二間上方低巒<lb/>
餘俱細竹碎石筆極蕭散後有俞焯作記以贈仲和處<lb/>
士者倪題句云呉下人多水竹居俞公染翰笑談餘記<lb/>
文固已瀾翻甚嘯詠應當雨霽初篇什漫勞陳組繡園<lb/>
池無復有禽魚只今瀟灑南湖上種玉疏流孰侮予<hi>六研</hi>
<pb n="KR3h0061_WYG_086-31a"/>
<hi>齋三筆</hi>
　　　元倪瓉漁莊秋色圖<lb/>
王雲浦有漁莊倪雲林寫漁莊秋色贈之下層作五樹<lb/>
參差疎密相映極有態一亭在其隈上層平巒逺渚望<lb/>
而知其為銅宫離墨間也<hi>六研齋三筆</hi>
　　　元倪瓉龍門獨歩圖<lb/>
倪元鎮龍門獨歩圖為復菴和尚寫山輪廓頗巨用筆<lb/>
極細墨法亦澹一松軒仰一櫟傍之而當路隅一僧昂<lb/>
<pb n="KR3h0061_WYG_086-31b"/>
然行其下蓋寫張伯雨詩中所謂斷江恩公也雲林題<lb/>
云恩公昔住天平日林下相迎壊色袍行到龍門無脚<lb/>
力右肩褊但喫櫻桃此詩乃伯雨外史訪斷江恩公詩<lb/>
也余與外史有師友之義己巳歲余訪復菴留山中者<lb/>
數日復菴誦此詩不輟口余旣寫圖遂書於其上云倪<lb/>
瓉<hi>六研齋三筆</hi>
　　　元倪瓉園林書屋圖<lb/>
倪雲林園林書屋圖大小作六樹分三重屋後多細竹<lb/>
<pb n="KR3h0061_WYG_086-32a"/>
平坡夾以竒石逺近廓落相映容人遊意其間所以蕭<lb/>
疎而不凋殘曠淡而有實際此君真繪事中仙品也題<lb/>
句云緑野讌游官濟濟習池清響珮珊珊髙桐初引流<lb/>
晨露宻竹通幽度碧灣童冠詠歸春服後龜魚潛躍夕<lb/>
波間北牕應到羲皇上石枕藤牀卧看山乙巳七月寫<lb/>
贈熙雲學士<hi>六研齋二筆</hi>
　　　元倪瓉著色山水<lb/>
倪雲林著色山水余見五六幅各有意態戊辰三月在<lb/>
<pb n="KR3h0061_WYG_086-32b"/>
金陵王越石示余一幅乃為周南老作者雲嵐霞靄尤<lb/>
極鮮麗所寫松皆枯豪渴筆就意為之而天趣溢出周<lb/>
南老題云雲林小景著色者甚少嘗客寒齋間作一二<lb/>
觀其繪染深得古法殊不易也拙逸叟周南老題按南<lb/>
老北人之渡南者宋遺黎也學精三禮寓姑蘇行極髙<lb/>
潔有重望以故元鎮徃來其家<hi>六研齋二筆</hi>
　　　元倪瓉耕雲圖<lb/>
倪雲林耕雲圖卷作喬林三叢八樹直下石壁四堵旁<lb/>
<pb n="KR3h0061_WYG_086-33a"/>
有洞穴内層逺巒起伏俱有沙脚樹間一田舍舍後叢<lb/>
竹蕭曠清逺營丘家法也題云芝田耒耜閒石廪吐雲<lb/>
滿渚際荷衣翻巖前蘿帶緩垂露靄輕帷芳池沃清盥<lb/>
霞飱非腥腐物化自修短空囷未足憂服食滋楨幹癸<lb/>
丑八月訪耕雲髙士於西巖因寫耕雲圖又為之詩十<lb/>
五日倪瓉識宋景濓題云看院留黄鶴耕雲種紫芝天<lb/>
下書讀盡人間事不知澂江趙覲題云天風起雲林衆<lb/>
樹動秋色仙人招不來空山倚晴碧<hi>六研齋筆記</hi>
<pb n="KR3h0061_WYG_086-33b"/>
　　　元呉鎮墨竹<lb/>
嘉禾呉鎮仲珪善畫山水竹木臻極妙品其髙不下許<lb/>
道寕文與可與可以竹掩其畫仲珪以畫掩其竹近世<lb/>
畫出呉中趙文敏父子外仲珪其流亞也仲珪於畫世<lb/>
無貶議惟論墨竹或訾其有酸餡氣仲珪為人抗簡孤<lb/>
潔髙自表標號梅花道人從其取畫雖勢力不能奪惟<lb/>
以佳紙筆投之案格需其自至欣然就几隨所欲為乃<lb/>
可得也故仲珪於絹素畫絶少余留秀州三年遍訪士<lb/>
<pb n="KR3h0061_WYG_086-34a"/>
大夫家徴其筆蹟蔑有存者然則更後百年知好其畫<lb/>
復當幾人邪至正甲辰夏余友張君翔南持其族人𤣥<lb/>
輅所藏墨竹示余曰君嘗嗜仲珪畫願為記之余觀仲<lb/>
珪隱者也其趣適嘗在山巖林薄之下故其筆類有幽<lb/>
逺閒放之情殊乏貴遊子弟之氣議者少之其以此乎<lb/>
且世賴筆墨以傳者非一物而竹之可傳豈以聲色臭<lb/>
味為足嗜與是則幽逺閒放是其竹之性耳今使人指<lb/>
其畫曰是有山僧道人之氣則仲珪於竹宜得其天者<lb/>
<pb n="KR3h0061_WYG_086-34b"/>
顧欲以是非之可乎渭川千畆多如蓬麻其挺然修拔<lb/>
郁然茂遂識不識皆知其可愛至於荒濵寂徼煙梢露<lb/>
葉凌雨暴日懸崖拂雲偃仆植立之勢生枯稚老之態<lb/>
斯則非髙人逸士窺之歲月之間不能悉也以衆人之<lb/>
未喻求衆人之必知何異誇昌<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>羊棗於黿鼎之側與<lb/>
事物之殊意見之異世有甚於此者余固不得不為之<lb/>
辨也遂書以為記<hi>孫作滄螺集</hi>
　　　元呉鎮墨竹譜<lb/>
<pb n="KR3h0061_WYG_086-35a"/>
余觀梅花道人畫竹如羣鳯為鶻所掠翎羽騰閃捎捩<lb/>
變滅之詭雖鳯亦不得而知而評者或謂其贋豈理哉<lb/>
<hi>徐文長集</hi>
梅道人人品卓軼其寫竹筆意豪宕有王景略見桓征<lb/>
南氣象至其汪洋縱恣則莊子秋水篇落筆㸃綴天然<lb/>
入妙則運斤成風恢恢游無間矣<hi>陸樹聲學士題跋</hi>
　　　元呉鎮漁父圖<lb/>
梅花道人呉仲圭畫師巨然多似船子和尚以撥棹詩<lb/>
<pb n="KR3h0061_WYG_086-35b"/>
題之呉門王文恪家藏其漁樂圖入妙品本與盛子昭<lb/>
比門而居四方以金帛求子昭畫者甚衆而仲圭之門<lb/>
閴然妻子頗笑之仲圭曰二十年後不復爾果如其言<lb/>
盛雖工實有筆墨畦逕非若仲圭之蒼蒼莽莽有林下<lb/>
風氣所謂氣韻非邪<hi>容臺集</hi>
余昔於戴上舍敬雩所得覩一卷景物與此正合題云<lb/>
姚丹丘臨梅沙彌滄州漁舫煙波浩淼之趣常在夢中<lb/>
蓋三十年所矣今得沙彌此卷又云倣荆浩筆而荆浩<lb/>
<pb n="KR3h0061_WYG_086-36a"/>
亦得自唐人乃知繪事唯創意之難如其成就今古相<lb/>
師所不諱也唐人重摩詰輞川皆乞本傳寫士大夫家<lb/>
有一本唯元人貴氣韻而輕位置以為一臨倣即失生<lb/>
動耳姚御史名綬别號丹丘子吾郡魏塘人半生雲水<lb/>
煙林不為珪組所困吾師也有一舟名滄江虹月故周<lb/>
伯器跋中及之對此不能不憶姚臨為之三歎竹懶日<lb/>
華<hi>恬致堂集</hi>
　　　元呉鎮古木居士圖<lb/>
<pb n="KR3h0061_WYG_086-36b"/>
呉仲圭忍貧孤隱極不喜為人作畫至於寫像猶所靳<lb/>
者然有古木居士圖一幀為陳海屋先生作者先生髙<lb/>
隠有道術年九十餘而健飲頭無二毛蓋神仙中人其<lb/>
圖作古檜三株榮茂者濃欝如藏風雨槎枒彫蝕者崛<lb/>
强紐裂若經嚴霜苦雪野火燒餘者多則千年少亦數<lb/>
百年物也林間一老長裾曳袖氣韻澄澹望之知為世<lb/>
外仙癯梅老傑思也陳五雲者題云海屋先生别號古<lb/>
木居士與余同庚壯年偕游海上朝夕飲酒賦詩談𤣥<lb/>
<pb n="KR3h0061_WYG_086-37a"/>
論道余作滇南之役先生避兵苕溪皆年九十又二先<lb/>
生令嗣石渠先生望重中祕今已七袠有三與毘陵倪<lb/>
元鎮嘉興呉仲圭文墨徃還故得此圖觀其古木如龍<lb/>
拏怪石如虎踞先生拱立如閒雲出岫飄飄有曼倩丰<lb/>
度八年之後添籌増筭余當齎詩奉賀識此為劵九十<lb/>
二翁五雲老人陳䇿又姜寵題云古木居士與五雲老<lb/>
人同姓同庚同里同學得海外之術有仙風道骨之態<lb/>
余昔放浪五湖每遇兩翁一葉輕舠隨潮順落髙唱新<lb/>
<pb n="KR3h0061_WYG_086-37b"/>
詞逍遥於三泖皆呼其為神仙兩翁合夢藁行世今將<lb/>
百歲皆頭無二毛日飲數斗可謂不夢之陳摶矣乃見<lb/>
五雲跋語云爾釣月叟姜寵敬題時年八十有一<hi>六研齋二</hi>
<hi>筆</hi>
　　　元呉鎮水石竹枝圖<lb/>
此幅余得之青浦曹氏後以易髙明水乳窑紙槌瓶歴<lb/>
崇禎戊辰秋見石刻仲圭墨竹八紙為李氏鑒藏而此<lb/>
其一焉因憶昔年尚有梅沙彌推篷竹亦為先荆翁易<lb/>
<pb n="KR3h0061_WYG_086-38a"/>
呉益之漢玉麻姑仙并去黄鶴山樵䨇筍圖每開簾風<lb/>
動追憶恍然今崇禎壬午秋得梅花老人翠竹黄華真<lb/>
蹟覺頓還舊觀凌翠漫士汪砢玉<hi>珊瑚網</hi>
　　　元盛懋葛稚川移居圖<lb/>
盛子昭畫葛稚川移居圖余於項氏見闊幅懸軸絹素<lb/>
沉厚布置雄偉樹石竒詭煙沙出没翁媪騎乗一牸一<lb/>
牯家具一二挑琴阮卷軸雜置無序婢僕四五人蓬頭<lb/>
赤脚不施嚴飾一力奮而前驅意皆望莽蒼進發蓋移<lb/>
<pb n="KR3h0061_WYG_086-38b"/>
居在途景也今又覩此卷氣象發舒人物偉麗侍從什<lb/>
器皆有加又作室宇堦墄𢎞厰軒豁侍女膚髮秀膩不<lb/>
徒祖述稜伽道子而實兼恕先周昉之能蓋子昭筆之<lb/>
絶不易得者然諦視之卷雖長而前後作大樹五六分<lb/>
占界址卉木華滋鶴鹿馴擾有洞府仙居之象蓋移而<lb/>
已到之景也古人重複作圖必臨時匠意不泛不襲斯<lb/>
其為傑製也塊居簡出之人耳目寥寂方思與溟涬者<lb/>
遊以求觀物之竅妙何意勝友轉致妙蹟得縱横快覩<lb/>
<pb n="KR3h0061_WYG_086-39a"/>
如是哉幸矣幸矣<hi>六研齋三筆</hi>
　　　元曹知白山水軸<lb/>
雲老與僕年相若執筆濡墨旣有年矣老而益進於今<lb/>
諸名勝善畫家求之乃畫者甚多至於韻度清越則此<lb/>
翁當獨歩也至正九年五月廿五日大癡學人公望題<lb/>
識時年八十又一<hi>珊瑚網</hi>
雲西吾松之湞溪人與倪迂大癡以畫相倡和勝國之<lb/>
末髙人多隱於畫雲西為多田翁蓋其家足置鄭莊之<lb/>
<pb n="KR3h0061_WYG_086-39b"/>
驛以延款名勝者其昌題<hi>同上</hi>
　　　元曹知白畫山水<lb/>
吾鄉畫家元時有曹雲西張以文張子正諸人皆名筆<lb/>
而曹為最髙與黄子久倪元鎮頡頏並重曹本師馮覲<lb/>
郭熙此幀則倣巨然尤異平時之作藏此以存故鄉前<lb/>
輩風流以文畫乃有絶肖大癡者予得之長安今合此<lb/>
乃䨇美也<hi>畫禪隨筆</hi>
　　　元曹知白畫呉淞山色<lb/>
<pb n="KR3h0061_WYG_086-40a"/>
曹雲西吾郡人與倪迂同時以畫相倡和山水師馮覲<lb/>
覲宣和時宦官大都似右丞之媚秀𤣥宰<hi>珊瑚網</hi>
　　　元曹知白倣郭熙筆<lb/>
徐節之擕畫一軸來就鑒定乃故朱山人肖海物也余<lb/>
廿年前見之矣作兩松聳挺一松横偃貫其脇枝梢上<lb/>
下籠罩松針亂撒極有古氣内層作墨葉樹一樛枝櫟<lb/>
樹一中段低巒映帶坡畔一翁横舟而釣余定為元人<lb/>
筆而松根露白處已有作李成二小字矣盖特剪去上<lb/>
<pb n="KR3h0061_WYG_086-40b"/>
幅原題而以此眩價耳因試呼兒亨示之曰此曹雲西<lb/>
倣郭熙筆也余深賞其鑒真<hi>六研齋三筆</hi>
　　　元陸廣谿山清眺圖<lb/>
陸天游畫一幅好事者離為二軸玉水先得一幅凡十<lb/>
餘年又得其副遂若雌雄之劒復聚延津亦竒矣過長<lb/>
水鑒賞永日因題此以俟觀者董其昌<hi>珊瑚網</hi>
陸天游畫品在幼文雲西間以蕭散幽澹為宗若闊幅<lb/>
雄肆之筆絶不易得也玉水此幅乃聮素為之者先得<lb/>
<pb n="KR3h0061_WYG_086-41a"/>
其左復得其右脗然延津之合也大竒大竒日華<hi>恬致堂集</hi>
　　　元朱玉摹劫鉢圖<lb/>
劫鉢圖呉中有二本此本為元朱君璧所摹宣和祕藏<lb/>
蹟相傳鬼子母有五百子在人間食人精血殆盡佛愍<lb/>
之乃攝其所愛最少子置之琉璃鉢中母求佛出其子<lb/>
不得則竭魔力與其魔衆舉此鉢復不得則四百九十<lb/>
九子各以所從鬼兵數萬排山倒海掣雷電以擊佛鎗<lb/>
刃矢石所抵皆化為蓮花蓋愈恚愈不得技窮而後改<lb/>
<pb n="KR3h0061_WYG_086-41b"/>
意廻向誓不食人迺以其子還之與此圖合第考之大<lb/>
藏中鬼子母經則謂佛游大兜國時有一女多子而喜<lb/>
盜人子與其子共噉之亡子家亦不知阿誰取里哭巷<lb/>
議如是非一阿難聞而白佛佛言此非凡人故現鬼子<lb/>
母是母有千子半在天上半在世間皆為鬼王一王從<lb/>
數萬鬼上嬈諸天下嬈人民吾當伏之便勅諸沙門竢<lb/>
其夜出掩取十數子閉精舍中母還不見子號哭尋子<lb/>
乃復勅沙門導使見佛佛為委曲開譬示以罪福俾皈<lb/>
<pb n="KR3h0061_WYG_086-42a"/>
依五戒即時得須陀洹果結約千子皆從䕶法今二十<lb/>
諸天中所貌鬼子母天是也即不聞有刼鉢事豈好事<lb/>
者以魔波旬嬈佛與佛攝毒龍歸鉢二事傳㑹而成邪<lb/>
將法顯奘公輩自西域來别有所受邪余皆不敢論獨<lb/>
念佛以大慈心行堅忍力化强暴若轉圜鬼子母以一<lb/>
念廻向脫萬劫罪而立證初果可猛省也若其筆力之<lb/>
精勁入神則有顧馬湖張銀臺二跋何容喋喋<hi>弇州續藁</hi>
　　　元倪宏林屋山圖<lb/>
<pb n="KR3h0061_WYG_086-42b"/>
右佳城圖觀於玉峰黄應龍氏應龍蓋先為林屋山人<lb/>
也此物遂為家寳自鄭東之記而下凡二十人如楊鐵<lb/>
崖張句曲鄭遂昌輩皆名作也倪宏作圖并為山人寫<lb/>
像筆法清古可觀宏字元道嘗於顧玉山氏文翰中見<lb/>
之朱存理<hi>鐵網珊瑚</hi>
　　　元張渥三徑圖<lb/>
張渥字叔厚元人畫工白描學梁風子見其寫陶元亮<lb/>
三徑圖神宇澄茂無藜藿氣所謂戰勝而肥者邪作亂<lb/>
<pb n="KR3h0061_WYG_086-43a"/>
菊於石際㸃葉如苔間露花蕋亦深有古韻<hi>六研齋二筆</hi>
　　　元張渥太乙真人畫像<lb/>
呉郡張渥畫太乙真人像大梁班惟志書韓子蒼詩一<lb/>
卷餘姚嚴宗道所藏也按渥白描法宗李公麟子蒼正<lb/>
為公麟作也予憶幼時於翰林待制申屠駉家見公麟<lb/>
真跡太乙手執書卷所乗舟乃荷葉非花瓣也嗣後屢<lb/>
見臨本皆無畫荷葉者此卷亦然而又手執如意不知<lb/>
果何所本申屠先生受宋祕府畫宋亡因私取之其為<lb/>
<pb n="KR3h0061_WYG_086-43b"/>
李筆無疑豈公麟别有他本而渥得摹之邪雖然神仙<lb/>
荒忽之說非如實事實理之有不可易者又庸較其同<lb/>
異也因題予說而歸之宗道云<hi>唐肅丹崖集</hi>
　　　元道士方從義壺裏乾坤圖<lb/>
龍虎山道士錢允中出遊金華洞天方方壺先生為作<lb/>
山水畫贈之題曰壺裏乾坤允中道過㑹稽遇予玉笥<lb/>
峰下出圖以示且求識其左方子曰嘻此所謂壺裏乾<lb/>
坤者道家者流之言也夫一壺至小也可以函乾坤而<lb/>
<pb n="KR3h0061_WYG_086-44a"/>
有餘乾坤至大也可以内一壺而無礙斯言也殆隱語<lb/>
而有所喻非壺公變幻小術之類之推也蓋吾嘗思而<lb/>
得而人心之虚靈空洞廓乎有容其壺之體乎太極隂<lb/>
陽五行萬物皆具於心其壺之所以函乾坤乎以一壺<lb/>
之小而函乾坤之大則太極隂陽五行萬物舉圃乎吾<lb/>
心而莫之遁况山水木石之小小者乎方壺先生有得<lb/>
於此故其心與道俱知與神通揮灑翰墨之際千態萬<lb/>
狀不假摹擬渾然天真而超出乎丹青畦畛之外非特<lb/>
<pb n="KR3h0061_WYG_086-44b"/>
可以奴𨽻衆史而土苴俗品雖道亦無乎不寓也允中<lb/>
之與先生其道同其居同宜必有契於是謂徒以畫觀<lb/>
畫哉允中旦夕歸山中幸持吾言質諸先生以為何如<lb/>
<hi>丹崖集</hi>
　　　元道士方從義松亭山色圖<lb/>
此圖實吾蘇貴遊家物嘗目擊其人之愛䕶比珠玉人<lb/>
徃物移今為淮陽趙文羙所得文羙號賞識其致重將<lb/>
逾於前而保於久也雲林先生戲墨在江東人家以有<lb/>
<pb n="KR3h0061_WYG_086-45a"/>
無為清俗此筆先生疎秀軼常然非丹青炫燿人人得<lb/>
而好之於此而好者非古雅士不可先生之道殆見溢<lb/>
於南而流於北矣文羙持來求跋因次先生韻為詩庸<lb/>
遇得失之歎云長洲沈周<hi>珊瑚網</hi>
　　　元道士方從義雲山卷<lb/>
方方壺在勝國於趙呉興輩亡所推讓畫家者流登之<lb/>
逸品此卷江山秋興從董巨大小米來而遒勁古雅别<lb/>
有搆結非凡筆也留余山房時一展翫以當卧游方壺<lb/>
<pb n="KR3h0061_WYG_086-45b"/>
名從義字無隅貴溪道士也與張伯雨齊名<hi>弇州山人藁</hi>
　　　元道士張雨山水<lb/>
張貞居髙逸振世文絶詩清韜光山水間黙契神㑹㸃<lb/>
染不羣然懶於應酬遺畫正少余曩在梁溪周子仲處<lb/>
曾見靈峰山寺圖則逸而簡吾郡徐君羙家見擬蘇長<lb/>
公竹石則秀而竒餘未嘗見也余觀此圖筆力圓潤髙<lb/>
古驚人其山頽突其樹縱横大得董北苑之意即同時<lb/>
黄王不能措手其氣韻蒼兀不遜趙榮禄宜乎飄飄然<lb/>
<pb n="KR3h0061_WYG_086-46a"/>
若羽化而登仙也錦川老人王瑞書於芝溪草堂<hi>書畫題跋</hi>
<hi>記</hi>
　　　元釋雪牕畫蘭卷<lb/>
予留姑蘇時雪牕翁住承天寺日與余相徃來當時逹<lb/>
官要人徃徃求翁為寫蘭石翁恒苦之而余所得於翁<lb/>
者凡數幅或時相過從焚香煮茶輒取雪色紙為余作<lb/>
摘竒掇芳小幅尤極蕭灑可愛予常置齋閣中亂來蕩<lb/>
失俱盡恒眷眷於懐近乃於呉君書室中見此幅位置<lb/>
<pb n="KR3h0061_WYG_086-46b"/>
蕭逺真此老得意筆也感念之餘就題其後<hi>李祁雲陽集</hi>
　　　元管道昇墨竹<lb/>
魏國夫人墨竹世所罕見而况待制之筆聨為一卷豈<lb/>
不尤可寳哉<hi>寓意編</hi>
　　　元管道昇佛像<lb/>
管夫人墨竹世多有之余見山廬繡佛圖亦工山水今<lb/>
復見此佛像及小楷皆有法度雖文敏續書數十行無<lb/>
能逺過也白石翁跋筆法不减涪翁垂始當作無始或<lb/>
<pb n="KR3h0061_WYG_086-47a"/>
偶然筆誤耳<hi>容臺集</hi>
　　　元管道昇著色蘭花卷<lb/>
善畫蘭者故宋推子固吾元稱子昂堪為伯仲茲卷管<lb/>
夫人所繪非固非昂復有一種清姿逸態出人意外且<lb/>
以承㫖手筆六法並臻尤稱䨇璧得未曽有以余仲蔚<lb/>
蓬蒿而獲擊此於目頓覺埃垢盡洗五體俱香矣徃復<lb/>
披玩不能釋手敬識而歸之陸源<hi>珊瑚網</hi>
管夫人畫竹與大士像恒多蘭亦僅見一斑今於李夢<lb/>
<pb n="KR3h0061_WYG_086-47b"/>
然獲觀六種種種精妍碧葉丹英玉莖水石掩映葳㽔<lb/>
荏苒恍若翩翩於湘江楚畹間幽芬可挹堪與盈川賦<lb/>
子昂書爭工公其什襲祕之勿輕視俗眼也徐緬<hi>同上</hi>
　　　明張羽雲山圖<lb/>
靜居先生洪武初任太常司丞與髙太史季廸楊憲使<lb/>
孟載徐方伯幼文為文字友而皆産於呉世稱髙楊張<lb/>
徐以方唐之王楊盧駱四先生惟太史不善畫憲使方<lb/>
伯予嘗見其畫筆一二先生此卷蓋飾采敷文而入其<lb/>
<pb n="KR3h0061_WYG_086-48a"/>
室者世之人第知先生詩之妙而不知其畫之妙乃若<lb/>
此此可以見昔賢之能事而今豈易得哉甲戌十月獲<lb/>
觀於崔鴻臚靜伯蓋靜伯呉人宜其尤寳愛也<hi>寓意編</hi>
　　　明徐賁惠山圖<lb/>
徐幼文居姑蘇北郭時稱十才子幼文其一也詩書文<lb/>
章妙冠一時畫則餘事耳今見為道機長老寫惠山圖<lb/>
肆筆遒麗清潤而帶書法幼文已矣而畫獨存道機徴<lb/>
題感歎賦此幼文所製樂府詩文若干卷籖題悟澹集<lb/>
<pb n="KR3h0061_WYG_086-48b"/>
漪瀾即惠山堂扁也無錫縣庠吕志學題實洪武庚申<lb/>
七月也<hi>鐵網珊瑚</hi>
　　　明徐賁師子林圖<lb/>
此卷師子林圖徐幼文作凡十二叚段有題名以古篆<lb/>
𨽻寫之獨損其一按圖當是雪堂云各係以五言詩凡<lb/>
十二首不書名氏後有少師姚榮公跋尾想見一時之<lb/>
文雅可補後來之郡乗榮公稱余友幼文洪武間為師<lb/>
林如海作十二景余嘗題其上頗有稱譽卷中之詩當<lb/>
<pb n="KR3h0061_WYG_086-49a"/>
出榮公無疑而詞翰盡皆簡健按幼文名賁仕至河南<lb/>
左布政工詩能畫呉門四傑其一也師子林在呉城東<lb/>
北隅本元僧維則之道塲最號竒勝維則好聚竒石類<lb/>
狻猊故取佛語名菴首圖一石題獅子峰者是已或云<lb/>
維則得法於本中峰本時住天目之師子巖蓋以識授<lb/>
受之原也姑蘇新志維則字天如姓譚氏至正初人而<lb/>
跋尾稱如海師豈即其人與但榮公跋於永樂丁酉似<lb/>
為其徒擕至京師而作故有四十餘年之歎而興感於<lb/>
<pb n="KR3h0061_WYG_086-49b"/>
幼文如海之謝世矣嘗聞榮公以少師還呉訪其師於<lb/>
師子林為所拒至夜漏深以微服徃叩後門求見有僧<lb/>
瞑目端坐止以手捫其頂曰和尚留得此在蓋榮公功<lb/>
成貴顯猶本僧服故不曾蓄髮徐云和尚撇下自己事<lb/>
却去管别人家事恁麽榮公憮然而去可謂本敎中之<lb/>
喝棒手乃大善知識豈即維則與又聞榮公法名道衍<lb/>
嘗學於相城之靈應觀道士席應真者盡得其兵法機<lb/>
事執弟子禮豈還呉所見乃應真邪顧風㫖嚴峻粃糠<lb/>
<pb n="KR3h0061_WYG_086-50a"/>
事功異學中自有之不必深求其人亦可也暇日偶閱<lb/>
此卷因重裝之聊記於此若師子林之題詠尚多而幼<lb/>
文亦自有作天如詩尤可誦併録於後以資閒中之一<lb/>
覽<hi>陸儼山集</hi>
徐幼文所畫十二景後有陸詹事子深手書前人詩文<lb/>
而獨無髙王两先生作今在雲間曹太學所余後得此<lb/>
卷於崑山周氏以為二卷在異時必有延津之合猶恨<lb/>
開山天如師未有著作其間以為闕典乃余兄元羙掩<lb/>
<pb n="KR3h0061_WYG_086-50b"/>
關之暇拈藏得師别録具有即景諸詩亟袖示余作小<lb/>
楷録卷後勝事也惜余目昏腕拙大愧諸賢覽者即不<lb/>
謂抛糞佛頭將無貽誚蛇足邪若師以五燈三昩游戲<lb/>
巵言故自超超𤣥著耳<hi>王奉常集</hi>
　　　明徐賁畫歸去來辭卷<lb/>
靖節歸去來辭是千古宦譜中佳話每披誦之不知撲<lb/>
去東華面上輭紅塵幾許雖然南山捷徑北山移文彼<lb/>
且入而不能出安問五斗米折腰事哉徐幼文先生為<lb/>
<pb n="KR3h0061_WYG_086-51a"/>
國初呉中四傑之一髙楊張三子第專門詩名幼文獨<lb/>
兼工㸃染為無聲之詩其風格尤可慕向也此圖十六<lb/>
幀煙巒水石𤣥澹髙逸多王晉卿米元章倪元鎮之風<lb/>
而吾所目傳記中皆不載幼文能畫豈其善自祕惜人<lb/>
不能窺其所至邪抑亦為詩名所掩或佹得之戲墨醉<lb/>
筆人遂不知其挾此技也夏中苦瘍意況忽忽乍披此<lb/>
圖病魔如濯摩挲指畫遂忘餌芝术丘壑中寳此足以<lb/>
傲盧鴻一草堂十志王摩詰輞川諸圖矣<hi>懶真草堂集</hi>
<pb n="KR3h0061_WYG_086-51b"/>
　　　明宋克墨竹<lb/>
世知南宫生善書而不知其寫竹入妙若此嘗觀其自<lb/>
敘墨竹云寫幹法篆籀葉法分隸枝法真草華實法急<lb/>
就章詳觀行筆固自書法中來也能者不專一長信夫<lb/>
<hi>陸學士題跋</hi>
　　　明宋克水墨叢竹卷<lb/>
呉郡夏彦哲氏博雅好古嘗於市肆中購得手卷一枚<lb/>
出示於余乃故人宋公仲温之所作萬竹圖也觀其筆<lb/>
<pb n="KR3h0061_WYG_086-52a"/>
筆臻妙蕭閑幽逺多而不繁葉葉不茍作頗似淡遊房<lb/>
山意味公平日好鼔琴有伯牙之趣況能乎其書得二<lb/>
王筆訣又善鳥身之術公極聰明好多為之以其所能<lb/>
種種不在人下乃莫不有所敬也董昶<hi>書畫題跋記</hi>
　　　明陸行直碧梧蒼石圖<lb/>
碧梧蒼石一幅姑蘇汾湖湖天居士陸行直甫之所作<lb/>
行直有家妓名卿卿者以才色見稱友人張叔夏為作<lb/>
古詞贈之所謂多情因為卿卿是也後二十一載行直<lb/>
<pb n="KR3h0061_WYG_086-52b"/>
以翰典籍致政歸作此碧梧蒼石復與其宗人冶仙話<lb/>
舊因記憶叔夏之贈則張公卿卿皆杳隔塵世矣故并<lb/>
書張詞於卷端當時諸公仍踵而和之其辭㫖抑揚悽<lb/>
惋似寓乎悼惜無涯之意然自至治到今又百餘年矣<lb/>
而此圖無恙墨色如新豈非有類岐陽石鼔昭陵蠒紙<lb/>
人人得而珍之邪鄉先生朱公暇日特示余索賦遂書<lb/>
以續貂後公字孟寛號緑疇軒吾鄉詩禮右族其風流<lb/>
藴藉不減行直云緩軒劉稽書<hi>珊瑚網</hi>
<pb n="KR3h0061_WYG_086-53a"/>
陸季道作碧梧蒼石圖蓋追寫故友張叔夏之詞意也<lb/>
按季道載叔夏清平調一詞於圖左云云且識其後曰<lb/>
至治月日與冶仙西牕夜坐偶語及此轉瞬二十一載<lb/>
卿卿叔夏皆成故人卿卿叔夏詞中云不知所指者誰<lb/>
疑是當時妓妾之類但不宜序叔夏之上元室士大夫<lb/>
詩畫絶有可觀梧石清潤大似雲林蓋季道人品亦與<lb/>
雲林相上下恨予生晩不能論其世徒賞其詞畫而擊<lb/>
節三歎也正統己未花朝前三日飲桂林朱孟寛第同<lb/>
<pb n="KR3h0061_WYG_086-53b"/>
觀者屠氷壺陶畊學云<hi>同上</hi>
　　　明馬琬雲林隱居圖<lb/>
昔余客雲間與今撫州太守秦溪馬侯文璧居相近志<lb/>
相合未始一日相違焉文璧工畫山水能兼董北苑米<lb/>
南宫筆法視今人蔑如也讀書之暇徃徃託興豪素三<lb/>
呉人以重價購之嘗為余作雲關曉度髣髴游青城太<lb/>
白間而位置神氣若出造化不見其為巧而巧自形焉<lb/>
兵變之餘東西散處洪武三年文璧以召至京師遂有<lb/>
<pb n="KR3h0061_WYG_086-54a"/>
撫州之命後二年余繼起為國子助敎相望千有餘里<lb/>
六閱霜暑求如向之在雲間時窮日夜為樂何可得邪<lb/>
儒者詹明初自西江來文璧貽余近詩讀之恍然如夢<lb/>
明初且言其耳聰目明公退不輟筆但髮少白耳乃出<lb/>
隱居圖相示觀其山之若有若無而髙下雲氣戎戎疑<lb/>
欲飛動如天之將雨玉女曝衣也下有伏流曲折小橋<lb/>
横卧橋外人家皆草屋荆扉前後古木不根著者數十<lb/>
株殆無刻畫視南宫未可優劣已復題其老亦有歸老<lb/>
<pb n="KR3h0061_WYG_086-54b"/>
之志焉余久思林壑即其詩畫而益増感慨第竊禄於<lb/>
朝未能引疾而退耳然老不任事亦何能為邪徒使龍<lb/>
湫虎穴之盟久寒而<hi>闕三字</hi>也因<hi>闕一字</hi>以志余之心使山<lb/>
靈有知尚無拒於他日云<hi>見清江集</hi>
　　　明陳汝言荆溪圖<lb/>
東坡先生嘗曰一入荆溪便覺意思豁然欲買田其間<lb/>
種橘作小亭名以楚頌卒不遂其志杜樊川作水榭正<lb/>
當荆溪之上其遺址僧結菴以居至今歴歴可考見蓋<lb/>
<pb n="KR3h0061_WYG_086-55a"/>
荆溪山水之勝善權離墨銅棺諸山岡隴之起伏雲霞<lb/>
之吞吐具區滙於其左苕霅引於其前凡仙佛之所宫<lb/>
髙人逸流之所宅殆不可以計數也覺軒王先生韞真<lb/>
潛徳於其間修天爵以恒貴去人欲以求仁垂子若孫<lb/>
皆循循雅飭弗違先生志也其曾孫允同靜而有智簡<lb/>
而能文與予有姻契故予知義方之訓有自來矣河之<lb/>
始逹也才濫觴焉楩楠松栢千尺之材出於萌蘖之微<lb/>
由其源長而本深耳允同命余友陳君惟允繪為荆溪<lb/>
<pb n="KR3h0061_WYG_086-55b"/>
圖以示不忘鄉都之意它日指圖而歎曰某樹也吾祖<lb/>
之所封植也某丘也吾父之所遊登也寕無愓然有感<lb/>
於中乎若允同一舉足話言而不敢忘其祖若父者非<lb/>
敎之有素而能然哉吾固知其中多隱君子旣樂善於<lb/>
一世又能使其將來之未艾蓋亦山川之鍾秀粹羙而<lb/>
致然乎歲己亥五月十三日東海倪瓉漫書<hi>鐵網珊瑚</hi>
　　　明陳汝言溪山秋霽圖<lb/>
右溪山秋霽圖故鄉先生陳汝言所畫汝言字惟允號<lb/>
<pb n="KR3h0061_WYG_086-56a"/>
秋水本臨江人父天倪先生明善得呉草廬之傳流寓<lb/>
呉中二子汝秩汝言並有文學汝言尤倜儻知兵至正<lb/>
末張士誠旣受招安辟為太尉參謀貴寵用事國初為<lb/>
濟南幕官坐事卒妻金氏守節敎其子繼以文學名於<lb/>
時仁廟召為五經博士終翰林檢討所謂嗣初先生也<lb/>
此畫惟允未仕時作一時題識者二十有三人皆知名<lb/>
之士今可考見者二十人鄭元祐字明德遂昌人寓呉<lb/>
少脫骱任左手號尚左生元末老儒嘗仕為平江路學<lb/>
<pb n="KR3h0061_WYG_086-56b"/>
敎諭終江浙儒學提舉所著有僑呉集遂昌雜録朱徳<lb/>
潤字澤民宋睢陽五老朱貫之後博學能文尤工畫趙<lb/>
文敏公薦入翰林終征東儒學提舉所著有存復齋藁<lb/>
今尚書玉峰先生五世祖也倪瓉字元鎮元季髙士清<lb/>
真絶俗所謂雲林先生也張鑑字天民丹陽人寓呉中<lb/>
二子經緯皆仕張氏有名陳植字叔方寕極先生子微<lb/>
之子性孝有文亦能書畫元季不受徴辟以隱約終饒<lb/>
介字介之番陽人號華蓋山樵自翰林應奉出僉江浙<lb/>
<pb n="KR3h0061_WYG_086-57a"/>
亷訪司事張氏承制以為淮南行省參政工詩尤以學<lb/>
行擅名蔣堂字子中泰定鄉試舉人元季不仕國初為<lb/>
嘉定州學敎授周砥字履道號菊溜生呉人寓居無錫<lb/>
後與馬季常避兵宜興有荆南倡和集陳季民字庶子<lb/>
號寄亭又時稱四明山道士博學善書仕張氏為學士<lb/>
院學士秦約字文仲其先淮人後徙崇明洪武初應召<lb/>
試慎獨賦拜禮部侍郎改溧陽敎諭所著有海樵集王<lb/>
蒙字叔明號黄鶴山樵趙文敏外孫善書畫洪武中官<lb/>
<pb n="KR3h0061_WYG_086-57b"/>
泰安知州坐事卒陸仁字友仁崑山人張憲字思亷號<lb/>
玉笥山人有玉笥集岳榆字季堅宜興人顧阿瑛字仲<lb/>
瑛號玉山樵者崑山人有文學家富好客時稱豪士元<lb/>
季削髮讀佛書以避張氏國初徙鳯陽卒陳汝秩字惟<lb/>
寅即惟允兄不仕張氏倪元鎮所謂外混光塵中分涇<lb/>
渭者盖獨行之士也王行字止仲博學知兵洪武中為<lb/>
郡學訓導後遊京師坐藍玉黨卒先是惟允貴顯時行<lb/>
為門下客惟允卒後其子繼從行學故其辭稍距惟允<lb/>
<pb n="KR3h0061_WYG_086-58a"/>
壻劉政見之罵曰此吾外父食客那得稱吾友以筆抹<lb/>
之今抹筆隱然猶存劉政字用理建文己夘觧元方正<lb/>
學門人嘗草平燕䇿病未及上聞壬午之變嘔血死無<lb/>
子祭酒劉文恭其嗣子也俞貞木本名楨後以字行别<lb/>
字有立石澗先生玉吾之子元季不仕國初知樂昌都<lb/>
昌知縣清苦篤學敦行古道建文中坐事卒袁華字子<lb/>
英崑山人能詩尤長於樂府洪武中郡學訓導以子被<lb/>
罪坐累卒所著有耕學藁此卷世藏陳氏今歸吾友江<lb/>
<pb n="KR3h0061_WYG_086-58b"/>
西參議王君直夫蓋陳氏婿也其畫嘗為妄人裂其半<lb/>
直夫以余嘗見元本俾為補之而題其後并疏諸人事<lb/>
行如此<hi>甫田集</hi>
　　　明王履崋山圖<lb/>
始余讀溯洄集知安道之深於醫不知其能詩也及修<lb/>
蘇州志知其能詩不知其又工於文又工於畫也觀此<lb/>
圖文辭繪事皆絶人逺甚而名不甚著何哉於乎崋山<lb/>
之勝竒矣惜吾不獲從斯人遊然得此圖時閱一過亦<lb/>
<pb n="KR3h0061_WYG_086-59a"/>
可神遊於其間矣<hi>震澤集</hi>
畸叟學術淵䆳吐露竒傑滄洲武將軍家藏得其華山<lb/>
圖子凡數十段詩文數百首首尾爛然完整發卷便如<lb/>
擕人到異境詩句巉窅模象深古敘記脫邁人間世藝<lb/>
事有如此者俊哉近代當有幾何許西岳雄詭精神與<lb/>
人蹤跡言語間相警發者韓公杜老潘子陳先生后乃<lb/>
始得叟<hi>祝氏集略</hi>
右崋山圖一冊前後序記跋語凡十二通雜體長短詩<lb/>
<pb n="KR3h0061_WYG_086-59b"/>
共一百五十首詩内闕題者七闕文者二乃崑山王履<lb/>
安道所作也安道國初人有文學通於醫者醫說累百<lb/>
卷行於世世多以醫稱之而遺其文與繪事也然不知<lb/>
茲二事尤其所長及觀其好游之心名山勝跡徴於此<lb/>
圖豈非竒士也哉因過沈維時有竹莊間出示之圖僅<lb/>
盈尺許筆意縱放出自繩墨之外若詩若文皆蠅頭小<lb/>
字書滿鼇簮然其天真之妙爛然可挹不待誦其言則<lb/>
於一覽間知其用心良苦也維時以所録副墨相假以<lb/>
<pb n="KR3h0061_WYG_086-60a"/>
歸見録於此凡四十二翻圖尚聞藏於太倉城中人家<lb/>
<hi>鐵網珊瑚</hi>
游太華山者徃徃至青柯坪而止至韓退之登其顛不<lb/>
能下慟哭與家訣其語聞於人而仙掌蓮花間永絶搢<lb/>
紳先生之跡而僅為樵子牧豎所有洪武中吾州王履<lb/>
安道獨能以知命之歲挾䇿冐險凌絶頂探幽宅與羽<lb/>
人靜姝問答歸而筆之記若詩又能托之畫而天外三<lb/>
峰之竒曠奥之勝盡矣畫冊凡四十幅絶得馬夏風格<lb/>
<pb n="KR3h0061_WYG_086-60b"/>
天骨遒爽書法亦純雅可愛安道歿歸之里人武氏而<lb/>
失其四後於長干酒肆見之宛然延津之合也傾槖金<lb/>
購歸為武家雅語垂二百年而吾友人李憲使攀龍復<lb/>
能登其顛所至書吾姓名於石而吾又托友人王參政<lb/>
道行刻石蓮花峰今年夏復從武侯所借觀安道畫冊<lb/>
及詩記磅礴累日太華旣兩有吾名姓而吾胸中又具<lb/>
一太華矣是何必減三君子邪為大粲笑識其末<hi>弇州山人</hi>
<hi>藁</hi>
<pb n="KR3h0061_WYG_086-61a"/>
　　　明王履畫蒼崖古樹<lb/>
王安道名履婁江人精於醫不譲丹溪訪藥秦中不得<lb/>
遂遊華山作詩紀竒絶有華山圖四十幅尚在武揮使<lb/>
家王弇州先生曾令陸叔平摹二十許幅及俞質父録<lb/>
其詩與序此圖細潤古雅非華山圖筆法更自超也𤣥<lb/>
宰題<hi>珊瑚網</hi>
　　　明堵炳秋江送别圖<lb/>
右秋江送别圖處士陶九成東歸左司郎中堵文明作<lb/>
<pb n="KR3h0061_WYG_086-61b"/>
而贈之也處士始居赤城值天下兵變遂蹈海入呉隱<lb/>
雲間之鳯凰山後又徙山陽之南村皇明洪武六年或<lb/>
以處士之名薦者松江守亷公即隱所起之至京師以<lb/>
疾辭許之或疑其上下相比之時獨隱而不仕何也盖<lb/>
髙者恒不屑於事雖萬鍾千駟有弗顧者非薄萬鍾千<lb/>
駟也違已而狥物非其志也此處士終於隱亦遂其志<lb/>
而不屈焉京師之士喜其歸而惜其别追而祖之龍江<lb/>
之上而文明工繪事因寫而為圖觀其艤舟於岸者行<lb/>
<pb n="KR3h0061_WYG_086-62a"/>
人欲發而未發也引騎或前或却者賔客之咸集也波<lb/>
濤洶湧雲山慘淡相與置酒勞勞亭上俯仰金陵之景<lb/>
無窮而今古之離思亦無窮也凡能詩者咸繫於後而<lb/>
國子助敎檇李貝瓊即賦十四韻復序以冠其首云<hi>貝清</hi>
<hi>江集</hi>
　　　明王紱江山秋霽圖<lb/>
姑蘇張廷義以所藏江山秋霽圖求記於余圖數紙為<lb/>
一幅廣不盈尺長數倍蓰之有題識印記知其為九龍<lb/>
<pb n="KR3h0061_WYG_086-62b"/>
山人王孟端所作者也其空闊澄明或淪或瀾或湧而<lb/>
浪激而濤蕩而瀲灩漫衍而漣漪者為大江江之中或<lb/>
舉網而漁或亂流而度或纜而泊櫓而進篙而退遡帆<lb/>
而風御者為舟楫之多其淵泓而紆廻者為江潭鳧鴈<lb/>
翔集菰蒲蘆荻縈被而映帶者為江渚其或連綿而屋<lb/>
比紛而閣架列而市肆分張籬而園圃隔塍而田區委<lb/>
而巷蔽者為江村其或平田漾沙崩崖陡絶而昂伏不<lb/>
齊者為江滸去滸漸逺而漸髙其或嶺聳而坡平巖巉<lb/>
<pb n="KR3h0061_WYG_086-63a"/>
而壁立或障而屏蔽峰而秀出巘而竒疊或壑而有容<lb/>
谷而能虚麓而叢薄岡阜而蜿蜒其或逺而黛抹近而<lb/>
劒植旣斷而復續迤邐重杳杳莫究其所極者為㟁江<lb/>
之諸山山有泉或懸或注山有石或蹲或卧或深而澗<lb/>
溜或曲而溪縈危而橋横或草莽翳而雉兔跧伏或林<lb/>
木欝而禽鳥巢棲或佛寺或道院或樵或牧或士女之<lb/>
嬉游其掩映蔽虧吞吐隱約千態萬狀得之心想而口<lb/>
舌不能道者不與也昔者余嘗奉使南服由漢沔出潯<lb/>
<pb n="KR3h0061_WYG_086-63b"/>
陽乗流而下直抵揚子而凡簡冊所記載輒躋攀以極<lb/>
其勝雖流連累日不辭也今觀是圖一瞬千里坐而致<lb/>
之能不使予恨相見之晩而追悔夫曩昔之勞也邪嗟<lb/>
乎山人之作其亦可謂竒矣世稱作字作畫在人品髙<lb/>
下山人之草書墨竹世之所共知者也而未必盡知其<lb/>
人方文皇尚治時諸賢彚進而山人之位纔中書舍人<lb/>
竟落魄不競以死蓋其髙風峻節睥睨一世有可慕而<lb/>
不可追者使其少貶尋尺俛眉承睫之間立致於通顯<lb/>
<pb n="KR3h0061_WYG_086-64a"/>
之地不難矣雖然吾聞之也心之為用攻於此者必略<lb/>
於彼其心攻於禄位者將低昂俯仰伈伈昵昵以干譽<lb/>
就俗之不暇胷次之間烏能容江山之廣如此哉山人<lb/>
之作甚是珍惜非其趣意所㑹雖千金不少顧故真蹟<lb/>
鮮留於世世得其一竹一石者莫不什襲以為至寳若<lb/>
此圖者豈易得邪廷義亦知之乎否也或曰廷義於呉<lb/>
下號稱博雅豈徒玩物而不尚徳者哉遂為之記<hi>岳正博類</hi>
<hi>藁</hi>
<pb n="KR3h0061_WYG_086-64b"/>
　　　明王紱湖山書屋圖<lb/>
友石先生畫品在能之上評者謂作家士氣皆備然其<lb/>
人品特髙能不為藝事所役雖片紙尺縑茍非其人不<lb/>
可得也此湖山書屋圖聮六幅而成修三十尺畊漁出<lb/>
没村舍近逺雲煙變滅種種臻妙非累月搆思不可成<lb/>
豈獨今之所少哉子和藏此真希世之珍正德丙子三<lb/>
月旣望衡山文徴明題<hi>珊瑚網</hi>
毗陵王友石此圖文公嘗為次第其品今觀其巖巒杳<lb/>
<pb n="KR3h0061_WYG_086-65a"/>
靄岞崿紛披參差出没於蒼煙白浪之中以至溪橋林<lb/>
屋疏峰抗館農田漁艇畯父村樵幽踪徃復恍若别在<lb/>
世外真可謂深詣湖山之致者矣讀書於此必能絶冥<lb/>
離類殊使人遥想而存之談太常思重性好博雅相示<lb/>
此圖輒遂題其後云隆慶二年夏六月十有八日俞允<lb/>
文記<hi>仲蔚先生集</hi>
　　　明王紱畫竹<lb/>
孟端竹為國朝第一手有石室居士梅花道人遺意而<lb/>
<pb n="KR3h0061_WYG_086-65b"/>
清標髙格又似過之余嘗記其二事其一沐黔公行金<lb/>
帛求孟端畫謝絶之後忽作一幅遺其僚素厚黔公者<lb/>
使致之曰姑以是塞公意毋言我為公也其二月夜聞<lb/>
隣笛乗興畫幅竹訪遺之其人乃大賈甚喜具駝絨文<lb/>
綺各二求孟端一配幅孟端却其弊手裂畫壊之鳴呼<lb/>
即無論孟端竹求其人可更得否<hi>弇州山人藁</hi>
　　　明王紱湖山佳趣卷<lb/>
得一卷初閱之以為黄鶴山樵也清思直撲人眉睫間<lb/>
<pb n="KR3h0061_WYG_086-66a"/>
應接不暇至題尾知為九龍山人王孟端孟端在永宣<lb/>
間聲價不下黄鶴山樵今來漸寂寂然使有真鑒賞者<lb/>
望而窺其胸中富丘壑也吾東呉菰蘆人歩武之外皆<lb/>
卷中境界晩途復作吏不覺自逺聊置此卷案頭於春<lb/>
明退朝之暇時一展看不令衿裾煙霞色盡也卷初屬<lb/>
陸太宰時乞李文正篆額呉文定題字邵文莊作歌其<lb/>
為名士所推如此<hi>弇州山人藁</hi>
　　　明王紱江山萬里圖<lb/>
<pb n="KR3h0061_WYG_086-66b"/>
項子京家藏王孟端江山萬里圖一卷長四丈余嘗見<lb/>
之真希世之寳也今此卷後雖失主名余以為非孟端<lb/>
不能作此余家永師書千文八百本樂此能不憚煩乃<lb/>
爾此安知非孟端山水之興勃勃於不能止奮忘倦之<lb/>
筆再圖此卷以豁胷中未盡之丘壑也邪不然何筆意<lb/>
相肖至此汪黄梅擕此過余竹中覽畢書此黄梅博雅<lb/>
好古未審以余言為當否智舷<hi>黄葉菴集</hi>
　　　明王紱山水長卷<lb/>
<pb n="KR3h0061_WYG_086-67a"/>
王舍人畫以幽澹簡逺為宗出入鶴樵懶瓉間多逸筆<lb/>
小幀此卷獨鋪舒四十餘尺平生所不常有也每一展<lb/>
閱如江行一番洲渚之佳者𤓰歩栁林桑落俱入指㸃<lb/>
山則低巒秀壁九子二姑若是若非隱露颿檣之下所<lb/>
少夷陵之蟇頤魚腹之石陣與各都㑹之粉堞耳舍人<lb/>
其長房邪能縮地其邯鄲翁邪能引人渉異境其麻婆<lb/>
邪能以两葫蘆載人入風濤噫抑何荃綿澶衍之若是<lb/>
也然余借得每不欲輒開何者晦處養道無故而遊其<lb/>
<pb n="KR3h0061_WYG_086-67b"/>
神於連山巨浪中亦非余不出之意也<hi>恬致堂集</hi>
　　　明王紱竹卷<lb/>
孟端寫竹於倪徴君柯博士兩家斟酌多寡濃淡而為<lb/>
之是以有倪之逸無其疎野有柯之雄無其伉浪若夫<lb/>
蓄雨含雲舞風弄日秀姿妍態又其偏長者丈夫瞠目<lb/>
翰墨間豈真有成法足拘哉石室眉山仲圭用其法不<lb/>
失尺寸得孟端蕭散自在可貴也孔孫當以此意參之<lb/>
<hi>恬致堂集</hi>
<pb n="KR3h0061_WYG_086-68a"/>
　　　明王紱山水<lb/>
王孟端贈黄叔洪山水一幀用筆精到超出幼文天遊<lb/>
之上而與叔明並駕平生所絶少者耐軒居士王逹一<lb/>
詩亦佳詩曰萬古山川一鑑開層層曲曲見樓臺雲隨<lb/>
曉月峰前墮鷗逐春溪樹裏來兩岸落花人蕩槳半汀<lb/>
殘雨客銜杯寰區何處有此地物外四時無㸃埃豈但<lb/>
右軍多筆法要知黄石是仙才奔灘觸浪飛赬鯉絶壁<lb/>
凝嵐䕶翠苔玉室金堂疑太華紫芝瑶草憶蓬莱相看<lb/>
<pb n="KR3h0061_WYG_086-68b"/>
六月不知暑一榻清風真快哉<hi>六研齋二筆</hi>
　　　明夏㫤墨竹卷<lb/>
畫家惟墨竹頗寓書法近時得其妙者莫過於毘陵王<lb/>
孟端舍人而夏太常仲昭嘗師之早歲類其筆意其後<lb/>
稍變而崑山之人師之者更數輩獨屈約處誠頗類之<lb/>
而今人家所得徃徃出其手也然真贋固自能辨如此<lb/>
卷閱之即知其為夏公所作無疑<hi>匏翁家藏集</hi>
畫家以竹為難凡山水樓臺禽魚花木皆可以像求而<lb/>
<pb n="KR3h0061_WYG_086-69a"/>
竹以意得為其超然有出塵之思挺然有昂霄之氣蒼<lb/>
然有傲歲寒之節故君子貴之貴之故髙人逸士多喜<lb/>
作之而名家者為難難者非他得其意為難也自昔畫<lb/>
竹者文洋州為聖其論須有成竹於胷中熟視而後下<lb/>
筆如兔起鶻落少緩則失之蓋其難如此國朝以畫竹<lb/>
名者惟王舍人孟端夏太常仲昭蓋得洋州筆法此幅<lb/>
乃太常為故少保于忠愍作今中丞屠公元勲得之保<lb/>
愛有加間以示余余惟中丞之保愛豈徒為耳目玩好<lb/>
<pb n="KR3h0061_WYG_086-69b"/>
蓋重其有超然之韵挺然之節蒼然之姿與玩物䘮志<lb/>
者異矣<hi>震澤集</hi>
夏太常墨竹名價重夷裔雖近小損亦不減彭城襪材<lb/>
余嘗題一卷云云今年秋復從明輔所見此卷掩映斐<lb/>
亹大有好致而木石復妙余因輟以贈之且戲明輔曰<lb/>
晉人不識竹嘗謂是有節薥吾太常里人也盍以歸我<lb/>
明輔笑不答<hi>弇州山人藁</hi>
　　　明夏昺雲山圖<lb/>
<pb n="KR3h0061_WYG_086-70a"/>
右雲山圖崑山夏孟暘作孟暘名昺太常卿仲昭兄能<lb/>
書作畫師髙房山初未知名洪武季年為永寕縣丞謫<lb/>
戍雲南永樂乙未仲昭以進士簡入中書科習字一日<lb/>
上臨試親閱仲昭書稱善仲昭頓首謝因言臣兄昺亦<lb/>
能書召試稱㫖與仲昭同拜中書舍人時稱大小中書<lb/>
旣而謝事終於家其書畫平生不多作故世惟知太常<lb/>
墨竹而不知孟暘予徃年見所書西銘頗有楷法此軸<lb/>
為王世寳所藏亦不易得也<hi>甫田集</hi>
<pb n="KR3h0061_WYG_086-70b"/>
　　　明夏昺江村圖<lb/>
江村圖一卷中書舍人夏公孟暘筆也其畫不茍作不<lb/>
妄與不為富翁豪吏所役十日一山五日一水非佳興<lb/>
弗御楮墨性好奕佳興多為奕所奪此卷遲遲十年始<lb/>
得入手公自視頗為平生得意者太倉沈東軒游兩京<lb/>
有能詩聲極好清事數附雜物見寄彼謂博我詩文不<lb/>
應若是之多也余儒者無可為答持過贈之勝於彈棋<lb/>
負於人者逺矣<hi>鄭文康平橋藁</hi>
<pb n="KR3h0061_WYG_086-71a"/>
　　　明屈礿墨竹卷<lb/>
屈可菴作此四紙遺呉惟謙刑部盡其所長者矣惟謙<lb/>
外舅為太常夏公公以墨竹名世惟謙得之旣多然復<lb/>
有取於可菴豈非欲兼收而並蓄者邪<hi>匏翁家藏集</hi>
　　　明金鉉漁樂圖<lb/>
先友金文鼎先生松江人風流文雅髙尚不羣詩文字<lb/>
畫皆重當世應禎生後不及識先生幸得接先生之子<lb/>
禮部君敦重質直動作不茍居然前輩風致逝去二十<lb/>
<pb n="KR3h0061_WYG_086-71b"/>
餘年常切念之此圖為先生得意之筆自題其上詩凡<lb/>
一十六首觀其畫玩其辭可以想見其人今為御史徐<lb/>
用羙所藏用羙禮部君子婿也圖後諸作今號稱名士<lb/>
者所題觀之益重前修之感呉郡李應禎記<hi>書畫題跋記</hi>
金文鼎永樂中以繪事名海内為吾松先輩風流宗此<lb/>
卷墨氣欝勃不減勝國時諸大家至其筆力蒼古便是<lb/>
石田先生門户孰謂無風氣開先之助邪前有范菴跋<lb/>
書法甚佳金公之筆益重於九鼎矣雲卿觀於由庚堂<lb/>
<pb n="KR3h0061_WYG_086-72a"/>
中<hi>莫廷韓集</hi>
　　　明戴進臨李嵩畫<lb/>
宋錢塘李嵩待詔畫院工畫人物山水而人物尤妙文<lb/>
進嵩同郡人在宣徳正統間以畫擅名天下此蓋摹嵩<lb/>
之筆雖歩驟軌範而天趣溢發若無遜乎嵩者可謂妙<lb/>
矣但其後題字以為春社圖非也吾鄉崔靜伯善鑒古<lb/>
畫為予言嘗見嵩畫村落之景村巫降神人有拜跪及<lb/>
環坐以飲聮布障之一丐者曳囊乞食其側人與丐食<lb/>
<pb n="KR3h0061_WYG_086-72b"/>
犬羣吠欲嚙丐抵以杖有老人醉走媪掖之而歸且誠<lb/>
春社圖而此乃不然予疑為朱陳村嫁娶圖而未敢定<lb/>
其是否同年少參陳君藏此見示陳君善畫其必有以<lb/>
辨乎此矣<hi>寓意編</hi>
　　　明戴進菊花卷<lb/>
菊花一卷前一截為墨菊後一截為五色菊相傳為錢<lb/>
塘戴文進所作今休寕縣幕朱君所藏也君間持以過<lb/>
予予觀其位置錯綜極有思致而水石尤竒因題其首<lb/>
<pb n="KR3h0061_WYG_086-73a"/>
曰晩香叢緑而歸之抱朴子云南陽之甘谷水左右生<lb/>
菊花落其中人飲其水者多壽因號菊潭此卷殆擬其<lb/>
景而作之者歟壽徴之象朱君後人宜寳之<hi>程䇸墩集</hi>
　　　明戴進山水圖<lb/>
右通州劉君廷器所藏戴文進山水圖凡三丈餘其流<lb/>
峙盤迴逺近夷險開闔向背之狀一伸卷間而數千里<lb/>
景象盡在目睫使人有凌虚御風歷覽八極之興何其<lb/>
快也若夫村橋野店樵夫牧子之所經别浦斷潢漁翁<lb/>
<pb n="KR3h0061_WYG_086-73b"/>
釣叟之所寓仙宫梵宇隱見於林薄風帆浪槳出没於<lb/>
渺茫以至巖穴幽人磵蹊行客摹寫情態無不曲盡其<lb/>
妙又何其可愛也舟中阻雨獨坐無聊玩閱數過援筆<lb/>
書此<hi>李傑石城山房藁</hi>
　　　明戴進城南茆屋圖<lb/>
此圖乃錢塘戴文進作有程南雲篆額楊文貞諸公題<lb/>
詠文進自謂倣陳仲梅而中間大有米襄陽筆意唯落<lb/>
色稍過濃潤耳茆屋中紅袍人豈秋江獨釣例邪文貞<lb/>
<pb n="KR3h0061_WYG_086-74a"/>
一絶作古𨽻頗峻整呉餘慶及南雲皆以書名而不能<lb/>
佳有鮑相者書甚婉媚有韻而不以書名皆所不可曉<lb/>
也<hi>弇州山人藁</hi>
　　　明戴進山水平逺<lb/>
錢塘戴文進生前作畫不能買一飽是小厄後百年呉<lb/>
中聲價漸不敵相城翁是大厄然令具眼觀之尚是我<lb/>
明最髙手此卷奕奕秀潤境意似近而逺尤可寳也<hi>弇州</hi>
<hi>山人藁</hi>
<pb n="KR3h0061_WYG_086-74b"/>
　　　明戴進七景圖<lb/>
戴文進作圖凡七幀曰浣溪春行卧聽松泉竹溪夜泊<lb/>
雷峰夕照凭欄待月西湖雨霽東籬秋晩余初閱之以<lb/>
為沈啟南作見題字不工及騐其印章而始知為文進<lb/>
也然無一筆錢唐意蒼老秀逸超出蹊逕之外乃知此<lb/>
君與啓南無所不師法妙處亦無所不合耳吾鄉陸太<lb/>
宰全卿各系以詩其跋後乃云歲乙亥七月寒疾盧院<lb/>
判宗尹愈之未有以報而盧君素輕阿堵物乃舉以遺<lb/>
<pb n="KR3h0061_WYG_086-75a"/>
之選事稍暇當為君每景賦一詩以寄興然則七詩蓋<lb/>
為廬補書也今年乙亥忽得此於友人而予與陸公後<lb/>
先丁未進士各一甲子其事頗竒陸公在政府尚能以<lb/>
其間成此雅話而余飽飯山鎮中其容忞忞邪因感而<lb/>
次於後<hi>弇州山人藁</hi>
　　　明劉珏小洞庭圖<lb/>
完菴先生以文章風節名天下其詞翰畫筆尤為呉中<lb/>
所寳蓋不易得也致政歸時不修世事惟築山鑿池於<lb/>
<pb n="KR3h0061_WYG_086-75b"/>
第中日與徐武功韓襄毅祝侗軒沈石田諸老游號曰<lb/>
小洞庭實寄興於三萬六千頃七十二峰間也毎集多<lb/>
聮句之作而先生為之圖其胷中丘壑已自竒絶故見<lb/>
之筆底者莫不臻妙此雖小幅而石田稱許如此不亦<lb/>
重乎先生之孫都水公布曽孫鴻臚君遜咸能世其家<lb/>
而於先生片楮數筆皆購藏之可謂賢矣晩學彭年識<lb/>
<hi>清河書畫舫</hi>
　　　明劉珏仿盧鴻一草堂圖<lb/>
<pb n="KR3h0061_WYG_086-76a"/>
劉完菴珏以參藩致政家居茸園寄傲倣唐盧鴻一草<lb/>
堂圖自為繪冊十幅一曰籠鵞閣詩云誰知軒後閣宛<lb/>
在水之濆牖外樹交合階前萍即分鳥窺書影靜魚伺<lb/>
墨波勤豈有山隂帖人言此右軍一曰斜月廊詩云廊<lb/>
傳踏月久更獲此為竒不在照能徧無妨影乍攲檻承<lb/>
花始韻簷閣樹微虧何以添幽致恰當弦上時一曰四<lb/>
嬋娟堂詩云嬋娟何以署到果趣無涯隙地留移竹曲<lb/>
䦨不輟花暫延人意愜久坐客心賒剥啄無妨靜深山<lb/>
<pb n="KR3h0061_WYG_086-76b"/>
詎有差一曰螺龕詩云竟日䨇扉掩其中草色新石幢<lb/>
門外樹法相壁間尋借渡石微窄鑿渠雨始深一燈綿<lb/>
晝夜蕭寂了無音一曰玉局齋詩云戒時非作態入室<lb/>
自悠然作古宛如古可傳無意傳才情因以勝位置佐<lb/>
之縁方識命名者前身玉局仙一曰嘯臺詩云空臺超<lb/>
以曠而畆未能盈綴石僅留意栽花不在名借池崇地<lb/>
勢待月望山情長嘯豐林下恒思起歩兵一曰扶桑亭<lb/>
詩云虚亭立水面問樹乃稱竒不謂虯龍影能於隙地<lb/>
<pb n="KR3h0061_WYG_086-77a"/>
垂互承欄並檻交接澗通池長日披襟坐攤書尤所宜<lb/>
一曰衆香樓詩云花扉深不測危立有層樓遥矚盈庭<lb/>
樹宛然别一丘坐堪邀月下登或當山遊桂影趨簷際<lb/>
清芬却想秋一曰繡鋏堂詩云麗景旁相映庭空水一<lb/>
灣借廡通竹逕留石讓松關客逺定須到詩卑必痛刪<lb/>
暗香浮磵外恍若在深山一曰旃檀室詩云不來深處<lb/>
坐何以滌吾愁古井汲苔繡石牀吟素秋幽香天際發<lb/>
竒致室中求僮僕諳清事支扉謝俗儔沈石田先生系<lb/>
<pb n="KR3h0061_WYG_086-77b"/>
以長句云余亦村居日久矣有時興到來城市委巷深<lb/>
街行幾何獨聞芳襲此中多因之駐足芬芳底花木嬋<lb/>
娟鬭容止長廊斜月夜生凉孤亭觀日摶桑起樹下披<lb/>
襟風謖謖池邊䃲礴波瀰瀰雖云乍入城堙來恍疑原<lb/>
在深山裏圖史瑶華玉局中臨池琴瑟自能工已知丘<lb/>
壑胸中富轉訝愚公無足慕乗風今日且歸來山中芳<lb/>
草逐時栽莫令獨占香風晩爭採游蜂不知晩此冊為<lb/>
岳石梁中丞所藏中丞築園西郭先月亭故址有茂林<lb/>
<pb n="KR3h0061_WYG_086-78a"/>
清池虛亭厰閣以延攬煙月滌除塵芬蕭然有逺寄也<lb/>
一日邀余作圖不知余繪事草草㸃染即倪迂所云聊<lb/>
寫逸氣耳非作圖手也中丞乃出此相對評閱慨然共<lb/>
歎前輩為不可及云<hi>六研齋筆記</hi>
　　　明劉珏夏山欲雨圖<lb/>
黄淳父藏劉廷羙僉憲夏山欲雨圖上有沈啟南徴君<lb/>
題詠足稱真蹟逸品上上蓋雲山月嶠曉煙暮靄雨弄<lb/>
晴晴欲雨古今畫流所難非若晴巒雲嶺蕭灑風林淋<lb/>
<pb n="KR3h0061_WYG_086-78b"/>
漓雨榭猶可縱筆而成者也今廷羙之為此圖也不特<lb/>
上掩仲圭足可比肩北苑且啓南長謌言言實際字字<lb/>
珠璣真是詩中畫畫中詩較之家藏放鶴圖相去何啻<lb/>
倍蓰邪<hi>清河書畫舫</hi>
　　　明劉珏秋山水閣圖<lb/>
廷羙秋山水閣一軸一名天影閣圖以遺福公者水墨<lb/>
紙本兼祖仲圭子久筆法為之極清逸可重舊藏東禪<lb/>
寺中詩文書畫皆妙足稱四絶當時老宿孟淵而下題<lb/>
<pb n="KR3h0061_WYG_086-79a"/>
者三世尤為冠絶他作不腆夢寐日久丁酉陽月乃倣<lb/>
關把故事從寺僧宛轉購得之謹録題詠於左以紀其<lb/>
勝米菴丑志<hi>清河書畫舫</hi>
　　　明杜瓊南村十景圖<lb/>
陶九成南村圖余見叔明雲西輩數本矣今又見杜東<lb/>
原南村十景圖磅礴蒼秀極得北苑遺法其景曰竹主<lb/>
居蕉園來音軒闓陽樓拂鏡亭羅姑洞蓼光菴鶴臺漁<lb/>
隱蝟室杜自題云余少遊南村先生之門清風髙致領<lb/>
<pb n="KR3h0061_WYG_086-79b"/>
略最深與其子紀南最相友善不意先生去世忽焉數<lb/>
載偶從笥中得南村别墅十詠吟誦之餘不勝慨慕聊<lb/>
圖小景以志不忘圖成即置之故瓿中一日紀南過訪<lb/>
檢出相示欣然謂先君可從此不朽傳之後世猶令人<lb/>
知胷中丘壑强欲持去遂命録先生詩於後并題數語<lb/>
而歸之正統己亥春三月旣望<hi>六研齋二筆</hi>
九成陶隱君品望絶髙與雲林惟寅輩名重一時其南<lb/>
村别墅最著人耳目東原先生從遊甚久親炙其髙風<lb/>
<pb n="KR3h0061_WYG_086-80a"/>
余恨不獲見九成而幸與東原交知猶可想像遺範然<lb/>
不得遊别墅未免生不同時之歎紀南持此冊索題披<lb/>
其圖讀其詩不啻置身蕉園漁隱君品行亦恍然展玩<lb/>
中并知東原之師九成不獨以同堂已也題識之餘彌<lb/>
深景仰云成化辛丑春二月旣望延陵呉寛書<hi>匏翁家藏集</hi>
　　　明姚綬親情聚别卷<lb/>
是卷乃吾鄉糓菴姚侍御公為其母黨許氏聚别而作<lb/>
也予展閱之歎曰侍御公之詩之畫之字殆不减昔人<lb/>
<pb n="KR3h0061_WYG_086-80b"/>
之三絶矣乎即其聰明過人蚤歲博古髙甲科著風節<lb/>
名動天下書畫又其餘也今卷中連篇累牘諸體咸備<lb/>
曾不憚煩是豈誇才擅藝游戲文墨邪蓋厚於母黨故<lb/>
其别而聚聚而别隨感而發富麗之中警䇿寓焉矧廷<lb/>
冕於侍御為中表兄弟同舉進士拜夏官主事亦侈聲<lb/>
於時宜其聚别有言矣鼎也景仰之餘賡贅一二雖曰<lb/>
珠玉在側覺我形穢奚暇顧哉公鼎<hi>姚氏世刻</hi>
　　　明姚綬畫卷<lb/>
<pb n="KR3h0061_WYG_086-81a"/>
細竹一派趙鷗波倪幼霞俱擅其妙要在沙水映帶陂<lb/>
石擁培位置得所而已宋仲温八法精詣書家宗匠不<lb/>
聞其善繪事而所作雞栖石竹一卷針芒粟穎皆含怒<lb/>
生之氣書法所云銀鈎蠆尾具於筆端見之今雲東此<lb/>
作正可與宋相匹以二公俱從臨池證入故耳<hi>恬致堂集</hi>
　　　明呉偉臨李龍眠白描淵明圖<lb/>
陶淵明以世受晉恩不仕異代辭彭澤令而歸趙孟頫<lb/>
為宋宗室而乃仕元出處正相反矣今觀孟頫題李龍<lb/>
<pb n="KR3h0061_WYG_086-81b"/>
眠白描淵明諸圖豈亦有羡慕之意邪此卷為呉小仙<lb/>
所臨小仙於他畫多不合作而白描獨可觀東湖當取<lb/>
節焉可也<hi>石城山房藁</hi>
　　　明呉偉楊妃春睡圖<lb/>
余於别駕午谷君所見楊妃春睡圖是呉偉筆無疑偉<lb/>
天資超放落筆即脫凡界此圖有小慊乃是講授未至<lb/>
其勁健飄逸俗匠安可望其藩籬邪後題乃繁昌徐元<lb/>
定書元定初名傑字興之舉成化甲辰進士豪岸不覊<lb/>
<pb n="KR3h0061_WYG_086-82a"/>
　仕為淄川令落職遂以字行更字元定文辭俊拔風神<lb/>
　爽朗放言負氣意不可測雖於道義匪宜視齷齪突梯<lb/>
　之流雖千百何用耳文徴仲性狷介文辭不作豔語乃<lb/>
　有此篇又注意作章草要亦有取於二子然與觀者當<lb/>
　鑒於驪黄之外毋但指㸃形似使駑駘竊幸也<hi>顧璘息園存藁</hi>
　<lb/>
　<lb/>
　<lb/>
<pb n="KR3h0061_WYG_086-82b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋書畫譜卷八十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_023-1a"/>
　欽定四庫全書<lb/>
御定佩文齋書畫譜目録<lb/>
　　第二十三卷<lb/>
　　　書家傳二<lb/>
　　　　　晉<lb/>
　　　　衞瓘　　　　　衞恒<lb/>
　　　　衞宣　　　　　衞庭<lb/>
　　　　衞璪　　　　　衞玠<lb/>
<pb n="KR3h0061_WYG_023-1b"/>
　　　　何曾　　　　　荀勗<lb/>
　　　　和嶠　　　　　羊祜<lb/>
　　　　杜預　　　　　張華<lb/>
　　　　索靖　　　　　王渾<lb/>
　　　　王濟　　　　　傅𤣥<lb/>
　　　　山濤　　　　　王戎<lb/>
　　　　王衍　　　　　樂廣<lb/>
　　　　嵇康　　　　　阮籍<lb/>
<pb n="KR3h0061_WYG_023-2a"/>
　　　阮咸　　　　　　劉伶<lb/>
　　　左思　　　　　　陸機<lb/>
　　　陸雲　　　　　　張翰<lb/>
　　　牽秀　　　　　　裴邈<lb/>
　　　劉琨　　　　　　劉輿<lb/>
　　　王育　　　　　　王裒<lb/>
　　　盧志　　　　　　辛謐<lb/>
　　　傅玉　　　　　　陳暢<lb/>
<pb n="KR3h0061_WYG_023-2b"/>
　　　楊肇　　　　　　楊潭<lb/>
　　　楊經　　　　　　羊忱<lb/>
　　　江瓊　　　　　　江統<lb/>
　　　蔡克　　　　　　朱誕<lb/>
　　　皇甫定　　　　　辛曠<lb/>
　　　王導　　　　　　王恬<lb/>
　　　王洽　　　　　　王劭<lb/>
　　　王薈　　　　　　王珣<lb/>
<pb n="KR3h0061_WYG_023-3a"/>
　　　王珉　　　　　　王廞<lb/>
　　　王敦　　　　　　王邃<lb/>
　　　劉超　　　　　　顧榮<lb/>
　　　戴若思　　　　　孔偘<lb/>
　　　孔愉　　　　　　陸玩<lb/>
　　　卞壼　　　　　　郄鑒<lb/>
　　　郄愔　　　　　　郄曇<lb/>
　　　郄超　　　　　　郄儉之<lb/>
<pb n="KR3h0061_WYG_023-3b"/>
　　　郄恢　　　　　　何充<lb/>
　　　熊逺　　　　　　應詹<lb/>
　　　陶侃　　　　　　郭璞<lb/>
　　　葛洪　　　　　　王隱<lb/>
　　　羊固　　　　　　張輿<lb/>
　　　庾亮　　　　　　庾懌<lb/>
　　　庾氷　　　　　　庾翼<lb/>
　　　庾準　　　　　　范汪<lb/>
<pb n="KR3h0061_WYG_023-4a"/>
　　　范甯　　　　　　王允之<lb/>
　　　丁潭　　　　　　李充<lb/>
　　　李式　　　　　　李廞<lb/>
　　　荀輿　　　　　　王廙<lb/>
　　　王曠　　　　　　王羲之<lb/>
　　　王𤣥之　　　　　王凝之<lb/>
　　　王徽之　　　　　王操之<lb/>
　　　王渙之　　　　　王獻之<lb/>
<pb n="KR3h0061_WYG_023-4b"/>
　　　王淳之　　　　　王羲之代書人<lb/>
　　　張翼　　　　　　許靜民<lb/>
　　　許靜　　　　　　謝尚<lb/>
　　　謝奕　　　　　　謝安<lb/>
　　　謝萬　　　　　　任靖<lb/>
　　　張嘉　　　　　　張澄<lb/>
　　　張彭祖　　　　　孫綽<lb/>
　　　王彬之　　　　　許邁<lb/>
<pb n="KR3h0061_WYG_023-5a"/>
　　　劉惔　　　　　　王濛<lb/>
　　　王修　　　　　　温放之<lb/>
　　　王述　　　　　　王坦之<lb/>
　　　王綏　　　　　　康昕<lb/>
　　　劉瓌之　　　　　韋昶<lb/>
　　　曹茂之　　　　　李志<lb/>
　　　桓温　　　　　　桓𤣥<lb/>
　　　殷仲堪　　　　　諸葛長民<lb/>
<pb n="KR3h0061_WYG_023-5b"/>
　　　盧循　　　　　　習鑿齒<lb/>
　　　江灌　　　　　　袁山松<lb/>
　　　顧愷之　　　　　郭荷<lb/>
　　　謝敷　　　　　　謝靜<lb/>
　　　戴逵　　　　　　吕忱<lb/>
　　　劉訥　　　　　　劉劭<lb/>
　　　柳詳　　　　　　陳逵<lb/>
　　　劉恢　　　　　　岑淵<lb/>
<pb n="KR3h0061_WYG_023-6a"/>
　　　張越　　　　　　韋𢎞<lb/>
　　　韋季　　　　　　沈嘉<lb/>
　　　劉璞　　　　　　劉廞<lb/>
　　　謝藻　　　　　　宋珽<lb/>
　　　謝璠伯　　　　　張野<lb/>
　　　向泰　　　　　　費元瑶<lb/>
　　　張炳　　　　　　虞安吉<lb/>
　　　謝發　　　　　　李韞<lb/>
<pb n="KR3h0061_WYG_023-6b"/>
　　　陳基　　　　　　傅廷堅<lb/>
　　　張紹　　　　　　陰光<lb/>
　　　曹任　　　　　　宋嘉<lb/>
　　　孔閭　　　　　　辟閭訓<lb/>
　　　張熾　　　　　　周仁皓<lb/>
　　　滿爽　　　　　　裴興<lb/>
　　　徐令文　　　　　楊羲<lb/>
　　　許穆　　　　　　許翽<lb/>
<pb n="KR3h0061_WYG_023-7a"/>
　　　南嶽魏夫人　　　識道人<lb/>
　　　岳道人　　　　　法髙道人<lb/>
　　　衞夫人　　　　　郄夫人<lb/>
　　　謝夫人　　　　　傅夫人<lb/>
　　　荀夫人　　　　　汪夫人<lb/>
　　　荀夫人　　　　　蔡夫人<lb/>
　　　李氏<lb/>
　　　　趙<lb/>
<pb n="KR3h0061_WYG_023-7b"/>
　　　崔恱　　　　　　盧諶<lb/>
　　　　燕<lb/>
　　　盧偃　　　　　　盧邈<lb/>
　　　崔潛<lb/>
<pb n="KR3h0061_WYG_023-8a"/>
　欽定四庫全書<lb/>
御定佩文齋書畫譜卷二十三<lb/>
　　書家傳二<lb/>
　　　晉<lb/>
　　　　衞瓘<lb/>
　衞瓘字伯玉河東安邑人也<hi>覬子</hi>仕魏至鎮東將軍封菑<lb/>
　陽侯泰始初進爵爲公領太子少傅諡曰成瓘學問深<lb/>
　博明習文藝與索靖俱善草書時人號爲一臺二妙漢<lb/>
<pb n="KR3h0061_WYG_023-8b"/>
　末張芝善草書論者謂瓘得伯英筋靖得伯英肉<hi>晉書</hi>
　<hi>本傳</hi>
　衞瓘採張芝草法取父法參之更爲草藁世傳其善<hi>齊</hi>
　<hi>書王僧䖍傳</hi>
　衞瓘作柳葉篆其跡類薤葉而不眞筆勢明勁莫能得<lb/>
　學<hi>夢英十八體書</hi>
　　　　衞恒<lb/>
　衞恒字巨山瓘之子也少辟齊王府遞轉黄門郎恒善<lb/>
<pb n="KR3h0061_WYG_023-9a"/>
草隸書爲四體書勢<hi>晉書本傳</hi>
瓘嘗云我得伯英之筋恒得其骨巨山善古文得汲冢<lb/>
古文論楚事者最妙恒常玩之<hi>書斷</hi>
衞恒祖述飛白造㪚隸書開張隸體微露其白拘束於<lb/>
飛白瀟灑於隸書<hi>同上</hi>
衛恒作雲書筆動若飛字張如雲衞氏即垂雲之祖<hi>夢</hi>
<hi>英十八體書</hi>
　　　衞宣<lb/>
<pb n="KR3h0061_WYG_023-9b"/>
衞宣恒弟善篆及草名亞父兄<hi>書斷</hi>
　　　衞庭<lb/>
衞庭宣弟亦工書<hi>書斷</hi>
　　　衞璪<lb/>
衞璪字仲寶恒之子襲瓘爵懷帝時爲散騎侍郎<hi>晉書</hi>
<hi>本傳</hi>
　　　衞玠<lb/>
衞玠字叔寶恒少子拜太子洗馬後移家建鄴中興名<lb/>
<pb n="KR3h0061_WYG_023-10a"/>
士玠爲第一云<hi>晉書本傳</hi>
仲寶叔寶俱有書名<hi>書斷</hi>
　　　何曾<lb/>
何曾字穎考陳國陽夏人也武帝踐阼拜太尉進爵爲<lb/>
公後進位太傅諡曰孝太康中改諡爲元<hi>晉書本傳</hi>
曾工於藳草時人珍之<hi>書斷</hi>
　　　荀勗<lb/>
荀勗字公曾潁川潁陰人漢司空爽之曽孫也年十餘<lb/>
<pb n="KR3h0061_WYG_023-10b"/>
歳能屬文從外祖鍾繇曰此兒當及其曽祖武帝以爲<lb/>
侍中封濟北郡侯領祕書監立書博士置弟子敎習以<lb/>
鍾胡爲法及得汲冢中古文竹書詔勗撰次之以爲中<lb/>
經爲光禄大夫守尚書令贈司徒諡曰成<hi>晉書本傳</hi>
荀勗多才藝善書畫鍾會嘗詐作勗書勗書亦會之亞<lb/>
也<hi>歴代名畫記</hi>
　　　和嶠<lb/>
和嶠字長輿汝南西平人也襲爵上蔡伯太康末爲尚<lb/>
<pb n="KR3h0061_WYG_023-11a"/>
書惠帝即位拜太子太傅加散騎常侍光禄大夫諡曰<lb/>
簡<hi>晉書本傳</hi>
晉太康二年汲郡民發古塚得書言穆王遊幸之事詔<lb/>
荀勗和嶠等以隸字冩之六卷八千五百一十四字<hi>中</hi>
<hi>興書目序</hi>
　　　羊祜<lb/>
羊祜字叔子泰山南城人也咸寧初除征東大將軍開<lb/>
府儀同三司封南城侯諡曰成<hi>晉書本傳</hi>
<pb n="KR3h0061_WYG_023-11b"/>
羊祜書品下之上論曰動成楷則殆逼前良<hi>庾肩吾書</hi>
<hi>品</hi>
　　　杜預<lb/>
杜預字元凱京兆杜陵人也拜鎭南大將軍以功進爵<lb/>
當陽縣侯<hi>杜甫祭逺祖當陽君文云春秋主解藁隸躬親</hi>預嘗刻石爲二碑紀<lb/>
其勲績一沈萬山之下一立峴山之上曰焉知此後不<lb/>
爲陵谷乎卒諡曰成<hi>晉書本傳</hi>
預祖畿父恕並善行草三世善草書時人以衞瓘方之<lb/>
<pb n="KR3h0061_WYG_023-12a"/>
稱杜預三世焉<hi>書斷</hi>
預漢杜度六世孫太康中自渚宫還襄陽因求古文䇿<lb/>
書及汲冢文其作草書尤有筆力<hi>宣和書譜</hi>
樊城西南有曹仁記水碑杜元凱重刋其後書伐吳之<lb/>
事<hi>水經注</hi>
　　　張華<lb/>
張華字茂先范陽方城人也封壯武郡公爲司空領著<lb/>
作<hi>晉書本傳</hi>
<pb n="KR3h0061_WYG_023-12b"/>
華善章草書體勢尤古嵇叔夜之倫也<hi>書斷</hi>
華作字尤工草書不在模倣其規榘氣度似其人物見<lb/>
索靖遂雅相厚善深與結納<hi>宣和書譜</hi>
　　　索靖<lb/>
索靖字幼安燉煌人也靖與尚書令衞瓘俱以善草書<lb/>
知名瓘筆勝靖然有楷法逺不能及靖爲始平内史加<lb/>
散騎常侍遷後將軍贈司空進封安樂亭侯諡曰莊作<lb/>
草書狀<hi>晉書本傳</hi>
<pb n="KR3h0061_WYG_023-13a"/>
靖張伯英之姊孫善章草書出於韋誕峻險過之又善<lb/>
八分韋鍾之亞母丘興碑是其遺蹟也<hi>書斷</hi>
靖傳芝草而形異甚矜其書名其字勢曰銀鉤蠆尾<hi>南</hi>
<hi>史王僧䖍傳</hi>
　　　王渾<lb/>
王渾字𤣥冲<hi>宣和書譜作元戎</hi>太原晉陽人也遷司徒惠帝時<lb/>
加侍中又録尚書事諡曰元<hi>晉書本傳</hi>
渾作草字如風吹水自然成文<hi>宣和書譜</hi>
<pb n="KR3h0061_WYG_023-13b"/>
　　　王濟<lb/>
王濟字武子渾之次子也少有逸才文詞秀茂伎藝過<lb/>
人爲侍中免官尋使以白衣領太僕<hi>晉書本傳</hi>
王濟書品下之中<hi>庾肩吾書品</hi>
　　　傅𤣥<lb/>
傅𤣥字休奕北地泥陽人也博學善屬文入著作撰集<lb/>
魏書泰始五年遷太僕轉司隸校尉諡曰剛<hi>晉書本傳</hi>
休奕善於篆隸見重時人云得鍾胡之法<hi>書斷</hi>
<pb n="KR3h0061_WYG_023-14a"/>
　　　山濤<lb/>
山濤字巨源河内懷人也後拜司徒諡曰康<hi>晉書本傳</hi>
巨源正書樸略<hi>述書賦</hi>
　　　王戎<lb/>
王戎字濬冲琅邪臨沂人也官尚書令拜司徒諡曰元<lb/>
<hi>晉書本傳</hi>
戎作草字得崔杜法<hi>宣和書譜</hi>
　　　王衍<lb/>
<pb n="KR3h0061_WYG_023-14b"/>
王衍字夷甫戎之從弟爲太尉尚書令封武陵侯<hi>晉書</hi>
<hi>本傳</hi>
衍作行草尤妙初非經意而灑然自得於規矩之外<hi>宣</hi>
<hi>和書譜</hi>
米芾云嘗見晉人數帖皆竒夷甫獨超然如羣鶴聳翅<lb/>
欲飛而未起也<hi>書史</hi>
　　　樂廣<lb/>
樂廣字彦輔南陽淯陽人也爲尚書令<hi>晉書本傳</hi>
<pb n="KR3h0061_WYG_023-15a"/>
張懷瓘書估樂廣書入第三等<hi>法書要録</hi>
　　　嵇康<lb/>
嵇康字叔夜譙國銍人也其先姓奚會稽上虞人以避<lb/>
怨徙焉銍有嵇山因而命氏在魏拜中散大夫山濤去<lb/>
選官舉康自代康與濤書告絶<hi>晉書本傳</hi>
趙至年十四詣洛陽遊太學遇嵇康於學寫石經徘徊<lb/>
視之不能去<hi>晉書趙至傳</hi>
叔夜善書妙於草製觀其體勢得之自然意不在乎筆<lb/>
<pb n="KR3h0061_WYG_023-15b"/>
墨<hi>書斷</hi>
　　　阮籍<lb/>
阮籍字嗣宗陳留尉氏人也拜東平相更爲大將軍從<lb/>
事中郎又求爲歩兵校尉<hi>晉書本傳</hi>
昔於官書中見山濤阮籍嵇康書皆入作者閫域<hi>廣川</hi>
<hi>書跋</hi>
　　　阮咸<lb/>
阮咸字仲容籍之姪也爲始平太守<hi>晉書本傳</hi>
<pb n="KR3h0061_WYG_023-16a"/>
阮咸行草品中之中<hi>韋續九品書人論</hi>
　　　劉伶<lb/>
劉伶字伯倫沛國人也嘗爲建威參軍<hi>晉書本傳</hi>
長安李丕緒得晉七賢帖劉伶書尤怪詭<hi>廣川書跋</hi>
　　　左思<lb/>
左思字太冲齊國臨淄人也其先齊之公族有左右公<lb/>
子因爲氏焉思少學鍾胡書欲賦三都門庭藩溷皆著<lb/>
筆硯賦成豪貴之家競相傳寫洛陽爲之紙貴<hi>晉書文</hi>
<pb n="KR3h0061_WYG_023-16b"/>
<hi>苑傳</hi>
　　　陸機<lb/>
陸機字士衡吳郡人也太康末與弟雲俱入洛爲平原<lb/>
内史<hi>晉書本傳</hi>
陸機書吳士書也無以較其多少<hi>王僧䖍論書</hi>
機能章草以才長見掩耳<hi>宣和書譜</hi>
　　　陸雲<lb/>
陸雲字士龍機之弟號曰二陸吳平入洛爲大將軍右<lb/>
<pb n="KR3h0061_WYG_023-17a"/>
司馬<hi>晉書本傳</hi>
陸雲善書<hi>書史會要</hi>
　　　張翰<lb/>
張翰字季鷹吳郡吳人也時人號爲江東歩兵齊王冏<lb/>
辟爲大司馬東曹椽<hi>晉書本傳</hi>
季鷹草書攀附張索<hi>述書賦</hi>
賈似道家有張翰思鄉帖<hi>恱生古蹟記</hi>
　　　牽秀<lb/>
<pb n="KR3h0061_WYG_023-17b"/>
牽秀字成叔武邑觀津人也秀博辯有文才弱冠爲衞<lb/>
瓘所知後至平北將軍<hi>晉書本傳</hi>
牽秀善書見王愔文字志<hi>法書要録</hi>
　　　裴邈<lb/>
裴邈字景聲河東聞喜人少有通才從兄頠器賞之歷<lb/>
太傅從事中郎左司馬監東海王軍事<hi>劉峻世說新語</hi>
<hi>注</hi>
裴邈書品下之下<hi>庾肩吾書品</hi>
<pb n="KR3h0061_WYG_023-18a"/>
　　　劉琨<lb/>
劉琨字越石中山魏昌人漢中山靖王勝之後也永嘉<lb/>
元年爲并州刺史元帝轉琨爲侍中太尉諡曰愍<hi>晉書</hi>
　<hi>本傳</hi>
越石偉度粃糠翰墨竇蒙注云今見行書五行<hi>述書賦</hi>
　　　劉輿<lb/>
劉輿字慶孫與兄琨並尚書郭奕之甥名著當時京都<lb/>
爲之語曰洛中奕奕慶孫越石東海王越以爲左長史<lb/>
<pb n="KR3h0061_WYG_023-18b"/>
越旣緫録輿爲上佐賔客滿筵文案盈几逺近書記日<lb/>
有數千酬對款備時人服其能比之陳遵追贈驃騎將<lb/>
軍封定襄侯諡曰貞<hi>晉書本傳</hi>
劉輿書品中之下<hi>庾肩吾書品</hi>
　　　王育<lb/>
王育字伯春京兆人也少孤貧爲人傭牧羊每過小學<lb/>
必歔欷流涕時有暇即折蒲學書後成都王穎以爲破<lb/>
虜將軍<hi>晉書本傳</hi>
<pb n="KR3h0061_WYG_023-19a"/>
　　　王裒<lb/>
王裒字偉元城陽營陵人也博學多能隠居教授三徴<lb/>
七辟皆不就<hi>晉書本傳</hi>
王裒善書<hi>書史㑹要</hi>
　　　盧志<lb/>
盧志字子道范陽涿人也始為成都王穎諮議參軍永<lb/>
嘉末轉尚書<hi>晉書本傳</hi>
志少好學朝夕惟焚香讀書嘗與書盟曰誓與此君共<lb/>
<pb n="KR3h0061_WYG_023-19b"/>
老素法鍾繇善書<hi>尚友録</hi>
　　　辛謐<lb/>
辛謐字叔重隴西狄道人也少有志尚博學善屬文工<lb/>
草隸書為時楷法永嘉末兼散騎侍郎沒於劉聰歴石<lb/>
勒季龍之世並不應辟命<hi>晉書本傳</hi>
　　　傅玉<lb/>
傅玉<hi>一作操</hi>書如項羽投戈荆軻執㦸<hi>唐人書評</hi>
　　　陳暢<lb/>
<pb n="KR3h0061_WYG_023-20a"/>
陳暢滎陽人晉祕書令史善八分晉宮觀城門皆暢書<lb/>
也<hi>羊欣能書人名</hi>
　　　楊肇<lb/>
楊肇字季初滎陽宛陵人封東武伯官折衝將軍荆州<lb/>
刺史諡曰戴誄云多材豐藝彊記洽聞草隸兼善尺牘<lb/>
必珍翰動若飛紙落如雲<hi>潘岳楊使君碑</hi>
　　　楊潭<lb/>
楊潭字道元肇子見潘岳集<hi>魏志田豫傳注</hi>
<pb n="KR3h0061_WYG_023-20b"/>
楊潭書品下之中<hi>庾肩吾書品</hi>
　　　楊經<lb/>
楊經字仲武潭次子肇之孫亦善草隸<hi>羊欣能書人名</hi>
　　　羊忱<lb/>
羊忱字長和一名陶泰山平陽人世爲冠族歷太傅長<lb/>
史揚州刺史<hi>羊欣傳作徐州刺史</hi>遷侍中能草書亦善行隸有稱<lb/>
於一時<hi>文字志</hi>
羊長和博學工書能騎射善圍棊諸羊後多知書而餘<lb/>
<pb n="KR3h0061_WYG_023-21a"/>
藝莫逮<hi>世説新語</hi>
　　　江瓊<lb/>
江瓊字孟琚馮翊太守善蟲篆詁訓永嘉中棄官投張<lb/>
軌因居涼<hi>北史江式傳</hi>
　　　江統<lb/>
江統字應元陳留圉人也静黙有逺志與鄉人蔡克俱<lb/>
知名至黄門侍郎散騎常侍領國子博士<hi>晉書本傳</hi>
式六世祖瓊晉初與從父應元俱受學於衛覬古篆之<lb/>
<pb n="KR3h0061_WYG_023-21b"/>
法埤倉雅言説文之義<hi>一作倉雅方言説文之誼</hi>當時並收善譽<hi>江</hi>
<hi>式論書表</hi>
　　　蔡克<lb/>
蔡克字子尼陳留考城人也少好學博渉書記成都王<lb/>
穎擢為東曹掾後為東嬴公從事中郎<hi>晉書蔡謨傳</hi>
子尼書軆簡約<hi>書史㑹要</hi>
　　　朱誕<lb/>
朱誕字永長吴郡人體履清和黄中通理累遷議郎吳<lb/>
<pb n="KR3h0061_WYG_023-22a"/>
平歸家<hi>世説注</hi>
朱誕書品中之下論曰朱誕以偏藝流聲<hi>庾肩吾書品</hi>
　　　皇甫定<lb/>
皇甫定年七嵗善史書從兄謐深竒之<hi>書斷</hi>
　　　辛曠<lb/>
辛曠<hi>按晉詩紀有辛曠贈皇甫謐詩當是同時人</hi>善書見王愔文字志<hi>法書</hi>
<hi>要録</hi>
　　　王導<lb/>
<pb n="KR3h0061_WYG_023-22b"/>
王導字茂𢎞光禄大夫覽之孫也初襲祖爵即丘子元<lb/>
帝為琅邪王請導為安東司馬帝登尊號進驃騎大将<lb/>
軍儀同三司封武岡侯後進位太傅又拜丞相諡文獻<lb/>
<hi>晉書本傳</hi>
導行草兼妙元明二帝並工書皆推歎於茂𢎞王愔云<lb/>
王導行草見貴當世<hi>書斷</hi>
導善作字規模前人初師鍾繇衛瓘力學不倦携鍾繇<lb/>
宣示帖以過江<hi>宣和書譜</hi>
<pb n="KR3h0061_WYG_023-23a"/>
　　　王恬<lb/>
王恬字敬豫<hi>宣和書譜避宋諱作欽豫世說新語注小字螭虎</hi>導第二子也多<lb/>
技藝善弈棋後爲吳國會稽内史加散騎常侍贈中軍<lb/>
將軍諡曰憲<hi>晉書本傳</hi>
恬工於草隸當世難與爲比<hi>書斷</hi>
恬善隸書於草字尤妙是時張翼以書得名議者謂不<lb/>
能過恬<hi>宣和書譜</hi>
　　　王洽<lb/>
<pb n="KR3h0061_WYG_023-23b"/>
王洽字敬和導諸子中最知名歷官至吳郡内史徵拜<lb/>
中書令苦讓不受<hi>晉書本傳</hi>
王洽衆書通善尤能隸行從兄羲之云弟書遂不減吾<lb/>
<hi>羊欣能書人名</hi>
洽書兼諸法於草尤工落簡揮豪有郢匠成風之勢<hi>書</hi>
<hi>斷</hi>
逸少與從弟洽變章草爲今草韻媚宛轉大行於世<hi>同</hi>
<hi>上</hi>
<pb n="KR3h0061_WYG_023-24a"/>
　　　王劭<lb/>
王劭字敬倫導第五子也爲尚書僕射出爲吳國内史<lb/>
卒贈車騎將軍諡曰簡<hi>晉書本傳</hi>
王劭今見草書一紙六行<hi>竇蒙述書賦注</hi>
　　　王薈<lb/>
王薈字敬文導第六子也至鎭軍將軍加散騎常侍贈<lb/>
衛將軍<hi>晉書本傳</hi>
王薈書品下之上論曰動成楷則殆逼前良<hi>庾肩吾書</hi>
<pb n="KR3h0061_WYG_023-24b"/>
<hi>品</hi>
　　　王珣<lb/>
王珣字元琳小字法護導之孫洽之長子也孝武雅好<lb/>
典籍珣與殷仲堪徐邈王恭郄恢等並以才學文章見<lb/>
昵隆安初遷尚書令贈車騎將軍開府諡獻穆<hi>晉書本</hi>
<hi>傳</hi>
珣三世以能書稱家範世學珣之草聖亦有傳焉<hi>宣和</hi>
<hi>書譜</hi>
<pb n="KR3h0061_WYG_023-25a"/>
　　　王珉<lb/>
王珉字季琰珣之弟也少有才藝善行書名出珣右時<lb/>
人為之語曰法護非不佳僧彌難為兄僧彌珉小字也<lb/>
代王獻之為長兼中書令二人素齊名世謂獻之為大<lb/>
令珉為小令贈太常<hi>晉書本傳</hi>
自導至珉三世善書時人方之杜衛二氏嘗書四疋素<lb/>
自朝操筆至暮便竟首尾如一又無誤字子敬戯云弟<lb/>
書如騎騾駸駸欲度驊騮前<hi>書斷</hi>
<pb n="KR3h0061_WYG_023-25b"/>
　　　王廞<lb/>
王廞字伯輿導之孫薈之子也厯太子中庶子司徒左<lb/>
長史<hi>晉書王薈傳</hi>
伯輿書法骨軆慢正精采沖融<hi>述書賦</hi>
　　　王敦<lb/>
王敦字處仲<hi>世說新語注云小字阿黑</hi>司徒導之從父兄也拜侍中<lb/>
大將軍江州牧後自為揚州牧<hi>晉書本傳</hi>
敦初以工書得家傳之學筆勢雄健<hi>宣和書譜</hi>
<pb n="KR3h0061_WYG_023-26a"/>
　　　王䆳<hi>淳化閣帖作海陵恭侯王邃</hi>
王邃字處重琅邪人舒弟也意局剛清以政事稱累遷<lb/>
中領軍尚書左僕射舒邃並敦從弟<hi>王邃别傳</hi>
王邃作行書有羲獻法㛰事一帖尤爲人所知流傳至<lb/>
今布置婉媚結搆有法<hi>宣和書譜</hi>
　　　劉超<lb/>
劉超字世瑜琅邪臨沂人以忠謹清愼爲元帝所㧞遂<lb/>
從渡江專掌文檄超自以書蹟與帝手筆相類乃絶不<lb/>
<pb n="KR3h0061_WYG_023-26b"/>
與人交書後爲右衞將軍諡曰忠<hi>晉書本傳</hi>
　　　顧榮<lb/>
顧榮字彦先吳國吳人也祖雍吳丞相吳平與陸機兄<lb/>
弟同入洛號爲三俊永嘉初拜侍中元帝鎭江東以榮<lb/>
爲軍司加㪚騎常侍諡曰元<hi>晉書本傳</hi>
顧榮亦善書<hi>書史會要</hi>
　　　戴若思<lb/>
戴若思廣陵人也名淵爲驃騎將軍諡曰簡<hi>晉書本傳</hi>
<pb n="KR3h0061_WYG_023-27a"/>
張懷瓘書估戴若思入第四等<hi>法書要録</hi>
　　　孔偘<lb/>
孔偘字敬思會稽人晉大司農今見行書一紙<hi>述書賦</hi>
<hi>注</hi>
　　　孔愉<lb/>
孔愉字敬康<hi>偘之從弟</hi>會稽山陰人也吳平愉遷於洛後爲<lb/>
鎭東將軍會稽内史加散騎常侍贈車騎將軍諡曰貞<lb/>
<hi>晉書本傳</hi>
<pb n="KR3h0061_WYG_023-27b"/>
敬思善行書敬康善草書述書賦云思行則輕利峭峻<lb/>
康草則古質鬱紆<hi>山陰志</hi>
　　　陸玩<hi>一作陸珫米芾作陸統</hi>
陸玩字士瑶吳郡吳人也封興平伯遷侍中司空諡曰<lb/>
康<hi>晉書本傳</hi>
玩機從弟弱冠有美譽喜翰墨尤長行書時瑞星見親<lb/>
書表賀其筆力痩硬有鍾繇法雅重而有典則<hi>宣和書</hi>
<hi>譜</hi>
<pb n="KR3h0061_WYG_023-28a"/>
　　　卞壼<lb/>
卞壼字望之濟陰冤句人也爲尚書令復加領軍將軍<lb/>
諡忠貞<hi>晉書本傳</hi>
望之之草𦂳古而老<hi>述書賦</hi>
　　　郄鑒<lb/>
郄鑒字道徽髙平金鄉人博覽經籍以儒雅著名明帝<lb/>
以其有器望動靜輒問之乃詔鑒特草上表疏以從簡<lb/>
易後封南昌縣公進位太尉諡文成<hi>晉書本傳</hi>
<pb n="KR3h0061_WYG_023-28b"/>
太尉草書卓絶古而且勁<hi>書斷</hi>
鑒作草字下筆剛決略無留滯厚實深沉豐茂宏麗而<lb/>
不乏風神<hi>宣和書譜</hi>
　　　郄愔<lb/>
郄愔字方回鑒之長子也爲冠軍將軍會稽内史就加<lb/>
鎭軍徵拜司空諡文穆<hi>晉書本傳</hi>
愔善衆書齊名庾翼其法遵衞氏尤長於章草纖能得<lb/>
中意態無窮筋骨亦勝王僧䖍云郄愔章草亞於右軍<lb/>
<pb n="KR3h0061_WYG_023-29a"/>
<hi>書斷</hi>
　　　郄曇<lb/>
郄曇字重熙鑒之次子也除北中郎將徐兖二州刺史<lb/>
諡曰簡<hi>晉書本傳</hi>
重熙書若投石拔距怒目揚睂<hi>述書賦</hi>
　　　郄超<lb/>
郄超字景興一字嘉賔愔之長子也桓温辟爲掾轉參<lb/>
軍至臨海太守<hi>晉書本傳</hi>
<pb n="KR3h0061_WYG_023-29b"/>
超草書亞於二王緊媚過其父骨力不及<hi>王僧䖍論書</hi>
景興正草輕利脫略古法<hi>述書賦</hi>
　　　郄儉之<lb/>
郄儉之字處約曇之子<hi>晉書超從弟</hi>晉太子率更令今見草<lb/>
書兩紙<hi>述書賦注</hi>
　　　郄恢<lb/>
郄恢字道𦙍<hi>世說新語注小字阿乞</hi>曇之子也領秦州刺史加督<lb/>
隴上軍尋以爲尚書<hi>晉書本傳</hi>
<pb n="KR3h0061_WYG_023-30a"/>
處約道𦙍家之後進草勢兄優正書弟潤<hi>述書賦</hi>
　　　何充<lb/>
何充字次道廬江灊人風韻淹雅文義見稱録尚書事<lb/>
加侍中永和中卒贈司空諡文穆<hi>晉書本傳</hi>
次道淳實寡於風彩<hi>述書賦</hi>
　　　熊逺<lb/>
熊逺字孝文豫章南昌人也拜太常卿加散騎常侍<hi>晉</hi>
<hi>書本傳</hi>
<pb n="KR3h0061_WYG_023-30b"/>
孝文剛斷謹正援豪注今見正書啓七紙<hi>述書賦</hi>
　　　應詹<hi>宣和書譜誤作詹思逺</hi>
應詹字思逺汝南南頓人魏侍中璩之孫也詹督五郡<lb/>
軍事與陶侃破杜弢於長沙金寳溢目詹一無所取唯<lb/>
收圖書莫不歎之封觀陽縣侯至平南將軍江州刺史<lb/>
諡曰烈<hi>晉書本傳</hi>
思逺藁草懸解眞率天然<hi>述書賦</hi>
思逺亦善章草<hi>宣和書譜</hi>
<pb n="KR3h0061_WYG_023-31a"/>
　　　陶侃<lb/>
陶侃字士行本鄱陽人也吳平徙家廬江之尋陽侃性<lb/>
聰敏逺近書疏莫不手荅筆翰如流未嘗壅滯爲侍中<lb/>
太尉封長沙郡公諡曰桓<hi>晉書本傳</hi>
士行肌骨閑媚注今見正書一紙<hi>述書賦</hi>
　　　郭璞<lb/>
郭璞字景純河東聞喜人也璞好古文竒字妙於陰陽<lb/>
算歷王敦起爲記室參軍被收敦平贈𢎞農太守<hi>晉書</hi>
<pb n="KR3h0061_WYG_023-31b"/>
<hi>本傳</hi>
　　　葛洪<lb/>
葛洪字稚川丹陽句容人也少好學家貧伐薪以貿紙<lb/>
筆夜輒寫書誦習爵闗内侯咸和初遷諮議參軍求爲<lb/>
句漏令<hi>晉書本傳</hi>
葛洪天台之觀飛白爲大字之冠古今第一<hi>米芾書史</hi>
葛洪著要用字苑一卷<hi>玉海</hi>
　　　王隱<lb/>
<pb n="KR3h0061_WYG_023-32a"/>
王隱字處叔陳郡陳人也博學多聞元帝以爲著作郎<lb/>
撰晉史爵平陵鄉侯黜歸無資庾亮供其紙筆書乃得<lb/>
成詣闕上之<hi>晉書本傳</hi>
王隱好塡書<hi>墨藪</hi>
　　　羊固<lb/>
羊固字道安太山人<hi>晉明帝東宮僚屬名</hi>
固善草行著名一時渡江累遷黃門侍郎<hi>羊欣傳云晉臨海太守</hi>
贈大鴻臚<hi>文字志</hi>
<pb n="KR3h0061_WYG_023-32b"/>
　　　張輿<lb/>
張輿字公安范陽方城人華之孫襲華爵過江辟丞相<lb/>
掾太子舍人<hi>晉書張華傳</hi>
張輿書品下之中<hi>庾肩吾書品</hi>
　　　庾亮<lb/>
庾亮字元規隨父琛在會稽元帝甚器重之明帝即位<lb/>
以爲中書監封永昌縣公爲司徒揚州刺史録尚書事<lb/>
贈太尉諡文康<hi>晉書本傳</hi>
<pb n="KR3h0061_WYG_023-33a"/>
亮善草行<hi>羊欣能書人名</hi>
　　　庾懌<lb/>
庾懌字叔預少以通簡爲兄亮所稱遷輔國將軍豫州<lb/>
刺史進號西中郎將諡曰簡<hi>晉書本傳</hi>
叔預效鍾繇雖穩密而傷浮淺<hi>述書賦</hi>
　　　庾氷<lb/>
庾氷字季堅兄亮常以爲庾氏之寶康帝即位進車騎<lb/>
將軍諡忠成<hi>晉書本傳</hi>
<pb n="KR3h0061_WYG_023-33b"/>
庾氷亦善書<hi>書史會要</hi>
　　　庾翼<lb/>
庾翼字稚恭亮之弟至征西將軍領南蠻校尉諡曰肅<lb/>
<hi>晉書本傳</hi>
翼善草隸書名亞右軍兄亮常就右軍求書逸少荅云<lb/>
稚恭在彼豈復假此<hi>書斷</hi>
翼少時與右軍齊名右軍後進庾猶不分在荆州與都<lb/>
下書云小兒輩乃賤家雞皆學逸少書須吾下當比之<lb/>
<pb n="KR3h0061_WYG_023-34a"/>
<hi>王僧䖍論書</hi>
庾翼有芝英章草十紙<hi>玉海</hi>
　　　庾準<lb/>
庾準字彦祖希子亮孫晉豫州刺史今見草書一紙<hi>述</hi>
<hi>書賦注</hi>
　　　范汪<lb/>
范汪字𤣥平雍州刺史晷之孫也<hi>述書賦注順陽人</hi>六歳過江<lb/>
依外家新野庾氏及長好學然薪冩書冩畢誦讀亦通<lb/>
<pb n="KR3h0061_WYG_023-34b"/>
後至安北將軍徐兖二州刺史贈散騎常侍諡曰穆<hi>晉</hi>
<hi>書本傳</hi>
𤣥平近瞻元常俯視國明<hi>張澄</hi>注今見正書謝賜𤓰啓四<lb/>
行<hi>述書賦</hi>
　　　范甯<lb/>
范甯字武子汪之次子也補豫章太守免官家於丹陽<lb/>
<hi>晉書本傳</hi>
武子正筆頗全古質<hi>述書賦</hi>
<pb n="KR3h0061_WYG_023-35a"/>
　　　王允之<lb/>
王允之字深猷舒之子也爲衞將軍會稽内史諡曰忠<lb/>
<hi>晉書本傳</hi>
允之善草行<hi>羊欣能書人名</hi>
允之善草隸<hi>書斷</hi>
　　　丁潭<lb/>
丁潭字世康會稽山隂人也官至㪚騎常侍贈侍中大<lb/>
夫諡曰簡<hi>晉書本傳</hi>
<pb n="KR3h0061_WYG_023-35b"/>
世康似無逸少如稟元常注今見正草書各一紙<hi>述書</hi>
<hi>賦</hi>
　　　李充<lb/>
李充字𢎞度江夏人父矩<hi>母衞夫人</hi>善楷書妙參鍾索世咸<lb/>
重之始辟丞相王導掾累遷中書侍郎<hi>晉書本傳</hi>
　　　李式<lb/>
李式<hi>書斷云字景則</hi>充之從兄江夏鍾武人善楷隸中興初仕<lb/>
至侍中<hi>晉書李充傳</hi>
<pb n="KR3h0061_WYG_023-36a"/>
李式衛夫人猶子也甚推其叔母善書右軍云李式平<lb/>
南之流亦可比庾翼<hi>書斷</hi>
　　　李廞<lb/>
李廞字宗子江夏鍾武人好學善草隸與兄式齊名躄<lb/>
疾不能行坐常仰臥彈琴廞嘗爲二府辟號李公府<hi>文</hi>
<hi>字志</hi>
　　　荀輿<lb/>
荀輿字長𦙍能書嘗寫狸骨方右軍臨之至今謂之狸<lb/>
<pb n="KR3h0061_WYG_023-36b"/>
骨帖<hi>李綽尚書故實</hi>
荀輿隸書草書俱入妙<hi>書斷</hi>
　　　王廙<lb/>
王廙字世將導之從弟而元帝姨弟也少能屬文工書<lb/>
畫封武陵縣侯敦以廙爲平南將軍贈侍中驃騎將軍<lb/>
諡曰康<hi>晉書本傳</hi>
王平南是右軍叔自過江東右軍之前唯廙爲最書爲<lb/>
右軍法<hi>王僧䖍集</hi>
<pb n="KR3h0061_WYG_023-37a"/>
琅邪王廙能章楷傳鍾法<hi>羊欣能書人名</hi>
廙工於草隸飛白祖述張衞遺法其飛白志氣極古時<lb/>
人云王廙飛白右軍之亞<hi>書斷</hi>
廙得索靖書七月二十六日帖一紙每寶玩之永嘉中<lb/>
乃四疊綴衣中以渡江今疊蹟猶在<hi>國史異纂</hi>
　　　王曠<lb/>
王曠淮南太守<hi>晉書王羲之傳</hi>
曠導從弟與衞世為中表故得蔡邕書法於衞夫人以<lb/>
<pb n="KR3h0061_WYG_023-37b"/>
授羲之<hi>書史會要</hi>
曠子羲之七歳學書及年十二見前代筆論於曠枕中<lb/>
竊而讀之曠曰汝何來吾所數也羲之笑而不荅其母<lb/>
曰汝年幼小看用筆法未能曉解縱獲父敎恐復不能<lb/>
祕惜曠乃語羲之曰待汝成人吾當授汝羲之拜曰願<lb/>
早授之使得成人已爲暮學曠語以大綱羲之學功日<lb/>
進<hi>筆勢傳</hi>
　　　王羲之<lb/>
<pb n="KR3h0061_WYG_023-38a"/>
王羲之字逸少司徒導之從子也善隸書為古今之冠<lb/>
爲右軍將軍會稽内史嘗與同志宴集於㑹稽山隂之<lb/>
蘭亭羲之自爲序又山陰道士養好鵞羲之徃觀甚恱<lb/>
爲寫道徳經畢籠鵞而歸嘗詣門生家見棐几滑淨因<lb/>
書之眞草相半後爲其父刮去門生驚懊累日又蕺山<lb/>
老姥持六角竹扇賣之羲之書其扇各爲五字曰但言<lb/>
是王右軍書以求百錢人競買之其書爲世所重皆此<lb/>
類也每自稱我書比鍾繇當抗行比張芝草猶當鴈行<lb/>
<pb n="KR3h0061_WYG_023-38b"/>
也曽與人書云張芝臨池學書池水盡黑使人耽之若<lb/>
是未必後之羲之書初不勝庾翼郄愔暮年方妙常以<lb/>
章草荅庾亮翼深歎伏與王羲之書云昔有伯英章草<lb/>
十紙過江亡失常歎妙蹟永絶忽見足下荅家兄書煥<lb/>
若神明頓還舊觀卒贈金紫光禄大夫諸子遵父先㫖<lb/>
固辭不受<hi>晉書本傳</hi>
羲之少學衞夫人書將謂大能<hi>筆勢傳云羲之年十二學功日進衞夫人一見</hi>
<hi>語太常王策曰此小兒必見用筆訣也近觀其書便有老成之智因流涕曰此子必蔽吾書名矣</hi>及渡<lb/>
<pb n="KR3h0061_WYG_023-39a"/>
江北遊名山見李斯曹喜等書又之許下見鍾繇梁鵠<lb/>
書之洛下見蔡邕石經三體書又於從兄洽處見張昶<lb/>
華岳碑始知學衞夫人書徒費年月遂改本師於衆碑<lb/>
學習焉<hi>筆陣圖</hi>
晉成帝時祀北郊更祝版工人削之羲之筆入木七分<lb/>
<hi>筆勢傳</hi>
羲之善草隸八分飛白章行備精諸體自成一家之法<lb/>
千變萬化得之神功<hi>王羲之别傳</hi>
<pb n="KR3h0061_WYG_023-39b"/>
逸少見諸家筆論遂作筆陣圖及筆勢論<hi>金壺記</hi>
　　　王𤣥之<lb/>
王𤣥之羲之長子早卒<hi>晉書王羲之傳</hi>
𤣥之善草行<hi>羊欣能書人名</hi>
　　　王凝之<lb/>
王凝之<hi>王氏譜曰字叔平</hi>羲之次子亦工草隸仕歷江州刺史<lb/>
左將軍㑹稽内史<hi>晉書王羲之傳</hi>
凝之字法最密<hi>黃山谷集</hi>
<pb n="KR3h0061_WYG_023-40a"/>
　　　王徽之<lb/>
王徽之字子猷羲之子後爲黃門侍郎<hi>晉書本傳</hi>
徽之作字亦自韻勝羊欣謂尤長於行草律以家法在<lb/>
羲獻間<hi>宣和書譜</hi>
　　　王操之<lb/>
王操之字子重<hi>王氏譜云羲之第六子</hi>歷侍中尚書豫章太守<hi>晉</hi>
<hi>書本傳</hi>
操之工草隸<hi>書斷</hi>
<pb n="KR3h0061_WYG_023-40b"/>
　　　王渙之<lb/>
王渙之羲之子黃長睿云王氏凝操徽渙之四子書與<lb/>
子敬書具傳皆得家範而體各不同凝之得其韻操之<lb/>
得其體徽之得其勢渙之得其貌獻之得其源<hi>東觀餘</hi>
<hi>論</hi>
王世貞題琅邪法書墨蹟云史稱右軍七子知名者五<lb/>
人𤣥之凝之操之徽之獻之而不及渙之黄長睿則謂<lb/>
渙之爲右軍子長睿博精不減倉曹此當有的據可補<lb/>
<pb n="KR3h0061_WYG_023-41a"/>
史傳之漏<hi>弇州山人續稿</hi>
　　　王獻之<lb/>
王獻之字子敬羲之第七子工草隸七八歳時學書羲<lb/>
之從後掣其筆不得歎曰此兒後當復有大名嘗書壁<lb/>
爲方丈大字羲之甚以爲能觀者數百人大元中新起<lb/>
太極殿謝安欲使獻之題榜以爲萬代寶而難言之試謂<lb/>
曰魏時陵雲殿榜韋仲將懸橙書之獻之正色曰仲將<lb/>
魏之大臣使其若此有以知魏徳之不長安遂不之逼<lb/>
<pb n="KR3h0061_WYG_023-41b"/>
安又問曰君書何如君家尊曰故當不同安曰外論不<lb/>
爾曰人那得知尋除建威將軍吳興太守徵拜中書令<lb/>
贈侍中特進光禄大夫諡曰憲<hi>晉書本傳</hi>
獻之幼學父書次習於張後改變制度别創其法率爾<lb/>
師心冥合天矩<hi>王獻之别傳</hi>
二王重變行隸及藁體爲八體書<hi>墨藪</hi>
羲獻之書謂之今草結搆微眇者謂之小草復有游絲<lb/>
草<hi>書輯</hi>
<pb n="KR3h0061_WYG_023-42a"/>
獻之變右軍法爲今體字畫秀媚妙絶時倫<hi>宋明帝文</hi>
<hi>章志</hi>
謝奉起廟悉用棐材右軍取棐書之滿牀奉收得一大<lb/>
簀子敬後往謝爲說右軍書甚佳而密已削作數十棐<lb/>
板請子敬書之亦甚合奉並珍録奉後孫履分半與桓<lb/>
𤣥用履爲揚州主簿<hi>虞龢叙二王書事</hi>
有一好事年少故作精白紗裓著詣子敬子敬便取書<lb/>
之草正諸體悉備兩袖及褾略周年少覺王左右有凌<lb/>
<pb n="KR3h0061_WYG_023-42b"/>
奪之色掣裓而走左右果逐之及門外鬭爭分裂年少<lb/>
纔得一袖耳<hi>同上</hi>
獻之自謂年二十有四游名山間有授其五百七十九<lb/>
字者初得此書日習之未經一周形容髣髴<hi>宣和書譜</hi>
　　　王淳之<lb/>
王淳之獻之兄子善草行<hi>羊欣能書人名</hi>
　　　王羲之代書人<lb/>
王羲之代書人<hi>未詳姓氏</hi>逸少從失郡告靈不仕以後略不<lb/>
<pb n="KR3h0061_WYG_023-43a"/>
復自書皆使此一人世中不能别見其緩異呼爲末年<lb/>
書子敬年十七八全放此人書故遂成與之相似<hi>陶隱</hi>
<hi>居荅武帝啓</hi>
　　　張翼<lb/>
張翼字君祖下邳人官至東海太守善隸草<hi>書史會要</hi>
翼正書學鍾繇草書學羲之皆極精妙當時與王修江<lb/>
灌輩並馳爭先<hi>宣和書譜</hi>
王右軍嘗自書表晉穆帝令翼寫題後荅右軍當時不<lb/>
<pb n="KR3h0061_WYG_023-43b"/>
别久後方悟云小子㡬欲亂眞<hi>王僧䖍論書</hi>
　　　許靜民<lb/>
許靜民髙陽人鎭軍參軍善隸草羲之髙足<hi>羊欣能書</hi>
<hi>人名</hi>
靜民善題宫觀額將直方之體其草稍乏筋骨亦景則<lb/>
<hi>李式</hi>之亞也<hi>書斷</hi>
　　　許靜<hi>按許靜或即許靜民之誤未敢遽定爲一人因並存之</hi>
許靜晉人李嗣眞曰許靜之迹不減小令常歎云小鍾<lb/>
<pb n="KR3h0061_WYG_023-44a"/>
書初不留意試作之乃不可得研之彌久始有髣髴<hi>李</hi>
<hi>嗣眞書後品</hi>
　　　謝尚<lb/>
謝尚字仁祖鯤之子也秣陵人善音樂博綜衆藝永和<lb/>
中拜尚書僕射贈散騎常侍衞將軍諡曰簡<hi>晉書本傳</hi>
尚作草書深得昔人行筆之意<hi>宣和書譜</hi>
　　　謝奕<lb/>
謝奕字無彦<hi>一作無奕</hi>安之兄也爲安西將軍豫州刺史贈<lb/>
<pb n="KR3h0061_WYG_023-44b"/>
鎭西將軍<hi>晉書本傳</hi>
奕喜作字尤長於行書飄逸之氣入人眉睫<hi>宣和書譜</hi>
　　　謝安<lb/>
謝安字安石尚從弟也善行書拜衞將軍開府儀同三<lb/>
司封建昌縣公進拜太保贈太傅諡文靖<hi>晉書本傳</hi>
安陳郡陽夏人學草正於右軍右軍云卿是解書者然<lb/>
知解書者尤難安石尤善行書<hi>書斷</hi>
安石善書不重子敬<hi>王僧䖍云得子敬書有時裂作挍紙</hi>子敬每作好書<lb/>
<pb n="KR3h0061_WYG_023-45a"/>
必謂被賞安輒題後荅之<hi>虞龢論書表</hi>
　　　謝萬<lb/>
謝萬字萬石安之弟也㪚騎常侍<hi>晉書本傳</hi>
萬工言論善屬文作字自得家學清潤遒勁風度不凡<lb/>
於行草最長<hi>宣和書譜</hi>
　　　任靖<lb/>
任靖<hi>見王愔文字志</hi>陶𢎞景曰右軍書中給事黃門一紙治廉<lb/>
瀝一紙凡二篇並是謝安衞軍參軍任靖書<hi>陶隱居集</hi>
<pb n="KR3h0061_WYG_023-45b"/>
任靖書品中之中論曰任靖矯名<hi>庾肩吾書品</hi>
　　　張嘉<lb/>
張嘉字子勝官至光禄大夫善隸書羊欣云嘉師於鍾<lb/>
氏勝王羲之在臨川也<hi>書斷</hi>
　　　張澄<lb/>
張澄字國明吳郡人嘉之子晉光禄大夫見咸康八年<lb/>
正書上成帝啓有鍾氏餘風<hi>述書賦注</hi>
張澄書當時亦呼有意<hi>王僧䖍論書</hi>
<pb n="KR3h0061_WYG_023-46a"/>
　　　張彭祖<lb/>
張彭祖<hi>澄子</hi>官至龍驤將軍善隸書右軍每見其緘牘輒<lb/>
存而玩之<hi>書斷</hi>
　　　孫綽<lb/>
孫綽字興公楚之孫也爲廷尉卿領著作綽少以文才<lb/>
稱於時文士綽為其冠溫王郄庾諸君之薨必湏綽爲<lb/>
碑文然後刋石焉<hi>晉書本傳</hi>
張懷瓘書估孫綽書入第四等<hi>法書要録</hi>
<pb n="KR3h0061_WYG_023-46b"/>
　　　王彬之<lb/>
王彬之字道生廣漢人何延之蘭亭記曰王羲之與太<lb/>
原孫統孫綽王彬之等四十有一人修祓禊之禮<hi>法書</hi>
<hi>要録</hi>
王彬之書放縱快利筆道流便<hi>梁武帝評書</hi>
　　　許邁<lb/>
許邁字叔𤣥一名映丹陽句容人也永和二年移入臨<lb/>
安西山有終焉之志乃改名𤣥字逺遊羲之相與爲世<lb/>
<pb n="KR3h0061_WYG_023-47a"/>
外之交後莫測所終<hi>晉書本傳</hi>
許邁書有晉人風致而尤清逸<hi>書史會要</hi>
　　　劉惔<lb/>
劉惔字眞長沛國相人也性簡貴與王羲之雅相友善<lb/>
終丹陽尹<hi>晉書本傳</hi>
眞長草舍稚恭之厚爽正邇越石之羈束<hi>述書賦</hi>
　　　王濛<lb/>
王濛字仲祖<hi>小字阿奴</hi>哀靖皇后父<hi>太原晉陽人</hi>善隸書轉司徒<lb/>
<pb n="KR3h0061_WYG_023-47b"/>
左長史<hi>晉書本傳夫張懷瓘云贈光禄大  封晉陽侯</hi>
濛隸書法於鍾氏隸章草入能衞臻陶侃亞也<hi>書斷</hi>
王濛書比庾翼<hi>法書要録</hi>
濛論章草作人字法趯之欲利按之欲輕世以濛爲知<lb/>
言世所存者多行書<hi>宣和書譜</hi>
　　　王脩<lb/>
王脩字敬仁小字荀子濛之長子也善隸書號曰流奕<lb/>
淸舉至中軍司馬<hi>晉書本傳</hi>
<pb n="KR3h0061_WYG_023-48a"/>
脩求右軍書乃寫東方朔畫贊與之始王導衣帶中盛<lb/>
尚書宣示帖過江後與右軍乞敬仁敬仁亡其母見此<lb/>
書平生所好遂以入棺<hi>書斷</hi>
脩善隸行與羲之善故殆窮其妙子敬每省脩書云咄<lb/>
咄逼人<hi>羊欣能書人名</hi>
　　　温放之<lb/>
温放之嶠之子也至交州刺史<hi>晉書温嶠傳</hi>
放之率爾草健筆力<hi>述書賦</hi>
<pb n="KR3h0061_WYG_023-48b"/>
　　　王述<lb/>
王述字懷祖湛之孫承之子也至散騎常侍尚書令贈<lb/>
侍中驃騎將軍諡曰簡<hi>晉書本傳</hi>
懷祖書髙利迅薄連屬欹傾<hi>述書賦</hi>
　　　王坦之<lb/>
王坦之字文度述之子也徐兖二州刺史贈安北將軍<lb/>
諡曰獻<hi>晉書本傳</hi>
坦之善書<hi>書史會要行淳化閣帖三卷有  書四行</hi>
<pb n="KR3h0061_WYG_023-49a"/>
　　　王綏<lb/>
王綏字彦猷坦之之孫荆州刺史<hi>晉書本傳</hi>
綏善隸行<hi>羊欣能書人名</hi>
　　　康昕<lb/>
康昕字君明外國人<hi>一云義興人</hi>官至臨沂令善隸書王子<lb/>
敬題方山庭殿數行昕宻改之子敬後過不疑又爲謝<lb/>
居士題畫以示子敬歎其能<hi>法書要録</hi>
康昕書類子敬亦比羊欣<hi>歷代名畫記</hi>
<pb n="KR3h0061_WYG_023-49b"/>
康昕與惠式道人俱學二王轉以己書貨之世人或謬<lb/>
寶其迹<hi>書斷</hi>
　　　劉瓌之<lb/>
劉瓌之字元寶沛國人御史中丞義誠伯<hi>述書賦注</hi>
瓌之善八分大令旣不肯書太極殿榜謝安乃令瓌之<lb/>
以八分題之<hi>東觀餘論</hi>
　　　韋昶<lb/>
韋昶字文休誕兄涼州刺史康之𤣥孫官至潁州刺史<lb/>
<pb n="KR3h0061_WYG_023-50a"/>
散騎常侍善古文大篆或問王右軍父子書名以爲云<lb/>
何曰二王自可謂能未足知書也又妙於作筆子敬得<lb/>
其筆以爲絶世<hi>書斷</hi>
太元中孝武帝改治宫室及諸廟門並欲使王獻之隸<lb/>
草書題榜獻之固辭乃使劉瓌之以八分書之後又以<lb/>
文休大篆改八分焉<hi>書斷</hi>
　　　曹茂之<lb/>
曹茂之字永叔<hi>世說新語注云蜍曹茂之小字也</hi>彭城人仕至尚書郎<lb/>
<pb n="KR3h0061_WYG_023-50b"/>
<hi>曹氏譜</hi>
　　　李志<lb/>
李志字温祖江夏鍾武人<hi>晉百官名常李氏譜云志仕至貟外  侍南康相</hi>
曹蜍李志與右軍同時書亦爭衡<hi>墨池璅録</hi>
　　　桓温<lb/>
桓温字元子宣城太守彞之子也譙國龍亢人升平中<lb/>
改封南郡公又加侍中大司馬太和四年領平北將軍<lb/>
徐兖二州刺史追贈丞相<hi>晉書本傳</hi>
<pb n="KR3h0061_WYG_023-51a"/>
温墨蹟見於世者尤少然頗長於行草字勢遒勁有王<lb/>
謝之餘韻<hi>宣和書譜</hi>
　　　桓𤣥<lb/>
桓𤣥字敬道一名靈寶大司馬温之孽子也元興二年<lb/>
𤣥詐表請平姚興初欲飾裝無他處分先使輕舸載服<lb/>
玩及書畫等物𤣥曰書畫服玩旣宜恒在左右脫有不<lb/>
意當使輕而易運衆咸笑之𤣥性貪鄙好竒異人士有<lb/>
法書好畫悉欲歸已猶難逼奪之皆蒱博而取<hi>晉書本</hi>
<pb n="KR3h0061_WYG_023-51b"/>
<hi>傳</hi>
桓𤣥自謂右軍之流當時以比孔琳之<hi>王僧䖍論書</hi>
桓𤣥嘗慕小王善於草法<hi>書斷</hi>
桓𤣥雅愛羲之父子書各爲一帙置左右以玩之<hi>晉書</hi>
<hi>王獻之傳</hi>
桓𤣥愛重書法每讌集輒出法書示賔客客有食寒具<lb/>
者仍以手捉書大點汚後出法書輒令客洗手兼除寒<lb/>
具<hi>虞龢叙二王書事</hi>
<pb n="KR3h0061_WYG_023-52a"/>
桓大司馬每請長康與羊欣論書畫竟夕忘疲<hi>世說新</hi>
<hi>語</hi>
　　　殷仲堪<lb/>
殷仲堪陳郡人也能清言善屬文爲荆州刺史<hi>晉書本</hi>
<hi>傳</hi>
仲堪書亦王敬仁之亞<hi>書斷</hi>
　　　諸葛長民<lb/>
諸葛長民琅邪陽郡人也爲豫州刺史領淮南太守<hi>晉</hi>
<pb n="KR3h0061_WYG_023-52b"/>
<hi>書本傳</hi>
長民全效子敬宏逸生於天機<hi>述書賦</hi>
長民善行草論者以爲范蔚宗之流<hi>書斷</hi>
　　　盧循<lb/>
盧循字于先小名元龍諶之曾孫也善草隸弈棊之藝<lb/>
元興中權假循廣州刺史<hi>晉書本傳</hi>
盧循素善尺牘尤珍名法<hi>虞龢論書表</hi>
　　　習鑿齒<lb/>
<pb n="KR3h0061_WYG_023-53a"/>
習鑿齒字彥威襄陽人也博學洽聞以文筆著稱善尺<lb/>
牘後爲滎陽太守在郡著漢晉春秋<hi>晉書本傳</hi>
　　　江灌<lb/>
江灌字道羣陳留圉人也少知名温末年爲諮議參軍<lb/>
後出爲吳郡太守未拜卒<hi>晉書本傳</hi>
道羣閑慢氣格自充<hi>述書賦</hi>
　　　袁山松<lb/>
袁山松<hi>梁武帝評書作袁崧</hi>陳郡陽夏人博學有文章爲吳郡太<lb/>
<pb n="KR3h0061_WYG_023-53b"/>
守<hi>晉書本傳</hi>
袁崧書<hi>一本作柳産</hi>如深山道士見人便欲退縮<hi>梁武帝評</hi>
<hi>書</hi>
　　　顧愷之<lb/>
顧愷之字長康晉陵無錫人<hi>見畫家傳</hi>博學有才氣義熙初<lb/>
爲散騎常侍<hi>晉書本傳</hi>
長康亦善書<hi>書斷箴戲鴻堂帖目有女史  眞蹟十二行</hi>
　　　郭荷<lb/>
<pb n="KR3h0061_WYG_023-54a"/>
郭荷字承休略陽人也明究典籍特善史書不應州郡<lb/>
之命張祚徵爲博士祭酒迫而致之荷乞還祚遣以安<lb/>
車蒲輪送還張掖東山諡曰𤣥徳先生<hi>晉書本傳</hi>
　　　謝敷<lb/>
謝敷字慶緒會稽人入太平山十餘年郄愔召爲主簿<lb/>
臺徵博士皆不就<hi>晉書本傳</hi>
謝敷工隸草<hi>羊欣能書人名</hi>
　　　謝靜<lb/>
<pb n="KR3h0061_WYG_023-54b"/>
謝靜謝敷並善寫經亦入能境<hi>王僧䖍論書</hi>
　　　戴逵<lb/>
戴逵字安道譙國人也工書畫總角時以雞卵汁溲白<lb/>
瓦屑作鄭𤣥碑又爲文而自鐫之詞麗器妙性不樂當<lb/>
世常以琴書自娛孝武帝時累徵不就<hi>晉書本傳</hi>
戴公從東出謝太傅往看之見但與論琴書戴旣無吝<lb/>
色而談琴書愈妙<hi>世說新語</hi>
　　　吕忱<lb/>
<pb n="KR3h0061_WYG_023-55a"/>
吕忱字伯雍博識文字撰字林五篇萬二千八百餘字<lb/>
<hi>江式論書表云晉世義陽王典祠令任城呂忱表上字林六卷</hi>字林則說文之流小篆<lb/>
之工亦叔重<hi>許愼</hi>之亞也<hi>書斷</hi>
　　　劉訥<lb/>
劉訥字行仁琅邪人晉散騎常侍今見康帝啓四紙<hi>述</hi>
<hi>書賦注</hi>
訥師鍾繇始終規矩<hi>書史會要</hi>
　　　劉劭<hi>書史會要誤作三國時劉劭</hi>
<pb n="KR3h0061_WYG_023-55b"/>
劉劭<hi>一作召</hi>字彦祖彭城人有才幹咸康世歷御史中丞<lb/>
侍中尚書豫章太守<hi>晉書劉隗傳</hi>
劭善小篆工飛白雖不及張毛亦一時之秀作飛白勢<lb/>
<hi>書斷</hi>
　　　柳詳<lb/>
柳詳亦善飛白彦祖之亞也<hi>書斷</hi>
　　　陳逵<lb/>
陳逵字林道潁川許昌人少有幹以清敏立名襲封廣<lb/>
<pb n="KR3h0061_WYG_023-56a"/>
陵公黃門郎西中郎將領梁淮南二州太守<hi>陳逵别傳</hi>
逵作行草古而腴草字飄發不滯有羲獻之風<hi>宣和書</hi>
<hi>譜誤淳化閣帖四卷有陳逵書題作陳人黄伯思刋  云陳逵晉西中郎將也此云陳朝陳逵誤矣</hi>
　　　劉恢<lb/>
劉恢字道生沛國人爲車騎司馬贈前將軍<hi>宋明帝文</hi>
<hi>章志</hi>
張懷瓘書估劉恢書入第三等<hi>法書要録</hi>
　　　岑淵<hi>王愔文字志作岑泉</hi>
<pb n="KR3h0061_WYG_023-56b"/>
岑淵吳郡人太原中任内史<hi>姑蘇志</hi>
岑淵書品下之中<hi>庾肩吾書品</hi>
　　　張越<hi>草書韻會書史會要皆作後漢人按王愔文字志目編晉人中</hi>
張越燉煌人仕至梁州刺史善草書<hi>書斷</hi>
　　　韋𢎞<lb/>
韋𢎞字叔思位至原州刺史善隸書<hi>書斷</hi>
　　　韋季<lb/>
韋季字成𢎞弟爲平西將軍善隸書<hi>書斷</hi>
<pb n="KR3h0061_WYG_023-57a"/>
　　　沈嘉<lb/>
沈嘉字長茂吳郡人吳興太守善草書<hi>姑蘇志</hi>
長茂草勢旣捷而疎<hi>述書賦</hi>
　　　劉璞<lb/>
劉璞字子成南陽人晉光禄勲即得道南嶽魏夫人之<lb/>
子父義晉河内修武令今見行書及草兩紙<hi>述書賦注</hi>
　　　劉廞<lb/>
劉廞字季舒會稽人光禄大夫今見書名啓一紙<hi>述書</hi>
<pb n="KR3h0061_WYG_023-57b"/>
<hi>賦注</hi>
　　　謝藻<lb/>
謝藻字叔文會稽人晉中書侍郎<hi>山陰志作中書舍人</hi>正書啓兩<lb/>
段合爲一紙五行其半先在官半在外及得之勘合如<lb/>
一<hi>述書賦注</hi>
　　　宋珽<lb/>
宋珽廣平人晉相府參軍見行書四行<hi>述書賦注</hi>
宋珽書法精緊<hi>書史會要</hi>
<pb n="KR3h0061_WYG_023-58a"/>
　　　謝璠伯<lb/>
謝璠伯晉散騎常侍<hi>劉次莊法帖釋文</hi>
謝璠伯善行草<hi>書史會要</hi>
　　　張野<lb/>
張野字萊民居潯陽柴桑與淵明有㛰姻契學兼華梵<lb/>
尤善屬文徵拜散騎常侍不就入廬山依逺公逺公卒<lb/>
謝靈運爲銘野爲序稱門人義熙十四年卒<hi>蓮社髙賢</hi>
<hi>傳</hi>
<pb n="KR3h0061_WYG_023-58b"/>
惠逺法師碑謝靈運文張野書<hi>金石略</hi>
　　　向泰　費元瑶<lb/>
向泰費元瑶書品下之上論曰並擅豪翰動成楷則<hi>庾</hi>
<hi>肩吾書品</hi>
　　　張炳<lb/>
張炳書品下之中論曰雖未窮字奥書尚文情<hi>庾肩吾</hi>
<hi>書品</hi>
　　　虞安吉<lb/>
<pb n="KR3h0061_WYG_023-59a"/>
虞安吉晉人正草大篆品上之下<hi>韋續九品書人論</hi>
　　　謝發<lb/>
謝發善行草<hi>書史會要行淳化閣帖三卷有  書六行</hi>
　　　李韞　陳基　傅廷堅　張紹　陰光　曹任<lb/>
　　　宋嘉　孔閭　辟閭訓　張熾　周仁皓<lb/>
李韞已下十一人書品下之下論曰皆遺迹見珍餘芳<lb/>
可折<hi>庾肩吾書品</hi>
　　　滿爽　裴興<lb/>
<pb n="KR3h0061_WYG_023-59b"/>
滿爽裴興<hi>見王愔文字志</hi>
　　　徐令文<lb/>
徐令文<hi>見書史會要</hi>
　　　楊羲<lb/>
楊羲字義和吳郡人<hi>述書賦注作𢎞農人</hi>徙家句容幼而通靈美<lb/>
姿容善言笑工書畫與王右軍並名海内<hi>鄒迪光良常</hi>
<hi>仙系記</hi>
楊君書最工不今不古能細能大大較雖祖效郄法筆<lb/>
<pb n="KR3h0061_WYG_023-60a"/>
力規矩兼於二王<hi>陶隱居論三仙君眞蹟</hi>
興寧二年上眞南嶽魏夫人降丹陽之句曲山以上清<lb/>
諸眞經授弟子琅邪王公府舎人楊君使作隸書出以<lb/>
授護軍長史許君父子<hi>眞誥</hi>
楊書以郄氏爲師不學右軍父子然翩翩有沖霄之度<lb/>
<hi>容臺集</hi>
　　　許穆<lb/>
許穆<hi>一名謐</hi>字思𤣥邁第五弟丹陽句容人官至護軍長<lb/>
<pb n="KR3h0061_WYG_023-60b"/>
史散騎侍郎<hi>雲笈七籖</hi>
長史章草正書古拙<hi>陶隱居論三仙君眞蹟</hi>
　　　許翽<lb/>
許翽字道翔小字玉斧穆第三子司徒辟掾不就隱居<lb/>
茅山師楊羲<hi>雲笈七籖</hi>
許掾書乃是學楊而字體勁利偏善寫經畫符與楊相<lb/>
似鬱勃鋒勢殆非人功所逮<hi>陶隱居論三仙君眞蹟</hi>
　　　南嶽魏夫人<lb/>
<pb n="KR3h0061_WYG_023-61a"/>
南嶽魏夫人諱華存字賢安位紫虛元君領上眞司命<lb/>
<hi>陶隱居眞靈位業圖</hi>
魏夫人左僕射舒之女太保公掾南陽劉幼彦之室光<lb/>
禄勲璞之母天才卓異少讀莊老及春秋二傳五經百<lb/>
子後修眞得道夫人善書<hi>書史會要</hi>
　　　識道人<hi>一作惠式道人</hi>
識道人<hi>南州人</hi>康昕學右軍草亂眞與識道人作右軍書<lb/>
貨<hi>王僧䖍論書</hi>
<pb n="KR3h0061_WYG_023-61b"/>
康昕與南州惠式道人俱學二王轉以己書貨之世人<lb/>
或謬寶其迹亦或謂爲羊欣<hi>書斷又按此與王僧䖍論書同  按歐陽通云惠式</hi>
<hi>道人右軍之甥與王無别當是一人陶宗儀作兩人誤</hi>
　　　岳道人<lb/>
岳道人書品下之下<hi>庾肩吾書品</hi>
　　　法髙道人<lb/>
法髙道人書品下之下論曰皆遺迹見珍各盡其妙<hi>庾</hi>
<hi>肩吾書品</hi>
<pb n="KR3h0061_WYG_023-62a"/>
　　　衞夫人<hi>一作李夫人</hi>
衞夫人名鑠字茂猗晉汝陰太守李矩妻<hi>西溪叢話云衞夫人廷尉</hi>
<hi>展之女弟恒之從妺中書郎李充之母</hi>善鍾法能正書入妙王逸少師之<lb/>
<hi>翰墨志</hi>
鍾繇傳之衞夫人衞夫人傳之王羲之<hi>傳授筆法人名</hi>
　　　郄夫人<lb/>
郄夫人王羲之之妻也甚工書<hi>孔元舒在窮記</hi>
　　　謝夫人<lb/>
<pb n="KR3h0061_WYG_023-62b"/>
王凝之妻謝氏字道韞安西將軍奕之女也<hi>晉書列女</hi>
<hi>傳</hi>
道韞有才華亦善書爲舅氏所重<hi>王羲之外傳</hi>
道韞書雍容和雅芬芳可玩<hi>李嗣眞書品</hi>
　　　傅夫人<lb/>
傅夫人郄愔之妻也善書<hi>書斷</hi>
傅夫人正隸品下之上<hi>韋續九品書人論</hi>
　　　荀夫人<lb/>
<pb n="KR3h0061_WYG_023-63a"/>
荀夫人王洽之妻也亦善書<hi>書斷</hi>
　　　汪夫人<lb/>
汪<hi>宣和書譜作江</hi>夫人王珉之妻也善書<hi>書斷</hi>
　　　荀夫人<lb/>
荀夫人庾亮妻正行篆隸品上之下<hi>韋續九品書人論</hi>
　　　蔡夫人<lb/>
蔡夫人羊衡母正書品上之中<hi>韋續九品書人論</hi>
　　　李氏<lb/>
<pb n="KR3h0061_WYG_023-63b"/>
李氏意如廣漢人王獻之保母也善屬文能草書<hi>韋續</hi>
<hi>九品書人論</hi>
　　趙<lb/>
　　　崔恱<lb/>
崔恱字道儒清河東武城人仕石季龍位司徒右長史<lb/>
以才學稱<hi>北史魏崔宏傳</hi>
恱與范陽盧諶並以博藝齊名諶法鍾繇恱法衞瓘而<lb/>
俱習索靖之草皆盡其妙諶傳子偃偃傳子邈恱傳子<lb/>
<pb n="KR3h0061_WYG_023-64a"/>
潛潛傳子宏世不替業<hi>北史崔浩傳</hi>
　　　盧諶<lb/>
盧諶字子諒志長子也好老莊善屬文初為劉琨從事<lb/>
中郎後爲石季龍中書監<hi>晉書本傳</hi>
諶以父法鍾繇書子孫傳其業累世有名<hi>尚友録</hi>
　　燕<lb/>
　　　盧偃<lb/>
盧偃諶第四子博學善隸書有名於世仕慕容氏位給<lb/>
<pb n="KR3h0061_WYG_023-64b"/>
事黃門侍郎營丘成周二郡守<hi>北史盧誕傳</hi>
　　　盧邈<lb/>
盧邈偃長子仕慕容氏爲范陽太守以儒雅稱初諶父<lb/>
志法鍾繇書子孫傳業累世有能名至邈以上兼善草<lb/>
蹟<hi>北史盧𤣥傳</hi>
　　　崔潛<lb/>
崔潛恱子仕慕容暐爲黃門郎以才學稱<hi>北史崔宏傳</hi>
潛爲兄渾等誄手筆本草延昌初著作郎王遵業買得<lb/>
<pb n="KR3h0061_WYG_023-65a"/>
　之寶其書迹深秘藏之武平中姚元標以工書知名見<lb/>
　潛書以爲過於浩<hi>魏書作已</hi>也<hi>北史崔浩傳</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0061_WYG_023-65b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋書畫譜卷二十三<lb/>
</p>
<p>
</p>
  </div>
</body>
</text>
</TEI>
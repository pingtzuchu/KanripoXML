<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_032-1a"/>
　欽定四庫全書<lb/>
御定佩文齋書畫譜目録<lb/>
　　第三十二卷<lb/>
　　　書家傳十一<lb/>
　　　　　宋<lb/>
　　　　趙普　　　　　曹彬<lb/>
　　　　徐鉉　　　　　陶榖<lb/>
　　　　張鑄　　　　　盧斌<lb/>
<pb n="KR3h0061_WYG_032-1b"/>
　　　　郭廷謂　　　　郭從義<lb/>
　　　　崔頌　　　　　吳元輔<lb/>
　　　　韓浦　　　　　吳淑<lb/>
　　　　吳遵路　　　　范宗傑<lb/>
　　　　劉温叟　　　　宗翼<lb/>
　　　　駱文蔚　　　　王正己<lb/>
　　　　皇甫儼　　　　袁正己<lb/>
　　　　尹熈古　　　　張仁愿<lb/>
<pb n="KR3h0061_WYG_032-2a"/>
　　　孫崇望　　　　　孫思皓<lb/>
　　　錢儇　　　　　　李建中<lb/>
　　　秦玠　　　　　　李宗易<lb/>
　　　蘇易簡　　　　　蘇耆<lb/>
　　　張齊賢　　　　　楊億<lb/>
　　　劉筠　　　　　　姚鉉<lb/>
　　　宋貽序　　　　　趙鎔<lb/>
　　　李穆　　　　　　趙安仁<lb/>
<pb n="KR3h0061_WYG_032-2b"/>
　　　鄭文寳　　　　　李宗訥<lb/>
　　　李宗諤　　　　　李居簡<lb/>
　　　句中正　　　　　句希仲<lb/>
　　　王著　　　　　　葛湍<lb/>
　　　王惟恭　　　　　郭忠恕<lb/>
　　　錢惟治　　　　　錢惟演<lb/>
　　　錢易　　　　　　錢昆<lb/>
　　　錢昱　　　　　　李無惑<lb/>
<pb n="KR3h0061_WYG_032-3a"/>
　　　髙紳　　　　　　申草<lb/>
　　　張秉　　　　　　孫景璠<lb/>
　　　許自言　　　　　張振<lb/>
　　　白崇矩　　　　　何潤之<lb/>
　　　邢守元　　　　　黄識<lb/>
　　　章得象　　　　　向敏中<lb/>
　　　畢士安　　　　　陳堯佐<lb/>
　　　陳堯叟　　　　　陳堯咨<lb/>
<pb n="KR3h0061_WYG_032-3b"/>
　　　魯宗道　　　　　宋湜<lb/>
　　　晁迥　　　　　　蔣堂<lb/>
　　　查道　　　　　　薛映<lb/>
　　　李行簡　　　　　王嗣宗<lb/>
　　　陳靖　　　　　　周起<lb/>
　　　周越　　　　　　周延雋<lb/>
　　　石延年　　　　　錢熈<lb/>
　　　梁鼎　　　　　　趙德鈞<lb/>
<pb n="KR3h0061_WYG_032-4a"/>
　　　趙惟和　　　　　种放<lb/>
　　　林逋　　　　　　曹汝弼<lb/>
　　　彭太素　　　　　趙宗萬<lb/>
　　　張維　　　　　　郭咸<lb/>
　　　朱嚴　　　　　　沈文旭<lb/>
　　　劉太初　　　　　鄭世卿<lb/>
　　　白憲　　　　　　吳郢<lb/>
　　　楊昭度　　　　　盧經<lb/>
<pb n="KR3h0061_WYG_032-4b"/>
　　　杜衍　　　　　　晏殊<lb/>
　　　宋綬　　　　　　韓琦<lb/>
　　　范仲淹　　　　　富弼<lb/>
　　　王曽　　　　　　吕夷簡<lb/>
　　　文彦博　　　　　王舉正<lb/>
　　　龎籍　　　　　　楊畋<lb/>
　　　陳執中　　　　　薛奎<lb/>
　　　賈昌朝　　　　　歐陽脩<lb/>
<pb n="KR3h0061_WYG_032-5a"/>
　　　包拯　　　　　　宋庠<lb/>
　　　宋祁　　　　　　葉清臣<lb/>
　　　王隨　　　　　　胡宿<lb/>
　　　張觀　　　　　　劉居正<lb/>
　　　王礪　　　　　　王洙<lb/>
　　　王堯臣　　　　　石介<lb/>
　　　胡瑗　　　　　　邵餗<lb/>
　　　邵必　　　　　　唐異<lb/>
<pb n="KR3h0061_WYG_032-5b"/>
　　　胡恢　　　　　　邵雍<lb/>
　　　蘇舜欽　　　　　蘇舜元<lb/>
　　　陸經　　　　　　錢明逸<lb/>
　　　江休復　　　　　梅堯臣<lb/>
　　　蘇洵　　　　　　雷簡夫<lb/>
　　　唐詢　　　　　　唐詔<lb/>
　　　陳漢卿　　　　　張先<lb/>
　　　刁約　　　　　　張汝士<lb/>
<pb n="KR3h0061_WYG_032-6a"/>
　　　王顧　　　　　　薛良孺<lb/>
　　　章友直　　　　　楊南仲<lb/>
　　　張次立　　　　　元居中<lb/>
　　　范文度　　　　　趙世融<lb/>
　　　司馬尋　　　　　髙繼宣<lb/>
　　　凌叔華　　　　　黄茂先<lb/>
　　　叚少連　　　　　杜叔元<lb/>
　　　董儲　　　　　　張伯玉<lb/>
<pb n="KR3h0061_WYG_032-6b"/>
　　　慎東美　　　　　李唐卿<lb/>
　　　黄公孝　　　　　仲翼<lb/>
　　　孟應之　　　　　趙克繼<lb/>
　　　趙克己　　　　　趙叔韶<lb/>
　　　趙克修　　　　　趙宗望<lb/>
　　　李端懿　　　　　李瑋<lb/>
　　　顔褒　　　　　　于正封<lb/>
　　　徐易　　　　　　張中樂<lb/>
<pb n="KR3h0061_WYG_032-7a"/>
　　　錢貽範　　　　　蔡仍<lb/>
　　　許歸　　　　　　雷憲<lb/>
　　　黄通　　　　　　夏竦<lb/>
<pb n="KR3h0061_WYG_032-8a"/>
　欽定四庫全書<lb/>
御定佩文齋書畫譜卷三十二<lb/>
　　書家傳十一<lb/>
　　　宋<hi>一</hi>
　　　　趙普<lb/>
　趙普字則平幽州薊人徙河南洛陽太祖受禪以佐命<lb/>
　功授諫議大夫充樞密直學士乾德中為門下侍郎平<lb/>
　章事集賢殿大學士加右僕射淳化中封魏國公謚忠<lb/>
<pb n="KR3h0061_WYG_032-8b"/>
　獻真宗追封韓王<hi>宋史本傳</hi>
　忠獻王家問指撝審細字畫謹嚴<hi>東觀餘論</hi>
　　　　曹彬<lb/>
　曹彬字國華真定靈夀人乾德初神武將軍拜樞密使<lb/>
　檢校太尉忠武軍節度使太宗即位同平章事封魯國<lb/>
　公諡武惠贈韓王<hi>宋史本傳</hi>
　顔魯公送裴將軍詩䟦尾曹武惠王書筆意可觀<hi>弇州</hi>
　<hi>山人藁</hi>
<pb n="KR3h0061_WYG_032-9a"/>
　　　徐鉉<lb/>
徐鉉字鼎臣揚州廣陵人十歳能屬文仕南唐李昇父<lb/>
子隨李煜入覲太祖命為率更令太平興國初直學士<lb/>
院從征太原軍中書詔填委鉉援筆無滯遷左散騎常<lb/>
侍鉉精小學好李氏小篆臻其妙隸書亦工嘗受詔與<lb/>
句中正葛湍王惟恭等同校說文<hi>宋史本傳</hi>
鉉與弟鍇皆能八分小篆在江南以文翰知名號二徐<lb/>
<hi>歐陽文忠公傳</hi>
<pb n="KR3h0061_WYG_032-9b"/>
徐鉉精於字學盖自陽氷之後篆法中絶而鉉於危亂<lb/>
之間能存其法歸遇真主字學復興其為功豈淺哉初<lb/>
雖患骨力歉陽氷然其精熟竒絶㸃畫皆有法及入朝<lb/>
見嶧山摹本自謂得師於天人之際捜求舊迹焚擲略<lb/>
盡較其所得可以及妙<hi>墨池編</hi>
鉉深得小篆法有篆千文刻石南昌<hi>趙希鵠洞天清録</hi>
　　　陶榖<lb/>
陶榖字秀寔邠州新平人本姓唐避晋祖諱改焉起家<lb/>
<pb n="KR3h0061_WYG_032-10a"/>
校書郎宋初為禮部尚書翰林承㫖強記嗜學博通經<lb/>
史諸子佛老咸所緫覧多蓄法書名畫善隸書<hi>宋史本</hi>
<hi>傳</hi>
　　　張鑄<lb/>
張鑄字司化河南洛陽人梁貞明三年舉進士歴仕後<lb/>
唐晋周官至秘書監判光禄寺宋初加檢校刑部尚書<lb/>
羙姿儀善筆札老能燈下細書如蝇頭由晋以来天地<lb/>
宗廟及上徽號封拜王公冊文皆詔鑄書之<hi>宋史本傳</hi>
<pb n="KR3h0061_WYG_032-10b"/>
　　　盧斌<lb/>
盧斌開封人以筆札事晋邸太祖即位補殿直累官左<lb/>
僕射<hi>宋史本傳</hi>
　　　郭廷謂<lb/>
郭廷謂字信臣徐州彭城人幼好學工書善騎射宋初<lb/>
從征上黨歴官靜江軍節度觀察留後<hi>宋史本傳</hi>
　　　郭從義<lb/>
郭從義其先沙陀部人開寳中左金吾衛上將軍拜太<lb/>
<pb n="KR3h0061_WYG_032-11a"/>
子太師性重厚有謀略多技藝尤善飛白書<hi>宋史本傳</hi>
　　　崔頌<lb/>
崔頌字敦美河南偃師人周恭帝時諌議大夫宋初判<lb/>
國子監攝太僕好詼諧善筆札時稱遒麗<hi>宋史本傳</hi>
　　　吳元輔<lb/>
吳元輔字正臣太原人雄武軍節度使延祚子好學善<lb/>
筆札宋初授左驍衛將軍澶州廵檢累官至定州鈐轄<lb/>
<hi>宋史本傳</hi>
<pb n="KR3h0061_WYG_032-11b"/>
　　　韓浦<lb/>
韓浦京兆長安人周顯德初舉進士開寳中歴司門郎<lb/>
中博學善持論詳練臺閣故事尤善筆札人多藏其尺<lb/>
牘<hi>宋史本傳</hi>
　　　吳淑<lb/>
吳淑字正儀潤州丹陽人吳太子中允文正子幼俊爽<lb/>
以校書郎直内史歸朝試學士院大理評事至道二年<lb/>
遷職方員外郎善筆札好篆籀撰說文互義三卷<hi>宋史</hi>
<pb n="KR3h0061_WYG_032-12a"/>
<hi>本傳</hi>
　　　吳遵路<lb/>
吳遵路字安道淑子第進士官殿中丞章獻太后稱制<lb/>
條奏切直出知常州召修起居注除天章閣待制遷龍<lb/>
圖閣直學士幼聪敏博學知大體寡言笑善筆札<hi>宋史</hi>
<hi>本傳</hi>
江南李主及二徐傳二王撥鐙筆法中朝士人吳遵路<lb/>
待詔尹希古悉得之<hi>王銖王氏談録</hi>
<pb n="KR3h0061_WYG_032-12b"/>
　　　范宗傑<lb/>
范宗傑傳撥鐙筆法於吳遵路<hi>王氏談録</hi>
　　　劉温叟<lb/>
劉温叟字永齡河南洛陽人七歳能屬文善楷隸建隆<lb/>
中拜御史中丞<hi>宋史本傳</hi>
　　　宗翼<lb/>
宗翼蔡州上蔡人好學彊記經史一見即能黙冩<hi>劉光國上</hi>
<hi>蔡志云善為文隐而不仕</hi>歐陽虞栁書皆得其楷法<hi>宋史戚同文傳</hi>
<pb n="KR3h0061_WYG_032-13a"/>
　　　駱文蔚<lb/>
駱文蔚<hi>太祖時人</hi>重修中嶽廟記乾德二年鄉貢進士駱文<lb/>
蔚撰并書痩樸有骨略似歐陽率更<hi>嵩陽石刻記</hi>
　　　王正己<lb/>
王正己<hi>太祖時人</hi>嵩山㑹善寺重修佛殿碑開寳五年前攝<lb/>
大理評事王正己書<hi>嵩陽石刻記</hi>
　　　皇甫儼<lb/>
皇甫儼<hi>太祖時人</hi>宋篆書千字文序陶榖撰皇甫儼書<hi>天下</hi>
<pb n="KR3h0061_WYG_032-13b"/>
<hi>金石志</hi>
僧夢英篆書千字文序書出皇甫儼手可謂升率更之<lb/>
堂<hi>石墨鐫華</hi>
　　　袁正己<lb/>
袁正己汝南人善書<hi>書史㑹要</hi>
宋摩利攴天經并隂符經書者汝南袁正己習歐陽<lb/>
更法隸書方勁非嘉祐後人所及<hi>石墨鐫華</hi>
　　　尹熈古<lb/>
<pb n="KR3h0061_WYG_032-14a"/>
尹熈古<hi>一作希古</hi>官翰林待詔工篆得撥鐙法所書為一時<lb/>
之絶<hi>書史㑹要</hi>
宋真宗東封碑頌天貺殿碑天齊仁聖帝碑皆待詔尹<lb/>
熈古書書法類聖敎序<hi>任𢎞烈泰安州志</hi>
　　　張仁愿<lb/>
張仁愿太祖時待詔宋修唐憲宗廟碑張仁愿書<hi>石墨</hi>
<hi>鐫華</hi>
　　　孫崇望<lb/>
<pb n="KR3h0061_WYG_032-14b"/>
孫崇望開寳時待詔修周康王廟碑黄遜浮撰孫崇望<lb/>
行書<hi>石墨鐫華</hi>
崇望運筆圓熟乃吳通微院體之遺<hi>弇州山人藁</hi>
衛州刺史郭公屏盜碑杜韡撰孫崇望正書<hi>金石文字</hi>
<hi>記</hi>
　　　孫思皓<lb/>
孫思皓國初孫妃弟學歐本朝無人過也<hi>米芾書史</hi>
　　　錢儇<lb/>
<pb n="KR3h0061_WYG_032-15a"/>
錢儇字智仁文穆王元瓘子建隆初領彰武節度書畫<lb/>
皆入能品<hi>書史㑹要</hi>
　　　李建中<lb/>
李建中字得中其先京兆人祖稠避地入蜀建中幼好<lb/>
學太平興國八年進士甲科景德中進金部員外郎性<lb/>
簡静恬於榮利前後三求掌西京留司御史臺愛洛中<lb/>
風土就搆園池號曰靜居好吟咏每遊山水多留題自<lb/>
稱巖夫民伯加工部郎中善書札行筆尤工多搆新體<lb/>
<pb n="KR3h0061_WYG_032-15b"/>
草隸篆籀八分亦妙人多摹習爭取以為楷法嘗手冩<lb/>
郭忠恕汗簡集皆科斗文字有詔嘉奬<hi>宋史本傳</hi>
建中恬於進取求掌西京留司御史至今謂之李西臺<lb/>
草隸篆籀八分皆工真行尤精<hi>墨池編</hi>
李西臺書學張從申<hi>陳師道後山叢談</hi>
李建中善古文八分行書嘗得古文孝經研翫臨學遂<lb/>
盡其勢<hi>王氏法書苑</hi>
　　　秦玠　李宗易<lb/>
<pb n="KR3h0061_WYG_032-16a"/>
秦玠官兵部李宗易官祠部皆學於西臺各有師法<hi>後</hi>
<hi>山叢談</hi>
　　　蘇易簡<lb/>
蘇易簡字太簡梓州銅山人少聪悟好學風度竒秀才<lb/>
思敏贍太平興國五年舉進士擢冠甲科充翰林學士<lb/>
遷給事中參知政事雅善筆札著文房四譜續翰林志<lb/>
<hi>宋史本傳</hi>
蘇許公書無愧楊法華<hi>洞天清録</hi>
<pb n="KR3h0061_WYG_032-16b"/>
　　　蘇耆<lb/>
蘇耆易簡子<hi>米芾書史曰字國老</hi>為工部郎中直集賢院<hi>宋史本</hi>
<hi>傳</hi>
王内史二帖上有蘇耆題字<hi>米芾書史</hi>
　　　張齊賢<lb/>
張齊賢曹州冤句人字師亮太祖幸西都齊賢以布衣<lb/>
獻䇿馬前太祖還語太宗曰張齊賢異時可輔汝為相<lb/>
也擢進士通判衡州淳化二年參知政事數月同中書<lb/>
<pb n="KR3h0061_WYG_032-17a"/>
門下平章事真宗即位拜右僕射諡文定<hi>宋史本傳</hi>
張文定擅豪翰其蹟雜見羣玉堂法帖中<hi>書史㑹要</hi>
　　　楊億<lb/>
楊億字大年建州浦城人七歳能屬文雍熙初年十一<lb/>
太宗聞其名詔送闕下即授秘書省正字特賜袍笏景<lb/>
德三年為翰林學士天性穎悟自幼及終不離翰墨善<lb/>
細字起草一幅數千言不加㸃竄<hi>宋史本傳</hi>
楊文公善小楷<hi>書史㑹要</hi>
<pb n="KR3h0061_WYG_032-17b"/>
　　　劉筠<lb/>
劉筠字子儀大名人舉進士為館陶縣尉還㑹詔知制<lb/>
誥楊億試選人校太清樓書擢筠第一累官龍圖閣直<lb/>
學士<hi>宋史本傳</hi>
劉子儀好學有文善筆札<hi>書史㑹要</hi>
　　　姚鉉<lb/>
姚鉉字寳之廬州合肥人太平興國八年進士甲科淳<lb/>
化五年直史館歴右正言右司諌河東轉運使加起居<lb/>
<pb n="KR3h0061_WYG_032-18a"/>
舎人文詞敏麗善筆札<hi>宋史本傳</hi>
　　　宋貽序<lb/>
宋貽序幽州薊人<hi>琪子</hi>為贊善大夫嘗預修冊府元龜筆<lb/>
札遒勁官至殿中丞<hi>宋史宋琪傳</hi>
　　　趙鎔<lb/>
趙鎔字化鈞滄州樂陵人事太宗於藩邸即位補東頭<lb/>
供奉官累遷宣徽院使同知樞密事少渉獵文史美書<lb/>
翰多蓄古書畫<hi>宋史本傳</hi>
<pb n="KR3h0061_WYG_032-18b"/>
　　　李穆<lb/>
李穆字孟雍開封府武陽人幼能屬文有至行周顯德<lb/>
初以進士為郢汝二州從事太平興國中拜左諫議大<lb/>
夫參知政事善篆隸文工畫<hi>宋史本傳</hi>
　　　趙安仁<lb/>
趙安仁字樂道河南洛陽人幼時執筆能大字雍熈二<lb/>
年登進士第補梓州𣙜鹽院判官㑹國子監刻五經正<lb/>
義板本以安仁善楷書遂奏留書之直集賢院王侯内<lb/>
<pb n="KR3h0061_WYG_032-19a"/>
戚家多以銘誄為託歴官御史中丞諡文定<hi>宋史本傳</hi>
梁景不善書毎起草必用蜀牋趙安仁善書必用舊紙<lb/>
人號二背<hi>滕康翰墨叢記</hi>
　　　鄭文寳<lb/>
鄭文寳字仲賢太平興國八年登進士第累官兵部員<lb/>
外郎能為詩善篆書工鼓琴<hi>宋史本傳</hi>
鄭仲賢師徐騎省鉉小篆嘗篆千文以示鉉其字學不<lb/>
出一中指之甲騎省嘗曰篆難於小而易於大鄭子小<lb/>
<pb n="KR3h0061_WYG_032-19b"/>
篆李陽氷不及若大篆可兼爾<hi>釋文瑩續湘山野録</hi>
　　　李宗訥<lb/>
李宗訥字大辨深州饒陽人司徒文正公昉子以䕃補<lb/>
太廟齋郎吏部擬授秘書省正字上命擢國子監丞盖<lb/>
上居藩邸時毎有篇詠令昉屬和前後數百章皆宗訥<lb/>
繕冩上愛其楷麗問知為宗訥所書故有是命後累遷<lb/>
至比部郎中<hi>宋史本傳</hi>
　　　李宗諤<lb/>
<pb n="KR3h0061_WYG_032-20a"/>
李宗諤字昌武宗訥弟由鄉舉第進士授校書郎景德<lb/>
中為翰林學士遷諌議大夫風流儒雅工隸書<hi>宋史本</hi>
<hi>傳</hi>
昌武筆畫遒峻盖欲自成一家<hi>歐陽文忠公集</hi>
本朝公卿悉學鍾王至李宗諤主文既乆士子始皆學<lb/>
其書肥褊朴拙以投其好用取科第自是惟趨時貴書<lb/>
矣<hi>米芾書史</hi>
　　　李居簡<lb/>
<pb n="KR3h0061_WYG_032-20b"/>
李居簡善草太宗甚愛之以賛善大夫直御書院是時<lb/>
禁林詔命筆體丕變粲然可觀逺追唐室<hi>墨池編</hi>
　　　句中正<lb/>
句中正字坦然<hi>米芾書史云字德元</hi>益州華陽人孟昶時舉進士<lb/>
及第精於字學古文篆隸行草無不工太平興國二年<lb/>
獻八體書召授著作佐郎詳定篇韻與徐鉉重校定說<lb/>
文模印頒行太宗神主及獻寳篆文皆詔中正書之嘗<lb/>
以大小篆八分三體書孝經摹石咸平三年表上之真<lb/>
<pb n="KR3h0061_WYG_032-21a"/>
宗召見便殿賜金紫<hi>宋史本傳</hi>
　　　句希仲<lb/>
句希仲字衮臣<hi>宋史句中正傳云希仲中正子</hi>景德六年以開封浚儀<lb/>
進士起家其後除於中書分司西京通訓詁工篆隸書<lb/>
能傳其父學<hi>王安石臨川集</hi>
　　　王著<lb/>
王著字知微唐相方慶之後偽蜀明經及第赴闕授隆<lb/>
平主簿善攻書筆迹甚媚頗有家法太宗委以詳定篇<lb/>
<pb n="KR3h0061_WYG_032-21b"/>
韻<hi>孫逢吉職官分記云太宗以字書譌舛欲令刪定召著入授衛尉寺丞史館祗應詳定急就章遂為侍書</hi>
嘗令中使王仁睿持御札示著著曰未盡善也太宗臨<lb/>
學益勤又以示著著對如前仁睿詰其故著曰帝王始<lb/>
攻書或驟稱善則不復留心矣乆之復以示著著曰功<lb/>
已至矣非臣所能及端拱初加殿中侍御史<hi>宋史本傳</hi>
太宗購古今書使王著辨精觕定為法帖十卷<hi>東觀餘</hi>
<hi>論</hi>
　　　葛湍<lb/>
<pb n="KR3h0061_WYG_032-22a"/>
葛湍江東人為侍書善篆<hi>書史㑹要</hi>
吕文仲充翰林侍讀寓直御書院與侍書王著更宿時<lb/>
書學葛湍亦直禁中太宗暇日毎從容問文仲以書史<lb/>
著以筆法湍以字學<hi>宋史吕文仲傳</hi>
　　　王惟恭<lb/>
王惟恭工篆嘗與徐鉉等校定説文<hi>書史㑹要</hi>
　　　郭忠恕<lb/>
郭忠恕字恕先河南洛陽人<hi>見畫家傳</hi>七歳能誦書屬文舉<lb/>
<pb n="KR3h0061_WYG_032-22b"/>
童子及第尤工篆籀周廣順中召為宗正丞兼國子書<lb/>
學博士太宗即位授國子監主簿令刋定歴代字書著<lb/>
佩觿集三卷<hi>宋史本傳</hi>
郭忠恕富有文學尤工篆隸嘗有人於龍山得鳥跡篆<lb/>
忠恕一見輒誦如宿習<hi>陶岳五代史補</hi>
郭忠恕世人但知小篆而不知其楷法尤精<hi>歐陽文忠</hi>
<hi>公集</hi>
忠恕有小字說文字源行於世<hi>墨池編</hi>
<pb n="KR3h0061_WYG_032-23a"/>
漢重修髙祖廟碑郭忠恕八分書字畫頗軟弱余家有<lb/>
忠恕八分懐嵩樓記墨蹟乃其暮年所書筆力老勁非<lb/>
此碑之比<hi>金石録</hi>
宋三體隂符經郭忠恕書忠恕篆法匹徐鉉而誚英公<lb/>
正書有信本皇甫碑法又工小楷<hi>石墨鐫華</hi>
　　　錢惟治<lb/>
錢惟治字和世廢王倧長子幼好讀書乾德四年授寜<lb/>
逺軍節度太宗嗣位進檢校太尉善草隸尤好二王書<lb/>
<pb n="KR3h0061_WYG_032-23b"/>
嘗曰心能御手手能御筆則法在其中矣家藏書帖圖<lb/>
書甚衆太宗謂近臣曰錢俶兒姪多工草書因命翰林<lb/>
書學賀丕顯詣其第徧取視之曰諸錢皆效浙僧亞栖<lb/>
之迹故筆力軟弱獨惟治為工耳惟治嘗以鍾繇王羲<lb/>
之唐𤣥宗墨蹟凡七軸為獻優詔褒答惟治書迹多為<lb/>
人藏秘晩年雖病廢猶或揮翰真宗嘗語惟演曰朕知<lb/>
惟治工書然以疾不欲遣使徃取為求數幅進来翌日<lb/>
寫聖製詩數十章以獻賜白金千兩<hi>宋史吳越世家</hi>
<pb n="KR3h0061_WYG_032-24a"/>
　　　錢惟演<lb/>
錢惟演字希聖吳越王俶之子也博學能文辭召試學<lb/>
士院以笏起草立就真宗稱善累官平章事崇信軍節<lb/>
度使諡曰思改諡曰文僖於書無所不讀家儲文籍侔<lb/>
秘府著金坡遺事飛白書敘録<hi>宋史本傳</hi>
錢文僖書帖平平<hi>書史㑹要</hi>
　　　錢易<lb/>
錢易字希白嗣吳越王倧子年十七舉進士試崇政殿<lb/>
<pb n="KR3h0061_WYG_032-24b"/>
三篇日未中而就累遷左司郎中翰林學士才學贍敏<lb/>
過人又善尋尺大書行草<hi>宋史本傳</hi>
希白作字自有江左風味故長沙法帖比淳化待詔所<lb/>
摹為勝<hi>東坡集</hi>
世有絳帖潭帖臨江帖三書惟潭帖為勝以錢希白所<lb/>
臨本也希白於字畫得佳䖏故於二王書尤䆳<hi>宋髙宗</hi>
<hi>翰墨志</hi>
錢希白字竒古可喜<hi>陸游渭南集</hi>
<pb n="KR3h0061_WYG_032-25a"/>
　　　錢昆<lb/>
錢昆字裕之易兄舉進士能詩善草隸書累官右諫議<lb/>
大夫祕書監<hi>宋史本傳</hi>
錢裕之善草隸都近李西臺但未老耳<hi>樓鑰攻媿集</hi>
　　　錢昱<lb/>
錢昱字就之忠獻王佐長子秀州刺史從俶入朝授白<lb/>
州刺史改秘書監嘗以鍾王墨迹八卷為獻有詔褒羙<lb/>
至道中為郢中團練使善筆札工尺牘太祖嘗取觀賞<lb/>
<pb n="KR3h0061_WYG_032-25b"/>
之賜御書金花扇及急就章<hi>宋史吳越世家</hi>
　　　李無惑<lb/>
李無惑同安人善小篆為翰林待詔盖斯公陽氷之後<lb/>
未見其比其勁健端好又過於陽氷士大夫家藏之以<lb/>
為寳<hi>江少虞皇朝事實類苑</hi>
　　　髙紳　申革<lb/>
髙紳申革皆江東人<hi>與李無惑同時</hi>善篆<hi>皇朝事實類苑</hi>
　　　張秉<lb/>
<pb n="KR3h0061_WYG_032-26a"/>
張秉字孟節太平興國中試進士儀狀豐麗屬辭敏速<lb/>
羙書翰太宗嘉之擢置第二累官樞密直學士知并州<lb/>
<hi>羅願新安志</hi>
　　　孫景璠<lb/>
孫景璠杭州水軍篆千字文為五十餘體太平興國八<lb/>
年以獻太宗善之詔取去黥文隸御書院宰相宋琪請<lb/>
授以官秩太宗曰爵禄非所惜也顧此人面痕尚在豈<lb/>
稱冠帶乎琪固言之乃授國子書學博士<hi>陳善杭州志</hi>
<pb n="KR3h0061_WYG_032-26b"/>
　　　許自言<lb/>
許自言<hi>太宗時人</hi>太宗留心筆札即位之後募求許自言於<lb/>
公車<hi>楊億談苑</hi>
　　　張振<lb/>
張振<hi>太宗時人</hi>太平興國宫碑徐常侍文張振書<hi>石墨鐫華</hi>
　　　白崇矩<lb/>
白崇矩<hi>太宗時人</hi>宋修夫子廟碑太平興國八年吕蒙正撰<lb/>
白崇矩書<hi>天下金石志</hi>
<pb n="KR3h0061_WYG_032-27a"/>
　　　何潤之<lb/>
何潤之<hi>太宗時人</hi>華嚴寺文殊閣碑英公為記何潤之書<hi>石</hi>
<hi>墨鐫華</hi>
　　　邢守元<lb/>
邢守元<hi>太宗時人</hi>宋北嶽安天聖帝碑陳彭年撰邢守元書<lb/>
<hi>天下金石志</hi>
　　　黄識<lb/>
黄識<hi>太宗時人</hi>宋重修南嶽司天王碑翰林學士蘇易簡奉<lb/>
<pb n="KR3h0061_WYG_032-27b"/>
勅撰待詔黄識篆碑隂有楷書<hi>陳田夫南嶽緫勝集</hi>
　　　章得象<lb/>
章得象字希言家浦城好學羙姿表進士及第為大理<lb/>
評事真宗東封泰山以殿中丞簽書兖州觀察判官累<lb/>
遷中書門下平章事集賢殿大學士慶歴五年封郇國<lb/>
公諡文憲皇祐中改諡文簡<hi>宋史本傳</hi>
章文簡公楷法尤妙足以見前人篤實謹厚之餘風也<lb/>
<hi>東坡集</hi>
<pb n="KR3h0061_WYG_032-28a"/>
　　　向敏中<lb/>
向敏中字常之開封人太平興國五年進士咸平初兵<lb/>
部侍郎參知政事四年同平章事充集賢殿大學士兼<lb/>
秘書監<hi>宋史本傳</hi>
敏中工筆札其蹟雜見曽宏父鳳墅續法帖中<hi>書史㑹</hi>
<hi>要</hi>
　　　畢士安<lb/>
畢士安字仁叟代州雲中人乾德四年舉進士邠帥楊<lb/>
<pb n="KR3h0061_WYG_032-28b"/>
延璋辟幕府掌書奏真宗登位拜工部侍郎樞密直學<lb/>
士景德初拜平章事諡文簡羙風采善談吐年耆目眊<lb/>
讀書不輟手自讎校或親繕寫又精意詞翰<hi>宋史本傳</hi>
王禹偁謫官觧梁收得令狐補闕毛詩音義乃㑹昌三<lb/>
年所寫數行殘缺後人添之其筆迹乃工部畢侍郎所<lb/>
補也因作詩云偶收毛鄭古詩義認得歐虞舊筆蹤<hi>小</hi>
<hi>畜集</hi>
淳化祖石帖後有畢丞相士安黄字書子孫保享等語<lb/>
<pb n="KR3h0061_WYG_032-29a"/>
百餘字<hi>淳化帖跋</hi>
　　　陳堯佐<lb/>
陳堯佐字希元閬州閬中人進士及第以太子太師致<lb/>
仕贈司空兼侍中諡文惠善古隸八分為方丈字筆力<lb/>
端勁老猶不衰尤工詩號知餘子<hi>宋史本傳</hi>
陳文惠公善八分書變古之法自成一家雖㸃畫肥重<lb/>
筆力勁健能為文字謂之堆墨八分凡天下名山勝䖏<lb/>
碑刻題榜多公親迹世或效之而莫能及也<hi>皇朝事實</hi>
<pb n="KR3h0061_WYG_032-29b"/>
<hi>類苑</hi>
陳文惠喜堆墨書遊長安佛寺題名從者誤側硯汙鞋<lb/>
公性急遂窒筆於其鼻客笑失聲<hi>劉攽貢父詩話</hi>
　　　陳堯叟<lb/>
陳堯叟字唐夫<hi>堯佐兄</hi>觧褐光禄寺丞大中祥符初東封<lb/>
以堯叟善草隸詔寫途中御製歌詩刻石五年以戸部<lb/>
尚書檢校太傅同平章事充樞密使贈侍中諡文忠<hi>宋</hi>
<hi>史本傳</hi>
<pb n="KR3h0061_WYG_032-30a"/>
　　　陳堯咨<lb/>
陳堯咨字嘉謨<hi>堯佐弟</hi>舉進士第一授將作監丞累遷武<lb/>
信軍節度使贈太尉諡康肅工隸書<hi>宋史本傳</hi>
　　　魯宗道<lb/>
魯宗道字貫之亳州譙人舉進士天禧元年為右正言<lb/>
真宗書殿壁曰魯直仁宗即位拜右諌議大夫參知政<lb/>
事贈兵部尚書諡簡肅<hi>宋史本傳</hi>
劉克莊跋魯簡肅帖云魯公以彊諌直節名而詩律筆<lb/>
<pb n="KR3h0061_WYG_032-30b"/>
法精妙如此世所未知也<hi>後村集</hi>
　　　宋湜<lb/>
宋湜字持正京兆長安人太平興國五年進士咸平中<lb/>
官樞密副使諡忠定好學羙文詞筆法遒媚書帖之出<lb/>
人多傳傚<hi>宋史本傳</hi>
　　　晁迥<lb/>
晁迥字明逺澶州清豐人徙家彭門舉進士為大理評<lb/>
事真宗即位擢右正言直史館進翰林學士拜工部尚<lb/>
<pb n="KR3h0061_WYG_032-31a"/>
書仁宗即位以太子少保致仕諡文元<hi>宋史本傳</hi>
晁文元書法楷正為時推重<hi>書史㑹要</hi>
　　　蔣堂<lb/>
蔣堂字希魯<hi>鶴山集云自號遂翁</hi>常州宜興人擢進士為楚州團<lb/>
練推官滿歳吏部引對真宗覧所試判善之特授大理<lb/>
寺丞累遷樞密直學士慶歴初徙河中府又徙杭州蘇<lb/>
州以尚書禮部侍郎致仕<hi>宋史本傳</hi>
魏了翁跋蔣希魯密學帖云筆畫勁直有法<hi>鶴山集</hi>
<pb n="KR3h0061_WYG_032-31b"/>
　　　查道<lb/>
查道字湛然歙州休寕人未冠以詞業稱端拱初舉進<lb/>
士髙第至道三年遷秘書丞大中祥符三年為龍圖閣<lb/>
待制<hi>宋史本傳</hi>
查道善隸篆<hi>墨池編</hi>
道始習篆患其體勢弱有敎以撥鐙法仍雙鈎用筆經<lb/>
半年始習熟而篆體勁直<hi>書史㑹要</hi>
　　　薛映<lb/>
<pb n="KR3h0061_WYG_032-32a"/>
薛映字景陽家於蜀進士及第太宗召對為江南轉運<lb/>
使知制誥真宗時拜工部尚書兼御史中丞仁宗時遷<lb/>
禮部諡文恭善筆札章奏尺牘下筆立成<hi>宋史本傳</hi>
　　　李行簡<lb/>
李行簡字易從同州馮翊人家貧刻志於學寒暑不易<lb/>
聚木葉學書筆法遒勁中進士第起家隴州司理參軍<lb/>
累遷監察御史真宗知之擢龍圖閣待制拜右諫議大<lb/>
夫集賢院學士乾興初改給事中<hi>宋史本傳</hi>
<pb n="KR3h0061_WYG_032-32b"/>
　　　王嗣宗<lb/>
王嗣宗字希阮汾州人開寳八年登進士甲科補秦州<lb/>
司宼參軍太宗征河東召赴行在為職方郎中真宗時<lb/>
樞密副使為感德軍節度使檢校太尉諡景莊嗣宗好<lb/>
為文而札尤甚<hi>宋史本傳</hi>
王嗣宗工習草書<hi>書史㑹要</hi>
　　　陳靖<lb/>
陳靖字道卿興化軍莆田人好學頗通古今授陽翟縣<lb/>
<pb n="KR3h0061_WYG_032-33a"/>
主簿遣從子上書求入奏機略太宗異之為御史臺推<lb/>
勘官真宗即位徙河南轉運使累遷太常少卿集賢院<lb/>
學士拜左諌議大夫以秘書監致仕<hi>宋史本傳</hi>
陳靖工筆札其蹟雜見鳳墅續法帖中<hi>書史㑹要</hi>
　　　周起<lb/>
周起字萬卿淄州鄒平人舉進士授將作監丞真宗時<lb/>
累拜禮部侍郎樞密副使諡安惠家藏書至萬餘卷能<lb/>
書<hi>宋史本傳</hi>
<pb n="KR3h0061_WYG_032-33b"/>
起與其弟越皆以能書為世所稱毎書輒為人取去<hi>臨</hi>
<hi>川集</hi>
　　　周越<lb/>
周越字子發起弟亦能書集古今人書并所更體法為<lb/>
書苑十卷累官主客郎中<hi>宋史本傳</hi>
周越草書精熟博學有法度而真行不及如俊士半酣<lb/>
容儀縱肆雖未可以語妙於能則優矣當天聖慶歴間<lb/>
以書顯學者翕然宗尚之然終未有克成其業者也嘗<lb/>
<pb n="KR3h0061_WYG_032-34a"/>
撰書苑屢求之不能致無以質疑云<hi>墨池編</hi>
越書近世不甚貴重然於衆人中猶屹屹有立庸可輕<lb/>
哉<hi>孔武仲清江集</hi>
周子發下筆沈著是古人法若是筆意姿媚似蘇子瞻<lb/>
便覺行間茂宻去古人不逺矣何止獨行於今代邪<hi>山</hi>
<hi>谷集</hi>
　　　周延雋<lb/>
周延雋<hi>字仲章</hi>起子官太常少卿<hi>宋史本傳</hi>
<pb n="KR3h0061_WYG_032-34b"/>
延雋落筆有古法真行草隸俱入能品能以翰墨世其<lb/>
家<hi>桑世昌蘭亭博議</hi>
　　　石延年<lb/>
石延年字曼卿先世幽州人家於宋城為文勁健於詩<lb/>
最工而善書累舉進士不中真宗錄二舉進士以為三<lb/>
班奉職不得已就命歴光禄大理寺丞遷太子中允<hi>宋</hi>
<hi>史本傳</hi>
石曼卿工書筆畫遒勁體兼顔栁余家得南唐澄心堂<lb/>
<pb n="KR3h0061_WYG_032-35a"/>
紙曼卿為余書籌筆驛詩詩曼卿所自愛號為三絶<hi>歐</hi>
<hi>陽修六一詩話</hi>
曼卿之筆顔筋桞骨散落人間寳為神物<hi>范文正公集</hi>
曼卿大字愈大愈竒<hi>東坡集</hi>
曼卿正書入妙品尤喜題壁不擇紙筆自然雄逸嘗艤<lb/>
舟於泗州之龜山寺僧請題壁乃劇醉卷氈而書一揮<lb/>
而成使善書者雖累旬月搆思以為之亦不能及也<hi>墨</hi>
<hi>池編</hi>
<pb n="KR3h0061_WYG_032-35b"/>
　　　錢熈<lb/>
錢熈字太雅泉州南安人雍熈初登甲科試中書遷殿<lb/>
中丞真宗即位遷右司諌好學善談笑精筆札<hi>宋史本</hi>
<hi>傳</hi>
　　　梁鼎<lb/>
梁鼎字凝正益州華陽人太平興國八年進士甲科端<lb/>
拱初遷殿中丞通判歙州景德初知三班院判西京留<lb/>
司御史臺好學工篆籀八分<hi>宋史本傳</hi>
<pb n="KR3h0061_WYG_032-36a"/>
　　　趙德鈞<lb/>
趙德鈞字子正秦王廷羙第五子性和雅善書翰好為<lb/>
篇什淳化初拜右武衛將軍景德二年拜右監門衛大<lb/>
將軍追封安鄉侯<hi>宋史本傳</hi>
　　　趙惟和<lb/>
趙惟和太祖孫燕王德昭子雅好學為詩頗清麗工筆<lb/>
札優游典籍嘗和御製詩上稱其有理致上謂宰相王<lb/>
旦等曰惟和好文力學加之謹愿皇族之秀也録其藁<lb/>
<pb n="KR3h0061_WYG_032-36b"/>
二十二軸上親製序藏於秘閣<hi>宋史本傳</hi>
　　　种放<lb/>
种放字眀逸河南洛陽人隠終南豹林谷之東眀峰種<lb/>
秫自釀號雲溪醉侯多為歌詩自稱退士咸平四年召<lb/>
對崇政殿授左司諫直昭文館大中祥符四年拜工部<lb/>
侍郎<hi>宋史本傳</hi>
黄庭堅䟦种大諫墨蹟云种明逸天下髙士郭有道之<lb/>
流軰也使其翰墨無以過人得其遺蹟猶可想其風度<lb/>
<pb n="KR3h0061_WYG_032-37a"/>
況筆精墨妙邪<hi>山谷集</hi>
种放書迹有晋人風氣<hi>書史㑹要</hi>
　　　林逋<lb/>
林逋字君復杭州錢塘人結廬西湖之孤山真宗賜粟<lb/>
帛既卒仁宗賜諡和靖先生逋善行書喜為詞多竒句<lb/>
<hi>宋史本傳</hi>
逋善行草書喜為詩其語孤峭澄澹而未嘗自録其藁<lb/>
或謂曰先生何不録所著詩以傳於後逋曰吾終志山<lb/>
<pb n="KR3h0061_WYG_032-37b"/>
林尚不欲取名於時況後世乎<hi>桑世昌和靖先生傳</hi>
處士林逋工筆畫善為詩<hi>歸田録</hi>
林和靖筆意殊類李西臺而清勁䖏尤妙<hi>山谷集</hi>
林君復書法髙勝絶人予見之方病不藥而愈方飢不<lb/>
食而飽<hi>渭南集</hi>
林逋作徑寸行書字方勁而氣清<hi>都穆寓意編</hi>
　　　曹汝弼<lb/>
曹汝弼字夢得休寕人以經術德義髙蹈州里攻篇什<lb/>
<pb n="KR3h0061_WYG_032-38a"/>
篆隸與林逋魏野交自號松羅山人<hi>汪尚寕徽州志</hi>
　　　彭太素<lb/>
彭太素行書等覺院記刻於真宗改元之歳當是時四<lb/>
家之書未行故猶有唐人行狎之勢<hi>盛時泰𤣥牘記</hi>
　　　趙宗萬<lb/>
趙宗萬字仲囦山隂人築室於照水坊畜一鶴號丹砂<lb/>
引以為侣足跡不及髙門祥符中詔舉遺逸郡守薦之<lb/>
尋被召乃曰吾老矣不足以任事因獻跛鼈傳以自見<lb/>
<pb n="KR3h0061_WYG_032-38b"/>
且請自託於道家者流朝廷不奪其志即其家賜以羽<lb/>
服善八分草隸書<hi>孫鑛等紹興志</hi>
　　　張維<lb/>
張維字公言蜀人為沙門後反初尤善王書絶得懐素<lb/>
之骨世鮮能及之王嗣宗曽薦於今上召試御書院維<lb/>
自負其能少肯降下入院内環視諸人所書不覺微哂<lb/>
衆怒非排之止得隸祕閣為楷書不就景德末扈駕謁<lb/>
陵還經鄭州從幸開元寺觀新塔僧前揖言聞公深信<lb/>
<pb n="KR3h0061_WYG_032-39a"/>
内典願為之碑因諾之後為撰碑維為真書一時之絶<lb/>
也維貧薄甚後寄死人家<hi>皇朝事實類苑</hi>
　　　郭咸<lb/>
郭咸字建泉晋江人嗜學工文尤精草書篆隸登祥符<lb/>
二年進士累遷殿中侍御史改乾州觀察判官未㡬復<lb/>
除殿院出為閩憲<hi>于光大泉州志</hi>
　　　朱嚴<lb/>
朱嚴文學餘力尤工篆隸<hi>小畜集</hi>
<pb n="KR3h0061_WYG_032-39b"/>
　　　沈文旭<lb/>
沈文旭大中祥符間為太子右賛善大夫善大字<hi>書史</hi>
<hi>㑹要</hi>
　　　劉太初<lb/>
劉太初<hi>真宗時人</hi>中嶽醮告文真宗御製翰林待詔朝奉郎<lb/>
行少府監主簿賜緋臣劉太初奉勅書并篆額刻於石<lb/>
幢八面在中嶽廟峻極門外其書有唐人風致<hi>嵩陽石</hi>
<hi>刻記</hi>
<pb n="KR3h0061_WYG_032-40a"/>
　　　鄭世卿<lb/>
鄭世卿<hi>真宗時人</hi>霍山中鎮廟宋陳綱詩大中祥符五年岢<lb/>
嵐軍判官鄭世卿書<hi>求古録</hi>
　　　白憲<lb/>
白憲<hi>真宗時人</hi>中嶽中天崇聖帝碑銘大中祥符七年王曽<lb/>
奉勅撰翰林待詔朝奉大夫守太府少卿同正輕車都<lb/>
尉白憲奉勅書并篆額<hi>嵩陽石刻記</hi>
　　　吳郢<lb/>
<pb n="KR3h0061_WYG_032-40b"/>
吳郢<hi>真宗時人</hi>大相國寺碑銘咸平四年宋白撰吳郢書并<lb/>
篆額<hi>弇州山人藁</hi>
　　　楊昭度<lb/>
楊昭度<hi>真宗時人</hi>淮瀆碑記大中祥符七年路振撰楊昭度<lb/>
書并篆額<hi>弇州山人藁</hi>
　　　盧經<lb/>
盧經<hi>真宗時人</hi>宋勸慎刑碑晁迥撰盧經書<hi>天下金石志</hi>
　　　杜衍<lb/>
<pb n="KR3h0061_WYG_032-41a"/>
杜衍字世昌越州山隂人擢進士甲科仁宗時官集賢<lb/>
殿大學士太子太傅封祁國公善為詩正書行草皆有<lb/>
法諡正獻<hi>宋史本傳</hi>
正獻公晚乃學草書遂為一代之絶清閒妙麗得晋人<lb/>
風氣<hi>東坡集</hi>
杜公以草書名家而其楷法清勁亦自可愛<hi>朱子文集</hi>
祁公暮年以草書為得意喜與壻蘇舜欽論書年位雖<lb/>
重而尺牘必親作韓琦嘗以詩謝其書云因書乞得字<lb/>
<pb n="KR3h0061_WYG_032-41b"/>
數幅伯英筋骨羲之膚<hi>宣和書譜</hi>
　　　晏殊<lb/>
晏殊字同叔撫州臨川人七歳能屬文景德初張知白<lb/>
安撫江南以神童薦之帝召殊與進士千餘人並試廷<lb/>
中殊神氣不懾援筆立成帝嘉賞賜同進士出身為翰<lb/>
林學士慶歴中拜集賢殿大學士同平章事諡元獻文<lb/>
章贍麗詩閑雅有情思<hi>宋史本傳</hi>
元獻為人真率詞翰亦如其性<hi>歐陽文忠公集</hi>
<pb n="KR3h0061_WYG_032-42a"/>
元獻擅豪翰其蹟雜見羣玉堂法帖中<hi>書史㑹要</hi>
　　　宋綬<lb/>
宋綬字公垂趙州平棘人年十五召試中書真宗愛其<lb/>
文聼於秘閣讀書大中祥符元年賜同進士出身仁宗<lb/>
時為兵部尚書參知政事諡宣獻綬筆札精妙帝多取<lb/>
其書字藏禁中<hi>宋史本傳</hi>
公垂特工筆法本朝以来言書者稱李西臺與公垂云<lb/>
<hi>墨池編</hi>
<pb n="KR3h0061_WYG_032-42b"/>
宋宣獻用徐季海擺落右軍父子規模自成一家<hi>山谷</hi>
<hi>集</hi>
宋常山公書法森嚴寔傳鍾張古學<hi>渭南集</hi>
天聖五年十一月上親篆慈孝寺碑額夏竦撰文宋綬<lb/>
書<hi>玉海</hi>
宋宣獻公作參政傾朝學之號曰朝體<hi>米芾書史</hi>
　　　韓琦<lb/>
韓琦字稚圭相州安陽人風骨秀異弱冠舉進士授將<lb/>
<pb n="KR3h0061_WYG_032-43a"/>
作監丞仁宗時與范仲淹富弼皆以天下人望同時登<lb/>
用拜樞宻使同中書門下平章事昭文館大學士封儀<lb/>
國公進封衛國公<hi>一作魏國公</hi>諡忠獻贈魏郡王<hi>宋史本傳</hi>
忠獻公少年貧時學書無紙莊門前有大石就其上學<lb/>
字晩即滌去遇烈日及小雨張敝繖自蔽率以為常<hi>韓</hi>
<hi>元吉相隂舊話</hi>
韓魏公書骨力壯偉<hi>墨池編</hi>
韓魏公工正書師顔魯公頗露圭角<hi>書史㑹要</hi>
<pb n="KR3h0061_WYG_032-43b"/>
魏公書法顔平原時露栁骨鋒距四出令人不敢正視<lb/>
<hi>弇州山人藁</hi>
　　　范仲淹<lb/>
范仲淹字希文蘇州吳縣人舉進士第天聖中通判陳<lb/>
州仁宗召為右司諫拜天章閣待制樞宻直學士參知<lb/>
政事諡文正<hi>宋史本傳</hi>
范文正公書落筆痛快沈著極近晋宋人書蘇才翁筆<lb/>
法妙天下惟稱文正公書與樂毅論同法盖文正鉤指<lb/>
<pb n="KR3h0061_WYG_032-44a"/>
囬腕皆優入古人法度書伯夷頌極得前人筆意<hi>山谷</hi>
<hi>集</hi>
　　　富弼<lb/>
富弼字彦國河南人少篤學有大度范仲淹竒之曰王<lb/>
佐才也仁宗復制科舉茂才異等慶歴二年為知制誥<lb/>
拜樞宻副使至和二年同中書門下平章事拜司空封<lb/>
韓國公諡文忠<hi>宋史本傳</hi>
弼擅豪翰其蹟雜見羣玉堂法帖中<hi>書史㑹要</hi>
<pb n="KR3h0061_WYG_032-44b"/>
　　　王曽<lb/>
王曽字孝先青州益都人咸平中由鄉貢試禮部廷對<lb/>
皆第一楊億見其賦歎曰王佐噐也通判濟州召試學<lb/>
士院授秘書省著作郎景徳初知制誥遷尚書禮部侍<lb/>
郎參知政事仁宗景祐中拜右僕射門下侍郎平章事<lb/>
集賢殿大學士封沂國公諡文正<hi>宋史本傳</hi>
沂公書畫皆合格<hi>書史㑹要</hi>
　　　吕夷簡<lb/>
<pb n="KR3h0061_WYG_032-45a"/>
吕夷簡字坦夫夀州人進士及第補絳州軍事推官祥<lb/>
符中試才識兼茂明於體用科仁宗即位進右諫議大<lb/>
夫同中書門下平章事尚書右僕射封申國公徙許國<lb/>
公諡文靖<hi>宋史本傳</hi>
夷簡工筆札其蹟見鳳墅法帖中<hi>書史㑹要</hi>
　　　文彦博<lb/>
文彦博字寛夫汾州介休人及進士第為侍御史仁宗<lb/>
嘉之拜樞宻副使同中書門下平章事封潞國公元祐<lb/>
<pb n="KR3h0061_WYG_032-45b"/>
初平章軍國重事年九十二諡忠烈逮事四朝任將相<lb/>
五十年<hi>宋史本傳</hi>
黄庭堅曰余嘗謂潞公云公書極似蘇靈芝公曰靈芝<lb/>
墨豬耳盖不肯與靈芝争長今觀到洛為兒子赴許昌<lb/>
帖筆勢清勁真不愧古人<hi>山谷集</hi>
潞公翰墨飛動使人望而畏之<hi>攻媿集</hi>
文潞公書風格英爽<hi>墨池編</hi>
　　　王舉正<lb/>
<pb n="KR3h0061_WYG_032-46a"/>
王舉正字伯仲<hi>歐陽修集作伯中</hi>鎮定人以䕃補秘書省校書<lb/>
郎進士及第知伊闕任丘縣館閣校勘皇祐中除觀文<lb/>
殿學士禮部尚書知河南府入兼翰林侍讀學士以太<lb/>
子少傅致仕贈太子太保諡安簡<hi>宋史本傳</hi>
觀文學士尚書王公伯中清德之老也以書名當世<hi>歐</hi>
<hi>陽文忠公集</hi>
　　　龎籍<lb/>
龎籍字醇之單州武城人及進士第為黄州司理參軍<lb/>
<pb n="KR3h0061_WYG_032-46b"/>
景祐三年為侍御史累進中書門下平章事昭文館大<lb/>
學士封潁國公諡莊敏<hi>宋史本傳</hi>
籍工筆札其蹟雜見鳳墅續法帖中<hi>書史㑹要</hi>
　　　楊畋<lb/>
楊畋字樂道進士及第授秘書省校書郎慶歴三年擢<lb/>
殿中丞仁宗賜對除起居舍人知諫院嘉祐三年進龍<lb/>
圖閣直學士<hi>宋史本傳</hi>
楊畋勤隸學<hi>墨池編</hi>
<pb n="KR3h0061_WYG_032-47a"/>
　　　陳執中<lb/>
陳執中字昭譽以父恕任知梧州上復古要道三篇真<lb/>
宗異而召之擢右正言仁宗時參知政事同中書門下<lb/>
平章事封岐國公諡曰恭帝篆其墓碑曰褒忠之碑<hi>宋</hi>
<hi>史本傳</hi>
范文正公伯夷頌跋有陳執中書<hi>鐵網珊瑚</hi>
華岳宋陳執中題名在碑隂韓賞文之下<hi>金石文字記</hi>
　　　薛奎<lb/>
<pb n="KR3h0061_WYG_032-47b"/>
薛奎字宿藝絳州正平人舉進士仁宗時為龍圖閣學<lb/>
士參知政事遷尚書禮部侍郎諡簡肅<hi>宋史本傳</hi>
薛簡肅公詩并書偶得於家人篋中因標軸而藏之<hi>歐</hi>
<hi>陽文忠公集</hi>
　　　賈昌朝<lb/>
賈昌朝字子明真定獲鹿人真宗祈榖南郊昌朝獻頌<lb/>
道左召試賜同進士出身慶歴中同中書門下平章事<lb/>
封魏國公諡文元<hi>宋史本傳</hi>
<pb n="KR3h0061_WYG_032-48a"/>
范文正公伯夷頌跋有賈昌朝書<hi>鐵網珊瑚</hi>
　　　歐陽脩<lb/>
歐陽脩字永叔廬陵人四歳而孤母鄭誨之學家貧至<lb/>
以荻畫地學書舉進士試南宫第一慶歴三年知諌院<lb/>
嘉祐二年知貢舉修唐書成拜禮部侍郎六年參知政<lb/>
事神宗即位改宣徽南院使太子少師致仕諡文忠始<lb/>
號醉翁晩號六一居士好古嗜學凡周漢以降金石遺<lb/>
文斷編殘簡掇拾異同謂之集古録<hi>宋史本傳</hi>
<pb n="KR3h0061_WYG_032-48b"/>
歐陽文忠公用尖筆乾墨作方濶字神采秀發膏潤無<lb/>
窮後人觀之如見其清眸豐頬進趨曄如也<hi>東坡集</hi>
歐陽公書筆勢險勁字體新麗自成一家<hi>同上</hi>
歐陽文忠書不極工然喜論古今書故晩年亦少進<hi>山</hi>
<hi>谷集</hi>
歐陽公作字如其為人外若優游中寔剛勁<hi>朱子文集</hi>
嘉祐八年奉勅篆受命寳治平三年奉勅篆皇帝尊號<lb/>
之寳<hi>薛齊誼六一居士年譜</hi>
<pb n="KR3h0061_WYG_032-49a"/>
宋孫明復墓碑歐陽修書<hi>天下金石志</hi>
　　　包拯<lb/>
包拯字希仁廬州合肥人舉進士仁宗時歴官天章閣<lb/>
待制龍圖閣直學士知開封府拜樞宻副使諡孝肅<hi>宋</hi>
<hi>史本傳</hi>
包孝肅擅豪翰其蹟雜見羣玉堂法帖中<hi>書史㑹要</hi>
　　　宋庠<lb/>
宋庠字公序安州安陸人後徙開封之雍丘天聖初舉<lb/>
<pb n="KR3h0061_WYG_032-49b"/>
進士第一初名郊皇祐中同中書門下平章事封莒國<lb/>
公英宗即位封鄭國公諡元獻<hi>宋史本傳</hi>
宋丞相庠晚年尤精字學嘗手挍郭忠恕佩觿三篇寳<lb/>
翫之<hi>歸田錄</hi>
周必大跋宋元獻公表藁云元獻公辭理精粹真行粲<lb/>
然<hi>平園集</hi>
　　　宋祁<lb/>
宋祁字子京與兄庠同舉進士人呼二宋以大小别之<lb/>
<pb n="KR3h0061_WYG_032-50a"/>
釋褐復州軍事判官景祐中為侍讀學士兼龍圖閣學<lb/>
士史館修撰修唐書成進工部尚書拜翰林學士承㫖<lb/>
諡景文<hi>宋史本傳</hi>
宋景文公自名其書鐵綫<hi>東坡集</hi>
晁以道家有宋子京手書杜少陵詩一卷<hi>周少隠竹坡</hi>
<hi>詩話</hi>
宋景文工筆札其蹟雜見鳳墅續法帖中<hi>書史㑹要</hi>
　　　葉清臣<lb/>
<pb n="KR3h0061_WYG_032-50b"/>
葉清臣字道卿蘇州長洲人天聖二年舉進士授太常<lb/>
寺奉禮郎累遷太常丞進直史館擢為起居舍人龍圖<lb/>
閣學士皇祐元年為侍讀學士知河陽贈左諫議大夫<lb/>
<hi>宋史本傳</hi>
卞忠烈墓前華表宋龍圖閣學士葉清臣書<hi>金陵𤨏事</hi>
浄土禅寺石刻蓮花經葉清臣書<hi>廖瑜杭州府志碑碣</hi>
<hi>目</hi>
　　　王隨<lb/>
<pb n="KR3h0061_WYG_032-51a"/>
王隨字子正河陽人明道中參知政事性喜佛慕唐裴<lb/>
休之為人仍學其書<hi>王偁東都事略</hi>
　　　胡宿<lb/>
胡宿字武平常州晋陵人登第為揚子尉進集賢校理<lb/>
皇祐中遷翰林學士拜樞宻副使諡文恭<hi>宋史本傳</hi>
宿工筆札其蹟雜見鳳墅續法帖中<hi>書史㑹要</hi>
　　　張觀<lb/>
張觀字思正絳州綘縣人中服勤辭學科授秘書省校<lb/>
<pb n="KR3h0061_WYG_032-51b"/>
書郎仁宗即位直史館知制誥同知樞宻院事康定中<lb/>
觀文殿學士拜左丞諡文孝平生書必為楷字無一行<lb/>
草如其為人仁宗飛白書清字賜觀以賞其節<hi>宋史本</hi>
<hi>傳</hi>
張觀平生未嘗草書因為詩曰保心如止水為行見真<lb/>
書<hi>東都事畧</hi>
　　　劉居正<lb/>
劉居正字安行樂夀人中天聖二年丙科官秘書丞好<lb/>
<pb n="KR3h0061_WYG_032-52a"/>
學敏文詞書模範二王後兼採唐人用筆法有得其行<lb/>
草帖者至今猶藏弆以比李西臺建中<hi>蘇魏公集</hi>
　　　王礪<lb/>
王礪其先太原祁人遷應天宋城洙之父也贈太師中<lb/>
書令兼尚書令<hi>歐陽文忠公集</hi>
王洙曰先公素不習隸書初但微作八分皇祐中受詔<lb/>
書獻穆公主碑李氏求以古隸寫於是始作隸書既出<lb/>
人競愛宋丞相曰近世人家桓楹之刻所未及也君謨<lb/>
<pb n="KR3h0061_WYG_032-52b"/>
亦云君隸字乃得漢世舊法僕所作但唐隸耳公受詔<lb/>
與君謨分寫邇英閣二圖公書無逸篇君謨真字書孝<lb/>
經既成上作飛白二軸荅之後又受詔分寫集禧觀諸<lb/>
殿榜公書奉福虚福殿二榜君模書神藻殿二榜公亦<lb/>
習古文小篆今上景祐徽號玉册宣獻宋公受詔冩宋<lb/>
公不習篆公代書也公所書石隸字則獻穆大長公主<lb/>
碑曹襄悼碑范文正碑晏元獻碑伊先生隔山菴記正<lb/>
字則張少監墓誌濠州四望亭詩莊生臺詩宋宣獻詩<lb/>
<pb n="KR3h0061_WYG_032-53a"/>
書額濠州四望亭南京御史臺讀易堂㐮州峴山亭臨<lb/>
芳亭華嚴寺羊太傅廟西京敎忠積慶寺東都李氏閒<lb/>
燕堂来驚堂連亭箖箊亭劉氏蕓華堂<hi>王氏談録</hi>
　　　王洙<lb/>
王洙字原叔應天宋城人中甲科累擢翰林學士以兄<lb/>
子堯臣參知政事改侍讀學士兼侍講學士汎覽傳記<lb/>
至圖緯方技隂陽五行算數音律詁訓篆隸之學無所<lb/>
不通諡曰文<hi>宋史本傳</hi>
<pb n="KR3h0061_WYG_032-53b"/>
王洙晚喜隸書尤得古法當時學者翕然宗尚而隸法<lb/>
復興<hi>墨池編</hi>
楊安國請書無逸篇於邇英閣後屏帝命蔡㐮書無逸<lb/>
王洙書孝經四章列置左右<hi>宋史楊安國傳</hi>
原叔博學通篆隸書<hi>書史㑹要</hi>
　　　王堯臣<lb/>
王堯臣字伯庸舉進士第一累官參知政事吏部侍郎<lb/>
諡文安以文學進典内外制十餘年為文詞温麗<hi>宋史</hi>
<pb n="KR3h0061_WYG_032-54a"/>
<hi>本傳</hi>
蘇耆家蘭亭跋有王堯臣書<hi>米芾書史</hi>
　　　石介<lb/>
石介字守道兖州奉符人進士及第歴鄆州南京推官<lb/>
耕徂徕山下號徂徕先生入為國子監直講擢太子中<lb/>
允直集賢院<hi>宋史本傳</hi>
徂徕擅豪翰其蹟雜見羣玉堂法帖中<hi>書史㑹要</hi>
　　　胡瑗<lb/>
<pb n="KR3h0061_WYG_032-54b"/>
胡瑗字翼之泰州海陵人敎授湖州嘉祐初擢太子中<lb/>
允天章閣侍講<hi>宋史本傳</hi>
睢陽五老圖後有胡瑗書<hi>鐵網珊瑚</hi>
　　　邵餗<lb/>
邵餗丹陽人<hi>馬廌丹陽新志云王琪守潤薦於朝賜號沖素䖏士</hi>以篆顯於天聖<lb/>
間范文正公作嚴子陵釣臺記請之書曰先生篆髙出<lb/>
四海或能枉神筆於片石則嚴子陵之風復千百年未<lb/>
泯餗為之篆至今為竒觀<hi>墨池編</hi>
<pb n="KR3h0061_WYG_032-55a"/>
　　　邵必<lb/>
邵必字不疑丹陽人<hi>墨池編云餗之族</hi>舉進士為上元主簿國<lb/>
子監立石經必善篆隸召充直講修起居注編仁宗御<lb/>
集加龍圖閣學士<hi>宋史本傳</hi>
　　　唐異<hi>書史㑹要誤作唐異其</hi>
唐異字子正隠士善書范文正嘗稱其與西臺相左右<lb/>
<hi>墨池編</hi>
　　　胡恢<lb/>
<pb n="KR3h0061_WYG_032-55b"/>
胡恢金陵人華州推官嘗篆大學石經<hi>戚光南唐書注</hi>
恢善篆隸坐法失官十餘年韓魏公琦當國恢獻詩自<lb/>
達公憐之令篆石經因得復官<hi>書史㑹要</hi>
茅山五雲觀記晏殊撰慶歴二年雷平胡恢書丹<hi>劉大</hi>
<hi>彬茅山志</hi>
　　　邵雍<lb/>
邵雍字堯夫河南人衍宓羲先天之㫖著書十餘萬言<lb/>
名其居曰安樂窩因自號安樂先生嘉祐詔求遺逸授<lb/>
<pb n="KR3h0061_WYG_032-56a"/>
將作監主簿復舉逸士補潁州團練推官皆固辭乃受<lb/>
命竟稱疾不之官贈秘書省著作郎元祐中賜諡康節<lb/>
<hi>宋史本傳</hi>
康節少日喜作大字<hi>邵氏見聞録</hi>
朱子跋邵康節檢束二大字云康節先生自言大筆快<lb/>
意而其書跡謹嚴如此豈從心所欲不踰矩者邪<hi>朱子</hi>
<hi>文集</hi>
康節先生心聲正大可以銘盤心畫遒勁可以貫準<hi>平</hi>
<pb n="KR3h0061_WYG_032-56b"/>
<hi>園集</hi>
康節工筆札其蹟雜見鳳墅續法帖中<hi>書史㑹要</hi>
　　　蘇舜欽<lb/>
蘇舜欽字子羙<hi>一字倩仲米芾書史云余收唐摹子敬帖後有倩仲跋黄庭堅題云尾題倩仲</hi>
<hi>寔子美</hi>易簡孫耆子以父任補太廟齋郎調滎陽縣尉尋<lb/>
舉進士改光禄寺主簿知長垣縣遷大理評事范仲淹<lb/>
薦其才召試為集賢校理既放廢寓於吳中二年得湖<lb/>
州長史卒舜欽在蘇州作滄浪亭益讀書時發憤懣於<lb/>
<pb n="KR3h0061_WYG_032-57a"/>
歌詩其體豪放善草書每酣酒落筆爭為人所傳<hi>宋史</hi>
<hi>本傳</hi>
舜欽工行楷草書皆入妙品<hi>墨池編</hi>
子羙許公之孫自有家法草聖可亞張長史<hi>洞天清録</hi>
本朝草聖知名者蘇舜元舜元之書不逮舜欽<hi>張舜民</hi>
<hi>畫墁録</hi>
二蘓皆工草隸而舜欽先得名<hi>王氏談録</hi>
子羙喜行草書短章醉墨為人所傳<hi>歐陽文忠公集</hi>
<pb n="KR3h0061_WYG_032-57b"/>
子羙於蜀綾紙上楷寫字極端勁可愛<lb/>
　　　蘇舜元<lb/>
蘇舜元字才翁<hi>舜欽兄一字叔才黄庭堅跋二蘇送梁子熈聫句詩云叔才盖才翁舊字</hi>為<lb/>
人精悍任氣節歌詩亦豪健尤善草書舜欽不能及官<lb/>
至尚書度支員外郎三司度支判官<hi>宋史本傳</hi>
才翁善草隸藏書數千卷皆手自讎校<hi>蔡襄忠惠公集</hi>
舜元善篆隸<hi>宣和書譜</hi>
才翁書字清勁老健實過子羙<hi>張耒明道雜志</hi>
<pb n="KR3h0061_WYG_032-58a"/>
二蘇草聖獨歩本朝裕陵絶重才翁書得子羙書輒棄<lb/>
去書家謂才翁筆簡惟簡故妙<hi>後村集</hi>
　　　陸經<lb/>
陸經字子履越人官集賢殿修撰善真行書當時與蘇<lb/>
舜欽為軰流而筆法亦同前軰髙文必求經書經之石<lb/>
刻殆遍天下歐陽脩思潁諸詩得經書方喜多作正書<lb/>
以規矩自窘<hi>宣和書譜</hi>
　　　錢明逸<lb/>
<pb n="KR3h0061_WYG_032-58b"/>
錢明逸字子飛易子繇殿中丞䇿制科轉太常博士累<lb/>
官端明殿學士諡修懿<hi>宋史本傳</hi>
錢子飛作字猶有父風<hi>攻媿集</hi>
　　　江休復<lb/>
江休復字隣幾開封陳留人進士起家舉書判拔萃累<lb/>
遷尚書刑部郎中善隸書<hi>東都事畧</hi>
　　　梅堯臣<lb/>
梅堯臣字聖俞宣州宣城人䕃為河南主簿召試賜進<lb/>
<pb n="KR3h0061_WYG_032-59a"/>
士出身為國子監直講累遷尚書都官員外郎<hi>宋史本</hi>
<hi>傳</hi>
海州栁陳甫四賢尺牘一卷司馬君實梅聖俞王介甫<lb/>
王晋卿蹟並佳<hi>寓意編</hi>
　　　蘇洵<lb/>
蘇洵字明允睂州睂山人至和嘉祐間與二子軾轍至<lb/>
京師除秘書省校書郎為霸州文安縣主簿<hi>宋史本傳</hi>
老泉工書法氣韻有餘蜀人不能書元祐間軾以字畫<lb/>
<pb n="KR3h0061_WYG_032-59b"/>
名世其寔濫觴於洵<hi>書史㑹要</hi>
老泉書懐素詩并倣其草法<hi>珊瑚網</hi>
　　　雷簡夫<lb/>
雷簡夫字太簡同州郃陽人康定中杜衍薦之以校書<lb/>
郎簽書秦州觀察判官張方平薦知雅州累遷尚書職<lb/>
方員外郎<hi>宋史本傳</hi>
簡夫善真行書守雅州聞江聲以悟筆法迹甚峻快蜀<lb/>
中珍之<hi>墨池編</hi>
<pb n="KR3h0061_WYG_032-60a"/>
簡夫少年時學王右軍樂毅論鍾東亭賀平賊表歐陽<lb/>
率更醴泉銘褚河南聖敎序魏庶子郭知運碑顔太師<lb/>
家廟碑後又見顔行書馬病帖乞米帖苦愛重之但自<lb/>
恨未及其自然近刺雅安晝卧郡閣因聞平羌江瀑漲<lb/>
聲想其波濤番番迅駛掀搕髙下蹙逐奔去之狀無物<lb/>
可寄其情遽起作書則中心之想出筆下矣<hi>書史㑹要</hi>
　　　唐詢<lb/>
唐詢字彦猷<hi>墨池編作彦游</hi>杭州錢塘人龍圖閣待制肅子天<lb/>
<pb n="KR3h0061_WYG_032-60b"/>
聖中賜進士及第累遷右諫議大夫<hi>宋史本傳</hi>
唐彦猷得歐陽率更書數行精思學之遂以書名天下<lb/>
<hi>山谷集</hi>
唐彦猷筆迹遒媚頗學歐行書非精紙佳筆不妄書也<lb/>
<hi>墨池編</hi>
　　　唐詔<lb/>
唐詔字彦範詢弟文章氣格髙簡䟽秀亦善書<hi>書史</hi>
<hi>㑹要</hi>
<pb n="KR3h0061_WYG_032-61a"/>
　　　陳漢卿<lb/>
陳漢卿字師黯閬中人用叔祖堯咨䕃累遷尚書虞部<lb/>
員外郎好學喜為歌詩至於射藝書法醫藥皆精妙尤<lb/>
好古書竒畫每傾貲購之<hi>歐陽文忠公集</hi>
　　　張先<lb/>
張先字子野開封人好學自力善筆札天聖二年舉進<lb/>
士歴官秘書丞<hi>歐陽文忠公集</hi>
　　　刁約<lb/>
<pb n="KR3h0061_WYG_032-61b"/>
刁約字景純丹徒人少卓越刻苦學問能文章始應舉<lb/>
京師與歐陽永叔富彦國聲譽相高下天聖二年登進<lb/>
士第不治産業賔客故人常滿其門<hi>東坡詩注</hi>
刁景純善書<hi>元豐類藁</hi>
　　　張汝士<lb/>
張汝士字堯夫開封襄邑人錢文僖公守河南辟為府<lb/>
推官又辟司録工書喜為詩<hi>歐陽文忠公集</hi>
　　　王顧<lb/>
<pb n="KR3h0061_WYG_032-62a"/>
王顧太原人歐陽脩河南府司録張堯夫墓表云堯夫<lb/>
明道二年卒葬洛陽北邙山下尹師魯誌其墓歐陽修<lb/>
為之銘得金谷古磚命太原王顧以丹為隸書納於壙<lb/>
中<hi>歐陽文忠公集</hi>
　　　薛良孺<lb/>
薛良孺字得之絳州正平人少育於叔父簡肅公奎䕃<lb/>
為將作監主簿累遷國子博士工書<hi>歐陽文忠公集</hi>
　　　章友直<lb/>
<pb n="KR3h0061_WYG_032-62b"/>
章友直<hi>宣和書譜云字伯益</hi>建安人自放不羈不肯求選舉皇祐<lb/>
中近臣言友直善篆與李斯陽氷相上下召友直友直<lb/>
即往經成除試將作監主簿不就<hi>臨川集</hi>
章友直工玉箸字學與楊南仲篆石經於國子監太常<lb/>
少卿元居中出領宿州喜其書摹諸石以廣其傳友直<lb/>
既以書名世家人女子莫不知筆法自李斯篆法亡而<lb/>
得一陽氷陽氷後得一徐鉉友直在鉉之門其猶游夏<lb/>
歟<hi>宣和書譜</hi>
<pb n="KR3h0061_WYG_032-63a"/>
　　　楊南仲<lb/>
楊南仲工篆書嘉祐中與章友直篆石經於國子監甚<lb/>
有法度<hi>書史㑹要</hi>
　　　張次立<lb/>
張次立官至殿中丞嘉祐中詔同篆國子石經<hi>書史㑹</hi>
<hi>要</hi>
　　　元居中<lb/>
元居中為太常少卿知宿州東吳多其篆迹<hi>墨池編</hi>
<pb n="KR3h0061_WYG_032-63b"/>
　　　范文度<lb/>
范文度能書蔡君謨稱之<hi>書史㑹要</hi>
歐陽脩跋范文度模本蘭亭序云范君所書在余集録<lb/>
實為難得也<hi>集古録</hi>
范文度所書蘭亭不相類然舍其形似而得右軍用筆<lb/>
之意真善學栁下惠者<hi>尤袤遂初集</hi>
　　　趙世融<lb/>
趙世融字仲源官至檢校國子祭酒天水郡開國侯喜<lb/>
<pb n="KR3h0061_WYG_032-64a"/>
為詩工書至和二年卒追封博平侯<hi>歐陽文忠公集</hi>
　　　司馬尋<lb/>
司馬尋慶歴中知利州其迹亦倣子發<hi>墨池編</hi>
司馬尋善倣越書觀者不復别真贋<hi>宣和書譜</hi>
　　　髙繼宣<lb/>
髙繼宣字舜舉燕人幼善騎射頗工筆札知讀書以恩<lb/>
補西頭供奉官累遷睂州防禦使<hi>宋史本傳</hi>
　　　凌叔華<lb/>
<pb n="KR3h0061_WYG_032-64b"/>
凌叔華郎中博雅君子也蔡君謨吳春卿皆師之素稱<lb/>
翰墨之妙<hi>湘山野録</hi>
　　　黄茂先<lb/>
黄茂先字寳之作宫邸敎官大字豪勁所謂江南黄茂<lb/>
先江北段少連者也<hi>山谷集</hi>
　　　段少連<lb/>
段少連字希逸開封人試秘書省校書郎累遷龍圖閣<lb/>
直學士<hi>宋史本傳</hi>
<pb n="KR3h0061_WYG_032-65a"/>
段少連善大字<hi>山谷集</hi>
　　　杜叔元<lb/>
杜叔元字君懿善書學李建中法為宣州通判<hi>東坡集</hi>
梅堯臣送杜君懿通判宣州詩云京兆外郎稱善書當<lb/>
時相與集江都日書藤紙爭持去長鈎細畫如珊瑚<hi>宛</hi>
<hi>陵集</hi>
　　　董儲<lb/>
董儲<hi>張表臣珊瑚鈎詩話作董如</hi>郎中宻州安丘人能詩有名寳元<lb/>
<pb n="KR3h0061_WYG_032-65b"/>
慶歴間其書尤工勝李西臺<hi>東坡集</hi>
　　　張伯玉<lb/>
張伯玉字公達豪放嗜酒而為御史有直氣為劇郡能<lb/>
擊強染翰雖少媚態而老重不拘窘亦可尚已<hi>墨池編</hi>
　　　慎東羙<lb/>
慎東羙字伯筠錢塘人狂縱不就規矩有文辨書得筆<lb/>
法不偶俗好而老逸如其為人人甚髙之<hi>墨池編</hi>
王令贈東羙詩云人傳書染莫對當破卵驚出鸞鳳翔<lb/>
<pb n="KR3h0061_WYG_032-66a"/>
間或老筆不肯屈鐵索縛急蛟龍僵<hi>廣陵集</hi>
慎東羙書法老勁丹陽戴叔倫碑是其遺蹟<hi>陸游老學</hi>
<hi>菴筆記</hi>
　　　李唐卿<lb/>
李唐卿至和中書待詔撰飛白三百㸃以進窮盡物象<lb/>
上佳之<hi>歐陽脩歸田録</hi>
李唐卿篆千字文特竒巧圜方不失而飛揚自如一時<lb/>
絶藝也<hi>晁補之雞肋集</hi>
<pb n="KR3h0061_WYG_032-66b"/>
　　　黄公孝<lb/>
黄公孝仁宗朝官至太常博士有詩名書師王右軍<hi>書</hi>
<hi>史㑹要</hi>
　　　仲翼<lb/>
仲翼仁宗時工草隸<hi>陶宗儀云官太府寺丞工飛白草書</hi>頗有時譽<hi>墨池</hi>
<hi>編</hi>
　　　孟應之<lb/>
孟應之官御書院祗候天聖三年奉㫖書太后受上清<lb/>
<pb n="KR3h0061_WYG_032-67a"/>
籙記并篆額今在茅山<hi>書史㑹要</hi>
　　　趙克繼<lb/>
趙克繼秦王廷羙之曽孫善楷書尤工篆隸宗正薦之<lb/>
仁宗親臨試及令臨蔡邕古文法寫論語詩書復詔與<lb/>
朝士分隸石經帝曰李陽氷唐室之秀今克繼朕之陽<lb/>
氷也訓子弟力學一門登儒科者十有二人嘗進所集<lb/>
廣韻字源帝稱善藏之祕閣元祐六年以定武軍節度<lb/>
觀察留後贈建國公諡章靖<hi>宋史本傳</hi>
<pb n="KR3h0061_WYG_032-67b"/>
　　　趙克己<lb/>
趙克己秦王廷羙之曽孫曉音律嘗作雅樂圖樂曲以<lb/>
獻侍宴太清樓進所學虞世南書賜噐加等終右千牛<lb/>
衛大將軍<hi>宋史本傳</hi>
　　　趙叔韶<lb/>
趙叔韶字君和克己子慶歴六年與諸宗子帝前臨真<lb/>
宗御書選第一皇祐初召試學士院中等賜進士及第<lb/>
仁宗曰宗子好學者頗多獨爾以文章第進士前此盖<lb/>
<pb n="KR3h0061_WYG_032-68a"/>
未有也出九經賜之終和州防禦使<hi>宋史本傳</hi>
　　　趙克修<lb/>
趙克修字子莊仁宗御太清樓召宗室試書以克修為<lb/>
善終成州團練使<hi>宋史本傳</hi>
　　　趙宗望<lb/>
趙宗望字子國恭憲王孫越文惠王無子仁宗以宗望<lb/>
為之後終右武衛大將軍舒州防禦使贈髙宻郡公仁<lb/>
宗嘗御延和殿試宗子書以宗望為第一又嘗獻所為<lb/>
<pb n="KR3h0061_WYG_032-68b"/>
文賜國子監書及以塗金紋羅御書好學樂善四字賜<lb/>
之即所居建御書閣帝為題其榜<hi>宋史本傳</hi>
　　　李端懿<lb/>
李端懿字元伯開封人駙馬都尉和文公遵勗子母齊<lb/>
國大長公主太宗之女真宗之妹喜為詩工書畫隂陽<lb/>
醫術星經地理無所不通七歳為如京副使累拜鎮潼<lb/>
軍節度觀察留後<hi>歐陽文忠公集</hi>
　　　李瑋<lb/>
<pb n="KR3h0061_WYG_032-69a"/>
李瑋<hi>米芾書史云字公炤錢塘人</hi>隴西郡王用和子選尚兖國公主<lb/>
<hi>宋史公主傳云仁宗女</hi>積官濮州團練使至建武軍節度使檢校<lb/>
太師<hi>宋史本傳</hi>
李公炤善章草飛白散隸<hi>書史㑹要</hi>
　　　顔褒<lb/>
顔褒自號唯菴䆳於經學詞藻豐贍書法尤精<hi>邵鋭永</hi>
<hi>春志</hi>
　　　于正封<lb/>
<pb n="KR3h0061_WYG_032-69b"/>
于正封善正書酷類顔真卿所書碑字勢雄拔如蛟螭<lb/>
虎豹盤拏後先精神為之飛動<hi>宋濓浦陽人物志</hi>
　　　徐易<lb/>
徐易海州人能篆隸<hi>書史㑹要</hi>
　　　張中樂<lb/>
張中樂<hi>仁宗時人</hi>梅堯臣觀張中樂書大字詩云芝旭馳名<lb/>
世有孫大書如曉過秋原<hi>宛陵集</hi>
　　　錢貽範<lb/>
<pb n="KR3h0061_WYG_032-70a"/>
錢貽範<hi>仁宗時人</hi>重修北嶽廟碑皇祐二年韓琦篆并正書<lb/>
錢貽範篆額<hi>弇州山人藁</hi>
　　　蔡仍<lb/>
蔡仍<hi>仁宗時人</hi>茅山上清大洞國師碑天聖七年雲陽南郭<lb/>
陳輔造七閩西山蔡仍書并題額<hi>茅山志</hi>
　　　許歸<lb/>
許歸<hi>仁宗時人</hi>陳亮金華北山普濟院記云吳越王建寺於<lb/>
巖麓曰九龍慶歴六年郡守關公命河南許歸以氈筆<lb/>
<pb n="KR3h0061_WYG_032-70b"/>
書紫微巖三巨字鑱之石<hi>龍川集</hi>
　　　雷憲<lb/>
雷憲<hi>仁宗時人</hi>宋馬端司馬晋州待制哀辭嘉祐元年著作<lb/>
佐郎管勾河東路機宜文字雷憲書小石刻在夏縣司<lb/>
馬公祠堂西館中<hi>求古録</hi>
　　　黄通<lb/>
黄通<hi>仁宗時人</hi>嵩陽石柱題名嘉祐己亥黄通介夫書<hi>嵩陽</hi>
<hi>石刻記</hi>
<pb n="KR3h0061_WYG_032-71a"/>
　　　　夏竦<lb/>
　夏竦字子喬江州德安人眀敏好學自經史百家隂陽<lb/>
　律歴外至佛老之書無不通曉為文章典雅藻麗舉賢<lb/>
　良方正擢光禄寺丞累官平章事諡文莊竦以文學起<lb/>
　家多識古文學竒字至夜以指畫膚<hi>宋史本傳</hi>
　<lb/>
　<lb/>
　<lb/>
<pb n="KR3h0061_WYG_032-71b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋書畫譜卷三十二<lb/>
</p>
<p>
</p>
  </div>
</body>
</text>
</TEI>
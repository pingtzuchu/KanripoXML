<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_084-1a"/>
　欽定四庫全書<lb/>
御定佩文齋書畫譜目録<lb/>
　　第八十四巻<lb/>
　　　厯代名人畫跋四<lb/>
　　　　宋趙伯駒蘭亭圖<lb/>
　　　　宋趙伯駒江山圖<lb/>
　　　　宋趙伯駒劉寵一錢圖<lb/>
　　　　宋趙伯駒大禹治水圖<lb/>
<pb n="KR3h0061_WYG_084-1b"/>
　　　　宋趙伯駒畫船子和尚卷<lb/>
　　　　宋趙伯駒仙山樓閣圗<lb/>
　　　　宋趙伯驌桃源圖<lb/>
　　　　宋楊補之墨梅<lb/>
　　　　宋楊補之畫秋蘭<lb/>
　　　　宋楊補之墨梅卷<lb/>
　　　　宋楊補之梅<lb/>
　　　　宋司馬端衡畫傳燈圗<lb/>
<pb n="KR3h0061_WYG_084-2a"/>
　　　宋馬和之覓句圖<lb/>
　　　宋馬和之清谿㸃易圖<lb/>
　　　宋馬和之鶉奔圖<lb/>
　　　宋馬和之定中圖<lb/>
　　　宋馬和之雞鳴風雨圖<lb/>
　　　宋李唐摹邢和璞悟房次律圖<lb/>
　　　宋李唐伯夷叔齊採薇圖<lb/>
　　　宋李唐虎谿三笑圖<lb/>
<pb n="KR3h0061_WYG_084-2b"/>
　　　宋李唐長江雨霽卷<lb/>
　　　宋李唐關山雪霽圖<lb/>
　　　宋蘇漢臣子卿持節圖<lb/>
　　　宋江參畫山水<lb/>
　　　宋江參山水圖<lb/>
　　　宋江參百牛圖<lb/>
　　　宋江參江山長圖<lb/>
　　　宋江參畫卷<lb/>
<pb n="KR3h0061_WYG_084-3a"/>
　　　宋江參霅川秋意<lb/>
　　　宋江參霅川雪景<lb/>
　　　宋閻次平畫<lb/>
　　　宋劉松年便橋圖<lb/>
　　　宋劉松年三生圖<lb/>
　　　宋劉松年畫盧仝烹荼圖<lb/>
　　　宋劉松年大厯十才子圖<lb/>
　　　宋劉松年絲綸圖<lb/>
<pb n="KR3h0061_WYG_084-3b"/>
　　　宋劉松年長樂清吹圖<lb/>
　　　宋李嵩觀潮圗<lb/>
　　　宋李嵩堯民擊壤圗<lb/>
　　　宋李嵩西湖圖<lb/>
　　　宋湯正仲墨梅<lb/>
　　　宋馬逺三敎圖<lb/>
　　　宋馬逺畫瀟湘八景<lb/>
　　　宋馬逺畫水卷<lb/>
<pb n="KR3h0061_WYG_084-4a"/>
　　　宋馬逺柳塘聚禽圖<lb/>
　　　宋馬逺畫卷<lb/>
　　　宋馬逺山月彈琴圖<lb/>
　　　宋馬逺鶴荒山水圖<lb/>
　　　宋馬麟蛺蝶圖<lb/>
　　　宋馬麟髙山流水圖<lb/>
　　　宋夏珪長江萬里圖<lb/>
　　　宋夏珪山水卷<lb/>
<pb n="KR3h0061_WYG_084-4b"/>
　　　宋夏珪錢塘觀潮圖<lb/>
　　　宋夏珪畫卷<lb/>
　　　宋梁楷羲之觀鵞圖<lb/>
　　　宋梁楷叅禪圖<lb/>
　　　宋梁楷說劒圖<lb/>
　　　宋趙弁雪圖<lb/>
　　　宋陳容畫二龍<lb/>
　　　宋陳容畫龍<lb/>
<pb n="KR3h0061_WYG_084-5a"/>
　　　宋趙孟堅水墨䨇鈎水仙長卷<lb/>
　　　宋趙孟堅畫蘭蕙<lb/>
　　　宋趙孟堅墨蘭<lb/>
　　　宋趙孟堅水仙蘭石圖<lb/>
　　　宋趙孟堅畫水仙<lb/>
　　　宋鄭思肖竹卷<lb/>
　　　宋龔開畫孟浩然詩意圖<lb/>
　　　宋龔開中山出遊圖<lb/>
<pb n="KR3h0061_WYG_084-5b"/>
　　　宋龔開髙馬小兒圖<lb/>
　　　宋牛戬介葛盧圖<lb/>
　　　宋釋巨然畫山水<lb/>
　　　宋釋巨然畫卷<lb/>
　　　宋釋巨然山寺圖<lb/>
　　　宋釋居寧草蟲圖<lb/>
　　　宋釋惠崇九鹿圖<lb/>
　　　宋釋惠崇江南春意<lb/>
<pb n="KR3h0061_WYG_084-6a"/>
　　　宋釋仲仁山水横卷<lb/>
　　　宋釋仲仁鑑湖圖<lb/>
　　　宋釋仲仁畫湘山樹石<lb/>
　　　宋釋仲仁橘洲圖<lb/>
　　　宋釋仲仁畫湖山平逺<lb/>
　　　宋釋仲仁墨梅山水圖<lb/>
　　　宋釋智融牛軸<lb/>
　　　宋釋智融散聖畫軸<lb/>
<pb n="KR3h0061_WYG_084-6b"/>
　　　宋釋梵隆畫十六羅漢<lb/>
　　　宋釋梵隆畫<lb/>
　　　宋釋梵隆六髙僧像<lb/>
　　　宋釋灋常畫花果翎毛<lb/>
　　　宋釋温日觀蒲萄<lb/>
　　　宋豔豔著色春山圖<lb/>
　　　金王庭筠嵗寒三友圖<lb/>
　　　金李山風雪松杉圖<lb/>
<pb n="KR3h0061_WYG_084-7a"/>
　欽定四庫全書<lb/>
御定佩文齋書畫譜卷八十四<lb/>
　　歴代名人畫䟦四<lb/>
　　　　宋趙伯駒蘭亭圗<lb/>
　右蘭亭圗趙千里作永和禊集四十有二人其不見於<lb/>
　史傳者世或莫知其姓名千載之下乃有能摹寫其儀<lb/>
　刑風度以補史氏之闕者非直可資一時之清玩而已<lb/>
　李伯時有觴咏圗好事者已為刻石以傳此圗纖麗微<lb/>
<pb n="KR3h0061_WYG_084-7b"/>
　密雖有善工亦未易刻尤可貴也<hi>黄文獻公集</hi>
　　　　宋趙伯駒江山圗<lb/>
　洪武八年孟秋將旣入装背所背者以圗來進見題名<lb/>
　曰趙千里江山圗於是舒卷著意於方幅之間用神微<lb/>
　㳺於筆鋒巖嵐穹窿幽壑之際見趙千里之意趣深有<lb/>
　秀焉若觀斯之圗比誠游山者不過減筋骨之勞耳若<lb/>
　言景趣豈下上於眞山者邪其中動藏情狀非止一端<lb/>
　如山髙則有重嵐疊嶂以水則有湍流蟠溪樹生偃蹇<lb/>
<pb n="KR3h0061_WYG_084-8a"/>
若出水之蒼龍遥岑隱見如擁螺髻於天邊近峰峻拔<lb/>
露掩僧寺之樓臺碧巖萬仞臨急水以飛雲架木昂霄<lb/>
為棧道以通人致有車載驢䭾人肩舟櫂又目樵者負<lb/>
薪牧者逐牛士行策杖老幼相將觀斯畫景則有前合<lb/>
後仰動靜盤桓蓋為旣秋之景兼肅氣帶紅葉黄花壯<lb/>
千里之羙景其為畫師者若千里安得而易邪<hi>明太祖御</hi>
<hi>製文集</hi>
　　　宋趙伯駒劉寵一錢圗<lb/>
<pb n="KR3h0061_WYG_084-8b"/>
周公曰平易近民民必親之劉寵之受一錢其平易之<lb/>
政可以想見若時苗留犢則清而激矣然今仕者寧有<lb/>
留犢之心雖一錢不受可也吏部郎中東河劉君博之<lb/>
出為河南參政以所藏趙千里此圗相示博之向慕前<lb/>
賢其為政必知所愼矣<hi>匏翁家藏集</hi>
　　　宋趙伯駒大禹治水圗<lb/>
秋日馬用昭參軍出趙千里寫大禹治水圗見示命題<lb/>
百穀畫家董狐以為得周文矩筆非千里所能辦而吾<lb/>
<pb n="KR3h0061_WYG_084-9a"/>
弟敬羙自陜歸嘗縱觀砥柱辨其治龍門三峽時事余<lb/>
不善鑒畫又不獲砥柱之觀唯有歎賞驚絶而已吾家<lb/>
夷甫論人物以經阿平品目則不復措意今有兩阿平<lb/>
在予復何言<hi>弇州續藁</hi>
跋後復從馬君索閱一過其人物古雅之甚眞有非趙<lb/>
千里所能辦者千里秀麗而小緜弱去此尚在尋丈外<lb/>
此北宋以前人作但不必周文矩耳<hi>同上</hi>
　　　宋趙伯駒畫船子和尚卷<lb/>
<pb n="KR3h0061_WYG_084-9b"/>
船子和尚得南泉游戲三昧者此圗不甚精而稍具言<lb/>
外意後先題贊者毋慮數十人皆名僧而語不了了余<lb/>
乃為作一轉曰千里墨蹟奕奕若新和尚自茶毘後頓<lb/>
絶影響然究竟不知誰在誰無也<hi>弇州山人藁</hi>
　　　宋趙伯駒仙山樓閣圗<lb/>
仙山樓閣固翠水芙蓉境也是圗紅峰碧巒瑶臺瓊島<lb/>
琪樹金花眞人飄渺霞際覺精神清潤使人望而知其<lb/>
詳焉非趙千里其誰髣髴歟辛亥汪砢玉題<hi>珊瑚網</hi>
<pb n="KR3h0061_WYG_084-10a"/>
　　　宋趙伯驌桃源圗<lb/>
宋趙伯驌桃源圗後有髙宗書淵眀詩文眞蹟上上按<lb/>
伯驌乃伯駒之兄髙宗時嘗奉詔寫天慶觀樣命吳中<lb/>
依樣造之今𤣥妙觀是也其畫世多不見此圗舊藏宜<lb/>
興吳氏嘗請仇實父摹之與眞無異其家酬以五十金<lb/>
由是人間遂多傳夲然精工不逮仇作矣<hi>嚴氏書畫記</hi>
　　　宋楊補之墨梅<lb/>
予少時有落梅詩為李定舒亶輩箋注幾陷罪罟後見<lb/>
<pb n="KR3h0061_WYG_084-10b"/>
梅花輒怕見畫梅花亦怕然不能不為補之作跋小兒<lb/>
觀儺又愛又怕予於梅花亦然<hi>後邨集</hi>
墨戲之作蓋士大夫詞翰之餘適一時之興趣與夫評<lb/>
畫之流大有寥廓梅與竹自石室先生花光大士發揚<lb/>
妙用時所崇尚者衆逃禪老人變黒為白自成一家後<lb/>
人雖云祖述巧以形似流連忘返漸近評畫寫生務求<lb/>
逼眞嘗觀陳簡齋墨梅詩云意足不求顔色似前身相<lb/>
馬九方臯此眞知畫者也歴百年後唯彞齋先生有題<lb/>
<pb n="KR3h0061_WYG_084-11a"/>
已作云逃禪一派流入浙西唯趙子固繼而嗣之又題<lb/>
云試欲自由又愆法度及守繩規齷齪無取武林唐明<lb/>
逺持子固梅求聮子固題識詩中備詳家數信乎古人<lb/>
之作命意豈茍然哉吾鄉達竹莊人得逃禪鼎中一臠<lb/>
咀之嚼之饜之飫之深有所得寫竹外一枝索拙作繼<lb/>
和余自弱歲遊於硯池嗜好成癖至老無倦年入從心<lb/>
極力不能追古人驥尾之萬一自笑東鄰之效顰久矣<lb/>
莊子曰朝菌不知晦朔蟪蛄不知春秋豈可執寒氷而<lb/>
<pb n="KR3h0061_WYG_084-11b"/>
語夏蟲者哉後之覽者得無誚焉至正八年冬十月梅<lb/>
花道人吳鎭仲圭<hi>鐵網珊瑚</hi>
　　　宋楊補之畫秋蘭<lb/>
鄉人徐丙字漢章博於學而贍於文示予楊旡咎手畫<lb/>
香草題曰秋蘭後有兵部侍郎章茂獻國子博士湯君<lb/>
寳跋語其說特未定也予老而學圃問諸園丁則曰春<lb/>
蘭夏芷秋蕙冬蓀葉莖花色徃往多寡不同予異其說<lb/>
徧以古書考之屈原離騷經紉秋蘭以為佩張衡東京<lb/>
<pb n="KR3h0061_WYG_084-12a"/>
賦秋蘭被涯又思𤣥賦幽蘭可喻潘尼贈河陽詩流聲<lb/>
秋蘭之類言蘭以秋而花也屈原九歌春蘭秋菊陸機<lb/>
庭中奇樹詩勸友蘭時往注春時也梁元帝詩春蘭本<lb/>
無絶唐太宗詩春暉開紫苑淑氣媚蘭湯之類此言蘭<lb/>
以春而花也宋玉招魂光風轉蕙汜崇蘭抱朴子春蕙<lb/>
秋蘭陸機悲歌行春芳傷客心蕙草饒淑景是蕙亦可<lb/>
言春矣本草圗經蕙七月中旬開花至香是蕙亦可言<lb/>
秋矣故騷經曰蘭蕊變而不芳荃蕙化而為茅蓋合四<lb/>
<pb n="KR3h0061_WYG_084-12b"/>
者而言之湘君歌亦云薜荔柏兮蕙綢荃橈兮蘭旌湘<lb/>
夫人則並言蓀壁蘭橑蕙穆芷葺司馬相如長門賦摶<lb/>
芬若以為枕席荃蘭而茝香乃知四時香草同出異名<lb/>
葉常青而花隨時自屈宋至漢唐皆於蘭蕙互言春秋<lb/>
豈特邵伯温見聞録證黄氏之誤而已然則園丁之說<lb/>
未為無據所言禮失求之野歟嘉泰壬戌下元節平園<lb/>
老叟周必大書<hi>平園集</hi>
　　　宋揚補之墨梅卷<lb/>
<pb n="KR3h0061_WYG_084-13a"/>
靳陳氏多法書名畫此補之墨梅卷其一也堅逺來京<lb/>
攜以自隨不蹔舍豈以此花奇絶傲兀有類於已邪霜<lb/>
雪貿貿中一展玩儼然孤標雅韻之相對也屈原作橘<lb/>
頌堅逺試為此兄一援筆焉比他人當親切有味幸勿<lb/>
讓成化丁酉臘中二十四日題於歲寒堂吳郡李應楨<lb/>
識<hi>寓意編</hi>
　　　宋楊補之梅<lb/>
予鄉先輩楊君補之世家清江所居蕭洲有梅樹大如<lb/>
<pb n="KR3h0061_WYG_084-13b"/>
數間屋蒼皮蘚斑繁花如簇補之日臨畫之大得其趣<lb/>
間以進之徽廟徽廟戲曰村梅因自署奉勅村梅更作<lb/>
疎枝冷葉清意逼人而徽廟不及見矣南渡後宫中以<lb/>
其梅張之壁間有蜂蝶集其上驚怪求補之而已物故<lb/>
不可得矣其平生耿介不慕榮利故不俯仰時好不得<lb/>
而知也侍郎王君得此紹興中作正其奉勅村梅已居<lb/>
晚年得意之筆重可寳也<hi>春雨集</hi>
　　　宋司馬端衡畫傳燈圗<lb/>
<pb n="KR3h0061_WYG_084-14a"/>
司馬六十五丈抱負才氣絶人逺甚方少壯時以黨家<lb/>
不獲施用於時欲有以寓其胸中浩浩者遂留意於畫<lb/>
落筆髙妙有顧陸遺風某嘗以通家之舊親聞其論畫<lb/>
衮衮終日如孫吳談兵臨濟趙州說禪何其妙也每恨<lb/>
是時不能記録一二以遺後之好事者今獲觀傳燈圗<lb/>
怳如接言論風㫖時稽首太息不能自己開禧丁卯歳<lb/>
十月丁未山隂陸游謹題<hi>渭南集</hi>
　　　宋馬和之覓句圗<lb/>
<pb n="KR3h0061_WYG_084-14b"/>
夜䦨漏盡凍鶴先睡蒼頭奴屈兩髐煨殘火此翁方假<lb/>
寐冥捜前有缺脣瓦缾貯梅花一枝豈非極天下苦硬<lb/>
之人然後能道極天下秀傑之句邪使銷金帳中淺斟<lb/>
低唱人見此必發一笑<hi>後邨集</hi>
　　　宋馬和之清谿㸃易圗<lb/>
右馬和之畫相傳為清谿㸃易圗蓋寫唐人髙駢詩意<lb/>
按荆州記臨淮有清谿山山東有泉泉側有道士舍所<lb/>
謂清谿道士也此圗一羽人趺坐榻中一人褰裳回顧<lb/>
<pb n="KR3h0061_WYG_084-15a"/>
若有所指陳二從者却立一執卷一捧古鼎二鶴一飛<lb/>
一止初無所謂洞門碧窗滴露研硃之狀疑自寫他事<lb/>
而後人目為清谿耳若其筆法之妙則非和之不能和<lb/>
之紹興間人畫師吳道𤣥好用掣筆所畫多經書故事<lb/>
思陵尤愛其畫每書毛詩虚其後令和之為圗此或其<lb/>
遺簡不可知也<hi>甫田集</hi>
　　　宋馬和之鶉奔圗<lb/>
馬侍郎寫衞風鶉奔章不寫宣姜妷事但寫鶉雀奔疆<lb/>
<pb n="KR3h0061_WYG_084-15b"/>
樹石動合程法覽之冲然由其胸中自有風雅也<hi>珊瑚網</hi>
　　　宋馬和之定中圗<lb/>
登丘相度得文公營徙之狀子來趨事得國人恱復之<lb/>
象其蒼莽攸鬱則樹之榛栗椅桐梓漆也定宿在中於<lb/>
以作室可想見矣此眞千古句圗樂卿<hi>珊瑚網</hi>
　　　宋馬和之雞鳴風雨圗<lb/>
馬和之毛詩圗余見鶴鳴伐檀等篇此景色似為風雨<lb/>
雞鳴而設蘇躭句或南邨翁别有為而後來諸公不復<lb/>
<pb n="KR3h0061_WYG_084-16a"/>
置辨然杜陵詩亦堪入畫世間事將錯就錯者多矣但<lb/>
觀筆法以自暢恱可也<hi>恬致堂集</hi>
　　　宋李唐摹邢和璞悟房次律圗<lb/>
畢文簡公得唐本邢和璞房琯前世事和璞神疑示悟<lb/>
琯沈思如眞有想者久之則亦有若悟也璞悟以怕琯<lb/>
悟以欲此其異也乃掊師得永師還師徳書以信其說<lb/>
此畫深觀其隱而能得其趣決非常工所能知也崇寧<lb/>
二年其孫完官於潞子莆田方宙召畫人李唐摹為别<lb/>
<pb n="KR3h0061_WYG_084-16b"/>
本以藏屬予書其後曰惟公深達佛慧得死生說求入<lb/>
無倪則變滅起伏不足論也觀師徳為唐臣深功隱徳<lb/>
及物多矣智如梁公猶不能知其善藏深矣豈世得而<lb/>
窺邪吳再出而為房琯以名徳顯世任宰柄此何怪哉<lb/>
若為正因者不遇正果則非理之常也永禪師入總持<lb/>
三昧能為一切無礙與世脗合不離圎融而後其道為<lb/>
和璞知道之所假果無有二也世人信羊叔子探環而<lb/>
未信永禪師事豈以非出於史官而便為稗說遽有分<lb/>
<pb n="KR3h0061_WYG_084-17a"/>
邪此又不求於理者之論也昔曇彦與𤣥度同造二塔<lb/>
於㑹稽𤣥度亡後彦若有待者異為蕭詧王荆之岳陽<lb/>
實二十年來領越州曰許𤣥度來也遂揺手命入室席<lb/>
地以三昧力加被王忽悟造塔事殆如今日也此豈可<lb/>
誣哉昔人記崔彦武圜澤再生事皆謂不忘願力故以<lb/>
願求者可坐而待之誠得此說者可以知念力堅固如<lb/>
精金之不可改雖百錬而性存者也<hi>廣川畫跋</hi>
　　　宋李唐伯夷叔齊採薇圗<lb/>
<pb n="KR3h0061_WYG_084-17b"/>
宋髙宗南渡萃天下精藝良工畫師者亦與焉院畫之<lb/>
名蓋始諸此自時厥後凡應奉待詔所作總目為院畫<lb/>
而李唐其首選也唐河陽人在宣靖間已著名入院後<lb/>
遂乃盡變前人之學而學焉世為東都以上作者為髙<lb/>
古良有以夫余總角時見鄉里七八十老人猶能道古<lb/>
語謂唐初至杭無所知者貨楮畫以自給日甚困有中<lb/>
使識其筆曰待詔作也唐因投謁中使奏聞而唐之畫<lb/>
杭人即貴之唐嘗有詩曰雪裏煙村雨裏灘為之如易<lb/>
<pb n="KR3h0061_WYG_084-18a"/>
作之難早知不入時人眼多買胭脂畫牡丹可槩見矣<lb/>
至正壬寅余獲此於沈恒氏愛其雖變於古而不逺乎<lb/>
古似去古詳而不弱於繁且意在箴規表夷齊不臣於<lb/>
周者為南渡降臣發也嗚呼深哉昔米南宫嗜畫病世<lb/>
無眞李成乃擬無李論以去其惑余他日見唐畫太多<lb/>
率皆抱南宫之懺而此畫者所謂吾無間然者也因書<lb/>
顚末於左且以告夫來者云是歳九月旣望鄉貢進士<lb/>
錢塘宋把授之記<hi>續書畫題跋記</hi>
<pb n="KR3h0061_WYG_084-18b"/>
　　　宋李唐虎溪三笑圗<lb/>
余嘗遊匡山至虎溪未入東林寺首見一亭扁曰三笑<lb/>
因問其故謂晉逺師以陶淵眀陸修靜且語且别握手<lb/>
相忘遂犯送客不過虎溪之戒乃相顧各掀髯而去今<lb/>
觀李唐此圗千載遺風具存人生不與路為讐二三子<lb/>
何哂之有紹興庚午季春十一日陳壽題<hi>續書畫題跋記</hi>
　　　宋李唐長江雨霽卷<lb/>
李唐山水落筆老蒼但恨乏古意耳然自宋南渡以來<lb/>
<pb n="KR3h0061_WYG_084-19a"/>
未有能及之為可寶也子昂<hi>寓意編</hi>
　　　宋李唐關山雪霽圗<lb/>
李唐關山雪霽圗一卷人物樹石筆勢蒼古衝寒渉險<lb/>
之態曲盡其妙非後人所能髣髴也題款著枯幹中甚<lb/>
奇精密幾不能辨恨此卷不經好事賞鑒猶然泥沙令<lb/>
入薛米諸人手必傾囊見珍矣予嘗見臨本於都下一<lb/>
貴戚家裝潢絶富金玉燦璀意極寶惜顧非眞蹟使葉<lb/>
公信好龍恐此卷終當化去<hi>莫廷韓集</hi>
<pb n="KR3h0061_WYG_084-19b"/>
　　　宋蘇漢臣子卿持節圗<lb/>
開封蘇承信畫師劉宗古製作極工人物尤著色鮮潤<lb/>
體度如生而有嫌以筆端微滯者豈但見其冩意草草<lb/>
如此圗者邪<hi>珊瑚網</hi>
　　　宋江參畫山水<lb/>
故參政莊敏龔公家有江貫道山水一巨軸用疋絹作<lb/>
其布置疎密㸃綴濃淡與竹溪此卷皆合但巨軸之後<lb/>
有葉石林陳簡齋詩跋龔畫今在其外孫方君采處貫<lb/>
<pb n="KR3h0061_WYG_084-20a"/>
道名參衢人其畫因石林得名南渡召至杭未見一夕<lb/>
卒彼挾一藝而進使見思陵不過待詔尚方或賜金帛<lb/>
蒙天一笑而已然命薄如是士之遇合有大於此者果<lb/>
可以智力求哉<hi>後邨集</hi>
　　　宋江參山水圗<lb/>
老江畫山水造微入妙一時好事者訪求遺墨幾與隋<lb/>
珠趙璧争價不知平仲安所得此宜善藏之無使通靈<lb/>
之物變化而去<hi>張綱華陽集</hi>
<pb n="KR3h0061_WYG_084-20b"/>
　　　宋江參百牛圗<lb/>
海野道人家藏墨牛圗因請示僕形勢百狀奔鳴起臥<lb/>
逼眞自非三昧手之所作而畫工毛穎不可得而及也<lb/>
雲月莊叟書<hi>珊瑚網</hi>
百牛圗不見典故豈黒牡丹之遺習或江貫道祖百爵<lb/>
百鹿為之邪後有紹興二字必經裕陵乙覽中興創殘<lb/>
之餘生意未復九重邃居不以聲色自娛乃以原隰耕<lb/>
稼物情態度細入睿思不忌田野眞中興英主也延祐<lb/>
<pb n="KR3h0061_WYG_084-21a"/>
改元七月初三山南遺老元熙題<hi>同上</hi>
山中人有以百牛圗相示予謂宣王考牧于阿于池九<lb/>
十其犉已詫其牛之多况濕濕之耳滿二百邪田舍翁<lb/>
每以多牛為富安得一黄犢歸耕南山下予所愛一牛<lb/>
耳掩卷一粲山邨老農書<hi>同上</hi>
　　　宋江參江山長圗<lb/>
予方病齒臥陳太僕眀之使小僮持畫卷入迫觀之就<lb/>
枕展尺許即知為宋人筆不覺蹶然起稱賞至圗窮未<lb/>
<pb n="KR3h0061_WYG_084-21b"/>
已蓋宋江貫道所作曽入元御府柯博士敬仲所鑒定<lb/>
者也貫道之筆少見况其後有葉石林陳簡齋林希逸<lb/>
諸公題識益可貴重眀之好古博雅此卷得所歸矣<hi>匏</hi>
<hi>翁家藏集</hi>
　　　宋江參畫卷<lb/>
右元季諸人題江貫道畫卷貫道名參南宋人居霅川<lb/>
畫師董巨畫法之妙余雖不能識而諸賢題詠皆清麗<lb/>
可喜至於字畫亦皆精謹不茍視近時大書狂語動輒<lb/>
<pb n="KR3h0061_WYG_084-22a"/>
滿卷者有間矣詩凡二十有五篇其尤知名者十有八<lb/>
人青丘子為髙啓季廸長洲人國初與修元史官翰林<lb/>
編修終户部侍郎張適字子宜號甘白生仕終宣課大<lb/>
使王彞字常宗本蜀人流寓嘉定與修元史不仕而歸<lb/>
後與髙啓皆死魏觀之禍徐賁字幼文自毘陵徙居吳<lb/>
之齊門號東郭生仕終河南布政周南老字正道濂溪<lb/>
之後居常州仕元浙省理問國初召議太常郊祀禮發<lb/>
臨安居住韓宜可字伯時越人仕終陜西參政杜環字<lb/>
<pb n="KR3h0061_WYG_084-22b"/>
叔循廬陵人隨父居金陵仕為賛禮郎終晉王府録事<lb/>
有行誼事具宋濓所作小傳金問字公素一字公遡仕<lb/>
宣德中為禮部侍郎錢紳字孟書仕終鄞縣敎諭陳紹<lb/>
先字宗述元儒陳述方之子仕終王府紀善年九十餘<lb/>
張倫字文伯仕為太醫院御醫青城山人為王璲汝玉<lb/>
傅仁廟為太子賛善卒贈太子賔客諡文靖陳繼字嗣<lb/>
初召為五經博士終翰林檢討倪瓉字元鎭號雲林子<lb/>
無錫人陶際字彦行雲間人卞同字孟符張肎字繼孟<lb/>
<pb n="KR3h0061_WYG_084-23a"/>
號夢菴南郭氓為許觀瀾伯與卞張俱吳人有髙行已<lb/>
上五人皆不仕而倪卞同時别有許觀亦字瀾伯洪武<lb/>
狀元及弟仕建文時侍中後守安慶死靖難時乃安慶<lb/>
人與此許觀不同而皆有文學不知此詩誰作也<hi>甫田集</hi>
　　　宋江參霅川秋意<lb/>
霅川為江參所居深得湖天之趣平逺曠蕩盡在方寸<lb/>
此則兼層巒疊嶂秋意無窮不下三衢崇蘭圗也<hi>珊瑚網</hi>
　　　宋江參霅川雪景<lb/>
<pb n="KR3h0061_WYG_084-23b"/>
江郎形貎清臞嗜香茶以為生其寫彼中雪景髙潔之<lb/>
況可想見其撫絃不彈時矣夗水菰蘆中人<hi>珊瑚網</hi>
　　　宋閻次平畫<lb/>
元季崑山顧仲瑛氏好文重士家有玉山草堂多客四<lb/>
方名流所蓄書畫悉經品題此畫仲瑛物也自題其後<lb/>
目為閻次平筆詩之者四人于立彦成錢惟善思復袁<lb/>
華子英釋良琦元璞彦成仲瑛特厚之為設行窩於家<lb/>
彦成至如歸焉思復錢塘人號心白道人嘗領郷解以<lb/>
<pb n="KR3h0061_WYG_084-24a"/>
所賦羅刹江有名稱錢曲江子英崑山人雋敏長於歌<lb/>
詩楊鐵崖稱為才子洪武中被累卒於京元璞吳僧住<lb/>
浙之龍門寺有禪學詩筆尤俊仲瑛後亦以事徙臨濠<lb/>
卒書畫散落人間甚衆此為吾友沈潤卿所藏眞贗余<lb/>
不能辨然而諸公題品具在可愛也暇日從潤卿借觀<lb/>
因疏其後而歸之<hi>甫田集</hi>
　　　宋劉松年便橋圗<lb/>
突厥控弦百萬鴟張朔野當時非免胄一見幾敗唐事<lb/>
<pb n="KR3h0061_WYG_084-24b"/>
讀史者至此不覺膚栗毛竪於以見太宗神武戡定之<lb/>
勲蠻夷率服之義千古之後畫史圗之凜凜生色此卷<lb/>
為宋劉松年所作便橋流水六龍千騎山川煙樹種種<lb/>
精妙非松年不能為也孟頫以少時曾觀於臨安之睦<lb/>
宗院兹復瞻對於普花平章之宅回首三十餘年感慨<lb/>
係之矣敬題其後大德五年秋日吳興趙孟頫書<hi>珊瑚網</hi>
此劉松年便橋圗丹青煥赫布置閒雅輦中旌旗氊裘<lb/>
戎屋塵沙雲樹具見當時景象良工苦心哉前有松雪<lb/>
<pb n="KR3h0061_WYG_084-25a"/>
道人遺墨而絜縫印章似又曾入裕陵内府者是可寶<lb/>
也正德庚辰十月旣望文璧題<hi>同上</hi>
　　　宋劉松年三生圗<lb/>
右三生圗趙松雪鑒為劉松年筆其後題詠者二十人<lb/>
皆近代名僧蓋亦有慕於澤者歟<hi>匏翁家藏集</hi>
　　　宋劉松年畫盧仝烹茶圗<lb/>
玉川子嗜茶見其所賦茶歌松年圗此所謂破屋數間<lb/>
一婢赤脚舉扇向火竹爐之湯未熟而長䰅之奴復負<lb/>
<pb n="KR3h0061_WYG_084-25b"/>
大瓢出汲玉川子方倚案而坐側耳松風以俟七椀之<lb/>
入口可謂妙於畫者矣茶未易烹也予嘗見茶經水品<lb/>
又嘗受其法於隱人始知人之烹茶率皆漫浪而眞知<lb/>
其味者不多見也嗚呼安得如玉川子者與之談斯事<lb/>
哉<hi>寓意編</hi>
　　　宋劉松年大厯十才子圗<lb/>
潘子過余示此卷乃劉松年繪大厯十才子其樹石琴<lb/>
阮茶竈之類皆精密人物尤姸雅有韻與此君所圗西<lb/>
<pb n="KR3h0061_WYG_084-26a"/>
園雅集頗埒毋論眞蹟臨本翩翩伯時子昂季孟間矣<lb/>
十才子為錢左司劉隨州郎貟外獨孤常州盧郎中孫<lb/>
舍人崔集賢之屬其詩名膾炙人口不已而流溢丹青<lb/>
致足羨也雖然名者造物所忌詩以陶寫性靈抒紀志<lb/>
事而已要不必有此名即無論鄴中淪謝而是十才子<lb/>
無一登三事者豈所遘人人絳灌邪追昔撫今不覺<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>
然<hi>弇州續藁</hi>
　　　宋劉松年絲綸圗<lb/>
<pb n="KR3h0061_WYG_084-26b"/>
長松覆前逺山聳後庭檻綴花石殊幽曠簷間一姬抝<lb/>
輪一嫗治絲一侍兒捧茶不襦而露纖紅故是北妝筆<lb/>
法細潤有生氣標題作馬逺萬厯壬子秋余在白下得<lb/>
之潤州吳汝廷歴三十餘年無有知其非逺者今崇禎<lb/>
壬午秋付裝潢淵兒於松身識其款曰松年蠅頭小楷<lb/>
雜鱗紋墨漬間不復可辨有如當時稱之為暗門劉者<lb/>
今一旦豁然恍覩其人可勝撫掌稱快檇李汪砢玉樂<lb/>
卿甫題於韻石齋<hi>珊瑚網</hi>
<pb n="KR3h0061_WYG_084-27a"/>
　　　宋劉松年長樂清吹圗<lb/>
錢塘暗門劉在寧廟時以進耕織圗稱㫖賜金帶此作<lb/>
宫中鼓吹景纖悉在目未識曽經宸覽否樂卿<hi>珊瑚網</hi>
　　　宋李嵩觀潮圗<lb/>
四海惟浙江潮最險雖勇悍強厲如秦始皇帝猶畏從<lb/>
狹中渡宋自慶厯以來杭海屢溢嘉定中潮衝鹽官平<lb/>
野二十餘里外論皆以畿甸切近為憂當時每遇潮盛<lb/>
候傾宫出觀顧反以為太平樂事張思亷與二楊所題<lb/>
<pb n="KR3h0061_WYG_084-27b"/>
皆謂李嵩之畫嵩本錢塘人歴光寧理三朝畫院待詔<lb/>
出於目擊丹青藻繪宜有浮於世景者今所畫略無内<lb/>
家人物儀衞供帳與吳俗文身戲水之流惟空垣虚榭<lb/>
煙樹凄迷平波逺山上下與帆檣相映而已披閱中欲<lb/>
使人心目遲回有感慨弔惜之懐無追攀壯浪之想嵩<lb/>
意匠經營情留象外豈亦逆見將來預存後監邪杜子<lb/>
羙詩曰江頭宫殿鎖千門細柳新蒲為誰緑殆為此圗<lb/>
題詠也<hi>張寧芳洲集</hi>
<pb n="KR3h0061_WYG_084-28a"/>
　　　宋李嵩堯民擊壌圗<lb/>
右堯民擊壤圗相傳韓滉本為南宋李嵩所摹嵩在畫<lb/>
院最善界畫昔人謂其折算無遺今觀其人物各盡態<lb/>
度儼然太平氣象信乎非滉不能作非嵩不能摹也文<lb/>
徵眀題<hi>珊瑚網</hi>
　　　宋李嵩西湖圗<lb/>
此卷購得之長安當是西湖圗苐有蘇堤而無岳墳豈<lb/>
思陵時畫邪或云李嵩手筆然無題識可考觀其粉金<lb/>
<pb n="KR3h0061_WYG_084-28b"/>
題額非宋人不能書也予夙有山水之好頗留意錢塘<lb/>
之西湖昨歳出持浙憲輿舫往來若為已有旣去而未<lb/>
能忘之今嘉靖戊戌臘日邂逅此幅恍如再到時適有<lb/>
有山陵扈從之行表弟顧世安黄甥從旁賛賞以為人<lb/>
世等鴻雪爾正可卧遊神往槖中自合貯湖山也予笑<lb/>
曰吾老矣不復能有登臨之興儻遂歸休得從二三子<lb/>
於江海之上左右圗書以樂餘年是卷也寧非予鑑湖<lb/>
之一曲邪聊記於此<hi>陸儼山集</hi>
<pb n="KR3h0061_WYG_084-29a"/>
　　　宋湯正仲墨梅<lb/>
墨梅詩自陳簡齋以來類以白黒相形逮其末流幾若<lb/>
禪家五位正偏圗頌矣故湯君始出新意為倒暈素質<lb/>
以反之而伯謨因有冰雪生靣之句也然白黒未分時<lb/>
一句畢竟未曽道著詩社髙人試各為下一轉語看湯<lb/>
君自云得其舅氏楊補之遺法其小異處則又有所受<lb/>
也觀其醖藉敷腴誠有青出於藍者特未知其豪爽超<lb/>
拔之韻視牢之為何如爾病眼眵昬不能論覈故願與<lb/>
<pb n="KR3h0061_WYG_084-29b"/>
諸君評之戊午三月病起戲書<hi>朱子文集</hi>
　　　宋馬逺三敎圗<lb/>
江文忠公賛馬逺三敎圗有坐地立地笑倒在地之語<lb/>
世傳以嗢噱今觀此畫瞿曇氏前行曳踵却顧而吾夫<lb/>
子與柱下史比肩趨其後若猶有逺餘意惜世無江公<lb/>
為作賛也㤗定元年八月二十义六日金華黄溍書<hi>珊</hi>
<hi>瑚網</hi>
　　　宋馬逺畫瀟湘八景<lb/>
<pb n="KR3h0061_WYG_084-30a"/>
瀟湘八景圗始自宋文臣宋廸南渡後諸名手更相髣<lb/>
髴此卷乃宋淳熙間院工馬逺所作觀其筆意清曠煙<lb/>
波浩𣺌使人有懷楚之思<hi>朱徳潤存復齊集</hi>
　　　宋馬逺畫水卷<lb/>
右馬逺畫十二幅狀態各不同而江水尤竒絶出筆墨<lb/>
蹊逕之外眞活水也予不識畫格直以書法斷之長沙<lb/>
李東陽<hi>六研齋三筆</hi>
馬逺不以畫水名觀此十二幅曲盡水態可謂多能者<lb/>
<pb n="KR3h0061_WYG_084-30b"/>
矣全卿家江湖間蓋眞知水者宜其有取於此戊申十<lb/>
月晦日吳寛在海月菴題<hi>同上</hi>
山林樓觀人物花木鳥獸蟲魚皆有定形獨水之變不<lb/>
一畫者每難之故東坡以為盡水之變惟蜀兩孫兩孫<lb/>
死其法中絶今觀逺所畫水紆餘平逺盤廻澄深洶湧<lb/>
激撞輸瀉跳躍風之漣漪月之瀲<graphic n="KR1527" url="https://raw.githubusercontent.com/kanripo/KR-Gaiji/master/images/KR1527.png" mimeType="image/png"/>日之<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞皆超然<lb/>
有咫尺千里之勢所謂盡水之變豈獨兩孫哉戊申歲<lb/>
長至後十日王鏊題<hi>同上</hi>
<pb n="KR3h0061_WYG_084-31a"/>
馬河中逺畫水逺不以水名而所畫曲盡其情狀吾不<lb/>
知於吳道子李思訓孫知微若何然自崑崙西來至弱<lb/>
羽之沼中間變態非一無復遺致矣畫凡十二幀幀各<lb/>
有題字如雲生滄海層波疊浪之類雖極柔媚而有韻<lb/>
下書賜兩府三字其印章有楊娃語長輩云楊娃者皇<lb/>
后妹也以藝文供奉内庭凡逺畫進御及頒賜貴戚皆<lb/>
命楊妹子題署云然不能舉其代及徧考畫記稗史俱<lb/>
無之獨往往於逺他畫見楊蹟如一按逺在光寧朝後<lb/>
<pb n="KR3h0061_WYG_084-31b"/>
先待詔藝院最後寧宗后楊氏承恩握内政所謂楊娃<lb/>
者豈即其妹邪又后兄石谷俱以節鉞領宫觀位至太<lb/>
師時稱大兩府二兩府則所謂賜大兩府者疑即石也<lb/>
此卷初藏陸太宰全卿家李文正吳文定王文恪俱有<lb/>
跋而不能詳其事聊記以備再考<hi>弇州山人藁</hi>
題畫後考陶九成書史㑹要楊娃者果寧宗恭聖皇后<lb/>
妹也書法類寧宗凡御府馬逺畫多命之題所謂大兩<lb/>
府者果楊石也因記於後<hi>同上</hi>
<pb n="KR3h0061_WYG_084-32a"/>
　　　宋馬逺柳塘聚禽圗<lb/>
柳塘水漫羣鳥翔集咫尺中似來親人晉簡文帝云㑹<lb/>
心處不在逺其言妙矣<hi>匏翁家藏集</hi>
　　　宋馬逺畫卷<lb/>
古人作畫多尚細潤唐至北宋皆然自逺與夏圭始肆<lb/>
意水墨彼筆粗皴不復師古而畫灋幾廢今人賞識者<lb/>
少故馬夏得見重於世使其多閱古畫則二子之筆不<lb/>
得而前矣<hi>寓意編</hi>
<pb n="KR3h0061_WYG_084-32b"/>
　　　宋馬逺山月彈琴圗<lb/>
馬河中畫筆意殊楚楚秀骨天發不墮蹊逕所小恨者<lb/>
若孫䖍禮之於書耳此圗一道人焚香鼓琴於山月清<lb/>
泉間尤自超絶孔炎王孫走使二千里索余題鑒余方<lb/>
清齋謝客拈筆為作數語試於夾池讀之此琴或能與<lb/>
衆山皆響也<hi>弇州續藁</hi>
　　　宋馬逺鶴荒山水圗<lb/>
評畫者謂逺畫多剰水殘山不過南渡偏安風景耳又<lb/>
<pb n="KR3h0061_WYG_084-33a"/>
世稱馬一角乃此獨大幅淋漓滿志瀑布從天而下洄<lb/>
旋曲澗波濤洶湧水紋作孫位筆灋亭臺竹樹間幽人<lb/>
掀髥吟眺山半立鶴昂然者所云鶴荒也崇禎丁丑為<lb/>
黄越石持來余以仇英南極呈祥圗及宋板國策一部<lb/>
易之汪砢玉識<hi>珊瑚網</hi>
　　　宋馬麟蛺蝶圗<lb/>
右蝶戲長春圗乃院人馬逺子名麟者所畫羙人撲頭<lb/>
蝶筆勢圎勁意非李伯時不能到二畫皆絶品也舊時<lb/>
<pb n="KR3h0061_WYG_084-33b"/>
曽落宫掖故其間有上兄永陽郡王及楊妹子之字妹<lb/>
子縱能工書作畫未必能及此題者專指祐陵以為言<lb/>
則恐不然也<hi>宋學士集</hi>
　　　宋馬麟髙山流水圗<lb/>
人謂馬麟之畫不逮父猶夏森之於珪也逺愛其子多<lb/>
於已畫上題作馬麟此幅則為麟自欵作撫琴者於髙<lb/>
山流水間一松横偃如虯龍盤龍筆意髙古奚必借重<lb/>
阿翁延譽邪<hi>珊瑚網</hi>
<pb n="KR3h0061_WYG_084-34a"/>
　　　宋夏珪長江萬里圗<lb/>
宋寧宗朝畫院待詔夏珪山水師李唐用墨如傅粉今<lb/>
觀長江萬里圗往往潑墨縱筆濃淡醖釀出於自然真<lb/>
竒筆也夫大江發源於岷山而珪畫泉流回互跳珠噴<lb/>
雪可駭可愕至於濫觴之後直下一瀉舟楫縱横旅店<lb/>
隱見渡口漁舠林邊雅㸃煙巒雲樹戌樓城郭無不極<lb/>
其精妙所謂李唐以下無出其右者非邪唐宋以來君<lb/>
臣俱游心藝文皆有畫院以延攬名士良工宋之馬夏<lb/>
<pb n="KR3h0061_WYG_084-34b"/>
南渡稱首若禹玉者其可多得長幅如此卷又可多得<lb/>
哉覽閱旣畢為題其後至於弧矢四方曽經風波江濤<lb/>
之險者又余素所習見不覺其身之飄然於三峽間云<lb/>
爾翰林承㫖王汝玉<hi>珊瑚網</hi>
此卷長江萬里圗為今大參張夏山先生所藏予嘗於<lb/>
京口見米元章澄心堂紙一卷筆勢竒怪有意外象家<lb/>
居時吳人持至一卷夏珪墨氣古勁可愛此卷則規模<lb/>
郭熙而平逺清潤有不盡之趣宋室倚長江為湯池故<lb/>
<pb n="KR3h0061_WYG_084-35a"/>
當時畫手多喜為之乃相與為之浩歎夏山字用載家<lb/>
金華山下景物絶勝而宦囊半貯此物將所謂行住坐<lb/>
臥不離這個邪復相與為之大笑是歲嘉靖甲午八月<lb/>
吉觀於江西布政司之紫薇樓下遂書雲間陸深<hi>同上</hi>
予嘗見李伯時長江圗於陳太僕子有家筆法精絶及<lb/>
觀此卷廼宣和御府所收小璽具在定為北宋以前名<lb/>
手非馬夏等所能比肩後有吾鄉陸文裕題跋書灋秀<lb/>
整足與畫為二絶殊可寶也己未秋後五日董其昌<hi>同</hi>
<pb n="KR3h0061_WYG_084-35b"/>
<hi>上</hi>
　　　宋夏珪山水卷<lb/>
觀夏珪此畫蒼潔曠迥令人舍形而恱影但兩接處墨<lb/>
與紙俱不交必有遺矣惜哉雲䕶蛟龍支股必間斷亦<lb/>
在意㑹而已<hi>徐文長集</hi>
　　　宋夏珪錢塘觀潮圗<lb/>
此幅畫錢塘江觀潮乍見之即定為閻次平及諦視始<lb/>
得細款於樹梢則夏珪也又復展之於石角中亦注夏<lb/>
<pb n="KR3h0061_WYG_084-36a"/>
圭名意禹玉自愛不欲以姓名借客者與然次平之去<lb/>
夏珪亦不盈咫尺矣丁酉秋九廿一日龍游舟中書𤣥<lb/>
宰<hi>珊瑚網</hi>
　　　宋夏珪畫卷<lb/>
畫家長幅難於深逺褊幅難於深髙此卷上下互見前<lb/>
後相照髙低逺近深淺小大隱顯紆直夷險靜躁各得<lb/>
其宜類不失一而意趣之妙能使觀者神遊眞所謂竒<lb/>
作予平生僅見二卷一近為海鹽某家物一故在温州<lb/>
<pb n="KR3h0061_WYG_084-36b"/>
致仕都閫陳彦章所意景皆不如此卷而筆墨似尤老<lb/>
爛但少觀老憶不復親切汝輝尚珍藏之<hi>方洲集</hi>
　　　宋梁楷羲之觀鵞圗<lb/>
染楷東平相義之後善畫人物鬼神學於賈師古宋寧<lb/>
宗時為畫院待詔賜以金帶不受掛於院中而去君子<lb/>
許有髙人之風或者但知筆勢遵勁為良畫師且又謂<lb/>
其師灋李公麟皆誤矣<hi>宋學士集</hi>
　　　宋梁楷叅禪圗<lb/>
<pb n="KR3h0061_WYG_084-37a"/>
圗中苾芻為宰官說灋大有態苐未見的然為梁楷筆<lb/>
攷欒城公集亦不見此三偈結灋秀逸瀟灑縫篆乃柯<lb/>
奎章家物印文眉山蘇氏云云恐蘇後人收藏私識耳<lb/>
伯起多米顚伎倆強標之曰梁楷畫同叔書欲博余新<lb/>
集兩部而休承復依違其間但令佳足矣何必眞同叔<lb/>
梁楷哉<hi>弇州續藁</hi>
　　　宋梁楷說劒圗<lb/>
按說劒為秦人薛燭對越王允常說所鑄五劒而取純<lb/>
<pb n="KR3h0061_WYG_084-37b"/>
鉤湛盧為獨良者也越䀻歐冶子作之蓋因破赤堇之<lb/>
山而出錫涸若耶之溪而出銅合二物於水火之齊五<lb/>
精之陶用隂陽之候取剛軟之和而後成焉者也劒器<lb/>
古所以防檢非常備威儀故君子之國其人衣冠帶劒<lb/>
然莊子因趙文王喜劒而規之其所說又出乎劒器之<lb/>
外則君子之所尚抑又可知矣此圗本出宋梁楷其危<lb/>
然肅者越王也坐而傴恭而詳者薛燭也侍王而聳聽<lb/>
佩劒而肅然者以禮承君者也曼胡之纓短後之衣逺<lb/>
<pb n="KR3h0061_WYG_084-38a"/>
在堂階彪立虎視者侍衞之力也其規畫布列如是而<lb/>
神氣不足以充之識者一見知其摸本鳯林吳氏宗伯<lb/>
藏此因識其詳云<hi>徐獻忠長谷集</hi>
　　　宋趙弁雪圗<lb/>
趙弁祖文往至臨安諸公貴人愛之凡祕書省及新作<lb/>
政府所畫照壁多出其手迄今固存觀此雪圗風度可<lb/>
想十六弟竒字祖頴紹興中屢為監司王初寮之壻文<lb/>
采似氷清安靜有家灋蓋其祖吏部郎諱偁東郡人元<lb/>
<pb n="KR3h0061_WYG_084-38b"/>
豐末知登州民宜其政元祐末以河北轉運使權中山<lb/>
府兩得蘇文忠公為代故祖文祖穎字畫亦皆慕藺云<lb/>
嘉㤗壬戌三月甲子廬陵户掾趙公括仲肅以示周某<lb/>
為題卷末<hi>平園集</hi>
　　　宋陳容畫二龍<lb/>
右二龍陳所翁自題云六合縣齋所作也士君子受民<lb/>
社之寄豈以弄戲翰墨為能事哉其必有託興者矣吾<lb/>
聞君子之治乎斯民也作而新之如震斯驚時而化之<lb/>
<pb n="KR3h0061_WYG_084-39a"/>
如澤斯溥於以致雷雨滿盈之功於以成天地變化之<lb/>
造是故勇以發至仁之心誠以通至神之迹則善體物<lb/>
者矣欲觀龍之所以為龍陳侯之所以妙試以此求之<lb/>
也乎<hi>道困學古録</hi>
　　　宋陳容畫龍<lb/>
所翁畫龍雖近出眞者世不多有其灋當欲畫時遊戲<lb/>
取人縑素用墨瀾潑有及有不及乗快隱隱數筆龍藏<lb/>
其中矣馮陵傲兀恍忽變滅蓋君自以寄意為樂龍成<lb/>
<pb n="KR3h0061_WYG_084-39b"/>
傍附題述辭翰散朗與畫相入眞竒物也世人見其易<lb/>
就輒亦造次擬為之不滿一笑此卷微瀾細靄瀰漫通<lb/>
幅前衝後擁略具鱗鬛㸃染精緻殆非一時信手之作<lb/>
姚氏謹藏之<hi>戴表元剡源集</hi>
　　　宋趙孟堅水墨雙鈎水仙長卷<lb/>
吾自少好畫水仙日數十紙皆不能臻其極蓋業有專<lb/>
工而吾意所寓輒欲寫其似若水仙樹石以至人物馬<lb/>
牛蟲魚肖翹之類欲盡得其妙豈可得哉今觀吾宗子<lb/>
<pb n="KR3h0061_WYG_084-40a"/>
固所作墨花於紛披側塞中各就條理亦一難也雖我<lb/>
亦自謂不能過之子昂<hi>珊瑚網</hi>
　　　宋趙孟堅畫蘭蕙<lb/>
吾友趙子固以諸王孫負晉宋間標韻少游戲翰墨愛<lb/>
作蕙蘭酒邊花下率以筆研自随人求畫與無靳色往<lb/>
往得之易求之多人亦未之寶也晚年歩驟逃禪工梅<lb/>
竹咄咄逼眞予自江右歸頗悟逃禪筆意將與之是正<lb/>
而子固死矣鄉人云子固近日聲價頓偉片紙可直百<lb/>
<pb n="KR3h0061_WYG_084-40b"/>
千予未敢謂信一日鬻書者攜數紙來少室果印所聞<lb/>
豈人情不貴於所有而貴於所無邪皇甫君歩驟子固<lb/>
者也出子固論畫眞蹟一卷及其所自作蕙蘭躍然而<lb/>
觀感慨係之吁子固不可作矣髣髴子固者斯可矣皇<lb/>
甫君其勉之咸淳丁卯五月晦日隆禮書於春詠堂<hi>鐵</hi>
<hi>網珊瑚</hi>
　　　宋趙孟堅墨蘭<lb/>
前輩作畫意在筆墨蹊徑之外以故無塵俗氣觀趙子<lb/>
<pb n="KR3h0061_WYG_084-41a"/>
固墨蘭宛然如坐我於湘潭澧浦間也而諸公所題皆<lb/>
有楚騷風致書畫兩絶矣<hi>李傑石城山房藁</hi>
　　　宋趙孟堅水仙蘭石圗<lb/>
趙彞齋為宋宗室畫名在前元雖不若松雪翁之盛然<lb/>
胸中自有九畹百畞幽姿秀色溢出腕指間亦無聲之<lb/>
楚騷也容軒隱君積學不仕蓋同宗之賢者其藏此卷<lb/>
固吾家舊物之可惜亦氣味相投而相好也邪<hi>匏翁家藏集</hi>
　　　宋趙孟堅畫水仙<lb/>
<pb n="KR3h0061_WYG_084-41b"/>
子固為宋宗室精於花卉平生畫水仙極得意自謂飄<lb/>
然欲仙今觀此卷筆墨飛動眞不虚語蘭雪坡劉易<hi>書</hi>
<hi>畫題跋記</hi>
水仙花前人畫者罕見嘗見平原公子之筆灋而疎甚<lb/>
可愛也今此卷繁而不俗尤覺可觀蓋疎則易清繁則<lb/>
易俗然則此作其可草草觀邪東吳林鍾<hi>同上</hi>
　　　宋鄭思肖竹卷<lb/>
所南先生貞節之士有夷齊之風者書畫散落人間政<lb/>
<pb n="KR3h0061_WYG_084-42a"/>
自不少雖片紙不盈數寸或蘭或竹必有題詠然其意<lb/>
深密非髙識韻士豈容易窺見哉予自童稚至壯時得<lb/>
承顔接辭而先生去世幾二十載今獲觀小軸如在其<lb/>
右展卷懸情慨想甫里陸行直書於壺中天<hi>鐵網珊瑚</hi>
　　　宋龔開畫孟浩然詩意圗<lb/>
先生盛年客於信國趙公頗欲以竒偉非常之功自見<lb/>
遭值盛時海宇為一老無所用浮湛俗間其胸中之磊<lb/>
落軒昂崢嶸突兀者時時發見於筆墨之所及後生小<lb/>
<pb n="KR3h0061_WYG_084-42b"/>
子乃欲一切律以尋常書畫之品式宜其傳於世者少<lb/>
也某以大徳戊戌春見先生於錢唐今已五十年因觀<lb/>
先生所為孟浩然詩意圗聊識其後云<hi>黄文獻公集</hi>
　　　宋龔開中山出遊圗<lb/>
翠巖龔先生負荆楚雄俊才不為世用故其胸中磊磊<lb/>
落落者發為怪怪竒竒在豪端游戲氣韻筆灋非俗工<lb/>
所可知然多作汗血老驥伏櫪態度先生蓋志在千里<lb/>
也寫中山出遊圗髯君顧盼氣吞萬夫輿從詭異雜遝<lb/>
<pb n="KR3h0061_WYG_084-43a"/>
魑魅束縳以待烹使剛正者覩之心快姦佞者見之膽<lb/>
落故知先生之志在埽蕩兇邪耳豈徒以清玩目之噫<lb/>
先生已矣至今耿光逼人後學象山周耘識<hi>鐵網珊瑚</hi>
　　　宋龔開髙馬小兒圗<lb/>
易不云乎小人乘君子之器盜思奪之矣龔開聖予作<lb/>
髙馬小兒圗蓋出於此其自為詩則姑文致委曲而略<lb/>
於末語見意不敢盡也愚輒不揆申極其詞以著戒且<lb/>
以賛奇産之不終厄云爾<hi>吳禮部集</hi>
<pb n="KR3h0061_WYG_084-43b"/>
　　　宋牛戩介葛盧圗<lb/>
道人牛戩修武人善作毛羽妙得物態其畫介葛盧來<lb/>
朝而知魯用三犧於一牛鄭子章得而有之謂戩絶筆<lb/>
於此可以貴也夫以祀天用犧其與犒軍勞師奚重以<lb/>
禮用牛其與屠膾而代豕羊其禍孰衆哉觀其悲鳴怨<lb/>
哀求申於人不勝衆也列子曰東夷之國數數解六畜<lb/>
語者蓋偏智之所得夫中方之國得妙觀者故人於聽<lb/>
則專豈待偏智於東方之國哉楊翁偉乗蹇馬而田間<lb/>
<pb n="KR3h0061_WYG_084-44a"/>
馬鳴聲相應知言<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>中之駒也李南嘗乗赤馬逢白馬<lb/>
南去知此馬鳴者為黄為育者其子在後也二者皆中<lb/>
國人其知馬如此蓋聰聼者察於音聲而得之豈待介<lb/>
葛盧論偏智哉<hi>廣川畫跋</hi>
　　　宋釋巨然畫山水<lb/>
巨然山水擅名江表歸朝尤為當時貴重然而亦靳其<lb/>
筆故今傳者甚少惟學士院北壁特為奇作前賢詩記<lb/>
中多稱之煙嵐曉景是其措意向見好事家一二小圗<lb/>
<pb n="KR3h0061_WYG_084-44b"/>
皆題此名說之收特佳也子容題<hi>蘇魏公集</hi>
　　　宋釋巨然畫卷<lb/>
董北苑多畫江南山水得其要領者唯巨然一人耳故<lb/>
其筆意清逺積墨深潤㸃染之間咫尺千里正如幽人<lb/>
逸士登髙覽逺境接心㑹與之俱化者豈泥於丹青之<lb/>
流所可同日語哉虞閣老詩云幽人閒看巨然山豈浪<lb/>
許乎此卷縑素縝密收藏得地故精神具在尤可寶尚<lb/>
也因賦詩以寓歎賞云洪武乙亥三月旣望後學易恒<lb/>
<pb n="KR3h0061_WYG_084-45a"/>
志<hi>鐵網珊瑚</hi>
　　　宋釋巨然山寺圗<lb/>
此卷在梁谿華氏家余求之數載不得一觀今為公甫<lb/>
所有得展玩竟日其墨灋筆灋似右丞范寛與巨然平<lb/>
日淡墨輕煙少異蓋唐宋人畫派如出一家不可以格<lb/>
數輒較量也卷末諸名手論之備矣余何容賛甲辰六<lb/>
月三日過南湖觀因題董其昌<hi>容臺集</hi>
巨然山寺圗余及見其眞者峰巒雄渾林木蔽虧極曲<lb/>
<pb n="KR3h0061_WYG_084-45b"/>
折逶迤之致而於絹素上用筆頗燥絶無滃染之跡乃<lb/>
氣象磅礴自然圜厚昔人謂之乾筆巨然亦其罕作也<lb/>
虞奎章行草一詩亦其晚年目眚後信手揮運而波磔<lb/>
意連筆斷處滋有奇態信知得眞者駕空凌虚不拘拘<lb/>
憑藉形象也余嘗有句云雲林薫心忽欲吐此時合眼<lb/>
取亦得豈虚語哉<hi>六研齋三筆</hi>
　　　宋釋居寧草蟲圗<lb/>
是圗宋僧居寧所作印大小三括蒼名卿葉公夢得家<lb/>
<pb n="KR3h0061_WYG_084-46a"/>
故物也草蟲四其三皆蜩蟬類其一則螳螂奮臂於其<lb/>
後疑有俟而未發者方其飛鳴動躍生氣紛然而殺機<lb/>
顧伏於左右噫隂陽之轇轕禍福之倚伏天生天殺其<lb/>
無心邪抑有意邪浮屠泊然為心萬境俱滅豈因酣醉<lb/>
偶動於中而感於物邪抑亦遊戲筆墨偶然而然邪公<lb/>
於物其亦有所感非特愛其筆精絶而已也予觀是圗<lb/>
蓋亦有感於中矣<hi>林公輔集</hi>
　　　宋釋惠崇九鹿圗<lb/>
<pb n="KR3h0061_WYG_084-46b"/>
惠崇與寶覺同出於長沙而覺妙於生物之情態優於<lb/>
崇至崇得意於荒寒平逺亦翰墨之秀也<hi>山谷集</hi>
　　　宋釋惠崇江南春意<lb/>
惠崇詩僧也畫品不能當荆闗半而今所覩平湖小嶼<lb/>
汀花水禽漁舟茅舍便娟映帶種種天趣故非南渡後<lb/>
人所及者老米謂五季以來畫江南景稍清逺者輒為<lb/>
王摩詰而實非使不作惠崇題識將無以為摩詰邪此<lb/>
卷自楊先生應寧而歸之陳從訓從訓亦京口人也春<lb/>
<pb n="KR3h0061_WYG_084-47a"/>
時喚小刀焦山北固間出圗而歌張志和桃花流水按<lb/>
之當與江山俱響應矣<hi>弇州續藁</hi>
　　　宋釋仲仁山水横卷<lb/>
髙眀深逺然後見山見水此蓋關仝荆浩能事花光懶<lb/>
筆磨錢作鏡所見耳<hi>山谷集</hi>
　　　宋釋仲仁鑑湖圗<lb/>
予建中靖國游西湖航西興游浙東以病不果甚以為<lb/>
恨讀東坡詩見山川之精神如兒稚對蜜知其甜今觀<lb/>
<pb n="KR3h0061_WYG_084-47b"/>
鑑湖圗如華光戲以蜜置我舌間耳涌師俄收之而去<lb/>
兒稚雖癡然亦知蜜不可如飯常食之也<hi>石門文字禪</hi>
　　　宋釋仲仁畫湘山樹石<lb/>
予習湘山者也日與樹石為伍華光畫樹石而不畫我<lb/>
何哉公翼仕宦三十年而貧在我上簏中唯墨梅樹石<lb/>
數軸其人品可以想見<hi>石門文字禪</hi>
　　　宋釋仲仁橘洲圗<lb/>
公翼愛橘洲而使華光圗之予家於湘西開門則漁汀<lb/>
<pb n="KR3h0061_WYG_084-48a"/>
斷岸不呼而登几案間蓋湘西皆吾畫笥書此以誇公<lb/>
翼云<hi>石門文字禪</hi>
　　　宋釋仲仁畫湖山平逺<lb/>
好在華光眞子過於雲屋之間春色都隨談笑䄂中仍<lb/>
有湖山宣和元年十二月初五日惠子出其師所作湖<lb/>
山平逺曰此蓋老人得意時筆也予平生無所嗜山水<lb/>
少年游戲錢塘眷湖山之勝欲老焉以詩寫之不能肖<lb/>
逮今衰暮雖與華光善得其戲筆必為人持去惠子呵<lb/>
<pb n="KR3h0061_WYG_084-48b"/>
予不能善祕之予曰凡四海九州山川煙雲皆吾畫笥<lb/>
也奈何為兒戲畜紙墨間乎惠子笑曰公戃怳大言蓋<lb/>
其天性然為題此紙於是書六言付之<hi>石門文字禪</hi>
　　　宋釋仲仁墨梅山水圗<lb/>
華光老人眼中閣煙雨胷次有丘壑故戲筆和墨即江<lb/>
湖雲石之趣便足春色不可收畜也而此老人藏於耐<lb/>
寒凍枝頭一時髙韻譁於士林而其所畜又其尤精選<lb/>
也以病舉以付其子湧湧如獲夜光照乗千里以書誇<lb/>
<pb n="KR3h0061_WYG_084-49a"/>
於予不有是父安得此子哉歐陽率更見索靖碑因留<lb/>
不去竟寢其下三昔文字畫刻是中安得美味而嗜好<lb/>
有如此者予初大怪之及視湧之好尚率更要不足怪<lb/>
也<hi>石門文字禪</hi>
　　　宋釋智融牛軸<lb/>
畫牛至戴嵩能事畢矣雪竇老融則又出於規矩準繩<lb/>
之外晴春自牧如超方之士得友得師心平氣定有日<lb/>
新之功露地而眠則飽道足學片石深雲燕晦自若不<lb/>
<pb n="KR3h0061_WYG_084-49b"/>
動聲氣物來斯應新生之特不受控勒方其解衣盤礴<lb/>
想像乎尋牛訪跡其旣成也庶幾乎人牛兩忘已而不<lb/>
復自惜與好事者共之不見筆墨畦畛則又何以異夫<lb/>
轉位回機聖凡所不能測或者以秀關西讓龍眠之說<lb/>
繩之不直老子一笑<hi>釋居簡北磵集</hi>
　　　宋釋智融散聖畫軸<lb/>
自普化金華至蜆子凡十輩意緒情態皆不失傳記所<lb/>
載非髙懷逸想經營盤礴不見筆墨畦畛若老融自成<lb/>
<pb n="KR3h0061_WYG_084-50a"/>
一家者未易摸寫曩留四眀最久間得之好事者輒取<lb/>
去今僅存觳觫一紙議者以其微茫淡墨不足以永久<lb/>
遂目之曰罔兩畫行輩中壽此山一時名德作詩尚竒<lb/>
澀時號梵語詩良金華玉市有定價浮俗不知也因書<lb/>
融卷後解嘲壽云<hi>北磵集</hi>
　　　宋釋梵隆畫十六羅漢<lb/>
袁汝陽歌謂梵隆以畫名一時思陵稱其與李龍眠伯<lb/>
仲此卷畫十六大應眞及山神羅刹狻猊龍虎之類行<lb/>
<pb n="KR3h0061_WYG_084-50b"/>
筆極精細古雅而精彩煥發一展卷間恍然覺此身如<lb/>
入五臺國親與阿羅漢對語眉睫鼻孔皆動吾不知於<lb/>
尉遲乙僧吳道元如何信不在龍眠下也獨怪此僧筆<lb/>
妙絶乃爾而畫繼不詳不審其故題語多宋元名僧是<lb/>
石霜趙州棒喝派後三跋出武進薛應旂太原王道行<lb/>
與余雖頗掇拾禪門礫屑譬之窮措大把刀箭手勢不<lb/>
似也<hi>弇州山人藁</hi>
　　　宋釋梵隆畫<lb/>
<pb n="KR3h0061_WYG_084-51a"/>
此梵隆之筆蓋龍眠髙足如北苑之有巨然皆不讓於<lb/>
師者凡得四軸而有端平間一題偈實非端平間畫師<lb/>
所能措也<hi>容臺集</hi>
　　　宋釋梵隆六髙僧像<lb/>
梵隆寫髙僧灋本李伯時不規規刻畫獨於神檢措意<lb/>
此六大士一蠻奴十四眸子炯炯如寒星曉月芒采互<lb/>
注英竒哉古云至人每不言而相喻以道此特頰舌無<lb/>
翕張耳安見老宿鑪<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不具是中也先師馮司成公寶<lb/>
<pb n="KR3h0061_WYG_084-51b"/>
此有年今得重展已十五周星矣<hi>恬致堂集</hi>
　　　宋釋灋常畫花果翎毛<lb/>
右宋僧灋常别號牧谿喜畫龍虎猿鶴蘆鴈山水樹石<lb/>
人物皆隨筆㸃墨而成意思簡當不假妝飾余僅得墨<lb/>
戲花卉蔬果翎毛巨卷其狀物寫生迨出天巧不惟肖<lb/>
似形貌併得其意象愛不忍置因述其本末以備參考<lb/>
墨林項元汴書於天籟閣<hi>珊瑚網</hi>
　　　宋釋温日觀蒲萄<lb/>
<pb n="KR3h0061_WYG_084-52a"/>
温日觀吾郡人寓武陵瑪瑙寺與趙松雪兄弟友善寫<lb/>
蒲萄似破袈裟余購得一畫卷卷末題詩云往往來來<lb/>
舊破瓢此心未了漫徒勞如今不作輪迴夢只走人間<lb/>
這一遭此詩懷淨土也余録之因寫蒲萄於上<hi>眉公集</hi>
　　　宋豔豔著色春山圗<lb/>
庚子榖日偶從金昌常賣舖中獲小袖卷上作著色春<lb/>
山雖氣骨尋常而筆蹟秀潤清逺可喜諦視之見石間<lb/>
有豔豔二字莫曉所謂然辨其絹素實宋世物也越數<lb/>
<pb n="KR3h0061_WYG_084-52b"/>
日檢閱畫譜始知豔豔為任仲才妾有殊色工眞行書<lb/>
善青緑山水因念仲才北宋名士豔豔又閨秀也為之<lb/>
命工重裝以備藝林一種雅製云亭亭山人張丑識<hi>清</hi>
<hi>河書畫舫</hi>
　　　金王庭筠歲寒三友圗<lb/>
京城好古之家多見澹游所作自是髙古無俗氣皆未<lb/>
若此卷天眞爛熳盡從書灋中來絶去筆墨畦徑乃妙<lb/>
品也仲常其珍藏之廬陵歐陽𤣥題<hi>圭齋集</hi>
<pb n="KR3h0061_WYG_084-53a"/>
　中州人物獨黄華父子畫詩書逸出氊裘之表爲可尚<lb/>
　也觀澹游此卷筆意蕭然有蔡天啓風流蓋髙尚書之<lb/>
　所祖述而能氷寒於水者歟卷後有歐陽承㫖所賦詩<lb/>
　不揆因次第其韻至正丙午六月晦日倪瓉<hi>珊瑚網</hi>
　　　　金李山風雪松杉圗<lb/>
　右金祕書監李山畫風雪松杉圗而黄華老人王庭筠<lb/>
　題參寥詩於後二君皆宋名家子為完顔氏禁近有聲<lb/>
　余偶得二絶句題其後云云令二君而在不免泚顙然<lb/>
<pb n="KR3h0061_WYG_084-53b"/>
　李用筆蕭灑清絶有致出蹊徑外庭筠翩翩遂入海岳<lb/>
　菴三昧皆可寳也此君僅四十有七而歿然時時自稱<lb/>
　黄華老人極可笑跋後所謂萬慶者庭筠子仕至行省<lb/>
　右司郎中金史誤作曼慶當以此為正<hi>弇州山人藁</hi>
　<lb/>
　<lb/>
　<lb/>
御定佩文齋書畫譜卷八十四<lb/>
</p>
<p>
</p>
  </div>
</body>
</text>
</TEI>
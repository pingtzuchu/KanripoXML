<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_037-1a"/>
　欽定四庫全書<lb/>
御定佩文齋書畫譜目録<lb/>
　　第三十七卷<lb/>
　　　書家傳十六<lb/>
　　　　　元<hi>一</hi>
　　　　耶律楚材　　　劉秉忠<lb/>
　　　　王磐　　　　　姚樞<lb/>
　　　　許衡　　　　　郝經<lb/>
<pb n="KR3h0061_WYG_037-1b"/>
　　　　趙孟頫　　　　趙孟籲<lb/>
　　　　趙雍　　　　　趙奕<lb/>
　　　　趙鳳　　　　　趙麟<lb/>
　　　　喀喇庫庫　　　喀喇和和<lb/>
　　　　楊載　　　　　范梈<lb/>
　　　　鮮于樞　　　　鮮于去矜<lb/>
　　　　鮮于端　　　　商挺<lb/>
　　　　史弼　　　　　劉賡<lb/>
<pb n="KR3h0061_WYG_037-2a"/>
　　　張孔孫　　　　　李秉彛<lb/>
　　　胡長孺　　　　　胡之綱<lb/>
　　　謝暉　　　　　　熊朋來<lb/>
　　　楊桓　　　　　　王惲<lb/>
　　　周馳　　　　　　劉致<lb/>
　　　盧摯　　　　　　仇逺<lb/>
　　　吾丘衍　　　　　趙期頤<lb/>
　　　吳叡　　　　　　錢選<lb/>
<pb n="KR3h0061_WYG_037-2b"/>
　　　白珽　　　　　　金應桂<lb/>
　　　吳福孫　　　　　李倜<lb/>
　　　喬簣成　　　　　王俁<lb/>
　　　張伯淳　　　　　王仲謀<lb/>
　　　宋齊彦　　　　　鄭瑤<lb/>
　　　章徳懋　　　　　葉文炳<lb/>
　　　彭師立　　　　　滕野雲<lb/>
　　　姚淡如　　　　　葛元喆<lb/>
<pb n="KR3h0061_WYG_037-3a"/>
　　　哈喇　　　　　　徐應虎<lb/>
　　　卞仲祥　　　　　卞瑛<lb/>
　　　卞珏　　　　　　龔璛<lb/>
　　　王桂　　　　　　茍宗道<lb/>
　　　濟必　　　　　　阿尼哥<lb/>
　　　㢘希貢　　　　　周嶷<lb/>
　　　祖子静　　　　　夏日孜<lb/>
　　　李章　　　　　　張衡<lb/>
<pb n="KR3h0061_WYG_037-3b"/>
　　　李有　　　　　　曽遇<lb/>
　　　李處巽　　　　　尚師簡<lb/>
　　　髙翿　　　　　　程鉅夫<lb/>
　　　鄧文原　　　　　袁桷<lb/>
　　　袁裒　　　　　　唐仁祖<lb/>
　　　班惟志　　　　　范元鎮<lb/>
　　　顧信　　　　　　陳夢魁<lb/>
　　　史文卿　　　　　郝思温<lb/>
<pb n="KR3h0061_WYG_037-4a"/>
　　　程泳　　　　　　杜敬<lb/>
　　　趙儼　　　　　　史性良<lb/>
　　　王龍澤　　　　　許復<lb/>
　　　陳曽　　　　　　沈徳新<lb/>
　　　姚燧　　　　　　王顒<lb/>
　　　郭貫　　　　　　張珪<lb/>
　　　達嚕噶齊諾海　　元眀善<lb/>
　　　蘇爾約蘇哈雅　　許謙<lb/>
<pb n="KR3h0061_WYG_037-4b"/>
　　　吳澄　　　　　　何中<lb/>
　　　虞集　　　　　　揭傒斯<lb/>
　　　揭汯　　　　　　揭雲<lb/>
　　　黄溍　　　　　　栁貫<lb/>
　　　張鐸　　　　　　張範<lb/>
　　　張起巖　　　　　王士熈<lb/>
　　　王士㸃　　　　　王士𢎞<lb/>
　　　陳旅　　　　　　陳繹曽<lb/>
<pb n="KR3h0061_WYG_037-5a"/>
　　　朱徳潤　　　　　鄭元祐<lb/>
　　　顧安　　　　　　郭畀<lb/>
　　　荘麟　　　　　　蘇塏<lb/>
　　　陸友　　　　　　楊益<lb/>
　　　孫履常　　　　　朱矦<lb/>
　　　皮棨　　　　　　趙良佐<lb/>
　　　廖毅　　　　　　吳正道<lb/>
　　　王肖翁　　　　　戚崇僧<lb/>
<pb n="KR3h0061_WYG_037-5b"/>
　　　張淵　　　　　　伊嚕布哈<lb/>
　　　鄭銳　　　　　　許師敬<lb/>
　　　姚慶　　　　　　張恕<lb/>
　　　魏必復　　　　　㢘簡<lb/>
　　　牛師厚　　　　　髙昉<lb/>
　　　姚子敬　　　　　沈璜<lb/>
　　　鄭東　　　　　　楊希賢<lb/>
　　　周仁榮　　　　　薛漢<lb/>
<pb n="KR3h0061_WYG_037-6a"/>
　　　薛植<lb/>
<pb n="KR3h0061_WYG_037-7a"/>
　欽定四庫全書<lb/>
御定佩文齋書畫譜卷三十七<lb/>
　　書家傳十六<lb/>
　　　元一<lb/>
　　　　耶律楚材<lb/>
　耶律楚材字晋卿博極羣書下筆為文若宿搆者貞祐<lb/>
　二年辟為左右司貟外郎太祖定燕聞其名召見之處<lb/>
　之左右太宗即位拜中書令贈太師上柱國追封廣寜<lb/>
<pb n="KR3h0061_WYG_037-7b"/>
　郡王諡文正<hi>元史本傳</hi>
　耶律文正晚年所作字畫尤勁健如鑄鐡所成剛毅之<lb/>
　氣至老不衰<hi>宋學士集</hi>
　　　　劉秉忠<lb/>
　劉秉忠字仲晦初名侃因從釋氏又名子聰邢人世祖<lb/>
　在潛邸應對稱旨屢承顧問至元元年拜光禄大夫位<lb/>
　太保封趙國公諡文正又進封常山王自幼好學至老<lb/>
　不衰雖位極人臣而齋居蔬食不異平昔自號藏春𣪚<lb/>
<pb n="KR3h0061_WYG_037-8a"/>
人<hi>元史本傳</hi>
秉忠楷書以魯公筆法為正草書則取二王以為專門<lb/>
之學<hi>藏春集</hi>
徐世隆祭太保劉公文云字畫清勁筆中法具誰其似<lb/>
之黄山文孺<hi>元文類</hi>
秉忠精天文地理算數推歩之學兼工書翰<hi>書史㑹要</hi>
　　　王磐<lb/>
王磐字文炳廣平永年人金正大中登進士第至元元<lb/>
<pb n="KR3h0061_WYG_037-8b"/>
年召入翰林兼太常卿進拜承旨性嗜書晚年益造精<lb/>
妙筆意簡逺神氣超邁自名一家持縑素求書者繼踵<lb/>
於門應之不少拒<hi>蘇天爵國朝名臣事略</hi>
　　　姚樞<lb/>
姚樞字公茂<hi>陶宗儀云號雪齋</hi>栁城人後遷洛陽為燕京行臺<lb/>
郎中棄官携家來婺州篆刻諸經以恵學者讀書鳴琴<lb/>
若将終身世祖在潛邸召樞至大喜待以客禮世祖即<lb/>
位拜太子太師十三年拜翰林學士承旨諡曰文獻<hi>元</hi>
<pb n="KR3h0061_WYG_037-9a"/>
<hi>史本傳</hi>
姚樞善草書<hi>書史㑹要</hi>
　　　許衡<lb/>
許衡字仲平懐之河内人嗜學如飢渴貧無書嘗從日<lb/>
者家見書疏義囙請寓宿手抄歸世祖出王秦中召為<lb/>
京兆提學即位進為平章政事十年以為集賢大學士<lb/>
兼國子祭酒贈司徒諡文正公<hi>元史本傳</hi>
許衡習字必以顔魯公為法<hi>耶律有尚國學事跡</hi>
<pb n="KR3h0061_WYG_037-9b"/>
　　　郝經<lb/>
郝經字伯常澤之陵川人世祖以太弟開藩徴經入見<lb/>
即位以為翰林侍讀學士佩金虎符充國信使齎書入<lb/>
宋通好拘之真州至元十一年伯顔南伐乃禮而歸之<lb/>
累贈昭文館大學士司徒冀國公諡文忠<hi>元史本傳</hi>
經字畫天姿髙古取衆人所長以為己有故其筆畫俊<lb/>
逸遒勁似其為人無傾側頗媚之態為當代名筆<hi>茍宗</hi>
<hi>道郝公行状</hi>
<pb n="KR3h0061_WYG_037-10a"/>
　　　趙孟頫<lb/>
趙孟頫字子昻<hi>楊載趙公狀云扁燕處曰松雪齋自號松雪道人</hi>宋太祖子秦<lb/>
王徳芳之後也四世祖伯圭賜第湖州為湖州人幼聰<lb/>
眀讀書過目輙成誦為文操筆立就至元中搜訪遺逸<lb/>
授兵部郎中遷集賢直學士延祐三年拜翰林學士承<lb/>
旨榮禄大夫帝嘗與侍臣論文學之士以孟頫比唐李<lb/>
白宋蘇子瞻封魏國公諡文敏孟頫篆籀分隸真行草<lb/>
書無不冠絶古今遂以書名天下天竺有僧數萬里來<lb/>
<pb n="KR3h0061_WYG_037-10b"/>
求其書歸國中寳之<hi>元史本傳</hi>
公性善書專以古人為法篆則法石鼓詛楚隸則法梁<lb/>
鵠鍾繇行草則法逸少獻之不雜以近體<hi>楊載翰林學</hi>
<hi>士趙公狀</hi>
魏公書凡三變初臨思陵中學鍾繇及羲獻諸家晚學<lb/>
李北海<hi>宋濂潛溪集</hi>
鮮于樞云子昻篆隸正行顛草為當代第一小楷又為<lb/>
子昻諸書第一<hi>鮮于樞困學齋集</hi>
<pb n="KR3h0061_WYG_037-11a"/>
張伯雨跋子昻過秦三論曰後世誰知公落筆如風雨<lb/>
盖子昻一日能書一萬字也<hi>董其昌容䑓集</hi>
吳興趙文敏公始事張即之得南宫之傳而天姿英邁<lb/>
積學功深盡掩古人超入魏晋當時翕然師之康里平<lb/>
章子山得其竒偉浦城楊翰林仲𢎞得其雅健清江范<lb/>
文白公得其灑落仲穆造其純和<hi>解縉書學傳授</hi>
　　　趙孟籲<lb/>
趙孟籲字子俊<hi>孟頫弟孟頫先侍郎阡表云孟籲承務郎同知南劔州</hi>亦工書殊<lb/>
<pb n="KR3h0061_WYG_037-11b"/>
得公之家傳<hi>書史㑹要</hi>
　　　趙雍<lb/>
趙雍孟頫子<hi>陶宗儀云字仲穆官至集賢待制同知湖州路總管府事</hi>以書畫知名<lb/>
<hi>元史趙孟頫傳</hi>
雍工真行草篆篆法二李而清勁有餘真行草法魏公<lb/>
公嘗為幻住菴寫金剛經未半雍足成之其聨續處人<lb/>
莫能辨於此見其得家傳之祕<hi>書史㑹要</hi>
　　　趙奕<lb/>
<pb n="KR3h0061_WYG_037-12a"/>
趙奕字仲光雍之弟隠居不仕日以詩酒自娛工真行<lb/>
草書其合作者可與魏公亂真<hi>書史㑹要</hi>
仲光書雖不脱文敏家法而行墨結字㣲有不同<hi>文徴</hi>
<hi>眀甫田集</hi>
　　　趙鳳　趙麟<lb/>
趙鳯字允文麟字彦徴<hi>俱雍子</hi>亦習書更益以工便可造<lb/>
父之域<hi>書史㑹要</hi>
　　　喀喇庫庫<lb/>
<pb n="KR3h0061_WYG_037-12b"/>
喀喇庫庫字子山<hi>陶宗儀云號正齋恕叟</hi>博通羣書始授集賢待<lb/>
制順帝時為翰林學士承旨善真行草書識者謂得晋<lb/>
人筆意單牘片紙人争寳之不翅金玉諡文忠<hi>元史本</hi>
<hi>傳</hi>
庫庫刻意翰墨正書師虞永興行草師鍾太傅王右軍<lb/>
筆畫遒媚轉摺圎勁名重一時評者謂國朝以書名世<lb/>
者自趙魏公後便及公也<hi>書史㑹要</hi>
子山嘗問客一日能冩得㡬字客曰聞趙學士言一日<lb/>
<pb n="KR3h0061_WYG_037-13a"/>
可寫萬字公曰余一日寫三萬字未嘗以力倦而輟筆<lb/>
<hi>陶宗儀輟耕録</hi>
子山書從大令來旁及米南宫神韻可愛<hi>何良俊四友</hi>
<hi>齋叢說</hi>
　　　喀喇和和<lb/>
喀喇和和字子淵庫庫兄嗜學能文在成宗朝宿衛擢<lb/>
太常寺少卿文宗立除宣政院使擢中書右丞與弟庫<lb/>
庫皆為名臣世號為雙璧云<hi>元史本傳</hi>
<pb n="KR3h0061_WYG_037-13b"/>
回回正書宗顔魯公甚得其體<hi>書史㑹要</hi>
　　　楊載<lb/>
楊載字仲𢎞其先居建之浦城後徙杭因為杭人博渉<lb/>
羣書為文有跌宕氣以布衣召為翰林國史院編修官<lb/>
延祐初豋進士第授饒州路同知遷寜國路總管府推<lb/>
官<hi>元史本傳</hi>
浦城楊翰林仲𢎞師趙文敏公得其雅健<hi>解縉書學傳</hi>
<hi>授</hi>
<pb n="KR3h0061_WYG_037-14a"/>
　　　范梈<lb/>
范梈字亨父一字徳機清江人躭詩工文以朝臣薦為<lb/>
翰林院編修官天厯二年授河南嶺北道㢘訪司經厯<lb/>
所著詩文多傳於世<hi>元史虞集傳</hi>
梈工篆隸吳興趙文敏公曰范徳機我固當避之若其<lb/>
楷法人亦罕及<hi>揭文安公集</hi>
　　　鮮于樞<lb/>
鮮于樞字伯機號困學民漁陽人官至太常寺典簿酒<lb/>
<pb n="KR3h0061_WYG_037-14b"/>
酣驁放吟詩作字竒態横生善行草趙文敏極推重之<lb/>
小楷類鍾元常<hi>書史㑹要</hi>
鮮于公早嵗學書媿未能如古人偶適野見二人輓車<lb/>
行淖泥中遂悟書法<hi>蘇天爵滋溪集</hi>
王庭筠擅名於金傳子澹㳺至張天錫元初鮮于樞得<lb/>
之<hi>解縉書學傳授</hi>
鮮于困學書名在當時與趙吳興鄧巴西各雄長一方<lb/>
困學多為草書其書従真行來故落筆不茍而㸃畫所<lb/>
<pb n="KR3h0061_WYG_037-15a"/>
至皆有意態<hi>匏翁家藏集</hi>
書法敝於宋季元興作者有功而以趙吳興鮮于漁陽<lb/>
為巨擘終元之世出入此兩家<hi>陸深儼山集</hi>
　　　鮮于去矜<lb/>
鮮于去矜字必仁號苦齋樞之子書得家法<hi>書史㑹要</hi>
　　　鮮于端<lb/>
鮮于端字文肅樞之孫書跡不失家學<hi>書史㑹要</hi>
　　　商挺<lb/>
<pb n="KR3h0061_WYG_037-15b"/>
商挺字孟卿曹州濟隂人與元好問楊奐逰世祖在潛<lb/>
邸聞挺名遣使徴至鹽州入對稱旨至元六年同僉樞<lb/>
密院事八年陞副使有詩千餘篇尤善隸書贈魯國公<lb/>
諡文定<hi>元史本傳</hi>
　　　史弼<lb/>
史弼字君佐<hi>陶宗儀云號紫微老人</hi>一名塔刺渾蠡州博野人中<lb/>
統末授金符管軍總管元貞元年同知樞密院事三年<lb/>
陞平章政事封鄂國公<hi>元史夲傳</hi>
<pb n="KR3h0061_WYG_037-16a"/>
史弼書師晋人亦善大字<hi>書史㑹要</hi>
　　　劉賡<lb/>
劉賡字熙載洺水人至元十三年授國史院編修官至<lb/>
大三年拜翰林學士承旨言語字畫人敬而寳之<hi>道園</hi>
<hi>學古録</hi>
　　　張孔孫<lb/>
張孔孫字夢符<hi>陶宗儀云濟南人</hi>世祖時拜侍御史行御史䑓<lb/>
事<hi>元史夲傳</hi>
<pb n="KR3h0061_WYG_037-16b"/>
孔孫書宗王黄華<hi>書史㑹要</hi>
　　　李秉彛<lb/>
李秉彛字仲常世家大都通州潞縣穎悟好學十嵗能<lb/>
習古篆隸世祖至元初官工部尚書兩浙轉運使嘗名<lb/>
其室曰閑邪世稱閑邪公<hi>周馳閑邪公傳</hi>
　　　胡長孺<lb/>
胡長孺字汲仲<hi>陶宗儀云號石塘</hi>婺州永康人至元二十五年<lb/>
召見内殿拜集賢修撰改教授揚州至大元年轉台州<lb/>
<pb n="KR3h0061_WYG_037-17a"/>
路寜海縣主簿<hi>元史本傳</hi>
長孺耿介不同於俗下筆言語妙天下正書學鍾繇剛<lb/>
勁骨立似其人也<hi>書史㑹要</hi>
　　　胡之綱<lb/>
胡之綱字仍仲<hi>長孺從兄</hi>嘗被薦書其於聲音字畫之說自<lb/>
獨造其妙惜其書不傳<hi>元史胡長孺傳</hi>
　　　謝暉<lb/>
謝暉字彦實受業胡長孺之門趙文敏見而愛之授以<lb/>
<pb n="KR3h0061_WYG_037-17b"/>
書法詩文簡淡雋永作字亦有法人以得其尺牘片紙<lb/>
為榮<hi>張時徹寜波志</hi>
　　　熊朋來<lb/>
熊朋來字與可<hi>陶宗儀云自號彭蠡釣徒</hi>豫章人薦為閩海提舉儒<lb/>
學官而朝廷以東南儒學之士唯福建廬陵為最盛特<lb/>
起朋來連為兩郡教授所至考古篆籀文字晚以福清<lb/>
州判官致仕學者稱為天慵先生<hi>元史夲傳</hi>
往者鶴山魏公嘗以篆法寓諸隸體最為近古近時豫<lb/>
<pb n="KR3h0061_WYG_037-18a"/>
章熊先生亦用之<hi>道園學古録</hi>
　　　楊桓<lb/>
楊桓字武子兖州人由濟寜路教授召為太史院校書<lb/>
郎至元三十一年拜監察御史有得玉璽者桓辨識其<lb/>
文曰受天之命既夀永康即為文述璽始末成宗即位<lb/>
陞祕書少監博覽羣籍尤精篆隸之學著六書統六書<lb/>
泝源書學正韻行于世<hi>元史本傳</hi>
楊桓善大小篆嘗著六書統以詔書刻之尚方篇帙浩<lb/>
<pb n="KR3h0061_WYG_037-18b"/>
穣學者莫之能䆒<hi>書史㑹要</hi>
　　　王惲<lb/>
王惲字仲謀衛州汲縣人好學善屬文以選至京師擢<lb/>
為中書省詳定官轉翰林修撰同知制誥至元二十九<lb/>
年授翰林學士追封太原郡公諡文定<hi>元史夲傳</hi>
天慶寺碑至元九年學士王惲撰幷書<hi>春眀夢餘録</hi>
　　　周馳<lb/>
周馳字景逺聊城人官至僉燕南㢘訪司事經術贍逸<lb/>
<pb n="KR3h0061_WYG_037-19a"/>
行草師二王婉約豐姸<hi>書史㑹要</hi>
　　　劉致<lb/>
劉致字時中河東人官至翰林待制風情髙簡早負聲<lb/>
譽能篆有所著復古糾繆編行于世行草宗晋人而不<lb/>
純<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>
                    <hi>書史㑹要</hi>
　　　盧摯<lb/>
盧摯字處道號疎齋涿郡人官至翰林學士元初稱能<lb/>
詩以摯為首亦能書<hi>書史㑹要</hi>
<pb n="KR3h0061_WYG_037-19b"/>
　　　仇逺<lb/>
仇逺字仁近號山村錢塘人<hi>續𢎞簡録云官溧陽教授</hi>好古博雅楷<lb/>
書學歐<hi>續𢎞簡録云行書亦善  書史㑹要</hi>
　　　吾丘衍<lb/>
吾丘衍字子行太末人家於錢塘嗜古學通經史百家<lb/>
言工於篆籀其精妙不在秦唐二李下性放曠不事檢<lb/>
束眇左目左足跛而風度特醖藉每以郭忠恕自比自<lb/>
號貞白處士所著有周秦刻石音釋學古編篆籀之學<lb/>
<pb n="KR3h0061_WYG_037-20a"/>
至宋季其敝極矣子行始倡其說以復于古而吳興趙<lb/>
文敏公實和之其學乃大眀得其傳以名世者宛丘趙<lb/>
子竒濮陽吳孟思<hi>王禕忠文公集</hi>
衍工隸書尤精於小篆<hi>潛溪集</hi>
　　　趙期頤<lb/>
趙期頤字子竒汴梁人官至陜西行䑓治書工於篆<hi>書</hi>
<hi>史㑹要</hi>
宛丘趙期頤以書名世得之吾衍者為多<hi>潛溪集</hi>
<pb n="KR3h0061_WYG_037-20b"/>
期頤篆迹渾璞髙古以禹碑周鼓為宗無一筆陽冰擇<lb/>
木<hi>六硯齋筆記</hi>
　　　吳叡<lb/>
吳叡字孟思杭州人少好學工翰墨尤精篆隸凡厯代<lb/>
古文欵識制度無不考䆒得其要妙下筆初若不經意<lb/>
而動合矩度識者謂吾子行趙文敏不能過也自號雪<lb/>
濤𣪚人<hi>劉基覆瓿集</hi>
吳叡工小篆勻浄遒逸亦能品也<hi>六硏齋二筆</hi>
<pb n="KR3h0061_WYG_037-21a"/>
　　　錢選<lb/>
錢選字舜舉號玉潭<hi>見畫家傳</hi>霅川人宋景定間鄉貢進士<lb/>
元初有八俊之號以子昻為稱首而舜舉與焉及子昻<lb/>
被薦登朝諸公亦相附取宦達獨舜舉齟齬不合流連<lb/>
詩畫以終其身<hi>湖州府志</hi>
錢舜舉小楷亦有法但未能脫去宋季衰蹇之氣<hi>書史</hi>
<hi>㑹要</hi>
　　　白珽<lb/>
<pb n="KR3h0061_WYG_037-21b"/>
白珽字廷玉錢塘人官至婺州路蘭溪州判官所居西<lb/>
湖有泉自天竺来及門而滙㮄之曰湛淵因以自號晚<lb/>
歸老栖霞又號栖霞山人長於詩文翰墨雖其餘事亦<lb/>
有晋魏風<hi>潛溪集</hi>
白珽書學米元章<hi>書史㑹要</hi>
　　　金應桂<lb/>
金應桂字一之號蓀壁錢塘人能詞章宋季為縣令元<lb/>
隠居風篁嶺書學歐陽詢築蓀壁山房左絃右壷中設<lb/>
<pb n="KR3h0061_WYG_037-22a"/>
圗史古器客至清談灑灑不休毎肩輿入城幅巾氅衣<lb/>
望之若神仙云<hi>陳善杭州志</hi>
　　　吳福孫<lb/>
吳福孫字子善杭州人效趙文敏公書得其早年楷法<lb/>
之妙兼工篆籀文敏極稱許之阿榮大學士以其所作<lb/>
小楷書數萬字上進因得召見巙巙學士方侍書於閣<lb/>
中前奏曰臣濫得能書名如吳福孫所書雖臣亦有所<lb/>
不及上頷之命侍臣引金鍾酌酒以賜至正六年授松<lb/>
<pb n="KR3h0061_WYG_037-22b"/>
江上海縣主簿自號清容野叟<hi>黄文獻公集</hi>
　　　李倜<lb/>
李倜字士𢎞河東太原人<hi>圗繪寳鑑云號員嶠真逸官至集賢侍讀學士</hi>好學<lb/>
尚氣劬神苦思務求博洽而後已故其㳺戯筆墨皆超<lb/>
悟不羣<hi>鐡網珊瑚</hi>
集賢學士河東李公士𢎞以好書名天下稍暇則取晋<lb/>
右軍縦筆擬為之所居山房之牕壁几槅硯席諸供具<lb/>
花物皆奕奕有晋氣由是以擬晋題其顔<hi>戴表元剡源</hi>
<pb n="KR3h0061_WYG_037-23a"/>
<hi>集</hi>
　　　喬簣成<lb/>
喬簣成字達之號中山<hi>周宻雲烟過眼録</hi>
喬簣成見右軍千嘔帖朱巨川告跋書法不能佳而攷<lb/>
據頗精洽據此書尾謂早嵗苦吏事叢脞不為詩當亦<lb/>
是邑州判官也<hi>弇州續稿</hi>
　　　王俁<lb/>
王俁不知何許人嘗僉浙東㢘訪司事書蘭亭書院扁<lb/>
<pb n="KR3h0061_WYG_037-23b"/>
其姓名乃與宋王俁書蘭亭扁者同<hi>書史㑹要</hi>
全楚卿捨天章寺旁菴田三十畝為蘭亭書院其扁乃<lb/>
㢘訪分司王俁書之<hi>周密癸辛雜録</hi>
　　　張伯淳<lb/>
張伯淳字師道杭州崇徳人<hi>虞集張師道文稿序云與吳興趙公子昻為中表人</hi>
<hi>物相望</hi>少舉童子科尋舉進士至元二十三年薦授杭州<lb/>
路儒學教授大徳四年拜侍讀學士<hi>元史本傳</hi>
伯淳少善書法應童子科給巨筆大紙寫字伯淳書天<lb/>
<pb n="KR3h0061_WYG_037-24a"/>
字以進詰之對曰惟天為大惟堯則之<hi>養䝉先生集</hi>
　　　王仲謀　宋齊彦<lb/>
王仲謀宋齊彦<hi>與趙孟頫同時</hi>王士熙云淇上王仲謀上黨宋<lb/>
齊彦吳中趙子昻三家世皆稱善書者<hi>元文類</hi>
　　　鄭瑶<lb/>
鄭瑶字彦英與趙魏公同時其書甚相類<hi>書史㑹要</hi>
　　　章徳懋<lb/>
章徳懋與趙魏公同時專學公草書每與公代筆以應<lb/>
<pb n="KR3h0061_WYG_037-24b"/>
求者之責<hi>書史㑹要</hi>
　　　葉文炳<lb/>
葉文炳未詳何許人陳子振有詩贈之云墨妙當今亞<lb/>
子昻<hi>劉璋書畫史</hi>
　　　彭師立<lb/>
彭師立不知何許人趙文敏公嘗贈詩云學書工拙何<lb/>
足計名世不難傳後難當有深知書法者未容俗子議<lb/>
其間盖勉其學書也<hi>書畫史</hi>
<pb n="KR3h0061_WYG_037-25a"/>
　　　滕野雲<lb/>
滕野雲不知何許人能詩善書趙松雪贈詩云間吟淵<lb/>
眀詩静學右軍字<hi>書畫史</hi>
　　　姚淡如<lb/>
姚淡如<hi>見畫家傳</hi>王逢贈詩云淡如早嵗名家駒學士趙公<lb/>
坐以隅大歴詩指授永和帖鈎摹<hi>梧溪集</hi>
　　　葛元喆<lb/>
葛元喆工書法與趙文敏並稱為撫州令私諡文貞先<lb/>
<pb n="KR3h0061_WYG_037-25b"/>
生<hi>撫州志</hi>
　　　哈喇<lb/>
哈喇字元素伊囉勒昆人登進士第官至中政院使能<lb/>
文辭其書宗子山氏<hi>書史㑹要</hi>
　　　徐應虎<lb/>
徐應虎人稱文蔚先生通諸經長于詩且善書立碑碣<lb/>
者多求焉鮮于樞極器重之<hi>潛溪集</hi>
　　　卞仲祥<lb/>
<pb n="KR3h0061_WYG_037-26a"/>
卞仲祥能詩詞善書法結交名勝與周景逺馳劉時中<lb/>
致友愛<hi>狄斯彬野志續編</hi>
　　　卞瑛　卞珏<lb/>
卞瑛字仲玉仲祥孫能書弟珏字仲寳亦能書<hi>野志續</hi>
<hi>編</hi>
　　　龔璛<hi>一作肅</hi>
龔璛字子敬自髙郵徙平江刻苦于學戴帥初仇仁近<lb/>
胡汲仲皆與為忘年交官至儒學副提舉<hi>存悔齋集</hi>
<pb n="KR3h0061_WYG_037-26b"/>
龔璛書有晋宋人法度<hi>書史㑹要</hi>
　　　王桂<lb/>
王桂字仲芳自號月溪婺之東陽人為文有前軰典刑<lb/>
尤工于歌詩樂府駢四儷六之語善楷書端勁方嚴得<lb/>
顔栁遺法元初署處州麗水縣主簿受而不赴<hi>黄文獻</hi>
<hi>公集</hi>
　　　茍宗道<lb/>
茍宗道字正甫保定人弱冠從郝經往為書佐及歸竟<lb/>
<pb n="KR3h0061_WYG_037-27a"/>
以儒名家官至國子祭酒詩文書法皆具晋唐風致<hi>續</hi>
<hi>𢎞簡録</hi>
　　　濟必<lb/>
濟必幼嗜讀書習翰墨至元十四年監東平多善政嘗<lb/>
出家藏書二千餘卷置東平廟學使學徒講肄之尋授<lb/>
江南湖北道提刑按察使改浙西<hi>元史塔塔爾岱傳</hi>
　　　阿尼哥<lb/>
阿尼哥<hi>陶宗儀云字西軒</hi>尼波羅國人也至元十五年授光禄<lb/>
<pb n="KR3h0061_WYG_037-27b"/>
大夫大司徒領将作院事贈太師開府儀同三司涼國<lb/>
公上柱國諡敏慧<hi>元史本傳</hi>
阿尼哥善大字<hi>書史㑹要</hi>
　　　㢘希貢<lb/>
㢘希貢字薌林畏吾人官至昭文館大學士封薊國公<lb/>
善扁牓大字<hi>書史㑹要</hi>
　　　周嶷<hi>書史㑹要作周仲嶷</hi>
周嶷蘄黄人博識古文於篆隸尤癖嗜逺近碑刻藉手<lb/>
<pb n="KR3h0061_WYG_037-28a"/>
以為寳重然有求書者或非聖賢理道雖百計懇率不<lb/>
與儒者以是多之故所行世亦絶少<hi>續𢎞簡録</hi>
　　　祖子静<lb/>
祖子静吳人習篆師二李<hi>書史㑹要</hi>
　　　夏日孜<lb/>
夏日孜字仲善吉安人登進士第官㑹稽縣尹楷學顔<lb/>
魯公<hi>書史㑹要</hi>
　　　李章<lb/>
<pb n="KR3h0061_WYG_037-28b"/>
李章字君章東平人性通簡書法亦可尚<hi>書史㑹要</hi>
　　　張衡<lb/>
張衡字士衡樂陵人官至中書省貟外郎少以才學知<lb/>
名草書師張長史<hi>書史㑹要</hi>
　　　李有<lb/>
李有字仲芳燕人官至兩浙都轉運鹽使司經厯通雅<lb/>
博暢尤工古𨽻<hi>書史㑹要</hi>
　　　曽遇<lb/>
<pb n="KR3h0061_WYG_037-29a"/>
曽遇字心傳華亭人官至吉安主簿前至元末被選入<lb/>
京書泥金字藏經<hi>書史㑹要</hi>
　　　李處巽<lb/>
李處㢲字元讓東平人至元間能小篆<hi>書史㑹要</hi>
　　　尚師簡<lb/>
尚師簡<hi>世祖時人</hi>渤海郡侯歐陽公神道碑巙巙書文奎章<lb/>
閣學士院承旨學士尚師簡奉勅篆額<hi>圭齋集</hi>
　　　髙翿<lb/>
<pb n="KR3h0061_WYG_037-29b"/>
髙翿<hi>世祖時人</hi>元篆書道徳經碑髙翿書李道謙稱翿善於<lb/>
古篆此書雜出頡籀欵識古文大小二篆<hi>石墨鐫華</hi>
　　　程鉅夫<lb/>
程鉅夫名文海以字行<hi>陶宗儀云號雪樓</hi>其先自徽州徙郢州<lb/>
京山後家建昌世祖時授宣武将軍管軍千户他日召<lb/>
見應奉翰林文字尋進翰林修撰大徳八年拜翰林學<lb/>
士追封楚國公諡文憲<hi>元史夲傳</hi>
鉅夫字體純正下筆暗合書法亦工大字<hi>書史㑹要</hi>
<pb n="KR3h0061_WYG_037-30a"/>
　　　鄧文原<lb/>
鄧文原字善之一字匪石<hi>陶宗儀云稱素履先生</hi>綿州人至元二<lb/>
十七年辟為杭州路儒學正至治二年召為集賢直學<lb/>
士兼國子監祭酒贈江浙行省叅知政事諡文肅<hi>元史</hi>
<hi>夲傳</hi>
鄧文原正行草書早法二王後法李北海虞文靖云大<lb/>
徳延祐間漁陽吳興巴西翰墨擅一代黄文獻奉勅撰<lb/>
公神道碑云工於茟札與趙魏公齊名<hi>書史㑹要</hi>
<pb n="KR3h0061_WYG_037-30b"/>
　　　袁桷<lb/>
袁桷字伯長慶元人大徳初薦為翰林國史院檢閱官<lb/>
陞應奉翰林文字至治元年遷侍講學士朝廷制冊勛<lb/>
臣碑銘多出其手贈中書省參知政事追封陳留郡公<lb/>
諡文清<hi>元史本傳</hi>
袁桷書從晋唐中來而自成一家<hi>書史㑹要</hi>
袁清容書快利沈頓亦是誠懸兒孫<hi>恬致堂集</hi>
　　　袁裒<lb/>
<pb n="KR3h0061_WYG_037-31a"/>
袁裒字徳平與伯長為族兄弟善書法隐沙家山<hi>袁桷</hi>
<hi>清容居士集</hi>
　　　唐仁祖<lb/>
唐仁祖字夀卿畏兀人祖曰唐古直子孫因以唐為氏<lb/>
成宗尊太母元妃為皇太后以仁祖善書特勅書冊文<lb/>
大徳五年授翰林學士承旨追封洹國公諡文貞<hi>元史</hi>
<hi>本傳</hi>
　　　班惟志<lb/>
<pb n="KR3h0061_WYG_037-31b"/>
班惟志字彦功<hi>一作恭</hi>號恕齋大梁人官至集賢待制江<lb/>
浙儒學提舉初徽仁裕聖皇后以泥金寫大藏經鄧文<lb/>
肅舉惟志入經局補州教授累官至今任早嵗宗二王<lb/>
筆勢翩翩不失書家法度晚年學黄華應酬塞責俗惡<lb/>
可畏文宗嘗評其書如醉漢罵街<hi>書史㑹要</hi>
惟志行書清健出塵不在趙王孫下<hi>袁中道㳺居録</hi>
　　　范元鎮<lb/>
范元鎮字元亨其先蜀人居安福元貞初詔求能書金<lb/>
<pb n="KR3h0061_WYG_037-32a"/>
經者元鎮在選中經成補湖南椽累遷郴州桂陽尹<hi>元</hi>
<hi>文類</hi>
　　　顧信<lb/>
顧信字善夫<hi>劉璋云崑山人</hi>元大徳初為浙江軍器提舉以能<lb/>
書稱從趙文敏公逰得其書必鐫於石作亭扁曰墨妙<lb/>
晚年號樂善處士<hi>六硏齋二筆</hi>
　　　陳夢魁<lb/>
陳夢魁字希元登咸淳甲戌進士大徳末典校嵊縣庠<lb/>
<pb n="KR3h0061_WYG_037-32b"/>
留意書法嘗得王右軍執筆圗懸腕者二腕就几者一<lb/>
能依其執筆随意所之略無滯礙<hi>王肯堂鬰岡齋筆麈</hi>
　　　史文卿<lb/>
史文卿字景賢自號石窓山樵泊然宦意翰墨清灑<hi>袁</hi>
<hi>桷清容居士集</hi>
　　　郝思温<lb/>
郝思温號東山雪菴髙弟何中有郝思温大字歌云瘞<lb/>
鶴銘摩厓碑後來者誰誰繼之我嘗見龍溪之字大如<lb/>
<pb n="KR3h0061_WYG_037-33a"/>
箕五百年間無此竒雪菴老東山子優鉢曇花重現世<lb/>
崐崙以為筆東溟以為硯青天以為紙為我寫太平兩<lb/>
大字持獻天皇九九八十一萬嵗<hi>何中知非堂稿</hi>
　　　程泳<lb/>
程泳字孟㳺號友山世居休寜書得顔栁楷法<hi>定宇先</hi>
<hi>生集</hi>
　　　杜敬<lb/>
杜敬字行簡汴人至元大徳間朝廷講求禮樂之事敬<lb/>
<pb n="KR3h0061_WYG_037-33b"/>
與其友張君錫寓居于杭於時集賢柴貢父尚書髙彦<lb/>
敬都曹鮮于伯機承旨趙子昻侍讀鄧善之尤善鑒古<lb/>
有清裁敬與之上下其議論延祐初朝廷首起君錫為<lb/>
太樂署正次及行簡行簡善鼓琴知音律尤長于書喜<lb/>
蓄古人墨蹟大冠長裾優㳺湖山文酒間晚號夷門老<lb/>
人<hi>杭州志</hi>
　　　趙儼<lb/>
趙儼字子威真定人官至翰林學士善古隸<hi>書史㑹要</hi>
<pb n="KR3h0061_WYG_037-34a"/>
　　　史性良<lb/>
史性良字顯甫鄆城人官至中書平章政事書有晋人<lb/>
法度亦能大字<hi>書史㑹要</hi>
　　　王龍澤<lb/>
王龍澤<hi>成宗時人</hi>佘邨玉皇觀壁間松菴二隸字是大徳間<lb/>
状元王龍澤所書頗極竒偉<hi>金陵瑣事</hi>
　　　許復<lb/>
許復<hi>成宗時人</hi>都城隍廟碑立于元貞元年正月韓從政撰<lb/>
<pb n="KR3h0061_WYG_037-34b"/>
文許復書<hi>緇素録</hi>
　　　陳曽<lb/>
陳曽字守約閩人黄慶翁菊山說大徳丙午陳曽書<hi>珊</hi>
<hi>瑚綱</hi>
　　　沈徳新<lb/>
沈徳新<hi>成宗時人</hi>元艮山土神廟碑大徳己亥紹興路儒學<lb/>
録古杭沈徳新記并書<hi>廖瑜杭州府志碑碣目</hi>
　　　姚燧<lb/>
<pb n="KR3h0061_WYG_037-35a"/>
姚燧字端甫<hi>樞從子陶宗儀云號牧闇</hi>武宗時為翰林學士承旨諡<lb/>
曰文燧之學有得于許衡為世名儒為文閎肆該洽舂<lb/>
容盛大有西漢風<hi>元史夲傳</hi>
燧以文章名海内書宗顛素<hi>書史㑹要</hi>
吳萊題姚文公草書云我公宴坐展詩史燈下搦管草<lb/>
數行鸞鳳盤回恣舞躍蛟龍倔强髙騰驤<hi>淵穎集</hi>
　　　王顒<lb/>
王顒<hi>與姚燧同時</hi>姚燧李平章畫像序云李道復日侍講讀<lb/>
<pb n="KR3h0061_WYG_037-35b"/>
嘗召畫工肖其形賜號秋谷命集賢大學士王顒大書<lb/>
之手刻為扁而署其上<hi>元文類</hi>
　　　郭貫<lb/>
郭貫字安道保定人延祐二年拜中書參知政事至治<lb/>
元年為集賢大學士追封蔡國公諡文憲精于篆籀當<lb/>
世冊寳碑額多出其手<hi>元史夲傳</hi>
　　　張珪<lb/>
張珪字公端自號澹菴大徳三年拜江南行䑓御史武<lb/>
<pb n="KR3h0061_WYG_037-36a"/>
宗即位召拜中丞延祐二年拜中書平章政事封蔡國<lb/>
公<hi>元史夲傳</hi>
公端學書腕力尤健端重嚴勁無慚筆諌之臣<hi>道園學</hi>
<hi>古録</hi>
　　　達嚕噶齊諾海<hi>書史㑹要作那海</hi>
達嚕凖台氏人字徳卿蒙古酎温台氏襲福州親軍千<lb/>
戸延祐六年遷武略将軍鎮撫鎮江萬户書法夲魯公<lb/>
作大字徑數尺許皆端勁有體<hi>蔣彬廣平府志</hi>
<pb n="KR3h0061_WYG_037-36b"/>
　　　元眀善<lb/>
元眀善字復初清河人弱冠逰吳中已名能文章薦為<lb/>
安豐建康兩學正仁宗居東宫擢為太子文學及即位<lb/>
改翰林待制延祐中陞翰林學士追封清河郡公諡曰<lb/>
文敏<hi>元史本傳</hi>
眀善書體純熟守李北海矩度<hi>書史㑹要</hi>
　　　蘇爾約蘇哈雅<lb/>
蘇爾約蘇哈雅其父名衮濟格以貫為氏復以酸齋自<lb/>
<pb n="KR3h0061_WYG_037-37a"/>
號仁宗在東宫選為說書秀才踐阼拜翰林侍讀學士<lb/>
辭還江南晚年為文日邃詩亦沖淡草隸等書稍取古<lb/>
人之所長變化自成一家所至士大夫從之若雲得其<lb/>
片言尺牘如獲拱璧贈集賢學士追封京兆郡公諡文<lb/>
靖<hi>元史夲傳</hi>
酸齋富文學工翰墨其名章俊語流于豪端者怪怪竒<lb/>
竒若不凝滯于物即其書而知其胸中之所飬矣<hi>書史</hi>
<hi>㑹要</hi>
<pb n="KR3h0061_WYG_037-37b"/>
　　　許謙<lb/>
許謙字益之金華人受業金履祥之門盡得其所傳其<lb/>
他若天文地理典章制度食貨刑法字學音譜醫經術<lb/>
數之說亦靡不該貫延祐初居東陽八華山學者翕然<lb/>
從之嘗以白雲山人自號世稱為白雲先生賜諡文懿<lb/>
<hi>元史夲傳</hi>
　　　吳澄<lb/>
吳澄字幼清<hi>陶宗儀云晚稱伯清</hi>撫州崇仁人左丞董士達薦澄<lb/>
<pb n="KR3h0061_WYG_037-38a"/>
有道擢應奉翰林文字英宗即位超遷翰林學士所居<lb/>
草屋數間程鉅夫題曰草廬故學者稱之為草廬先生<lb/>
贈江西行省左丞臨川郡公諡文正<hi>元史夲傳</hi>
吳澄深䆒六書之義直用篆法而結體加方以成一家<lb/>
之法<hi>書史㑹要</hi>
　　　何中<lb/>
何中字太虚撫之樂安人以古學自任同郡吳澂揭傒<lb/>
斯皆推服之至順二年岳柱聘為龍興郡學師<hi>元史本</hi>
<pb n="KR3h0061_WYG_037-38b"/>
<hi>傳</hi>
吳澄送何太虚北㳺詩序云太虚善書工詩綴文研經<lb/>
修于己不求人知<hi>无文類</hi>
　　　虞集<lb/>
虞集字伯生宋丞相允文五世孫從吳澄逰授受具有<lb/>
源委大徳初以薦授大都路教授文宗在潛邸已知集<lb/>
名既即位除奎章閣侍書學士贈江西行中書省參知<lb/>
政事護軍封仁夀郡公闢書舎為二室左室書陶淵眀<lb/>
<pb n="KR3h0061_WYG_037-39a"/>
詩於壁題曰陶菴右室書邵堯夫詩題曰邵菴故世稱<lb/>
邵菴先生<hi>元史本傳</hi>
虞集真行草篆皆有法度古隸為當代第一<hi>書史㑹要</hi>
康里庫庫評虞仁壽札謂其雄劔倚天長虹駕海不無曲<lb/>
筆又謂如鶯雛出巢神彩可愛頡頏未熟斯則得之<hi>弇</hi>
<hi>州山人續稿</hi>
　　　揭傒斯<lb/>
揭傒斯字㬅碩龍興富州人早有文名延祐初授翰林<lb/>
<pb n="KR3h0061_WYG_037-39b"/>
國史院編修官元統初陞集賢學士再陞侍講學士贈<lb/>
護軍追封豫章郡公諡曰文安善楷書行草朝廷大典<lb/>
冊及元勲茂徳當得銘辭者必以命焉<hi>元史本傳</hi>
揭傒斯正行書師晋人蒼古有力<hi>書史㑹要</hi>
傒斯楷法精健閒雅行書尤工國家典冊及功臣家傳<lb/>
賜碑遇其當筆往往傳誦于人四方釋老氏碑版購其<lb/>
文若字袤及殊域<hi>圭齋集</hi>
　　　揭汯<lb/>
<pb n="KR3h0061_WYG_037-40a"/>
揭汯字伯防傒斯子以䕃補祕書郎遷國史編修官厯<lb/>
官至肅政㢘訪司事守建寜<hi>寜波府志</hi>
揭汯正書得用筆意<hi>書史㑹要</hi>
　　　揭雲<lb/>
揭雲字之徳文安孫正書學智永<hi>書史㑹要</hi>
　　　黄溍<lb/>
黄溍字晋卿婺州義烏人延祐二年進士第授台州寜<lb/>
海丞入為應奉翰林文字同知制誥陞侍講學士贈江<lb/>
<pb n="KR3h0061_WYG_037-40b"/>
西等處行中書省參知政事追封江夏郡公諡曰文獻<lb/>
<hi>元史本傳</hi>
溍筆札俊逸類薛嗣通<hi>危素說學集</hi>
黄溍書宗薛晋公而自成一家危承旨嘗云吾平生學<lb/>
書所讓者黄晋卿一人耳<hi>書史㑹要</hi>
　　　栁貫<lb/>
栁貫字道傳浦陽人始用察舉為江西儒學教諭仕至<lb/>
翰林待制與黄溍及臨川虞集豫章揭傒斯齊名人號<lb/>
<pb n="KR3h0061_WYG_037-41a"/>
為儒林四傑<hi>元史黄溍傳</hi>
栁貫善楷法工篆籀妙處不減李陽冰<hi>宋濂浦陽人物</hi>
<hi>志</hi>
栁貫於大字得體<hi>書史㑹要</hi>
栁道傳行書縱横遒逸亦鮮于之亞也<hi>六硏齋二筆</hi>
　　　張鐸<lb/>
張鐸<hi>起巖之祖歐陽𤣥齊郡張公先世碑云字宣卿一字仲宣號黄䑓野客</hi>東昌録事判<lb/>
官<hi>元史張起巖傳</hi>
<pb n="KR3h0061_WYG_037-41b"/>
宣卿工書得黄豫章米襄陽筆法<hi>圭齋集</hi>
　　　張範<lb/>
張範<hi>起巖之父歐陽𤣥齊郡張公先世碑云字儀甫號孟齋</hi>四川行省儒學副提<lb/>
舉<hi>元史張起巖傳</hi>
範善吟咏富著述能大小篆隸行楷皆遒勁有體<hi>圭齋</hi>
<hi>集</hi>
　　　張起巖<lb/>
張起巖字夢臣弱冠以察舉為福山縣學教諭中延祐<lb/>
<pb n="KR3h0061_WYG_037-42a"/>
乙夘進士除同知登州事改集賢修撰拜翰林承旨學<lb/>
士諡曰文穆博學有文善篆隸<hi>元史本傳</hi>
　　　王士熈<lb/>
王士熈字繼學東平人官至江東㢘訪使贈中書平章<lb/>
政事封趙國公風流藴藉為名流所慕書法亦清潤完<lb/>
整<hi>書史㑹要</hi>
　　　王士㸃<lb/>
王士㸃字繼志士熈之弟官至四川雲南㢘訪副使善<lb/>
<pb n="KR3h0061_WYG_037-42b"/>
大字亦能篆<hi>書史㑹要</hi>
　　　王士𢎞<lb/>
王士𢎞與虞集同時重修方山定林寺碑虞集撰王士<lb/>
𢎞書<hi>𤣥牘記</hi>
　　　陳旅<lb/>
陳旅字衆仲興化莆田人虞集見其所為文延至館中<lb/>
朝夕以道義學問相講習自謂得旅之助薦除國子助<lb/>
教遷國子監丞<hi>元史本傳</hi>
<pb n="KR3h0061_WYG_037-43a"/>
旅善古隸行楷亦有法<hi>書史㑹要</hi>
　　　陳繹曽<lb/>
陳繹曾字伯敷<hi>胡雲峯集作伯孚</hi>處州人諸經註疏多能成誦<lb/>
文辭汪洋浩博官至國子助教<hi>元史陳旅傳</hi>
繹曾學識優博真草篆隸俱通習之各得其法<hi>書史㑹</hi>
<hi>要</hi>
陳伯孚善飛白如塵縷逰絲秋蝉春蝶<hi>胡雲峯集</hi>
　　　朱徳潤<lb/>
<pb n="KR3h0061_WYG_037-43b"/>
朱徳潤字澤民吳郡人<hi>見畫家傳</hi>官征東儒學提舉<hi>書史㑹</hi>
<hi>要</hi>
徳潤文采斌欝字畫遒亦頡頏鮮趙<hi>六研齋三茟</hi>
　　　鄭元祐<lb/>
鄭元祐字眀徳遂昌人兒時乳嫗提擕右臂脫骱左手<lb/>
寫楷書規矩備至世稱一絶又自名尚左生至正十七<lb/>
年授平江路教授陞江浙儒學提舉<hi>蘇大年遂昌先生</hi>
<hi>鄭君墓志銘</hi>
<pb n="KR3h0061_WYG_037-44a"/>
　　　顧安<lb/>
顧安字定之東淮人<hi>見畫家傳</hi>為泉州路判官大字遒勁法<lb/>
趙承旨<hi>詹東圗𤣥覧</hi>
　　　郭畀<lb/>
郭畀字天錫<hi>雲煙過眼録云字佑之號北山見畫家傳</hi>丹徒人為饒州路翻<lb/>
江書院山長調平江路吳江州儒學教授未上江浙行<lb/>
省辟充掾史書法出入趙文敏<hi>林魁鎮江府志</hi>
　　　荘麟<lb/>
<pb n="KR3h0061_WYG_037-44b"/>
荘麟字文昭江東人居京口書畫詩文亦婉雅與郭畀<lb/>
齊名<hi>鎮江府志</hi>
　　　蘇塏<lb/>
蘇塏字伯清眉山人至大元年為寜波敎授善書工詞<lb/>
藻徳望偉然<hi>張時徹寜波志</hi>
　　　陸友<lb/>
陸友字友仁<hi>墨史云自號研北生</hi>博雅好古工漢隸八分書尤能<lb/>
鑒辨三代漢魏而下鍾鼎銘刻晋唐法書名畫皆有精<lb/>
<pb n="KR3h0061_WYG_037-45a"/>
識嘗至都下虞奎章柯博士皆善其書言於上未及任<lb/>
用而歸<hi>張昶吳中人物志</hi>
友仁追踪石經欲與蔡鍾相上下嘗書八分小篆歌如<lb/>
昆刀切玉不見形迹而剛强之氣温潤之質望之儼然<lb/>
<hi>墨史</hi>
陸友好古博雅真草篆隸皆有法<hi>書史㑹要</hi>
　　　楊益<lb/>
楊益<hi>陶宗儀云字友直</hi>洛陽人厯行臺御史轉貟外郎出府南<lb/>
<pb n="KR3h0061_WYG_037-45b"/>
雍<hi>道園學古録</hi>
虞集贈詩云洛陽楊友直字擬漢中郎<hi>同上</hi>
楊益古隸學廬江太守碑亦能篆<hi>書史㑹要</hi>
　　　孫履常<lb/>
孫履常臨川人虞集環翠亭記云臨川李氏作亭曰環<lb/>
翠其鄉先生孫君履常氏書程伯子所賦環翠亭詩於<lb/>
其上<hi>道園學古録</hi>
　　　朱侯<lb/>
<pb n="KR3h0061_WYG_037-46a"/>
朱侯<hi>與虞集同時</hi>虞集題其所臨智永千文云國朝吳興趙<lb/>
公遂擅一代學者瀾倒忽見朱矦作此古法令人執卷<lb/>
惘然<hi>道園學古録</hi>
　　　皮棨<lb/>
皮棨字維禎清江人<hi>虞集之甥</hi>以文學稱于鄉翰墨似舅氏<lb/>
<hi>道園學古録</hi>
　　　趙良佐<lb/>
趙良佐字子有喜讀書善行草<hi>吴萊淵穎集</hi>
<pb n="KR3h0061_WYG_037-46b"/>
　　　廖毅<lb/>
廖毅字𢎞道建康人能書善為文<hi>淵穎集</hi>
　　　吳正道<lb/>
吳正道畨陽人世為儒家深好篆學著六書淵源字偏<lb/>
旁辨誤存古韻譜等書吳文正為序之<hi>書史㑹要</hi>
　　　王肖翁<lb/>
王肖翁字傅朋金華人起家衢婺二郡儒學録大徳中<lb/>
陞婺郡儒學正以松江府判官致仕髙懐雅興一寓于<lb/>
<pb n="KR3h0061_WYG_037-47a"/>
詩而尤善筆札論者謂其酷似吳傅朋短章醉墨人争<lb/>
寳愛之<hi>黄文獻公集</hi>
　　　戚崇僧<lb/>
戚崇僧字仲咸金華人不以榮進為念從鄉先生許公<lb/>
講道於八華山扁其室曰朝陽人稱朝陽先生以六書<lb/>
之學世儒不講所傳經籍之文多致譌舛乃用古篆繕<lb/>
寫易書詩儀禮春秋孝經論語大學中庸孟子将獻於<lb/>
有司以儀禮一經未既弗及上<hi>黄文獻公集</hi>
<pb n="KR3h0061_WYG_037-47b"/>
　　　張淵<lb/>
張淵字清夫<hi>劉璋云號心逺</hi>吳江人博學好古有詩名尤工書<lb/>
法皇慶中以薦為東省提舉<hi>松陵文獻</hi>
　　　伊嚕布哈<lb/>
伊嚕布哈<hi>與黄溍同時</hi>元重修學記黄溍撰文伊嚕布哈書<lb/>
筆畫甚古雅<hi>安世鳳墨林快事</hi>
　　　鄭銳<lb/>
鄭銳字景敏其先滎陽人遷浦江幼頴悟日記數千言<lb/>
<pb n="KR3h0061_WYG_037-48a"/>
長眀春秋暇日習詩及小楷殊有思致延祐甲寅以眀<lb/>
經貢于鄉<hi>圭齋集</hi>
　　　許師敬<lb/>
許師敬<hi>與張起巖同時</hi>貢奎神道碑銘馬祖常奉勅制文張起<lb/>
巖書字許師敬篆額<hi>貢氏雲林集</hi>
　　　姚慶<lb/>
姚慶<hi>與張起巖同時</hi>天夀萬寜寺神御殿碑張起巖書姚慶篆<lb/>
額<hi>析津日記</hi>
<pb n="KR3h0061_WYG_037-48b"/>
　　　張恕<lb/>
張恕字如心浦江人舉眀經厯任武陵東陽慶元學正<lb/>
素與吳萊栁貫友善書體荘勁得八分之正<hi>張應槐浦</hi>
<hi>陽人物續記</hi>
　　　魏必復<lb/>
魏必復<hi>仁宗時人</hi>護持天開中院記延祐三年集賢侍講學<lb/>
士中奉大夫魏必復撰并書<hi>國門近㳺録</hi>
　　　㢘簡<lb/>
<pb n="KR3h0061_WYG_037-49a"/>
㢘簡<hi>仁宗時人</hi>䕶持天開中院記延祐三年昭文館大學士<lb/>
榮禄大夫集賢院使㢘簡題額<hi>國門近㳺録</hi>
　　　牛師厚<lb/>
牛師厚<hi>仁宗時人</hi>固安縣闗侯廟扁延祐五年翰林編修官<lb/>
牛師厚書<hi>固安縣志</hi>
　　　髙昉<lb/>
髙昉<hi>仁宗時人</hi>元番君廟碑延祐六年趙孟頫書髙昉篆額<lb/>
<hi>弇州山人稿</hi>
<pb n="KR3h0061_WYG_037-49b"/>
　　　姚子敬<lb/>
姚子敬吳興人人品髙勝其書自楊凝式上泝王大令<lb/>
翛然埃壒之表<hi>吳師道禮部集</hi>
　　　沈璜<lb/>
沈璜字伯玉元刻趙文敏集乃其所書字極精工世以<lb/>
為文敏親筆非也<hi>袁中道㳺居録</hi>
　　　鄭東　楊希賢<lb/>
鄭東昆陽人楊希賢𢎞農人元瑞雲精舎記碑鄭東造<lb/>
<pb n="KR3h0061_WYG_037-50a"/>
　并書楊希賢篆額<hi>朱珪名蹟録</hi>
　　　　周仁榮<lb/>
　周仁榮字本心台州臨海人工為文章用薦署美化書<lb/>
　院山長泰定初召拜國子博士遷翰林修撰陞集賢待<lb/>
　制賜諡號曰康莭先生<hi>元史本傳</hi>
　仁榮以文章名而楷書宗歐陽率更尤為時所重<hi>書史</hi>
　<hi>㑹要</hi>
　　　　薛漢<lb/>
<pb n="KR3h0061_WYG_037-50b"/>
　薛漢字宗海永嘉人幼力學有令譽泰定元年選國子<lb/>
　助教詩律書楷嚴縝有法而慎慤不矜<hi>魯子翬墓志</hi>
　薛漢楷書宗歐陽率更<hi>書史㑹要</hi>
　　　　薛植<lb/>
　薛植字子立漢之子精扵楷書一㸃畫不茍殊有率更<lb/>
　體格<hi>書史㑹要</hi>
　<lb/>
御定佩文齋書畫譜卷三十七<lb/>
</p>
<p>
</p>
  </div>
</body>
</text>
</TEI>
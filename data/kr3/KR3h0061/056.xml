<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_056-1a"/>
　欽定四庫全書<lb/>
御定佩文齋書畫譜目錄<lb/>
　　第五十六卷<lb/>
　　　畫家傳十二<lb/>
　　　　　明<hi>二</hi>
　　　　程南雲　　　　金湜<lb/>
　　　　趙敏　　　　　張璞<lb/>
　　　　陳助　　　　　金潤<lb/>
<pb n="KR3h0061_WYG_056-1b"/>
　　　　蘇鉦　　　　　朱紳<lb/>
　　　　朱曄　　　　　詹漴<lb/>
　　　　俞山　　　　　莫勝<lb/>
　　　　張翔　　　　　温良<lb/>
　　　　顔宗　　　　　張寧<lb/>
　　　　聶大年　　　　李叔義<lb/>
　　　　任道遜　　　　沈政<lb/>
　　　　唐宗祚　　　　劉珏<lb/>
<pb n="KR3h0061_WYG_056-2a"/>
　　　杜瓊　　　　　徐有貞<lb/>
　　　馬愈　　　　　沈貞吉<lb/>
　　　沈恒吉　　　　周琇<lb/>
　　　陳寛　　　　　岳正<lb/>
　　　黄諌　　　　　姜立綱<lb/>
　　　黄璨　　　　　栁楷<lb/>
　　　張祐　　　　　張祿<lb/>
　　　顧翰　　　　　陳騏<lb/>
<pb n="KR3h0061_WYG_056-2b"/>
　　　江濟　　　　　王謙<lb/>
　　　王應竒　　　　陳錄<lb/>
　　　陳英　　　　　王撫<lb/>
　　　林良　　　　　林郊<lb/>
　　　計禮　　　　　孫龍<lb/>
　　　陳瑞　　　　　劉鑑<lb/>
　　　鍾雪　　　　　何寅<lb/>
　　　陳宣　　　　　桑榮<lb/>
<pb n="KR3h0061_WYG_056-3a"/>
　　　陳頤　　　　　朱重光<lb/>
　　　陸澐　　　　　任材<lb/>
　　　張繼　　　　　徐傑<lb/>
　　　吳純　　　　　馬盛<lb/>
　　　鄭麟　　　　　鄭環<lb/>
　　　楊塤　　　　　胡齡<lb/>
　　　袁璘　　　　　張倫<lb/>
　　　劉俊　　　　　史旦<lb/>
<pb n="KR3h0061_WYG_056-3b"/>
　　　錢世莊　　　　徐文珍<lb/>
　　　楊體秀　　　　沈鳴逺<lb/>
　　　盧東牧　　　　陳叔謙<lb/>
　　　周頌　　　　　沈奎<lb/>
　　　陳獻章　　　　姚黼<lb/>
　　　姚綬　　　　　蔣文藻<lb/>
　　　史琳　　　　　吳珵<lb/>
　　　楊榮　　　　　華清<lb/>
<pb n="KR3h0061_WYG_056-4a"/>
　　　陳大章　　　　陶成<lb/>
　　　張泰　　　　　成性<lb/>
　　　陳晦　　　　　朱崇儒<lb/>
　　　陳鋼　　　　　莫懋<lb/>
　　　盛安　　　　　支鑑<lb/>
　　　陸寛　　　　　朱應祥<lb/>
　　　李孔修　　　　陳謙<lb/>
　　　王佑　　　　　吳偉<lb/>
<pb n="KR3h0061_WYG_056-4b"/>
　　　張路　　　　　朱春亭<lb/>
　　　朱勤<graphic n="KR4154" url="https://raw.githubusercontent.com/kanripo/KR-Gaiji/master/images/KR4154.png" mimeType="image/png"/>　　　　施雨<lb/>
　　　邵文恩　　　　沈政<lb/>
　　　張翬　　　　　張乾<lb/>
　　　林時詹　　　　許伯明<lb/>
　　　詹林寧　　　　丁玉川<lb/>
　　　王瑛　　　　　艾方師<lb/>
　　　張天瑞　　　　邵南<lb/>
<pb n="KR3h0061_WYG_056-5a"/>
　　　沈周　　　　　　沈豳<lb/>
　　　雷鯉　　　　　　吳麟<lb/>
　　　李著　　　　　　王綸<lb/>
　　　陸文　　　　　　孫艾<lb/>
　　　史忠　　　　　　杜堇<lb/>
　　　陳復　　　　　　陳後<lb/>
　　　錢仁夫　　　　　陳伯獻<lb/>
　　　余泰　　　　　　都維明<lb/>
<pb n="KR3h0061_WYG_056-5b"/>
　　　毛良　　　　　　魏時敏<lb/>
　　　趙式　　　　　　詹仲和<lb/>
　　　王一鵬　　　　　蔣貴<lb/>
　　　楊廷端　　　　　裴奭<lb/>
　　　陳暹　　　　　　宋臣<lb/>
　　　石璞　　　　　　桑華<lb/>
　　　郭詡　　　　　　郭岩<lb/>
　　　葉元靜　　　　　瞿杲<lb/>
<pb n="KR3h0061_WYG_056-6a"/>
　　　錢祖　　　　　蕭完<lb/>
　　　吕紀　　　　　胡昺<lb/>
　　　吕文英　　　　馬時暘<lb/>
　　　蔣宥　　　　　王鳯<lb/>
　　　張宏儒　　　　鍾禮<lb/>
　　　汪質　　　　　王諤<lb/>
　　　陳玉　　　　　楊節<lb/>
　　　孫堪　　　　　顧璇<lb/>
<pb n="KR3h0061_WYG_056-6b"/>
　　　王蕃　　　　　林紀<lb/>
　　　史大方　　　　謝賔舉<lb/>
　　　陳㦃　　　　　顧培<lb/>
　　　麋宗伯　　　　張玘<lb/>
　　　劉進　　　　　朱南一<lb/>
　　　劉鵬　　　　　丁文暹<lb/>
　　　鄧文明　　　　羅績<lb/>
　　　劉琦　　　　　盧朝陽<lb/>
<pb n="KR3h0061_WYG_056-7a"/>
　　　俞恩　　　　　俞舜臣<lb/>
　　　劉昌叔　　　　歐陽觀逺<lb/>
　　　蕭公伯　　　　唐寅<lb/>
　　　周臣　　　　　仇英<lb/>
　　　張靈　　　　　朱生<lb/>
　　　周官　　　　　吳延孝<lb/>
　　　祝允明　　　　朱凱<lb/>
　　　文徵明　　　　文彭<lb/>
<pb n="KR3h0061_WYG_056-7b"/>
　　　文嘉　　　　　文臺<lb/>
　　　文伯仁　　　　王寵<lb/>
　　　陳淳　　　　　陳括<lb/>
　　　吳枝　　　　　錢榖<lb/>
　　　居節　　　　　居懋時<lb/>
　　　朱朗　　　　　王乾<lb/>
　　　徐霖　　　　　髙鑑<lb/>
　　　髙濲　　　　　金琮<lb/>
<pb n="KR3h0061_WYG_056-8a"/>
　　　金璿　　　　　樂大頀<lb/>
　　　沈仕　　　　　嚴賔<lb/>
　　　王朝佐　　　　朱貞孚<lb/>
　　　王延陵　　　　李葵<lb/>
　　　張志淳　　　　鄭善夫<lb/>
　　　陳沂　　　　　常倫<lb/>
　　　姚惟芹　　　　崔深<lb/>
　　　張欽　　　　　孫天祐<lb/>
<pb n="KR3h0061_WYG_056-8b"/>
　　　汪龍　　　　　蔣珙<lb/>
　　　黄珍　　　　　陳鐸<lb/>
　　　王建極　　　　陳子和<lb/>
　　　陳穉　　　　　吳愛蕉<lb/>
　　　王潼　　　　　張紀<lb/>
　　　王孟仁　　　　車明輿<lb/>
　　　邵龍　　　　　朱端<lb/>
　　　曽和　　　　　蕭琛<lb/>
<pb n="KR3h0061_WYG_056-9a"/>
　　　蔡世新　　　　夏美<lb/>
　　　顧仁效　　　　蔣曉山<lb/>
　　　董九華　　　　吳雪崖<lb/>
　　　瞿汝臣　　　　張靖<lb/>
　　　孫玘　　　　　孫錦<lb/>
　　　胡大年　　　　王尚賢<lb/>
　　　劉志壽　　　　李昶<lb/>
　　　趙丹林　　　　徐柱<lb/>
<pb n="KR3h0061_WYG_056-9b"/>
　　　伍槩　　　　　周全<lb/>
　　　楊瑗　　　　　王彦<lb/>
　　　孔福禧　　　　姜濟<lb/>
　　　王世昌　　　　朱銓<lb/>
　　　朱鑑　　　　　姜隠<lb/>
　　　杜君澤　　　　馬稷<lb/>
　　　許縉　　　　　薛仁<lb/>
　　　許通　　　　　鄒鵬<lb/>
<pb n="KR3h0061_WYG_056-10a"/>
　　　劉廷敕　　　　毛世濟<lb/>
　　　黄九霄　　　　姚宗<lb/>
<pb n="KR3h0061_WYG_056-11a"/>
　欽定四庫全書<lb/>
御定佩文齋書畫譜卷五十六<lb/>
　　畫家傳十二<lb/>
　　　明<hi>二</hi>
　　　　程南雲<lb/>
　程南雲字清軒號逺齋<hi>見書家傳</hi>正統中為南京太常卿<hi>列</hi>
　<hi>卿記</hi>
　南雲作雪梅雪竹極佳<hi>畫史會要</hi>
<pb n="KR3h0061_WYG_056-11b"/>
　　　　金湜<lb/>
　金湜字本清號太痩生又號朽木居士四明人<hi>見書家𫝊</hi>寫<lb/>
　竹石甚佳其鈎勒竹尤妙官至太僕<hi>圖繪寳鑑續纂</hi>
　　　　趙敏<lb/>
　趙敏字子聰汝陽人<hi>見書家𫝊</hi>官吏部郎中工書畫<hi>李本固</hi>
　<hi>汝南志</hi>
　　　　張璞<lb/>
　張璞字廷采别號友山刻志於學躬耕隴畆手一編以<lb/>
<pb n="KR3h0061_WYG_056-12a"/>
自隨工詩善畫正統中為陳州學正改沂州<hi>華亭志</hi>
　　　陳助<lb/>
陳助字賢佐能寫喬柯竹石正統初以薦授桐廬縣丞<lb/>
陞知臨江新淦縣改全溪<hi>崑山人物𫝊</hi>
　　　金潤<lb/>
金潤字伯玉上元人正統間鄉貢授兵部司務為安南<lb/>
知府致仕於書無不讀精通音律善畫山水<hi>李登上元志</hi>
金太守潤工山水神會天出傳世者絶少<hi>金陵瑣事</hi>
<pb n="KR3h0061_WYG_056-12b"/>
　　　蘇鉦<lb/>
蘇鉦字良聲建安人工吟詠善楷書能寫竹石花木山<lb/>
水皆極其妙號竹坡<hi>福州府志</hi>
　　　朱紳<lb/>
朱紳字孟端建水人嗜詩文工書畫<hi>張繹臨安府志</hi>
　　　朱曄<lb/>
朱曄字宣仲建水人能詩工書畫都督沐璘重禮之<hi>臨</hi>
<hi>安府志</hi>
<pb n="KR3h0061_WYG_056-13a"/>
　　　詹漴<lb/>
詹漴字子源浦城人善畫竹菊正統中貢入太學官潮<lb/>
州教授<hi>閩書</hi>
　　　俞山<lb/>
俞山字積之號梅荘秀水人<hi>見書家傳</hi>正統中為吏部侍郎<lb/>
工墨梅<hi>吕原文懿公集</hi>
　　　莫勝<lb/>
莫勝字景剛别號恱清華亭人正統六年嵗貢仕止虎<lb/>
<pb n="KR3h0061_WYG_056-13b"/>
賁左衛經歴雅工書畫尺牘流布為好事所珍嘗有繪<lb/>
魚獻之英廟亟蒙褒賞<hi>莫如忠崇蘭館集</hi>
　　　張翔<lb/>
張翔字元龍崑山人<hi>見書家傳</hi>正統初用薦授按察司照磨<lb/>
終瀘州知州間作喬柯竹石方尺之紙具有生韻<hi>崑山</hi>
<hi>人物傳</hi>
　　　温良<lb/>
温良字元善號敬齋晉江人<hi>見書家𫝊</hi>正統丁卯舉於鄉官<lb/>
<pb n="KR3h0061_WYG_056-14a"/>
中書舍人嗜六書兼精畫筆<hi>閩志</hi>
　　　顔宗<lb/>
顔宗字學淵南海人永樂癸卯舉於鄉知邵武縣景泰<lb/>
中擢兵部主事轉員外郎善畫山水為世所重一時名<lb/>
畫若林良猶遜之<hi>劉廷元南海縣志</hi>
　　　張寧<lb/>
張寧字靖之號方洲海鹽人<hi>見書家𫝊</hi>官汀州知府書畫皆<lb/>
有名<hi>畫史會要</hi>
<pb n="KR3h0061_WYG_056-14b"/>
寧早智遄歸養髙磵壑賡寫煙月繪染林丘片楮有傳<lb/>
藝苑爭寳<hi>海鹽圖經</hi>
李日華云張黄門靖之先生負海内重名與時不能俯<lb/>
仰拂衣早退性喜繪事不輕與人㸃染余少時曽見其<lb/>
海天落照石梁飛瀑二幀極詭麗竒偉之致近又見李<lb/>
白看廬山瀑布圗泉壑樹石縱横森布一唐帽紅衫人<lb/>
仰面掀䰅豪態溢出知其有傾河倒峽之氣鬰盤於胷<lb/>
也抑先生假以自寓乎余但有其一小幀一老維舟倚<lb/>
<pb n="KR3h0061_WYG_056-15a"/>
樹筆法類子昻而特饒姿逸耳<hi>紫桃軒雜綴</hi>
　　　聶大年<lb/>
聶大年<hi>名賢遺墨云字夀卿</hi>臨川人<hi>見書家傳</hi>景泰間用薦起為仁和<lb/>
訓導<hi>姜南蓉塘詩話</hi>
大年詩文書繪世皆珍祕之<hi>臨川志</hi>
大年山水宗髙房山落墨不凡頗得清淡之趣<hi>畫史會要</hi>
　　　李叔義<lb/>
李叔義字文宜閩人為廣昌訓導選南御史終貴州僉<lb/>
<pb n="KR3h0061_WYG_056-15b"/>
事工詩善丹青<hi>閩書</hi>
　　　任道遜<lb/>
任道遜字克誠瑞安人<hi>見書家𫝊</hi>官至太常寺卿直文華殿<lb/>
善寫梅<hi>圖繪寳鑑續纂</hi>
　　　沈政<lb/>
沈政字行之雲南通海人景泰四年領鄉薦任太常寺<lb/>
卿善圖畫有宋宣和筆意<hi>臨安府志</hi>
　　　唐宗祚<lb/>
<pb n="KR3h0061_WYG_056-16a"/>
唐宗祚海鹽人善𫝊神景泰時人<hi>海鹽圖經</hi>
　　　劉珏<lb/>
劉珏字廷美號完菴長洲人<hi>見書家傳</hi>官山西按察僉事山<lb/>
水出王叔明<hi>王世貞吴中往哲像賛</hi>
劉廷美畫山水煙嵐草樹緜緲幽迥有董巨餘意<hi>祝允</hi>
<hi>明蘇材小纂</hi>
僉憲劉公寫山水林谷泉深石亂木秀雲生緜宻幽媚<lb/>
風流藹然髙者攀鱗巨老庶乎升堂特未入室耳<hi>丹青志</hi>
<pb n="KR3h0061_WYG_056-16b"/>
劉珏以書畫顯天順間同時杜瓊徐有貞馬愈沈貞吉<lb/>
恒吉並能寫山近世莫及<hi>清河書畫舫</hi>
　　　杜瓊<lb/>
杜瓊字用嘉<hi>見書家𫝊</hi>家吴城之樂圃里好為詩間喜畫山<lb/>
水人物故其詩於評畫尤深世稱東原先生又稱鹿冠<lb/>
道人<hi>震澤集</hi>
杜瓊明經博學家貧道尊貞澹醇和粹然為丘壑之表<lb/>
畫亦遒麗效南唐董北苑<hi>丹青志</hi>
<pb n="KR3h0061_WYG_056-17a"/>
　　　徐有貞<lb/>
徐有貞字元玉以復辟勲封武功伯<hi>見書家傳</hi>山水清勁不<lb/>
凡<hi>清河書畫舫</hi>
　　　馬愈<lb/>
馬愈字抑之嘉定人官刑部主事人號為馬清癡<hi>見書家傳</hi>
畫登逸品<hi>清河書畫舫</hi>
　　　沈貞吉　沈恒吉<lb/>
沈貞吉字南齋弟恒吉號同齋<hi>鐡網珊瑚云同齋石田先生之父也</hi>相城<lb/>
<pb n="KR3h0061_WYG_056-17b"/>
故家皆工唐律兼善繪事每賦一詩營一障必累月閱<lb/>
嵗乃出不可以錢帛購取故尤以少得重家庭之間自<lb/>
相唱酬下至僕隸悉諳文墨並年八十餘<hi>楊循吉吳中</hi>
<hi>往哲記</hi>
貞吉恒吉皆善繪素貌人畜工絶<hi>劉鳯續吴先賢讃</hi>
沈貞吉恒吉二處士並善丹青風格明秀壎箎相映時<lb/>
謂趙文敏同流恒吉之畫師杜徵君<hi>丹青志</hi>
貞吉畫師董源可亞劉廷美其弟恒吉更虚和瀟灑不<lb/>
<pb n="KR3h0061_WYG_056-18a"/>
在宋元諸賢下第其遺跡絶少故不為世所知<hi>清河書畫舫</hi>
　　　周琇<lb/>
周琇字公瓉長洲相城人學詩於沈隠君貞學畫於小<lb/>
隐君恒<hi>祝氏集略</hi>
　　　陳寛<lb/>
陳寛字孟賢檢討嗣初之子沈貞吉兄弟學於嗣初石<lb/>
田又受業於孟賢吳中稱經學者皆宗陳氏<hi>書畫題䟦</hi>
陳寛善畫與杜瓊劉珏沈貞吉恒吉馬愈名品相同<hi>文</hi>
<pb n="KR3h0061_WYG_056-18b"/>
<hi>伯仁五峰山人集</hi>
　　　岳正<lb/>
岳正字季方别號蒙泉漷縣人<hi>見書家傳</hi>英宗時直内閣出<lb/>
知興化府嘗戲畫葡萄遂稱絶品<hi>懐麓堂集</hi>
　　　黄諫<lb/>
黄諫字廷臣髙郵人徒置蘭州<hi>見書家𫝊</hi>天順中為侍講學<lb/>
士工詩善書旁及宋元畫家吮豪運思一一臻妙能對<lb/>
鏡寫真<hi>列卿記</hi>
<pb n="KR3h0061_WYG_056-19a"/>
黄諫在翰林能各體書尢精繪事館中壁舊寫白菜其<lb/>
上題者先後數百人一日圮衆共惋惜諫一一書之并<lb/>
繪白菜如舊<hi>畫史會要</hi>
　　　姜立綱<lb/>
姜立綱字廷憲號東谿永嘉人<hi>見書家𫝊</hi>天順中授中書舍<lb/>
人累官至太常少卿畫得黄子久家法<hi>畫史會要</hi>
姜太常立綱世𫝊其楷法嚴整未嘗知其善畫余偶得<lb/>
其一幅蕭疎聳秀全以黄鶴山人為宗特筆意稍未化<lb/>
<pb n="KR3h0061_WYG_056-19b"/>
耳<hi>六硏齋筆記</hi>
　　　黄璨　栁楷<lb/>
黄璨字藴龢栁楷字文範號萬竹山人俱永嘉人與廷<lb/>
憲同直内閣書畫並皆佳妙<hi>圖繪寳鑑續纂</hi>
　　　張祐<lb/>
張祐字天吉鳯陽人爵襲隆平侯<hi>書畫記云天順二年嗣</hi>為人和<lb/>
易如儒者作梅花清氣逼人<hi>圖繪寳鑑續纂</hi>
天吉志尚髙潔所至有花木水石之娛而尢以墨梅重<lb/>
<pb n="KR3h0061_WYG_056-20a"/>
一時<hi>程敏政篁墩集</hi>
　　　張禄<lb/>
張祿字天爵祐從弟亦世其爵梅花有其兄之妙<hi>圖繪</hi>
<hi>寳鑑續纂</hi>
　　　顧翰<lb/>
顧翰字維周號雪坡道人夏國公成曽孫也父興祖嗣<lb/>
鎮逺侯翰當嗣固遜其弟好讀書工繪事有吳仲圭米<lb/>
元章倪元鎮風而自得於繩墨蹊徑之外嘗作戲墨十<lb/>
<pb n="KR3h0061_WYG_056-20b"/>
七幅或曰雪坡道人或曰雪廬中人或曰雪或曰維周<lb/>
或曰怡樂不署姓名<hi>李維禎大泌山人集</hi>
　　　陳騏<lb/>
陳騏字夢祥南海人工畫能醫登天順丁丑進士拜大<lb/>
理評事終雲南副使<hi>黄佐廣東通志</hi>
　　　江濟<lb/>
江濟字汝楫本姓鄭浮梁人天順乙卯舉雲南鄉試歴<lb/>
官同知善山水<hi>周起元浮梁縣志</hi>
<pb n="KR3h0061_WYG_056-21a"/>
　　　王謙<lb/>
王謙字牧之號氷壺道人作梅花清竒可愛天吉之師<lb/>
也<hi>圖繪寳鑑續纂</hi>
　　　王應竒<lb/>
王應竒謙子作梅得家𫝊<hi>圖繪寳鑑續纂</hi>
　　　陳錄<lb/>
陳錄字憲章以字行號如隐居士會稽人善墨梅松竹<lb/>
蘭蕙筆意儒雅與王牧之齊名評者以二家雖格意不<lb/>
<pb n="KR3h0061_WYG_056-21b"/>
同憲章筆力實過牧之<hi>畫史會要</hi>
　　　陳英<lb/>
陳英錄子作梅亦佳<hi>畫史會要</hi>
　　　王撫<lb/>
王撫字思存姑熟人能詩畫天順間至臨安因爱山水<lb/>
之勝乃擕家寓居焉<hi>臨安府志</hi>
　　　林良<lb/>
林良<hi>畫史㑹要云字以善</hi>廣東人善畫花果翎毛官錦衣指揮<hi>名</hi>
<pb n="KR3h0061_WYG_056-22a"/>
<hi>賢遺墨</hi>
林良放筆作水墨禽鳥樹木皆遒勁如草書人皆不及<lb/>
<hi>圖繪寳鑑續纂</hi>
　　　林郊<lb/>
林郊字子達良之子也擅水墨翎毛詔取天下畫工郊<lb/>
考第一授錦衣衛鎮撫直武英殿<hi>廣東通志</hi>
　　　計禮<lb/>
計禮字汝和<hi>書畫史云號懶雲</hi>浮梁人天順進士選庶吉士才<lb/>
<pb n="KR3h0061_WYG_056-22b"/>
藝辨洽終刑部郎中善寫菊<hi>汪宗伊浮梁縣志</hi>
天順中語云林良翎毛夏昶竹岳正葡萄計禮菊禮畫<lb/>
筆皆草書法<hi>顧清東江集</hi>
　　　孫龍<lb/>
孫龍<hi>與林良同時</hi>王世貞云良取水墨為煙波出沒鳬雁嚵<lb/>
唼容與之態頗見清澹而無神采同時有孫龍者尢甚<lb/>
<hi>藝苑巵言</hi>
　　　陳瑞　劉鑑　鍾雪<lb/>
<pb n="KR3h0061_WYG_056-23a"/>
陳瑞劉鑑鍾雪與林良同時瑞以驢名鑑以松著雪以<lb/>
春草稱皆不及良名之盛<hi>廣東通志</hi>
　　　何寅<lb/>
何寅<hi>與林良同時</hi>官知府善人物<hi>廣東通志</hi>
　　　陳宣<lb/>
陳宣嘗臨趙松雪五馬圖為武功伯徐有貞所稱賞<hi>畫</hi>
<hi>史會要</hi>
　　　桑榮<lb/>
<pb n="KR3h0061_WYG_056-23b"/>
桑榮字文耀常熟人為諸生善病絶意進取性嗜竹時<lb/>
寫竹寄興<hi>常熟志</hi>
　　　陳頤<lb/>
陳頤字克養蘇州人山水人物花草皆能<hi>畫史會要</hi>
　　　朱重光<lb/>
朱重光浮梁人以貲選任經歴善畫喜鵲數十年後有<lb/>
彭生者粘於壁鵲忽鳴噪其妻怪而焚之<hi>周起元浮梁</hi>
<hi>縣志</hi>
<pb n="KR3h0061_WYG_056-24a"/>
　　　陸澐<lb/>
陸澐興化人善畫魚<hi>興化志</hi>
　　　任材<lb/>
任材善水墨禽鳥松竹有林良夏昶過庭章之風<hi>興化</hi>
<hi>志</hi>
　　　張繼<lb/>
張繼燕山人宣英時名手也有畫釋迦授記慈尊聖會<lb/>
圖及兜率院天内院三圖皆瑰麗侈貴之觀<hi>弇州續藁</hi>
<pb n="KR3h0061_WYG_056-24b"/>
　　　徐傑<lb/>
徐傑未詳其居里嘗官御史畫墨梅<hi>皇明書畫史</hi>
　　　吳純<lb/>
吳純字正希東陽人官至中書舍人能𫝊神<hi>皇明書畫</hi>
<hi>史</hi>
　　　馬盛<lb/>
馬盛建水州人能詩善畫<hi>張繹臨安府志</hi>
　　　鄭麟<lb/>
<pb n="KR3h0061_WYG_056-25a"/>
鄭麟福清人以畫名於時<hi>八閩通志</hi>
　　　鄭環<lb/>
鄭環麟子世其家學<hi>八閩通志</hi>
　　　楊塤<hi>孤樹裒談作楊瑄</hi>
楊塤字景和善以彩色漆作屏風器物極其精巧皆以<lb/>
泥金書題於上由其能書畫也<hi>圖繪寳鑑續纂</hi>
楊塤以髹筆妙繪染凡屏几器具上山水人物花鳥無<lb/>
不精絶即古來名畫手莫能過也<hi>汪砢玉珊瑚網</hi>
<pb n="KR3h0061_WYG_056-25b"/>
　　　胡齡<lb/>
胡齡善水墨禽鳥宗林良<hi>畫史會要</hi>
　　　袁璘<lb/>
袁璘字廷器善人物鬼神<hi>畫史會要</hi>
　　　張倫<lb/>
張倫字秉彛善人物鬼神<hi>畫史會要</hi>
　　　劉俊<lb/>
劉俊字廷偉人物山水俱佳<hi>畫史會要</hi>
<pb n="KR3h0061_WYG_056-26a"/>
　　　史旦<lb/>
史旦嵊人畫禽鳥甚精所為蘆花羣鴈率愛重之<hi>畫史</hi>
<hi>會要</hi>
　　　錢世莊<lb/>
錢世莊嵊人工畫驢色態飛動如生<hi>畫史會要</hi>
　　　徐文珍<lb/>
徐文珍豫章人張元弼題其筠窗圖云此君何可一日<lb/>
無徐君為繪筠窗圖<hi>畫史㑹要</hi>
<pb n="KR3h0061_WYG_056-26b"/>
　　　楊體秀<lb/>
楊體秀江右人善畫蘭蕙竹石<hi>畫史會要</hi>
　　　沈鳴逺<lb/>
沈鳴逺錢塘人工畫釋道神像名品入妙流軰罕及<hi>杭</hi>
<hi>州志</hi>
　　　盧東牧<lb/>
盧東牧錢塘人工畫雲山雪景清潤不俗<hi>杭州志</hi>
　　　陳叔謙<lb/>
<pb n="KR3h0061_WYG_056-27a"/>
陳叔謙武林人玩古器識名畫其價值纎毫不爽畫學<lb/>
倪雲林<hi>杭州志</hi>
　　　周頌<lb/>
周頌字宗盛鄞人仕為廣東幕僚年五十餘即解綬居<lb/>
杭善寫春草蘭竹盎然有生意可愛<hi>杭州志</hi>
　　　沈奎<lb/>
沈奎字士榮杭人花果翎毛學王若水傅色鮮麗可愛<lb/>
<hi>杭州志</hi>
<pb n="KR3h0061_WYG_056-27b"/>
　　　陳獻章<lb/>
陳獻章字公甫號石齋廣東人<hi>見書家傳</hi>隐白沙村講性命<lb/>
之學徵授翰林檢討善墨梅<hi>畫史㑹要</hi>
　　　姚黼<lb/>
姚黼字廷章别號松雲<hi>姚綬父見書家傳</hi>能寫山水<hi>姚氏世刻</hi>
　　　姚綬<lb/>
姚綬字公綬嘉興人<hi>見書家𫝊</hi>官監察御史出知永寧號丹<lb/>
丘生又號榖菴子雲東逸史善圖畫<hi>屠應竣姚先生集</hi>
<pb n="KR3h0061_WYG_056-28a"/>
<hi>序</hi>
榖菴雅工翰劄出其緒餘為圖畫亦在逸品<hi>甫田集</hi>
姚綬畫初學水墨後進學唐品得古意<hi>楊循吉松籌堂</hi>
<hi>集</hi>
姚綬畫法吳仲圭圗成或售於人遂厚價返收之其自<lb/>
重如此<hi>圖繪寶鑑續纂</hi>
姚雲東喜臨摹其臨趙松雪王叔明二家墨氣皴染皆<lb/>
妙間寫梅道人竹石亦瀟洒可愛<hi>四友齋叢說</hi>
<pb n="KR3h0061_WYG_056-28b"/>
姚雲東小景好作沙㘭水曲孤釣獨吟其闊幅重林逺<lb/>
汀著四五漁船而已此公壯嵗入中臺不及攬轡驂鸞<lb/>
晩年好道向平之願早畢三山五嶽之屐懸而未試直<lb/>
以逸趣自寫胷中而已未可以文沈作略槩之也<hi>六研</hi>
<hi>齋筆記</hi>
　　　蔣文藻<lb/>
蔣文藻書畫歩趨丹丘有酷肖者所作叢竹老木尢蒼<lb/>
勁有致<hi>六硏齋筆記</hi>
<pb n="KR3h0061_WYG_056-29a"/>
　　　史琳<lb/>
史琳字天瑞餘姚人成化丙戌舉進士授工科給事中<lb/>
𢎞治中為右都御史贈太子太保博聞多藝尢工墨竹<lb/>
有求者無貴賤皆欣然應之<hi>列卿記</hi>
　　　吳珵<lb/>
吳珵字元玉吳江人成化巳丑進士拜南京工部主事<lb/>
歴貟外郎中性好學詩文未嘗屬草又善畫<hi>吳江志</hi>
吳珵山水法戴文進<hi>金陵瑣事</hi>
<pb n="KR3h0061_WYG_056-29b"/>
　　　楊榮<lb/>
楊榮字時秀餘姚人<hi>見書家傳</hi>成化壬辰進士善寫竹清風<lb/>
爽籟如其為人<hi>分省人物考</hi>
　　　華清<lb/>
華清應城人成化八年進士為蘇州府推官工書畫善<lb/>
吟咏<hi>馬龠徳安府志</hi>
　　　陳大章<lb/>
陳大章字明之號月隴盱眙人官至太僕少卿菊花有<lb/>
<pb n="KR3h0061_WYG_056-30a"/>
雲湖之妙<hi>圖繪寳鑑續纂</hi>
　　　陶成<lb/>
陶成字孟學號雲湖仙人寳應人中應天府鄉試以事<lb/>
不果會試天性落魄然多才藝畫山水多用青綠尢喜<lb/>
作鈎勒竹兔與鶴鹿皆妙由其胸中灑然也<hi>圖繪寳鑑</hi>
<hi>續纂</hi>
成隨意作山水花鳥人物逼肖南宋人得其畫者奉為<lb/>
拱璧嘗寓某氏園芙蓉甚茂繪十數紙付主人主人出<lb/>
<pb n="KR3h0061_WYG_056-30b"/>
銀杯以贈成怒索畫盡焚之<hi>寳應志</hi>
　　　張泰<lb/>
張泰字國泰成化癸卯舉人為臨湘知縣有聲學王紱<lb/>
畫出畦徑之外嘗作水北山莊圖邵寳題其上有云近<lb/>
來善學孟端畫眼中吾許張臨湘<hi>無錫志</hi>
　　　成性<lb/>
成性字大章成化中貢官敎諭工山水人物風度瀟洒<lb/>
筆法出范寛夏珪之間號草亭<hi>無錫志</hi>
<pb n="KR3h0061_WYG_056-31a"/>
　　　陳晦<lb/>
陳晦字待徵莆田人成化丁未進士官江西參政以忤<lb/>
劉瑾致仕善寫山水為時所重<hi>閩畫記</hi>
　　　朱崇儒<lb/>
朱崇儒字輝之號憶雲善水墨人物山水草率揮豪略<lb/>
不介意自得天趣之妙<hi>嘉興志補</hi>
　　　陳鋼<lb/>
陳鋼字堅逺號遲宜子鄞人徙南京成化時官長沙通<lb/>
<pb n="KR3h0061_WYG_056-31b"/>
判善畫蒲桃<hi>江寧志</hi>
　　　莫懋<lb/>
莫懋字雲樓無錫人任俠有勇力壯嵗折節讀書游賢<lb/>
豪長者間畫法郭熙髙克恭晩作一松巨石圖最自愛<lb/>
賞令王仲儀貌已像於松下<hi>無錫志</hi>
　　　盛安<lb/>
盛安字行之號雪蓬善寫梅花萱草竹石<hi>江寧縣志</hi>
　　　支鑑<lb/>
<pb n="KR3h0061_WYG_056-32a"/>
支鑑字汝同崑山人<hi>見書家𫝊</hi>戲作叢篠澗蒲蒼翠如滴一<lb/>
時寫生家爭傳寳之<hi>崑山人物𫝊</hi>
　　　陸寛<lb/>
陸寛善畫竹李東陽詩云江南陸郎痩於竹種竹城東<lb/>
玉河曲近從畫竹得篆法坐對凉隂刻寒玉<hi>懐麓堂集</hi>
　　　朱應祥<lb/>
朱應祥字岐鳯號玉華外史松江人<hi>見書家傳</hi>草書為時重<lb/>
寫竹尢竒<hi>圖繪寳鑑續纂</hi>
<pb n="KR3h0061_WYG_056-32b"/>
　　　李孔修<lb/>
李孔修字子長粤人也好周易善詩畫與陳獻章游破<lb/>
廬敗甑蔬食不贍未嘗出户或出逺近環視以為竒物<lb/>
兒童婦女皆稱子長先生<hi>書史㑹要</hi>
子長作詩寫字自為一家或觀眺山水間歸而圖之見<lb/>
者爭愛而酬之曰李子長畫云<hi>霍韜渭崖集</hi>
孔修所寫禽鳥嘗遇火輒見有物從煙火中飛去寫貓<lb/>
能屏鼠<hi>黄登嶺南詩選</hi>
<pb n="KR3h0061_WYG_056-33a"/>
　　　陳謙<lb/>
陳謙字士謙號訥菴逸人書畫皆學趙松雪<hi>圖繪寳鑑</hi>
<hi>續纂</hi>
　　　王佑<lb/>
王佑字彦貞建陽人<hi>見書家𫝊</hi>善墨竹别號𤣥谷道人<hi>楊徳</hi>
<hi>政建陽縣志</hi>
　　　吳偉<lb/>
吳偉字次翁江夏人畫山水人物蒼勁入神品憲宗召<lb/>
<pb n="KR3h0061_WYG_056-33b"/>
授錦衣衛鎮撫待詔仁智殿偉好劇飲命妓人欲得偉<lb/>
畫者則載酒擕妓往一日被詔正醉中官扶掖入殿中<lb/>
上命作松泉圖偉跪翻墨汁信手塗抹上歎曰真仙筆<lb/>
也孝宗命畫稱㫖授錦衣百戸賜印章曰畫状元<hi>珊瑚</hi>
<hi>網</hi>
吳偉齠年收養布政錢昕家侍其子於書齋中便取筆<lb/>
畫地作人物山水狀弱冠居金陵其畫遂入神品<hi>顧元</hi>
<hi>慶夷白齋詩話</hi>
<pb n="KR3h0061_WYG_056-34a"/>
成化中成國朱公延偉至幕下以小仙呼之因以為號<lb/>
嘗遊杏花村酒渴從老嫗索茗明年復過之老嫗已謝<lb/>
世援筆追寫其像其子見之大慟不已乞而藏之又嘗<lb/>
飲友人家酒間作畫戲取蓮房濡墨印紙上數處莫測<lb/>
其意忽起縱筆揮洒成捕蟹圖最為神妙<hi>江寧府志</hi>
吳偉作山水落筆健壮白描尤佳觀者自然起興<hi>圖繪</hi>
<hi>寳鑑續纂</hi>
吳偉畫人物出自吳道子縱筆不甚經意而竒逸瀟洒<lb/>
<pb n="KR3h0061_WYG_056-34b"/>
動人山水樹石俱作斧劈皴亦大遒𦂳宜畫祠壁屏障<lb/>
間至於行卷單條恐無取也<hi>藝苑巵言</hi>
吳偉臨繪用墨如潑雲旁觀者甚駭俄頃揮洒巨細曲<lb/>
折各有條理若宿搆然<hi>梁維樞玉劒尊聞</hi>
　　　張路<lb/>
張路<hi>畫史會要云號平山</hi>大梁人學戴進學顧進於神鬼佛像尢<lb/>
多乃不足貴而路繪人物兼有吳偉焉<hi>書畫記</hi>
張路見吳道子人物最鍾愛之遂以善畫鳴於汴筆力<lb/>
<pb n="KR3h0061_WYG_056-35a"/>
蒼勁山水鳥獸花卉兼工<hi>祥符志</hi>
傳吳偉法者平山張路最知名然不得其秀逸處僅有<lb/>
遒勁耳北人重之以為至寳<hi>藝苑巵言</hi>
　　　朱春亭<lb/>
朱春亭宗室受業於張路畫盡得其𫝊<hi>祥符志</hi>
　　　朱勤<graphic n="KR4154" url="https://raw.githubusercontent.com/kanripo/KR-Gaiji/master/images/KR4154.png" mimeType="image/png"/>
朱勤<graphic n="KR4154" url="https://raw.githubusercontent.com/kanripo/KR-Gaiji/master/images/KR4154.png" mimeType="image/png"/>工書畫與春亭並鳴於世<hi>祥符志</hi>
　　　施雨<lb/>
<pb n="KR3h0061_WYG_056-35b"/>
施雨泗州人寓梁園善畫與張平山爭鳴號石泉<hi>祥符</hi>
<hi>志</hi>
　　　邵文恩<lb/>
邵文恩字仁甫工山水師法北苑古雅可觀累官尚寳<lb/>
卿<hi>閩書</hi>
　　　沈政<lb/>
沈政字以政閩人官至順天府丞直仁智殿工花竹翎<lb/>
毛<hi>圖繪寳鑑續纂</hi>
<pb n="KR3h0061_WYG_056-36a"/>
　　　張翬<lb/>
張翬字文翥太倉人山水宗夏珪李崆峒歌云張翬有<lb/>
名成化間大塗小抹成山水樹石燥硬筆意古往往人<lb/>
間落片紙<hi>畫史㑹要</hi>
　　　張乾<lb/>
張乾字惟健太倉人畫宗馬夏得意處人謂過張翬以<lb/>
薦入直仁智殿<hi>太倉州志</hi>
　　　林時詹<lb/>
<pb n="KR3h0061_WYG_056-36b"/>
林時詹興化人長於繪事山水尢精成化初直仁智殿<lb/>
除工部文思院副使<hi>八閩通志</hi>
　　　許伯明<lb/>
許伯明與林時詹同時被召善寫花鳥竹石亦為文思<lb/>
院副使<hi>八閩通志</hi>
　　　詹林寧<lb/>
詹林寧字必泰浦城人自幼酷好丹青弱冠遂精其業<lb/>
繪畫山川樓閣人物之類逺近濃淡縈迴曲折皆出新<lb/>
<pb n="KR3h0061_WYG_056-37a"/>
意天順間召入京師成化改元授工部文思院副使直<lb/>
仁智殿<hi>康荘浦城縣志</hi>
　　　丁玉川<lb/>
丁玉川江右人山水宗馬夏<hi>畫史會要</hi>
劉珝題丁玉川畫云彼美玉川子素慕青溪翁逺濃近<lb/>
淡不停手神機所到天然工<hi>劉古直集</hi>
　　　王瑛<lb/>
王瑛字廷輝美容儀工書畫<hi>王崇慶端溪集</hi>
<pb n="KR3h0061_WYG_056-37b"/>
　　　艾方師<lb/>
艾方師<hi>憲宗時人</hi>羅倫贈艾方師歌云有客貌古䰅眉蒼靈<lb/>
臺倒湛秋天光運筆通神超顧鄭潑墨無迹齊黄王為<lb/>
予揮洒一峰亭雅懐一叚何可當金牛洞府𤣥雲間分<lb/>
明移來静觀堂觀之無厭愛無足此人此畫今無雙變<lb/>
化無窮杳難測妙無言兮紙一張行看應詔賔上國麒<lb/>
麟閣寫鴻鴈行<hi>羅倫一峯集</hi>
　　　張天瑞<lb/>
<pb n="KR3h0061_WYG_056-38a"/>
張天瑞<hi>憲宗時人</hi>陳璚求張天瑞墨竹詩云竹如老可解傳<lb/>
神<hi>成齋集</hi>
　　　邵南<lb/>
邵南字岐民蘇州人山水宗馬逺<hi>畫史會要</hi>
　　　沈周<lb/>
沈周字啓南世稱之曰石田先生<hi>王世貞云更號白石翁</hi>家長洲<lb/>
之相城里間作繪事峰巒煙雲波濤花卉鳥獸蟲魚莫<lb/>
不各極其態或草草㸃綴而意已足成輙自題其上時<lb/>
<pb n="KR3h0061_WYG_056-38b"/>
稱二絶先生髙致絶人而和易近物販夫牧豎持紙來<lb/>
索不見難色或作贗作求題以售亦樂然應之近自京<lb/>
師逺自閩浙川廣無不購求其跡以為珍玩風流文翰<lb/>
照映一時其亦盛矣<hi>震澤集</hi>
石田先生風神𤣥朗識趣甚髙自其少時作畫已脫去<lb/>
家習上師古人然所為率盈尺小景至四十外始拓為<lb/>
大幅粗枝大葉草草而成<hi>甫田集</hi>
沈周先生繪事為當代第一山水人物花卉禽魚悉入<lb/>
<pb n="KR3h0061_WYG_056-39a"/>
神品其畫自唐宋名流及勝國諸賢上下千載縱横百<lb/>
輩先生兼總條貫莫不攬其精微每營一障則長林巨<lb/>
壑小市寒墟髙明委曲風趣洽然使夫覽者若雲霧生<lb/>
於屋中山川集於几上下視衆作真培塿耳一時名士<lb/>
如唐寅文璧之流咸出龍門往往致於風雲之表信乎<lb/>
國朝畫苑不知誰當並驅也<hi>丹青志</hi>
沈啟南父亦善畫能起雅去俗矣至啓南而造妙凡宋<lb/>
元名手一一能變化出入而獨於董北苑僧巨然李營<lb/>
<pb n="KR3h0061_WYG_056-39b"/>
丘尤得心印稍以已意發之遇得意處恐諸公未必便<lb/>
過也<hi>藝苑巵言</hi>
石田繪事初得法於父叔於諸家無不漫爛中年以子<lb/>
久為宗晩乃醉心梅道人酣肆融洽雜梅老真蹟中有<lb/>
不復能辨者<hi>六硏齋筆記</hi>
石田先生於勝國諸賢名蹟無不摹冩亦絶相似或出<lb/>
其上獨倪迂一種澹墨自謂難學盖先生老筆宻思於<lb/>
元鎮若淡若疎者異趣耳<hi>董其昌畫禪室隨筆</hi>
<pb n="KR3h0061_WYG_056-40a"/>
有曹太守者新搆察院成欲圖畫其楹廡籍畫史周名<lb/>
在籍中隸攝之周曰毋驚老母旦夕畫不敢後客曰太<lb/>
守不知公何賤公也謁貴遊可勿往周曰往役義也豈<lb/>
為賤哉謁而得勿往乃賤耳<hi>珊瑚網</hi>
　　　沈豳<lb/>
沈豳字翊南白石翁弟亦善畫<hi>弇州續藁</hi>
　　　雷鯉<lb/>
雷鯉<hi>建寧志云字自波</hi>號半窗山人建安人以詩畫名與沈石<lb/>
<pb n="KR3h0061_WYG_056-40b"/>
田同時江以西重之比於江左之石田<hi>鐡網珊瑚</hi>
雷鯉寫山水花草老筆蒼然<hi>建寧志</hi>
　　　吳麟<lb/>
吳麟字瑞卿常熟人性温謹善清言從沈周游識度開<lb/>
朗宋元名家多所窺倣臨筆尤精<hi>畫史會要</hi>
沈周題吳瑞卿臨王叔明太白山圖云吳生學丹青不<lb/>
但許能事又題染墨牡丹云吳生又與花𫝊神紙上生<lb/>
涯春不老<hi>石田集</hi>
<pb n="KR3h0061_WYG_056-41a"/>
　　　李著<lb/>
李著字潜夫號墨湖童年學畫於沈啓南學成歸家每<lb/>
倣吳次翁筆以售<hi>金陵瑣事</hi>
　　　王綸<lb/>
王綸字理之以字行偉貌修髥喜吟善畫為沈石田入<lb/>
室弟子<hi>方鵬崑山志</hi>
王理之善寫像沈周有王理之寫六十小像詩<hi>石田集</hi>
　　　陸文<lb/>
<pb n="KR3h0061_WYG_056-41b"/>
陸文字汝學性恬退有古髙士風嘗從沈石田遊間作<lb/>
小畫善飲既醉題險韻立就<hi>常熟志</hi>
　　　孫艾<lb/>
孫艾字世節常熟人學詩於沈石田兼工繪事初學黄<lb/>
子久晩好王叔明所居有園亭水石之勝在琴川西自<lb/>
號西川翁<hi>常熟志</hi>
　　　史忠<lb/>
史忠字廷直號癡翁本姓徐名端本又號癡癡道人金<lb/>
<pb n="KR3h0061_WYG_056-42a"/>
陵人善畫似方方壺長於雲山圖瀟洒不羣其山水樹<lb/>
石縱筆揮寫不拘家數<hi>畫史會要</hi>
癡翁嘗訪沈石田於吳門沈他出堂中有素絹潑墨成<lb/>
山水巨幅不通名姓而出石田曰必金陵史癡也要之<lb/>
歸留三月而别<hi>江寧志</hi>
史癡喜畫山水人物花木竹石有雲行水湧之趣不可<lb/>
以筆墨畦徑求之<hi>金陵瑣事</hi>
　　　杜堇<hi>畫史會要作陸堇云始姓杜</hi>
<pb n="KR3h0061_WYG_056-42b"/>
杜堇字懼男有檉居古狂青霞亭長之號丹徒人占籍<lb/>
京師善繪事山水人物草木鳥獸無不臻妙由其胸中<lb/>
髙古自然神采活動宜乎宗之者衆<hi>圖繪寳鑑續纂</hi>
堇善白描人物設色山水筆法秀勁<hi>畫史會要</hi>
古狂界畫樓閣人物嚴雅深有古意而山水樹石不甚<lb/>
稱亦是白描第一手也花卉頗精雅<hi>藝苑巵言</hi>
　　　陳復<lb/>
陳復字啟陽號坦坦居士燕山人詩文清竒尤長作畫<lb/>
<pb n="KR3h0061_WYG_056-43a"/>
山水松石皆有矩度亦精冩照由儒士任鴻臚序班理<lb/>
鑄印局事用薦改國子典簿<hi>太學志云𢎞治三年任  圗繪寳鑑續纂</hi>
　　　陳後<lb/>
陳後字啟先號寓齋復弟也詩文書畫與兄齊名用薦<lb/>
任欽天監博士<hi>圗繪寳鑑續纂</hi>
李東陽博士陳後寓齋銘云少游東南壯居帝京藏修<lb/>
息游於畫是名朝豪暮縑是究是營體物之妙以發我<lb/>
情<hi>懐麓堂集</hi>
<pb n="KR3h0061_WYG_056-43b"/>
　　　錢仁夫<lb/>
錢仁夫字士𢎞號東湖居士常熟人<hi>見書家𫝊</hi>官至膳部員<lb/>
外郎畫山水竹石有逸致<hi>常熟志</hi>
　　　陳伯獻<lb/>
陳伯獻字惇賢莆田人𢎞治己未進士官吏科給事中<lb/>
畫宗古人翩然絶俗<hi>閩畫記</hi>
　　　俞泰<lb/>
俞泰字國昌號正齋無錫人𢎞治壬戌進士仕户科給<lb/>
<pb n="KR3h0061_WYG_056-44a"/>
事中寫山水絶類黄子久王叔明為人温雅詩文書畫<lb/>
皆似之<hi>圖繪寳鑑續纂</hi>
　　　都維明<lb/>
都維明吳人博學多藝務為韜晦偶乘興畫一梅悔曰<lb/>
有一能當蔽一能何自表暴耶維明南濠先生都穆之<lb/>
父也<hi>畫史會要</hi>
　　　毛良<lb/>
毛良字舜臣號兩山居士爵襲南寧伯<hi>珊瑚網嗣𢎞治七年</hi>北<lb/>
<pb n="KR3h0061_WYG_056-44b"/>
平人寫山水師米元章雲霞出沒有天然之妙<hi>圖繪寳</hi>
<hi>鑑續纂</hi>
　　　魏時敏<lb/>
魏時敏莆田人少游鄉校以才辟為邑從事謁選除無<lb/>
錫縣丞復除桃源丞致政里居年八十餘多與名流酬<lb/>
唱兼工山水<hi>名賢遺墨</hi>
　　　趙式<lb/>
趙式字訓夫𢎞治中為中書舍人遷大理左寺正畫芙<lb/>
<pb n="KR3h0061_WYG_056-45a"/>
蓉松菊竹兎之類種種清絶每應制揮豪刻時立辦逺<lb/>
近購請無虚旬日<hi>懐麓堂集</hi>
　　　詹仲和<lb/>
詹仲和四明人<hi>見書家傳</hi>學趙子昻吳仲圭寫墨竹亦善白<lb/>
描<hi>畫史會要</hi>
　　　王一鵬<lb/>
王一鵬字九萬號西園野夫華亭人<hi>見書家𫝊</hi>𢎞治中以明<lb/>
經授泰順訓導其畫輙寄興而作天趣蕭疎氣韻生動<lb/>
<pb n="KR3h0061_WYG_056-45b"/>
有子久叔明仲圭元鎮之風<hi>何三畏雲間志略</hi>
一鵬山水學董北苑皴法稍長亦善學黄大癡吳仲圭<lb/>
有天然之趣<hi>畫史會要</hi>
董其昌云王西園為吾郡先軰名流盖與錢鶴灘同時<lb/>
詶唱甚有髙韻每遇書畫題詠隨手記錄山水畫亦老<lb/>
筆紛披似啟南本色寫生拙中有巧非時師所能凑泊<lb/>
也<hi>容䑓集</hi>
　　　蔣貴<lb/>
<pb n="KR3h0061_WYG_056-46a"/>
蒋貴號青山儀真人宗吳小仙人物逼真山水近似<hi>畫</hi>
<hi>史會要</hi>
　　　楊廷端<lb/>
楊廷端常熟人數試於鄉不利壮遊京師多才藝性尢<lb/>
喜飲酒酒中寫竹石最得夏玉峰筆法一時若孫太傅<lb/>
袁錦衣爭遣僕馬迎致之盤礴揮洒酣歌淋漓<hi>匏翁家</hi>
<hi>藏集</hi>
　　　裴奭<lb/>
<pb n="KR3h0061_WYG_056-46b"/>
裴奭字師召以能詩名兼工繪事寫竹尤佳程篁墩學<lb/>
士有贈寫竹裴生詩<hi>畫史會要</hi>
　　　陳暹<lb/>
陳暹字季昭<hi>畫史會要云號雲樵</hi>吳縣人藝畫六十年非古人無<lb/>
師非定見無發若限而不滯若質而有味亦藝之成者<lb/>
性氣慤簡不喜親世事寡出庭戸仕者請畫多不予𢎞<lb/>
治初年八十詔賜冠𢃄<hi>懐星堂集</hi>
季昭善設色山水人物<hi>吳縣志</hi>
<pb n="KR3h0061_WYG_056-47a"/>
季昭山水始學陳公輔後變舊習自成一家若臨倣古<lb/>
人真贗難辨<hi>畫史會要</hi>
李原徳曰友人問余以吳中丹青名家余稱相城翁為<lb/>
最又欲一一次第數之聞余稱陳公季昭怪謂未聞此<lb/>
人也余笑謂之曰陳公在當時雖以丹青垂名六十年<lb/>
然不喜親世事所莫逆者惟杜東原先生宜乎今世莫<lb/>
之稱也祝枝山曽誌其墓甚稱說之周東村臣與季昭<lb/>
同居郡城為鄰因通贄請業𫝊其法以名世東村又以<lb/>
<pb n="KR3h0061_WYG_056-47b"/>
其業𫝊仇英<hi>戒菴漫茟</hi>
　　　宋臣<lb/>
宋臣號二水字子忠秣陵人善山水人物<hi>畫史㑹要</hi>
臣畫山水人物逺宗馬逺李唐近傚戴進吳偉臨摹極<lb/>
妙宋元名筆皆能亂真<hi>江寧府志</hi>
　　　石璞<lb/>
石璞字元素崑山人<hi>見書家𫝊</hi>性翛然不樂仕進寫竹石寄<lb/>
意筆興閑放<hi>崑山人物𫝊</hi>
<pb n="KR3h0061_WYG_056-48a"/>
　　　桑華<lb/>
桑華常熟人攻詩沖澹有逸思畫善墨竹<hi>常熟志</hi>
　　　郭詡<lb/>
郭詡泰和人也自號清狂少從事學官弟子業稍試遂<lb/>
去而體極其能於畫遍歴名山曰豈必譜也畫在是矣<lb/>
同時江夏吳偉北海杜堇姑蘇沈周俱以畫名莫不延<lb/>
頸願交天下競𫝊清狂畫購之百金有貴人欲多得詡<lb/>
畫詡瞠目數屋梁不對固索輒跮蹠狂趨叫奡跳號去<lb/>
<pb n="KR3h0061_WYG_056-48b"/>
𢎞治中徵天下善畫者應詔京師宸濠召與語輒辭謝<lb/>
之往依王守仁獻畫題詩以見志<hi>珊瑚網</hi>
郭詡善雜畫信手作人物輙有竒趣<hi>吉安府志</hi>
　　　郭岩<lb/>
郭岩<hi>詡姪</hi>能𫝊其業<hi>畫史㑹要</hi>
　　　葉元靜<lb/>
葉元靜<hi>與郭詡同時</hi>燕人亦善畫其遁跡類詡<hi>書史㑹要</hi>
　　　瞿杲<lb/>
<pb n="KR3h0061_WYG_056-49a"/>
瞿杲字炳暘常熟人嗜酒落魄自號醉漁畫花鳥有名<lb/>
蘆鴈入髙品亦能詩後隠於澄江之龜山<hi>蘇州志</hi>
　　　錢祖　蕭完<lb/>
錢祖蕭完與翟杲同里杲以藝𫝊之祖性趣類杲蘆鴈<lb/>
亦佳完次之<hi>蘇州志</hi>
　　　吕紀<lb/>
吕紀<hi>韓昻云字廷振</hi>鄞人攻翎毛間作山水人物厲志漢唐以<lb/>
萊名筆兼集衆長𢎞治中應例入御用監益造精詣凡<lb/>
<pb n="KR3h0061_WYG_056-49b"/>
草木花鳥生意流動泉石波景㸃染煙潤有造化之妙<lb/>
陞至錦衣衛指揮應詔承制多立意進規孝宗嘗稱之<lb/>
曰工執藝事以諫吕紀有之<hi>鐡網珊瑚</hi>
紀為禽鳥如鳯鶴孔翠鴛鴦之類俱有法度生氣奕奕<lb/>
當時極貴重之<hi>藝苑巵言</hi>
　　　胡昺<lb/>
胡昺<hi>畫史會要云胡旻係</hi>字景明號松軒嘉善人善畫工詩及寫<lb/>
真𢎞治間以畫士取入京師因病歸更號雪蕉道人<hi>嘉</hi>
<pb n="KR3h0061_WYG_056-50a"/>
<hi>興志補</hi>
　　　吕文英<lb/>
吕文英括蒼人工繪事孝宗朝以指揮同知直祕殿<hi>顧</hi>
<hi>起元嬾真草堂集</hi>
孝宗朝畫士吕紀以翎毛吕文英以人物皆被寵渥人<lb/>
呼文英為小吕靜<hi>志居詩話</hi>
　　　馬時暘<lb/>
馬時暘名暄以字行幼穎悟博通經史兼善丹青孝廟<lb/>
<pb n="KR3h0061_WYG_056-50b"/>
初徵入華盖殿供御授錦衣衛鎮撫<hi>紹興志</hi>
　　　蒋宥<lb/>
蒋宥字朝恩常熟人善畫人物𢎞治中都御史朱瑄薦<lb/>
入京應制寫御容<hi>畫史㑹要</hi>
　　　王鳯<lb/>
王鳯字舜儀師於蒋宥亦精人物兼工雜畫筆有逸思<lb/>
<hi>畫史㑹要</hi>
　　　張宏儒<lb/>
<pb n="KR3h0061_WYG_056-51a"/>
張宏儒與王鳯同時畫學趙千里<hi>常熟志</hi>
　　　鍾禮<lb/>
鍾禮字欽禮上虞人精繪事𢎞治中直仁智殿<hi>徐待聘</hi>
<hi>上虞縣志</hi>
鍾欽禮善畫雲山草蟲所居門對南山古松䕃翳日箕<lb/>
踞其下玩峰巒雲氣之變遇得意輙起奮筆李空同題<lb/>
其畫云鍾生始學戴文進後來頗自出機軸<hi>畫史會要</hi>
　　　汪質<lb/>
<pb n="KR3h0061_WYG_056-51b"/>
汪質字孟文浙人流寓南京山水専師戴靜菴但用墨<lb/>
太濃耳<hi>金陵瑣事</hi>
　　　王諤<lb/>
王諤字廷直奉化人嘗師里人蕭鳯盡其術乃肆力於<lb/>
唐宋名家凡竒山怪石古木驚湍之類盡摹其妙孝宗<lb/>
好馬逺畫亟稱曰王諤今之馬逺也官錦衣千户<hi>寧波</hi>
<hi>志</hi>
王廷直以畫名東南其畫樹石多著煙靄之態勢如潑<lb/>
<pb n="KR3h0061_WYG_056-52a"/>
墨而無四面枝榦叢生疎宻之意<hi>七修類藁</hi>
　　　陳玉<lb/>
陳玉𢎞治間居海寧塔下善畫山水<hi>七修類藁</hi>
　　　楊節<lb/>
楊節字居儉餘姚人<hi>見書家𫝊</hi>𢎞治末以善書直内殿為序<lb/>
班畫菊有草書法<hi>紹興志</hi>
　　　孫堪<lb/>
孫堪字伯子善畫菊初受法於舅氏楊節晩年乃時出<lb/>
<pb n="KR3h0061_WYG_056-52b"/>
新意性本愛菊所居輙種菊日夕玩之故畫每得其神<lb/>
其畫格亦與衆别<hi>紹興志</hi>
　　　顧璇<lb/>
顧璇字良玉無錫人其祖從戍貴陽遂家焉不求聞達<lb/>
善吟咏精於繪事<hi>郭子章黔記</hi>
　　　王蕃<lb/>
王蕃思南人自號一瓢齋<hi>見書家傳</hi>善寫梅<hi>黔記</hi>
　　　林紀<lb/>
<pb n="KR3h0061_WYG_056-53a"/>
林紀字廷肅閩人知石城縣工畫山水能詩每尺幅題<lb/>
詠人競寳之<hi>閩書</hi>
　　　史大方<lb/>
史大方工山水謝子象題其畫云朱橋畫舸繫神都翠<lb/>
篠黄茆覆酒壚好似石頭城外景隔溪歌舞莫愁湖<hi>金</hi>
<hi>陵瑣事</hi>
　　　謝賔舉<lb/>
謝賔舉字子隠人物歩驟戴静菴具體而微畫畢其兄<lb/>
<pb n="KR3h0061_WYG_056-53b"/>
子象即題詩於上其略云圖成便索老醜作每幅空處<lb/>
題一篇我詩借君畫増價君畫資我詩並𫝊<hi>金陵瑣事</hi>
　　　陳㦃<lb/>
陳㦃黄巖人善醫工墨梅<hi>篁墩集</hi>
　　　顧培<lb/>
顧培字起元崑山人<hi>見書家傳</hi>善寫竹<hi>崑山人物傳</hi>
　　　麋宗伯<lb/>
麋宗伯吳江人以醫顯能詩善墨梅<hi>松陵文獻</hi>
<pb n="KR3h0061_WYG_056-54a"/>
　　　張玘<lb/>
張玘<hi>孝宗時人</hi>𢎞治十二年十二月兵部尚書馬文升奏張<lb/>
玘軰繪技畫工何至槩授武職全註錦衣徑准襲替<hi>藝</hi>
<hi>苑巵言</hi>
　　　劉進<lb/>
劉進善畫魚李東陽詩云魚為水族類最稠近時畫手<lb/>
安成劉生綃如雲筆如雨恍惚變態不可求<hi>懐麓堂集</hi>
　　　朱南一<lb/>
<pb n="KR3h0061_WYG_056-54b"/>
朱南一字徳修休寧人瀟灑閑逸至老不娶喜畫山水<lb/>
梅蘭竹石<hi>徽州志</hi>
　　　劉鵬<lb/>
劉鵬上虞人官侍郎精於染翰嘗作雲山圖人競珍之<lb/>
<hi>畫史會要</hi>
　　　丁文暹<lb/>
丁文暹號竹坡弄筆作墨戲禽鳥枯木頗為精到筆失<lb/>
之弱<hi>皇明書畫史</hi>
<pb n="KR3h0061_WYG_056-55a"/>
　　　鄧文明　羅績　劉琦　盧朝陽<lb/>
鄧文明羅績劉琦盧朝陽俱沙縣人善翎毛工巧處似<lb/>
景昭<hi>延平志</hi>
　　　俞恩<lb/>
俞恩字天錫錢塘人號江村居士善畫人物花鳥性疎<lb/>
散描染移時輙復中止故所𫝊不多<hi>畫史會要</hi>
　　　俞舜臣<lb/>
俞舜臣字治甫恩子喜觀長流疊嶂號海峰子工山水<lb/>
<pb n="KR3h0061_WYG_056-55b"/>
人物翎毛花草尤精<hi>畫史會要</hi>
　　　劉昌叔<lb/>
劉昌叔福安人善繪畫其寫貌尤神<hi>畫史㑹要</hi>
　　　歐陽觀逺<lb/>
歐陽觀逺得劉昌叔筆法亦名世<hi>畫史㑹要</hi>
　　　蕭公伯<lb/>
蕭公伯泰和人善寫照其染色處可占人榮枯不但肖<lb/>
之而已時有畫師寓邑之普覺寺公伯往事之盡得其<lb/>
<pb n="KR3h0061_WYG_056-56a"/>
法一日汲水故遲至師責之公伯曰適見二鬼鬬因忘<lb/>
歸遂以水畫地作狀師大驚服遂有名<hi>畫史會要</hi>
　　　唐寅<lb/>
唐寅字子畏自號六如吳人戊午試應天府録為第一<lb/>
人其學務窮研造化於應世文字詩歌不甚措意竒趣<lb/>
時發或寄於畫下筆輙追唐宋名匠四方慕之無貴賤<lb/>
貧富日詣門徵索<hi>祝允明祝氏集略</hi>
唐寅畫法沉鬱風骨竒峭刋落庸瑣務求濃厚連江疊<lb/>
<pb n="KR3h0061_WYG_056-56b"/>
巘灑灑不窮信士流之雅作繪事之妙詣也評者謂其<lb/>
畫逺攻李唐足任偏師近交沈周可當半席<hi>丹青志</hi>
伯虎材髙自宋李營丘范寛李唐馬夏以至勝國吳興<lb/>
王黄數大家靡不研觧行筆極秀潤縝宻而有韻度<hi>藝</hi>
<hi>苑巵言</hi>
唐寅山水人物無不臻妙雖得劉松年李希古之皴法<lb/>
其筆資秀雅青於藍也<hi>圖繪寳鑑續纂</hi>
董其昌云唐伯虎雖學李晞古亦深於李伯時故人物<lb/>
<pb n="KR3h0061_WYG_056-57a"/>
舟車樓觀無所不工<hi>珊瑚網</hi>
唐子畏名成而身廢閒居作美人圖好事者多𫝊之覽<lb/>
其遺跡未嘗不歎其志之有託也<hi>李如一水南翰記</hi>
唐子畏畫師周臣而雅俗迥别或問臣畫何以俗曰祗<lb/>
少唐生數千卷書<hi>黄奐言提錄</hi>
　　　周臣<lb/>
周臣字舜卿<hi>藝苑巵言云别號東村</hi>吳郡人畫山水人物峽深嵐<lb/>
厚古面竒妝有蒼蒼之色一時稱為作者若夫蕭寂之<lb/>
<pb n="KR3h0061_WYG_056-57b"/>
風逺澹之趣非其所詣<hi>丹青志</hi>
周東村畫法宋人學馬逺者若與戴静菴並驅則互有<lb/>
所長未知其果孰先也亦是院體中一髙手<hi>四友齋叢</hi>
<hi>説</hi>
　　　仇英<lb/>
仇英字實父<hi>藝苑巵言云號十洲</hi>太倉人移家郡城畫師周臣而<lb/>
格力不逮特工臨摹粉圖黄紙落筆亂真至於髮翠豪<lb/>
金絲丹縷素精麗豔逸無慚古人<hi>丹青志</hi>
<pb n="KR3h0061_WYG_056-58a"/>
仇英嘗為周六觀作上林圖人物鳥獸山林臺觀旗輦<lb/>
軍容皆臆寫古賢名筆斟酌而成可謂繪事之絶境藝<lb/>
林之勝事也<hi>藝苑巵言</hi>
仇實父是趙伯駒後身即文沈亦未盡其法<hi>董其昌題</hi>
<hi>仙奕圖</hi>
　　　張靈<lb/>
張靈字夢晉家與唐寅為鄰兩人志氣雅合茂才相敵<lb/>
又俱善畫以故契深椒蘭靈畫人物冠服𤣥古形色清<lb/>
<pb n="KR3h0061_WYG_056-58b"/>
真無卑庸之氣山水間作雖不由閑習而筆生墨勁斬<lb/>
然絶塵多可尚者靈性落魄簡習禮文得錢沽酒不問<lb/>
生業嘐嘐然有古狂士之風為郡諸生竟以狂廢<hi>丹青</hi>
<hi>志</hi>
夢晉善小竹石花鳥<hi>藝苑巵言</hi>
　　　朱生　周官<lb/>
朱生周官<hi>與張靈同時</hi>並攻豪素官畫人物無俗韻然過爾<lb/>
纎弱稍不逮靈朱生樹石不減唐寅<hi>丹青志</hi>
<pb n="KR3h0061_WYG_056-59a"/>
周官善山水於白描尤精絶<hi>藝苑巵言</hi>
　　　吳延孝<lb/>
吳延孝<hi>與張靈同時</hi>善花卉而以早逝故少𫝊世<hi>藝苑巵言</hi>
　　　祝允明<lb/>
祝允明字希哲號枝山又號枝指生長洲人<hi>見書家傳</hi>以舉<lb/>
人授興寧令遷應天府通判<hi>珊瑚網</hi>
汪砢玉云余有枝山義犬記即圖其狀殊肖故知書畫<lb/>
合一也<hi>珊瑚網</hi>
<pb n="KR3h0061_WYG_056-59b"/>
　　　朱凱<lb/>
朱凱字堯民長洲人與朱性甫齊名人稱之曰兩朱先<lb/>
生祝允明題堯民小筆詩云隠者髙居不在城閒來搦<lb/>
筆寫平生藤枝策策從何去葑水東頭弔古行<hi>書史㑹</hi>
<hi>要</hi>
　　　文徵明<lb/>
文徵明名璧以字行更字徵仲長洲人號衡山居士貢<lb/>
至京師授翰林待詔性喜畫然不肯規規模擬遇古人<lb/>
<pb n="KR3h0061_WYG_056-60a"/>
妙蹟惟覽觀其意而師心自詣輙神㑹意解至窮微妙<lb/>
處天真爛漫不減古人<hi>文嘉行略</hi>
沈周博學善畫徵明師之得其髣髴益以神采更出周<lb/>
上人稱其兼有趙孟頫倪瓉黄公望之體<hi>鐡網珊瑚</hi>
文先生畫師李唐吴仲圭翩翩入室大圖小軸莫非竒<lb/>
致海宇欽慕縑素山積喧溢里門寸圖纔出千臨百摹<lb/>
家藏市售真贗縱横一時硯食之士沾脂浥香往往自<lb/>
潤年齡大耋神明不凋斷煙殘楮篝燈夜作故得者益<lb/>
<pb n="KR3h0061_WYG_056-60b"/>
深保愛奉如珪璋<hi>丹青志</hi>
文徵仲逺學郭熈近學松雪而得意之筆往往以工緻<lb/>
勝至其氣韻神采獨歩一時<hi>丹青志</hi>
有商人以十金求作畫者公面斥曰僕非畫工汝勿以<lb/>
此汚我其人大慙而去凡富貴者來求多靳不與貧交<lb/>
往往持以獲厚利至有待而舉火者<hi>黄佐衡山文公墓</hi>
<hi>志銘</hi>
衡山先生在翰林大為姚明山楊方城所窘時昌言於<lb/>
<pb n="KR3h0061_WYG_056-61a"/>
衆曰我衙門不是畫院乃容畫匠處此惟黄泰泉馬西<lb/>
𤣥陳石亭與相得酬唱甚歡二人只會中狀元更無餘<lb/>
物衡山數公長在天地間今世豈更有道著姚淶楊維<lb/>
聰者耶<hi>四友齋叢說生按徵明去官日姚淶有贈行序稱曰衡山先  而深惜其去則叢說所載為誣</hi>
<hi>妄因此語相𫝊已久仍附𫝊末特為辨之</hi>
　　　文彭<lb/>
文彭字壽承號三橋徵明伯子也任南京國子博士亦<lb/>
善寫花果<hi>圖繪寳鑑續纂</hi>
<pb n="KR3h0061_WYG_056-61b"/>
彭畫蒼鬰似梅花道人<hi>畫史會要</hi>
　　　文嘉<lb/>
文嘉字休承號文水徵明仲子也畫精山水<hi>圖繪寳鑑</hi>
<hi>續纂</hi>
嘉畫疎秀似雲林髙士<hi>畫史會要</hi>
　　　文臺<lb/>
文臺字允承號祝峰待詔公叔子慷慨豪俠有國士風<lb/>
畫師李龍眠<hi>文氏族譜</hi>
<pb n="KR3h0061_WYG_056-62a"/>
　　　文伯仁<lb/>
文伯仁字徳承號五峰<hi>徵明從子</hi>善畫山水人物效王叔眀<lb/>
<hi>圖繪寳鑑續纂</hi>
伯仁山水筆力清勁巖巒鬰茂擅名不在衡山之下<hi>畫</hi>
<hi>史㑹要</hi>
　　　王寵<lb/>
王寵字履仁後字履吉别號雅宜山人吳縣人<hi>見書家𫝊</hi>為<lb/>
邑諸生貢入太學<hi>王世貞吴中往哲像賛</hi>
<pb n="KR3h0061_WYG_056-62b"/>
履吉不以畫名偶然興到隨筆㸃染深得大癡雲林墨<lb/>
外之趣可見髙人胸中無所不能<hi>六研齋筆記</hi>
　　　陳淳<lb/>
陳淳字道復又字復甫號白陽文衡山門人也善花卉<lb/>
山水亦淋漓疎爽不落蹊徑<hi>圖繪寳鑑續纂</hi>
王世貞曰道復少年作畫亦學元人為精工中嵗忽斟<lb/>
酌二米髙尚書間寫意而已其於花鳥尤有深趣而淺<lb/>
色淡墨久之漸無矣家弟一日問待詔道復嘗從翁學<lb/>
<pb n="KR3h0061_WYG_056-63a"/>
書畫邪待詔微笑謂吾道復舉業師耳渠書畫自有門<lb/>
徑非吾徒也意不滿之如此<hi>藝苑巵言</hi>
陳道復天才秀發下筆超異山水師米南宫王叔明黄<lb/>
子久不為效顰學歩而蕭散閒逸之趣宛然在目尤妙<lb/>
寫生一花半葉淡墨欹豪而疎斜歴亂偏其反而咄咄<lb/>
逼真傾動羣類若夫翠辨紅尋葩分蕊析此俗工之下<lb/>
技非可以語髙流之逸足也<hi>丹青志</hi>
　　　陳括<lb/>
<pb n="KR3h0061_WYG_056-63b"/>
陳括字子正號沱江道復之子善花卉雷震後人見地<lb/>
横一枝梅大書沱江二字遂以雷神代筆有仙風焉名<lb/>
遂大振<hi>圖繪寳鑑續纂</hi>
括飲酒縱誕有竹林之習畫雖放浪終非俗流<hi>畫史會</hi>
<hi>要</hi>
王世貞曰人謂括之視淳頗足跨竈不若崇嗣之脫骨<lb/>
有愧於熙也<hi>弇州山人藁</hi>
　　　吳枝<lb/>
<pb n="KR3h0061_WYG_056-64a"/>
吳枝與陳淳同時寫生祖其筆法<hi>蘇州志</hi>
　　　錢榖<lb/>
錢榖字叔寳少孤貧失學迨壯始知讀書家無典籍游<lb/>
文待詔門下日取架上書讀之以其餘功㸃染水墨得<lb/>
沈氏之法<hi>書史㑹要</hi>
叔寳先生師文太史授書授詩文皆習至於畫更心通<lb/>
曰夫丹青者鎔以神模以天吹嘘吐抹纎穠空有之間<lb/>
惟吾指筆所向而曽是拘拘意設方置哉於是翩翩不<lb/>
<pb n="KR3h0061_WYG_056-64b"/>
名其師學而自騰踔於梅花九峰石田間其妙處駸駸<lb/>
更且度越聲日以起而車轍履跡與文太史中分吳矣<lb/>
<hi>馮元成集</hi>
　　　居節<lb/>
居節字士貞<hi>李日華云號商谷</hi>吳人少從文待詔遊學其書畫<lb/>
待詔之門人未能或先也畫法簡逺有宋人之風畫家<lb/>
多稱之<hi>藝苑巵言</hi>
居節僦居虎丘屋數椽蕭然自適或絶糧則旦起寫疎<lb/>
<pb n="KR3h0061_WYG_056-65a"/>
松逺岫一幅令童子易米以炊<hi>蘇州志</hi>
　　　居懋時<lb/>
居懋時節子亦善畫<hi>蘇州志</hi>
　　　朱朗<lb/>
朱朗字子朗<hi>珊瑚網云號青溪</hi>師文待詔為畫稱入室倣待詔<lb/>
筆畢肖凡有所作多託待詔名故世知之者少<hi>吳縣志</hi>
金陵一人客蘇州遣童子將幣於子朗求徵仲贗本童<lb/>
子誤送徵仲宅致主人意徵仲笑而受之曰我畫真徵<lb/>
<pb n="KR3h0061_WYG_056-65b"/>
仲聊當假子朗可乎一時𫝊以為笑子朗多作青緑山<lb/>
水峰岫皴法不清樹無摇動之勢板刻之病恐不免耳<lb/>
<hi>畫史會要</hi>
　　　王乾<lb/>
王乾字一清號天峰臨海人以輕墨淺彩作禽蟲花卉<lb/>
間出山石林藪尤妙寒塘野水拍泳之態<hi>畫史會要</hi>
　　　徐霖<lb/>
徐霖字子仁號九峰晩號髯仙金陵人<hi>見書家𫝊</hi>善畫花卉<lb/>
<pb n="KR3h0061_WYG_056-66a"/>
松竹蕉石<hi>畫史會要</hi>
　　　髙鑑<lb/>
髙鑑侯官人<hi>書畫史云字孔明號時菴閩縣人自稱為種菊道人</hi>正徳中為清逺<lb/>
敎諭<hi>丹青志</hi>
髙鑑工水墨山水間出花竹氣韻超逸出人意表子濲<lb/>
世其業而工過之<hi>閩畫記</hi>
　　　髙濲<lb/>
髙濲字宗吕號石門子又號霞居子善畫家貧嗜酒日<lb/>
<pb n="KR3h0061_WYG_056-66b"/>
酣飲醉則散髮赤脚飄然舉舞又自號髯仙鄉有宋子<lb/>
者瘧一嵗弗愈一日濲造問之飲之酒酒酣宋出素請<lb/>
畫濲寫菊數本倒垂懸崖香姿隠隠有飄拂流動之態<lb/>
宋泠然疎爽因再請復寫竒石亭立雙竹凌空蕭蕭數<lb/>
葉風韻若有聞焉宋躍起視之毛髮俱竦是日瘧就差<lb/>
時人語曰少陵有佳句不若霞仙筆<hi>珊瑚網</hi>
髙濲工山水花卉人物翎毛用墨濃潤運筆古雅出入<lb/>
宋元四大家各造其妙<hi>閩畫記</hi>
<pb n="KR3h0061_WYG_056-67a"/>
濲畫自取適意不受促迫遇其酣暢以絹素投之雖小<lb/>
夫稚子可掩而得也<hi>鐡網珊瑚</hi>
　　　金琮<lb/>
金琮字元玉金陵人自號赤松山農<hi>見書家傳</hi>畫梅有逃禪<lb/>
老人筆意<hi>名賢遺墨</hi>
　　　金璿<lb/>
金璿字元善號松居精於醫旁及繪事曽寫袁安卧雪<lb/>
圖兄元玉題<hi>江寜志</hi>
<pb n="KR3h0061_WYG_056-67b"/>
　　　樂大頀<lb/>
樂大頀字伯聲沙縣人正徳間為濟南府經歴博雅有<lb/>
文精於墨竹專師夏太常<hi>閩畫記</hi>
　　　沈仕<lb/>
沈仕字懋學<hi>鐡網珊瑚云字子登</hi>號青門仁和人雅好詩翰多蓄<lb/>
古法書名畫朝夕展玩久之有得乃援筆揮灑花卉山<lb/>
水風神氣韻殊勝專門<hi>畫史會要</hi>
　　　嚴賔<lb/>
<pb n="KR3h0061_WYG_056-68a"/>
嚴賔字子寅一字鶴丘與文徵仲交畫小景酷似徵仲<lb/>
<hi>江寧志</hi>
　　　王朝佐<lb/>
王朝佐字邦翰<hi>閩畫記云號一江</hi>晉江人能詩善書畫文徵明<lb/>
見而賞歎曰此人生於泉州可謂黄金與土同價<hi>閩書</hi>
朝佐工山水學董北苑米南宫自成一家<hi>閩畫記</hi>
　　　朱貞孚<lb/>
朱貞孚與文徵明同時為景寧敎諭<hi>見書家傳</hi>書畫兼美<hi>明</hi>
<pb n="KR3h0061_WYG_056-68b"/>
<hi>詩綜</hi>
　　　王延陵<lb/>
王延陵字子永文恪鏊季子䕃為中書舍人興寄丹青<lb/>
人得其寸楮尺幅咸寳藏之<hi>吳縣志</hi>
延陵畫山水筆法俊逸清潤可觀<hi>畫史會要</hi>
　　　李葵<lb/>
李葵字誠伯上元人正徳五年鄉舉見人繪畫輙能模<lb/>
倣雖百物象貌無不曲盡<hi>金陵瑣事</hi>
<pb n="KR3h0061_WYG_056-69a"/>
　　　張志淳<lb/>
張志淳字進之江寧人<hi>見書家𫝊</hi>正德中為南京戸部侍郎<lb/>
書畫咸精造名家<hi>列卿記</hi>
　　　鄭善夫<lb/>
鄭善夫字繼之號少谷閩人<hi>見書家傳</hi>仕祠部郎創意㸃綴<lb/>
花草叢篠怪石得象外趣然絶不名其業以此人亦鮮<lb/>
知者<hi>畫史會要</hi>
善夫間㸃染山水松石師法古人不落畫家蹊徑嘗戲<lb/>
<pb n="KR3h0061_WYG_056-69b"/>
作墨菊大如盆甕自題其上云太華峰頭玉井蓮開花<lb/>
十丈藕如船世間有此蓮安得無此菊時人珍之<hi>閩畫</hi>
<hi>記</hi>
　　　陳沂<lb/>
陳沂字魯南鄞縣人<hi>見書家𫝊</hi>六七嵗便搦筆模倣古人畫<lb/>
後在翰林與文徵眀講論其畫更進凡宦游所歴名山<lb/>
大川皆圖成卷最得馬河中夏禹玉之妙<hi>金陵瑣事</hi>
　　　常倫<lb/>
<pb n="KR3h0061_WYG_056-70a"/>
常倫字明卿澤州沁水人<hi>見書家𫝊</hi>官大理評事能文辭兼<lb/>
工詩畫<hi>萬姓統譜</hi>
　　　姚惟芹<lb/>
姚惟芹字惟誠號東齋綬之孫<hi>見書家𫝊</hi>正徳戊辰貢入太<lb/>
學好古帖名畫時時摹冩得意處莫辨其為東齋筆也<lb/>
姚<hi>氏家𫝊</hi>
　　　崔深<lb/>
崔深字靜伯吳江人<hi>見書家𫝊</hi>正徳中授中書舍人畫梅入<lb/>
<pb n="KR3h0061_WYG_056-70b"/>
品<hi>萬姓統譜</hi>
　　　張欽<lb/>
張欽字士敬祥符人號震齋善山水花竹得古人之風<lb/>
官至都閫寧陽恭靖王懋之長子<hi>圖繪寳鑑續纂</hi>
　　　孫天佑<lb/>
孫天佑安國公之孫翎毛蘭竹清致可愛<hi>圖繪寳鑑續</hi>
<hi>纂</hi>
　　　汪龍<lb/>
<pb n="KR3h0061_WYG_056-71a"/>
汪龍號潤軒寧波人正徳中為金谿主簿精詩畫墨竹<lb/>
花鳥備極生動深得古名家法<hi>撫州志</hi>
　　　蔣珙<lb/>
蔣珙字信國溧陽人進士正徳中知桐鄉縣工詩畫畫<lb/>
尤珍重官至湖廣按察僉事<hi>桐鄉志</hi>
　　　黄珍<lb/>
黄珍字懐季正徳二年貢士官敎諭花草有黄筌筆意<lb/>
<hi>江寧府志</hi>
<pb n="KR3h0061_WYG_056-71b"/>
　　　陳鐸<lb/>
陳鐸字大聲下邳人家於金陵以世襲官指揮風流倜<lb/>
儻以樂府名於世山水倣沈啟南<hi>圖繪寳鑑</hi>
　　　王建極<lb/>
王建極字用五<hi>畫史㑹要云湖州人</hi>工山水<hi>金陵瑣事</hi>
　　　陳子和<lb/>
陳子和建安人自號洒仙專工人物筆意散逸不隋俗<lb/>
格山巖樹木竒怪蒼潤評者謂在吳偉郭詡之間<hi>閩畫</hi>
<pb n="KR3h0061_WYG_056-72a"/>
<hi>記</hi>
　　　陳穉<lb/>
陳穉字有實能詩及畫為花鳥入黄筌古紙中幾不辨<lb/>
正徳庚辰邵文莊寳乞其萱草圖為母夫人壽見容春<lb/>
堂集<hi>無錫志</hi>
　　　吳愛蕉<lb/>
吳愛蕉嘉善布衣𢎞正間人畫法吳仲圭筆意<hi>紫桃軒</hi>
<hi>雜綴</hi>
<pb n="KR3h0061_WYG_056-72b"/>
　　　王潼<lb/>
王潼字本澄錢塘人陽明先生講道箕山負笈從游工<lb/>
繪畫善諷詠<hi>杭州志</hi>
　　　張紀<lb/>
張紀字文正海鹽人工士女衣摺矮鬌與唐伯虎相上<lb/>
下面色淺染三停用積粉法三停謂額鼻頦此古法也<lb/>
今畫家不知矣<hi>海鹽圖經</hi>
　　　王孟仁<lb/>
<pb n="KR3h0061_WYG_056-73a"/>
王孟仁字元甫山水清潤有法文徵仲極喜之<hi>金陵瑣</hi>
<hi>事</hi>
　　　車明輿<lb/>
車明輿號埜雲長葛人善畫山水人物尤善畫牛有百<lb/>
牛圖世傳以為寳生一月即能言自稱吕紀後身其畫<lb/>
不假師授盖得之天性云<hi>許州志</hi>
　　　邵龍<lb/>
邵龍號雲窩休寧人工畫山水人物妙得唐宋名人法<lb/>
<pb n="KR3h0061_WYG_056-73b"/>
<hi>徽州志</hi>
　　　朱端<lb/>
朱端字克正海鹽人正徳間以畫士直仁智殿授指揮<lb/>
俸賜一樵圖書遂號一樵畫宗馬逺山石水口效吕紀<lb/>
甚為時重<hi>海鹽圖經</hi>
朱端畫竹得夏昶法<hi>珊瑚網</hi>
端人物學盛子昭評者以為可倣輞川亦善花卉翎毛<lb/>
<hi>畫史㑹要</hi>
<pb n="KR3h0061_WYG_056-74a"/>
　　　曽和<lb/>
曽和與朱端同時以畫士直仁智殿筆法甚髙<hi>海鹽圖</hi>
<hi>經</hi>
　　　蕭琛<lb/>
蕭琛將樂人以山水名得唐伯虎筆意尤善畫馬<hi>延半</hi>
<hi>志</hi>
　　　蔡世新<lb/>
蔡世新號少壑䖍南人王文成鎮䖍日世新為寫貌能<lb/>
<pb n="KR3h0061_WYG_056-74b"/>
得其真延之幕府名以是起亦善鈎勒竹<hi>畫史會要</hi>
世新畫像㸃次若飛<hi>鹿門集</hi>
　　　夏美<lb/>
夏美字宗美號半村慈谿人知潯州貴縣善吟咏兼及<lb/>
繪事亦如其詩<hi>張瀚奚囊蠧餘</hi>
　　　顧仁效<lb/>
顧仁效<hi>武宗時人</hi>王鏊陽山草堂記曰顧仁效結廬陽山之<lb/>
下棄去舉子業獨好吟咏兼工繪事坐對陽山拄頰捜<lb/>
<pb n="KR3h0061_WYG_056-75a"/>
句日不厭或起作山水人物悠然自得人無知者<hi>震澤</hi>
<hi>集</hi>
　　　蔣曉山<lb/>
蒋曉山善畫山川花鳥竹石<hi>鹿門集</hi>
　　　董九華<lb/>
董九華閩人善畫像<hi>鹿門集</hi>
　　　吳雪崖<lb/>
吳雪崖豐城人善寫竹<hi>雪崖集</hi>
<pb n="KR3h0061_WYG_056-75b"/>
　　　瞿汝臣<lb/>
瞿汝臣號古村<hi>見書家傳</hi>畫類王右丞<hi>瞿文懿公集</hi>
　　　張靖<lb/>
張靖山東人道釋人物得吴道子之奥尤善寫照<hi>圖繪</hi>
<hi>寳鑑續纂</hi>
　　　孫玘<lb/>
孫玘字廷瑞<hi>繪事備考作廷玉</hi>能山水人物<hi>圖繪寳鑑續纂</hi>
　　　孫錦<lb/>
<pb n="KR3h0061_WYG_056-76a"/>
孫錦字大紳玘曽孫寫照有其祖之妙<hi>圖繪寳鑑續纂</hi>
　　　胡大年<lb/>
胡大年工葡萄<hi>圖繪寳鑑續纂</hi>
　　　王尚賢<lb/>
王尚賢梅溪人善戲墨人物年至九十筆益妙<hi>圖繪寳</hi>
<hi>鑑續纂</hi>
　　　劉志壽<lb/>
劉志壽字伯齡宻縣人聰頴能詩以世業任南京欽天<lb/>
<pb n="KR3h0061_WYG_056-76b"/>
監五官靈臺郎善寫翎毛尤長蝦蟹落筆瀟洒活動可<lb/>
愛<hi>圖繪寳鑑續纂</hi>
　　　李昶<lb/>
李昶字光逺號柯耕衢之西安人禮部司務善寫松竹<lb/>
有過庭章張廷端筆意<hi>圖繪寳鑑續纂</hi>
　　　趙丹林<lb/>
趙丹林善作龍角鳯尾金錯刀竹<hi>圖繪寳鑑續纂</hi>
　　　徐柱<lb/>
<pb n="KR3h0061_WYG_056-77a"/>
徐柱字夢節東吳人善寫葡萄<hi>圖繪寳鑑續纂</hi>
　　　伍槩<lb/>
伍槩字廷節臨川人工書寄祿中書科善花竹翎毛<hi>圖</hi>
<hi>繪寳鑑續纂</hi>
　　　周全<lb/>
周全工畫馬<hi>圖繪寳鑑續纂</hi>
　　　楊瑗<lb/>
楊瑗當塗人為儒學敎諭善畫菜有生意<hi>圖繪寳鑑續</hi>
<pb n="KR3h0061_WYG_056-77b"/>
<hi>纂</hi>
　　　王彦<lb/>
王彦字存拙沔陽人善作梅花<hi>圖繪寳鑑續纂</hi>
　　　孔福禧<lb/>
孔福禧先聖之裔工山水<hi>圖繪寳鑑續纂</hi>
　　　姜濟<lb/>
姜濟浮梁人寓蜀寫山水無墨痕有雲煙出沒之竒<hi>圖</hi>
<hi>繪寳鑑續纂</hi>
<pb n="KR3h0061_WYG_056-78a"/>
　　　王世昌<lb/>
王世昌號歴山山東人工山水人物<hi>圖繪寳鑑續纂</hi>
　　　朱銓<lb/>
朱銓字文衡號樗仙長沙人工山水人物鈎勒竹及菊<lb/>
兔亦能詩<hi>圖繪寳鑑續纂</hi>
　　　朱鑑<lb/>
朱鑑字文藻號墨壺樗仙之弟也山水人物清竒<hi>圖繪</hi>
<hi>寳鑑續纂</hi>
<pb n="KR3h0061_WYG_056-78b"/>
　　　姜隠<lb/>
姜隠字周佐山東黄縣人善人物士女花果細潤工緻<lb/>
得古人之妙<hi>圖繪寳鑑續纂</hi>
　　　杜君澤<lb/>
杜君澤號小癡姑蘇人工山水嗜酒流寓髙郵<hi>圖繪寳</hi>
<hi>鑑續纂</hi>
　　　馬稷<lb/>
馬稷字舜舉號醉狂江東人善山水人物花木竹石<hi>圖</hi>
<pb n="KR3h0061_WYG_056-79a"/>
<hi>繪寳鑑續纂</hi>
　　　許縉<lb/>
許縉字尚文工山水<hi>金陵瑣事</hi>
　　　薛仁<lb/>
薛仁字子良山水人物花草専學吴小仙故又號半仙<lb/>
<hi>金陵瑣事</hi>
　　　許通<lb/>
許通善畫牛可亂戴嵩之筆晩年自悔用心之悮乃専<lb/>
<pb n="KR3h0061_WYG_056-79b"/>
工佛像<hi>金陵瑣事</hi>
　　　鄒鵬<lb/>
鄒鵬字逺之號筠石金陵人善畫山水<hi>金陵瑣事</hi>
　　　劉廷敕<lb/>
劉廷敕江右人善白描佛像人物<hi>畫史會要</hi>
　　　毛世濟<lb/>
毛世濟餘姚人善畫菊尤工傅色英蕊幹葉各臻其妙<lb/>
<hi>畫史會要</hi>
<pb n="KR3h0061_WYG_056-80a"/>
　　　　黄九霄<lb/>
　黄九霄與毛世濟同邑畫菊亦稱妙品<hi>畫史會要</hi>
　　　　姚宗<lb/>
　姚宗淮揚人善寫照<hi>畫史會要</hi>
　<lb/>
　<lb/>
　<lb/>
　<lb/>
<pb n="KR3h0061_WYG_056-80b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋書畫譜卷五十六<lb/>
</p>
<p>
</p>
  </div>
</body>
</text>
</TEI>
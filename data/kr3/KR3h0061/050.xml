<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_050-1a"/>
　欽定四庫全書<lb/>
御定佩文齋書畫譜目録<lb/>
　　第五十卷<lb/>
　　　晝家𫝊六<lb/>
　　　　　宋<hi>一</hi>
　　　　李成　　　　　范寛<lb/>
　　　　董源　　　　　郭忠恕<lb/>
　　　　王士元　　　　黄居宷<lb/>
<pb n="KR3h0061_WYG_050-1b"/>
　　　　黄惟亮　　　　王瓘<lb/>
　　　　王靄　　　　　孫夢卿<lb/>
　　　　趙元長　　　　石恪<lb/>
　　　　趙光輔　　　　髙益<lb/>
　　　　董羽　　　　　吳進<lb/>
　　　　吴懐　　　　　厲昭慶<lb/>
　　　　郝處　　　　　王曉<lb/>
　　　　傅文用　　　　毋咸之<lb/>
<pb n="KR3h0061_WYG_050-2a"/>
　　　夏侯延祐　　　　張戡<lb/>
　　　陳臯　　　　　　顧大中<lb/>
　　　湯子昇　　　　　劉永<lb/>
　　　祁序　　　　　　孫可元<lb/>
　　　陸瑾　　　　　　王凝<lb/>
　　　朱羲　　　　　　朱瑩<lb/>
　　　甄慧　　　　　　劉夢松<lb/>
　　　劉文惠　　　　　李符<lb/>
<pb n="KR3h0061_WYG_050-2b"/>
　　　李懷衮　　　　　張鈐<lb/>
　　　楊斐　　　　　　楊丹<lb/>
　　　包貴　　　　　　包鼎<lb/>
　　　辛成　　　　　　馮進成<lb/>
　　　丘士元　　　　　李茂<lb/>
　　　王延嗣　　　　　申屠亨<lb/>
　　　曹訪　　　　　　陳文頊<lb/>
　　　李穆　　　　　　袁仁厚<lb/>
<pb n="KR3h0061_WYG_050-3a"/>
　　　顧洪祝　　　　　王崇<lb/>
　　　錢昱　　　　　　錢昆<lb/>
　　　錢仁熙　　　　　錢易<lb/>
　　　錢鏵　　　　　　林逋<lb/>
　　　徐崇嗣　　　　　徐崇勲<lb/>
　　　徐崇矩　　　　　唐宿<lb/>
　　　唐忠祚　　　　　燕文貴<lb/>
　　　髙文進　　　　　高懐節<lb/>
<pb n="KR3h0061_WYG_050-3b"/>
　　　髙懐寳　　　　　王道真<lb/>
　　　李用及　　　　　李象坤<lb/>
　　　孫知㣲　　　　　趙雲子<lb/>
　　　童仁益　　　　　牟谷<lb/>
　　　李雄　　　　　　陸文通<lb/>
　　　侯翼　　　　　　陶裔<lb/>
　　　蔡潤　　　　　　孫白<lb/>
　　　丁謂　　　　　　邢敦<lb/>
<pb n="KR3h0061_WYG_050-4a"/>
　　　杜衍　　　　　　王曽<lb/>
　　　李端懿　　　　　屈鼎<lb/>
　　　許道寧　　　　　李宗成<lb/>
　　　翟院深　　　　　武宗元<lb/>
　　　王兼濟　　　　　王拙<lb/>
　　　王居正　　　　　孫懐說<lb/>
　　　髙元亨　　　　　楊朏<lb/>
　　　楊圭　　　　　　南簡<lb/>
<pb n="KR3h0061_WYG_050-4b"/>
　　　劉文通　　　　　趙昌<lb/>
　　　王友　　　　　　鐔宏<lb/>
　　　易元吉　　　　　龍章<lb/>
　　　龍顯　　　　　　張昉<lb/>
　　　馮清　　　　　　李隱<lb/>
　　　龎崇穆　　　　　荀信<lb/>
　　　卑顯　　　　　　曹仁希<lb/>
　　　戚文秀　　　　　劉常<lb/>
<pb n="KR3h0061_WYG_050-5a"/>
　　　燕肅　　　　　　劉永年<lb/>
　　　髙克明　　　　　王端<lb/>
　　　陳用志　　　　　宋澥<lb/>
　　　宋道　　　　　　宋廸<lb/>
　　　李瑋　　　　　　任從一<lb/>
　　　裴文睍　　　　　胡九齡<lb/>
　　　孟顯　　　　　　陳士元<lb/>
　　　葉進成　　　　　葉仁遇<lb/>
<pb n="KR3h0061_WYG_050-5b"/>
　　　紀真　　　　　　黄懐玉<lb/>
　　　商訓　　　　　　丘訥<lb/>
　　　郝銳　　　　　　董贇<lb/>
　　　侯封　　　　　　符道隱<lb/>
　　　郝澄　　　　　　武洞清<lb/>
　　　毛文昌　　　　　尹質<lb/>
　　　歐陽黌　　　　　支𨕖<lb/>
　　　梁忠信　　　　　来松<lb/>
<pb n="KR3h0061_WYG_050-6a"/>
　　　孫仲方　　　　　郭熙<lb/>
　　　蒲永昇　　　　　郭元方<lb/>
　　　李延之　　　　　崔白<lb/>
　　　崔慤　　　　　　吴元瑜<lb/>
　　　艾宣　　　　　　李祐<lb/>
　　　丁貺　　　　　　葛守昌<lb/>
　　　李吉　　　　　　李元濟<lb/>
　　　勾龍爽　　　　　侯文慶<lb/>
<pb n="KR3h0061_WYG_050-6b"/>
　　　董祥　　　　　　鍾文秀<lb/>
　　　田景　　　　　　王易<lb/>
　　　陳坦　　　　　　閻士安<lb/>
　　　徐易　　　　　　徐白<lb/>
　　　徐臯　　　　　　江惟清<lb/>
　　　張宗古　　　　　何霸<lb/>
　　　張經　　　　　　鄧隱<lb/>
　　　趙裔　　　　　　徐友<lb/>
<pb n="KR3h0061_WYG_050-7a"/>
　　　宋永錫　　　　　趙克夐<lb/>
　　　趙叔儺　　　　　劉宷<lb/>
　　　髙洵　　　　　　何淵<lb/>
　　　馮曠　　　　　　胡錫<lb/>
　　　臺亨　　　　　　何充<lb/>
　　　王可訓　　　　　田和<lb/>
　　　司馬光　　　　　蔡襄<lb/>
　　　王安石　　　　　文同<lb/>
<pb n="KR3h0061_WYG_050-7b"/>
　　　蘇軾　　　　　　蘇過<lb/>
　　　李公麟　　　　　王詵<lb/>
　　　蔡肇　　　　　　李植<lb/>
　　　晁補之　　　　　晁說之<lb/>
　　　趙令穰　　　　　趙令松<lb/>
　　　趙令晙　　　　　趙叔盎<lb/>
　　　趙士暕　　　　　張敦禮<lb/>
　　　張舜民　　　　　劉明復<lb/>
<pb n="KR3h0061_WYG_050-8a"/>
　　　蔣長源　　　　　李甲<lb/>
　　　李世南　　　　　李皓<lb/>
　　　趙宗閔　　　　　章友直<lb/>
　　　文勛　　　　　　劉延世<lb/>
　　　李頎　　　　　　陳偕<lb/>
　　　陳直躬　　　　　朱象先<lb/>
　　　宼君玉　　　　　郭煥<lb/>
　　　劉繼勲　　　　　張敏行<lb/>
<pb n="KR3h0061_WYG_050-8b"/>
　　　許中正　　　　　黄斌老<lb/>
　　　黄子舟　　　　　劉明仲<lb/>
　　　黄與廸　　　　　楊吉老<lb/>
　　　陳修己　　　　　馬賁<lb/>
　　　周曽　　　　　　張無惑<lb/>
　　　劉國用　　　　　陳自然<lb/>
　　　李明　　　　　　蔡規<lb/>
　　　雷宗道　　　　　能仁甫<lb/>
<pb n="KR3h0061_WYG_050-9a"/>
　　　費宗道　　　　　成宗道<lb/>
　　　吉祥　　　　　　李士雲<lb/>
　　　程懐立　　　　　劉宗道<lb/>
　　　李宗晟　　　　　尹白<lb/>
　　　陳常　　　　　　陶縝<lb/>
　　　李遵易　　　　　段吉先<lb/>
　　　孟仲寧　　　　　劉琮<lb/>
　　　李漢舉　　　　　張大同<lb/>
<pb n="KR3h0061_WYG_050-9b"/>
　　　張子謙　　　　　宋處<lb/>
　　　秦湛　　　　　　髙述<lb/>
　　　劉仲懐　　　　　程坦<lb/>
　　　妙頤真　　　　　牟仲甫<lb/>
<pb n="KR3h0061_WYG_050-10a"/>
　欽定四庫全書<lb/>
御定佩文齋書畫譜卷五十<lb/>
　　畫家傳六<lb/>
　　　宋<hi>一</hi>
　　　　李成<lb/>
　李成字咸熙本京兆長安人唐末徙家青州<hi>名畫評云營丘人</hi>
　性曠蕩嗜酒喜吟詩善琴弈畫山水尤工人多𫝊秘其<lb/>
　蹟周樞密使王朴將薦其能㑹朴卒鬰鬰不得志乾德<lb/>
<pb n="KR3h0061_WYG_050-10b"/>
　中司農卿衛融知陳州聞其名召之成因挈族而徃日<lb/>
　以酣飲為事<hi>宋史李覺傳</hi>
　成幼屬文能畫山水林木當時稱為第一開寳中孫四<lb/>
　皓者延四方之士知成妙手不可遽得以書招之成曰<lb/>
　吾儒者粗識去就性愛山水弄筆自適耳豈能奔走豪<lb/>
　士之門與工技同處哉遂不應孫甚銜之遣人徃營丘<lb/>
　以厚利啖當塗者卒獲數圗後成舉進士来集於春官<lb/>
　孫卑辭堅召成不得已徃之見其數圗驚忿而去章聖<lb/>
<pb n="KR3h0061_WYG_050-11a"/>
每見成筆必嗟賞之故聲益甚成之為畫精通造化筆<lb/>
盡意在埽千里於咫尺寫萬趣於指下峰巒重疊間露<lb/>
祠墅此為最佳至於林木稠薄泉流深淺如就真景思<lb/>
清格老古無其人景祐中成孫宥為開封尹命相國寺<lb/>
僧惠明購成之畫倍出金幣歸者如市故成之蹟於今<lb/>
少有<hi>聖朝名畫評</hi>
成畫平逺寒林前所未嘗有氣韻瀟灑煙林清曠筆勢<lb/>
穎脫墨法精絶髙妙入神古今一人真畫家百世師也<lb/>
<pb n="KR3h0061_WYG_050-11b"/>
雖昔稱王維李思訓之徒亦不可同日而語其後燕文<lb/>
貴翟院深許道寧軰或僅得一體語全則逺矣<hi>江少虞</hi>
<hi>皇朝事實類苑</hi>
李成所畫山林澤藪平逺險易縈𢃄曲折飛流危棧㫁<lb/>
橋絶澗水石風雨晦明煙雲雪霧之狀一皆吐其胸中<lb/>
而寫之筆下凡稱山水者必以成為古今第一至不名<lb/>
而曰李營丘焉<hi>宣和畫譜</hi>
李成善摹寫山水得意處殆非筆墨所成人欲求者先<lb/>
<pb n="KR3h0061_WYG_050-12a"/>
為置酒酒酣落筆煙雲萬狀<hi>揮麈前録</hi>
國初營丘李成畫山水前無古人後河陽郭熙得其遺<lb/>
法<hi>邵博聞見後録</hi>
李成畫山上亭館及樓塔之類皆仰畫飛簷<hi>夢溪筆談</hi>
李營丘惜墨如金<hi>費樞釣磯立談</hi>
　　　范寛<lb/>
范寛名中正字仲立華原人性温厚有大度故時人目<lb/>
為范寛<hi>宣和畫譜云闗中人謂性緩為寛中正不以名著以俚語行故世號范寛山水</hi>居山林<lb/>
<pb n="KR3h0061_WYG_050-12b"/>
間常危坐終日縱目四顧以求其趣雖雪月之際必徘<lb/>
徊凝覽以發思慮學李成筆雖得精妙尚出其下遂對<lb/>
景造意不取繁飾寫山真骨自為一家故其剛古之勢<lb/>
不犯前軰由是與李成並行宋有天下為山水者惟中<lb/>
正與成稱絶至今無及之者時人議曰李成之筆近視<lb/>
如千里之逺范寛之筆逺望不離坐外皆所謂造乎神<lb/>
者也然中正好畫冒雪出雲之勢尤有氣骨<hi>聖朝名畫</hi>
<hi>評</hi>
<pb n="KR3h0061_WYG_050-13a"/>
范寛山水嶪嶪如恒岱逺山多正而折落有勢晚年用<lb/>
墨太多土石不分本朝自無人出其右溪出深虚水若<lb/>
有聲其作雪山全師世所謂王摩詰<hi>米芾畫史</hi>
寛畫山水始師李成又師荆浩山頂好作密林水際作<lb/>
突兀大石既乃歎曰與其師人不若師諸造化乃舍舊<lb/>
習卜居終南太華徧觀竒勝落筆雄偉老硬真得山骨<lb/>
而與關李並馳方駕也<hi>圖繪寳鑑</hi>
　　　董源<hi>宣和畫譜作董元</hi>
<pb n="KR3h0061_WYG_050-13b"/>
董源字叔達<hi>畫史要㑹云字北苑</hi>鍾陵人事南唐為後苑副使善<lb/>
畫山水水墨類王維著色如李思訓兼工畫牛虎肉肌<lb/>
豐混毛毳輕浮具足精神脫略凡格<hi>圗畫見聞志</hi>
董源工秋嵐逺景多寫江南真山不為竒峭之筆<hi>夢溪</hi>
<hi>筆談</hi>
董源平淡天真多唐無此品在畢宏上近世神品格髙<lb/>
莫與比也峰巒出沒雲霧顯晦不裝巧趣皆得天真嵐<lb/>
色鬰蒼枝榦勁挺咸有生意溪橋漁浦洲渚掩映一片<lb/>
<pb n="KR3h0061_WYG_050-14a"/>
江南也<hi>米芾畫史</hi>
董源小山石謂之礬頭山上有雲氣坡脚下多碎石乃<lb/>
金陵山景皴法要滲軟下有沙地用淡墨埽屈曲為之<lb/>
再用淡墨破<hi>畫史㑹要</hi>
董元多作山石龍水龍雖無以攷按其形似之是否然<lb/>
升降自如出蟄離洞戯珠吟月自有喜怒變態之狀使<lb/>
人可以遐想大抵元畫山水下筆雄偉有嶄絶峥嶸之<lb/>
勢重巒絶壁使人觀而壯之故於龍亦然又作鍾馗氏<lb/>
<pb n="KR3h0061_WYG_050-14b"/>
尤見思致<hi>宣和畫譜</hi>
董源又工人物後主坐碧落宫召馮延巳論事至宫門<lb/>
逡廵不敢進後主使趣之延巳云有宫娥著青紅錦袍<lb/>
當門而立未敢竟進使隨共諦視之乃八尺琉璃屏畫<lb/>
夷光於上蓋源筆也<hi>十國春秋</hi>
　　　郭忠恕<lb/>
郭忠恕字恕先河南洛陽人<hi>見書家𫝊</hi>善畫所圗屋壁重複<lb/>
之狀頗極精妙多游王侯公卿家或待以美醒豫張紈<lb/>
<pb n="KR3h0061_WYG_050-15a"/>
素倚於壁乗興即畫之茍意不欲而固請之必怒而去<lb/>
得者藏以為寳<hi>宋史本傳</hi>
忠恕善畫屋木林石格非師授郭從義鎮岐下每延止<lb/>
山亭張素設粉墨於旁經數月忽乗醉就圗之一角作<lb/>
逺山數峰而已郭氏亦珍惜之岐有富人主官酒酤其<lb/>
子喜畫日給醇酎設几案絹素及好紙數軸屢以情言<lb/>
忠恕俄取紙一軸凡數十畨首畫一丱角小童持線車<lb/>
紙窮處作風鳶中引一線長数丈冨家子不以為竒遂<lb/>
<pb n="KR3h0061_WYG_050-15b"/>
謝絶<hi>圖畫見聞志</hi>
郭忠恕僑寓安陸郡守求其畫莫能得因以縑屬所館<lb/>
之寺僧時俟其飲酣請之乃令濃為墨汁悉以潑漬其<lb/>
上亟攜就澗水滌之徐以筆隨其濃淡為山水之形勢<lb/>
此與封氏聞見所說江南吴生畫同但彼尤怪耳<hi>王得</hi>
<hi>臣麈史</hi>
郭恕先畫重樓複閣間見疊出善木工料之無一不合<lb/>
規矩<hi>聞見後録</hi>
<pb n="KR3h0061_WYG_050-16a"/>
郭忠恕畫天外數峰略有筆墨使人見而心服者在筆<lb/>
墨之外<hi>孫穀祥野老記聞</hi>
　　　王士元<lb/>
王士元汝南宛丘人父仁壽亦能丹青至士元尤精其<lb/>
藝好讀書為儒者言有局量鄉里器之與國子博士郭<lb/>
忠恕為畫友文懿張公奏攝南陽從事<hi>聖朝名畫評</hi>
郭忠恕於人物不深留意徃徃自為屋木假士元寫人<lb/>
物於中<hi>同上</hi>
<pb n="KR3h0061_WYG_050-16b"/>
王士元善畫天廏馬雖駑駘疲劣亦能為之骨氣髙卑<lb/>
皮毛上下隨筆所定較無差處至銜勒之飾飼秣之所<lb/>
皆有可觀<hi>同上</hi>
士元靈襟蕭爽畫法特高人物師周昉山水學關同屋<lb/>
木類郭忠恕皆造其㣲<hi>圖畫見聞志</hi>
士元山水中多以樓閣臺榭院宇橋徑務為人居處窗<lb/>
牖間景趣耳乏深山大谷煙霞之氣議者以此病之<hi>宣</hi>
<hi>和畫譜</hi>
<pb n="KR3h0061_WYG_050-17a"/>
　　　黄居宷<lb/>
黄居寀字伯鸞筌之季子也工畫花竹翎毛黙契天真<lb/>
冥周物理始事孟蜀為翰林待詔與父筌俱蒙恩遇圖<lb/>
畫殿庭牆壁宫闈屏障不可勝紀徐光溥嘗獻秋山圗<lb/>
歌以美之曽於彭州棲真觀壁畫水石一堵自未至酉<lb/>
而畢觀者莫不歎其神速且妙也乾德乙丑嵗隨蜀主<lb/>
至闕下太宗尤加睠遇<hi>名畫評云授翰林待詔朝請大夫寺丞上柱國賜紫金魚袋</hi>
供進圗畫恩寵優異仍委之捜訪名蹤銓定品目居寀<lb/>
<pb n="KR3h0061_WYG_050-17b"/>
狀太湖石尤過乃父<hi>圖畫見聞志</hi>
筌居寀畫法為一時標準較藝者視黄氏體製為優劣<lb/>
去取自崔白崔慤吴元瑜既出其格遂大變<hi>宣和畫譜</hi>
　　　黄惟亮<lb/>
黄惟亮筌弟隸翰林圗畫院擅名一時<hi>夢溪筆談</hi>
　　　王瓘<lb/>
王瓘字國器河南洛陽人美風表有才辯少志於畫家<lb/>
甚窮匱無以資游學北邙山老子廟壁吴生所畫世稱<lb/>
<pb n="KR3h0061_WYG_050-18a"/>
絶筆焉瓘多徃觀之雖窮冬積雪亦無倦意有為塵滓<lb/>
塗漬處必拂拭磨刮以尋其跡由是得其遺法又能變<lb/>
通不滯取長舍短聲譽籍甚動於四逺王公大人有得<lb/>
瓘畫者以為珍玩末年石中令以禮召瓘畫昭報寺廊<lb/>
壁厚酬金幣乾德開寳間無與敵者虞部武貟外宗元<lb/>
亦河南人每歎曰觀國器之筆不知有吴生矣翰林待<lb/>
詔髙克明亦謂人曰得國器畫何必吴生本朝丹青名<lb/>
者惟瓘為第一<hi>聖朝名畫評</hi>
<pb n="KR3h0061_WYG_050-18b"/>
王瓘工畫佛道人物深得吴法世謂之小吳生<hi>圖畫見</hi>
<hi>聞志</hi>
　　　王靄<lb/>
王靄京師人工畫佛道人物長寫貌晉末與王仁壽皆<lb/>
為契丹所掠太祖受禪放還授圗畫院祗候遂使江表<lb/>
潛寫宋齊丘韓熙載林仁肇真稱㫖改翰林待詔今定<lb/>
力院太祖御容梁祖真像皆靄筆也又畫開寳寺文殊<lb/>
閣下天王及景德寺九曜院彌勒下生像最為竒出<hi>圗</hi>
<pb n="KR3h0061_WYG_050-19a"/>
<hi>畫見聞志</hi>
　　　孫夢卿<lb/>
孫夢卿鄆州須昌人<hi>宣和畫譜云字輔之東平人</hi>少有精鑒家世豪<lb/>
右志於圗繪常曰吾所好者吴生耳餘無所取故盡得<lb/>
其法里中目為孫脫壁又曰孫吴生與王靄對畫開寳<lb/>
寺文殊閣下西壁為西方毗樓勒叉天王像及金槍道<lb/>
菩薩相<hi>聖朝名畫評</hi>
　　　趙元長<hi>圖畫見聞志作趙長元</hi>
<pb n="KR3h0061_WYG_050-19b"/>
趙元長字慮善蜀中人通天文仕蜀為靈臺官亦善丹<lb/>
青凡星宿緯象皆命畫之從昶赴闕下太祖特原之配<lb/>
文思院為匠人常備禁中之役畫馴雉於御座㑹五坊<lb/>
人按鷹有離韝欲舉者上命縱之徑入殿宇以搏畫雉<lb/>
上驚賞乆之召元長入圖畫院為藝學詔畫東太一宫<lb/>
貴神之像元長實督之及命摸冩王齊翰應運國寳羅<lb/>
漢深得其法<hi>聖朝名畫評</hi>
　　　石恪<lb/>
<pb n="KR3h0061_WYG_050-20a"/>
石恪<hi>益州名畫録云字子專</hi>蜀人性滑稽有口辯工畫佛道人物<lb/>
始師張南本後筆畫縱逸不專規矩蜀平至闕下嘗被<lb/>
㫖畫相國寺壁授以畫院之職不就堅請還蜀詔許之<lb/>
<hi>圗畫見聞志</hi>
石恪攻古體人物斆張南本筆法雖豪貴相請少有不<lb/>
足圖畫之中必有譏諷焉<hi>益州名畫録</hi>
恪性不羈滑稽玩世所以作形相或醜怪竒崛以示變<lb/>
<hi>李廌畫品</hi>
<pb n="KR3h0061_WYG_050-20b"/>
　　　趙光輔<lb/>
趙光輔華原人工畫佛道兼精蕃馬筆鋒勁利名刀頭<lb/>
燕尾太祖朝為圗畫院學生故鄉里呼為趙評事長於<lb/>
佛畫及人物蕃馬等許昌開元龍興兩寺皆有畫壁浴<lb/>
室院地獄變尤佳<hi>圖畫見聞志</hi>
趙光輔尤善畫蕃馬凡欲為之必心潛慮密視聽皆㫁<lb/>
方肯草本然後㸃竄增減求具完備始上縑素故光輔<lb/>
無一毛之失得者如有至寳古今為蕃馬者亦可數胡<lb/>
<pb n="KR3h0061_WYG_050-21a"/>
瓌得其肉東丹得其骨光輔兼有之至於戲風拽䋲吃<lb/>
草飲水奔走立臥嘶嚙跑蹶瘦壯老嫩駑良疲逸羈縶<lb/>
疾病之狀莫不精至<hi>聖朝名畫評</hi>
　　　髙益<lb/>
高益本契丹涿郡人太祖時来中國初於都市貨藥有<lb/>
来贖者輙畫鬼神犬馬藉藥與之得者驚異有孫四皓<lb/>
者廣延藝術之士益徃客之為禮甚厚畫鬼神捜山圖<lb/>
一本以酬其意嵗初復畫鍾馗一軸為獻孫遽張於賔<lb/>
<pb n="KR3h0061_WYG_050-21b"/>
館或曰鬼神用力此傷和重益聞之乃睨目奮筆畫一<lb/>
異狀者舉石狻猊以擊厲鬼復張於舊所觀者驚其勁<lb/>
㨗握手滴汗嘗於四皓樓上畫卷雲芭蕉京師之人摩<lb/>
肩争玩孫乃神宗近戚進益前所畫捜山圖上歎賞移<lb/>
刻遂待詔圗畫院勅畫相國寺廊壁㑹上臨幸見益寫<lb/>
阿育王戰像詔問卿曉兵否對曰臣非知兵者命意至<lb/>
此上善之後畫崇夏寺大殿東西二壁善神雖長於大<lb/>
像但稱其筆凡畫坐神則用意最善<hi>聖朝名畫評</hi>
<pb n="KR3h0061_WYG_050-22a"/>
髙益亦善畫蕃馬於分數盡得身段肥瘠蹄踠疏數皆<lb/>
取形似尤富氣燄<hi>同上</hi>
相國寺舊畫壁乃髙益之筆有畫衆工奏樂一堵最有<lb/>
意人多病擁琵琶者誤撥下絃衆管皆發四字琵琶四<lb/>
字在正絃此撥乃掩下絃誤也予以為非誤也盖管以<lb/>
發指為聲琵琶以撥過為聲此撥掩下絃則聲在上絃<lb/>
也益之布置尚能如此其心匠可知也<hi>江少虞皇朝事</hi>
<hi>實類苑</hi>
<pb n="KR3h0061_WYG_050-22b"/>
　　　董羽<lb/>
董羽字仲翔毗陵人吃語不能出故有啞子之目善畫<lb/>
龍魚尤長於海水仕李煜為待詔寫香花閣幃牀屏并<lb/>
積水圗大見稱譽建康有隋大司空陳仁杲廟堂後水<lb/>
一壁至今猶存清涼寺畫海水及有李煜八分題名李<lb/>
肅逺草書時人目為三絶隨煜歸京於學士院壁為戲<lb/>
水龍於開寳寺東經藏院壁為弄珠龍皆為精筆<hi>聖朝</hi>
<hi>名畫評</hi>
<pb n="KR3h0061_WYG_050-23a"/>
董羽善畫水太宗作端拱樓命羽四壁畫龍水羽極其<lb/>
精思凡半年而畢羽時為翰林藝學衣禄意望恩賞太<lb/>
宗與宫中嬪御登樓皇子尚幼遥見畫筆驚畏呼哭不<lb/>
敢視亟令圬墁之羽卒不獲賞<hi>江少虞皇朝事實類苑</hi>
羽畫水於玉堂北壁洶湧瀾翻望之若臨煙江絶島間<lb/>
咫尺汗漫莫知其涯涘宋白擊節稱賞賦詩謂回眸陡<lb/>
覺三山近滿目潛驚六月寒<hi>宣和畫譜</hi>
　　　吴進<lb/>
<pb n="KR3h0061_WYG_050-23b"/>
吴進江南人善畫龍水<hi>圖畫見聞志</hi>
　　　吴懷<lb/>
吴懐江南人善畫龍水其最佳處據孤島憑老木伏平<lb/>
碐拏怒浪呼雲自蔽有夭矯肉飛之勢<hi>聖朝名畫評</hi>
　　　厲昭慶<lb/>
厲昭慶建康豐城人工畫人物事江南為翰林待詔後<lb/>
隨李後主至闕下授圗畫院祗候<hi>圖畫見聞志</hi>
昭慶攻佛像尤長於觀音凡畫古今人物至於衣紋生<lb/>
<pb n="KR3h0061_WYG_050-24a"/>
熟亦能分别前軰殆不及每欲揮筆必求虚静之室無<lb/>
塵埃處覆其四靣止留尺餘始肯命意其専謹如此人<lb/>
有問者以陸探微去梯之事答之故其筆精色澤久而<lb/>
如新<hi>聖朝名畫評</hi>
　　　郝處<lb/>
郝處江南人工畫佛道鬼神兼長寫貌本一商賈酷好<lb/>
圖畫因而家産蕩盡惟學畫耳<hi>圖畫見聞志</hi>
　　　王曉<lb/>
<pb n="KR3h0061_WYG_050-24b"/>
王曉泗水人善畫翎毛酷好郭權輝鷂子卒至於妙而<lb/>
精神筋骨尤近於郭<hi>聖朝名畫評</hi>
　　　傅文用<lb/>
傅文用京師人俗以三翁目之每見禽鳥飛立必凝神<lb/>
詳視都㤀他好遂精於畫其為鶉鵲能分四時毛羽頗<lb/>
有黄筌風槩至有誤收者今畫院僚屬嘗議曰傅三翁<lb/>
翎毛渾得生意較其真者如鑑中見之<hi>聖朝名畫評</hi>
　　　毋咸之<lb/>
<pb n="KR3h0061_WYG_050-25a"/>
毋咸之江南人善畫雞其毛色明潤瞻視清爽大有生<lb/>
意<hi>聖朝名畫評</hi>
　　　夏侯延祐<lb/>
夏侯延祐字景休蜀中人師黄筌畫翎毛花竹仕孟昶<lb/>
為待詔後隨昶至京師得圗畫院藝學<hi>田錫咸平集云延祐宋初翰林</hi>
<hi>圖畫待詔為廬州巢縣令</hi>為流軰推重<hi>聖朝名畫評</hi>
　　　張戡<lb/>
張戡瓦橋人畫蕃馬居近燕山得北人形骨之妙盡戎<lb/>
<pb n="KR3h0061_WYG_050-25b"/>
衣鞍勒之精然則人稱高名馬虧先匠今時為獨歩矣<lb/>
<hi>圖畫見聞志</hi>
　　　陳臯<lb/>
陳臯漠州人長於蕃馬張戡之甥也<hi>圖繪寳鑑</hi>
　　　顧大中<lb/>
顧大中江南人也善畫人物牛馬兼工花竹嘗於南陵<lb/>
廵捕司舫子臥屏上畫杜牧詩殊有思致見者愛之而<lb/>
人初不知其名未甚嘉重後為過客竊去乃更歎息然<lb/>
<pb n="KR3h0061_WYG_050-26a"/>
其他畫在世者不多<hi>宣和畫譜</hi>
　　　湯子昇<lb/>
湯子昇蜀人畫山水人物頗工志慕髙逸多繪方外事<lb/>
作文簫彩鸞圗鑄鑑圗𫝊於世至理所寓妙與造化相<lb/>
參非徒為丹青而已<hi>宣和畫譜</hi>
　　　劉永<lb/>
劉永京師人工畫山水始師僧德符畫松石後遍求諸<lb/>
家山水採其所長而傚之及見荆浩之蹟乃知諸家有<lb/>
<pb n="KR3h0061_WYG_050-26b"/>
所未盡一日復覩關同畫俄歎曰是乃得名至藝者乎<lb/>
遂捐棄餘學專法關氏果遂升堂馳名當代矣<hi>圖畫見</hi>
<hi>聞志</hi>
　　　祁序<lb/>
祁序江南人工畫花竹翎毛兼長水牛鬰有髙致<hi>圖畫</hi>
<hi>見聞志</hi>
祁序畫牛有戴嵩遺風畫貓近世亦罕有其比<hi>宣和畫</hi>
<hi>譜</hi>
<pb n="KR3h0061_WYG_050-27a"/>
　　　孫可元<lb/>
孫可元不知何許人善畫吴越間山水筆力雖不至豪<lb/>
放而氣韻高古喜圖髙士出入巖居漁隱之趣<hi>宣和畫</hi>
<hi>譜</hi>
　　　陸瑾<lb/>
陸瑾江南人善畫江山風物落筆瀟灑殊無塵埃布置<lb/>
物像無不精確可以追蹤名手<hi>宣和畫譜</hi>
　　　王凝<lb/>
<pb n="KR3h0061_WYG_050-27b"/>
王凝不知何許人為畫院待詔工畫花竹翎毛下筆有<lb/>
法頗得生意又工為鸚鵡及獅貓等<hi>宣和畫譜</hi>
　　　朱羲<lb/>
朱羲江南人以畫牛得名作斜陽芳草牧笛孤吹村落<lb/>
荒閑之景無朝市奔逐之趣雖望戴嵩為不及亦後来<lb/>
之名家也<hi>宣和畫譜</hi>
　　　朱瑩<lb/>
朱瑩與朱羲同族善畫人物牛馬得名畫牧牛尤極其<lb/>
<pb n="KR3h0061_WYG_050-28a"/>
妙<hi>宣和畫譜</hi>
　　　甄慧<lb/>
甄慧睢陽人善畫佛像帝釋脫略世間形似具天人威<lb/>
儀故以此得名於時亦工牛馬而留意甚精<hi>宣和畫譜</hi>
　　　劉夢松<lb/>
劉夢松江南人善畫水墨翎毛及草木花竹等亦精於<lb/>
墨竹<hi>聖朝名畫評</hi>
夢松善以水墨作花鳥於淺深之間分顔色輕重雖彩<lb/>
<pb n="KR3h0061_WYG_050-28b"/>
繪無以加自成一種氣格又作䊸竹圖甚精緻<hi>宣和畫</hi>
<hi>譜</hi>
　　　劉文惠<lb/>
劉文惠不知何處人善畫翎毛花竹京師人貴之至攜<lb/>
金玉換而不得者故四方少見<hi>聖朝名畫評</hi>
　　　李符<lb/>
李符㐮陽人工畫花竹翎毛髣髴黄體而丹青雅淡别<lb/>
是一種風格<hi>圖畫見聞志</hi>
<pb n="KR3h0061_WYG_050-29a"/>
　　　李懐衮<lb/>
李懐衮蜀郡人工畫花竹翎毛學黄氏與夏侯延祐不<lb/>
相上下<hi>圖畫見聞志</hi>
李懷衮亦善山水又能為水石翎毛其常所居及寢處<lb/>
皆置筆雖夜中酒醒睡覺得意時急起畫於地或被上<lb/>
遲明模寫之則優於平居所為也<hi>東齋記事</hi>
　　　張鈐<lb/>
張鈐豳國人一名翼善畫蕃馬及人物皆師趙光輔其<lb/>
<pb n="KR3h0061_WYG_050-29b"/>
運筆落墨有刀頭燕尾之狀深得其法<hi>聖朝名畫評</hi>
　　　楊斐<hi>宣和畫譜作楊棐</hi>
楊斐京師人性不拘有氣槩多游江浙間後居畫院攻<lb/>
畫佛像宗吴生筆於泗州普光王寺畫鬼神於方丈其<lb/>
容色威勢有足觀者<hi>聖朝名畫評</hi>
　　　楊丹<lb/>
楊丹洛陽處士善寫像<hi>王禹偁小畜集</hi>
　　　包貴<lb/>
<pb n="KR3h0061_WYG_050-30a"/>
包貴宣城人善畫虎名聞四逺世號老包也<hi>圖畫見聞</hi>
<hi>志</hi>
　　　包鼎<lb/>
包鼎<hi>金賚云貴子</hi>世以畫虎名家而鼎最妙今子孫猶以畫<lb/>
虎為業而曽不得其髣髴<hi>歸田録</hi>
　　　辛成<lb/>
辛成不知何處人籍隸軍中攻畫虎有精神氣骨當時<lb/>
許其得威厲之勢都下時復有之<hi>聖朝名畫評</hi>
<pb n="KR3h0061_WYG_050-30b"/>
　　　馮進成<lb/>
馮進成江南人工畫犬兔思慮精巧故於冩物能全其<lb/>
精神尤善染澤<hi>聖朝名畫評</hi>
　　　丘士元<lb/>
丘士元不知何許人工畫水牛精神形似外特有意趣<lb/>
<hi>圖畫見聞志</hi>
　　　李茂<lb/>
李茂不知何許人善畫人物清麗可愛<hi>圖繪寳鑑</hi>
<pb n="KR3h0061_WYG_050-31a"/>
　　　王延嗣<lb/>
王延嗣國初工鬼神<hi>圖繪寳鑑</hi>
　　　申屠亨<lb/>
申屠亨畫山水宗黄筌<hi>圗繪寳鑑</hi>
　　　曹訪<lb/>
曹訪畫栁塘家鵞學徐熈<hi>圗繪寳鑑</hi>
　　　陳文頊<lb/>
陳文頊泉州仙遊人歸朝為登州刺史改舒州頗知書<lb/>
<pb n="KR3h0061_WYG_050-31b"/>
亦工畫<hi>宋史漳泉陳氏世家</hi>
　　　李穆<lb/>
李穆字孟雍開封府武陽人<hi>見書家傳</hi>工畫<hi>宋史本傳</hi>
　　　袁仁厚<lb/>
袁仁厚蜀人早師李文才乾德中至闕下未久還蜀因<lb/>
求得前賢畫様十餘本持歸平居以畫自適終老鄉閭<lb/>
蜀川亦有遺蹟<hi>圗畫見聞志</hi>
　　　顧洪祝<lb/>
<pb n="KR3h0061_WYG_050-32a"/>
顧洪祝不知何許人工畫人物<hi>畫史㑹要</hi>
　　　王崇<lb/>
王崇<hi>與李成同時</hi>李成看碑圗成畫樹石王崇畫人物<hi>周宻</hi>
<hi>雲煙過眼録</hi>
　　　錢昱<lb/>
錢昱字就之吴越忠獻王佐長子<hi>見書家𫝊</hi>聰敏能覆棋工<lb/>
琴畫<hi>宋史吴越世家</hi>
　　　錢昆<lb/>
<pb n="KR3h0061_WYG_050-32b"/>
錢昆字裕之吴越王俶之子歸朝仕至祕書監自畫寒<lb/>
蘆沙鳥於紈扇人競寳之<hi>陳善杭州志</hi>
　　　錢仁熈<lb/>
錢仁熙武肅諸孫頗讀書善丹青尤工水牛多寫於紈<lb/>
扇上歸朝歴信泰光三州倅<hi>陳善杭州志</hi>
　　　錢易<lb/>
錢易字希白仕至翰林儤直<hi>見書家𫝊</hi>自畫十六羅漢極古<lb/>
怪<hi>陳善杭州志</hi>
<pb n="KR3h0061_WYG_050-33a"/>
　　　錢鏵<lb/>
錢鏵字輔軒武肅第五子善丹青<hi>陳善杭州志</hi>
　　　林逋<lb/>
林逋字君復杭州錢塘人<hi>見書家傳</hi>賜諡和靖處士<hi>宋史本傳</hi>
處士林逋居杭州西湖之孤山工書畫善為詩<hi>歸田録</hi>
和靖亦善繪事<hi>陳繼儒妮古録</hi>
　　　徐崇嗣　徐崇勲<lb/>
徐崇嗣崇勲者熙之孫也善畫草蟲時果花木蠶繭之<lb/>
<pb n="KR3h0061_WYG_050-33b"/>
類尤喜為連樹及墜地棗備得形似無有及者士大夫<lb/>
謂二徐有祖之風<hi>聖朝名畫評</hi>
崇嗣剏造新意不華不墨卷直疊色漬染號沒骨花<hi>夢</hi>
<hi>溪筆談</hi>
　　　徐崇矩<lb/>
徐崇矩熙之孫也崇嗣崇勲其季孟焉熙畫花木禽魚<lb/>
蟬蝶蔬果之屬極奪造化之妙一時從學者莫能窺其<lb/>
籓而崇矩兄弟遂能不墜作士女益工曲眉豐臉蓋寫<lb/>
<pb n="KR3h0061_WYG_050-34a"/>
花蝶之餘思也<hi>宣和畫譜</hi>
　　　唐宿　唐忠祚<lb/>
唐宿唐忠祚皆希雅之孫也善畫翎毛花竹俱有能格<lb/>
京師貴人家多有之<hi>聖朝名畫評</hi>
　　　燕文貴<hi>圗畫見聞志作燕貴畫繼作燕文季</hi>
燕文貴吴興人隸軍中善畫山水及人物初師河東郝<lb/>
惠太宗朝駕舟来京師多畫山水人物貨於天門之道<lb/>
待詔髙益見而驚之遂售數畨輙聞於上且曰臣奉詔<lb/>
<pb n="KR3h0061_WYG_050-34b"/>
寫相國寺壁其間樹石非文貴不能成也上亦賞其精<lb/>
筆遂詔入圗畫院端拱中勅畫臣面進紈扇上覽文貴<lb/>
者甚恱嘗畫七夕夜市圗狀其浩穰之所至為精備富<lb/>
商髙氏家有文貴畫舶船渡海像一本大不盈尺舟如<lb/>
葉人如麥而檣帆橰櫓指呼奮躍盡得情狀至於風波<lb/>
浩蕩島嶼相望蛟蜃雜出咫尺千里何其妙也於山水<lb/>
不師古人自成一家而景物萬變觀者如真臨焉畫流<lb/>
至今稱曰燕家景致<hi>聖朝名畫評</hi>
<pb n="KR3h0061_WYG_050-35a"/>
　　　髙文進<lb/>
高文進從遇之子工畫佛道曹吴兼備乾德乙丑嵗蜀<lb/>
平至闕下太宗在潛邸多訪求名藝文進徃依焉後授<lb/>
翰林待詔未幾重修大相國寺命文進倣髙益舊本畫<lb/>
行廊變相及太一宫壽寧觀啓聖院暨開寳塔下諸功<lb/>
德牆壁率皆稱㫖又勅令訪求民間圗畫繼蒙恩奬<hi>圖</hi>
<hi>畫見聞志</hi>
國初髙益名大高待詔文進名小髙待詔今為翰林畫<lb/>
<pb n="KR3h0061_WYG_050-35b"/>
工之宗小髙落筆髙妙名不虚得也<hi>山谷集</hi>
　　　高懐節<lb/>
髙懷節文進長子太宗朝為翰林待詔頗有父風嘗與<lb/>
其父同畫相國寺壁兼長屋木為人稱愛也<hi>圖畫見聞</hi>
<hi>志</hi>
　　　髙懷寳<lb/>
髙懐寳懷節之弟工畫花竹翎毛草蟲蔬果頗臻精妙<lb/>
與兄懐節同時入仕為圖畫院祗候<hi>圖畫見聞志</hi>
<pb n="KR3h0061_WYG_050-36a"/>
　　　王道真<lb/>
王道真字幹叔新繁人善丹青太宗朝待詔高文進甚<lb/>
有聲望上問誰如卿者文進曰新繁人王道真出臣上<lb/>
遂召入圖畫院為祗候與文進等傳移相國寺髙益畫<lb/>
壁及於大殿西偏門南面東壁畫寳誌化十二面觀音<lb/>
相又與文進對畫寺庭北門東面大神遷待詔及同文<lb/>
進計度玉清昭應宫壁當時稱之<hi>聖朝名畫評</hi>
道真亦善畫魚得楊輝之奥祥符中寫金魚一軸獻丁<lb/>
<pb n="KR3h0061_WYG_050-36b"/>
朱崖甚見稱賞亦能畫盤車嘗為惠子五車書圗及挽<lb/>
糧濟水圗皆為精備<hi>同上</hi>
道真工畫佛道人物兼長屋木<hi>圗畫見聞志</hi>
　　　李用及　李象坤<lb/>
李用及<hi>名畫評云京師人</hi>李象坤並工畫佛道人馬尤精鬼神<lb/>
嘗與髙文進王道真同畫相國寺壁並為良手<hi>圖畫見</hi>
<hi>聞志</hi>
李用及能畫天廐馬深得韓幹筆法為病馬尤有功古<lb/>
<pb n="KR3h0061_WYG_050-37a"/>
未有也畫鬼神體格雄贍筋力魁壯既無所羈束又不<lb/>
專詭怪獨宗吴生之筆曽畫相國寺壁至今稱之<hi>聖朝</hi>
<hi>名畫評</hi>
　　　孫知㣲<lb/>
孫知㣲字太古彭山人一云眉陽人通論語老氏學尤<lb/>
善雜畫師沙門令宗凡牧伯所至必與之相款髙談劇<lb/>
辯皆出人意蜀中寺觀多有親筆畫釋老則徃山墅不<lb/>
茹葷經時方成晚居青城白侯壩之趙邨愛其水竹深<lb/>
<pb n="KR3h0061_WYG_050-37b"/>
茂以助逸興<hi>聖朝名畫譜</hi>
馬公知節子元知成都酷嗜圖畫蜀有髙士孫知㣲以<lb/>
畫得名然實非畫師也公欲見之而不可得知㣲與壽<lb/>
寧院僧善一日於其閣上畫惠逺送陸道士藥山見李<lb/>
習之二壁僧宻以告公公徑徃從之知㣲不得已擲筆<lb/>
而下不復終畫公不一為忤禮之益厚知㣲亦愧其意<lb/>
作蜀江出山圖俟其罷去追至劒門贈之<hi>蘇籀樂城遺</hi>
<hi>言</hi>
<pb n="KR3h0061_WYG_050-38a"/>
李廌云知㣲華陽真人有尊行寓意於畫𨼆者也筆墨<lb/>
神妙度越衆人乖崖公鎮蜀雅聞其名欲一見之終不<lb/>
可致聞在僧舍飲亟損車騎却鳴騶徃詣之即投筆遁<lb/>
去及乖崖還朝道出劒關逢一村童持知㣲書負一篋<lb/>
迎道左曰公所喜者畫也今以二圖為獻問知㣲所在<lb/>
則曰適一山人以書授我信去已逺矣張公益歎其髙<lb/>
<hi>蜀中畫苑</hi>
蜀人重孫知㣲畫筆東坡獨曰工匠手耳<hi>聞見後録</hi>
<pb n="KR3h0061_WYG_050-38b"/>
　　　趙雲子<lb/>
趙雲子善畫道像於青城文人觀畫諸仙竒絶孫太古<lb/>
嘗隂使人問已畫趙云孫畫雖善而傷豐滿乏清秀氣<lb/>
孫由是感悟<hi>圖畫見聞志</hi>
趙雲子畫筆略到而意已具工者不能然託於椎陋以<lb/>
戯侮来者此栁下惠之不恭東方朔之玩世滑稽之雄<lb/>
乎<hi>東坡集</hi>
　　　童仁益<lb/>
<pb n="KR3h0061_WYG_050-39a"/>
童仁益蜀中人工畫人物尊像出自天資不由師授乃<lb/>
孫知㣲之亞嘗畫青城山丈人觀諸仙淳化末以成都<lb/>
天慶觀仙遊閣下舊有石恪畫左右龍虎君仁益遂抒<lb/>
思援豪於天慶觀前亦畫龍虎君兩壁及畫大慈寺中<lb/>
佛殿漢孝明帝摩騰竺法三藏保福院畫首楞嚴二十<lb/>
五觀筆力尤健頗有圗軸𫝊於輦下好事者徃徃誤評<lb/>
為知㣲之筆也<hi>圖畫見聞志</hi>
　　　牟谷<lb/>
<pb n="KR3h0061_WYG_050-39b"/>
牟谷<hi>名畫評云字子沖</hi>不知何許人工相術善傳寫太宗朝為圖<lb/>
畫院祇候端拱初詔令隨使者徃交趾寫安南王黎桓<lb/>
并諸陪臣真像留止數年既還居閶闔門外久之真宗<lb/>
幸建隆觀谷乃以所冩太宗正面御容張於户内上見<lb/>
之勅中使收赴行在詰其所由谷具以實對上命釋之<lb/>
時太宗御容已令元靄寫畢乃更令谷冩正面御容㝷<lb/>
授翰林待詔能冩正面惟谷一人<hi>圖畫見聞志</hi>
　　　李雄<lb/>
<pb n="KR3h0061_WYG_050-40a"/>
李雄北海人略有藝文尤好丹青之學太宗時祗候於<lb/>
圖畫院上一日徧詔籍在院中者出紈扇令各進所畫<lb/>
雄曰臣之技不精於此所學者不過鬼神雖三五十尺<lb/>
亦能為之上怒索劒欲誅雄亦無屈意俄得釋去後遁<lb/>
還鄉曲<hi>聖朝名畫評</hi>
　　　陸文通<lb/>
陸文通江南人畫山水道釋樓臺得名於時山水學董<lb/>
元巨然畫道釋尤工<hi>宣和畫譜</hi>
<pb n="KR3h0061_WYG_050-40b"/>
　　　侯翼<hi>名畫評作侯翌</hi>
侯翼<hi>名畫評云字子沖</hi>安定人工畫佛道人物夙振吴風窮乎<lb/>
奥㫖長安雒汭寺壁尤多兼有三敎聖像故事人物等<lb/>
傳於世<hi>圖畫見聞志</hi>
　　　陶裔<lb/>
陶裔京兆鄠人幼警悟多巧思隸後苑造作所為匠者<lb/>
組織珠翠為副珈歩摇花奩瓔珞之飾及結花鈿為羽<lb/>
仙儀仗太宗嘉賞之且曰以此意移於丹青安知無後<lb/>
<pb n="KR3h0061_WYG_050-41a"/>
世名裔感上言潛志營學遂得祗候於圖畫院精於寫<lb/>
生召入畫御座扆屏極其精神兩嵗方畢又畫大殿十<lb/>
二幅屏多作祝壽之意遷待詔裔筆法與黄筌相近故<lb/>
時人語曰西蜀黄筌東京陶裔<hi>聖朝名畫評</hi>
　　　蔡潤<lb/>
蔡潤建康人善畫舟船及江河水勢隨李煜赴朝籍為<lb/>
八作司赤白匠太宗嘗覽潤舟車圖因問畫者名氏左<lb/>
右進曰八作匠人蔡潤筆也上亦悟曰首江南歸命者<lb/>
<pb n="KR3h0061_WYG_050-41b"/>
邪遽詔入圗畫院為待詔勅畫楚襄王遊江圗尤為精<lb/>
備上嗟異久之<hi>聖朝名畫評</hi>
　　　孫白<lb/>
孫白畫水剏意作㶘<graphic n="KR2974" url="https://raw.githubusercontent.com/kanripo/KR-Gaiji/master/images/KR2974.png" mimeType="image/png"/>浚原平波細流停為瀲灎引為<lb/>
決泄盡出前人意外别為新規勝槩不假山石為激躍<lb/>
而自成迅流不借灘瀨為湍濺而自成衝決使夫縈紆<lb/>
曲直隨流蕩漾自然長文細絡有序不亂此真水也<hi>廣</hi>
<hi>川畫䟦</hi>
<pb n="KR3h0061_WYG_050-42a"/>
　　　丁謂<lb/>
丁謂字謂之更字公言蘇州長洲人淳化二年登進士<lb/>
甲科累官平章事封晉國公謂機敏過人文字累數千<lb/>
百言一覽輙誦善談笑尤喜為詩至於圗畫博弈音律<lb/>
無不洞曉<hi>宋史本傳</hi>
　　　邢敦<lb/>
邢敦字君雅家雍丘躭玩經史工繪畫里中號邢夫子<lb/>
真宗幸亳詔敦許州助教敦讓不受<hi>宋史本𫝊</hi>
<pb n="KR3h0061_WYG_050-42b"/>
　　　杜衍<lb/>
杜衍字世昌越州山隂人<hi>見書家傳</hi>官至集賢殿大學士太<lb/>
子太傅封祁國公諡正獻<hi>宋史本傳</hi>
公自少好學工書畫<hi>歐陽文忠公集</hi>
　　　王曽<lb/>
王曽字孝先青州益都人<hi>見書家傳</hi>仁宗時為右僕射同門<lb/>
下侍郎平章事諡文正<hi>宋史本傳</hi>
王文正書畫皆合格<hi>畫史㑹要</hi>
<pb n="KR3h0061_WYG_050-43a"/>
　　　李端懿<lb/>
李端懿字元伯開封人<hi>見書家傳</hi>官鎮潼軍節度使喜為詩<lb/>
工書畫<hi>歐陽文忠公集</hi>
　　　屈鼎<lb/>
屈鼎京師人仁宗朝為圗畫院祗候工畫山水得燕貴<lb/>
之髣髴<hi>圗畫見聞志</hi>
泰人有屈鼎者乃許道寧之師善分布澗谷間見屈曲<lb/>
之狀然有筆而無思致林木皆晻靄而已道寧氣格似<lb/>
<pb n="KR3h0061_WYG_050-43b"/>
過之學不及也<hi>東坡集</hi>
　　　許道寧<lb/>
許道寧河間人學李成畫山水林木初市藥於端門前<lb/>
人有贖者必畫樹石兼與之無不稱其精妙由此有聲<lb/>
遂遊公卿之門多見禮待相國張文懿公令道寧畫其<lb/>
居壁及屏風等文懿深加賞愛作歌贈之道寧所長者<lb/>
三一林木二平逺三野水皆造其妙而又命意狂逸自<lb/>
成一家<hi>聖朝名畫評</hi>
<pb n="KR3h0061_WYG_050-44a"/>
道寧學李光丞始尚矜謹老年唯以筆畫簡快為己任<lb/>
故峰巒峭拔林木勁硬别成一家體張文懿贈詩曰李<lb/>
成謝世范寛死唯有長安許道寧非過言也<hi>圗畫見聞</hi>
<hi>志</hi>
　　　李宗成<lb/>
李宗成鄜畤人工畫山水寒林學李成破墨潤媚取象<lb/>
幽竒林麓江臯尤為盡善<hi>圖畫見聞志</hi>
　　　翟院深<lb/>
<pb n="KR3h0061_WYG_050-44b"/>
翟院深營丘人名隸樂工善擊鼓師鄉人李成畫山水<lb/>
喜為峰巒之景時人議得李成之畫者三人許道寧得<lb/>
成之氣李宗成得成之形院深得成之風後成孫宥為<lb/>
開封尹日購其祖畫多誤售院深之筆<hi>聖朝名畫評</hi>
翟院深營丘伶人師李成山水頗得其體一日府宴張<lb/>
樂院深擊鼓為節忽停撾仰望鼓聲不續左右驚愕太<lb/>
守召問之對曰適樂作次有孤雲横飛淡行可愛意欲<lb/>
圗寫凝思久之不知鼓聲之失節也太守笑而釋之<hi>江</hi>
<pb n="KR3h0061_WYG_050-45a"/>
<hi>少虞皇朝事實類苑</hi>
　　　武宗元<lb/>
武宗元<hi>圖畫見聞志云初名道宗</hi>字總之河南白波人世業儒父道<lb/>
與丞相文惠公為布衣交將宗元詣之時方成童大被<lb/>
稱賞文惠妻以外孫用其廕得太廟齋郎年十七文惠<lb/>
請畫北邙山老子廟壁頗為精絶景德末章聖營玉清<lb/>
昭應宫募天下畫流逾三千數中程者不減百人分為<lb/>
二部宗元為左部之長丁朱崖為宫使語僚佐曰適見<lb/>
<pb n="KR3h0061_WYG_050-45b"/>
靡旗亂轍者悉為宗元所逐矣中嶽天封觀置百金以<lb/>
求名手宗元乗興揮冩無毫髮遺恨洛中南宫三聖宫<lb/>
東壁畫十太一皆丈餘又於河南廣福院寫廻廊壁今<lb/>
並存焉宗元亦不常奮筆雖貴人名臣日走於門求之<lb/>
甚勤未嘗肯諾京師富商髙生有畫癖常刺拜於庭下<lb/>
迨十餘年欲得水月觀音一軸宗元許之又三年方成<lb/>
攜詣髙生生已殂矣焚畫垂泣而去丞相文懿張公生<lb/>
辰宗元獻消灾菩薩二軸公張於千嵗堂甚祕重焉歴<lb/>
<pb n="KR3h0061_WYG_050-46a"/>
官至虞部貟外郎<hi>聖朝名畫評</hi>
武宗元比部學吴道子畫佛菩薩鬼神得其髣髴<hi>欒城</hi>
<hi>集</hi>
　　　王兼濟<lb/>
王兼濟西京洛陽人簡傲嗜酒不修人事學吴生為畫<lb/>
得其餘趣武宗元長於大像當世稱絶兼濟嘗與對手<lb/>
同於本京南三聖殿畫太一兼濟乃西壁焉中嶽天封<lb/>
觀西壁聖帝入隊亦兼濟筆<hi>聖朝名畫評</hi>
<pb n="KR3h0061_WYG_050-46b"/>
　　　王拙<lb/>
王拙字守拙河東人大中祥符初營玉清昭應宫募天<lb/>
下畫流拙為右部第一人與宗元為對時人多許之乃<lb/>
畫本宫五百靈官衆天女朝元等壁<hi>聖朝名畫評</hi>
　　　王居正<lb/>
王居正拙之子也俗以其小字多呼為憨哥學丹青有<lb/>
父風師周昉士女略得其妙嘗於苑圃寺觀衆遊之處<lb/>
必據高隙以觀士女格態凡欲命筆則澄祕思慮故於<lb/>
<pb n="KR3h0061_WYG_050-47a"/>
形似為得<hi>聖朝名畫評</hi>
　　　孫懐説<lb/>
孫懐説安定靈臺人任俠不事産業喜丹青學吴生略<lb/>
得其奥乗興命筆徃徃稱絶多為好事者取去故人間<lb/>
少見其本<hi>聖朝名畫評</hi>
文同題孫懐説紙本亂石云孫老抱竒筆臨紙恣揮灑<lb/>
從頭埽亂石磥砢隨墨下焦頑與圎潤無一不精者誰<lb/>
信萬鈞重卷之不盈把<hi>丹淵集</hi>
<pb n="KR3h0061_WYG_050-47b"/>
　　　高元亨<lb/>
高元亨字彦德京師人一名懷寳端愿拘禮法嘗褒衣<lb/>
大帶引奚奴行人以儒者視之真廟時為圗畫院祗候<lb/>
嘗畫從駕兩軍角抵戲塲圗寫其觀者四合如堵坐立<lb/>
翹企攀扶俯仰及富貴貧賤老幼長少緇黄技術外夷<lb/>
之人莫不備具至有爭怒解挽千變萬狀求真盡得古<lb/>
未有也<hi>聖朝名畫評</hi>
元亨工畫佛道人物兼長屋木<hi>圖畫見聞志</hi>
<pb n="KR3h0061_WYG_050-48a"/>
　　　楊朏<lb/>
楊朏京師人後家泗上工畫佛道人物尤於觀音得名<lb/>
天下然而手足間時或小失停分蓋於骨法用筆跨邁<lb/>
倫等是其小疵不足以累大醇亦愛畫波斯妙得其㫖<lb/>
<hi>圖畫見聞志</hi>
　　　楊圭<lb/>
楊圭朏子有父風<hi>圖畫見聞志</hi>
　　　南簡<lb/>
<pb n="KR3h0061_WYG_050-48b"/>
南簡平涼人性簡傲不肯從親舊遊閉門獨居以畫自<lb/>
樂太宗朝待詔髙元亨奉使過渭川覩簡畫得其名氏<lb/>
遽召之盡禮相遇因求簡筆簡遂披紙運思揮染如埽<lb/>
窮百番無相犯者元亨益重之<hi>聖朝名畫評</hi>
　　　劉文通<lb/>
劉文通京師人善畫樓臺屋木真宗時入圗畫院為藝<lb/>
學大中祥符初上將營玉清昭應宫勅文通先立小様<lb/>
圗然後成葺丁朱崖命移寫道士吕拙鬱羅蕭臺仍加<lb/>
<pb n="KR3h0061_WYG_050-49a"/>
飛閣於上以待風雨畫畢下匠氏為準謂之七賢閣者<lb/>
是也<hi>聖朝名畫評</hi>
　　　趙昌<lb/>
趙昌劒南人性傲易雖遇強勢亦不肯下之游巴蜀梓<lb/>
遂間善畫花果初師滕昌祐後過其藝時州伯郡牧争<lb/>
求筆迹昌不肯輕與故得者以為珍玩大中祥符中丁<lb/>
朱崖奉白金五百為壽昌感其意親徃謝之朱崖延於<lb/>
東閤求畫生菜𢾗窠及爛𤓰生果等命筆遽成而去晚<lb/>
<pb n="KR3h0061_WYG_050-49b"/>
年還蜀尤有聲譽多出金購其舊畫以自祕有門生王<lb/>
友亦知名<hi>聖朝名畫評</hi>
趙昌善畫花每晨朝露下時遶闌檻諦玩手中調彩色<lb/>
寫之自號寫生趙昌人謂趙昌畫染成不布采色驗之<lb/>
者以手捫摸不為采色所隱乃真趙昌畫也其為生菜<lb/>
折枝果尤妙<hi>江少虞皇朝事實類苑</hi>
趙昌花寫生逼真時未有其比<hi>歸田錄</hi>
　　　王友<hi>一作王有</hi>
<pb n="KR3h0061_WYG_050-50a"/>
王友字仲益蜀人師趙昌畫花不由筆墨專尚設色得<lb/>
其芳豔今豪貴家得友之筆徃徃目為趙昌<hi>聖朝名畫</hi>
<hi>評</hi>
王有者漢州卒也州將每令趙昌畫則遣有服事供應<lb/>
久之其畫遂亞於昌其為人亦清潔有巧思非卒之流<lb/>
輩也<hi>東齋記事</hi>
　　　鐔宏<lb/>
鐔宏成都人工畫花果復師王友初云齒敎後即肩隨<lb/>
<pb n="KR3h0061_WYG_050-50b"/>
矣<hi>圖畫見聞志</hi>
　　　易元吉<lb/>
易元吉字慶之長沙人靈機深敏畫製優長花鳥蜂蟬<lb/>
動臻精奥始以花果專門及見趙昌之蹟乃歎服焉後<lb/>
志欲以古人所未到者馳其名遂寫獐猿嘗遊荆湖間<lb/>
入萬守山百餘里以覘猿狖獐鹿之屬逮諸林石景物<lb/>
一一心傳足記得天性野逸之姿寓宿山家動經累月<lb/>
其欣愛勤篤如此又嘗於長沙所居舍後疏鑿池沼間<lb/>
<pb n="KR3h0061_WYG_050-51a"/>
以亂石叢花疎篁折葦其間多蓄諸水禽每穴牕伺其<lb/>
動静遊息之態以資畫筆之妙治平申辰嵗景靈宫建<lb/>
孝嚴殿乃召元吉畫迎釐齋殿御扆其中扇畫太湖石<lb/>
仍寫都中有名鵓鴿及雒中名花其兩側扇畫孔雀又<lb/>
於神遊殿之小屏畫牙獐皆極其思<hi>圖畫見聞志</hi>
易元吉徐熈後一人而已善畫草木葉心翎毛如唐徐<lb/>
後無人繼世但以獐猿稱可歎或云畫孝嚴殿壁畫院<lb/>
人妒其能只令畫獐猿竟為人鴆<hi>米芾畫史</hi>
<pb n="KR3h0061_WYG_050-51b"/>
　　　龍章<lb/>
龍章字公絢京兆人善畫虎兔亦攻佛道及冕服等尤<lb/>
長於装染祥符中玉清昭應宮成召令彩繪列壁外有<lb/>
玉皇尊像猶未装飾畫院僚屬争先創意至於團科斜<lb/>
枝莫不詳畫主者中貴人劉承珪曰天帝法服豈如是<lb/>
邪命檢尋道藏及真境録無有曉其儀者上不懌宫使<lb/>
丁朱崖置賞募工章應之曰京兆府長洛鄉北樂村古<lb/>
太華觀有玉皇像乃唐人楊惠塑被九色螭羅帔可為<lb/>
<pb n="KR3h0061_WYG_050-52a"/>
法丁朱崖聞於天子遣使驗之如章言由是得裝其像<lb/>
工畢乞還田里復本户租賦久之不報詔入圗畫院非<lb/>
其好也嘗游食於京師時樂遊坊市藥人楊氏鎖活虎<lb/>
於肆章熟視之命筆成於一揮識者驚賞之平生所畫<lb/>
止有六虎<hi>聖朝名畫評</hi>
　　　龍顯<lb/>
龍顯章子有父風<hi>圗繪寳鑑</hi>
　　　張昉<lb/>
<pb n="KR3h0061_WYG_050-52b"/>
張昉字升卿汝南人學吴生得其法大中祥符中玉清<lb/>
昭應宫成召昉畫三清殿天女奏音樂像昉不假朽畫<lb/>
奮筆立就皆丈餘髙於本郡開元寺畫護法善神最為<lb/>
精緻<hi>聖朝名畫評</hi>
　　　馮清<lb/>
馮清閿鄉人真宗時入圗畫院所居城南相近逆旅多<lb/>
槖駝清常遇之雖身務所廹必引視不已求其情狀然<lb/>
後命筆遂致聲譽<hi>聖朝名畫評</hi>
<pb n="KR3h0061_WYG_050-53a"/>
景靈宫北廊牆壁道經變相乃清之筆<hi>圗畫見聞志</hi>
　　　李隠<lb/>
李隠五原人工畫山水大中祥符末營㑹靈觀命隠寫<lb/>
五嶽山形於壁及畫山水於五殿屏扆觀其危峰疊嶂<lb/>
逺水疎林可謂盡美矣然而鈎描筆槍淡墨焦斯為未<lb/>
至爾<hi>圖畫見聞志</hi>
　　　龎崇穆<lb/>
龎崇穆字季和右北平人大中祥符初營玉清昭應宫<lb/>
<pb n="KR3h0061_WYG_050-53b"/>
召入畫山水列壁而林巒草竹溪谷嶝道莫不精備又<lb/>
於空穴間作游雲直上之狀為風所駕卷舒聚散其勢<lb/>
不拘詔入圗畫院崇穆不就而去<hi>聖朝名畫評</hi>
　　　荀信<lb/>
荀信江南人真廟時為翰林待詔攻畫龍水天禧中㑹<lb/>
靈觀凝祥池御座殿扆上寫吐霧龍蟠伏蹲據波濤旁<lb/>
湧使人驚賞後移入禁中<hi>聖朝名畫評</hi>
　　　卑顯<lb/>
<pb n="KR3h0061_WYG_050-54a"/>
卑顯不知何許人真宗朝翰林待詔畫馬有韓幹之風<lb/>
而筆力勁健<hi>圖畫見聞志</hi>
　　　曹仁希<hi>圖畫見聞志作曹仁熙</hi>
曹仁希字企之毗陵人善畫水無與敵者凡為驚濤怒<lb/>
浪萬流曲折以至輕波細溜於一筆自分淺深之勢以<lb/>
為佳耳<hi>聖朝名畫評</hi>
曹仁熙水今古無及四幅圖内中心一筆長丈餘自此<lb/>
分去髙郵有水壁院<hi>米芾畫史</hi>
<pb n="KR3h0061_WYG_050-54b"/>
　　　戚文秀<lb/>
戚文秀工畫水筆力調暢畫清濟灌河圗中有一筆長<lb/>
五丈自邊際起通貫於波浪之間與衆毫不失次序<hi>圖</hi>
<hi>畫見聞志</hi>
　　　劉常<lb/>
劉常金陵人畫花木名重江左家治園圃手植花竹日<lb/>
遊息其間每得意輙索紙落筆遂與造物為友染色不<lb/>
以丹鉛襯傅調勻深淺一染而就<hi>宣和畫譜</hi>
<pb n="KR3h0061_WYG_050-55a"/>
劉常花氣格清秀有生意固在趙昌王友上<hi>米芾畫史</hi>
　　　燕肅<lb/>
燕肅字穆之其先燕薊人徙家曹南位龍圗閣直學士<lb/>
以尚書禮部侍郎致政文學治行外尤善畫山水寒林<lb/>
澄懐味象應㑹感神蹈摩詰之遐蹤逼咸熙之懿範太<lb/>
常寺有所畫屏風玉堂刑部景寧坊居第暨許雒佛寺<lb/>
中皆有畫壁康㝎元年贈太尉<hi>圖畫見聞志</hi>
燕公之筆渾然天成粲然日新已離畫工之度數而得<lb/>
<pb n="KR3h0061_WYG_050-55b"/>
詩人之清麗也<hi>東坡集</hi>
燕肅始作生竹超然免於流俗文同遂能極其變態<hi>山谷集</hi>
　　　劉永年<lb/>
劉永年字君錫<hi>宣和畫譜作公錫</hi>章獻明肅皇后之姪也才敏<lb/>
有神力兼於畫筆錯總萬類非常格可擬官深州防禦<lb/>
使<hi>宣和畫譜云贈崇信軍節度使諡荘恪  圖畫見聞志</hi>
永年丹青之學皆出人意表作鳥獸蟲魚尤工道釋人<lb/>
物得貫休之竒逸用筆非畫家纎豪細管得意處雖堊<lb/>
<pb n="KR3h0061_WYG_050-56a"/>
帚可用此畫史所不能及也<hi>宣和畫譜</hi>
　　　髙克明<lb/>
高克明絳州人喜幽黙多行郊野間覽山林之趣箕坐<lb/>
終日歸則求静室以居沉屏思慮神遊物外景造筆下<lb/>
景徳中游京師大中祥符中入圖畫院與太原王端上<lb/>
谷燕文貴潁川陳用志為畫友上嘗詔入便殿命畫圖<lb/>
壁遷至待詔守少府監主簿賜紫景祐初上命畫臣鮑<lb/>
國資畫四時景於彰聖閣國資戰懼不已不能下筆詔<lb/>
<pb n="KR3h0061_WYG_050-56b"/>
克明代之淮海富商陳永以百千求春龍起蟄圖克明<lb/>
堅讓不從時軰多之克明亦善佛道人馬花竹翎毛禽<lb/>
蟲畜獸鬼神屋宇皆造其妙<hi>聖朝名畫評</hi>
克明工畫山水採擷諸家之美參成一藝之精團扇臥<lb/>
屏尤長小景但矜其巧宻殊乏飄逸之致<hi>圖畫見聞志</hi>
仁宗即位方十嵗章獻明肅太后臨朝命儒臣馮章靖<lb/>
元孫宣公奭宋宣獻綬等采摭歴代君臣事迹為觀文<lb/>
覽右一書祖宗故事為三朝寳訓十卷每卷十事又纂<lb/>
<pb n="KR3h0061_WYG_050-57a"/>
郊祀儀仗為鹵簿圖三十卷詔翰林待詔髙克明等繪<lb/>
畫之極為精妙叙事於左令𫝊姆輩日夕侍上展玩之<lb/>
<hi>王明清揮麈後録</hi>
　　　王端<lb/>
王端字子正瓘子善丹青長於𫝊寫及山水花竹等寫<lb/>
真廟御容無及之者勅入圖畫院譲而不受止乞國子<lb/>
監書各一部上嘉之特授奉職轉右班殿直<hi>聖朝名畫評</hi>
王端山水專學關同得其要者惟劉永與端耳<hi>圖畫見聞志</hi>
<pb n="KR3h0061_WYG_050-57b"/>
王端學關仝人物益入俗<hi>米芾畫史</hi>
　　　陳用志<hi>圖畫見聞志作陳用智事實類苑作用之</hi>
陳用志許州郾城人天聖中為圖畫院祇候景祐初上<lb/>
營慈孝寺勅用志及待詔等筆東殿御座側其間王華<lb/>
希宫中别賜幈上為龍水飾以花竹用志不樂因私遁<lb/>
去人間多求用志畫日走於門用志但以半幅紙絹信<lb/>
筆自適故其迹甚少<hi>聖朝名畫評</hi>
用智工畫佛道人馬山川林木精詳巧贍但意務周勤<lb/>
<pb n="KR3h0061_WYG_050-58a"/>
格乏清致居小窯鎮多謂之小窯陳<hi>圖畫見聞志</hi>
　　　宋澥<lb/>
宋澥字則未聞長安人故樞密湜之弟司封道之從祖<lb/>
也姿度髙潔不樂從仕圗書之外無所嬰心善畫山水<lb/>
林石凝神遐想與物㝠通遇興登樓有時操筆故人間<lb/>
不多見其蹟有煙嵐曉景奔灘怪石等圗傳於世<hi>圖畫</hi>
<hi>見聞志</hi>
　　　宋道<lb/>
<pb n="KR3h0061_WYG_050-58b"/>
宋道字公達洛陽人以進士擢第為郎善畫山水閒淡<lb/>
簡逺取重於時但乗興即寓意非求售也故傳於世者<lb/>
絶少<hi>宣和畫譜</hi>
　　　宋廸<lb/>
宋廸字復古道之弟以進士擢第為郎山水師李成又<lb/>
喜畫松或高或偃或孤或䨇以至於千萬株森森然殊<lb/>
可駭<hi>畫史㑹要</hi>
宋復古山川草木妙絶一時<hi>東坡集</hi>
<pb n="KR3h0061_WYG_050-59a"/>
度支貟外郎宋廸工畫尤善為平逺山水其得意者有<lb/>
平沙鴈落逺浦帆歸山市晴嵐江天暮雪洞庭秋月瀟<lb/>
湘夜雨煙寺晚鐘魚邨落照謂之八景好事者多傳之<lb/>
徃嵗小窯村陳用之善畫廸見其畫山水謂用之曰汝<lb/>
畫信工但小失趣用之深伏其言曰常患其不及古人<lb/>
者正在於此廸曰此不難耳汝先當求一敗牆張絹素記<lb/>
倚之敗牆之上朝夕觀之觀之既乆隔素見敗牆之上<lb/>
高卑曲折皆成山水之象心存目想高者為山下者為<lb/>
<pb n="KR3h0061_WYG_050-59b"/>
水坎者為谷缺者為澗顯者為近晦者為逺神領意造<lb/>
恍然見其有人禽草木飛動徃来之象了然在目則隨<lb/>
意命筆黙以神㑹自然皆天就不類人為是謂畫筆用<lb/>
之自此畫格日進<hi>江少虞皇朝事實類苑</hi>
　　　李瑋<lb/>
李瑋字公炤錢塘人<hi>見書家𫝊</hi>尚仁宗女兖國公主<hi>宋史本</hi>
<hi>𫝊</hi>
瑋善作水墨畫時時寓興興闌輙棄去不欲人聞知以<lb/>
<pb n="KR3h0061_WYG_050-60a"/>
是傳世者絶少<hi>宣和畫譜</hi>
　　　任從一<lb/>
任從一京師人仁宗朝為翰林待詔工畫龍水海魚為<lb/>
時推賞<hi>圖畫見聞志</hi>
　　　裴文睍<lb/>
裴文睍京師人仁宗朝為翰林待詔工畫水牛骨氣老<lb/>
重刷渲謹密亦一代之佳手也<hi>圖畫見聞志</hi>
隋唐而下畫牛者止三人戴嵩厲歸真與裴文睍也<hi>聖</hi>
<pb n="KR3h0061_WYG_050-60b"/>
<hi>朝名畫評</hi>
　　　胡九齡<lb/>
胡九齡絳人工畫水牛筆弱於裴而意特瀟灑愛作臨<lb/>
水倒影牛人多稱之<hi>圖畫見聞志</hi>
韓琦觀胡九齡貟外畫牛詩云絳臺胡掾文章外偏向<lb/>
畫牛其好酷海内馳名三十年得者珍藏過金玉<hi>韓琦</hi>
<hi>安陽集</hi>
　　　孟顯<lb/>
<pb n="KR3h0061_WYG_050-61a"/>
孟顯字坦之華池人畫佛像人物車馬等出於己意自<lb/>
成一家筆無少滯轉動飄逸觀者不能窮其来去之迹<lb/>
<hi>聖朝名畫評</hi>
孟顯多謂之小孟亦云紅樓孟家<hi>圖畫見聞志</hi>
關東小孟人謂之今吴生以壁畫筆上絹素一一如刀<lb/>
劃道子界墨訖則去弟子装之色蓋本筆再添而成唯<lb/>
恐失真故齊如劃小孟遂只見壁畫不見其真至於㸃<lb/>
晴皆用濃墨愈光愈失神彩不活又畫人面耳邊地闊<lb/>
<pb n="KR3h0061_WYG_050-61b"/>
口鼻眼相近武宗元亦然<hi>米芾畫史</hi>
　　　陳士元<lb/>
陳士元京師人初名允喜丹青之學尤好王士元筆遂<lb/>
改其名至於屋宇亭榭闌楯車騎子女皁隸及人家景<lb/>
物若太湖石芭蕉花之類皆如王士元之跡<hi>聖朝名畫</hi>
<hi>評</hi>
　　　葉進成<lb/>
葉進成江南人工畫人物嘗見楊褒虞曺家醉道士圖<lb/>
<pb n="KR3h0061_WYG_050-62a"/>
頗得閻令之體<hi>圖畫見聞志</hi>
　　　葉仁遇<lb/>
葉仁遇進成族弟工畫人物多狀江表市肆風俗田家<lb/>
人物<hi>圖畫見聞志</hi>
唐紫㣲家有仁遇維揚春市圖狀其土俗繁浩貨殖相<lb/>
委徃来疾緩之態至於春色駘蕩花光互照深得淮楚<lb/>
之勝<hi>聖朝名畫評</hi>
　　　紀真<lb/>
<pb n="KR3h0061_WYG_050-62b"/>
紀真工畫山水學范寛逼真<hi>圖畫見聞志</hi>
　　　黄懷玉<lb/>
黄懐玉華原人有足疾時人目為跛子學范中正畫山<lb/>
水頗得其格<hi>聖朝名畫評</hi>
　　　商訓<lb/>
商訓工畫山水亦學范寛但皴淡山石圗寫林木皆不<lb/>
及紀與黄也<hi>圖畫見聞志</hi>
商訓善鼓琵琶學闗仝山水頗為切近<hi>聖朝名畫評</hi>
<pb n="KR3h0061_WYG_050-63a"/>
　　　丘訥<lb/>
丘訥河南雒陽人工畫山水體近許道寧筆氣不逮而<lb/>
用墨過之<hi>圖畫見聞志</hi>
　　　郝銳<lb/>
郝銳不知何許人工畫山水人或稱之而未見其蹟<hi>圖</hi>
<hi>畫見聞志</hi>
　　　董贇<lb/>
董贇潁川長社人工畫山水寒林學志精勤豪鋒老硬<lb/>
<pb n="KR3h0061_WYG_050-63b"/>
但器類近俗格致非髙<hi>圖畫見聞志</hi>
　　　侯封<lb/>
侯封邠人為圖畫院學生工畫山水寒林始學許道寧<lb/>
不能踐其老格然而筆墨調順自成一體亦郭熙之亞<lb/>
<hi>圖畫見聞志</hi>
　　　符道隱<lb/>
符道隠長安人工畫山水寒林學無師法多從己見當<lb/>
其合作亦有可觀<hi>圖畫見聞志</hi>
<pb n="KR3h0061_WYG_050-64a"/>
　　　郝澄<lb/>
郝澄字長源江寧句容人世為右族至澄以丹青自樂<lb/>
不事貲産人多求澄畫者賴以資給於佛道鬼神尤長<lb/>
<hi>聖朝名畫評</hi>
郝澄學通相術精於傳寫<hi>圖畫見聞志</hi>
　　　武洞清<lb/>
武洞清長沙人工畫佛道人物特為精妙有雜功德十<lb/>
一曜二十八宿十二真人等像傳於世<hi>圖畫見聞志</hi>
<pb n="KR3h0061_WYG_050-64b"/>
洞清最長於天神道釋等像布置落墨廣狹大小横斜<lb/>
曲直莫不合度而坐作進退向背俯仰皆有思致尤得<lb/>
人物名獲譽於一時至有市㕓人以畫刻石著洞清姓<lb/>
名而求售者<hi>宣和畫譜</hi>
　　　毛文昌<lb/>
毛文昌字則之蜀中人好畫郊野村堡人物能與真逼<lb/>
又為村童入學圖其行歩動止拜立誦寫備其風槩<hi>聖</hi>
<hi>朝名畫評</hi>
<pb n="KR3h0061_WYG_050-65a"/>
　　　尹質<lb/>
尹質字化元成都人攻冩貌善佛像尤精於真人藥王<lb/>
凡伎藝倡優人所識者質皆能畫之無分毫異處燕共<lb/>
肅王召質寫真特優禮之<hi>聖朝名畫評</hi>
　　　歐陽黌<lb/>
歐陽黌京師人工傳寫宗侯貴戚多所延請其藝與僧<lb/>
維真相抗無出其右者<hi>圖畫見聞志</hi>
　　　支選<lb/>
<pb n="KR3h0061_WYG_050-65b"/>
支選不知何處人仁宗朝為圖畫院祗候工畫太平車<lb/>
及江州車又畫酒肆邊絞縳樓子有分疎界畫之功兼<lb/>
工雜畫<hi>圖畫見聞志</hi>
　　　梁忠信<lb/>
梁忠信京師人仁宗朝為圗畫院祇候工畫山水體近<lb/>
高克明而筆墨差嫩又寺宇過盛棧道兼繁人或譏之<lb/>
也<hi>圖畫見聞志</hi>
　　　來松<lb/>
<pb n="KR3h0061_WYG_050-66a"/>
来松<hi>仁宗時人</hi>歐陽修月石硯屏歌序云張景山在虢州命<lb/>
治石橋小板一石中有月形石色紫而月白月中有樹<lb/>
森森然其文黑而枝葉老勁雖世之工畫者不能為景<lb/>
山留以遺予予令善畫工来松寫以為圗<hi>歐陽文忠公</hi>
<hi>集</hi>
　　　孫仲方<lb/>
孫仲方<hi>仁宗時人</hi>梅堯臣得孫仲方畫美人詩云因觀壁間<lb/>
畫筆妙仍竒絶<hi>宛陵集</hi>
<pb n="KR3h0061_WYG_050-66b"/>
　　　郭熈<lb/>
郭熙河南温人為御書院藝學畫山水寒林施為巧贍<lb/>
位置淵深雖復學慕營丘亦能自放胷臆巨障髙壁多<lb/>
多益壯今之世為獨絶矣<hi>圗畫見聞志</hi>
熙於髙堂素壁放手作長松巨木回溪㫁崖巖岫巉絶<lb/>
峰巒秀起雲煙變滅晻靄之間千態萬狀論者謂獨歩<lb/>
一時<hi>宣和畫譜</hi>
　　　蒲永昇<lb/>
<pb n="KR3h0061_WYG_050-67a"/>
蒲永昇成都人性嗜酒放浪善畫水人或以勢力使之<lb/>
則嘻笑舍去遇其欲畫不擇貴賤蘇子瞻内翰嘗得永<lb/>
昇畫二十四幅每觀之則隂風襲人毛髪為立子瞻在<lb/>
黄州臨臯亭乗興書數百言寄成都僧惟簡具述其妙<lb/>
謂董戚之流為死水耳<hi>圗畫見聞志</hi>
　　　郭元方<lb/>
郭元方字子正京師人官至内殿承制善畫草蟲備䆒<lb/>
蜚蠉潛分造化宜矜妙藝藹播佳名然而著意者不及<lb/>
<pb n="KR3h0061_WYG_050-67b"/>
疎略蓋或㸃綴過當翻為失真<hi>圖畫見聞志</hi>
　　　李延之<lb/>
李延之喜畫魚蟲草木得詩人之風雅寫生尤工官至<lb/>
右班殿直<hi>宣和畫譜</hi>
　　　崔白<lb/>
崔白字子西濠梁人工畫花竹翎毛體製清贍雖以敗<lb/>
荷鳬鴈得名然於佛道鬼神山林人獸無不精絶凡臨<lb/>
素多不用朽復能不假直尺界筆為長絃挺刃熙寧初<lb/>
<pb n="KR3h0061_WYG_050-68a"/>
命與艾宣丁貺葛守昌畫垂拱殿御扆鶴竹各一扇而<lb/>
白為首出後恩補圗畫院藝學白自以性疎闊度不能<lb/>
執事固辭之<hi>圖畫見聞志</hi>
　　　崔慤<lb/>
崔慤字子中白之弟也為左廷直工畫花竹翎毛狀物<lb/>
布景與白相類<hi>圖畫見聞志</hi>
崔慤尤善作兔自成一家<hi>宣和畫譜</hi>
　　　吴元瑜<lb/>
<pb n="KR3h0061_WYG_050-68b"/>
吴元瑜字公器京師人畫學崔白能變世俗之氣所謂<lb/>
院體者故其筆特出衆工之上自成一家累官武功大<lb/>
夫合州團練使<hi>宣和畫譜</hi>
　　　艾宣<lb/>
艾宣鍾陵人工畫花竹翎毛孤標高致别是風規敗草<lb/>
荒榛尤長野趣鵪鶉一種特見精絶<hi>圖畫見聞志</hi>
艾宣畫翎毛花竹為近嵗之冠既老筆跡尤竒雖不復<lb/>
精勻而氣格不凡<hi>東坡集</hi>
<pb n="KR3h0061_WYG_050-69a"/>
　　　李祐　丁貺<lb/>
李祐河内人丁貺濠梁人皆工畫花竹翎毛各有所長<lb/>
求之才格難乎其人也<hi>圖畫見聞志</hi>
　　　葛守昌<lb/>
葛守昌京師人為圖畫院祇候工畫花竹翎毛兼長草<lb/>
蟲蔬果<hi>圖畫見聞志</hi>
　　　李吉<lb/>
李吉開封人嘗為畫院藝學工畫花鳥學黄氏<hi>圖繪寳</hi>
<pb n="KR3h0061_WYG_050-69b"/>
<hi>鑑</hi>
　　　李元濟<lb/>
李元濟太原人工畫佛道人物精於吴筆熙寧中召畫<lb/>
相國寺壁與崔白為勍敵議者以元濟學遵師法不妄<lb/>
落筆遂推之為第一<hi>圖畫見聞志</hi>
　　　勾龍爽<lb/>
勾龍爽蜀中人好丹青神宗時為圖畫院祇候善作中<lb/>
古人物其狀質野有返樸之意<hi>聖朝名畫評</hi>
<pb n="KR3h0061_WYG_050-70a"/>
勾龍爽工畫佛道人物善為古體衣冠精裁密緻亦一<lb/>
代之竒筆也<hi>圖畫見聞志</hi>
勾龍爽尤善嬰孩得其態度<hi>圖繪寳鑑</hi>
　　　侯文慶<lb/>
侯文慶京師人為翰林待詔工草蟲及冩蔬菜體尚精<lb/>
謹殊乏生氣<hi>圖畫見聞志</hi>
　　　董祥<lb/>
董祥京師人為翰林待詔工畫花木有琉璃瓶中雜花<lb/>
<pb n="KR3h0061_WYG_050-70b"/>
折枝人多愛之<hi>圖畫見聞志</hi>
　　　鍾文秀<lb/>
鍾文秀京師人為翰林待詔工畫佛道人物兼學關仝<lb/>
山水有功<hi>圖畫見聞志</hi>
　　　田景<lb/>
田景慶陽人工畫人物有竒思嘗得一扇面畫三教作<lb/>
二童弈碁於僧前一則乗勝而矜誇一則敗北而悔沮<lb/>
僧臨視而笑瞻顧如生惜景孤貧聲聞不顯後之陳留<lb/>
<pb n="KR3h0061_WYG_050-71a"/>
不知所終<hi>圖畫見聞志</hi>
　　　王易<lb/>
王易鄜州人亦工畫佛道人物學鄰元濟時同畫相國<lb/>
寺壁<hi>圖畫見聞志</hi>
　　　陳坦<lb/>
陳坦晉陽人工畫佛道人物都下奉先普安二佛刹尤<lb/>
多功德牆壁相國寺北廊髙僧乃坦所畫其於田家固<lb/>
為獨歩有村醫村學田家娶婦村落祀神移居豐社等<lb/>
<pb n="KR3h0061_WYG_050-71b"/>
圗傳於世<hi>圖畫見聞志</hi>
　　　閻士安<lb/>
閻士安宛丘人習醫術善為墨竹及草樹荆棘土石蜝<lb/>
蟹燕子等皆不用彩繪為時輩所推王冀公德用好蓄<lb/>
花竹之畫士安獻墨竹一圖甚是稱賞奏為試四門助<lb/>
敎士安之竹千怪萬狀有帶風煙雨雪之勢者尤盡其<lb/>
景<hi>聖朝名畫評</hi>
士安墨竹筆力老勁名著當時毎於大卷髙壁為不盡<lb/>
<pb n="KR3h0061_WYG_050-72a"/>
景或為風勢甚有意趣<hi>圖畫見聞志</hi>
　　　徐易<lb/>
徐易海州人畫魚兼工雜畫<hi>畫史㑹要</hi>
　　　徐白<lb/>
徐白易弟亦畫魚<hi>畫史㑹要</hi>
　　　徐臯<lb/>
徐臯乃白之族工魚<hi>圖繪寳鑑</hi>
　　　江惟清<lb/>
<pb n="KR3h0061_WYG_050-72b"/>
江惟清工佛道人馬<hi>圗繪寳鑑</hi>
　　　張宗古<lb/>
張宗古工山水<hi>圖繪寳鑑</hi>
　　　何霸<lb/>
何霸不知何許人工畫船水其名尤著有瀟湘逢故人<lb/>
舶客等圖傳於世<hi>圖畫見聞志</hi>
　　　張經<hi>一作涇</hi>
張經姑蘇人善雜畫尤精傳模<hi>圖畫見聞志</hi>
<pb n="KR3h0061_WYG_050-73a"/>
　　　鄧隠<lb/>
鄧隠梓州人工雜畫兼佛像鬼神本州州宅有畫天王<lb/>
壁并牛頭寺畫羅漢皆妙又有山水花鳥傳於世<hi>圖畫</hi>
<hi>見聞志</hi>
　　　趙裔<lb/>
趙裔不知何許人工雜畫兼長佛道人物學朱繇用筆<lb/>
少亞而傅彩為精<hi>圖畫見聞志</hi>
　　　徐友<lb/>
<pb n="KR3h0061_WYG_050-73b"/>
徐友<hi>楊誠齋集云吉州人</hi>於太平寺壁畫清濟貫河一筆紆遶長<lb/>
數十丈不㫁却立而觀濤瀾洶涌目為之眩仰首近之<lb/>
凜然若飛流之濺於面也<hi>費衮梁溪漫志</hi>
楊萬里太平寺水詩云太平古寺劫灰餘夕陽雅照一<lb/>
塔孤偶逢老僧聼僧話道是壁間留古畫徐生絶筆今<lb/>
百年祖師相傳妙天下壁如雪色一丈許徐生畫水纔<lb/>
盈堵横看側看只麽是分明是畫不是水中有清濟一<lb/>
線波横貫萬里濁浪之黄河雷奔電卷儘巨猛獨清元<lb/>
<pb n="KR3h0061_WYG_050-74a"/>
自不隨他波痕盡處忽掀怒攪動一河秋水暮分明是<lb/>
水纔是畫老眼向来元自誤<hi>楊萬里誠齋集</hi>
　　　宋永錫<lb/>
宋永錫蜀人畫花竹禽鳥魚蝦學梁廣善傅色<hi>宣和畫</hi>
<hi>譜</hi>
　　　趙克夐<lb/>
趙克夐<hi>宋宗室</hi>戲弄筆墨畫游魚盡浮沉之態官止右衛<lb/>
大將軍漳州團練使累贈保康軍節度使追封髙宻侯<lb/>
<pb n="KR3h0061_WYG_050-74b"/>
<hi>宣和畫譜</hi>
　　　趙叔儺<lb/>
趙叔儺<hi>宋宗室</hi>善畫多得意於禽魚下筆皆黙合詩人句<lb/>
法或鋪張圗繪間景物雖少而意常多官至濮州防禦<lb/>
使贈少師<hi>宣和畫譜</hi>
　　　劉宷<lb/>
劉寀字道源少時流寓都下狂逸不事事放意詩酒間<lb/>
亦能為長短句與貴游俠少相從無虚日善畫魚深得<lb/>
<pb n="KR3h0061_WYG_050-75a"/>
戲廣浮深相忘於江湖之意為士人所推譽漂泊不得<lb/>
志曳裾侯門一夕大雪擁九衢闔户不出後數日友生<lb/>
候之意其僵仆矣因大呌出户謂友生曰我阻雪不死<lb/>
擁褐壊屋下無所為得封事一通可獻天子或有遇合<lb/>
同輩皆笑之俄上所陳事神考加歎而官之歴任州縣<lb/>
令為朝奉郎<hi>宣和畫譜</hi>
　　　高洵<lb/>
高洵京師人工山水師髙克明尤長於湖石以畫院多<lb/>
<pb n="KR3h0061_WYG_050-75b"/>
學克明故洵晚年復師范寛<hi>畫繼</hi>
　　　何淵<lb/>
何淵在圖畫院不知何處人專師克明徃徃逼真然失<lb/>
之繁碎也<hi>畫繼</hi>
　　　馮曠<lb/>
馮曠河内人工畫山水體製不類前人自成一家設色<lb/>
蒼老峰巒秀潤馳名於熙寧間畫鶻精神態度曲盡其<lb/>
妙<hi>何瑭懐慶府志</hi>
<pb n="KR3h0061_WYG_050-76a"/>
　　　胡錫<lb/>
胡錫錢塘人熙豐間以畫道釋像得名<hi>圗繪寳鑑</hi>
　　　臺亨<lb/>
臺亨夏縣人工畫元豐中朝廷修景靈宫調天下畫工<lb/>
詣京師撰試其優者待詔翰林畀以官禄亨名第一以<lb/>
父老固辭歸養閭里賢之<hi>宋史本傳</hi>
　　　何充<lb/>
何充秀才不知何許人能寫貌坡有贈詩云問君何苦<lb/>
<pb n="KR3h0061_WYG_050-76b"/>
寫我真君言好之聊自適<hi>畫繼</hi>
元豐二年春揚州新學成而陳成肅公薨州人以幣如<lb/>
吴使畫者何充圖公之像設於經史閣朔望行禮如先<lb/>
師云<hi>孔武仲清江集</hi>
　　　王可訓<lb/>
王可訓京西人熙豐待詔也工山水自成一家曽作瀟<lb/>
湘夜雨圗<hi>畫繼</hi>
　　　田和<lb/>
<pb n="KR3h0061_WYG_050-77a"/>
田和陜人學李成意韻深逺筆墨精簡熙豐間罕能及<lb/>
者<hi>畫繼</hi>
　　　司馬光<lb/>
司馬光字君實陜州夏縣人<hi>見書家𫝊</hi>尚書左僕射兼門下<lb/>
侍郎謚文正<hi>宋史夲傳</hi>
司馬公嘗寫山水小景酷倣李思訓余家有其獨樂園<lb/>
圖張即之題語云公自作驗楮色墨采與其格度果非<lb/>
南渡以後物<hi>紫桃軒雜綴</hi>
<pb n="KR3h0061_WYG_050-77b"/>
　　　蔡襄<lb/>
蔡襄字君謨興化仙遊人<hi>見書家𫝊</hi>為端明殿學士諡忠惠<lb/>
<hi>宋史本𫝊</hi>
君謨工於書畫頗自惜不妄為人作<hi>歐陽文忠公集</hi>
蔡襄後世咸不稱其善畫豈為書名所掩邪<hi>徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>閩畫</hi>
<hi>記</hi>
　　　王安石<lb/>
王安石字介甫撫州臨川人<hi>見書家傳</hi>中書門下平章事加<lb/>
<pb n="KR3h0061_WYG_050-78a"/>
尚書左僕射諡曰文<hi>宋史本傳</hi>
王安石山水一小紙幅極工緻全法李昭道後趙千里<lb/>
酷似之上作十餘本柏㸃葉如針杪許柏身拳曲纒糾<lb/>
極諸巧態下寫古桂十餘本俱精極而多間以大枯株<lb/>
獨寫人物則人俱矮面俱大欵題曰皇祐壬辰王安石<lb/>
寫天香深處<hi>詹景鳯東圖𤣥覧姑按欵題不類安石文筆疑後人偽為  存之以廣異聞</hi>
　　　文同<lb/>
文同字與可梓州梓潼人<hi>見書家傳</hi>善畫竹初不自貴重四<lb/>
<pb n="KR3h0061_WYG_050-78b"/>
方之人持縑素請者足相躡於門同厭之投縑於地罵<lb/>
曰吾將以為韤<hi>宋史本傳</hi>
文同墨竹冨瀟灑之姿逼檀欒之秀疑風可動不筍而<lb/>
成者也復愛於素屏髙壁狀枯槎老枿風㫖簡重識者<lb/>
所多<hi>圖畫見聞志</hi>
昔時與可墨竹見精練良紙輙奮筆揮灑不能自已坐<lb/>
客爭奪持去與可亦不甚惜後来見人設置筆研即逡<lb/>
巡避去人就求索至終嵗不可得或問其故與可曰吾<lb/>
<pb n="KR3h0061_WYG_050-79a"/>
乃者學道未至意有所不適而無所遣之故一發於墨<lb/>
竹是病也今吾病良已可若何<hi>東坡集</hi>
文湖州晚靄横卷瀟灑大似王摩詰而工夫不減關同<lb/>
<hi>山谷集</hi>
與可亦善山水<hi>畫史㑹要</hi>
　　　蘇軾<lb/>
蘇軾字子瞻眉州眉山人自號東坡居士<hi>見書家𫝊</hi>官至端<lb/>
明殿翰林侍讀學士禮部尚書諡文忠<hi>宋史本傳</hi>
<pb n="KR3h0061_WYG_050-79b"/>
米芾云子瞻作墨竹從地一直起至頂余問何不逐節<lb/>
分曰竹生時何嘗逐節生運思清拔出於文同與可自<lb/>
謂與文拈一瓣香以墨深為面淡為背自與可始也作<lb/>
成林竹甚精子瞻作枯木枝幹虯屈無端倪石皴硬亦<lb/>
怪怪竒奇如其胸中蟠鬰也<hi>米芾畫史</hi>
東坡居士作枯槎壽木叢篠㫁山筆力跌宕於風煙無<lb/>
人之境<hi>山谷集</hi>
子瞻作寒林嘗以書吿王定國曰予近畫得寒林已入<lb/>
<pb n="KR3h0061_WYG_050-80a"/>
神品蘭陵胡世將家收所畫蟹瑣屑毛介曲隈芒縷無<lb/>
不備具<hi>畫繼</hi>
釋德洪題東坡畫應身彌勒云東坡居士游戲翰墨作<lb/>
大佛事如春形容藻飾萬象又為無聲之語致此大士<lb/>
於幅紙之間筆法奇古遂妙天下殆希世之珍瑞圖之<lb/>
寳相傳始作以寄少游卿上人得於少游之家二老流<lb/>
落萬里而妙觀逸想寄寓如此可以想見其為人<hi>石門</hi>
<hi>文字禅</hi>
<pb n="KR3h0061_WYG_050-80b"/>
東坡曽以蔗滓畫石<hi>王沂竹亭集</hi>
　　　蘇過<lb/>
蘇過字叔黨坡公之季子也元祐中公知杭州叔黨年<lb/>
十九預計偕七年公為兵部尚書任承務郎後公謫英<lb/>
州貶儋州移㢘永二州叔黨皆侍行叔父欒城公毎稱<lb/>
其孝禁錮三十年晚除中山倅而卒善作怪石叢篠咄<lb/>
咄逼翁坡有觀過所作木石竹三絶以為老可能為竹<lb/>
寫真小坡解與竹𫝊神者是也晁以道誌其墓亦云書<lb/>
<pb n="KR3h0061_WYG_050-81a"/>
畫之勝克肖其先人又時出新意作山水逺水多紋依<lb/>
巖多屋木皆人跡絶處並以焦墨為之此出竒也<hi>畫繼</hi>
　　　李公麟<lb/>
李公麟字伯時舒州人第進士為中書門下後省刪定<lb/>
官元符三年歸老於龍眠山雅善畫自作山荘圖為世<lb/>
寳𫝊寫人物尤精識者以為顧凱之張僧繇之亞<hi>宋史</hi>
<hi>本傳</hi>
龍眠居士雅好畫心通意徹直造𤣥妙士大夫以謂鞍<lb/>
<pb n="KR3h0061_WYG_050-81b"/>
馬愈於韓幹佛像可進吴道𤣥山水似李思訓人物似<lb/>
韓滉非過論也<hi>李廌畫品</hi>
公麟給事博學精識用意至到凡目所覩即領其要始<lb/>
學顧陸與僧繇道元及前世名手佳本乃集衆善以為<lb/>
己有更自立意專為一家尤工人物能分别状貌使人<lb/>
望而知其廊廟館閣山林草野閭閻臧獲臺輿皁隸至<lb/>
於動作態度顰伸俯仰小大美惡與夫東西南北之人<lb/>
才分㸃畫尊卑貴賤咸有區别非若世俗畫工混為一<lb/>
<pb n="KR3h0061_WYG_050-82a"/>
律大抵公麟以立意為先布置縁飾為次其成染精緻<lb/>
俗工或可學焉至率略簡易處則終不可近也<hi>宣和畫</hi>
<hi>譜</hi>
伯時留意畫馬每欲畫必觀羣馬以盡變態有僧勸其<lb/>
不如畫佛後遂絶筆<hi>鶴山集</hi>
龍眠居士嘗作長帶觀音其紳甚長過一身有半又為<lb/>
吕吉甫作石上臥觀音蓋前此所未見者又畫自在觀<lb/>
音跏趺合爪而具自在之相曰世以破坐為自在自在<lb/>
<pb n="KR3h0061_WYG_050-82b"/>
在心不在相也乃知髙人達士縱施横設無施而不可<lb/>
者<hi>畫繼</hi>
公麟作畫多不設色獨用澄心堂紙為之惟臨摹古畫<lb/>
用絹素著色筆法如雲行水流有起倒<hi>圖繪寳鑑</hi>
　　　王詵<lb/>
王詵字晋卿太原人能詩善畫尚英宗女蜀國公主為<lb/>
利州防禦使<hi>宋史本傳</hi>
王詵雖在戚里攘去膏粱黜逺聲色從事於書畫作寳<lb/>
<pb n="KR3h0061_WYG_050-83a"/>
繪堂於私第之東以蓄其所有東坡為之記其所畫山<lb/>
水學李成皴法以金碌為之似古今觀音寳陁山狀小<lb/>
景亦墨作平逺皆李成法也故東坡謂晋卿得破墨三<lb/>
昧<hi>畫繼</hi>
晉卿以尚主之貴日在綺羅絃管之間而濡豪嬉戲乃<lb/>
皆風塵表物非其胸中自有丘壑何以及此<hi>鄒浩道鄉</hi>
<hi>集</hi>
王詵學李成山水清潤可愛又作著色山水師唐李将<lb/>
<pb n="KR3h0061_WYG_050-83b"/>
軍不古不今自成一家畫墨竹師文湖州<hi>圖繪寳鑑</hi>
　　　蔡肇<lb/>
蔡肇字天啟潤州丹陽人初事王安石見器重又従蘇<lb/>
軾游聲譽益顯第進士元祐中為太學正張商英當國<lb/>
引為禮部貟外進起居郎拜中書舎人罷為顯謨閣待<lb/>
制知明州<hi>宋史夲傳</hi>
蔡肇工畫山水人物尤好作枯槎老樹怪石奔湍頗多<lb/>
古意<hi>圖繪寳鑑</hi>
<pb n="KR3h0061_WYG_050-84a"/>
蔡天啟中書集中有跋畫一叚云余官京師十五年日<lb/>
有藪澤之思偶得尺素作平岡老木以其餘地授伯時<lb/>
請加逺水歸鴈以扁舟載僕因題詩其左曰鴻鴈歸來<lb/>
水拍天平岡老木尚寒煙付君餘地安漁艇乞我春江<lb/>
聴雨眠伯時唯唯然懶不能竟他日彦舟取去以示令<lb/>
戩即取筆㸃染如詩明年冬余補常倅歸過彦舟壁間<lb/>
見頗有佳思初夏泛小舟至村舎歸泝珥瀆河至十八<lb/>
里店遇雨宿横塘埭下閉卧蓬中夜兮不寐聞歸鴈聲<lb/>
<pb n="KR3h0061_WYG_050-84b"/>
因記曩時復作絶句云平野風煙入夢思殷勤作畫更<lb/>
題詩扁舟卧聴横塘雨恰值江南歸鴈時自作詩畫至<lb/>
今六年而竟踐之念曠蕩之可樂悼嵗月之不留於是<lb/>
悵然者甚久舟過丹陽宿北山僧舎因書以遺令戩且<lb/>
寄彦舟以跋前畫云<hi>劉宰漫塘集</hi>
　　　李植<lb/>
李植字化光京兆人觀察使士衡之孫自少年好道不<lb/>
樂㛰宦自放田野往來闗中洛陽汝州人以為有道之<lb/>
<pb n="KR3h0061_WYG_050-85a"/>
士也劉貢父過寳應僧舍與昭禪師者語壁有畫山水<lb/>
極妙昭語貢父乃化光所畫貢父率然賛之曰昆侖有<lb/>
名瑶池非實在夢暫覯變幻旋失惟是墨妙半壁蕭瑟<lb/>
﨑㠖坎壈雲舒川疾是心中象非筆端物大士觀化四<lb/>
海一室<hi>王銍黙記</hi>
　　　晁補之<lb/>
晁補之字无咎濟州鉅野人<hi>見書家傳</hi>官至禮部郎中出知<lb/>
河中府<hi>宋史本傳</hi>
<pb n="KR3h0061_WYG_050-85b"/>
補之有自畫山水留春堂大屏上題云胸中正可吞雲<lb/>
夢盞裏何妨對聖賢有意清秋入衡霍為君無盡冩江<lb/>
天又題自畫山水寄人云虎觀他年清汗手白頭田畝<lb/>
未能閑自嫌麥壠無佳思戲作南齋百里山陳無巳獨<lb/>
愛重其蹟亦嘗詠其扇云前身阮始平今代王摩詰偃<lb/>
屈蓋代氣萬里入咫尺又嘗増添蓮社圖様自以意先<lb/>
為山石位置向背作粉本以授畫史孟仲寜令傳模之<lb/>
菩薩倣侯昱雲氣倣吴道𤣥天王松石倣闗同堂殿草<lb/>
<pb n="KR3h0061_WYG_050-86a"/>
樹倣周昉郭忠恕卧槎垂藤倣李成崖壁痩木倣許道<lb/>
寜湍流山嶺騎従鞬服倣魏賢馬以韓幹虎以包鼎猿<lb/>
猴鹿以易元吉鶴白鷴若鳥䑕以崔白集彼衆長共成<lb/>
勝事今人家往往摹臨其本<hi>畫繼</hi>
晁无咎閑居濟州金鄉葺東臯歸去來園樓觀堂亭位<lb/>
置極瀟灑盡用陶語名之自畫為大圖書記其上書尤<lb/>
妙<hi>耆舊續聞</hi>
　　　晁說之<lb/>
<pb n="KR3h0061_WYG_050-86b"/>
晁說之字以道少慕司馬溫公之為人自號景迂未三<lb/>
十東坡以著述科薦之靖康初自休致中召為著作郎<lb/>
後試中書舍人兼東宫詹事建炎初以待制侍讀而終<lb/>
山谷嘗題其雪鴈云飛雪灑蘆如銀箭前鴈驚飛後回<lb/>
盼憑誰說與謝元暉休道澄江静如練又无咎題四弟<lb/>
横軸畫云黃葉滿青山枯蒲淨寒水鳬鴈下陂塍牛羊<lb/>
散墟里擔穫暮來歸兒迎婦窺籬虎頭無骨相田野有<lb/>
餘思<hi>畫繼</hi>
<pb n="KR3h0061_WYG_050-87a"/>
　　　趙令穰<lb/>
趙令穰字大年官光州防禦使雅有美才髙行讀書能<lb/>
文少年誦杜甫詩見唐人畢宏韋偃志求其蹟師而冩<lb/>
之不嵗月間便能逼真其所作多小軸甚清麗雪景類<lb/>
王維筆汀渚水鳥有江湖意每出一圖人或戲之曰此<lb/>
必朝陵一畨回矣蓋譏其不能逺適所見止京洛間景<lb/>
不出五百里内故也<hi>畫繼</hi>
大年學東坡先生作小山叢竹殊有思致<hi>山谷集</hi>
<pb n="KR3h0061_WYG_050-87b"/>
　　　趙令松<lb/>
趙令松字永年大年弟亦善丹青浮休居士謝大年江<lb/>
天晩景圖雜言云神妙獨數李将軍安知伯仲非前身<lb/>
<hi>畫繼</hi>
黃庭堅題永年畫云調麝煤作花果株難工永年遂臻<lb/>
此殊不易又云永年作狗意態殊逼<hi>山谷集</hi>
　　　趙令晙<lb/>
趙令晙字景升封嘉國公師李伯時善畫馬<hi>圖繪寳鑑</hi>
<pb n="KR3h0061_WYG_050-88a"/>
　　　趙叔盎<lb/>
趙叔盎字伯充善畫馬嘗以其藝并詩投東坡東坡次<lb/>
其韻云天驥徳力備馬外龍麟中皇天不遣言兀與畫<lb/>
圖同駑駘飽官粟未受一洗空十駕均一至何事籋雲<lb/>
風<hi>畫繼</hi>
　　　趙士<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>
趙士<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>字明發讀書能文元符初試宗室藝業合格者<lb/>
八人獨眀發賜進士出身兼工畫藝<hi>畫繼</hi>
<pb n="KR3h0061_WYG_050-88b"/>
陳師道題眀發髙軒過圖云今代風流數大年含毫落<lb/>
筆開山川忽忘朽老<graphic n="KR1062" url="https://raw.githubusercontent.com/kanripo/KR-Gaiji/master/images/KR1062.png" mimeType="image/png"/>塵底却怪鳬鴻墮目前爾來八<lb/>
二復秀出<hi>注云八二當是明發行弟</hi>萬里河山才咫尺眼前安得有<lb/>
突兀復似天地初開闢明忩冩出髙軒過便逐愈湜同<lb/>
吟哦晚知書畫真有益却悔歳月來無多<hi>任淵陳后山</hi>
<hi>詩注</hi>
　　　張敦禮<lb/>
張敦禮汴梁人哲宗壻也畫人物樹石並倣顧陸筆法<lb/>
<pb n="KR3h0061_WYG_050-89a"/>
緊細神采如生贈太師<hi>圖繪寳鑑</hi>
　　　張舜民<lb/>
張舜民字芸叟號浮休居士紹聖入黨貶均州紹興初<lb/>
追復直學士生平嗜畫題評精確雖南遷羇旅中每所<lb/>
經從必搜訪題識東南士大夫家所藏名器悉載録中<lb/>
亦能自作山水有自題扇詩云忽忽南遷不記年二妃<lb/>
祠外橘州前眼昏筆戰誰能畫無奈霜紈似月圓又題<lb/>
鄧正字家劉眀復秋景末句云我有故山常自冩免教<lb/>
<pb n="KR3h0061_WYG_050-89b"/>
魂夢落天涯<hi>畫繼</hi>
　　　劉明復<lb/>
劉明復<hi>名忱見馮山太師集</hi>善畫山水師李成官至直龍圖閣<hi>圖</hi>
<hi>繪寳鑑</hi>
馮山求劉忱明復龍圖為畫山水詩云晉唐諸公重小<lb/>
筆髙價直與才名俱然多華丹少泉石清格往往人間<lb/>
無至今百存無一二存者真偽難分區營丘李成稱絶<lb/>
跡峰巖秀拔非常模穆之灑落亦其亞玉堂屏上瀟湘<lb/>
<pb n="KR3h0061_WYG_050-90a"/>
圖董屈許范凡數輩隱隱俗氣藏肌膚乃知山水係絶<lb/>
品筆墨造化非功夫要之文章之緒餘世上真巧歸吾<lb/>
儒益昌臺府少文字見性文空談毗盧龍門雪景生坐<lb/>
隅山潜水奥爭奔趨倚空直幹鬭孤聳縁險古道盤縈<lb/>
紆擁衲禪僧對寂寞攜琴朝士來崎嶇主人肆筆聊自<lb/>
娱新言黙與天機符公家清白傳數世經濟滿腹氷霜<lb/>
壺一言不用輙掉臂五年蜀使甘馳驅時将素毫寫胸<lb/>
臆寧復意外分精粗復古雖許格<hi>復古有許道寜格疑其學許也</hi>與可<lb/>
<pb n="KR3h0061_WYG_050-90b"/>
亦壮非燕徒<hi>文與可學燕穆之然未至也</hi>豈如公思<hi>去</hi>脫羈束破碎<lb/>
嵩華傾江湖窮冬従公熟窺看愛重不覺聲嗟吁靈峰<lb/>
北菀助蕭爽雪不到地風號枯平生好畫已成僻寜借<lb/>
不喜臨與摹出公門下見公筆有類海客遺明珠願公<lb/>
乗興一揮灑束絹數幅光芬敷異時解組還故廬皎潔<lb/>
将伴林泉軀<hi>馮山太師集</hi>
　　　蔣長源<lb/>
蔣長源字永仲官至大夫作著色山水山頂似荆浩松<lb/>
<pb n="KR3h0061_WYG_050-91a"/>
身似李成葉取真松為之如靈䑕尾大有生意石不甚<lb/>
工作凌霄花纒松亦佳<hi>畫繼</hi>
　　　李甲<lb/>
李甲字景元自號華亭逸人作逸筆翎毛有意外趣<hi>畫繼</hi>
東坡以李甲比郭恕先善畫而有文<hi>周少隐竹坡詩話</hi>
　　　李世南<lb/>
李世南字唐臣安肅人眀經及第終大理寺丞嘗與晁<lb/>
无咎同試諸生无咎有求横幅長篇又有題扇詩蓋長<lb/>
<pb n="KR3h0061_WYG_050-91b"/>
於山水也東坡亦嘗題其秋景平逺云人間斤斧日創<lb/>
夷果見龍蛇百尺姿不是溪山曽獨往何人解作挂猿<lb/>
枝野水參差落漲痕疎林欹倒出霜根浩歌一棹歸何<lb/>
處家在江南黃葉村予嘗見其孫皓云此圖本寒林障<lb/>
分作兩軸前三幅盡寒林坡所以有龍蛇姿之句後三<lb/>
幅盡平逺所以有黄葉村之句其實一景而坡作兩意<lb/>
又浩歌字雕本皆以為扁舟其實畫一舟子張頤鼔枻<lb/>
作浩歌之態今作扁舟甚無謂也<hi>畫繼</hi>
<pb n="KR3h0061_WYG_050-92a"/>
　　　李皓<lb/>
李皓字雲叟唐臣孫避亂入蜀居成都其所作山水取<lb/>
前軰成様合而為一故能羙觀一時翕然稱之<hi>畫繼</hi>
　　　趙宗閔<lb/>
趙宗閔為尚書郎山谷載銅官僧舎墨竹一枝筆勢妙<lb/>
天下為作小詩云省郎潦倒今何處敗筆風生雙竹枝<lb/>
滿世閻劉專翰墨誰為真賞拂蛛絲又云獨來野寺無<lb/>
人識故作寒崖雪壓枝想得平生藏妙手只今猶在鬢<lb/>
<pb n="KR3h0061_WYG_050-92b"/>
成絲<hi>畫繼</hi>
　　　章友直<lb/>
章友直字伯益<hi>見書家傳</hi>善畫龜蛇以篆筆畫亦有意又能<lb/>
以篆筆畫棋盤筆筆相似<hi>米芾畫史</hi>
　　　文勛<lb/>
文勛字安國元祐末作太府寺丞福建漕東坡跋其畫<lb/>
扇云道子畫西方變相觀者如堵作佛圎光風落電轉<lb/>
一揮而成嘗疑其不然今觀安國作方界略不抒思乃<lb/>
<pb n="KR3h0061_WYG_050-93a"/>
知傳者之不謬<hi>畫繼</hi>
　　　劉延世<lb/>
劉延世公是先生之猶子少有盛名元祐初游太學築<lb/>
堂業講名曰抱甕嘗作墨竹題詩云酷愛此君心常將<lb/>
墨㸃真豪端雖在手難寫淡精神又云靜室焚香盤膝<lb/>
坐長廊看畫散衣行趣尚之髙如此<hi>畫繼</hi>
　　　李頎<lb/>
李頎字粹老少舉進士當得官棄去烏巾裘為道人遍<lb/>
<pb n="KR3h0061_WYG_050-93b"/>
歴湖湘間晚樂吴中山水之勝遂隱於臨安大滌洞天<lb/>
徃來苕溪之上遇名人勝士必與周旋素善丹青而間<lb/>
作小詩東坡倅錢塘日粹老以幅絹作春山横軸且書<lb/>
一詩其後不通姓名付樵者令俟坡之出投之坡展視<lb/>
詩畫蓋已竒之矣及問樵者誰遣汝也曰負薪出市始<lb/>
經公門有一道人與我百錢令我呈此實不知何人也<lb/>
坡益驚異之即散問西湖名僧輩云是粹老久之偶㑹<lb/>
於湖山僧居相得甚喜坡因和其詩云詩句對君難出<lb/>
<pb n="KR3h0061_WYG_050-94a"/>
手雲泉勸我早抽身<hi>春渚紀聞</hi>
　　　陳偕<lb/>
陳偕淮南廣陵人見古今畫雖敝縑裂素未嘗不學一<lb/>
不可於意輙復易之䑛筆濡毫欣然忘勞<hi>秦觀淮海集</hi>
　　　陳直躬<lb/>
陳直躬偕子世其學<hi>淮海集</hi>
蘇軾題陳直躬畫鴈詩云野鴈見人時未起意先改君<lb/>
從何處看得此無人態<hi>東坡集</hi>
<pb n="KR3h0061_WYG_050-94b"/>
　　　朱象先<lb/>
朱象先字景初松陵人馳名紹聖元符間坡跋其畫云<lb/>
能文而不求舉善畫而不求售文以達吾心畫以適吾<lb/>
意而已以其不求售也故得之自然世亦罕見不知其<lb/>
所長也<hi>畫繼</hi>
朱象先少時畫筆常恨無前人深逺潤澤之趣一日於<lb/>
鵞溪絹上作小山覺不如意急湔去之故墨再三揮染<lb/>
即有悟見自後作畫多再滌去或以細石磨絹要令墨<lb/>
<pb n="KR3h0061_WYG_050-95a"/>
色著入絹縷<hi>春渚紀聞</hi>
　　　宼君玉<lb/>
宼君玉工蟹<hi>圖繪寳鑑</hi>
文同畫廚十詠有題宼君玉郎中大蟹云蟹性最難圖<lb/>
生意在螯蛫伊人得之妙郭索不能已<hi>丹淵集</hi>
　　　郭煥<lb/>
郭煥<hi>與文同同時</hi>文同捕魚圖記云豳有郭煥者善搨寫余<lb/>
亦令為之郭之於畫有尺寸甚可愛與余為此尤盡其<lb/>
<pb n="KR3h0061_WYG_050-95b"/>
所學<hi>丹淵集</hi>
　　　劉繼勲<lb/>
劉繼勲為左藏庫使知寧州善畫<hi>丹淵集</hi>
　　　張敏行<lb/>
張敏行彭州人俊慧通博善畫<hi>丹淵集</hi>
　　　許中正<lb/>
許中正蜀人工鬼神及龍<hi>圖繪寳鑑</hi>
晁補之題許中正捕龍雷詩云彼龍胡為被天謫不肯<lb/>
<pb n="KR3h0061_WYG_050-96a"/>
為天行雨澤天勅雷公恣捜索龍藏何所忽爾獲提之<lb/>
滿空若曵帛雹風電火相卷射雷張兩翅但拍拍首尾<lb/>
挽之足䨇磔龍力與雷固不敵雷轉威怒龍褫魄須臾<lb/>
定見肝胃拆萬力千氣凡㡬畫斯人斯品入神格<hi>丹淵</hi>
<hi>集</hi>
　　　黄斌老<lb/>
黄斌老潼川府安泰人文湖州之妻姪也登科嘗任戎<lb/>
倅適山谷貶戎州與定交且通譜善畫竹山谷有詠其<lb/>
<pb n="KR3h0061_WYG_050-96b"/>
横竹詩又謝斌老送墨竹十二韻云吾子學湖州師逸<lb/>
功已倍預知更入神後出遂無對<hi>畫繼</hi>
　　　黄子舟<lb/>
黄彛字子舟斌老弟其名字初非彛與子舟也山谷以<lb/>
其尚氣故取二器以規之自後折節為粹君子終朝郎<lb/>
郡倅山谷用贈斌老韻謝子舟為余作風雨竹両篇前<lb/>
篇云嵗寒十三本與可可追配後篇云森削一山竹牝<lb/>
牡十三輩誰言湖州没筆力今尚在而與可每言所作<lb/>
<pb n="KR3h0061_WYG_050-97a"/>
不及子舟<hi>畫繼</hi>
　　　劉明仲<lb/>
劉明仲善作竹<hi>畫繼</hi>
黄庭堅劉明仲墨竹賦云子劉子山川之英骨毛粹清<lb/>
用意風塵之表如秋髙月明游戲翰墨龍蛇起陸嘗其<lb/>
餘巧顧作二竹<hi>山谷外集</hi>
　　　黄與廸<lb/>
黄與廸善墨竹山谷次韻謝與廸所作竹五幅云吾宗<lb/>
<pb n="KR3h0061_WYG_050-97b"/>
墨脩竹心手不自知但不知為何人任子淵詩注亦不<lb/>
及之<hi>畫繼</hi>
　　　楊吉老<lb/>
楊吉老文潛甥文潛嘗云吾甥楊吉老本不好畫竹一<lb/>
旦頓解便有作者風氣揮灑奮迅初不經意森然已成<lb/>
愜可人意其法有未具而生意超然矣无咎亦有贈文<lb/>
潛甥克一學與可畫竹詩克一吉老字也<hi>畫繼</hi>
　　　陳修己<lb/>
<pb n="KR3h0061_WYG_050-98a"/>
陳修己通城人元祐八年為智嵩上座寫晦堂老師絶<lb/>
妙諸本<hi>山谷集</hi>
　　　馬賁<lb/>
馬賁河中人長於小景作百鴈百猿百馬百牛百羊百<lb/>
鹿圖雖極繁夥而位置不亂本佛像馬家後寫生馳名<lb/>
於元祐紹聖間<hi>畫繼</hi>
　　　周曽<lb/>
周曽不知何地人與馬賁同時差髙於賁又長山水<hi>畫</hi>
<pb n="KR3h0061_WYG_050-98b"/>
<hi>繼</hi>
　　　張無惑<lb/>
張無惑山人也善畫山水浮休贈詩云西征已度故關<lb/>
山秋雨霖零路屈盤受盡艱辛心不足解程又展畫圖<lb/>
看<hi>畫繼</hi>
　　　劉國用<lb/>
劉國用漢州人工畫羅漢壁素之傳甚多在丘杜金水<lb/>
張之下也<hi>畫繼</hi>
<pb n="KR3h0061_WYG_050-99a"/>
　　　陳自然<lb/>
陳自然工畫佛山谷題云陳君以佛畫名京師作秋水<lb/>
寒禽甚可觀<hi>畫繼</hi>
　　　李明<lb/>
李明善山水坡以其畫送吴逺遊云近李明畫山水有<lb/>
名頗用墨不俗輒求得一横卷甚長可用牀上繞屏<hi>畫</hi>
<hi>繼</hi>
　　　蔡規<lb/>
<pb n="KR3h0061_WYG_050-99b"/>
蔡規建昌軍人謝無逸觀其畫山水有蔡生老江南山<lb/>
水涵眼界揮灑若無心筆端出萬怪之句<hi>畫繼</hi>
　　　雷宗道<lb/>
雷宗道商州人工雜畫尤長於佛像山水䨇流張庭堅<lb/>
家有兩横幅人以為郭熙也<hi>畫繼</hi>
　　　能仁甫<lb/>
能仁甫以字行本畫院出身官至縣令長於佛像山水<lb/>
世多觀音<hi>畫繼</hi>
<pb n="KR3h0061_WYG_050-100a"/>
　　　費宗道<lb/>
費宗道蔡州人來京師畫太一宫中主火神頃刻而成<lb/>
衆工疾之告監牧中使曰畫太速成殊不加意中使遂<lb/>
令墁毁一夕憤怒而卒<hi>畫繼</hi>
　　　成宗道<lb/>
成宗道長安人工畫人物兼善刻石凡長安壁傳吴筆<lb/>
皆臨模上石其跡細如絲髪而不失精神體段有所集<lb/>
吴生三清像與左右侍衞宛如吴作或云因能勒石後<lb/>
<pb n="KR3h0061_WYG_050-100b"/>
轉而為畫也又改武洞清長沙羅漢與三元皆能舎短<lb/>
求長自出新意過於長沙逺矣<hi>畫繼</hi>
　　　吉祥<lb/>
吉祥平陽人工佛道筆墨輕清又能布景作佛像星辰<lb/>
多在山水中後人罕及山水亦佳<hi>畫繼</hi>
　　　李士雲<lb/>
李士雲金陵人𫝊荆公神贈詩曰衰容一見便疑真李<lb/>
氏揮毫妙入神欲去鍾山終不忍謝渠分我死前身又<lb/>
<pb n="KR3h0061_WYG_050-101a"/>
善山水荆公贈古風有李子好山水而常寓城郭毫端<lb/>
出窈窕心手初不著之句<hi>畫繼</hi>
　　　程懷立<lb/>
程懷立南都人東坡作𫝊神記謂𫝊吾神爾得其全懷<lb/>
立舉止如諸生蕭然有意於筆墨之外<hi>畫繼</hi>
　　　劉宗道<lb/>
劉宗道京師人作照盆孩兒以手指影影亦相指形影<lb/>
自分每作一扇必畫數百本然後出貨即日流布實恐<lb/>
<pb n="KR3h0061_WYG_050-101b"/>
他人𫝊模之先也<hi>畫繼</hi>
　　　李宗晟<lb/>
李宗晟作水簾圖坡題云宗晟一軸水簾圖寄與南舒<lb/>
李大夫未向林泉歸得去炎天酷日且令無<hi>畫繼</hi>
　　　尹白<lb/>
尹白汴人專工墨花坡嘗賦之云花心起墨暈春色散<lb/>
豪端<hi>畫繼</hi>
　　　陳常<lb/>
<pb n="KR3h0061_WYG_050-102a"/>
陳常江南人以飛白筆作樹石有清逸意折枝花亦有<lb/>
逸氣一株以色亂㸃花頭意欲奪造化本朝妙工也<hi>畫</hi>
<hi>繼</hi>
　　　陶縝<lb/>
陶縝<hi>金陵人</hi>荆公有題所畫果示徳逢詩所作花果精緻<lb/>
可玩<hi>畫繼</hi>
　　　李遵易<lb/>
李遵易不知何郡人无咎有跋畫魚圖甚詳<hi>畫繼</hi>
<pb n="KR3h0061_WYG_050-102b"/>
　　　段吉先<lb/>
段吉先不知何地人晁无咎有題其小景三絶<hi>畫繼</hi>
　　　孟仲寧<lb/>
孟仲寧<hi>與晁說之同時</hi>說之云白蓮社圖余自以意先為山石<lb/>
位置向背物皆作粉本以授畫史孟仲寧使摸寫潤色<lb/>
之<hi>雞肋集</hi>
　　　劉琮<lb/>
劉琮廬陵人以寫真名一時玉局老人自海上歸嘗贈<lb/>
<pb n="KR3h0061_WYG_050-103a"/>
以言由是士大夫益稱之<hi>盧溪集</hi>
　　　李漢舉<lb/>
李漢舉工畫竹<hi>圖繪寳鑑</hi>
黄庭堅題李漢舉墨竹云如蟲蝕木偶爾成文吾觀古<lb/>
人繪事妙處類多如此<hi>山谷集</hi>
　　　張大同<lb/>
張大同能寫真<hi>山谷集</hi>
　　　張子謙<lb/>
<pb n="KR3h0061_WYG_050-103b"/>
張子謙能寫真<hi>山谷集</hi>
　　　宋處<lb/>
宋處邢州人善畫山水曽摸郭熙滿溪春溜圖<hi>圖繪寳</hi>
<hi>鑑</hi>
　　　秦湛<lb/>
秦湛字處度少游子善著色山水<hi>圖繪寳鑑</hi>
　　　髙述<lb/>
髙述丹陽人學東坡書及竹石皆逼真<hi>圖繪寳鑑</hi>
<pb n="KR3h0061_WYG_050-104a"/>
　　　劉仲懷<lb/>
　劉仲懷山隂人元祐徙居諸曁善畫墨竹筆法師文湖<lb/>
　州<hi>圖繪寳鑑</hi>
　　　　程坦<lb/>
　程坦善雜畫松竹頗佳人物甚俗米元章謂能汚茶坊<lb/>
　酒肆者此論真是<hi>圖繪寳鑑</hi>
　　　　妙頤真<lb/>
　妙頤真南陽人畫墨鬼暈淡有功山谷甞跋之<hi>畫史㑹</hi>
<pb n="KR3h0061_WYG_050-104b"/>
　<hi>要</hi>
　　　　牟仲甫<lb/>
　牟仲甫隨州人畫猿獐㺅鹿與易元吉相似湖廣多有<lb/>
　之<hi>畫史㑹要</hi>
　牟仲甫作雞有意趣<hi>馮山太師集</hi>
　<lb/>
　<lb/>
御定佩文齋書畫譜卷五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_081-1a"/>
　欽定四庫全書<lb/>
御定佩文齋書畫譜目録<lb/>
　　第八十一卷<lb/>
　　　歴代名人畫跋一<lb/>
　　　　晋顧愷之勘書圖<lb/>
　　　　晋顧愷之畫桓宣武像<lb/>
　　　　晋顧愷之畫維摩像<lb/>
　　　　晋史道碩八駿圖卷<lb/>
<pb n="KR3h0061_WYG_081-1b"/>
　　　　宋陸探微師子畫<lb/>
　　　　宋陸探微姜后免冠圖<lb/>
　　　　南齊謝赫畫晋明帝歩輦圖<lb/>
　　　　梁張僧繇畫僧<lb/>
　　　　隋展子䖍畫馬<lb/>
　　　　唐閻立夲畫洪崖仙圖<lb/>
　　　　唐閻立夲校書圖<lb/>
　　　　唐閻立夲渭橋圖<lb/>
<pb n="KR3h0061_WYG_081-2a"/>
　　　唐閻立夲二十八宿真形圖<lb/>
　　　唐閻立夲畫列帝圖<lb/>
　　　唐閻立夲畫蘭亭<lb/>
　　　唐閻立夲畫五星<lb/>
　　　唐閻立夲畫唐文皇訓子圖<lb/>
　　　唐閻立夲畫十八學士真像<lb/>
　　　唐閻立夲畫西升經<lb/>
　　　唐閻立夲職貢師子圖<lb/>
<pb n="KR3h0061_WYG_081-2b"/>
　　　唐李思訓摘𤓰圖<lb/>
　　　唐李思訓三騣馬圖<lb/>
　　　唐李思訓御苑採蓮圖<lb/>
　　　唐李昭道秦王獨獵圖<lb/>
　　　唐李昭道落照圖<lb/>
　　　唐李昭道幸蜀圖<lb/>
　　　唐呉道子畫<lb/>
　　　唐呉道子地獄變相圖<lb/>
<pb n="KR3h0061_WYG_081-3a"/>
　　　唐呉道子畫護法神<lb/>
　　　唐呉道子畫人物<lb/>
　　　唐呉道子畫驢<lb/>
　　　唐呉道子畫卷<lb/>
　　　唐盧鴻草堂圖<lb/>
　　　唐王維輞川圖<lb/>
　　　唐王維袁安臥雪圖<lb/>
　　　唐王維畫黄梅出山圖<lb/>
<pb n="KR3h0061_WYG_081-3b"/>
　　　唐王維藍田煙雨圖<lb/>
　　　唐王維捕魚圖<lb/>
　　　唐王維畫維摩文殊不二圖<lb/>
　　　唐王維畫孟浩然騎驢圖<lb/>
　　　唐王維畫山水<lb/>
　　　唐王維山水真蹟<lb/>
　　　唐王維秋林晚岫圖<lb/>
　　　唐王維畫渡水羅漢<lb/>
<pb n="KR3h0061_WYG_081-4a"/>
　　　唐王維畫伏生像<lb/>
　　　唐王維真蹟<lb/>
　　　唐王維演教羅漢<lb/>
　　　唐王維雪溪圖<lb/>
　　　唐王維江山雪霽卷<lb/>
　　　唐曹霸馬圖<lb/>
　　　唐曹霸汗血馬圖<lb/>
　　　唐曹霸照夜白圖<lb/>
<pb n="KR3h0061_WYG_081-4b"/>
　　　唐曹霸人馬圖<lb/>
　　　唐曹霸馬圖<lb/>
　　　唐韓幹御馬圖<lb/>
　　　唐韓幹馬圖<lb/>
　　　唐韓幹三馬圖<lb/>
　　　唐韓幹畫郭家師子花<lb/>
　　　唐韓幹飲馬圖<lb/>
　　　唐韓幹五馬圖<lb/>
<pb n="KR3h0061_WYG_081-5a"/>
　　　唐韓幹二馬圖<lb/>
　　　唐韓幹八馬圖<lb/>
　　　唐陳閎人馬圖<lb/>
　　　唐陳閎楊妃並馬上馬圖<lb/>
　　　唐韋鶠十馬圖<lb/>
　　　唐韋鶠馬圖<lb/>
　　　唐韋偃放驢圗<lb/>
　　　唐韓滉畫牛圖<lb/>
<pb n="KR3h0061_WYG_081-5b"/>
　　　唐韓滉畫子母犢<lb/>
　　　唐韓滉五牛圖<lb/>
　　　唐韓滉畫七才子圖<lb/>
　　　唐周昉按樂圖<lb/>
　　　唐周昉西施圖<lb/>
　　　唐周昉按箏圖<lb/>
　　　唐周昉大内圖<lb/>
　　　唐周昉袁安臥雪圖<lb/>
<pb n="KR3h0061_WYG_081-6a"/>
　　　唐周昉明皇吹簫圖<lb/>
　　　唐周昉畫美人琴阮圖<lb/>
　　　唐周昉擘阮圖<lb/>
　　　唐戴嵩畫牛<lb/>
　　　唐戴嵩牛圖<lb/>
　　　唐戴嵩放牧圖<lb/>
　　　唐邉鸞畫華<lb/>
　　　唐趙公佑畫<lb/>
<pb n="KR3h0061_WYG_081-6b"/>
　　　唐趙公祐畫正坐佛<lb/>
　　　唐孫位畫春龍起蟄圖<lb/>
　　　唐張南夲大佛像<lb/>
　　　唐范瓊大悲觀音像<lb/>
<pb n="KR3h0061_WYG_081-7a"/>
　欽定四庫全書<lb/>
御定佩文齋書畫譜卷八十一<lb/>
　　歴代名人畫跋一<lb/>
　　　　晋顧愷之勘書圖<lb/>
　此畫舊傳顧虎頭而畫録不具世有疑者或曰凡物以<lb/>
　求名者常蔽於實觀畫者如口察味甘酸辛苦自以實<lb/>
　得此可異而惑邪虎頭筆墨世人不復見雖其録有可<lb/>
　求者亦莫察其真偽特以其後世不可及故貴之而畫<lb/>
<pb n="KR3h0061_WYG_081-7b"/>
　録乃出自後人采綴又未必能盡當時所見世人何必<lb/>
　信耳而不信目以自蔽哉然畫手簡古筆力圜成窊隆<lb/>
　色理傍直向背生意隠顯至與塑工爭勝不似筆墨中<lb/>
　來至於神明煥發意態随出顧非畫入三昧不能到此<lb/>
　地縱非虎頭當亦是其流品爾跋畫者作義寕二年十<lb/>
　一月洛州太守贊皇公文房今以隋唐書參校則此年<lb/>
　五月唐受命改元四年然後舉東都始改豫為洛與此<lb/>
　皆異以大業雜記河洛記武徳起居録考之洛州其初<lb/>
<pb n="KR3h0061_WYG_081-8a"/>
石季龍分州七都建於河南之河東義寕元年以𢎞農<lb/>
為洛州竇軌為其守進封贊皇公則此當時為竇軌書<lb/>
也唐武徳改元為是年六月則洛州不應尚用隋號今<lb/>
考劉仁軌書其年十月二日猶作義寕則當時隋之臣<lb/>
子亦有以此自列者江淮間書記至稱大業十五年則<lb/>
此與用漢伏臘以自見何異故箕子於武王亦稱祀者<lb/>
商禮也然義寕雖隋恭帝所建而義旗之所假立難稱<lb/>
為唐當時如此者衆矣<hi>廣川畫跋</hi>
<pb n="KR3h0061_WYG_081-8b"/>
　　　晋顧愷之畫桓宣武像<lb/>
竇蒙南齊畫目中有桓温像一<graphic n="KR1505" url="https://raw.githubusercontent.com/kanripo/KR-Gaiji/master/images/KR1505.png" mimeType="image/png"/>上之上<graphic n="KR1505" url="https://raw.githubusercontent.com/kanripo/KR-Gaiji/master/images/KR1505.png" mimeType="image/png"/>後題云上<lb/>
品上正此畫也但長康乃晉陵無錫人此云譙國人不<lb/>
知何謂袁倩毛惠逺宋人沈熾文姚懐珍梁人當時祕<lb/>
府書畫多此諸人題但此<graphic n="KR1505" url="https://raw.githubusercontent.com/kanripo/KR-Gaiji/master/images/KR1505.png" mimeType="image/png"/>以袁毛姚題於唐褚令後<lb/>
恐誤録也<hi>東觀餘論</hi>
　　　晋顧愷之畫維摩像<lb/>
張彦逺古今名畫記所載顧長康傳云興寕中瓦官寺<lb/>
<pb n="KR3h0061_WYG_081-9a"/>
初置僧衆設刹㑹請朝賢鳴刹注其疏時士大夫莫有<lb/>
過十萬者長康素貧打刹獨注百萬衆以為大言後請<lb/>
勾疏長康曰宜備一壁遂閉户往來一月餘日畫維摩<lb/>
詰一軀工畢将㸃眸子乃謂僧曰第一日觀者請施十<lb/>
萬第二日可五萬第三日任例責施及開户光照一寺<lb/>
施者填咽俄而得錢百萬又論畫體工用云顧生首創<lb/>
維摩詰像有清羸示病之容隱几忘言之状陸探微張<lb/>
僧繇效之終不及至唐寺廢杜紫薇牧之為池州刺史<lb/>
<pb n="KR3h0061_WYG_081-9b"/>
過金陵歎其将圯募工搨寫十餘夲以遺好事者其一<lb/>
乃汝隂太守某人也不敢攜去至今置於州廨丞相晏<lb/>
臨淄公鎮潁日嘗語從事鑱石以記其始末嘉祐壬寅<lb/>
予領郡事暇日數取以觀之案長康晉人故所畫服飾<lb/>
器用皆當時所尚其意態位置固非常畫之比也或云<lb/>
杜夲已為後人竊取今所存者盖再經謄搨矣然而氣<lb/>
象超逺髣髴如見當時之人物已可愛也况牧之所傳<lb/>
乎况長康之真蹟乎想慕不足因命工人即其夲移寫<lb/>
<pb n="KR3h0061_WYG_081-10a"/>
藏之家楮又題於像旁丹陽蘇子容記<hi>蘇魏公集</hi>
　　　晋史道碩八駿圖卷<lb/>
謝赫畫品謂史道碩師曹衛與王微齊名而王得其意<lb/>
史得其似不無甲乙至李嗣真續畫品雖屈第中上然<lb/>
在二曹顧陸前則與赫異矣貞觀公私畫史稱史有八<lb/>
駿圖為隋朝官夲宋宣和帝因之遂入畫譜此卷首雖<lb/>
殘破然有祕殿印記即趙呉興白錢塘亦定其為史夲<lb/>
無疑也余嘗考圖畫見聞志謂晉武帝臨御得穆王時<lb/>
<pb n="KR3h0061_WYG_081-10b"/>
八駿圖夲令道碩摹寫之厯宋齊梁陳以為國寳至隋<lb/>
破臺城為賀若弼所有齊王暕以駿馬四十蹄美錦四<lb/>
十段購得之尋獻煬帝至唐貞觀中敕借魏王泰因而<lb/>
傳摹於世今此卷無貞觀小印當是人間摹夲第其絹<lb/>
素精古筆力髙妙與郭若虚所記騣鬛腹項蹄尾色状<lb/>
無不脗合雖神彩小剥落而騀駊蹀躞權竒滅沒之態<lb/>
固可按而想見也少陵咏曹霸與後世所稱二韓陳閎<lb/>
龍暝呉興較之不知當何如耳萬厯初黄金臺買此以<lb/>
<pb n="KR3h0061_WYG_081-11a"/>
為差勝駿骨遂識於後<hi>弇州山人稾</hi>
　　　宋陸探微師子畫<lb/>
陸生板畫天下惟此夲初留建康境中唐太和間李文<lb/>
饒鎮浙西徙置鎮江甘露寺余猶及見焉元符初甘露<lb/>
火板亦随燼常恨絶蹟世不復見忽有得東坡所摹以<lb/>
獻㑹府治草堂成因傳寫為照壁屏之隂筆墨之妙雖<lb/>
不可追然尚可想其髣髴亦以存建康故事之一云<hi>石</hi>
<hi>林建康集</hi>
<pb n="KR3h0061_WYG_081-11b"/>
　　　宋陸探微姜后免冠圗<lb/>
右免冠進諫圖周宣王姜后故實也劉宋時呉人陸探<lb/>
微所作其法遒勁傅色清潤人品端荘神氣超越六法<lb/>
具備出乎天成盖世傳探微乃畫中之聖者也此卷希<lb/>
世之珍畫入神品其故實誠有補於風敎觀之者使齊<lb/>
家治國咸有助焉駙馬都尉公當以什襲珍藏使子孫<lb/>
永保珍貝珠玉不足貴也元祐三年八月提舉太平興<lb/>
國宫賜紫金魚袋王至跋<hi>書畫題跋記</hi>
<pb n="KR3h0061_WYG_081-12a"/>
　　　南齊謝赫畫晋明帝歩輦圖<lb/>
右晋明帝歩輦圗南齊謝赫畫雖經傳摹意象髙古但<lb/>
所畫輦上設一几傍施雙扛殊無輦制余按輦自漢以<lb/>
來始為人君之乘魏晋小出則御之過江遂亡制度太<lb/>
元中謝安率意造焉及破苻秦獲京都舊輦形製無差<lb/>
時人服其精記則明帝時輦無制度宜矣又東晋時鞾<lb/>
袍尚未盛行而此圖侍臣服之豈當時值漢趙之後江<lb/>
左已襲其風歟<graphic n="KR1505" url="https://raw.githubusercontent.com/kanripo/KR-Gaiji/master/images/KR1505.png" mimeType="image/png"/>首題云廣順癸丑季夏狂生摹常見<lb/>
<pb n="KR3h0061_WYG_081-12b"/>
陶榖家逸少帖後有顯徳初酒狂題字與此正同廣順<lb/>
顯徳相接當是此人苐未能名之耳<hi>東觀餘論</hi>
　　　梁張僧繇畫僧<lb/>
天竺僧畫像者梁直閣将軍張僧繇之真蹟也張公繪<lb/>
事之始厥有二僧後屬侯景師至金陵江南喪亂此畫<lb/>
流離散落多歴年所遂遭剖割分而為二其一在唐故<lb/>
右常侍陸堅處即此僧也陸公嘗嬰篤疾殆将屬纊忽<lb/>
於夢寐覩此故僧謂公曰我有同侣一人自從離析已<lb/>
<pb n="KR3h0061_WYG_081-13a"/>
百餘年今在洛陽故城東李君家深所寳玩舉世莫知<lb/>
若能為我求之再得㑹合當以法力扶助令爾無憂陸<lb/>
公既寤遽以求訪果如夢中之㫖獲見斯人而僧亦俱<lb/>
在乃以俸錢十萬贖而合焉即日陸公疾瘳勿藥有喜<lb/>
信知造思之巧通於神祗識者以為干将鏌鋣散而復<lb/>
合亦其類也嗟乎陸公已沒子孫不守有姬鬻之於市<lb/>
為校書郎宋儋所得開元中儋服藥過度因而喪明其<lb/>
李氏之僧復失所在惟入夢者巍然獨存儋卒傳故人<lb/>
<pb n="KR3h0061_WYG_081-13b"/>
劉傑傑居之室不求聞達天寳末遭禄山之難避地淮<lb/>
隂與道士魏審交深相結納無何傑以老卒傳乎審交<lb/>
審交傳楚州刺史李陽陽傳睦州司馬劉長卿今為劉<lb/>
氏之寳藏矣<hi>文苑英華</hi>
　　　隋展子䖍畫馬<lb/>
展子䖍作立馬而有走勢其為臥馬則腹有騰驤起躍<lb/>
勢若不可掩覆也不知觀者曽得求於此乎世有伯樂<lb/>
喜相馬弟子九方皋得其妙解謂可與相真馬馬之真<lb/>
<pb n="KR3h0061_WYG_081-14a"/>
者将以有而為之其趣偽矣則其謂牡而黄者是求人<lb/>
見而有知者也不可謂已盡伯樂術矣立説者於此亦<lb/>
有分也豈可不求其趣詎謂方皋到伯樂地哉能知此<lb/>
者曹将軍将軍去展子䖍其間亦自是地矣長安薛翁<lb/>
於馬得一種妙明其得於妙解者未有能遺此者也<hi>廣</hi>
<hi>川畫跋</hi>
　　　唐閻立夲畫洪崖仙圖<lb/>
洪崖先生不知何許人也姓張名藴字藏真風神秀逸<lb/>
<pb n="KR3h0061_WYG_081-14b"/>
志趣閑雅仙書秘典九經諸史無所不通開元中已千<lb/>
嵗矣盖古之髙仙明皇仰其神異累詔不赴多逰終南<lb/>
泰華或往青城王屋與東羅二大師為侣每述金丹華<lb/>
池之事易形鍊丹之術人莫究其微妙焉先生戴烏帽<lb/>
衣紅蕉葛衫烏犀帶短靿鞾僕五人名状各怪曰橘术<lb/>
栗葛柮有白驢曰雪精日行千里復有随身之用白藤<lb/>
笠六角扇木如意筇竹杖長盈壺□蒲杯自然流酌每<lb/>
跨驢領僕㳺於市㕓酒酣笑傲自若明皇詔圖其像庶<lb/>
<pb n="KR3h0061_WYG_081-15a"/>
朝夕得瞻觀之元祐四年東坡蘇軾書<hi>鐡網珊瑚</hi>
　　　唐閻立夲校書圖<lb/>
唐右相閻君粉夲北齊校書圖士大夫十二員執事者<lb/>
十三人坐榻胡牀四書卷筆硯二十二投壺一琴二嬾<lb/>
几三搘頤一酒榼果櫑十五一人坐胡牀脱帽方落筆<lb/>
左右侍者六人似書省中官長四人共一榻陳飲具其<lb/>
一下筆疾書其一把筆若有所營搆其一欲逃酒為一<lb/>
同舍挽留之且使侍者著鞾兩榻對設坐者七人其一<lb/>
<pb n="KR3h0061_WYG_081-15b"/>
開卷其一捉筆顧視若有所訪問其一以手拄頰顧侍<lb/>
者行酒其一抱膝坐酒旁其一右手執卷左手據搘頤<lb/>
其一右手捉筆拄頰左手開半卷其一仰負嬾几左右<lb/>
手開書筆法簡者不缺煩者不亂天下竒筆也右故奉<lb/>
議郎知冨順監京兆宋元夀所藏初得之滎陽盛孟適<lb/>
盖文肅公家舊物也建中靖國元年二月甲午江西黄<lb/>
庭堅自戎州來将下荆州泊舟漢東市始識富順君之<lb/>
子兆吉長觀此畫歎賞彌日吉長舉以見恵余不忍取<lb/>
<pb n="KR3h0061_WYG_081-16a"/>
為書其大槩使并藏之此筆墨之妙必待精鑒乃出示<lb/>
之亷者必不取貪者必不與也趙潤甫家燭下書<hi>山谷</hi>
<hi>集</hi>
　　　唐閻立夲渭橋圖<lb/>
渭橋圖漢受呼韓邪朝正月於渭上者也紹聖三年邵<lb/>
仲恭出其圖且訪其畫長闊逺近或不可料至芙蓉李<lb/>
杏親見一時人馬屋木全失形似大不與今世畫工所<lb/>
見相類此其理何哉余曰世之論畫謂其似也若謂形<lb/>
<pb n="KR3h0061_WYG_081-16b"/>
似長説假畫非有得於真象者也若謂得其神明造其<lb/>
縣解自當脱去轍迹豈嫓紅配緑求衆工摹寫卷界而<lb/>
為之邪畫至於此是解衣槃礴不能偃傴而趍於庭矣<lb/>
恐時人未能以此求其下筆時也立夲是以畫顯當在<lb/>
荆州時得張僧繇畫初猶未解曰定虚得名耳明日又<lb/>
往曰猶是近代好手明日又往曰名下定無虚士十日<lb/>
不能去寝臥其下對之夫畫至於出轍迹者其難悟如<lb/>
此後人畫未能辨筆畫而學不知形像所主見解又非<lb/>
<pb n="KR3h0061_WYG_081-17a"/>
得若立夲極其功用至於論畫一望而縣斷是非得失<lb/>
者妄也但恐世之所論非真得殊絶而不留者當是平<lb/>
平者爾若在四五間者猶可意識求之其遇於什一者<lb/>
果可辨其真偽哉若謂出於一二而得非數者恐非立<lb/>
夲不能言也<hi>廣川畫跋</hi>
　　　唐閻立夲二十八宿真形圖<lb/>
祕閣所藏五星二十八宿真形圖唐閻立夲畫五星獨<lb/>
有金火土二十八宿存者十三餘亡失疑守藏吏盜易<lb/>
<pb n="KR3h0061_WYG_081-17b"/>
於外嘗見畢文簡公家所收與此同蘇舜欽書其後比<lb/>
此完具知其為榻夲也道藏傳五曜圖金為女形火為<lb/>
童子形木為帝王形土為老人形而此畫金形若美女<lb/>
兩鬢如羽翼乘飛鳯而翔洋土為道人不知何据經説<lb/>
昴形如梯畢形如芝參形如婦人井如足跡鬼如佛胸<lb/>
柳如蛇張如瞿曇軫如人手房如瓔珞心如大麥尾如<lb/>
蝎此圖皆異惟翼形如牛頭斗為人形虚如鳥婁如馬<lb/>
與經相合不知經之所云如是矣而畫者又異於經果<lb/>
<pb n="KR3h0061_WYG_081-18a"/>
得言有据邪立夲以畫名世後人顧莫及其妙絶天下<lb/>
不當詰其所畫是非也<hi>廣川畫跋</hi>
　　　唐閻立夲畫列帝圖<lb/>
右閻立夲畫列帝圖凡十三人嘉祐名勝楊之美裒藏<lb/>
之後入呉幵内翰家呉氏子孫今寓贑貧質諸市過期<lb/>
不能贖予兄子中為守用錢二十萬鬻以相示初展視<lb/>
而斷爛不可觸亟以四萬錢付工李謹葺治乃可觀十<lb/>
三人中惟陳宣帝侍臣兩人從者並執扇各兩人潔輿<lb/>
<pb n="KR3h0061_WYG_081-18b"/>
者四人筆勢尤竒絹亦特敝是閻真跡無疑餘似經摹<lb/>
傳故稍完好自冨韓公而下皆有題識往往缺落破碎<lb/>
第一跋文雖具而年月姓名俱漫滅賴紹聖間張勵引<lb/>
六一先生戲揚直講詩兩句而印縱有之美及四世三<lb/>
公之家兩印然後知其為裒也古帝王多矣繪事必不<lb/>
止此無乃後人欲獻宫禁而削其偏方不令之主故間<lb/>
得流傳於世如晋人弔喪帖邪然漢文光武儼然卷首<lb/>
何也文帝而曰昭文殊不可曉豈題者誤邪林叔豹謂<lb/>
<pb n="KR3h0061_WYG_081-19a"/>
孝文廟樂曰昭徳頗以遷就或云載記李夀在蜀嘗以<lb/>
漢王僭位改元漢興其死也諡昭文帝廟曰中宗豈其<lb/>
然乎必有能辨之者東里周某書是日延和奏事退皇<lb/>
太子初決庶務於議事堂盖淳熙十五年正月二日也<lb/>
<hi>平園集</hi>
　　　唐閻立夲畫蘭亭<lb/>
右圖寫人物一軸凡五軰唐右丞相閻立夲筆一書生<lb/>
状者唐太宗朝西臺御史蕭翼也一老僧状者智永嫡<lb/>
<pb n="KR3h0061_WYG_081-19b"/>
孫㑹稽比丘辯才也唐太宗雅好法書聞辯才寳藏其<lb/>
祖智永所蓄晋右将軍王羲之蘭亭修禊敘真蹟遣蕭<lb/>
翼出使求之翼至㑹稽不與州郡通變姓名易士服徑<lb/>
詣辯才朝暮還往情意習洽一日因論右軍筆蹟悉以<lb/>
所攜御府諸帖示辯才相與反復折難真贋優劣以激<lb/>
發之辯才迺云老僧有永禪師所寳右軍蘭亭真蹟非<lb/>
此可擬藏之梁間不使人知與君相好因取以相示翼<lb/>
既見之即出太宗詔札以字軸置懐袖閻立夲所圖盖<lb/>
<pb n="KR3h0061_WYG_081-20a"/>
状此一段事蹟書生意氣揚揚有自得之色老僧口張<lb/>
不呿有失志之態執事二人其一嘘氣止沸者其状如<lb/>
生非善寫貌馳譽丹青者不能辦此上有三印其一内<lb/>
合同印其一大章漫滅難辨皆印以朱其一集賢院圖<lb/>
書印印以墨朱乆則渝以故唐人間以墨印如王涯小<lb/>
章李徳裕賛皇印皆印以墨此圖江南内庫所藏簪頂<lb/>
古玉軸猶是故物太宗皇帝初定江南以兵部外郎楊<lb/>
克<hi>闕一字</hi>知昇州時江南内府物封識如故克遜不敢啟<lb/>
<pb n="KR3h0061_WYG_081-20b"/>
封具以聞太宗悉以賜之此圖居第一品克遜蔡人寳<lb/>
此物傳五世以歸其子壻周氏傳再世其孫榖藏之甚<lb/>
祕梁師成請以禮部度牒易之不與後經擾攘榖将逺<lb/>
適以與其同郡人謝伋伋至建康為郡守趙明誠所借<lb/>
因不歸紹興元年七月望有攜此軸貨於錢塘者郡人<lb/>
呉説得之後見謝伋言舊有大牙籖後主親題刻其上<lb/>
云上品畫蕭翼籖今不存此畫宜歸太宗神府而乆落<lb/>
人間疑非所當寳有者呉説記<hi>施宿㑹稽志</hi>
<pb n="KR3h0061_WYG_081-21a"/>
此圖世多摹夲或謂韓昌黎見大顛或謂李王見夲平<lb/>
皆非也使是工者不應僧據禪牀而客在下座正是蕭<lb/>
翼耳呉公傅朋云書生意氣揚揚有歸全璧之色老僧<lb/>
口張不脅有遺元珠之態亦非也翼以權謀被選逺取<lb/>
蘭亭首奏乞二王雜帖三數通以行至越衣黄衫極寛<lb/>
長潦倒得山東書生之體方卑辭以求見銜袖之書乃<lb/>
是御府所齎野童自随亦攜書帙此正畫其納交之時<lb/>
後既得蘭亭則以御史召辯才曉然告之不復作此儒<lb/>
<pb n="KR3h0061_WYG_081-21b"/>
酸態矣且其時此僧為之絶倒良乆何止口張不脅而<lb/>
已右相不惟丹青精妙其人物意度曲折尤非後人可<lb/>
及也<hi>攻媿集</hi>
　　　唐閻立夲畫五星<lb/>
宣和内府所藏閻相畫三十有二予嘗於故祕書少監<lb/>
吕公家觀其房宿盖大徳中先朝所賜宣和舊物也今<lb/>
乃獲覩此五星東海徐公謂所見三夲皆不逮此則其<lb/>
所畫宜非一夲此卷雖無内府印章而徐公在宣和間<lb/>
<pb n="KR3h0061_WYG_081-22a"/>
已鑒定為真蹟誠可寳矣<hi>黄文獻公集</hi>
　　　唐閻立夲畫唐文皇訓子圖<lb/>
右一卷相傳為唐文皇訓子圖閻侍中立夲畫元故恒<lb/>
陽文正王手定為神品第一圖中隠几而坐者天顔肅<lb/>
穆目力注視奕奕有生氣童子娟好靜秀展卷畏篤一<lb/>
武将拱立豐下而謹若不敢肆者然可想見其搴旗挾<lb/>
将之力餘一侍童二介士皆各得其意上有宣和殿印<lb/>
初翳若霧余令善工洗之則硃色隐透光彩射睂睫間<lb/>
<pb n="KR3h0061_WYG_081-22b"/>
而器物之妙絹素之精斷有非後人所能贋者第文皇<lb/>
面頳而髯虯挺發可畏以故世稱之曰日表曰髭聖今<lb/>
像頗不甚合且爾時教承乾則不應命立夲圖教髙宗<lb/>
則已長亦似未通而余又嘗考宣和畫譜立夲所遺無<lb/>
此圖僅有偽蜀黄筌勘書圖二卷此豈其一邪盖宋初<lb/>
諸降王中獨孟昶有天人相見於花蕊夫人所供其童<lb/>
子為元喆武士為趙廷隠而當時進御者以勝國故不<lb/>
敢具其實故目之為勘書圖理稍近耳第其冠服類六<lb/>
<pb n="KR3h0061_WYG_081-23a"/>
朝不甚似五代則有未可曉者姑闕以俟精鑒博識之<lb/>
士<hi>弇州山人稾</hi>
　　　唐閻立夲畫十八學士真像<lb/>
閻立夲畫十八學士真像一卷于志寕贊沈存中跋絹<lb/>
紙剥落其畫意與近時所傳全不同當是立夲真蹟卷<lb/>
藏山西蒲州監生魏希古家嘉靖癸卯甲辰間希古攜<lb/>
以㳺京師京山侯崔都尉以二百金購之不與希古因<lb/>
條陳邊事並以此卷封進意圖進用㑹世宗不好翰墨<lb/>
<pb n="KR3h0061_WYG_081-23b"/>
其所言邊事又無當疏入不省謾以其疏并卷俱發兵<lb/>
科而此卷遂留藏科中近有好事者乃言成祖得此卷<lb/>
仁廟與漢王爭求成祖難兩與遂發該科收藏殊為可<lb/>
笑也<hi>張居正太岳集</hi>
右十八學士圖督府參軍李子獲閻中令舊夲摹勒上<lb/>
石所謂周昉貌趙郎并得情性者也内薛收不早死何<lb/>
減房杜許敬宗得早死不與李貓同傳生亦有幸有不<lb/>
幸耳余舊嘗為朱司空題此圖末句云諸公詰朝且虚<lb/>
<pb n="KR3h0061_WYG_081-24a"/>
左雋州流人來上坐意謂王魏兩侍中也不知此圖今<lb/>
在司空所否然此十八文學之士以庶僚為秦王參預<lb/>
謀議耳髙武朝始有北門學士及崇𤣥集賢漸以官著<lb/>
聞盖至於今而極矣當李子兄少師公為學士時至十<lb/>
餘人併英宗朝李文達公軰亦十餘人為我明前後盛<lb/>
事焉知後世有不託之繪史也邪<hi>弇州山人稾</hi>
余為李參軍書十八學士石刻之明嵗而公瑕以畫夲<lb/>
見遺云自青瑣摹得者其人物極為精雅服有緋紫青<lb/>
<pb n="KR3h0061_WYG_081-24b"/>
緑四色皆巾裹而獨蘇世長黄冠秃無髪腦傍有七黒<lb/>
黶若星者極肥而短頷胡鬖鬖被口與虞世南面皆皺<lb/>
紋盖二公仕隋代甚乆年可六十房杜少而澤與史合<lb/>
也其間有牴牾者圖稱房𤣥齡字喬年薛收字元敬陸<lb/>
元朗字徳明姚柬字思亷顔相時字師古而唐書稱姚<lb/>
思亷字簡之房喬字𤣥齡以字行陸徳明薛元敬字即<lb/>
名也沈存中欲以是畫而證史之誤余又考之史蘇典<lb/>
籖名朂今曰旭顔相時亦不當字師古師古相時兄也<lb/>
<pb n="KR3h0061_WYG_081-25a"/>
又唐武徳中制三品服用紫五品以上朱八九品用青<lb/>
緑腰帶搢垂頭於下用撻尾勲官随品加佩刀礪紛帨<lb/>
貞觀初始以深緑為六品淺緑七品深青淺青八九品<lb/>
服今所不可曉者房杜既勲邸元僚官品並等不宜杜<lb/>
青而房緋豈房封臨淄侯而如晦僅建平男邪蘇世長<lb/>
以陜府長史為軍諮祭酒故宜紫然不宜于志寕陸徳<lb/>
明亦紫二君官甚卑傳可考又助教盖文達緑而佩印<lb/>
𤣥齡虞世南緋而佩紛帨世長志寕兼佩印及紛帨徳<lb/>
<pb n="KR3h0061_WYG_081-25b"/>
明亦佩紛帨而它無之也衣皆窄袖短下束帶遒緊無<lb/>
委蛇寛博之象豈其時服制尚未定邪存中博極羣書<lb/>
其易持論固宜然吾意尚未敢以史而廢圖今欲以圖<lb/>
而糾史亦未之敢也姑識以俟知者<hi>同上</hi>
　　　唐閻立夲畫西升經<lb/>
閻立夲在唐以丹墨名世而後畫録謂其入神解而此<lb/>
經示相粉墨經昧不能得其神態意度然筆力圜勁存<lb/>
規模可以知也<hi>廣川畫跋</hi>
<pb n="KR3h0061_WYG_081-26a"/>
　　　唐閻立夲職貢師子圖<lb/>
此職貢師子圖也唐閻立夲寔為之宋宣和中嘗祕之<lb/>
内府按唐史貞觀九年四月壬寅康國獻師子太宗珍<lb/>
其逺來詔虞世南作賦編之東觀而張九齡等咸為之<lb/>
賛立夲時以圖畫見知其秦府十八學士圖凌煙閣功<lb/>
臣圖與春苑池異鳥圖當時以為絶妙余意此圖必與<lb/>
世南九齡等賦賛一時為之偶未著耳余觀其所圖師<lb/>
猛異状雄詭俊特真能肉視犀象孩撫熊羆有非他獸<lb/>
<pb n="KR3h0061_WYG_081-26b"/>
可比至其斂尾弭耳柔馴服御與羣胡並馳又若有依<lb/>
仁率舞之態揆之賦賛所稱往往而合是以知其出於<lb/>
一時無疑也<hi>俞允文仲蔚先生集</hi>
　　　唐李思訓摘𤓰圖<lb/>
元稹望雲騅歌云明皇當時無此馬不免騎驢來幸蜀<lb/>
信如稹言豈有此權竒蹀躞與嬪御摘𤓰山谷間如思<lb/>
訓之圖乎然禄山之亂崔圓在蜀儲設甚備騎驢當時<lb/>
虚語耳<hi>東坡集</hi>
<pb n="KR3h0061_WYG_081-27a"/>
　　　唐李思訓三騣馬圖<lb/>
唐李将軍思訓作明皇摘𤓰圖嘉陵山川帝乗赤驃起<lb/>
三騣與諸王及嬪御十數騎出飛仙嶺下初見平陸馬<lb/>
皆若驚而帝馬見小橋作徘徊不進状不知三騣謂何<lb/>
後見岑嘉州詩有衛節度赤驃歌云赤髯胡雛金剪刀<lb/>
平明剪出三騣髙乃知唐御馬多剪治而三騣其飾也<lb/>
<hi>東坡集</hi>
　　　唐李思訓御苑採蓮圖<lb/>
<pb n="KR3h0061_WYG_081-27b"/>
右唐李思訓採蓮圖内有宫殿臺閣赤欄橋青龍舟盖<lb/>
寫禁中景物非泛然圖江湖之筆也按思訓有唐宗室<lb/>
官至左武衛大将軍妙極丹青最為當時所重其設色<lb/>
布景皆極超絶得煙霞縹緲難寫之状時其子昭道亦<lb/>
善畫故人有大小李将軍之稱大則思訓小謂昭道然<lb/>
余前在豫章屢見其父子之筆然昭道不及思訓此卷<lb/>
可稱重也萬歴乙亥春正月觀扵歸來堂中因題其後<lb/>
茂苑文嘉<hi>清河書畫舫</hi>
<pb n="KR3h0061_WYG_081-28a"/>
大李将軍采蓮圖一卷樓觀房櫳衣裳舟檝精巧細密<lb/>
妙入毫芒而山光掩映湖波浩𣺌朱華冒水緑樹羃雲<lb/>
又有濠濮之思唐人去晉未逺猶有顧陸遺風非後代<lb/>
畫手所能髣髴也此卷夲趙宋尚方間物思陵好古圖<lb/>
史而鑒定乃出曽覿龍大淵軰名流題識往往翦削不<lb/>
留一二若此圖者嶷然獨立如魯靈光使覽者不勝扼<lb/>
腕耳太原王穉登書<hi>同上</hi>
　　　唐李昭道秦王獨獵圖<lb/>
<pb n="KR3h0061_WYG_081-28b"/>
山谷題摹燕郭尚父圖云往時李伯時為余作李廣奪<lb/>
健兒馬挾兒南馳取健兒弓引滿以擬追騎觀箭鋒所<lb/>
直發之人馬皆應弦也伯時笑曰使俗子為之當作中<lb/>
箭追騎矣余因此深悟畫格此文皇獨獵圖唐小李将<lb/>
軍之筆建炎間内府宣取扵宗室家奉以非所敢惜但<lb/>
以前射一豕而上生於亥故不敢進復令取之亟摹一<lb/>
夲而以真者進御三馬一豕皆極奔驟弓既引滿而箭<lb/>
鋒正與豕相直豈山谷龍眠俱未見此畫邪<hi>攻媿集</hi>
<pb n="KR3h0061_WYG_081-29a"/>
　　　唐李昭道落照圖<lb/>
落照圖宋祕府物嘗入賈丞相家洪武中崑山有道士<lb/>
王𤣥微者寳祕是圖今藏琴川劉氏唐人畫之入神品<lb/>
者若閻立夲大小二李王摩詰呉道子其真筆余皆嘗<lb/>
見之是圖歴年數百而氣韻不失當為唐人第一名畫<lb/>
神品<hi>寓意編</hi>
　　　唐李昭道幸蜀圖<lb/>
友人湖州沈不疑有横軸明皇幸蜀圖一幅出令余勘<lb/>
<pb n="KR3h0061_WYG_081-29b"/>
之其山水樹木橋彴工妙無比而人物顧盻俯仰髣髴<lb/>
如生真絶筆也上有王百榖張伯起二跋語并題為仇<lb/>
實父摹趙千里諦視之殊不類趙作因取歸懸壁上細<lb/>
㸔之見左方山石内有金書李昭道三小字嵗乆漫漶<lb/>
不易可覩為之大快呌絶信吾不負吾眼也其下又有<lb/>
宣和小璽因定為唐夲無疑因考蔡絛鐡圍山記書宣<lb/>
和帝常以小李将軍唐明皇幸蜀圖一横軸賜閣下不<lb/>
知即此夲否此圖今藏余歸鴻館中因漫紀其由於此<lb/>
<pb n="KR3h0061_WYG_081-30a"/>
俟如李伯時米元章軰辨賞之<hi>顧起元嬾真草堂集</hi>
　　　唐呉道子畫<lb/>
知者創物能者述焉非一人而成也君子之於學百工<lb/>
之於技自三代歴漢至唐而備矣故詩至於杜子美文<lb/>
至於韓退之書至於顔魯公畫至於呉道子而古今之<lb/>
變天下之能事畢矣道子畫人物如以燈取影逆來順<lb/>
往傍見側出横斜平直各相乘除得自然之數不差毫<lb/>
末出新意於法度之中寄妙理於豪放之外所謂㳺刃<lb/>
<pb n="KR3h0061_WYG_081-30b"/>
餘地運斤成風盖古今一人而已余於他畫或不能必<lb/>
其主名至扵道子望而知其真偽也然世罕有真者如<lb/>
史全叔所藏平生盖一二見而已元豐八年十一月七<lb/>
日書<hi>東坡集</hi>
　　　唐呉道子地獄變相圖<lb/>
道子畫聖也出新意於法度之内寄妙理於豪放之外<lb/>
盖所謂㳺刃餘地運斤成風者邪觀地獄變相不見其<lb/>
造業之因而見其受罪之状悲哉悲哉能於此間一念<lb/>
<pb n="KR3h0061_WYG_081-31a"/>
清淨豈無脱理但恐如路旁草野火燒不盡春風吹又<lb/>
生耳元豐六年七月十日齊安臨臯亭借觀<hi>東坡集</hi>
呉道𤣥作此畫視今寺刹所圖殊弗同了無刀林沸鑊<lb/>
牛頭阿旁之像而變状隂慘使觀者腋汗毛聳不寒而<lb/>
栗因之遷善逺罪者衆矣孰謂丹青為末技歟政和七<lb/>
年嵗丁酉十二月二日武陽黄某長睿父書同觀者外<lb/>
弟鄱陽侯張熹子昭建安翁招士修時寓楚之衮華堂<lb/>
<hi>東觀餘論</hi>
<pb n="KR3h0061_WYG_081-31b"/>
一技所得雖以藝自列必致一者然後能造其微至於<lb/>
妙解投機精潛應感則械用不存而神者受之其有轍<lb/>
迹而可求哉呉生初為此圖請裴旻纒結舞劒因其陵<lb/>
厲條通幽冥至於騰太白之光徴蓐收之耀踔獵風輝<lb/>
英精互繞劒擊電光透空而下執鞘承之衆大怪駭於<lb/>
是賈其逸藝潛發神明寓之於畫魔魅化出恢詭形見<lb/>
李光謂道𤣥平生得意在是夫以道子書畫自號絶藝<lb/>
不可以繩尺約之况此得之縣解者世可復睥睨於其<lb/>
<pb n="KR3h0061_WYG_081-32a"/>
間哉三階舊墨廢毁乆矣賴此夲見其位置雖搨臨不<lb/>
得盡其妙用然物形械具猶有尺度可校則功用之力<lb/>
當有得其餘習者可以諭其形似也<hi>廣川畫跋</hi>
　　　唐呉道子畫護法神<lb/>
諸佛於過去世振大法音作獅子吼其破聾抉聵如天<lb/>
鼔雷音裂山發地於是天龍神各司其方咸出護持以<lb/>
左右大法又嘗發大誓願以救末法其考於經名在諸<lb/>
神不可勝數也呉生作護法神止在一象以經考者知<lb/>
<pb n="KR3h0061_WYG_081-32b"/>
其非護佛而持法者也特護經而來爾故不為衆相而<lb/>
特以焉纏為象者也當元徽間法獻自西方來得諸佛<lb/>
設法傳之震方有神伽藍毗羅護持佛牙與其經説皆<lb/>
東至末而求反其國獻即圖其形留之後入荘嚴寺則<lb/>
呉子於畫盖稽於經矣非如後世繪工塑師於僧坊下<lb/>
冠冕相者豈止無所据邪<hi>廣川畫跋</hi>
　　　唐呉道子畫人物<lb/>
呉生之畫如塑然隆頰豐鼻眣目陷臉非謂引墨濃厚<lb/>
<pb n="KR3h0061_WYG_081-33a"/>
面目自具其勢有不得不然者正使塑者如畫則分位<lb/>
皆重疊便不能求其鼻目顴額可分也楊惠之與呉生<lb/>
俱出開元時惠之進學不及乃改其塑自畫為塑易工<lb/>
若塑者由彩繪設飾自不能入縑素為難呉生畫人物<lb/>
如塑旁見周視盖四面可意㑹其筆蹟圜細如銅絲縈<lb/>
盤朱粉厚薄皆見骨髙下而肉起陷處此其自有得者<lb/>
恐觀者不能於此求之故并以説彩者見焉此畫人物<lb/>
尤小氣韻落落有宏大放縱之態又其難也<hi>廣川畫跋</hi>
<pb n="KR3h0061_WYG_081-33b"/>
　　　唐呉道子畫驢<lb/>
范魯公舊藏横幅畫首末缺爛中圖羣驢跋者皆曰呉<lb/>
生客疑韋偃以此得名余謂此圖全於生意固是名手<lb/>
若必曰某所為某所為則余不能知也唐人説呉生嘗<lb/>
畫驢於僧壁夜起蹋踤其用具然呉生嘗優為之矣<hi>廣</hi>
<hi>川畫跋</hi>
　　　唐呉道子畫卷<lb/>
頃年見張敬夫家藏呉畫昊天觀壁草卷與此絶相類<lb/>
<pb n="KR3h0061_WYG_081-34a"/>
但人物差大耳此卷用紙而不設色又有補畫頭面手<lb/>
足處應亦是草夲也張氏所藏夲出長安安氏後有張<lb/>
芸叟題記云其兄弟析産分而為二此特其半耳頃經<lb/>
臨安之火今不知其在亡而此卷斷裂之餘所謂龍天<lb/>
八部者亦不免為焦頭爛額之客豈三災厄㑹仙聖所<lb/>
不能逃邪是可笑也呉筆之妙冠絶古今盖所謂不思<lb/>
不勉而從容中道者兹其所以為畫聖與季路所藏法<lb/>
書名畫甚冨計無出其右者既以得觀為幸因記嵗月<lb/>
<pb n="KR3h0061_WYG_081-34b"/>
於其後時慶元丁巳十月十日己夘也朱熹仲晦父<hi>朱</hi>
<hi>子文集</hi>
　　　唐盧鴻草堂圖<lb/>
盧顥然在開元中嘗賜隐居服官為營草堂逮還山迺<lb/>
廣學廬聚徒肄業其居之室號寕極則取所謂深根而<lb/>
反一者也鴻嘗自圖其居以見世共傳之其夲嘗在叚<lb/>
成式家當時號山林勝絶不知逮今存不髙希中嘗出<lb/>
此圖考之古夲則有樾館等而無寕極者又景物増多<lb/>
<pb n="KR3h0061_WYG_081-35a"/>
致多煩碎此後人追想勝槩而浪為之也<hi>廣川畫跋</hi>
盧鴻草堂圖舊藏中貴人劉有方家余往有慶厯中摹<lb/>
夲亦名手精妙猶記後載唐人題跋云相國鄒平段公<lb/>
家藏圖書並用所歴方鎮印記咸通初余為荆州從事<lb/>
與柯古同在蘭陵公幕下閲此軸今所歴嵗時倏踰二<lb/>
紀洊罹多難編軸尚存物在時遷所宜興歎丁未年駕<lb/>
在岐山涿郡子謩記又書己酉嵗重九日專謁太儀遂<lb/>
載覽閱累經多難頓釋愁襟子謩再題鄒平公段文公<lb/>
<pb n="KR3h0061_WYG_081-35b"/>
也柯古其子成式字也子謩不知何人涿郡盖亦盧氏<lb/>
望蘭陵公或云蕭鄴其罷相出為荆南節度使咸通初<lb/>
成式終太常少卿則所謂太儀也丁未僖宗光啟二年<lb/>
己酉昭宗龍紀元年此畫宣和庚子余在楚州為賀方<lb/>
回取去不歸當時余方自許昌得請洞霄思卜築於此<lb/>
山之下視圖中草堂樾館桃煙館羃翠亭渺然若不可<lb/>
及今余東西兩巖略有亭堂十餘所比年松竹稍環合<lb/>
每杖䇿登山竒石森聳左右詰曲行雲霞中不知視鴻<lb/>
<pb n="KR3h0061_WYG_081-36a"/>
居為如何但恨水泉不壮無雲錦淙金碧潭耳<hi>石林避</hi>
<hi>暑録</hi>
　　　唐王維輞川圖<lb/>
王摩詰自作輞川圖筆墨可謂造微入妙然世有兩夲<lb/>
一夲用矮紙一夲用髙紙意皆出摩詰不疑臨摹得人<lb/>
猶可見其得意於林泉之髣髴<hi>山谷集</hi>
元祐丁夘余為汝南郡學官夏得腸癖之疾臥直舍中<lb/>
所善髙符仲攜摩詰輞川圖示余曰閲此可以愈疾余<lb/>
<pb n="KR3h0061_WYG_081-36b"/>
夲江海人得圖喜甚即使二兒從旁引之閲於枕上怳<lb/>
然若與摩詰入輞川度華子岡經孟城坳憇輞川荘泊<lb/>
文杏館上斤竹嶺並木蘭砦絶茱茰沜躡槐陌窺鹿柴<lb/>
返於南北垞航攲湖戲栁浪濯欒家瀨酌金屑泉過白<lb/>
石灘停竹里館轉辛夷塢抵漆園幅巾杖履棊奕茗飲<lb/>
或賦詩自娯忘其身之匏繫於汝南也數日疾良愈而<lb/>
符仲亦為夏侯太冲來取圖遂題其末而歸諸髙氏<hi>秦</hi>
<hi>淮海集</hi>
<pb n="KR3h0061_WYG_081-37a"/>
輞川集緫田園所為詩分序先後可以意得其處古傳<lb/>
輞水如車縛頭因以得名維自罷官居輞口者十年日<lb/>
與裴廸浮舟往來彈琴賦詩此圖於像見之然詩有南<lb/>
垞北垞華子岡攲湖竹里館茱茰沜辛夷塢此畫頗失<lb/>
其舊當依其説改定其後維舍此地為浮圖居今清原<lb/>
寺是也<hi>廣川畫跋</hi>
輞川二十境勝槩冠秦雍摩詰既居之畫之又與裴生<lb/>
詩之其畫與詩後得贊皇父子書之善并美具無以復<lb/>
<pb n="KR3h0061_WYG_081-37b"/>
加宜為後人寳玩摹傳永垂不刋然此地今遺趾僅存<lb/>
園湖垞沜率為疇畝未有髙士踵兹逸懐使人慨想深<lb/>
政和二年六月五日常山宋烜武陽黄某於河南官舍<lb/>
同觀<hi>東觀餘論</hi>
宋景文公著唐書列傳文法嚴簡其勢無由汎及散漫<lb/>
而摩詰備載華子岡攲湖竹里館栁溪茱茰沜辛夷塢<lb/>
之目何所不憚煩邪君子隠居以求其志行義以達其<lb/>
道随所寓而自得焉必欲山水花木之勝則其志荒矣<lb/>
<pb n="KR3h0061_WYG_081-38a"/>
是故文藝絶人髙韻天放而無卓然節操者志荒之罪<lb/>
也宋公之意其殆有儆於玩物者乎善觀是圖者併以<lb/>
是求之<hi>道園學古録</hi>
　　　唐王維袁安臥雪圖<lb/>
彦逺畫評言王維畫物多不問四時如畫花往往以桃<lb/>
杏芙蓉蓮花同畫一景余家所藏摩詰畫袁安臥雪圖<lb/>
有雪中芭蕉此乃得心應手意到便成故造理入神迥<lb/>
得天意謝赫云衛協之畫雖不該備形妙而有氣韻凌<lb/>
<pb n="KR3h0061_WYG_081-38b"/>
跨羣雄曠代絶筆<hi>夢溪筆談</hi>
　　　唐王維畫黄梅出山圖<lb/>
王仲至閱吾家畫最愛王維畫黄梅出山圖盖其所圖<lb/>
黄梅曹溪二人氣韻神檢皆如其為人讀二人事跡還<lb/>
觀所畫可以想見其人<hi>夢溪筆談</hi>
　　　唐王維藍田煙雨圖<lb/>
味摩詰之詩詩中有畫觀摩詰之畫畫中有詩詩曰藍<lb/>
谿白石出玉川紅葉稀山路元無雨空翠濕人衣此摩<lb/>
<pb n="KR3h0061_WYG_081-39a"/>
詰之詩或曰非也好事者以補摩詰之遺<hi>東坡集</hi>
　　　唐王維捕魚圖<lb/>
右畫捕魚一卷或云王右丞草也紙廣不充幅長丈許<lb/>
水波渺瀰洲渚隐隐見其背岸木葭菼向揺落草萋然<lb/>
始黄天慘慘雲而風人物衣裘有寒意盖畫江南初冬<lb/>
欲雪時也兩人挽舟循厓一人篙而下之三人巾帽袍<lb/>
帶而騎或馬或驢寒峙肩擁袖者前揚鞭顧後攬轡語<lb/>
袂翩然者僮負囊尾馬背而荷若擁鼻者三人屈竹為<lb/>
<pb n="KR3h0061_WYG_081-39b"/>
屋三童子踞而起大網一童從旁出者縛竹跨水上一<lb/>
人立旁維舟其下有笱者方舟而下四人篙而前其舟<lb/>
坐若立者兩童子曳方罟行水間者縳竹跨水上一人<lb/>
巾而依蘧蒢坐沈大網旁笱屈竹為屋縛竹跨水上童<lb/>
子跪而起大網者一人屈竹為屋前有瓶盂可見者篙<lb/>
者槳者俛下罩者三人皆笠方舟載大網行且漁兩兒<lb/>
兩盖依蘧蒢坐有巾而<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>出網中得者<graphic n="KR1468" url="https://raw.githubusercontent.com/kanripo/KR-Gaiji/master/images/KR1468.png" mimeType="image/png"/>操楫一人縛<lb/>
竹跨水上顧而語前有盃盂者方舟載大網出網中得<lb/>
<pb n="KR3h0061_WYG_081-40a"/>
者縛竹跨水上兩兒沈大網旁維艓者兩人篙其舟甚<lb/>
力有帷幙坐而濟若婦人可見者方舟依渚一人篙一<lb/>
人小而<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>三童子若飲食若寐前有盃盂者一人推葦<lb/>
間童子俛而曳循厓者人物數十許目相望不過五六<lb/>
里若百里千里右丞妙於詩故畫意有餘世人欲以語<lb/>
言粉墨追之不似也常憶楚人云帝子降兮北渚目渺<lb/>
渺兮愁予嫋嫋兮秋風洞庭波兮木葉下引物連類謂<lb/>
便若湖湘在目前思頃時嵗晩道呉江如此漁者男子<lb/>
<pb n="KR3h0061_WYG_081-40b"/>
婦女童稚舟楫梁笱網罟罾罩紛然在江然其業亷而<lb/>
事佚故無市㕓爭利意此與畫二大夫去國其色無别<lb/>
恨奚以異元祐元年四月二十日李希孝出之欲摹寫<lb/>
無善工乃借韓退之序畫人物意識之<hi>雞肋集</hi>
朱景𤣥畫斷曰王維畫山水松石似呉生而風標特出<lb/>
京師西塔院有輞川圖山谷鬱盤雲水飛動山谷詩丹<lb/>
青出右轄詩句妙九州物外常獨往人間無所求袖手<lb/>
南山雨輞川桑柘秋胸中有佳處涇渭㸔同流此詩足<lb/>
<pb n="KR3h0061_WYG_081-41a"/>
以氣吞右轄筆墨今所見者摹夲不足道也余與徐淵<lb/>
子同㸃檢南宫出右丞捕魚圖一卷如旡咎公所題者<lb/>
余曰此善摹者為之徐不以為然一日得一卷僅存三<lb/>
分之一徐圖葭葦之外意其為水耳此特波濤浩瀰水<lb/>
痕浪迹一一畢具人物尤精絶淵子必欲易之余有難<lb/>
色已而又有一卷題曰摩詰寒江釣雪上施祕閣之印<lb/>
此迺淳化以前未更祕書省印篆也畫筆竒古全不類<lb/>
世間所見山水圖也<hi>緯略</hi>
<pb n="KR3h0061_WYG_081-41b"/>
　　　唐王維畫維摩文殊不二圖<lb/>
王輞川以凝碧詩見知當世餘事丹青亦造神品晩年<lb/>
長齋刻意空門學室中唯繩牀經案退朝之後焚香獨<lb/>
坐大有所契證三復斯畫知其不茍毗邪一㑹儼然目<lb/>
中觀者要當於黙然處驚海濤春雷之作始不負渠<hi>李</hi>
<hi>彌遜筠溪集</hi>
　　　唐王維畫孟浩然騎驢圖<lb/>
孟浩然以詩稱於時亦以詩見棄於其主然䇿蹇東歸<lb/>
<pb n="KR3h0061_WYG_081-42a"/>
風袂飄舉使人想慨嘉歎一時之棄適以重千古之稱<lb/>
也明皇雖善揚相如忠佞之言而積忤生増也萌於此<lb/>
此力爭之九齡所以得罪媚柔之林甫所以見用而卒<lb/>
以危社稷也歟<hi>杜範清獻公集</hi>
　　　唐王維畫山水<lb/>
世言摩詰筆蹤措思參於造化而剏意經圖即有所缺<lb/>
如山水平逺雲峰石色絶迹天機非繪者所及觀此圖<lb/>
便知古人之論為得正使後之評者不能加此余見或<lb/>
<pb n="KR3h0061_WYG_081-42b"/>
以畫名者無復生動氣象不過聚石為山分畫寫水又<lb/>
豈可與論人家在仙掌雲氣欲生衣者邪<hi>廣川畫跋</hi>
　　　唐王維山水真蹟<lb/>
自崇寕興畫學名筆間出有賜紫待詔髙克明者頗得<lb/>
摩詰用筆意當時甚重之今已不易致况唐朝真蹟乎<lb/>
淳熙丁未八月八日過史院翰林洪公景盧出示此軸<lb/>
輒記其後<hi>平園集</hi>
　　　唐王維秋林晩岫圖<lb/>
<pb n="KR3h0061_WYG_081-43a"/>
王右丞生平畫卷所稱最者惟輞川雪溪捕魚等圖耳<lb/>
吾意以為絶響不謂太樸於中州友人家又得此卷而<lb/>
用筆之妙布置之神殆尤過焉固知右丞胸中伎倆未<lb/>
易測識而千竒萬變時露於指腕間無窮播㺯豈非千<lb/>
載一人哉<hi>鐡網珊瑚</hi>
　　　唐王維畫渡水羅漢<lb/>
此軸必有十六僧所存者卷末三僧爾王摩詰三字恨<lb/>
無摩詰他字可參校上用圓角印其文為埜釋豈摩詰<lb/>
<pb n="KR3h0061_WYG_081-43b"/>
别號邪世畫渡水僧或乗龍或履龜黿類多詭怪恍忽<lb/>
不近人情今最後一僧先登於岸雖目視雲際孤鶴然<lb/>
脫衣在磐石上欠伸垂足若休其勞苦者前一僧未渡<lb/>
纔數寸淺水而中一僧乃倒錫杖以援之三僧者皆至<lb/>
人大士而涉川之際謹重如彭祖之觀井曷嘗以蘆渡<lb/>
杯渡為神哉嗚呼此固非摩詰不能作歟三僧者抑禪<lb/>
家所謂老古錐云<hi>後邨集</hi>
　　　唐王維畫伏生像<lb/>
<pb n="KR3h0061_WYG_081-44a"/>
右唐王維畫濟南伏生像宋祕府物今藏金陵王休伯<lb/>
家余官金陵聞休伯所藏書畫甚富一日與顧吏部華<lb/>
玉過之休伯張燕余戲謂之曰必出書畫乃飲始出宋<lb/>
元者亦有唐人筆余與休伯笑而不答遂出此及維著<lb/>
色山水一卷余不覺驚伏以為平生之未見也但古人<lb/>
之坐以兩膝著地未嘗箕股而秦漢之書當用竹簡今<lb/>
像乃箕股而坐馮几伸卷此則余所未曉抑余聞維嘗<lb/>
畫雪中之蕉毋乃類是而不必拘拘於形似者邪<hi>寓意</hi>
<pb n="KR3h0061_WYG_081-44b"/>
<hi>編</hi>
　　　唐王維真蹟<lb/>
嗟乎魏晋六朝之蹟余不得而見之矣入唐固當以輞<lb/>
川為宗祖山西有摩詰四景山水石夲四方方尺有只<lb/>
薛尚功軰題識徧其上繪事豈金石所能辦亦存其骨<lb/>
肉大都耳可見在當時已稀闊珍貴之至故謀及琢磨<lb/>
而况於今乎儻能見之非人生大慶快邪邇來聞有一<lb/>
軸在親軍黄君所昨者乃得捧閱大内後宰門有丹漆<lb/>
<pb n="KR3h0061_WYG_081-45a"/>
巨挺一以支北扉不知㡬何年矣成化間挺偶墮地破<lb/>
乃髹竹也中藏卷三其一即此事聞進御重瞳一閱明<lb/>
日左右請所歸掌時親軍伯父司禮侍側上遂以賜之<lb/>
親軍云爾圖用細練髙尺二寸長四尺竒前後周完末<lb/>
下正書三言曰王維製<hi>懐星堂集</hi>
　　　唐王維演敎羅漢<lb/>
摩詰演教羅漢圖一軸上有徽宗御題押按宣和畫譜<lb/>
摩詰羅漢凡四十六軸此其一也公繪事既妙絶而奉<lb/>
<pb n="KR3h0061_WYG_081-45b"/>
佛尤篤所畫羅漢於端嚴靜雅外别具一種慈悲意袈<lb/>
裟文織組秀麗千載奕奕有生色此君當云夙世自禪<lb/>
伯前身應畫師乃稱耳<hi>弇州山人稾</hi>
　　　唐王維雪溪圖<lb/>
蓬萊道山人間風日不到玉<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>金鑰典祕甚嚴有平生<lb/>
畜眼未嘗見者天旋地轉散落委棄故人李君祥得之<lb/>
出以示余其犀玉已被剔取所幸畫無恙耳展玩之餘<lb/>
不覺涕淚䦨干盖歎是圖之不遭也請靳固之以待異<lb/>
<pb n="KR3h0061_WYG_081-46a"/>
日萬金之購云蓬山道人劉詡題<hi>珊瑚網</hi>
　　　唐王維江山雪霽卷<lb/>
畫家右丞如書家右軍世不多見余昔年於嘉興項太<lb/>
學元汴所見雪江圖都不皴擦但有輪廓耳及世所傳<lb/>
摹夲若王叔明劒閣圖筆法類李中舍疑非右丞畫格<lb/>
又余至長安得趙大年臨右丞湖荘清夏圖亦不細皴<lb/>
稍似項氏所藏雪江卷而竊意其未盡右丞之致盖大<lb/>
家神品必於皴法有竒大年雖俊爽不耐多皴遂為無<lb/>
<pb n="KR3h0061_WYG_081-46b"/>
筆此得右丞一體者也最後復得郭忠恕輞川粉夲乃<lb/>
極細皴相傳真夲在武林既稱摹寫當不甚逺然余所<lb/>
見者庸史夲故不足以定其畫法矣惟京師楊髙郵州<lb/>
将處有趙呉興雪圖小幅頗用金粉閒逺清潤迥異常<lb/>
作余一見定為學王維或曰何以知是學維余應之曰<lb/>
凡諸皴法自唐及宋皆有門庭如禪燈五家宗派使人<lb/>
聞片語單詞可定其為何派兒孫今文敏此圖行筆非<lb/>
僧繇非思訓非洪谷非闗全乃知董巨李范皆所不攝<lb/>
<pb n="KR3h0061_WYG_081-47a"/>
非學維而何今年秋聞廣陵有王維江山霽雪一卷為<lb/>
馮宫庶所收亟令友人走武林索觀宫庶珍之自謂如<lb/>
頭目腦髓以余有右丞畫癖勉應余請清齋三日始展<lb/>
閱一過宛然呉興小幅筆意也余用是自喜且右丞自<lb/>
云宿世謬詞客前身應畫師余未嘗得覩其跡但以想<lb/>
心取之果得與真肖合豈前身曽入右丞之室而親覽<lb/>
其盤礴之致故結習不昧乃爾邪庶子書云此卷是京<lb/>
師後宰門拆古屋於折竿中得之凡有三卷皆唐宋書<lb/>
<pb n="KR3h0061_WYG_081-47b"/>
畫也余又妄想彼二卷者安知非右軍蹟或虞褚諸名<lb/>
公臨晋帖邪儻得合劒還珠足辦吾兩事豈造物妒完<lb/>
聊畀余於此卷中消受清福邪老子云同於道者道亦<lb/>
樂得之余且珍之以俟<hi>容臺集</hi>
呉崑麓夫人與余外族有葭莩之親偶攜此卷見示述<lb/>
其先得之管後宰門小火者火者家有一鐡櫪門閂或<lb/>
云漆布竹筒揺之似有聲一日為物所觸逐破墮三卷<lb/>
此其一也余初未深信翻閱再三不覺神王因閉戸焚<lb/>
<pb n="KR3h0061_WYG_081-48a"/>
香屏絶他事便覺神峰吐溜春浦生煙真若蠶之吐絲<lb/>
蟲之蝕木至如粉縷曲折毫膩淺深皆有意致信摩詰<lb/>
精神與水墨相和蒸成至寳得此數月以來每一念及<lb/>
輒狂走入丈室飽閱無聲出戸見俗中紛紜殊令人捉<lb/>
鼻也真實居士記於南翰林院之寄樂亭<hi>快雪堂集</hi>
此馮真實先生物昔年假予披閱留春波草閣中者三<lb/>
四浹嵗先生沒余以義歸長公權竒權竒寓春波里第<lb/>
值居人不戒於火沿爇㡬付烈燄而此卷獨存不勝厚<lb/>
<pb n="KR3h0061_WYG_081-48b"/>
幸然而權竒不能終有也今於季白所得再展閱如蘇<lb/>
卿絶域重逢李陵圓澤隔世再㑹洪井喜慶寕可籌量<lb/>
季白云亦假之石交呉瑞生瑞生多蓄精鑒又善繪事<lb/>
兹卷得所託矣二君臭味此卷得盤旋其間余或因季<lb/>
白得交瑞生則清晨暇日時請出而觀之定不致向之<lb/>
沈淪莫可問也題畢余又為之深喜<hi>恬致堂集</hi>
　　　唐曹霸馬圖<lb/>
曹霸畫馬與當時人絶迹其徑度似不可得而尋也若<lb/>
<pb n="KR3h0061_WYG_081-49a"/>
其以形似求者亦馬也不過類真馬耳杜子美謂人間<lb/>
又見真乗黄夫乗黄其状如狐背上有角霸之馬未嘗<lb/>
如此将論其神駿語大而夸不知其形状異也<hi>廣川畫</hi>
<hi>跋</hi>
　　　唐曹霸汗血馬圖<lb/>
余書李氏曹霸馬圖矣明日復持古夲汗血馬圖以示<lb/>
與前畫異余考之汗血神馬也前記雖屢言然其状卒<lb/>
未得知此畫汗血發於華毛似與古異夫宛邱有良馬<lb/>
<pb n="KR3h0061_WYG_081-49b"/>
其大二丈鬛至膝委於地蹄如汗腕可据日中而汗血<lb/>
乗者當以緜絮纏頭要小腹漢武帝親得天馬見血從<lb/>
前膊上小孔中出今考説者終不可同今世又無汗血<lb/>
馬得据以斷衆説則畫者将何從哉<hi>廣川畫跋</hi>
　　　唐曹霸照夜白圖<lb/>
論天下之馬者不於形骨毛色中求彼得其白體者若<lb/>
搏執絆羈不可離也且将以形容骨相而求畫吾知天<lb/>
下無馬矣况若得若喪其一而見之恍惚難窮哉觀者<lb/>
<pb n="KR3h0061_WYG_081-50a"/>
不能盡知於此也謂畫者能之将託之神遇而得其妙<lb/>
解者邪曹霸得此誠於馬也放乎技矣彼以無托於外<lb/>
者或未始見有也其守以形似而得其骨相者果其馬<lb/>
乎照夜白玉花騘此良馬也可以形容毛骨求也於良<lb/>
馬而論形似者其神遁矣其得於蘭筋初成肉翅已就<lb/>
此千里馬也神駒天馬有常形其異者角相翅力赭流<lb/>
吻下血出膊中霸皆不及也是真有意於馬乎夫能忘<lb/>
心於馬無見馬之累形畫倏忽若滅若沒成象已具寓<lb/>
<pb n="KR3h0061_WYG_081-50b"/>
之胷中将逐逐而出不知所制則騰驤而上景入縑帛<lb/>
初不自覺而馬或見前者真馬也若放乎象者為真馬<lb/>
也豈復有馬哉<hi>廣川畫跋</hi>
　　　唐曹霸人馬圖<lb/>
余嘗讀杜少陵丹青引今觀此圖乃曹将軍真蹟所謂<lb/>
一洗萬古凡馬空者其在是歟<hi>張益文僖公集</hi>
　　　唐曹霸馬圖<lb/>
昔米元章得韓幹馬絹素斷裂四蹄俱無而走不輟盖<lb/>
<pb n="KR3h0061_WYG_081-51a"/>
得其神也弟子曹霸盡幹之道而尤以為未足曰臣自<lb/>
以廏馬萬匹為師藝益超越此卷骨氣深穏神采騰翥<lb/>
的係霸筆且從滇南來滇俗醇古不學呉人狡獪既無<lb/>
装綴亦無㸃汙瑩然白璧良快心耳<hi>恬致堂集</hi>
　　　唐韓幹御馬圖<lb/>
盖雖天廏四十萬匹亦難得全材耳今天下以孤蹄棄<lb/>
驥可勝歎哉<hi>山谷集</hi>
　　　唐韓幹馬圖<lb/>
<pb n="KR3h0061_WYG_081-51b"/>
世傳韓幹凡作馬必考時日面方位然後定形骨毛色<lb/>
大抵以馬為火畜而南為離方其色青驪驒駱皆以支<lb/>
干相加故得入妙又以為畫得馬之神駿故能如是云<lb/>
天移神景寫照寓神自是奪物精魄茍造其微得於𤣥<lb/>
解則物有寓者馬之疑於神者其㡬於是邪夫以刻鳶<lb/>
而飛為像而行削胡僧而能語作偃師而歌應律此其<lb/>
得於妙用者将神運之而不知也畫獨不可至是哉方<lb/>
幹以畫名時遽有𤣥冠朱衣者鬼使也願賜匹馬畫而<lb/>
<pb n="KR3h0061_WYG_081-52a"/>
焚之數日有揖而謝者曰蒙惠得免山水跋渉之苦夫<lb/>
以一用之極通於神者必物有託焉則以畫參妙託於<lb/>
鬼神者未足過異也<hi>廣川畫跋</hi>
　　　唐韓幹三馬圖<lb/>
龍眠馬於今未易得况幹馬乎以畫家記載考之幹仕<lb/>
至太府寺丞此題云韓将軍筆幹畫馬師曹霸霸仕至<lb/>
左武衛将軍然則稱将軍者霸也疑子中誤記按子中<lb/>
元豐間為禮官當使髙麗辭行謫監杭之樓店務清獻<lb/>
<pb n="KR3h0061_WYG_081-52b"/>
餉畫當在此時或曰清獻亦厚子中耶余曰子中在紹<lb/>
聖以前其議論未嘗不是涑水而非荆舒厚坡公而薄<lb/>
亶定未出元祐老姦之語也未擲筆而發名節埽地之<lb/>
歎也清獻安能逆料其晩節乎因子中父子題識反為<lb/>
名畫之累<hi>後村集</hi>
　　　唐韓幹畫郭家師子花<lb/>
韓幹畫郭家師子花此畫夲江南故物自腕而下絹素<lb/>
爛脫李伯時得之馬忠肅家補足之<hi>周少隠太倉稊米</hi>
<pb n="KR3h0061_WYG_081-53a"/>
<hi>集</hi>
　　　唐韓幹飲馬圖<lb/>
右唐韓幹用黄麻紙畫飲馬圖真蹟畫馬開元中獨稱<lb/>
江都王緒曹髦之父子得骨肉勻停法於戲筆處稱裴<lb/>
絳州天寳間雖陳閎名擅一時而韓幹不肯師謂其徒<lb/>
摹寫形似唯曹家沉著神采生動有自然風格所謂竒<lb/>
也惟元朝趙松雪深得曹韓之法今觀此圖風致縱横<lb/>
随意所如稱為神手且題識盈卷極諸名公鉅儒珠玉<lb/>
<pb n="KR3h0061_WYG_081-53b"/>
錦繡雲蒸霧蓊誠為希世之寳也永樂丁酉仲秋月朔<lb/>
廬陵周岐鳯題<hi>珊瑚網</hi>
　　　唐韓幹五馬圖<lb/>
右五馬圖宋時嘗入内府蘇子美趙徳麟題識以為韓<lb/>
幹真蹟近藏臨海錢氏兵亂馬失其二而題識猶存錢<lb/>
君克邦重装褫之恐後人不知其故也俾著其語幹於<lb/>
斯藝可謂精矣而杜甫以畫肉少之世以為名言余謂<lb/>
觀畫之法山川草木當求其精華所聚不必計其巨細<lb/>
<pb n="KR3h0061_WYG_081-54a"/>
疎密鳥獸蟲魚當求其意態性情於筆墨之外不必較<lb/>
其肥瘠大小推而至於文章之繁簡字畫之重輕莫不<lb/>
皆然甫論字則貴瘦硬論畫馬則鄙多肉此自其天資<lb/>
所好而言耳未足為通論也覽此圖者尚以斯言求之<lb/>
<hi>遜志齋集</hi>
　　　唐韓幹二馬圖<lb/>
右唐韓幹所畫二馬今藏松江一友士家後有米元章<lb/>
王堯臣薛紹彭蘇子由秦少游諸名勝題名及東坡翁<lb/>
<pb n="KR3h0061_WYG_081-54b"/>
絶句坡詩今見集中但集夲以餘姿作妍姿為不同耳<lb/>
近余又於冡宰石淙公處見幹馬性圖亦是真筆惜無<lb/>
題識盖世之售書畫者或為贋夲必移置題識以規厚<lb/>
利若書畫既真人覽之自知雖無題識可也<hi>寓意編</hi>
　　　唐韓幹八馬圖<lb/>
右八馬深家太史公竹坡先生購得之以呈先大父筠<lb/>
松翁翁目之曰八駿圖最所欣賞長兄友琴先生受而<lb/>
藏之深兒時影略記其如此盖吾邑一士夫家故物倉<lb/>
<pb n="KR3h0061_WYG_081-55a"/>
卒流落後有題識甚富尚藏其家正徳戊辰南歸明年<lb/>
理先世舊物友琴先生持以見畀是時筠松府君即世<lb/>
餘一紀矣相與捧泣装為横卷每以自随因誦東坡所<lb/>
題韓幹十四馬詩按圖而索正為是作是殆韓畫也惜<lb/>
自後渉而下亡其六焉庚辰之嵗因有損脫付之重装<lb/>
而先兄友琴亦復小祥矣感悼之餘乃録蘇文忠公詩<lb/>
跋其後以示子孫夫法書名畫果入神妙猶為無益於<lb/>
世而巧偷奪胎禍以累徳者不少君子之所為殷鑒也<lb/>
<pb n="KR3h0061_WYG_081-55b"/>
徒以是卷擊吾家世澤所以重者有不在區區藝能之<lb/>
末亦復以示子孫是嵗秋七月朔日<hi>陸儼山集</hi>
　　　唐陳閎<hi>一作宏</hi>人馬圖<lb/>
世以韓幹馬為第一然明皇猶怪其無閎筆力令師之<lb/>
今觀此卷雖破爛而人馬精神猶存信出幹之上也<hi>匏</hi>
<hi>翁家藏集</hi>
　　　唐陳閎楊妃並馬上馬圖<lb/>
有持二畫求售乃楊妃並馬上馬圖題陳宏二字筆力<lb/>
<pb n="KR3h0061_WYG_081-56a"/>
甚清壮又如有兩墨蹟如飛燕状全類鳯尾者殊不可<lb/>
曉徐考之迺江南李主花書陳宏者㑹稽人天寳間妙<lb/>
於畫嘗寫明皇御容與太真二圖筆墨之妙不可賛歎<lb/>
韓子蒼詩翠華欲幸長生殿立馬樓前待貴妃尚覓君<lb/>
王一回顧金鞍欲上故遲遲即此二圖也蔡天啟集中<lb/>
亦有此詩程子山題宋㬇景晋待制所藏陳宏畫明皇<lb/>
太真聮鑣圖太真上馬圖詩並轡春風禁籞遊外間底<lb/>
事上心頭騎驢後日嘉陵道料得君王始欲愁阿環百<lb/>
<pb n="KR3h0061_WYG_081-56b"/>
巧專恩寵自是三郎騃不知上馬未應渾乏力要回一<lb/>
顧特遲遲余所得二圖即此夲也<hi>緯略</hi>
　　　唐韋鶠十馬圖<lb/>
韋鶠十馬後有元和李丞相吉父題字真佳蹟也少陵<lb/>
有韋偃畫馬詩偃當作鶠盖轉寫之誤閤中集名畫記<lb/>
唐志皆作鶠云大觀戊子嵗三月初吉黄某書<hi>東觀餘</hi>
<hi>論</hi>
　　　唐韋鶠馬圖<lb/>
<pb n="KR3h0061_WYG_081-57a"/>
張彦逺謂鶠善畫川原小馬牛羊今晋玉所藏夲皆沛<lb/>
艾<hi>二字見子虚賦</hi>余謂杜子詠鶠秃筆埽驊騮騏驎出東壁即<lb/>
不特善小駟而已盖曹将軍畫馬神勝形韓丞畫馬形<lb/>
勝神鶠從容二人間第筆格差不及耳昔余見嘶囓二<lb/>
馬小圖於江左人家筆勢駸駸亦若此此夲鶠畫不疑<lb/>
四月八日<hi>東觀餘論</hi>
　　　唐韋偃放驢圖<lb/>
青脊絳身長頸廣額尾旌揺曳耳大磔磔龎然類有徳<lb/>
<pb n="KR3h0061_WYG_081-57b"/>
者而又其能可以回衡其智有以随時艱難定亂有濟<lb/>
師旅之功㩻䧢救患有載重負乗之力則雖任為令僕<lb/>
託之俳戲可也豈止一宮亭侯哉畫者之意深矣漢驪<lb/>
當前<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>子後逐其生有封其死有弔至其超桀變化者<lb/>
而謂仙矣則廣野茂林豐草甘水齅地仰天飲嚙自若<lb/>
應候長鳴前跳後踢羣嬉而對躍盡白日以為娯求清<lb/>
夜之俛息無服駕負囊之憂者是廬山公之全其性者<lb/>
也此畫得之<hi>廣川畫跋</hi>
<pb n="KR3h0061_WYG_081-58a"/>
　　　唐韓滉畫牛圖<lb/>
余居鏡湖北渚每見村童牧牛於風林煙草之間便覺<lb/>
身在圖畫自奉詔紬史逾年不復見此寝飯皆無味今<lb/>
行且奏書矣奏後三日不力求去求不聽輒止者有如<lb/>
日嘉泰癸亥四月一日笠澤陸某務觀書<hi>渭南集</hi>
　　　唐韓滉畫子母犢<lb/>
余平生見三尤物王公明家韓幹散馬呉子副家薛稷<lb/>
小鶴及此子母牛是也不知未死間尚復眼中有此竒<lb/>
<pb n="KR3h0061_WYG_081-58b"/>
偉否開禧二年四月甲子陸務觀老學菴北窗書<hi>渭南</hi>
<hi>集</hi>
　　　唐韓滉五牛圖<lb/>
程季白蓄韓滉五牛圖雖著色取相而骨骼轉折筋肉<lb/>
纏裹處皆以粗筆辣手取之如呉道子佛象衣紋無一<lb/>
弱筆求工之意然乆對之神氣溢出如生所以為千古<lb/>
絶蹟也趙文敏再三題之真其所寳秘者初題云余南<lb/>
北宦游於好事家見韓滉畫數種集賢官畫有豐年圖<lb/>
<pb n="KR3h0061_WYG_081-59a"/>
醉學士圖最神張可與家堯民擊壤圖筆極細鮮于伯<lb/>
機家醉道士圖與此五牛皆真蹟初田師孟以此示余<lb/>
余甚愛之乃知為趙伯昂物因託劉彦方求之伯昂欣<lb/>
然輟贈時至元廿八年七月也明年六月攜歸呉興重<lb/>
装又明年濟南東倉官舍題二月既望趙孟頫書<hi>六研</hi>
<hi>齋三筆</hi>
右唐韓晋公五牛圖神氣磊落希世名筆也昔梁武欲<lb/>
用陶𢎞景𢎞景畫二牛一以金絡首一自放於水草之<lb/>
<pb n="KR3h0061_WYG_081-59b"/>
際梁武歎其髙致不復强之此圖殆寫其意云子昂重<lb/>
題<hi>同上</hi>
此圖僕舊藏不知何時歸太子書房太子以賜唐古台<lb/>
平章因得再展抑何幸邪延祐元年三月十三日集賢<lb/>
侍讀學士正奉大夫趙孟頫又題<hi>同上</hi>
善相馬者不於驪黄牝牡而於天機余謂觀畫亦然海<lb/>
虞鄒君君玉示余五牛圖有歩者齕者縱跱而鳴者顧<lb/>
而舚者翹首而馳者其天機之妙宛若見之於東皋西<lb/>
<pb n="KR3h0061_WYG_081-60a"/>
壟間亦神矣哉呉興趙文敏公以為唐韓晋公所畫也<lb/>
品題再三至稱為希世名筆盖有得於此矣君其寳之<lb/>
至正十二年二月七日魯孔克表題<hi>同上</hi>
　　　唐韓滉畫七才子圖<lb/>
右七才子圖盖唐檢校左僕射同中書門下平章事韓<lb/>
滉所作滉善書得顛旭筆意畫則與宗人韓幹齊名其<lb/>
妙不待贊也宋宣和間嘗入御府故用小璽識於前後<lb/>
其第六璽乃帝筆二字見林罕偏傍記或者以此圖乃<lb/>
<pb n="KR3h0061_WYG_081-60b"/>
祐陵所臨祐陵作畫固有晋唐風致然畫後必有署押<lb/>
余於中祕屢見之因知其非也或又歸之丘文播文播<lb/>
雖亦畫七才子其運思平凡烏足以敵是哉黄金白璧<lb/>
可得而此卷未易得尚永寶之<hi>潛溪集</hi>
　　　唐周昉按樂圖<lb/>
周昉丹青始以道佛像及寫真知名故畫章敬寺壁圖<lb/>
趙縱像畫史稱之今洛城南宫有楊真人降真及瓊樓<lb/>
仙人等畫盖妙絶一時今世但傳其子女而已是可歎<lb/>
<pb n="KR3h0061_WYG_081-61a"/>
也此圖尤有思致而設色濃淡得顧陸舊法故可珍愛<lb/>
<hi>東觀餘論</hi>
　　　唐周昉西施圖<lb/>
余謂若耶溪中采薪者恃其甚美以見爾世亦以其絶<lb/>
麗傳焉其濃纖疏淡可得按而求之今世傳古女人形<lb/>
貌盡出一槩豈可異而别哉古人有言畫西施之面善<lb/>
而不可說規孟賁之目大而不足畏君形者亡焉若昉<lb/>
之畫不特取其麗也正以使形者猶可意色得之更覺<lb/>
<pb n="KR3h0061_WYG_081-61b"/>
神明頓異此其沒世不復加也<hi>廣川畫跋</hi>
　　　唐周昉按箏圖<lb/>
龍眠居士知自嬉於藝或謂畫入三昧不得辭也嘗得<lb/>
周昉畫按箏圖其用功力不遺餘巧矣媚色豔態明眸<lb/>
善睞後世自不得其形容骨相况傳神寫照可暫得於<lb/>
阿堵中邪嘗持以問曰人物豐穰肌勝於骨盖畫者自<lb/>
有所好哉余曰此固唐世所好嘗見諸說太真妃豐肌<lb/>
秀骨今見於畫亦肌勝過骨昔韓公言曲睂豐頰便知<lb/>
<pb n="KR3h0061_WYG_081-62a"/>
唐人所尚以豐肌為美昉於此時知所好而圖之矣<hi>廣</hi>
<hi>川畫跋</hi>
　　　唐周昉大内圖<lb/>
有國之化每自内以及外然下以承上從風而靡矣周<lb/>
昉能仿像禁密繪以為圖則用心於美化欲作世範志<lb/>
意亦廣矣是宜藏之况丹青人物之妙深造原抵盖有<lb/>
唐名筆也<hi>松隠集</hi>
　　　唐周昉袁安臥雪圖<lb/>
<pb n="KR3h0061_WYG_081-62b"/>
金陵賞心亭丁晋公出鎮日重建也秦淮絶致清在軒<lb/>
檻取家篋所寳袁安臥雪圖張於亭之屏乃唐周昉絶<lb/>
筆凡經十四守雖極愛而不敢輒覬偶一帥遂竊去以<lb/>
市畫蘆鴈掩之後君玉王公琪復守是郡登亭留詩曰<lb/>
千里秦淮在玉壺江山清麗壮呉都昔人已化遼天鶴<lb/>
舊畫難尋臥雪圖冉冉流年去京國蕭蕭華髮老江湖<lb/>
殘蟬不㑹登臨意又噪西風入座隅此詩與江山相表<lb/>
裏為貿畫者之蕭斧也<hi>湘山野録</hi>
<pb n="KR3h0061_WYG_081-63a"/>
　　　唐周昉明皇吹簫圖<lb/>
此周昉畫家舊有南唐摹夲筆蹟如屈髮今亡之矣其<lb/>
傍有海棠一株寕王坐其左執板者黄幡綽也此夲出<lb/>
梁仲謨家僅存其五六爾紹興庚申二月十二日乆隂<lb/>
初晴為山亭與何彦發同觀<hi>石林建康集</hi>
　　　唐周昉畫美人琴阮圖<lb/>
髙子勉詩序云龍眠李亮功家藏周昉畫美人琴阮圖<lb/>
兼有宫禁冨貴氣象旁有竹馬小兒欲折檻前栁者亮<lb/>
<pb n="KR3h0061_WYG_081-63b"/>
功官長沙山谷謫宜州過之歎愛彌日大書一詩於黄<lb/>
素上丹青有神藝周郎獨能兼圖畫絶世人真態不可<lb/>
添却憐如畫者相與落誰手想像猶可言兩重煙籠栁<lb/>
此畫後歸禁中流落何許而詩亦世不傳獨僕舊見之<lb/>
位置猶可想象病中追和其詩當令善工細圖之<hi>史季</hi>
<hi>温山谷别集詩注</hi>
　　　唐周昉擘阮圖<lb/>
擘阮圖相傳為周昉畫一人坐而擘阮即蔡京詩所謂<lb/>
<pb n="KR3h0061_WYG_081-64a"/>
左彈右擘㺯清音者也一坐而持扇若拍口若啟所謂<lb/>
手撚輕蕉口自吟者也一坐而傾聽意甚専所謂側耳<lb/>
含情披月影者也京不足道其詩亦長語苐奉宣和帝<lb/>
命題此詩而帝手署三字用瘦金體極遒美押法尤妙<lb/>
考宣和畫譜不載昉擘阮圖僅周文矩有之文矩五代<lb/>
人亦一時名手此圖設色運筆風神態度㡬可與顧凱<lb/>
之陸探微爭衡似非文矩所辦若文矩畫帝亦不令京<lb/>
題詠也豈譜成而昉此畫最後得之者邪記以俟夫鑒<lb/>
<pb n="KR3h0061_WYG_081-64b"/>
識者<hi>弇州山人稾</hi>
　　　唐戴嵩畫牛<lb/>
蜀中有杜處士好書畫所寳以百數有戴牛一軸尤所<lb/>
愛錦囊玉軸常以自随一日曝書畫有一牧童見之拊<lb/>
掌大笑曰此畫鬬牛也牛鬬力在角尾搐入兩股間今<lb/>
乃掉尾而鬭謬矣處士笑而然之古語有云耕當問奴<lb/>
織當問婢不可改也<hi>東坡集</hi>
　　　唐戴嵩牛圖<lb/>
<pb n="KR3h0061_WYG_081-65a"/>
戴嵩畫牛得其性相盡處畫録至謂牛與牧童㸃晴圜<lb/>
明對照見形容著目中至飲流赴水則浮景見牛脣鼻<lb/>
相連余見嵩畫至多求其如畫録所説無有也且牛與<lb/>
童子之形其大小可知也眸子㸃墨不過僅如脫殻彼<lb/>
安能更復作人牛形邪嵩畫牛不過妙於形似非有他<lb/>
異至於鼻上故作潤澤它異者思之不得其術相趨之<lb/>
意不能效然又不可便按此為嵩絶藝嵩非工人夲士<lb/>
子仕為浙西推官韓滉從之受其法<hi>廣川畫跋</hi>
<pb n="KR3h0061_WYG_081-65b"/>
　　　唐戴嵩放牧圖<lb/>
戴嵩放牧圖作三子母牛一牧兒踞其背一壮者牽牯<lb/>
筆墨極草草得簡古之趣衰栁四五樹尤横斜縱恣有<lb/>
態固知象物者不在工謹貴得其神而㨗取之耳元人<lb/>
呉從正一歌亦殊灑落歌云牧牛兒逺陂牧逺陂牧牛<lb/>
芳草緑兒怒掉鞭牛不觸澗邊栁古南風清麥深蔽日<lb/>
田野平烏犍礪角逐草行老㹀臥噍飢不鳴犢兒跳梁<lb/>
沒草去隔林應母時一聲老翁念兒自攜餉出門先向<lb/>
<pb n="KR3h0061_WYG_081-66a"/>
崗頭望日斜風雨濕蓑衣拍手唱歌尋伴歸逺村放牧<lb/>
風日薄近村放牛泥水惡珠璣燕趙兒不知兒生但知<lb/>
牛背樂<hi>六研齋二筆</hi>
　　　唐邊鸞畫華<lb/>
邊鸞作牡丹圖而其下為人畜小大六七相戲状妙得<lb/>
世意推鸞絶筆於此矣然花色紅淡若浥雨疏風光色<lb/>
豔發披多而色燥不失潤澤凝結信設色有異也沈存<lb/>
中言有辨畫日中華者若葳㽔倒下而貓目睛中有竪<lb/>
<pb n="KR3h0061_WYG_081-66b"/>
線世且信之此特見叚成式説爾目睛竪線㸃畫殆難<lb/>
見矣然花色妥委便絶生意畫者不宜為此也鸞名最<lb/>
顯而於貓睛不能為竪線相餘工決不能然<hi>廣川畫跋</hi>
　　　唐趙公佑畫<lb/>
黟川吕太淵藏此畫以為趙公佑畫也以余觀之誠妙<lb/>
於筆非俗工所能辦也余初未嘗識畫然參禪而知無<lb/>
功之功學道而知至道不煩於是觀圖畫悉知其巧拙<lb/>
工俗造微入妙然此豈可為單見寡聞者道哉<hi>山谷集</hi>
<pb n="KR3h0061_WYG_081-67a"/>
　　　唐趙公祐畫正坐佛<lb/>
唐趙公祐所作余逺祖相國衛公為浙西觀察使幕中<lb/>
僚也世俗畫佛菩薩者或作西域像則拳髮虯髯穹鼻<lb/>
黝目一如金人或作荘嚴相妍柔姣好竒衣寳服一如<lb/>
婦人皆失之矣公祐所作三十二相八十種好皆具而<lb/>
慈悲威重有巍巍天人師之容筆跡勁細用色精密縑<lb/>
素暗腐而丹青不渝真可寳也<hi>李廌畫品</hi>
　　　唐孫位畫春龍起蟄圖<lb/>
<pb n="KR3h0061_WYG_081-67b"/>
孫位所作山臨大江有二龍自山下出龍蜿蜒驤首雲<lb/>
間水随雲氣布上雨自爪鬛中出魚鰕随之或半空而<lb/>
隕一龍尾尚在穴前踞大石而蹲舉首望雲中意欲俱<lb/>
徃怒爪如腥草木盡靡波濤震駭澗谷瀰漫山下橋路<lb/>
皆沒山中居民老小聚觀扶戸闞牖人人驚畏若屋顛<lb/>
墜筆勢超軼氣象雄放非其胷中磊落不凡能窺神物<lb/>
變化窮究百物情状未易能也位後名異盖遇異人得<lb/>
度世法信乎非俗士也<hi>李廌畫品</hi>
<pb n="KR3h0061_WYG_081-68a"/>
　　　唐張南夲大佛像<lb/>
世之畫史但能寫物之定形故水火之状難盡其變始<lb/>
張南夲與孫位並學畫水皆得其法南夲以為同能不<lb/>
如獨勝遂専意畫火獨得其妙今此辟支佛結跏趺坐<lb/>
火周其身筆氣焱鋭得火之性觀者以煙飛電掣烈烈<lb/>
有焚林燎原之勢佛以定慧力坐其間安然不動則豈<lb/>
毫末小利害足以動其心乎予為之偈曰大士坐禪心<lb/>
若水月火周其身熾燄炎烈靜觀無始火夲不熱與火<lb/>
<pb n="KR3h0061_WYG_081-68b"/>
相忘何生何滅吾觀若人孰懼燒劫<hi>李廌畫品</hi>
　　　唐范瓊大悲觀音像<lb/>
唐大中年范瓊所畫像軀不盈尺而三十六臂皆端重<lb/>
安穏如汝州香山大悲化身自作塑像襄陽東津大悲<lb/>
化身自作畫像意韻相若盖臂手雖多左右對偶其意<lb/>
相應混然天成不見其有餘所執諸物各盡其妙筆跡<lb/>
如縷而精勁温潤妙窮毫釐其盧楞伽曹仲宣之徒歟<lb/>
<hi>畫苑補益</hi>
<pb n="KR3h0061_WYG_081-69a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0061_WYG_081-69b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋書畫譜卷八十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_071-1a"/>
　欽定四庫全書<lb/>
御定佩文齋書畫譜目録<lb/>
　　第七十一卷<lb/>
　　　歴代名人書跋二<lb/>
　　　　晉王羲之黄庭經<lb/>
　　　　晉王羲之樂毅論<lb/>
　　　　晉王羲之東方朔畫賛<lb/>
　　　　晉王羲之孝女曹娥碑<lb/>
<pb n="KR3h0061_WYG_071-1b"/>
　　　　晉王羲之蘭亭修禊序<lb/>
　　　　晉王羲之告誓文<lb/>
　　　　晉王羲之十七帖<lb/>
　　　　晉王羲之借船帖<lb/>
　　　　晉王羲之竹葉帖<lb/>
　　　　晉王羲之稚恭帖<lb/>
　　　　晉王羲之破羌帖<lb/>
　　　　晉王羲之月半帖橘帖<lb/>
<pb n="KR3h0061_WYG_071-2a"/>
　　　晉王羲之與周益州帖<lb/>
　　　晉王羲之筆陣圖<lb/>
　　　晉王羲之來戲帖<lb/>
　　　晉王羲之尚書帖<lb/>
　　　晉王羲之升平帖<lb/>
　　　晉王羲之甘䉀帖<lb/>
　　　晉王羲之論諸葛昬書<lb/>
　　　晉王羲之治頭眩方<lb/>
<pb n="KR3h0061_WYG_071-2b"/>
　　　晉王羲之貍骨帖<lb/>
　　　晉王羲之荅庾元規帖<lb/>
　　　晉王羲之快雪帖<lb/>
　　　晉王羲之二謝帖<lb/>
　　　晉王羲之思想帖<lb/>
　　　晉王羲之雨晴帖<lb/>
　　　晉王羲之瞻近帖<lb/>
　　　晉王羲之野鳧帖<lb/>
<pb n="KR3h0061_WYG_071-3a"/>
　　　晉王羲之遊目帖<lb/>
　　　晉王羲之此事帖<lb/>
　　　晉王羲之袁生帖<lb/>
　　　晉王羲之干嘔帖<lb/>
　　　晉王羲之鶻不佳帖<lb/>
　　　晉王羲之三帖<lb/>
　　　晉王羲之清晏帖<lb/>
　　　晉王羲之積雪凝寒帖<lb/>
<pb n="KR3h0061_WYG_071-3b"/>
　　　晉王羲之霜寒帖<lb/>
　　　晉王羲之此郡帖<lb/>
　　　晉王獻之洛神賦<lb/>
　　　晉王獻之保母帖<lb/>
　　　晉王獻之十二月帖<lb/>
　　　晉王獻之送棃帖<lb/>
　　　晉王獻之授衣帖<lb/>
　　　晉王獻之辭中令帖<lb/>
<pb n="KR3h0061_WYG_071-4a"/>
　　　晉王獻之中秋帖<lb/>
　　　晉王獻之雜帖<lb/>
　　　晉王獻之帖<lb/>
　　　晉王獻之𤣥度帖<lb/>
　　　晉王獻之耆舊帖<lb/>
　　　宋羊欣帖<lb/>
　　　宋謝靈運古詩帖<lb/>
　　　宋謝莊詩帖<lb/>
<pb n="KR3h0061_WYG_071-4b"/>
　　　齊謝脁海陵王墓銘<lb/>
　　　梁蕭子雲飛白蕭字<lb/>
　　　梁蕭子雲别帖<lb/>
　　　梁蕭挹智藏法師碑<lb/>
　　　梁陶𢎞景瘞鶴銘<lb/>
　　　梁陶𢎞景奏章藁<lb/>
　　　梁陶𢎞景帖<lb/>
　　　梁孫文韜茅君碑<lb/>
<pb n="KR3h0061_WYG_071-5a"/>
　　　梁劉靈羊祜碑<lb/>
　　　陳僧智永書千字文<lb/>
　　　陳僧智永眞草千文<lb/>
　　　陳僧智永倣鍾元常宣示表<lb/>
　　　陳韋霈金陵棲霞寺碑<lb/>
　　　後魏沈馥定鼎碑<lb/>
　　　東魏韓毅大覺寺碑<lb/>
　　　後周趙文淵華岳廟碑<lb/>
<pb n="KR3h0061_WYG_071-5b"/>
　　　後周趙文淵河瀆碑<lb/>
　　　隋梁恭之老子廟碑<lb/>
　　　隋丁道護啓法寺碑<lb/>
　　　隋丁道護興國寺碑<lb/>
　　　隋史陵禹廟殘碑<lb/>
<pb n="KR3h0061_WYG_071-6a"/>
　欽定四庫全書<lb/>
御定佩文齋書畫譜卷七十一<lb/>
　　歴代名人書跋二<lb/>
　　　　晉王羲之黄庭經<lb/>
　世疑黄庭經非羲之書以傳考之知嘗書道徳經不言<lb/>
　寫黄庭也李白謂黄庭換鵞其說誤矣然羲之自寫黄<lb/>
　庭授子敬不爲道士書此陶貞白曰逸少有名之蹟不<lb/>
　過數首黄庭為第一貞白論書最精不應誤謬今世所<lb/>
<pb n="KR3h0061_WYG_071-6b"/>
　傳石本筆畫反不逮逸少他書觀開元中陸元悌奉詔<lb/>
　檢校言右軍眞行惟有黄庭告誓知非楷字矣天寶末<lb/>
　又為張通儒盜去莫知所在迺知舊書不傳今所見者<lb/>
　特後世重搨疊摹不得其眞久矣蜀本黄庭筆墨麤工<lb/>
　皆非可貴第以其名存之<hi>廣川書跋</hi>
　蘄水吕君得黄庭經最為異者見使評之余謂今世所<lb/>
　傳黄庭經多唐臨黄庭之亡久矣後人安所取法以傳<lb/>
　邪張懐瓘謂逸少佳蹟自永和後而黄庭經永和十二<lb/>
<pb n="KR3h0061_WYG_071-7a"/>
年書也字勢不聮翩而㸃畫多少雖摹搨相授有失其<lb/>
初若無勝槩可存縦傳授有據亦何取哉吕君得石書<lb/>
署其年永嘉支離其字尤不近古其永字等頗效王氏<lb/>
變法皆永嘉所未有余是以知其非也<hi>同上</hi>
黄庭世有數本或響搨或刋刻皆正書蓋六朝及唐人<lb/>
轉相摹放所以不同此<graphic n="KR1505" url="https://raw.githubusercontent.com/kanripo/KR-Gaiji/master/images/KR1505.png" mimeType="image/png"/>臨學殊工字勢源放歐率更<lb/>
固自合作殊可佳歎<hi>東觀餘論</hi>
陶隠居與梁武論書表云右軍名蹟合有數首黄庭經<lb/>
<pb n="KR3h0061_WYG_071-7b"/>
曹娥樂毅論是也當時臨搨僞寫已多况今日乎此刻<lb/>
尤有筆意眞可寶也倪瓉<hi>停雲館帖</hi>
　　　晉王羲之樂毅論<lb/>
樂毅論者正書第一梁世摸出天下珍之自蕭阮之流<lb/>
莫不臨學陳天嘉中人得以獻文帝帝賜始興王王昨<lb/>
收禁中即以見示吾昔聞其妙今覩其眞閱翫良久匪<lb/>
朝伊夕始興薨後仍屬廢帝廢帝旣沒又屬餘杭公主<lb/>
以前王所重恒加寶愛陳氏諸王皆求不得及天下一<lb/>
<pb n="KR3h0061_WYG_071-8a"/>
統四海同文永處處追尋累載方得此書劉運公特盡<lb/>
神妙其間書誤兩字不欲㸃除遂雌黄治定然後用筆<lb/>
陶貞白云大雅吟樂毅論太史箴等筆力妍媚紙墨精<lb/>
新斯得之矣智永記<hi>法書要録</hi>
貞觀十三年四月九日奉勅内出樂毅論是王右軍眞<lb/>
蹟令將仕郎直𢎞文館馮承素模寫賜司空趙國公長<lb/>
孫無忌開府儀同三司尚書左僕射梁國公房𤣥齡特<lb/>
進尚書左僕射申國公髙士廉吏部尚書陳國公侯君<lb/>
<pb n="KR3h0061_WYG_071-8b"/>
集特進鄭國公魏徴侍中護軍安德郡開國公楊師道<lb/>
等六人於是在外乃有六本並筆勢精妙備盡楷則褚<lb/>
遂良記<hi>墨池編</hi>
王羲之書舊傳惟樂毅論乃羲之親書於石其他皆紙<lb/>
素所傳唐太宗裒聚二王墨蹟惟樂毅論石本其後隨<lb/>
太宗入昭陵朱梁時耀州節度使温韜發昭陵得之復<lb/>
傳人間或曰公主以偽本易之元不曽入壙本朝入髙<lb/>
紳學士家皇祐中紳之子髙安世爲錢塘主簿樂毅論<lb/>
<pb n="KR3h0061_WYG_071-9a"/>
在其家予嘗見之時石已破缺末後獨有一海字者是<lb/>
也其家後十餘年安世在蘇州石已破爲數片以鐡束<lb/>
之後安世死石不知所在或云蘇州一富家得之亦不<lb/>
復見今傳樂毅論皆摹本也<hi>夢溪筆談</hi>
右晉樂毅論石在故髙紳學士家紳死家人初不知惜<lb/>
好事者往往就閱或摸傳其本其家遂祕藏之漸為難<lb/>
得後其子弟以其石質錢於富人而富人家失火遂焚<lb/>
其石今無復有本矣益為可惜也後有甚妙二字吾亡<lb/>
<pb n="KR3h0061_WYG_071-9b"/>
友聖俞書也論與文選所載時時不同考其文理此本<lb/>
為是惜其不完也<hi>集古録</hi>
髙紳為湖北轉運使道中聞砧聲清遠因得此本於其<lb/>
覆而已斷裂矣遂載以歸完理緝綴櫝以木箱所可辨<lb/>
者如此後世之傳布皆止於海字則其碎而不緝者良<lb/>
可惜也<hi>姑溪集</hi>
樂毅論石本舊藏髙紳學士家集古録云火焚其石者<lb/>
非也元祐間余侍親官徐州時故郎官趙竦被㫖開吕<lb/>
<pb n="KR3h0061_WYG_071-10a"/>
梁洪挈此石隨行已斷裂用木為匣貯之竦尤珍惜親<lb/>
友有求墨本者必手摸以遺之竦沒今遂不知所在<hi>金</hi>
<hi>石録</hi>
樂毅論舊石刻斷軼其半者字痩勁無俗氣後有人復<lb/>
刻此斷石文摹傳失眞多矣完書者是國初翰林侍書<lb/>
王著寫用筆圜熟亦不易得如富貴人家子非無福氣<lb/>
但病乏韻耳<hi>山谷集</hi>
樂毅論世無全文髙紳所藏石至海字止以史記校之<lb/>
<pb n="KR3h0061_WYG_071-10b"/>
四纔得其一爾今世所傳又其摹於此者蓋無取也觀<lb/>
梁武帝評書謂此論微麤健恐非眞蹟陶𢎞景亦疑摹<lb/>
本梁去東晉六十年其書不存況今去梁後又數百嵗<lb/>
中間馮承素已見六本今世所傳亦莫能辨先天中太<lb/>
平敗後咸陽老嫗投書竈下是𢎞景所評已亡矣後世<lb/>
存者可求其眞邪<hi>廣川書跋</hi>
樂毅論世傳為羲之正書第一此閣老宜興公所藏其<lb/>
前有褚氏小印後云貞觀六年十一月十五日中書令<lb/>
<pb n="KR3h0061_WYG_071-11a"/>
河南郡開國公臣褚遂良奉勅審定及排類上復有紹<lb/>
興幷米芾賈似道諸印張宣公敬夫跋謂細觀行筆知<lb/>
爲眞蹟無疑按徐浩古蹟記云貞觀十三年十二月太<lb/>
宗以二王書装成部帙命起居臣禇遂良排署則云貞<lb/>
觀六年者非也徐氏又云太平公主愛樂毅論以織成<lb/>
錦袋盛之及沒竊於咸陽老嫗縣吏捕嫗嫗驚投之爨<lb/>
下書述記云長安神龍之際太平公主奏借樂毅論出<lb/>
外搨寫遂失所在其說與徐氏合則眞蹟在唐已不存<lb/>
<pb n="KR3h0061_WYG_071-11b"/>
矣然余又嘗見僧智永題樂毅論謂自梁世摹出天下<lb/>
珍之他日遂良記搨本樂毅論貞觀十二年四月九日<lb/>
内出樂毅論眞蹟命直𢎞文館馮承素摹賜長孫無忌<lb/>
等於是人間始有其本觀二說則樂毅論之傳世皆後<lb/>
人所摹而此特其一歟宣公道學君子賞鑒恐非所長<lb/>
或題語出其一時而不暇詳考亦未可知也都穆跋<hi>寓</hi>
<hi>意編</hi>
　　　晉王羲之東方朔畫賛<lb/>
<pb n="KR3h0061_WYG_071-12a"/>
東方曼倩畫賛筆圜淨而勁肥痩得中但字身差長蓋<lb/>
崔子玉字形如此前輩或隨時用一人筆法耳<hi>山谷集</hi>
畫賛世傳晉右將軍王羲之書考其筆墨蹊逕輒不類<lb/>
知後人爲之託之逸少以傳也昔王濛子修嘗求書右<lb/>
軍王羲之為寫東方朔畫賛與之敬仁亡其母見平生<lb/>
所㤅内棺中故知此書不傳久矣唐自貞觀購書逮開<lb/>
元捜訪亦既盡矣校定大王書二卷黄庭第一畫賛第<lb/>
二告誓第三韋挺以畫賛是偽蹟夫畫賛已亡而更出<lb/>
<pb n="KR3h0061_WYG_071-12b"/>
者可知其為僞也今世所傳疑不在韋挺論中彼得存<lb/>
於貞觀而入録當亦有可亂眞處今之傳者不能便入<lb/>
貞觀録也<hi>廣川書跋</hi>
李陽冰上李嗣眞論右軍詩有云畫像賛洛神賦姿儀<lb/>
雅麗有矜莊嚴肅之象視之信然<hi>攻媿集</hi>
　　　晉王羲之孝女曹娥碑<lb/>
右小字曹娥碑越州石氏所刻古雅純質不失右軍筆<lb/>
意余平生所閱不下數十本俱不及此張雲門倪元鎮<lb/>
<pb n="KR3h0061_WYG_071-13a"/>
皆好古博雅之士其題語珍重如此可寶也元鎭題爲<lb/>
辛亥歳蓋洪武四年在當時已不易得況今嘉靖壬子<lb/>
相去百八十一年又可多得邪太倉顧君出以相示漫識<lb/>
如此是歳冬十一月十日徴明時年八十有三<hi>珊瑚網</hi>
右軍曹娥碑搨法近古而精又文氏停雲館物昔人謂<lb/>
此書如幼女漂流於波浪間今求所謂漂流波浪之勢<lb/>
了不可得意者其外弱而中勁庶幾得孝女意於形似<lb/>
之表歟<hi>弇州續藁</hi>
<pb n="KR3h0061_WYG_071-13b"/>
曹娥碑眞蹟宋髙宗有跋元文宗以賜鑒書博士柯九<lb/>
思趙吳興再跋余館師韓公得之長安有歴代題識宋<lb/>
髙宗但題曰晉賢書曹娥碑絹黯墨渝僅可想見字形<lb/>
耳<hi>容臺集</hi>
　　　晉王羲之蘭亭修禊序<lb/>
右蘭亭修禊序世所傳本尤多而皆不同蓋唐數家所<lb/>
臨也其轉相傳摹失眞彌逺然時時猶有可喜處豈其<lb/>
筆法或得其一二邪想眞蹟宜如何也世言真本葬在<lb/>
<pb n="KR3h0061_WYG_071-14a"/>
昭陵唐末之亂昭陵為温韜所發其所藏書畫皆剔取<lb/>
其裝軸金玉而棄之於是晉魏以来諸賢墨蹟遂復流<lb/>
落於人間太宗皇帝時購募所得集以爲十卷俾摹傳<lb/>
之數以分賜近臣今公卿家所有法帖是也然獨蘭亭<lb/>
眞本亡矣今予所得皆人家舊所藏者雖筆畫不同聊<lb/>
並列之以見其各有所得至於眞僞優劣覽者當自擇<lb/>
焉其前一本流俗所傳不記其所得其二得於殿中丞<lb/>
王廣淵其三得於故相王沂公家又有别本在定州民<lb/>
<pb n="KR3h0061_WYG_071-14b"/>
家其四得於三司蔡給事君謨世所傳本不出乎此其<lb/>
或尚有所未傳更俟專採<hi>集古録</hi>
王右軍禊飲序草號稱最得意書宋齊以來以藏在秘<lb/>
府士大夫間未聞稱述豈未經大盜兵火時蓋有墨蹟<lb/>
在蘭亭右者及蕭氏宇文焚蕩之餘千不存一永師晩<lb/>
出所見妙迹唯有蘭亭故爲虞禇輩道之所以太宗求<lb/>
之百方期於必得其後公私相盜今竟失之書家晩得<lb/>
定武石本蓋髣髴存古人筆意耳<hi>山谷集</hi>
<pb n="KR3h0061_WYG_071-15a"/>
右米姓祕玩天下蘭亭本第一唐太宗獲此書命起居<lb/>
郎褚遂良檢校馮承素韓道趙模諸葛貞湯普徹之流<lb/>
橅賜王公貴人著於張彦遠法書要録此軸在蘇氏題<lb/>
爲禇遂良模觀其意易改誤數字眞是禇法皆率意落<lb/>
筆餘字鈎塡咸清潤有秀氣轉摺毫鋩備盡與眞無異<lb/>
非深知書者所不能世俗所收或肥或痩乃是工人所<lb/>
作正以此本爲定熠熠客星豈晉所得巻器泉石流腴<lb/>
翰墨戲著談標書存馬式鬱鬱昭陵玉椀已出戎温無<lb/>
<pb n="KR3h0061_WYG_071-15b"/>
類誰寳眞物水月何殊志專用一繡繅金鐍瑤璣錦綍<lb/>
猗歟元章守之勿失壬午閏六月大江濟川亭艤寳晉<lb/>
齋艎對紫金羣山迎快風避暑九日手裝<hi>寶晉英光集</hi>
蘭亭序在唐貞觀中舊有二本其一入昭陵其一當神<lb/>
龍中太平公主借出搨摹遂亡其後温韜發諸陵蘭亭<lb/>
復出太宗朝留神書學嘗出使購求藝文諸書當時已<lb/>
無蘭亭矣仁祖復尚書篆求於四方時關中得蘭亭墨<lb/>
書入録字畫不逮逸少它書其後祕閣用此刻石爲後<lb/>
<pb n="KR3h0061_WYG_071-16a"/>
法帖今諸處蘭亭本至有十數惟定州舊石爲勝此書<lb/>
雖知皆唐人臨搨然亦自有佳致若㸃畫校量固有勝<lb/>
劣惟彷像得眞爲最佳也<hi>廣川書跋</hi>
蘭亭自唐太宗刋在玉石後流落定武民間世以定本<lb/>
爲貴伯常尊君道祖世以米薛名者侍其先樞密守定<lb/>
武别以玉石刋一本易民間太宗以歸薛道祖道祖長<lb/>
安人也自此天下以長安薛家本爲貴道祖又留刋一<lb/>
石在使宇留刋一石在譙門計之民間所易者一石只<lb/>
<pb n="KR3h0061_WYG_071-16b"/>
定武自有三本然皆經道祖手元用太宗碑本便上石<lb/>
皆善本也及之與伯常游數於其家參之曲折精微得<lb/>
蘭亭妙處一開不能逃也雋道此本眞薛家好本也然<lb/>
伯常又說玉石本惟背後有五色蓮花記者爲貞觀時<lb/>
本耳此石後來亦不在長安薛家蓋道祖死其弟尚書<lb/>
嗣昌奏之宣和之間已取歸汴京龕在宣和殿上靖康<lb/>
丁未載歸沙漠嗚呼中國所存者亦可知矣雋道妙於<lb/>
翰墨方能珍玩之他人有之未必能披玩法書如此也<lb/>
<pb n="KR3h0061_WYG_071-17a"/>
道祖諱紹彭其幼子伯常諱經紹興二十八年八月十<lb/>
三日錢及之中叟書<hi>俞松蘭亭續考</hi>
定武蘭亭叙凡三本其一李學䆒本傳為智永所模薛<lb/>
氏别刻本易以歸長安宣和間歸御府其二字肥有薛<lb/>
道祖别刻留定武與前本方駕人多誤爲舊本非也其<lb/>
三斷字差痩得於修城役夫後藏康伯可家舊刻與岐<lb/>
陽石鼔俱載以北宋元功云嘗從使北聞在中原楊伯<lb/>
時云與薛氏爲婣家定武本以玉石刻背舒元輿牡丹<lb/>
<pb n="KR3h0061_WYG_071-17b"/>
賦幷記之以廣異聞淳熈十三年五月十三日右北平<lb/>
榮芑書<hi>桑世昌蘭亭博議</hi>
世傳王羲之書蘭亭敘惟定武所藏石刻獨得其眞乃<lb/>
歐陽詢所摹刻之唐内府者也熹嘗見三本紙墨不同<lb/>
而字蹟無異縉紳題者剖析毫末議論紛然大約竒秀<lb/>
渾成無如此搨陳舎人至淛東極論書法攜此本觀之<lb/>
看來後世書者刻者不能及矣亦可爲一慨云淳熙壬<lb/>
寅嵗淛東提舉常平司新安朱熹記<hi>朱子文集</hi>
<pb n="KR3h0061_WYG_071-18a"/>
蘭亭出於唐諸手所臨固應不同然其下筆皆有畦町<lb/>
可尋惟定武本鋒藏畫勁筆端巧妙處終身效之而不<lb/>
能得其髣髴世謂此本乃歐率更所臨予謂不然歐書<lb/>
寒峭一律豈能如此八面變化也此本是眞蹟上摹出<lb/>
無疑學右軍書者至蘭亭止矣今世所傳石本刓一角<lb/>
者皆定武所自出也然其工拙妍醜如人靣之不同覽<lb/>
者自當具眼耳又定武一石前輩紛紛各有異論旣有<lb/>
眼必知所擇定不向人言下轉也此卷有山谷題字山<lb/>
<pb n="KR3h0061_WYG_071-18b"/>
谷之言云爾迺知當時眞贋混淆矣山谷之孫字子邁<lb/>
今爲農丞過予見後題欲令去予不忍與以爲去此題<lb/>
則蘭亭廢矣周翰者文及之字多見其名於書帖後雅<lb/>
尚如許亦足以贖粉昆之疵矣嘉泰壬戌十有二日白<lb/>
石道人姜䕫堯章書<hi>白石道人集</hi>
蘭亭帖自定武石刻旣亡在人間者有數有日減無日<lb/>
増故博古之士以爲至寳然極難辨又有未損五字者<lb/>
五字未損其本尤難得此蓋已損者獨孤長老送余北<lb/>
<pb n="KR3h0061_WYG_071-19a"/>
行攜以自隨至南潯北出以見示因從獨孤乞得攜入<lb/>
都他日來歸與獨孤結一重翰墨縁也至大三年九月<lb/>
五日孟頫跋於舟中獨孤名淳朋天台人<hi>王氏法書苑</hi>
蘭亭帖當宋未度南時士大夫人人有之石刻旣亡江<lb/>
左好事者往往家刻一石無慮數十百本而眞贋始難<lb/>
别矣王順伯尤延之諸公其精識之尤者於墨色紙色<lb/>
肥痩穠纖之間分豪不爽故朱晦翁跋蘭亭謂不獨議<lb/>
禮如聚訟蓋笑之也然傳刻旣多實亦未易定其甲乙<lb/>
<pb n="KR3h0061_WYG_071-19b"/>
此卷乃致佳本五字鑱損肥痩得中與王子慶所藏趙<lb/>
子固本無異石本中至寶也至大三年九月十六日舟<lb/>
次寶應重題子昂<hi>同上</hi>
僕曩時侍趙文敏公學書暇日嘗論禊帖定武本佳者<lb/>
絶難得僧獨孤本見存更有趙子固及越人倪中剛武<lb/>
唐吳靜心此三本流落人間不知何如至正甲申謁瑩<lb/>
之於竹莊出此本見示乃其祖靜心先生所藏文敏公<lb/>
題跋甚詳誠可寶也句曲外史張天雨<hi>珊瑚網</hi>
<pb n="KR3h0061_WYG_071-20a"/>
薛紹彭自為一書辨定武石刻號稱詳密李學究本最<lb/>
所寶惜當時士大夫家有此刻者可僂指數而蘇才翁<lb/>
所蓄則錢惟演家物也後陳季常得之後曽覿得之最<lb/>
後子固得之嘗江行覆舟入水瀕死猶手握之高出水<lb/>
而不置曰吾性命可棄也而此不可棄其見寶惜如此<lb/>
子固遂流落江東予聞諸陳子山陳子山聞之張伯雨<lb/>
云此卷意度與今御府藏唐人響搨蓋相似而周君自<lb/>
言得之江東印章題跋具可徴其為李本何疑哉洪武<lb/>
<pb n="KR3h0061_WYG_071-20b"/>
四年嵗在辛亥冬十月癸巳睂山蘇伯衡識<hi>蘇平仲集</hi>
學書家視蘭亭猶學道者之於語孟羲獻餘書非不佳<lb/>
惟此得其自然而兼具衆美譬之徳盛仁熟而動容周<lb/>
旋中禮者非勉強求工者所及也此卷劉㑹孟諸公鑒<lb/>
定以為定武舊本初見未覺其妙久玩之令人有悟入<lb/>
處眞可寶也哉<hi>遜志齋集</hi>
姜堯章所記定武蘭亭五字或損或不損偏旁結搆與<lb/>
在明祕藏本不必盡合然一展閲間紙色搨法知為北<lb/>
<pb n="KR3h0061_WYG_071-21a"/>
宋時物無疑也恱生堂一百十七刻以修城為甲而定<lb/>
武諸本次之古懿永興宣城又次之在明其自保愛故<lb/>
當不出此數種也<hi>弇州續藁</hi>
蘭亭敘六朝時已有刻石余收開皇本是隋時刻者唐<lb/>
文皇因見刻本遂訪眞蹟於越州辨才得之命湯普澈<lb/>
馮承素禇遂良歐陽詢各摹一本原與隋時本相似不<lb/>
知宋代何以獨稱定武為歐陽詢摹下眞一等羣公聚<lb/>
訟縁此而起以至㸃畫波撇之間各加辨証又有五字<lb/>
<pb n="KR3h0061_WYG_071-21b"/>
損本七字損本及㑹字首行有闕有全紛紛同異如王<lb/>
順伯尤延之軰而吳興踵之為十三跋十七跋獨尊定<lb/>
武不知右軍肯㸃頭否也<hi>容臺集</hi>
　　　晉王羲之告誓文<lb/>
王羲之告誓文今之所傳即其藁本不具年月日朔其<lb/>
眞本云維永和十年三月癸卯朔九日辛亥而書亦眞<lb/>
小開元初潤州江寧縣瓦官寺修講堂匠人於鴟吻内<lb/>
竹筒中得之與一沙門至八年縣丞李延業求得之上<lb/>
<pb n="KR3h0061_WYG_071-22a"/>
岐王岐王以獻便留内不出或云其後却借岐王十二<lb/>
年王家失火圖書悉為灰燼此書亦焚矣<hi>國史纂異</hi>
逸少為王述所困自誓去官超然於事物之外嘗自言<lb/>
吾當卒以樂死然欲一游岷嶺勤勤如此而至死不果<lb/>
乃知山水遊放之樂自是人生難必之事况於市朝眷<lb/>
戀之徒而出山林獨徃之言固已疎矣<hi>東坡集</hi>
告誓文今入晉書傳中昔逸少為王懐祖徼也當時以<lb/>
不能堪㸃摘細事遂脫幘自投朝廷以其誓苦故不強<lb/>
<pb n="KR3h0061_WYG_071-22b"/>
以官開元中此書得於潤州瓦官講堂䲭尾其書一字<lb/>
為數體一體别成㸃畫不可一槩求之實天下奇作李<lb/>
延業獻之岐王十二年岐王宅焚則宜世不得傳今碑<lb/>
字刻畫過於嚴重無復前法似是唐妙手搨摸以傳陶<lb/>
𢎞景論書謂逸少自吳興前書猶未為稱凡厥好迹皆<lb/>
是永和十許年中自失郡告歸不仕後略不復自書然<lb/>
告誓文當時已出知鴟尾得者别本也貞觀書目已列<lb/>
告誓文武平嘗見於小函同樂毅論黄庭經共藏便知<lb/>
<pb n="KR3h0061_WYG_071-23a"/>
此本不一傳摹相承不能辨其真贋也<hi>廣川書跋</hi>
　　　晉王羲之十七帖<lb/>
逸少謂吾書比鍾繇當抗衡比張芝草猶當鴈行後世<lb/>
論者或異其說至唐然後無異辭信其書出鍾張右也<lb/>
庾肩吾以芝為工夫第一繇天然苐一而逸少工夫不<lb/>
及張天然過之天然不及鍾工夫過之然嘗考之芝臨<lb/>
池學書池水盡黒繇臥畫穿被於工夫至盡不可謂繇<lb/>
工夫特後於逸少也今觀其書卓犖天成者盖逸少所<lb/>
<pb n="KR3h0061_WYG_071-23b"/>
能其謂積學而至者恐不得筆力妙處觀十七帖者當<lb/>
以是求之<hi>廣川書跋</hi>
右王逸少十七帖迺先唐石刻本今世間有二其一於<lb/>
卷尾有勅字及禇遂良解如意挍定者人家或得之其<lb/>
一即此本也洛陽李邯郸家所蓄舊本頗與此相近其<lb/>
餘世傳别本盖南唐後主煜得唐賀知章臨寫本勒石<lb/>
寘澄心堂者而本朝侍書王著又將勒石勢殊疎拙又<lb/>
有一版本亦似南唐刻者第敘次顚舛文為十七帖而<lb/>
<pb n="KR3h0061_WYG_071-24a"/>
誤目為十八帖摹刻亦痩弱失眞獨勅字本及此㢧本<lb/>
乃先唐所刻右軍筆法具存世殊艱得誠可喜也按張<lb/>
彦逺法書要録與余所著法帖刊誤論此帖本末頗完<lb/>
今並列於左方云政和二年五月初吉黄伯思書<hi>東觀</hi>
<hi>餘論</hi>
逸少書自六朝以降一人而已故歴代寳之以為大訓<lb/>
唐太宗殊加愛重至為親作傳紹興天子尤喜之以千<lb/>
金易一字眞蹟遂多又為書其傳千載之下何其幸也<lb/>
<pb n="KR3h0061_WYG_071-24b"/>
此十七帖乃江南李氏墨本字不失眞形範髙古思賢<lb/>
宜珍藏之<hi>松隱集</hi>
官本法帖號為佳玩然其眞偽已混殽矣如劉次莊有<lb/>
能書名其所刻本亦有中分一字半居前行之厎半處<lb/>
後行之顚者極為可笑唯此十七帖相傳眞的當時雖<lb/>
已入官帖卷中而元本故在人間得不殽亂此本馬荘<lb/>
甫所摹刻也玩其筆意從容衍裕而氣象超然不與法<lb/>
縛不求法脫眞所謂一一從自已胷襟流出者竊意書<lb/>
<pb n="KR3h0061_WYG_071-25a"/>
家者流雖知其美而未必知其所以美也書詞問訊蜀<lb/>
道山川人物屋宇圖畫至纖至悉盖深有意於游覽而<lb/>
竟不遂豈所謂不朽之盛事信難偶邪因念頃年廬阜<lb/>
終更諸公議遣使蜀而孝廟記憐不欲使之逺去議乃<lb/>
中寢然東留訖無補報而徒失西游之便每以為恨今<lb/>
觀此帖重以慨然又念仙游之日逺無復有意於人世<lb/>
也熹記<hi>朱子文集</hi>
唐貞觀元年詔京官職事五品以上子嗜書者二十四<lb/>
<pb n="KR3h0061_WYG_071-25b"/>
人隸𢎞文館習書出禁中法書以授之尋又置搨書三<lb/>
人此館本之始也開元六年命整理御府古今工書鍾<lb/>
王等蹟得一千五百一十卷視貞觀時無所増減龍朔<lb/>
三年装進館内法書至九百四十九卷然則當時館本<lb/>
必不止十七帖此十七帖特以世所共傳而其後有勅<lb/>
勒充館本故名之曰館本十七帖耳卷尾僧權二字不<lb/>
完是粱之徐僧權云<hi>黄文獻公集</hi>
右軍十七帖因首有十七日字故名八碑共二十九帖<lb/>
<pb n="KR3h0061_WYG_071-26a"/>
中間多與淳化法大同小異佐家藏者是木版絶妙但<lb/>
不能考其所從來宣徳中佐見大理寺丞蘇州仰瞻所<lb/>
藏石本後有唐文皇押字疑其為館本也宋黄長睿云<lb/>
右軍草書十七帖最為可師此書中龍也佐識<hi>格古要</hi>
<hi>論補</hi>
右十七帖不全石刻在關中近時蔣侍御伯宣亦刻石<lb/>
於吳下顧不若此刻猶存拙意也黄伯思亟稱此帖為<lb/>
書中龍盖妙在行欵耳此本行欵當為模勒者展促亦<lb/>
<pb n="KR3h0061_WYG_071-26b"/>
失之矣昔唐太宗購二王書右軍書有三千餘紙取其<lb/>
迹以類相從率一丈二尺為卷此帖亦一丈二尺凡百<lb/>
七行九百二十三字余收有淳熙修内司帖一卷行欵<lb/>
正同後復得趙松雪對臨墨蹟皆神采煥然可寳也徃<lb/>
時周府東書堂晉府寳賢堂各用入刻皆不復知此矣<lb/>
漫記於此<hi>陸深儼山集</hi>
　　　晉王羲之借船帖<lb/>
王羲之借船帖書之尤工者也故山北盧匡寳惜有年<lb/>
<pb n="KR3h0061_WYG_071-27a"/>
盧公致書借之不得云只可就看未嘗借人也盧出潞<lb/>
州旌節在途纔數程忽有人將書帖就盧求售閲之乃<lb/>
借船帖也驚異問之云盧家郎君要錢遣賣耳盧歎異<lb/>
移時不問其價還之後不知落於何人京師書儈孫盈<lb/>
者名甚著盈父曰仲容亦鍳書畫精於品目豪家所寳<lb/>
多經其手眞偽無所逃焉公借船帖是孫盈所蓄人以<lb/>
厚價求之不果盧公時甚急切減而賑之日久滿伯千<lb/>
方得盧公韓太沖外孫也故書畫之尤者多閲而識焉<lb/>
<pb n="KR3h0061_WYG_071-27b"/>
<hi>尚書故實</hi>
　　　晉王羲之竹葉帖<lb/>
王逸少竹葉帖長安水丘氏傳寳之今不知所在三十<lb/>
年前見其摹本於䨓夀<hi>東坡集</hi>
　　　晉王羲之稚恭帖<lb/>
晉右將軍㑹稽内史王羲之行書帖眞蹟天下法書第<lb/>
二右軍行書第一也帖辭云羲之死罪復想朝廷清和<lb/>
稚恭遂進鎭東西齊舉想克定有期也羲之死罪長慶<lb/>
<pb n="KR3h0061_WYG_071-28a"/>
某年月日太常少卿蕭祐鍳定在王珪禹玉家後有禹<lb/>
玉跋以門下省印印之時貴多跋後為章惇子厚借去<lb/>
不歸其子仲修専遣介請未至是竹絲乾筆所書鋒勢<lb/>
鬱勃揮霍濃淡如雲煙變怪多態清字破損予臨得之<lb/>
<hi>寶晉英光集</hi>
　　　晉王羲之破羌帖<lb/>
王羲之桓公破羌帖有開元印唐懐充跋筆法入神在<lb/>
蘇之純家純卒其家定直久許見歸而余使西京未還<lb/>
<pb n="KR3h0061_WYG_071-28b"/>
宗室仲爰力取之且要約曰米有其直見歸即還余遂<lb/>
典衣以増其直取回仲爰已使庸工装背剪損古跋尾<lb/>
参差矣痛惜痛惜<hi>米芾書史</hi>
破羌帖今在米淮陽家崇寧癸未春米在都下以泉十<lb/>
五萬得之後有開元印記及陶穀等題字余嘗䟦之云<lb/>
晉穆帝永和十二年秋桓温破姚襄於伊水遂至洛時<lb/>
將以謝尚鎮之屬病不行此帖所敘桓公摧破羌賊及<lb/>
喜仁祖小差正當時事也是時逸少去㑹稽内史已嵗<lb/>
<pb n="KR3h0061_WYG_071-29a"/>
餘方遁跡山水間宜不復以世務經懐而此書乃歎宣<lb/>
武之威略悲舊之始平憂國嗟時志猶不息盖素心如<lb/>
此惜其一憤逺引使才猷約結弗光於世獨區區遺翰<lb/>
見寳後人覧之深為興歎<hi>東觀餘論</hi>
破羌帖寳晉齋謂之王略帖洵是右軍名蹟然今之所<lb/>
傳或是老顚臨得者羌字落筆入頭太輕不似内史骨<lb/>
力惟戲魚堂乃極神雋八面變化幾與禊帖埒<hi>墨林快</hi>
<hi>事</hi>
<pb n="KR3h0061_WYG_071-29b"/>
　　　晉王羲之月半帖橘帖<lb/>
右軍月半帖褚愛州所論序也橘帖余曩在都見數家<lb/>
有此墨本或肥或痩眞偽為不可知要皆有數筆佳可<lb/>
愛韋蘇州詩云憐君臥病思新橘試摘才酸亦未黄書<lb/>
後欲題三百顆洞庭湏待滿林霜盖取諸此<hi>山谷集</hi>
　　　晉王羲之與周益州帖<lb/>
右軍與周益州書凡三十許帖銓次者誤置両卷中耳<lb/>
按周撫字道和穆帝永和三年桓温攻成都李勢降以<lb/>
<pb n="KR3h0061_WYG_071-30a"/>
撫為益州刺史彭模擊范賁獲之益州平封建城公在<lb/>
官十年卒蜀人廟祠之<hi>山谷集</hi>
　　　晉王羲之筆陣圖<lb/>
王右軍筆陣圖前有自寫眞紙𦂳薄如金葉索索有聲<lb/>
趙竦得之於一道人章惇借去不歸王右軍書家謂在<lb/>
山隂縣王氏右軍東方朔畫賛糜破處歐陽詢補之在<lb/>
丁諷學士家歸宗室令畤劉涇以僧繇畫梁武帝像易<lb/>
云<hi>米芾書史</hi>
<pb n="KR3h0061_WYG_071-30b"/>
　　　晉王羲之來戲帖<lb/>
王羲之來戲帖黄麻紙字法清潤是少年所書滿一幅<lb/>
其間數字難辨六朝寫經褊字注之後人復以雌黄塗<lb/>
盖嵗久膠落字見五分在丁晉公孫受繪像恩澤者方<lb/>
下云晉公故物也欲以二十千見歸予即以其直取君<lb/>
以予與來徃議此帖書黏於後質於其鄰大姓賈氏得<lb/>
二十千盖意其可贖也今十五年矣猶在賈氏曽經人<lb/>
用薄紙搨書墨即透數行仍汚静地深可歎惜<hi>米芾書</hi>
<pb n="KR3h0061_WYG_071-31a"/>
<hi>史</hi>
　　　晉王羲之尚書帖<lb/>
王逸少尚書十二帖凡六十二行五百十有三字黵二<lb/>
滅一注五缺七字大觀戊子嵗八月二十六日癸卯洛<lb/>
陽官廨装雲林子書<hi>東觀餘論</hi>
　　　晉王羲之升平帖<lb/>
晉史稱王逸少書暮年方妙此帖升平二年書詎其終<lb/>
才三載正暮年跡也故結字比樂毅告誓諸帖尤古質<lb/>
<pb n="KR3h0061_WYG_071-31b"/>
殊類鍾元常渾渾然有篆籀意非遇眞意未易遽識也<lb/>
長睿父題<hi>東觀餘論</hi>
　　　晉王羲之甘䉀帖<lb/>
此帖中云甘䉀十丈初不可曉因思曹子建詩云都䉀<lb/>
雖甘杖之必折十丈云者恐若木千章竹萬箇之類䉀<lb/>
似竹於文从焉此帖以之俗從草非是<hi>東觀餘論</hi>
　　　晉王羲之論諸葛昬書<lb/>
此卷有論諸葛昬書案晉謝石嘗求昬諸葛恢稚女恢<lb/>
<pb n="KR3h0061_WYG_071-32a"/>
不許及恢亡乃成昬於時王右軍徃謝家看新婦猶有<lb/>
恢之遺則威儀端詳容服光整王歎曰我在<hi>世說作我在别本作</hi>
<hi>諸葛在非</hi>遣女裁得爾耳始不知此何與逸少事而嗟賞若<lb/>
此及觀此帖乃云二族舊對故欲結援諸葛若以家窮<lb/>
自當供助昬事又云欲速知决始知右軍為主兹事故<lb/>
觀謝婦發此歎也己丑嵗十一月十九夜長睿書<hi>東觀</hi>
<hi>餘論</hi>
　　　晉王羲之治頭眩方<lb/>
<pb n="KR3h0061_WYG_071-32b"/>
治頭眩方世傳王逸少書今綘州石帖中有此帖甚著<lb/>
於世政和丁酉嵗六月七日㐮州教授丹陽陳君孝友<lb/>
見過云崇寧間彭諌議君時守潯陽役兵於山間劚石<lb/>
得一大石中空内有小石若碑版然視之有刻文即此<lb/>
碑也大石未破時堅完無際不觧縁何中有此碑殊可<lb/>
異也陳之父時亦官潯陽得此拓本陳因以見遺視之<lb/>
比絳帖差縱逸結字互有工拙要之此本當在綘刻前<lb/>
但不知何世所刻按逸少嘗在江州豈晉以後好事者<lb/>
<pb n="KR3h0061_WYG_071-33a"/>
因移寫於斯石歟意其薶没已久土或變石故是刻藏<lb/>
於石間理不足怪或以此帖為虞永興書恐未必然或<lb/>
虞嘗臨此書故微翻其體今世所有魏晉諸帖中徃徃<lb/>
唐人臨橅爾洪纖拘放結體不一眞賞者自能辨之是<lb/>
月九日黄某於丹陽東齋書<hi>東觀餘論</hi>
　　　晉王羲之貍骨帖<lb/>
貍骨方今官帖中定為晉右將軍王羲之書唐人謂此<lb/>
本苟興治勞之方右將軍臨之至今謂貍骨帖梁武帝<lb/>
<pb n="KR3h0061_WYG_071-33b"/>
常以古書雜蹟一卷問於陶隱居對以貍骨方是子敬<lb/>
書亦似摹蹟在梁已疑其偽今定為右將軍書果何据<lb/>
邪雖然右軍嘗寫此帖或子敬臨之亦不可知也<hi>廣川</hi>
<hi>書跋</hi>
　　　晉王羲之荅庾元規帖<lb/>
逸少於書自謂眞出鍾草出張後生雷同失其當䖏敬<lb/>
元謂古肥進之謂今痩書至痩硬似是逸少迥絶古人<lb/>
處若更論勢巧形宻意踈字緩皆不足者也世傳謂羲<lb/>
<pb n="KR3h0061_WYG_071-34a"/>
之書初不勝庾翼郗愔及其暮年方妙嘗以章草荅亮<lb/>
而翼遺書曰張伯英章草十紙過江顛狽遂乃亡失常<lb/>
歎妙迹永絶忽見足下荅家兄書煥若神明頓還舊觀<lb/>
羲之書法正自然功勝豈待積學而至哉議者不知書<lb/>
有天機自是性中一事而學習特求法度規矩爾至於<lb/>
離方遁圜不守繩墨自作勝槩謂非天徳不可也但見<lb/>
庾翼此語便謂初不若翼愔不知此語何所慿藉而知<lb/>
其昔不逮二子邪<hi>廣川書䟦</hi>
<pb n="KR3h0061_WYG_071-34b"/>
　　　晉王羲之快雪帖<lb/>
晉右軍將軍㑹稽内史王羲之字逸少書快雪帖見張<lb/>
彦逺法書要録本朝参知政事蘇公太簡家故物故有<lb/>
翰林學士院印唐賜魏丞相徴傳之子孫故有鄭公之<lb/>
後印又傳於禇遂良之孫長史故有禇印予在都下以<lb/>
好玩十種易於蘇太簡孫祕書激字志東志東與余徳<lb/>
友也蘇才翁子美有跋及國老押署紹聖丙申以示翰<lb/>
林學士蔡公仍以翰林印印之即太簡作翰林時所用<lb/>
<pb n="KR3h0061_WYG_071-35a"/>
一日駙馬都尉王晉卿求之不與已乃剪去國老署及<lb/>
子美䟦著於摹本乃見還因詳録得之之自紹聖丁酉<lb/>
海岱樓題米芾審定<hi>寳晉英光集</hi>
快雪帖相傳為右軍正書今在眞行之間米老亦有此<lb/>
疑米老有小楷跋語未知其論何如也<hi>容臺集</hi>
　　　晉王羲之二謝帖<lb/>
右軍眞蹟近世漸少觀二帖紙札尚完殊可愛也案正<lb/>
觀日録洎淳化法帖皆不收此豈當時為好事者祕藏<lb/>
<pb n="KR3h0061_WYG_071-35b"/>
不出邪熙寧丙辰冬至日丹陽蘇頌子容餘杭郡西閣<lb/>
題<hi>蘇魏公集</hi>
右軍書法萬世所宗昔人稱歐虞之體謂如壮士美人<lb/>
者但能精於一偏尚且傳之後代而况得其全者哉是<lb/>
知此字當使好事寳之也元豐乙丑五月望日西安縣<lb/>
齋丹陽崔希仲徳舉題<hi>珊瑚網</hi>
正觀尤愛右軍書訪求殆盡其後并葬昭陵今所存法<lb/>
帖人謂皆哀疚之問故不復進上得傳於後豈其然乎<lb/>
<pb n="KR3h0061_WYG_071-36a"/>
此書亦然又法帖之所遺也當用文錦玉軸重装以遺<lb/>
子孫寳之海陵曹輔子方信安郡齋書<hi>同上</hi>
　　　晉王羲之思想帖<lb/>
大徳二年二月廿三日與霍公謹集鮮于伯幾池上郭<lb/>
右之出右軍思想帖眞蹟有龍跳天門虎臥鳳閣之勢<lb/>
觀者無不歎賞神物之難遇也孟頫書<hi>戲鴻堂法帖</hi>
右軍眞蹟世所罕有此思想帖與余舊平安帖行筆墨<lb/>
色略同皆奇蹟也平安帖有宋海嶽籖題此帖無簽題<lb/>
<pb n="KR3h0061_WYG_071-36b"/>
而有趙魏公跋同觀者自霍清臣而下凡十有三人皆<lb/>
鍳賞名家咸咨嗟歎賞神物之難遇若此余何幸得附<lb/>
名其後哉嘉靖丁巳冬十一月十有三日長洲文徴眀<lb/>
題時年八十有八<hi>郁逢慶續書畫題跋記</hi>
　　　晉王羲之雨晴帖<lb/>
羲之與子姪軰書草草似不經意及尋繹之筆筆皆有<lb/>
位置如大辯智人雖語黙無常悉證於道此帖是也千<lb/>
載間雖有作者徃徃得彼失此曷能集大成也<hi>松隱集</hi>
<pb n="KR3h0061_WYG_071-37a"/>
　　　晉王羲之瞻近帖<lb/>
右羲之瞻近帖行書之狎隣於草者也典午沖靚放曠<lb/>
之風烏衣諸王富貴居養之素藹然見豪楮間宜其名<lb/>
百世也第宋淳化宣和似捜羅晉帖靡遺而此帖獨不<lb/>
見有表識豈非金源得宋故物易故以新而然歟明昌<lb/>
七印籤帖金書全倣宣和其篆籀朱法精麤不侔後世<lb/>
瞭然在目假令當時不相師法政未為失觀辨章良公<lb/>
成甫家清玩見右軍眞蹟二帖當亞快雪至正丁酉閏<lb/>
<pb n="KR3h0061_WYG_071-37b"/>
月己未廬陵歐陽𤣥識此<hi>圭齋集</hi>
　　　晉王羲之野鳬帖<lb/>
昔年危内翰大樸出示羲之野鳬帖且云别有喜色帖<lb/>
在江右出自丞相周益公家傳授次第一一有據湏溪<lb/>
劉㑹孟平之謂如蘭亭裹鮓尤為佳絶濂恨未見之近<lb/>
豫章人士來求墓文忽持此帖為贄湏溪題識宛然居<lb/>
後因驚喜曰此殆太樸所言者徧示中朝善書者咸定<lb/>
為眞蹟無疑或取唐臨者比之神氣夐然不侔鄱陽劉<lb/>
<pb n="KR3h0061_WYG_071-38a"/>
彦炳最號精鑑法書日閲此而不厭狂欲起舞眞偽之<lb/>
辨固自有異哉湏溪所書名中藏三代人物字偽署者<lb/>
輙易别謾幷及之<hi>宋學士集</hi>
　　　晉王羲之遊目帖<lb/>
余在京師數見右軍墨蹟率皆窘束羞澀類鈎摹而成<lb/>
者決知其非眞也今觀此帖寓森嚴於縱逸蓄圓勁於<lb/>
蹈厲其起止屈折如天造神運變化倏忽莫可端倪令<lb/>
人驚歎自失世之臨者雖積筆成山吾知其不能到非<lb/>
<pb n="KR3h0061_WYG_071-38b"/>
右軍誰足以與此哉或以紙筆未故為疑祕閣有唐初<lb/>
誥文紙色如新則此帖之尚完不足怪也浦江鄭君仲<lb/>
辨最博雅善書亦謂為右軍眞蹟無疑相與熟玩久之<lb/>
因識其後<hi>遜志齋集</hi>
　　　晉王羲之此事帖<lb/>
右王右軍此事帖凡二十字盖嘗為金源氏物章宗數<lb/>
印猶爛然楮墨間簽題亦其手書信可寳也成化戊戌<lb/>
嵗五月壬午吳寛觀於徐太守維亨為題<hi>匏翁家藏集</hi>
<pb n="KR3h0061_WYG_071-39a"/>
　　　晉王羲之袁生帖<lb/>
右袁生帖曽入宣和御府即書譜所載者淳化閣帖第<lb/>
九卷亦載此帖是又曽入太宗秘府而黄長睿閣帖考<lb/>
嘗致疑於此然閣本較此微有不同不知當時臨摹失<lb/>
眞或淳化所収别是一本皆不可知而此帖五璽爛然<lb/>
其後贉紙及内府圖書之印皆宣和装池故物而金書<lb/>
標籤又出裕陵御筆當是眞蹟無疑此帖舊藏吳興嚴<lb/>
震直家震直洪武中仕為工部尚書家多法書名畫後<lb/>
<pb n="KR3h0061_WYG_071-39b"/>
皆散失吾友沈經時購得之嘗以示余今復觀於華中<lb/>
甫氏中甫嘗以入石矣顧此眞蹟無前人題識俾余疏<lb/>
其本末如此嘉靖九年臘月三日文徴眀識<hi>郁逢慶書</hi>
<hi>畫題䟦記</hi>
　　　晉王羲之干嘔帖<lb/>
晉右軍王逸少書干嘔帖其字畫圎勁雄雅而紙亦古<lb/>
色是知唐初人所臨也於書行空間直界成路益為久<lb/>
而卷舒恐致禙絹絲紋磨損字面故置之書筒而祕之<lb/>
<pb n="KR3h0061_WYG_071-40a"/>
乃知前人寳愛如此之篤太宗時已嘗刻諸淳化古帖<lb/>
石中上有南唐内合同并集賢院印及卷首尾古印朱<lb/>
文十數又鵞溪黄素革首前後皆用宣政内府圖書印<lb/>
之當必數帖成軸不然何以革首外邉各亦有印文邪<lb/>
今存者此帖耳是以書譜止載其首帖之號云皇慶二<lb/>
年十二月朔喬簣成仲山父題<hi>王氏法書苑</hi>
右晉右將軍王羲之干嘔帖嘗刻之淳化帖中以石刻<lb/>
較之分豪無異眞至寳也或者謂其紙墨蕭瑟或又謂<lb/>
<pb n="KR3h0061_WYG_071-40b"/>
其為唐摸政不必計也其筆法髙古斷非後人所及今<lb/>
見石刻一行半段皆寳惜之况此帖典刑具存非水月<lb/>
鏡象可比者乎其直界成路喬仲山以為置書筒中者<lb/>
非也古人寳愛名帖嘗以自隨如王世將得索靖廿四<lb/>
日帖置之衣𢃄中至宣和間摺㾗猶在即此類也其週<lb/>
遭諸印多用赭墨亦非後人偽為長洲文彭謹題<hi>同上</hi>
　　　晉王羲之鶻不佳帖<lb/>
鶻當是右軍諸孫小字右軍自誓墓後謂我卒當以樂<lb/>
<pb n="KR3h0061_WYG_071-41a"/>
死然間語凝之軰藍田望不逾我而位遇遼邈當由汝<lb/>
曹不如坦之邪今又云鶻等不佳都令人弊見此軰吾<lb/>
衰老不復堪此曹公有云生子當如孫仲謀人於子孫<lb/>
雖賢豪不能忘情劇可歎也此帖連白石枕鄴中戰塲<lb/>
諸蹟為濮中李少師柬之家物米元章之父阿奢以弈<lb/>
勝獲之遂為米氏物後有尊徳樂道印見元章書史甚<lb/>
詳今則割為一卷而有開成二年栁公權記一條豈全<lb/>
卷題字亦隨之而割邪結體比他蹟形勢稍廓落而遒<lb/>
<pb n="KR3h0061_WYG_071-41b"/>
聳雄邁有威鳳翔霄神驥追影勢余老矣後先所見右<lb/>
軍父子手筆唐臨至八本譬之𤣥奘入五印度覩薄伽<lb/>
梵金光明相能不悲喜敬題於後<hi>弇州續藁</hi>
　　　晉王羲之三帖<lb/>
余前得先右軍大熱此月二帖於崑山顧氏乃黄琳美<lb/>
之家物轉入陸太宰全卿顧氏其外孫也大熱帖更世<lb/>
久紙墨已盡揭而猶有揾入膚理者細翫之極純雅可<lb/>
愛當是眞蹟此月帖筆勢圜逸而間有襄陽意疑為米<lb/>
<pb n="KR3h0061_WYG_071-42a"/>
南宮臨本後得淡悶干嘔帖於慧山談氏印識題䟦甚<lb/>
衆結法精美有度而發筆微怯據鍳定以為唐人臨本<lb/>
也眞蹟縱潦倒如裴叔則病劇回眸猶足掩映數人臨<lb/>
帖從眞蹟上翻出優孟抵掌尚近於王孫隆準薛紹彭<lb/>
云古囊織縹可復得白玉為躞黄金題况為之後者乎<lb/>
珍重珍重<hi>弇州山人藁</hi>
右軍大熱帖紙紋磨滅幾盡而墨色黯然猶具完字政<lb/>
如李夫人游魂居幃帳中可望而不可即此一竒也且<lb/>
<pb n="KR3h0061_WYG_071-42b"/>
鋒勢純熟無纎豪作意摹擬態定臨本淡悶帖在宋時<lb/>
黄秘書即有定論以為非後人偽作此本則非出過庭<lb/>
臨盖唐人草得二王法無踰孫者其落脚差近前而直<lb/>
皆孫筆也此月帖王長公鍳為米家風非入書家三昧<lb/>
者不能斷此語世間無論有晉魏幾人觧識眞唐隋當<lb/>
時薛米諸人第得見我軰不至矜詡若爾<hi>莫廷韓集</hi>
　　　晉王羲之清晏帖<lb/>
此帖致佳乃釋之者最可笑或作有異産已可捧腹至<lb/>
<pb n="KR3h0061_WYG_071-43a"/>
云所使有豐一郷是何言語况并出亦改為使愈不可<lb/>
觧細繹之乃所出有無一乏也始渙然明了盖所出者<lb/>
地産之也所有者非地産而聚於此者皆無一乏也文<lb/>
義草法無一牽強右軍諸帖如此等處多有之不盡能<lb/>
辨<hi>墨林快事</hi>
　　　晉王羲之積雪凝寒帖<lb/>
此六十三字表裏瑩潤骨肉和暢有法有致最為合作<lb/>
乃載在長沙本者今閣帖盛傳而他帖皆不聞海内收<lb/>
<pb n="KR3h0061_WYG_071-43b"/>
之者古哲名蹟可惜矣而賞鍳之苦心靈識亦與之俱<lb/>
澌均可惋悵後世有大力者一蒐而表章之庶不致洪<lb/>
鍾瓦缶之歎耳<hi>墨林快事</hi>
　　　晉王羲之霜寒帖<lb/>
右軍諸書果無有純於眞者唯此收于綘帖馴雅整栗<lb/>
寄巧於拙藏老於嫩有不可盡之妍米謂右軍無眞字<lb/>
而以快雪帖為眞快雪今盛傳未見眞體故又疑米所<lb/>
見另一帖果爾則此𢃄行者誰復能為之必老顚誤憶<lb/>
<pb n="KR3h0061_WYG_071-44a"/>
以此為快雪帖耳快雪之為行書既審則眞書之此為<lb/>
第一又何疑乎<hi>墨林快事</hi>
　　　晉王羲之此郡帖<lb/>
余知右軍非晉賢兹觀其治郡大略苦於逋滯是必清<lb/>
理無留難也舍逸而就勞是耐鞅掌不鄙俗役也至於<lb/>
人事請托則又近情善處不致乖迕而獨坐一語又非<lb/>
深明於得人先有司之心法者不能道恐先哲之美為<lb/>
字學所盖故於評字而推言之不以為煩焉<hi>墨林快事</hi>
<pb n="KR3h0061_WYG_071-44b"/>
　　　晉王獻之洛神賦<lb/>
獻之洛神賦蹟遺頭尾外得一十三行都二百五十字<lb/>
重加整背祥符八年八月十日周越記<hi>戲鴻堂法帖</hi>
子敬能作方丈字觀其細書巧妙方丈不足為大令右<lb/>
軍法雖同其放肆豪邁大令差異古人用功精深所以<lb/>
絶迹也治平三年三月廿八日襄<hi>同上</hi>
今世所傳洛神賦予見者四本惟王和甫家者號最勝<lb/>
結字疏宻得法然不若此書亦自與周子發家者稍異<lb/>
<pb n="KR3h0061_WYG_071-45a"/>
子發謂子敬愛書洛神賦人間宜有數本似未見其餘<lb/>
也昔馬澄評右軍書謂勸進洛神賦諸書十餘種皆作<lb/>
今體知逸少嘗書此賦子敬當是習其家學爾然書錄<lb/>
不記子敬洛神賦其傳之失實將後人摹搨邪字法端<lb/>
勁是書家所難偏旁自見不相映帶分有主客趣郷整<lb/>
嚴非善書者不能<hi>廣川書䟦</hi>
大令好書洛神賦而李陽冰論右軍書與畫像賛同稱<lb/>
右軍之蹟不復可見不知更勝此否栁公權記於前璨<lb/>
<pb n="KR3h0061_WYG_071-45b"/>
題其後何止公慙卿邪<hi>松隠集</hi>
晉王獻之所書洛神賦十三行二百五十字人間止有<lb/>
此本是晉時麻牋字畫神逸墨彩飛動紹興間思陵極<lb/>
力捜訪僅獲九行百七十六字故米友仁䟦作九行定<lb/>
為眞蹟宋末賈似道執國柄不知何許復得四行七十<lb/>
四字欲續於後則與九行之䟦自相乖忤故以紹興所<lb/>
得九行装於前仍依紹興以小璽款之却以續得四行<lb/>
装於後以悦生葫蘆印及長字印款之耳孟頫數年前<lb/>
<pb n="KR3h0061_WYG_071-46a"/>
竊祿翰苑因在都下見此神物託集賢大學士陳公灝<lb/>
委曲購之既而孟頫告歸延祐庚申忽有僧闖門持陳<lb/>
公書并此卷數千里見遺云陳公意甚勤勤也陳公誠<lb/>
磊落篤寔之士不失信於一言豈易得也因併及之至<lb/>
治辛酉既装池適老疾不能䟦壬戌閏五月十八日雨<lb/>
後稍凉力疾書於松雪齋<hi>松雪齋集</hi>
又有一本是宣和書譜中所收七璽完然是唐人硬黄<lb/>
紙所書紙略高一分來亦同十三行二百五十字筆畫<lb/>
<pb n="KR3h0061_WYG_071-46b"/>
沈著大乏韻勝余屢嘗細觀當是唐人所臨後却有栁<lb/>
公權䟦兩行三十二字云子敬好寫洛神賦人間合有<lb/>
數本此其一焉寳厯元年正月廿四日起居郎栁公權<lb/>
記所以吾不敢以為眞蹟者盖晉唐紙異亦不可不知<lb/>
也<hi>同上</hi>
趙吳興曽得洛神十三行於陳集賢灝自題此晉時麻<lb/>
牋思陵極力捜訪僅獲九行百七十六字故米友仁䟦<lb/>
作九行宋末賈似道復得四行七十四字欲續於後則<lb/>
<pb n="KR3h0061_WYG_071-47a"/>
於九行之䟦不相屬遂以四行別装於後以悦生印及<lb/>
長字印款之今此本不知猶在人間否余所摹秀州項<lb/>
子京藏是宣和譜中所收吳興云更有唐人臨本後有<lb/>
栁公權䟦亦神物也視世所傳十三行宋搨何啻霄壤<lb/>
邪其昌<hi>戲鴻堂法帖</hi>
　　　晉王獻之保母帖<lb/>
右嘉泰癸亥越人掘地得古碑乃晉興寧三年乙丑嵗<lb/>
王獻之保母李意如壙志也云善為文能草書王謝奴<lb/>
<pb n="KR3h0061_WYG_071-47b"/>
婢定小異耳又有小硯背刻王獻之永和五字二者以<lb/>
致行都別鐫此本四眀樓尚書鑰摹以相示字畫固妙<lb/>
其辭則有望於八百餘年後守官之人自興寧距今適<lb/>
八百三十餘年預知如此盖當時卜地如郭璞軰固不<lb/>
乏也五月二十八日記<hi>平園集</hi>
保母碑雖近出故是大令當時所剜較之蘭亭眞所謂<lb/>
固應不同世人知愛蘭亭不知此也丙戌冬伯機得一<lb/>
本繼之公餘丈得此本令諸人賦詩然後朋識中知有<lb/>
<pb n="KR3h0061_WYG_071-48a"/>
此文丁亥八月僕自燕來還亦得一本又有一詩僧許<lb/>
僕一本雖未得然已可擬世人若欲學書不可無此僕<lb/>
有此獨恨驅馳南北不得盡古人臨池之工因公餘出<lb/>
示令人重歎孟頫<hi>書畫題䟦記</hi>
右王獻之保母帖說者謂勝於定武蘭亭初刻盖此帖<lb/>
乃獻之親書於甎而又晉工刻之若蘭亭則馮承素等<lb/>
鈎摹而又唐工鐫之所以精神氣韻夐然不侔也或者<lb/>
不知猶妄有所疑姜堯章乃作辨評一篇設為問荅援<lb/>
<pb n="KR3h0061_WYG_071-48b"/>
據甚詳傳雅君子宜取而覧之正不必求題識之多也<lb/>
<hi>潛溪集</hi>
　　　晉王獻之十二月帖<lb/>
晉太宰中書令王獻之字子敬十二月帖黄麻紙辭云<lb/>
十二月割至否中秋不復不得想未復還慟理為即甚<lb/>
省如何然勝人何慶等慶等大軍下一印曰鐸書是唐<lb/>
相王鐸印後有君倩字前有絹小帖是禇遂良題曰大<lb/>
令十二月帖此帖運筆如火筯畫灰連屬無端末如不<lb/>
<pb n="KR3h0061_WYG_071-49a"/>
經意所謂一筆書天下子敬第一帖也元與快雪帖相<lb/>
連蘇太簡家物上有國老才翁子美題跋云鹵僧守一<lb/>
所藏先令以命服得之子美子激字志東與余分藏以<lb/>
書畫寳玩易之<hi>米芾書史</hi>
　　　晉王獻之送棃帖<lb/>
王獻之送棃帖云今送棃三百顆晩雪殊不能佳上有<lb/>
黎幹黎氏印所謂南方君子者跋尾半幅云因太宗書<lb/>
卷首見此兩行十字遂連此卷末若珠還合浦劒入延<lb/>
<pb n="KR3h0061_WYG_071-49b"/>
平太和三年三月十日司封員外郎栁公權記後細題<lb/>
一行曰又一帖十二字連之余辨乃右軍書云思言敘<lb/>
卒何期但有長歎念告公權誤以為子敬也縫有正觀<lb/>
半印世南孝先字跋孝先是本朝王曽丞相字劉季孫<lb/>
以一千置得余約以歐陽詢眞蹟二帖王維雪圖六幅<lb/>
正透犀帶一條硯山一枚玉座珊瑚一枝以易劉見許<lb/>
王詵借余硯山去不即還劉為澤守行両日王始見還<lb/>
約再見易而劉死矣其子以二十千賣與王防唐太宗<lb/>
<pb n="KR3h0061_WYG_071-50a"/>
書竊類子敬公權能於太宗書卷辯出而復誤連右軍<lb/>
帖為子敬公權知書者乃如此其跋馮氏西昇經唐經<lb/>
生書也乃謂之褚書者同也盖能書者未必能鍳余既<lb/>
跋定之蘇子瞻於是跋詩曰家雞野鶩同登俎春蚓秋<lb/>
蛇緫入奩君家兩行十二字氣壓鄴侯三萬籤盖以晉<lb/>
史太宗賛貶子敬也然唐太宗力學右軍不能至復學<lb/>
虞行書欲上攀右軍故大罵子敬耳子敬天眞超逸豈<lb/>
父可比也<hi>米芾書史</hi>
<pb n="KR3h0061_WYG_071-50b"/>
敬美弟自燕中歸得大令此卷後有栁誠懸文與可二<lb/>
跋考誠懸跋盖併右軍思言敘卒何期但有長歎念告<lb/>
不二字俱誤以為大令故有劒合延平珠還合浦語米<lb/>
元章鍳定之遂析為二卷而子瞻所題家雞野鶩同登<lb/>
俎春蚓秋蛇緫入奩君家兩行十二字氣壓鄴侯十萬<lb/>
籤盖右軍思言帖尾也元章左袒大令故不謂為然而<lb/>
誠懸跋後細題又一帖十二字連之語皆為元章所削<lb/>
去恐後覧者以誠懸跋語致疑備記於此若大令筆雖<lb/>
<pb n="KR3h0061_WYG_071-51a"/>
稍有剥軼而存者猶自煜煜射人眉睫間元章所稱天<lb/>
眞爛熳故不虛也誠懸搆結淳古生平鋒鍔斂盡隠然<lb/>
有羹牆思吾弟其善有之<hi>弇州續藁</hi>
子敬後幾百年而為栁誠懸誠懸又幾百年而為文與<lb/>
可前者紙渝故當墨敝後者筆近乃宜色鮮然而墨色<lb/>
濃淡文不及栁栁不及王前後幾如倒置乃知古今人<lb/>
不相及非獨用筆用墨亦然仲將之墨一㸃如漆吾不<lb/>
得而見之矣幸有子敬片楮在持是以觀凡稱右軍墨<lb/>
<pb n="KR3h0061_WYG_071-51b"/>
蹟墨瀋昏淡者皆贋品也<hi>王世懋奉常集</hi>
　　　晉王獻之授衣帖<lb/>
右摹本王大令獻之授衣帖一卷七十二行有徐僧權<lb/>
陳惠辨押尾盖梁御府法書也筆勢閎放實子敬書之<lb/>
合作者政和二年夏四月洛陽官舍装<hi>東觀餘論</hi>
　　　晉王獻之辭中令帖<lb/>
子敬稱州民當是上揚州刺史耳盖㑹稽王時為揚州<lb/>
秉政故也書法遒逸疎爽然右軍家範不無少變北海<lb/>
<pb n="KR3h0061_WYG_071-52a"/>
吳興皆其濫觴少可惜耳<hi>弇州山人藁</hi>
大令辭中令帖書家不甚傳或出於米元章黄長睿之<lb/>
後耳觀其運筆則所謂鳳翥鸞朔似奇反正必非唐以<lb/>
後諸人所能夢見也李北海似得其意<hi>容臺集</hi>
　　　晉王獻之中秋帖<lb/>
米姓晉唐法書眞蹟祕玩目有獻之中秋帖趙松雪以<lb/>
為寳晉刻石即此余因出石刻校之間有不類處夫形<lb/>
似且失况其精神氣韻欲得之難矣此眞蹟所以可貴<lb/>
<pb n="KR3h0061_WYG_071-52b"/>
而恨世不多見也<hi>匏翁家藏集</hi>
　　　晉王獻之雜帖<lb/>
子敬書如河間少年自不拘束此當行草中也宋孝武<lb/>
學書或眞行草書雜在一紙或作數字或學前軰名人<lb/>
能者而子敬詩賦賛論亦入此書謝太傅善書不重子<lb/>
敬每作好書必謂被賞太傅輙題後以荅之嘗問子敬<lb/>
君書何如右軍曰故當勝太傅曰物論殊不爾子敬曰<lb/>
世人那得知此帖超軼陵突似欲出其家學宜諸人有<lb/>
<pb n="KR3h0061_WYG_071-53a"/>
逸氣過父之語也<hi>廣川書䟦</hi>
　　　晉王獻之帖<lb/>
告姜秀還二帖及得柰如告至晩或成傷皆子敬書廣<lb/>
袤肥痩後先不同乃爾豈稚老結字固自異乎抑具諸<lb/>
家法別作體乎長睿父觀<hi>東觀餘論</hi>
張懐瓘云子敬草書幼師父而後法張芝僕謂獻之行<lb/>
草亦然模矩雖出於逸少而筆氣飄飄已面元常庭域<lb/>
矣故自謂與尊故當不同人那得知非夸辭也觀此帖<lb/>
<pb n="KR3h0061_WYG_071-53b"/>
縱軼若此而唐文皇目以拘攣餓隸無乃太貶乎<hi>同上</hi>
　　　晉王獻之𤣥度帖<lb/>
大令之書極易辨大扺無右軍八面變化故其辭多複<lb/>
間架不茂實所以貴於人間者筆畫勁利態致蕭踈無<lb/>
一㸃塵土氣無一分桎梏束縛非勉強仿傚可以夢見<lb/>
諸如此等皆是其眞蹟無疑<hi>墨林快事</hi>
　　　晉王獻之耆舊帖<lb/>
余幼習二王帖見其釋文為栁六惠盖縁帖中下字多<lb/>
<pb n="KR3h0061_WYG_071-54a"/>
一帶筆而誤也及得劉氏釋文乃知誤自宋人刋誤辨<lb/>
正皆不及之則并官帖中亦呼之為六惠矣<hi>墨林快事</hi>
　　　宋羊欣帖<lb/>
此帖在王文惠公家軾得其摹本於公之子鍇以遺吳<lb/>
興太守孫莘老使刻石置墨妙亭中<hi>東坡集</hi>
　　　宋謝靈運古詩帖<lb/>
伯英妙蹟永絶之後隋唐能書者論草聖惟言永禅師<lb/>
張長史而已今觀此卷始知元氣在天壤間代不乏人<lb/>
<pb n="KR3h0061_WYG_071-54b"/>
但藝有専兼流傳有顕晦耳豈謝公以佳詩雅韻掩其<lb/>
書名邪况宣和宸翰内外簽題玉璽玉軸幹皆全譜中<lb/>
論評又備極推奨慶仰神物感惠難勝值而有之此生<lb/>
之倖㑹也不媿惡拙僭書卷末時至正庚午㽔賔節日<lb/>
前翰林國史院檢閲官榮僧肇薫香敬題<hi>珊瑚網</hi>
　　　宋謝荘詩帖<lb/>
謝荘詞翰傳自高祖廣平王聞得於南唐字畫遒勁勢<lb/>
若飛動荘六朝文翰俱美元祐己巳十一月望日石磧<lb/>
<pb n="KR3h0061_WYG_071-55a"/>
戍鏡湖遺老賀方回云<hi>戲鴻堂法帖</hi>
瑞雪詠山夜憂懐園引長笛弄莊集中不載誠祕異之<lb/>
文故莊手書珍惜不傳於世也之肖再識<hi>同上</hi>
謝荘詩帖於新都汪景淳得摹本未見眞蹟書法似閣<lb/>
帖所謂蕭子雲者小加妍雋宋髙宗書近之其昌<hi>同上</hi>
　　　齊謝朓海陵王墓銘<lb/>
海陵志在沈翰林括家沈慶歴中在金陵厨人以方石<lb/>
鎮肉視之有文刻乃此志也後為人借去不還遂亡所<lb/>
<pb n="KR3h0061_WYG_071-55b"/>
在此本今世殊難得然海陵乃齊世而沈云宋海陵王<lb/>
非也又云謝朓撰并書而志但云朓立耳然𤣥暉自以<lb/>
草隸名當時後人目以飛華滿目殘霞照人此志結字<lb/>
高雅必朓書也沈載此文於其書亦小異如温文著性<lb/>
石本云著性嗣徳方衰石本云方褰晩夜何長石本云<lb/>
曉夜當以石本為是政和元年正月十一日黄某長睿<lb/>
父書<hi>東觀餘論</hi>
　　　梁蕭子雲飛白蕭字<lb/>
<pb n="KR3h0061_WYG_071-56a"/>
壁書蕭字者梁侍中蕭子雲之所飛白也韓晉公領浙<lb/>
西之嵗得於建鄴佛寺置之南徐官舍函以屋壁俯瞰<lb/>
坐隅及晉公入賛廟謩啓於私第朱方官吏俟其代者<lb/>
完葺舊府圬墁故堂吏人以壁字昬䝉方以堊掃塗上<lb/>
時故殿中李侍御士舉為部從事以晉公翰墨代無等<lb/>
儔自護壁書施搨於下耽玩研味略無已時士舉重焉<lb/>
紿而方得及士舉府除職停寓壁字於小吏之舍至甲<lb/>
申嵗士舉為江西從事通好江淮時李評事約盛閲圖<lb/>
<pb n="KR3h0061_WYG_071-56b"/>
書以示寮友士舉方以壁字言於座中李君因而求之<lb/>
士舉云得卿皇象羊欣蕭綸各一帖大鄭畫屏一扇即<lb/>
輟與之不爾當自持去李君富於圖書酷好遐異遂以<lb/>
所求三帖并法士畫屏一扇易焉後十餘日壁書自吳<lb/>
負來士舉於道病卒向若李君不閲雅跡士舉不言此<lb/>
書即壁字為朽壤於小吏之家逸品絶前賢之蹟固知<lb/>
興亡繼絶後不乏人工極藝精中必有物加以子雲與<lb/>
國同姓所書蕭字圜卷側掠體法備焉信衆賢之妙門<lb/>
<pb n="KR3h0061_WYG_071-57a"/>
實後代之茂範其飛白書起於蔡中郎其後張敬禮王<lb/>
逸少子敬並稱妙絶子雲曲盡其法歐陽率更云蕭侍<lb/>
中飛白輕濃得中如蝉翼掩素其為前賢所重如此嗟<lb/>
乎景嶠此書今訪天下絶矣惟此蕭字在乎舊都三百<lb/>
年間竟無頽圯俾後之傳授似隂有保持余與李君寓<lb/>
家南徐隣而友善獲覩妙蹟感有將壊之壤晉公出之<lb/>
方絶之蹟李君維之用徴其事故以字志之唐崔備<hi>法</hi>
<hi>書要録</hi>
<pb n="KR3h0061_WYG_071-57b"/>
　　　梁蕭子雲別帖<lb/>
今世所傳蕭子雲書或見之碑轉相拓搨刻深畫重去<lb/>
眞逺矣雖况以春蚓秋蛇人不謂過也麗正所藏盖自<lb/>
唐貞觀入録後散亡民間張河東初購得之五代入江<lb/>
南李氏江南平始還内府今視其書與世所聞異矣勁<lb/>
特挺拔更無後世俗態求於纖痩濃淡未嘗有遺恨昔<lb/>
傳子雲作筆而心用胎髪故得纖細不失或疑非兔翰<lb/>
不足稱勁是不然豐狐之柱路扈嘗用之但不知胎毛<lb/>
<pb n="KR3h0061_WYG_071-58a"/>
非壯髮可用以作筆此予未之考也<hi>廣川書跋</hi>
　　　梁蕭挹智蔵法師碑<lb/>
右梁智蔵法師碑梁湘東王蕭繹撰銘新安太守蕭幾<lb/>
作叙尚書殿中郎蕭挹書世號三蕭碑法師者姓顧氏<lb/>
幾挹皆稱弟子衰世之弊遂至於斯予於集古録不忍<lb/>
遽去者以其字畫麤可佳捨短取長可矣<hi>集古録</hi>
此楷法自鍾元常後唯江左諸賢頗得之故蕭殿中書<lb/>
是碑古雅可喜然下至隋唐其法遂亡虞褚歐薛弗能<lb/>
<pb n="KR3h0061_WYG_071-58b"/>
逮也此可與識者論云政和癸巳嵗四月二十七日黄<lb/>
某長睿父書<hi>東觀餘論</hi>
　　　梁陶𢎞景瘞鶴銘<lb/>
右瘞鶴銘資政邵公亢嘗就焦山下缺石考次其文如<lb/>
左其不可知者闕之故差可讀然文首尾似麤可見雖<lb/>
文全亦止此百餘字耳而歐陽文忠集古録謂好事者<lb/>
往往只得數字唯余所得六百餘字獨為多矣蓋印書<lb/>
者傳訛誤以十為百當時所得蓋六十餘字故云比數<lb/>
<pb n="KR3h0061_WYG_071-59a"/>
家本為多此銘相傳為王右軍書故蘇舜欽子羙詩云<lb/>
山陰不見换鵞經京口新傳瘞鶴銘文忠以為不類王<lb/>
法而類顏魯公又疑是顧况云道號同又疑是王瓉僕<lb/>
今審定文格字法殊類陶𢎞景𢎞景自稱華陽隠居今<lb/>
曰眞逸者豈非其别號歟又其著眞誥但云己夘嵗而<lb/>
不著年名其它書亦爾今此銘壬辰嵗甲午嵗亦不書<lb/>
年名此又可証云壬辰者梁天監十一年也甲午者十<lb/>
三年也按隱居天監七年東㳺海岳權駐會稽永嘉十<lb/>
<pb n="KR3h0061_WYG_071-59b"/>
一年始還茅山十四年乙未嵗其弟子周子良仙去為<lb/>
之作傳即十一年十三年正在華陽矣銘後又有題丹<lb/>
陽尉山陰宰數字又唐王瓉詩字畫亦頗似瘞鶴但筆<lb/>
勢差弱當是效陶書故題於石側也或以銘即瓉書誤<lb/>
矣王逸少以晉恵帝大安二年癸亥嵗生年五十九至<lb/>
穆帝升平五年辛酉嵗卒則成帝咸和九年甲午嵗逸<lb/>
少年方三十二至永和七年辛亥嵗年三十八始去會<lb/>
稽而閒居則不應三十二年已自稱眞逸也又未官於<lb/>
<pb n="KR3h0061_WYG_071-60a"/>
朝及閒居時不在華陽以是考之此銘決非右軍也審<lb/>
矣<hi>東觀餘論</hi>
宋曹士冕云焦山瘞鶴銘筆法之妙為書家冠冕前輩<lb/>
慕其字而不知其人最後雲林子以華陽眞逸為陶𢎞<lb/>
景及以句曲所刻𢎞景朱陽館帖參校然後衆疑釋然<lb/>
其賞鑒可謂精矣以余考之一本山樵下有書字眞宰<lb/>
下有立石二字一本我傳爾銘作出於上眞爾其蔵靈<lb/>
作紀爾嵗辰張嶨本作丹陽外仙邵亢本作丹陽仙尉<lb/>
<pb n="KR3h0061_WYG_071-60b"/>
又有作丹陽外仙尉者且中間辭句亦多先後不同尚<lb/>
俟拏舟過揚子手自摹印以稽其得失之一二可也<hi>王</hi>
<hi>氏法書苑</hi>
右梁陶𢎞景正書瘞鶴銘刻京口焦山西南之麓下臨<lb/>
江水予𢎞治甲子嘗遊焦山問僧銘之所在則云已崩<lb/>
裂墮江雖水落亦不復見予信之載其語遊山記中正<lb/>
徳丁丑冬再至京口錢逸人徳孚為予言嘗識其處予<lb/>
既驚喜且自笑昔為僧所誑遂與徳孚及郷貢士俞貞<lb/>
<pb n="KR3h0061_WYG_071-61a"/>
眀渡江登山踏雪尋之果得於石壁之上可讀者僅二<lb/>
十字因搨以歸未至銘數十歩崖上有宋嘉熙二年陸<lb/>
放翁題字云踏雪觀瘞鶴銘乃知昔人好竒已先於予<lb/>
銘殘闕而録其全文好竒之士庶幾同一快也<hi>金薤琳</hi>
<hi>琅</hi>
瘞鶴銘見稱於世不在蘭亭之下但以其僻在荒寂山<lb/>
僧憚於摹搨紿云崩裂墮江人間既少其本雖京口士<lb/>
大夫往来山中亦以僧言為信吾師南濠先生家蔵碑<lb/>
<pb n="KR3h0061_WYG_071-61b"/>
刻甲於東南嘗録其文悉加題品為金薤琳琅凡數十<lb/>
卷獨以未得此銘為恨邇者放舟京口冒雪渡江果得<lb/>
於山石之下親<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>以歸由是此銘復傳人間而僧亦不<lb/>
能隠矣昔姜白石有蘭亭考俞夀老有蘭亭續考元慶<lb/>
敢竊其義取古今論辨緝為一編名之曰瘞鶴銘考天<lb/>
下後世豈無同予之好者乎正徳戊寅正月十日姑蘇<lb/>
顧元慶謹書<hi>瘞鶴銘考</hi>
　　　梁陶𢎞景奏章藁<lb/>
<pb n="KR3h0061_WYG_071-62a"/>
陶隠居書故自入流其在華陽得楊許三眞君眞跡最<lb/>
多而學之故蕭逺澹雅若其為人今金陵有許長史舊<lb/>
館壇碑最先一行乃隠居書又世有畫版帖四十三字<lb/>
與碑字筆勢同今觀其為楊瓊瑶作奏章藁與前二書<lb/>
雖眞行不同要非異手作也袁昻論書以隠居若吴興<lb/>
小兒形狀未成長而骨體甚峭快今審其疏比之鍾王<lb/>
為未成就然神韻閒曠那可以峭快目之獨竇臮謂其<lb/>
髙爽自然逸軌奮舉頗近實云政和乙未嵗二月二十<lb/>
<pb n="KR3h0061_WYG_071-62b"/>
二日黄某長睿觀<hi>東觀餘論</hi>
　　　梁陶𢎞景帖<lb/>
陶𢎞景年四五嵗以荻為筆灰中草書後遂工草𨽻縁<lb/>
求宰不遂脫朝服挂神武門而去評書謂𢎞景師祖鍾<lb/>
王采其骨氣至眞草體勢反合歐虞此帖清髙閑澹雅<lb/>
有秀韻是知歐虞作略得六朝韻為深帖語似邀屈畫<lb/>
工故其說頗詳云<hi>松隠集</hi>
　　　梁孫文韜茅君碑<lb/>
<pb n="KR3h0061_WYG_071-63a"/>
茅君碑三茅者盈太元眞君固定録眞君衷保命仙君<lb/>
皆漢景帝中元間人盈天漢四年道成至元帝初元五<lb/>
年来江左句曲之山哀帝元夀二年乘雲而去至梁普<lb/>
通三年五百四十四年矣固至孝元時拜執金吾卿衷<lb/>
宣帝地莭四年拜上郡太守五更大夫並解任還家修<lb/>
學成帝永始三年固為定録眞君衷為保命仙君梁普<lb/>
通三年道士張繹建此碑孫文韜書<hi>元豐類藁</hi>
　　　梁劉靈羊祜碑<lb/>
<pb n="KR3h0061_WYG_071-63b"/>
右羊祜碑梁大同中以舊碑殘缺再書而刻之碑陰具<lb/>
載其事劉之遴撰劉靈正書<hi>金石録</hi>
　　　陳僧智永書千字文<lb/>
右千字文今流俗多傳此本為浮屠智永書考其字畫<lb/>
時時有筆法不類者雜於其間疑其石有亡缺後人妄<lb/>
補足之雖識者覽之可以自擇然終汨其眞遂去其二<lb/>
百六十五字其文既無所取而世復多有所佳者字爾<lb/>
故輙去其偽者不以文不足為歉也蔡君謨今世知書<lb/>
<pb n="KR3h0061_WYG_071-64a"/>
者猶云未能盡去也嘉祐八年十月十八日書<hi>集古録</hi>
永禪師欲存王氏典刑以為百家法祖故舉用舊法非<lb/>
不能出新意求變態也然其意已逸於繩墨之外矣云<lb/>
下歐虞殆非至論若復疑其臨放者又在此論下矣<hi>東</hi>
<hi>坡集</hi>
智永千文唐粉蠟紙搨書内一幅麻紙是眞蹟末後一<lb/>
幅上有雙鈎摹字與歸田賦同意也料是將眞蹟一卷<lb/>
各以一幅眞蹟在中<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>為數十軸若無鈎塡一字固難<lb/>
<pb n="KR3h0061_WYG_071-64b"/>
辨也是賈安公物作潤筆送王荆公其弟安國得之今<lb/>
在葉濤處安國婿也有古跋云契濶艱難不敢失墜學<lb/>
歐陽詢行體<hi>米芾書史</hi>
智永搨梁所集千字至八百本江淮諸寺各留其一至<lb/>
唐眞偽並出蔵書者已病其難得也觀右軍書記永和<lb/>
世謂黙符聖典有郷背之宜而智永取名謂潛印𤣥蹤<lb/>
盡其家法故側勒弩踢策掠啄磔雖盡其法度而縱擒<lb/>
緩急自出法度外此豈可求於書儈畫販而論眞偽耶<lb/>
<pb n="KR3h0061_WYG_071-65a"/>
千字其初本得右軍遺書梁武帝嘗令殷鐵石搨一千<lb/>
字毎字一紙雜碎無序因命周興嗣次為韻語其成時<lb/>
一夕䰅髪盡白當世甚重詔令蕭子雲寫進而後世以<lb/>
書名者率作千字以謂體勢盡備可以見筆力然非書<lb/>
得成法者亦不能盡工楊文公謂勅當為梁字本後人<lb/>
作草書筆畫轉移誤耳陳時朝廷命令未加勅字其說<lb/>
誠然知為字謬也<hi>廣川書跋</hi>
　　　陳僧智永眞草千文<lb/>
<pb n="KR3h0061_WYG_071-65b"/>
智永眞草千文舊有石刻今閣老長沙公所蔵乃其眞<lb/>
蹟較之石本字大而肥氣韻飛動優入神品為天下法<lb/>
書第一穆辱逰公門公嘗示穆清眀上河圗繼復出此<lb/>
一日之間獲觀二妙何其幸與何其幸與<hi>寓意編</hi>
智永眞草千文崔氏所蔵眞跡薛嗣昌刻之長安漕司<lb/>
者翻本尚完好但太瘦生且波發處多有可恨此紙晚<lb/>
得之徽人汪生是棗本耳而肥以長安石本較之不啻<lb/>
江妃之望玉環也刻手工拙固如此哉今智永千文獨<lb/>
<pb n="KR3h0061_WYG_071-66a"/>
推史家碑疑此即是也<hi>弇州續藁</hi>
　　　陳僧智永倣鍾元常宣示表<lb/>
此永師倣鍾元常宣示表每用筆必曲折其筆宛轉回<lb/>
向沉著收束所謂當其下筆欲透過紙背者唐以後此<lb/>
法漸澌盡矣<hi>畫禪室隨筆</hi>
　　　陳韋霈金陵棲霞寺碑<lb/>
正徳丙子余以應試始至南畿若清涼牛首靈谷雨花<lb/>
臺及聚寶門外諸勝處無不遊而攝山則未一到嘉靖<lb/>
<pb n="KR3h0061_WYG_071-66b"/>
癸卯歲得交於雲浦盛君君雅有棲山之志寄余棲霞<lb/>
二大字圍竟五尺許妙甚然無書者姓名或是蔡君謨<lb/>
筆甲子之歲偶得棲霞寺碑乃陳韋霈書後爲宋僧懷<lb/>
則翻刻字畫全擬懷仁集右軍書體而篆額題刻云僧<lb/>
有朋暇日雨牕因手製成冊是歳乙丑九月霜降後三<lb/>
日謝湖老懶漫記於嘉趣堂<hi>珊瑚網</hi>
　　　後魏沈馥定鼎碑<hi>一名御射碑</hi>
右魏定鼎碑景明三年建在今懷州流俗謂之定鼎碑<lb/>
<pb n="KR3h0061_WYG_071-67a"/>
也景明魏宣武年號也碑云定鼎遷中之十年按魏孝<lb/>
文以太和十七年遷都洛陽至此景明三年蓋十年矣<lb/>
<hi>集古録</hi>
右後魏御射碑在今懷州按北史及魏書宣武紀景明<lb/>
三年十月庚子帝躬御弧矢射逺及一百五十歩羣臣<lb/>
勒銘於射所即此碑也碑云維魏定鼎遷中之十載又<lb/>
云皇上春秋一十有七據史及孝文弔比干文皆云太<lb/>
和十八年遷都洛陽至景眀三年蓋九年矣而碑作十<lb/>
<pb n="KR3h0061_WYG_071-67b"/>
載恐誤又史云宣武以太和七年生景明四年當年二<lb/>
十而碑言年十七則當以碑爲據然則宣武終於延昌<lb/>
四年蓋壽三十五歳而史以爲壽三十三者亦誤也予<lb/>
按禮記問天子國君之年對者皆不敢斥言今魏人乃<lb/>
書其君之年於碑豈禮也㢤<hi>金石録</hi>
　　　東魏韓毅大覺寺碑<lb/>
右東魏大覺寺碑在洛陽碑隂題韓毅書據北史毅魯<lb/>
郡人工正書神武用爲博士以敎彭城景思王攸當時<lb/>
<pb n="KR3h0061_WYG_071-68a"/>
碑碣往往不著名氏毅以書知名故特自著之也然遺<lb/>
跡見於今者獨此碑爾<hi>金石録</hi>
右大覺寺碑隂題銀靑光禄大夫臣韓毅隸書蓋今楷<lb/>
字也庾肩吾曰隸書今之正書也張懷瓘六體書論亦<lb/>
云隸書者程邈造字皆眞正亦曰真書自唐以前皆謂<lb/>
楷字爲隸至歐陽公集古録誤以八分爲隸書自是舉<lb/>
世凡漢時石刻皆目爲漢隸有一士人力主此論予嘗<lb/>
出漢碑數本問之何者爲隸何者爲八分蓋自不能分<lb/>
<pb n="KR3h0061_WYG_071-68b"/>
也因覽此碑毅自題為隸書故聊誌之以祛來者之惑<lb/>
<hi>同上</hi>
　　　後周趙文淵華岳廟碑<lb/>
右後周華岳廟碑萬紐于瑾撰趙文淵字徳本書按後<lb/>
周書列傳有趙文深字徳本蓋唐初史官避髙祖諱故<lb/>
改淵爲深耳萬紐于瑾者唐瑾也周文帝時賜姓名文<lb/>
復以于謹與同姓更萬紐于云<hi>金石録</hi>
　　　後周趙文淵河瀆碑<lb/>
<pb n="KR3h0061_WYG_071-69a"/>
右河瀆碑後周天和二年建内史大夫琅琊王褒字子<lb/>
淵造文趙興郡守趙文淵字徳本奉敕書余嘗讀楊大<lb/>
年談苑云千字文題敕員外散騎侍郎周興嗣次韻敕<lb/>
字乃梁字傳寫誤爾當時帝王命令尚未稱敕至唐顯<lb/>
慶中始云不經鳳閣鸞臺不得稱敕敕之名始定於此<lb/>
按此碑及唐瑾撰華岳廟碑皆文淵奉敕書後周去梁<lb/>
時未遠又隋薛道衡撰老子碑唐初虞世南撰孔子廟<lb/>
堂杜如晦碑歐陽詢書昭陵九成宫碑皆作奉敕如此<lb/>
<pb n="KR3h0061_WYG_071-69b"/>
之類甚多略舉一二要知不獨始於顯慶大年之論非<lb/>
也然則唐人所謂不經鳳閣鸞臺不謂之敕者蓋言命<lb/>
令當繇廟堂出非謂敕之名始於此也然文淵奉敕書<lb/>
碑而自著其字何哉<hi>金石録</hi>
　　　隋梁恭之老子廟碑<lb/>
右老子廟碑隋開皇二年薛道衡撰道衡文體卑弱然<lb/>
名重當時今所取者特其字畫近古故録之其碑石所<lb/>
題唐人姓名字皆不俗亦可也<hi>集古録</hi>
<pb n="KR3h0061_WYG_071-70a"/>
　　　隋丁道護啓法寺碑<hi>仁壽二年周彪撰丁道護正書</hi>
此書兼後魏遺法與楊家本微異隋唐之交善書者衆<lb/>
皆出一法道護所得最多楊本開皇六年去此十七年<lb/>
書當益老亦稍縦也莆陽蔡襄<hi>蔡忠惠公集</hi>
右啟法寺碑丁道護書蔡君謨博學君子也於書尤稱<lb/>
精鑒余所藏書未有不更其品目者其謂道護所書如<lb/>
此隋之晩年書學尤勝吾家率更與虞世南皆當時人<lb/>
也後顯於唐遂爲絶筆余所集録開皇仁壽大業時碑<lb/>
<pb n="KR3h0061_WYG_071-70b"/>
頗多其筆畫率皆精勁而往往不著名氏每執巻惘然<lb/>
爲之歎息惟道護皆自著之然碑刻在者尤少余家集<lb/>
録千巻止有此爾有太學官楊褒者喜收書畫獨得其<lb/>
所書興國寺碑是梁正明中人所藏君謨所謂楊家本<lb/>
者是也欲求其本而不知其碑所在然不難得則不足<lb/>
爲佳物古人亦云百不爲多一不爲少者正謂此也<hi>集</hi>
<hi>古録</hi>
　　　隋丁道護興國寺碑<lb/>
<pb n="KR3h0061_WYG_071-71a"/>
右隋興國寺碑隂丁道護書道護所書興國啟法兩寺<lb/>
碑皆在襄陽歐陽公嘗得啟法寺碑列於集古録中而<lb/>
於太學官楊褒處見興國寺碑以不得入録爲恨今碑<lb/>
隂又有襄州鎮副緫管栁止戈以下十八人姓名字畫<lb/>
尤完好歐陽公所未見也蔡君謨題其後云在杭州日<lb/>
坐有客曰小說稱丁真永草永固知名丁何人也予謂<lb/>
道護豈其人邪按法書要録丁覘與智永同時人善隸<lb/>
書世稱丁真永草非道護也<hi>金石録</hi>
<pb n="KR3h0061_WYG_071-71b"/>
丁道護書啟法寺碑一興國寺碑一皆隋開皇中立啟<lb/>
法寺今爲龍興寺在襄陽城西興國寺今爲延慶寺在<lb/>
望楚山歐陽永叔云興國寺碑不知所在特見其摹本<lb/>
於太學官楊衷家而此碑隂又有道護書襄州鎮副緫<lb/>
管府長史柳止戈而下十八官號姓名其字猶可喜得<lb/>
之自余始世蓋未有傳之者也<hi>元豐類藁</hi>
　　　隋史陵禹廟殘碑<lb/>
右隋禹廟殘碑其文字磨滅十五六而其末隱隱可辨<lb/>
<pb n="KR3h0061_WYG_071-72a"/>
　云㑹稽郡<hi>下闕三字</hi>史陵書筆法精妙不減歐虞按張懷瓘<lb/>
　書斷云褚遂良嘗師史陵蓋當時名筆也今此碑磨滅<lb/>
　而僅存世之藏書者皆未嘗有非余收録之富則遂不<lb/>
　復見於世矣<hi>金石録</hi>
　<lb/>
　<lb/>
　<lb/>
　<lb/>
<pb n="KR3h0061_WYG_071-72b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋書畫譜卷七十一<lb/>
</p>
<p>
</p>
  </div>
</body>
</text>
</TEI>
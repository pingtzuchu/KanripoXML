<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_033-1a"/>
　欽定四庫全書<lb/>
御定佩文齋書畫譜目録<lb/>
　　第三十三卷<lb/>
　　　書家傳十二<lb/>
　　　　　宋<hi>二</hi>
　　　　蔡襄　　　　　蔡懋<lb/>
　　　　劉澤　　　　　劉敞<lb/>
　　　　滕元發　　　　王廣淵<lb/>
<pb n="KR3h0061_WYG_033-1b"/>
　　　　王臨　　　　　時君卿<lb/>
　　　　岑宗旦　　　　蘇大雅<lb/>
　　　　王珪　　　　　唐介<lb/>
　　　　宋敏求　　　　趙抃<lb/>
　　　　馮京　　　　　韓絳<lb/>
　　　　韓維　　　　　韓縝<lb/>
　　　　王安石　　　　曽鞏<lb/>
　　　　曽肇　　　　　曽布<lb/>
<pb n="KR3h0061_WYG_033-2a"/>
　　　曽宰　　　　　　邵亢<lb/>
　　　沈括　　　　　　沈遼<lb/>
　　　蔡仲逺　　　　　錢公輔<lb/>
　　　李大臨　　　　　陳襄<lb/>
　　　周敦頤　　　　　張載<lb/>
　　　文同　　　　　　張唐英<lb/>
　　　王子韶　　　　　張友正<lb/>
　　　唐坰　　　　　　葛藴<lb/>
<pb n="KR3h0061_WYG_033-2b"/>
　　　李騭　　　　　　王珦<lb/>
　　　吕權　　　　　　王壽卿<lb/>
　　　陳晞　　　　　　畢仲詢<lb/>
　　　李孝揚　　　　　王盛<lb/>
　　　王紳　　　　　　鍾離景伯<lb/>
　　　王棣　　　　　　羅遜<lb/>
　　　宋嘉言　　　　　吕惠卿<lb/>
　　　吕升卿　　　　　吳中復<lb/>
<pb n="KR3h0061_WYG_033-3a"/>
　　　王順　　　　　　任廣<lb/>
　　　楊蟠　　　　　　昆深之<lb/>
　　　司馬光　　　　　吕公著<lb/>
　　　范祖禹　　　　　劉安世<lb/>
　　　范純仁　　　　　范純粹<lb/>
　　　劉摯　　　　　　程顥<lb/>
　　　程頤　　　　　　吕大防<lb/>
　　　吕大臨　　　　　胡宗愈<lb/>
<pb n="KR3h0061_WYG_033-3b"/>
　　　蘇頌　　　　　　李東<lb/>
　　　李常　　　　　　劉攽<lb/>
　　　蘇軾　　　　　　蘇轍<lb/>
　　　蘇邁　　　　　　蘇過<lb/>
　　　黄庭堅　　　　　黄大臨<lb/>
　　　黄幼安　　　　　黄乘<lb/>
　　　黄知命　　　　　黄正叔<lb/>
　　　髙荷　　　　　　石蒼舒<lb/>
<pb n="KR3h0061_WYG_033-4a"/>
　　　王正甫　　　　　孔文仲<lb/>
　　　晁端有　　　　　晁端中<lb/>
　　　晁補之　　　　　晁叔與<lb/>
　　　秦觀　　　　　　張耒<lb/>
　　　陳知和　　　　　錢勰<lb/>
　　　李昭玘　　　　　楊傑<lb/>
　　　王鞏　　　　　　范子奇<lb/>
　　　范中潛　　　　　朱長文<lb/>
<pb n="KR3h0061_WYG_033-4b"/>
　　　劉涇　　　　　　李元直<lb/>
　　　蘇沂　　　　　　王詵<lb/>
　　　鮮于侁　　　　　賀鑄<lb/>
　　　徐積　　　　　　顔復<lb/>
　　　劉燾　　　　　　鄭惇方<lb/>
　　　程之才　　　　　柳瑾<lb/>
　　　柳閎　　　　　　李彭<lb/>
　　　李康年　　　　　杜庭之<lb/>
<pb n="KR3h0061_WYG_033-5a"/>
　　　孫朴　　　　　　趙汝霖<lb/>
　　　葛葦　　　　　　髙述<lb/>
　　　潘岐　　　　　　葛珣<lb/>
　　　杜介　　　　　　朱和叔<lb/>
　　　文勛　　　　　　張乂祖<lb/>
　　　馬中玉　　　　　洪芻<lb/>
　　　丘敬和　　　　　陳恬<lb/>
　　　王蕃　　　　　　周壽<lb/>
<pb n="KR3h0061_WYG_033-5b"/>
　　　張載熙　　　　　張舉<lb/>
　　　吳元瑜　　　　　安宜之<lb/>
　　　王希　　　　　　廖正一<lb/>
　　　蘇定武　　　　　宋傅<lb/>
　　　吕彦直<lb/>
<pb n="KR3h0061_WYG_033-6a"/>
　欽定四庫全書<lb/>
御定佩文齋書畫譜卷三十三<lb/>
　　書家傳十二<lb/>
　　　宋<hi>二</hi>
　　　　蔡襄<lb/>
　蔡襄字君謨興化仙遊人舉進士爲西京留守推官慶<lb/>
　歴三年知諫院英宗時拜端明殿學士知杭州贈吏部<lb/>
　侍郎襄工於書爲當時第一仁宗尤愛之製元舅隴西<lb/>
<pb n="KR3h0061_WYG_033-6b"/>
　王碑文命書之及令書温成后父碑則曰此待詔職耳<lb/>
　不奉詔乾道中賜諡忠惠<hi>宋史夲傳</hi>
　君謨眞行草皆優入妙品篤好博學冠卓一時少務剛<lb/>
　勁有氣勢晩歸於淳淡婉美然頗自惜重不輕爲書與<lb/>
　人<hi>墨池編</hi>
　蘇子美兄弟後君謨書獨歩當世筆有師法行書第一<lb/>
　小楷第二草書第三就其所長求其所短大字爲少踈<lb/>
　也<hi>歐陽文忠公集</hi>
<pb n="KR3h0061_WYG_033-7a"/>
君謨眞行草隸無不如意其遺力餘意變爲飛白可爱<lb/>
而不可學近歲書以君謨爲第一而論者或不然殆未<lb/>
易與不知者言也<hi>東坡集</hi>
蔡君謨行書簡札甚秀麗作草自云得蘇才翁屋漏法<lb/>
<hi>山谷集</hi>
古人以散筆作隸書謂之散隸近歲蔡君謨又以散筆<lb/>
作草書謂之散草或曰飛草其法皆生於飛白亦自成<lb/>
一家<hi>沈括夢溪筆談</hi>
<pb n="KR3h0061_WYG_033-7b"/>
君謨作飛草盡風雲龍蛇之變<hi>蘇頌魏公集</hi>
蔡忠惠公大字端重沉著宜爲夲朝法書第一洛陽橋<lb/>
記與吐谷渾詞皆大書之冠冕也<hi>平園集</hi>
君謨始學周越書其變體出於顔平原<hi>韻語陽秋</hi>
書學自漢蔡邕至唐崔紓皆親相授受惟蔡襄毅然獨<lb/>
起可謂間世豪傑之士<hi>鄭枃書法流傳圖</hi>
蔡忠惠公書晝錦堂記每一字書數字擇其合作者存<lb/>
之名爲百衲碑<hi>容臺集</hi>
<pb n="KR3h0061_WYG_033-8a"/>
　　　蔡懋<lb/>
蔡懋字子堅襄子為㑹昌尉贈朝散大夫工字畫論者<lb/>
謂其得君謨用筆之妙<hi>閩書</hi>
　　　劉澤<lb/>
劉澤閩人善大字嘗書萬安橋三字在海石上徑三尺許<lb/>
有隼尾存筋之法時蔡襄造橋不自書澤書之<hi>書史㑹要</hi>
　　　劉敞<lb/>
劉敞字原父臨江新喻人舉慶厯進士廷試第一擢知<lb/>
<pb n="KR3h0061_WYG_033-8b"/>
制誥拜翰林院學士侍英宗講讀改集賢院學士學問<lb/>
淵博嘗得先秦彞鼎銘識竒奥皆案而讀之因以考知<lb/>
三代制度<hi>宋史本傳</hi>
劉原父弡仲<graphic n="KR1286" url="https://raw.githubusercontent.com/kanripo/KR-Gaiji/master/images/KR1286.png" mimeType="image/png"/>銘以隸寫之<hi>東觀餘論</hi>
　　　滕元發<lb/>
滕元發初名甫改字爲名字達道東陽人舉進士授大<lb/>
理評事通判湖州召試爲集賢校理修起居注英宗書<lb/>
其姓名藏禁中累官龍圖閣直學士諡章敏<hi>宋史本傳</hi>
<pb n="KR3h0061_WYG_033-9a"/>
滕元發尺牘流便<hi>墨池編</hi>
元發擅豪翰其蹟雜見羣玉堂法帖中<hi>書史㑹要</hi>
　　　王廣淵<hi>書史㑹要作廣㣲</hi>
王廣淵字才叔大名成安人慶歴中進士英宗時龍圖<lb/>
閣直學士<hi>宋史本傳</hi>
廣㣲師宋綬作小字有法英宗嘗令書欽明殿屏<hi>書史</hi>
<hi>㑹要</hi>
王才叔兄弟皆喜作大字魁梧壅腫以筆力豪健爲主<lb/>
<pb n="KR3h0061_WYG_033-9b"/>
范中濟中潛其季孟也當治平之元才叔字價千金蔡<lb/>
君謨書不直一錢<hi>山谷集</hi>
王才叔書以婉美稱<hi>墨池編</hi>
　　　王臨<lb/>
王臨字大觀廣淵弟起進士簽書雄州判官治平中累<lb/>
官寶文閣待制<hi>宋史夲傳</hi>
臨小字師宋綬大字法石延年<hi>書史㑹要</hi>
　　　時君卿<lb/>
<pb n="KR3h0061_WYG_033-10a"/>
時君卿鄭州人與王廣淵爲中表善筆札爲潁邸書史<lb/>
裕陵以其有士風每與之言時王荆公賢譽翕然君卿<lb/>
數稱道於上前宸心由是注意<hi>玊明清揮麈後録</hi>
　　　岑宗旦<lb/>
岑宗旦字子文開封人慶歴初以父遺表通籍璧門年<lb/>
十七棄官遊東南山水間至和中仁祖復官之元豐初<lb/>
又以尋醫自請嘗取古善書者自漢迄唐凡十有一人<lb/>
爲論以評其書作字尤善行書規模㸃畫當是蘇舜欽<lb/>
<pb n="KR3h0061_WYG_033-10b"/>
之亞字畫一出得之者爭相賈售治平中英宗遣使諭<lb/>
旨令書十扇以進宗旦即書自爲十篇上之英宗嘉賞<lb/>
<hi>宣和書譜</hi>
　　　蘇大雅<lb/>
蘇大雅<hi>英宗時人</hi>焦山蘇大雅題名治平甲申石刻隸書<hi>許</hi>
<hi>國誠京口三山志</hi>
　　　王珪<lb/>
王珪字禹玉成都華陽人徙舒弱歳奇警出語驚人舉<lb/>
<pb n="KR3h0061_WYG_033-11a"/>
進士甲科爲翰林學士嘉祐中帝宴寶文閣作飛白書<lb/>
分侍臣命珪識歳月姓名<hi>歐陽脩年譜云嘉祐七年上幸寳文閣親飛白書分賜羣</hi>
<hi>臣歐陽脩得䨇幅大書王珪夾題八字云嘉祐御札賜歐陽脩仍於絹尾書翰林學士臣王珪奉聖旨題</hi>神<lb/>
宗時同中書門下平章事集賢殿大學士封岐國公諡<lb/>
曰文<hi>宋史本傳</hi>
　　　唐介<lb/>
唐介字子方江陵人擢第爲殿中侍御史直聲動天下<lb/>
熙寧元年參知政事諡質肅<hi>宋史本傳</hi>
<pb n="KR3h0061_WYG_033-11b"/>
子方擅豪翰其蹟雜見羣玉堂法帖中<hi>書史㑹要</hi>
　　　宋敏求<lb/>
宋敏求字次道宣獻公綬子賜進士及第爲舘閣校勘<lb/>
王堯臣修唐書以敏求習唐事奏爲編脩官治平中知<lb/>
制誥神宗時加龍圖閣直學士修兩朝正史家藏書三<lb/>
萬卷皆略誦習熟於朝廷典故士大夫疑議必就正焉<lb/>
<hi>宋史本傳</hi>
公雅以善書稱結字清勁得其家法奉詔書御製韓忠<lb/>
<pb n="KR3h0061_WYG_033-12a"/>
獻公碑及當時公卿士人匄請題寫被金石者多矣嘗<lb/>
對延和上問宣獻遺墨翌日奏七軸以獻自公之亡未<lb/>
有繼其書者<hi>蘇魏公集</hi>
敏求書法温厚清峻凡當時巨卿名碣必得敏求字方<lb/>
以爲榮<hi>書史㑹要</hi>
　　　趙抃<lb/>
趙抃字閱道衢州西安人進士及第爲殿中侍御史加<lb/>
龍圖閣學士知成都神宗立召知諫院拜資政殿大學<lb/>
<pb n="KR3h0061_WYG_033-12b"/>
士以太子少保致仕諡清獻<hi>宋史本傳</hi>
資政殿大學士太子少保趙公詩清新律切筆迹勁麗<lb/>
蕭然如其爲人<hi>灤城集</hi>
趙清獻擅豪翰其蹟雜見羣玉堂法帖中<hi>書史㑹要</hi>
　　　馮京<lb/>
馮京字當世鄂州江夏人舉進士自鄉舉禮部至廷試<lb/>
皆第一仁宗拜龍圖閣待制神宗立爲翰林學士知樞<lb/>
密院哲宗改宣徽南院使太子少師諡文簡<hi>宋史本傳</hi>
<pb n="KR3h0061_WYG_033-13a"/>
文氏停雲館第五卷有馮當世帖<hi>弇州山人藁</hi>
　　　韓絳<lb/>
韓絳字子華開封雍丘人<hi>億第三子</hi>舉進士甲科直集賢院<lb/>
仁宗時知制誥加端明殿大學士神宗立拜同中書門<lb/>
下平章事昭文舘大學士封康國公諡獻肅<hi>宋史本傳</hi>
范文正公伯夷頌跋有韓絳書<hi>鐵網珊瑚</hi>
　　　韓維<lb/>
韓維字持國<hi>億第五子</hi>受䕃入官召試學士院歐陽修薦爲<lb/>
<pb n="KR3h0061_WYG_033-13b"/>
檢討英宗時知制誥神宗即位除龍圖閣直學士熙寧<lb/>
二年遷翰林學士兼侍讀加大學士元祐中拜門下侍<lb/>
郎<hi>宋史本傳</hi>
絳維並擅豪翰其蹟雜見羣玉堂法帖中<hi>書史薈要</hi>
　　　韓縝<lb/>
韓縝字玉汝<hi>億第六子</hi>登進士第簽書南京判官元豐中累<lb/>
遷同知樞密進知院事哲宗立拜尚書右僕射兼中書<lb/>
侍郎以太子太保致仕諡荘簡<hi>宋史本傳</hi>
<pb n="KR3h0061_WYG_033-14a"/>
范文正公伯夷頌跋有韓縝書<hi>鐵網珊瑚</hi>
　　　王安石<lb/>
王安石字介甫撫州臨川人擢進士上第簽書淮南判<lb/>
官召試館職知制誥神宗即位召為翰林學士熙寧三<lb/>
年同中書門下平章事加尚書左僕射封舒國公改封<lb/>
荆紹聖中諡曰文追封舒王<hi>宋史本傳</hi>
荆公書得無法之法然不可學<hi>東坡集</hi>
王荆公書法竒古似晉宋間人筆墨<hi>山谷集</hi>
<pb n="KR3h0061_WYG_033-14b"/>
半山莊臺上多文公書文公學楊凝式人少知之<hi>海岳名言</hi>
荆公運筆如挿兩翼凌轢於霜空鵰鶚之後<hi>李之儀姑</hi>
<hi>溪集</hi>
王荆公書清勁峭拔飄飄不凡世謂之横風疾雨黄魯<lb/>
直謂學王濛米元章謂學楊凝式以余觀之乃天然如<lb/>
此<hi>張邦基墨荘漫録</hi>
荆公作行字率多淡墨疾書未嘗經意<hi>宣和書譜</hi>
荆公書風神閒逸韻度清美<hi>黄溍文獻公集</hi>
<pb n="KR3h0061_WYG_033-15a"/>
安石學沈遼筆法得其清勁<hi>陳善杭州志</hi>
　　　曽鞏<lb/>
曽鞏字子固建昌南豐人中嘉祐二年進士第調太平<lb/>
州司法參軍召編校史館書籍遷館閣校勘集賢校理<lb/>
出通判越州徙明亳滄三州過闕神宗召見勞問甚寵<lb/>
遂留判三班院拜中書舍人翰林學士爲文章斟酌於<lb/>
司馬遷韓愈一時工作文詞者鮮能過也<hi>宋史本傳</hi>
南豐遺墨簡嚴靜重如其爲文<hi>朱子文集</hi>
<pb n="KR3h0061_WYG_033-15b"/>
鞏擅豪翰其蹟雜見羣玉堂法帖中<hi>書史㑹要</hi>
　　　曽肇<lb/>
曽肇字子開鞏幼弟舉進士調黃巖簿擢國子監直講<lb/>
同知太常禮院神宗嘉之遷國史編修官爲神宗實録<lb/>
檢討元祐初擢起居舍人拜龍圖閣直學士諡文昭<hi>宋</hi>
<hi>史本傳</hi>
文昭公字嘗於長樂僧舍見之<hi>朱子文集</hi>
文昭公書如玉環擁尰自是太平人物<hi>王氏法書苑</hi>
<pb n="KR3h0061_WYG_033-16a"/>
　　　曽布<lb/>
曽布字子宣南豐人年十三而孤學於兄鞏同登第元<lb/>
豐末翰林學士遷户部尚書徽宗立拜右僕射諡文肅<lb/>
<hi>宋史本傳</hi>
曽布學沈遼筆法得其眞楷<hi>陳善杭州志</hi>
文肅公書如髙麗使人抗浪甚有意氣<hi>王氏法書苑</hi>
　　　曽宰<lb/>
曽宰撫州南豐人鞏弟嘉祐六年進士湘潭主簿<hi>南豐</hi>
<pb n="KR3h0061_WYG_033-16b"/>
<hi>縣志</hi>
湘潭公書如吳興小兒形雖未成而骨體甚雋<hi>王氏法</hi>
<hi>書苑</hi>
　　　邵亢<lb/>
邵亢字興宗丹陽人十歳日誦書五千言賦詩豪縱范<lb/>
仲淹舉亢茂才異等熙寧中官樞密副使諡安簡<hi>宋史</hi>
<hi>夲傳</hi>
范仲淹伯夷頌跋有邵亢書<hi>鐵網珊瑚</hi>
<pb n="KR3h0061_WYG_033-17a"/>
　　　沈括<lb/>
沈括字存中擢進士第編校昭文書籍考禮沿革爲書<lb/>
曰南郊式神宗稱善遷太子中允龍圖閣待制加龍圖<lb/>
閣直學士元祐初以光禄少卿分司居潤著筆談傳於<lb/>
世<hi>宋史本傳</hi>
括擅豪翰其蹟雜見羣玉堂法帖中<hi>書史㑹要</hi>
　　　沈遼<lb/>
沈遼字叡達熙寧中以太常奉禮郎監杭州軍資庫徙<lb/>
<pb n="KR3h0061_WYG_033-17b"/>
池州築室齊山上名曰雲巢爲文雄竒峭麗尤長歌詩<lb/>
<hi>宋史本傳</hi>
沈括云從弟遼喜學書嘗曰書之神韻雖得於心然法<lb/>
度必資講學<hi>夢溪筆談</hi>
沈遼少時學其家傳師晩自云學子敬<hi>東坡集</hi>
沈雲巢妙於楷隸諸書備古今體寸墨尺紙落筆輒爲<lb/>
人爭取<hi>攻媿集</hi>
　　　蔡仲逺<lb/>
<pb n="KR3h0061_WYG_033-18a"/>
蔡仲逺<hi>與沈遼同時</hi>朱長文云蔡仲逺沈叡達之徒皆彬彬<lb/>
可觀<hi>墨池編</hi>
　　　錢公輔<lb/>
錢公輔字君倚常州武進人少從胡翼之學有名吳中<lb/>
第進士甲科累官天章閣待制<hi>宋史本傳</hi>
蘇軾跋錢君倚書遺敎經云錢公雖不學書然觀其書<lb/>
知其挺然忠信禮義人也所書佛遺敎經刻石峭峙有<lb/>
不回之勢<hi>東坡集</hi>
<pb n="KR3h0061_WYG_033-18b"/>
　　　李大臨<lb/>
李大臨字才元成都華陽人登進士第神宗擢知制誥<lb/>
天章閣待制<hi>宋史本傳</hi>
成都李才元世以書鳴<hi>畫繼</hi>
　　　陳襄<lb/>
陳襄字述古福州侯官人舉進士調浦城主簿神宗時<lb/>
知制誥以樞密直學士知通進銀臺司兼侍讀判尚書<lb/>
都省贈給事中旣亡友人劉尋視其箧得手書累數十<lb/>
<pb n="KR3h0061_WYG_033-19a"/>
幅盈紙細書大抵皆民事也<hi>宋史本傳</hi>
劉克莊跋陳述古帖云古靈公字不多見此帖姿媚如<lb/>
此可寶也<hi>後村集</hi>
　　　周敦頤<lb/>
周敦頤字茂叔道州營道人元名敦實以舅鄭向任爲<lb/>
分寧主簿熙寧初知郴州用趙抃及吕公著薦爲廣東<lb/>
轉運判官求知南康軍家廬山蓮花峰下諡元公封汝<lb/>
南伯<hi>宋史本傳</hi>
<pb n="KR3h0061_WYG_033-19b"/>
濂溪先生帖遂寧傅氏藏<hi>魏鶴山集</hi>
　　　張載<lb/>
張載字子厚長安人舉進士爲祁州司法參軍熙寧初<lb/>
知太常禮院世稱爲横渠先生諡曰明封郿伯<hi>宋史本</hi>
<hi>傳</hi>
横渠先生帖屏山劉氏得之熹因借本摹刻以傳學者<lb/>
<hi>朱子文集</hi>
　　　文同<lb/>
<pb n="KR3h0061_WYG_033-20a"/>
文同字與可梓州梓潼人自號笑笑先生善詩文篆隸<lb/>
行草飛白初舉進士知洋州元豐初知湖州<hi>宋史本傳</hi>
與可學草書凡十年終未得古人用筆相傳之法後因<lb/>
見道上鬬蛇遂得其妙與可之所見豈眞蛇邪抑草書<lb/>
之精也<hi>東坡集</hi>
　　　張唐英<lb/>
張唐英字次功蜀州新津人少攻苦讀書及進士第神<lb/>
宗即位擢殿中侍御史<hi>宋史本傳</hi>
<pb n="KR3h0061_WYG_033-20b"/>
唐英善筆札<hi>書史㑹要</hi>
　　　王子韶<lb/>
王子韶字聖美太原人<hi>宣和書譜云浙右人海岳名言云登州人</hi>中進士第<lb/>
擢監察御史神宗與論字學留爲資善堂修定說文官<lb/>
元祐中進祕書監拜集賢殿修撰<hi>宋史本傳</hi>
王安石以字書行天下子韶亦作字解二十卷與安石<lb/>
書相違背喜作正書至於三過筆可以挂萬鈞之重宗<lb/>
禇遂良顔眞卿莫年自變爲一家<hi>宣和書譜</hi>
<pb n="KR3h0061_WYG_033-21a"/>
王子韶大隸題榜有古意<hi>海岳名言</hi>
　　　張友正<lb/>
張友正字義祖隂城人居小閣學書積三十年不輟遂<lb/>
以書名神宗評其草書爲本朝第一<hi>宋史本傳</hi>
　　　唐坰<lb/>
唐坰詢子<hi>東坡集云字林夫</hi>以父任得官熙寧初上書王安石<lb/>
喜之薦使對賜進士出身爲崇文校書除太子中允同<lb/>
知諫院<hi>宋史本傳</hi>
<pb n="KR3h0061_WYG_033-21b"/>
蘇軾曰唐林夫以書遺余云有唐永禪師歐陽渤海禇<lb/>
河南張長史顔魯公柳少師書爲我評之林夫書過我<lb/>
逺矣而反求於予何哉<hi>東坡集</hi>
林夫學書知古人筆意少所許可甚爱東坡書<hi>山谷集</hi>
坰行筆無家法而近類蔡君謨<hi>姑溪集</hi>
　　　葛藴<lb/>
葛藴字叔忱長於詩善書或以淡墨塵紙戲爲之假古<lb/>
人之名聞者以傳而人莫能辨也<hi>書史㑹要</hi>
<pb n="KR3h0061_WYG_033-22a"/>
李翰林醉墨是葛叔忱贋作以嘗其婦翁諸蘇果不能<lb/>
别蓋叔忱翰墨亦自度越諸賢<hi>山谷集</hi>
　　　李騭<lb/>
李騭字顯夫成都人官至朝散大夫以能書名得眞行<lb/>
草三昧而眞尤勝蘇軾嘗師之<hi>書史㑹要</hi>
　　　王珦<lb/>
王珦明州鄞縣人熙寧間上篆書證宗要略三卷命爲<lb/>
御書院祇候<hi>書史㑹要</hi>
<pb n="KR3h0061_WYG_033-22b"/>
　　　吕權<lb/>
吕權福唐人元豐間工題署書<hi>書史㑹要</hi>
　　　王壽卿<lb/>
王壽卿字魯翁陳留人祖擇之之外甥召至京師使篆<lb/>
字說辭以與王氏之學異後以命李孝揚而壽卿終身<lb/>
布衣<hi>書史㑹要</hi>
陳留王壽卿得陽冰筆意非章友直陳晞畢仲荀文勛<lb/>
所能管攝也<hi>山谷集</hi>
<pb n="KR3h0061_WYG_033-23a"/>
　　　陳晞　畢仲詢　李孝揚<lb/>
陳晞畢仲詢<hi>一作畢仲荀</hi>李孝揚俱工篆與王壽卿同時<hi>書</hi>
<hi>史㑹要</hi>
　　　王盛<lb/>
王盛<hi>神宗時人</hi>曽鞏墨池記云臨川城東有池曰王羲之墨<lb/>
池墨池之上爲州學舍敎授王君盛書晉王右軍墨池<lb/>
六字於楹間以揭之<hi>元豐類藁</hi>
　　　王紳<lb/>
<pb n="KR3h0061_WYG_033-23b"/>
王紳蜀人也來長安遂家焉爲岐山宰其居第園圃號<lb/>
中隠堂<hi>東坡集</hi>
狀嵩髙靈勝詩在中嶽廟壁有宋熙寧丁巳王紳題字<lb/>
<hi>金石文字記</hi>
　　　鍾離景伯<lb/>
鍾離景伯字公序<hi>米芾書史云景伯官中散大夫</hi>善書<hi>書史㑹要</hi>
鍾離景伯中原以書名者<hi>平園集</hi>
孔武仲觀鍾離中散草書帖詩云兒童不識草書法但<lb/>
<pb n="KR3h0061_WYG_033-24a"/>
見滿紙鰌蛇結安知筆法追古初睨視衆體稱雄傑事<lb/>
忙徃徃無暇寫屬思幽牎乃奇絶鍾離昂昂散人後寄<lb/>
迹一官今白首潛心妙趣百事忘興來書空不停手當<lb/>
年飄泊重湖外翰墨已有時流爱風波頓挫格逾遒羽<lb/>
翮翩翩入吾軰一時已聞紙價髙千古定有書名在何<lb/>
當灑埽竹洞邊雲醅滿泛黃金船萬事崢嶸置豪末三<lb/>
盃縱逸如張顚相知本不誇勢力休論脫帽王公前<hi>清</hi>
<hi>江集</hi>
<pb n="KR3h0061_WYG_033-24b"/>
　　　王棣<lb/>
王棣字彦魯與荆公同學睂山蘇公同科官祠部郎中<lb/>
字有横風疾雨之勢<hi>平園集</hi>
　　　羅遜<lb/>
羅遜襄陽人書襄陽學記元章始效其作<hi>韻語陽秋</hi>
　　　宋嘉言<lb/>
宋嘉言善飛白<hi>祖無擇龍學文集</hi>
　　　吕惠卿<lb/>
<pb n="KR3h0061_WYG_033-25a"/>
吕惠卿字吉甫泉州晉江人起進士爲眞州推官秩滿<lb/>
入都見王安石論經義意多合遂定交熙寧初安石爲<lb/>
政力薦爲參知政事<hi>宋史本傳</hi>
惠明寺塔碑宋元豐八年吕惠卿撰并書<hi>求古録</hi>
　　　吕升卿<lb/>
吕升卿<hi>惠卿弟</hi>爲京東察訪遊泰山題名於眞宗御製封<lb/>
禪碑之隂刊刻搨本傳於四方後二年升卿判國子監<lb/>
㑹蔡承禧爲御史言其題名事以爲大不恭遂罷升卿<lb/>
<pb n="KR3h0061_WYG_033-25b"/>
判監<hi>魏泰東軒筆録</hi>
銷暑樓記元祐五年吕升卿撰幷書<hi>徐獻忠吳興掌故</hi>
<hi>集</hi>
　　　吳中復<lb/>
吳中復<hi>神宗時人</hi>百花潭口舊有任氏一碑乃宋熙寧間吳<lb/>
中復撰八分書<hi>何宇度益部談資</hi>
　　　王順<lb/>
王順爲武功令縣故有姚武功書刻久且蝕矣乃更以<lb/>
<pb n="KR3h0061_WYG_033-26a"/>
五體書刻而識之<hi>康海武功志</hi>
　　　任廣　楊蟠<lb/>
任廣楊蟠<hi>俱神宗時人</hi>於潛長樂寺記熙寧丙辰奉議郎知<lb/>
絳州曲沃縣事東海徐發製文淮南兩浙等路計置開<lb/>
封府界保甲賞物開封府東明縣主簿任廣書權管勾<lb/>
荆湖廣西路提㸃鑄坑冶事兼專切僱般上供及銅鉛<lb/>
錫宣德郎飛騎尉號略楊蟠篆額<hi>廖瑜杭州府志碑碣</hi>
<hi>目</hi>
<pb n="KR3h0061_WYG_033-26b"/>
　　　昆深之<lb/>
昆深之<hi>神宗時人</hi>於潛西資閣記元豐六年釋道潛撰昆深<lb/>
之書<hi>廖瑜杭州府志碑碣目</hi>
　　　司馬光<lb/>
司馬光字君實陜州夏縣人仁宗寶元初中進士甲科<lb/>
爲通志八卷英宗恱之命置局祕閣續其書神宗名之<lb/>
曰資治通鑑元祐元年拜尚書左僕射兼門下侍郎贈<lb/>
温國公諡文正<hi>宋史本傳</hi>
<pb n="KR3h0061_WYG_033-27a"/>
温公隸法清勁似其爲人所謂左準繩右規矩聲爲律<lb/>
身爲度者觀其書可想見其風采<hi>山谷集</hi>
南屏山興教寺磨崖家人卦中庸大學篇司馬温公書<lb/>
錢唐自五季以來無干戈之禍其民富麗多滛靡之尚<lb/>
於齊家之道或闕焉故司馬公書此以助風敎非偶然<lb/>
爲之也<hi>葉紹翁四朝間見録</hi>
炭谷有司馬温公二十八字<hi>張禮㳺城南記</hi>
温公通鑑書藁作字方整未嘗爲縱逸之態宜其十有<lb/>
<pb n="KR3h0061_WYG_033-27b"/>
九年始克成書歟<hi>黄文獻公集</hi>
　　　吕公著<lb/>
吕公著字晦叔幼嗜學至忘寝食父夷簡器異之登進<lb/>
士第仁宗除崇文院檢討改天章閣待制英宗親政加<lb/>
龍圖閣直學士神宗立爲端明殿學士元祐中拜司空<lb/>
平章軍國事贈太師申國公諡正獻<hi>宋史本傳</hi>
惠照院見太師吕公留題深清雄麗公以道徳爲神考<lb/>
所敬文章翰墨雷震一時<hi>釋徳洪石門文字禪</hi>
<pb n="KR3h0061_WYG_033-28a"/>
　　　范祖禹<lb/>
范祖禹字淳父一字夢得成都華陽人登進士甲科從<lb/>
司馬光編修資治通鑑哲宗時拜龍圖閣學士進唐鑑<lb/>
十二卷學者尊之目爲唐鑑公<hi>宋史本傳</hi>
淳父擅豪翰其蹟雜見羣玉堂法帖中<hi>書史㑹要</hi>
　　　劉安世<lb/>
劉安世字器之魏人登進士第不就選從學於司馬光<lb/>
光敎之以誠且令自不妄語始宣仁太后問臺諫於吕<lb/>
<pb n="KR3h0061_WYG_033-28b"/>
公著公著以安世對擢右正言累官寶文閣待制樞密<lb/>
都承㫖儀狀魁碩音吐如鐘久坐身不傾倚作字不草<lb/>
書<hi>宋史本傳</hi>
張長史春草帖跋有劉器之書<hi>鐵網珊瑚</hi>
　　　范純仁<lb/>
范純仁字堯夫仲淹次子皇祐元年進士第元祐中爲<lb/>
觀文殿大學士諡忠宣<hi>宋史本傳</hi>
停雲館帖第五卷有范忠宣帖<hi>弇州山人藁</hi>
<pb n="KR3h0061_WYG_033-29a"/>
　　　范純粹<lb/>
范純粹字徳孺以䕃遷至贊善大夫元祐中爲户部侍<lb/>
郎以徽猷閣待制致仕<hi>宋史本傳</hi>
范徳孺資禀端重觀其心畫如其為人<hi>鶴山集</hi>
　　　劉摯<lb/>
劉摯字莘老永靜東光人嘉祐中擢甲科元祐六年拜<lb/>
尚書右僕射諡忠肅嗜書家藏書多自讎校得善本或<lb/>
手抄錄孜孜無倦<hi>宋史本傳</hi>
<pb n="KR3h0061_WYG_033-29b"/>
劉摯擅豪翰其蹟雜見羣玉堂法帖中<hi>書史㑹要</hi>
　　　程顥<lb/>
程顥字伯淳世居中山徙河南舉進士熙寧初爲監察<lb/>
御史裏行哲宗立召爲宗正丞未行而卒文彦博題其<lb/>
墓曰明道先生諡曰純封河南伯<hi>宋史本傳</hi>
明道先生曰某書字時甚敬作書字銘曰握管濡豪伸紙<lb/>
行墨亦在其中㸃㸃畫畫放意則荒取妍則惑<hi>朱子文集</hi>
宋李仲通墓碑程顥書<hi>天下金石志</hi>
<pb n="KR3h0061_WYG_033-30a"/>
　　　程頤<lb/>
程頤字正叔顥弟哲宗初召爲祕書省校書郎擢崇政<lb/>
殿説書加直祕閣世稱爲伊川先生諡曰正封伊陽伯<lb/>
<hi>宋史本傳</hi>
朱子云舊嘗得伊川先生數帖刻之廬山白鹿洞<hi>朱子</hi>
<hi>文集</hi>
伊川先生帖金堂謝氏有之明道先生帖余得其一焉<lb/>
<hi>鶴山集</hi>
<pb n="KR3h0061_WYG_033-30b"/>
　　　吕大防<lb/>
吕大防字微仲其先汲郡人祖通𦵏京兆藍田遂家焉<lb/>
進士及第元祐元年拜尚書右丞進中書侍郎封汲郡<lb/>
公超拜尚書左僕射兼門下侍郎紹興初贈太師宣國<lb/>
公諡曰正愍<hi>宋史本傳</hi>
懷素絹帖在安師文處後有吕汲公大防題字<hi>米芾書</hi>
<hi>史</hi>
　　　吕大臨<lb/>
<pb n="KR3h0061_WYG_033-31a"/>
吕大臨字與叔學於程頤與謝良佐游酢楊時在程門<lb/>
號四先生元祐中為太學博士遷祕書省正字<hi>宋史本傳</hi>
樓鑰跋吕芸閣大臨帖云芸閣先生經學之餘詞翰皆<lb/>
有餘韻<hi>攻媿集</hi>
　　　胡宗愈<lb/>
胡宗愈字完夫宿從子舉進士甲科英宗召試學士院<lb/>
神宗立以爲集賢校理同知諫院元祐中為禮部尚書<lb/>
遷吏部<hi>宋史本傳</hi>
<pb n="KR3h0061_WYG_033-31b"/>
胡宗愈重刻漢石經於錦官西樓宇文紹奕跋言内翰<lb/>
胡公得蔡中郎石經四千二百七十字有竒以楷書釋<lb/>
之又得古文篆隸三體石經遺字八百一十九並鑱諸<lb/>
石<hi>金石文字記</hi>
　　　蘇頌<lb/>
蘇頌字子容泉縣南安人徙居丹陽第進士元祐初拜<lb/>
刑部尚書七年拜右僕射兼中書門下侍郎徽宗立進<lb/>
太子太保爵累趙郡公賜司空<hi>宋史本傳</hi>
<pb n="KR3h0061_WYG_033-32a"/>
蘇頌工筆扎其蹟雜見鳳墅續法帖中<hi>書史薈要</hi>
　　　李東<lb/>
李東字大春<hi>黄庭堅外祖李公擇之父</hi>黄庭堅云外祖特進公學暢<lb/>
整遺教經及蘇靈芝北嶽碑字法清勁筆意皆到<hi>山谷集</hi>
　　　李常<lb/>
李常字公擇南康建昌人少讀書廬山白石僧舍旣擢<lb/>
第留所抄書九千卷名舍曰李氏山房熙寧初為祕閣<lb/>
校理累遷禮部侍郎哲宗立進戸部尚書<hi>宋史本傳</hi>
<pb n="KR3h0061_WYG_033-32b"/>
李公擇初學草書所不能者輒雜以真行劉貢父謂之<lb/>
鸚哥嬌其後稍進問僕吾書比來何如僕曰可謂秦吉<lb/>
了矣<hi>東坡集</hi>
樓鑰跋李山房與山谷帖云山房不以書名嘗見行書<lb/>
不知草聖乃如此以是知前輩無不過人者<hi>攻媿集</hi>
　　　劉攽<lb/>
劉攽字貢父敞弟與敞同登科歐陽修趙槩薦試館<lb/>
職熙寧中知太常禮院哲宗時召拜中書舍人<hi>宋史</hi>
<pb n="KR3h0061_WYG_033-33a"/>
<hi>本傳</hi>
貢父擅豪翰其蹟雜見羣玉堂法帖中<hi>書史㑹要</hi>
　　　蘇軾<lb/>
蘇軾字子瞻眉州眉山人文安簿洵仲子嘉祐二年試<lb/>
禮部主司歐陽修曰吾當避此人出一頭地熙寧中以<lb/>
黄州團練副使安置築室東坡自號東坡居士哲宗時<lb/>
兼端明殿翰林侍讀學士禮部尚書諡文忠<hi>宋史本</hi>
<hi>傳</hi>
<pb n="KR3h0061_WYG_033-33b"/>
蘇轍亡兄子瞻端明墓誌銘云幼而好書老而不<lb/>
倦自言不及晉人至唐禇薛顔栁髣髴近之<hi>欒城</hi>
<hi>後集</hi>
東坡道人少日學蘭亭故其書姿媚似徐季海至酒酣<lb/>
放浪意忘工拙字特痩勁似栁誠懸中歳喜學顔魯公<lb/>
楊風子書其合處不減李北海本朝善書自當推為第<lb/>
一<hi>山谷集</hi>
東坡書真行相半便覺去羊欣薄紹之不逺<hi>同上</hi>
<pb n="KR3h0061_WYG_033-34a"/>
蘇文忠公自謂作大字不如小字<hi>鶴山集</hi>
東坡與子由論書云吾雖不善書曉書莫如我茍能通<lb/>
其意常謂不學可故其子叔黨跋公書云吾先君子豈<lb/>
以書自名哉特以其至大至剛之氣發於胷中而應之<lb/>
以手故不見其有刻畫嫵媚之態而端乎章甫若有不<lb/>
可犯之色少年喜二王書晩乃喜顔平原故時有二家<lb/>
風氣俗手不知妄謂學徐浩陋矣觀此則知初未嘗規<lb/>
規然出於翰墨積習也<hi>韻語陽秋</hi>
<pb n="KR3h0061_WYG_033-34b"/>
蘇子瞻一日在學士院閑坐忽命左右取紙筆寫平疇<lb/>
交逺風良苗亦懐新兩句大書小楷行草書凡寫七八<lb/>
紙擲茟太息曰好好散其紙於左右給事<hi>王暐道山清</hi>
<hi>録</hi>
魯直戲東坡曰昔王右軍字爲換鵝字韓宗儒每得公<lb/>
一帖於殿帥姚麟許換羊肉數斤可名二丈書爲換羊<lb/>
書矣<hi>趙徳麟侯鯖録</hi>
崇觀間京卞用事拘東坡以黨籍禁其文辭墨迹而毁<lb/>
<pb n="KR3h0061_WYG_033-35a"/>
之政和間忽弛其禁求軾墨迹甚銳時徽宗親臨寶籙<lb/>
宫醮筵道流拜章伏地曰奎宿乃本朝蘇軾上大驚欲<lb/>
玩其詞翰也<hi>趙葵行營雜録</hi>
　　　蘇轍<lb/>
蘇轍字子由年十九與兄軾同登進士科元祐六年拜<lb/>
尚書右丞進門下侍郎崇寧中築室於許號潁濵遺老<lb/>
諡文定<hi>宋史本傳</hi>
子由書痩勁可喜反覆觀之當是捉筆甚急而腕著紙<lb/>
<pb n="KR3h0061_WYG_033-35b"/>
故少雍容耳<hi>山谷集</hi>
　　　蘇邁<lb/>
蘇邁軾長子善爲文駕部員外郎<hi>宋史本傳</hi>
東坡帖乃其子邁所作亦自可喜蘇氏諸子源同派異<lb/>
種種皆有過人處<hi>姑溪集</hi>
　　　蘇過<lb/>
蘇過字叔黨軾第三子年十九以詩賦解兩浙軾遷儋<lb/>
耳獨過侍之家潁昌營水竹數畆名小斜川自號斜川<lb/>
<pb n="KR3h0061_WYG_033-36a"/>
居士時稱爲小坡<hi>宋史本傳</hi>
東坡云軾幼子過親書金光明經四卷手自裝治送䖍<lb/>
州崇慶禪院又示兒子過詩云汝應奴隸蔡少霞我亦<lb/>
季孟山𤣥卿<hi>東坡集</hi>
叔黨行草筆法亞乃翁<hi>石門文字禪</hi>
蘇過楷書石刻在定州天寧寺壁書法古勁有父風<hi>韓</hi>
<hi>上桂定州志略</hi>
　　　黄庭堅<lb/>
<pb n="KR3h0061_WYG_033-36b"/>
黃庭堅字魯直洪州分寧人舉進士熙寧初爲國子監<lb/>
留守哲宗召爲校書郎徽宗即位起吏部員外郎善草<lb/>
書楷法亦自成一家自號山谷道人<hi>宋史本傳</hi>
庭堅云余學草書三十餘年初以周越爲師故二十年<lb/>
抖擻俗氣不脫晚得蘇才翁子美書觀之乃得古人筆<lb/>
意其後又得張長史僧懷素髙閒墨蹟乃窺筆法之妙<lb/>
<hi>山谷集</hi>
山谷懸腕書深得蘭亭風韻然行不及眞草不及行<hi>洞</hi>
<pb n="KR3h0061_WYG_033-37a"/>
<hi>天清録</hi>
王榮老欲渡江七日風作不得濟父老曰公箧中必蓄<lb/>
寶物江神極靈當獻之榮老顧無所有惟玉麈尾即獻<lb/>
之風如故又以端硯獻之風愈作又以宣包虎帳獻之<lb/>
皆不驗夜臥念曰有黄魯直草書扇頭韋應物詩持以<lb/>
獻之香火未収天水相照南風徐來一餉而濟<hi>釋惠洪</hi>
<hi>冷齋夜話</hi>
夲朝以書名家者至黄太史米儀曹各得書法之變自<lb/>
<pb n="KR3h0061_WYG_033-37b"/>
成一家未易優劣<hi>鶴山集</hi>
　　　黃大臨<lb/>
黃大臨庭堅兄<hi>山谷集</hi>
九華蕉筆巖亦名唐公巖有黄大臨諸人題字<hi>周必大</hi>
<hi>九華山録</hi>
　　　黃幼安<lb/>
黄幼安庭堅弟喜作草攜筆東西家動輒龍蛇滿壁草<lb/>
聖之聲欲滿江西<hi>山谷集</hi>
<pb n="KR3h0061_WYG_033-38a"/>
　　　黄乗<lb/>
黄乗庭堅弟雅善小篆通六書之意下筆皆有依據<hi>山</hi>
<hi>谷集</hi>
　　　黃知命<lb/>
黃知命庭堅弟學魯公東西林碑隂字殊有一種風氣<lb/>
作樂府長短句及小詩可傳可玩<hi>山谷集</hi>
　　　黃正叔<lb/>
黃正叔能書不惟得用筆之妙位置典型與韋誕先後<lb/>
<pb n="KR3h0061_WYG_033-38b"/>
<hi>姑溪集</hi>
黃庭堅云吾宗正叔天資善書少時書帖竒麗行草下<lb/>
筆縱横皆得意予評其書以謂絶倫而東萊王正叔以<lb/>
謂正叔書不從鍾元常王逸少父子法度中來雖然中<lb/>
無一㸃俗氣亦足以豪<hi>山谷集</hi>
　　　髙荷<lb/>
髙荷<hi>吕居仁江西詩派圗云字子勉</hi>荆州人極有篆力使之凌厲中州<lb/>
恐不減晁張<hi>山谷集</hi>
<pb n="KR3h0061_WYG_033-39a"/>
　　　石蒼舒<lb/>
石蒼舒字才美京兆人<hi>玉照新志云字才叔雍州人</hi>善行草人謂得<lb/>
草聖三昧官爲承事郎通判保安庫嘗爲丞相吕公微<lb/>
仲所薦不達而卒<hi>東坡詩注</hi>
蘇軾題石蒼舒醉墨堂云君於此藝亦云至堆牆敗筆<lb/>
如山丘興來一揮百紙盡駿馬倏忽踏九州<hi>東坡集</hi>
蘇轍題石蒼舒醉墨堂云石君得書法弄筆歳月久經<lb/>
營妙在心舒卷功隨手<hi>欒城集</hi>
<pb n="KR3h0061_WYG_033-39b"/>
石蒼舒書有骨氣<hi>東觀餘論</hi>
　　　王正甫<lb/>
王正甫石才翁對韓公草書公言二子一似向馬行頭<lb/>
吹笛座客皆不曉公爲解之若非妙手不敢向馬行頭<lb/>
吹也<hi>東坡集</hi>
　　　孔文仲<lb/>
孔文仲字經父臨江新喻人少刻苦問學博洽舉進士<lb/>
擢第一熙寧初力論王安石之非哲宗時遷中書舍人<lb/>
<pb n="KR3h0061_WYG_033-40a"/>
<hi>宋史本傳</hi>
文仲工筆札其蹟雜見鳳墅續法帖中<hi>書史㑹要</hi>
　　　晁端有<hi>一作友</hi>
晁端有<hi>字美叔</hi>濟州鉅野人太子少傅迥𤣥孫工於詩<hi>宋</hi>
<hi>史本傳</hi>
黃庭堅云晁美叔嘗背譏吾書唯有韻耳至於右軍波<lb/>
戈㸃畫一筆無也有附予者傳若言於陳留予笑之曰<lb/>
若美叔即與右軍合者優孟抵掌談笑廼是孫叔敖邪<lb/>
<pb n="KR3h0061_WYG_033-40b"/>
<hi>山谷集</hi>
張耒和亳守晁端友詩云晁公聲名三十載餘事筆蹤<lb/>
傳法帖<hi>宛丘集</hi>
　　　晁端中<lb/>
晁端中字元升鉅野人十嵗能爲古詩草聖奇異中第<lb/>
調趙州平棘尉遷雄州防禦推官<hi>雞肋集</hi>
　　　晁補之<lb/>
晁補之字无咎濟州鉅野人<hi>端有子</hi>舉進士試開封及禮<lb/>
<pb n="KR3h0061_WYG_033-41a"/>
部别院皆第一元祐初爲太學正徽宗立拜吏部員外<lb/>
郎禮部郎中兼國子編修出知河中府還家葺歸来園<lb/>
自號歸來子<hi>宋史本傳</hi>
无咎書駸駸欲度驊騮要自不凡<hi>姑溪集</hi>
妙髙臺上絶頂有晁无咎題字<hi>周必大乾道庚寅奏事</hi>
<hi>録</hi>
　　　晁叔與<lb/>
晁叔與補之弟晁沖之和十二兄詩云先生翰墨英揮<lb/>
<pb n="KR3h0061_WYG_033-41b"/>
灑每被酒髙歩禇薛流下視鍾王友簡踈秦隸奇譎怪<lb/>
夏篆醜么麽張芝草嫵媚元和柳<hi>晁沖之具茨集</hi>
　　　秦觀<lb/>
秦觀字少㳺一字太虛揚州髙郵人少豪儁見蘇軾於<lb/>
徐爲賦黃樓軾以爲有屈宋才又介其詩於王安石安<lb/>
石亦謂清新似鮑謝登第調定海主簿蔡州教授元祐<lb/>
初蘇軾以賢良方正薦於朝除國史院編修官紹聖初<lb/>
坐黨籍出判杭州徙郴州徽宗立放還至藤州卒<hi>宋史</hi>
<pb n="KR3h0061_WYG_033-42a"/>
<hi>本傳</hi>
少㳺草書有東晉風味<hi>東坡集</hi>
少㳺詩字婉美蕭散如晉宋間人自有一種風氣所乏<lb/>
者骨骼爾然要是一時才者<hi>梁溪集</hi>
黃豫章秦淮海皆學顔平原眞行豫章晚尤自稱許淮<lb/>
海則退避不肯以書自名亦各行其志也<hi>渭南集</hi>
淮海專學鍾王小楷姿媚遒勁可愛<hi>洞天清録</hi>
秦淮海書飄飄凌雲之氣見於觚牘<hi>釋居簡北磵文集</hi>
<pb n="KR3h0061_WYG_033-42b"/>
　　　張耒<lb/>
張耒字文潛楚州淮隂人弱冠第進士試祕書省正字<lb/>
紹聖初以直龍圖閣知潤州徽宗召爲太常少卿儀觀<lb/>
甚偉有雄才筆力絶健於騷詞尤長<hi>宋史本傳</hi>
張文潛書自有一種風氣<hi>攻媿集</hi>
張耒草書飄逸可觀<hi>書史㑹要</hi>
　　　陳知和<lb/>
陳知和字徳時祥符人朝請大夫致仕善楷隸喜爲詩<lb/>
<pb n="KR3h0061_WYG_033-43a"/>
作燕譽堂於第之西北隅從賔客飲酒談笑其間<hi>雞肋</hi>
<hi>集</hi>
　　　錢勰<lb/>
錢勰字穆父吳越武肅王五世孫積官至朝議大夫勲<lb/>
上柱國爵會稽郡開國侯所爲文章雄深雅健得西漢<lb/>
體作詩清新遒麗長於用韻工行草書有魏晉人筆法<lb/>
嘗自爱重未嘗輒以與人<hi>梁溪集</hi>
穆父工書正書師歐陽率更草書造王大令閫域<hi>書史</hi>
<pb n="KR3h0061_WYG_033-43b"/>
<hi>㑹要</hi>
　　　李昭玘<lb/>
李昭玘字成季濟南人少與晁補之齊名爲蘇軾所知<lb/>
擢進士第累官太常少卿出知滄州罷主管鴻慶宫遂<lb/>
入黨籍中居閒十五年自號樂静先生寓意法書圗畫<lb/>
貯於十囊命曰燕㳺十友有題扇詩云平生自笑書成<lb/>
癖運筆圖豪日幾回六角招人聊一戲區區老媪復能<lb/>
來<hi>樂静先生集</hi>
<pb n="KR3h0061_WYG_033-44a"/>
　　　楊傑<lb/>
楊傑字次公無爲人舉進士元豐中官太常元祐中爲<lb/>
禮部員外郎自號無爲子<hi>宋史本傳</hi>
廬山景徳院有元豐間無爲子題字<hi>周必大廬山後録</hi>
無爲子擅豪翰其蹟雜見羣玉堂法帖中<hi>書史㑹要</hi>
　　　王鞏<lb/>
王鞏字定國魏州人文正公旦孫長於詩從蘇軾㳺軾<lb/>
守滁州鞏往訪之與客㳺泗水登魋山吹笛飲酒乗月<lb/>
<pb n="KR3h0061_WYG_033-44b"/>
而歸軾待之於黃樓上謂鞏曰李太白死世無此樂三<lb/>
百年歷宗正丞以跌蕩傲世<hi>宋史本傳</hi>
近日米芾行書王鞏小草頗有髙韻必有傳於世<hi>東坡</hi>
<hi>集</hi>
蘇軾贈鞏詩云清詩草聖俱入妙别後寄我書連紙<hi>同</hi>
<hi>上</hi>
　　　范子奇<lb/>
范子奇字中濟河南人太子太師雍孫階祖䕃簽書幷<lb/>
<pb n="KR3h0061_WYG_033-45a"/>
州判官神宗賜對歷工部左司郎中直龍圖閣元祐中<lb/>
爲吏部侍郎<hi>宋史本傳</hi>
范中濟善作大字<hi>山谷集</hi>
　　　范中潛<lb/>
范中潛善作大字<hi>山谷集</hi>
　　　朱長文<lb/>
朱長文字伯原蘇州吳人年未冠舉進士築室樂圃坊<lb/>
著書閱古元祐中起敎授於鄉召爲太學博士遷祕書<lb/>
<pb n="KR3h0061_WYG_033-45b"/>
省正字<hi>宋史本傳</hi>
長文書倣顔魯公法所集周穆王以來金石遺文名人<lb/>
筆迹作墨池閱古二萹<hi>琴史</hi>
　　　劉涇<lb/>
劉涇字巨濟簡州楊安人舉進士王安石薦其才召見<lb/>
除經義所檢討久之爲太學博士元符末上書召對除<lb/>
職方郎中<hi>宋史本傳</hi>
蘇軾荅劉涇詩云細書千紙雜眞行<hi>東坡集</hi>
<pb n="KR3h0061_WYG_033-46a"/>
鮮于伯機藏雜帖一冊内有劉涇巨濟墨帖一紙一印<lb/>
文曰劉巨濟符<hi>雲煙過眼録</hi>
　　　李元直<lb/>
李元直字通叔長安人其先出於唐譲帝學篆書數十<lb/>
年覃思甚苦曉字法得古意用銛鋒筆縱手疾書初不<lb/>
省度<hi>東坡集</hi>
　　　蘇沂<lb/>
蘇沂摹張顚賀八清鑑帖與眞無異又摹懷素自叙一<lb/>
<pb n="KR3h0061_WYG_033-46b"/>
如眞蹟<hi>米芾書史</hi>
　　　王詵<lb/>
王詵字晉卿太原人<hi>見畫家傳</hi>尚蜀國長公主官至留後<hi>宋</hi>
<hi>史本傳</hi>
王晉卿行書竒怪非世所學自成一家<hi>山谷集</hi>
王晉卿草聖傑然有王子敬張長史之遺意<hi>後村集</hi>
晉卿碑版書極佳<hi>畫史㑹要</hi>
　　　鮮于侁<lb/>
<pb n="KR3h0061_WYG_033-47a"/>
鮮于侁字子駿閬州人舉進士爲江陵右司理參軍慶<lb/>
歴中唐介薦之神宗詔求直言侁應詔陳十六事哲宗<lb/>
立拜左諫議大夫刻意經術作詩平淡淵粹尤長於楚<lb/>
辭<hi>宋史本傳</hi>
宋賢遺墨有鮮于侁書<hi>弇州山人藁</hi>
　　　賀鑄<lb/>
賀鑄字方囘衛州人孝惠皇后族孫元祐中倅太平州<lb/>
自裒歌詞名東山樂府自號慶湖遺老<hi>宋史本傳</hi>
<pb n="KR3h0061_WYG_033-47b"/>
方回擅豪翰其蹟雜見羣玉堂法帖中<hi>書史㑹要</hi>
　　　徐積<lb/>
徐積字仲車楚州山陽人事母至孝元祐初爲楚州教<lb/>
授政和六年賜諡節孝處士<hi>宋史本傳</hi>
陳亞之詩帖䟦有徐積書<hi>鐵網珊瑚</hi>
　　　顔復<lb/>
顔復字長道魯人顔子四十八世孫嘉祐中詔郡國敦<lb/>
訪遺逸京東以復言凡試於中書者二十有二人考官<lb/>
<pb n="KR3h0061_WYG_033-48a"/>
歐陽修奏復第一賜進士爲校書郎熙寧中爲國子直<lb/>
講元祐初召爲太常博士改天章閣待制<hi>宋史本傳</hi>
陳亞之詩帖跋有顔復書<hi>鐵網珊瑚</hi>
　　　劉燾<lb/>
劉燾字無言長興<hi>一作温陵</hi>人未冠入太學與陳伯亨稱爲<lb/>
八俊元祐三年蘇軾知貢舉稱其文章典麗中甲科善<lb/>
書筆勢遒勁召修閣帖遺文五十卷號見南山集<hi>凌廸</hi>
<hi>知萬姓統譜</hi>
<pb n="KR3h0061_WYG_033-48b"/>
劉燾箋題便不類今人書使之春秋髙江東又出一羊<lb/>
欣薄紹之矣<hi>山谷集</hi>
劉無言以草書名世晩年用筆圓熟<hi>書史㑹要</hi>
　　　鄭惇方<lb/>
鄭惇方字希道滎陽人作篆髓六卷字義一篇凡古今<lb/>
字說班楊賈許二李二徐之學其精者皆在其有未盡<lb/>
傅以新意<hi>東坡集</hi>
　　　程之才<lb/>
<pb n="KR3h0061_WYG_033-49a"/>
程之才字正輔睂山人公母成國太夫人程氏之姪<hi>東</hi>
<hi>坡詩注</hi>
九華觀音巖有程正輔題字<hi>九華山録</hi>
　　　柳瑾<lb/>
柳瑾字子玉善作詩及行草書<hi>東坡集</hi>
　　　柳閎<lb/>
柳閎字展如黃庭堅贈詩云妙年勤翰墨銀鈎爛縱横<lb/>
<hi>山谷集</hi>
<pb n="KR3h0061_WYG_033-49b"/>
蘇軾跋柳閎楞嚴經後云吾甥柳闢孝弟夙成自童子<lb/>
能爲文不幸短命其兄閎爲手寫此經<hi>東坡集</hi>
　　　李彭<lb/>
李彭字商老灌園修水之上筆畫一出人爭傳寶<hi>石門</hi>
<hi>文字禪</hi>
李商老字畫有鍾王之風自言法右軍之贍麗用魯公<lb/>
之氣骨獵奇峭於誠懸體韻度於凝式<hi>書史㑹要</hi>
　　　李康年<lb/>
<pb n="KR3h0061_WYG_033-50a"/>
李康年字樂道江夏人白首心醉六經古學晚寤籀篆<lb/>
下筆自可意直木曲鐵得之自然秦丞相斯唐少監陽<lb/>
冰不知去樂道逺近也<hi>山谷集</hi>
江夏李君康年好古博學而小篆尤精<hi>東坡集</hi>
　　　杜庭之<lb/>
杜庭之善書蘇軾云杜庭之書世所貴重<hi>書史㑹要</hi>
　　　孫朴<lb/>
孫朴字元忠親書華嚴經八十卷累萬字無有一㸃一<lb/>
<pb n="KR3h0061_WYG_033-50b"/>
畫見怠惰相<hi>東坡集</hi>
　　　趙汝霖<lb/>
趙汝霖學九成宫刻漏銘於正書尤工殆咄咄逼眞矣<lb/>
行書則别是一家<hi>姑溪集</hi>
　　　葛葦<lb/>
葛葦<hi>哲宗時人</hi>蘇軾贈葛葦詩云小詩試擬孟東野大草閑<lb/>
臨張伯英<hi>東坡集</hi>
　　　髙述　潘岐<lb/>
<pb n="KR3h0061_WYG_033-51a"/>
髙述丹陽人潘岐齊安人皆有文藝其風聲氣格見於<lb/>
筆墨間時作蘇軾筆或能亂真<hi>書史㑹要</hi>
髙述潘岐皆能贋作東坡書<hi>山谷集</hi>
　　　葛珣<lb/>
葛珣字叔寶紹聖間長於草書<hi>書史㑹要</hi>
　　　杜介<lb/>
杜介善草書清爽圓媚誠奇絶也<hi>書史㑹要</hi>
　　　朱和叔<lb/>
<pb n="KR3h0061_WYG_033-51b"/>
朱和叔宜州人黃庭堅與朱和叔書云承頗留意於學<lb/>
書要須古人爲師筆法雖欲清勁必以質厚爲本<hi>山谷</hi>
<hi>集</hi>
　　　文勛<lb/>
文勛字安國官太府寺丞善論難劇談工篆畫<hi>書史㑹</hi>
<hi>要</hi>
蘇軾文勛篆銘云世人篆字隸體不除如浙人語終老<lb/>
帶吳安國用筆意在隸前汲冢魯壁周鼓秦山<hi>東坡集</hi>
<pb n="KR3h0061_WYG_033-52a"/>
文安國篆筆方嚴勁正未嘗妄立一筆<hi>姑溪集</hi>
南嶽鎭南門有篆書南岳二字轉運判官文勛篆雄偉<lb/>
勁淨爲世所珍<hi>丁謂玉冊文</hi>
　　　張乂祖<lb/>
張乂祖南陽人喜用郎竒棗心散卓筆能作瘦勁字<hi>山</hi>
<hi>谷集</hi>
　　　馬中玉<hi>一作忠玉</hi>
馬中玉翰墨頗有勁氣如李西臺但少妍耳詩句亦不<lb/>
<pb n="KR3h0061_WYG_033-52b"/>
草草至其作樂府長短句能道人意中事<hi>山谷集</hi>
　　　洪芻<lb/>
洪芻字駒父黃庭堅與駒父書云昨得書見筆札已眼<lb/>
明大字懸手書勿令欹斜失威儀乃佳<hi>山谷集</hi>
　　　丘敬和<lb/>
丘敬和摹倣右軍書筆意潤澤<hi>山谷集</hi>
　　　陳恬<lb/>
陳恬字叔易陽翟人博學洽聞與晁說之俱隠嵩山元<lb/>
<pb n="KR3h0061_WYG_033-53a"/>
祐間赴召<hi>性理大全注</hi>
陳恬爲祕書省校書郎後棄官去隠嵩華間能書<hi>書史</hi>
<hi>㑹要</hi>
　　　王蕃<lb/>
王蕃字觀復書雖未及工要是無秋豪俗氣葢其人胷<lb/>
中塊磊不隨俗低昂故能若是<hi>山谷集</hi>
　　　周壽<lb/>
周壽字元翁茂叔子<hi>山谷集</hi>
<pb n="KR3h0061_WYG_033-53b"/>
元翁詞翰之妙前輩多稱之<hi>朱子文集</hi>
　　　張載熙<lb/>
張載熙共城人名家子好文尤善筆札<hi>山谷集</hi>
　　　張舉<lb/>
張舉字子厚武進人登元祐四年甲科閉門讀書四十<lb/>
餘年多所論著於古律詩尤清新家藏書至數萬卷工<lb/>
書精草隸之體皆造古人妙處以大臣薦起爲潁州敎<lb/>
官三辭不受東坡亦力薦之以秘省校書召迄不出崇<lb/>
<pb n="KR3h0061_WYG_033-54a"/>
寧間賜處士號卒諡正素<hi>孫偉徳毗陵志</hi>
張子厚善書歐陽文忠子棐以烏絲欄絹一軸求子厚<lb/>
書文忠明妃曲兩篇廬山髙一萹<hi>葉夢得石林詩話</hi>
　　　吳元瑜<lb/>
吳元瑜<hi>見畫家傳</hi>書學薛稷<hi>蔡條鐵圍山叢譚</hi>
　　　安宜之<lb/>
安宜之長安人工楷書<hi>書史㑹要</hi>
宋京兆府新移石經記元祐五年黎持爲文安宜之正<lb/>
<pb n="KR3h0061_WYG_033-54b"/>
書<hi>𤣥牘記</hi>
　　　王希<lb/>
王希<hi>哲宗時人</hi>全州湘山塔石龜記元祐六年宣義郎通判<lb/>
全州軍州兼管内勸農營田事借緋王希篆額幷書<hi>蔣</hi>
<hi>擢湘山事状</hi>
　　　廖正一<lb/>
廖正一<hi>哲宗時人</hi>新城普向院多寶佛塔記元祐八年沙門<lb/>
道潛書左宣徳郎充祕書校理權通判杭州軍州兼管<lb/>
<pb n="KR3h0061_WYG_033-55a"/>
　内勸農事借緋廖正一篆額<hi>廖瑜杭州府志碑碣目</hi>
　　　　蘇定武<lb/>
　蘇定武<hi>哲宗時人</hi>曹溪大鑒禪師碑柳柳州文紹聖中蘇定<lb/>
　武書<hi>唐庚睂山集</hi>
　　　　宋傅<lb/>
　宋傅<hi>哲宗時人</hi>眞武經元符二年河南宋傅小正書秀雅可<lb/>
　觀<hi>嵩陽石刻記</hi>
　　　　吕彦直<lb/>
<pb n="KR3h0061_WYG_033-55b"/>
　吕彦直蘇州裱匠之子在三舘爲胥駙馬王詵留門下<lb/>
　使䨇勾書帖嘗摹黃庭一卷上用所刻勾徳元圖書<hi>張</hi>
　<hi>㫤吳中人物志</hi>
　<lb/>
　<lb/>
　<lb/>
　<lb/>
御定佩文齋書畫譜卷三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_015-1a"/>
　欽定四庫全書<lb/>
御定佩文齋書畫譜目録<lb/>
　　第十五卷<lb/>
　　　論畫五　<hi>學上</hi>
　　　　周莊周敘畫史<lb/>
　　　　秦韓非論畫難易<lb/>
　　　　漢劉安論畫<lb/>
　　　　後漢張衡論畫<lb/>
<pb n="KR3h0061_WYG_015-1b"/>
　　　　晉王廙與王羲之論學畫<lb/>
　　　　晉顧愷之魏晉勝流畫贊<lb/>
　　　　晉顧愷之畫雲臺山記<lb/>
　　　　宋宗炳畫山水序<lb/>
　　　　宋王微敘畫<lb/>
　　　　北齊顔之推論畫<lb/>
　　　　唐符載觀張員外畫松石序<lb/>
　　　　唐白居易論畫<lb/>
<pb n="KR3h0061_WYG_015-2a"/>
　　　唐張彦逺論顧陸張吳用筆<lb/>
　　　唐張彦逺論畫<lb/>
　　　後蜀歐陽炯論畫<lb/>
　　　宋郭熙論畫<lb/>
　　　宋郭思論畫<lb/>
　　　宋歐陽脩論鑒畫<lb/>
　　　宋蘇軾論畫<lb/>
　　　宋黄庭堅論畫<lb/>
<pb n="KR3h0061_WYG_015-2b"/>
　　　宋米芾論畫<lb/>
　　　宋米友仁論畫<lb/>
　　　宋米友仁自論畫<lb/>
　　　宋陳造論寫神<lb/>
　　　宋沈括論畫<lb/>
　　　宋黄伯思論畫<lb/>
　　　宋宋迪論畫<lb/>
　　　宋彭乗論畫<lb/>
<pb n="KR3h0061_WYG_015-3a"/>
　　　宋董逌論畫<lb/>
　　　宋郭若虚論氣韻非師<lb/>
　　　宋郭若虚論用筆得失<lb/>
　　　宋韓拙論古今學者<lb/>
　　　宋張懷論畫<lb/>
　　　宋鄧椿論畫<lb/>
　　　宋鄭剛中畫説<lb/>
　　　宋錢聞詩論畫<lb/>
<pb n="KR3h0061_WYG_015-3b"/>
　　　宋子俞子記試畫工形容詩題<lb/>
　　　宋趙希鵠論畫<lb/>
　　　宋趙希鵠論臨摹<lb/>
　　　宋張敦禮論畫<lb/>
　　　宋何薳論畫<lb/>
　　　宋羅大經論畫<lb/>
　　　宋羅大經論繪事<lb/>
　　　宋劉學箕論畫<lb/>
<pb n="KR3h0061_WYG_015-4a"/>
　　　宋陳善論畫<lb/>
　　　宋趙孟濚論畫<lb/>
　　　宋趙孟堅梅竹譜<lb/>
　　　宋龔開論畫<lb/>
<pb n="KR3h0061_WYG_015-5a"/>
　欽定四庫全書<lb/>
御定佩文齋書畫譜卷十五<lb/>
　　論畫五<hi>畫學上</hi>
　　　　周莊周敘畫史<lb/>
　宋元君將畫圖衆史皆至受揖而立䑛筆和墨在外者<lb/>
　半有一史後至者儃儃然不趨受揖不立因之舎公使<lb/>
　人視之則解衣槃礴羸君曰可矣是真畫者也<hi>莊子外</hi>
　<hi>篇</hi>
<pb n="KR3h0061_WYG_015-5b"/>
　　　　秦韓非論畫難易<lb/>
　客為齊王畫者問之畫孰難對曰狗馬最難孰最易曰<lb/>
　鬼魅最易狗馬人所知也旦暮於前不可類之故難鬼<lb/>
　魅無形無形者不可覩故易<hi>韓非子</hi>
　　　　漢劉安論畫<lb/>
　尋常之外畫者謹毛而失貌髙誘注曰謹悉微毛留意<lb/>
　於小則失其大貌<hi>淮南鴻烈解</hi>
　　　　後漢張衡論畫<lb/>
<pb n="KR3h0061_WYG_015-6a"/>
畫工惡圖犬馬而好作鬼魅誠以實事難形而虚偽不<lb/>
窮也<hi>後漢書張衡傳</hi>
　　　晉王廙與王羲之論學畫<lb/>
余兄子羲之書畫過目便能就余請書畫法余畫孔子<lb/>
十弟子圖以勵之畫乃吾自畫書乃吾自書吾餘事雖<lb/>
不足法而書畫固可法欲汝學書則知積學可以致逺<lb/>
學畫可以知師弟子行己之道<hi>王平南集</hi>
　　　晉顧愷之魏晉勝流畫賛<hi>唐張彦逺云自古相傳脫錯未得妙本勘</hi>
<pb n="KR3h0061_WYG_015-6b"/>
　　　<hi>校下篇同</hi>
凡將摹者皆當先尋此要而後次以即事凡吾所造諸<lb/>
畫素幅皆廣二尺三寸其素絲邪者不可用乆而還正<lb/>
則儀容失以素摹素當正掩二素任其自正而下鎮使<lb/>
莫動其正筆在前運而眼向前視者則新畫近我矣可<lb/>
常使眼臨筆止隔紙素一重則所摹之本逺我耳則一<lb/>
摹蹉積蹉彌小矣可令新迹掩本迹而防其近内防内<lb/>
若輕物宜利其筆重宜陳其迹各以全其想譬如畫山<lb/>
<pb n="KR3h0061_WYG_015-7a"/>
迹利則想動傷其所以嶷用筆或好婉則於折楞不雋<lb/>
或多曲取則於婉者増折不兼之累難以言悉輪扁而<lb/>
已矣寫自頸以上寧遲而不雋不使逺而有失其於諸<lb/>
像則像各異迹皆令新迹彌舊本若長短剛軟深淺廣<lb/>
狹與㸃睛之節上下大小醲薄有一豪小失則神氣與<lb/>
之俱變矣竹木土可令墨彩色輕而松竹葉醲也凡膠<lb/>
清及彩色不可進素之上下也若艮畫黄滿素者寧當<lb/>
開際耳猶於幅之兩邊各不至三分人有長短今既定<lb/>
<pb n="KR3h0061_WYG_015-7b"/>
逺近以矚其對則不可改易闊促錯置高下也凡生人<lb/>
亡有手揖眼視而前亡所對者以形寫神而空其實對<lb/>
荃生之用乖傳神之趨失矣空其實對則大失對而不<lb/>
正則小失不可不察也一像之明昧不若悟對之通神<lb/>
也<hi>歴代名畫記</hi>
　　　晉顧愷之畫雲臺山記<lb/>
山有面則背向有影可令慶雲西而吐於東方清天中<lb/>
凡天及水色盡用空青竟素上下以映日西去山别詳<lb/>
<pb n="KR3h0061_WYG_015-8a"/>
其逺近發迹東基轉上未半作紫石如堅雲者五六枚<lb/>
夾岡乗其間而上使勢蜿蟺如龍因抱峰直頓而上下<lb/>
作積岡使望之蓬蓬然凝而上次復一峰是石東隣向<lb/>
者峙峭峰西連西向之丹崖下據絶磵畫丹崖臨澗上<lb/>
當使赫巘隆崇畫險絶之勢天師坐其上合所坐石及<lb/>
廕宜磵中桃傍生石間畫天師瘦形而神氣逺據磵指<lb/>
桃迴面謂弟子弟子中有二人臨下到身大怖流汗失<lb/>
色作王艮穆然坐荅問而超昇神爽精詣俯盼桃樹又<lb/>
<pb n="KR3h0061_WYG_015-8b"/>
别作王趙趨一人隱西壁傾巖餘見衣裾一人全見室<lb/>
中使輕妙冷然凡畫人坐時可七分衣服彩色殊鮮微<lb/>
此正蓋山髙而人逺耳中叚東面丹砂絶㟧及䕃當使<lb/>
嵃㟞髙驪孤松植其上對天師所壁以成磵磵可甚相<lb/>
近相近者欲令雙壁之内悽愴清神明之居必有與立<lb/>
焉可於次峰頭作一紫石亭丘以象左闕之夾髙驪絶<lb/>
㟧西通雲臺以表路路左闕峰似巖為根根下空絶并<lb/>
諸石重勢巖相承以合臨東磵其西石泉又見乃因絶<lb/>
<pb n="KR3h0061_WYG_015-9a"/>
際作通岡伏流潛降小復東出下磵為石瀨淪沒於淵<lb/>
所以一西一東而下者欲使自欲為圖雲臺西北二面<lb/>
可一圖岡繞之上為雙碣石象左右闕石上作孤遊生<lb/>
鳯當婆娑體儀羽秀而詳軒尾翼以眺絶澗後一段赤<lb/>
岓當使釋弁如裂電對雲臺西鳯所臨壁以成磵磵下<lb/>
有清流其側壁外面作一白虎匍石飲水後為降勢而<lb/>
絶凡三段山畫之雖長當使畫甚促不爾不稱鳥獸中<lb/>
時有用之者可定其儀而用之下為磵物景皆倒作清<lb/>
<pb n="KR3h0061_WYG_015-9b"/>
氣𢃄山下三分倨一以上使耿然成二重<hi>歴代名畫記</hi>
　　　宋宗炳畫山水序<lb/>
聖人含道應物賢者澄懐味像至於山水質有而趨靈<lb/>
是以軒轅堯孔廣成大隗許由孤竹之流必有崆峒具<lb/>
茨藐姑箕首大蒙之遊焉又稱仁智之樂焉夫聖人以<lb/>
神法道而賢者通山水以形媚道而仁者樂不亦幾乎<lb/>
余眷戀廬衡契闊荆巫不知老之將至愧不能凝氣怡<lb/>
身傷跕石門之流於是畫象布色構兹雲嶺夫理絶於<lb/>
<pb n="KR3h0061_WYG_015-10a"/>
中古之上者可意求於千載之下㫖微於言象之外者<lb/>
可心取於書策之内況乎身所盤桓目所綢繆以形寫<lb/>
形以色貌色也且夫崐崙山之大瞳子之小迫目以寸<lb/>
則其形莫覩迥以數里則可圍於寸眸誠由去之稍闊<lb/>
則其見彌小今張綃素以逺映則崐閬之形可圍於方<lb/>
寸之内竪劃三寸當千仭之髙横墨數尺體百里之迥<lb/>
是以觀畫圖者徒患類之不巧不以制小而累其似此<lb/>
自然之勢如是則嵩華之秀𤣥牝之靈皆可得之於一<lb/>
<pb n="KR3h0061_WYG_015-10b"/>
圖矣夫以應目㑹心為理者類之成巧則目亦同應心<lb/>
亦俱㑹應㑹感神神超理得雖復虚求幽巖何以加焉<lb/>
又神本亡端栖形感類理入影迹誠能妙寫亦誠盡矣<lb/>
於是閒居理氣拂觴鳴琴披圖幽對坐究四荒不違天<lb/>
勵之叢獨應無人之野峰岫嶤嶷雲林森渺聖賢映於<lb/>
絶代萬趣融其神思余復何為哉暢神而已神之所暢<lb/>
孰有先焉<hi>歴代名畫記</hi>
　　　宋王微敘畫<lb/>
<pb n="KR3h0061_WYG_015-11a"/>
夫言繪畫者竟求容勢而已且古人之作畫也非以案<lb/>
城域辨方州標鎮阜劃浸流本乎形者融靈而動變者<lb/>
心也靈無所見故所託不動目有所極故所見不周於<lb/>
是乎以一管之筆擬太虚之體以判軀之狀畫寸眸之<lb/>
明曲以為嵩髙趣以為方丈以叐之畫齊乎太華枉之<lb/>
㸃表夫龍準眉額頰輔若晏笑兮孤巖鬱秀若吐雲兮<lb/>
横變縱化故動生焉前矩後方出焉然後宫觀舟車器<lb/>
以類聚犬馬禽魚物以狀分此畫之致也望秋雲神飛<lb/>
<pb n="KR3h0061_WYG_015-11b"/>
揚臨春風思浩蕩雖有金石之樂珪璋之琛豈能髣髴<lb/>
之哉披圖按牒効異山海緑林揚風白水激澗嗚呼豈<lb/>
獨運諸指掌亦以明神降之此畫之情也<hi>歴代名畫記</hi>
　　　北齊顔之推論畫<lb/>
畫繪之工亦為妙矣自古名士多或能之吾家嘗有梁<lb/>
元帝手畫蟬雀白團扇及馬圖亦難及也武烈太子偏<lb/>
能寫真坐上賔客隨宜㸃染即成數人以問童孺皆知<lb/>
姓名矣蕭賁劉孝先劉靈並文學已外並佳此法翫閱<lb/>
<pb n="KR3h0061_WYG_015-12a"/>
古今特可寶愛若官未通顯每被公私使令亦為猥役<lb/>
吳郡顧士端出身湘東國侍郎後為鎮南府刑獄參軍<lb/>
有子曰庭西朝中書舍人父子並有琴書之藝尤妙丹<lb/>
青常被元帝所使每懷羞恨彭城劉岳槖之子也仕為<lb/>
驃騎府管記平氏孫令才學快士而畫絶倫後隨武陵<lb/>
王入蜀下牢之敗遂為陸䕶軍畫支江寺壁與諸工巧<lb/>
雜處向使三賢都不曉畫真運壽豈見此恥乎<hi>顔氏家</hi>
<hi>訓</hi>
<pb n="KR3h0061_WYG_015-12b"/>
　　　唐符載觀張員外畫松石序<lb/>
觀夫張公之勢非畫也眞道也當其有事已知夫遺去<lb/>
機巧意冥𤣥化而物在靈府不在耳目故得於心應於<lb/>
手孤姿絶狀觸豪而出氣交沖漠與神為徒若忖短長<lb/>
於隘度算妍蚩於陋目凝觚吮墨依違良乆乃繪物之<lb/>
贅疣也寧置於齒牙間哉<hi>唐文粹</hi>
　　　唐白居易論畫<lb/>
畫無常工以似為工學無常師以眞為師故其措一意<lb/>
<pb n="KR3h0061_WYG_015-13a"/>
狀一物往往運思中與神㑹髣髴焉若歐和役靈於其<lb/>
間者<hi>白氏長慶集</hi>
　　　唐張彦逺論顧陸張吳用筆<lb/>
或問余以顧陸張吳用筆如何對曰顧愷之之迹緊勁<lb/>
聮緜循環超忽調格逸易風趨電疾意存筆先畫盡意<lb/>
在所以全神氣也昔張芝學崔瑗杜度草書之法因而<lb/>
變之以成今草書之體勢一筆而成氣脈通連隔行不<lb/>
斷唯王子敬明其深㫖故行首之字往往繼其前行世<lb/>
<pb n="KR3h0061_WYG_015-13b"/>
上謂之一筆書其後陸探微亦作一筆畫連綿不斷故<lb/>
知書畫用筆同法陸探微精利潤媚新竒妙絶名髙宋<lb/>
代時無等倫張僧繇㸃曳斫拂依衞夫人筆陣圖一㸃<lb/>
一畫别是一巧鈎戟利劒森森然又知書畫用筆同矣<lb/>
國朝吳道𤣥古今獨歩前不見顧陸後無來者授筆法<lb/>
於張旭此又知書畫用筆同矣張既號書顚吳宜為畫<lb/>
聖人假天造英靈不窮衆皆密於盼際我則離披其㸃<lb/>
畫衆皆謹於象似我則脫落其凡俗彎弧挺刃植柱構<lb/>
<pb n="KR3h0061_WYG_015-14a"/>
梁不假界筆直尺虯䰅雲鬢數尺飛動毛根出肉力健<lb/>
有餘當有口訣人莫得知數仞之畫或自背起或從足<lb/>
先巨壯詭怪膚脈連結過於僧繇矣或問余曰吳生何<lb/>
以不用界筆直尺而能彎弧挺刃植柱構梁對曰守其<lb/>
神專其一合造化之功假吳生之筆向所謂意存筆先<lb/>
畫盡意在也凡事之臻妙者皆如是乎豈止畫也與乎<lb/>
庖丁發硎郢匠運斤効顰者徒勞捧心代斲者必傷其<lb/>
手意㫖亂矣外物役焉豈能左手劃員右手劃方乎夫<lb/>
<pb n="KR3h0061_WYG_015-14b"/>
用界筆直尺界筆是死畫也守其神專其一是真畫也<lb/>
死畫滿壁曷如汚墁真畫一劃見其生氣夫運思揮豪<lb/>
自以為畫則愈失於畫矣運思揮豪意不在於畫故得<lb/>
於畫矣不滯於手不凝於心不知然而然雖彎弧挺刃<lb/>
植柱構梁則界筆直尺豈得入於其間矣又問余曰夫<lb/>
運思精深者筆迹周密其有筆不周者謂之如何余對<lb/>
曰顧陸之神不可見其盼際所謂筆迹周密也張吳之<lb/>
妙筆纔一二像已應焉離披㸃畫時見缺落此雖筆不<lb/>
<pb n="KR3h0061_WYG_015-15a"/>
周而意周也若知畫有疎密二體方可議乎畫或者頷<lb/>
之而去<hi>歴代名畫記</hi>
　　　唐張彦逺論畫<lb/>
開元中將軍裴旻善舞劒道子觀旻舞劒見出沒神怪<lb/>
既畢揮豪益進時又有公孫大孃亦善舞劒器張旭見<lb/>
之因為草書杜甫歌行述其事是知書畫之藝皆湏意<lb/>
氣而成亦非懦夫所能作也<hi>歴代名畫記</hi>
　　　後蜀歐陽炯論畫<lb/>
<pb n="KR3h0061_WYG_015-15b"/>
六法之内惟形似氣韻二者為先有氣韻而無形似則<lb/>
質勝於文有形似而無氣韻則華而不實<hi>益州名畫録</hi>
　　　宋郭熙論畫<lb/>
人之學畫無異學書今取鍾王虞柳乆必入其彷彿至<lb/>
於大人達士不局於一家必兼收並覽廣議博考以使<lb/>
我自成一家然後為得今齊魯之士惟摹營丘關陜之<lb/>
士惟摹范寛一已之學猶為蹈襲况齊魯關陜幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>數<lb/>
千里州州縣縣人人作之哉專門之學自古為病正謂<lb/>
<pb n="KR3h0061_WYG_015-16a"/>
出於一律而不肯聽者不可罪不聽之人迨由陳迹人<lb/>
之耳目喜新厭故天下之同情也故予以為大人達士<lb/>
不局於一家者此也<lb/>
柳子厚善論為文余以為不止於文萬事有訣盡當如<lb/>
是況於畫乎何以言之凡一景之畫不以大小多少必<lb/>
湏注精以一之不精則神不專必神與俱成之神不與<lb/>
俱成則精不明必嚴重以肅之不嚴則思不深必恪勤<lb/>
以周之不恪則景不完故積惰氣而强之者其迹軟懦<lb/>
<pb n="KR3h0061_WYG_015-16b"/>
而不決此不注精之病也積昏氣而汨之者其状黯猥<lb/>
而不爽此神不與俱成之弊也以輕心挑之者其形脫<lb/>
略而不圓此不嚴重之弊也以慢心忽之者其體疎率<lb/>
而不齊此不恪勤之弊也故不決則失分解法不爽則<lb/>
失瀟灑法不圓則失體裁法不齊則失緊慢法此最作<lb/>
者之大病也然可與明者道<lb/>
世人止知吾落筆作畫却不知畫非易事荘子説畫史<lb/>
解衣盤礴此真得畫家之法人湏養得胸中寛快意思<lb/>
<pb n="KR3h0061_WYG_015-17a"/>
恱適如所謂易直子諒油然之心生則人之笑啼情狀<lb/>
物之尖斜偃側自然布列於心不覺見之於筆下昔晉<lb/>
人顧愷之必搆層樓以為畫所此真古之達士不然則<lb/>
志意已抑鬱沉滯局在一曲如何得寫貌物情攄發人<lb/>
思哉假如工人斲琴得嶧陽孤桐巧手妙意洞然於中<lb/>
則樸材在地枝葉未披而雷氏成琴曉然已在於目其<lb/>
意煩體悖拙魯悶嘿之人見銛鑿利刀不知下手之處<lb/>
焉得焦尾五聲揚音於清風流水哉更如前人言詩是<lb/>
<pb n="KR3h0061_WYG_015-17b"/>
無形畫畫是有形詩哲人多談此言吾人所師<hi>林泉髙</hi>
<hi>致</hi>
　　　宋郭思論畫<lb/>
思平昔見先子作一二圖有一時委下不顧動經一二<lb/>
十日不向再三體之是意不欲意不欲者豈非所謂惰<lb/>
氣者乎又每乗興得意而作則萬事俱忘及事汨志撓<lb/>
外物有一則亦委而不顧委而不顧者豈非所謂昏氣<lb/>
者乎凡落茟之日必明牎浄几焚香左右精筆妙墨盥<lb/>
<pb n="KR3h0061_WYG_015-18a"/>
手滌硯如見大賔必神閒意定然後為之豈非所謂不<lb/>
敢以輕心挑之者乎已營之又徹之已増之又潤之一<lb/>
之可矣又再之再之可矣又復之每一圖必重複終始<lb/>
如戒嚴敵然後畢此豈非所謂不敢以慢心忽之者乎<lb/>
<hi>林泉髙致</hi>
　　　宋歐陽修論鑒畫<lb/>
蕭條澹泊此難畫之意畫者得之覽者未必識也故飛<lb/>
走遲速意淺之物易見而閑和嚴靜趣逺之心難形若<lb/>
<pb n="KR3h0061_WYG_015-18b"/>
乃髙下嚮背逺近重複此畫工之藝耳非精鑒者之事<lb/>
也不知此論為是否余非知畫者強為之説但恐未必<lb/>
然也然世謂好畫者亦未必能知此也此字不乃傷俗<lb/>
邪<hi>試筆</hi>
　　　宋蘇軾論畫<lb/>
余嘗論畫以為人禽宫室器用皆有常形至於山石竹<lb/>
木水波煙雲雖無常形而有常理常形之失人皆知之<lb/>
常理之不當雖曉畫者有不知故凡可以欺世而取名<lb/>
<pb n="KR3h0061_WYG_015-19a"/>
者必托於無常形者也雖然常形之失止於所失而不<lb/>
能病其全若常理之不當則舉廢之矣以其形之無常<lb/>
是以其理不可不謹也世之工人或能曲盡其形而至<lb/>
於其理非髙人逸才不能辦<lb/>
觀士人畫如閱天下馬取其意氣所到乃若畫工徃往<lb/>
只取鞭䇿皮毛槽櫪芻秣無一㸃俊發看數尺許便卷<lb/>
<hi>東坡集</hi>
　　　宋黄庭堅論畫<lb/>
<pb n="KR3h0061_WYG_015-19b"/>
余初未嘗識畫然參禪而知無功之功學道而知至道<lb/>
不煩於是觀圖畫悉知其巧拙工俗造微入妙然此豈<lb/>
可為單見寡聞者道哉<lb/>
如蟲蝕木偶爾成文吾觀古人繪事妙處類多如此所<lb/>
以輪扁斲車不能以教其子近世崔白筆墨幾到古人<lb/>
不用心處世人雷同賞之但恐白未肯耳<lb/>
凡書畫當觀韻往時李伯時為余作李廣奪胡兒馬挾<lb/>
兒南馳取胡兒弓引滿以擬追騎觀箭鋒所直發之人<lb/>
<pb n="KR3h0061_WYG_015-20a"/>
馬皆應弦也伯時笑曰使俗子為之當作中箭追騎矣<lb/>
余因此深悟畫格此與文章同一關紐但難得人入神<lb/>
㑹耳<hi>山谷集</hi>
　　　宋米芾論畫<lb/>
杜甫詩謂薛少保惜哉功名迕但見書畫傳甫老儒汲<lb/>
汲於功名豈不知固有時命殆是平生寂寥所慕嗟乎<lb/>
五王之功業尋為女子笑而少保之筆精墨妙摹印亦<lb/>
廣石泐則重刻絹破則重補又假以行者何可數也然<lb/>
<pb n="KR3h0061_WYG_015-20b"/>
則才子鑒士寶鈿瑞錦繅襲數十以為珍玩回視五王<lb/>
之煒煒皆糠粃埃壒奚足道哉雖孺子知其不逮少保<lb/>
逺甚明白<lb/>
山水古今相師少有出塵格者因信筆作之多煙雲掩<lb/>
映樹石不取細意似便已知音求者只作三尺横挂三<lb/>
尺軸惟寶晉齋中挂雙幅成對長不過三尺褾出不及<lb/>
椅所映人行過肩汗不著更不作大圖無一筆李成關<lb/>
仝俗氣<lb/>
<pb n="KR3h0061_WYG_015-21a"/>
李公麟病右手三年余始畫以李嘗師吳生終不能去<lb/>
其氣余乃取顧髙古不使一筆入吳生又李筆神彩不<lb/>
髙余為目睛面文骨木自是天性非師而能以俟識者<lb/>
惟作古忠賢像也<lb/>
蘇軾子瞻作墨竹從地一直起至頂余問何不逐節分<lb/>
曰竹生時何嘗逐節生運思清㧞出於文同與可自謂<lb/>
與文拈一瓣香以墨深為靣淡為背自與可始也作成<lb/>
林甚精子瞻作枯木枝榦虯屈無端石皴硬亦怪怪竒<lb/>
<pb n="KR3h0061_WYG_015-21b"/>
竒無端如其胸中盤礴也<lb/>
今人絶不作故事者由所為之人不考古衣冠皆使人<lb/>
發笑古人皆云某圖是故事也蜀人有晉唐餘風國初<lb/>
以前多作之人物不過一指雖乏氣骨亦秀整林木皆<lb/>
用重色清潤可喜今絶不復見矣<lb/>
大抵人物牛馬一模便似山水摹皆不成山水心匠自<lb/>
得處髙也<lb/>
古人圖畫無非勸戒今人撰明皇幸興慶圖無非奢麗<lb/>
<pb n="KR3h0061_WYG_015-22a"/>
吳王避暑圖重樓平閣徒動人侈心<hi>畫史</hi>
　　　宋米友仁論畫<lb/>
子雲以字為心畫非窮理者其語不能至是是畫之為<lb/>
說亦心畫也自古莫非一世之英乃悉為此豈市井庸<lb/>
工所能曉開闢以來漢與六朝作山水者不復見於世<lb/>
惟右丞王摩詰古今獨歩僕舊秘藏甚多既自悟丹青<lb/>
妙處觀其筆意但付一笑耳霄壤間所有瀟湘竒觀蓋<lb/>
如是也自古文人才士無不為世所<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>擠毁下石無足<lb/>
<pb n="KR3h0061_WYG_015-22b"/>
怪者百世之下方自有公論<hi>鐵綱珊瑚</hi>
　　　宋米友仁自論畫<lb/>
世人知余善畫競欲得之尠有曉余所以為畫者非具<lb/>
頂門上慧眼者不足以識不可以古今畫家者流目之<lb/>
畫之老境於世海中一毛髪事泊然無著染每靜室僧<lb/>
趺忘懷萬慮與碧虚寥廓同其流蕩<hi>清河書畫舫</hi>
　　　宋陳造論寫神<lb/>
使人偉衣冠肅瞻眂巍坐屏息仰而視俯而起草毫髪<lb/>
<pb n="KR3h0061_WYG_015-23a"/>
不差若鏡中寫影未必不木偶也著眼於顚沛造次應<lb/>
對進退顰頞適恱舒急倨敬之頃熟想而黙識一得佳<lb/>
思亟運筆墨兔起鶻落則氣王而神完矣少陵云褒公<lb/>
鄂公毛髪動英姿颯爽來酣戰所以羙曹將軍也張横<lb/>
浦則曰孔門弟子能竒怪畫出當年活聖人所以詠子<lb/>
温而厲威而不猛恭而安也人鮮克知此妙故重為商<lb/>
評之<hi>江湖長翁集</hi>
　　　宋沈括論畫<lb/>
<pb n="KR3h0061_WYG_015-23b"/>
書畫之妙當以神㑹難可以形器求也世之觀畫者多<lb/>
能指摘其間形象位置彩色瑕疵而已至於奥理冥造<lb/>
者罕見其人如彦逺畫評言王維畫物多不問四時如<lb/>
畫花往往以桃杏芙蓉蓮花同畫一景予家所藏摩詰<lb/>
畫袁安臥雪圖有雪中芭蕉此乃得心應手意到便成<lb/>
故造理入神迥得天意此難可與俗人論也謝赫云衞<lb/>
協之畫雖不該備形妙而有氣韻凌跨羣雄曠代絶筆<lb/>
又歐文忠盤車圖詩云古畫畫意不畫形梅詩詠物無<lb/>
<pb n="KR3h0061_WYG_015-24a"/>
隱情忘形得意知者寡不若見詩如見畫此真為識畫<lb/>
也<lb/>
畫牛虎皆畫毛惟馬不畫予嘗以問畫工工言馬毛細<lb/>
不可畫子難之曰䑕毛更細何故却畫工不能對大凡<lb/>
畫馬其大不過尺此乃以大為小所以毛細而不可畫<lb/>
鼠乃如其大自當畫毛然牛虎亦是以大為小理亦不<lb/>
應見毛但牛虎深毛馬淺毛理須有别故名輩為小牛<lb/>
小虎雖畫毛但略拂拭而已若務詳密翻成冗長約略<lb/>
<pb n="KR3h0061_WYG_015-24b"/>
拂拭自有神觀迥然生動難可與俗人論也若畫馬如<lb/>
牛虎之大者理當畫毛蓋見小馬無毛遂亦不法此庸<lb/>
人襲跡非可與論理也又李成畫山上亭館及樓塔之<lb/>
類皆仰畫飛簷其説以為自下望上如人平地望塔簷<lb/>
間見其榱桷此論非也大都山水之法蓋以大觀小如<lb/>
人觀假山耳若同真山之法以下望上只合見一重山<lb/>
豈可重重悉見兼不應見其谿谷間事又如屋舍亦不<lb/>
應見其中庭及後巷中事若人在東立則山西便合是<lb/>
<pb n="KR3h0061_WYG_015-25a"/>
逺境人在西立則山東却合是逺境似此如何成畫李<lb/>
君蓋不知以大觀小之法其間折髙折逺自有妙理豈<lb/>
在掀屋角也<lb/>
江南中主時有北苑使董源善畫尤工秋嵐逺景多寫<lb/>
江南眞山不為竒峭之筆其後建業僧巨然祖述源法<lb/>
皆臻妙理大體源及巨然畫筆皆宜逺觀其用筆甚草<lb/>
草近視之幾不類物象逺觀則景物粲然幽情逺思如<lb/>
覩異境如源畫落照圖近視無功逺觀村落杳然深逺<lb/>
<pb n="KR3h0061_WYG_015-25b"/>
悉是晚景逺峰之頂宛有反照之色此妙處也<hi>夢溪筆</hi>
<hi>談</hi>
　　　宋黄伯思論畫<lb/>
丹青猶文也謝康樂則如芙蓉出水自然可愛顔光禄<lb/>
則如鋪錦列繡琱繢滿眼自然之與琱繢不啻霄壤<hi>東</hi>
<hi>觀餘論</hi>
　　　宋宋迪論畫<lb/>
先當求一敗牆張絹素訖倚之敗牆之上朝夕觀之既<lb/>
<pb n="KR3h0061_WYG_015-26a"/>
乆隔素見敗牆之上髙平曲折皆成山水之象心存目<lb/>
想髙者為山下者為水坎者為谷缺者為澗顯者為近<lb/>
晦者為逺神領意造恍然見其有人禽草木飛動往來<lb/>
之象了然在目則隨意命筆黙以神㑹自然景皆天就<lb/>
不類人為是謂活筆<hi>夢溪筆談</hi>
　　　宋彭乗論畫<lb/>
歐陽公嘗得一古畫牡丹叢其下有一貓永叔未知其<lb/>
精妙丞相正肅吳公與歐公家相近一見曰此正午牡<lb/>
<pb n="KR3h0061_WYG_015-26b"/>
丹叢何以明之其花敷妍而色燥此日中時花也貓眼<lb/>
黒睛如線此正午貓眼也有帶露花則房斂而色澤貓<lb/>
眼早暮則睛員正午則如一線耳此亦善求古人之意<lb/>
也<hi>墨客揮犀</hi>
　　　宋董逌論畫<lb/>
明皇思嘉陵江山水命吳道𤣥往圖及索其本曰寓之<lb/>
心矣敢不有一於此也詔大同殿圖本以進嘉陵江三<lb/>
百里一日而畫逺近可尺寸許也論者謂丘壑成於胷<lb/>
<pb n="KR3h0061_WYG_015-27a"/>
中既寤則發之於畫故物無留迹累隨見生殆以天合<lb/>
天者邪李廣射石初則沒鏃飲羽既則不勝石矣彼有<lb/>
石見者以石為礙蓋神定者一發而得其妙解過此則<lb/>
人為已能知此者可以語吳生之意矣<lb/>
世之評畫者曰妙於生意能不失眞如此矣至是為能<lb/>
盡其技嘗問如何是當處生意曰殆謂自然其問自然<lb/>
則曰能不異眞者斯得之矣且觀天地生物特一氣運<lb/>
化爾其功用祕移與物有宜莫知為之者故能成於自<lb/>
<pb n="KR3h0061_WYG_015-27b"/>
然今畫者信妙矣方且暈形布色求物比之似而效之<lb/>
序以成者皆人力之後先也豈能以合於自然者哉<lb/>
樂天言畫無常工以似為工畫之貴似豈其形似之貴<lb/>
邪要不期於所以似者貴也今畫師弮墨設色摹取形<lb/>
類見其似者踉蹡其虚而喜矣則色以紅白青紫華房<lb/>
萼莖蕊葉似尖圜斜直雖尋常者猶不失曰此為日精<lb/>
此為大芍藥至於百花異英皆按形得之豈徒曰似之<lb/>
為貴則知無心於畫者求於造物之先凡賦形出象發<lb/>
<pb n="KR3h0061_WYG_015-28a"/>
於生意得之自然待其見於胷中者若花若葉分布而<lb/>
出矣然後發之於外假之手而寄色焉未嘗求其似者<lb/>
而托意也<lb/>
世傳韓幹凡作馬必考時日面方位然後定形骨毛色<lb/>
大抵以馬為火畜而南為離方其色青驪驒駱皆以支<lb/>
干相加故得入妙又以為畫得馬之神駿故能如是云<lb/>
夫移神景寫照寓神自是奪物精魄茍造其微得於𤣥<lb/>
解則物有寓者馬之疑於神者其幾於是邪夫以刻鳶<lb/>
<pb n="KR3h0061_WYG_015-28b"/>
而飛為像而行削胡僧而能語作偃師而歌應律此其<lb/>
得於妙用者將神運之而不知也畫獨不可至是哉<lb/>
山水在於位置其於逺近闊狹工者増減在其天機務<lb/>
得收斂衆景發之圖素唯不失自然使氣象全得無筆<lb/>
墨轍跡然後畫妙故前人謂畫無真山活水豈此意也<lb/>
哉<lb/>
世不見古人筆畫謂後世所作便盡古人妙處古今無<lb/>
異道惟造於詣絶者得之但後人於學不能致一故所<lb/>
<pb n="KR3h0061_WYG_015-29a"/>
得類皆鹵莽滅裂不得到古人地也<lb/>
顧愷之論畫以人物為上次山水次狗馬臺榭不及禽<lb/>
鳥故張舜賔評畫以禽魚為下而蜂蜨蟬蟲又次之大<lb/>
抵畫以得其形似為難而人物則又以神明為勝茍求<lb/>
其理物各有神明也但患未知求於此耳<lb/>
由一藝以往其至有合於道者此古之所謂進乎技也<lb/>
觀咸熙畫者執於形相忽若忘之世人方且驚疑以為<lb/>
神矣其有寓而見邪咸熙蓋稷下諸生其於山林泉石<lb/>
<pb n="KR3h0061_WYG_015-29b"/>
巖棲而谷隱層巒疊翠嵌攲崒嵂其蓋生而好也積好<lb/>
在心乆則化之凝念不釋論與物忘則磊落竒蟠於胸<lb/>
中不得遁而藏也他日忽見羣山横於前者纍纍相負<lb/>
而出矣嵐光霽煙與一一而下上漫然放乎外而不可<lb/>
收也蓋心術之變化有而出則託於畫以寄其放故雲<lb/>
煙風雨雷霆變怪亦隨以至方時其忽乎忘四肢形體<lb/>
則舉天機而見者皆山也故能盡其道後世按圖求之<lb/>
不知其畫忘也謂其筆墨有蹊轍可隨其位置求之彼<lb/>
<pb n="KR3h0061_WYG_015-30a"/>
其胸中自無一丘一壑且望洋邪若其謂得之此復有<lb/>
真畫者邪<lb/>
世之論畫謂其似也若謂形似長說假畫非有得於真<lb/>
象者也若謂得其神明造其縣解自當脫去轍迹豈嫓<lb/>
紅配緑求象後模寫卷界而為之邪畫至於此是解衣<lb/>
盤礴不能偃傴而趨於庭矣<hi>廣川畫跋</hi>
　　　宋郭若虚論氣韻非師<lb/>
謝赫云一曰氣韻生動二曰骨法用筆三曰應物象形<lb/>
<pb n="KR3h0061_WYG_015-30b"/>
四曰隨類傅彩五曰經營位置六曰傳模移寫六法精<lb/>
論萬古不移然而骨法用筆以下五法可學如其氣韻<lb/>
必在生知固不可以巧密得復不可以嵗月到黙契神<lb/>
㑹不知然而然也嘗試論之竊觀自古竒蹟多是軒冕<lb/>
才賢巖穴上士依仁遊藝探賾鉤深髙雅之情一寄於<lb/>
畫人品既已髙矣氣韻不得不髙氣韻既已髙矣生動<lb/>
不得不至所謂神之又神而能精焉凡畫必周氣韻方<lb/>
號世珍不爾雖竭巧思止同衆工之事雖曰畫而非畫<lb/>
<pb n="KR3h0061_WYG_015-31a"/>
故揚氏不能授其師輪扁不能傳其子繫乎得自天機<lb/>
出於靈府也且如世之相押字之術謂之心印本自心<lb/>
源想成形跡跡與心合是之謂印爰及萬法縁慮施為<lb/>
隨心所合皆得名印矧乎書畫發之於情思契之於綃<lb/>
楮則非印而何押字且存諸貴賤禍福書畫豈逃乎氣<lb/>
韻髙卑夫畫猶書也揚子曰言心聲也書心畫也聲畫<lb/>
形君子小人見矣<hi>圖畫見聞志</hi>
　　　宋郭若虚論用筆得失<lb/>
<pb n="KR3h0061_WYG_015-31b"/>
凡畫氣韻本乎遊心神彩生於用筆用筆之難斷可識<lb/>
矣故愛賔稱惟王獻之能為一筆書陸探微能為一筆<lb/>
畫無適一篇之文一物之像而能一筆可就也乃是自<lb/>
始及終筆有朝揖連綿相屬氣脈不斷所以意存筆先<lb/>
筆周意内畫盡意在像應神全夫内自足然後神閒意<lb/>
定神閒意定則思不竭而筆不困也又畫有三病皆繫<lb/>
用筆所謂三者一曰版二曰刻三曰結版者腕弱筆癡<lb/>
全虧取與物状平褊不能圜混也刻者運筆中疑心手<lb/>
<pb n="KR3h0061_WYG_015-32a"/>
相戾勾畫之際妄生圭角也結者欲行不行當散不散<lb/>
似物凝礙不能流暢也未窮三病徒舉一隅畫者鮮克<lb/>
留心觀者當煩拭皆大底氣韻髙筆畫壯則愈玩愈妍<lb/>
其或格凡豪懦初觀縱似可採乆之還復意怠矣<hi>圖畫</hi>
<hi>見聞志</hi>
　　　宋韓拙論古今學者<lb/>
天之所賦於我者性也性之所資於人者學也性有顓<lb/>
蒙明敏之異學有日益無窮之功故能因其性之所悟<lb/>
<pb n="KR3h0061_WYG_015-32b"/>
求其學之所資未有業不精於已者也且古人以務學<lb/>
而開其性今之人以天性恥於學此所以去古逾逺而<lb/>
業逾不精也昔顧愷之夏月登樓家人罕見其靣風雨<lb/>
晦冥饑寒喜怒皆不操筆唐有王右丞杜員外贈歌曰<lb/>
十日畫一水五日畫一石能事不受相促逼愷之王維<lb/>
後世真跡絶少後來得其髣髴者猶可絶俗正如唐史<lb/>
論杜甫謂殘膏賸馥沾渥後人蓋前人用此以爲銷日<lb/>
養神之術今人反以之為圖利勞心之苦古之學者為<lb/>
<pb n="KR3h0061_WYG_015-33a"/>
已今之學者為人昔人冠冕正士宴閒餘暇以此為清<lb/>
幽自適之樂唐張彦逺云書畫之術非閭閻之子可學<lb/>
也奈何今之學者往往以畫髙業以利為圖金自墜九<lb/>
流之風不修術士之體豈不為自輕其術者哉故不精<lb/>
之由良以此也真所謂棄其本而逐其未矣且人之無<lb/>
學者謂之無格無格者謂之無前人之格法也豈落格<lb/>
法而自為超越古今名賢者歟所謂寡學之士則多性<lb/>
狂而自蔽者有三難學者有二何謂也有心髙而恥<lb/>
<pb n="KR3h0061_WYG_015-33b"/>
於下問惟憑盜學者為自蔽也有性敏而才髙雜學而<lb/>
狂亂志不歸於一者自蔽也有少年夙成其性不勞而<lb/>
頗通慵而不學者自蔽也難學者何也有謾學而不知<lb/>
其學之理茍僥倖之策惟務作僞以勞心使神志蔽亂<lb/>
不究於實者難學也若此之徒斯為下矣夫欲𫝊古人<lb/>
之糟粕達前賢之閫奥未有不學而自能也信斯言也<lb/>
凡學者宜先執一家之體法學之成就方可變易為已<lb/>
格則可矣噫源深者流長表端者影正則學造乎妙藝<lb/>
<pb n="KR3h0061_WYG_015-34a"/>
盡乎精粹蓋有本者亦若是而已<hi>山水純全集</hi>
　　　宋張懷論畫<lb/>
嘗謂世之論畫者多矣稽古逮今瑣瑣碌碌亦其偏見<lb/>
持以僻說蔽其天地之純全不識古今之妙用幾何哉<lb/>
不可數而名計也然畫之祖述於古有自來矣顯於唐<lb/>
虞備於商周尊於夫子用於宇宙明於日月山林之形<lb/>
别於鳥獸魚蟲之跡制之冠蓋衮冕設之罇罍鼎器六<lb/>
經具載百代祖繼迨此而下雖世不乏然未備其體或<lb/>
<pb n="KR3h0061_WYG_015-34b"/>
工於一物長於片善無復有能超越而能盡其純全妙<lb/>
用之理者也且畫者闢天地𤣥黄之色泄隂陽造化之<lb/>
機埽風雲之出沒别魚龍之變化窮鬼神之情狀分江<lb/>
海之波濤以至山水之秀麗草木之茂榮翻然而異蹶<lb/>
然而超挺然而竒妙然而怪凡識於象數圖於形體一<lb/>
扶疎之細一帡幪之㣲覆於穹窿載於磅礴無逃乎象<lb/>
數而人為萬物之最靈者也故合於畫造乎理者能畫<lb/>
物之妙昧乎理則失物之真何哉蓋天性之機也性者<lb/>
<pb n="KR3h0061_WYG_015-35a"/>
天所賦之體機者人神之用機之發萬變生焉惟畫造<lb/>
其理者能因性之自然究物之微妙心㑹神融黙契動<lb/>
靜於一豪投乎萬象則形質動蕩氣韻飄然矣故昧於<lb/>
理者心為緒使性為物遷汨於塵坌擾於利役徒為筆<lb/>
墨之所使耳安足以語天地之真哉是以山水之妙多<lb/>
専於才逸隱遯之流名卿髙蹈之士悟空識性明了燭<lb/>
物得其趣者之所作也況山水樂林泉之奥豈庸魯賤<lb/>
隸貪懦鄙夫至於麤俗者之所為也豈其畫於山水誠<lb/>
<pb n="KR3h0061_WYG_015-35b"/>
未可以易言也今古之跡顯然而著見於域中者不為<lb/>
不多矣略究形容而推之遥岑疊翠逺水沉明片㠶歸<lb/>
浦秋鴈下空指掌之間若睨千里有得其平逺者也雲<lb/>
輕峰秀樹老隂疎溪橋隱逸樵釣江村棧路曲逕崢嶸<lb/>
層閣漱石飛泉去騎歸舟人少有得其全景也若松栢<lb/>
老而虬怪羣木茂而蓊鬱臨流碧澗崖古林髙此乃其<lb/>
樹石者也木葉披巖千山聳翠煙重暝斜之勢林繁如<lb/>
葉葉有聲此得其風雨者也畫至於通乎源流貫乎神<lb/>
<pb n="KR3h0061_WYG_015-36a"/>
明使人觀之若覩青天白日窮究其奥釋然清爽非造<lb/>
理師古學之深逺者罔克及此<hi>畫苑補益</hi>
　　　宋鄧椿論畫<lb/>
畫之六法難於兼全獨唐吳道子本朝李伯時始能兼<lb/>
之耳然吳筆豪放不限長壁大軸出竒無窮伯時痛自<lb/>
裁損只於澄心紙上運竒布巧未見其大手筆非不能<lb/>
也蓋實矯之恐其或近衆工之事<lb/>
畫者文之極也故古今之人頗多著意張彦逺所次歴<lb/>
<pb n="KR3h0061_WYG_015-36b"/>
代畫人冠裳大半唐則少陵題咏曲盡形容昌黎作記<lb/>
不遺豪髮本朝文忠歐公三蘇父子兩晁兄弟山谷後<lb/>
山宛丘淮海月巖以至漫士龍眠或評品精髙或揮染<lb/>
超㧞然則畫者豈獨藝之云乎難者以為自古文人何<lb/>
止數公有不能且不好者將應之曰其為人也多文雖<lb/>
有不曉畫者寡矣其為人也無文雖有曉畫者寡矣<lb/>
畫之為用大矣盈天地之間者萬物悉皆含豪運思曲<lb/>
盡其態而所以能曲盡者止一法耳一者何也曰傳神<lb/>
<pb n="KR3h0061_WYG_015-37a"/>
而已矣世徒知人之有神而不知物之有神此若虚深<lb/>
鄙衆工謂雖曰畫而非畫者蓋止能傳其形不能傳其<lb/>
神也故畫法以氣韻生動為第一而若虚獨歸於軒冕<lb/>
巖六有以哉<hi>畫繼</hi>
　　　宋鄭剛中畫説<lb/>
唐人能畫者不敢悉數且以鄭䖍閻立本二人論之其<lb/>
用筆工拙不可得而考然今人借或持其遺墨售於世<lb/>
則好古君子先䖍而後立本無疑何則䖍髙才在諸儒<lb/>
<pb n="KR3h0061_WYG_015-37b"/>
間如赤霄孔翠酒酣意放捜羅物象驅入豪端窺造化<lb/>
而見天性雖片紙㸃墨自然可喜立本幼事丹青而人<lb/>
物闒茸才術不鳴於時負慙流汗以紳笏奉研是雖能<lb/>
摸寫窮盡亦無佳處余操是說以驗今人之畫故胷中<lb/>
有氣味者所作必不凡而畫工之筆終無神觀也<hi>北山</hi>
<hi>文集</hi>
　　　宋錢聞詩論畫<lb/>
雨山晴山畫者易狀唯晴欲雨雨欲霽宿霧晩煙既泮<lb/>
<pb n="KR3h0061_WYG_015-38a"/>
復合景物昧昧一出沒於有無間難狀也此非墨妙天<lb/>
下意超物表者斷不能到<hi>鐡網珊瑚</hi>
　　　宋子俞子記試畫工形容詩題<lb/>
徽宗政和中建設畫學用太學法補試四方畫工以古<lb/>
人詩句命題不知掄選幾許人也嘗試竹鎖橋邊賣酒<lb/>
家人皆可以形容無不向酒家上著工夫惟一善畫但<lb/>
於橋頭竹外挂一酒帘書酒字而已便見得酒家在竹<lb/>
内也又試踏花歸去馬蹄香不可得而形容何以見得<lb/>
<pb n="KR3h0061_WYG_015-38b"/>
親切有一名畫克盡其妙但埽數蝴蝶飛逐馬後而已<lb/>
便表得馬蹄香出也果皆中魁選夫以畫學之取人取<lb/>
其意思超㧞者為上亦猶科舉之取士取其文才角出<lb/>
者為優二者之試雖下筆有所不同而於得失之際只<lb/>
較智與不智而已<hi>螢雪叢說</hi>
　　　宋趙希鵠論畫<lb/>
畫無筆迹非謂其墨淡糢糊而無分曉也正如善書者<lb/>
藏筆鋒如錐畫沙印印泥耳書之藏鋒在乎執筆沉著<lb/>
<pb n="KR3h0061_WYG_015-39a"/>
痛快人能知善書執筆之法則能知名畫無筆跡之說<lb/>
故古人如王大令今人如米元章善書必能畫善畫必<lb/>
能書實一事爾<hi>洞天清録</hi>
　　　宋趙希鵠論臨摹<lb/>
臨者謂以原本置案上於傍設絹素象其筆而作之繆<lb/>
工決不能摹此則以絹素加畫上摹之墨稍濃則透元<lb/>
本頓失精神若以名畫借摹臨是自棄也就人借而不<lb/>
從尤非明鑒者也米元章就人借名畫輙摹本以還而<lb/>
<pb n="KR3h0061_WYG_015-39b"/>
取其元本人莫能辨此人定非賞鑒之精<hi>洞天清録</hi>
　　　宋張敦禮論畫<lb/>
畫之為藝雖小至於使人鑒善勸惡聳人觀聽為補益<lb/>
豈其儕於衆工哉<hi>畫鑒</hi>
　　　宋何薳論畫<lb/>
朱象先少時畫筆常恨無前人深逺潤澤之趣一日於<lb/>
鵞溪絹上作小山覺不如意急湔去之故墨再三揮染<lb/>
即有悟見自後作畫多再滌去或以細石磨絹要令墨<lb/>
<pb n="KR3h0061_WYG_015-40a"/>
色著入絹縷<hi>春渚紀聞</hi>
　　　宋羅大經論畫<lb/>
唐明皇令韓幹觀御府所藏畫馬幹曰不必觀也陛下<lb/>
廏馬萬匹皆臣之師李伯時工畫馬曹輔為太僕卿太<lb/>
僕廨舍御馬皆在焉伯時每過之必終日縱觀至不暇<lb/>
與客語大槩畫馬者必先有全馬在胷中若能積精儲<lb/>
神賞其神駿乆乆則胷中有全馬矣信意落筆自超妙<lb/>
所謂用意不分乃凝於神者也山谷詩云李侯畫骨亦<lb/>
<pb n="KR3h0061_WYG_015-40b"/>
畫肉下筆生馬如破竹生字下得最妙蓋胷中有全馬<lb/>
故由筆端而生初非想像模畫也曽雲巢無疑工畫草<lb/>
蟲年邁愈精余嘗問其有所傳乎無疑笑曰是豈有法<lb/>
可傳哉某自少時取草蟲籠而觀之窮晝夜不厭又恐<lb/>
其神之不完也復就草地之間觀之於是始得其天方<lb/>
其落筆之際不知我之為草蟲邪草蟲之為我也此與<lb/>
造化生物之機緘蓋無以異豈有可𫝊之法哉<hi>鶴林玉</hi>
<hi>露</hi>
<pb n="KR3h0061_WYG_015-41a"/>
　　　宋羅大經論繪事<lb/>
繪雪者不能繪其清繪月者不能繪其明繪花者不能<lb/>
繪其馨繪泉者不能繪其聲繪人者不能繪其情然則<lb/>
言語文字固不足以盡道也<hi>鶴林玉露</hi>
　　　宋劉學箕論畫<lb/>
侔揣萬類揮翰染素雖畫家一藝然眸子無鑒裁之精<lb/>
心胷有塵俗之氣縱極工妙而鄙野村陋不逃明眼是<lb/>
徒窮思盡心適足以資世之話靶不若不畫之為愈今<lb/>
<pb n="KR3h0061_WYG_015-41b"/>
觀昔之人以一藝彰彰自表於世皆文人才士非以人<lb/>
物山川佛象鬼神著則以樓觀花竹翎毛走獸顯蓋未<lb/>
有獨任一見而得萬物之情兼備諸體而擅衆作之美<lb/>
雖張僧繇吳道子閻立本諸公不能之況萬萬不及比<lb/>
者自謂能之可乎古之所謂畫士皆一時名勝涵泳經<lb/>
史見識髙明襟度灑落望之飄然知其有蓬萊道山之<lb/>
丰俊故其發為豪墨意象蕭爽使人寳玩不寘今之畫<lb/>
士祇人役耳視古之人又萬萬不啻也亦有迫於口體<lb/>
<pb n="KR3h0061_WYG_015-42a"/>
之不充俯就世俗之所強問之能彼乎曰能之能此乎<lb/>
曰能之及其吮筆運思茫昧失措鮮不刻烏成鵠畫虎<lb/>
類狗其視古人神竒精妙每不逮之所以若然者未可<lb/>
悉尤之畫工畫工雖志在阿堵而亦有不專在夫阿堵<lb/>
也<hi>方是閒居士小稾</hi>
　　　宋陳善論畫<lb/>
唐人詩有嫩緑枝頭紅一㸃動人春色不湏多之句聞<lb/>
舊時嘗以此試畫工衆工競於花卉上妝㸃春色皆不<lb/>
<pb n="KR3h0061_WYG_015-42b"/>
中選惟一人於危亭縹緲緑楊隱映之處畫一美婦人<lb/>
慿欄而立衆工遂服此可謂善體詩人之意矣唐明皇<lb/>
嘗賞千葉蓮花因指妃子謂左右曰何如此解語花也<lb/>
而當時云上宫春色四時在目蓋此意也然彼世俗畫<lb/>
工者乃亦解此邪<lb/>
顧愷之善畫而人以為癡張長史工書而人以為顚予<lb/>
謂此二人之所以精於書畫者也莊子曰用志不分乃<lb/>
凝於神<hi>捫蝨新語</hi>
<pb n="KR3h0061_WYG_015-43a"/>
　　　宋趙孟濚論畫<lb/>
畫謂之無聲詩乃賢哲寄興有神品有能品神者才識<lb/>
清高揮豪自逸生而知之者也能者源流傳授下筆有<lb/>
法學而知之者也<hi>鐡網珊瑚</hi>
　　　宋趙孟堅梅竹譜<lb/>
逃禪祖華光得其韻度之清麗閒菴紹逃禪得其瀟灑<lb/>
之布置回視玉面而鼠䰅已自工夫較精緻枝枝倒作<lb/>
鹿角曲生意由來端若爾所傳正統諒末節捨此的傳<lb/>
<pb n="KR3h0061_WYG_015-43b"/>
皆偽耳僧定花工枝則麤夢良意到工則未女中却有<lb/>
鮑夫人能守師繩不輕墜可憐聞名未識面云有江南<lb/>
畢公濟季衡醜麤惡拙祖弊到雪篷觴濫矣所恨二王<lb/>
無臣法多少東隣擬西子是中有趣豈不傳要以眼力<lb/>
求其㫖踢湏止七萼則三㸃眼名椒梢鼠尾枝分三疊<lb/>
墨濃淡花有正背多般蕊夫君固已悟筌蹄重說偈言<lb/>
吾亦贅誰家屏障得君畫更以吾詩疏其厎<lb/>
濃寫花枝淡寫梢鱗皴老榦墨微焦筆分三踢攢成瓣<lb/>
<pb n="KR3h0061_WYG_015-44a"/>
珠暈一圖工㸃椒糝綴蜂䰅凝笑靨穩拖鼠尾施長條<lb/>
盡吹心側風初急猶把枝埋雪半消松竹襯時明掩映<lb/>
水波浮處見飄颻黄昏時候朧明月清淺溪山長短橋<lb/>
閙裏相挨如有意靜中背立見無聊筆端的歴明非畫<lb/>
<hi>一作還成戲</hi>軸上縱横不是描頓覺坐成春盎盎因思行過<lb/>
雨瀟瀟從頭總是楊湯法拚下工夫豈一朝<lb/>
古畫畫物無定形隨物賦形皆逼眞其次祖述有師繩<lb/>
如印印泥隨前人尚疑屋下重作屋參以新意意乃足<lb/>
<pb n="KR3h0061_WYG_015-44b"/>
晉魏而來幾百年義獻斷絃誰解續何況髙束李杜編<lb/>
江湖競買新詩讀願君種取渭川一千畆飽飯逍遥步<lb/>
捫腹風晴煙雨盡入君心胷吐出豪端自森肅負大夫<lb/>
來子章何碌碌<hi>鐡網珊瑚</hi>
　　　宋龔開論畫<lb/>
人言墨鬼為戲筆是大不然此乃書家之草聖也豈有<lb/>
不善真書而能作草者在昔善畫墨鬼有似頤眞趙千<lb/>
里千里丁香鬼誠為竒特所惜去人物科太逺故人得<lb/>
<pb n="KR3h0061_WYG_015-45a"/>
　以戲筆目之頤眞鬼雖甚工然其用意猥近甚者作髥<lb/>
　君野溷一豪豬即之妹子持杖披襟趕逐此何為者邪<lb/>
　<hi>鐡網珊瑚</hi>
　<lb/>
　<lb/>
　<lb/>
　<lb/>
　<lb/>
<pb n="KR3h0061_WYG_015-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋書畫譜卷十五<lb/>
</p>
<p>
</p>
  </div>
</body>
</text>
</TEI>
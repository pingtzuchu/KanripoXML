<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0061_WYG_077-1a"/>
　欽定四庫全書<lb/>
御定佩文齋書畫譜目録<lb/>
　　第七十七卷<lb/>
　　　歴代名人書跋八<lb/>
　　　　宋蘇軾書水陸賛<lb/>
　　　　宋蘇軾書遠景樓賦<lb/>
　　　　宋蘇軾書寳月塔銘<lb/>
　　　　宋蘇軾書蘭皋園記<lb/>
<pb n="KR3h0061_WYG_077-1b"/>
　　　　宋蘇軾書富文忠公神道碑<lb/>
　　　　宋蘇軾書桂酒頌<lb/>
　　　　宋蘇軾書遠㳺菴銘<lb/>
　　　　宋蘇軾書趙徳麟字說<lb/>
　　　　宋蘇軾書歸去來辭<lb/>
　　　　宋蘇軾書四達齋銘<lb/>
　　　　宋蘇軾九歌卷眞蹟<lb/>
　　　　宋蘇軾書離騷九辨卷<lb/>
<pb n="KR3h0061_WYG_077-2a"/>
　　　宋蘇軾飬老篇墨蹟<lb/>
　　　宋蘇軾書醉翁亭記<lb/>
　　　宋蘇軾書乳泉賦<lb/>
　　　宋蘇軾書寳繪堂記眞蹟<lb/>
　　　宋蘇軾書黄樓賦<lb/>
　　　宋蘇軾書王仲儀哀辭<lb/>
　　　宋蘇軾書表忠觀碑<lb/>
　　　宋蘇軾行書表忠觀碑<lb/>
<pb n="KR3h0061_WYG_077-2b"/>
　　　宋蘇軾書羅池銘<lb/>
　　　宋蘇軾書洞庭春色中山松醪二賦<lb/>
　　　宋蘇軾書乳母銘<lb/>
　　　宋蘇軾書赤璧賦<lb/>
　　　宋蘇軾書六觀樓讃<lb/>
　　　宋蘇軾書圓覺經十一偈後<lb/>
　　　宋蘇軾書多心經<lb/>
　　　宋蘇軾書金剛經<lb/>
<pb n="KR3h0061_WYG_077-3a"/>
　　　宋蘇軾書蔡州道中和子由雪詩<lb/>
　　　宋蘇軾自書所賦詩<lb/>
　　　宋蘇軾書對客醉眠詩<lb/>
　　　宋蘇軾書玉盤盂詩<lb/>
　　　宋蘇軾書張志和漁父詞大字<lb/>
　　　宋蘇軾書陶靖節詩<lb/>
　　　宋蘇軾書李杜諸公詩<lb/>
　　　宋蘇軾書平山堂詞<lb/>
<pb n="KR3h0061_WYG_077-3b"/>
　　　宋蘇軾大字書淵明飲酒詩<lb/>
　　　宋蘇軾書唐方干詩卷<lb/>
　　　宋蘇軾書歐陽公鵯鵊詞<lb/>
　　　宋蘇軾草書端硯詩墨蹟<lb/>
　　　宋蘇軾書睂子石硯歌<lb/>
　　　宋蘇軾書羅池廟迎享送神詩<lb/>
　　　宋蘇軾書武昌西山贈鄧聖求詩蹟<lb/>
　　　宋蘇軾書醉翁操<lb/>
<pb n="KR3h0061_WYG_077-4a"/>
　　　宋蘇軾遺張平陽詩眞蹟<lb/>
　　　宋蘇軾書連昌宫辭帖<lb/>
　　　宋蘇軾行書洋州園池詩<lb/>
　　　宋蘇軾行草定惠院海棠詩刻<lb/>
　　　宋蘇軾書黄州二詞<lb/>
　　　宋蘇軾書煙江疊嶂歌<lb/>
　　　宋蘇軾書煎茶聽琴詩<lb/>
　　　宋蘇軾大字卷<lb/>
<pb n="KR3h0061_WYG_077-4b"/>
　　　宋蘇軾小字兩軸<lb/>
　　　宋蘇軾眞蹟<lb/>
　　　宋蘇軾臨鍾繇書<lb/>
　　　宋蘇軾臨明逺帖<lb/>
　　　宋蘇軾書秦少㳺龍井題名<lb/>
　　　宋蘇軾草書<lb/>
　　　宋蘇軾草書千文<lb/>
　　　宋蘇軾學士院批荅<lb/>
<pb n="KR3h0061_WYG_077-5a"/>
　　　宋蘇軾叙英皇事帖<lb/>
　　　宋蘇軾與李商老帖<lb/>
　　　宋蘇軾黄州寒食帖<lb/>
　　　宋蘇軾成都講堂畫像帖<lb/>
　　　宋蘇軾與蘇丞相頌五帖<lb/>
　　　宋蘇軾與徳叟帖<lb/>
　　　宋蘇軾與佛印元師二帖<lb/>
　　　宋蘇軾與荆公帖<lb/>
<pb n="KR3h0061_WYG_077-5b"/>
　　　宋蘇軾與佛印帖<lb/>
　　　宋蘇軾與佛印書<lb/>
　　　宋蘇軾楚頌帖<lb/>
　　　宋蘇軾病眼帖<lb/>
　　　宋蘇軾惠州帖<lb/>
　　　宋蘇軾韓舍人勤禪師二帖<lb/>
　　　宋蘇軾五帖<lb/>
　　　宋蘇軾與治平二大士帖<lb/>
<pb n="KR3h0061_WYG_077-6a"/>
　　　宋蘇軾告史全節語帖<lb/>
　　　宋蘇軾馬劵帖<lb/>
　　　宋蘇軾黄柑帖<lb/>
　　　宋蘇軾海外帖<lb/>
　　　宋蘇軾墨蹟<lb/>
　　　宋蘇轍帖<lb/>
　　　宋蘇轍與順老帖<lb/>
　　　宋蘇轍荅曽君帖<lb/>
<pb n="KR3h0061_WYG_077-6b"/>
　　　宋蘇過帖<lb/>
　　　宋蘇過書黄山谷慈氏閣詩<lb/>
　　　宋黄庭堅小書爾雅<lb/>
　　　宋黄庭堅書踐阼篇<lb/>
　　　宋黄庭堅書范滂傳<lb/>
　　　宋黄庭堅書文賦<lb/>
　　　宋黄庭堅書長楊賦<lb/>
　　　宋黄庭堅書飬正堂記幷魯侯帖<lb/>
<pb n="KR3h0061_WYG_077-7a"/>
　　　宋黄庭堅緑茹賛眞蹟<lb/>
　　　宋黄庭堅書戒石銘<lb/>
　　　宋黄庭堅書狄梁公碑<lb/>
　　　宋黄庭堅書墨竹賦<lb/>
　　　宋黄庭堅書摩詰詩<lb/>
　　　宋黄庭堅草書漁父詞十五章<lb/>
　　　宋黄庭堅書香山七徳舞<lb/>
　　　宋黄庭堅與楊君全詩帖眞蹟<lb/>
<pb n="KR3h0061_WYG_077-7b"/>
　　　宋黄庭堅書唐人詩<lb/>
　　　宋黄庭堅書隂眞君詩<lb/>
　　　宋黄庭堅草書秋浦歌<lb/>
　　　宋黄庭堅草書太白詩<lb/>
　　　宋黄庭堅草書文選後詩<lb/>
　　　宋黄庭堅書贈祖元師詩<lb/>
　　　宋黄庭堅書昌黎詩<lb/>
　　　宋黄庭堅書中興頌碑後詩<lb/>
<pb n="KR3h0061_WYG_077-8a"/>
　　　宋黄庭堅行書缺月挂踈桐詞<lb/>
　　　宋黄庭堅書東坡大江東去帖<lb/>
　　　宋黄庭堅書此君軒<lb/>
　　　宋黄庭堅書七祖山詩<lb/>
　　　宋黄庭堅行書遊青原山詩<lb/>
　　　宋黄庭堅書南華玉篇<lb/>
　　　宋黄庭堅書金剛經<lb/>
　　　宋黄庭堅書發願文<lb/>
<pb n="KR3h0061_WYG_077-8b"/>
　　　宋黄庭堅書楞嚴經眞蹟<lb/>
　　　宋黄庭堅書頭陀賛<lb/>
　　　宋黄庭堅書布袋頌<lb/>
　　　宋黄庭堅行書七佛偈<lb/>
　　　宋黄庭堅行書黄龍晦堂和尚開堂疏<lb/>
　　　宋黄庭堅草書<lb/>
　　　宋黄庭堅草書千文<lb/>
　　　宋黄庭堅宜州帖<lb/>
<pb n="KR3h0061_WYG_077-9a"/>
　　　宋黄庭堅大字<lb/>
　　　宋黄庭堅伏波帖<lb/>
　　　宋黄庭堅贈筆工嚴永帖<lb/>
　　　宋黄庭堅與趙景道帖<lb/>
　　　宋黄庭堅食時五觀帖<lb/>
　　　宋秦觀草書帖<lb/>
　　　宋秦觀帖<lb/>
　　　宋王詵書<lb/>
<pb n="KR3h0061_WYG_077-9b"/>
　　　宋黄正叔書<lb/>
　　　宋鮮于侁帖<lb/>
　　　宋李康年篆心經<lb/>
　　　宋李康年篆<lb/>
　　　宋文勛篆<lb/>
<pb n="KR3h0061_WYG_077-10a"/>
　欽定四庫全書<lb/>
御定佩文齋書畫譜卷七十七<lb/>
　　歴代名人書跋八<lb/>
　　　　宋蘇軾書水陸賛<lb/>
　東坡此書圜勁成就所謂怒猊抉石渴驥奔泉恐不在<lb/>
　㑹稽之筆而在東坡之手矣此數十行又兼董孝子碣<lb/>
　禹廟詩之妙處士大夫多譏東坡用筆不合古法彼蓋<lb/>
　不知古法從何出爾杜周云三尺安出哉前王所是以<lb/>
<pb n="KR3h0061_WYG_077-10b"/>
　為律後王所是以為令余嘗以此論書而東坡絶倒也<lb/>
　徃時栁子厚劉禹錫譏評韓退之平淮西碑當時道聽<lb/>
　途說者亦多以為然今日觀之果何如邪或云東坡作<lb/>
　戈多成病筆又腕著而筆臥故左秀而右枯此又見其<lb/>
　管中窺豹不識大體殊不知西施捧心而顰雖其病處<lb/>
　乃自成妍今人未解愛敬此書逺付百年公論自出但<lb/>
　恨封徳彞輩無如許夀及見之耳余書自不工而喜論<lb/>
　書雖不能如經生輩左規右矩形容王氏獨得其義味<lb/>
<pb n="KR3h0061_WYG_077-11a"/>
曠百世而與之友故作決定論耳<hi>山谷集</hi>
　　　宋蘇軾書遠景樓賦<lb/>
東坡書隨大小真行皆有娬媚可喜處今俗子喜譏評<lb/>
東坡彼蓋用翰林侍書之繩墨尺度是豈知法之意哉<lb/>
余謂東坡書學問文章之氣鬱鬱芊芊發於筆墨之間<lb/>
此所以他人終莫能及爾<hi>山谷集</hi>
　　　宋蘇軾書寳月塔銘<lb/>
塔銘小字如季海得意時書書字雖工拙在人要須年<lb/>
<pb n="KR3h0061_WYG_077-11b"/>
髙手硬心意閒澹乃入㣲耳庭堅書<hi>山谷集</hi>
　　　宋蘇軾書蘭皋園記<lb/>
世傳蘭亭縱横運用皆非人意所到故於右軍書中為<lb/>
第一然而能至此者特心手兩忘初未嘗經意是以僚<lb/>
之於丸秋之於弈輪扁斲輪庖丁解牛直以神遇而不<lb/>
以力致也自非出於一時乗興淋漓醉笑間亦不復能<lb/>
爾故曰以瓦注者全以鉤注者巧以黄金注之則昏東<lb/>
坡此字其亦得之於是歟不然豈復度越常日之書逺<lb/>
<pb n="KR3h0061_WYG_077-12a"/>
甚也<hi>姑溪集</hi>
　　　宋蘇軾書富文忠公神道碑<lb/>
富文忠之使遼所謂肅肅王命仲山甫将之也蘇文忠<lb/>
之翰墨也所謂吉甫作誦穆如清風也大雅烝民兹可<lb/>
無媿富公孫樞密蘇公猶子侍郎皆題名卷末亦所謂<lb/>
臧孫有後於魯者嘉泰癸亥四月戊申<hi>平園集</hi>
　　　宋蘇軾書桂酒頌<lb/>
東坡自海南歸文章翰墨所謂毫髪無遺恨波瀾獨老<lb/>
<pb n="KR3h0061_WYG_077-12b"/>
成者桂酒頌其一也今閩浙川本皆以心服為心腹御<lb/>
瘴為禦瘴輔安五藏為五神殆隨手有所改定邪紹熈<lb/>
五年四月五日故人徐思叔赴曲江幕官攜以相示敬<lb/>
題其後他日或呈似韓使君刻石寘九成臺銘之側亦<lb/>
竒事也周必大子充甫<hi>平園集</hi>
公之文宜作宋一經以傳無窮藏之名山副在京師顧<lb/>
乃書桂酒法刻寘羅浮鐵橋下以俟後之居夷者後公<lb/>
百年徐思叔以所藏酒頌示予相對歎息予性不善書<lb/>
<pb n="KR3h0061_WYG_077-13a"/>
故不復賛<hi>止齋集</hi>
　　　宋蘇軾書遠游菴銘<lb/>
右吳子野逺㳺菴銘廬陵鄉僧知顯頃在廣東得之富<lb/>
胥之家自云傳授皆有據寳藏數十年淳熈丙午住通<lb/>
州琅山大病垂死囑其徒從余易錢二十萬為塔費㑹<lb/>
病愈相訪前舉是說予笑曰與其死後求售孰如生前<lb/>
踐言既歸遂以為寄且謂人多指為贋公能識眞不暗<lb/>
投矣然予亦未敢自信以贑兄書鑒極精走介求辨得<lb/>
<pb n="KR3h0061_WYG_077-13b"/>
報云初看亦甚疑反復細觀乃大佳雖老少不同却筆<lb/>
意嚴謹非名筆不能為然後可信不疑明年七月二日<lb/>
必大謹記<hi>平園集</hi>
　　　宋蘇軾書趙徳麟字說<lb/>
趙徳麟始以僚屬受知於蘇公今蘇集有倡醻字說與<lb/>
秋陽春色二賦世之賢徳麟者以此雖然嘉祐元祐之<lb/>
蘇公孰不知趨而和之迨蘇公度嶺諸賢皆坐廢錮徳<lb/>
麟與焉而猶卷卷於片文遺墨之是寳於是有以知徳<lb/>
<pb n="KR3h0061_WYG_077-14a"/>
麟之所存者逺矣予歸自謫所今安徳節度趙公之子<lb/>
與洸武叔攜字說真蹟相眎安徳以儒科發身器周才<lb/>
裕而局不得施而有子是紹兹其為麟不已多乎嗚呼<lb/>
武叔其尚勉之哉<hi>鶴山集</hi>
　　　宋蘇軾書歸去來辭<lb/>
東坡謫嶺南故舊少通問者在蜀惟巢元修在吳則僧<lb/>
契順皆徒歩萬里訪之於荒陬絶徼之外元修以是登<lb/>
名青史號稱卓行契順亦託此以傳眞可敬哉契順之<lb/>
<pb n="KR3h0061_WYG_077-14b"/>
言曰惟無所求故來惠州蓋有求則有欲有欲則失其<lb/>
本心是非顛倒有不自知者世之小人疾視君子至欲<lb/>
擠之死者豈皆其本心正坐有欲故爾趙公珍藏此帖<lb/>
間出以示人所補多矣己夘嵗除前十日書於南昌郡<lb/>
齋<hi>西山集</hi>
　　　宋蘇軾書四達齋銘<lb/>
東坡先生人中麟鳯也其文似戰國䇿間之以談道如<lb/>
莊周其詩似李太白而輔之以名理似樂天其書似顔<lb/>
<pb n="KR3h0061_WYG_077-15a"/>
魯公而飛揚韻勝出新意於法度之中寄妙理於豪放<lb/>
之外竊嘗以為書仙屹然屓贔巨鼇之欲前軒然飛動<lb/>
大鵬之孤騫很石當道長松臨淵其嚴勁之象雄渾之<lb/>
状大臣正色一不可屈懍然如見其叱希烈而誚禄山<lb/>
也千石之鐘萬石之虡鏗鈜鍧<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>儼然如見其宫廟之<lb/>
懸也如偃而復植如墮而反妍秋風水波春山雲煙此<lb/>
猶可略而言至於字外匠成風之妙筆端透具眼之禪<lb/>
蓋不可得而傳也觀其胷中空洞無物亦如此齋廓焉<lb/>
<pb n="KR3h0061_WYG_077-15b"/>
四達獨有忠義數百年之氣象引筆著紙與心俱化不<lb/>
自知其所以然而然豈非得古人之大全也邪<hi>趙秉文</hi>
<hi>滏水集</hi>
　　　宋蘇軾九歌卷真蹟<lb/>
東坡先生書楚辭乃黄州時書世人多購晩年書先生<lb/>
晩年字書老勁雄放元豐中作字華麗工妙後生不見<lb/>
前作徃徃便謂贋本先生昔與猶子書論作文敎其師<lb/>
法應制時文章且曰至於書字亦然也松年自蚤嵗尊<lb/>
<pb n="KR3h0061_WYG_077-16a"/>
慕先生家藏先生之文甚富近年購先生之書尤多獨<lb/>
此乃先生舊所書耳信可寳也宣和四年二月初八劉<lb/>
沔書<hi>珊瑚網</hi>
　　　宋蘇軾書離騷九辨卷<lb/>
東坡先生中年愛用宣城諸葛豐雞毛筆故字畫稍加<lb/>
肥壯晩嵗自儋州回挾大海風濤之氣作字如古槎怪<lb/>
石如怒龍噴浪竒鬼搏人書家不可及也郭畀拜觀於<lb/>
靈寺<hi>續書畫題䟦記</hi>
<pb n="KR3h0061_WYG_077-16b"/>
山谷云坡書中年圓勁而有韻大似徐㑹稽至扵老大<lb/>
精神可與顔魯公楊少師方駕觀此帖者當有味其言<lb/>
云泰定丁卯端陽日髙郵龔璛子敬甫書於甫里書堂<lb/>
之西序<hi>同上</hi>
　　　宋蘇軾養老篇墨蹟<lb/>
坡翁此卷筆意似徐季海尤覺天眞爛熳也癸丑中同<lb/>
王學耕觀於徐良夫之耕漁軒倪瓉<hi>雲林遺集</hi>
　　　宋蘇軾書醉翁亭記<lb/>
<pb n="KR3h0061_WYG_077-17a"/>
此宋學士蘇公東坡之筆趙子固家藏舊物也今為伯<lb/>
田馮先生所得余在京時嘗見此卷於髙仁卿家前後<lb/>
有子固印識今業已乏想為俗工裁去詎謂神物而灾<lb/>
亦見侵如是然而字畫未損猶幸甚耳夫有志於法書<lb/>
者心力已竭而不能進見古名書則長一倍余見此豈<lb/>
止一倍而已不識伯田之所自得又幾何元貞二年四<lb/>
月一日持來求跋聊為書之吳興趙孟頫<hi>珊瑚網</hi>
新鄭公家藏蘇書醉翁亭記今刻之石結法遒美氣韻<lb/>
<pb n="KR3h0061_WYG_077-17b"/>
生動極有旭素屋漏痕意第不類蘇長公余見蘇行草<lb/>
不少唯渴筆一二得似耳正書遂無豪髪且公此書既<lb/>
不登石不應復用前跋豈公沒後有王逸老者居恒欲<lb/>
出懐素上乃其筆邪或南渡諸公如陸務觀張温甫輩<lb/>
覩瑯邪石刻戲書之邪又念三君不辦此妙境令人怳<lb/>
怳跋尾趙吳興小愞慢而疎不應稱宋及趙子固并沈<lb/>
啓南吳原博跋恐亦未為眞耳區區不能隨人悲笑因<lb/>
記於此以俟夫識者<hi>弇州山人藁</hi>
<pb n="KR3h0061_WYG_077-18a"/>
　　　宋蘇軾書乳泉賦<lb/>
蘇長公以紹聖四年丁丑二月責授瓊州别駕安置儋<lb/>
州六月渡海七月十三日至儋僑寄城南隣於天慶觀<lb/>
觀有乳泉故公為援筆賦此元符三年庚辰公居儋已<lb/>
四年㑹正月祐陵登極大赦天下五月移公廉州六月<lb/>
還瓊復渡海至廉七月又以皇長子生國有大慶遷舒<lb/>
州團練副使量移永州八月終方自廉啟行賦後題云<lb/>
庚辰嵗七月十三日書則正在廉時也十一月行至英<lb/>
<pb n="KR3h0061_WYG_077-18b"/>
州又復朝奉郎提舉成都府玉泉觀任便而居公遂度<lb/>
嶺南還明年為建中靖國元年辛巳五月至毘陵六月<lb/>
因疾告老以本官致仕七月二十八日遂薨公之書是<lb/>
賦時年已六十有五距其薨僅隔一嵗實為晩年之筆<lb/>
李侍郎㣲之謂其筆老墨秀挾海上風濤之氣當為海<lb/>
内蘇書第一誠知言也哉濂嘗見漳水酈元璵跋公睂<lb/>
子石硯歌四十五字斷簡謂日百閱而弗之厭使其見<lb/>
此吾知其必日百拜而不止也然公之薨未幾辭翰皆<lb/>
<pb n="KR3h0061_WYG_077-19a"/>
為世大禁而狗䑕之徒如霍漢英輩猶鳴吠不已磨剗<lb/>
焚<graphic n="KR2130" url="https://raw.githubusercontent.com/kanripo/KR-Gaiji/master/images/KR2130.png" mimeType="image/png"/>無所不用其極而斯卷無纎豪不完豈公妙墨所<lb/>
在或有鬼物呵䕶之邪<hi>宋學士集</hi>
　　　宋蘇軾書寳繪堂記真蹟<lb/>
蘇長公翰墨余夙好之但聞即徃請閱此卷十年前在<lb/>
都下觀於雲村之寓予凂朱翼雲圗之不得故甞想之<lb/>
不意過石田見卷在几格間取觀之則長公書寳繪堂<lb/>
記也甚怪之問其所從來石田曰乃崑山龍白泉之子<lb/>
<pb n="KR3h0061_WYG_077-19b"/>
頃攜來欲售人者予遂購之可謂與長公有翰墨縁矣<lb/>
石田所得長公遠景樓賦一卷明古所有長公書二卷<lb/>
一卷醉翁操一卷與李商老帖又有手札二紙幷余家<lb/>
舊藏長公書飬生論一卷較量相賞惟此卷為尤也友<lb/>
人邵二泉欲鈎此卷刻石流傳予已䨇鈎将半誰虞北<lb/>
行王事靡盬世寳不與世共之終玷缺也及還家明古<lb/>
乞書遂摹此記與之後明古深愛此卷將燕文貴山水<lb/>
一幅徐㑹稽禹廟詩一卷與余易之余固不允石田云<lb/>
<pb n="KR3h0061_WYG_077-20a"/>
豈不觀卷中煙雲之過眼余一笑而易之故識其尾如<lb/>
此癸丑四月六日延陵呉寛<hi>匏翁家藏集</hi>
　　　宋蘇軾書黄樓賦<lb/>
此蘇子由所作黄樓賦而其兄子瞻所書也石刻在徐<lb/>
州為方柱周遭書之其後磨滅一面其首相接處復失<lb/>
其半行遂不全相傳為雷所擊耳<hi>匏翁家藏集</hi>
　　　宋蘇軾書王仲儀哀辭<lb/>
長公王仲儀哀辭淡黄綾界蘭亭行書前題武寜軍節<lb/>
<pb n="KR3h0061_WYG_077-20b"/>
度推官蘇某體度荘安氣象雍裕中和大成書之聖者<lb/>
也<hi>祝氏集略</hi>
　　　宋蘇軾書表忠觀碑<lb/>
表忠觀碑蘇文忠公撰幷書結法不能如羅池老筆亦<lb/>
自婉潤可愛銘詞是蘇詩之佳者余嘗怪錢氏起羣盜<lb/>
非有大功徳於民而能制一方傳數世穹爵崇奉迨於<lb/>
大明爝火自若納叛之後圭組映帶者又百餘年乆而<lb/>
人思之何也武肅王初有國将築宫望氣者言因故府<lb/>
<pb n="KR3h0061_WYG_077-21a"/>
大之不過百年填西湖之半可得千年武肅笑曰世有千<lb/>
年而中不出眞主者乎奈何困吾民為遂弗改此其智有<lb/>
足多者五代史故歐陽氏懟筆未盡徴也<hi>弇州山人藁</hi>
　　　宋蘇軾行書表忠觀碑<lb/>
蘇文忠公故有書表忠觀碑劈窠大字者行於世今陳<lb/>
于吉士復出所䥴文忠行書碑文示予字僅拇指大視<lb/>
前書若别開一境者諦視之此特以行草故㩎筆少耳<lb/>
其姿態骨力以絶去排束轉自神駿能知裴叔則於麤<lb/>
<pb n="KR3h0061_WYG_077-21b"/>
服亂頭時者是真知叔則者也蓋余嘗歴武陵泛錢塘<lb/>
徘徊武肅王之故墟其所為錦衣挂樹強弩射潮者已<lb/>
草湮木瘁矣惟此表忠觀碑獨存漸嵗乆漫漶而二百<lb/>
年後寄生之裔孫復以此片石續之可貴哉名賢之跡<lb/>
也夫天地間最夀者河山最易敗者楮墨以今觀之不<lb/>
朽之寄竟安歸哉吾有感於斯文矣<hi>王衡緱山集</hi>
　　　宋蘇軾書羅池銘<lb/>
東坡公書栁子厚羅池銘辭遒勁古雅是其書中第一<lb/>
<pb n="KR3h0061_WYG_077-22a"/>
碑内歩有新船秋鶴與飛昔人證之已明無足論者子<lb/>
厚英秀鬱鬱未吐没為明神亦是常理獨怪嫚客死當<lb/>
是附伾文態未洗盡耳<hi>弇州山人藁</hi>
　　　宋蘇軾書洞庭春色中山松醪二賦<lb/>
洞庭春色中山松醪二賦實此公酒經之羽翼成而絶<lb/>
愛之徃徃為客書所謂人間合有數十本者余與敬美<lb/>
所見石本一則草而痩一則楷而放與此跡頗不同此<lb/>
跡不惟以古雅勝且姿態百出而結搆𦂳宻無一筆失<lb/>
<pb n="KR3h0061_WYG_077-22b"/>
操縱當是睂山最上乗觀者毋以墨豬跡之可也賦語<lb/>
流麗伉浪亦自可兒計此公将過嶺留襄城恰得五十<lb/>
九歳與余正同余不赴刑部侍郎庶可免嶺外游第斷<lb/>
米汁來僅旬日已與二賦無縁不知此公而在能首肯<lb/>
否<hi>弇州續藁</hi>
　　　宋蘇軾書乳母銘<lb/>
此刻在黄州近有人於土中得之蓋子瞻親書於石者<lb/>
以故比之他書尤淳古遒勁其用墨過豊則顔平原之<lb/>
<pb n="KR3h0061_WYG_077-23a"/>
遺軌也<hi>弇州續藁</hi>
　　　宋蘇軾書赤壁賦<lb/>
余偶過東武山與寳林師語已覺精神蕭散又出蘇長<lb/>
公自書前赤壁賦對山展玩無異泛舟從公之快此亦<lb/>
一時之竒遇也<hi>陳基夷白齋集</hi>
坡公書多偃筆亦是一病此赤壁賦庻幾所謂欲透紙<lb/>
背者乃全用正鋒是坡公之蘭亭也真蹟在王履善家<lb/>
每波畫盡處隐隐有聚墨痕如黍米珠恨非石刻所能<lb/>
<pb n="KR3h0061_WYG_077-23b"/>
傳耳嗟乎世人且不知有筆法况墨法乎<hi>畫禪隨筆</hi>
　　　宋蘇軾書六觀樓讃<lb/>
大慧禪師嘗以東坡語提唱宗風洪覺範亦然因其深<lb/>
入禪悅故文字光燄萬丈直掩韓歐此賛與白太傅六<lb/>
漸偈並觀是轉一部大藏經也<hi>容臺集</hi>
　　　宋蘇軾書圓覺經十一偈後<lb/>
諸佛菩薩以慈閔故發大誓願度脫一切有情隨所因<lb/>
地而出見於世是以願力昭示不謀而同種種利益無<lb/>
<pb n="KR3h0061_WYG_077-24a"/>
一豪髪自吝老人以文學議論師表一代忠孝強果獨<lb/>
立不懼蓋其尊主愛民之心篤於誠慤豈非願力昭示<lb/>
隨其所因而出見者歟不然安得雍容純熟略無退轉<lb/>
之如是也政和五年四月二十三日門人李之儀謹題<lb/>
<hi>姑溪集</hi>
　　　宋蘇軾書多心經<lb/>
蘇少公嘗為其先公書是經施人以薦㝠福長公則因<lb/>
張安道述夢中所作楞伽經已鏤版矣今在金山其他<lb/>
<pb n="KR3h0061_WYG_077-24b"/>
皆未嘗見公謂予曰早有意寫華嚴經不謂因循今則<lb/>
眼力不逮矣良可惜者子能勉之否予亦僅分黒白每<lb/>
有愧於斯言也後偈近似郭功甫家張長史帖<hi>姑溪集</hi>
　　　宋蘇軾書金剛經<lb/>
論書者云多似其人蘇文忠人逸也而書則荘文忠書<lb/>
法顔至比杜少陵之詩昌黎之文吴道子之畫蓋顔之<lb/>
書即荘亦未嘗不逸也金剛楞伽二經並達磨首舉以<lb/>
付學人者而文忠並兩書之金剛此帖是也楞伽以付<lb/>
<pb n="KR3h0061_WYG_077-25a"/>
金山參寥予過金山問文忠玉帶所傳鎮山門者亦為<lb/>
頑僧質錢充口腹矣况經乎儻得如此帖摹勒傳人間<lb/>
亦幸也惜過時失問<hi>徐文長集</hi>
坡書金剛經刻石者二本其一後有甘昇提舉跋為甘<lb/>
刻其一前有篆書十餘字凡坡書撆法多拂起是右軍<lb/>
臨宣示筆意甘本失之今此舊本也第石理麤漫鋒鎩<lb/>
多中斷耳<hi>弇州山人藁</hi>
　　　宋蘇軾書蔡州道中和子由雪詩<lb/>
<pb n="KR3h0061_WYG_077-25b"/>
此字和而勁似晉宋間人書中有草書數字極佳每能<lb/>
如此便勝文與可十倍蓋都無俗氣耳<hi>山谷集</hi>
　　　宋蘇軾自書所賦詩<lb/>
東坡少時規摹徐㑹稽筆圜而姿媚有餘中年喜臨寫<lb/>
顔尚書眞行造次為之便欲窮本晩乃喜李北海書其<lb/>
豪勁多似之徃時唯唐林夫學書知古人筆意少所許<lb/>
可甚愛東坡書此與泛泛好惡者不可同年而語矣<hi>山</hi>
<hi>谷集</hi>
<pb n="KR3h0061_WYG_077-26a"/>
　　　宋蘇軾書對客醉眠詩<lb/>
公自言我書意造本無法㸃畫信手煩推求然豪逸邁<lb/>
徃如此者不多見每每言酒氣從十指間出而飲正自<lb/>
不多豈所謂醉中醒時邪<hi>攻媿集</hi>
　　　宋蘇軾書玉盤盂詩<lb/>
東坡守東武得異花於芍藥品中既已名之又即席賦<lb/>
二詩以志其事異時聞其語并得其詩花則未之見也<lb/>
崇寜四年冬至後七日陽翟人傅君仲訓偶出花圖相<lb/>
<pb n="KR3h0061_WYG_077-26b"/>
示而東坡小楷二詩於其下蓋當日本也予得此花又<lb/>
見其字泫然流涕因次其韻<hi>姑溪集</hi>
　　　宋蘇軾書張志和漁父詞大字<lb/>
文忠公自謂作大字不如小字雖亦有之然其英姿傑<lb/>
氣有非筆墨所能管攝者則無問大小一也<hi>鶴山集</hi>
　　　宋蘇軾書陶靖節詩<lb/>
東坡云吾於詩人無所甚好獨淵明詩質而實綺癯而<lb/>
實腴自曹劉鮑謝李杜諸人皆莫及蓋嘗和其詩尤喜<lb/>
<pb n="KR3h0061_WYG_077-27a"/>
此四篇再三書之嘉㤗癸亥四月戊申平園老叟周必<lb/>
大題而歸之馬氏<hi>平園集</hi>
　　　宋蘇軾書李杜諸公詩<lb/>
東坡此卷考其印章乃紹興御府所藏不知何故流落<lb/>
人間捧玩再三不勝敬歎但其所寫李白行路難闕其<lb/>
中間八句道子胥屈原陸機李斯事者此老不應有所<lb/>
遺忘意其刪去必當有說老翁井詩在老蘇送蜀僧去<lb/>
塵之前必非他人之作然不見於嘉祐集亦不省其何<lb/>
<pb n="KR3h0061_WYG_077-27b"/>
說也彼欲井中老翁改顔易服不使人知而後篇遽有<lb/>
嫌瘦廢彈之歎何邪然其言怨而不怒獨百世以俟後<lb/>
賢而不惑則其用意亦遠矣哉慶元丁巳十月丁丑新安<lb/>
朱熹觀玉山汪季路所藏而識其後如此云<hi>朱子文集</hi>
　　　宋蘇軾書平山堂詞<lb/>
東坡登平山堂懐醉翁作此詞張嘉甫謂予曰時紅妝<lb/>
成輪名士堵立看其落筆置詞目送萬里殆欲仙去爾<lb/>
余衰退得觀此於祐上座處便覺煙雨孤鴻在目中矣<lb/>
<pb n="KR3h0061_WYG_077-28a"/>
<hi>石門文字禪</hi>
　　　宋蘇軾大字書淵明飲酒詩<lb/>
右坡翁大字書淵明飲酒詩一卷乃過海後北歸時所<lb/>
作已駸駸絶筆矣曩昔醉翁亭記等書皆當退舍第𤣥<lb/>
黄牝牡能令凡目生華願武鄉珍藏什襲以俟九方皋<lb/>
勿輕出以貽俗子嗤也紹熙改元良月上澣尹猷識<hi>珊</hi>
<hi>瑚網</hi>
　　　宋蘇軾書唐方干詩卷<lb/>
<pb n="KR3h0061_WYG_077-28b"/>
此宋學士蘇文忠公手書唐方干詩也干在咸通乾符<lb/>
廣明中和間為詩家工匠江之南未有及者五代人評<lb/>
其詩為髙堅峻拔故坡公手書六十餘章為趙子固家<lb/>
藏舊物今為仇清父所得余在京時嘗見此卷或有議<lb/>
公書太肥而公自云短長肥痩各有度玉環飛燕誰敢<lb/>
憎又云余書如綿裹鐵余觀此書雖肥而無墨豬之状<lb/>
外柔内剛眞所謂綿裹鐵也清父其寳之元貞三年五<lb/>
月一日水晶宫道人題<hi>珊瑚網</hi>
<pb n="KR3h0061_WYG_077-29a"/>
蘇文忠公早師顔魯公大書醉翁亭袁州學記不改魯<lb/>
公家法晩喜李北海則稍去圭角今觀公手書唐𤣥英<lb/>
先生方干詩變為圓熟舊時方剛筆仗不能盡脫故小<lb/>
字難於寛綽有餘此書俊逸神雅顔李交雜趙文敏跋<lb/>
為綿裹鐵信然洪武辛亥五月十日李善長<hi>珊瑚網</hi>
右蘇長公真行小字方干詩有趙文敏李學士鑒定真<lb/>
蹟無疑然小字筆畫艱於踈爽此卷全類九歌楚頌筆<lb/>
法余昔年見小字前後赤壁賦於錫山華氏與此卷相<lb/>
<pb n="KR3h0061_WYG_077-29b"/>
似而内多糢糊字想在當時有所避諱也後學文徴明<lb/>
跋<hi>同上</hi>
　　　宋蘇軾書歐陽公鵯鵊詞<lb/>
右草書歐陽公鵯鵊詞一卷建業翁舜咨得於姑孰士<lb/>
大夫家從來以為山谷書漁陽鮮于伯機以為東坡草<lb/>
書世人見者絶少余嘗見所藏書秋聲賦筆法與此略<lb/>
相髣髴蓋皆書歐陽公所作一時師友心相鄉徃風流<lb/>
映帶自古未之有也夏雞者京西人以名鵯鵊南衙捉<lb/>
<pb n="KR3h0061_WYG_077-30a"/>
伏事出唐書南字不作兩今人以捉字為促字之誤皆<lb/>
非也<hi>戴表元剡源集</hi>
　　　宋蘇軾草書端硯詩墨蹟<lb/>
書法大抵拘則取俗縱則失度蘇長公深知此法上追<lb/>
秦漢次造晉唐宋元來稱為諸名家班首今觀所書端<lb/>
硯銘勝於平昔他書宜傳後也至正三年上月望日呉<lb/>
興唐棣謹題<hi>珊瑚網</hi>
　　　宋蘇軾書睂子石硯歌<lb/>
<pb n="KR3h0061_WYG_077-30b"/>
右蘇長公所書睂子石硯歌一卷卷後題云開府密國<lb/>
公家藏後有跋文一通中引漳水野翁言甚悉末但書<lb/>
樗軒二字亦不著其名氏鄭君仲舒以讀者或未之知<lb/>
也持以相示俾濂得以詳識之濂按蘇公此歌為胡誾<lb/>
作傅藻述公紀年其所為詩嵗月多可知獨在翰林日<lb/>
莫能定其先後蓋公以元祐元年丙寅十月十二日入<lb/>
翰林知制誥四年己巳二月三日上章乞越州三月始<lb/>
得㫖以龍圖閣學士左朝奉郎知杭州此歌之作龍溪<lb/>
<pb n="KR3h0061_WYG_077-31a"/>
錢氏謂在元祐初年其必有所考矣宻國公者金之宗<lb/>
室名璹字子璵興陵之孫越王之長子所謂樗軒即其<lb/>
號也能詩文家藏法書名畫幾與中祕等趙侍讀楊禮<lb/>
部雷御史諸公皆推重之漳水野翁者武寜軍節度使<lb/>
酈瓊之子名權字子輿安陽人故以漳水自稱亦能詩<lb/>
文以門資叙官不達朝廷髙其材明昌初以著作郎召<lb/>
之是兩人者皆尊尚蘇學故寳愛其書尤為至觀其所<lb/>
鑒賞之言蓋可見矣然自海内分裂洛學在南川學在<lb/>
<pb n="KR3h0061_WYG_077-31b"/>
北金之慕蘇亦猶宋之宗程又不止寳愛其書而已嗚<lb/>
呼士異習則國異俗後之論者猶可即是而考其所尚<lb/>
之正偏毋徒寘品評於字畫工拙之間也<hi>宋學士集</hi>
　　　宋蘇軾書羅池廟迎享送神詩<lb/>
右東坡書羅池廟迎享送神詩筆意甚佳然較沈傳師<lb/>
所書碑不同者十數字當以桞碑為正亦得之長吾云<lb/>
<hi>東里續集</hi>
　　　宋蘇軾書武昌西山贈鄧聖求詩蹟<lb/>
<pb n="KR3h0061_WYG_077-32a"/>
宫保都憲陸君全卿得坡翁此詩乃為岑象求書贈鄧<lb/>
聖求者岑跋云子瞻謫黄岡遊西山觀聖求墨蹟時聖<lb/>
求巳處北扉不二年對掌誥命作詩感嘆樓大防和章<lb/>
并及元次山遺蹟有二公先後摉訪同念舊遊之語今<lb/>
坡集載此詩序之嘉祐中聖求為武昌令居黄相望常<lb/>
徃來溪山間元祐元年十一月㑹㝛玉堂偶語舊事而<lb/>
其詩乃有金鑾相望不可見之句意者聖求先入坡亦<lb/>
随召其題武昌西山者則賦舊事為贈非山遊時作也<lb/>
<pb n="KR3h0061_WYG_077-32b"/>
集又載次韻一首序云和者三十餘人今皆不復見樓<lb/>
詩反出其後而坡亦不之見矣聖求名璧其在翰林為<lb/>
學士承旨云正徳八年七月四日長沙李東陽書<hi>懐麓</hi>
<hi>堂集</hi>
　　　宋蘇軾書醉翁操<lb/>
予嘗得坡翁此紙紙尾八印爛然莫知為何人藏也一<lb/>
日偶閱虞邵菴先生文集至李梅亭續類藁序謂梅亭<lb/>
為宋中書舍人直學士院寳章閣待制臨川李公劉字<lb/>
<pb n="KR3h0061_WYG_077-33a"/>
公甫偹述其入蜀歴守滎眉進緫漕事并緫蜀帥成都<lb/>
守本路憲四川都大賣茶買馬等司凡八印謂公平日<lb/>
所得圖書輙以八印識之予因出此紙視其印文皆合<lb/>
乃知其嘗為李公所藏無疑邵菴又云公所藏近時或<lb/>
散失民間猶及見什伯於一二安知此紙非及見者邪<lb/>
然類藁序邵菴為其孫積而作去公尚未逺已有散失<lb/>
之語顧予乃欲聚而得之豈非愚哉坡翁翰墨知書者<lb/>
必能品評未暇論予獨喜知其所自出而尤有可歎息<lb/>
<pb n="KR3h0061_WYG_077-33b"/>
者在故題之<hi>匏翁家藏集</hi>
　　　宋蘇軾遺張平陽詩眞蹟<lb/>
東坡遺張平陽村醪詩眞蹟舊藏光福徐良夫家據東<lb/>
陽黄晉卿題識詩凡六首今耕學翁得之已亡其半可<lb/>
惜也然吾聞良夫所藏髙編大冊甚富今則一字不存<lb/>
矣則此卷雖脫落為幸已甚且徐皆出偃王春秋時徐<lb/>
子章羽被執子孫散處掦徐間今耕學與良夫同姓同<lb/>
里此卷之在耕學猶在良夫也為幸益甚嗚呼楚人得<lb/>
<pb n="KR3h0061_WYG_077-34a"/>
失孔子鄙之吾恐故家子孫得以藉口也故拘拘於徐<lb/>
云若夫坡老聲畫之妙前輩論之詳矣區區末學何足<lb/>
以知此<hi>匏翁家藏集</hi>
　　　宋蘇軾書連昌宫辭帖<lb/>
元㣲之連昌宫辭人以為勝長恨曲非虚讇也坡此書<lb/>
作行草極有姿態而中不無穉筆長慶集中百官隊仗<lb/>
避岐薛宋人多譏之謂岐薛二王物故以久為微之誤<lb/>
用事今書作岐路蓋眞本也<hi>弇州山人藁</hi>
<pb n="KR3h0061_WYG_077-34b"/>
　　　宋蘇軾行書洋州園池詩<lb/>
此帙乃東坡為石室先生書者周府重臨故有蘭雪軒<lb/>
筆意<hi>蒼潤軒碑跋</hi>
　　　宋蘇軾行草定恵院海棠詩刻<lb/>
坡公好書定惠院海棠歌真蹟留人間凡十數本而此<lb/>
其醉書贈張房元明者於疎縱跌宕間自𦂳宻有態大<lb/>
槩如良馬春原驕嘶自賞故不作款段駊騀歩也余以<lb/>
壬戌七月望登赤壁歌公前後二賦旋訪定恵遺阯求<lb/>
<pb n="KR3h0061_WYG_077-35a"/>
海棠而不可得覽公此刻不覺悵然或謂公自愛其詩<lb/>
或謂公蜀人以海棠蜀種時俱滯齊安故屢書之以志<lb/>
感公又嘗有贈妓李宜絶句云東坡居士黄州乆何事<lb/>
無言及李宜却似西川杜工部海棠雖好不吟詩其託<lb/>
物寓意或怨或適不可指數也<hi>弇州續藁</hi>
　　　宋蘇軾書黄州二詞<lb/>
坡書此黄州二詞行模大小絶似表忠觀碑遂無一筆<lb/>
失度恐好事者若聖敎之勒石也内百年強半來日苦<lb/>
<pb n="KR3h0061_WYG_077-35b"/>
無多語人或憂之而公敭歴禁從節帥又十六年而後<lb/>
歿四百年後乃為唐伯虎作讖無情之能感有情也如<lb/>
此<hi>弇州山人藁</hi>
　　　宋蘇軾書煙江疊嶂歌<lb/>
蘇長公此書極醇古妙在藏鋒而秀氣又自不可遏乃<lb/>
至大令辭尚書永興孔子廟堂法亦時時見之豈定國<lb/>
晉卿皆公所深愛而晉卿畫又足發之邪時萬厯改元<lb/>
初秋宣城道中展此卷覺九𣲖九子諸江山各出所有<lb/>
<pb n="KR3h0061_WYG_077-36a"/>
來爭勝也<hi>弇州山人藁</hi>
　　　宋蘇軾書煎茶聽琴詩<lb/>
陳仲醇既摹子瞻南華妙髙二帖他日復得煎茶聽琴<lb/>
詩各一萹余亦得三馬圖賛皆竒絶㑹勒石已竣藏之<lb/>
笥中仲醇曰君豈書家抵鵲村邪<hi>容臺集</hi>
　　　宋蘇軾大字卷<lb/>
東坡先生常自比於顔魯公以余考之絶長補短兩公<lb/>
皆一代偉人也至於行草正書風氣皆略相似嘗為余<lb/>
<pb n="KR3h0061_WYG_077-36b"/>
臨興蔡明逺委曲祭兄濠州刺史及姪季明文論魚軍<lb/>
容坐次書乞脯天氣殊未佳帖皆逼眞也此一卷字形<lb/>
如東方朔畫賛俗子喜妄譏評故具之<hi>山谷集</hi>
　　　宋蘇軾小字兩軸<lb/>
此一卷多東坡平時得意語又是醉困已過後書用李<lb/>
北海徐季海法雖有筆不到處亦韻勝也昔軒轅彌明<lb/>
不觧世俗書而無一字東坡先生不解世俗書而翰墨<lb/>
滿世此兩賢隐見雖不同要是魁偉非常人也王右軍<lb/>
<pb n="KR3h0061_WYG_077-37a"/>
書妙天下而庾穉恭初不信况單見淺聞又未嘗承其<lb/>
言論風㫖者乎刺譏嗤㸃蓋其所也崇寜四年五月丙<lb/>
午觀於宜州南樓佃夫自龍城攜來也<hi>山谷集</hi>
　　　宋蘇軾眞蹟<lb/>
昔東坡守彭門嘗語舒堯文曰作字之法識淺見狹學<lb/>
不足三者終不能盡妙我則心目手俱得之矣觀其用<lb/>
筆凌厲馳逐出入二王之畛域而不見其轍迹晩年獨<lb/>
與顔魯公周旋並驅而歩不許退也長牋大幅風吹雨<lb/>
<pb n="KR3h0061_WYG_077-37b"/>
灑如埽敗壁十目注視排肩爭取神氣不動兀如無人<lb/>
譬諸解衣磅礴未嘗見舟而操之莫知為我莫知為人<lb/>
非神定氣閑孰能為之必曰三折為波隐鋒為㸃正如<lb/>
團土作人刻木似鵠復何神明之有<hi>李昭玘樂静集</hi>
　　　宋蘇軾臨鍾繇書<lb/>
古者臨書多取其意而不專求其形似予所見唐人臨<lb/>
二王書無不然非獨蘇公此帖為然也今之善為形似<lb/>
者可謂極天下之工矣豈古今之智巧未足以臻此邪<lb/>
<pb n="KR3h0061_WYG_077-38a"/>
<hi>黄文獻公集</hi>
　　　宋蘇軾臨明逺帖<lb/>
古人臨書不求形似而能得其遺意今則愈工愈不近<lb/>
也好事者盍於此帖乎觀之<hi>黄文獻公集</hi>
　　　宋蘇軾書秦少游龍井題名<lb/>
元豐元年東坡先生謫黄州少㳺以二年秋至龍井三<lb/>
年秋先生乃為書此題名而記其後言與兒子邁棹小<lb/>
舟至赤壁西望武昌山谷喬木蒼然雲濤際天而先生<lb/>
<pb n="KR3h0061_WYG_077-38b"/>
作赤壁賦則五年之秋冬也溍兒時即能誦少㳺題名<lb/>
不意垂老獲見先生眞蹟因考其嵗月而謹志之<hi>黄文</hi>
<hi>獻公集</hi>
　　　宋蘇軾草書<lb/>
右蘇文忠公眞蹟一卷公之書縱横斜直雖率意而成<lb/>
無不如意深賞識其妙者惟涪翁一人圜活遒媚或似<lb/>
顔魯公或似徐季海蓋其才徳文章溢而為此故絪緼<lb/>
鬱勃之氣映日奕奕耳若陸柬之孫䖍禮周越王著非<lb/>
<pb n="KR3h0061_WYG_077-39a"/>
不善書寘之顔魯公楊少師蘇文忠公之列則如神巫<lb/>
之見壺丘子矣癸丑八月八日倪瓚<hi>雲林集</hi>
　　　宋蘇軾草書千文<lb/>
北鄙之夫居鄰大閱之塲旬朔見大将軍帥數百士入<lb/>
塲校獵數騎張弓發矢馳馬回旋幾匝鼔進而金退頃<lb/>
刻而止曰戰陳如是已甚則彎桑折桞效之自以為不<lb/>
大相遠一旦此将軍統十萬衆出塞横行匈奴中魚麗<lb/>
鶴列噏忽開闔變化若神戈矛弓矢之具擊刺向背之<lb/>
<pb n="KR3h0061_WYG_077-39b"/>
法與向來故歩如不相闗者鄙夫見之然後魄隕魂越<lb/>
始知兵法乃如此今之學坡書者故未嘗見其槀法使<lb/>
觀此帖其隕越失措何可免也帖在練川沈文元因出<lb/>
共閱輒附此語何日相與請正於閣老延陵先生必有<lb/>
敎吾二人者<hi>祝氏集略</hi>
　　　宋蘇軾學士院批答<lb/>
右蘇文忠公學士院批荅五道賜樞密安燾辭免恩命<lb/>
三賜户部侍郎趙瞻門下侍郎孫固各一按文忠内制<lb/>
<pb n="KR3h0061_WYG_077-40a"/>
集載賜燾不允批荅凡十有三此前二首元祐二年六<lb/>
月作後二首元年七月作趙瞻者作於三年三月孫固<lb/>
作扵四月按固以元祐三年四月壬午守門下侍郎而<lb/>
燾為右光禄大夫依前知樞宻院事瞻為樞密院直學<lb/>
士簽書院事三人同日被命先是燾以元年閏二月乙<lb/>
夘自同知樞密進知院事為言官論列三月遽罷至次<lb/>
年六月竟被初命此二首蓋當時之詞也後人以三人<lb/>
並命因列於此而實非也後乃同知樞密乞退時所荅<lb/>
<pb n="KR3h0061_WYG_077-40b"/>
當在二首之前不知何故反刻於後而其詞與集㣲有<lb/>
不同瞻所賜乃户部侍郎求外補時所荅而集中别有<lb/>
賜瞻辭免荅書二首寔與固同日月而此首當是未受<lb/>
僉書之前宜其與固前首日月不同也最後祈雨道塲<lb/>
齋文亦載内制集中而其文亦微有不同仰惟天命集<lb/>
作天人之師當以集本為是也按文忠元祐元年十二<lb/>
月入為中書舍人尋遷翰林學士知制誥至是恰兩年<lb/>
耳明年三月遂出知杭州於是公年五十有四矣此卷<lb/>
<pb n="KR3h0061_WYG_077-41a"/>
舊為寜波袁尚寳家所藏余徃嵗嘗見乃是冊子不知<lb/>
何人聨屬為卷遂至顚錯因李君仁甫出示余疏其略如<lb/>
此若公文章翰墨之妙固不待區區之論述也<hi>甫田集</hi>
　　　宋蘇軾叙英皇事帖<lb/>
東坡此帖甚似虞世南公主墓銘草余嘗評東坡善書<lb/>
乃其天性徃嘗於東坡見手澤二囊中有似柳公權褚<lb/>
遂良者數紙絶勝平時所作徐浩體字又嘗為余臨一<lb/>
卷魯公帖凡二十許紙皆得六七殆非學所能到手澤<lb/>
<pb n="KR3h0061_WYG_077-41b"/>
袋蓋二十餘皆平生作字語意類小人不欲聞者輙付<lb/>
諸郎入袋中死而後可出示人者也<hi>山谷集</hi>
　　　宋蘇軾與老商老帖<lb/>
東坡晩年書與李北海不同師而同妙漢庭皆不能出<lb/>
其右㤗山其頺吾将安仰寔同此歎庭堅書<hi>山谷集</hi>
　　　宋蘇軾黄州寒食帖<lb/>
東坡此詩似李太白猶恐太白有未到處此書兼顔魯<lb/>
公楊少師李西臺筆意試使東坡復為之未必及此他<lb/>
<pb n="KR3h0061_WYG_077-42a"/>
日東坡或見此書應笑我於無佛處稱尊也黄庭堅<hi>戲</hi>
<hi>鴻堂帖</hi>
　　　宋蘇軾成都講堂畫像帖<lb/>
東坡筆力雄健不能居人後故其臨帖物色牝牡不復<lb/>
可以形似校量而其英風逸韻髙視古人未知其孰為<lb/>
先後也成都講堂畫像一帖蓋屢見之故是右軍得意<lb/>
之筆豈公亦適有㑹於心歟慶元己未三月八日朱熹<lb/>
仲晦父觀永福張氏所藏墨蹟歎賞不足因記其左方<lb/>
<pb n="KR3h0061_WYG_077-42b"/>
<hi>朱子文集</hi>
　　　宋蘇軾與蘇丞相頌五帖<lb/>
山谷云東坡簡札字形温潤無一㸃俗氣觀此卷真所<lb/>
謂筆圓而韻勝也前一帖借金帶乃初除從槖時第二<lb/>
帖獲譴時升沉轉眼榮辱兼之由今而觀並可一笑百<lb/>
世人物固不可磨也<hi>林希逸鬳齋集</hi>
　　　宋蘇軾與徳叟帖<lb/>
蘇公翰墨為世寳藏故流俗多偽作者余家有其與徳<lb/>
<pb n="KR3h0061_WYG_077-43a"/>
叟先輩書兩紙詞意超然筆勢飛動觀者尚或疑之余<lb/>
亦不能辨也今觀作肅所藏源流有自而二公賞識又<lb/>
如此其亦可以無疑矣五月朔日朱熹書<hi>朱子文集</hi>
　　　宋蘇軾與佛印元師二帖<lb/>
圜極老僧彦岑年八十坐亡於湖州道塲山留手書並<lb/>
以坡字寄予為訣時淳熈乙巳臘月二十七日也昔佛<lb/>
印元師兩住金山東坡徃來數見之嘗以玉帶衲帬相<lb/>
唱和計平時書問甚多殆元祐中所作邪明年正月十<lb/>
<pb n="KR3h0061_WYG_077-43b"/>
五日必大題<hi>平園集</hi>
　　　宋蘇軾與荆公帖<lb/>
予嘗見東坡與荆公帖謂少㳺曰願公稱揚之使増重<lb/>
於世又舉魯直自代表曰魁壘之才足以冠絶天下孝<lb/>
友之行足以追配古人是四老俱登鬼録覽此翰墨尚<lb/>
足以増山川之勝氣也<hi>石門文字禪</hi>
　　　宋蘇軾與佛印帖<lb/>
東坡平生文章流落世間者所在神物護持然士大夫<lb/>
<pb n="KR3h0061_WYG_077-44a"/>
罕蓄之多見山人野士之室汝水旼禪者出此帖示予<lb/>
雖其一時酧酢之語而謙光爥人三復之想見幅巾杖<lb/>
屨翛然行儋石水溢間如淵明在柴桑斜川時<hi>石門文</hi>
<hi>字禪</hi>
　　　宋蘇軾與佛印書<lb/>
右小碣在金山乃淳熈戊戌所立者内言僕不知大顚<lb/>
如何人若果出世間豈一退之能輕重哉味此語似有<lb/>
諷元公意故前云今承示喻知世外人尚劫劫如此吾<lb/>
<pb n="KR3h0061_WYG_077-44b"/>
輩何足道邪則其意可見矣丁巳五月二十六日記<hi>蒼</hi>
<hi>潤軒碑跋</hi>
　　　宋蘇軾楚頌帖<lb/>
東坡公欲買園種橘於荆溪之上然志竟不遂豈造物<lb/>
者尚有所靳邪而楚頌一帖傳之後世為不朽則乂非<lb/>
造物者所能靳也孟頫題<hi>鐵網珊瑚</hi>
予舊藏坡翁楚頌帖石刻而缺其後三行頗以為恨蓋<lb/>
其石已亡也李兵部貞伯一日得其眞蹟來示豈勝快<lb/>
<pb n="KR3h0061_WYG_077-45a"/>
然蓋嘉祐初公登進士第與同年蔣之竒聨宴席蔣陽<lb/>
羡人也談及其鄉山水之勝遂有終老此地之約公既<lb/>
謫居此帖則元豐七年量移汝海過陽羡時作者其後<lb/>
公歸自海外而薨周益公題其後以種橘之約竟墮𣺌<lb/>
茫若獨為公深惜嗚呼公之志大矣所欲為於天下者<lb/>
特區區一園一亭三百木奴而已乎<hi>匏翁家藏集</hi>
世傳蘇文忠喜墨書至有墨豬之誚而此實用淡墨蓋<lb/>
一時草草弄筆而後世遂寳以為奇玩宋元題識凡九<lb/>
<pb n="KR3h0061_WYG_077-45b"/>
人而周益公加詳予徃時嘗蓄石本比在滁始得觀於<lb/>
太僕少卿李公所其先藏金陵張氏李以十四千得之<lb/>
嘗欲歸閣老宜興公未果而卒卒後宜興託家君寺丞<lb/>
致之凡留予家半歳蓋宜興公以其鄉故事致意特勤<lb/>
石本即公所刻無豪髪失真但去曽從龍莊夏仇逺三<lb/>
跋而益以買田奏狀二帖題其後云文忠嘗愛吾鄉山<lb/>
水之勝而欲居之今所存惟斬蛟橋八字而已按橋題<lb/>
經崇寜禁錮沉石水中今十二字乃天台謝采伯家真<lb/>
<pb n="KR3h0061_WYG_077-46a"/>
蹟紹定間其子奕修宰義興攜以入石者非當時之物<lb/>
也<hi>甫田集</hi>
　　　宋蘇軾病眼帖<lb/>
昔山谷老人云蜀人極不能書而東坡獨以翰墨妙天<lb/>
下觀其字畫已無塵埃氣蓋其天資所發此豈與今世<lb/>
翰墨爭衡哉如是翁周景逺書<hi>書畫題跋記</hi>
蘇長公居黄州自號東坡居士在城南築一白雪堂四<lb/>
百三十歩前有桃李林泉後有果菜堂下大冶長老徃<lb/>
<pb n="KR3h0061_WYG_077-46b"/>
還惟徐得之陳季常張懐民参寥子乾明寺中菴可謂<lb/>
莫逆餘者皆先輩也此札在黄州與徐得之者公為人<lb/>
風流𢎞暢日以詩酒騁雄所謂強支嵗月是也又夢中<lb/>
杭人多惠龍團盡食復守杭食龍團作記蓋其驗云甲<lb/>
辰二月既望樂山髙殿識<hi>同上</hi>
東坡先生在當時諸公間第一品人也余每於人家見<lb/>
尺牘片紙未嘗不愛賞得其遺跡猶可想其風度况筆<lb/>
精墨妙邪紫芝生俞和<hi>同上</hi>
<pb n="KR3h0061_WYG_077-47a"/>
　　　宋蘇軾惠州帖<lb/>
東坡先生飽喫惠州飯雖患難流落而忠義之氣終不<lb/>
可屈折故字畫視平生為尤偉叔黨嘗謂先生筆法師<lb/>
顔魯公而潘延之語潁濱亦然此帖實援蔡明逺例豈<lb/>
獨其事之偶同所謂字畫之妙名節之重蓋於公無媿<lb/>
焉陵陽牟巘書<hi>鐵網珊瑚</hi>
　　　宋蘇軾韓舍人勤禪師二帖<lb/>
右蘇長公二帖其一與韓舍人議論切當合乎經傳筆<lb/>
<pb n="KR3h0061_WYG_077-47b"/>
勢翩翩若行雲流水略不介意千載之下想見其風采<lb/>
使人起敬起慕其一與勤禪師雖病中信筆而書亦不<lb/>
易得子固題道塲二詩附於後詩律字體别有一種風韻<lb/>
亦自可觀顒上人持以見示俾題於左方展讀數四勉<lb/>
書以歸之時永樂七年己丑秋姑蘇釋得完識<hi>珊瑚網</hi>
　　　宋蘇軾五帖<lb/>
右蘇文忠五帖其一與郭廷平二與中玉提刑廷平不<lb/>
知名提刑不知姓所言報荅小事外獻蠔帖極言蠔之<lb/>
<pb n="KR3h0061_WYG_077-48a"/>
美至令叔黨勿宣傳北方君子恐求謫海南以分其味<lb/>
蘇鈞秀才帖言歙研發墨滑潤雖非絶品亦不必它求<lb/>
閔仲叔不以口腹累人公人品絶世豈以一蠔秘於人<lb/>
大率寄其髙逸之韻如以啖荔欲長作嶺南人㳺事竒<lb/>
絶而不恨死皆此意也然復以此望於人可見其視世<lb/>
滿目皆同志君子也即品研之㫖亦然此帖在朱子儋<lb/>
所後一紙為叔黨題郭熈平逺三絶氣度正爾與乃公<lb/>
相綴屬尤可敬愛<hi>祝氏集略</hi>
<pb n="KR3h0061_WYG_077-48b"/>
　　　宋蘇軾與治平二大士帖<lb/>
右蘇文忠公與鄉僧治平二大士帖趙文敏以為早年<lb/>
眞蹟按公嘉祐元年舉進士六年辛丑中舉制科遂為<lb/>
鳯翔僉判越四年治平辛巳召判登聞鼓院尋丁憂還<lb/>
蜀至熈寜二年己酉始還朝監官誥院四年辛亥出判<lb/>
杭州此書八月十六日發中有非久請郡之語當是熙<lb/>
寜中居京師時作蓋公治平中雖嘗居京然乙巳冬還<lb/>
朝而老泉以明年丙午四月下世中間即無八月又其<lb/>
<pb n="KR3h0061_WYG_077-49a"/>
時資淺不宜為郡故定為熙寜時書於時公年三十有<lb/>
四矣公書少學徐季海姿媚可喜晩嵗出入顔平原李<lb/>
北海故特健勁渾融與此如出二人矣帖故有二紙元<lb/>
季為吳僧聲九皋所藏九皋嘗住石湖治平寺以此帖<lb/>
亦有治平字遂留寺中且刻石以傳而實非吳中治平<lb/>
也九皋既沒此帖轉徙他所而失其一吾友張秉道世<lb/>
家石湖之上謂是山中故實以厚直購而藏之畀余疏<lb/>
其大略如此<hi>甫田集</hi>
<pb n="KR3h0061_WYG_077-49b"/>
　　　宋蘇軾告史全節語帖<lb/>
坡老言詩至杜工部書至顔魯公畫至吳道子天下之<lb/>
能事畢矣能事畢而衰生焉故吾於詩而得曹劉也書<lb/>
而得鍾索也畫而得顧陸也為其能事未盡畢也噫此<lb/>
未易道也<hi>弇州山人藁</hi>
　　　宋蘇軾馬劵帖<lb/>
右大字甚佳方叔遇子瞻不偶而落第即此刻觀之不<lb/>
徒見當時友誼之篤亦足以知李公人品矣<hi>蒼潤軒碑跋</hi>
<pb n="KR3h0061_WYG_077-50a"/>
　　　宋蘇軾黄柑帖<lb/>
坡公黄柑帖骨法凝重而肌肉豐妍黄長睿謂書縱易<lb/>
横難古今惟鍾太傅一人效之者非濁則俗蜀中一人<lb/>
是矣蓋指坡言也<hi>胡元瑞少室山房集</hi>
　　　宋蘇軾海外帖<lb/>
東坡海外一帖字如五銖錢行草法相雜渇潤兼出一<lb/>
任天行竒品也曰余在白鶴新居鄧道士忽叩門時已<lb/>
三鼔家人盡寝月色如霜其後有偉人衣桄榔葉手攜<lb/>
<pb n="KR3h0061_WYG_077-50b"/>
斗酒丰神映發如吕洞賔曰子嘗真一酒乎就坐三人<lb/>
各飲數盃撃節髙歌合江樓下海風振水大魚皆出袖<lb/>
出一書授予乃真一法耳及修飬九事末云九霞仙人<lb/>
李靖書既去恍然<hi>六研齋二筆</hi>
　　　宋蘇軾墨蹟<lb/>
坡公書肉豐而骨勁態濃而意淡藏巧於拙特為秀偉<lb/>
公詩有云守駿莫如跛蓋言其所自得於書者如此此<lb/>
卷為北歸時荅謝書予所見公遺跡獨楚頌帖用筆與<lb/>
<pb n="KR3h0061_WYG_077-51a"/>
此相類彼似少縱而此則稳重皆可想見純綿裹鐵也<lb/>
今為辰玉太史收藏惜卷首脫數行屬予補之公書自<lb/>
不容輕補特以此書極文章之妙致得展卷即一誦公全<lb/>
文亦大快也今世之重公文又十倍於翰墨至其悟解<lb/>
處或似好事家多不辨公書真贋抑又何邪末段然則<lb/>
則字蓋公名之誤今装潢跡分明非筆誤也<hi>學古緒言</hi>
　　　宋蘇轍帖<lb/>
蘇氏兄弟平生大節在於臨死生利害而不可奪其厚<lb/>
<pb n="KR3h0061_WYG_077-51b"/>
於報知己勇於疾非類則歴熙豐祐聖之變如一日而<lb/>
後知世之以文詞知二蘇者末也此際文書疏凡八紙<lb/>
距今一百三十有四年一時風誼尤可想慕撫卷太息<lb/>
書而歸之畨陽張氏<hi>鶴山集</hi>
　　　宋蘇轍與順老帖<lb/>
子由每多疾病則學道宜多憂患則學佛宜常坐黨人<lb/>
兩謫髙安多與山林有道者語知其為排遣憂患者也<lb/>
順老予時拜之又吾雲菴賢之泫然流涕而書云<hi>石門文</hi>
<pb n="KR3h0061_WYG_077-52a"/>
<hi>字禪</hi>
　　　宋蘇轍荅曽君帖<lb/>
予被召北上道出毘陵太守廬陵曽君望宏見訪舟中<lb/>
出其所藏宋潁濵蘇公帖一紙相閱蓋潁濵歸自嶺表<lb/>
過廬陵與其上世司法公者帖中言温夫受知山谷移<lb/>
忠受知東坡司法之父兄也温夫名肅移忠名安止司<lb/>
法名安強父子兄弟當諸公放斥時不畏黨禍禮見請<lb/>
益惟恐後宛然家風可想見也彼據髙享大仇視忠賢<lb/>
<pb n="KR3h0061_WYG_077-52b"/>
擠扼下石惟恐不力者何人哉而好賢秉義乃出於地<lb/>
逺位下之人於此可觀世變矣東坡字刻徧海内流傳<lb/>
至今潁濵字少見於世殆専於文而不數數於此邪潁<lb/>
濵嘗為徽之績溪宰親書詩刻尚存較此亦有不侔者<lb/>
豈以老壮而異邪太守君能寳之三百年餘将俾其後<lb/>
人考觀世好可謂賢子孫矣豈在書法哉<hi>程篁墩集</hi>
右潁濵先生荅司法廬陵曽君安強書一通先生歸自<lb/>
嶺表道廬陵而北司法君兄弟見之且致書求教此先<lb/>
<pb n="KR3h0061_WYG_077-53a"/>
生之書所為荅也書中稱温夫之清髙并及移忠之禾<lb/>
譜温夫諱肅嘗舉進士不第歸而讀書教子不復仕司<lb/>
法君之父也移忠諱安止登進士第為彭澤令嘗著禾<lb/>
譜東坡先生讀而喜之司法君之兄也父兄之賢如此<lb/>
司法君之賢蓋有自矣然而三復此書而有感焉先生<lb/>
見忌於時宰臺諫乗風排撃逺竄瘴癘必死之鄉當是<lb/>
時門生故吏皆畏黨禍無敢進音問者而司法君廼能<lb/>
款接無所顧誠哉所謂賢者也世之為士者勤學好問<lb/>
<pb n="KR3h0061_WYG_077-53b"/>
為利禄計耳一登第則視故所業若敝屣然其習至今<lb/>
猶然也司法君登第且有官矣而知王氏新學之非猶<lb/>
欲求益於先生不賢而能如是乎即此二事可見其卓<lb/>
乎不可及也司法君之裔孫望宏為刑部主事寳藏此<lb/>
書不啻崇磬離鼎然間持以示予請識之予既感曽氏<lb/>
先世之多賢又喜其後裔趾美承休不墜其家聲也因<lb/>
識而歸之<hi>何喬新椒丘文集</hi>
　　　宋蘇過帖<lb/>
<pb n="KR3h0061_WYG_077-54a"/>
斜川侍坡翁至儋耳父子相對如霜松雪竹堅勁不摇<lb/>
而作詩結字乃爾潤麗其襮順裏方者乎<hi>鶴山集</hi>
王子敬童稚時作字行草已超故方引紙著腕右軍從<lb/>
後掣其筆不獲乃嘆曰是兒他日名當大成予觀叔黨<lb/>
行草皆蟬蛻墳塵之類筆法通亞乃翁矣惜其早世不<lb/>
秋庸詎不以此郎嫓子敬邪邵陽儉上人雨歇攜此帖<lb/>
見過翛然如見父子角巾竹杖行小港榕林之下不勝<lb/>
清絶建炎二年三月十八日<hi>石門文字禪</hi>
<pb n="KR3h0061_WYG_077-54b"/>
　　　宋蘇過書黄山谷慈氏閣詩<lb/>
右涪翁慈氏閣詩斜川居士蘇過叔黨書而翁又自題<lb/>
其後初翁作承天院塔記朝廷謂其幸災謗國以崇寜<lb/>
二年癸未自鄂謫宜州十二月十九日發鄂渚三年甲<lb/>
申二月二十一日過洞庭經潭衡至永州三月遊太平<lb/>
寺登閣而賦是詩已而寓家於永獨赴貶所五六月間<lb/>
至宜四年乙酉九月三十日而翁竟卒至若斜川隨父<lb/>
文忠公謫海上則元符三年庚辰五月量移廉州七月<lb/>
<pb n="KR3h0061_WYG_077-55a"/>
又移永州八月自廉啓行十一月至英州既更赦度嶺<lb/>
南還明年為建中靖國元年辛巳五月至毘陵七月而<lb/>
文忠公歿遂營葬於汝州之郟城因家潁昌竊考斜川<lb/>
發濂州日翁尚在戎州五月始復官十二月自戎過江<lb/>
安明年三月方出峡則斜川已将至毘陵及翁謫宜過<lb/>
永賦詩乃後斜川南還之四年僅踰一十八月而翁又<lb/>
沒矣不知何地相傳為翁書此而翁又自題之邪聞見<lb/>
不廣兼之老病多忘無以索知其故可愧也然濂見斜<lb/>
<pb n="KR3h0061_WYG_077-55b"/>
川書頗多此紙尤精采煥發却决為眞蹟無疑翁詩自<lb/>
注晩與曽公衮同登公衮南豐人名紆曽魯公布之子<lb/>
時編置永州亦三年矣<hi>宋學士集</hi>
　　　宋黄庭堅小書爾雅<lb/>
魯直以平等觀作攲側字以眞實相出㳺戲法以磊落<lb/>
人書細碎事可謂三反<hi>東坡集</hi>
　　　宋黄庭堅書踐阼篇<lb/>
紹熙甲寅閏十月十日餞范文叔於張功父南湖之上<lb/>
<pb n="KR3h0061_WYG_077-56a"/>
功父出此為贈云舊得其真蹟藏之近以主上踐阼已<lb/>
訓釋并上御府矣因省數日前入侍講筵上語嘗及此<lb/>
也熹謹記<hi>朱子文集</hi>
大戴禮踐阼篇學者罕讀東坡妙語聞所未聞山谷翰<lb/>
墨世共寳之可謂三絶大和彭惟孝字孝求好古嗜學<lb/>
謀刻之石頗疑元祐甲戌四月改元不應仲春先云紹<lb/>
聖竊意山谷或以仲夏書此誤作春耳六一先生集古<lb/>
跋謂鍾繇賀破關羽表當在漢廷庚子春乃作己亥閏<lb/>
<pb n="KR3h0061_WYG_077-56b"/>
十月唐羅池廟碑據書撰官蓄在長慶三年乃題元年<lb/>
立石世既盛行姑俟識者予於此亦云嘉泰辛酉四月<lb/>
丙午<hi>平園集</hi>
上古之文幸不泯者率非後世所可及不必壊魯壁發<lb/>
汲冡而得之乃可信也丹書之辭如此武王之銘如此<lb/>
雖㣲大戴禮載之可置疑哉某鄉先生傅公子駿為學<lb/>
者言洪範自無偏無黨至歸其有極三十二字皆古所<lb/>
傳為人君之常訓箕子申以告武王吳棫才老著尚書<lb/>
<pb n="KR3h0061_WYG_077-57a"/>
禆傳以為得此說於虞仲琳少崔少崔學於傅公此三<lb/>
十二字與丹書三十九字一傳於箕子一傳於師尚父<lb/>
武王敬受力行之卜世卜年之永有所自矣開禧三年<lb/>
五月辛卯故史官陸㳺識於黄太史所書踐阼篇後以<lb/>
遺廬陵彭君孝求<hi>渭南集</hi>
　　　宋黄庭堅書范滂傳<lb/>
黨禍東都最慘唐次之本朝又次之固喬皆社稷臣伏<lb/>
刑都市膺滂諸賢率身貫五木駢頸就僇所殺天下賢<lb/>
<pb n="KR3h0061_WYG_077-57b"/>
俊數千人其幸而得免如陳寔申屠蟠之流僅一二數<lb/>
使孟徳仲謀不生漢亦必亡唐末當舉世清流盡投之<lb/>
濁河而國隨之矣本朝黨論屢興事與漢唐同而治亂<lb/>
與漢唐異蓋列聖至仁至明静觀徐察竦夷簡指富范<lb/>
為黨魁而昭陵隨悟章蔡請斵君寔晦叔棺族莘老而<lb/>
泰陵不聽檜欲按誅趙元鎭等家族上頼思陵保全侂<lb/>
胄誣䧟忠定王禁道學因而廢錮名勝茂陵一旦奮發<lb/>
雪忠定弛學禁而羣賢復用矣三百餘年之間邪說終<lb/>
<pb n="KR3h0061_WYG_077-58a"/>
不能以勝正論小人終不得以勝君子雖更陽九百六<lb/>
之㑹適以開一馬渡江之業歴丙午丁未之厄晏然享<lb/>
太乙臨吳之福有以也夫余嘗謂前世黨人有刀鋸之<lb/>
禍若本朝則烟瘴而已若前世或自繫於獄或誼不獨<lb/>
生或以齊名李杜為榮同於為善同於嫉惡同於舍生<lb/>
取義烏虖盛矣哉季世風俗不然隨好惡而改化視勝<lb/>
負為向背首畔大防者有之反噬安石者有之范忠宣<lb/>
諸子多賢尚勸乃翁求出籍而斬頤萬段恕亦不捄者<lb/>
<pb n="KR3h0061_WYG_077-58b"/>
皆是也此風既成竊意未必樂與范尹歐余同貶况甘<lb/>
與君厨俊及同死乎豫章公逺竄不悔囚宜州譙樓上<lb/>
猶書此傳無愧於孟博矣忠定子吏部孫尚書當慶元<lb/>
初闔門避謗絶口不自明尤賢於忠宣之家矣彼雍容<lb/>
立朝進無刀鋸之禍退無煙瘴之憂而不能自強於善<lb/>
者覽卷亦有媿色<hi>後村集</hi>
山谷在宜州嘗大書後漢書范滂傳字徑數寸筆勢飄<lb/>
動超出翰墨逕庭意蓋以悼黨錮之為漢禍也後百年<lb/>
<pb n="KR3h0061_WYG_077-59a"/>
眞蹟逸人間趙忠定得之寳寘巾篋搢紳題跋如牛腰<lb/>
焉<hi>桯史</hi>
　　　宋黄庭堅書文賦<lb/>
右山谷元豐壬戌嵗年三十八宰太和縣書陸士衡文<lb/>
賦及半興盡而止以遺晁仲詢仲詢傳其孫勝之尋歸<lb/>
廬陵士人楊仁仁以遺太和嚴端禮端禮将刻寘山谷<lb/>
舊治偕萬安郭澥求跋語昔王右軍距士衡屬耳已重<lb/>
其賦書之唐太宗時獨褚河南能辨右軍帖眞偽愛而<lb/>
<pb n="KR3h0061_WYG_077-59b"/>
臨其本至國朝藏蜀中季翹叟家元符間山谷自黔移<lb/>
戎見之謂豪勁清潤天下竒書益悟古人沉著痛快之<lb/>
語今觀此卷書法娟秀不减晉宋諸賢自足名世或乃<lb/>
疑山谷元祐以後每恨向來字中無筆遂謂四十年前<lb/>
書非其所喜殊不知前輩為學日益新而又新晩欲自<lb/>
成一家豈遽矜誇滿假是殆癡人前不得說夢也慶元<lb/>
六年庚申九月甲戌<hi>平園集</hi>
　　　宋黄庭堅書長楊賦<lb/>
<pb n="KR3h0061_WYG_077-60a"/>
山谷書此賦三十年而曽紆公衮跋其後又五十年而<lb/>
東里周必大題於行在所淳熙甲辰十一月十七日<hi>平</hi>
<hi>園集</hi>
　　　宋黄庭堅書養正堂記并魯侯帖<lb/>
右冀州飬正堂記幷與魯侯帖山谷為北京教授時所<lb/>
作年方三十有五自云比平時書札似差老勁明年調<lb/>
太和宰秋歸江南眞積力乆詞翰又非前比所謂九萬<lb/>
里風斯下矣紹熙元年五月晦周必大觀於宗人虞卿<lb/>
<pb n="KR3h0061_WYG_077-60b"/>
兄弟家<hi>平園集</hi>
　　　宋黃庭堅緑茹賛眞蹟<lb/>
山谷草聖不下顚張醉素行楷弗逮也然皆自成一家<lb/>
法如王謝子弟不冠不襪雖流俗人盛服振衿不如也<lb/>
右緑茹賛疑其宜州腕力潛㣲時作不然何以綽約柔<lb/>
緩也如此<hi>北磵集</hi>
　　　宋黄庭堅書戒石銘<lb/>
右宋黄文節公庭堅書戒石銘有吕忠穆公頤浩題識<lb/>
<pb n="KR3h0061_WYG_077-61a"/>
戒石銘本蜀王孟昶所作宋太宗摘其中四句令天下<lb/>
郡縣皆刻石寘公署之前覆以小亭長吏坐則正對之<lb/>
此蓋髙宗紹興二年六月復頒庭堅所書摹本於郡縣<lb/>
命長吏刻石置坐右是時軍旅之務方殷廟堂日不暇<lb/>
給而能用意於此可見君相急於所重而民心所以不<lb/>
去宋也忠穆前年九月自開府儀同三司拜少保尚書<lb/>
左僕射同中書門下平章事兼知樞密院事是年四月<lb/>
奉詔都督江淮荆浙諸軍事如鎮江開府七月召還此<lb/>
<pb n="KR3h0061_WYG_077-61b"/>
當是還朝後所題於今二百九十有五年矣當時郡縣<lb/>
所刻石者今多不存余猶及見士大夫家所藏建康及<lb/>
紹興石刻拓本此本莫究所出而忠穆九世孫大理少<lb/>
卿升間以見示為書其後以歸之<hi>東里集</hi>
　　　宋黄庭堅書狄梁公碑<lb/>
昔人謂狄梁公事范文正公文之黄文節公書之為海<lb/>
内三絶然文篇法既俳書勢亦傾側未足絶也黄正書<lb/>
不足存有韻無體故也梁公復英王薦張相所稱潛授<lb/>
<pb n="KR3h0061_WYG_077-62a"/>
五龍夾日以飛千載而後猶凛凛生色然史稱王及善<lb/>
王方慶亦與諫復英王者柬之以梁公薦自益州拜洛<lb/>
州再遷秋官後以姚崇薦入相世知姚著績開元不知<lb/>
其薦張至二王愈泯泯矣余故附著之<hi>弇州山人藁</hi>
王欽佩先生謂此碑如劉阮之徒章甫爼豆蓋謂涪翁<lb/>
不善眞書故不免反拘於規矩中無超然處也<hi>蒼潤軒</hi>
<hi>碑跋</hi>
　　　宋黄庭堅書墨竹賦<lb/>
<pb n="KR3h0061_WYG_077-62b"/>
石室先生以書法畫竹山谷道人乃以畫竹法作書其<lb/>
風枝雨葉則偃蹇攲斜踈稜勁節則亭亭直上此卷為<lb/>
劉克荘書墨竹賦尤是當家試一展覽淇園秀色在目<lb/>
睫間矣<hi>弇州山人藁</hi>
　　　宋黄庭堅書摩詰詩<lb/>
曽子固謂蘇明允之文豐而不餘一言約而不失一辭<lb/>
雖春秋立言亦不過如是槩而論之惟明允可以當此<lb/>
非子固亦不能形容至此也魯直以摩詰大言詩方得<lb/>
<pb n="KR3h0061_WYG_077-63a"/>
其法乃眞知摩詰者惟其能知之然後能發明其祕要<lb/>
湏咀嚼久始信其難然則何獨詩邪凡落筆皆能如明<lb/>
允斯可與論文矣魯直此字又云比他所作為勝蓋嘗<lb/>
自賛以謂得王荆公筆法自是行筆既爾故自為成特<lb/>
之語至荆公飄逸縱横略無凝滯脫去前人一律而訖<lb/>
能傳世恐魯直未易到也<hi>姑溪集</hi>
　　　宋黄庭堅草書漁父詞十五章<lb/>
家貧不辦素食事忙不及草書此特一時之語耳正不<lb/>
<pb n="KR3h0061_WYG_077-63b"/>
暇則行行不暇則草盖理之常也間有蔽於不及之語<lb/>
而特於草字行筆故為遲緩從而加馳騁以遂其蔽久<lb/>
之雖欲稍急不可復得今法帖二王部中多告哀問疾<lb/>
家私徃還之書方其作時亦可謂廹矣胡不正而反草<lb/>
邪此其據也然而非所造直與神遇則安能至是亦足<lb/>
以自成一家而名於世也崇寜二年九月三十日<hi>姑溪</hi>
<hi>集</hi>
　　　宋黄庭堅書香山七徳舞<lb/>
<pb n="KR3h0061_WYG_077-64a"/>
黄太史得書之變者今此帖又因觀海怪圖以發其趣<lb/>
故視他書尤更沉著痛快然不出其氏名稱號豈猶有<lb/>
所靳於戴純師邪此詩舊本子夜作天子今來作爾來<lb/>
治定作理定以子夜對辰日則今本為是惟廿有九廿<lb/>
有五以字書及秦漢銘文證之只當作一字讀今乃併<lb/>
二字為一成六言其偶然邪今藏於資中李氏誠為可<lb/>
寳云<hi>鶴山集</hi>
　　　宋黄庭堅與楊君全詩帖真蹟<lb/>
<pb n="KR3h0061_WYG_077-64b"/>
右二詩一帖筆意清贍與世所藏者絶異蓋元符三年<lb/>
所作公晩年書也後此者五年而公下世公嘗自謂年<lb/>
衰病侵百事不進惟覺書倍増勝前輩進學之功雖書<lb/>
翰餘事猶然今藏之楊氏之孫齊㢲余同年友也嘉定<lb/>
九年春二月攜以過余於梓州因書其後<hi>鶴山集</hi>
　　　宋黄庭堅書唐人詩<lb/>
右山谷大書一軸紹興末外舅御史王公彦先守漢或<lb/>
帥瀘時得之今将四十年其孫紹祥攜以相示昔山谷<lb/>
<pb n="KR3h0061_WYG_077-65a"/>
謫居多作字以遺蜀人中興後凡東南士大夫之為監<lb/>
司郡守者徃徃有所獲而歸嵗月既久遇其良輙取之<lb/>
郡無留良焉詩不云乎尚有典刑慶元戊午五月十四<lb/>
日<hi>平園集</hi>
　　　宋黄庭堅書隂眞君詩<lb/>
此石刻在䕫州漕司白雲樓下黄書無出其右者嘉定<lb/>
己巳四月辛卯放翁書<hi>渭南集</hi>
隂長生此詩非山谷書之幾没於世然此卷卒為世所<lb/>
<pb n="KR3h0061_WYG_077-65b"/>
重者豈以其詩哉抑之刑曹好藏古法帖能識其妙此<lb/>
又其先傳士公時已藏又其家之故物云<hi>匏翁家藏集</hi>
山谷老人書後漢隂長生詩三首今藏刑部馬公抑之<lb/>
山谷題其後云忠州本都山仙都觀朝金殿西壁有天<lb/>
成四年人書隂眞君詩三章余同年許少卿以為眞漢<lb/>
人文章也以余考之信然偶得佳紙為鈔此詩穆觀道<lb/>
家書徃徃言及隂君今併觀其詩誠不凡之仙也詩詞<lb/>
㫖髙古而人間少傳故録之其一維予之先佐命唐虞<lb/>
<pb n="KR3h0061_WYG_077-66a"/>
爰逮漢世紫艾重紆予獨好道而為匹夫髙尚素志不<lb/>
事王侯貪生得生亦又何求超迹蒼霄乗飛駕浮青鸞<lb/>
乗翼與我為仇入火不灼蹈波不濡逍遥太極何憂何<lb/>
慮遨戲仙都顧閔羣愚年命之逝如彼波流奄忽未㡬<lb/>
泥土為儔馳走索死不肯蹔休予之聖師體道知眞昇<lb/>
騰變化松喬為隣其二維予同學一十二人寒苦求道<lb/>
歴二十年中多怠惰志讓五經辟世自匿二十餘年名<lb/>
山之側寒不遑衣饑不暇食思不敢歸勞不敢息奉事<lb/>
<pb n="KR3h0061_WYG_077-66b"/>
聖師承顔恱色面垢足胝乃見衰識遂傳要訣恩深不<lb/>
測妻子延年咸享無極黄白已成貨行不堅痛乎諸子<lb/>
命也自天天不妄授道不歸賢勤加精研勿投幽壤何<lb/>
時可還嗟爾流俗富貴所牽神丹一成昇彼九天夀同<lb/>
三光何但億千其三維予垂髪少好道徳棄家隨師東<lb/>
西千億役使鬼神玉女侍側子得度世神丹之力<hi>寓意</hi>
<hi>編</hi>
右山谷書隂真人詩三章自題云書以與王瀘州之季<lb/>
<pb n="KR3h0061_WYG_077-67a"/>
子而不著其名末云紹聖四年四月丙午禪月樓中書<lb/>
按公紹聖元年謫涪州時王獻可帥瀘遇之甚厚獻可<lb/>
字補之嘗遣其少子至黔省公公集中有與其少子王<lb/>
秀才書云車馬逺來将父命以厚逐客者是已蓋王嘗<lb/>
遣其季子至黔此書相見時書故不及於簡札耳觀其<lb/>
稱與而不云寄可見矣黄㽦作公年譜嘗援以為據而<lb/>
不得詳予因略疏之此書初作方寸字後皆拳許大書<lb/>
蓋用敗筆草草寫成瓌偉跌宕一出顔東方朔賛但字<lb/>
<pb n="KR3h0061_WYG_077-67b"/>
字剪輳成卷必是大軸經庸人裝截耳<hi>甫田集</hi>
　　　宋黄庭堅草書秋浦歌<lb/>
字學至唐最勝雖經生亦可觀其傳者以人不以書也<lb/>
褚薛歐虞皆太宗之名臣魯公之忠義公權之筆諫雖<lb/>
不能書若人如何哉豫章先生孝友文章師表一世咳<lb/>
唾之珠聞者興起况其書又入神品宜其傳寳百世恭<lb/>
聞徽宗皇帝評公之書謂如抱道足學之士坐髙車駟<lb/>
馬之上横鉗髙下無不如意聖人之言經也晩學小子<lb/>
<pb n="KR3h0061_WYG_077-68a"/>
尚安所云張安國跋<hi>珊瑚網</hi>
右太史黄公書李白秋浦詩凡十七首筆勢瀟灑皆超<lb/>
軼絶塵觀公所自題謂寫此時雲日流煥移竹西牖下<lb/>
旋添新翠有攜幽禽至者時弄新音翏翏可聽則其情<lb/>
景相融盪而生意逸發於豪素間至今如欲飛動當是<lb/>
時公方謫涪州别駕自常情言之必憔悴無聊所見花<lb/>
鳥濺淚驚心公乃能藉之㳺戲翰墨無一髪隕穫之意<lb/>
非行安節和夷險一致者有弗能也昔人稱公以草木<lb/>
<pb n="KR3h0061_WYG_077-68b"/>
文章發帝杼機花竹和氣驗人安樂雖百世之相後使<lb/>
人躍躍興起者豈欺我哉紹聖二年公年已五十二故<lb/>
此書蒼勁比舉學官丞祕書時如出二手當時錢穆父<lb/>
不能深知猶病公為拙公嘗謂李致堯云書要拙多於<lb/>
巧近見少年作字如新婦子妝梳百種㸃綴終無烈婦<lb/>
氣嗚呼公言其有所感也夫<hi>宋學士集</hi>
山谷書太白秋浦詩筆法頗不類故常或疑非真蹟此<lb/>
不知書故也公嘗自評元祐間書筆意癡鈍用筆多不<lb/>
<pb n="KR3h0061_WYG_077-69a"/>
到晩入峽見長年盪漿乃悟筆法又云紹聖甲戌在黄<lb/>
龍山中忽得草書三昧則晩年之筆與少時固異矣安<lb/>
得以故我求之其間筆陣所至猛氣軼出常度然不害<lb/>
其為神駿也<hi>震澤集</hi>
　　　宋黄庭堅草書太白詩<lb/>
南豐諶氏收山谷草書李太白歌行一卷殆中年筆也<lb/>
予家數卷亦太白詩蓋非謫仙妙語不足發龍蛇飛動<lb/>
之勢耳今江西豫章廬陵宜春皆刻山谷真草惟蜀中<lb/>
<pb n="KR3h0061_WYG_077-69b"/>
劉氏十卷中草聖尤奇實暮年筆也始潁昌劉昱字晦<lb/>
叔與山谷友善暨其子瓌孫伯虎三世相繼持節於蜀<lb/>
日裒月聚固宜得之之富其間二說學者不可不知乃<lb/>
命小吏録於左<hi>平園集</hi>
山谷書法晚年大得藏眞三昧此筆力恍惚出神入鬼<lb/>
謂之草聖宜焉嘗記元祐中子瞻蘇公穆父錢公同觀<lb/>
公揮翰作草於寳梵僧舍子瞻賞嘆再四穆父從旁曰<lb/>
君見自序眞蹟當更有得公一時心有所未平紹聖謫<lb/>
<pb n="KR3h0061_WYG_077-70a"/>
黔中始見石揚休自序帖縱觀不已頓覺超異乃服穆<lb/>
父之言也觀此信是紹聖後所書者幾與藏眞合作但<lb/>
篇後有闕文當時藏眞自叙有二本一為石揚休所蓄<lb/>
是矣一蓄蘇舜欽所蘇本前亦有所遺後世以為惋惜<lb/>
今此卷之不全殆天亦欲㝠契之也尚古宜寳藏之正<lb/>
徳改元清明日長洲沈周跋<hi>珊瑚網</hi>
䨇井之學大抵以韻勝文章詩樂書畫皆然姑論其書<lb/>
積功固深所得固别要之得晉人之韻故形貎若懸而<lb/>
<pb n="KR3h0061_WYG_077-70b"/>
神爽𠖇㑹歟此卷馳驟藏眞殆有奪胎之妙非有若據<lb/>
孔子比也其故乃是與素同得晉韻然耳今之師素者<lb/>
率鹵莽求諸其外動至狂惡又是優孟為叔敖抵掌變<lb/>
幻眩亂人鬼只能惑楚竪子耳亦獨何哉可恨可恨卷<lb/>
蹟英氣横發於其本書故是平生神品尚古光禄藏護<lb/>
過於至寳老谷不死之神在華氏矣<hi>祝氏集略</hi>
　　　宋黄庭堅草書文選後詩<lb/>
涪翁参黄龍禪有倒用如來印手段故其書得筆外意<lb/>
<pb n="KR3h0061_WYG_077-71a"/>
如荘周之談大方不可端倪如梵志之翻著韈刺人眼<lb/>
精一夫九首方相四目䕫一足能三足猿梟籐蟲食木<lb/>
巨石很老枿秃恢詭譎怪千態萬状然涪翁自謂中年<lb/>
以草書名世惟東坡以為俗此其暮年書也能知東坡<lb/>
之所謂俗則知涪翁之不俗矣<hi>滏水集</hi>
　　　宋黄庭堅書贈祖元師詩<lb/>
黔安居士書自紹聖乙亥謫黔中之後得藏眞自序於<lb/>
石揚休家落筆頓覺超異此卷乃召還時所書居士年<lb/>
<pb n="KR3h0061_WYG_077-71b"/>
已五十七矣其為絶妙有不容言者至若其詩則為祖<lb/>
元大師而賦師和義人族王氏能用五行書察人休祥<lb/>
性尤嗜琴學之二十年弗厭搆霜鍾堂畜雅琴十餘遇<lb/>
嘉賔至欣然鼔一再行或坐此君軒對竹嘯咏居士嘗<lb/>
寄詩題軒中及聞東還師自三榮追至瀘川餞之居士<lb/>
嘉其勤因疊前韻贈焉夫居士之在中朝惇卞輩平日<lb/>
以士大夫自居反不相容至扵擯斥五溪蠻蜑之鄉而<lb/>
師以一浮屠氏乃能不逺七百里而送之則其尊賢尚<lb/>
<pb n="KR3h0061_WYG_077-72a"/>
徳為何如要不止精於琴學而已也詩中第五句有孤<lb/>
臣䝉恩已三命之言按居士辭免吏部員外郎状元符<lb/>
庚辰自戎州起廢五月復宣徳郎監鄂州鹽稅十月改<lb/>
奉議郎簽書寜國軍節度判官十二月發僰道建中靖<lb/>
國辛巳三月出峡州始改朝奉郎知舒州或疑居士之<lb/>
賦是詩在於辛巳之正月九日辛未當時僅授二階不<lb/>
應前兩月遽云三命殊不知僰道初發之時已聞有守<lb/>
舒之擢第未嘗被詔命爾不然其和丹稜楊皓詩亦未<lb/>
<pb n="KR3h0061_WYG_077-72b"/>
出峽所作何以有老作同安守之句邪此蓋不難知者<lb/>
也詩序云幷簡周彦公周彦公名庠皇祐進士夢易之<lb/>
子師之羣從弟程遵海之門人七嵗能文後舉八行大<lb/>
司成考定為天下第一詔旌其門授潼川府敎授辭歿<lb/>
謚賢節先生東坡潁濵及范忠宣公皆稱其人所著有<lb/>
氷壺集二十卷亦一知名之士漫附及之非惟見居士<lb/>
擇友之精而師之昆季清標雅望足以承居士崇奨之<lb/>
重庶㡬覽之者有所發哉楊子雲之楊文宜從手今改<lb/>
<pb n="KR3h0061_WYG_077-73a"/>
而從木者其偶誤也或别是一人邪<hi>宋學士集</hi>
　　　宋黄庭堅書昌黎詩<lb/>
生平見山谷書以側險為勢以横逸為功老骨顚態種<lb/>
種槎出獨此録昌黎送符城南讀書詩小行體盡歛其<lb/>
怒張之氣而為虚婉與蘭亭異體同用尤可寳也昌黎<lb/>
木强語山谷愛之其示相與送符事相類第昌黎晚節<lb/>
貴盛故其談讀書之效津津然山谷以筆札得罪流離<lb/>
放逐生兒愚魯亦是佳事何必強之讀書邪放筆一笑<lb/>
<pb n="KR3h0061_WYG_077-73b"/>
<hi>弇州續藁</hi>
　　　宋黄庭堅書中興頌碑後詩<lb/>
山谷中興頌碑後詩是論宗語俯仰感慨不忍再讀廹<lb/>
急詰屈亦令人易厭書法翩翩有致惜摹搨乆遂多失<lb/>
真者余謂坡筆以老取妍谷筆以妍取老雖側臥小異<lb/>
其品格固已相當跋尾云惜不得秦少㳺妙墨劖之崖<lb/>
石少㳺當亦善書爾時謫藤州故谷念之邪<hi>弇州山人</hi>
<hi>藁</hi>
<pb n="KR3h0061_WYG_077-74a"/>
　　　宋黄庭堅行書缺月挂疎桐詞<lb/>
右大字有丰神涪翁書出色者骨與肉兼到<hi>蒼潤軒碑</hi>
<hi>跋</hi>
　　　宋黄庭堅書東坡大江東去帖<lb/>
銅将軍鐵著板唱大江東去固也然其詞跌宕感慨有<lb/>
王處仲撾鼔意氣傍若無人魯直書莽莽亦足相發磊<lb/>
塊時閱之以當阮公數斗酒<hi>弇州山人藁</hi>
涪翁此書不如缺月挂疎桐後有跋語已糢糊<hi>蒼潤軒</hi>
<pb n="KR3h0061_WYG_077-74b"/>
<hi>碑跋</hi>
　　　宋黄庭堅書此君軒<lb/>
先騎曹子猷云何可一日無此君吾家小祗園竹萬箇<lb/>
中有軒三楹不施丹堊純碧而已零雨微颸朝暾夜月<lb/>
峭蒨青葱映帶眉睫間令人神爽陳子兼方伯為題署<lb/>
曰此君軒今年歸自楚得山谷老人大書此君軒詩一<lb/>
卷怒筆勃掣有籜龍坼石勢懸針下垂則輕梢遏雲槎<lb/>
牙外嚮則䰅節奮張居然墨池傍兔苑因留寘山房中<lb/>
<pb n="KR3h0061_WYG_077-75a"/>
異日乞公暇䨇鈎入石壁之軒為此君傳神也<hi>弇州山</hi>
<hi>人藁</hi>
　　　宋黄庭堅書七祖山詩<lb/>
山谷登七祖山次周元翁韻詩其書本得意筆而為再<lb/>
刻故且石頑而工拙所用峭側取老取媚筆意殆盡其<lb/>
僅存者偃蹇桀驁之態耳詩亦頗自負得意語而類若<lb/>
為拙工頑石所侵者何也人苦不自知何縁復寄王子<lb/>
駿<hi>弇州山人藁</hi>
<pb n="KR3h0061_WYG_077-75b"/>
　　　宋黄庭堅行書遊青原山詩<lb/>
右碑遣筆俊偉惜刻手不佳有失真處然風神固在余<lb/>
嘗謂涪翁二詩如後首釣魚臺云笋□林塘晚絲緡嵗<lb/>
月除綽有唐意但以前篇觀之則用韻既險而說理又<lb/>
晦率多牽強餖凑欲令人以意解之此所以謂江西𣲖<lb/>
也<hi>蒼潤軒碑跋</hi>
　　　宋黄庭堅書南華玉篇<lb/>
黄庭外景一篇世傳魏晉時道家者流所作自王逸少<lb/>
<pb n="KR3h0061_WYG_077-76a"/>
以來髙人勝士皆善書之此三十六篇乃其義疏名曰<lb/>
内景蓋飬生之樞要也薌林居士藏山谷先生所書有<lb/>
年數矣其孫士虎逺以相示筆勢秀傑何待稱賛惟所<lb/>
用字校光堯皇帝賜寜夀觀本差殊頗多如首句虚皇<lb/>
尊今作虚皇前末句此其文今作此真文當以御書本<lb/>
為正淳熙十五年二月旦日<hi>平園集</hi>
　　　宋黄庭堅書金剛經<lb/>
此經最貴徐柳所書今或漫或燔所可致者獨灌溪本<lb/>
<pb n="KR3h0061_WYG_077-76b"/>
但恨傳刻失真耳山谷遺蹟自當盛行於世故四明别<lb/>
駕陳篆藏而未刻者為其非全書也然經複語類而次<lb/>
之計所欠無多山谷翰墨滿江南匡廬又産藥石取諸<lb/>
人而補華衮攻他山而傳副墨斯無難矣此孝子慈孫<lb/>
所宜勉也乾道丁亥十二月二十三日敬觀於天池院<lb/>
文殊亭<hi>平園集</hi>
　　　宋黄庭堅書發願文<lb/>
此書藏河南李彦将家豪勁端重所謂入顔楊鴻鴈行<lb/>
<pb n="KR3h0061_WYG_077-77a"/>
者今已刻石廬陵郡齋然可傳者位置形勢而已若乃<lb/>
濃淡纖妍體備衆妙則副墨之子亦如佩夫子象環耳<lb/>
乾道元年二月二十六日彦将自贛上來僕具脫粟請<lb/>
少留遂出示此軸獻豚蹄而得禾車者邪<hi>平園集</hi>
山谷與佛印㳺在黄龍晦堂室中聞桂薌有省故其造<lb/>
詣穏宻迥出流輩而文詞翰墨焜燿一世若不自有今<lb/>
觀親書發願文精誠眞切誓為衆生代受諸報深入普<lb/>
賢悲智願海非㝛具大乗根器孰能爾邪今時士夫不<lb/>
<pb n="KR3h0061_WYG_077-77b"/>
務已學惟訾佛毁敎為事視此寜無愧乎姑蘇無量夀<lb/>
院淨妙上人家世寳藏幾二百載蓋亦願力所持哉前<lb/>
有金章宗瘦書金御書筌題首尾明昌七印鉗識讀者<lb/>
當求其深心大願難於能行無徒夸詞翰之美也洪武<lb/>
甲寅春前浄慈懐渭題<hi>鐵網珊瑚</hi>
　　　宋黄庭堅書楞嚴經真蹟<lb/>
余在翰林時暇日同曼碩揭公過看雲堂吳大宗師以<lb/>
古銅鴨焚香嘗新杏因出示黄太史真蹟適松雪趙公<lb/>
<pb n="KR3h0061_WYG_077-78a"/>
亦至謂山谷公得張長史圓勁飛動之意今觀此卷信<lb/>
不誣矣余以老病空山安得同諸公同一賞玩即臨風<lb/>
執筆益重懐賢之思云青城山樵者虞集謹識<hi>道園學</hi>
<hi>古録</hi>
右山谷黄文節公書楞嚴經眞蹟一卷潛心蘭亭進以<lb/>
鍾張鋒芒圓勁猶神龍之自試韻度飄逸如天馬不可<lb/>
羈黄公行髙天下於一藝亦造古法觀斯遺墨從可概<lb/>
見宗𤣥得敬而愛之不啻已出其風裁之峻整又可知<lb/>
<pb n="KR3h0061_WYG_077-78b"/>
展玩數四為之歎服洪武丙辰立秋金華宋濓書玉堂<lb/>
之署<hi>宋學士集</hi>
凡事至於入神之境則自不可多有蓋其發之亦自不<lb/>
易非一時精神超然格度之外者不爾也山谷書如此<lb/>
卷則眞所謂神品矣捕龍蛇搏虎豹乗風霆而上下太<lb/>
清誰得而襲其蹤跡也汪宗道居留都繁麗之下博雅<lb/>
好古收蓄唐宋遺墨甚富此其尤祕重者間出相示賞<lb/>
歎彌日輙記嵗月如此𢎞治癸亥秋九月既望蘇人祝<lb/>
<pb n="KR3h0061_WYG_077-79a"/>
允明書<hi>祝氏集略</hi>
山谷眞蹟流世者余及見凡三種在李氏王氏華氏皆<lb/>
大草筆勢牽連不絶人謂皆紹聖以後之筆蓋公嘗因<lb/>
錢穆父謂未見自序帖心有所未平紹聖二年謫黔獲<lb/>
見之遂深契藏真之法而自入神矣此元祐九年四月<lb/>
戊申書者當是穆父初言時也山谷人品髙詣集諸家<lb/>
之成若虞道園宋潛溪謂其造鍾王及張長史之域而<lb/>
未及藏真者亦見諸先輩不徒言也道園跋漫言此卷<lb/>
<pb n="KR3h0061_WYG_077-79b"/>
未指其所書何段文字潛溪雖云楞嚴經而子仁辨之<lb/>
謂乃清公頌據山谷與叔震手劄云寄送清公頌頗見<lb/>
志願不忘般若中也以頗見二字似美叔震之意疑乎<lb/>
清公頌叔震所作者後云手抄去觀音賛論所抄當出<lb/>
其手書尚未知果否宗道好古之士宜更覈之可矣後<lb/>
學長洲沈周<hi>珊瑚網</hi>
　　　宋黄庭堅書頭陀賛<lb/>
山谷老人祖瘞鶴之名書寫頭陀之妙句乃至逸其姓<lb/>
<pb n="KR3h0061_WYG_077-80a"/>
字豈大觀初禁天下不得傳蘇黄辭翰故削之以避禍<lb/>
邪然楷法姸媚筆勢縱横絶勝菊坡待制所藏發願文<lb/>
也時至元壬午陽月晦日濟南張謙受益父題<hi>清河書</hi>
<hi>畫舫</hi>
黄文節公書頭陀賛荘肅典重左顔右柳覽之有垂紳<lb/>
正笏之象非若平時率意之作也此吾郷吳文定家舊<lb/>
藏後歸一時貴最後乃入上海顧廷尉汝和齋中廷尉<lb/>
之子出以售人将營負郭僕方修頭陀行正當購此惜<lb/>
<pb n="KR3h0061_WYG_077-80b"/>
子母青蚨蕭瑟不能償十五秦城楚人之弓未知竟入<lb/>
誰手此間世名蹟得之者幸毋惜七寳莊嚴耳後學王<lb/>
穉登敬書<hi>同上</hi>
　　　宋黄庭堅書布袋頌<lb/>
黄涪翁起豫章分寜筮仕為泰和令故翁墨妙在下邑<lb/>
為多其著者缺月挂疎桐與市聲在耳二章家傳人翫<lb/>
宋元之季邑罹兵燹眞蹟逸存亡者什一東陽盧岳伯<lb/>
公博古精六書太夫人鄭出義門故族尤嗜墨翰攜其<lb/>
<pb n="KR3h0061_WYG_077-81a"/>
家世藏涪翁書玉泉皓禪師布袋頌手授公公珍之重<lb/>
離寢處其來觀察潮陽子章請得而縱觀之卷凡二百<lb/>
九十六字缺一字風神灑蕩筆鋒蒼勁端嚴處如梁松<lb/>
亭亭千載尖秃處如渇伽獸稜稜一角沉瑩如孤月流<lb/>
天而雲絶翳嗟駐如千里馳坂而神更閒鎗摺翻飛而<lb/>
欲動盤詰迴聨而若續宛而不媚剛而不澀至於抝者<lb/>
讓者疑者掬者不離於晉而不局於晉竊意宋人筆翁<lb/>
當稱上乗翁手書此卷已入三昧嘗試評之朱蒼痩而<lb/>
<pb n="KR3h0061_WYG_077-81b"/>
色未腴蘇敦重而肉稍肥米襄陽豪而神鋒太峻蔡端<lb/>
明整而結搆似踈乃宣和書譜遺翁不録而當時復有<lb/>
蘇黄寫壞一語嗟乎此非夏蟲疑氷則美女入而下陳<lb/>
者嫉矣子章讀佛祖統記布袋唐僧客閩中或問師年<lb/>
幾何師曰我此袋與虚空齊年師既化復有人見於東<lb/>
陽山中涪翁頌此似得嘗如來法味而筆力掃素無所<lb/>
觸嬈則此卷又當與此袋齊年而師之神與涪翁之筆<lb/>
流落人間千百年不出東陽竟望赤巖白鹿之間山川<lb/>
<pb n="KR3h0061_WYG_077-82a"/>
爽塏古今人物徃徃依之邪<hi>郭子章蠙衣生蜀草</hi>
　　　宋黄庭堅行書七佛偈<lb/>
右遣筆纎刻手不佳失真多學者恐流於媚<hi>蒼潤軒碑</hi>
<hi>跋</hi>
　　　宋黄庭堅行書黄龍晦堂和尚開堂疏<lb/>
文節此書骨月俱到勝七佛偈百倍<hi>蒼潤軒碑跋</hi>
　　　宋黄庭堅草書<lb/>
曇秀來海上見東坡出黔安居士草書一軸問此書如<lb/>
<pb n="KR3h0061_WYG_077-82b"/>
何坡云張融有言不恨臣無二王法恨二王無臣法吾<lb/>
於黔安亦云他日黔安當捧腹軒渠也丁丑正月四日<lb/>
<hi>東坡集</hi>
　　　宋黄庭堅草書千文<lb/>
紹聖史禍諸公置對之詞今皆不見於文集獨嘗於蘇<lb/>
魏公家得陸左丞書十數條皆詆元祐語也其間記黄<lb/>
太史欲書王荆公勿令上知之帖而已力沮止之黄公<lb/>
爭辨甚苦至曰審如公意則此為佞史矣是時陸為官<lb/>
<pb n="KR3h0061_WYG_077-83a"/>
長以是其事竟不得書而黄公猶不免於後咎然而後<lb/>
此又數十年乃復頼彼之言而事之本末因得盡傳扵<lb/>
世是亦有天意矣惜乎秉史筆者不能表而出之以信<lb/>
來世而顧獨稱其詞筆以為盛美因觀此卷李端叔跋<lb/>
語為之感慨太息輙記其後若其書法則世之有鑒賞<lb/>
者自能言之故不復及云慶元己未十一月既望雲谷<lb/>
老人朱熹記<hi>朱子文集</hi>
　　　宋黄庭堅宜州帖<lb/>
<pb n="KR3h0061_WYG_077-83b"/>
山谷宜州書最為老筆自不當以工拙論但追想一時<lb/>
忠賢流落為可歎耳雲谷老人因覽竊識慶元己未三<lb/>
月八日<hi>朱子文集</hi>
　　　宋黄庭堅大字<lb/>
能鼓琴者識琴能擊劔者識劔故必能書然後知古人<lb/>
筆法叔元出示豫章公墨蹟一卷余手拙不能書何足<lb/>
以識之但見其行草變態縱横勢若飛動而風韻尤勝<lb/>
非得夫翰墨三昧其孰能臻此公嘗謂蓄書者以韻觀<lb/>
<pb n="KR3h0061_WYG_077-84a"/>
之當得其髣髴今反復此帖知公言為確論<hi>張綱華陽</hi>
<hi>集</hi>
　　　宋黄庭堅伏波帖<lb/>
山谷晩年書法大成如此帖豪髪無遺恨矣心手和調<lb/>
筆墨又如人意譬泰豆之御内得於中外合馬志六轡<lb/>
沃若兩驂如舞錫鸞肅雍自應武象既不入馳驅之範<lb/>
亦非詭遇者之所知也范成大至能題於此<hi>鐵網珊瑚</hi>
右黄文節公書劉賔客伏波詞詩雄偉絶倫真得折釵<lb/>
<pb n="KR3h0061_WYG_077-84b"/>
屋漏之妙公嘗自言紹聖甲戌黄龍山中忽得草書三<lb/>
昧又云自喜中年字書稍進此詩建中靖國元年五月<lb/>
乙亥荆南沙尾書於時公年五十有七正晚年得意書<lb/>
且題其後云持到淮南示余故舊何如元祐中黄魯直<lb/>
書也按公自評元祐中書云徃時王定國嘗道余書不<lb/>
工余未嘗以服由今觀之定國之言誠為不謬蓋用筆<lb/>
不知擒縱故字中無筆耳字中有筆如禪家句中有眼<lb/>
非深解宗趣豈易言哉此書豈所謂字中有筆者邪公<lb/>
<pb n="KR3h0061_WYG_077-85a"/>
元符三年自貶所放還建中靖國元年四月抵荆南崇<lb/>
寜元年始赴太平凡留荆南十閱月常有解免恩命状<lb/>
云到荆州即苦癰疽發於背脇毒痛二十餘日今方稍<lb/>
㿉而此帖云新病瘍不可多作勞正發奏旹也嘉靖十<lb/>
年辛卯冬臘月三日徴明書<hi>書畫題跋記</hi>
　　　宋黄庭堅贈筆工嚴永帖<lb/>
山谷老人贈筆工嚴永帖蓋在戎州時公嘗手書煎茶<lb/>
賦云試嚴永筆即其人也此紙乃摹本後有杜氏綰印<lb/>
<pb n="KR3h0061_WYG_077-85b"/>
章綰字季陽仕至知英州其祖父與正獻公為兄弟綰<lb/>
好法書名畵見王洋子渤所為墓誌此其所摹者也黄<lb/>
公好書故筆工姓名徃徃見詩帖如元道寜吳希照林<lb/>
為之張通輩可考也夫善書之得佳筆猶良工之用利<lb/>
器應心順手是亦一快彼謂不擇筆而妍㨗者豈通論<lb/>
哉他如蔡忠恵之紀諸葛漸蘇文忠之取吳政父子朱<lb/>
文公之稱蔡藻三公皆深於書故爾吁一技之精猶獲<lb/>
附賢者以不朽况其大者乎<hi>吳師道禮部集</hi>
<pb n="KR3h0061_WYG_077-86a"/>
　　　宋黄庭堅與趙景道帖<lb/>
山谷老人與趙景道帖幷絶句八首今藏海虞錢工部<lb/>
士𢎞家前有賈丞相似道恱生印及長字印蓋宋末嘗<lb/>
入似道家恱生乃其堂名也聞之昔人似道藏法書名<lb/>
畵甚富其妙品輙用二印識之後宋人三跋中有石湖<lb/>
居士者余鄉先生范文穆公也<hi>寓意編</hi>
　　　宋黄庭堅食時五觀帖<lb/>
涪翁食時五觀乃小乗經觕語耳然不可不時使何太<lb/>
<pb n="KR3h0061_WYG_077-86b"/>
宰王侍中讀之筆法極輕弱而鮮餘味<hi>弇州山人藁</hi>
　　　宋秦觀草書帖<lb/>
少㳺近日草書便有東晉風味作詩増奇麗乃知此人<lb/>
不可使閒遂兼百技矣技進而道不進則不可少㳺乃<lb/>
技道兩進也<hi>東坡集</hi>
　　　宋秦觀帖<lb/>
黄豫章秦淮海皆學顔平原眞行豫章晚尤自稱許淮<lb/>
海則退避不肯以書自名亦各行其志也嘉定改元四<lb/>
<pb n="KR3h0061_WYG_077-87a"/>
月己酉山隂陸㳺書<hi>渭南集</hi>
　　　宋王詵書<lb/>
余嘗得蕃錦一幅團窠中作四異物或無手足或多手<lb/>
足甚奇怪以為書囊人未有能識者今觀晉卿行書頗<lb/>
似蕃錦其竒怪非世所學自成一家<hi>山谷集</hi>
　　　宋黄正叔書<lb/>
正叔髙標清致雖在烈日塵埃中見其字想見其人清<lb/>
風颯然不召自至然其少所許可介潔不撓獨扵魯直<lb/>
<pb n="KR3h0061_WYG_077-87b"/>
委曲傾盡每見一語必手録故因其字所流傳者多魯<lb/>
直語正叔既病目廢而魯直死矣讀之慘然流涕<hi>姑溪</hi>
<hi>集</hi>
　　　宋鮮于侁帖<lb/>
公字子駿閬中人終於集賢修撰知陳州裕陵稱其文<lb/>
學司馬文正公稱其政事蘇文忠公稱其詞章泰山孫<lb/>
先生稱其經術公之為人大略可覩矣今觀此帖雖㳺<lb/>
戲翰墨而大要使人内觀返照以求其在巳者學者循<lb/>
<pb n="KR3h0061_WYG_077-88a"/>
是而有得焉則知此詩不但為紀老設也<hi>鶴山集</hi>
　　　宋李康年篆心經<lb/>
江夏李君康年好古博學而小篆尤精以私忌日篆般<lb/>
若心經為其親追福而求余為跋尾余聞此經雖不離<lb/>
言語文字而欲以文字見欲以言語求則不可得篆畫<lb/>
之工蓋亦無施於此况所謂跋尾者乎然人之欲薦其<lb/>
親必歸於佛而作佛事當各以其所能雖畫地聚沙莫<lb/>
不具足而况篆字之工若此者邪獨恐觀者以字法之<lb/>
<pb n="KR3h0061_WYG_077-88b"/>
工便作勝解故書其末普告觀者莫作是念元豐五年<lb/>
十二月十三日<hi>東坡集</hi>
　　　宋李康年篆<lb/>
余嘗論二王以來書藝超軼絶塵惟顔魯公楊少師相<lb/>
望數百年若親見逸少又知得於手而應於心乃輪扁<lb/>
不傳之妙賞㑹於此雖歐虞褚薛政湏北面爾自為此<lb/>
論雖平生翰墨之友聞之亦憮然瞠若而已晚識子瞻<lb/>
評子瞻行書當在顔楊鴻鴈行子瞻極辭謝不敢雖然<lb/>
<pb n="KR3h0061_WYG_077-89a"/>
　子瞻知我不以勢利交之而為此論李樂道白首心醉<lb/>
　六經古學所著書章程句斷絶不類今時諸生身屈於<lb/>
　萬夫之下而心亨於江湖之上晩寤籀篆下筆自可意<lb/>
　直木曲鐵得之自然秦丞相斯唐少監陽冰不知去樂<lb/>
　道逺近也當是傳其家學觀樂道字中有筆故為樂道<lb/>
　發前論蔡君謨行書世多毁之者子瞻嘗推宗之此亦<lb/>
　不傳之妙也<hi>山谷集</hi>
　　　　宋文勛篆<lb/>
<pb n="KR3h0061_WYG_077-89b"/>
　景修談金陵近事亹亹皆可人意非紬繹展轉不能中<lb/>
　程度諧律吕文安國余與之逰三十年善論難劇談切<lb/>
　中尤得於罇俎間為多嘗謂其㝛疇預計不如是必有<lb/>
　脫落可指議處然篆筆方嚴勁正未嘗妄立一筆豈舌<lb/>
　端筆次自應相契故如是抑機警爽悟不謀而然邪聽<lb/>
　言觀書如㑹兹境可勝慨歎<hi>姑溪集</hi>
　<lb/>
御定佩文齋書畫譜卷七十七<lb/>
</p>
<p>
</p>
  </div>
</body>
</text>
</TEI>
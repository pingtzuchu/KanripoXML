<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>素問入式運氣論奥</head>
    <p>
<pb n="KR3e0024_WYG_000-1a"/>
欽定四庫全書　　　　　子部五<lb/>
　素問入式運氣論奥　　　醫家類<lb/>
　　提要<lb/>
　　　　<hi>臣</hi>等謹案素問入式運氣論奥三卷附黄帝<lb/>
　　　　内經素問遺篇一卷宋劉温舒撰温舒里居<lb/>
　　　　未詳前有元符己卯序舊題朝散郎太醫學<lb/>
　　　　司業葢以醫通籍者也晁公武讀書志云温<lb/>
　　　　舒以素問運氣為治病之要而問荅紛揉文<lb/>
<pb n="KR3e0024_WYG_000-1b"/>
　　　　詞古奥讀者難知因為三十論二十七圖上<lb/>
　　　　于朝今詳考其圖寔二十九葢十干起運十<lb/>
　　　　二支司天二圖原本别題曰訣故公武不以<lb/>
　　　　入數僅曰二十有七其論寔為三十一篇末<lb/>
　　　　五行勝復論一篇原本别注附字故公武亦<lb/>
　　　　不以入數僅曰三十也卷末别附刺法論一<lb/>
　　　　卷題曰黄帝内經素問遺篇按刺法論已亡<lb/>
　　　　在王氷作注之前温舒生北宋之末何從得<lb/>
<pb n="KR3e0024_WYG_000-2a"/>
　　　　此其注亦不知出自何人殆不免有所依托<lb/>
　　　　未可盡信焦竑經籍志載此書作四卷合此<lb/>
　　　　論為一書益舛誤矣乾隆四十四年三月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR3e0024_WYG_000-3a"/>
素問入式運氣論奥序<lb/>
夫醫書者乃三墳之經伏羲觀天文造甲厯神農嘗百<lb/>
藥制本草黄帝論疾苦成素問因知其道奥妙不易窮<lb/>
研自非留心刻意豈達𤣥機且以其間氣運最為補寫<lb/>
之要雖備見黄帝與岐伯鬼臾區問對分糅篇章卒無<lb/>
入法稍難施用余性識偏陋竊慕真風棲心聖典積有<lb/>
嵗月雖吏役塵勞之暇亦未嘗暫捨筆萃斯文久以盈<lb/>
軸莫不究源附説解惑分圖括上古運氣之秘文撮斯<lb/>
<pb n="KR3e0024_WYG_000-3b"/>
書隂陽之精論若網之在綱珠之在貫粲然明白箋明<lb/>
奥義咸有指歸詎飾文辭庶易曉晤使覽者經目頓知<lb/>
妙道幾過半矣詎敢沽譽且畏醫藥之差誤遺人夭殃<lb/>
絶人長命爾元符己卯嵗丁丑月望日序<lb/>
</p>
<p>
</p>
  </div>
</body>
</text>
</TEI>
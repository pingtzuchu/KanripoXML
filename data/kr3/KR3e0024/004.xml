<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>黄帝内經素問遺篇</head> <lb/>
    <p>
<pb n="KR3e0024_WYG_004-1a"/>
欽定四庫全書<lb/>
　黄帝内經素問遺篇<lb/>
　　　　刺法論第七十二<lb/>
黄帝問曰升降不前氣交有變即成暴欎余已知之如<lb/>
何預救生靈可得却乎<lb/>
　却之言去也何以去之<lb/>
歧伯稽首再拜對曰昭乎哉問臣聞夫子言既明天元<lb/>
須窮法刺可以折欎扶運補弱全真㵼盛蠲餘令除斯<lb/>
<pb n="KR3e0024_WYG_004-1b"/>
苦<lb/>
　夫子者祖師僦貸季折謂折伏也扶謂扶持也蠲除<lb/>
　也斯此也令除此苦也<lb/>
帝曰願卒聞之歧伯曰升之不前即有甚凶也木欲升<lb/>
而天柱窒抑之木欲發欎亦須待時<lb/>
　木發待間氣也至天作間氣之時作也欲發可刺之<lb/>
　也<lb/>
當刺足厥隂之井<lb/>
<pb n="KR3e0024_WYG_004-2a"/>
　足厥隂之井即大敦穴在足大指端去爪甲上如韭<lb/>
　葉三毛之中乃足厥隂之所出也於平旦水下一刻<lb/>
　時以手按穴得動脉下鍼可及三分留六呼如得氣<lb/>
　急出之先刺左後刺右又可春分日吐之無此管也<lb/>
火欲升而天蓬窒抑之火欲發欎亦須待時<lb/>
　火欎待時至天作左間氣之時也其發也君火春分<lb/>
　相火小滿即欲發之時也故君火相火同法即是二<lb/>
　時而可預刺之也<lb/>
<pb n="KR3e0024_WYG_004-2b"/>
君火相火同刺包絡之滎<lb/>
　心包絡之滎在手掌中勞宫穴也水下二刻以手按<lb/>
　穴動脉應手刺可同身寸之三分留六呼得氣而急<lb/>
　出之先左後右又法當春三泄汗也<lb/>
土欲升而天衝窒抑之土欲發欎亦湏待時<lb/>
　土欎待時至天作左間氣之時也土發欎日維辰維<lb/>
　也多於二間維發之也可預刺之也<lb/>
當刺足太隂之俞<lb/>
<pb n="KR3e0024_WYG_004-3a"/>
　足太隂之俞太白穴在足内側核骨下䧟者中足太<lb/>
　隂之所注也水下三刻刺可同身寸之二分留七呼<lb/>
　氣至急出之先左後右<lb/>
金欲升而天英窒抑之金欲發欎亦須待時<lb/>
　金欎待時至天作左間氣之日也夏至之後金欲發<lb/>
　欎之時在火王後作可預刺也<lb/>
當刺手太隂之經<lb/>
　手太隂之經者經渠穴也在兩手寸口脉陥者中手<lb/>
<pb n="KR3e0024_WYG_004-3b"/>
　太隂之所行也動脉應手於水下四刻刺可同身寸<lb/>
　之三分留三呼氣至急出鍼先左後右<lb/>
水欲升而天芮窒抑之水欲發欎亦須待時<lb/>
　水欎待時至天作左間氣之時也發於辰維之後火<lb/>
　得王之時水可作也可以預用針刺之也<lb/>
當刺足少隂之合<lb/>
　足少隂之合隂谷穴也在膝内輔骨之後大筋之下<lb/>
　小筋之上按之應手屈膝而得足少隂之所入也刺<lb/>
<pb n="KR3e0024_WYG_004-4a"/>
　可同身寸之四分留三呼動氣應手可刺急出之先<lb/>
　刺左後刺右<lb/>
帝曰升之不前可以預備願聞其降可以先防<lb/>
　防䕶者也<lb/>
歧伯曰旣明其升必逹其降也升降之道皆可先治也<lb/>
　亦可以升而先刺也<lb/>
木欲降而地皛窒抑之降而不入抑之欎發散而可得<lb/>
位<lb/>
<pb n="KR3e0024_WYG_004-4b"/>
　三日不降八日降欲降而欎先散而然後作地間氣<lb/>
　者也<lb/>
降而欎發暴如天間之待時也降而不下欎可速矣<lb/>
　降之不下急速如天欎也便可刺之<lb/>
降可折其所勝也<lb/>
　折勝其標而虛其本也故折其勝也<lb/>
當刺手太隂之所出刺手陽明之所入<lb/>
　手太隂之所出少商穴也在手大指之端内側去爪<lb/>
<pb n="KR3e0024_WYG_004-5a"/>
　甲如韭葉手太隂之井也刺可同身寸之一分留三<lb/>
　呼而急出之手陽明之所入曲池穴也在肘外輔屈<lb/>
　肘兩骨之間䧟中手陽明之合刺可同身寸之一寸<lb/>
　五分留七呼動氣應手至而急出之<lb/>
火欲降而地𤣥窒抑之降而不入抑之欎發散而可矣<lb/>
　二日不降七日降欲下而欎散之速可刺之也<lb/>
當折其所勝可散其欎<lb/>
　火欎折水可以除之<lb/>
<pb n="KR3e0024_WYG_004-5b"/>
當刺足少隂之所出刺足太陽之所入<lb/>
　足少隂之出湧泉穴也在足心䧟者中屈足捲指宛<lb/>
　宛中足少隂之井刺可同身寸之三寸留三呼動氣<lb/>
　至急出之先左後右足太陽之所入委中穴在膕中<lb/>
　央約文中動脉應手足太陽之合也刺可同身寸之<lb/>
　五分留七呼氣至而急出之先左後右二次同其法<lb/>
　刺也<lb/>
土欲降而地蒼窒抑之降而不下抑之欎發散而可入<lb/>
<pb n="KR3e0024_WYG_004-6a"/>
　五日不降十日降欲降而欎散而可速刺之<lb/>
當折其勝可散其欎<lb/>
　土欎折水可除其苦<lb/>
當刺足厥隂之所出刺足少陽之所入<lb/>
　足厥隂之所出太敦穴也在足大指端去爪甲上如<lb/>
　韭葉及三毛之中足厥隂井也刺可同身寸之三分<lb/>
　留十呼動氣急出之足少陽之所入陽陵泉穴在膝<lb/>
　下同身寸之一寸䯒骨外亷䧟者中是足少陽之合<lb/>
<pb n="KR3e0024_WYG_004-6b"/>
　刺可同身寸之六分留十呼動氣至急出之<lb/>
金欲降而地彤窒抑之降而不下散抑之欎發散而可<lb/>
入<lb/>
　四日不降九日降欲下而欎散可速刺也<lb/>
當折其勝可散其欎<lb/>
　金欎折火可以除之<lb/>
當刺心包胳所出刺手少陽所入也<lb/>
　心包胳所出中衝穴也在中指之端去爪甲如韭葉<lb/>
<pb n="KR3e0024_WYG_004-7a"/>
　是手心主之井刺可同身寸之一分留二呼動氣至<lb/>
　急出之手少陽之所入天井穴也在肘外大骨之後<lb/>
　肘後同身寸之一寸兩筋間䧟者中屈肘得之手少<lb/>
　陽合刺可同身寸之一寸留十呼動氣應手至而急<lb/>
　出之<lb/>
水欲降而地阜窒抑之降而不下抑之欎發散而可入<lb/>
　一日不降六日降欲下而欎散先可刺之也<lb/>
當折其土可散其欎<lb/>
<pb n="KR3e0024_WYG_004-7b"/>
　折其所勝可以散之也<lb/>
當刺足太隂之所出刺足陽明之所入<lb/>
　足太隂之所出隠白穴也在足大趾之端側去爪甲<lb/>
　如韭葉足太隂之井刺可同身寸之一分留三呼得<lb/>
　氣至乃出之足陽明之所入三里宂在膝下三寸䯒<lb/>
　骨外廉兩筋間足陽明之所合刺可同身寸之五分<lb/>
　留十呼得氣至而急出之<lb/>
帝曰五運之至有前後與升降徃來有所承抑之可得<lb/>
<pb n="KR3e0024_WYG_004-8a"/>
聞乎刺法歧伯曰當取其化源也是故大過取之不及<lb/>
資之大過取之次抑其欎取其運之化源令折欎氣不<lb/>
及扶資以扶運氣以避虛邪也<lb/>
　不及者當資其化源以補其所虧令不勝<lb/>
資取之法令出宻語<lb/>
　資取化源法方明於𤣥珠密語第一卷中<lb/>
黄帝問曰升降之刺以知要願聞司天未得遷正使司<lb/>
化之失其常政即萬化之<hi>闕</hi>其皆妄然<hi>闕</hi>民為病可得<lb/>
<pb n="KR3e0024_WYG_004-8b"/>
先除欲濟羣生願聞其說<lb/>
　明其遷正故可預防<lb/>
歧伯稽首再拜曰悉乎哉問言其至理聖念慈憫欲濟<lb/>
羣生臣乃盡陳斯道可申洞微<lb/>
　申顯也洞深也微妙也言可盡顕深妙<lb/>
太陽復布即厥隂不遷正<lb/>
　即天運不和順四序失令而作疫也<lb/>
不遷正氣塞於上當寫足厥隂之所流<lb/>
<pb n="KR3e0024_WYG_004-9a"/>
　氣舒而復塞之故冩之當冩足厥隂之所流行間穴<lb/>
　也在足大趾之間動脉應手䧟者中足厥隂之榮刺<lb/>
　可同身寸之六分留七呼動氣至而急出之<lb/>
厥隂復布少隂不遷正<lb/>
　天失時令即氣令不正也<lb/>
不遷正即氣塞於上<lb/>
　熱欲化而風乃布外也<lb/>
當刺心包胳脉之所流<lb/>
<pb n="KR3e0024_WYG_004-9b"/>
　心包胳脉之所流勞宫穴也在掌中央刺可同身寸<lb/>
　之三分留六呼動氣至而急出也<lb/>
少隂復布太隂不遷正<lb/>
　子午天數有餘丑未不得中正也<lb/>
不遷正即氣留於上<lb/>
　雨欲化而熱布於天<lb/>
當刺足太隂之所流<lb/>
　足太隂之所流大都穴也在足大趾本節後䧟者中<lb/>
<pb n="KR3e0024_WYG_004-10a"/>
　足太隂脉之榮也刺可同身寸之三分留七呼動氣<lb/>
　至而出之<lb/>
太隂復布少陽不遷正<lb/>
　丑未天數有餘寅申未得中正<lb/>
不遷正則氣塞未通<lb/>
　熱欲化而雨復布天<lb/>
當刺手少陽之所流<lb/>
　手少陽之所流液門穴也在手小指次指間陥者中<lb/>
<pb n="KR3e0024_WYG_004-10b"/>
　手少陽之滎也刺可同身寸之二分留三呼動氣至<lb/>
　而急出也<lb/>
少陽復布則陽明不遷正<lb/>
　寅申天數有餘邜酉未得司天<lb/>
不遷正則氣未通上<lb/>
　燥欲治天熱化復治<lb/>
當刺手太隂之所流<lb/>
　手太隂之所流魚際穴也在手大指本節後内側散<lb/>
<pb n="KR3e0024_WYG_004-11a"/>
　脉文中手太隂之滎也刺可同身寸之二分留三呼<lb/>
　動氣至而急出之<lb/>
陽明復布太陽不遷正<lb/>
　夘酉天數未終辰戌未得司正<lb/>
不遷正則復塞其氣<lb/>
　寒欲行天而燥復化<lb/>
當刺足少隂之所流<lb/>
　足少隂之所流然谷穴也在足内踝前起大骨下䧟<lb/>
<pb n="KR3e0024_WYG_004-11b"/>
　中足少隂之滎也刺可同身寸之三分留三呼動氣<lb/>
　至而出之<lb/>
帝曰遷正不前以通其要願聞不退欲折其餘無令過<lb/>
失可得明乎歧伯曰氣過有餘復作布正是名不過位<lb/>
也<lb/>
　即名布正再治天而不能退位<lb/>
使地氣不得後化新司天未可遷正故復布化令如故<lb/>
也<lb/>
<pb n="KR3e0024_WYG_004-12a"/>
　新嵗司天未得中司去歳司天仍舊治天是故氣過<lb/>
　天令失常故與民作灾之病也<lb/>
己亥之歳天數有餘故厥隂不退位也<lb/>
　至子午之年猶尚治天<lb/>
風行於上木化布天<lb/>
　雨濕之化不令風化至酷作灾<lb/>
當刺足厥隂之所入<lb/>
　足厥隂之所入曲泉穴也在膝内輔骨下大筋上小<lb/>
<pb n="KR3e0024_WYG_004-12b"/>
　筋下後䧟者中屈膝而得之足厥隂之合也刺可同<lb/>
　身寸之六分留七呼動氣至急出其針也<lb/>
子午之歳天數有餘故少隂不退位也<lb/>
　至丑未之年猶尚治天<lb/>
熱行於上火餘化布天<lb/>
　燥清之虧雨化不令熱化復行天令也<lb/>
當刺手厥隂之所入<lb/>
　心包之所入曲澤穴也在肘内廉下陥者中屈肘而<lb/>
<pb n="KR3e0024_WYG_004-13a"/>
　取之手厥隂之合也刺可同身寸之三分留七呼動<lb/>
　氣至而急出之<lb/>
丑未之歳天數有餘故太隂不退位也<lb/>
　至寅申之年猶尚治天也<lb/>
濕行於上雨化布天<lb/>
　寒化虧熱化不令濕化復布行天令<lb/>
當刺足太隂之所入<lb/>
　足太隂之所入太隂陵泉穴也在内側輔骨下陥者<lb/>
<pb n="KR3e0024_WYG_004-13b"/>
　中足太隂之合刺可同身寸之五分留七呼動氣至<lb/>
　而急出之也<lb/>
寅申之歳天數有餘故少陽不退位也<lb/>
　至夘酉之年猶尚治天<lb/>
熱行於上火化布天<lb/>
　燥清令虧熱化復治布行天令<lb/>
當刺手少陽之所入<lb/>
　手少陽之所入天井穴也在肘外大骨後肘後上一<lb/>
<pb n="KR3e0024_WYG_004-14a"/>
　寸兩筋間䧟中屈肘得之手少陽之合也刺可同身<lb/>
　寸之三分動氣至而急出之也<lb/>
夘酉之歳天數有餘故陽明不退位也<lb/>
　至辰戌年猶尚治天也<hi>闕</hi>行於上燥化布天<lb/>
　風化虧而寒化不令清化復治布行天令<lb/>
當刺手太隂之所入<lb/>
　手太隂之所入尺澤穴也在肘約文中動脉應手手<lb/>
　太隂之所合也刺可同身寸之三寸留三呼動氣至<lb/>
<pb n="KR3e0024_WYG_004-14b"/>
　而急出之<lb/>
辰戌之歳天數有餘故太陽不退位也<lb/>
　至己亥之年猶尚治天也<lb/>
寒行於上凛水化布天<lb/>
　熱化令虧風化不令寒化復治布行天令<lb/>
當刺足少隂之所入<lb/>
　足少隂之所入隂谷穴也在膝下内輔骨之後大筋<lb/>
　之下外筋之上按之應手屈膝而得之足少隂之合<lb/>
<pb n="KR3e0024_WYG_004-15a"/>
　刺可同身寸之四分動氣至而急出之<lb/>
故天地氣逆化成民病以法刺之預可平痾<lb/>
　人氣通乎天地也氣交有變前後餘退可使天元刺<lb/>
　其餘源始終可平也<lb/>
黄帝問曰剛柔二干失守其位使天運之氣皆虛乎與<lb/>
民為病可得平乎<lb/>
　天運如虛可以法刺可除之也<lb/>
歧伯曰深乎哉問明其奥㫖天地迭移三年化疫是謂<lb/>
<pb n="KR3e0024_WYG_004-15b"/>
根之可見必有逃門<lb/>
　是謂根䆒天地之災必有避危逃生之門戸<lb/>
假令甲子剛柔失守<lb/>
　柔得其位上失其剛雖得交司數可未至甲子上未<lb/>
　終司己夘下雖迁正是謂柔干孤虛其下也剛未正<lb/>
　之已不得其甲即土運反虛而木廼勝<lb/>
剛未正柔孤而有虧<lb/>
　甲不正於己也土運不令正失少隂不化是故天與<lb/>
<pb n="KR3e0024_WYG_004-16a"/>
　皆虛而使邪化疫者也<lb/>
時序不令即音律非從<lb/>
　司天猶布而中運有勝至矣甲未臨而己巳至律無<lb/>
　音而吕有聲即黄鐘大宫不應夾鐘少宫即應以表<lb/>
　己夘下位孤主土運者也<lb/>
如此三年變大疫也<lb/>
　甚則速首尾三年至<lb/>
詳其微甚察其淺深<lb/>
<pb n="KR3e0024_WYG_004-16b"/>
　大虛而布政日乆即深也深即甚矣運未正即勝至<lb/>
　乆即深甚也甚即深首尾三年至者也<lb/>
欲至而可刺刺之<lb/>
　則以明其刺法者即是布正而未遷正者可刺其即<lb/>
　今之病也只言知者是以三年中有大疫至刺補其<lb/>
　夭之之吉也即其細詳微甚知其所至之斯可先齊<lb/>
　之者也<lb/>
當先補腎俞<lb/>
<pb n="KR3e0024_WYG_004-17a"/>
　土疫至而腎虛者先補之腎俞在骨第十四椎下兩<lb/>
　傍各同身寸之一寸五分未刺時先口㗸針暖而用<lb/>
　之用圓利針臨刺時呪曰五帝上真六甲𤣥靈氣符<lb/>
　至隂百邪閉理念三遍自口中取針先刺二分留六<lb/>
　呼次入針至三分動氣至而徐徐出針以手捫之令<lb/>
　受針人咽氣三次又可定神魂者也<lb/>
次三日可刺足大隂之所注<lb/>
　足太隂之所注大白穴也在内踝核骨下䧟者中足<lb/>
<pb n="KR3e0024_WYG_004-17b"/>
　太隂脉之所注也先以口㗸針令温欲下針時呪曰<lb/>
　帝扶天形䕶命成靈誦之三遍廼刺三分留七呼動<lb/>
　氣至而急出其針也<lb/>
又有下位己卯不至而甲子孤立者次三年作土癘其<lb/>
法補瀉一如甲子同法也<lb/>
　即甲子甲戌甲申甲午甲辰甲寅并及己丑己亥己<lb/>
　酉己未己巳己夘凡甲巳上下失守皆此一法而已<lb/>
其刺以畢又不須夜行及逺行令七日潔清净齋戒所<lb/>
<pb n="KR3e0024_WYG_004-18a"/>
有自來腎有乆病者可以寅時面向南净神不亂思閉<lb/>
氣不息七遍以引頸嚥氣順之如嚥甚硬物如此七遍<lb/>
後餌舌下津令無數<lb/>
　仙家嚥氣可以深根固蔕以子受母氣也嚥下氣令<lb/>
　腹中鳴至臍下子氣見母元氣故曰反本還元也乆<lb/>
　餌之令深根以養固蔕也故嚥氣津者此名天池之<lb/>
　水可乆餌之資精氣血蕩滌五藏先溉元海一名離<lb/>
　宫之水一名玉池一名神水不可唾之但可餌之以<lb/>
<pb n="KR3e0024_WYG_004-18b"/>
　補精血可益元海也<lb/>
假令丙寅剛柔失守<lb/>
　柔得其位上失其剛也雖得其交歳而丙未遷正治<lb/>
　天下辛巳獨治其泉上位丙失其剛干故中水運不<lb/>
　得運大過也反受土勝之<lb/>
上剛干失守下柔不可獨主之<lb/>
　柔干在上猶言不及何况柔失剛者也<lb/>
中水運非大過不可執法而定之<lb/>
<pb n="KR3e0024_WYG_004-19a"/>
　不以諸丙年作其水大過也當推之天數而知有虧<lb/>
　也<lb/>
布天有餘而失守上正<lb/>
　天雖主治之此即布正之化正司主嵗未得正位也<lb/>
天地不合即律吕音異<lb/>
　柔干至而吕有音應剛干未遷而律管無聲即少羽<lb/>
　鳴響而大羽不調也<lb/>
如此即天運失序<lb/>
<pb n="KR3e0024_WYG_004-19b"/>
　雖有化而非常化也<lb/>
後三年變疫<lb/>
　變有微甚故有遲速當推其天數之淺深也<lb/>
詳其微甚差有大小<lb/>
　大差七分小差五分每一分一十五日大差速至小<lb/>
　差徐徐而至之也<lb/>
徐至即後三年至甚即首三年<lb/>
　推數差速即知運遲<lb/>
<pb n="KR3e0024_WYG_004-20a"/>
當先補心俞<lb/>
　心俞在背第五椎下兩傍各一寸半用圓利針於日<lb/>
　中令温暖次以手按穴得其氣動廼呪曰太始上清<lb/>
　丹元守靈誦之三遍先想火光於穴下然後刺可同<lb/>
　身寸之一寸半留七呼得氣至次進針三分以手弹<lb/>
　之令氣至而下針得動氣至而徐徐出針次以手捫<lb/>
　其穴令受針人閉氣三息而嚥氣也<lb/>
次五日可刺腎之所入<lb/>
<pb n="KR3e0024_WYG_004-20b"/>
　腎之所入隂谷穴也在膝内輔骨之後大筋之下小<lb/>
　筋之上按之應手屈膝而得之用圓利針令口中温<lb/>
　暖先以手按穴廼呪曰大微帝君五氣及真六辛都<lb/>
　司符扶黒雲誦之一遍刺可入同身寸之四分得動<lb/>
　氣至而急出之<lb/>
又有下位地甲子辛巳柔不附剛亦名失守即地運皆<lb/>
虛後三年變水癘即刺法皆如此矣<lb/>
　即丙寅丙子丙戌丙申丙午丙辰辛丑辛亥辛酉辛<lb/>
<pb n="KR3e0024_WYG_004-21a"/>
　未辛巳辛邜如此上下失守皆推大小差而刺之<lb/>
其刺如畢慎其大喜欲情於中如不忌即其氣復散也<lb/>
令静七日<lb/>
　七日後神氣實而水疫不傷<lb/>
心欲實令少思<lb/>
　思即傷神居當澄心而神守中即道自降而其氣復<lb/>
　上人亂想勞神即隂中鬼王勞神即神役苦志心亂<lb/>
　故夭人命實即神和志安心静即中也<lb/>
<pb n="KR3e0024_WYG_004-21b"/>
假令庚辰剛柔失守<lb/>
　乙得其位上失其庚即謂柔失其剛也雖得其嵗即<lb/>
　庚未得中位也乙得下位不治其地上位庚失其剛<lb/>
　干故中金運不得大過反受火勝之也<lb/>
上位失守下位無合<lb/>
　乙未在下主地孤立也上無剛干正之天運虛<lb/>
乙庚金運故非相招<lb/>
　上下相招隂陽相合也司天與運各得其化<lb/>
<pb n="KR3e0024_WYG_004-22a"/>
布天未退中運勝来<lb/>
　不以陽年元勝復支干不合有<lb/>
上下相錯謂之失守<lb/>
　庚不與乙相對合也<lb/>
姑洗林鍾商音不應也<lb/>
　失守即同聲不相應也姑洗上管庚辰太商不相應<lb/>
　林鐘下管乙未少商獨應矣<lb/>
如此即天運化易<lb/>
<pb n="KR3e0024_WYG_004-22b"/>
　故四序非常也<lb/>
三年變大疫<lb/>
　金疫又名殺疫<lb/>
詳其天數差有微甚<lb/>
　大差七分即氣過一百五日即甚矣小差五分即氣<lb/>
　過七十五日即微也<lb/>
微即微三年至<lb/>
　微即徐也<lb/>
<pb n="KR3e0024_WYG_004-23a"/>
甚即甚三年至<lb/>
　甚即速也<lb/>
當先補肝俞<lb/>
　肝俞在背第九椎下兩傍各一寸半用圓利針以口<lb/>
　温暖先以手按穴得動氣欲下針而呪曰氣從始清<lb/>
　帝符六丁左施蒼城右入黄庭誦之三過先想青氣<lb/>
　於穴下然後刺之三分得氣而進針針入五分動氣<lb/>
　至而徐徐出針以手捫其穴令受針人嚥氣<lb/>
<pb n="KR3e0024_WYG_004-23b"/>
次三日可刺肺之所行<lb/>
　肺之所行經渠穴也在手寸口䧟中手太隂經也用<lb/>
　圓利針於口内温令暖先以左手按穴而呪曰太始<lb/>
　上真五符帝君元和氣合司入其神誦之三遍刺可<lb/>
　同身寸之三分留二呼動氣至而出其針也<lb/>
刺畢可静神七日慎勿大怒怒必真氣却散之又或在<lb/>
下地甲子乙未失守者即乙柔干即上庚獨治之亦名<lb/>
失守者即<hi>闕</hi>　孤主之三年變癘名曰金癘<lb/>
<pb n="KR3e0024_WYG_004-24a"/>
　亦名殺癘<lb/>
其至待時也詳其地數之所差亦推其微甚可知遲速<lb/>
爾<lb/>
　速至共三年遲即後三年其至如金疫刺法同前也<lb/>
諸位乙庚失守刺法同<lb/>
　即天運各異金殺丁之災化民病也同刺而却之也<lb/>
肝欲平即勿怒<lb/>
　怒即隂生肝為陽神也隂生即陽夭夜卧念安其志<lb/>
<pb n="KR3e0024_WYG_004-24b"/>
　勿誦惡語即陽神魂守中<lb/>
假令壬午剛柔失守<lb/>
　下得其位上失其主即司天布正木運反虛也雖交<lb/>
　嵗而天未遷正中運勝即地見丁酉獨主其運故行<lb/>
　燥勝天未勢化是名二虛者已<lb/>
上壬未遷正下丁獨然即雖陽年虧及不同<lb/>
　災亦然三日肝自病風化不令運失其壬未得其位<lb/>
　天如布退可得遷正不假復而正角<lb/>
<pb n="KR3e0024_WYG_004-25a"/>
上下失守相招其有期<lb/>
　推之天别又及幾分天如復位故得相招者也<lb/>
差之微甚各有其數也<lb/>
　差七分計一百五日即大差之期也差五分即七十<lb/>
　五日其下者又微也<lb/>
律吕二角失而不和同音有日<lb/>
　上律㽔賔下吕南吕上大角不應下少角應故二角<lb/>
　失而不和也後壬午遷正之日即上下角同聲相應<lb/>
<pb n="KR3e0024_WYG_004-25b"/>
微甚如見三年大疫<lb/>
　微即至乙酉甚即至甲申甚速微徐也<lb/>
當刺脾之俞<lb/>
　脾之俞在背第十一椎下兩傍各一寸半動脉應手<lb/>
　用圓利針令口中温暖而刺之即呪曰五精智精六<lb/>
　甲𤣥靈帝符元首大始受真誦之三遍先想黄氣於<lb/>
　穴下然後刺之二分得氣至而次進之又得動氣次<lb/>
　進之二進各一分留五呼即徐徐出針以手捫之令<lb/>
<pb n="KR3e0024_WYG_004-26a"/>
　其人不息三遍而嚥津也<lb/>
次三日可刺肝之所出也<lb/>
　肝之所出大敦穴也在足大趾端去爪甲如韭葉及<lb/>
　三毛之中足厥隂之井也用圓利針令口中温暖而<lb/>
　刺之即呪曰真精至𤣥大道冥然五神各位氣守三<lb/>
　田誦之然後可刺入同身寸之三分留十呼動氣至<lb/>
　而出其針<lb/>
刺畢静神七日勿大醉歌樂其氣復散又勿飽食勿食<lb/>
<pb n="KR3e0024_WYG_004-26b"/>
生物<lb/>
　歌樂者即脾神動而氣散也醉即性亂飽即食脹故<lb/>
　慎忌之食生物即傷脾氣也<lb/>
欲令脾實氣無滯飽無乆坐食無大酸無食一切生物<lb/>
宜甘宜淡<lb/>
　淡入胃也宜益府淡者土之薄味也而又次於甘者<lb/>
　無閑坐無乆卧故養脾也<lb/>
又或地下甲子丁酉失守其位未得中司即氣不當位<lb/>
<pb n="KR3e0024_WYG_004-27a"/>
下不與壬奉合者亦名失守非名合徳故柔不附剛<lb/>
　天地二甲子上下不相招故隂陽有錯即中運失其<lb/>
　嵗合之常政也<lb/>
即地運不合三年變癘<lb/>
　故名木癘又名風癘其至有即亦推其㣲甚<lb/>
其刺法一如木疫之法<lb/>
　即諸丁壬上下失守皆同一法刺之<lb/>
假令戊申剛柔失守<lb/>
<pb n="KR3e0024_WYG_004-27b"/>
　戊與癸合也天地二甲子即戊申合癸亥也下位癸<lb/>
　亥至地其主地正司也上下位戊申過丁未天數未<lb/>
　退而復布天故失守戊癸不合也<lb/>
戊癸雖火運陽年不太過也<lb/>
　戊未正司癸下獨治故非大過反受水勝之也<lb/>
上失其剛柔下獨主其氣不正故有邪干<lb/>
　水運失守於上中下運有虧也故天虛而地猶主之<lb/>
　中見火運水來犯之故曰邪干<lb/>
<pb n="KR3e0024_WYG_004-28a"/>
迭移其位差有淺深<lb/>
　天數過差亦有多少却得奉合合要在日數也<lb/>
欲至將合音律先同<lb/>
　中火運徴也上下二律吕上窮太少二徴合音同<lb/>
如此天運失時三年之中火疫至矣<lb/>
　速至庚戌也徐徐至辛亥所作也<lb/>
當刺肺之俞<lb/>
　肺俞在背第三椎下兩傍各一寸半動脉應手用圓<lb/>
<pb n="KR3e0024_WYG_004-28b"/>
　利針令口中温暖先以手按穴廼刺之呪曰真邪用<lb/>
　摶氣灌元神帝符反本位合其親誦之三遍刺之二<lb/>
　分候氣欲至想白氣於穴下次進一分得氣至而徐<lb/>
　徐出其針以手捫之於其穴也然可立愈也<lb/>
刺畢静神七日勿大悲傷也悲傷即肺動而真氣復散<lb/>
也<lb/>
　凡喜怒悲樂恐皆不可過矣此五者皆可動天亂真<lb/>
　神也故聖人忘縁㓕動念可存神也故神能主形神<lb/>
<pb n="KR3e0024_WYG_004-29a"/>
　在形全可以身安道常長存也<lb/>
人欲實肺者要在息氣也<lb/>
　無大喘息慎勿多言語及呼吸多氣喘及言語多及<lb/>
　飲冷形寒食减多大忌悲傷喜怒冷傷其肺神也<lb/>
又或地下甲子癸亥失守者即柔失守位也即上失其<lb/>
剛也即亦名戊癸不相合徳者也即運與地虛後三年<lb/>
變癘即名火癘<lb/>
　與火疫同也即法刺一體即諸戊諸癸上下同一體<lb/>
<pb n="KR3e0024_WYG_004-29b"/>
是故立地五年以明失守以濕法刺於是疫之與癘即<lb/>
是上下剛柔之名也窮歸一體也即刺疫法只有五法<lb/>
即總其諸位失守故只歸五行而統之也<lb/>
　此皆五疫癘歸天地不相和之氣化為疫癘大傷人<lb/>
　之命也故逹天元可通法刺復濟生民也<lb/>
黄帝曰余聞五疫之至皆相染易無問大小病狀相似<lb/>
難施救療如何可得不相移易者<lb/>
　其病相染着如何得不相染也<lb/>
<pb n="KR3e0024_WYG_004-30a"/>
歧伯曰不相染者正氣存内邪不可干避其毒氣天牝<lb/>
從來復得其往<lb/>
　邪毒之氣在於泄汗反下取之其氣入於中毒氣至<lb/>
　腦中流入諸經之中令人染病矣如人嚏得此氣入<lb/>
　鼻至腦中欲避之令勿投鼻中令嚏之即出爾如此<lb/>
　即不相染也<lb/>
氣出於腦即不邪干<lb/>
　從鼻而入腦欲干復出即無相染也<lb/>
<pb n="KR3e0024_WYG_004-30b"/>
氣出於腦即室先想心如日<lb/>
　即正氣存中而神守其本即邪疫之氣不犯之<lb/>
欲将入於疫室先想青氣自肝而出左行於東化作林<lb/>
木<lb/>
　如春栢之蒼翠<lb/>
次想白氣自肺而出右行於西化作戈甲<lb/>
　如劔㦸之明白利刄<lb/>
次想赤氣自心而出南行於上化作熖明<lb/>
<pb n="KR3e0024_WYG_004-31a"/>
　如赫赫之炎燥<lb/>
次想黒氣自腎而出北行於下化作水<lb/>
　如波浪之黒色<lb/>
次想黄氣自脾而出存於中央化作土<lb/>
　如大地之黄色<lb/>
五氣䕶身已畢次想頭上如北斗之煌煌然後可入於疫<lb/>
室<lb/>
　即正氣存中而邪疫不干<lb/>
<pb n="KR3e0024_WYG_004-31b"/>
又一法於春分之日日未出而吐之<lb/>
　用逺志去心以水煎之飲二盞吐之不疫者也<lb/>
又一法於雨水日後三浴以藥泄汗<lb/>
　注汗出臭者無疫也<lb/>
又一法小金丹方辰砂二兩水磨雄黄一兩葉子雌黄<lb/>
一兩紫金半兩<lb/>
　粉作末令細之<lb/>
同入合中外固了地一尺築地實不用爐不須藥制用<lb/>
<pb n="KR3e0024_WYG_004-32a"/>
火二十斤煆之也七日終<lb/>
　常令火及二十斤<lb/>
候冷七日取次日出合子埋藥地中七日<lb/>
　亦須吉地者佳也<lb/>
取出順日研之三日煉白沙蜜為丸如梧桐子大每日<lb/>
望東吸日華氣一口氷水下一丸和氣嚥之服十粒無<lb/>
疫干也黄帝問曰人虛即神遊失守位使鬼神外干是<lb/>
致夭亡何以全真願聞刺法歧伯稽首再拜曰昭乎哉<lb/>
<pb n="KR3e0024_WYG_004-32b"/>
問謂神移失守雖在其體然不致死或有邪干故令夭<lb/>
夀<lb/>
　邪未干而不病邪欲干而有卒亡也<lb/>
只如厥隂失守天以虛人氣肝虛感天重虛即魂遊於<lb/>
上<lb/>
　肝虛天虛又遇出汗於肝而三虛散神遊上位左無<lb/>
　英君下即神光不聚而白尸鬼至令人卒亡者也<lb/>
邪干<hi>闕</hi>大氣身<hi>闕</hi>猶可刺之<lb/>
<pb n="KR3e0024_WYG_004-33a"/>
　目中神彩有四肢雖冷心腹尚温如口中無涎舌不<lb/>
　邜縮者非感厥也即名尸厥故可救之復蘇<lb/>
刺其足少陽之所過<lb/>
　足少陽之所過丘墟穴也在足外踝下如前䧟者中<lb/>
　去臨泣同身寸之五寸足少陽之原也用毫針於人<lb/>
　近體煖針至温以左手按穴呪曰太上元君常居其<lb/>
　左制之三魂誦之三遍次呼三魂名爽靈胎光幽精<lb/>
　誦之三遍次想青龍於穴下刺之可以同身寸之三<lb/>
<pb n="KR3e0024_WYG_004-33b"/>
　分留三呼可徐徐出針親令人按氣於口中腹中鳴<lb/>
　者可治之<lb/>
次刺肝之俞<lb/>
　在背第九椎下兩傍各一寸半用毫針着身温之左<lb/>
　手按穴呪曰太微帝君元英制魂真元及本令入青<lb/>
　雲又呼三魂名如前三遍刺入同身寸之三分留三<lb/>
　呼次進二分留三呼復取針至三分留一呼徐徐出<lb/>
　即氣反而復活<lb/>
<pb n="KR3e0024_WYG_004-34a"/>
人病心虛又遇君相二火司天失守感而三虛<lb/>
　又或汗出於心即致神魂逆於上入泥丸<lb/>
遇火不及黒尸鬼犯之令人暴亡<lb/>
　不出一時可救之四肢冷氣雖閉絶不變色舌<hi>闕</hi>如<lb/>
　不卵者可救目中神彩不變者可刺之也<lb/>
可刺手少陽之所過<lb/>
　手少陽之所過陽池穴也在手表腕<hi>闕</hi>䧟者中手少<lb/>
　陽之原也用毫針人身温煖以手按穴呪曰太一帝<lb/>
<pb n="KR3e0024_WYG_004-34b"/>
　君泥丸緫神丹無黒氣來復其真誦之三遍想赤鳯<lb/>
　於穴下刺入二分留七呼次進一分留三呼復退留<lb/>
　一呼徐徐手捫其穴即令復活也<lb/>
復刺心俞<lb/>
　在背第五椎下兩傍各一寸半用毫針着身温煖以<lb/>
　手按穴呪曰丹房守靈五帝上青陽和布體來復黄<lb/>
　庭誦之三遍刺可同身寸之七分留一分次進一分<lb/>
　留一呼退至二分留一呼徐徐而出針以手捫其穴<lb/>
<pb n="KR3e0024_WYG_004-35a"/>
　也<lb/>
人脾病又遇太隂司天失守感而三虛<lb/>
　重虛而汗出於脾因而三虛智意二神遊於上位故<lb/>
　曰失守<lb/>
又遇土不及青尸鬼邪犯之於人令人暴亡<lb/>
　不出一時可救之也四肢冷而身温唇温者可活之<lb/>
　矣口中無涎即名尸厥<lb/>
可刺足陽明之所過<lb/>
<pb n="KR3e0024_WYG_004-35b"/>
　足陽明之所過衝陽穴也在足附上骨間動脉去䧟<lb/>
　谷三寸足陽明之原也用毫針着人身温煖以手按<lb/>
　穴呪曰常在魂庭始清太寧元和布氣六甲反真誦<lb/>
　之三遍先想黄庭於穴下刺入三分留三呼次進二<lb/>
　分留一呼徐徐退而以手捫之者也<lb/>
復刺脾之俞<lb/>
　在背第十一椎下兩傍各一寸半用毫針以手按之<lb/>
　呪曰太始定位總統坤元黄庭真氣來復遊全誦之<lb/>
<pb n="KR3e0024_WYG_004-36a"/>
　三遍刺之三分留二呼進至二分動氣至徐徐出針<lb/>
人肺病遇陽明司天失守感而三虛<lb/>
　人虛天虛又汗出於肺因而三虛即魂遊於上故曰<lb/>
　失守之也<lb/>
又過金不及有赤尸鬼干人令人暴亡<lb/>
　不出一時可救之雖無氣手足冷者心腹温鼻微温<lb/>
　目中神彩不轉口中無涎舌卵不縮者皆可刺活也<lb/>
可刺手陽明之所過<lb/>
<pb n="KR3e0024_WYG_004-36b"/>
　手陽明之所過合谷穴也在手大指次指間手陽明<lb/>
　之原也用毫針着人體温煖先以手按穴呪曰青氣<lb/>
　真全帝符日元七魄歸右今復本田誦之三遍想白<lb/>
　氣於穴下刺入三分留三呼次進針至五分留三呼<lb/>
　復退一分留一呼徐徐出針以手捫其穴復活也<lb/>
復刺肺俞<lb/>
　肺俞在背第三椎下兩傍各一寸半用毫針着體温<lb/>
　煖先以手按穴呪曰左元真人六合氣賔天符帝力<lb/>
<pb n="KR3e0024_WYG_004-37a"/>
　來入其司誦之三遍針入一寸半留三呼次進二分<lb/>
　留一呼徐徐出針以手捫其穴也<lb/>
人腎病又遇太陽司天失守感而三虛<lb/>
　人虛天虛又感出汗於腎感而三虛即腎神退遊於<lb/>
　黄庭雖不離體神光不聚故失守也<lb/>
又遇水運不及之年有黄尸鬼干犯人正氣吸人神魂<lb/>
致暴亡<lb/>
　氣絶四肢厥冷心腹微温眼色不易唇口及舌不變<lb/>
<pb n="KR3e0024_WYG_004-37b"/>
　口中無涎即可救也<lb/>
可刺足太陽之所過<lb/>
　足太陽之所過京骨穴也在足外側大骨下赤白肉<lb/>
　際䧟者中是足太陽之原也用毫針着人身温煖以<lb/>
　手按穴呪曰元陽育嬰五老反真泥丸𤣥華補精長<lb/>
　存想黒氣於穴下刺入一分半留三呼廼進至三分<lb/>
　留一呼徐徐出針以手捫其穴也<lb/>
刺足少陽之俞<lb/>
<pb n="KR3e0024_WYG_004-38a"/>
　在背第十椎下兩傍各一寸半用毫針先以手按穴呪曰<lb/>
　天𤣥日晶太和昆靈真元内守持入始清誦之三遍刺之<lb/>
　三分留三呼次又進五分留三呼徐徐出針以手捫之<lb/>
黄帝問曰十二藏之相使神失位使神彩之不圓恐邪干<lb/>
犯治之可刺願聞其要<lb/>
　五神失守以明刺法又言十二神之妙用也<lb/>
岐伯稽首再拜曰悉乎哉問至理道真宗此非聖帝焉究<lb/>
斯源是謂氣神合道契符上天<lb/>
<pb n="KR3e0024_WYG_004-38b"/>
　人氣動合司天神氣相合由乎盛衰也<lb/>
心者君主之官神明出焉<lb/>
　任治於物故為君主之官故心從形有神託心斯存是<lb/>
　故心者神之舎也即真心失守虚而神不守位即妄遊<lb/>
　諸室五神不安而乃令虚也<lb/>
可刺手少隂之源<lb/>
　手少隂之源者即是兊骨穴也此是真心之源在掌後兊<lb/>
　骨之端䧟者中一名中都用長針口中温煖刺入三分留<lb/>
<pb n="KR3e0024_WYG_004-39a"/>
　三呼進一分留一呼徐徐出針以手捫其穴復蘇也<lb/>
肺者相𫝊之官治節出焉<lb/>
　位髙為君故官為相傳主行榮衛故治節由之喘息而自<lb/>
　然有多語失節飲冷形寒悲愴是以肺神不守位即虚也<lb/>
可刺手太隂之源<lb/>
　肺之源出於大淵在掌後大筋一寸五分間䧟者中手<lb/>
　太隂之所過用長針以口中温針以手按穴刺入同身<lb/>
　寸之三分留三呼動氣至而徐徐出針以手捫穴<lb/>
<pb n="KR3e0024_WYG_004-39b"/>
肝者將軍之官謀慮出焉<lb/>
　勇而能斷故曰將軍潜發未萌故曰謀慮出焉怒而氣<lb/>
　上過氣交不前因而神失守神光不聚可用前法刺之<lb/>
　全神守者也<lb/>
可刺足厥隂之源<lb/>
　足厥隂之源太衝穴也在足大趾本節後二寸䧟者中<lb/>
　乃肝脉所過為源用長針便於口中先温針以手按穴<lb/>
　刺可入三分留三呼進二分留二呼徐徐出針以手捫之也<lb/>
<pb n="KR3e0024_WYG_004-40a"/>
膽者中正之官决斷出焉<lb/>
　剛正果决故官為中正直而不疑故决斷出焉交動<lb/>
　而卒怒怒而不息氣上而不守位使人中正不利欲<lb/>
　成膈噎神光不聚未有邪干先可以刺治之者也<lb/>
可刺足少陽之源<lb/>
　足少陽之源丘墟穴也在足外踝下如前䧟者中去<lb/>
　臨泣穴五寸足少陽之所過也用長針於口内温針<lb/>
　先以左手按穴刺可同身寸之三分留三呼進至五<lb/>
<pb n="KR3e0024_WYG_004-40b"/>
　分留二呼徐徐出針以手捫之也<lb/>
膻中者臣使之官喜樂出焉<lb/>
　膻中者在胷兩乳間為氣海手厥隂包絡之所居此<lb/>
　作相火位故言臣使主其喜樂中及驚喜怒思恐即<lb/>
　神失守位使人如失志恍恍然神光不聚邪來干之<lb/>
　可用刺法治之正神和也<lb/>
可刺心包胳所流<lb/>
　勞宫穴也在手掌中央動脉手心主之所流也用長<lb/>
<pb n="KR3e0024_WYG_004-41a"/>
　針於口中温先以左手按穴刺可同身寸之三分留<lb/>
　二呼徐徐出針以手捫其穴也<lb/>
脾為諫議之官知周出焉<lb/>
　心有所憶謂之意意中出焉謂之智智周萬事皆從<lb/>
　意智也故知周出焉意有所着欲念生他想勞意不<lb/>
　已智有所存神遊失守則神元不聚可預治之者也<lb/>
可刺脾之源<lb/>
　脾之源在足内側核骨下䧟者中是足太隂之所過<lb/>
<pb n="KR3e0024_WYG_004-41b"/>
　為源用長針於口内温針先以左手按穴刺可入三<lb/>
　分留五呼進至三分留五呼即可徐徐而退針以手<lb/>
　捫之<lb/>
胃為倉廪之官五味出焉<lb/>
　包容五榖是謂倉廪之官勞養四傍故云五味出焉<lb/>
　飲食飽甚汗出食飽房室即氣留滯注神遊失守邪<lb/>
　干未至可以預治全真<lb/>
可刺胃之源<lb/>
<pb n="KR3e0024_WYG_004-42a"/>
　胃之陽衝陽穴也在足跗上如同身寸之五分骨間<lb/>
　動脉上去䧟谷穴五寸是足陽明之所過用長針於<lb/>
　口中温針先以左手按穴刺可入三分留三呼進至<lb/>
　二分徐徐出針以手捫其穴<lb/>
大腸者傳道之官變化出焉<lb/>
　傳道為傳不潔之道變化謂變化物之形故云傳道<lb/>
　之官變化出焉男子有反之過故失守位邪非干之<lb/>
　以刺法治之即令反却蘇也<lb/>
<pb n="KR3e0024_WYG_004-42b"/>
可刺大腸之源<lb/>
　大腸之源合谷穴也在手大指次指曲骨間手陽明<lb/>
　之所過也用長針口中温針刺入三分留三呼進至<lb/>
　二分留一呼徐徐出之也<lb/>
小腸者受盛之官化物出焉<lb/>
　承奉胃司受盛糟粕受元復化傳入大腸故云受盛<lb/>
　之官化物出焉受而有異非合不合神失守可刺全<lb/>
　真者<lb/>
<pb n="KR3e0024_WYG_004-43a"/>
可刺小腸之源<lb/>
　小腸之源腕骨穴也在手外側腕前起骨下䧟者中<lb/>
　手太陽之所過也用長針於口中温針先以左手按<lb/>
　穴刺可入三分留三呼進二分留一呼徐徐出針次<lb/>
　以手捫其穴也<lb/>
腎者作強之官伎巧出焉<lb/>
　強於作用故曰作強造化形容故曰伎巧在女則當<lb/>
　伎巧在男正曰作強人強作過失動合於三元八正<lb/>
<pb n="KR3e0024_WYG_004-43b"/>
　之日故神失守位也故預刺而可全真者也<lb/>
刺其腎之源<lb/>
　腎之源出於大谿在足内踝下跟骨之前䧟者中足<lb/>
　少隂之所過為源用長針於口中温針先以左手按<lb/>
　穴刺入三分留一呼進一分留一呼徐徐出針以手<lb/>
　捫其穴也<lb/>
三焦者决瀆之官水道出焉<lb/>
　引道隂陽開通閉塞故官司決瀆水道出焉決瀆者<lb/>
<pb n="KR3e0024_WYG_004-44a"/>
　如四瀆入大海不離其水百川入海只江河淮濟入<lb/>
　海不變其道故曰四瀆也三焦決瀆即精與水道不<lb/>
　相合也故曰三焦者上中下上焦者主内而不出或<lb/>
　非内而即内故不守中焦者主腐熟水榖或情動於<lb/>
　中人或非動而動是謂孤動者神失守位下焦者主<lb/>
　出而不内或當出而不出者故曰神失守位也<lb/>
刺三焦之源<lb/>
　三焦之源陽池穴也在手表腕上䧟者中手少陽脉<lb/>
<pb n="KR3e0024_WYG_004-44b"/>
　之所過也用長針於口中温針先以左手按穴刺可<lb/>
　入三分留三呼進一分留一呼徐徐出針以手捫穴<lb/>
　也<lb/>
膀胱者州都之官精液藏焉氣化則能出矣<lb/>
　位當孤府故曰都官居下内空故藏精液若得氣海<lb/>
　之氣施化則溲便注泄氣海之不足則閟隠不通故<lb/>
　曰氣化則能出矣人若滯便而合氣注膀胱故精泄<lb/>
　氣動水道不宣通故神失守位即可以刺法全真者<lb/>
<pb n="KR3e0024_WYG_004-45a"/>
　方知此法大妙也<lb/>
刺膀胱之源<lb/>
　膀胱之源京骨穴也在足外側大骨下赤白肉際䧟<lb/>
　者中足太陽之所過用長針於口中温針先以左手<lb/>
　按穴刺可入三分留三呼進二分留三呼徐徐而出<lb/>
　針以手捫其穴也<lb/>
凡此十二官者不得相失也<lb/>
　失則災害至故不得相失失之則神光不聚故有邪<lb/>
<pb n="KR3e0024_WYG_004-45b"/>
　干犯之即害天命宜先刺以全真也<lb/>
是故刺法有全神養真之㫖亦法有修真之道非治疾<lb/>
也故要修養和神也<lb/>
　神為主養之宗故作先也<lb/>
道貴常存補神固根精氣不散神守不分<lb/>
　内三寳即神氣精一失其位三者皆傷三者同守故<lb/>
　曰元和也<lb/>
然即神守而雖不去亦全真<lb/>
<pb n="KR3e0024_WYG_004-46a"/>
　神如去即死矣然雖在其體身中而未去者亦非守<lb/>
　位而全真也<lb/>
人神不守非逹至真<lb/>
　神不守即光明不足故要守真而聚神光而可以修<lb/>
　真真勿令泄人為知道<lb/>
至真之要在乎天𤣥<lb/>
　人在母腹先通天𤣥之息是謂𤣥牝名曰谷神之門<lb/>
　一名神顗一名上部之地户一名人中之岳一名胎<lb/>
<pb n="KR3e0024_WYG_004-46b"/>
　息之門一名通天之要人能忘嗜欲定喜怒又所動<lb/>
　随天𤣥牝之息絶其想念如在母腹中之時命曰返<lb/>
　天息而歸命廻入寂㓕反太初還元胎息之道者也<lb/>
神守天息復入本元命曰歸宗<lb/>
　人有諸疾守位之神可入𤣥中之息而歸命之真全<lb/>
　神之道可乆覬也<lb/>
　　　　本病論篇第七十三<lb/>
黄帝問曰天元九窒余已知之願聞氣交何名失守<lb/>
<pb n="KR3e0024_WYG_004-47a"/>
　六氣升降上下交位以五藏配天地之常<lb/>
歧伯曰謂其上下升降遷正退位各有經論上下各有<lb/>
不前故名失守也<lb/>
　天元玉冊云六氣常有三氣在天三氣在地也即一<lb/>
　氣升天作左間氣一氣入地作右間氣一氣遷正作<lb/>
　司天一氣遷正作在泉一氣退位作天左間氣一氣<lb/>
　退位作地右間氣氣交有合常得位所在至當時即<lb/>
　天地交廼變而方泰也天地不交廼作病也<lb/>
<pb n="KR3e0024_WYG_004-47b"/>
是故氣交失易位氣交廼變變易非常即四時失序萬<lb/>
化不安變民病也<lb/>
　於是六氣有升不得其升者欲降而不得其降者有<lb/>
　當遷正而不得遷正者自當其位而不得位故有如<lb/>
　此之分則天地失其常政故萬民不安也<lb/>
帝曰升降不前願聞其故氣交有變何以明知<lb/>
　再問窮源用也<lb/>
歧伯曰昭乎問哉明乎道矣氣交有變是謂天地機<lb/>
<pb n="KR3e0024_WYG_004-48a"/>
　木欲升上見天柱窒二火欲升上見天蓬窒土欲升<lb/>
　上見天衝窒金欲升上見天英窒水欲升上見天芮<lb/>
　窒是故天窒所勝而不前者<lb/>
但欲降而不得降者地窒刑之<lb/>
　木欲降而地皛窒刑之火欲降而地𤣥窒刑之土欲<lb/>
　降而地蒼窒刑之金欲降而地彤窒刑之水欲降而<lb/>
　地阜窒刑之地九窒法天之象本勝之氣故不降也<lb/>
又有五運太過而先天而至者即交不前<lb/>
<pb n="KR3e0024_WYG_004-48b"/>
　運逢陽年於有司之至也至後交勝而不過<lb/>
但欲升而不得其升中運抑之<lb/>
　木欲升而中見金運勝之二火欲升而中見水運勝<lb/>
　之土欲升而中見木運勝之金欲升而中見火運勝<lb/>
　之水欲升而中見土運勝之者皆遇運太過早至其<lb/>
　中而先於氣交而抑之不前者也<lb/>
但欲降而不得其降中運抑之<lb/>
　然五運逢太過而先至其中故降而不下中運刑之<lb/>
<pb n="KR3e0024_WYG_004-49a"/>
　抑之不前也<lb/>
於是有升之不前降之不下者有降之不下升而至天<lb/>
者有升降俱不前作如此之分别即氣交之變變之有<lb/>
異常各各不同灾有微甚者也<lb/>
　是故上下天地之升降交氣有天窒地窒之勝尅中<lb/>
　運抑伏淺深是故民病微甚異爾也<lb/>
帝曰願聞氣交遇㑹勝抑之由變成民病輕重何如<lb/>
　欲明其變病本源之證也<lb/>
<pb n="KR3e0024_WYG_004-49b"/>
歧伯曰勝相㑹抑伏使然<lb/>
　六氣升降乃經論之道也氣交之常也遇㑹之不常<lb/>
　而相投之勝伏抑之成欎者也<lb/>
是故辰戌之歳木氣升之主逢天柱勝而不前<lb/>
　辰戌之嵗太陽遷正作司天也即厥隂作地而作右<lb/>
　間至此嵗而升天作左間也又遇司天深計筭位至<lb/>
　天柱窒也木欲升天柱金司天土勝之不前也<lb/>
又遇庚戌金運先天中運勝之忽然不前<lb/>
<pb n="KR3e0024_WYG_004-50a"/>
　庚年金運先天至次後十三日始交司天欲升而金<lb/>
　運抑之也<lb/>
木運升天金廼抑之<lb/>
　或上見天柱窒或中見金運也<lb/>
升而不前即清生風少肅殺於春露霜復降草木乃萎<lb/>
民病温疫早發咽嗌廼乾四肢滿肢節皆痛乆而化欎<lb/>
　至天得左間日廼發作也<lb/>
即大風摧拉折隕鳴紊民病卒中徧痺手足不仁<lb/>
<pb n="KR3e0024_WYG_004-50b"/>
　青埃見時風疫乃作民反張肢體直強治之逹三俞<lb/>
　也<lb/>
是故己亥之嵗君火升天主窒天蓬勝之不前<lb/>
　君火以在地三年至己亥之嵗少隂升天作左間也<lb/>
　此可定之也天蓬水司水天元冊用除筭至坎宫除<lb/>
　其數者即天蓬窒作主司故水窒勝也<lb/>
又厥隂木遷正則少隂未得升天水運以至其中者君<lb/>
火欲升而中水運抑之<lb/>
<pb n="KR3e0024_WYG_004-51a"/>
　即天蓬水司勝即或水運抑之<lb/>
升之不前即清寒復作冷生旦暮民病伏陽而内生煩<lb/>
熱心神驚悸寒熱間作日乆成欎<lb/>
　二七日不降以為日乆也<lb/>
即暴熱廼至赤風腫翳化疫温癘暖作<lb/>
　至天作左間日廼作也民病伏熱内煩痺而生厥甚<lb/>
　則血溢也<lb/>
赤氣瘴而化火疫皆煩而躁渴渴甚治之以泄之可止<lb/>
<pb n="KR3e0024_WYG_004-51b"/>
是故子午之嵗太隂升天主窒天冲勝之不前<lb/>
　太隂在地二年畢一年廼升天作少隂之左間也此<lb/>
　即定矣其天衝窒至有法即不可前定之也如㑹天<lb/>
　衝窒即土不可便升之也故曰升之不前也<lb/>
又或遇壬子木運先天而至者中木遇抑之也<lb/>
　木升於太寒之日也木早至十三日上故升或遇<hi>闕</hi>
　此二木抑之者土迁抑甚而病深之也<lb/>
升天不前即風埃四起時舉埃昏雨濕不化民病風厥<lb/>
<pb n="KR3e0024_WYG_004-52a"/>
涎潮徧痺不随脹滿乆而伏鬱<lb/>
　即十日不升者至以為日乆也<lb/>
即黄埃化疫也<lb/>
　間氣上鬰之大疫也<lb/>
民病夭亡臉肢府黄疸滿閉濕令弗布雨化廼微<lb/>
　黄埃起而黄風化疫皆肢體痛而口苦者<lb/>
是故丑未之年少陽升天主窒天蓬勝之不前<lb/>
　少隂在地三年畢至此嵗升天作太隂左間也此可<lb/>
<pb n="KR3e0024_WYG_004-52b"/>
　前定之也天蓬失筭位取之法不定也或遇之者即<lb/>
　水運之可升之於火故不可便升也<lb/>
又或遇太隂未遷正者即少隂未升天也水運以至者<lb/>
　即升天不前者有此二抑之者也<lb/>
升天不前即寒雰反布凛冽如冬水復涸氷再結暄暖<lb/>
乍作冷復布之寒暄不時民病伏陽在内煩熱生中心<lb/>
神驚駭寒熱間爭以乆成鬱<lb/>
　二七不降以為日乆也<lb/>
<pb n="KR3e0024_WYG_004-53a"/>
即暴熱廼生赤風氣瞳翳<lb/>
　至天得位之日廼作<lb/>
化成欎癘廼化作伏熱内煩痺而生厥甚則血溢<lb/>
　赤氣生而化大疫皆煩而大熱凉藥不可制於火之<lb/>
　欎甚於君火故厥乃血溢也<lb/>
是故寅申之年陽明升天主窒天英勝之不前<lb/>
　陽明在地三年畢至此年升天作少陽左間也即經<lb/>
　論中乃定矣九窒随天數不足金遇火窒之可勝之<lb/>
<pb n="KR3e0024_WYG_004-53b"/>
　不可升天<lb/>
又或遇戊申戊寅火運先天而至<lb/>
　太過嵗未交司運先至一十三日<lb/>
金欲升天火運抑之<lb/>
　此者遇一即不可升也或二者同㑹其抑大也<lb/>
升之不前即時雨不降西風數舉鹹鹵燥生<lb/>
　地鹹鹵生白見硝而燥生也<lb/>
民病上熱喘𠻳血溢乆而化欎<lb/>
<pb n="KR3e0024_WYG_004-54a"/>
　四九不升火為日乆也<lb/>
即白埃翳霧清生殺氣民病脇滿悲傷寒<graphic n="KR0864" url="https://raw.githubusercontent.com/kanripo/KR-Gaiji/master/images/KR0864.png" mimeType="image/png"/>嚏嗌乾手<lb/>
拆皮膚燥<lb/>
　白埃起時殺疫火生民病皆燥而咽乾治可刺之也<lb/>
是故卯酉之年太陽升天主窒天芮勝之不前<lb/>
　太陽在地三年畢此年升天作陽明之左間也即經<lb/>
　論定矣升天即天芮從之數法推之也水遇土窒之<lb/>
　司勝之不可升之抑而復鮮<lb/>
<pb n="KR3e0024_WYG_004-54b"/>
又遇陽明未遷正者即太陽未升天也土運以至<lb/>
　己酉己夘<lb/>
水欲升天土運抑之<lb/>
　或見天芮窒土刑勝之或見土運抑之有一不勝也<lb/>
升之不前即濕而熱蒸寒生雨間民病注不食不及化<lb/>
乆而成欎<lb/>
　十二日不降為日乆也<lb/>
冷來客熱氷雹卒至民病厥逆而噦熱生於内氣痺於<lb/>
<pb n="KR3e0024_WYG_004-55a"/>
外足脛痠疼反生心悸懊熱暴煩而復厥<lb/>
　黒埃起至寒疫至皆煩而悸厥治之可溢也<lb/>
黄帝曰升之不前余已盡知其㫖願聞降之不下可得<lb/>
明乎<lb/>
　再欲細明其道也<lb/>
歧伯曰悉乎哉問是之謂天地微㫖可以盡陳斯道所<lb/>
謂升已必降也<lb/>
　一升至天作左間一年二年遷正作司天三年退位<lb/>
<pb n="KR3e0024_WYG_004-55b"/>
　作右間四年後降也<lb/>
至天三年次嵗必降降而入地始為左間也<lb/>
　入地作左間一年次嵗作遷正司地又次嵗乃退作<lb/>
　右間也<lb/>
如此升降往來命之六紀者矣<lb/>
　三而在天三而在地一嵗弗從命乎災害先明其升<lb/>
　次窮其降也<lb/>
是故丑未之嵗厥隂降地主窒地皛勝而不前<lb/>
<pb n="KR3e0024_WYG_004-56a"/>
　又厥隂在天三年次年必降又遇地九窒中地皛西<lb/>
　方兊寒金司勝之不可使入其地也抑之不入乃化<lb/>
　成民病也<lb/>
又或遇少隂未退位<lb/>
　少隂天數有餘作布政故未退一位也<lb/>
即厥隂未降下金運以至中<lb/>
　或遇乙丑乙未中見金抑之也<lb/>
金運承之降之未下抑之變欎<lb/>
<pb n="KR3e0024_WYG_004-56b"/>
　欎伏之氣降而不下成其民病<lb/>
木欲降下金承之降而不下蒼埃逺見白氣承之風舉<lb/>
埃昏清躁行殺霜露復下肅殺布令乆而不降抑之化<lb/>
欎<lb/>
　三日不降八日降不降化風疫也<lb/>
即作風躁相伏暄而反清草木萌動殺霜乃蟄未見懼<lb/>
清傷藏<lb/>
　暄和令節大清殺之復布殺霜蒼埃見時風疫至治<lb/>
<pb n="KR3e0024_WYG_004-57a"/>
　之吐而得復不可下<lb/>
是故寅申之嵗少隂降地𤣥勝之不入主窒地<lb/>
　少隂在天三年四年即降又遇地窒主司地𤣥窒水<lb/>
　司降而不入抑伏化為民病也<lb/>
又或遇丙申丙寅水運太過先天而至<lb/>
　水運太過至其中即少隂降而不下廼成其欎與民<lb/>
　為其災也<lb/>
君火欲降水運承之降而不下即彤雲纔見黒氣反生<lb/>
<pb n="KR3e0024_WYG_004-57b"/>
暄暖如舒寒常布雪凛冽復作天雲慘悽乆而不降伏<lb/>
之化欎<lb/>
　二日不降七日降不降即欎發<lb/>
寒勝復熱赤風化疫民病面赤心煩頭痛目眩也赤氣<lb/>
彰而温病欲作也<lb/>
　民皆夜卧不安黄風化疫觧可泄也<lb/>
是故夘酉之嵗太隂降地主窒地蒼勝之不入<lb/>
　太隂在天三年至此年降入地作少隂左間也又遇<lb/>
<pb n="KR3e0024_WYG_004-58a"/>
　主窒地蒼窒木司勝之不入也<lb/>
又或少陽未退位者即太隂未得降也或木運以至<lb/>
　丁酉丁夘<lb/>
木運承之降而不下即黄雲見而青霞彰欎蒸作而大<lb/>
風霧翳埃勝折損廼作乆而不降也伏之化欎<lb/>
　十日不降為日乆也<lb/>
天埃黄氣地布濕蒸民病四肢不舉昏眩肢節痛腹滿<lb/>
填臆<lb/>
<pb n="KR3e0024_WYG_004-58b"/>
　黄風三舉民病温濕皆痞滿治可大下愈<lb/>
是故辰戌之嵗少陽降地主窒地𤣥勝之不入<lb/>
　少陽在天三年畢次年下降入地作太隂左間主地<lb/>
　𤣥窒水司勝不入而化民病也<lb/>
又或遇水運大過先天而至也<lb/>
　丙辰丙戌水運者也<lb/>
水運承之水降不下即彤雲纔見黒氣反生暄暖欲生<lb/>
冷氣卒至甚即氷雹也乆而不降伏之化欎<lb/>
<pb n="KR3e0024_WYG_004-59a"/>
　二日不降七日降不降即欎發也<lb/>
冷氣復熱赤風化疫民病面赤心煩頭痛目眩也赤氣<lb/>
彰而熱病欲作也<lb/>
　民病夜卧不安黄風化疫觧可泄之而愈也<lb/>
是故巳亥之嵗陽明降地主窒地彤勝而不入<lb/>
　陽明在天三年次年下降入地作少陽左間也又遇<lb/>
　主窒地彤窒火司勝之不入即化成病也<lb/>
又或遇太隂未退位即少陽未得降即火運以至之<lb/>
<pb n="KR3e0024_WYG_004-59b"/>
　癸己癸亥<lb/>
火運承之不下即天清而肅赤氣廼彰暄熱反作民皆<lb/>
昏倦夜卧不安咽乾引飲懊熱内煩大清朝暮暄還復<lb/>
作乆而不降伏之化欎<lb/>
　四日不降九日降不降即鬱發也<lb/>
天清薄寒逺生白氣民病掉眩手足直而不仁兩脇酸<lb/>
痛滿目忙忙<lb/>
　白氣豐而殺疫至皆燥而咽乾<graphic n="KR0864" url="https://raw.githubusercontent.com/kanripo/KR-Gaiji/master/images/KR0864.png" mimeType="image/png"/>衂治可制之<lb/>
<pb n="KR3e0024_WYG_004-60a"/>
是故子午之年太陽降地主窒地阜勝之降而不入<lb/>
　太陽在天三年次年復降入地作陽明左間又遇地<lb/>
　阜土司勝之不入者也<lb/>
又或遇土運太過先天而至<lb/>
　甲子甲午<lb/>
土運承之降而不入即天彰黒氣暝暗悽慘纔施黄埃<lb/>
而布濕寒化令蒸濕復令乆而不降伏之化欎<lb/>
　十二日不降即欎其發也<lb/>
<pb n="KR3e0024_WYG_004-60b"/>
民病大厥四肢重怠隂痿少力天布沉隂蒸濕間作<lb/>
　黒氣彰而寒疫至民病皆厥而體重治可益之也<lb/>
帝曰升降不前晣知其宗願聞遷正可得明乎<lb/>
　晰明也<lb/>
歧伯曰正司中位是謂遷正位司天不得其遷正者即<lb/>
前司天以過交司之<lb/>
　日以過大寒日别嵗正之初氣未至也<lb/>
即遇司天大過有餘日也即仍舊治天數新司天未得<lb/>
<pb n="KR3e0024_WYG_004-61a"/>
遷正也<lb/>
　年即以交即司天之氣未交司故也<lb/>
厥隂不遷正即風暄不時花卉萎瘁民病淋溲目系轉<lb/>
轉筋喜怒小便赤<lb/>
　太陽司天天數有餘如退位之日厥隂得治遷正也<lb/>
風欲令而寒由不去温暄不正春正失時<lb/>
　雖得初氣天令不傳木氣不伸民廼病肝<lb/>
少隂不遷正即冷氣不退春冷後寒暄暖不時民病寒<lb/>
<pb n="KR3e0024_WYG_004-61b"/>
熱四肢煩痛腰脊強直<lb/>
　厥隂司天天數有餘厥隂雖有餘日别位司天皆天<lb/>
　數終日始遷正如少隂至二月春分得位正之時乃<lb/>
　造化變便可遷正乃合司天也<lb/>
木氣雖有餘位不過於君火也<lb/>
　木氣有餘數不盡有餘日復治天治數未終遇君火<lb/>
　得時化春分日便可遷正木猶未退即可同治於天<lb/>
　也其餘氣皆無此也<lb/>
<pb n="KR3e0024_WYG_004-62a"/>
太隂不遷正即雲雨失令萬物枯焦當生不發民病手<lb/>
足肢節腫滿大腹水腫填臆不食飱泄脇滿四肢不舉<lb/>
　少隂司天天數未終故曰太隂不得遷正少隂數終<lb/>
　可得遷正也<lb/>
雨化欲令熱猶治之温煦於氣亢而不澤<lb/>
　少隂有餘未盡天數故不退位即太隂未得遷正即<lb/>
　土氣不申而民病於脾也<lb/>
少陽不遷正即炎灼弗令苗莠不榮酷暑於秋肅殺晩<lb/>
<pb n="KR3e0024_WYG_004-62b"/>
至霜露不時民病㾬瘧骨熱心悸驚駭甚時血溢<lb/>
　雖有寅申之年土尚治之退位之日火行酷暑於後<lb/>
　故渉暑於秋也<lb/>
陽明不遷正則暑化於前肅於後草木反榮民病寒熱<lb/>
<graphic n="KR0864" url="https://raw.githubusercontent.com/kanripo/KR-Gaiji/master/images/KR0864.png" mimeType="image/png"/>嚏皮毛折爪甲枯燋甚則喘嗽息髙悲傷不樂<lb/>
　少陽司天天數有餘如退位日陽明不遷正也<lb/>
熱化乃布燥化未令即清勁未行肺金復病<lb/>
　雖得夘酉之年猶火化熱之令也故肺重復受病<lb/>
<pb n="KR3e0024_WYG_004-63a"/>
太陽不遷正即冬清反寒易令於春殺霜在前寒氷於<lb/>
後陽光復治凛冽不作雰雲待時民病温癘至喉閉溢<lb/>
乾煩燥而渴喘息而有音也<lb/>
　陽明司天天數有餘退位日太陽遷正故多煩燥渴<lb/>
　喘者也<lb/>
寒化待燥猶治天氣過失序與民作災<lb/>
　雖得辰戌之年猶尚清化治天故失序也<lb/>
帝曰遷正早晩以命其㫖願聞退位可得明哉歧伯曰<lb/>
<pb n="KR3e0024_WYG_004-63b"/>
所謂不退者即天數未終<lb/>
　天數未終其氣仍治雖遇交司猶未退位也<lb/>
即天數有餘名曰復布政故名曰再治天也即天令如<lb/>
故而不退位也<lb/>
　此治天下過而不退位猶在天<lb/>
厥隂不退位即大風早舉時雨不降濕令不化民病温<lb/>
疫疵廢風生民病皆肢節痛頭目痛伏熱内煩咽喉乾<lb/>
引飲<lb/>
<pb n="KR3e0024_WYG_004-64a"/>
　厥隂天數有餘在本數之上司天氣髙而災化善也<lb/>
　令作布政而復下災故反甚之者也<lb/>
少隂不退位即温生春冬蟄虫早至草木發生民病膈<lb/>
熱咽乾血溢驚駭小便赤澁丹瘤疹瘡瘍留毒<lb/>
　少隂天下有餘過嵗而復作布政天令酷災矣<lb/>
太隂不退位而取寒暑不時埃昏布作温令不去民病<lb/>
四肢少力食飲不下泄注淋滿足脛寒隂痿閉塞失溺<lb/>
小便數<lb/>
<pb n="KR3e0024_WYG_004-64b"/>
　太隂天下有餘過嵗而猶尚治天其氣復下矣病至<lb/>
　腎也<lb/>
少陽不退位即熱生於春暑廼後化冬温不凍流水不<lb/>
氷蟄虫出見民病少氣寒熱更作便血上熱小腹堅滿<lb/>
小便赤沃甚則血溢<lb/>
　少陽天數有餘至過嵗猶治天甚則氣復下其災至<lb/>
　脾肺藏也<lb/>
陽明不退位即春生清冷草木晩榮寒熱間作民病嘔<lb/>
<pb n="KR3e0024_WYG_004-65a"/>
吐暴注食飲不下大便乾燥四肢不舉目瞑掉眩<lb/>
　陽明天數太過至交嵗而猶尚治天氣復降其災至<lb/>
　甚於肝藏也<lb/>
帝曰天嵗早晩余以知之願聞地數可得聞乎歧伯曰<lb/>
地下遷正升及退位不前之法即地土産化萬物失時<lb/>
之化也<lb/>
　即應之生萬物之不時數無次序天令與民作災令<lb/>
　數於上下二千失移之中者也<lb/>
<pb n="KR3e0024_WYG_004-65b"/>
帝曰余聞天地二甲子十二十二支上下經緯天地數<lb/>
有迭移失守其位可得昭乎<lb/>
　同天地二甲子有上下不合其徳者為失守也<lb/>
歧伯曰失之迭位者謂雖得歳正未得正位之司即四<lb/>
時不節即生大疫<lb/>
　天地不合徳即名天地失節即上下二管音不相應<lb/>
　即大不主與天主失節上下失音萬物不安也<lb/>
注𤣥珠密語云陽年三十年除六年天刑計有太過二<lb/>
<pb n="KR3e0024_WYG_004-66a"/>
十四年<lb/>
　除庚子庚午君火刑金運庚寅庚申相火刑金運戊<lb/>
　戌戊辰太陽刑火運也此為與其天地氣上臨中運<lb/>
　不得太過者也<lb/>
除此六年皆作太過之用令不然之㫖<lb/>
　此即太過作陽年中運餘也忽有上下失支迭位故<lb/>
　不為者也<lb/>
今言迭支迭位皆可作其不及也<lb/>
<pb n="KR3e0024_WYG_004-66b"/>
　陽年者運太過也五音皆定矣太音也運自勝有餘<lb/>
　而無邪傷故名正化疫也其剛干不相對柔干即上<lb/>
　下不相招即隂陽相錯天地不合徳中運雖陽多而<lb/>
　作太過故有勝復乃至者也<lb/>
假令甲子陽年土運太窒<lb/>
　土太過即運傷鱗蟲勝及腎藏氣不及土勝於水也<lb/>
　即黄鍾之管音髙故曰太窒也候甲子之氣應者上<lb/>
　應鎮星大而明也<lb/>
<pb n="KR3e0024_WYG_004-67a"/>
如癸亥天數有餘者年雖交得甲子<lb/>
　甲雖臨子未得遷正<lb/>
厥隂猶尚治天<lb/>
　年雖甲子司天尚化風冷厥隂猶復布正於天也<lb/>
地已遷正陽明在泉<lb/>
　或名司地即數髙者<lb/>
去嵗少陽以作右間<lb/>
　癸亥司地少陽退位以作地下之右間氣者也<lb/>
<pb n="KR3e0024_WYG_004-67b"/>
即厥隂之地陽明故不相和奉者也<lb/>
　故曰上下不相招隂陽有相錯即癸與已相對故天<lb/>
　地不合徳即以不合甲也<lb/>
癸巳相㑹土運太過虛反受木勝故非太過也何以言<lb/>
土運太過况黄鍾不應太窒木既勝而金還復金既復<lb/>
而少隂如至即木勝如火而金復微<lb/>
　謂少隂見厥隂退位而少隂立至故金欲復而火至<lb/>
　故復有少也<lb/>
<pb n="KR3e0024_WYG_004-68a"/>
如此則甲巳失守後三年化成土疫晩至於夘<lb/>
　甲子至丁卯四年至<lb/>
早至丙寅<lb/>
　甲子至丙寅三年至<lb/>
土疫至也<lb/>
　至於四維時也<lb/>
大小善惡推其天地詳乎太一又只如甲子年如甲至<lb/>
子而合應交司而治天<lb/>
<pb n="KR3e0024_WYG_004-68b"/>
　少隂主甲子年司天遷正應時也<lb/>
即下己夘未遷正而戊寅少陽未退位者亦甲巳下有<lb/>
合也<lb/>
　即甲與戊相對子與寅配位也<lb/>
即土運非太過而木乃乗虛而勝土也金次又行復勝<lb/>
之即反邪化也<lb/>
　即勝之小而或不復後三年化癘名曰土癘其狀如<lb/>
　土疫者本是自天來癘從地至故反化邪生也<lb/>
<pb n="KR3e0024_WYG_004-69a"/>
隂陽天地殊異爾故其大小善惡一如天地之法㫖也<lb/>
假令丙寅陽年太過如乙丑天數有餘者雖交得丙寅<lb/>
　雖丙得寅猶未遷正而作司天<lb/>
太隂尚治天也地已遷正厥隂司地<lb/>
　或作在泉<lb/>
去嵗太陽以作右間<lb/>
　乙丑司地庚辰以退位而作右間<lb/>
即天太隂而地厥故地不奉天化也<lb/>
<pb n="KR3e0024_WYG_004-69b"/>
　即上下不相招隂陽有相錯即辛與乙不相合故不合<lb/>
　其徳也<lb/>
乙辛相㑹水運太虛反受土勝故非太過即太蔟之管<lb/>
太羽不應土勝而雨化水復即風<lb/>
　即天地非其時而有其氣有化大疫即與隂陽復不<lb/>
　同也<lb/>
此者丙辛失守其㑹後三年化成水疫晩至己巳<lb/>
　丙寅至己巳四年<lb/>
<pb n="KR3e0024_WYG_004-70a"/>
早至戊辰<lb/>
　丙寅至戊辰三年<lb/>
甚即速微即徐<lb/>
　徐至己巳<lb/>
水疫至也大小善惡推其天地數乃太乙遊宫又只如<lb/>
丙寅年丙至寅且合應交司而治天<lb/>
　少陽至而作司天應時遷正<lb/>
即辛巳未得遷正而庚辰太陽未退位者亦丙辛不合<lb/>
<pb n="KR3e0024_WYG_004-70b"/>
徳也<lb/>
　即丙與庚相對辰與寅相配位也即水運非太過也<lb/>
即水運亦小虛而小勝或有復<lb/>
　丙寅至也即無復也<lb/>
後三年化癘名曰水癘其狀如水疫<lb/>
　一名寒疫<lb/>
治法如前假令庚辰陽年太過如己夘天數有餘者雖<lb/>
交得庚辰年也<lb/>
<pb n="KR3e0024_WYG_004-71a"/>
　雖庚臨辰猶未遷正<lb/>
陽明猶尚治天地以遷正太隂司地<lb/>
　即是在泉<lb/>
云嵗少隂以作右間<lb/>
　己夘年地甲子以退少隂作右間也<lb/>
即天陽明而地太隂也故地下奉天也乙巳相㑹金運<lb/>
太虛反受火勝故非太過也即姑洗之管太商不應火<lb/>
勝熱化水復寒刑<lb/>
<pb n="KR3e0024_WYG_004-71b"/>
　此天地非時行不節之令即三年始成大疫行天下<lb/>
　也<lb/>
此乙庚失守其後三年化成金疫也速至壬午<lb/>
　庚辰至壬午三年是其速至<lb/>
徐至癸未金疫至也大小善惡推本年天數及太一也<lb/>
　疫至之年又遇失守其災大也不見五福及其太一<lb/>
　且惡死人大半也如却㑹合徳者災小爾如見五福<lb/>
　與其太一者其災且小善㓕其半也<lb/>
<pb n="KR3e0024_WYG_004-72a"/>
又只如庚辰如庚至辰且應交司而治天<lb/>
　太陽主庚辰年司天應時遷正而治天也<lb/>
即下乙未未得遷正者即地甲午少隂未退位者且乙<lb/>
庚不合徳也<lb/>
　即甲庚相對辰午相配此名失守非配太過<lb/>
即下乙未干失剛亦金運小虚也有小勝或無復<lb/>
　太隂至未即不復也<lb/>
後三年化癘名曰金癘其狀如金疫也<lb/>
<pb n="KR3e0024_WYG_004-72b"/>
　金疫又名殺疫金癘又名殺癘<lb/>
治法如前假令壬午陽年太過如辛巳天數有餘者雖<lb/>
交後壬午年也<lb/>
　雖壬臨午猶未遷正<lb/>
厥隂猶尚治天地巳遷正陽明在泉<lb/>
　丁酉治地<lb/>
去嵗丙申少陽以作右間<lb/>
　壬午年丁酉遷正辛巳年丙申退位也<lb/>
<pb n="KR3e0024_WYG_004-73a"/>
即天厥隂而地陽明故地不奉天者也<lb/>
　即陽明當上奉少隂不與厥隂奉合也故丁酉與辛<lb/>
　巳不相合徳也<lb/>
丁辛相合㑹木運太虛反受金勝故非太過也即蕤賔<lb/>
之管太角不應金行燥勝火化熱復<lb/>
　此天地非時行不節之氣即三年始成大疫<lb/>
甚即速微即徐<lb/>
　速即首尾三年徐即後三年作<lb/>
<pb n="KR3e0024_WYG_004-73b"/>
疫至大小善惡推疫至之年天數及太一又只如壬至<lb/>
午且應交司而治之<lb/>
　少隂壬至午年司天應時而遷正得位者<lb/>
即下丁酉未得遷正者即地下丙申少陽未得退位者<lb/>
見丁壬不合徳也<lb/>
　即壬丙相對午申相配此失守非合徳見非太過也<lb/>
即丁柔干失剛亦木運小虛也有小勝小復<lb/>
　陽明如至即不復也<lb/>
<pb n="KR3e0024_WYG_004-74a"/>
後三年化癘名曰木癘其狀如風疫法治如前<lb/>
　可大吐而治之<lb/>
假令戊申陽年大過如丁未天數大過者雖交得戊申<lb/>
年也<lb/>
　雖戊臨申猶未遷正也<lb/>
太隂猶尚治天地巳遷正厥隂在泉<lb/>
　癸亥治地<lb/>
去嵗壬戌太陽以退位作右間即天丁未地癸亥故地<lb/>
<pb n="KR3e0024_WYG_004-74b"/>
不奉天化也<lb/>
　即厥隂當上奉少陽故不與太隂奉合故丁未與癸<lb/>
　亥不相合<lb/>
丁癸相㑹火運太虛反受火勝故非太過也即夷則之<lb/>
管上大徴不應<lb/>
　非戊癸相合也故火運不應其夷則未應其徴也下<lb/>
　管癸亥少徴應之即下見癸亥主司地故同聲之不<lb/>
　相應即上下天地不相合徳故不相應也<lb/>
<pb n="KR3e0024_WYG_004-75a"/>
此戊癸失守其㑹後三年化疫也速至庚戌<lb/>
　首尾三年<lb/>
大小善惡推疫至之年天數及太一又只如戊申如戊<lb/>
至申且應交司而治天<lb/>
　少陽主戊申年司天應時遷正而治天也<lb/>
即下癸亥未得遷正者即地下壬戌太陽未退位者見<lb/>
戊癸未合徳也<lb/>
　即壬戌相對申戌相配此失守非合徳又非太過<lb/>
<pb n="KR3e0024_WYG_004-75b"/>
即下癸柔干失剛見火運小虛也有小勝或無復也<lb/>
　厥隂至即無復<lb/>
後三年化癘名曰火癘也治法如前治之法可寒之泄<lb/>
之<lb/>
　已上五失守變五疫下五失守變五癘也即上剛柔<lb/>
　二干共主運有失支不守之者以此五法即諸陽年<lb/>
　也<lb/>
黄帝曰人氣不足天氣如虛人神失守神光不聚邪鬼<lb/>
<pb n="KR3e0024_WYG_004-76a"/>
干人致有夭亡可得聞乎<lb/>
　人氣與天氣同失守即鬼邪干人致死也<lb/>
歧伯曰人之五藏一藏不足又㑹天虛感邪之至也<lb/>
　其不足之藏與天氣同聲虛也<lb/>
人憂愁思慮即傷心又或遇少隂司天天數不及太隂<lb/>
作接間至即謂天虛也此即人氣天氣同虛也又遇驚<lb/>
而奪精汗出於心<lb/>
　大驚汗出於心即心中精脉减少故神失守心也<lb/>
<pb n="KR3e0024_WYG_004-76b"/>
因而三虛神明失守<lb/>
　先有勞神之病又遇少隂天數不及也又更驚而奪<lb/>
　精此三㑹而神明失守也<lb/>
心為君主之官神明出焉<lb/>
　心先有病又遇天虛而感天重虛也心者任治於物<lb/>
　故為君主之官清静栖靈故曰神明出焉<lb/>
神失守位即神遊上丹田在帝太一帝君泥丸君下<lb/>
　太一帝君在頭曰泥丸君總衆神地君主之官神明<lb/>
<pb n="KR3e0024_WYG_004-77a"/>
　失守其位遊於此處不守心位<lb/>
神既失守神光不聚<lb/>
　神光即飛圓光也圓光不潔即圓光缺矣即鬼邪隂<lb/>
　尸干人<lb/>
却遇火不及之嵗有黒尸鬼見之令人暴亡<lb/>
　其火運不及非只癸年戊年失守亦然火司天數不<lb/>
　及亦然也黒尸鬼形如黒犬頭似婦人髪蓬不髻目<lb/>
　大人見之吸人神魂皆作大聲卒然而亡<lb/>
<pb n="KR3e0024_WYG_004-77b"/>
人飲食勞倦即傷脾<lb/>
　即飲食飽舉房事即氣滯於脾以勞役氣滿悶脾藏<lb/>
　有病也<lb/>
又或遇太隂司天天數不及即少陽作接間至即謂之<lb/>
虛也<lb/>
　人氣與天氣不及即感天人氣虛及又虛也<lb/>
此即人氣虛而天氣虛也又遇飲食飽甚汗出於胃醉<lb/>
飽行房汗出於脾<lb/>
<pb n="KR3e0024_WYG_004-78a"/>
　脾胃汗出即精血减少感天虛而作三虛脾神失守<lb/>
　其位<lb/>
因而三虛脾神失守<lb/>
　先有病於脾次遇天虛脾感天重虚又遇汗出而减<lb/>
　其精血乃故名三虛也<lb/>
脾為諫議之官智周出焉<lb/>
　脾者心之子心有所憶謂之意意中所出謂之智智<lb/>
　周萬物謂之神即脾胃神意智乃故失守其位者也<lb/>
<pb n="KR3e0024_WYG_004-78b"/>
神既失守神光失位而不聚也<lb/>
　神光不聚鬼乃干之<lb/>
却遇土不及之年或巳年或甲年失守或太隂天虛<lb/>
青尸鬼見之令人卒亡人乆坐濕地強力入水即傷腎<lb/>
　汗出於腎即精血减少故作三虛即精亡心神失守<lb/>
　其位也<lb/>
腎為作強之官伎巧出焉因而三虛腎神失守神志失<lb/>
位神光不聚<lb/>
<pb n="KR3e0024_WYG_004-79a"/>
　神精志三神虛失位遊於黄庭司命君之下乃即圓<lb/>
　光缺矣<lb/>
却遇木不及之年或辛不㑹符或丙年失守或太陽司<lb/>
天虛有黄尸鬼至見之令人暴亡<lb/>
　有此三虛又遇水不及即黄尸鬼干人牛頭身黄見<lb/>
　之時吸人神魂皆暴亡也<lb/>
人或恚怒氣逆上而不下即傷肝也又遇厥隂司天天<lb/>
數不及即少隂作接間至是謂天虛也<lb/>
<pb n="KR3e0024_WYG_004-79b"/>
　肝先病又遇天虛而感重虛也<lb/>
此謂天虛人虛也又遇疾走恐懼汗出於肝肝為將軍<lb/>
之官謀慮出焉神位失守神光不聚<lb/>
　神光不聚即圓光缺而不周尸鬼乃干人也<lb/>
又遇木不及年或丁年不符或壬年失守或厥隂司天<lb/>
虛也有白尸鬼見之令人暴亡也<lb/>
　有此三虛者即神遊失守白尸鬼干人頭如雞身白<lb/>
　有白毛見之吸人神魂皆卒然而亡也<lb/>
<pb n="KR3e0024_WYG_004-80a"/>
已上五失守者天虛而人虛也神遊失守其位即有五<lb/>
尸鬼干人令人暴亡也謂之曰尸厥<lb/>
　但卒然而亡口中無涎者舌卵不縮者尸厥若出涎<lb/>
　而舌卵縮者厥盛也<lb/>
人犯五神易位即神光不圓也非但尸鬼即一切邪犯<lb/>
者皆是神失守位故也<lb/>
　神失守位雖具體中而二氣失位也即神光不聚而<lb/>
　邪犯之有妖魅交通徃來皆是五神失守乃邪所至也<lb/>
<pb n="KR3e0024_WYG_004-80b"/>
此謂得守者生失守者死<lb/>
　得守者本位而五神各得其居即神光乃圓明而聚<lb/>
　矣故一切邪不犯之乃生也<lb/>
得神者昌失神者亡<lb/>
　老子云氣來入身謂之生神去於身謂之死故曰命<lb/>
　由神生命生神在即命生神去即命天矣所謂神遊<lb/>
　失守即不離身故不可便死也其主管在頭上三尊<lb/>
　髙位靈主言也即大一帝君在頭曰泥丸總神也無<lb/>
<pb n="KR3e0024_WYG_004-81a"/>
　英君左制三魂也白元君右俱七魄也即魂為陽神<lb/>
　也魄為隂鬼也若無上三虛主之神離位者死今五<lb/>
　神失守亦有主歸即神光不聚圓光亦缺故邪干犯<lb/>
　之若神失守其位即知人生神昌<lb/>
　<lb/>
　<lb/>
　<lb/>
　<lb/>
<pb n="KR3e0024_WYG_004-81b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄帝内經素問遺篇<lb/>
</p>
<p>
</p>
  </div>
</body>
</text>
</TEI>
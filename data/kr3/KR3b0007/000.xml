<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3b0007_WYG_000-1a"/>
欽定四庫全書　　　　　子部二<lb/>
　提要<lb/>
　　黄石公三畧　　　　　兵家類<lb/>
　　　　<hi>臣</hi>等謹案黄石公三畧三卷始見於隋書經<lb/>
　　　　籍志云下邳神人撰成氏注唐宋藝文志所<lb/>
　　　　載並同相傳其源出於太公圯上老人以一<lb/>
　　　　編書授張良者即此本宋時嘗頒之武學與<lb/>
　　　　孫呉諸子並稱七書而先儒多疑其偽作蓋<lb/>
<pb n="KR3b0007_WYG_000-1b"/>
　　　　自漢以來兵家之言往往以黄石公為名史<lb/>
　　　　志所載有黄石公記三卷黄石公畧注三卷<lb/>
　　　　黄石公隂謀乘斗魁罡行軍秘一卷黄石公<lb/>
　　　　神光輔星秘訣一卷又兵法一卷三鑑圖一<lb/>
　　　　卷兵書統要一卷今雖多亡佚不存然大抵<lb/>
　　　　出於附㑹是書文義不古當亦後人依仿而<lb/>
　　　　托之者鄭瑗井觀瑣言稱其純是剽竊老氏<lb/>
　　　　遺意迂緩支離不適於用其知足戒貪等語<lb/>
<pb n="KR3b0007_WYG_000-2a"/>
　　　　蓋因子房之明哲而為之辭非子房反有得<lb/>
　　　　於此其非圯橋授受之書明甚然戴少望作<lb/>
　　　　將鑑謂三畧通於道而適於用可以立功而<lb/>
　　　　保身真徳秀亦謂其言治國養民法度與儒<lb/>
　　　　者指意不悖皆信其真出自先秦以前蓋以<lb/>
　　　　其詞意簡當頗能闡𤼵黄老之本㫖且後漢<lb/>
　　　　先武帝詔書已引黄石公柔能制剛弱能制<lb/>
　　　　强之語實出此書所載軍䜟之文則其來亦<lb/>
<pb n="KR3b0007_WYG_000-2b"/>
　　　　已逺矣今故仍録而存之焉<lb/>
　　三畧直解　　　　　　兵家類<lb/>
　　　　<hi>臣</hi>等謹案三畧直解三卷明劉寅撰寅始末<lb/>
　　　　未詳自題前辛亥科進士考太學進士題名<lb/>
　　　　洪武辛亥有劉寅崞縣人蓋即其人張綸林<lb/>
　　　　泉隨筆稱太原劉寅作六書直解證據經史<lb/>
　　　　辨析舛謬然則寅所著者凡六書此其一種<lb/>
　　　　也三畧一書漢志不著於録張商英偽作素<lb/>
<pb n="KR3b0007_WYG_000-3a"/>
　　　　書託盗者得之張良冡中而以稱三畧出黄<lb/>
　　　　石公者為誤寅辨其雜取子書中語更換字<lb/>
　　　　樣聫屬之詆商英言涉虚無其説當矣然必<lb/>
　　　　以三畧為出太公至黄石公始授張良於書<lb/>
　　　　中引越王勾踐投醪飲士一事無以為解則<lb/>
　　　　指為黄石公所附益人遁其説以為勾踐以<lb/>
　　　　前或别有投醪之事今不可考則其誣與商<lb/>
　　　　英等矣然真徳秀西山集有是書序亦以為<lb/>
<pb n="KR3b0007_WYG_000-3b"/>
　　　　雖非太公作而當為子房之所受則寅説亦<lb/>
　　　　有所自來也其著書大㫖出於黄老務在沈<lb/>
　　　　幾觀變先立於不敗以求敵之可勝操術頗<lb/>
　　　　巧兵家或往往用之寅之所注亦頗能𤼵明<lb/>
　　　　此意又能㕘校諸本注其異同較他家所刻<lb/>
　　　　亦特詳贍中有闕字無可考補今亦姑仍之<lb/>
　　　　焉乾隆四十六年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3b0007_WYG_000-4a"/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>說郛卷三十四上</head>
    <p>
<pb n="KR3j0185_WYG_034-1a"/>
欽定四庫全書<lb/>
　說郛卷三十四上　　　　元　陶宗儀　撰<lb/>
　　清尊録<hi>廉宣</hi>
政和初冀州客次中或言某官之家有異事語未畢而<lb/>
某官者至因自言某妻生一男一女而死某既再娶矣<lb/>
一日亡妻忽空中有聲如小兒吹呌子狀三二日輒一<lb/>
至某問之曰君亦有形乎曰有之即見形如平生敘舊<lb/>
感泣然近人輒引去常相距十許步因謂曰昔為夫婦<lb/>
<pb n="KR3j0185_WYG_034-1b"/>
今忍不相親於是相與坐堂中某起執其手則堅冷如<lb/>
氷鐵妻勃然掣手去後五日乃復來慍曰前日遽驚我<lb/>
何耶某再三謝之竟不可近久之後妻忽夢其先祖云<lb/>
汝夫前妻為怪乃隂府失收耳今已召捕且獲後數日<lb/>
果絶<lb/>
建炎初闗陜交兵京西南路安撫使司檄諸郡凡民家<lb/>
畜三年以上糧者悉送官違者以乏軍興論金州石泉<lb/>
縣民楊廣貲鉅萬積粟支三十年因是悒悒得疾廣故<lb/>
<pb n="KR3j0185_WYG_034-2a"/>
豪横兼并其鄉鄰甚患苦之既病篤絶惡見人雖妻子<lb/>
不得見自隙窺之則時捽所藉稻藁而食三日所食方<lb/>
數尺乃死斂畢棺中忽有聲若<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蹋者家中亟呼匠欲<lb/>
啓棺匠曰此非甦活殆必有怪勿啓其子不忍啓之則<lb/>
一驢躍出嘶鳴甚壯衣帽如蟬蛻然家縶之隙屋中一<lb/>
日其子婦持草飼驢忽跳齧婦臂流血婦麤暴忿怒取<lb/>
抹草刀刺之立死廣妻遂訴縣稱婦殺翁縣遣修武郎<lb/>
王直臣往驗之備得其事<lb/>
<pb n="KR3j0185_WYG_034-2b"/>
興元民有得路遺小兒者育以為子數歲美姿首民夫<lb/>
婦計曰使女也教之歌舞獨不售數十萬錢耶婦曰固<lb/>
可詐為也因納深屋中節其食飲膚髪腰步皆飾治之<lb/>
比年十二三嫣然美女子也攜至成都教以新聲又絶<lb/>
警慧益秘之不使人見人以為竒貨里巷民求為妻不<lb/>
可曰此女當歸之貴人於是女僧及貴游好事者踵門<lb/>
一覿面輒避去猶得錢數千謂之㸔錢久之有某通判<lb/>
者來成都一見心醉要其父必欲得之與直至七十萬<lb/>
<pb n="KR3j0185_WYG_034-3a"/>
錢乃售既成劵喜甚置酒與客飲使女歌侑酒夜半客<lb/>
去擁而致之房男子也大驚遣人呼其父母則遁去不<lb/>
知縱跡吿官召捕之亦卒不獲時張子公尹蜀云<lb/>
鄭州進士崔嗣復預貢入都距都城一舍宿僧寺法堂<lb/>
上方睡忽有聲叱之者嗣復驚起視之則一物如鶴色<lb/>
蒼黒目炯炯如燈鼔翅大呼甚厲嗣復皇恐避之廡下<lb/>
乃止明日語僧對曰素無此怪第旬日前有叢柩堂上<lb/>
者恐是耳嗣復至都下為開寳一僧言之僧曰藏經有<lb/>
<pb n="KR3j0185_WYG_034-3b"/>
之此新死屍氣所變號隂摩羅鬼此事王碩侍郎說<lb/>
狄氏者家故貴以色名動京師所嫁亦貴家明艷絶世<lb/>
毎燈夕及西池春遊都城士女讙集自諸王邸第及公<lb/>
侯戚里中貴人家帟幕車馬相屬雖歌姝舞姬皆飾璫<lb/>
翠佩珠犀覽鏡顧影人人自謂傾國及狄氏至靚粧却<lb/>
扇亭亭獨出雖平時妒悍自衒者皆羞服至相忿詆輒<lb/>
曰若美如狄夫人邪乃相凌我其名動一時如此然狄<lb/>
氏資性貞淑遇族遊羣飲澹如也有滕生者因出遊觀<lb/>
<pb n="KR3j0185_WYG_034-4a"/>
之駭慕䘮魂魄歸悒悒不聊生訪狄氏所厚善者或曰<lb/>
尼慧澄與之習生過尼厚遺之日日往尼愧謝問故生<lb/>
曰極知不可幸萬分一耳不然且死尼曰試言之生以<lb/>
狄氏吿尼笑曰大難大難此豈可動邪具道其決不可<lb/>
狀生曰然則有所好乎曰亦無有唯旬日前屬我求珠<lb/>
璣頗急生大喜曰可也即索馬馳去俄懷大珠二囊示<lb/>
尼曰直二萬緡願以萬緡歸之尼曰其夫方使北豈能<lb/>
遽辦如許償邪生亟曰四五千緡不則千緡數百緡皆<lb/>
<pb n="KR3j0185_WYG_034-4b"/>
可又曰但可動不須一錢也尼乃持詣狄氏果大喜玩<lb/>
不已問須直幾何尼以萬緡吿狄氏驚曰是纔半直爾<lb/>
然我未能辦奈何尼因屏人曰不必錢此一官欲祝事<lb/>
耳狄氏曰何事曰雪失官耳夫人弟兄夫族皆可為也<lb/>
狄氏曰持去我徐思之尼曰彼事急且投他人可復得<lb/>
邪姑留之明旦來問報遂辭去且以吿生生益厚餉之<lb/>
尼明日復往狄氏曰我為營之良易尼曰事有難言者<lb/>
二萬緡物付一秃媪而客主不相問使彼何以為信狄<lb/>
<pb n="KR3j0185_WYG_034-5a"/>
氏曰奈何尼曰夫人以設齋來院中使彼若邂逅者可<lb/>
乎狄氏赬面搖手曰不可尼愠曰非有他但欲言雪官<lb/>
事使彼無疑耳果不可我不敢强也狄氏乃徐曰後二<lb/>
日我亡兄忌日可往然立語亟遣之尼曰固也尼歸及<lb/>
門生已先在詰之具道本末拜之曰儀秦之辨不加於<lb/>
此矣及期尼為治齋具而生匿小室中具酒殽俟之晡<lb/>
時狄氏嚴飾而至屏從者獨攜一小侍兒見尼曰其人<lb/>
來乎曰未也唄祝畢尼使童子主侍兒引狄氏至小室<lb/>
<pb n="KR3j0185_WYG_034-5b"/>
搴簾見生及飲具大驚欲避去生出拜狄氏答拜尼曰<lb/>
郎君欲以一巵為夫人夀願勿辭生固頎秀狄氏頗心<lb/>
動睇而笑曰有事第言之尼固挽使坐生持酒勸之狄<lb/>
氏不能却為釂巵即持酒酬生生因徙坐擁狄氏曰為<lb/>
子且死不意果得子擁之即幃中狄氏亦歡然恨相得<lb/>
之晩也比夜散去猶徘徊顧生挈其手曰非今日幾虛<lb/>
作一世人夜當與子㑹自是夜輒開垣門召生無闕夕<lb/>
所以奉生者靡不至惟恐毫絲不當其意也數月狄氏<lb/>
<pb n="KR3j0185_WYG_034-6a"/>
夫歸生小人也隂計已得狄氏不能棄重賄伺其夫與<lb/>
客坐遣僕入白曰某官嘗以珠直二萬緡賣第中久未<lb/>
得直且訟于官夫愕眙入詰狄氏語塞曰然夫督取還<lb/>
之生得珠復遣尼謝狄氏我安得此貸于親戚以動子<lb/>
耳狄氏雖恚甚終不能忘生夫出輒召與通逾年夫覺<lb/>
閑之嚴狄氏以念生病死余在太學時親見<lb/>
崇寧中有王生者貴家之子也隨計至都下嘗薄暮被<lb/>
酒至延秋坊過一小宅有女子甚美獨立于門徘徊徙<lb/>
<pb n="KR3j0185_WYG_034-6b"/>
倚若有所待者生方注目忽有騶騎呵衞而至下馬於<lb/>
此宅女子亦避去匆匆遂行初不暇問其何姓氏也抵<lb/>
夜歸復過其門則寂然無人聲循墻而東數十步有隙<lb/>
地丈餘蓋其宅後也忽自内擲一瓦出拾視之有字云<lb/>
夜於此相候生以墻上剥粉戱書瓦背云三更後宜出<lb/>
也復擲入焉因稍退十餘步伺之少頃一男子至周視<lb/>
地上無所見微歎而去既而三鼔月高霧合生亦倦睡<lb/>
欲歸矣忽墻門軋然而開一女子先出一老媪負笥從<lb/>
<pb n="KR3j0185_WYG_034-7a"/>
後生遽就之乃適所見立門首者熟視生愕然曰非也<lb/>
回顧媪媪亦曰非也將復入生挽而劫之曰汝為女子<lb/>
而夜與人期至此我執汝詣官醜聲一出辱汝門户我邂<lb/>
逅遇汝亦有前縁不若從我去女泣而從之生攜歸逆<lb/>
旅匿小樓中女自言曹氏父早死獨有己一女母鍾愛<lb/>
之為擇所歸女素悅姑之子某欲嫁之使乳媪達意於<lb/>
母母意以某無官弗從遂私約相奔墻下微歎而去者<lb/>
當是也生既南宫不利遷延數月無歸意其父使人詢<lb/>
<pb n="KR3j0185_WYG_034-7b"/>
之頗知有女子偕處大怒促生歸扃之别室女所齎甚<lb/>
厚大半為生費所餘與媪坐食垂盡使人訪其母則以<lb/>
亡女故抑鬱而死久矣女不得已與媪謀下汴訪生所<lb/>
在時生侍父官閩中女至廣陵資盡不能進遂隸樂籍<lb/>
易姓名為蘇媛生游四方亦不知女安否數年自浙中<lb/>
召赴闕過廣陵女以倡侍燕識生生亦訝其似女屢目<lb/>
之酒半女捧觴勸不覺兩淚墮酒中生悽然曰汝何以<lb/>
至此女以本末告淚隨語零生亦媿歎流涕不終席辭<lb/>
<pb n="KR3j0185_WYG_034-8a"/>
疾而起密召女納為側室其後生子仕至尚書郎歴數<lb/>
郡生表弟臨淮李從為余言<lb/>
大桶張氏者以財雄長京師凡富人以錢委人權其子<lb/>
而取其半謂之行錢富人視行錢如部曲也或過行錢<lb/>
之家設特位置酒婦女出勸主人皆立侍富人遜謝强<lb/>
令坐再三乃敢就位張氏子年少父母死主家事未娶<lb/>
因祠州西灌口神歸過其行錢孫助教家孫置酒數行<lb/>
其未嫁女出勸容色絶世張目之曰我欲娶為婦孫皇<lb/>
<pb n="KR3j0185_WYG_034-8b"/>
恐不可且曰我公家奴也奴為郎主丈人鄰里笑怪張<lb/>
曰不然煩主少錢物耳豈敢相僕𨽻也張固豪侈竒衣<lb/>
飾即取臂上古玉條脫與女且曰擇日納幣也飲罷去<lb/>
孫鄰里交來賀曰有女為百萬主母矣其後張别議婚<lb/>
孫念勢不敵不敢往問期而張亦恃醉戱言耳非實有<lb/>
意也逾年張婚他族而孫女不肯嫁其母曰張已娶矣<lb/>
女不對而私曰豈有信約如此而别娶乎其父乃復因<lb/>
張與妻祝神回并邀飲其家而使女窺之既去曰汝見<lb/>
<pb n="KR3j0185_WYG_034-9a"/>
其有妻可嫁矣女語塞去房内䝉被卧俄頃即死父母<lb/>
哀慟呼其鄰鄭三者告之使治䘮具鄭以送䘮為業世<lb/>
所謂仵作行者也且曰小口死勿停䘮即日穴壁出瘞<lb/>
之告以致死之由鄭辦䘮具見其臂有玉條脫心利之<lb/>
乃曰某一園在州西孫謝之曰良便且厚相酬號泣不<lb/>
忍視急揮去即與親族往送其殯而歸夜半月明鄭發<lb/>
棺欲取條脱女蹶然起顧鄭曰我何故在此亦幼識鄭<lb/>
鄭以言恐曰汝之父母怒汝不肯嫁而念張氏辱其門<lb/>
<pb n="KR3j0185_WYG_034-9b"/>
户使我生埋汝於此我實不忍乃私發棺而汝果生女<lb/>
曰第送我還家鄭曰若歸必死我亦得罪矣女不得已<lb/>
鄭匿他處以為妻完其殯而徙居州東鄭有母亦喜其<lb/>
子之有婦彼小人不暇究所從來也積數年每語及張<lb/>
氏猶忿恚欲往質問前約鄭每勸阻防閑之崇寧元年<lb/>
聖端太妃上仙鄭當從御翣至永安將行祝其母勿令<lb/>
婦出遊居一日鄭母晝睡孫出僦馬直詣張氏門語其<lb/>
僕曰孫氏第幾女欲見某人其僕往通張驚且怒謂僕<lb/>
<pb n="KR3j0185_WYG_034-10a"/>
戱已罵曰賤奴誰教汝如此對曰實有之乃與其僕俱<lb/>
往視焉孫氏望見張跳踉而前曳其衣且哭且罵其僕<lb/>
以婦女不敢往解張以為鬼也驚走女持之益急乃擘<lb/>
其手手破流血推仆地立死僦馬者恐累也往報鄭母<lb/>
母訴之有司因追鄭對獄具狀已而園陵復上鄭發冢<lb/>
罪該流㑹赦得原而張實推女而殺之雜死罪也雖奏<lb/>
獲貸猶杖脊竟憂畏死獄中時吳拭顧道尹京有其事<lb/>
云<lb/>
<pb n="KR3j0185_WYG_034-10b"/>
建炎初劇盗張遇起江淮間所至噬螫無噍類衆且數<lb/>
十萬其禆將馬吉者狀絶偉善用兵然頗仁慈毎戒軍<lb/>
士勿妄殺人曰為盗脱饑耳得食則已奈何廣殺凡所<lb/>
獲士人及僧道輒條别善遇之有疾病視其起居飲食<lb/>
甚篤士卒得女以獻者置别室訪其親戚還之無所歸<lb/>
者擇配嫁聘由是遇帳下譛之曰是收軍情者遇怒掃<lb/>
塲欲斬之呼至數其罪嘻笑自若曰賊殺賊豈須有罪<lb/>
邪何云云如是我死固分耳既就地坐瞑目合爪視之<lb/>
<pb n="KR3j0185_WYG_034-11a"/>
死矣遇雖殘忍亦為變色左右至流涕古稱得道至人<lb/>
以至佛菩薩多隠盗賊牢獄屠釣中以其救人如吉殆<lb/>
是耶<lb/>
富鄭公謝事居洛一日邵康節來謁公已不通客惟戒<lb/>
門者曰邵先生來無早晚入報是日公適病足卧小室<lb/>
延康節至卧床前康節笑曰他客得至此邪公亦笑指<lb/>
康節所坐胡床曰病中心怦怦雖兒子來立語遣去此<lb/>
一胡床惟待君耳康節顧左右曰更取一胡床來公問<lb/>
<pb n="KR3j0185_WYG_034-11b"/>
故答曰日正中當有一緑衣少年騎白馬候公公雖病<lb/>
强見之公薨後此人當秉史筆記公事公素敬康節神<lb/>
其言因戒閽人曰今日客至無貴賤立為通既午果范<lb/>
祖禹夢得來遂延入問勞稠疊且曰老病即死念平生<lb/>
碌碌無足言然麤懐朴忠他時筆削必累君願少留意<lb/>
夢得惶恐叵測避席謝後十餘年修裕陵實録夢得竟<lb/>
為修撰鄭公傳此事尹侍郎說<lb/>
雷申錫者江西人紹興中一舉中南省高第廷試前三<lb/>
<pb n="KR3j0185_WYG_034-12a"/>
日客死都下捷音與訃踵至鄉里其妻日夜悲哭忽一<lb/>
夕夢申錫如平生自言我往為大吏有功德於民故累<lb/>
世為士大夫然嘗誤入死囚故地下罰我凡三世如意<lb/>
時暴死前一世仕久連蹇後忽以要官召纔入都門而<lb/>
卒今復如此凡兩世矣要更一世乃能以償宿譴耳其<lb/>
事可以為治獄者之戒<lb/>
　右清尊録廉宣仲布所撰或謂陸公務觀所作非也<lb/>
　蓋二公同時後人因誤指耳至大改元三月華石山<lb/>
<pb n="KR3j0185_WYG_034-12b"/>
　人識<lb/>
<pb n="KR3j0185_WYG_034-13a"/>
　　昨夢録<hi>康譽之</hi>
滑臺南一二里有沙觜横出半河上立浮圗亦不甚高<lb/>
大河水泛溢之際其勢横怒欲沒孤城毎至塔下輒怒<lb/>
氣遽息若不泛溢時及過滑臺城址則横怒如故此殆<lb/>
天與滑臺而設也塔中安佛髪長及二丈有竒拳為巨<lb/>
螺其大如容數升物之器髪之色非赤非青非緑人間<lb/>
無此色也髪根大於人指自根至杪漸殺焉使兩人對<lb/>
牽之人自其中來往無礙塔有賜名忘之矣<lb/>
<pb n="KR3j0185_WYG_034-13b"/>
西北邊城防城庫皆掘地作大池縱横丈餘以蓄猛火<lb/>
油不閲月池上皆赤黄又别為池而徙焉不如是則火<lb/>
自屋柱延燒矣猛火油者聞出於高麗之東數千里日<lb/>
初出之時因盛夏日力烘石極熱則出液他物遇之即<lb/>
為火惟真瑠璃器可貯之中山府治西有大陂池郡人<lb/>
呼為海子余猶記郡帥就之以按水戰試猛火油池之<lb/>
别岸為敵人營壘用油者以油涓滴自火熖中過則烈<lb/>
熖遽發頃刻敵營浄盡油之餘力入水藻荇俱盡魚鼈<lb/>
<pb n="KR3j0185_WYG_034-14a"/>
遇之皆死<lb/>
開封尹李倫號李鐵面命官有犯法當追究者巧結形<lb/>
勢竟不肯出李憤之以術羅致之至又不遜李大怒真<lb/>
決之數日後李方決府事有展榜以見者㕔吏遽下取<lb/>
以呈其牓曰臺院承差人某方閲視二人遽升㕔懷中<lb/>
出一櫝云臺院奉聖㫖推勘公事數内一項要開封尹<lb/>
李倫一名前來照鑑云云李即呼㕔司以職事付少尹<lb/>
遂索馬顧二人曰有少私事得至家與室人言乎對曰<lb/>
<pb n="KR3j0185_WYG_034-14b"/>
無害李未入中門覺有躡其後者回顧則二人也李不<lb/>
復入但呼細君告之曰平生違條礙法事唯決某命官<lb/>
之失汝等勿憂也開封府南向御史臺北向相去密邇<lb/>
倫上馬二人前導乃宛轉繚繞由别路自辰巳至申酉<lb/>
方至臺前二人曰請索笏李秉笏又大喝云從人散呵<lb/>
殿皆去二人乃呼閽者云我勾人至矣以櫝付閽吏吏<lb/>
曰請大尹入時臺門已半掩地設重限李於是搢笏攀<lb/>
縁以入足跌顚於限下閽吏導李至第二重閽吏相付<lb/>
<pb n="KR3j0185_WYG_034-15a"/>
授如前既入則曰請大尹赴臺院自此東行小門樓是<lb/>
也時已昏黑矣李入門無人問焉見燈數炬不置之楣<lb/>
梁間而置之柱礎廊之第一間則紫公裳被五木捩其<lb/>
面向庭中自是數門或緑公裳者皆如之李既見歎曰<lb/>
設使吾有謀反大逆事見此境界皆不待捶楚而自伏<lb/>
矣李方怪無公吏輩有聲喏於庭下者李遽還揖之問<lb/>
之即承行吏人也白李請行吏前導盤繞屈曲不知幾<lb/>
許至土庫側有小洞門自地高無五尺吏去幞頭匍匐<lb/>
<pb n="KR3j0185_WYG_034-15b"/>
以入李亦如之李又自歎入門可得出否既入則供帳<lb/>
床榻裀褥甚都有幞頭紫衫腰金者出揖李曰臺官恐<lb/>
大尹岑寂此官特以伴大尹也後問之乃監守李獄卒<lb/>
耳吏告去於是捶楚寃痛之聲四起所不忍聞既久忽<lb/>
一卒持片紙書云臺院問李某因何到院李答以故去又<lb/>
甚久又一卒持片紙如前問李出身以來有何公私過<lb/>
犯李答並無過犯惟前真決命官為罪犯去又甚久再<lb/>
問李真決命官依得祖宗是何條法李答祖宗即無真<lb/>
<pb n="KR3j0185_WYG_034-16a"/>
决命官條制時已五鼓矣承勘吏至云大尹亦無苦事<lb/>
莫饑否李謂自辰巳至是夜五鼔不食平生未嘗如是<lb/>
忍饑於是腰金者相對飲酒五盃食亦如之食畢天欲<lb/>
明捶楚之聲乃止腰金者與吏請李歸送至洞門曰不<lb/>
敢逺送請大尹徐步勿遽二人闔洞門寂不見一人李<lb/>
乃黙記昨夕經由之所至院門又至中門及出大門則<lb/>
從人皆在上馬呵殿以歸後數日李放罷<lb/>
西夏有竹牛重數百斤角甚長而黄黒相間用以製弓<lb/>
<pb n="KR3j0185_WYG_034-16b"/>
極佳尤且健勁其近弝黒者謂之後醮近稍近弝俱黒<lb/>
而弓面黄者謂之玉腰夏人常雜犀角以市焉人莫有<lb/>
知往時鎮江禆將王詔遇有鬻犀帶者無他文但峯巒<lb/>
高低繞人腰圍耳索價甚髙人皆不能辨惟辛太尉道<lb/>
宗知此竹牛也為弓則貴為他則不足道耳<lb/>
建炎初中州有仕宦者踉蹌至新市蹔為寺居親舊絶<lb/>
無牢落淒涼斷其踪跡茫茫殊未有所向寺僧忽相過<lb/>
存問勤屬時時餽殽酒仕宦者極感之語次問其姓則<lb/>
<pb n="KR3j0185_WYG_034-17a"/>
曰姓湯而仕宦之妻亦姓湯於是通譜系為親戚而致<lb/>
其周旋餽遺者愈厚一日吿仕宦者曰聞金人且至台<lb/>
眷盍早圖避地耶仕宦者曰某中州人忽到異鄉且未<lb/>
有措足之所又安有避地可圖哉僧曰某山間有菴血<lb/>
屬在焉共處可乎於是欣然從之即日命舟以往及已<lb/>
去僧曰事已小定駐蹕之地不逺公當速往注授仕宦<lb/>
者吿以闕乏僧於是辦舟贈鏹二百緡使行仕宦者曰<lb/>
吾師之德于我至厚何以為報僧曰既為親戚義當爾<lb/>
<pb n="KR3j0185_WYG_034-17b"/>
也乃留其孥於菴中僧為酌别飲大醉遂行翼日睡覺<lb/>
時日已高起視乃泊舟太湖中四旁十數里皆無居人<lb/>
舟人語啐啐過午督之使行良久始慢應曰今行矣既<lb/>
而取巨石磨斧仕宦者㒺知所措叩其所以則曰我等<lb/>
與官人無涉故相假借不忍下手官當作書别家付我<lb/>
訖自為之所爾仕宦者惶惑顧望未忍即自引決則曰<lb/>
今幸尚早若至昏夜恐官不得其死也仕宦者於是悲<lb/>
慟作家書畢自沈焉時内翰汪彥章守霅川有赴郡自<lb/>
<pb n="KR3j0185_WYG_034-18a"/>
首者鞫其情實曰僧納仕宦之妻酬舟人者甚厚舟人<lb/>
每以是持僧須索百出僧不能堪一夕中夜往將殺之<lb/>
舟人適出其妻自内窺月明中見僧持斧也乃吿其夫<lb/>
舟人以是自首汪以為僧固當死而舟人受賂殺命官<lb/>
情罪俱重難以首從論其刑惟均可也又其妻請以亡<lb/>
夫吿勑易度牒為尼二事奏皆可汪命獄吏故緩其死<lb/>
使皆備受慘酷數月然後刑之<lb/>
紹興辛巳余聽讀於建昌敎官省元劉溥德廣語及余<lb/>
<pb n="KR3j0185_WYG_034-18b"/>
所生之地曰滑臺劉曰聞人之言黄河漲溢官為卷埽<lb/>
其說如何曰予不及見也尚聞先父言斯事民甚苦之<lb/>
蓋於無事時取長藤為絡若今之竹夫人狀其長大則<lb/>
數百倍也實以芻藁土石大小不等毎量水之髙下而<lb/>
用之大者至於二千人方能推之於水正決時亦能遏<lb/>
水勢之暴遇水高且猛時若抛土塊於深淵耳此甚為<lb/>
無益焉舍是則亦無他䇿也或不幸方推之際怒濤遽<lb/>
至則溺死者甚多大抵止以塞州城之門及鹽官場務<lb/>
<pb n="KR3j0185_WYG_034-19a"/>
之衙宇耳瀕河之民頗能視沙漲之形勢以占水之大<lb/>
小逺近往往先事而拒逆來所以甚利便也又有絞藤<lb/>
為繩䋺結竹篾筏木柵等謂之寸金藤有時不能勝水<lb/>
力即寸斷如剪郡縣又科鄉民為之所費甚廣大抵卷<lb/>
埽及寸金藤白馬一郡毎歲不下數萬緡白馬之西即<lb/>
底柱也水常高柱數尺且河怒為柱所扼力與石鬭晝<lb/>
夜常有聲如雷霆或有建議者謂柱能少低則河必不<lb/>
怒於是募工鑿之石堅竟不能就頗有溺者了無所益<lb/>
<pb n="KR3j0185_WYG_034-19b"/>
畢少董言國初修老子廟廟有道子畫壁老杜所謂冕<lb/>
旒俱秀發旌斾盡飛揚者也官以其壁募人買有隠士<lb/>
亦妙手也以三百千得之於是閉門不出者三年乃以<lb/>
車載壁沈之洛河廟亦落成矣壁當再畫郡以請隠士<lb/>
隠士弗辭有老畫工夤縁以至者衆議誰當畫東壁隠<lb/>
士以讓畫工畫工弗敢當讓者再三隠士遂就東壁畫<lb/>
天地隠士初落筆作前驅二人工就視之不語而去工<lb/>
亦畫前驅二人隠士往觀亦不語而去於是各解衣盤<lb/>
<pb n="KR3j0185_WYG_034-20a"/>
礴慘淡經營不復相顧及成工來觀其初有不相許之<lb/>
色漸觀其次迤邐咨嗟擊節及見輦中一人工愧駭下<lb/>
拜曰先生之才不可當也某自是焚作具不敢言畫矣<lb/>
或問之工曰前驅賤也骨相當瞋目怒髯可比騶馭近<lb/>
侍清貴也骨相當清竒龎秀可比臺閣至於輦中人則<lb/>
帝王也骨相當龍姿日表也可比至尊今先生前驅乃<lb/>
作清竒龎秀某竊謂賤𨽻若此則何以作近侍近侍繼<lb/>
可强力少加則何以作輦中之人也若貴賤之狀一等<lb/>
<pb n="KR3j0185_WYG_034-20b"/>
則不足以為畫矣今觀之先生所畫前驅乃吾近侍也<lb/>
所畫近侍乃吾輦中人也洎觀輦中之人其神宇骨相<lb/>
蓋吾平生未嘗見者古圖畫中亦未之見此所以使吾<lb/>
慚愧駭服隠士曰此畫世間人也爾所作怒目虬髯則<lb/>
人間人耳人間人則面目氣象皆塵俗雖爾藝與其他<lb/>
工不同要之但能作人間爾工往自毁其壁以家資償<lb/>
之請隠士畢其事少董曰余評隠士之畫如韓退之作<lb/>
海神祠記蓋劈頭便言海之為物於人間為至大使他<lb/>
<pb n="KR3j0185_WYG_034-21a"/>
人如此則後必無可繼者而退之之文累千言所言浩<lb/>
瀚無溢蓋意竭而不窮文竭而不困至於奪天巧而破<lb/>
鬼膽筆勢猶未得已世之作文者孰能若是故於論隠<lb/>
士之畫也亦然<lb/>
北俗男女年當嫁娶未婚而死者兩家命媒互求之謂<lb/>
之鬼媒人通家狀細帖各以父母命禱而卜之得卜即<lb/>
製㝠衣男冠帶女裙帔等畢備媒者就男墓備酒果祭<lb/>
以合婚設二座相竝各立小幡長尺餘者於座後其未<lb/>
<pb n="KR3j0185_WYG_034-21b"/>
奠也二幡凝然直垂不動奠畢祝請男女相就若合卺<lb/>
焉其相喜者則二幡微動以致相合若一不喜者幡不<lb/>
為動且合也又有慮男女年幼或未閒教訓即取先生<lb/>
已死者書其姓名生時以薦之使受教女即作冥器充<lb/>
保母使婢云屬既已成婚則或夢新婦謁翁姑婿謁外<lb/>
舅也不如是則男女或作祟見穢惡之迹謂之男祥女<lb/>
祥鬼兩家亦薄以幣帛酬鬼媒鬼媒或歲察鄉里男女<lb/>
之死者而議資以養生焉<lb/>
<pb n="KR3j0185_WYG_034-22a"/>
宣政間楊可試可弼可輔兄弟讀書精通易數明風角<lb/>
鳥占雲祲孤虛之術於兵書尤邃三人皆名將也自燕<lb/>
山回語先人曰吾數載前在西京山中遇出世人語甚<lb/>
欵老人頗相喜勸予勿仕隠去可也予問何地可隠老<lb/>
人曰欲知之否乃引予入山有大穴焉老人入楊從之<lb/>
穴漸小扶服以入約三四十步即漸寛又三四十歩出<lb/>
穴即田土雞犬陶冶居民大聚落也至一家其人來<lb/>
迎笑謂老人久不來矣老人謂曰此公欲來能相容否<lb/>
<pb n="KR3j0185_WYG_034-22b"/>
對曰此中地濶而民居鮮少常欲人來居而不可得敢<lb/>
不容邪乃以酒相飲酒味薄而醇其香郁烈人間所無<lb/>
且殺雞為黍意極歡至語楊曰速來居此不幸天下亂<lb/>
以一丸泥封穴則人何得而至又曰此間居民雖異姓<lb/>
然皆信厚和睦同氣不若也故能同居茍志趣不同疑<lb/>
間爭奪則皆不願其來吾今觀子神氣骨相非貴官即<lb/>
名士也老人肯相引至此則子必賢者矣吾此間凡衣<lb/>
服飲食牛畜絲纊麻枲之屬皆不私藏與衆均之故可<lb/>
<pb n="KR3j0185_WYG_034-23a"/>
同處子果來勿攜金珠錦繡珍異等物在此俱無用且<lb/>
起争端徒手而來可也指一家曰彼來亦未乆有綺縠<lb/>
珠璣之屬衆共焚之所享者惟米薪魚肉蔬果此殊不<lb/>
闕也惟計口授地以耕以蠶不可取衣食於他人耳楊<lb/>
謝而從之又戒曰子來或遲則封穴矣迫暮與老人同<lb/>
出今吾兄弟皆休官以往矣公能相從否於是三楊自<lb/>
中山歸洛乃盡捐囊箱所有易絲與綿布絹先寄穴中<lb/>
人後聞可試幅巾布袍賣卜二弟築室山中不出俟天<lb/>
<pb n="KR3j0185_WYG_034-23b"/>
下果擾攘則共入穴自是聲不相聞先人常遣人至築<lb/>
室之地訪之則屋已易三主三楊所向不可得而知也<lb/>
及紹興和好之成金人歸我三京余至京師訪舊居忽<lb/>
有人問此有康通判居否出一書相示則楊手札也書<lb/>
中致問吾家意極殷勤且云予居於此飲食安寢終日<lb/>
無一毫事何必更求仙乎公能來甚善余報以先人沒<lb/>
於辛亥歲家今居宜興俟三京帖然則奉老母以還先<lb/>
生再能寄聲以付諸孤則可訪先生於清浄境中矣未<lb/>
<pb n="KR3j0185_WYG_034-24a"/>
㡬金人渝盟予顛頓還江南自此不復通問<lb/>
<pb n="KR3j0185_WYG_034-25a"/>
　　就日録<hi>耐得翁</hi>
唐人著夢書言夢有徴夫夢者何也釋氏以四法判之<lb/>
一曰無名薰習二曰舊識巡遊三曰四大偏增四曰善<lb/>
惡先兆周官筮人掌占六夢一曰正夢二曰噩夢三曰<lb/>
思夢四曰寤夢五曰喜夢六曰懼夢造化權輿曰神遇<lb/>
為夢形接為事浮虚夢揚沈實夢溺寢藉帶夢蛇鳥銜<lb/>
髮夢飛將雨夢水將晴夢火將病夢食將憂夢歌舞此<lb/>
列子之論也李泰伯潜書云夢者之在寢也居其傍者無<lb/>
<pb n="KR3j0185_WYG_034-25b"/>
異見耳目口鼻手足皆故形也䰟之所遊則或羽而仙<lb/>
或冠而朝或宫室輿馬女婦奏舞興乎其前忽富驟榮<lb/>
樂無有限極及其覺也撫其躬無毛髮之得於是始知<lb/>
其妄而笑此無他獨其心之溺焉耳嗚呼將幸而覺邪<lb/>
抑將冥冥遂至於死邪前者諸説各有所見且周官載<lb/>
之甚悉而列子之神遇李泰伯之䰟遊心溺果然哉然<lb/>
有二說如夜夢得金寶覺而無所獲若夢與女人交覺<lb/>
而失精此非心溺乎如夏月露卧偶夜露下而失覆則夢<lb/>
<pb n="KR3j0185_WYG_034-26a"/>
雪降冬月擁被衾多則夢火熾此非神遇乎夫至人無<lb/>
夢者縁無想念蓋恐此路頭熟著其所好而往則將㝠<lb/>
㝠沒沒而不知返者有之要在平昔學力讀者當察之<lb/>
孔子曰道之將行也與命也道之將廢也與命也是聖<lb/>
人素其位而行所遇不可必故歸之於命先言道而後<lb/>
言命天之有命聖人依命而行道所以嚴君平西蜀設<lb/>
肆為人臣者勉之以忠為人子者勸之以孝是亦行道<lb/>
爾後世不知斯理殢於書傳自立一家或以五行支干<lb/>
<pb n="KR3j0185_WYG_034-26b"/>
或以二元九氣或專取於日或寓於星禽或寓於易數<lb/>
立說紛紛徒惑聞見爾如漢高帝入闗三百人皆封侯<lb/>
趙括四十萬衆悉坑死豈漢兵無一人行衰絶運限者<lb/>
趙兵無一卒在生旺日時者此理可見近東淮岳總卿<lb/>
刋江西廖君所類諸家命書為五行精紀其集録備載<lb/>
而無去取亦不免拘於五行之内言之且造物者惡得<lb/>
以甲乙數語而窺之且夫人事未盡焉盡天理故與人<lb/>
同即為合德知過再犯即為轉趾聞焉不信即為孤神<lb/>
<pb n="KR3j0185_WYG_034-27a"/>
財不儉用即為耗宿昔有軍校與趙韓王同年月日時<lb/>
生若韓王有一大遷除軍校則有一大責罰其小小升<lb/>
轉則軍校㣲有譴訶此又不知於命以何而取焉大抵<lb/>
燭理明之人五行神鬼皆不能拘繋陶淵明有云癡人<lb/>
前不宜説夢而達人前不可言命至急則無隂陽凡有<lb/>
妄心則被五行所惑一有私心則為鬼神所制况天道<lb/>
福善禍淫鬼神禍盈福謙以命取斷於卜師彼以餬口<lb/>
之迫而藉此術以度日欲決行藏一以為貴一以為賤<lb/>
<pb n="KR3j0185_WYG_034-27b"/>
轉為之惑以事求用於神彼以幽沈之後尸其享祭焉<lb/>
敢以無作有以曲為直私之於人且人事之公行未有<lb/>
詢人者惟有私求則往祈禱之夫神鬼本畏人而人一<lb/>
有妄心求彼即彼得以肆欺於其間也近時有一内貴<lb/>
官以門下人命使術者議之若言命佳則必以竒禍擾<lb/>
之言命窮則必以好爵榮之此是時與造物爭功畧舉<lb/>
此以少釋其惑<lb/>
錢唐江潮之説前後紀録不一山海經以為海鰌出入<lb/>
<pb n="KR3j0185_WYG_034-28a"/>
穴之度佛書以為神龍之變化葛洪潮記謂天河激湧<lb/>
洞㝠正一經云月周天而潮應王充論衡謂水者地之<lb/>
血脉隨氣進退而為潮竇叔䝉海濤志以潮汐作濤必<lb/>
待于月月與海相推海與月相明東海漁翁海潮論云<lb/>
地浮與大海隨氣出入上下地下則滄海之水入於江<lb/>
謂之潮地上則江河之水歸於滄海謂之汐浙江發源<lb/>
最近江水少海水多其潮特大潘洞浙江論曰海門有<lb/>
二山曰龕曰頳夾岸潮之初來亦慢將近是山岸狹勢<lb/>
<pb n="KR3j0185_WYG_034-28b"/>
逼如湧而為濤姚令威叢語載㑹稽石碑大率元氣嘘<lb/>
翕天隨氣而漲㶑濆浡往來潮順天而進退者也浙江<lb/>
南自纂風北自嘉興夾山而水濶下有沙潭<hi>徒旱切</hi>南北<lb/>
亘之隔礙洪波蹙遏潮勢非江山淺逼使之然也雲麓<lb/>
趙景安漫抄載徐明叔等高麗録云天包水水承地而<lb/>
元氣升降於太空之中地乘水力以自持且與元氣升<lb/>
降互為抑揚而人不覺衆家之議海潮潘洞之論勢頗<lb/>
為當理而止云勢逼而為濤東海漁翁之論源近逺而<lb/>
<pb n="KR3j0185_WYG_034-29a"/>
分大小理亦近似而云地浮於水其理間斷不若徐明<lb/>
叔等高麗録云天包水水乘地而元氣升降竇叔䝉之<lb/>
論濤符于月此說正與㑹稽石碑及趙景安所議相合<lb/>
且月隂也潮水也皆應於易之坎卦為用故易説卦坎<lb/>
為水為月於此可見是以三家之論為得焉<lb/>
焚紙錢之說唐王璵傳曰漢以來𦵏者皆有瘞錢後世<lb/>
里俗稍以紙寓錢為鬼事至是璵乃用為禳祓則是䘮<lb/>
𦵏之焚紙錢起於漢世之瘞錢也其禱神而用寓錢則<lb/>
<pb n="KR3j0185_WYG_034-29b"/>
自王璵始矣康節先生春秋祭祀約古今禮行之亦焚<lb/>
楮錢程伊川怪問之曰㝠器之義也脱有益非孝子順<lb/>
孫之心乎徽廟朝高峯廖用中奏乞禁焚紙錢有云嘗<lb/>
怪世俗鑿紙為錢焚之以徼福於鬼神者不知何所據<lb/>
依非無荒唐不經之說要皆下俚之所傳耳使鬼神而<lb/>
有知謂之慢神欺鬼可也李珂松牕百記云世既是妄<lb/>
人死而為鬼其妄又可知無身心耳目口鼻之實而六<lb/>
習常不斷顛倒沈迷豈復覺悟方其具酒殽列冥器鑿<lb/>
<pb n="KR3j0185_WYG_034-30a"/>
楮象錢印繪車馬而焚之以妄塞妄也蓋嘗原其本初<lb/>
恐瘞錢為死者之禍及世艱得錢易以紙錢自後㳂襲<lb/>
至唐而焚之其來久且逺而廖高峯遽欲絶之以塞妄<lb/>
費且夫子謂死葬之以禮又曰敬鬼神而逺之是夫子<lb/>
不欲遽絶而以有無之中言之惟邵康節云脫有益非<lb/>
孝子順孫之心最為通義<lb/>
夷堅志載眞官行持靈驗處極多且行持符法自虚靖<lb/>
正一二天師傳度符籙于世亦是運自己精神真氣正<lb/>
<pb n="KR3j0185_WYG_034-30b"/>
心而驅除妖邪若自己神靈氣清心正之人鬼神亦自<lb/>
畏之况受正法符籙乎上帝好生慮有邪魔為下方之<lb/>
患遂以天神應化人世用此符籙而馘除之實於助國<lb/>
行化不為無補猶於自己積功立行可以超登仙列今<lb/>
也不然有無事取罪者妄意傳授符籙假此以茍衣食<lb/>
行持治病則自帶親僕專備附體仍呼神叱鬼又且召<lb/>
役嶽帝城隍且嶽帝城隍可比人間監司郡守謂如人<lb/>
役僕𨽻受其利養處之無法尚不伏使令不知汝有何<lb/>
<pb n="KR3j0185_WYG_034-31a"/>
功德有何神通以動監司郡守况嶽帝城隍乎豈不自<lb/>
招隂譴而又要求財物作為淫亂動違天律生不免於<lb/>
雷震則死墮於風刀幽沈是誰之過與<lb/>
舊𫝊不肖子有三變其初變為蝗蟲謂鬻田園而食次<lb/>
變為蠧蟲謂貨書而食又變為大蟲謂賣人而食此切<lb/>
當其理今之不肖子謂之三蟲恐未足以盡其實初父<lb/>
母未亡也慿藉父祖門䕃聲勢在外無所不為朝去暮<lb/>
歸盜竊財物恣情為非父兄以内有所主及持父兄家<lb/>
<pb n="KR3j0185_WYG_034-31b"/>
私事逼其婢妾至於掣肘或恐玷已遂為掩蔽付之無<lb/>
可奈何及託前世甚至在外指屋起錢高價賖物低價<lb/>
出賣謂之轉肩人皆指而目之爺健大郎父有因此淹<lb/>
抑成病又増利貨錢候父母死還錢謂之下丁錢其或<lb/>
母先父亡猶且庶幾者若或父亡而母存其為害特甚<lb/>
初父亡得財産入手豈顧其母及財散而母存甘旨不<lb/>
具展轉孤苦親戚兄弟有不忍者攜歸奉養則往彼爭<lb/>
喧取擾謂母有挾藏之物反為求索其親厭煩則付母<lb/>
<pb n="KR3j0185_WYG_034-32a"/>
還之復受岑寂或有兄弟麤給則興訟索分亦自有此<lb/>
等人資給以導其為訟既訟畢得錢浪費無歲月間又<lb/>
已空虛連及妻室姊妹覓人蓄養作為親戚出入閨門<lb/>
分甘忍恥食殘衣弊而妻輩以寒饑所困初似羞澁終<lb/>
則願為間有妻輩家以力奪去及妻子輩鬻身事人或<lb/>
與所事者厚愛從彼棄此不肖子俱無所施則思舊所<lb/>
交遊者及父兄朋友而求索度日如此又不知以何等<lb/>
蟲處之矣<lb/>
<pb n="KR3j0185_WYG_034-33a"/>
　　漫笑録<hi>徐慥</hi>
太祖皇帝既下河北欲乘勝取幽燕或以師老為言太<lb/>
祖不能决時納言趙中令留守汴都走書問之趙囘奏<lb/>
曰所得者少所失者多非惟得少之中尤難入手又從<lb/>
失多之後别有闗心太祖得奏即日班師<lb/>
熈寧中上元宣仁太后御樓觀燈召外族悉集樓前神<lb/>
宗皇帝數遣黄門禀曰外家有合推恩乞疏示姓名即<lb/>
降處分宣仁答曰此自有處不煩聖慮明日上問何以<lb/>
<pb n="KR3j0185_WYG_034-33b"/>
處之宣仁答曰大者各與絹二疋小者分與乳糖獅子<lb/>
二箇内外已歎仰后德為不可及也<lb/>
元豐中王岐公位宰相王和父尹京上眷甚渥行且大<lb/>
用岐公乘間奏曰京師術者皆言王安禮明年二月作<lb/>
執政神宗怒曰執政除拜由朕豈由術者之言他日縱<lb/>
當此補特且遲之明年春安禮果拜右丞珪曰陛下乃<lb/>
違前言何也上黙然久之曰朕偶忘記信知果是命也<lb/>
章公惇罷相俄落職林公希為舍人當制制詞云悻悻<lb/>
<pb n="KR3j0185_WYG_034-34a"/>
無大臣之節怏怏非少主之臣章相寄聲曰此一聨無<lb/>
乃太甚林答曰長官發惡雜職慘毒無足怪也<lb/>
東坡嘗謂錢穆父曰尋常往來心知稱家有無草草相<lb/>
聚不必過為具穆父一日折簡召坡食皛飯及至乃設<lb/>
飯一盂蘿蔔一楪白湯一盞而已蓋以三白為皛也後<lb/>
數日坡復召穆父食毳飯穆父意坡必有毛物相報比<lb/>
至日晏並不設食穆父餒甚坡曰蘿蔔湯飯俱毛也穆<lb/>
父歎曰子瞻可謂善戱謔者也<lb/>
<pb n="KR3j0185_WYG_034-34b"/>
司馬溫公與蘇子瞻論茶墨俱香云茶與墨二者正相<lb/>
反茶欲白墨欲黒茶欲重墨欲輕茶欲新墨欲陳蘇曰<lb/>
竒茶妙墨俱香是其德同也皆堅是其操同也譬如賢<lb/>
人君子黔晳美惡之不同其德操一也公笑以為然<lb/>
王和父守金陵荆公退居半山毎出跨驢從二村僕一<lb/>
日入城忽遇和父之出公亟入編户家避之老姥自言<lb/>
病痁求藥公隨行偶有藥取以遺之姥酬以麻線一縷<lb/>
云相公可將歸與相公娘子公笑受之<lb/>
<pb n="KR3j0185_WYG_034-35a"/>
東坡聞荆公字說謂親朋曰以竹鞭馬為篤以竹鞭犬<lb/>
有何可笑又曰鳩字从九从鳥亦有証據詩曰鳲鳩在<lb/>
桑其子七兮和爹和娘恰是九箇<lb/>
今人秘色磁器世言錢氏有國日越州燒進為供奉之<lb/>
物不得臣庶用之故云秘色嘗見陸龜蒙詩集越器云<lb/>
九秋風露越窑開奪得千峯翠色來好向中宵盛沆瀣<lb/>
共嵇中散鬭遺柸乃知唐已有秘色矣<lb/>
歐陽詢化度寺碑虞世南孔子廟堂記栁公權隂符經<lb/>
<pb n="KR3j0185_WYG_034-35b"/>
叙三公以書名三碑又最精者<lb/>
佛印禪師為王觀文陞座云此一瓣香奉為掃煙塵博<lb/>
士䕶世界大王殺人不睫眼上將軍立地成佛大居士<lb/>
王公大喜為其久帥多專殺也<lb/>
三蘇自蜀來張安道歐陽永叔為延譽於朝自是名譽<lb/>
大振明允一日見安道問云令嗣近日看甚文字明允<lb/>
答以軾近日方再看前漢安道曰文字尚看兩徧乎明<lb/>
允歸以語子瞻曰此老特不知世間人果有看三徧者<lb/>
<pb n="KR3j0185_WYG_034-36a"/>
安道常借人十七史經月即還云已盡其天資强記數<lb/>
行俱下前輩宿儒罕能及之<lb/>
李賓王利用鄱陽躬行君子人也嘗云郭林宗作玉管<lb/>
通神有四句云貴賤視其眉目安否察其皮毛苦樂觀<lb/>
其手足貧富觀其頥頰<lb/>
毗陵有成郎中宣和中為省官貌不揚而多髭再娶之<lb/>
夕岳母陋之曰我女如菩薩乃嫁一麻胡命成作舉蒙<lb/>
詩成乃操筆大書曰一床兩好世間無好女如何得好<lb/>
<pb n="KR3j0185_WYG_034-36b"/>
夫高捲朱簾明㸃燭試教菩薩㸔麻胡其女亦能安分<lb/>
隨縁和鳴偕老兒女成行各以夀終<lb/>
蘇子瞻任鳳翔府節度判官章子厚為商州令同試永<lb/>
興軍進士劉原父為帥皆以國士遇之二人相得歡甚<lb/>
同游南山諸寺寺有山魈為祟客不敢宿子厚宿山魈<lb/>
不敢出抵仙游潭下臨絶壁萬仞岸甚狹横木架橋子<lb/>
厚推子瞻過潭書壁子瞻不敢過子厚平步以過用索<lb/>
繫樹躡之上下神色不動以漆墨濡筆大書石壁上曰<lb/>
<pb n="KR3j0185_WYG_034-37a"/>
章惇蘇軾來逰子瞻拊其背曰子厚必能殺人子厚曰<lb/>
何也子瞻曰能自拚命者能殺人也子厚大笑<lb/>
<pb n="KR3j0185_WYG_034-38a"/>
　　軒渠録<hi>呂居仁</hi>
東坡知湖州嘗與賓客逰道塲山屏退從者而入有僧<lb/>
慿門閫熟睡東坡戱云髠閫上困有客即答曰何不用<lb/>
釘頂上釘<lb/>
强淵明字隠季帥長安辭蔡太史蔡戱云公今吃冷茶<lb/>
去也强不曉而不敢發問親戚間有熟知長安風物者<lb/>
因以此語訪之乃笑曰長安妓女步武極小行皆遲緩<lb/>
故有吃冷茶之戱<lb/>
<pb n="KR3j0185_WYG_034-38b"/>
范直方師厚性極滑稽嘗赴平江㑹太守鄭滋德象問<lb/>
營妓之妍醜於師厚師厚以王蕙趙芷對德象云趙芷<lb/>
非不佳但面上顴骨高耳師厚云南方婦人豈有無顴<lb/>
骨者便是錢大王皇后也少他那兩塊不得<lb/>
米元章居鎮江嘗在甘露寺榜其所趣曰米老菴甘露<lb/>
大火惟李衞公塔及米老菴獨存有戱之者云神䕶李<lb/>
衞公塔颯天留米老娘菴蔘元章母入内祇應老娘元<lb/>
章以母故命官<lb/>
<pb n="KR3j0185_WYG_034-39a"/>
司馬溫公在洛陽閒居時上元節夫人欲出看燈公曰<lb/>
家中㸃燈何必出看夫人曰兼欲看游人公曰某是鬼<lb/>
耶<lb/>
紹興十七年五月初臨安大雨雹太學屋瓦皆碎學官<lb/>
申朝廷修不可言雹稱為硬雨<lb/>
東坡有歌舞妓數人毎留賔客飲酒必云有數箇搽粉<lb/>
虞候欲出來祗應也<lb/>
米元章喜潔金陵人段拂字去塵登第元章見其小録<lb/>
<pb n="KR3j0185_WYG_034-39b"/>
喜曰觀此人名字必潔人也亟造議親以女妻之<lb/>
族嬸陳氏頃寓嚴州諸子宦游未歸偶族姪大琮過嚴<lb/>
州陳嬸令作代書寄其子因口授云孩兒耍劣妳子又<lb/>
鬩鬩<hi>音吸</hi>霍霍地且買一柄小剪子來要剪脚上骨出<hi>上聲</hi>
兒肐<hi>音胖</hi>胝<hi>音支</hi>兒也大琮遲疑不能下筆嬸笑曰元來這<lb/>
厮兒也不識字聞者哂之因說昔時京師有營婦其夫<lb/>
出戍嘗以數十錢托一教學秀才冩書寄夫云窟頼兒<lb/>
娘傳語窟頼兒爺窟頼兒自爺去後直是忔<hi>音㬳</hi>憎每日<lb/>
<pb n="KR3j0185_WYG_034-40a"/>
恨<hi>入聲</hi>特特地笑勃騰騰地跳天色汪<hi>去聲</hi>囊不要喫溫吞<lb/>
<hi>入聲</hi>蠖託厎物事秀才沈思久之却以錢還云你且别處<lb/>
倩人冩去與此正相似也窟頼兒乃子之小名<lb/>
劉貢父為舘職節日同舍有令從者以書筒盛門狀徧<lb/>
散于人家貢父知之乃呼住所遣人坐于别室犒以酒<lb/>
炙因取書筒視之凡與貢父有一面之舊者盡易貢父<lb/>
門狀其人既飲食再三致謝徧走陌巷實為貢父投刺<lb/>
而主人之刺遂不得達<lb/>
<pb n="KR3j0185_WYG_034-40b"/>
王齊宗字彦齡懷州人高才不羇為太原掾官嘗作青<lb/>
玉案望江南小詞以嘲帥與監司監司聞之大怒責之<lb/>
彥齡斂板向前應聲答曰某居下位常恐被人讒只是<lb/>
曾填青玉案何曽敢做望江南請問馬都監時馬都監<lb/>
者適與彥齡並坐馬皇恐亟自辨訴既退詰彥齡曰某<lb/>
舊不知子乃以某為証何也彥齡笑曰且借公趂韻幸<lb/>
勿多怪<lb/>
紹興辛巳冬女眞犯順米忠信夜于淮南劫寨得一箱<lb/>
<pb n="KR3j0185_WYG_034-41a"/>
篋乃自燕山來者有所附書十餘封多是敵營妻寄軍<lb/>
中之夫建康教授唐仲友于樞密行府僚屬方圎仲處<lb/>
親見一紙别無他語止詩一篇云垂楊傳語山丹你到<lb/>
江南艱難你那裏討箇南㜑我這裏嫁箇契丹<lb/>
莊綽字裕年未甚老而體極癯瘠江枿仲本呼為細腰<lb/>
宮院子<lb/>
　<lb/>
　<lb/>
<pb n="KR3j0185_WYG_034-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　說郛卷三十四上<lb/>
<pb n="KR3j0185_WYG_034-42a"/>
欽定四庫全書<lb/>
　說郛卷三十四下　　　　元　陶宗儀　撰<lb/>
　　拊掌録<hi>元懷</hi>
　　東萊呂居仁先生作軒渠録皆紀一時可笑之事<lb/>
　　余觀諸家雜說中亦多有類是者暇日裒成一集<lb/>
　　目之曰拊掌録不獨資開卷之一笑亦足以補軒<lb/>
　　渠之遺也延祐改元立春日囅然子書<lb/>
王溥五代狀元相周高祖世宗至宋以宫師罷相其父<lb/>
<pb n="KR3j0185_WYG_034-42b"/>
祚為周觀察使致仕祚居富貴久奉養奢侈所不足者<lb/>
未知年夀耳一日居洛陽里第聞有卜者令人呼之乃<lb/>
瞽者也密問老兵云何人呼我答曰王相公父也貴極<lb/>
富溢所不知者夀也今以告汝俟出當厚以卦錢相酧<lb/>
也既見祚令布卦成文推命大驚曰此命惟有夀也祚<lb/>
喜問曰能至七十否瞽者笑曰更向上荅以至八九十<lb/>
否又大笑曰更向上荅曰能至百歲乎又歎息曰此命<lb/>
至少亦湏一百三四十歲也祚大喜曰其間莫有疾病<lb/>
<pb n="KR3j0185_WYG_034-43a"/>
否曰並無之其人又細數之曰俱無秪是近一百二十<lb/>
歲之年春夏間微苦臟腑尋便安愈矣祚大喜囘顧子<lb/>
孫在後侍立者曰孩兒輩切記之是年莫教我喫冷湯<lb/>
水<lb/>
司馬溫公屢言王廣淵章八九上留身乞誅之以謝天<lb/>
下聲震朝廷是時滕元發為起居注侍立殿坳既歸廣<lb/>
淵來問元發早來司馬君實上殿聞乞斬某以謝天下<lb/>
不知聖語如何元發戱曰我只聽得聖語云依卿所奏<lb/>
<pb n="KR3j0185_WYG_034-43b"/>
葉濤好奕棋王介甫作詩切責之終不肯已奕者多廢<lb/>
事不以貴賤嗜之率皆失業故人目棋枰為木野狐言<lb/>
其媚惑人如狐也熙寧後茶禁日嚴被罪者衆乃目茶<lb/>
籠為草大蟲言其傷人如虎也<lb/>
熙寧間蜀中日者費孝先筮易以丹青寓吉凶謂之卦<lb/>
影其後轉相祖述畫人物不常鳥或四足獸或兩翼人<lb/>
或儒冠而僧衣故為怪以見象米芾好怪常戴俗帽衣<lb/>
深衣而攝朝鞾紺縁朋從目為活卦影<lb/>
<pb n="KR3j0185_WYG_034-44a"/>
沈括存中方就浴劉貢父遽哭之曰存中可憐已矣衆<lb/>
愕問云死矣盆成括也<lb/>
石資政中立好詼諧樂易人也楊文公一日置酒作絶<lb/>
句招之末云好把長鞭便一揮石留其僕即和曰尋常<lb/>
不召猶相造况是今朝得指揮其詼諧敏捷類如此也<lb/>
又嘗于文公家㑹葬坐客乃執政及貴逰子弟皆服白<lb/>
襴衫或羅或絹有差等中立忽大慟人問其故曰憶吾<lb/>
父又問之曰父在時當得羅襴衫也蓋見在執政子弟<lb/>
<pb n="KR3j0185_WYG_034-44b"/>
服羅而石止服絹坐中皆大笑<lb/>
昔一長老在歐陽公座上見公家小兒有小名僧哥者<lb/>
戱謂公曰公不重佛安得此名公笑曰人家小兒要易<lb/>
長育往往以賤物為小名如狗羊犬馬之類是也聞者<lb/>
莫不絶倒<lb/>
劉貢父嘗言人之戱劇極有可人處楊大年與梁同翰<lb/>
朱昻同在禁掖大年未三十而二公皆高年矣大年呼<lb/>
朱翁梁翁毎戱侮之一日梁謂大年曰這老亦待留以<lb/>
<pb n="KR3j0185_WYG_034-45a"/>
與君也朱於後亟搖手曰不要與衆皆笑其敏雖一時<lb/>
戲言而大年果不五十而卒<lb/>
張文潜嘗言近時印書盛行而鬻書者往往皆士人躬<lb/>
自負擔有一士人盡掊其家所有約百餘千買書將以<lb/>
入京至中途遇一士人取書目閲之愛其書而貧不能<lb/>
得家有數古銅器將以貨之而鬻書者雅有好古器之<lb/>
癖一見喜甚乃曰毋庸貨也我將與汝估其直而兩易<lb/>
之於是盡以隨行之書換數十銅器亟返其家其妻方<lb/>
<pb n="KR3j0185_WYG_034-45b"/>
訝夫之回疾視其行李但見二三布囊磊塊然鏗鏗有<lb/>
聲問得其實乃詈其夫曰你換得他這個幾時近得飯<lb/>
喫士人曰他換得我那個也㡬時近得飯喫因言人之<lb/>
惑也如此坐皆絶倒<lb/>
魯直在鄂鄂州太守以其才望信重之士人以詩文投<lb/>
贄守必取質于魯直而報之一同人投詩頗紕繆守攜<lb/>
見魯直意其一言少助其人魯直閲詩良久無語太守<lb/>
曰此詩不知酧以幾何魯直笑曰不必他物但公庫送<lb/>
<pb n="KR3j0185_WYG_034-46a"/>
與四兩乾艾於尻骨上作一大炷灸之且問曰爾後敢<lb/>
復凑分耶同人竟無所濟<lb/>
科塲進士程文多可笑者治平中國學試策問體貌大<lb/>
臣進士對䇿曰若文相公富相公皆大臣之有體者若<lb/>
馮當世沈文通皆大臣之有貌者意謂文富豐碩馮沈<lb/>
美少也劉原甫遂目沈馮為有貌大臣又歐陽永叔主<lb/>
文試貴老為其近於親賦有進士散句云覩兹黄耉之<lb/>
狀類我嚴君之容時烘堂大笑<lb/>
<pb n="KR3j0185_WYG_034-46b"/>
李廷彦曽獻百韻詩于一上官其間有句云舍弟江南<lb/>
沒家兄塞北亡上官惻然憫之曰不意君家凶禍重併<lb/>
如此廷彥遽起自解曰實無此事但圖對屬親切耳上<lb/>
官笑而納之<lb/>
歐陽公與人行令各作詩兩句須犯徒以上罪者一云<lb/>
持刀哄寡婦下海劫人船一云月黒殺人夜風髙放火<lb/>
天歐云酒粘衫袖重花壓㡌簷偏或問之答云當此時<lb/>
徒以上罪亦做了<lb/>
<pb n="KR3j0185_WYG_034-47a"/>
黄裳酷嗜燒煉晚年疾篤喻諸子曰我死以大缸一枚<lb/>
坐之復以大缸覆之用鐵線上下管定赤石脂固縫置<lb/>
之穴中足矣<lb/>
許義方之妻劉氏以端潔自許義方嘗出經年始歸語<lb/>
其妻曰獨處無聊得無與鄰里親戚往還乎劉曰自君<lb/>
之出惟閉門自守足未嘗履閾義方咨歎不已又問何<lb/>
以自娛答曰惟時作小詩以適情耳義方欣然命取詩<lb/>
觀之開卷第一篇題云月夜招鄰僧閒話<lb/>
<pb n="KR3j0185_WYG_034-47b"/>
孫巨源内翰從劉貢父求墨而吏送達孫莘老中丞巨<lb/>
源以其求而未得讓劉劉曰已嘗送君矣已而知莘老<lb/>
誤留也以其皆姓孫而為舘職故吏輩莫得而别焉劉<lb/>
曰何不取其髯為别吏曰皆鬍而莫能分也劉曰既是<lb/>
皆鬍何不以其身之大小為别吏曰諾于是館中以孫<lb/>
莘老為大鬍孫學士巨源為小鬍孫學士<lb/>
有一故相逺派在姑蘇嬉遊書其壁曰大丞相再從姪<lb/>
某嘗遊有士人李璋素好訕謔題其旁曰混元皇帝三<lb/>
<pb n="KR3j0185_WYG_034-48a"/>
十七代孫李璋繼至<lb/>
章子厚與蘇子瞻少為莫逆交一日子厚坦腹窻下卧<lb/>
適子瞻自外來摩其腹以問子瞻曰公道此中何所有<lb/>
子瞻曰都是謀反底家事子厚大笑<lb/>
有一士人赴宴衆中有少年勇於色甫就席士人以服<lb/>
辭乃命撤樂及屏去群妓後勸酧及少年少年罪士人<lb/>
曰敗一席之歡皆君也正所謂不自殞滅禍延過客耶<lb/>
賓主為之烘堂<lb/>
<pb n="KR3j0185_WYG_034-48b"/>
趙閲道罷政閒居每見僧接之甚恭一日士人以書贄<lb/>
見公讀之終卷正色謂士人曰朝廷有學校有科舉何<lb/>
不勉以卒業却與閒退人說他朝廷利害士人惶恐而<lb/>
退後再往門下人不為通士人謂閽者曰參政便直得<lb/>
如此敬重和尚閽者曰尋常來見諸僧亦只是平平人<lb/>
但相公道是重他袈裟士人笑曰我這領白襴直是不<lb/>
直錢財閽者曰也半㸔佛面士人曰更那輟不得些少<lb/>
來㸔孔夫子面人傳以為笑<lb/>
<pb n="KR3j0185_WYG_034-49a"/>
張文潛言嘗問張安道云司馬君實直言王介甫不曉<lb/>
事是如何安道云賢只消去㸔字說文潛云字說也只<lb/>
有二三分不合人意處安道云若然則足下亦有七八<lb/>
分不解事矣文潛大笑<lb/>
紹興九年金歸我河南地商賈往来攜長安秦漢間碑<lb/>
刻求售於士大夫多得善價故人王錫老東平人貧甚<lb/>
節口腹之奉而事此一日語共逰近得一碑甚竒及出<lb/>
示顧無一字可辯王獨稱賞不已客曰此何代碑王不<lb/>
<pb n="KR3j0185_WYG_034-49b"/>
能答客曰某知之是名沒字碑宜乎公好尚之篤也一<lb/>
笑而散<lb/>
張文潛嘗云子瞻毎笑天邊趙盾益可畏水底右軍方<lb/>
熟眠謂湯燖了王羲之也文潜戱謂子瞻公詩有獨㸔<lb/>
紅蕖傾白墮不知白墮是何物子瞻云劉白墮善釀酒<lb/>
出洛陽伽藍記文潛曰白墮既是一人莫難為傾否子<lb/>
瞻笑曰魏武短歌行云何以解憂惟有杜康杜康亦是<lb/>
釀酒人名也文潛曰畢竟用得不當子瞻又笑曰公且<lb/>
<pb n="KR3j0185_WYG_034-50a"/>
先去共曹家那漢理㑹却來此間厮魔葢文潛時有僕<lb/>
曹某者在家作過亦失去酒器之類既送天府推治其<lb/>
人未招承方文移取㑹也滿座大囅<lb/>
哲宗朝宗子有好為詩而鄙俚可笑者嘗作即事詩云<lb/>
日暖㸔三織風髙鬭兩廂蛙翻白出濶蚓死紫之長潑<lb/>
聽琵梧鳳饅抛接建章歸來屋裏坐打殺又何妨或問<lb/>
詩意答曰始見三蜘蛛織網于簷間又見二雀鬭于兩<lb/>
廂廊有死蛙翻腹似出字死蚓如之字方喫潑飯聞鄰<lb/>
<pb n="KR3j0185_WYG_034-50b"/>
家琵琶作鳳栖梧食饅頭未畢閽人報建安章秀才上<lb/>
謁迎客既歸見内門上畫鍾馗擊小鬼故云打死又何<lb/>
妨哲宗嘗灼艾諸内侍欲娱上或舉其詩上笑不已竟<lb/>
不灼艾而罷<lb/>
安鴻漸有滑稽清才而復懼内婦翁死哭于路其孺人<lb/>
性素嚴呼入繐幕中詬之曰路哭何因無淚漸曰以帕<lb/>
拭乾妻嚴戒曰來日早臨棺須見淚漸曰唯計既窘來<lb/>
日以寛巾納濕紙置于額大叩其顙而慟慟罷其妻又<lb/>
<pb n="KR3j0185_WYG_034-51a"/>
呼入窺之妻驚曰淚出於眼何故額流漸對曰豈不聞<lb/>
自古云水出髙原聞者大笑<lb/>
石曼卿為集賢校理微行娼館為不逞者所窘曼卿醉<lb/>
與之挍為街司所録曼卿詭怪不羈謂主者曰乞秖就<lb/>
本廂科決欲詰旦歸館供職廂帥不喻其謔曰此必三<lb/>
館僕人也杖而遣之<lb/>
北都有妓女美色而舉止生梗土人謂之生張八因府<lb/>
㑹寇忠愍令乞詩于魏處士野野贈之詩曰君為北道<lb/>
<pb n="KR3j0185_WYG_034-51b"/>
生張八我是西州熟魏三莫怪尊前無笑語半生半熟<lb/>
未相諳座客大發一噱<lb/>
張丞相好草聖而不工流輩皆譏笑之丞相自若也一<lb/>
日得句索筆絶書滿紙龍蛇飛動使其侄録之當波險<lb/>
處姪罔然而止執所書問曰此何字丞相熟視久之亦<lb/>
自不識詬其姪曰胡不早問致吾忘之<lb/>
石曼卿隠於酒謫仙之才也然善戱嘗出遊報寧寺馭<lb/>
者失控馬驚曼卿墮馬從吏遽扶掖升鞍市人聚觀意<lb/>
<pb n="KR3j0185_WYG_034-52a"/>
其必大詬怒曼卿徐着鞭謂馭者曰頼我是石學士也<lb/>
瓦學士豈不破碎乎<lb/>
王榮老嘗官于觀州罷官渡江七日風作不得濟父老<lb/>
曰公篋中蓄竒物此江神極靈當獻之得濟榮老顧無<lb/>
所有有玉麈尾即以獻之不可又以端石硯獻之不可<lb/>
又以宣尼虎帳獻之亦不驗夜卧念曰有黄魯直草書<lb/>
扇題韋應物詩云獨憐幽草澗邊生上有黄鸝深樹鳴<lb/>
春潮帶雨晩來急野渡無人舟自横即取視敞恍之間<lb/>
<pb n="KR3j0185_WYG_034-52b"/>
曰我猶不識彼寧識之乎持以獻之香火未收天水相<lb/>
照如兩鏡對展南風徐來帆一飽而濟吾意江神必元<lb/>
祐遷客鬼為之不然亦何嗜之深也書此可發一笑<lb/>
<pb n="KR3j0185_WYG_034-53a"/>
　　諧噱録<hi>劉訥言</hi>
　　　蹲鴟<lb/>
張九齡知蕭炅不學故相調謔一日送芋書稱蹲鴟蕭<lb/>
答曰惠芋拜嘉惟蹲鴟未至耳然僕家多恠亦不願見<lb/>
此惡鳥也九齡以書示客滿坐大笑<lb/>
　　　狗枷犢鼻<lb/>
江夏王義恭性愛古物常遍就朝士求之侍中何勗已<lb/>
有所送而王徴索不已何甚不平嘗出行于道中見狗<lb/>
<pb n="KR3j0185_WYG_034-53b"/>
枷犢鼻乃命左右取之還以箱擎送之牋曰承復古物<lb/>
今奉李斯狗枷相如犢鼻<lb/>
　　　鴨姓奚<lb/>
客有曰犬姓盧雞姓朱沈尚書曰雞既姓朱則鴨姓奚<lb/>
也坐上一人謂鴨姓奚至今傳之<lb/>
　　　戲仆<lb/>
唐道士程子宵登華山上方偶有顚仆郎中宇文翰致<lb/>
書戲之曰不知上得不得且怪懸之又懸<lb/>
<pb n="KR3j0185_WYG_034-54a"/>
　　　謔夢<lb/>
符堅將欲南伐夢滿城出菜又地東南傾其占曰菜多<lb/>
難為醬東南傾江左不得平也<lb/>
　　　浣溪沙孔子<lb/>
唐宰相孔緯嘗拜官敎坊伶人繼至求利市有石野猪<lb/>
獨行先到有所賜乃謂曰宅中甚闕不得厚致若見諸<lb/>
野猪幸勿言也復有一伶至乃索其笛指竅問曰何者<lb/>
是浣溪沙孔子伶大笑之<lb/>
<pb n="KR3j0185_WYG_034-54b"/>
　　　大蟲老鼠<lb/>
陸長源以舊德為宣武軍行司馬韓愈為巡官同在使<lb/>
幕或譏年輩相懸陸曰大蟲老鼠俱為十二屬何怪之<lb/>
有<lb/>
　　　雌甲辰<lb/>
裴晉公度在相位日有人寄槐癭一枚欲削為枕時郎<lb/>
中庾威世稱博物召請别之庾捧玩良久白曰此槐癭<lb/>
是雌樹生者恐不堪用裴曰郎中甲子多少庾曰某與<lb/>
<pb n="KR3j0185_WYG_034-55a"/>
令公同是甲辰生公笑曰郎中便是雌甲辰<lb/>
　　負枷<lb/>
隋河間劉焯與從侄炫並有儒學俱犯法被禁縣宰不<lb/>
知其大儒也咸與枷著焯曰終日枷中坐而不見家炫<lb/>
曰亦終日負枷坐而不見婦<lb/>
　　　蒼蒼在髩<lb/>
齊主客郎頓丘李恕身短盧詢祖腰粗恕曰盧郎腰粗<lb/>
帶難匝答曰丈人身短袍易長恕又謂詢祖曰盧郎聰<lb/>
<pb n="KR3j0185_WYG_034-55b"/>
明必不夀答曰見丈人蒼蒼在髩差以自安<lb/>
　　　少卿<lb/>
後魏孫紹歴職内外垂老始拜太府少卿謝日靈太后<lb/>
曰公年似太老紹重拜曰臣年雖老卿年太少后大笑<lb/>
曰是將正卿<lb/>
　　　戲白<lb/>
有借界尺筆槽而破其槽者白其主人曰韓直木如常<lb/>
孤竹君無恙但半面之交忽然折節矣主人大笑<lb/>
<pb n="KR3j0185_WYG_034-56a"/>
　　　就溺<lb/>
顧愷之痴信小術桓𤣥嘗以栁葉紿之曰此蟬翳葉也<lb/>
以自蔽人不見已愷之引葉自蔽𤣥就溺焉愷之信其<lb/>
不見己以珍重之<lb/>
　　　蝦蟆<lb/>
俗嘲云一跳八尺再跳丈六從春至夏裸袒相逐無地<lb/>
取作掉尾肅肅<lb/>
　　　嗜酒食<lb/>
<pb n="KR3j0185_WYG_034-56b"/>
徐晦嗜酒沈傳師善食楊復云徐家肺沈家脾其安穏<lb/>
耶<lb/>
　　　眼中安障<lb/>
方干作令嘲李主簿目翳曰只見門外着籬未見眼中<lb/>
安障<lb/>
　　　危詩<lb/>
韓𤣥與顧愷之同在仲堪坐共作危詩一㕘軍云盲人<lb/>
騎瞎馬夜半臨深池仲堪眇一目驚曰此太逼人因罷<lb/>
<pb n="KR3j0185_WYG_034-57a"/>
　　　三鹿郡公<lb/>
袁利見為性頑獷方棠謂袁生已封三鹿郡公葢譏其<lb/>
太麄疎也<lb/>
　　　姓木邊<lb/>
桓伊詣王遵遵謂左右曰門何為通桓氏我聞人姓木<lb/>
邊便欲殺之况諸桓乎<lb/>
　　　畧不識字<lb/>
人謂邢子才孽子大德大道畧不識字<lb/>
<pb n="KR3j0185_WYG_034-57b"/>
　　　却老先生<lb/>
王僧虔晚年惡白髪一日對客左右進銅鑷僧䖍曰却<lb/>
老先生至矣庶幾乎<lb/>
　　　長柄葫蘆<lb/>
二陸初入洛詣劉道真初無他言惟問東吳有長柄葫<lb/>
蘆卿得種來不陸殊失望<lb/>
　　　八百錢烏<lb/>
南陽太守張忠曰吾年往志盡譬如八百錢烏生死同<lb/>
<pb n="KR3j0185_WYG_034-58a"/>
價<lb/>
　　　醜婦效顰<lb/>
劉季和性愛香常如厠還輒過香罏上主簿張坦曰人<lb/>
名公作俗人不虛也季和曰荀令君至人家坐席三日<lb/>
香坦曰醜婦效顰見者必走公欲某遁去耶季和大笑<lb/>
　　　不櫛進士<lb/>
闗圖有妹能文毎語人曰有一進士所恨不櫛耳<lb/>
　　　石發<lb/>
<pb n="KR3j0185_WYG_034-58b"/>
魏時諸王及貴臣多服石藥皆稱石發乃有熱者亦云<lb/>
服石發熱時人多嫌其詐作富貴體有一人于市門前<lb/>
臥宛轉稱熱衆恠問之答曰我石發衆曰君何時服石<lb/>
曰我昨市米中有石食之今發衆人大笑<lb/>
　　　堯典<lb/>
有人將虞永興手寫尚書典錢李尚書選曰經書那可<lb/>
典其人曰前已是堯典舜典<lb/>
　　噴啑<lb/>
<pb n="KR3j0185_WYG_034-59a"/>
𤣥宗與諸王㑹食寧王對御坐歕一口飯直及龍顔上<lb/>
曰寧哥何故錯喉幡綽曰此非錯喉是噴啑<lb/>
　　　狂勝癡<lb/>
吳興沈昭畧性狂嘗醉遇瑯琊王約張目視之曰汝何<lb/>
肥而癡約曰汝何痩而狂昭畧撫掌大笑曰痩已勝肥<lb/>
狂又勝癡<lb/>
　　　驢寧勝馬<lb/>
晉諸葛恢與丞相王導共爭姓族先後王曰何以不言葛<lb/>
<pb n="KR3j0185_WYG_034-59b"/>
王而言王葛答曰譬如言驢馬驢寧勝馬也<lb/>
　　　故是一鳳<lb/>
鄧艾口吃語稱艾艾晉文王戲之曰艾艾為是幾艾對<lb/>
曰鳳兮鳳兮故是一鳳<lb/>
　　　山驢王<lb/>
梁祖曰趙崇是輕薄圎頭於鄂州坐上佯不識駱駞呼<lb/>
為山驢王<lb/>
　　　漸至佳境<lb/>
<pb n="KR3j0185_WYG_034-60a"/>
顧長康噉甘蔗先食尾人問所以云漸入佳境<lb/>
　　　我曬書<lb/>
郝隆七月七日出日中仰臥人問其故答曰我曬書<lb/>
　　　破蝨<lb/>
破蝨者因官妓惡蝨坐客爭記蝨事戲之因纂成録<lb/>
　　　所出同<lb/>
孫權使太子嘲恪曰諸葛元遜食馬矢一石恪答曰臣<lb/>
得戲君子得戲父乞令太子食雞卵三百枚上問恪曰<lb/>
<pb n="KR3j0185_WYG_034-60b"/>
人令君食馬矢君令人食雞卵何也恪答曰所出同耳<lb/>
　　　羊牛下來<lb/>
侯白好俳謔一日楊素與牛𢎞退朝白語之曰日之夕<lb/>
矣素曰以我為羊牛下來耶<lb/>
　　　煑簀<lb/>
漢人適吳吳人食笋問何物曰竹也歸煑其簀不熟曰<lb/>
吳人欺我哉<lb/>
　　　食鹽醋<lb/>
<pb n="KR3j0185_WYG_034-61a"/>
盧相邁不食鹽醋同列問之足下不食鹽醋何堪邁笑<lb/>
曰足下終日食鹽醋復又何堪<lb/>
　　　阿婆舞<lb/>
鄭傪出妓以宴趙紳而舞者年已長伶人孫子多獻口<lb/>
號云相公經文復經武常侍好今兼好古昔日曽聞阿<lb/>
武歌今日親見阿婆舞<lb/>
　　　劫墓賊<lb/>
廖凝覽裴說經杜工部墓詩曰擬鑿孤墳破重教大雅<lb/>
<pb n="KR3j0185_WYG_034-61b"/>
生笑曰裴說劫墓賊耳<lb/>
　　　奉佛<lb/>
二郗奉道二何奉佛皆以財賄謝中郎云二郗謟於道<lb/>
二何佞於佛<lb/>
　　　似舅<lb/>
桓豹奴是王丹陽外甥形似其舅桓甚諱之宣武云不<lb/>
恒相似時似耳恒似是形時似是神桓逾不說<lb/>
<pb n="KR3j0185_WYG_034-62a"/>
　　咸定錄<hi>闕名</hi>
　　　天子氣<lb/>
隋末望氣者云龍門有天子氣連太原甚盛故煬帝置<lb/>
離宫數遊汾陽以厭之後髙祖起義兵汾陽遂有天下<lb/>
　　　聚材<lb/>
唐武士彠太原文水縣人微時與邑人許文寳以鬻材<lb/>
爲事常聚材木數萬莖一旦化爲叢林森茂因致大富<lb/>
士彠與文寳讀書林下自稱爲厚材文寳自稱枯木私<lb/>
<pb n="KR3j0185_WYG_034-62b"/>
言必當大貴及髙祖起義兵以鎧胄從入關故鄉人云<lb/>
士彠以鬻材之故果逢搆厦之秋及士彠貴達文寳依<lb/>
之位終刺史<lb/>
　　　興慶宫<lb/>
唐毎歲上已許宫女于興慶宫大同殿前與骨肉相見<lb/>
縱其問訊家眷更相贈遺一日之内人有千萬有初到<lb/>
親戚便相見者有及暮而呼喚姓第不至者涕泣而去<lb/>
歲歲如此<lb/>
<pb n="KR3j0185_WYG_034-63a"/>
　　　求婚<lb/>
張燕公好求山東婚姻當時皆惡之及後與張氏爲親<lb/>
者乃爲甲門<lb/>
　　　貯醋<lb/>
舊說聖善寺閣常貯醋數十甕恐爲蛟龍所伏以致雷<lb/>
霆也<lb/>
<pb n="KR3j0185_WYG_034-64a"/>
　　天定錄<hi>闕名</hi>
　　　僧可隆<lb/>
僧可隆善詩髙從誨閱其卷有觀棋句云萬般思後行<lb/>
一失廢前功從誨謂可隆曰吾師此詩必因事而得隆<lb/>
答曰某本姓慕容與桑維翰同學少負志氣多恐維翰<lb/>
維翰登第以至入相某猶在場屋頻年敗䘐皆維翰所<lb/>
挫也因削髪爲僧其句實感前事而露意焉從誨識鑒<lb/>
多此類也<lb/>
<pb n="KR3j0185_WYG_034-64b"/>
　　　髙若拙<lb/>
髙若拙善詩從誨辟於幕下嘗作中秋不見月云人間<lb/>
雖不見天外自分明從誨覽之謂賔佐曰此詩雖好不<lb/>
利於己將來但恐喪明後果如其言<lb/>
　　　王處厚<lb/>
王處厚字元美益州華陽縣人嘗遇一老僧論浮世苦<lb/>
空事登第後出部徘徊古陌軫懷長吟曰誰言今古事<lb/>
難窮大抵榮枯總是空筭得生前隨夢蝶爭如雲外指<lb/>
<pb n="KR3j0185_WYG_034-65a"/>
𡨕鴻暗添雪色眉根白旋落花光臉上紅惆悵荒原懶<lb/>
囘首暮林蕭索起悲風及暮還家心疾而卒<lb/>
　　　周琬<lb/>
周琬湘中人<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟長沙夢二吏引入南嶽廟内升階王<lb/>
起接之曰知入京銓選欲奉辟在此亦與人世之樂不<lb/>
疎琬曰名宦未達且欲赴銓王曰如此則不敢奉縻也<lb/>
乃作詩送琬曰住此既非樂捨此去何圖若問青氊事<lb/>
惟留一角書至京調中牟尉忽臥病旅中且慮不起作<lb/>
<pb n="KR3j0185_WYG_034-65b"/>
妻子書一角封畢而卒<lb/>
　　　張退翁<lb/>
張退翁都下人有言懷詩云命教隨分樂天賜一生閒<lb/>
塲屋有聲而不第亦詩之䜟<lb/>
　　　狄渙<lb/>
狄渙孤鴈詩云更無聲接續空有影相隨聞此句者皆<lb/>
云必無後果如其言<lb/>
　　　東坡<lb/>
<pb n="KR3j0185_WYG_034-66a"/>
東坡有送戴家赴成都玉局觀詩云莫欺老病未歸身<lb/>
玉局他年第幾人又有過嶺一篇云劒南西望七千里<lb/>
乗興眞為玉局遊後卒于是觀<lb/>
<pb n="KR3j0185_WYG_034-67a"/>
　　調謔編<hi>蘇軾</hi>
　　　七分讀<lb/>
秦少章嘗云郭功甫過杭州出詩一軸示東坡先自吟<lb/>
誦聲振左右既罷謂坡曰祥正此詩幾分坡曰十分祥<lb/>
正喜問之坡曰七分來是讀三分來是詩豈不是十分<lb/>
耶<lb/>
　　　二相公廟<lb/>
韓子華玉汝兄弟相繼命相未幾持國又拜門下侍郎<lb/>
<pb n="KR3j0185_WYG_034-67b"/>
甚有爰立之望其家搆堂欲榜曰三相俄持國罷政遂<lb/>
請老東坡聞之曰既不成三相堂可即名二相公廟耳<lb/>
　　　酸饀氣<lb/>
子瞻贈惠通詩云語𢃄烟霞從古少氣含蔬筍到公無<lb/>
嘗語人曰頗解蔬筍語否爲無酸饀氣也聞者皆笑<lb/>
　　　司馬牛<lb/>
東坡公元祐時登禁林以髙才狎侮諸公卿率有標目<lb/>
殆遍也獨於司馬溫公不敢有所重輕一日相與共論<lb/>
<pb n="KR3j0185_WYG_034-68a"/>
免役差役利害偶不合及歸舍方卸巾弛𢃄乃連呼曰<lb/>
司馬牛司馬牛<lb/>
　　　免稅<lb/>
某謫監黄州市征有一舉子惠簡求免稅書札稍如法<lb/>
乃言舟中無貨可稅但奉大人指揮令徃荆南府取先<lb/>
考靈柩耳同官皆絶倒<lb/>
　　　好了你<lb/>
東坡性不忍事嘗云如食中有蠅吐之乃已晁美叔每<lb/>
<pb n="KR3j0185_WYG_034-68b"/>
見以此為言坡云某被昭陵擢在賢科一時魁舊徃徃<lb/>
爲知己上賜對便殿有所開陳悉蒙嘉納已而章疏屢<lb/>
上雖甚剴切亦終不怒使某不言誰當言者某之所慮<lb/>
不過恐朝廷殺我耳美叔黙然坡浩歎久之曰朝廷若<lb/>
果見殺我微命亦何足惜只是有一事殺了我後好了<lb/>
你遂相與大笑而起<lb/>
　　　朶頥<lb/>
參寥子言老杜詩云楚江巫峽半雲雨清簟疎簾看奕碁<lb/>
<pb n="KR3j0185_WYG_034-69a"/>
此句可畫但恐畫不就耳僕言公禪人亦復能愛此語<lb/>
耶寥云譬如不事口腹人見江瑶柱豈免一朶頥哉<lb/>
　　　子瞻帽<lb/>
東坡常令門人輩作人物不易賦或人戲作一聯曰伏<lb/>
其几而升其堂曾非孔子襲其書而戴其㡌未是蘇公<lb/>
蓋元祐初士大夫效東坡頂髙桶㡌謂之子瞻様故云<lb/>
　　　吾從衆<lb/>
坡公在維揚一日設客十餘人皆名士米元章亦在坐<lb/>
<pb n="KR3j0185_WYG_034-69b"/>
酒半元章忽起自贊曰世人皆以芾爲顚願質之子瞻<lb/>
公笑曰吾從衆<lb/>
　　　禪恱味<lb/>
東坡嘗約劉器之同參玉版和尚器之毎倦山行聞見<lb/>
玉版欣然從之至簾泉寺燒笋而食器之覺笋味勝問<lb/>
此何名東坡曰玉版此老僧善說法令人得禪恱之味<lb/>
於是器之方悟其戲<lb/>
　　　獅子吼<lb/>
<pb n="KR3j0185_WYG_034-70a"/>
陳慥字季常公弼之子居於黄州之岐亭自稱龍丘先<lb/>
生又曰方山子好賔客喜畜聲妓然其妻柳氏絶兇妬<lb/>
故東坡有詩云龍丘居士亦可憐談空說有夜不眠忽<lb/>
聞河東獅子吼拄杖落手心茫然河東獅子指柳氏也<lb/>
坡又嘗醉中與季常書云一絶乞秀英君想是其妾小<lb/>
字<lb/>
　　　不合時宜<lb/>
東坡一日退朝食罷捫腹徐行顧謂侍兒曰汝輩且道<lb/>
<pb n="KR3j0185_WYG_034-70b"/>
是中何物一婢遽曰都是文章坡不以為然又一人曰<lb/>
滿腹都是機械坡亦未以為當至朝雲乃曰朝士一肚<lb/>
皮不合時宜坡捧腹大笑<lb/>
　　　扺三覺<lb/>
東坡喜嘲謔以呂微仲豐碩毎戲之曰公眞有大臣體<lb/>
此坤六二所謂直方大也微仲拜相東坡當直其詞曰<lb/>
果藝以達有孔門三子之風直大而方得坤爻六二之<lb/>
動一日東坡謁微仲微仲方晝寢久而不出東坡不能<lb/>
<pb n="KR3j0185_WYG_034-71a"/>
堪良久見于便坐有一菖蒲盆畜綠毛龜東坡云此龜<lb/>
易得若六眼龜則難得微仲問六眼龜出何處東坡曰<lb/>
昔唐莊宗同光中林邑國嘗進六眼龜時伶人敬新磨<lb/>
在殿下進口號曰不要閙不要閙聽取這龜兒口號六<lb/>
隻眼兒分明睡一覺抵别人三覺<lb/>
　　　閫上困<lb/>
東坡知湖州嘗與賔客遊道塲山屏退從者而入有僧<lb/>
憑門熟睡東坡戲云髠閫上困有客即答曰何不用釘<lb/>
<pb n="KR3j0185_WYG_034-71b"/>
頂上釘<lb/>
　　　姜制之<lb/>
子瞻與姜至之同坐友宴姜先舉令云坐中各要一物<lb/>
藥名因指子瞻曰君藥名也問其故曰子蘇子子瞻應<lb/>
聲曰君亦藥名也若非半夏定是厚朴姜詰其故子瞻<lb/>
曰非半夏厚朴何以曰姜制之<lb/>
　　　鱉厮踢<lb/>
東坡與溫公論事公之論坡偶不合坡曰相公此論故<lb/>
<pb n="KR3j0185_WYG_034-72a"/>
爲鱉厮踢溫公不解其意曰鱉安能厮踢坡曰是之謂<lb/>
鱉厮踢<lb/>
　　　字說<lb/>
東坡聞荆公字說新成戲曰以竹鞭馬爲篤不知以竹<lb/>
鞭犬有何可笑公又問曰鳩字從九從鳥亦有證據乎<lb/>
坡云詩曰鳲鳩在桑其子七兮和爺和娘恰似九個公<lb/>
欣然而聽乆之始悟其謔也<lb/>
　　　斷屠<lb/>
<pb n="KR3j0185_WYG_034-72b"/>
魯直戲東坡云昔王右軍字為換鵝書韓宗儒性饕餮<lb/>
毎得公一帖於殿帥姚鱗許換羊肉十數斤可名二丈<lb/>
書爲換羊書矣坡大笑一日公在翰苑以聖節撰著紛<lb/>
冗宗儒日作數簡以圖報書使人立庭下督索甚急公<lb/>
笑語曰傳語本官今日斷屠<lb/>
　　　須當歸<lb/>
劉貢父觴客子瞻有事欲先起劉調之曰幸早裏且從<lb/>
容子瞻曰柰這事須當歸各以三果一藥爲對<lb/>
<pb n="KR3j0185_WYG_034-73a"/>
　　　致仕<lb/>
山谷嘗和東坡春菜詩云公如端爲苦筍歸明日春衫<lb/>
誠可脫坡得詩戲語坐客曰吾固不愛做官魯直遂欲<lb/>
以苦筍硬差致仕聞者絶倒<lb/>
　　　水骨<lb/>
東坡嘗舉坡字問荆公何義公曰坡者土之皮東坡曰<lb/>
然則滑者水之骨乎荆公黙然<lb/>
　　　燒猪<lb/>
<pb n="KR3j0185_WYG_034-73b"/>
東坡喜食燒猪佛印住金山時毎燒猪以待其來一日<lb/>
爲人竊食東坡戲作小詩云遠公沽酒飲陶濳佛印燒<lb/>
猪待子瞻採得百花成蜜後不知辛苦爲誰甜<lb/>
　　　巧對<lb/>
東坡在黄州時嘗赴何秀才㑹食油果甚酥因問主人<lb/>
此名爲何主人對以無名東坡又問爲甚酥坐客皆曰<lb/>
是可以爲名矣又潘長官以東坡不能飲毎爲設醴坡<lb/>
笑曰此必錯煑水也他日忽思油果作小詩求之云野<lb/>
<pb n="KR3j0185_WYG_034-74a"/>
飲花前百事無腰間唯繫一葫蘆已傾潘子錯煑水更<lb/>
覔君家為甚酥李端叔嘗爲余言東坡云街談市語皆<lb/>
可入詩但要人鎔化耳<lb/>
　　　俗語<lb/>
熈寧初有人自常調上書迎合宰相意遂擢御史蘇長<lb/>
公戲之曰有甚意頭求富貴没些巴鼻便姦邪有甚意<lb/>
頭没些巴鼻皆俗語也<lb/>
　　　不留詩<lb/>
<pb n="KR3j0185_WYG_034-74b"/>
先生在黄日毎有燕集醉墨淋漓不惜與人至於營妓<lb/>
供侍扇書𢃄畫亦時有之有李琪者小慧而頗知書札<lb/>
坡亦毎顧之喜終未嘗獲公之賜至公移汝郡將祖行<lb/>
酒酣奉觴再拜取領巾乞書公顧視久之令琪磨硯墨<lb/>
濃取筆大書東坡七歲黄州住何事無言及李琪即擲<lb/>
筆袖手與客笑談坐客相謂語似凡易又不終萹何也<lb/>
至將徹具琪復拜請坡大笑曰幾忘出場繼書云恰似<lb/>
西川杜工部海棠雖好不留詩一座擊節盡歡而散<lb/>
<pb n="KR3j0185_WYG_034-75a"/>
　　　莫相疑<lb/>
大通禪師者操律髙潔人非齋沐不敢登堂東坡一日<lb/>
挾妙妓謁之大通愠形於色公乃作南柯子一首令妙<lb/>
妓歌之大通亦為解頥公曰今日㕘破老禪矣其詞云<lb/>
師唱誰家曲宗風嗣阿誰借君拍板與門槌我也逢塲<lb/>
作戯莫相疑溪女方偷眼山僧莫睫眉却愁彌勒下生<lb/>
遲不見阿婆三五少年時<lb/>
　　　呪法<lb/>
<pb n="KR3j0185_WYG_034-75b"/>
王君善書符行天心正一法為里人療疾駈邪僕嘗傳<lb/>
呪法當以授王君其辭曰汝是已死我我是未死汝汝<lb/>
若不吾祟吾亦不汝苦<lb/>
　　　爭閒氣<lb/>
東坡示參寥云桃符仰視艾人而罵曰汝何等草芥輒<lb/>
居我上艾人俯而應曰汝已半截入土猶争髙下乎桃<lb/>
符怒往復紛紛不已門神解之曰吾輩不肖傍人門户<lb/>
何暇争閒氣耶請妙總大士看此一轉語<lb/>
<pb n="KR3j0185_WYG_034-76a"/>
　　　洗兒戲作<lb/>
洗兒戲作人皆飬子望聰明我被聰明悞一生惟願孩<lb/>
兒愚且魯無災無難到公卿<lb/>
<pb n="KR3j0185_WYG_034-77a"/>
　　謔名錄<hi>呉淑</hi>
香尉漢雍仲也<lb/>
井底蛙公孫述也<lb/>
伏鸞鄧艾也<lb/>
隱鵠陸雲也<lb/>
癡虎魏許楮也<lb/>
髯參軍短主簿郄超王詢也<lb/>
十錢主簿元慶也<lb/>
<pb n="KR3j0185_WYG_034-77b"/>
驚蛺蝶魏收也<lb/>
妳母何承天也<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>奴宋武帝也<lb/>
筆公尖頭奴魏杜弼也<lb/>
黄頷小兒崔㥄謂齊文襄也<lb/>
入鐵主簿長鬛公又齊鬚公魏許惇也<lb/>
癩兒刺史後魏瀛州刺史崔暹也<lb/>
餓彪將軍魏元暉也<lb/>
<pb n="KR3j0185_WYG_034-78a"/>
饑鷹侍中魏盧昶也<lb/>
被賧刺史宋益州刺史垣閎也<lb/>
黑面僕射元魏元欽也<lb/>
赤牛中尉元魏元仲景也<lb/>
瞎虎魏谷楷也<lb/>
臥龍魏李崇也<lb/>
黄瓢少師桃弓僕射齊郭祚也<lb/>
細眼奴文中子謂房𤣥齡也<lb/>
<pb n="KR3j0185_WYG_034-78b"/>
羊鼻公唐魏徵也<lb/>
鬼婆武后也<lb/>
人猫李義府也<lb/>
喜鵲竇申也<lb/>
斗酒學士唐待詔門下省王績也<lb/>
銅山大賊李義府也<lb/>
呷酸節度使唐李景畧也<lb/>
捉船使君唐末横州刺史郭氏也<lb/>
<pb n="KR3j0185_WYG_034-79a"/>
四明遂老賀知章也<lb/>
多田翁盧從愿也<lb/>
肉腰刀李林甫也又索鬭雞亦李林甫也<lb/>
紫袍主事唐韋君素也<lb/>
不利市秀才唐相國夏侯孜也<lb/>
僞荆卿唐甄戈任俠也<lb/>
酒可郎唐節度使王詔鼎也<lb/>
補脣先生方千也<lb/>
<pb n="KR3j0185_WYG_034-79b"/>
醉部落唐倪若水也<lb/>
地藏菩薩唐史思明李光弼也<lb/>
人頭羅刹唐御史李全交也亦號鬼面夜叉<lb/>
没字碑唐趙崇也<lb/>
伏獵侍郎唐戸部侍郎蕭靈也<lb/>
侏儒郎中唐兵部侍郎常愼也<lb/>
金牛御史嚴舁期也<lb/>
四其御史唐鄭洪霸也<lb/>
<pb n="KR3j0185_WYG_034-80a"/>
斷忩舍人唐楊熖也<lb/>
縮䓗御史唐御史侯思正也<lb/>
美唐博士唐楊燝也<lb/>
判詩博士王仁谷也<lb/>
伴食宰相盧懷愼也<lb/>
癡宰相楊再思也<lb/>
抝木枕措大唐仇士良謂學士崔愼由也<lb/>
驅驢宰相王及善也<lb/>
<pb n="KR3j0185_WYG_034-80b"/>
盲宰相關播也<lb/>
足穀翁唐相韋宙也<lb/>
麻膏宰相崔𦙍也<lb/>
粥飯僧五代李愚爲宰相無所事事也<lb/>
僂鑼兒漢劉銖謂李業也<lb/>
曲子相公晉和凝也<lb/>
軟餅中丞蜀韋嘏也<lb/>
風月主人蜀歐陽彬也<lb/>
<pb n="KR3j0185_WYG_034-81a"/>
酒囊飯袋五代馬氏子也<lb/>
邊和尚南唐邊鎬也<lb/>
癭相王欽若也<lb/>
鶴相丁謂也<lb/>
媼相童貫也<lb/>
三㫖宰相王珪也<lb/>
猢猻待制王黼子閎孚也<lb/>
九子母夫錢穆父也<lb/>
<pb n="KR3j0185_WYG_034-81b"/>
風流骸骨王梅運句也<lb/>
浪子宰相李邦彥也<lb/>
<pb n="KR3j0185_WYG_034-82a"/>
　　艾子雜說<hi>蘇軾</hi>
　　　殤子<lb/>
艾子事齊王一日朝而有憂色宣王恠而問之對曰臣<lb/>
不幸稚子屬疾欲謁告念王無與圖事者所朝然心實<lb/>
係焉王曰盍早言乎寡人有良藥稚子頓服其愈矣遂<lb/>
索以賜艾子拜受而歸飲其子辰服而已卒他日艾子<lb/>
憂甚戚王問之故慽然曰卿喪子可傷賜卿黄金以助<lb/>
葬艾子曰殤子不足以受君賜然臣將有所求王曰何<lb/>
<pb n="KR3j0185_WYG_034-82b"/>
求曰只求前日小兒得效方<lb/>
　　　三物<lb/>
艾子行於海上見一物圓而褊且多足問居人曰此何<lb/>
物也曰蝤蛑也既又見一物圓褊多足問居人曰此何<lb/>
物也曰螃蠏也又於後得一物狀貎皆若前所見而極<lb/>
小問居人曰此何物也曰彭越也艾子喟然歎曰何一<lb/>
蠏不如一蠏也<lb/>
　　　冷債<lb/>
<pb n="KR3j0185_WYG_034-83a"/>
艾子使於魏見安釐王王問曰齊大國也比年息兵何<lb/>
以爲樂艾子曰敝邑之君好樂而羣臣亦多效伎安釐<lb/>
王曰何人有伎曰淳于髠之籠養孫臏之踢毬東郭先<lb/>
生之吹竽皆足以奉王歡也安釐王曰好樂不無横賜<lb/>
奈侵國用何艾子曰近日却告得孟嘗君處借得馮驩<lb/>
來索得幾文冷債是以饒足也<lb/>
　　　獻苜蓿<lb/>
齊地多寒春深求竽甲方立春有村老挈苜蓿一筐以<lb/>
<pb n="KR3j0185_WYG_034-83b"/>
與於艾子且曰此物初生未敢嘗乃先以薦艾子喜曰<lb/>
煩汝致新然我享之後次及何人曰獻公罷即刈以餵<lb/>
驢也<lb/>
　　　好飲<lb/>
艾子好飲少醒日門生相與謀曰此不可以諫止唯以<lb/>
險事怵之宜可誡一日大飲而噦門人宻抽彘腸致噦<lb/>
中持以示曰凡人具五臟方能活今公因飲而出一臟<lb/>
止四臟矣何以生耶艾子熟視而笑曰唐三藏猶可活<lb/>
<pb n="KR3j0185_WYG_034-84a"/>
况有四耶<lb/>
　　　二媼<lb/>
艾子行出邯鄲道上見二媼相與讓路一曰媼幾歲曰<lb/>
七十問者曰我今六十九然則明年當與爾同歲矣<lb/>
　　　鑽火<lb/>
艾子一夕疾呼一人鑽火久不至艾子呼促之門人曰<lb/>
夜暗索鑽具不得謂先生曰可持燭來共索之矣艾子<lb/>
曰非我之門無是客也<lb/>
<pb n="KR3j0185_WYG_034-84b"/>
　　　舟師<lb/>
艾子見有人徒行自吕梁託舟人以趨彭門者持五十<lb/>
錢遺舟師師曰凡無賫而獨載者人百錢汝尚少半汝<lb/>
當自此為我挽牽至彭門可折半直也<lb/>
　　　趕兔<lb/>
穰侯與綱夀接境魏冉將以廣其封也乃伐綱夀而取<lb/>
之兵囘而范睢代其相矣艾子聞而笑曰真所謂外頭<lb/>
趕兔屋裏失獐也<lb/>
<pb n="KR3j0185_WYG_034-85a"/>
　　　富貴<lb/>
艾子曰堯治天下久而耄勤呼許由以禪焉由入見之<lb/>
所居土堦三尺茅茨不剪采椽不斵雖逆旅之居無以<lb/>
過其陋命許由食則飯土<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>啜土器食麤糲羮藜藿雖<lb/>
厠監之養無以過其約食畢顧而言曰吾都天下之富<lb/>
享天下之貴久而厭矣今將舉以授汝汝其享吾之奉<lb/>
也許由顧而笑曰似此富貴我未甚愛也<lb/>
　　　未了公事<lb/>
<pb n="KR3j0185_WYG_034-85b"/>
秦破趙於長平坑衆四十萬遂以兵圍邯鄲諸侯救兵<lb/>
列壁而不敢前邯鄲垂亡平原君無以爲䇿家居愁坐<lb/>
顧府吏而問曰相府有何未了公事吏未及對新垣衍<lb/>
在坐應聲曰唯城外一火竊盗未獲爾<lb/>
　　　好詰難<lb/>
營丘士性不通慧毎多事好折難而不中理一日造艾<lb/>
子問曰凡大車之下與槖駝之項多綴鈴鐸其故何也<lb/>
艾子曰車駝之爲物甚大且多夜行忽狹路相逢則難<lb/>
<pb n="KR3j0185_WYG_034-86a"/>
於囘避以藉鳴聲相聞使預得囘避爾營丘士曰佛塔<lb/>
之上亦設鈴鐸豈謂塔亦夜行而使相避耶艾子曰君<lb/>
不通事理乃至如此凡鳥鵲多託高以巢糞穢狼藉故<lb/>
塔之有鈴所以警鳥鵲也豈以車駝比耶營丘士曰鷹<lb/>
鷂之尾亦設小鈴安有鳥鵲巢於鷹鷂之尾乎艾子大<lb/>
笑曰怪哉君之不通也夫鷹隼擊物或入林中而絆足<lb/>
縚線偶爲木之所綰則振羽之際鈴聲可尋而索也豈<lb/>
謂防鳥鵲之巢乎營丘士曰吾嘗見挽郎秉鐸而歌雖<lb/>
<pb n="KR3j0185_WYG_034-86b"/>
不䆒其理今乃知恐爲木枝所綰而便於尋索也抑不<lb/>
知挽郎之足者用皮乎用線乎艾子慍而答曰挽郎乃<lb/>
死者之導也爲死人生前好詰難故鼓鐸以樂其尸耳<lb/>
　　　誦佛經<lb/>
艾子一日觀人誦佛經者有曰呪咀諸毒藥所欲害身<lb/>
者念彼觀音力還着於本人艾子喟然歎曰佛仁也豈<lb/>
有免一人之難而害一人之命乎是亦去彼及此與夫<lb/>
不愛者何異也因謂其人曰今爲汝體佛之意而改正<lb/>
<pb n="KR3j0185_WYG_034-87a"/>
之亦可乎曰呪咀諸毒藥所欲害身者念彼觀音力兩<lb/>
家都没事<lb/>
　　　木履<lb/>
有人獻木履於齊宣王者無刻斵之迹王曰此履豈非<lb/>
生乎艾子曰鞵楦乃其核也<lb/>
　　　蝦䗫<lb/>
艾子浮於海夜泊島峙中夜聞水下有人哭聲復若人<lb/>
言遂聽之其言曰昨日龍王有令一應水族有尾者斬<lb/>
<pb n="KR3j0185_WYG_034-87b"/>
吾鼉也故懼誅而哭汝蝦䗫無尾何哭復聞有言曰吾<lb/>
今幸無尾但恐更理㑹科斗時事也<lb/>
　　　愚子<lb/>
齊有富人家累千金其二子甚愚其父又不教之一日<lb/>
艾子謂其父曰君之子雖美而不通世務他日曷能克<lb/>
其家父怒曰吾之子敏而且恃多能豈有不通世務耶<lb/>
艾子曰不須試之他但問君之子所食者米從何來若<lb/>
知之吾當妄言之罪父遂呼其子問之其子嘻然笑曰<lb/>
<pb n="KR3j0185_WYG_034-88a"/>
吾豈不知此也毎以布囊取來其父愀然而改容曰子<lb/>
之愚甚也彼米不是田中來艾子曰非其父不生其子<lb/>
　　　毛手鬼<lb/>
鄒忌子說齊王齊王說之遂命為相居數月無善譽艾<lb/>
子見淳于髠問曰鄒子為相之久無譽何也髠曰吾聞<lb/>
齊國有一毛手鬼凡為相必以手摑之其人遂忘生平<lb/>
忠直黙黙而已豈其是歟艾子曰君言過矣彼毛手只<lb/>
擇有血性者摑之<lb/>
<pb n="KR3j0185_WYG_034-88b"/>
　　　肉智<lb/>
艾子之鄰皆齊之鄙人也聞一人相謂曰吾與齊之公<lb/>
卿皆人而禀三才之靈者何彼有智而我無智一曰彼<lb/>
日食肉所以有智我平日食麄糲故少智也其問者曰<lb/>
吾適有糶粟錢數千姑與汝日食肉試之數日復又聞<lb/>
彼二人相謂曰吾自食肉後心識明達觸事有智不徒<lb/>
有智又能窮理其一曰吾觀人足面前出甚便若後出<lb/>
豈不為繼來者所踐其一曰吾亦見人鼻竅向下甚利<lb/>
<pb n="KR3j0185_WYG_034-89a"/>
若向上豈不為天雨注之乎二人相稱其智艾子歎曰<lb/>
肉食者其智若此<lb/>
　　　好爲詩<lb/>
艾子好爲詩一日行齊魏間宿逆旅夜聞鄰房人言曰<lb/>
一首也少間曰又一首也比曉六七首艾子意其必詩<lb/>
人清夜吟咏兼愛其敏思凌晨冠帶候謁少頃一人出<lb/>
乃商賈也危羸若有疾者艾子深感之豈有是人而能<lb/>
詩乎抑又不可臆度遂問曰聞足下篇什甚多敢乞一<lb/>
<pb n="KR3j0185_WYG_034-89b"/>
覽其人曰某負販也安知詩為何物再三拒之艾子曰<lb/>
昨夜聞君房中自鳴曰一首也豈非詩乎其人笑曰一<lb/>
首之言君誤矣昨日毎腹疾暴下夜黑尋紙不及因汚<lb/>
其手疾勢不止殆六七汚手其言曰非詩也艾子有慚<lb/>
色<lb/>
　　　賣帽<lb/>
齊之士子相尚褁烏紗帽長其頂短其簷直其勢以其<lb/>
紗相粘謂之虛粘竒帽設肆相接其一家自榜其門曰<lb/>
<pb n="KR3j0185_WYG_034-90a"/>
當舖毎頂只賣八百文以其廉人日擁門以是多愆期<lb/>
一日艾子方坐其肆見一士子與其肆主語吾先數日<lb/>
約要帽反失期五七日尚未得必是為他人皆賣九百<lb/>
文爾獨卑於價以欺吾也呶呶久之艾子因曰秀才但<lb/>
勿喧只管將八百文錢與他須要九百底㡌子<lb/>
　　　閻羅王<lb/>
齊宣王時人有死而生能言隂府間言乃云方在隂府<lb/>
時見閻羅王詰責一貴人曰汝何得罪之多也因問曰<lb/>
<pb n="KR3j0185_WYG_034-90b"/>
何人也曰魯正卿季氏也其貴人再三不服曰無罪閻<lb/>
王曰某年齊人侵境汝只遣萬人徃應之皆曰多寡不<lb/>
敵必無功豈徒無功必枉害人之命汝愎而不從是以<lb/>
齊兵衆萬人皆死又某年某日饑汝蔽君之聰明而不<lb/>
言遂不發廩因此死數萬人又汝為人相職在燮理隂<lb/>
陽汝為政乖戾多致水旱之歲民被其害此皆汝之罪<lb/>
也其貴人叩頭乃服王曰可付阿鼻獄乃有牛頭人數<lb/>
輩執之而去艾子聞之太息不已門人問曰先生與季<lb/>
<pb n="KR3j0185_WYG_034-91a"/>
氏有舊耶何歎也艾子曰我非歎季氏也蓋歎閻羅王<lb/>
也門人曰何謂也曰自此安得獄空耶<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0185_WYG_034-91b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　說郛卷三十四下<lb/>
</p>
<p>
</p>
  </div>
</body>
</text>
</TEI>
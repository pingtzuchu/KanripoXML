<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>說郛卷八十</head>
    <p>
<pb n="KR3j0185_WYG_080-1a"/>
欽定四庫全書<lb/>
　說郛卷八十　　　　　　元　陶宗儀　撰<lb/>
　　風騷㫖格<hi>釋齊已</hi>
　六詩<lb/>
　　一曰大雅<lb/>
一氣不言含有象萬靈何處謝無私<lb/>
　　二曰小雅<lb/>
天流皓月色池散芰荷香<lb/>
<pb n="KR3j0185_WYG_080-1b"/>
　　三曰正風<lb/>
都來消帝力全不用兵防<lb/>
　　四曰變風<lb/>
當道冷雲和不得滿郊芳草即成空<lb/>
　　五曰變大雅<lb/>
蟬離楚樹鳴猶少葉到嵩山落更多<lb/>
　　六曰變小雅<lb/>
寒禽黏古樹積雪占蒼苔<lb/>
<pb n="KR3j0185_WYG_080-2a"/>
　詩有六義<lb/>
　　一曰風<lb/>
髙齊日月方為道動合乾坤始是心<lb/>
　　二曰賦<lb/>
風和日煖方開眼雨潤煙濃不舉頭<lb/>
　　三曰比<lb/>
丹頂西施頰霜毛四皓鬚<lb/>
　　四曰興<lb/>
<pb n="KR3j0185_WYG_080-2b"/>
水諳彭澤濶山憶武陵深<lb/>
　　五曰雅<lb/>
捲簾當白晝移榻對青山<lb/>
　　又<lb/>
逺道擎空鉢深山踏落花<lb/>
　　六曰頌<lb/>
君恩到銅柱蠻欵入交州<lb/>
　詩有十體<lb/>
<pb n="KR3j0185_WYG_080-3a"/>
　　一曰髙古<lb/>
千般自在無過達一片心閒不奈髙<lb/>
　　二曰清竒<lb/>
未曾將一字容易謁諸矦<lb/>
　　三曰逺近<lb/>
已知前古事更給後人看<lb/>
　　四曰雙分<lb/>
船中江上景晩泊早行時<lb/>
<pb n="KR3j0185_WYG_080-3b"/>
　　五曰背非<lb/>
山河終決勝楚漢且横行<lb/>
　　六曰虛無<lb/>
山寺鐘樓月江城鼓角風<lb/>
　　七曰是非<lb/>
須知項籍劍不及魯陽戈<lb/>
　　八曰清潔<lb/>
大雪路亦宿深山水也齋<lb/>
<pb n="KR3j0185_WYG_080-4a"/>
　　九曰覆粧<lb/>
叠巘供秋望無雲到夕陽<lb/>
　　十曰闔門<lb/>
卷簾黄葉落鎖印子規啼<lb/>
　詩有十勢<lb/>
　　獅子返擲勢<lb/>
離情遍芳草無處不萋萋<lb/>
　　猛虎踞林勢<lb/>
<pb n="KR3j0185_WYG_080-4b"/>
窗前閒詠鴛鴦句壁上時觀獬豸圗<lb/>
　　丹鳳銜珠勢<lb/>
正思浮世事又到古城邊<lb/>
　　毒龍顧尾勢<lb/>
可能有事關心後得似無人識面時<lb/>
　　孤鴈失羣勢<lb/>
　　　詩闕<lb/>
　　洪河側掌勢<lb/>
<pb n="KR3j0185_WYG_080-5a"/>
遊人微動水髙岸更生風<lb/>
　　龍鳳交吟勢<lb/>
崑玉已成廊廟器澗松猶是薜蘿身<lb/>
　　猛虎投澗勢<lb/>
仙掌月明孤影過長門燈暗數聲來<lb/>
　　龍濳巨浸勢<lb/>
養猿寒嶂叠擎鶴宻林疎<lb/>
　　鯨吞巨海勢<lb/>
<pb n="KR3j0185_WYG_080-5b"/>
袖中藏日月掌上握乾坤<lb/>
　詩有二十式<lb/>
　　一曰出入<lb/>
雨漲花爭出雲空月半生<lb/>
　　二曰髙逸<lb/>
夜過秋竹寺醉打老僧門<lb/>
　　三曰出塵<lb/>
逍遥非俗趣楊栁謾春風<lb/>
<pb n="KR3j0185_WYG_080-6a"/>
　　四曰廻避<lb/>
鳥正啼隋栁人須入楚山<lb/>
　　五曰並行<lb/>
終夜㝠心坐諸峰呌月猿<lb/>
　　六曰艱難<lb/>
覓句如探虎逢知似得仙<lb/>
　　七曰達時<lb/>
髙松飄雨雪一室掩香燈<lb/>
<pb n="KR3j0185_WYG_080-6b"/>
　　八曰度量<lb/>
應有㝠心者還尋此境來<lb/>
　　九曰失時<lb/>
髙秋初雨後夜半亂山中<lb/>
　　十曰静興<lb/>
古屋無人到殘陽滿地時<lb/>
　　十一曰知時<lb/>
前村深雪裏昨夜一枝開<lb/>
<pb n="KR3j0185_WYG_080-7a"/>
　　十二曰時會<lb/>
重城不鎖夢每夜自歸山<lb/>
　　十三曰直擬<lb/>
禹力不到處河聲流向西<lb/>
　　十四曰返本<lb/>
又因風雨夜重到古松門<lb/>
　　十五曰功勲<lb/>
馬曾金鏃中身有寶刀痕<lb/>
<pb n="KR3j0185_WYG_080-7b"/>
　　十六曰抛擲<lb/>
琴書留上國風雨出秦關<lb/>
　　十七曰背非<lb/>
山河終決勝楚漢且横行<lb/>
　　十八曰進退<lb/>
日午遊都市天寒住華山<lb/>
　　十九曰禮義<lb/>
送我杯中酒與君身上衣<lb/>
<pb n="KR3j0185_WYG_080-8a"/>
　　二十曰兀坐<lb/>
自從青草出便不下堦行<lb/>
　詩有四十門<lb/>
　　一曰皇道<lb/>
明堂坐天子月朔朝諸侯<lb/>
　　二曰始終<lb/>
養鶵成大鶴種子作髙松<lb/>
　　三曰悲喜<lb/>
<pb n="KR3j0185_WYG_080-8b"/>
兩行燈下淚一紙嶺南書<lb/>
　　四曰隠顯<lb/>
道晦金鷄伏時來木馬鳴<lb/>
　　五曰惆悵<lb/>
此别又千里少年能幾時<lb/>
　　六曰道情<lb/>
誰來看山寺自是掃松門<lb/>
　　七曰得意<lb/>
<pb n="KR3j0185_WYG_080-9a"/>
此生還自喜餘事不相侵<lb/>
　　八曰背時<lb/>
白髮無心鑷青山得意多<lb/>
　　九曰正風<lb/>
一春能幾日無雨亦多風<lb/>
　　十曰返顧<lb/>
逺憶諸峰頂曾棲此性靈<lb/>
　　十一曰亂道<lb/>
<pb n="KR3j0185_WYG_080-9b"/>
苦雨漲秋濤狂風翻野燒<lb/>
　　十二曰抱直<lb/>
須知三尺劍只為不平人<lb/>
　　十三曰世情<lb/>
要路爭先進閒門肯暫過<lb/>
　　十四曰康救<lb/>
傍人皆黙語當路好隄防<lb/>
　　十五曰貞孝<lb/>
<pb n="KR3j0185_WYG_080-10a"/>
無家空託墓主祭不從人<lb/>
　　十六曰薄情<lb/>
君恩秋後葉日夕向人疎<lb/>
　　十七曰忠正<lb/>
敢將心為主豈懼語從人<lb/>
　　十八曰相成<lb/>
怪得登科晩須逢聖主知<lb/>
　　十九曰嗟歎<lb/>
<pb n="KR3j0185_WYG_080-10b"/>
淚流襟上血髮變鏡中絲<lb/>
　　二十曰俟時<lb/>
明主未巡狩白頭猶釣魚<lb/>
　　二十一曰清苦<lb/>
在處人投卷移居雨着衣<lb/>
　　二十二曰騷愁<lb/>
已難消永夜況復聽秋霖<lb/>
　　二十三曰睠戀<lb/>
<pb n="KR3j0185_WYG_080-11a"/>
欲起游方興重來遶塔行<lb/>
　　二十四曰想像<lb/>
溪霞流火色松月照罏光<lb/>
　　二十五曰志氣<lb/>
未抛先達路難作便歸人<lb/>
　　二十六曰雙擬<lb/>
瞑目瞑心坐花開花落時<lb/>
　　二十七曰向時<lb/>
<pb n="KR3j0185_WYG_080-11b"/>
黒壤生紅术黄猿領白兒<lb/>
　　二十八曰傷心<lb/>
六國空流血孤祠掩落花<lb/>
　　二十九曰監戒<lb/>
因思後庭曲懶上景陽樓<lb/>
　　三十曰神仙<lb/>
一為嵩岳客幾䘮洛陽人<lb/>
　　三十一曰破除<lb/>
<pb n="KR3j0185_WYG_080-12a"/>
大都時到此不是世無情<lb/>
　　三十二曰蹇塞<lb/>
氣蒸垂栁重寒勒牡丹遲<lb/>
　　三十三曰鬼怪<lb/>
山魅隔窗舞鵩鳥入簾飛<lb/>
　　三十四曰紕繆<lb/>
日落月未上鳥棲人獨行<lb/>
　　三十五曰世變<lb/>
<pb n="KR3j0185_WYG_080-12b"/>
如何人少重都為帶寒開<lb/>
　　三十六曰風雅<lb/>
日落無行客天寒有去鴻<lb/>
　　三十七曰嗟歎<lb/>
拭淚沾襟血梳頭滿面絲<lb/>
　　三十八曰是非<lb/>
須知項籍劍不及魯陽戈<lb/>
　　三十九曰禮義<lb/>
<pb n="KR3j0185_WYG_080-13a"/>
送我杯中酒與君身上衣<lb/>
　　四十曰清潔<lb/>
大雪路亦宿深山水也齋<lb/>
　詩有六斷<lb/>
　　一曰合題<lb/>
可憐半夜嬋娟月正對五侯殘酒巵<lb/>
　　二曰背題<lb/>
尋常風雨夜應有鬼神看<lb/>
<pb n="KR3j0185_WYG_080-13b"/>
　　三曰即事<lb/>
翻嫌易水上細碎動離䰟<lb/>
　　四曰因起<lb/>
閒尋古廊畵記得列仙名<lb/>
　　五曰不盡意<lb/>
此心只在相逢說時復登樓看逺山<lb/>
　　六曰取時<lb/>
西風起邊鴈一一向瀟湘<lb/>
<pb n="KR3j0185_WYG_080-14a"/>
　詩有三格<lb/>
　　一曰上格用意<lb/>
那堪懐逺道猶自上髙樓<lb/>
　　又<lb/>
九江有浪船難濟三峽無猿客自愁<lb/>
　　二曰中格用氣<lb/>
直饒人買去還向栁邊栽<lb/>
　　又<lb/>
<pb n="KR3j0185_WYG_080-14b"/>
四海魚龍精魄冷三山鸞鳳骨毛寒<lb/>
　　三曰下格用事<lb/>
片石猶臨水無人把釣竿<lb/>
　　又<lb/>
一輪湘渚月萬古獨醒人<lb/>
<pb n="KR3j0185_WYG_080-15a"/>
　　韻語陽秋<hi>葛立方</hi>
陶濳謝朓詩皆平淡有思致非後來詩人怵心劌目雕<lb/>
琢者所為也老杜云陶謝不枝梧風騷共推激紫燕自<lb/>
超詣翠駮誰翦剔是也大抵欲造平淡當自組麗中來<lb/>
落其華芬然後可造平淡之境如此則陶謝不足進矣<lb/>
今之人多作拙易詩而自以為平淡識者未嘗不絶倒<lb/>
也梅聖俞和晏相詩云因今適性情稍欲到平淡苦詞<lb/>
未圓熟刺口劇菱芡言到平淡處甚難也所以贈杜挺<lb/>
<pb n="KR3j0185_WYG_080-15b"/>
之詩有作詩無古今欲造平淡難之句李白云清水出<lb/>
芙蓉天然去雕餙平淡而到天然處則善矣<lb/>
老杜寄身於兵戈騷屑之中感時對物則悲傷係之如<lb/>
感時花濺淚是也故作詩多用一自字田父泥飲詩云<lb/>
歩屧隨春風村村自花栁遣懐詩云愁眼看霜露寒城<lb/>
菊自花憶弟詩云故園花自發春日鳥還飛日暮詩云<lb/>
風月自清夜江山非故園滕王亭子云古墻猶竹色虚<lb/>
閣自松聲古人情對境自有悲喜而初不能累無情之<lb/>
<pb n="KR3j0185_WYG_080-16a"/>
物也<lb/>
杜甫觀安西兵過詩云談笑無河北心肝奉至尊故東<lb/>
坡亦云似聞指揮築上郡已覺談笑無西戎盖用左太<lb/>
冲詠史詩長嘯激清風志若無東呉也王維云虜騎千<lb/>
重只似無句則拙矣<lb/>
杜甫客夜詩云客睡何曾着秋天不肯明陪王使君泛<lb/>
江詩云山豁何時斷江平不肯流不肻二字含蓄甚佳<lb/>
故杜兩言之與淵明所謂日月不肯遲四時相催迫同<lb/>
<pb n="KR3j0185_WYG_080-16b"/>
意<lb/>
退之贈崔立之前後各一篇皆譏其詩文易得前詩曰<lb/>
才豪氣猛易語言往往蛟螭雜螻蚓後詩曰文如翻水<lb/>
成初不用意為二詩皆數十韻豈非欲衒博於易語言<lb/>
之人乎前詩曰深藏篋笥時一發戢戢已多如束筍後<lb/>
詩曰每每遺我書竟歳無差池有以知崔於韓情義之<lb/>
篤如此也<lb/>
選詩駢句甚多如宣尼悲獲麟西狩涕孔丘千憂集日<lb/>
<pb n="KR3j0185_WYG_080-17a"/>
夜萬感盈朝昏萬古陳往還百代勞起伏多士成大業<lb/>
羣賢齊洪績之類恐不足為後人之法也<lb/>
韋應物詩平平處甚多至於五字句則超然出於畦逕<lb/>
之外如遊溪詩野水烟鶴唳楚天雲雨空南齋詩春水<lb/>
不生烟荒崗筠翳石詠聲詩萬物自生聽太空常寂寥<lb/>
如此等句豈下於兵衛森畫㦸燕寢凝清香哉故白樂<lb/>
天云韋蘇州五言詩髙雅閒淡自成一家之體東坡亦<lb/>
云樂天長短三千首却遜韋郎五字詩孟郊詩楚山相<lb/>
<pb n="KR3j0185_WYG_080-17b"/>
蔽虧日月無全輝萬株古栁根拏此磷磷溪太行横偃<lb/>
眷百里芳崔嵬等句皆造語工新無一㸃俗韻然其他<lb/>
篇章似此處絶少也李觀評其詩云髙處在古無上平<lb/>
處下觀二謝許之亦太甚矣東坡謂初如食小魚所得<lb/>
不償勞又似食蟛<graphic n="KR1209" url="https://raw.githubusercontent.com/kanripo/KR-Gaiji/master/images/KR1209.png" mimeType="image/png"/>竟日嚼空螯貶之亦太甚矣<lb/>
蔡君謨娶余祖姑清源君已而赴漳南幕余曾祖通議<lb/>
贈之詩曰藻思舊傳青管夢哲科新試碧雞才且依仲<lb/>
寶蓮花幕更下温郎玉鏡臺可謂佳句矣韓退之送陸<lb/>
<pb n="KR3j0185_WYG_080-18a"/>
暢詩云一來取髙第官佐東宫軍迎婦丞相府誇映秀<lb/>
士羣鳴鸞桂樹間觀者何繽紛此二詩事相類而語皆<lb/>
竒也<lb/>
錢起集前八卷後五卷鮑欽止謂昭宗時有中書舍人<lb/>
錢珝亦起之諸孫今起集中恐亦有珝所作者余初未<lb/>
知其所據也比見前集中有同程七早入中書一篇云<lb/>
不意雲霄能自致空驚鵷鷺忽相隨臈雪新晴栢子殿<lb/>
春風欲上萬年枝和王員外雪晴早朝云紫微晴雪帶<lb/>
<pb n="KR3j0185_WYG_080-18b"/>
恩光遶仗偏隨鵷鷺行長信月留寧避曉宜春花滿不<lb/>
飛香二詩皆珝所作無疑盖起未嘗入中書也集中又有<lb/>
登彭祖樓一詩而薛能集亦載則知所編甚駁也<lb/>
王仲至嘗奉使過仇池有九十九泉萬山環之句老杜仇<lb/>
池詩乃謂近接西南境長懐十九泉何耶<lb/>
韋應物聽嘉陵江聲云水性自云静石中本無聲如何<lb/>
兩相激雷轉空山鳴贈李儋云絲桐本異質音響合自<lb/>
然吾觀造化意二物相因緣二詩意頗相類然應物未<lb/>
<pb n="KR3j0185_WYG_080-19a"/>
曉所謂非因非緣亦非自然者<lb/>
髙適别鄭處士云興來無不愜才大亦何傷寄孟五詩<lb/>
云秋氣落窮巷離憂兼暮蟬送蕭十八云常苦古人逺<lb/>
今見斯人古題陸少府書齋云散帙至棲鳥明燈留故<lb/>
人皆佳句也上陳左相云天地莊生馬江湖范蠡舟亦<lb/>
有含蓄但荘子謂天地一指萬物一馬而以天地為馬<lb/>
悞矣<lb/>
晉張翰憶呉中蓴菜鱸鱠而歸而髙適屢作越上用如<lb/>
<pb n="KR3j0185_WYG_080-19b"/>
送崔功曹赴越云今朝欲乘興隨爾食鱸魚送李九赴<lb/>
越云鏡水若所憶蓴羮子舊便人以為疑余考地理志<lb/>
漢呉縣𨽻今會稽郡則以鱸魚作越上亦無傷也<lb/>
魯直謂東坡作詩未知句法而東坡題魯直詩云每見<lb/>
魯直詩未嘗不絶倒然此卷語妙甚殆非悠悠者可識<lb/>
能絶倒者已是可人又云讀魯直詩如見魯仲連李太<lb/>
白不敢復論鄙事雖若不適用然不為無補如此題識其<lb/>
許之乎其譏之也魯直酷愛陳無已詩而東坡亦不深<lb/>
<pb n="KR3j0185_WYG_080-20a"/>
許魯直為無己揚譽無所不至而無已乃謂人言我語<lb/>
勝黄語何耶<lb/>
余讀許渾詩獨愛道直去官早家貧為客多之句非親<lb/>
嘗者不知其味也贈蕭兵曹詩云客道耻揺尾皇恩寛<lb/>
犯鱗直道去官早之實也將離郊園詩云乆貧辭國逺<lb/>
多病在家希貧為客多之實也<lb/>
錢起與郎士元齊名時人語曰前有沈宋後有錢郎然<lb/>
郎豈敢望錢哉起中書遇雨詩云雲銜七殿起雨拂九<lb/>
<pb n="KR3j0185_WYG_080-20b"/>
門來宴李監宅云晚鐘過竹静醉客出花遲罷官後云<lb/>
秋堂入閒夜雲月思離居對雨云生事萍無定愁心雲<lb/>
不開亦可謂竒句矣士元詩豈有如此句乎贈盖少府<lb/>
新除江南尉云客路尋常隨竹影人家大抵傍山嵐題<lb/>
王季友半日村别業云長溪南路當羣岫半景東鄰照<lb/>
數家此何等語余讀其詩盡帙未見有可喜處以是知<lb/>
不及起逺甚<lb/>
孟郊詩云借車載家具家具少於車借者莫彈指貧窮<lb/>
<pb n="KR3j0185_WYG_080-21a"/>
何足嗟可見其素窶後有詩云賔秩已覺厚私儲常恐<lb/>
多是古人恐富求歸之義則貧亦何足怪按郊為溧陽<lb/>
尉縣有投金瀬平陵城林薄蓊蔚郊往來其間曹務都<lb/>
廢至遣假尉代之而分其半俸則安得有私儲哉退之<lb/>
贈郊詩云陋室有文史髙門有笙竽何能辨榮辱直欲<lb/>
分賢愚盖言貧者文史之樂賢於富者笙竽之樂也<lb/>
東坡詩云玉奴絃索花奴手玉奴謂楊妃花奴謂汝陽<lb/>
王璡也及觀和楊公濟梅花詩乃言玉奴終不負東昏<lb/>
<pb n="KR3j0185_WYG_080-21b"/>
何耶按南史東昏妃潘玉兒當是筆悞爾<lb/>
唐人與親别而復歸謂之拜家慶盧象詩云上堂家慶<lb/>
畢顧與親思邇孟浩然詩云明朝拜家慶須著老萊衣<lb/>
晉嵇康贈弟秀才四言詩云感悟馳情思我所欽則以<lb/>
所欽為弟陸機贈從兄車騎詩云寤寐靡安豫願言思<lb/>
所欽則以所欽為兄又贈馮文羆詩云慷慨誰為感願<lb/>
言懐所欽則以所欽為友<lb/>
白樂天詩多說别花如紫微花詩云除却微之見應愛<lb/>
<pb n="KR3j0185_WYG_080-22a"/>
世間少有别花人薔薇花詩云移他到此湏為主不别<lb/>
花人莫使看今好事之家有竒花多矣所謂别花人未<lb/>
之見也鮑溶作仙檀花詩寄袁徳師侍御有欲求御史<lb/>
更分别之句豈謂是耶<lb/>
元微之謫通州白樂天有詩云寅年籬下多逢虎亥日<lb/>
沙頭始賣魚後人有東南行云亥日饒蝦蠏寅年足虎<lb/>
貙張籍云江村亥日長為市山谷亦有魚收亥日妻到<lb/>
市之句<lb/>
<pb n="KR3j0185_WYG_080-22b"/>
凡物皆可占非特蓍龜也市中亦有聽聲而知禍福<lb/>
者莫知其所自余觀王建集有聽鏡詞云重重摩挲嫁<lb/>
時鏡夫婿逺行慿鏡聽豈今聽聲之類耶大湼槃經云不<lb/>
以𤓰鏡芝草楊枝鉢盂髑髏而作卜筮則鏡能占卜信矣<lb/>
摴蒱用博齒五枚如銀杏狀各上黑下白内取二色刻<lb/>
為犢其背刻為雉故李翺五木經云摴蒱五木黒白判<lb/>
厥二作雉背作牛是也以盧白雉犢四為王采取其全<lb/>
它八采為甿者惡其駁也按前史三擲三盧如慕容寶<lb/>
<pb n="KR3j0185_WYG_080-23a"/>
五擲五盧如李安人王思政之擲印為盧劉裕之喝盧<lb/>
勝雉皆以為前途富貴之先兆卒之其應如響亦可謂<lb/>
異矣鄭谷詩云能消永日是摴蒱坑塹由來似宦塗兩<lb/>
擲未離<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>撅内坐中何惜為呼盧然盧可呼而得官可<lb/>
倖而致乎觀谷此言似未知安時處順者<lb/>
楚詞云箟<graphic n="KR1972" url="https://raw.githubusercontent.com/kanripo/KR-Gaiji/master/images/KR1972.png" mimeType="image/png"/>象棊有六愽些分曹並進逓相廹些王逸<lb/>
謂投六箸行六棊故謂之六博言以箟簬作箸象牙為<lb/>
棊也而楚詞補注乃引列子擊博樓上謂擊打也如今<lb/>
<pb n="KR3j0185_WYG_080-23b"/>
之雙陸棊也予謂雙陸之制初不用棊俱以黒白小棒<lb/>
槌每邊各十二枚主客各一色以骰子兩隻擲之依㸃<lb/>
數行因有客主相擊之法故趙搏雙陸詩云紫牙鏤合<lb/>
方如斗二十四星銜月口貴人迷此華筵中運木手交<lb/>
如陣鬭今六博既行六棊則非雙陸明矣<lb/>
帝王世紀及逸士傳載帝堯之時天下太和有八九十<lb/>
老人擊壤而歌於康衢其詞云日出而作日入而息鑿<lb/>
井而飲耕田而食帝何力於我哉初不知壤為何物因<lb/>
<pb n="KR3j0185_WYG_080-24a"/>
觀藝經云壤以木為之前廣後銳長尺四寸闊三寸其<lb/>
形如履將戲先側一壤於地逺三四十歩以手中壤擊<lb/>
之中者為上盖古戲也<lb/>
韓退之於崔立之厚矣立之所厚於退之者宜如何然<lb/>
集中所答三詩皆未有慰薦之意何邪其曰幾欲犯顔<lb/>
出薦口氣象硉矹未可攀又云東馬嚴徐已奮飛枚臯<lb/>
即召窮且忍知識當要路正賴汲引隠情惜己殆同寒<lb/>
蟬古人之所惡也<lb/>
<pb n="KR3j0185_WYG_080-24b"/>
今之新進士不問科甲髙下唱名出皇城則例喝狀元<lb/>
莫知其端唐鄭谷登第後宿平康里嘗作詩曰春來無<lb/>
處不閒行楚潤相看别有情好是五更殘酒醒耳邊聞<lb/>
喚狀元聲則新進士例呼狀元舊矣鄭谷趙昌翰牓第<lb/>
八名也<lb/>
秦太虚舉進士不得東坡詩曰底事秋來不得解定中試<lb/>
與問諸天深為稱屈也李方叔省試不得第而東坡領<lb/>
貢舉嘗有詩贈之云平生謾說古戰塲過眼終迷日五<lb/>
<pb n="KR3j0185_WYG_080-25a"/>
色我慙不出君大笑行止皆天子何責山谷和云今年<lb/>
持橐佐春官遂失此人難容責座主歸過於己門生歸<lb/>
命於天俱一世之賢也<lb/>
文闈有挾書傳義之禁舊矣竊怪李揆為考官大陳經<lb/>
史於庭令學者縱觀和凝為考官開門徹棘令學者自<lb/>
便如此則真賢實能孰辨耶予知其故矣盖自唐以來<lb/>
主司重素望故文塲一啟而投卷紛然舉子之升黜固<lb/>
自有定議矣雖禁挾書傳義奚為哉朝向公卿說暮向<lb/>
<pb n="KR3j0185_WYG_080-25b"/>
公卿說誰謂黄鍾管化為君子舌此孟郊有祈於知己也<lb/>
而吕渭取之擬動如浮海凡言似課詩終身事知己此<lb/>
後復何為此杜荀鶴有祈於知己也而裴頲取之砌下<lb/>
芝蘭新滿徑門前桃李舊垂隂却應囬念江邊草放出<lb/>
春烟一寸心此鄭谷有祈於知己也而栁玭取之舉子<lb/>
祈之於前主司錄之於後公論何在乎長慶初錢徽為<lb/>
考官取鄭明等三十三人以所取不當再命白居易試<lb/>
孤竹管賦試者皆不知本事逐落十一人而錢徽貶江<lb/>
<pb n="KR3j0185_WYG_080-26a"/>
州刺史當時詔書以謂浮薄之徒扇為朋黨干撓主司<lb/>
毎歳策名無不先定則陳書徹棘之舉殆無足怪也<lb/>
酒之種類多矣有以綠為貴者白樂天所謂傾如竹葉<lb/>
盈尊緑是也有以黄為貴者老杜所謂鵞兒黄似酒是<lb/>
也有以白為貴者樂天所謂玉液黄金巵是也有以碧<lb/>
為貴者老杜所謂重碧酤新酒是也有以紅為貴者李<lb/>
賀所謂小槽酒滴珍珠紅是也今閩廣間所釀酒謂之<lb/>
紅酒其色殆類胭脂酉陽雜俎載賈<graphic n="KR2010" url="https://raw.githubusercontent.com/kanripo/KR-Gaiji/master/images/KR2010.png" mimeType="image/png"/>家蒼頭能别水<lb/>
<pb n="KR3j0185_WYG_080-26b"/>
常乗小艇於黄河中以瓠瓟接河源水以釀酒經宿色<lb/>
如絳名為崑崙觴是又紅酒之尤也<lb/>
蜀中食品南方不知其名者多矣而況其味乎東坡所<lb/>
謂豆莢圓且小槐牙細而豐者巢菜也所謂贈君木魚<lb/>
三十尾中有鵞黄子魚子者㯶筍也是二物者蜀川甚<lb/>
貴重東坡在黄州時去鄉已十五年思巢菜而不可得<lb/>
會巢元修自蜀來使歸致其子而種之東坡之下又作<lb/>
㯶筍酢浸蜜漬可致千里外嘗以餉殊長老則此二物<lb/>
<pb n="KR3j0185_WYG_080-27a"/>
之珍可知矣蒟醬蜀醬也蜀都賦所謂蒟醬流味是也<lb/>
苞蘆蜀鮓也老杜所謂香飯兼苞蘆是也<lb/>
陶淵明乞食詩云飢來驅我去不知竟何之而繼之以<lb/>
感子漂母惠愧我非韓才則求而有所獲者也杜子美<lb/>
上水遣懐云驅馳四海内童稚日糊口而繼之以但遇<lb/>
新少年少逢舊知友則求而無所得者也山谷貧樂齋<lb/>
詩云飢來或乞食有道無不可過青草湖云我雖貧至<lb/>
骨猶勝杜陵老憶昔上岳陽一飯從人討由是論之則<lb/>
<pb n="KR3j0185_WYG_080-27b"/>
杜之貧甚於陶而山谷之貧尚優於杜也<lb/>
白樂天號為知理者而於仕宦升沉之際悲喜輙係之<lb/>
自中書舍人出知杭州未甚左也而其詩曰朝從紫禁<lb/>
歸暮出青門去又曰委順隨行止又曰退身江海應無<lb/>
用憂國朝廷自有賢自江州司馬為忠州刺史未為超<lb/>
也而其詩曰正聽山鳥向陽眠黄紙除書落枕前又云<lb/>
五十専城未是遲又云三車猶夕會五馬已晨裝及被<lb/>
召中書則曰紫微今日煙霄地赤嶺前年泥土身得水<lb/>
<pb n="KR3j0185_WYG_080-28a"/>
魚還動鱗鬛乗軒鶴亦長精神觀此數詩是未能忘情<lb/>
於仕宦者東坡謫瓊州有詩云平生學道真實意豈與<lb/>
窮達俱存亡要當如是爾<lb/>
栁展如東坡甥也不問道於東坡而問道於山谷山谷<lb/>
作八詩贈之其間有寢興與時俱由我屈伸肘飯羮自<lb/>
知味如此是道否之句是告之以佛理也其曰咸池浴<lb/>
日月深宅養靈根胸中浩然氣一家同化元是告之以<lb/>
道教也聖學魯東家恭惟同出自乗流去本逺遂有作<lb/>
<pb n="KR3j0185_WYG_080-28b"/>
書肆是告之以儒道也<lb/>
王勃示知己詩云客書同十奉臣劔已三奔則不為無<lb/>
意於功名者夢游仙詩云乗月披金枝二星解瓊珮則<lb/>
不為無意於神仙者是以登牛頭山而思武侯之功宿<lb/>
仙居觀而思霓衣之侣也又觀述云擬古詩云僕生二<lb/>
十祀有志十數年下策圖富貴上策懐神仙而二志竟<lb/>
不遂可勝歎哉<lb/>
王維因鼓欝輪袍登第而集中無琵琶詩畫思入神山<lb/>
<pb n="KR3j0185_WYG_080-29a"/>
水平逺雲勢石色繪者以為天機所到而集中無畫詩<lb/>
豈非藝成而下不欲言耶抑以樂而娯貴主以畫而奉<lb/>
崔圓而不欲言耶<lb/>
<pb n="KR3j0185_WYG_080-30a"/>
　　藝苑雌黄<hi>嚴冇翼</hi>
　　金錯刀<lb/>
張平子四愁詩云美人贈我金錯刀何以報之英瓊瑶<lb/>
金錯刀王莽所鑄錢名莽居攝變漢制以周錢有子母<lb/>
相權於是更造大錢徑寸二分重十二銖文曰大錢五<lb/>
十又造契刀其環如大錢身形如刀長二寸文曰契刀<lb/>
五百錯刀以黄金錯其文曰一刀直五千與五銖錢凡<lb/>
四品並行杜子美對雪詩金錯囊徒罄銀壺酒易賖韓<lb/>
<pb n="KR3j0185_WYG_080-30b"/>
退之潭州泊船聞道松醪賤何須恡錯刀皆謂是也或<lb/>
注四愁詩引續漢書佩刀諸侯王以金錯環恐與王莽<lb/>
所鑄錯刀又别<lb/>
　　豪句<lb/>
吟詩喜作豪句須不畔於理方善如東坡觀崔白驟雨<lb/>
圖云扶桑大繭如甕盎天女織綃雲漢上往來不遣鳳<lb/>
銜梭誰能鼓臂投三丈此語豪而甚工石敏若橘林文<lb/>
中詠雪有燕南雪花大於掌氷柱懸簷一千丈之語豪<lb/>
<pb n="KR3j0185_WYG_080-31a"/>
則豪矣然安得爾髙屋李太白北風行云燕山雪花大<lb/>
如席秋浦歌云白髮三千丈其句可謂豪矣奈無此理<lb/>
何如秦少游秋日絶句云連卷雌蜺挂西樓逐雨追晴<lb/>
意未休安得萬粧相向舞酒酣聊把作纒頭此語亦豪<lb/>
而工矣<lb/>
　　燕幕<lb/>
呉公子札聘于上國宿于戚聞孫林父擊鍾曰夫子之<lb/>
在此猶燕之巢于幕上夫幕非燕巢之所言其至危也<lb/>
<pb n="KR3j0185_WYG_080-31b"/>
故潘岳西征賦云危素卵之累殻甚𤣥燕之巢幕丘希<lb/>
範與陳伯之書云將軍魚遊沸鼎之中燕巢飛幕之上<lb/>
不亦惑乎葢用此意後人因此言燕事多使巢幕似乎<lb/>
無謂謝宣逺九月從宋公集戲馬臺詩巢幕無留燕遵<lb/>
渚有來鴻杜子美對雨書懐詩震雷飜幕燕驟雨落河<lb/>
魚<lb/>
　　以宰為命<lb/>
王儉少年以宰為命嘗有詩云稷契匡虞夏伊吕翼商<lb/>
<pb n="KR3j0185_WYG_080-32a"/>
周又字其子曰𤣥成取仍世作相之義至其孫訓亦作<lb/>
詩云旦奭匡世功蕭曹佐甿俗大率追儉之意而為之<lb/>
後官亦至侍中<lb/>
　　最善下字<lb/>
予與翁行可同舟泝汴因談及詩行可云王介甫最善<lb/>
下字如荒埭暗鷄催月曉空場老雉挾春驕下得挾字<lb/>
最好如孟子挾長挾貴之挾予謂介甫又有紫莧凌風<lb/>
怯蒼苔挾雨驕陳無已有寒氣挾霜侵敗絮賔鴻將子<lb/>
<pb n="KR3j0185_WYG_080-32b"/>
度微明其用挾字正與王介甫前一聨同<lb/>
　　河豚<lb/>
河豚有大毒肝與卵人食之必死瀹而為羮或不甚熟<lb/>
亦能害人歳有被毒而死者然南人嗜之不已故聖俞<lb/>
詩云炮煎苟失所入喉為鏌鎁則其毒可知<lb/>
　　草詞<lb/>
張子野過和靖隠居有詩一聨云湖山隠後家空在煙<lb/>
雨詞亡草自青注云先生常著春草曲有滿地和煙雨<lb/>
<pb n="KR3j0185_WYG_080-33a"/>
之語今亡其全篇余按楊元素本事曲有㸃絳唇一闋<lb/>
乃和靖草詞云金谷年年亂生春色誰為主餘花落處<lb/>
滿地和煙雨又離歌一闋長亭暮王孫去萋萋無數南<lb/>
北東西路此詞甚工子野乃不見其全篇何也<lb/>
　　奪胎換骨<lb/>
前輩云詩有奪胎換骨之說信有之也杜陵謁𤣥元廟<lb/>
其一聨云五聖聨龍衮秋風折鴈行亦以鴈行對龍衮<lb/>
然語中的其親切過于本詩茲不謂之奪胎可乎不然<lb/>
<pb n="KR3j0185_WYG_080-33b"/>
則徒用前人之語殊不足貴且如沈佺期云小池殘暑<lb/>
退髙樹早凉歸非不佳也然正用栁惲太液微波起長<lb/>
楊髙樹秋之句耳蘇子云峽束滄淵深貯月巖排紅樹<lb/>
巧粧秋非不佳也然正用杜陵峽束滄江起巖排石樹<lb/>
圓之句耳語雖工而無别也<lb/>
<pb n="KR3j0185_WYG_080-34a"/>
　　譚苑醍醐<hi>闕名</hi>
　　總論<lb/>
蕭頴士曰六經之後有屈原宋玉文甚雄壯而不能經<lb/>
賈誼文辭最正近於治體枚乗相如亦瓌麗才士然而<lb/>
不近風雅揚雄用意頗深班彪識理張衡宏曠曹植豐<lb/>
贍王粲超逸嵇康標舉左思詩賦有雅頌遺風干寶著<lb/>
論近王化根源此後夐絶無聞焉近日惟陳子昻文體<lb/>
最正蕭之所取此可以知其所養矣<lb/>
<pb n="KR3j0185_WYG_080-34b"/>
　　庾詩<lb/>
庾信之詩為梁之冠絶啟唐之先鞭史評其詩曰綺艷<lb/>
杜子美稱之曰清新又曰老成綺艷清新人皆知之而<lb/>
其老成獨子美能發其妙余嘗合而衍之曰綺多傷質<lb/>
艷多無骨清易近薄新易近尖子山之詩綺而有質艷<lb/>
而有骨清而不薄新而不尖所以為老成也若元人之<lb/>
詩非不綺艷非不清新而乏老成宋人詩則强作老成<lb/>
態度而綺艷清新槩未之有若子山者可謂兼之矣不<lb/>
<pb n="KR3j0185_WYG_080-35a"/>
然則子美何以服之如此<lb/>
　　猛燭<lb/>
魏明帝樂府晝作不停手猛燭繼望舒晉庾闡藏䦰賦<lb/>
督猛炬以增明從因朗而心隔猛炬猛燭葢炬燭大炬<lb/>
也周禮所謂墳燭楚辭所云懸火也杜詩銅盤燒蠟光<lb/>
吐日其猛蠟乎<lb/>
　　亭映<lb/>
梁元帝纂要云日在午曰亭在未曰映王仲宣詩山岡<lb/>
<pb n="KR3j0185_WYG_080-35b"/>
有餘映謂日昃也<lb/>
　　斗音<lb/>
古文易日中見斗斗音主鄭𤣥注詩酌以大斗斗亦音<lb/>
主儀禮司宫設罍於洗東有枓釋之枓音主注枓㪺水<lb/>
器也律厯志聚于斗溝洫志涇水一石其泥數斗且溉<lb/>
且糞長我禾黍<lb/>
　　古歌詞<lb/>
古歌詞長安城西雙員關上有一雙銅雀宿一鳴五谷<lb/>
<pb n="KR3j0185_WYG_080-36a"/>
生再鳴五谷熟今文選注所引遺一宿字遂不可韻難<lb/>
讀<lb/>
　　古諺<lb/>
左傳脣亡齒寒葢古諺也戰國策作脣揭齒寒揭與寒<lb/>
叶韻<lb/>
　　翻案<lb/>
謝靈運詩曉聞夕飈急晚見朝日暾此語殊有變互凡<lb/>
風起必以夕此云曉聞夕飈即杜子美之喬木易髙風<lb/>
<pb n="KR3j0185_WYG_080-36b"/>
也晚見朝日倒景反照也孟郊詩南山塞天地日月石<lb/>
上生髙峯夕駐景深谷夜先明皆自謝詩翻出<lb/>
　　晉齊<lb/>
孟喜易晉作齊陸徳明云齊子西切義同盖音躋躋亦<lb/>
晉也故知義同春秋齊師遷紀邢鄑郚鄑子移反文選<lb/>
弦髙犒晉師注引吕氏春秋秦將伐鄭賈人弦髙遇之<lb/>
乃矯鄭伯之命以勞之曰寡君使丙也術也視也於邊<lb/>
侯㬐之道也迷惑入大國之地再拜受之髙誘曰㬐國<lb/>
<pb n="KR3j0185_WYG_080-37a"/>
名按㬐鄑同字從邑為是從日傳寫誤也古但作晉而<lb/>
音子西反與易春秋合<lb/>
　　顔謝<lb/>
顔延之謝靈運各被勅擬北上篇延之受詔即成靈運<lb/>
乆而方就遲速不同不害其俱工也<lb/>
<pb n="KR3j0185_WYG_080-38a"/>
　　竹林詩評<hi>闕名</hi>
韋孟四言誹而不亂小雅之流風也<lb/>
蘇武之作稱為髙古非清廟之瑟朱絃䟽越一唱三和<lb/>
更無可喻之<lb/>
張衡四愁遙衷耿慕猶風騷之遺韻也<lb/>
趙壹傷彼時二首載於史𫝊詩家之賈誼乎<lb/>
曹子建之作亦正亦變駸駸乎大雅之製焉<lb/>
王粲之作如楩柟杞梓輪囷離竒夫豈細材哉<lb/>
<pb n="KR3j0185_WYG_080-38b"/>
劉楨之作朗潤清越如摐金考石故宜稱於建安<lb/>
陶濳之作如清瀾白鳥長林麋鹿雖弗嬰籠絡可與其<lb/>
潔而隠顯未齊厭欣猶滯直適乎此而不能忘隘乎彼<lb/>
者耶<lb/>
二陸之作辭氣重厚有館閣之體盛唐諸家應制多出<lb/>
此<lb/>
顔延年之作如般般之獸白質黒章旼旼穆穆君子之<lb/>
態<lb/>
<pb n="KR3j0185_WYG_080-39a"/>
鮑照之作如珊瑚琅玕木難火齊弗資鏤琢而自足偉<lb/>
觀至乃詩家以太白方其俊逸豈小小哉<lb/>
謝脁之作如西山清曉霏藍翕黛之中時有爽氣<lb/>
王融作遊仙詩如金莖百尺仙掌銅盤集沆瀣於中天<lb/>
倚清寒而獨矯也<lb/>
沈約范雲之作如閶闔踈鐘建章清漏不棘不舒有節<lb/>
有度<lb/>
江淹清婉秀麗才思有餘雜擬之作如季札聘魯四代<lb/>
<pb n="KR3j0185_WYG_080-39b"/>
之樂並歌于庭非天下之至聰其孰能喻<lb/>
丘遲之作如琪樹玲瓏金芝布濩九霄春露三島秋雲<lb/>
何遜之作不費氣力如庖丁解牛風成於騞然<lb/>
隂鏗之作體用無優神采融澈辭精意切名之弗浮也<lb/>
徐陵之作如魚油龍罽列堞明霞輝㸌丰茸之采溢日<lb/>
非頓載之室詎得見此<lb/>
庾信之作如玉臺九成瓊樓數仞規模崇麗氣象清新<lb/>
歩虚諸什並懸絶塵境<lb/>
<pb n="KR3j0185_WYG_080-40a"/>
虞世南之作如髙山櫑具蒼佩華纓廊廟之容也李百<lb/>
藥陳叔達楊師道實可與分庭抗禮者焉<lb/>
阮籍之作如剡溪雪夜孤棹沿流乗興而来興盡而已<lb/>
也<lb/>
謝靈運之作森蔚瑰瑋而鋪叙紛縟處似急就篇<lb/>
<pb n="KR3j0185_WYG_080-41a"/>
　　謝氏詩源<hi>闕名</hi>
昔有姜氏與鄰人文胄通殷勤文胄以百錬水晶針一<lb/>
函遺姜氏姜氏啟履箱取連理線貫雙針結同心花以<lb/>
荅之故定情篇曰素縷連雙針<lb/>
博物志云上芝為車馬故樂府云芝為車<lb/>
堂北曰背堂南曰襟故陸士衡詩曰焉得忘歸草言樹<lb/>
背與襟言前後皆樹庶冀其忘也<lb/>
宋遷寄試鶯詩有云誓成烏鰂墨人似楚山雲人多不<lb/>
<pb n="KR3j0185_WYG_080-41b"/>
解烏鰂義南越志云烏鰂懐墨江東人取墨書契以紿<lb/>
人物逾年墨消空紙耳<lb/>
昔有客過茅君時當大暑茅君于手巾内觧茶葉人與<lb/>
一葉客食之五内清涼異而詰其所從來茅君曰此蓬<lb/>
萊山穆陀樹葉衆仙食之以當飲又有寶文之蕋服之<lb/>
不飢謝㓜貞詩曰摘寶文之初蕋拾穆陀之墜葉<lb/>
漢有女子舒襟為人聰慧事事有意與元羣通嘗寄羣<lb/>
以蓮子曰吾憐子也羣曰何以不去心使婢荅曰正欲<lb/>
<pb n="KR3j0185_WYG_080-42a"/>
汝知心内苦故後世子夜歌有見蓮不分明等語皆祖<lb/>
其意<lb/>
杜康造酒因名酒曰杜康故魏武短歌行曰何以解憂<lb/>
惟有杜康<lb/>
近有士子作游女詩中一聨云不曾憐玉笋相競採金<lb/>
鹽人多不解金鹽二字余近讀煑石經云五加皮一名<lb/>
金鹽始知玉笋金鹽對極妙而初不合掌<lb/>
灼灼與河東人神通目授不復可見以軟絹帕裹紅淚<lb/>
<pb n="KR3j0185_WYG_080-42b"/>
寄之後姚鷟有秋閨詩曰菊花人共痩楓葉淚俱紅<lb/>
袁瓘秋日詩曰芳草不復緑王孫今又歸人都不解施<lb/>
廕見之曰王孫蟋蟀也<lb/>
袁瓘為施廕作古硯歌中有句云青州熟鉄不足數衛<lb/>
公結隣差可方古有青州熟鉄硯甚發墨<lb/>
李夫人着繡襦作合歡廣袖故羽林郎曰廣袖合歡襦<lb/>
金母召羣仙宴于赤水命謝長珠鼓拂雲之琴舞驚波<lb/>
之曲坐有碧金鸚鵡杯白玉鸕鷀杓杯乾則杓自挹欲<lb/>
<pb n="KR3j0185_WYG_080-43a"/>
飲則杯自舉故太白詩云鸕鷀杓鸚鵡杯非指廣南海<lb/>
螺杯杓也<lb/>
姑蘇城中皮日休市有小橋名鶴舞父老相𫝊呉時有<lb/>
二鶴在其地對舞已而飛集金昌門外青楓橋東化為<lb/>
鳳凰飛入雲際今鳳凰橋是也沈學士詩曰不如雙白<lb/>
鶴對舞石橋邊謝侍郎詩曰願作江頭雙鳳凰奮飛直<lb/>
向青雲裏是一事<lb/>
蘇味道詩火樹銀花合人謂銀花即火樹中花光明如<lb/>
<pb n="KR3j0185_WYG_080-43b"/>
銀故曰銀花殊不知銀花亦自有本昔薛瓊至孝父病<lb/>
嘗其溲而家甚貧嘗出求薪遇老父以一物與之曰此<lb/>
銀實也用四壁土種之銅盆中置臥床下當得銀足贍<lb/>
汝家瓊歸如言種之旬日發苖又旬日生花花有銀色<lb/>
若鈿螺及結實皆銀也<lb/>
更嬴之妻能作鎖雲囊佩之陟髙山有雲處不必開囊<lb/>
而自然有雲氣入其中歸至家啟視皆有雲氣白如綿<lb/>
自囊而出囊大如蠶繭而可以開合更嬴善射每言能<lb/>
<pb n="KR3j0185_WYG_080-44a"/>
仰射入雲中其妻不信因以一囊繫箭頭令射之及墜<lb/>
驗之果有白雲在内因名箭曰鎖雲故子美詩曰翻身<lb/>
向天仰射雲<lb/>
輕雲鬒髮甚長每梳頭立于榻上猶拂地已綰髻左右<lb/>
餘髮各粗一指結束作同心帶垂于兩肩以珠翠餙之<lb/>
謂之流蘇髻于是富家女子多以青絲效其制亦自可<lb/>
觀<lb/>
<pb n="KR3j0185_WYG_080-45a"/>
　　潛溪詩眼<hi>范温</hi>
　　櫻桃詩<lb/>
老杜櫻桃詩云西蜀櫻桃也自紅野人相贈滿筠籠數<lb/>
囘細寫愁仍破萬顆匀圓訝許同此詩如禪家所謂信<lb/>
手拈來頭頭是道者直書目前所見平易委曲得人心<lb/>
所同然但他人艱難不能發耳至於憶昨賜霑門下省<lb/>
退朝擎出大明宫金盤玉筋無消息此日嘗新任轉蓬<lb/>
其感興皆出於自然故終篇遒麗韓退之有賜櫻桃詩<lb/>
<pb n="KR3j0185_WYG_080-45b"/>
云漢家舊種明光殿炎帝還書本草經豈似滿朝承雨<lb/>
露共看轉賜出青㝠香隨翠籠擎偏重色照銀盤寫未<lb/>
停食罷自知無補報空然慙汗仰皇扃盖學老杜前詩<lb/>
然搜求事跡排此對偶其言出於勉强所以相去甚逺<lb/>
若非老杜在前人亦安敢輕議<lb/>
　　橄欖詩<lb/>
東坡橄欖詩云紛紛青子落紅鹽氣味森森苦且嚴待<lb/>
得微甘囘齒頰已輸崖蜜十分甜范景仁言橄欖木髙<lb/>
<pb n="KR3j0185_WYG_080-46a"/>
大難采以鹽擦木身則其實自落所以有落紅鹽之語<lb/>
南人誇橄欖北人誇棗<lb/>
　　都梁香<lb/>
古詩云博山爐中百和香欝金蘇合及都梁又云氍毹<lb/>
五木香迷迭及都梁按廣志都梁香出交廣形如藿香<lb/>
迷迭出西域魏文帝有迷迭香賦<lb/>
<pb n="KR3j0185_WYG_080-47a"/>
　　本事詩<hi>孟棨</hi>
　　情感第一<lb/>
陳太子舍人徐徳言之妻後主叔寶之妹封樂昌公主<lb/>
才色冠絶時陳政方亂徳言知不相保謂其妻曰以君<lb/>
之才容國亡必入權豪之家斯永絶矣儻情緣未斷猶<lb/>
冀相見宜有以信之乃破一鏡人執其半約曰他日必<lb/>
以正月望日賣於都市我當在即以是日訪之及陳亡<lb/>
其妻果入越公楊素之家寵嬖殊厚徳言流離辛苦僅<lb/>
<pb n="KR3j0185_WYG_080-47b"/>
能至京遂以正月望日訪於都市有蒼頭賣半鏡者大<lb/>
髙其價人皆笑之徳言直引至其居設食具言其故出<lb/>
半鏡以合之仍題詩曰鏡與人俱去鏡歸人不歸無復<lb/>
嫦娥影空留明月輝陳氏得詩涕泣不食素知之愴然<lb/>
改容即召徳言還其妻仍厚遺之聞者無不感歎仍與<lb/>
徳言陳氏偕飲令陳氏為詩曰今日何遷次新官對舊<lb/>
官笑啼俱不敢方驗作人難遂與徳言歸江南竟以終<lb/>
老<lb/>
<pb n="KR3j0185_WYG_080-48a"/>
唐武后載初中左司郎中喬知之有婢名窈娘藝色為<lb/>
當時第一知之寵待為之不婚武承嗣聞之求一見勢<lb/>
不可抑既見即留無復還理知之憤痛成疾因為詩寫<lb/>
以縑素厚賂閽守以達窈娘得詩悲惋結於裙帶赴井<lb/>
而死承嗣見詩遣酷吏誣䧟知之破其家詩曰石家金<lb/>
谷重新聲明珠十斛買娉婷昔日可憐君自許此時歌<lb/>
舞得人情君家閨閣不曾難好將歌舞借人看富貴雄<lb/>
豪非分理驕奢勢力横相干别君去君終不忍徒勞掩<lb/>
<pb n="KR3j0185_WYG_080-48b"/>
袂傷紅粉百年離别在髙樓一旦紅顔為君盡時載初<lb/>
元年三月也四月下獄八月死<lb/>
寧王憲貴盛寵妓數十人皆絶藝上色宅左有賣餅者<lb/>
妻纎白明媚王一見注目厚遺其夫取之寵惜逾等環<lb/>
歳因問之汝復憶餅師否黙然不對王召餅師使見之<lb/>
其妻注視雙淚垂頰若不勝情時王座客十餘人皆當<lb/>
時文士無不悽異王命賦詩王右丞維詩先成莫以今<lb/>
時寵寧忘昔日恩看花滿眼淚不共楚王言<lb/>
<pb n="KR3j0185_WYG_080-49a"/>
開元中頒賜邊軍纊衣製於宫中有兵士於短袍中得<lb/>
詩曰沙場征戍客寒苦若為眠戰袍經手作知落阿誰<lb/>
邊畜意多添線含情更著綿今生已過也重結後身緣<lb/>
兵士以詩白於帥帥進之𤣥宗命以詩遍示六宫曰有<lb/>
作者勿隠吾不罪汝有一宫人自言萬死𤣥宗深憫之<lb/>
遂以嫁得詩人仍謂之曰我與汝結今生緣邊人皆感<lb/>
泣<lb/>
朱滔括兵不擇士族悉令赴軍自閱於毬場有士子容<lb/>
<pb n="KR3j0185_WYG_080-49b"/>
止可觀進趨淹雅滔自問之曰所業者何曰學為詩問<lb/>
有妻否曰有即令作寄内詩援筆立成詞曰握筆題詩<lb/>
易荷戈征戍難慣從鴛被暖怯向鴈門寒痩盡寛衣帶<lb/>
啼多漬枕檀試留青黛着囘日畵眉看又令代妻作詩<lb/>
答曰蓬鬢荆釵世所稀布裙猶是嫁時衣胡麻好種無<lb/>
人種合是歸時底不歸滔遺以束帛放歸<lb/>
顧況在洛乗閒與三詩友遊於苑中坐流氷上得大梧<lb/>
葉上題詩曰一入深宫裏年年不見春聊題一片葉寄<lb/>
<pb n="KR3j0185_WYG_080-50a"/>
與有情人況明日於上游亦題葉上放於波中詩曰花<lb/>
落深宫鶯亦悲上陽宫女斷腸時帝城不禁東流水葉<lb/>
上題詩欲寄誰後十餘日有人於苑中尋春又於葉上<lb/>
得詩以示況詩曰一葉題詩出禁城誰人酬和獨含情<lb/>
自嗟不及波中葉蕩漾乗春取次行<lb/>
韓晉公鎮浙西戎昱為部内刺史<hi>失州名</hi>郡有酒妓善歌色亦<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>
妙昱情屬甚厚淛西樂将聞其能白晉公召置籍中昱不敢<lb/>
留餞於湖上為歌詞以贈之且曰至彼令歌必首唱是詞既<lb/>
<pb n="KR3j0185_WYG_080-50b"/>
至韓為開筵自持盃命歌送之遂唱戎詞曲既終韓問<lb/>
曰戎使君於汝寄情耶悚然起立澘然淚下隨言韓令<lb/>
更衣待命席上為之憂危韓召樂將責曰戎使君名士<lb/>
留情郡妓何故不知而召置之成余之過乃十笞之命<lb/>
妓與百縑即時歸之其詞曰好去春風湖上亭栁條藤<lb/>
蔓繫離情黄鶯乆住渾相識欲别頻啼四五聲<lb/>
韓翃少負才名天寶末舉進士孤貞静黙所與遊皆當<lb/>
時名士然而蓽門圭竇室唯四壁隣有李將<hi>失名</hi>妓栁氏<lb/>
<pb n="KR3j0185_WYG_080-51a"/>
李毎至必邀韓同飲韓以李豁落大丈夫故常不逆既<lb/>
乆愈狎栁每以暇日隙壁窺韓所居即蕭然良乆聞客<lb/>
至必名人因乗間語李曰韓秀才窮甚矣然所與遊必<lb/>
聞名人是必不乆貧賤宜假借之李深頷之間一日具<lb/>
饌邀韓酒酣謂韓曰秀才當今名士栁氏當今名色以<lb/>
名色配名士不亦可乎遂命栁從坐接韓韓殊不意懇<lb/>
辭不敢當李曰大丈夫相遇杯酒間一言道合尚相許<lb/>
以死況一婦人何足辭也卒授之不可拒又謂韓曰夫<lb/>
<pb n="KR3j0185_WYG_080-51b"/>
子居貧無以自振栁資數百萬可以取濟栁淑人也宜<lb/>
事夫子能盡其操即長揖而去韓追譲之不顧怳然自疑<lb/>
曰此豪達者昨暮備言之矣勿復致訝俄就栁居來歳<lb/>
成名後數年淄青節度侯希逸奏為從事以世方擾不<lb/>
敢以栁自隨置之都下期至而迓之連三歳不果迓因<lb/>
以良金置練囊中寄之題詩曰章臺栁章臺栁往日青<lb/>
青今在否縱使長條似舊垂亦應攀折他人手栁復書<lb/>
答詩曰楊栁枝芳菲節可恨年年贈離别一葉隨風忽<lb/>
<pb n="KR3j0185_WYG_080-52a"/>
報秋縱使君來豈堪折栁以色顯獨居恐不自免乃欲<lb/>
落髪為尼居佛寺後翃隨侯希逸入朝尋訪不得已為<lb/>
立功畨將沙吒利所刼寵之專房翃悵然不能割會入<lb/>
中書至子城東南角逢犢車緩隨之車中問曰得非青<lb/>
州韓員外邪曰是遂披簾曰某栁氏也失身沙吒利無<lb/>
從自脫明日尚此路還願更一來取别韓深感之明日<lb/>
如期而往犢車尋至車中投一紅巾包小合子實以香<lb/>
膏嗚咽言曰終身永訣車如電逝韓不勝情為之雪涕<lb/>
<pb n="KR3j0185_WYG_080-52b"/>
是日臨淄大校置酒於都市酒樓邀韓韓赴之悵然不<lb/>
樂座人曰韓員外風流談笑未嘗不適今日何慘然邪<lb/>
韓具話之有虞侯將許俊年少被酒起曰寮嘗以義烈<lb/>
自許願得員外手筆數字當立致之座人皆激贊韓不<lb/>
得已與之俊乃急裝乗一馬牽一馬而馳逕趍沙吒利<lb/>
之第會吒利己出即以入曰將軍墜馬且不救遣取栁<lb/>
夫人栁驚出即以韓札示之挾上馬絶馳而去座未罷<lb/>
即以栁氏授韓曰幸不辱命一座驚歎時吒利初立功<lb/>
<pb n="KR3j0185_WYG_080-53a"/>
代宗方優借大懼禍作闔座同見希逸白其故希逸扼<lb/>
腕奮髯曰此我往日所為也而俊復能之立修表上聞<lb/>
深罪沙吒利代宗稱歎良乆御批曰沙吒利宜賜絹二<lb/>
千匹栁氏却歸韓翃後事罷閒居將十年李相勉鎮夷<lb/>
門又署為幕吏時韓已遲暮同職皆新進後生不能知<lb/>
韓舉目為惡詩韓邑邑殊不得意多辭疾在家唯末職<lb/>
韋巡官者亦知名士與韓獨善一日夜將半韋叩門急<lb/>
韓出見之賀曰員外除駕部郎中知制誥韓大愕然曰<lb/>
<pb n="KR3j0185_WYG_080-53b"/>
必無此事定誤矣韋就座曰留邸狀報制誥闕人中書<lb/>
兩進名御筆不㸃出又請之且求聖㫖所與徳宗批曰<lb/>
與韓翃時有與翃同姓名者為江淮刺史又具二人同<lb/>
進御筆復批曰春城無處不飛花寒食東風御栁斜日<lb/>
暮漢宫傳蠟燭輕煙散入五侯家又批曰與此韓翃韋<lb/>
又賀曰此非員外詩邪韓曰是也是知不誤矣質明而<lb/>
李與僚屬皆至時建中初也自韓復為汴職以下開成<lb/>
中余罷梧州有大梁夙將趙唯為嶺外刺史年將九十<lb/>
<pb n="KR3j0185_WYG_080-54a"/>
矣耳目不衰過梧州言大梁往事述之可聽云此皆目<lb/>
擊之故因錄於此也<lb/>
李相紳鎮淮南張郎中又新罷江南郡素與李搆隙事<lb/>
在别錄時於荆溪遇風漂没二子悲蹙之中復懼李之<lb/>
讎已投長牋自首謝李深憫之復書曰端溪不讓之詞<lb/>
愚罔懐怨荆浦沈淪之禍鄙實愍然既厚遇之殊不屑<lb/>
意張感銘致謝釋然如舊交與張宴飲必極歡醉張嘗<lb/>
為廣陵從事有酒妓嘗好致情而終不果納至是二十<lb/>
<pb n="KR3j0185_WYG_080-54b"/>
年猶在席目張悒然如將涕下李起更衣張以指染酒<lb/>
題詞盤上妓深曉之李既至張持杯不樂李覺之即命<lb/>
妓歌以送酒遂唱是詞曰雲雨分飛二十年當時求夢<lb/>
不曾眠今來頭白重相見還上襄王玳瑁筵張醉歸李<lb/>
令妓夕就張郎中張與楊䖍州齊名友善楊妻李氏即<lb/>
鄘相之女有徳無容楊未嘗介意敬待特甚張嘗語楊曰<lb/>
我少年成美名不憂仕矣唯得美室平生之望斯足楊<lb/>
曰必求是但與我同好必諧君心張深信之既婚殊不<lb/>
<pb n="KR3j0185_WYG_080-55a"/>
愜心楊以笏觸之曰君何大癡言之數四張不勝其忿<lb/>
廻應之曰與君無間以情告君君誤我如是何謂癡楊<lb/>
厯數求名從宦之由曰豈不與君皆同邪曰然然則我<lb/>
得醜婦君詎不聞我邪張色解問君室何如曰特甚張大<lb/>
笑遂如初張既成家乃詩曰牡丹一朶直千金將謂從<lb/>
來色最深今日滿闌開似雪一生辜負看花心<lb/>
劉尚書禹錫罷和州為主客郎中集賢學士李司空罷<lb/>
鎮在京慕劉名嘗邀至第中厚設飲饌酒酣命妙妓歌<lb/>
<pb n="KR3j0185_WYG_080-55b"/>
以送之劉於席上賦詩曰䰀鬌梳頭宫様粧春風一曲<lb/>
杜韋娘司空見慣渾閒事斷盡江南刺史腸李因以妓<lb/>
贈之<lb/>
太和初有為御史分務洛京者子孫官顯隠其姓名有<lb/>
妓善歌時稱尤物時太尉李逢吉留守聞之請一見特<lb/>
說延之不敢辭盛粧而往李見之命與衆姬相面李妓<lb/>
且四十餘人皆處其下既入不復出頃之李以疾辭遂<lb/>
罷坐信宿絶不復知怨歎不能己為詩兩篇投獻明日<lb/>
<pb n="KR3j0185_WYG_080-56a"/>
見李但含笑曰大好詩遂絶詩曰三山不見海沉沉豈<lb/>
有仙踪尚可尋青烏去時雲路斷嫦娥歸處月宫深紗<lb/>
窓暗想春相憶書幌誰憐夜獨吟料得此時天上月秪<lb/>
應偏照兩人心<lb/>
博陵崔䕶姿質甚美而孤潔寡合舉進士下第清明日<lb/>
獨遊都城南得居人莊一畝之宫而花木叢萃寂若無<lb/>
人扣門乆之有女子自門隙窺之問曰誰耶以姓字對<lb/>
曰尋春獨行酒渴求飲女人以杯水至開門設牀命坐<lb/>
<pb n="KR3j0185_WYG_080-56b"/>
獨倚小桃斜柯佇立而意屬殊厚妖姿媚態綽有餘妍<lb/>
崔以言挑之不對目注者乆之崔辭去送至門如不勝<lb/>
情而入崔亦睠盼而歸嗣後絶不復至及來歳清明日<lb/>
忽思之情不可抑逕往尋之門牆如故而已鎖扃之因<lb/>
題詩於左扉曰去年今日此門中人面桃花相映紅人<lb/>
面秪今何處去桃花依舊笑春風後數日偶至都城南<lb/>
復往尋之聞其中有哭聲扣門問之有老父出曰君非<lb/>
崔䕶邪曰是也又哭曰君殺吾女䕶驚起莫知所答老<lb/>
<pb n="KR3j0185_WYG_080-57a"/>
父曰吾女笄年知書未適人自去年以來常恍惚若有<lb/>
所失比日與之出及歸見左扉有字讀之入門而病遂<lb/>
絶食數日而死吾老矣此女所以不嫁者將求君子以<lb/>
託吾身今不幸而殞得非君殺之耶又特大哭崔亦感<lb/>
慟請入哭之尚儼然在牀崔舉其首枕其股哭而祝曰<lb/>
某在斯某在斯須臾開目半日復活矣父大喜遂以女<lb/>
歸之<lb/>
　　事感第二<lb/>
<pb n="KR3j0185_WYG_080-57b"/>
天寶末𤣥宗嘗乗月登勤政樓命梨園弟子歌數闋有<lb/>
唱李嶠詩者云富貴榮華能幾時山川滿目淚沾衣不<lb/>
見秪今汾水上惟有年年秋鴈飛時上春秋已髙問是<lb/>
誰詩或對曰李嶠因淒然泣下不終曲而起曰李嶠真<lb/>
才子也又明年幸蜀登白衛嶺覽眺乆之又歌是詞復<lb/>
言李嶠真才子不勝感歎時髙力士在側亦揮涕乆之<lb/>
劉尚書自屯田員外左遷朗州司馬凡十年始徵還方<lb/>
春作贈看花諸君子詩曰紫陌紅塵拂面來無人不道<lb/>
<pb n="KR3j0185_WYG_080-58a"/>
看花囘𤣥都觀裏桃千樹盡是劉郎去後栽其詩一出<lb/>
傳於都下有素嫉其名者白於執政又誣其有怨憤他<lb/>
日見時宰與坐慰問甚厚既辭即曰近者新詩未免為<lb/>
累奈何不數日出為連州刺史其自叙云貞元二十一<lb/>
年春余為屯田員外時此觀未有花是歳出牧連州至<lb/>
荆南又貶朗州司馬居十年詔至京師人人皆言有道<lb/>
士手植仙桃滿觀盛如紅霞遂有前篇以記一時之事<lb/>
旋又出牧於今十四年始為主客郎中重遊𤣥都蕩然<lb/>
<pb n="KR3j0185_WYG_080-58b"/>
無復一樹唯兎葵燕麥動揺春風耳因再題二十八字<lb/>
以俟後再遊時太和二年三月也詩曰百畝庭中半是<lb/>
苔桃花浄盡菜花開種桃道士今何在前度劉郎今獨<lb/>
來<lb/>
元相公稹為御史奉使東川於褒城題黄明府詩其序<lb/>
云昔年曾於解縣飲酒余曽為觥錄事嘗於竇少府㕔<lb/>
有一人後至頻犯語令連飛十數觥不勝其困逃席而<lb/>
去醒後問人前虞鄉黄丞也此後絶不復知元和四年<lb/>
<pb n="KR3j0185_WYG_080-59a"/>
三月奉使東川十六日至褒城望驛有大池樓榭甚盛<lb/>
逡巡有黄明府見迎瞻其形容髣髴似識問其前銜即<lb/>
往日之逃席黄丞也說向前事黄生惘然而悟因饋酒<lb/>
一樽艤舟請余同載余不違其意與之盡歡徧問座隅<lb/>
山水則褒女所奔走城在其左諸葛所征之路次其右<lb/>
感今懐古作贈黄明府詩曰昔年曾痛飲黄令困飛觥<lb/>
席上當時走馬前今日迎依稀迷姓字積漸識平生故<lb/>
友身皆逺他鄉眼暫明便邀同榻坐兼共榜<hi>一作剔</hi>船行<lb/>
<pb n="KR3j0185_WYG_080-59b"/>
酒思臨風亂霜稜拂地平不堪深淺酌貪愴古今情邐<lb/>
迤七盤路陂陀數丈城花疑褒女笑棧想武侯征一種<lb/>
埋幽石老閒千載名<lb/>
白尚書姬人樊素善歌妓人小蠻善舞嘗為詩曰櫻桃<lb/>
樊素口楊栁小蠻腰年既髙邁而小蠻方豐艷因為楊<lb/>
栁枝詞以託意曰一樹春風萬萬枝嫩於金色軟於絲<lb/>
永豐坊裏東南角盡日無人屬阿誰及宣宗朝國樂唱<lb/>
是詞上問誰詞永豐在何處左右具以對之遂因東使<lb/>
<pb n="KR3j0185_WYG_080-60a"/>
命取永豐栁兩株植於禁中白感上知其名且好尚風<lb/>
雅又為詩一章其末句云定知此後天文裏栁宿光中<lb/>
添兩星<lb/>
李章武學識好古有名於時太和末敕僧尼試經若干<lb/>
紙不通者勒還俗章武時為成都少尹有山僧來謁云<lb/>
禪觀有年未嘗念經今被追試前業棄矣願長者宥之<lb/>
章武贈詩曰南宗尚許通方便何處心中更有經好去<lb/>
苾蒭雲水畔何山松柏不青青主者免之而去<lb/>
<pb n="KR3j0185_WYG_080-60b"/>
詩人許渾嘗夢登山有宫室凌雲人云此崑崙也既入<lb/>
見數人方飲酒招之至暮而罷賦詩云曉入瑶臺露氣<lb/>
清坐中唯有許飛瓊塵心未斷俗緣在十里下山空月<lb/>
明他日復夢至其處飛瓊曰子何故顯余姓名於人間<lb/>
座上即改為天風吹下歩虚聲曰善<lb/>
　　髙逸第三<lb/>
李太白初自蜀至京師舍於逆旅賀監知章聞其名首<lb/>
訪之既竒其姿復請所為文出蜀道難以示之讀未竟<lb/>
<pb n="KR3j0185_WYG_080-61a"/>
稱歎者數四號為謫仙解金龜換酒與傾盡醉期不間<lb/>
日由是稱譽光赫賀又見其烏棲曲歎賞苦吟曰此詩<lb/>
可以泣鬼神矣故杜子美贈詩及焉曲曰姑蘇臺上烏<lb/>
棲時呉王宫裡醉西施呉歌楚舞歡未畢西山欲銜半<lb/>
邊日金壺丁丁漏水多起看秋月墮江波東方漸髙奈<lb/>
樂何或言是烏夜啼二篇未知孰是故兩錄之烏夜啼<lb/>
曰黄雲城邊烏欲棲歸飛啞啞枝上啼機中織錦秦川<lb/>
女碧紗如煙隔窓語停梭向人問故夫欲說遼西淚如<lb/>
<pb n="KR3j0185_WYG_080-61b"/>
雨白才逸氣髙與陳拾遺齊名先後合徳其論詩云梁<lb/>
陳以來艷薄斯極沈休文又尚以聲律將復古道非我<lb/>
而誰以故陳李二集律詩殊少嘗言興寄深微五言不<lb/>
如四言七言又其靡也況使束於聲調俳優哉故戲杜<lb/>
曰飯顆山頭逢杜甫頭戴笠子日卓午借問何來太痩<lb/>
生總為從前作詩苦葢譏其拘束也𤣥宗聞之召入翰<lb/>
林以其才藻絶人器識兼茂便以上位處之故未命以<lb/>
官嘗因宫人行樂謂髙力士曰對此良辰美景豈可獨<lb/>
<pb n="KR3j0185_WYG_080-62a"/>
以聲伎為娯倘時得逸才詞人詠出之可以誇耀於後<lb/>
遂命召白時寧王邀白飲酒已醉既至拜舞頽然上知<lb/>
其薄聲律謂非所長命為宫中行樂五言律詩十首白<lb/>
頓首曰寧王賜臣酒今已醉倘陛下賜臣無畏始可盡<lb/>
臣薄技上曰可即遣二内臣掖扶之命研墨濡筆以授<lb/>
之又令二人張朱絲欄於其前白取筆抒思晷不停綴<lb/>
十篇立就更無加㸃筆迹遒利鳳跱龍㧝律度對屬無<lb/>
不精絶其首篇曰栁色黄金嫩梨花白雪香玉樓巢翡<lb/>
<pb n="KR3j0185_WYG_080-62b"/>
翠金殿鎻鴛鴦選妓隨雕輦徵歌出洞房宫中誰第一<lb/>
飛燕在昭陽文不盡錄常出入宫中恩禮殊厚竟以疎<lb/>
縱乞歸上亦以非廊廟器優詔罷遣之後以不羈流落<lb/>
江外又以永王招禮累謫於夜郎及放還卒於宣城杜<lb/>
所贈二十韻備叙其事讀其文盡得其故跡杜逢祿山<lb/>
之難流離隴蜀畢陳於詩推見至隠殆無遺事故當時<lb/>
號為詩史<lb/>
杜舍人牧弱冠成名當年制策登科名振京邑嘗與一<lb/>
<pb n="KR3j0185_WYG_080-63a"/>
二同年城南遊覽至文公寺有禪僧擁褐獨坐與之語<lb/>
其𤣥言妙㫖咸出意表問杜姓字具以對之又云修何<lb/>
業傍人以累㨗誇之顧而笑曰皆不知也杜歎訝因題<lb/>
詩曰家在城南杜曲傍兩枝仙桂一時芳禪師都未知<lb/>
名姓始覺空門意味長<lb/>
杜為御史分務洛陽時李司徒罷鎮閒居聲伎豪華為<lb/>
當時第一洛中名士咸謁見之李乃大開筵席當時朝<lb/>
客髙流無不臻赴以杜持憲不敢邀置杜遣座客達意<lb/>
<pb n="KR3j0185_WYG_080-63b"/>
願與斯會李不得已馳書方對花獨酌亦已酣暢聞命<lb/>
遽來時會中已飲酒女奴百餘人皆絶藝殊色杜獨坐<lb/>
南行瞪目注視引滿三巵問李云聞有紫雲者孰是李<lb/>
指示之杜凝睇良乆曰名不虚得宜以見惠李俯而笑<lb/>
諸妓亦皆廻首破顔杜又自飲三爵朗吟而起曰華堂<lb/>
今日綺筵開誰喚分司御史來忽發狂言驚滿座兩行<lb/>
紅粉一時廻意氣閒逸傍若無人杜登科後狎遊飲酒<lb/>
為詩曰落拓江湖載酒行楚腰纖細掌中情三年一覺<lb/>
<pb n="KR3j0185_WYG_080-64a"/>
揚州夢贏得青樓薄倖名後又題詩曰<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>船一棹百分<lb/>
空十載青春不負公今日鬂絲禪榻畔茶煙輕颺落花<lb/>
風<lb/>
　　怨憤第四<lb/>
宋考功天后朝求為北門學士不許作明河篇以見其<lb/>
意末云明河可望不可親願得乗槎一問津更將織女<lb/>
支機石還訪成都賣卜人則天見其詩謂崔融曰吾非<lb/>
不知之問有才調但以其有口過葢以之問患齒疾口<lb/>
<pb n="KR3j0185_WYG_080-64b"/>
常臭故也之問終身慚憤<lb/>
呉武陵有文筆才而强悍激訐為人所畏嘗為部内刺<lb/>
史贓罪狼籍敕令廣州幕吏鞫之吏少年科第殊不假<lb/>
貸持之甚急武陵不勝其憤題詩路左佛堂曰雀兒來<lb/>
逐颺風髙下視鷹鸇意氣豪自謂能生千里翼黄昏依<lb/>
舊入蓬蒿<lb/>
開元末宰相李適之踈直坦夷時譽甚美李林甫惡之<lb/>
排誣罷免朝客來雖知無罪謁問甚稀適之意憤日飲<lb/>
<pb n="KR3j0185_WYG_080-65a"/>
醇酣且為詩曰避賢初罷相樂聖且銜杯為問門前客<lb/>
今朝幾箇來李林甫愈怒終遂不免<lb/>
張曲江與李林甫同列𤣥宗以文學精識深器之林甫<lb/>
嫉之若讎曲江度其巧譎慮終不免為海燕詩以致意<lb/>
曰海燕何微眇乗春亦暫來豈如泥滓濺秪見玉堂開<lb/>
綉户時雙入華軒日幾廻無心與物競鷹隼莫相猜亦<lb/>
終退斥<lb/>
化里鑿池種竹起臺榭時方下第或謂執政惡之故不<lb/>
<pb n="KR3j0185_WYG_080-65b"/>
在選怨憤尤極遂於庭内題詩曰破却千家作一池不<lb/>
栽桃李種薔薇薔薇花落秋風後荆棘滿庭君始知由<lb/>
是人皆惡其侮慢不避故卒不得第憾而終<lb/>
　　徵異第五<lb/>
開元中有幽州衙將姓張者妻孔氏生五子不幸去世<lb/>
復娶妻李氏悍怒狠戾虐遇五子日鞭箠之五子不堪<lb/>
其苦哭於其葬所母忽於塚中出撫其子悲慟乆之因以<lb/>
白布巾題詩贈張曰不忿成故人掩涕每盈巾死生今<lb/>
<pb n="KR3j0185_WYG_080-66a"/>
有隔相見永無因匣裏殘粧粉留將與後人黄泉無用<lb/>
處恨作塜中塵有意懐男女無情亦任君欲知腸斷處<lb/>
明月照孤墳五子得詩以呈其父其父慟哭訴於連帥<lb/>
帥上聞敕李氏杖一百流嶺南張停所職<lb/>
宋考功以事累貶黜後放還至江南遊靈隠寺夜月極<lb/>
眀長廊吟行且為詩曰鷲嶺鬱岧嶤龍宫隠寂寥第二<lb/>
聨搜竒思終不如意有老僧㸃長明燈坐大禪牀問曰<lb/>
少年夜分乆不寐而吟諷甚苦何邪之問答曰弟子業<lb/>
<pb n="KR3j0185_WYG_080-66b"/>
詩適偶欲題此寺而興思不屬僧曰試吟上聨即吟與<lb/>
之再三吟諷因曰何不云樓觀滄海日門聽浙江潮之<lb/>
問愕然訝其遒麗又續終篇曰桂子月中落天香雲外<lb/>
飄捫蘿登塔逺刳木取泉遥霜薄花更發氷輕葉未凋<lb/>
待入天台路看余度石橋僧所贈句乃為一篇之警策<lb/>
遲眀更訪之則不復見矣寺僧有知者曰此駱賔王也<lb/>
之問詰曰當敬業之敗與賔王俱逃捕之不獲將帥慮<lb/>
失大魁得不測罪時死者數萬人因求戮二人者函首<lb/>
<pb n="KR3j0185_WYG_080-67a"/>
以獻後雖知不死不敢捕送故敬業得為衡山僧年九<lb/>
十餘乃卒<hi>出趙魯遊南嶽記</hi>賔王亦落髮徧遊名山至靈隠以<lb/>
周歳卒當時雖敗且以匡復為名故人多䕶脫之<lb/>
韓吏部作軒轅彌明傳言嘗與文友數人會宿有老道<lb/>
士形貌瓌異自通姓名求宿言論甚竒既及飲酒衆度<lb/>
其必不留情於詩因聨句詠罏中石罌將以困之其首<lb/>
唱曰巧匠斲山骨刳中事煎烹至彌明自云不善俗書<lb/>
書則人多不識遣人執筆吟曰龍頭縮菌蠢豕腹漲膨<lb/>
<pb n="KR3j0185_WYG_080-67b"/>
脝座客無不歎異㑹人思竭不能復續彌明連足成之<lb/>
有微吟者其聲淒苦彌明詠中譏侮之曰仍於蚯蚓竅<lb/>
更作蒼蠅聲狀罌之聲既已酷似譏微吟者亦復著題<lb/>
皆大驚伏須臾倚壁而睡鼻中大鼾其聲如雷座人異<lb/>
且畏之咸避就寢既明失之莫知所在<lb/>
元相公稹為御史鞫獄梓潼時白尚書在京與名軰遊<lb/>
慈恩小酌花下為詩寄元曰花時同醉破春愁醉折花<lb/>
枝當酒籌忽憶故人天際去計程今日到梁州時元果<lb/>
<pb n="KR3j0185_WYG_080-68a"/>
及褒城亦寄夢遊詩曰夢君兄弟曲江頭也向慈恩院<lb/>
裡遊驛吏喚人排馬去忽驚身在古梁州千里神交合<lb/>
若符契友朋之道不其至歟<lb/>
馬相植罷安南都䕶與時宰不通又除黔南殊不得意<lb/>
維舟峽中古寺寺前長堤堤畔林木夜月甚明見人白<lb/>
衣緩歩堤上吟曰截竹為筒作笛吹鳳凰池上鳳凰飛<lb/>
勞君更向黔南去即是陶鈞萬類時厯厯可聽吟者數<lb/>
四遣人邀問即已失之後自黔南入為大理卿遷刑部<lb/>
<pb n="KR3j0185_WYG_080-68b"/>
侍郎判鹽鐵遂作相<lb/>
　　徵咎第六<lb/>
詩人劉希夷嘗為詩曰今年花落顔色改明年花開復<lb/>
誰在忽然悟曰其不祥歟復遘思逾時又曰年年歳歳<lb/>
花相似歳歳年年人不同又惡之或解之曰何必其然<lb/>
遂兩留之果以來春之初下世<lb/>
崔曙進士作明堂火珠詩牘帖曰夜來雙月滿曙後一<lb/>
星孤當時以為警句及來年曙卒唯一女名星星人始<lb/>
<pb n="KR3j0185_WYG_080-69a"/>
悟其自讖也<lb/>
范陽盧獻卿大中中舉進士詞藻為同流所推作愍征<lb/>
賦數千言時人以為庾子山哀江南之亞今諫議大夫<lb/>
司空圖為注之連不中第薄遊衡湘至郴而病夢人贈<lb/>
詩曰卜築郊原古青山唯四鄰扶踈遶臺榭寂寞獨歸<lb/>
人後旬日而殁郴守為葬之近郊果以夏初窆皆符所<lb/>
命<lb/>
　　嘲戲第七<lb/>
<pb n="KR3j0185_WYG_080-69b"/>
宋武帝嘗吟謝莊月賦稱歎良乆謂顔延之曰希逸此<lb/>
作可謂前不見古人後不見來者昔陳王何足尚邪延<lb/>
之對曰誠如聖㫖然其曰美人邁兮音塵闊隔千里兮<lb/>
共明月知之不亦晩乎帝深以為然及見希逸希逸對<lb/>
曰延之詩云生為長相思殁為長不歸豈不更加於臣<lb/>
邪帝拊掌竟日<lb/>
國初長孫太尉見歐陽率更姿形麽陋嘲之曰聳膊成<lb/>
山字埋肩畏出頭誰言麟閣上畵此一獼猴詢亦酬之<lb/>
<pb n="KR3j0185_WYG_080-70a"/>
曰索頭連背暖漫襠畏肚寒秪緣心混混所以面團團<lb/>
太宗聞之而笑曰詢此嘲曽不畏皇后邪<lb/>
則天朝左司郎中張元一滑稽善謔時西戎犯邊則天<lb/>
欲諸武立功因行封爵命武懿宗綂兵以禦之冦未入<lb/>
塞懿宗始逾邠郊畏懦而遁懿宗短陋元一嘲之曰長弓<lb/>
短度箭蜀馬臨髙蹁去賊七百里隈墻獨自戰忽然逢<lb/>
看賊騎猪向南䞼則天聞之初未悟曰懿宗無馬邪何<lb/>
故騎猪元一解之曰騎猪者是夾豕走也則天乃大笑<lb/>
<pb n="KR3j0185_WYG_080-70b"/>
懿宗怒曰元一夙構貴欲辱臣則天命賦詩與之懿宗<lb/>
請賦菶字元一立嘲曰裹頭極草草掠鬂不菶菶未見<lb/>
桃花靣皮先作杏子眼孔則天大歡故懿宗不能侵傷<lb/>
開元中宰相蘇味道與張昌齡俱有名暇日相遇互相<lb/>
誇誚昌齡曰某詩所以不及相公者為無銀花合故也<lb/>
蘇有觀燈詩曰火樹銀花合星橋鐵鎖開暗塵隨馬去<lb/>
明月逐人來味道云子詩雖無銀花合還有金銅釘昌<lb/>
齡贈張昌宗詩曰昔日浮丘伯今同丁令威遂相與拊<lb/>
<pb n="KR3j0185_WYG_080-71a"/>
掌大笑<lb/>
詩人張祜未嘗識白公白公刺蘇州祜始來謁才見白<lb/>
白曰久欽篇籍嘗記得君欵頭詩祜愕然曰舍人何所謂<lb/>
白曰鴛鴦鈿帶抛何處孔雀羅衫付阿誰非欵頭何邪<lb/>
張頓首微笑仰而答曰祜亦嘗記得舍人目連變白曰<lb/>
何也祜曰上窮碧落下黄泉兩處茫茫皆不見非目連<lb/>
變何邪遂與歡宴竟日<lb/>
沈佺期㑹以罪謫遇恩官還秩朱紱未復嘗内宴羣臣<lb/>
<pb n="KR3j0185_WYG_080-71b"/>
皆歌廻波樂撰詞起舞因是多求遷擢佺期詞曰廻波<lb/>
爾時佺期流向嶺外生歸身名己蒙齒錄袍笏未復牙<lb/>
緋中宗即以緋魚賜之崔日用為御史中丞賜紫是時<lb/>
佩魚須有特恩内宴中宗命羣臣撰詞曰臺中鼠子直<lb/>
須諸信足跳梁上壁龕倚翻燈暗汚張五還來齧帶報<lb/>
韓三莫浪語其王相大家必欲賜金龜賣卻猫兒相報<lb/>
上中宗亦以緋魚賜之<lb/>
中宗朝御史大夫裴談崇奉釋氏妻悍妒談畏之如嚴<lb/>
<pb n="KR3j0185_WYG_080-72a"/>
君嘗謂人妻有可畏者三少妙之時視之如生菩薩及<lb/>
男女滿前視之如九子魔母安有人不畏九子魔母耶及<lb/>
五十六十薄施粧粉或黑視之如鳩盤荼安有人不畏<lb/>
鳩盤荼時韋庶人頗襲武氏之風軌中宗漸畏之内宴<lb/>
唱廻波詞有優人詞曰廻波爾時栲栳怕婦也是大好<lb/>
外邊秪有裴談内裏無過李老韋后意色自得以束帛<lb/>
賜之<lb/>
<pb n="KR3j0185_WYG_080-73a"/>
　　續本事詩<hi>聶奉先</hi>
　　市語<lb/>
今時市語答人真實事則稱見來此語盖已乆矣坡贈<lb/>
黄山人詩云靣頰照人元自白眉毛覆眼見來烏以此<lb/>
　　甘露事<lb/>
杜牧之集有李給事詩二首其中有紛紜白晝驚千古<lb/>
鐵鎖朱殷幾一空之句謂鄭注甘露之事也<lb/>
　　禁酒<lb/>
<pb n="KR3j0185_WYG_080-73b"/>
盧仝詩云何時得去禁酒國今吾謫嶺南萬户酒家有<lb/>
一婢昔嘗為酒肆頗能伺候多煖自今當不乏酒可以<lb/>
日飲之何其厺禁酒國矣<lb/>
　　軟紅<lb/>
前軰戲云有西湖風月不如東洛軟紅香塵之語故東<lb/>
坡和錢穆公蔣頴叔從駕景靈宫詩云半白不嗟垂項<lb/>
髮軟紅猶戀屬車塵<lb/>
　　氷㕔<lb/>
<pb n="KR3j0185_WYG_080-74a"/>
氷㕔事見因話錄云歐陽有詩云獨宿氷㕔夢帝闕<lb/>
　　紅麴酒<lb/>
余疑李賀云酒滴珍珠紅夏彦剛云江南人造紅麯酒<lb/>
　　葡萄酒<lb/>
白樂天云𦍑管吹楊栁燕姬酌葡萄謂太原出葡萄酒<lb/>
也然此乃律詩用平聲讀則太不調用仄聲讀則近俗<lb/>
耳<lb/>
　　芡實<lb/>
<pb n="KR3j0185_WYG_080-74b"/>
京師芡實最盛於會靈觀之凝祥池故文忠詩曰凝祥<lb/>
池鎖㑹靈觀滯留江海得加飡僕射坡在鄭州世亦稱<lb/>
其芡實也<lb/>
　　酴醿<lb/>
酴醿本酒名也新開花本以其顔色似之故以取名山<lb/>
谷所以有名字因壺酒風流付枕幃之句又云風流徹<lb/>
骨成春酒夢寐宜人入枕囊<lb/>
　　詩媒<lb/>
<pb n="KR3j0185_WYG_080-75a"/>
詩云白藕作花風已愁不堪殘睡更回頭晚雲帶雨歸<lb/>
飛急去作西窓一夜秋此趙璘細君王氏所作也徳遴<lb/>
既鰥居因見此篇遂與之為親余以為乃二十八字媒<lb/>
也<lb/>
　　海棠<lb/>
東坡謫黄州居於定恵院之東雜花滿山而獨有海棠<lb/>
一株士人不知貴東坡為作長篇平生喜為人寫盖人<lb/>
間刋石者自有五六本云吾平生最為得意詩也<lb/>
<pb n="KR3j0185_WYG_080-75b"/>
　　筆管詩<lb/>
唐徳州刺史王倚家有筆一管粗於常筆刻從軍行人<lb/>
馬毛髮亭臺山水無不精絶判兩句曰亭前琪樹已堪<lb/>
攀塞北征人尚未還<lb/>
　　白鴈<lb/>
北方白鴈似鴈而小色白秋深乃來白鴈至則霜降河<lb/>
北人謂之霜信杜甫詩云故國霜前白鴈來即謂此<lb/>
　　簿尉<lb/>
<pb n="KR3j0185_WYG_080-76a"/>
杜甫贈髙適詩云脫身簿尉中始與棰楚辭韓退之贈<lb/>
張功曹詩云判司卑官不堪說未免捶楚塵埃間杜牧<lb/>
寄小姪阿宜詩云叅軍與簿尉塵土驚皇皇一語不中<lb/>
治鞭捶身滿瘡以此明唐之叅軍簿尉有過即受笞杖<lb/>
之刑猶今之胥吏也<lb/>
　　槐黄<lb/>
俗云槐花黄舉子忙謂槐之方花乃進士赴舉之時而<lb/>
唐詩人翁承贊詩云雨中粧㸃望中黄勾引蟬聲送夕<lb/>
<pb n="KR3j0185_WYG_080-76b"/>
陽憶得當年隨計吏馬蹄終日為君忙乃知俗語亦有<lb/>
所自也<lb/>
　<lb/>
　<lb/>
　<lb/>
　<lb/>
　<lb/>
　說郛卷八十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>説郛卷九十</head>
    <p>
<pb n="KR3j0185_WYG_090-1a"/>
欽定四庫全書<lb/>
　説郛卷九十　　　　　元　陶宗儀　撰<lb/>
　古畫品録序<lb/>
夫畫品者盖衆畫之優劣也圖繪者莫不明勸戒著升<lb/>
沈千載寂寥披圖可見雖畫有六法罕能盡該而自古<lb/>
及今各善一節六法者何一氣韻生動是也二骨法用<lb/>
筆是也三應物象形是也四隨類賦彩是也五經營位<lb/>
置是也六傳移模冩是也唯陸探㣲衛協備該之矣然<lb/>
<pb n="KR3j0185_WYG_090-1b"/>
迹有巧拙藝無古今謹依逺近隨其品第裁成序引故<lb/>
此所述不廣其源但傳出自神仙莫之聞見也南齊謝<lb/>
赫撰<lb/>
<pb n="KR3j0185_WYG_090-2a"/>
　　古畫品録<hi>謝赫</hi>
　第一品<hi>五人</hi>
　　陸探㣲<hi>事五代宋明帝呉人</hi>
窮理盡性事絶言象包前孕後古今獨立非復激揚所<lb/>
能稱贊但價重之極乎上上品之外無他寄言故屈標<lb/>
第一等<lb/>
　　曹不興<hi>五代呉時事孫權呉興人</hi>
不興之迹殆莫復傳唯秘閣之内一龍而已觀其風骨<lb/>
<pb n="KR3j0185_WYG_090-2b"/>
名豈虚成<lb/>
　　衛協<hi>五代晉時</hi>
古畫之略至協始精六法之中迨為兼善雖不該備形<lb/>
妙頗得壯氣凌跨羣雄曠代絶筆<lb/>
　　張墨　　荀朂<lb/>
風範氣候極妙㕘神但取精靈遺其骨法若拘以體物<lb/>
則未見精粹若取之象外方厭高腴可謂㣲妙也<lb/>
　第二品<hi>三人</hi>
<pb n="KR3j0185_WYG_090-3a"/>
　　顧駿之<lb/>
神韻氣力不逮前賢精微謹細有過往哲始變古則今<lb/>
賦彩製形皆創新意若包犧始更卦體史籀初改畫法<lb/>
嘗結搆層樓以為畫所風雨炎奥之時故不操筆天和<lb/>
氣爽之日方乃染毫登樓去梯妻子罕見畫蟬雀駿之<lb/>
始也宋大明中天下莫敢競矣<lb/>
　　陸綏<lb/>
體韻遒舉風彩飄然一㸃一拂動筆皆竒傳世盖少所<lb/>
<pb n="KR3j0185_WYG_090-3b"/>
謂希見卷軸故為寳也<lb/>
　　袁蒨<lb/>
北方陸氏最為髙逸象人之妙亞美前賢但志守師法<lb/>
更無新意然和璧微玷豈貶十城之價也<lb/>
　第三品<hi>九人</hi>
　　姚曇度<lb/>
畫有逸方巧變峰出<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>魁神鬼皆能絶妙固流真為雅<lb/>
鄭兼善莫不俊拔出人意表天挺生知非學所及雖纎<lb/>
<pb n="KR3j0185_WYG_090-4a"/>
微長短往往失之而輿皁之中莫與為匹豈直棟梁蕭<lb/>
艾可搪揬璵璠者哉<lb/>
　　顧愷之<hi>五代晉時晉陵無錫人字長康小字虎頭</hi>
格體精微筆無妄下但跡不逮意聲過其實<lb/>
　　毛惠逺<lb/>
畫體周贍無適弗該出入窮竒縱橫逸筆力遒韻雅超<lb/>
邁絶倫其揮霍必也極妙至於定質塊然未盡其善神<lb/>
鬼及馬泥滯於體頗有拙也<lb/>
<pb n="KR3j0185_WYG_090-4b"/>
　　夏瞻<lb/>
雖氣力不足而精彩有餘擅名逺代事非虛美<lb/>
　　戴逵<lb/>
情韻連綿風趣巧拔善圖賢聖百工所範荀衞已後實<lb/>
為領袖及乎子顒能繼其美<lb/>
　　江僧寳<lb/>
斟酌袁陸親漸朱藍用筆骨梗甚有師法像人之外非<lb/>
其所長也<lb/>
<pb n="KR3j0185_WYG_090-5a"/>
　　呉暕<lb/>
畫法雅媚製置才巧擅美當年有聲京洛<lb/>
　　張則<lb/>
意思横逸動筆新竒師心獨見鄙於綜採變巧不竭若<lb/>
環之無端景多觸目謝題徐落云此二人後不得預焉<lb/>
　　陸泉<lb/>
體致不凡跨邁流俗時有合作往往出人㸃畫之間動<lb/>
流恢服傳於後者殆不盈握桂枝一芳足<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>本性流液<lb/>
<pb n="KR3j0185_WYG_090-5b"/>
之素難効其功<lb/>
　第四品<hi>五人</hi>
　　蘧道愍　　章繼伯<lb/>
並善寺壁兼長畫扇人馬分數毫釐不失别體之妙亦<lb/>
為入神<lb/>
　　顧寳先<lb/>
全法陸家事事宗稟方之袁蒨可謂小巫<lb/>
　　王微　　史道碩<hi>五代晉時</hi>
<pb n="KR3j0185_WYG_090-6a"/>
並師荀衞各體善能然王得其細史傳其真細而論之<lb/>
景𤣥為劣<lb/>
　第五品<hi>三人</hi>
　　劉頊<lb/>
用意綿宻畫體纎細而筆跡困弱形製單省其於所長<lb/>
婦人為最但纎細過度翻更失真然觀察詳審甚得姿<lb/>
態<lb/>
　　晉明帝<hi>諱紹元帝長子師王厲</hi>
<pb n="KR3j0185_WYG_090-6b"/>
雖略於形色頗得神氣筆跡超越亦有竒觀<lb/>
　　劉紹祖<lb/>
善於傳寫不閑其思至於雀鼠筆跡歴落往往出羣時<lb/>
人為之語號曰移畫然述而不作非畫所先<lb/>
　第六品<hi>二人</hi>
　　宋炳<lb/>
炳明於六法迄無適善而含毫命素必有損益跡非準<lb/>
的意足師放<lb/>
<pb n="KR3j0185_WYG_090-7a"/>
　　丁光<lb/>
雖擅色蟬雀而筆跡輕羸非不精謹乏於生氣<lb/>
<pb n="KR3j0185_WYG_090-8a"/>
　後畫品序<lb/>
夫丹青妙極未易言盡雖質㳂古意而文變今情立萬<lb/>
象於胸懷傳千祀於毫翰故九樓之上備表仙靈四門<lb/>
之墉廣圖賢聖雲閣興拜伏之感掖庭致聘逺之别凡<lb/>
斯緬邈厥迹難詳今之存者或其人㝠滅自非淵識博<lb/>
見孰究精麄擯落蹄筌方窮致理但事有否泰人經盛<lb/>
衰或弱齡而價重或壯齒而聲遒故前後相形優劣舛<lb/>
錯至如長康之美擅高往䇿矯然獨步終始無雙有若<lb/>
<pb n="KR3j0185_WYG_090-8b"/>
神明非庸識之所能傚如負日月豈末學之所能窺荀<lb/>
衛曹張方之蔑矣分庭抗禮未見其人謝陸聲過於實<lb/>
良可於邑列於下品尤所未安斯乃情有抑揚畫無善<lb/>
惡始信曲高和寡非直名謳泣血謬題寧止良璞將恐<lb/>
疇訪理絶永成淪喪聊舉一隅庻同三益夫調墨染翰<lb/>
志存精謹課兹有限應彼無方燧變墨回治㸃不息眼<lb/>
眩素縟意猶未盡輕重微異則妍鄙革形絲髪不從則<lb/>
歡慘殊觀加以頃來容服一月三改首尾未周俄成古<lb/>
<pb n="KR3j0185_WYG_090-9a"/>
拙欲臻其妙不亦難乎豈可曽未涉川遽云越海俄覩<lb/>
魚鼈謂察蛟龍凡厥等曹未足與言畫矣陳思王云傳<lb/>
出文士圖生巧夫性尚分流事難兼善躡方趾之跡易<lb/>
不知圓行之步難遇象谷之風翔莫測吕梁之水蹈雖<lb/>
欲游刃理解終迷空慕落塵未全識曲若永尋河書則<lb/>
圖在書前取譬連山則言由象著今莫不貴斯鳥跡而<lb/>
賤彼龍文消長相傾有自來矣故倕斷其指巧不可為<lb/>
杖䇿坐忘既慚經國據梧喪偶寧足命家若惡居下流<lb/>
<pb n="KR3j0185_WYG_090-9b"/>
自可焚筆若冥心用舍幸從所好戲陳鄙見非謂毁譽<lb/>
十室難誣佇聞多識今之所載並謝赫所遺猶若文章<lb/>
止於兩卷其中道有可采使成一家之集且古今書評<lb/>
高下必銓解畫無多是故備取人數既少不復區别其<lb/>
優劣可以意求也呉興姚最撰<lb/>
<pb n="KR3j0185_WYG_090-10a"/>
　　後畫品録<hi>姚最</hi>
　　湘東殿下<hi>梁元帝初封湘東王嘗畫芙蓉湖醮鼎圖</hi>
右天挺命世幼稟生知學窮性表心師造化非復景行<lb/>
所能希涉畫有六法真仙為難王於像人特盡神妙心<lb/>
敏手運不加㸃治斯乃聴訟部領之隙文談衆藝之餘<lb/>
時復遇物援毫造次驚絶足使荀衞閣筆袁陸韜翰圖<lb/>
製雖寡聲聞於外非復討論木訥可得而稱焉<lb/>
　　劉璞<lb/>
<pb n="KR3j0185_WYG_090-10b"/>
右𦙍祖之子少習門風至老筆法不渝前制體韻精研<lb/>
亞於其父信代有其人兹名不墮矣<lb/>
　　沈標<lb/>
右雖無偏擅觸類皆涉性尚鉛華甚能留意雖未臻全<lb/>
美殊有可觀<lb/>
　　謝赫<lb/>
右寫貌人物不俟對看所須一覽便工操筆㸃刷研精<lb/>
意在切似目想毫髪皆無遺失麗服靚粧隨時變改直<lb/>
<pb n="KR3j0185_WYG_090-11a"/>
眉曲髩與世争新别體細微多自赫始遂使委巷逐末<lb/>
皆類效顰至於氣韻精靈未窮生動之致筆路纎弱不<lb/>
副壯雅之懷然中興以後象人莫及<lb/>
　　毛惠秀<lb/>
右其於繪事頗為詳悉太自矜持番成羸鈍遒勁不及<lb/>
惠逺委曲有過於稜<lb/>
　　蕭賁<lb/>
右稚性精宻後來難尚含毫命素動必依真嘗畫團扇<lb/>
<pb n="KR3j0185_WYG_090-11b"/>
上為山川咫尺之内而瞻萬里之遙方寸之中乃辨千<lb/>
尋之峻學不為人自娯而已雖有好事罕見其迹<lb/>
　　沈粲<lb/>
右筆迹調媚専工綺羅屏幛所圖頗有情趣<lb/>
　　張僧繇<lb/>
右善圖塔廟超越羣工朝衣野服今古不失奇形異貌<lb/>
殊方夷夏實㕘其妙俾晝作夜未嘗厭怠惟公及私手<lb/>
不停筆但數紀之内無須臾之閒然聖賢矖矚小乏神<lb/>
<pb n="KR3j0185_WYG_090-12a"/>
氣豈可求備於一人雖云晩出殆亞前哲<lb/>
　　陸肅<lb/>
右綏之弟早藉趨庭之教未盡敦閲之勤雖復所得不<lb/>
多猶有名家之法方效輪扁甘苦難投<lb/>
　　毛稜<lb/>
右惠逺之子便㨗有餘真巧不足善於布置略不煩草<lb/>
若比方諸父則牀上安牀<lb/>
　　嵇寳鈞　　聶松<lb/>
<pb n="KR3j0185_WYG_090-12b"/>
右二人無的師範而意兼真俗賦彩鮮麗觀者悦情若<lb/>
辯其優劣則僧繇之亞<lb/>
　　焦寳願<lb/>
右雖早游張謝而靳固不傳旁求造請事均盜道之法<lb/>
殫極斲輪遂至兼採之勤衣文樹色時表新異㸃黛施<lb/>
朱重輕不失雖未窮秋駕而見賞春坊輪奏薄伎謬得<lb/>
其地今衣冠緒裔未聞好學丹青道堙良足為慨<lb/>
　　袁質<lb/>
<pb n="KR3j0185_WYG_090-13a"/>
右蒨之子風神俊爽不墜家聲始逾志學之年便嬰痟<lb/>
癎之病曽見草莊周木鴈卞和抱璞兩圖筆勢遒正繼<lb/>
父之美若方之體物則伯仁龍馬之頌比之書翰則長<lb/>
𦙍狸骨之方雖復語迹異途而妙理同歸一致苗而不<lb/>
實有足悲者無名之實諒在斯人<lb/>
　　釋僧珍　釋僧覺<lb/>
右珍蘧道愍之甥覺姚曇度之子並弱年漸漬親承訓<lb/>
朂珍乃易於酷似覺豈難負析薪染服之中有斯二道<lb/>
<pb n="KR3j0185_WYG_090-13b"/>
若品其工拙蓋嵇聶之流<lb/>
　　釋迦佛陀　　吉底俱　　摩羅菩提<lb/>
右此數手並外國比丘既華戎殊體無以定其差品光<lb/>
宅威公雅躭好此法下筆之妙頗為京洛所知聞<lb/>
　　解蒨<lb/>
右全法章蘧筆力不逮通變巧㨗寺壁最長<lb/>
<pb n="KR3j0185_WYG_090-14a"/>
　　續畫品録<hi>李嗣真</hi>
夫丹青之妙未可盡言皆法古而變今也立萬象於胸<lb/>
懷傳千祀於毫墨故九樓之上備表仙靈四門之墉廣<lb/>
圖賢哲今之所載並謝赫之所遺有可採者更稱一家<lb/>
之集且古今評畫高下必詮其中優劣可以意求諸爾<lb/>
　　湘東殿下<lb/>
　開列至釋迦佛陀吉底俱摩羅菩提竝剽姚最語脫<lb/>
　落不全今更不録<lb/>
<pb n="KR3j0185_WYG_090-14b"/>
　　上一品<hi>凡三人</hi>
劉褒　　　　桓範　　　　趙岐<lb/>
　　上品中<hi>凡三人</hi>
陸探微　　　閻立徳　　　閻立本<lb/>
　　上品下<hi>凡三人</hi>
王廙　　　　張僧繇　　　楊契丹<lb/>
　　中品上<hi>凡二十一人</hi>
衞協　　　　史道碩　　　曹髦<lb/>
<pb n="KR3j0185_WYG_090-15a"/>
曹不興<hi>呉</hi>　　顧凱之<hi>東晉</hi>　戴逵<lb/>
顧寳先　　　顧景秀<hi>南齊</hi>　袁蒨<lb/>
史敬文　　　蘧僧珍　　　陸杲<lb/>
戴顒　　　　姚曇度　　　張善果<lb/>
張徳童<hi>諒男</hi>　曹仲達　　　袁子昻<lb/>
鄭法輪　　　楊子華　　　董伯仁<lb/>
　　中品中<hi>凡四人</hi>
楊循　　　　宗炳　　　　陶景真<lb/>
<pb n="KR3j0185_WYG_090-15b"/>
展子䖍<lb/>
　　中品下<hi>凡一十二人</hi>
荀朂　　　　王獻之　　　毛稜<lb/>
顧駿之　　　謝赫　　　　謝惠逺<lb/>
戴蜀　　　　陸整　　　　江僧寳<lb/>
解蒨　　　　王知慎　　　劉堇<lb/>
　　下品上<hi>凡四人</hi>
毛惠秀　　　史粲　　　　嵇康<lb/>
<pb n="KR3j0185_WYG_090-16a"/>
高貴鄉公<lb/>
　　下品中<hi>凡一十八人</hi>
王羲之　　　毛惠逺　　　康元之<lb/>
陸探微　　　范懷珍　　　梁元帝<lb/>
聶松　　　　高尚士　　　外國僧迦陀<lb/>
吉底俱　　　摩羅菩提　　康菩薩<lb/>
鄭徳文　　　孜尚子　　　江志<lb/>
呉智敏　　　楊須跋　　　檀知政<lb/>
<pb n="KR3j0185_WYG_090-16b"/>
　　下品中<hi>凡三人</hi>
晉明帝　　　蔡贇　　　　范長夀<lb/>
　　又<lb/>
蔡邕　　　　夏瞻　　　　謝雉<lb/>
劉頊　　　　張墨　　　　戴勃<lb/>
史藝　　　　劉斌　　　　王㣲<lb/>
尹長生　　　呉暕　　　　張則<lb/>
僕道興　　　陸紹祖　　　劉徹<lb/>
<pb n="KR3j0185_WYG_090-17a"/>
康昕　　　　濮萬年　　　朱僧繇<lb/>
褚靈石　　　蕭賁　　　　張季和<lb/>
章愜伯　　　謝約　　　　蘧道敏<lb/>
沈粲　　　　僧惠覺　　　鍾宗斐<lb/>
王奴兒　　　丁寛　　　　王殿<lb/>
陳公恩　　　沈標　　　　虞堅<lb/>
焦寳願　　　嵇寳鈞　　　田僧亮<lb/>
徐徳祖　　　劉殺鬼　　　高孝珩<lb/>
<pb n="KR3j0185_WYG_090-17b"/>
閻思光　　　解悰　　　　劉烏賊<lb/>
陳善見　　　程瓉　　　　季雅<lb/>
王仲舒　　　楊徳紹　　　周烏孫<lb/>
張仲舒　　　范龍樹　　　倪武端<lb/>
陳靜心<lb/>
　右唐御史大夫李嗣真所録盡剽取姚最之説上中<lb/>
　下三品姓名則最所無者嗣真遂不能措一辭其間<lb/>
　不愧於人亦甚矣<lb/>
<pb n="KR3j0185_WYG_090-18a"/>
　益州名畫録序<lb/>
大凡觀畫而神㑹者鮮矣不過視其形似其或洞達氣<lb/>
韻超出端倪用筆精緻不謂之功傅采炳縟不謂之麗<lb/>
觀乎象而忘象意先自然始可品繪工於彀中揖畫聖<lb/>
于方外有造物者思唯是得之江夏黄氏休復字歸本<lb/>
通春秋學校左氏公糓書暨摭百家之説鬻丹養親行<lb/>
達於世恬如也加以游心顧陸之藝深得厥趣居常以<lb/>
魏晉之竒蹤隋唐之懿迹盈縑溢帙類而珍之適值博<lb/>
<pb n="KR3j0185_WYG_090-18b"/>
雅之士欵扉求見則敞茅屋拂榻塵架而陳之娯賔賞<lb/>
心萬虞一泯及其僧舍道居靡不往而玩之環嵗忘惓<lb/>
蓋益都多名畫富視他郡謂唐二帝播越及諸侯作鎮<lb/>
之秋是時畫藝之傑者游從而來故其標格楷模無處<lb/>
不有聖朝伐蜀之日若升堂邑彼廨宇寺觀前輩名畫<lb/>
纎悉無圯者迨淳化甲午嵗盜發二川焚劫略盡則牆<lb/>
壁之繪甚乎剝盧家秘之寳散如決水今可覿者十二<lb/>
三焉噫好事者為之幾鬱矣黄氏心鬱乆之又能筆之<lb/>
<pb n="KR3j0185_WYG_090-19a"/>
書存録之也故自李唐乾元初至皇宋乾徳嵗其間圖<lb/>
畫之尤精取其目所擊者五十八人品以四格離為三<lb/>
卷命曰益州名畫録書來謂余有陶隠居之好恨無畫<lb/>
之癖首貺讀之序以見託且曰畫之神妙功格徃躅前<lb/>
範黄氏錄之詳矣至如蜀都名畫之存亡繫後學之明<lb/>
昧斯黄氏之志也故其書婉而當博而有倫體而不亂<lb/>
信夫學者得意忘象觀前賢之逸軌然後考黄氏之四<lb/>
格則思過半矣非獨鳴圖畫之譽于坤維者哉時景徳<lb/>
<pb n="KR3j0185_WYG_090-19b"/>
三年五月二十日虞曹外郎致仕李畋述序<lb/>
<pb n="KR3j0185_WYG_090-20a"/>
　　益州名畫録卷上<hi>黄休復</hi>
　　逸格一人<lb/>
　　　孫位<lb/>
孫位者東越人也僖宗皇帝車駕在蜀自京入蜀號㑹<lb/>
稽山人性情疎野襟抱超然雖好飲酒未嘗沈酩禪僧<lb/>
道士常與往還豪貴相請禮有少慢縱贈千金難留一<lb/>
筆唯好事者時得其畫焉光啟年應天寺無智禪師請<lb/>
畫山石兩堵龍水兩堵寺門東畔畫東方天王及部從<lb/>
<pb n="KR3j0185_WYG_090-20b"/>
兩堵昭覺寺休夢長老請畫浮漚先生松石墨竹一堵<lb/>
倣潤州高座寺張僧繇戰勝一堵兩寺天王部衆人鬼<lb/>
相雜矛㦸鼔吹縱橫馳突交加戛擊欲有聲響鷹犬之<lb/>
類皆三五筆而成弓弦斧柄之屬並掇筆而描如從繩<lb/>
而正矣其有龍拏水洶千狀萬態勢欲飛動松石墨竹<lb/>
筆精墨妙雄壯氣象莫可記述非天縱其能情高格逸<lb/>
其孰能與於此邪悟達國師請於眉州福海院畫行道<lb/>
天王松石龍水兩堵並見存不知其後有何所遇改名<lb/>
<pb n="KR3j0185_WYG_090-21a"/>
遇矣景朴者蜀人也蜀廣政年輒於應天寺門西畔畫<lb/>
西方天王及部從兩部以對孫遇筆識者比之蹄涔巨<lb/>
浸未萬分之一焉慮誤後人因附而正之<lb/>
　　神格二人<lb/>
　　　趙公祐<lb/>
公祐者長安人也寳厯中寓居蜀城攻畫人物尤善佛<lb/>
像天王神鬼初贊皇公<hi>李徳裕</hi>鎮蜀之日賔禮待之自寳<lb/>
厯太和至開成年公祐于諸寺畫佛像甚多㑹昌年一<lb/>
<pb n="KR3j0185_WYG_090-21b"/>
例除毁唯存大聖慈寺文殊閣下天王三堵閣裹内東<lb/>
方天王一堵藥師院師堂内四天王并十二神前寺石<lb/>
經院天王部屬並公祐筆見存公祐天資神用筆奪化<lb/>
權應變無涯罔象莫測名高當代時無等倫數仞之牆<lb/>
用筆最尚風神骨氣唯公祐得之六法全矣<lb/>
　　　范瓊<lb/>
范瓊者不知何許人也開成年與陳皓彭堅同時同藝<lb/>
寓居蜀城三人善畫人物佛像天王羅漢鬼神三人同<lb/>
<pb n="KR3j0185_WYG_090-22a"/>
手於諸寺圖畫佛像甚多㑹昌年除毁後餘大聖慈一<lb/>
寺佛像得存洎宣宗皇帝再興佛寺三人於聖夀寺聖<lb/>
興寺淨衆寺中興寺自大中至乾符筆無暫釋圖畫二<lb/>
百餘間牆壁天王佛像高僧經驗及諸變相名目雖同<lb/>
形狀一無同者自淳化五年咸平三年兩遇兵火得存<lb/>
三寺筆踪大聖慈南廊下藥乂大將和修吉龍王鬼子<lb/>
母天女五堵謂之十七䕶神北廊下石經院門兩金剛<lb/>
東西二方天王中寺大悲院門上阿彌陀佛及四菩薩<lb/>
<pb n="KR3j0185_WYG_090-22b"/>
院門兩畔觀音像藥師像石經板上七佛四仙人大悲<lb/>
變相大將堂兩畔南北二方天王文殊閣下北方天王<lb/>
及天王變相此寺畫壁自唐至今年紀深逺彩色故暗<lb/>
重粧損者十四五矣聖夀寺大殿釋伽像行道北方天<lb/>
王像西方變相殿上小壁水月觀音浴室院旁西方天<lb/>
王大悲院八明王西方變相并大中年畫此寺壁畫年<lb/>
祀亦逺倒損者十四五矣聖興寺大殿東北二方天王<lb/>
藥師十二神釋迦十弟子彌勒像大悲變相並咸通畫<lb/>
<pb n="KR3j0185_WYG_090-23a"/>
其中西方一堵甚著奇工精妙之極也焉芻瑟磨像兩<lb/>
堵設色未半筆蹤儼然後之妙手終莫能繼自聖夀聖<lb/>
興兩寺佛僧范瓊親描並見存<lb/>
　　妙格上品六人<lb/>
　　　陳皓<hi>彭堅附</hi>
陳皓彭堅者不知何許人也開成中與范瓊寓止蜀城<lb/>
大中年府主杜相公<hi>悰</hi>起淨衆等寺門屋相國知三人<lb/>
中范瓊年齒雖低手筆稱冠矣因請陳彭二公各畫天<lb/>
<pb n="KR3j0185_WYG_090-23b"/>
王一堵各令一客將伴之以幔幕遮蔽不令相見欲驗<lb/>
誰之强弱至畫告畢之日相國與諸府寮徹其幃幕南<lb/>
畔仗劒振威者彭公筆北畔持弓奮赫者陳公筆二公<lb/>
筆力相似觀者莫能昇降大約宗師呉道𤣥之筆而傅<lb/>
采拂澹過之畫之六法一曰氣韻生動是也二曰骨法<lb/>
用筆是也三曰應物象形是也四曰隨類賦采是也五<lb/>
曰經營位置是也六曰傳移模寫是也斯之六法名輩<lb/>
少該唯此三人俱盡其美矣<lb/>
<pb n="KR3j0185_WYG_090-24a"/>
　　　張騰<lb/>
張騰者不知何許人也太和末年偶止蜀川於某寺壁<lb/>
圖畫亦多㑹昌年除毁皆盡大中初佛寺再興於聖夀<lb/>
寺大殿畫文殊一堵普賢一堵彌勒下生一堵浴室院<lb/>
北對范瓊畫持弓北方天王一堵大聖慈寺文殊閣下<lb/>
畫報身如來一堵並騰之筆見存<lb/>
　　　趙温奇<lb/>
趙温奇者公祐子也幼而穎秀長有父風父歿之後於<lb/>
<pb n="KR3j0185_WYG_090-24b"/>
大聖慈寺文殊閣内繼父之蹤畫北方天王及梵王帝<lb/>
釋大輪部屬大將堂大將部屬并梵王帝釋普賢閣下<lb/>
南方天王華嚴閣上畫東西二方天王梵王帝釋中興<lb/>
寺大殿文殊普賢及天王部衆並温奇筆見存<lb/>
　　　趙徳齊<lb/>
徳齊者温奇子也乾寧初王蜀先主府城精舍不嚴禪<lb/>
室未廣遂於大聖慈寺大殿東廡起三學延祥之院請<lb/>
徳齊於正門西畔畫南北二方天王兩堵院門舊有盧<lb/>
<pb n="KR3j0185_WYG_090-25a"/>
楞伽畫行道高僧三堵六身賴徳齊遷移至今獲在光<lb/>
化年王蜀先主受昭宗勅置生祠命徳齊與高道興同<lb/>
手畫西平王儀仗旗纛旌麾車輅法物及朝真殿上皇<lb/>
姑帝戚后妃嬪御百堵已來授翰林待詔賜紫金魚袋<lb/>
蜀光天元年戊寅嵗蜀先主殂逝再命徳齊與道興畫<lb/>
陵廟鬼神人馬及車輅儀仗宫寢嬪御一百餘堵大聖<lb/>
慈寺竹溪院釋迦十弟子并十六大羅漢崇福禪院帝<lb/>
釋及羅漢崇真禪院帝釋梵王及羅漢堂文殊普賢皆<lb/>
<pb n="KR3j0185_WYG_090-25b"/>
徳齊筆見存議者以徳齊三代居蜀一時名振克紹祖<lb/>
業榮耀何多<lb/>
　　　盧楞伽<lb/>
楞伽者京兆人也明皇帝駐蹕之日自汴入蜀嘉名高<lb/>
譽播諸蜀川當代名流咸伏其妙至徳二載起大聖慈<lb/>
寺乾元初於殿東西廊下畫行道高僧數堵顔真卿題<lb/>
時稱二絶至乾寧元年王蜀先主於寺東廊起三學院<lb/>
不敢損其名畫移一堵於院門南移一堵於門北一堵<lb/>
<pb n="KR3j0185_WYG_090-26a"/>
於觀音堂後此行道僧三堵六身畫經二百五十餘年<lb/>
至今宛如初矣西廊下一堵馬鳴提婆像二驅雖遭粉<lb/>
飾猶未損其筆蹤餘者重粧皆昧前迹蜀中諸寺佛像<lb/>
甚多㑹昌年皆盡毁<lb/>
　　　張素卿<lb/>
道士張素卿者簡州人也少孤貧性好畫在川主相國<lb/>
夏侯公<hi>孜</hi>宅多見隋唐名畫藝成之後落拓無羈束遂<lb/>
衣道士服唯畫道門尊像豪貴之家少得其畫者乾符<lb/>
<pb n="KR3j0185_WYG_090-26b"/>
中居青城山常道觀焚修至中和元年僖宗皇帝遣使<lb/>
與賜紫道士杜光庭封丈人山為希夷公癸夘嵗素卿<lb/>
上表云五嶽既已封王丈人位居五嶽之上不可稱公<lb/>
是嵗勅宣改封五嶽丈人為希夷真君素卿賜紫素卿<lb/>
有老子過沙圖五嶽朝真圖九皇圖五星圖老人星圖<lb/>
二十四化真人像太無先生像素卿於諸圖畫而能敏<lb/>
速落錐之後下筆如神自始及終更無改正今龍興觀<lb/>
甚有畫壁年深皆盡頽損餘張百子堂板龕内門兩畔<lb/>
<pb n="KR3j0185_WYG_090-27a"/>
龍虎兩軀素卿筆見存王蜀先主修青城山丈人觀請<lb/>
素卿於丈人真君殿上畫五岳四瀆十二溪女山林溪<lb/>
沼樹木諸神及岳凟曹吏詭怪之質生於筆端上殿觀<lb/>
者無不恐懼又於簡州開元觀畫容成子董仲舒嚴君<lb/>
平李阿馬自然葛𤣥長夀仙黃初平葛永璝竇子明左<lb/>
慈蘇躭十二仙君像各寫當初賣卜貨藥書符𨗳引時<lb/>
真筆蹤灑落彩畫因循當代名流皆推畫手蜀檢校太<lb/>
傅安公<hi>思謙</hi>好古博雅唐時名畫人皆獻之黄筌滕昌<lb/>
<pb n="KR3j0185_WYG_090-27b"/>
祐石恪皆在其門館賔禮優厚甲寅嵗十一月十一日<lb/>
值蜀主誕生之辰安公進素卿所畫十二仙真形十二<lb/>
幀蜀主躭玩欲賞者乆因命翰林學士禮部侍郎歐陽<lb/>
炯次第讃之令翰林待詔黃居寳八分書題之凡有醮<lb/>
奏於玉局開懸供養乾徳三年聖朝克復吏部侍郎吕<lb/>
公<hi>餘慶</hi>鎮蜀日求古畫圖書並將進呈斯畫預焉<lb/>
　　妙格中品十人<lb/>
　　　辛澄<lb/>
<pb n="KR3j0185_WYG_090-28a"/>
辛澄者不知何許人也建中元年大聖慈寺南畔創立<lb/>
僧伽和尚堂請澄畫焉纔欲援筆有一士人云僕有泗<lb/>
州真本一見甚奇遂依樣描寫及諸變相未畢蜀城士<lb/>
女瞻仰儀容者側足將香燈供養者如驅今已重粧損<lb/>
矣普賢閣下五如來同坐一蓮花及鄰壁小佛九身閣<lb/>
裹内如意輪菩薩並澄之筆見存<lb/>
　　　李洪度<lb/>
洪度者蜀人也元和中府主相國武公<hi>元衡</hi>請於大聖<lb/>
<pb n="KR3j0185_WYG_090-28b"/>
慈寺東廊下維摩詰堂内畫帝釋梵王兩堵笙竽鼓吹<lb/>
天人姿態筆蹤妍麗時之妙手莫能偕焉㑹昌前諸寺<lb/>
圖畫亦多除毁後餘此一處<lb/>
　　　左全<lb/>
左全者蜀人也世傳圖畫跡本名家寳厯年中聲馳闕<lb/>
下於大聖慈寺中殿畫維摩變相師子國王菩薩變相<lb/>
三學院門上三乗漸次修行變相降魔變相文殊閣東<lb/>
畔水月觀音千手眼大悲變相極樂院門兩金剛西廊<lb/>
<pb n="KR3j0185_WYG_090-29a"/>
下金剛經驗及金光明經變相前寺南廊下行道二十<lb/>
八祖北廊下行道羅漢六十餘軀多寳㙮下倣長安景<lb/>
公寺呉道𤣥地獄變相當時呉生畫此地獄相都人咸<lb/>
觀懼罪修善兩市屠沽經月不售王蜀時令雜手重粧<lb/>
已損惟存大體也大中初又於聖夀寺大殿畫維摩詰<lb/>
變相一堵樓閣樹石花雀人物冠冕蕃漢異服皆得其<lb/>
妙今見存<lb/>
　　　張南本<lb/>
<pb n="KR3j0185_WYG_090-29b"/>
張南本者不知何許人也中和年寓止蜀城攻畫佛像<lb/>
人物龍王神鬼有金谷園圖勘書圖詩㑹圖白居易叩<lb/>
齒圖高麗王行香圖今聖夀寺中門賔頭盧變相東廊<lb/>
下靈山佛㑹大聖慈寺華嚴閣下東畔大悲變相竹溪<lb/>
院六祖興善院大悲菩薩八明王孔雀王變相並南本<lb/>
筆相傳南本於金華寺大殿畫明王八軀纔畢有一老<lb/>
僧入寺蹶撲於門下初不知是畫但見大殿遭火所焚<lb/>
其時孫位畫水南本畫火代無及者世之水火皆無定<lb/>
<pb n="KR3j0185_WYG_090-30a"/>
質唯此二公之畫冠絶今古僖宗駕回之後府王陳太<lb/>
師於寳厯寺置水陸院請南本畫天神地祇三官五帝<lb/>
雷公電母岳瀆神仙自古帝王蜀中諸廟一百二十餘<lb/>
幀千怪萬異神鬼龍獸魍魎魑魅錯雜其間時稱大手<lb/>
筆也至孟蜀時被人模塌竊換真本鬻與荆湖人去今<lb/>
所存偽本耳<hi>偽本淳化年遭賊搓刼已皆散失</hi>
　　　高道興<lb/>
高道興者成都人也攻雜畫觸類皆長尤善佛像高僧<lb/>
<pb n="KR3j0185_WYG_090-30b"/>
光化年昭宗勅許王蜀先主置生祠命道興與趙徳齊<lb/>
同手畫西平王儀仗車輅旌旗禮服法物朝真殿上皇<lb/>
姑帝戚后妃女樂百堵已來授翰林待詔賜紫金魚袋<lb/>
及先主殂逝再命道興與徳齊畫陵廟鬼神人馬兵甲<lb/>
公主儀仗宫寢嬪御一百餘堵今大慈寺中兩廊下高<lb/>
僧六十餘軀華嚴閣東畔丈六天花瑞像並見存<lb/>
　　　房從真<lb/>
房從真者成都人也攻畫甲馬人物鬼神冠絶當時有<lb/>
<pb n="KR3j0185_WYG_090-31a"/>
寧王獵射圖羌人移居圖陳登斫鱠圖冷朝陽王昌齡<lb/>
常建冒雪入京圖蒲師訓師其筆法王蜀先主於浣花<lb/>
龍興寺修聖夫人堂合水津起通波侯廟請從真畫甲<lb/>
馬旍旗從官鬼神授翰林待詔賜紫金魚袋今寳厯寺<lb/>
五丈天王閣下天王部屬諸神並從真筆後人重粧已<lb/>
損蒲師訓因再修之<lb/>
　　　趙徳𤣥<lb/>
趙徳𤣥者雍京人也天福年入蜀攻畫車馬人物屋木<lb/>
<pb n="KR3j0185_WYG_090-31b"/>
山水佛像鬼神筆無偏擅觸類皆長獨步川中標名大<lb/>
手其有樓殿臺閣向背低昻代無比者有朱陳村圖豐<lb/>
稔圖漢祖歸豐沛圖盤車圖臺閣樣入蜀時將梁隋唐<lb/>
名畫百本至今相傳裴孝源公私畫録云自魏晉以來<lb/>
終于貞觀秘府并人間畫共集成二百九十八卷二百<lb/>
三十卷是隋唐官本十三卷是左僕射蕭瑀進二十卷<lb/>
楊素家得三卷許善心進十卷高平縣書佐女張氏所<lb/>
獻四卷安福進十八卷先在秘府無得處人名唯有天<lb/>
<pb n="KR3j0185_WYG_090-32a"/>
和年月集賢校理張懷瓘云昔武帝博雅好古鳩集名<lb/>
畫令鑒者數人共詳名氏兼定品格供御賞玩及侯景<lb/>
作亂江陵府將䧟元帝先焚内庫書畫數萬卷深可歎<lb/>
息其後帝王亦有兼愛人多進之又盈秘府天后朝張<lb/>
易之奏召天下名工修諸圖畫因竊換真本私家收藏<lb/>
偽本將進納易之歿後薛稷所得稷歿之後岐王所獲<lb/>
岐王慮帝忽知乃盡焚爇吁天下重寳再經灰燼當時<lb/>
天府所藏多涉於偽人間所畜或乃是真古畫頻經焚<lb/>
<pb n="KR3j0185_WYG_090-32b"/>
燒積年散失能秘在者得非稀世之寳邪蜀因二帝駐<lb/>
蹕昭宗遷幸自京入蜀者將到圖書名畫散落人間固<lb/>
亦多矣杜天師在蜀集道經三千卷儒書八千卷徳𤣥<lb/>
將到梁隋及唐百本畫或自模塌或是粉本或是真跡<lb/>
無非秘府散逸者本相傳在蜀信後學之幸也今福慶<lb/>
禪院隠形羅漢變相兩堵徳𤣥筆見存<lb/>
　　　常粲<lb/>
常粲者雍京人也咸通年路侍中<hi>巖</hi>牧蜀之日自京入<lb/>
<pb n="KR3j0185_WYG_090-33a"/>
蜀路公賔禮待之粲善傳神雜畫有七賢像六逸像女<lb/>
媧伏羲神農像謂之三皇圖立釋迦像五天胡僧像孔<lb/>
子西周問禮像名醫下蠱像摴蒱圖龍樹驗丹圖先賢<lb/>
卷軸至今好事者收得為後學師範矣玉局化壁畫道<lb/>
門尊像甚多王蜀時修改後頽損已換今大聖慈寺悟<lb/>
達國師<hi>知𤣥</hi>真粲之筆見存<lb/>
　　　常重𦙍<lb/>
重𦙍者粲之子也僖宗皇帝幸蜀回鑾之日蜀民奏請<lb/>
<pb n="KR3j0185_WYG_090-33b"/>
留寫御容於大聖慈寺其時隨駕寫貌待詔盡皆操筆<lb/>
不體天顔府主陳太師<hi>敬瑄</hi>遂表進重𦙍御容一寫而<lb/>
成内外官屬無不歎駭謂為僧繇之後身矣宣令中和<lb/>
院上壁及寫隨駕文武臣寮真殿上御容前寫西川節<lb/>
度副大制置指揮諸道兵馬兼供軍使太師中書令成<lb/>
都尹潁川郡王陳敬瑄義成軍節度使中書令王鐸門<lb/>
下侍中韋昭度檢校司徒守太子太保鄭畋檢校司徒<lb/>
鄭延林翰林學士承㫖守兵部尚書樂朋龜翰林學士<lb/>
<pb n="KR3j0185_WYG_090-34a"/>
守禮部尚書杜讓能翰林學士户部侍郎崔凝翰林學<lb/>
士中書舍人沈仁偉翰林學士中書舍人侯䎖尚書左<lb/>
僕射裴璩禮部尚書兼太常禮儀使牛叢左散騎常侍<lb/>
楊堪右散騎常侍栁涉右散騎鄭瑣左諫議大夫李紹<lb/>
鰌右諫議大夫蕭説尚書左丞知中朝御史中丞盧澤<lb/>
給事中李輝給事中宋旦中書舍人鄭欣比部郎中知<lb/>
制誥蘇循尚書右丞判户部張禕尚書吏部侍郎張讀<lb/>
尚書刑部侍郎充集賢殿學士李燠尚書禮部侍郎知<lb/>
<pb n="KR3j0185_WYG_090-34b"/>
貢舉歸仁澤行在十軍司馬工部侍郎判度支秦韜玉<lb/>
御容後寫左神䇿軍觀軍容使䕶軍中尉田令孜右神<lb/>
䇿䕶軍中尉觀軍容使西門思恭内飛龍使知内侍省<lb/>
楊復恭内樞宻使田匡禮内樞宻使李順融宣徽南院<lb/>
使劉景宣宣徽北院使田獻銖左衞大將軍石守悰左<lb/>
金吾大將軍劉巨容行在諸軍馬步都虞候趙及諸司<lb/>
使副一百餘員尋授駕前翰林待詔賜緋魚袋自駕歸<lb/>
京韋相國<hi>昭慶</hi>授西川節制陳太師與都䕶田軍容<hi>令</hi>
<pb n="KR3j0185_WYG_090-35a"/>
<hi>孜</hi>拒命據城王蜀先主時為行軍司馬重圍三年陳太<lb/>
師田軍容以城降既克下王先主拜僖宗御容于時繪<lb/>
壁百寮咸在唯不見陳太師田軍容真因問二公何無<lb/>
寫貌寺僧對云拒扞王師近方塗抹先主曰某豈與丹<lb/>
青為參商遽命重寫常待詔曰不必援毫乃挼皁莢水<lb/>
洗之而風姿宛然先主嘉賞賜以金帛常公自言我畫<lb/>
爛梁摧之外雨淋水洗終無剝落者矣衆歎所謂前無<lb/>
去者後無繼者偽通王<hi>宗裕</hi>性多猜忌或於媵嬖意欲<lb/>
<pb n="KR3j0185_WYG_090-35b"/>
寫貌惡人乆見謂常待詔曰頗不熟視審觀可乎常公<lb/>
但諾之王曰夫人至矣立斯須而退翌日想貌姿容短<lb/>
長無遺毫髪其敏妙皆此類也玉局化寫王蜀先主為<lb/>
使相日真容後移在龍興觀天寳院夀昌殿上大聖慈<lb/>
寺興善院泗州和尚真華亭張居士真寳厯寺請塔天<lb/>
王寧蜀寺都官土地並重𦙍筆見存<lb/>
　　　黄筌<lb/>
黄筌者成都人也幼有畫性長負奇能刁處士入蜀授<lb/>
<pb n="KR3j0185_WYG_090-36a"/>
而教之竹石花雀又學孫位畫龍水松石墨竹斆李昇<lb/>
畫山水竹樹皆曲盡其妙筌早與孔嵩同師嵩但守師<lb/>
法别無新意筌既兼宗孫李學力因是博贍損益刁格<lb/>
遂超師之藝後唐莊宗同光年孟令公<hi>知祥</hi>到府厚禮<lb/>
見重建元之後授翰林待詔權院事賜紫金魚袋至少<lb/>
主廣政甲辰嵗淮南通聘信幣中有生鶴數隻蜀主命<lb/>
筌寫鶴於偏殿之壁警露者啄苔者理毛者整羽者唳<lb/>
天者翹足者精彩態體更愈於生往往生鶴立于畫側<lb/>
<pb n="KR3j0185_WYG_090-36b"/>
蜀主歎賞遂目為六鶴殿焉尋加至内供奉朝議大夫<lb/>
檢校少府少監上柱國先是蜀人未曽得見生鶴皆傳<lb/>
薛少保畫鶴為奇筌寫此鶴之後貴族豪家竟將厚禮<lb/>
請畫鶴圖少保自此聲漸減矣廣政癸丑嵗新搆八卦<lb/>
殿又命筌于四壁畫四時花竹兎雉鳥雀其年冬五方<lb/>
使於此殿前呈雄武軍進者白鷹誤認殿上畫雉為生<lb/>
掣臂數四蜀王歎異乆之遂命翰林學士歐陽炯撰壁<lb/>
畫奇異記以旌之筌有春山圖秋山圖山家晩景圖山<lb/>
<pb n="KR3j0185_WYG_090-37a"/>
家早景圖山家雨景圖山家雪景圖山居詩意圖瀟湘<lb/>
圖八壽圖今石牛廟畫龍水一堵見存<lb/>
<pb n="KR3j0185_WYG_090-38a"/>
　　益州名畫録卷中<lb/>
　　妙格下品十一人<lb/>
　　　李昇<lb/>
李昇者成都人也小字錦奴年纔弱冠志攻山水天縱<lb/>
生知不從師學初得張藻員外<hi>唐時名士善畫山水</hi>山水一軸玩<lb/>
之數日云未盡妙矣遂出意寫蜀境山川平逺心思造<lb/>
化意出先賢數年之中創成一家之能俱盡山水之妙<lb/>
毎含毫就素必有新奇桃源洞圖武陵溪圖青城山圖<lb/>
<pb n="KR3j0185_WYG_090-38b"/>
峨眉山圖二十四化山圖好事得之為箱篋珍後學得<lb/>
之為亡言師明皇朝有李將軍擅名山水蜀人皆呼昇<lb/>
為小李將軍葢其藝相匹爾悟達國師自京入蜀重其<lb/>
高手請于聖夀寺本院同居數年因於㕔壁畫出峽圖<lb/>
一堵霧中山圖一堵既而又請于大聖慈寺真堂内畫<lb/>
漢州三學山圖一堵彭州至徳山一堵時稱悟達國師<lb/>
真堂四絶常粲寫真僧道盈書額李商隠讚李昇畫山<lb/>
水今見存<lb/>
<pb n="KR3j0185_WYG_090-39a"/>
　　　張𤣥<lb/>
張𤣥者簡州金水石城山人也攻畫人物尤善羅漢當<lb/>
王氏偏霸武成年聲跡喧然時呼𤣥為張羅漢荆湖淮<lb/>
浙令人入蜀縱價收市將歸本道前輩畫佛像羅漢相<lb/>
傳曹樣呉樣二本曹起曹弗興呉起呉暕曹畫衣紋稠<lb/>
疊呉畫衣紋簡略其曹畫今昭覺寺孫位戰勝天王是<lb/>
也其呉畫今大聖慈寺盧楞伽行道高僧是也𤣥畫羅<lb/>
漢呉樣矣今大聖慈寺灌頂院羅漢一堂十六軀見存<lb/>
<pb n="KR3j0185_WYG_090-39b"/>
　　　杜齯龜<lb/>
杜齯龜者其先本秦人避禄山之亂遂居蜀焉齯龜少<lb/>
能博學涉獵經史専師常粲寫真雜畫而妙於佛像羅<lb/>
漢王蜀少主以高祖受唐深㤙將興元節度使唐<hi>道襲</hi>
私第為上清宫塑王子晉為逺祖於上清祖殿命齯龜<lb/>
寫大唐二十一帝御容於殿堂之四壁每三㑹五獵差<lb/>
太尉公卿薦獻宫内殿堂行事齋宫職掌並依太清宫<lb/>
故事又命齯龜寫先主太妃太后真於青城山金華宫<lb/>
<pb n="KR3j0185_WYG_090-40a"/>
授翰林待詔賜紫金魚袋今嚴君平觀杜天師<hi>光庭</hi>真<lb/>
大聖慈寺華嚴閣東廊下祐聖國師<hi>光業</hi>真並齯龜筆<lb/>
見存<lb/>
　　　刁光𦙍<lb/>
刁光𦙍者雍京人也天福年入蜀攻畫湖石花竹猫兎<lb/>
鳥雀性情高潔交遊不雜入蜀之後前輩有攻花雀者<lb/>
頓減價矣有師問筆法者黄筌孔嵩二人親授其訣孔<lb/>
類昇堂黄得入室刁公居蜀三十餘年筆無蹔暇非病<lb/>
<pb n="KR3j0185_WYG_090-40b"/>
不休非老不息卒時八十以來豪貴之家及好事者收<lb/>
得其畫將為家寳傳視子孫大聖慈寺熾盛光院明僧<lb/>
録房<graphic n="KR1624" url="https://raw.githubusercontent.com/kanripo/KR-Gaiji/master/images/KR1624.png" mimeType="image/png"/>傍小壁四堵畫四時雀竹廣政中黄居寀重粧<lb/>
雀蝶精奇轉甚三學院大㕔小壁花雀兩堵光𦙍畫時<lb/>
年已耄矣<lb/>
　　　蒲師訓<lb/>
蒲師訓者蜀人也幼師房從真畫人物鬼神蕃馬長興<lb/>
年值孟令公改元興修諸廟師訓畫江瀆廟諸葛廟龍<lb/>
<pb n="KR3j0185_WYG_090-41a"/>
女廟及先主殂畫陵廟鬼神蕃漢人物旗幟兵仗公王<lb/>
車馬禮服儀式縱横浩瀚莫不周至授翰林待詔賜紫<lb/>
金魚袋甲寅嵗春末蜀王或夜夢一人破帽故襴龎眉<lb/>
大目方頥廣顙立于殿堦跂一足曰請修理之言訖寢<lb/>
覺翌日因檢他籍見此古畫是前夕所夢者神故絹穿<lb/>
損畫之左足遂命師訓令驗此畫是誰之筆師訓對云<lb/>
唐呉道𤣥之筆曽應明皇夢云痁者神也因令重修此<lb/>
足呈進後蜀主復夢前神謝曰吾足履矣上慮為崇即<lb/>
<pb n="KR3j0185_WYG_090-41b"/>
命焚之青城山丈人觀真君殿内五嶽四瀆部屬諸神<lb/>
張素卿筆廣政中山水泛溢衝損數堵蜀王命師訓曰<lb/>
素卿之筆公往繼之可矣四堵師訓筆也<hi>今丈人觀聖朝廣其殿宇</hi>
<hi>重新興創别畫無舊踪矣</hi>王蜀先主祠堂東畔正門東畔鬼神一堵<lb/>
寳厯寺天王閣下天王部屬房後真筆從人粧損師訓<lb/>
再修兼自畫兩堵大聖慈寺南廊下觀音院門兩金剛<lb/>
鄰壁請塔天王並師訓筆見存<lb/>
　　　趙忠義<lb/>
<pb n="KR3j0185_WYG_090-42a"/>
趙忠義者徳𤣥子也徳𤣥自雍襁負入蜀及長習父之<lb/>
藝宛若生知孟氏明徳年與父同手畫福慶禪院東流<lb/>
傳變相一十三堵位置鋪舒樓殿臺閣山水竹樹蕃漢<lb/>
服飾佛像僧道車馬鬼神王公冠冕旌旗法物皆盡其<lb/>
妙冠絶當時蜀王知忠義妙於鬼神屋宇遂令畫闗將<lb/>
軍起玉泉寺圖於是忠義畫自運材立基以至丹楹刻<lb/>
桷皆役鬼神疊拱下㭿地<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>一坐佛殿將欲起立蜀王<lb/>
令内作都料看此畫圖枋栱有準的否都料對曰此畫<lb/>
<pb n="KR3j0185_WYG_090-42b"/>
復較一座分明無欠其妙如此授翰林待詔賜紫金魚<lb/>
袋先是毎年杪冬末旬翰林攻畫鬼神者例進鍾馗焉<lb/>
丙辰嵗忠義進鍾馗以第二指挑鬼眼睛蒲師訓進鍾<lb/>
馗以拇指剜鬼睛二人鍾馗相似唯一指不同蜀王問<lb/>
此畫孰為優劣筌以師訓為優蜀王曰師訓力在拇指<lb/>
忠義力在第二指二人筆力相敵難議昇降並厚賜金<lb/>
帛時人謂蜀王深鑒其畫矣今衙北門大安樓下天王<lb/>
院自濮陽呉公<hi>行曽</hi>鎮蜀之日創興其中有唐時名畫<lb/>
<pb n="KR3j0185_WYG_090-43a"/>
數堵及高道興杜齯龜房從真趙徳齊畫佛像羅漢經<lb/>
驗變相廣政初忠義與黄筌蒲師訓合手畫天王變相<lb/>
十堵以來各盡所能愈于前輩淳化五年甲午兵火焚<lb/>
盡今餘王蜀先主祠堂正門西畔神鬼大聖慈寺正門<lb/>
北牆上西域記石經院後殿天王變相中寺六祖院傍<lb/>
藥師經變相並忠義筆見存<lb/>
　　　黄居寳<lb/>
黄居寳字辭玉筌之次子也畫性最高風姿俊爽前輩<lb/>
<pb n="KR3j0185_WYG_090-43b"/>
畫太湖石皆以淺深墨淡嵌空而巳居寳以筆端摤攃<lb/>
<hi>上七賞反下七葛反</hi>文理縱横夾雜砂石稜角峭硬如此虎將踴<lb/>
厥狀非一也其有畫松竹花雀變態舊規皆如湖石之<lb/>
類授翰林待詔賜紫金魚袋不幸早亡秀而不實者也<lb/>
　　　黄居寀<lb/>
居寀字伯鸞筌少子也畫藝敏贍不讓於父蜀之四主<lb/>
崇奢宫殿苑囿池亭世罕其比居寀父子入内供奉迨<lb/>
四十年殿庭牆壁門幃屏幃圖畫之數不可紀録授翰<lb/>
<pb n="KR3j0185_WYG_090-44a"/>
林待詔將仕郎試太子議郎賜金魚袋淮南通好之日<lb/>
居寀與父同手畫四時花雀圖青城山圖蛾眉山圖春<lb/>
山圖秋山圖用荅國信使命將發秋山全未及畫蜀王<lb/>
令取在庫秋山圖入角居寀與父奉命别畫經月方畢<lb/>
工更愈於前者翰林學士徐光溥進秋山圖歌以紀之<lb/>
廣政甲子嵗蜀王令居寀徃葛仙山修葢仙化回至彭<lb/>
州棲真南軒畫水石一堵自未至酉而畢敏而復妙者<lb/>
也今見存居寀有四時野景圖湖灘水石圖春田放牧<lb/>
<pb n="KR3j0185_WYG_090-44b"/>
圖當時卿相及好事者得居寀子父圖障卷簇家藏户<lb/>
寳為稀世之珍今衙㕔餘理毛啄苔鶴兩堵水石兩堵<lb/>
龍門圖一堵武侯廟龍水一堵並居寀筆見存聖朝克<lb/>
蜀之後居寀赴京頗為翰長陶尚書<hi>榖</hi>殊禮相見因收<lb/>
得名畫數件請居寀驗之其中秋山一圖是故主荅淮<lb/>
南國信者畫絹縫之内自有銜名陶公云此是淮王所<lb/>
遺看之果符其説聖朝授翰林待詔朝請大夫寺丞上<lb/>
柱國賜紫金魚袋淳化四年充成都府一路送衣襖使<lb/>
<pb n="KR3j0185_WYG_090-45a"/>
時齒六十一於聖興寺新禪院畫龍水一堵天台山圖<lb/>
一堵水石兩堵工夫雖少大體宛存<lb/>
　　　李文才<lb/>
李文才者華陽人也攻畫人物屋木山水善寫真罕及<lb/>
周昉之亞也蜀廣政中荆南高太王令邸務丁晏入蜀<lb/>
請文才寫興義門兩雙石笋兼徴其故實將歸本道文<lb/>
才告道士范徳昭皆云真珠樓基或云是海眼未審孰<lb/>
是徳昭曰吾聞諸至人斯乃蠶叢啟國鎮蜀之碑中以<lb/>
<pb n="KR3j0185_WYG_090-45b"/>
鐵柱貫之下以横石相連埋于地際上有文字言嵗時<lb/>
豐儉兵革水火之事諸葛曽掘驗之真珠樓基海眼皆<lb/>
非也蜀人少知云出圓方記未詳廣政末主置真堂大<lb/>
聖慈寺華嚴閣後命文才寫諸新王文武臣僚等真授<lb/>
翰林待詔將仕郎試太子司議郎賜緋魚袋畫未畢聖<lb/>
朝吊伐盡已除毁三學院經樓下西天三藏真定惠國<lb/>
師真華嚴閣迎廊下奉聖國師真應天寺無智禪師真<lb/>
並文才筆見存<lb/>
<pb n="KR3j0185_WYG_090-46a"/>
　　　阮知誨<lb/>
阮知誨者成都人也攻畫女郎筆蹤妍麗及善寫真王<lb/>
氏乾徳年寫少主真于大聖慈寺三學院經樓下孟氏<lb/>
明徳年寫先主真于三學院真堂内寫福慶公主真玉<lb/>
清公主真于内庭知誨兩朝多寫皇姑帝戚渥澤累遷<lb/>
授翰林待詔銀青光禄大夫檢校尚書左僕射兼御史<lb/>
大夫上柱國<lb/>
　　　張玫<lb/>
<pb n="KR3j0185_WYG_090-46b"/>
張玫者成都人也父授蜀翰林寫貌待詔賜緋玟有超<lb/>
父之藝尤精寫貌及畫婦人鉛華姿態綽有餘妍議者<lb/>
比之張萱之儔也孟先主明徳年於大聖慈寺三學院<lb/>
置真堂玟曽與故東川董太尉<hi>璋</hi>寫真先主惡之不為<lb/>
寫巳乃命阮知誨獨寫已真文武臣僚玫之筆也<hi>今並塗抹</hi>
<hi>無畫蹤矣</hi>授翰林待詔賜紫金魚袋玫有自漢至唐治蜀君<lb/>
臣像三卷<lb/>
　　能格上品十五人<lb/>
<pb n="KR3j0185_WYG_090-47a"/>
　　　吕嶤<hi>竹䖍附</hi>
吕嶤者京兆人也唐翰林待詔自京隨僖宗皇帝車駕<lb/>
至蜀授將佐郎守漢州雒縣主簿賜緋魚袋今大聖慈<lb/>
寺華嚴閣上天王部屬諸神及王波利真並嶤之筆見<lb/>
存竹䖍者雍京人也攻畫人物佛像聞成都創起大聖<lb/>
慈寺欲將呉道𤣥地獄變相於寺畫焉廣明年隨駕到<lb/>
蜀左全已在多寳塔下畫境遂與華嚴閣下後壁西畔<lb/>
畫丈六天花瑞像一堵<lb/>
<pb n="KR3j0185_WYG_090-47b"/>
　　　周行通<lb/>
周行通者蜀人也攻畫人物鬼神蕃馬衣服器械氊帳<lb/>
鷹犬羊鴈之類及川原放牧盡得其妍有李陵送蘇武<lb/>
圖奪馬圖三困圖射鵰圖隂山七騎圖蜀人皆傳周胡<lb/>
蕃馬為妙行通多髯故也<lb/>
　　　孔嵩<lb/>
孔嵩者一名景蜀人也幼攻花雀長遇刁處士入蜀師<lb/>
其筆法至晩年巾裹衣服言論動止俱斆刁公在蜀公<lb/>
<pb n="KR3j0185_WYG_090-48a"/>
侯門四十餘載圖畫甚多人皆寳之黄筌於石牛廟畫<lb/>
龍一堵黄居寀於諸葛廟畫龍一堵嵩於廣福院畫龍<lb/>
一堵蜿蜒怪狀不與常同逼視逺觀勢欲躩躍時人異<lb/>
之此三公畫龍宗師孫位位宗顧愷之曹弗興行龍之<lb/>
筆謝赫古畫錄云弗興之筆代不復傳秘閣之内一龍<lb/>
而已魏赤烏元年冬十月<hi>此赤烏是呉太祖年號非魏武帝</hi>武帝游青<lb/>
溪見一赤龍自天而下凌波而行遂命弗興圖之武帝<lb/>
讃曰赤烏孟冬不時見龍青溪深澗奮鬛來空有道則<lb/>
<pb n="KR3j0185_WYG_090-48b"/>
吉無徳則兇匪兼雲雨靡帶雷風弗興畫畢未讃奇工<lb/>
我因披閲藴隆忡忡至宋文帝時累月亢旱祈禱無應<lb/>
乃取弗興畫龍置于水上應時畜水成霧經旬霶霈其<lb/>
所畫流落人間至今相傳<lb/>
　　　石恪<lb/>
石恪字子専成都人也幼無羈束長有聲名雖博綜儒<lb/>
學志唯好畫攻古體人物斆張南本筆法有田家社㑹<lb/>
圖鼈靈開峽圖夏禹治水圖新羅人較力圖陳子昻盧<lb/>
<pb n="KR3j0185_WYG_090-49a"/>
藏用宋之問高適畢搆李白孟浩然王維賀知章司馬<lb/>
承禎仙宗十友圖嚴君平拔宅升仙圖五星圖南北斗<lb/>
圖夀星圖儒佛道三教圖道門三官五帝圖雖豪貴相<lb/>
請少有不足圖畫之中必有譏諷焉城中寺觀壁畫亦<lb/>
多兵火後餘聖夀寺經閣院𤣥女堂六十甲子神龍興<lb/>
觀仙遊閣下龍虎君並見存<lb/>
　　　杜措<lb/>
杜措者蜀人也幼慕李昇山水長亦勤學廿年中晝夕<lb/>
<pb n="KR3j0185_WYG_090-49b"/>
不捨今大聖慈寺六祖院傍地藏菩薩竹石山水一堵<lb/>
并院内羅漢閣上小壁翠㣲寺禪和尚真三學院經堂<lb/>
上小壁太子捨身餵餓虎一堵善惠仙人布髪掩泥一<lb/>
堵並措之筆見存<lb/>
　　　杜𢎞義<lb/>
杜𢎞義者蜀州晉原人也攻畫佛像羅漢今寳厯寺東<lb/>
廊下一堵文殊西廊下一堵普賢及行道高僧十餘堵<lb/>
見存蜀人相傳杜老朱羅漢為妙老朱𢎞義小字<lb/>
<pb n="KR3j0185_WYG_090-50a"/>
　　　杜子瓌<lb/>
杜子瓌者成都人也擅於賦采拂淡偏長唯攻佛像王<lb/>
蜀時於龍華泉東禪院畫毗盧佛據紅日輪乗碧蓮花<lb/>
座每誇同輩云某粧此圓光如日初出淺深瑩然無筆<lb/>
玷之迹見存<lb/>
　　　杜敬安<lb/>
敬安子瓌子也美繼父蹤妙於佛像今大聖慈寺普賢<lb/>
閣下北方天王三學院羅漢閣下無量夀尊並敬安筆<lb/>
<pb n="KR3j0185_WYG_090-50b"/>
蜀城寺院敬安父子圖畫佛像羅漢甚衆蜀偏霸時江<lb/>
呉商賈入蜀多請其畫將歸本道孟氏明徳年授翰林<lb/>
待詔賜金魚袋<lb/>
　　　蒲延昌<lb/>
蒲延昌者師訓養子也筆力遒健甚得師法廣政中進<lb/>
畫授翰林待詔賜緋魚袋時福感寺禮塔院僧模寫宋<lb/>
展子䖍獅子于壁延昌一見曰但得其樣未得其筆爾<lb/>
遂畫獅子一圖獻通進王昭逺公有嬖妾患痁是夕懸<lb/>
<pb n="KR3j0185_WYG_090-51a"/>
於卧内其疾頓減王公召而問其神異延昌云宋展氏<lb/>
子處於金陵延祚寺佛殿之内畫此二獅子患人因坐<lb/>
壁下或有愈者梁昭明太子偶患風恙御醫無減呉興<lb/>
太守張僧繇模此二獅子宻懸寢堂之内應夕而愈故<lb/>
頭曰辟邪有此神驗乆矣展氏古本獅子一則奔走奮<lb/>
迅一則回擲咆哮僧繇後亦繼之二獅子翻身側視鬃<lb/>
尾俱就八分爪牙似二龍拏珠之狀其本至今相傳延<lb/>
昌於諸葛廟壁畫亦多兵火後餘聖夀寺青衣神廟神<lb/>
<pb n="KR3j0185_WYG_090-51b"/>
鬼人物數堵見存<lb/>
　　　趙才<lb/>
趙才者蜀人也攻畫人物鬼神甲馬廣政年才與蒲師<lb/>
訓子父較敵其藝浣花甘亭侯廟頗當神廟鬼神人物<lb/>
旗幟甲馬及資福寺門南北二方天王甲午嵗兵火倒<lb/>
損已盡今存諸葛廟第三門兩畔鬼神兩堵見存<lb/>
　　　程承辯<lb/>
程承辯者眉州彭山人也攻畫人物鬼神當孟氏廣政<lb/>
<pb n="KR3j0185_WYG_090-52a"/>
中與蒲師訓蒲延昌趙才逓相較敵其藝皆推妙手兼<lb/>
善雕刻機巧人物鬼神怪異禽獸之類奇絶當時今彭<lb/>
山縣洞明觀天蓬黑殺𤣥武火鈴一堂有丘山王堂遊<lb/>
變神鬼一堵見存<lb/>
　　　丘文播<lb/>
丘文播者漢州人也後改名潛攻畫山水人物佛像神<lb/>
仙今新都乾明禪院六祖漢州崇教禪院羅漢紫極宫<lb/>
二十四化神仙皆文播筆見存其有花雀文播男餘慶<lb/>
<pb n="KR3j0185_WYG_090-52b"/>
畫<lb/>
　　　阮惟徳<lb/>
惟徳者知誨子也襲承父藝美繼前蹤子父同時入内<lb/>
供奉畫貴公子夜晏圖宫中賞春圖宫中戲鞦韆圖宫<lb/>
中七夕乞巧圖宫中熨鐵圖宫中按舞圖宫中按樂圖<lb/>
皆畫當時宫苑亭臺花木皇妃帝后富貴之事精妙頗<lb/>
甚授翰林待詔將仕郎試太常寺齋郎賜緋魚袋蜀廣<lb/>
政初荆湖商賈入蜀竟請惟徳畫川樣美人卷簇將歸<lb/>
<pb n="KR3j0185_WYG_090-53a"/>
本道以為奇物<lb/>
　　　楊元真<lb/>
楊元真者石城山張𤣥外族也攻畫佛像羅漢兼善粧<lb/>
鑾當王氏武成中善塑像者簡州許侯東川雍中本二<lb/>
人時推妙手今聖興寺天王院天王及部屬熾盛光佛<lb/>
九曜二十八宿天長觀龍興觀龍虎宫并雍中本塑大<lb/>
聖慈寺熾盛光佛九曜二十八宿華嚴閣下西畔立釋<lb/>
迦像并許侯塑皆元真粧肉色髭髪衣紋錦繡及諸禽<lb/>
<pb n="KR3j0185_WYG_090-53b"/>
類備著奇功時輩罕及今四天王寺壁畫五臺山文殊<lb/>
菩薩變相一堵元真筆見存<lb/>
　　　真容二十二處<lb/>
蜀自炎漢至于巨唐將相理蜀皆有遺愛民懷其徳多<lb/>
寫真容年代既逺頽損皆盡唯唐杜相國及聖朝吕侍<lb/>
郎二十二處見存六處有寫貌人名一十六處亡失寫<lb/>
貌人姓氏皆評妙格<lb/>
<pb n="KR3j0185_WYG_090-54a"/>
　　益州名畫録卷下<lb/>
　　能格中品五人<lb/>
　　　陳若愚<lb/>
道士陳若愚者左蜀人也師張素卿畫遂衣道士服師<lb/>
事素卿受其筆法王氏永平廢興聖觀為軍營其觀有<lb/>
五金鑄天尊形明皇御容一軀移在大聖慈寺御容院<lb/>
供養餘道門尊像殿堂皆就龍興觀起立今精思院北<lb/>
帝殿是也殿上壁畫有青龍君白虎君朱雀君𤣥武君<lb/>
<pb n="KR3j0185_WYG_090-54b"/>
四像並若愚筆見存<lb/>
　　　張景思<lb/>
張景思者金水石城山張𤣥之裔也思之一族世傳圖<lb/>
畫佛像羅漢景思王氏永平年於聖夀寺北廊下畫降<lb/>
魔變相一堵見存<lb/>
　　　麻居禮<lb/>
麻居禮者蜀人也幼師張南本筆法親得其訣光化天<lb/>
福年聲跡已喧資簡卭蜀州寺觀壁畫甚多今聖夀寺<lb/>
<pb n="KR3j0185_WYG_090-55a"/>
偏門北畔畫八難觀音一堵見存<lb/>
　　　僧楚安<lb/>
僧楚安蜀州什邡人也俗姓句氏攻畫人物樓臺有明<lb/>
皇幸華清宫避暑圖呉王宴姑蘇臺圖此二圖皆畫于<lb/>
牆壁圖簇團扇之上其牆壁圖簇團扇大小雖殊功夫<lb/>
並無減者奇巧如此當時公侯相重皆稱妙手今大聖<lb/>
慈寺三學院大㕔後明皇帝幸華清宫避暑圖一堵楚<lb/>
安筆見存僧惠堅者蜀人也亦好圖畫而最謬焉廣政<lb/>
<pb n="KR3j0185_WYG_090-55b"/>
中三學院僧請畫姑蘇臺一堵對句楚安避暑宫圖識<lb/>
者以為無鑒之甚也今亦見存恐後人誤認故附而正<lb/>
之<lb/>
　　　滕昌祐<lb/>
滕昌祐字勝華先本呉人隨僖宗入蜀以文學從事唯<lb/>
昌祐不婚不仕書畫是好情性高潔不肯趨時常於所<lb/>
居樹竹石把菊種名花異草木以資其畫歿時年齒八<lb/>
十有五初攻畫無師唯寫生物以似為功而已有蟲魚<lb/>
<pb n="KR3j0185_WYG_090-56a"/>
圖蟬蝶圖生菜圖折枝花圖折枝果子圖雜竹樣造夾<lb/>
紵果子隨類傅色並擬諸生攻書時呼滕書今大聖慈<lb/>
寺文殊閣普賢閣蕭相院方丈院多利心院藥師院天<lb/>
花瑞像數額並昌祐筆也其畫蟬蝶草蟲謂之㸃畫葢<lb/>
唐時陸果劉襃之類也其畫折枝花下筆輕利用色鮮<lb/>
妍葢唐時邊鸞之類也<lb/>
　　能格下品七人<lb/>
　　　姜道隠<lb/>
<pb n="KR3j0185_WYG_090-56b"/>
姜道隠者蜀州綿竹人也年纔齠齓盡日不歸父母尋<lb/>
之多於神佛廟中畫處纔見及長為人木訥不務農桑<lb/>
唯畫是好不畜妻孥孑然一身常戴一竹笠布衣草履<lb/>
筆墨而已雖父母兄弟亦罕測其行止人皆呼為木柔<lb/>
頭<hi>蜀語謂其鬢髪蓬鬆</hi>偽相趙國公<hi>昊</hi>知其性迹請畫屏風相公<lb/>
問何姓名蜀語對云姜姓無名相國曰既無名何不以<lb/>
道隠名之自此始名焉宋王趙公<hi>庭隠</hi>於淨衆寺創一<lb/>
禪院請道隠於長老方丈畫山水松石數堵宋王與諸<lb/>
<pb n="KR3j0185_WYG_090-57a"/>
侍從觀其運筆道隠未嘗回顧旁若無人畫畢王贈之<lb/>
十縑置僧堂前拂衣而去他皆放此今綿竹縣山觀寺<lb/>
多有畫壁見存<lb/>
　　　禪月大師<lb/>
禪月大師婺州金溪人也俗姓姜氏名貫休字徳隠天<lb/>
福年入蜀王先主賜紫衣師號師之詩名高節宇内咸<lb/>
知善草書圖畫時人比諸懷素師閻立本畫羅漢十六<lb/>
幀龎眉大目者朶頥隆鼻者倚松石者坐山水者胡貌<lb/>
<pb n="KR3j0185_WYG_090-57b"/>
梵相曲盡其態或問之云休自夢中所覩爾又畫釋迦<lb/>
十弟子亦如此類人皆異之頗為門弟子所寳當時卿<lb/>
相皆有歌詩求其筆唯可見而不可得也太平興國年<lb/>
初太宗皇帝搜訪古畫日給事中程公<hi>羽</hi>牧蜀將貫休<lb/>
羅漢十六幀為古畫進呈<lb/>
西嶽高僧名貫休高情峭拔凌清秋天教水墨畫羅漢<lb/>
魁岸古容生筆頭時幀大綃泥高壁閉目焚香坐禪室<lb/>
或然夢裏見真儀脱下袈裟㸃神筆高握節腕當空擲<lb/>
<pb n="KR3j0185_WYG_090-58a"/>
窣窣毫端任狂逸逡巡便是兩三軀不似畫工虚費日<lb/>
碎石安排嵌復枯真僧列坐連跏趺形如痩鶴精神健<lb/>
骨似伏犀頭骨麤一倚松根傍巖縫曲緑腰身長欲動<lb/>
看經弟子擬同聲瞌睡山童欲成夢不知夏臘幾多年<lb/>
一手搘頥偏袒肩口開或若共人語身定復疑初坐禪<lb/>
案前卧象低垂鼻崕裡老猿斜展臂芭蕉花裏刷輕紅<lb/>
苔蘚文中暈深翠硬節笻杖矮松牀雪色眉毛一寸長<lb/>
繩闗梵夾兩三片線補衲衣千萬行林間落葉紛紛墮<lb/>
<pb n="KR3j0185_WYG_090-58b"/>
一印殘香斷煙火皮穿木履不曽拖笋織蒲團鎮長坐<lb/>
休公休公逸藝無人加聲譽喧喧遍海涯五七字詩一<lb/>
千首大小篆字三十家唐朝歴歴多名士蕭子雲呉道<lb/>
子若將書畫比休公只恐當時浪生死休公休公始自<lb/>
江南來入秦于今到蜀多交親詩名畫手皆奇絶覰你<lb/>
凡人事事精瓦棺寺裏維摩詰舍衞城中辟支佛若將<lb/>
此畫比量看最是人間為第一<lb/>
　　　張詢<lb/>
<pb n="KR3j0185_WYG_090-59a"/>
張詢者南海人也爰自鄉薦下第乆住帝京精于小筆<lb/>
中和年隨駕到蜀與昭覺寺休夢長老故交遂依托焉<lb/>
忽一日長老請于本寺大慈堂後留少筆蹤畫一堵早<lb/>
景一堵午景一堵晩景謂之三時山葢貌呉中山水頗<lb/>
甚工畫畢之日遇僖宗駕幸兹寺盡日歎賞王氏朝皇<lb/>
太子簡王欲要遷於東宫為壁泥通枋移損不全乃寢<lb/>
前命今見存<lb/>
　　　宋藝<lb/>
<pb n="KR3j0185_WYG_090-59b"/>
宋藝蜀人也攻寫真王蜀時充翰林寫貎待詔模寫大<lb/>
唐二十一帝聖容及當時供奉道士葉法善禪僧一行<lb/>
沙門海㑹内侍高力士於大聖慈寺𤣥宗御容院上壁<lb/>
今見存<lb/>
　　　李夀儀<lb/>
道士李夀儀者卭州依政人也壯年慕道于本縣有徳<lb/>
觀為道士齋醮之外専精畫業人呼為李水墨多畫道<lb/>
門尊像徃來青城山丈人觀宗師張素卿筆法每㸃簇<lb/>
<pb n="KR3j0185_WYG_090-60a"/>
五嶽四瀆部屬歸家習學之如此數年簡州開元觀有<lb/>
張素卿畫十二仙君一堂<hi>乾徳四年遭火所焚</hi>廣政中夀儀往彼<lb/>
焚香齋潔模寫將歸卭州天師觀西院上畫其壁但窮<lb/>
精粹筆力因于素卿神彩氣韻有過時流一堂六堵見<lb/>
存<lb/>
　　　僧令宗<lb/>
僧令宗丘文播異姓弟也攻畫山水人物佛像天王今<lb/>
大聖慈寺三學院下經樓院下兩畔四天王兩堵放生<lb/>
<pb n="KR3j0185_WYG_090-60b"/>
池掲諦堂内六祖並令宗筆見存<lb/>
　　　丘文曉<lb/>
丘文曉播弟也攻畫花雀人物佛像今浄衆寺延夀禪<lb/>
院天王祖師及諸高僧竹石花名二十餘堵廣徳癸卯<lb/>
嵗文曉與僧令宗合手描畫今見存<lb/>
　　　有畫無名<lb/>
大聖慈寺六祖院羅漢閣上峨眉山青城山羅浮山霧<lb/>
中四堵中和年畫不留姓名評妙格中品<lb/>
<pb n="KR3j0185_WYG_090-61a"/>
三學院舊名東厨院門兩畔畫東北二方天王兩堵王<lb/>
蜀先主修改後移在院内北廊下亡失姓名評能格上<lb/>
品<lb/>
多寳塔下南北二方天王彌勒佛㑹師子國王菩薩普<lb/>
賢閣外北方天王不記畫人姓名評能格中品<lb/>
聖夀寺東廊下維摩詰堂内畫居士方丈花竹芭蕉山<lb/>
水松石風候雲氣三堵景福年畫不留姓名評能格中<lb/>
品<lb/>
<pb n="KR3j0185_WYG_090-61b"/>
昭覺寺大悲堂内四天王兩堵堂外觀音一堵寺門後<lb/>
兩畔東西天王兩堵並中和年畫不知畫人名姓評能<lb/>
格中品<lb/>
　　　無畫有名<lb/>
益州學館記云獻帝興平元年陳留高朕為益州太守<lb/>
更葺成都玉堂石室東别創一石室自為周公禮殿其<lb/>
壁上圖畫上古盤古李老等神及歴代帝王之像梁上<lb/>
又畫仲尼七十二弟子三皇以來名臣耆舊云西晉大<lb/>
<pb n="KR3j0185_WYG_090-62a"/>
康中益州刺史張收筆古有益州學堂圖今已别重粧<lb/>
無舊迹矣劉瑱齊永明十年成都刺史劉悛再修玉堂<lb/>
禮殿靈宇嚴肅悛弟瑱性自天真時推妙手畫仲尼四<lb/>
科十哲像并車服禮器今已重粧别畫無舊蹤矣<lb/>
薛少保者名稷天后朝位至太子少保文章學術名冠<lb/>
當時而好圖畫畫品録云秘書省有薛少保畫鶴時稱<lb/>
一絶又聞蜀郡多有公畫盧求成都記云府衙院西㕔<lb/>
少保畫鶴與青牛幷少保自眉州司馬遷移文記今改<lb/>
<pb n="KR3j0185_WYG_090-62b"/>
舊制無畫蹤矣<lb/>
王宰者大厯年家于蜀川善畫山水樹石意出像外故<lb/>
杜甫歌云十日畫一水五日畫一石能事不受相促迫<lb/>
王宰始肯留真跡壯哉崑崙方壺圖掛君高堂之素壁<lb/>
巴陵洞庭日本東赤岸水與銀河通中有雲氣隨飛龍<lb/>
舟人漁子入浦漵山水盡亞洪濤風尤工逺勢古莫比<lb/>
咫尺應須論萬里焉得并州快剪刀剪取呉松半江水<lb/>
今蜀中寺觀亦無畫蹤唯好事者收得畫品録定為妙<lb/>
<pb n="KR3j0185_WYG_090-63a"/>
格<lb/>
韋偃者京兆人也寓止蜀川善畫馬韓幹之亞也故杜<lb/>
甫歌云韋侯别我有所適知我憐君畫無敵戯拈禿筆<lb/>
掃驊騮歘見騏驎出東壁一匹齕草一匹嘶坐看千里<lb/>
當霜蹄時危安得真置此與人同生亦同死蜀中寺觀<lb/>
亦無筆蹤唯好古者收得畫品録定為妙品<lb/>
浣花龍興寺成都記云本正覺寺内有前益州長史臨<lb/>
淮武公<hi>元衡</hi>并從事五人具朝服繪于中堂淳化五年<lb/>
<pb n="KR3j0185_WYG_090-63b"/>
兵火後無畫蹤矣<lb/>
成都記云府衙西北前益州五長史真李太尉<hi>徳裕</hi>文<lb/>
記今無畫蹤唯文字相傳爾<lb/>
　<lb/>
　<lb/>
　<lb/>
　<lb/>
　說郛卷九十<lb/>
</p>
<p>
</p>
  </div>
</body>
</text>
</TEI>
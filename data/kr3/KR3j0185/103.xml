<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>説郛卷一百三上</head>
    <p>
<pb n="KR3j0185_WYG_103-1a"/>
欽定四庫全書<lb/>
　説郛卷一百三上　　　　元　陶宗儀　撰<lb/>
　　金漳蘭譜<hi>趙時庚</hi>
予大父朝議彦自南康解印還里卜居築茅引泉植竹<lb/>
因以為亭會宴乎其間得郡侯𫝊上伯成名其亭曰篔<lb/>
簹世界又以其東架數椽自號趙翁書院回峯面勢依<lb/>
山叠石盡植花木叢雜其間繁隂布地環列蘭花掩映<lb/>
左右以為逰憩養疴之地予時尚少于其中尤好其花<lb/>
<pb n="KR3j0185_WYG_103-1b"/>
之香艶清馥者目不能捨手不能釋即詢其名黙而識<lb/>
之是以酷愛之殆幾成癖粤自嘉定改元以後又聞數<lb/>
品髙出於向時所植者予喜而求之故盡得其花之容<lb/>
質無失封培愛養者之法而品第之殆今三十年矣然<lb/>
未嘗與達者道暇日有朋友過予會詩琴棋之後翛然<lb/>
而問之予則曰有是心矣即縷縷為之詳言友曰吁亦<lb/>
開發後覺之一端也豈如一身可得而私何不示諸人<lb/>
以廣𫝊耶予不得辭因集為一卷名曰金漳蘭譜欲以<lb/>
<pb n="KR3j0185_WYG_103-2a"/>
續前人牡丹荔枝譜之意云爾時紹定癸巳六月良日<lb/>
澹齋趙時庚謹書<lb/>
　　叙蘭容質第一<lb/>
陳夢良　色紫每幹十二蕚花頭極大為衆花之冠至<lb/>
若朝暉微照曉露暗濕則灼然騰秀亭然露竒斂膚傍<lb/>
幹團圓四向婉媚嬌綽竚立凝思如不勝情花三片尾<lb/>
如帶徹青葉三尺頗覺弱黯然而緑背雖似劍脊至尾<lb/>
稜則軟薄斜撒粒許帶緇㝡為難種故人希得其真<lb/>
<pb n="KR3j0185_WYG_103-2b"/>
吳蘭　色深紫有十五蕚幹紫莢紅得所養則岐而生<lb/>
至有二十蕚花頭差大色映人目如翔鸞翥鳳千態萬<lb/>
狀葉則髙大剛毅勁節蒼然可愛<lb/>
潘花　色深紫有十五蕚幹紫圓匝齊整疎密得宜疎<lb/>
不露幹密不簇枝綽約作態窈窕逞姿真所謂艶中之<lb/>
艶花中之花也視之愈久愈見精神使人不能捨去花<lb/>
中近心處色如吳紫艶麗過於衆花葉則差小於吳峭<lb/>
直雄健衆莫能及其色特深<lb/>
<pb n="KR3j0185_WYG_103-3a"/>
仙霞　乃潘氏西山於仙霞嶺得之故更以為名<lb/>
趙十四　色紫有十五蕚初萌甚紅開時若晩霞燦日<lb/>
色更晶明葉深紅者合於沙土則勁直肥聳超出群品<lb/>
亦云趙師博蓋其名也<lb/>
何蘭　紫色中紅有十四蕚花頭倒壓亦不甚緑<lb/>
　　品外之竒<lb/>
金稜邊　色深紫有十二萼出於長泰陳家色如吳花<lb/>
片則差小幹亦如之葉亦勁健所可貴者葉自尖處分<lb/>
<pb n="KR3j0185_WYG_103-3b"/>
二邊各一線許直下至葉中處色映日如金線其家寳<lb/>
之猶未廣也<lb/>
　　白蘭甲<lb/>
濟老　色白有十二蕚標致不凡如淡裝西子素裳縞<lb/>
衣不染一塵葉似施花更能髙一二寸得所養則岐而<lb/>
生亦號一線紅<lb/>
竈山　有十五蕚色碧玉花枝開體膚鬆美顒顒昂昂<lb/>
雅特閑麗真蘭中之魁品也每生並蒂花榦最碧葉緑<lb/>
<pb n="KR3j0185_WYG_103-4a"/>
而痩薄開生子蒂如苦蕒菜葉相似俗呼為緑衣郎<lb/>
黄殿講　號為碧玉榦西施花色微黄有十五蕚合并<lb/>
榦而生計二十五蕚或迸於根美則美矣每根有萎葉<lb/>
朶朶不起細葉最緑肥厚花頭似開不開榦雖髙而實<lb/>
痩葉雖勁而實柔亦花中之上品也<lb/>
李通判　色白十五蕚峭特雅淡追風浥露如泣如訴<lb/>
人愛之或類鄭花則減一頭地位<lb/>
葉大施　花劍脊最長真花中之上品惜乎不甚勁直<lb/>
<pb n="KR3j0185_WYG_103-4b"/>
恵知客　色白有十五蕚賦質清癯圑簇齊整或向背<lb/>
嬌柔痩潤花英淡紫片尾凝黄葉雖緑茂細而觀之但<lb/>
亦柔弱<lb/>
馬大同　色碧而緑有十二蕚花頭微大間有向上者<lb/>
中多紅暈葉則髙聳蒼然肥厚花榦勁直及其葉之半<lb/>
亦名五暈絲上品之下<lb/>
鄭少舉　色白有十四蕚瑩然孤潔極為可愛葉則修<lb/>
長而痩散亂所謂蓬頭少舉也亦有數種只是花有多<lb/>
<pb n="KR3j0185_WYG_103-5a"/>
少葉有軟硬之别白花中能生者無出於此其花之資<lb/>
質可愛為百花之翹楚者<lb/>
黄八兄　色白有十二蕚善於抽榦頗似鄭花惜乎榦<lb/>
弱不能支持葉緑而直<lb/>
周染花　色白十二蕚與鄭花無異但榦短弱耳<lb/>
夕陽紅　花有八蕚花片凝尖色則凝紅如夕陽返照<lb/>
觀堂主　花白有七蕚花聚如簇葉不甚髙可供婦女<lb/>
時粧<lb/>
<pb n="KR3j0185_WYG_103-5b"/>
名第　色白有五六蕚花似鄭葉最柔軟如新長葉則<lb/>
舊葉随換人多不種<lb/>
弱脚　只是獨頭蘭色緑花大如鷹爪一榦一花髙二<lb/>
三寸葉痩長二三尺入臘方花薫馥可愛而香有餘<lb/>
魚魫蘭　十二蕚花片澄澈宛如魚魫采而沈之水中<lb/>
無影可指葉頗勁緑此白蘭之竒品也<lb/>
　　品蘭髙下第二<lb/>
余嘗謂天下凡幾山川而支派源委於人迹所不至之<lb/>
<pb n="KR3j0185_WYG_103-6a"/>
地其間山坳石潭斜谷幽竇又不知其幾何多邁古之<lb/>
修竹矗之危木雲烟覆護溪澗盤旋萬蘿蔽道陽暉不<lb/>
燭泠然泉聲磊乎萬状隄圯之異則所産之多人賤之<lb/>
蔑如也倐然輕采於樵牧之手而見駭然識者從而得<lb/>
之則必擕持登髙岡涉長途欣然不憚其勞中心之所<lb/>
好者不能以集凝而置之也其地近城百里淺小去處<lb/>
亦有數品可取何必求諸深山窮谷每論及此徃徃啟<lb/>
識者雅有不韙之誚毋乃地邇而氣殊葉萎而花蠧或<lb/>
<pb n="KR3j0185_WYG_103-6b"/>
不能得培植之三昧者耶是故花有深紫有淺紫有深<lb/>
紅有淺紅與夫黄白緑碧魚魫金稜邊等品是必各因<lb/>
其地氣之所鍾而然意亦随其本質而産之耶抑其皇<lb/>
穹儲精景星慶雲隨光遇物而流形者也噫萬物之殊<lb/>
亦天地造化施生之功豈予可得而輕議哉竊嘗私合<lb/>
品第而數之以謂花有多寡葉有强弱此固其因所賦<lb/>
而然也茍惟人力不到則多者從而寡之强者又從而<lb/>
弱之使夫人何以知蘭之髙下其不誤人者幾希嗚呼<lb/>
<pb n="KR3j0185_WYG_103-7a"/>
蘭不能自異而人異之耳故必執一定之見物品藻之<lb/>
則有淡然之性在况人均一心心均一見眼力所至非<lb/>
可誣也故紫花以陳夢良為甲吳潘為上品中品則趙<lb/>
十四何蘭大張青蒲統領陳八斜淳監糧下品則許景<lb/>
初石門紅小張青蕭仲和何首座林仲孔莊觀成外則<lb/>
金稜邊為紫花竒品之冠也白花則濟老竈山施花李<lb/>
通判恵知客馬大同為上品所謂鄭少舉黄八兄周染<lb/>
為次下品夕陽紅雲嶠朱花觀堂主青蒲名第弱脚王<lb/>
<pb n="KR3j0185_WYG_103-7b"/>
小娘者也趙花又為品外之竒<lb/>
　　天下養愛第三<lb/>
天不言而四時行百物生者何蓋嵗分四時生六氣合<lb/>
四時而言之則二十四氣以成其嵗功故凡穹壤者皆<lb/>
物也不以草木之微昆䖝之細而必欲各遂其性者則<lb/>
在乎人因以氣候而生全之者也被動植者非其恩乎<lb/>
及草木者非其仁乎斧斤以時入山林數罟不入汚池<lb/>
又非其能全之者乎夫春為青帝回馭陽氣風和日暖<lb/>
<pb n="KR3j0185_WYG_103-8a"/>
蟄雷一震而土脉融暢萬彚藂生其氣則有不可得而<lb/>
揜者是以聖人之仁則順天地以養萬物必欲使萬物<lb/>
得遂其夲性而後己故作臺太髙則衝陽太低則隠風<lb/>
前宜面南後宜背北蓋欲通南薫而障北吹也地不必<lb/>
曠曠則有日亦不可狹狹則蔽氣右宜近林左宜近野<lb/>
欲引東日而蔽西陽夏遇炎烈則䕃之冬逢沍寒則曝<lb/>
之下沙欲疏疏則連雨不能淫上沙欲濡濡則酷日不<lb/>
能燥至於挿引葉之架平䕶根之沙防蚯蚓之傷禁螻<lb/>
<pb n="KR3j0185_WYG_103-8b"/>
螘之穴去其莠草除其絲網助其新箆剪其敗葉此則<lb/>
愛養之法也其餘一切窠䖝族類皆能蠧害並可除之<lb/>
所以封植灌溉之法詳載于後<lb/>
　　堅性封植第四<lb/>
草木之生長亦猶人焉何則人亦天地之物耳閒居暇<lb/>
日優游逸豫飲膳得宜以蘭而言之且一盆盈滿自非<lb/>
六七載莫能至此皆由夫愛養之念不替灌溉之功愈<lb/>
久故根與壤合然後森鬰雄健敷暢繁麗其葉蓋有得<lb/>
<pb n="KR3j0185_WYG_103-9a"/>
於自然而然者合焉欲分而拆之是裂其根荄易其沙<lb/>
土况或灌溉之失時愛養之乖宜又何異於人之饑飽<lb/>
則燥濕干之邪氣乘間入其榮衛則不免侵損所謂向<lb/>
之寒暑適宜肥痩得時者此豈一朝一夕之所能仍舊<lb/>
者也故必於寒露之後立冬以前而分之蓋取萬物得<lb/>
歸根之時而其葉則蒼根則老故也或者於此時分一<lb/>
盆吳蘭吝其盆之端正則不忍擊碎因剔出而根已傷<lb/>
暨三年培植尤至困頓于今深以為戒欲分其蘭則須<lb/>
<pb n="KR3j0185_WYG_103-9b"/>
用碎其盆務在輕手擊之亦須緩緩解拆其交互之根<lb/>
勿使有拔斷之失然後逐箆藂取出積年腐蘆頭只存<lb/>
三年者每三箆作一盆盆底先用沙填之即以三箆藂<lb/>
之互相枕籍使新箆在外作三方向却随其花之好肥<lb/>
痩沙土從而種之盆面則以少許痩沙覆之以新汲水<lb/>
一勺以定其根更有收沙曬之法此乃又分蘭之至要<lb/>
者尚預於未分前半月取土篩去瓦礫之類曝令乾燥<lb/>
或欲適肥則宜於淤泥沙可用使糞夾和曬之俟乾或<lb/>
<pb n="KR3j0185_WYG_103-10a"/>
復濕如此十度視其極燥更須篩過随意用蓋沙乃久<lb/>
年流聚雜居隂濕之地而蘭之驟爾分拆失性假以陽<lb/>
物助之則來年藂箆自長而與舊葉比肩此其効也夫<lb/>
茍不知收曬之宜用彼積揜之沙或憚披曝必至羸弱<lb/>
而黄葉者有之箆之不發者有之積有日月不知體察<lb/>
其失愈甚候其已覺方始滌根易沙加意調䕶冀其能<lb/>
復不亦後乎抑又知其果能復否如其稍可全活有幾<lb/>
何時後而獲遂本質邪故為深愛惜之因併為之言曰<lb/>
<pb n="KR3j0185_WYG_103-10b"/>
與其於既損之後而欲復全生意寕若於未分之前而<lb/>
必欲全其生意豈不省力今特將所宜沙土開列于後<lb/>
陳夢良　用黄淨無泥痩沙種而忌用肥恐有腐爛之<lb/>
失<lb/>
吳蘭　潘蘭　用赤沙泥<lb/>
何蘭　蒲統領　大張青　金稜邊　各用黄色麄沙<lb/>
和泥更添些少赤沙泥種為妙<lb/>
陳八斜　淳監糧　蕭仲和　許景初　何首座　林<lb/>
<pb n="KR3j0185_WYG_103-11a"/>
仲孔　莊觀成　乃下品任意用沙<lb/>
濟老　施花　恵知客　馬大同　鄭少舉　黄八兄<lb/>
　周染　宜溝壑中黑沙泥和糞壤種之<lb/>
李通判　竈山　鄭伯善　魚魫　用山下流聚沙泥<lb/>
種之<lb/>
夕陽紅　以下諸品則任意栽種此封植之概論也<lb/>
　　灌溉得宜第五<lb/>
夫蘭自沙土出者各有品類然亦因其土地之宜而生<lb/>
<pb n="KR3j0185_WYG_103-11b"/>
長之故地有肥痩或沙黄土赤而瘠有居山之巔山之<lb/>
岡或近水或附石各依而産之要在度其夲性何如爾<lb/>
不可不謂其無肥痩也茍性不能别曰何者當肥何者<lb/>
當痩强出己見混而肥之則好膏腴者因得所養之法<lb/>
花則轉而繁葉則雄而徤所謂好痩者不因肥而腐敗<lb/>
吾未之信也一陽生於子荄甲潛萌我則注而灌溉之<lb/>
使藴諸中者稍獲强壯迨夫萌英迸沙髙未及寸許從<lb/>
便灌之則戢然而卓簪暨南薫之時長養萬物又從而<lb/>
<pb n="KR3j0185_WYG_103-12a"/>
漬潤之則修然而髙鬰然而蒼蒼者精於感遇者也秋<lb/>
八月之交驕陽方熾根葉失水欲老而黄此時當以濯<lb/>
魚肉水或穢腐水澆之過時之外合用之物随宜澆注<lb/>
使之暢茂亦以防秋風肅殺之患故其葉弱拳拳然抽<lb/>
至出冬至而極夫人分蘭之次年不發花者蓋恐泄其<lb/>
氣則葉不長爾凡善於養花切須愛其葉葉聳則不慮<lb/>
其花不發也<lb/>
　　紫花<lb/>
<pb n="KR3j0185_WYG_103-12b"/>
陳夢良極難愛養稍肥随即腐爛貴用清水澆灌則佳<lb/>
也<lb/>
潘蘭雖未能受肥須以茶清沃之冀得其本生地土之<lb/>
性<lb/>
吳花㸔來亦好肥種當灌溉以二月一度<lb/>
趙花何蘭大張青蒲統領金稜邊半月一用其肥則可<lb/>
淳監糧蕭仲和許景初何首座林仲孔莊觀成縱有太<lb/>
過不及之失亦無大害於用肥之時當時沙上乾燥遇<lb/>
<pb n="KR3j0185_WYG_103-13a"/>
晩方始灌溉候曉以清水碗許澆之使肥膩之物得以<lb/>
下積其根廣新來未發箆自無勾蔓逆上散亂盤盆之<lb/>
患更能預以瓮缸之屬儲蓄雨水積久色緑者間或灌<lb/>
之而其葉則浡然挺秀濯然而爭茂盈臺簇檻列翠羅<lb/>
青縱無花開亦見雅潔<lb/>
　　白花<lb/>
濟老施花恵知客馬大同鄭少舉黄八兄周染愛肥一<lb/>
任灌溉<lb/>
<pb n="KR3j0185_WYG_103-13b"/>
李通判竈山鄭伯善肥在六之中四之下又朱蘭亦如<lb/>
之<lb/>
魚魫蘭質本瑩潔不須以穢膩之物澆之<lb/>
夕陽紅雲嶠青蒲觀堂主名弟弱脚肥痩任意亦當觀<lb/>
其沙土之燥晩則灌注曉則清水澆之儲蓄雨水沃之<lb/>
令其色緑為妙<lb/>
恵知客等蘭用河沙嵌去泥塵夾糞蓋泥種底用麄沙<lb/>
和糞方妙<lb/>
<pb n="KR3j0185_WYG_103-14a"/>
鄭少舉用糞蓋泥和便晒乾種之上面用紅泥覆之<lb/>
竈山用糞壤泥及河沙内用草鞋屑鋪四圍種之累試<lb/>
甚佳大凡用輕鬆泥皆可<lb/>
濟老施花用糞及小便澆泥攤曬用草鞋屑圍種<lb/>
<pb n="KR3j0185_WYG_103-15a"/>
　　王氏蘭譜<hi>㠪貴學</hi>
窓前有草濂溪周先生蓋達其生意是格物而非玩物<lb/>
予及友龍江王進叔整暇於六籍書史之餘品藻百物<lb/>
封植蘭蕙設客難而主其譜擷英於榦葉香色之殊得<lb/>
韻於耳目口鼻之表非體蘭之生意不能也所禀既異<lb/>
所養又充進叔資學亦如斯蘭野而巖谷家而庭堦國<lb/>
有臺省随所置之其房無斁夫草可以㑹仁意蘭豈一<lb/>
草云乎哉君子養徳於是乎在淳祐丁未孟春戊戌蒲<lb/>
<pb n="KR3j0185_WYG_103-15b"/>
陽葉大有序<lb/>
萬物皆天地委形其物之形而秀者又天地之委和也<lb/>
和氣所鍾為聖為賢為景星為鳯凰為芝草草有蘭亦<lb/>
然世稱三友挺挺花卉中竹有莭而嗇花梅有花而嗇<lb/>
葉松有葉而嗇香惟蘭獨併有之蘭君子也飡霞飲露<lb/>
孤竹之清標勁柯端莖汾陽之清節清香淑質靈均之<lb/>
潔操韵而幽妍而淡曽不與西施何郎等伍以天地和<lb/>
氣香之也予嗜焉成癖志几之暇具於心服於身復於<lb/>
<pb n="KR3j0185_WYG_103-16a"/>
聲譽之間捜求五十品随其性質植之客有謂予曰此<lb/>
身夲無物子何取以自累予應之曰天壤間萬物皆寄<lb/>
爾耳聲之寄目色之寄鼻臭之寄口味之寄有耳目口<lb/>
鼻而欲絶夫聲色臭味則天地萬物將無所寓其寄矣<lb/>
若總其所以寄我者而為我有又安知其不我累耶客<lb/>
曰然遂譜之淳祐丁未龍江王貴學進叔敬書<lb/>
　　品第之等<lb/>
涪翁曰楚人滋蘭九畹植蕙百畝蘭少故貴蕙多故賤<lb/>
<pb n="KR3j0185_WYG_103-16b"/>
予按夲草薫草亦名蕙草葉白蕙根曰薫十二畝為畹<lb/>
百畝自是相等若以一榦數花而蕙賤之非也今均目<lb/>
曰蘭天下深山窮谷非無幽蘭生於漳者既盛且馥其<lb/>
色有深紫淡紫真紅淡紅黄白碧緑魚魫金錢之異就<lb/>
中品第紫蘭陳為甲吳潘次之如趙如何如大小張淳<lb/>
監粮趙長秦<hi>峡州邑名</hi>紫蘭景初以下又其次而金稜邊為<lb/>
紫袍竒品白蘭竈山為甲施花恵知客次之如李如馬<lb/>
如鄭如濟老十九蕊黄八兄周染以下又其次而魚魫<lb/>
<pb n="KR3j0185_WYG_103-17a"/>
蘭為白花竒品其本不同如此或得其人或得其名其<lb/>
所産之異其名又不同如此<lb/>
　　灌溉之候<lb/>
涪翁曰蘭蕙叢生蒔以沙石則茂沃以湯茗則芳予於<lb/>
諸蘭非愛之太息使之碩而茂密而蕃蒔沃以時而已<lb/>
一陽生於子根荄正穉受肥尚淺其澆宜薄南薫時來<lb/>
沙土正漬嚼肥滋多其澆宜厚秋七八月預防氷霜又<lb/>
以濯魚肉水或穢腐水停久反清然後澆之人力所至<lb/>
<pb n="KR3j0185_WYG_103-17b"/>
蓋不萌者寡矣<lb/>
　　分拆之法<lb/>
予於分蘭次年纔開花即剪去求養其氣而不泄爾未<lb/>
分時前期月餘取合用沙去礫揚塵使糞夹和<hi>鵝糞為上他糞</hi>
<hi>勿用</hi>晒乾儲久逮寒露之後擊碎元盆輕手解拆去舊蘆<lb/>
頭存三年之穎或三穎四穎作一盆舊穎内新穎外不<lb/>
可太髙恐年久易隘不可太低恐根局不舒下沙欲疏<lb/>
而通則積雨不漬上沙欲細則潤宜泥沙順性雖槖駝<lb/>
<pb n="KR3j0185_WYG_103-18a"/>
復生無易於此<lb/>
　　泥沙之宜<lb/>
世稱花木多品惟竹三十九種菊有一百二十種芍藥<lb/>
百餘種牡丹九十種皆用一等沙泥惟蘭有差夢良魚<lb/>
魫宜黄浄無泥痩沙肥則腐吳蘭仙霞宜麄細適宜赤<lb/>
沙澆肥朱李竈山宜山下流聚沙濟老恵知客馬大同<lb/>
大小鄭宜溝壑黒濁沙何趙蒲許大小張金稜邊則以<lb/>
赤沙和泥種之自陳八斜夕陽紅以下任意用沙皆可<lb/>
<pb n="KR3j0185_WYG_103-18b"/>
須盆面沙燥方澆肥平常澆水亦如之而澆水時與澆<lb/>
肥異肥以一年三次澆水以一月三次澆大暑又倍之<lb/>
此封植之法受養之地靖莭菊和靖梅濂溪蓮皆識物<lb/>
真性蘭性好通風故臺太髙沖陽太低隠風前宜向離<lb/>
後宜背坎故迎南風而障北吹蘭性畏近日故地太狭<lb/>
蔽氣太廣逼炎左宜近野右宜依林欲引東暘而避西<lb/>
照炎烈廕之凝寒晒之蚯蚓蟠根以小便去之枯蝇㸃<lb/>
葉以油湯拭之摘莠草去蛛絲一月之内凡數十週伺<lb/>
<pb n="KR3j0185_WYG_103-19a"/>
其側真怪識之橘逾淮為枳貉逾汶則死余每病諸蘭<lb/>
肩載外郡取憐貴家既非土地之宜又失蒔養之法久<lb/>
皆化而為茅故以得活萌貽諸同好君子倘如鄙言則<lb/>
紉為裳揉為漿生意日茂奚九畹而止<lb/>
　　紫蘭<lb/>
陳夢良有二種一紫榦一白榦花色淡紫大似鷹爪排<lb/>
釘甚踈壮者二十餘蕚葉深緑尾微焦而黄好濕惡燥<lb/>
愛肥惡濁葉半出架而尚抽蕊幾與葉齊而未破昔陳<lb/>
<pb n="KR3j0185_WYG_103-19b"/>
承議得於官所而竒之陳夢良字也棄之鷄栅傍一夕<lb/>
吐蕚二十五與葉俱長三尺五寸有竒人寳之曰陳夢<lb/>
良諸蘭今年懶為子去年為父越去年為祖惟陳蘭多<lb/>
缺祖所以價穹其葉森潔狀如劍脊尾焦衆蘭頂花皆<lb/>
並俯惟此花獨仰特異於衆<lb/>
吳蘭色深紫向吾得於龍岩<hi>漳州縣名</hi>鉄礦山鉄叢石心而<lb/>
婉媚葉之修緑冠諸品得所養則蕋岐生有二十餘蕚<lb/>
性頗受肥亭亭特特隠然君子立乎其前初成翁本性<lb/>
<pb n="KR3j0185_WYG_103-20a"/>
有仙霞色深紫花氣幽芳勁操特莭榦葉與吳伯仲特<lb/>
花深耳<lb/>
趙十四即師博色淡壮者十四五蕚葉色深緑花似仙<lb/>
霞葉之修勁不及之<lb/>
何蘭壮者十四五蕚繁而低壓冶而倒披花色淡紫似<lb/>
陳蘭芽花榦壮而何則痩陳葉尾焦而何則否或名潘<lb/>
蘭有紅酣香醉之状經雨露則嬌困號醉楊妃不常發<lb/>
似仙霞<lb/>
<pb n="KR3j0185_WYG_103-20b"/>
大張青色深紫壮者十三蕚資勁質真向北門張其姓<lb/>
讀書岩谷得之花有二種大張花多小張花少大張榦<lb/>
花俱紫葉亦肥痩勝小張慳於發花<lb/>
蒲統領色紫壮者十數蕚淳熈間蒲統領引兵逐冦忽<lb/>
見一所似非人世四周幽蘭欲摘而歸一老叟前曰此<lb/>
蘭有神主之不可多摘取數穎而歸<lb/>
陳八斜色深紫壮者十餘蕚發則盈盆花類大張青榦<lb/>
紫過之葉緑而痩尾蒲下垂紫花中能生者為最間有<lb/>
<pb n="KR3j0185_WYG_103-21a"/>
一葉雙花<lb/>
淳監粮色深紫多者十蕚叢生並葉榦曲花壮俯者如<lb/>
想倚者如思葉髙三尺厚而且直其色尤紫大紫壮者<lb/>
十四蕚出於長秦亦以邑名近五六載葉緑而茂花韵<lb/>
而幽<lb/>
許景初十二蕚者花色鮮紅凌晨浥露若素練輕茜玉<lb/>
顔半酡榦微曲善於排飣葉頗散垂緑亦不深<lb/>
石門紅其色紅壮者十二蕚花微而促色紅而淺葉雖<lb/>
<pb n="KR3j0185_WYG_103-21b"/>
麄亦不甚髙滿盆則生亦云趙蘭小張青色紅多有八<lb/>
蕚淡於石門紅花榦甚短止供簪挿<lb/>
蕭仲和色如褪紫多者十二蕚葉緑如芳茅其餘榦纎<lb/>
長花亦離疎時人呼為花梯<lb/>
何首座色淡紫壮者九蕚陳吳諸品未出人争愛之既<lb/>
出其名亞矣<lb/>
林仲孔色淡紫壮者九蕚花半開而下視葉勁而黄一<lb/>
云仲美<lb/>
<pb n="KR3j0185_WYG_103-22a"/>
粉粧成色輕紫多者八蕚類陳八斜花與葉亦不甚都<lb/>
茅蘭其色紫黯長四寸有竒壮者十六七蕚麄而俗人<lb/>
鄙之是蘭結實其破如線絲絲片片随風飄地輕生夏<lb/>
至抽箆春前開花<lb/>
金稜邊出於長秦陳氏或云東郡迎春坊門王元善家<lb/>
如龍溪縣後林氏花因火為王所得有十二三蕚幽香<lb/>
凌桂勁莭方筠花似吳而差小其葉自尖處分為兩邉<lb/>
各一線許夕陽返照恍然金色漳人寳之亦罕𫝊於外<lb/>
<pb n="KR3j0185_WYG_103-22b"/>
是以價髙十倍於吳陳目之為紫蘭竒品<lb/>
　　白蘭<lb/>
竈山色碧壮者二十餘蕚出漳浦昔有煉丹於深山丹<lb/>
未成種其蘭於丹竈傍因名花如葵而間生並葉榦葉<lb/>
花同色蕚齊修中有薤黄東野朴守漳時品為花魁更<lb/>
名碧玉榦特以秋花故殿於紫蘭之後<lb/>
濟老色微緑壮者二十五蕚逐瓣有一線紅暈界其中<lb/>
餘絶髙花繁則榦不能制得所養則生紹興間僧廣濟<lb/>
<pb n="KR3j0185_WYG_103-23a"/>
修養窮谷有神人授數穎蘭在山隂久矣師今行果已<lb/>
滿與蘭齊芳僧植之岩下架一脉之水溉焉人植而名<lb/>
之又名一線紅以花中界紅脉若一線然榦花與竈山<lb/>
相若惟竈山花開玉頂下花如落以此分其髙下此花<lb/>
慳生蕊每嵗只生一<lb/>
恵知客色潔白或向或背花英淡紫片尾微黄頗似施<lb/>
蘭其葉最茂有三尺五寸餘<lb/>
施蘭色黄壮者十五蕚或十六七蕚清操潔白聲氣薫<lb/>
<pb n="KR3j0185_WYG_103-23b"/>
香花頭頗大岐榦而生但花間未周下蕊半随葉深緑<lb/>
壮而長冠於諸品此等種得之施尉<lb/>
李通判色白壮者十二蕚葉有劍脊挺直而秀最可人<lb/>
眼所以識蘭趣者不専㸔花正要㸔葉<lb/>
鄭白羊色碧多者十五蕚岐生過之膚美體膩翠羽金<lb/>
肩花若懶散下視其跗尤碧交秋乃花或又謂大鄭<lb/>
鄭少舉色潔白壮者十七八蕚鄭得之雲霄葉勁曰大<lb/>
鄭葉軟曰小鄭散亂蓬頭少舉葉硃花一生則盈盆引<lb/>
<pb n="KR3j0185_WYG_103-24a"/>
於齊葉三尺勁壮似仙霞<lb/>
仙霞九十蕊色白鮮者如濯含者如潤始得之泰邑初<lb/>
不為竒植之蕊多因以名花比李通判則過之<lb/>
馬大同色碧壮者十二蕚花頭肥大瓣緑片多紅暈其<lb/>
葉髙聳榦僅半之一名朱撫或曰翠微又曰五暈絲葉<lb/>
散端直冠他種<lb/>
黄八兄色潔白壮者十三蕚葉緑而直善於抽榦頗似<lb/>
鄭花多猶荔之十八娘<lb/>
<pb n="KR3j0185_WYG_103-24b"/>
朱蘭得於朱僉判色黄多者十一蕚花頭似開倒向一<lb/>
隅若䖝之蠧榦葉長而痩<lb/>
周染色白壮者十數蕚葉與花俱類鄭而榦短弱<hi>葉榦長者</hi>
<hi>為少舉促而葉微黄者為白羊榦短者為周花</hi>
夕陽紅色白壮者八蕚花片雖白尖處微紅如夕陽返<lb/>
照或謂産夕陽院東山因名<lb/>
雲嶠色白壮者七蕚花大紅心隣於小張以所得之地<lb/>
名葉深厚於小張清髙亦如之雲嶠海島之精寺也<lb/>
<pb n="KR3j0185_WYG_103-25a"/>
林郡馬其色緑出長泰壮者十三蕚葉厚而壮似施而<lb/>
香過之<lb/>
青蒲色白七蕚挺肩露頴似碧玉而葉低小僅尺有五<lb/>
寸花尤白葉緑而小直而修<lb/>
獨頭蘭色緑一花大如鷹爪榦髙二寸葉類麥門冬入<lb/>
臘方薫馥可愛建浙間謂之獻嵗正一榦一花而香有<lb/>
餘者山鄉有之間有雙頭涪翁以一榦一花而香有餘<lb/>
者蘭也<lb/>
<pb n="KR3j0185_WYG_103-25b"/>
觀堂主色白七蕚榦紅花聚如簇葉不甚髙婦女多簮<lb/>
之<lb/>
名第色白七八蕚風韵雖亞以出周先生讀書林<hi>先生諱匡</hi>
<hi>物元和進士榜</hi>邦人以先生故愛而存之<lb/>
魚魫蘭一名趙蘭十二蕚花片澄澈宛如魚魫采而沈<lb/>
之水無影可指葉頗勁緑顛微曲焉此白蘭之竒品更有<lb/>
髙陽蘭四明蘭<lb/>
碧蘭始出於葉<hi>興化郡名</hi>龜山院陳沈二仙修行處花有十<lb/>
<pb n="KR3j0185_WYG_103-26a"/>
四五蕚與葉齊修葉直而痩花碧而芳用紅沙種雨水<lb/>
澆之莆中竒品或山石和泥亦宜之<lb/>
翁通判色淡紫壮者十六七蕚葉最修長此泉州之竒<lb/>
品宜赤泥和沙<lb/>
建蘭色白而潔味芎而幽葉不甚長只近二尺許深緑<lb/>
可愛最怕霜凝日晒則葉尾皆焦愛肥惡燥好濕惡濁<lb/>
清香皎潔勝於漳蘭但葉不如漳蘭修長此南建之竒<lb/>
品也品第亦多而予尚未造竒妙宜黒泥和沙<lb/>
<pb n="KR3j0185_WYG_103-26b"/>
碧蘭色碧壮者二十餘蕚葉最修長得於所養則蕚修<lb/>
於葉花葉齊色香韻而幽長三尺五寸有餘更有一品<lb/>
而花葉俱短三四寸許愛濕惡燥最怕烈日晒之不得<lb/>
其夲性則腐爛此廣州之竒品也<lb/>
<pb n="KR3j0185_WYG_103-27a"/>
　　菊譜<hi>范成大</hi>
　　定品<lb/>
或問菊奚先曰先色與香而後態然則色奚先曰黄者<lb/>
中之色土王季月而菊以九月花金土之應相生而相<lb/>
得者也其次莫若白西方金氣之應菊以秋開則於氣<lb/>
為鍾焉陳藏器云白菊生平澤花紫者白之變紅者紫<lb/>
之變也此紫所以為白之次而紅所以為紫之次云有<lb/>
色矣而又有香有香矣而後有態是其為花之尤者也<lb/>
<pb n="KR3j0185_WYG_103-27b"/>
或又曰花以艶媚為悦而子以態為後歟曰吾嘗聞於<lb/>
古人矣妍卉繁花為小人而松竹蘭菊為君子安有君<lb/>
子而以態為悦乎至於具香與色而又有態是猶君子<lb/>
而有威儀也菊有名龍腦者具香與色而態不足者也<lb/>
菊有名都勝者具色與態而香不足者也菊之黄者未<lb/>
必皆勝而置於前者正其色也菊之白者未必皆劣而<lb/>
列於中者次其色也雜羅香毬玉鈴之類則以瓌異而<lb/>
升焉至於順聖楊妃之類轉紅受色不正故雖有芬香<lb/>
<pb n="KR3j0185_WYG_103-28a"/>
態度不得與諸花争也然余獨以龍腦為諸花之冠是<lb/>
故君子貴其質焉後之視此譜者觸類而求之則意可<lb/>
見矣<lb/>
　花總數三十有五品以品視之可以見花之髙下以<lb/>
　花視之可以知品之得失具列之如左云<lb/>
　　龍腦第一<lb/>
龍腦一名小銀臺出京師開以九月末類金萬鈴而葉<lb/>
尖謂花上葉色類人間染鬱金而外葉純白夫黄菊有<lb/>
<pb n="KR3j0185_WYG_103-28b"/>
深淺色兩種而是花獨得深淺之中又其香氣芬烈甚<lb/>
似龍腦是花與香色俱可貴也諸菊或以態度争先者<lb/>
然標致髙逺譬如大人君子雍容雅淡識與不識固將<lb/>
見而悦之誠未易以妖冶嫵媚為勝也<lb/>
　　新羅第二<lb/>
新羅一名玉梅一名倭菊或云出海外國中開以九月<lb/>
末千葉純白長短相次而花葉尖薄鮮明瑩徹若瓊瑶<lb/>
然花始開時中有青黄細葉如花蕋之状盛開之後細<lb/>
<pb n="KR3j0185_WYG_103-29a"/>
葉舒展乃始見其蕋焉枝正紫色葉青支股而小凢菊<lb/>
類多尖闕而此花之蕋分為五出如人之有支股也與<lb/>
花相映標韵髙雅似非尋常之比也然余觀諸菊開頭<lb/>
枝葉有多少繁簡之失如桃花菊則恨葉多如毬子菊<lb/>
則恨花繁此菊一枝多開一花雖有旁枝亦少雙頭並<lb/>
開者正素獨立之意故詳紀焉<lb/>
　　都勝第三<lb/>
都勝出陳州開以九月末鵞黄千葉葉形圓厚有雙紋<lb/>
<pb n="KR3j0185_WYG_103-29b"/>
花葉大者每葉上皆有雙畫直紋如人手紋状而内外<lb/>
大小重叠相次蓬蓬然疑造物者著意為之凢花形千<lb/>
葉如金鈴則太厚單葉如大金鈴則太薄惟都勝新羅<lb/>
御愛棣棠頗得厚薄之中而都勝又其最美者也余嘗<lb/>
謂菊之為花皆以香色態度為尚而枝常恨麤葉常恨<lb/>
大凡菊無態度者枝葉累之也此菊細枝少葉嫋嫋有<lb/>
態而俗以都勝目之其有取于此乎花有淺深兩色蓋<lb/>
初開時色深爾<lb/>
<pb n="KR3j0185_WYG_103-30a"/>
　　御愛第四<lb/>
御愛出京師開以九月末一名笑靨一名喜容淡黄千<lb/>
葉葉有雙紋齊短而闊葉端皆有兩闕内外鱗次亦有<lb/>
瓌異之狀但恨枝榦差麤不得與都勝争先爾葉比諸<lb/>
菊最小而青每葉不過如指面大或云出禁中因此得<lb/>
名<lb/>
　　玉毬第五<lb/>
玉毬出陳州開以九月末多葉白花近蕋微有紅色花<lb/>
<pb n="KR3j0185_WYG_103-30b"/>
外大葉有雙紋瑩白齊長而蕋中小葉如剪茸初開時<lb/>
有青殻久乃退去盛開後小葉舒展皆與花外長葉相<lb/>
次倒垂而玉毬目之者以其有圓聚之形也枝榦不甚<lb/>
麤葉尖長無刓闕枝葉皆有浮毛頗與諸菊異然顔色<lb/>
標致固自不凡近年以來方有此夲好事者競求致一<lb/>
二夲之直比于常菊蓋十倍焉<lb/>
　　玉鈴第六<lb/>
玉鈴未詳所出開以九月中純白千葉中有細鈴甚類<lb/>
<pb n="KR3j0185_WYG_103-31a"/>
大金鈴菊凡白花中如玉毬新羅形態髙雅出於其上<lb/>
而此菊與之争勝故余特次二菊觀名求實似無愧焉<lb/>
　　金萬鈴第七<lb/>
金萬鈴未詳所出開以九月末深黄千葉菊以黄為正<lb/>
而鈴以金為質是菊正黄色而葉有鐸形則於名實兩<lb/>
無愧也菊有花宻枝偏者人間謂之鞍子菊實與此花<lb/>
一種特以地脉肥盛使之然爾又有大萬鈴大金鈴蜂<lb/>
鈴之類或形色不正比之此花特為竊有其名也<lb/>
<pb n="KR3j0185_WYG_103-31b"/>
　　大金鈴第八<lb/>
大金鈴未詳所出開以九月末深黄有鈴者皆如鐸鈴<lb/>
之形而此花之中實皆五出細花下有大葉承之每葉<lb/>
之有雙紋枝與常菊相似葉大而疎一枝不過十餘葉<lb/>
俗名大金鈴蓋以花形似秋萬鈴爾<lb/>
　　銀臺第九<lb/>
銀臺深黄萬銀鈴葉有五出而下有雙紋白葉開之初<lb/>
疑與龍腦菊一種但花形差大且不甚香耳俗謂龍腦<lb/>
<pb n="KR3j0185_WYG_103-32a"/>
菊為小銀臺蓋以相似故也枝榦纎柔葉青黄而麤疎<lb/>
近出洛陽水北小民家未多見也<lb/>
　　棣棠第十<lb/>
棣棠出西京開以九月末深黄雙紋多葉自中至外長<lb/>
短相次如千葉棣棠状凡黄菊類多小花如都勝御愛<lb/>
雖稍大而色皆淺黄其最大者若大金鈴菊則又單葉<lb/>
淺薄無甚佳處唯此花深黄多葉大於諸菊而又枝葉<lb/>
甚青一枝聚生至十餘朶花葉相映顔色鮮好甚可愛<lb/>
<pb n="KR3j0185_WYG_103-32b"/>
也<lb/>
　　蜂鈴第十一<lb/>
蜂鈴開以九月中千葉深黄花形圓小而中有鈴葉擁<lb/>
聚蜂起細視若有蜂窠之状大抵此花似金萬鈴獨以<lb/>
花形差小而尖又有細蕋出鈴葉中以此别爾<lb/>
　　鵞毛第十二<lb/>
鵞毛未詳所出開以九月末淡黄纎細如毛生於花蕚<lb/>
上凡菊大率花心皆細葉而下有大葉氶之間謂之托<lb/>
<pb n="KR3j0185_WYG_103-33a"/>
葉今鵝毛花自内至外葉皆一等但長短上下有次爾<lb/>
花形小於金萬鈴亦近年新花也<lb/>
　　毬子第十三<lb/>
毬子未詳所出開以九月中深黄千葉尖細重叠皆有<lb/>
倫理一枝之杪聚生百餘花若小毬諸菊黄花最小無<lb/>
過此者然枝青葉碧花色鮮明相映尤好也<lb/>
　　夏金鈴第十四<lb/>
夏金鈴出西京開以六月深黄千葉甚與金萬鈴相類<lb/>
<pb n="KR3j0185_WYG_103-33b"/>
而花頭痩小不甚鮮茂蓋以生非時故也或曰非時而<lb/>
花失其正也而可置於上乎曰其香是也其色是也若<lb/>
生非其時則係於天者也夫特以生非其時而置之諸<lb/>
菊之上香色不足論矣奚以貴質哉<lb/>
　　秋金鈴第十五<lb/>
秋金鈴出西京開以九月中深黄雙紋重葉花中細蕋<lb/>
皆出小鈴蕚中其蕚亦如鈴葉但比花葉短礦而青故<lb/>
譜中謂鈴葉鈴蕚者以此有如蜂鈴状余頃年至京師<lb/>
<pb n="KR3j0185_WYG_103-34a"/>
始見此菊戚里相𫝊以為愛玩其後菊品漸盛香色形<lb/>
態徃徃出此花上而人之貴愛寞落矣然花色正黄未<lb/>
應便置菊之下也<lb/>
　　金錢第十六<lb/>
金錢出西京開以九月末深黄雙紋重葉似大金鈴而<lb/>
花形圓齊頗類滴漏花<hi>欄檻處處有亦名滴滴金一名金滴子</hi>人未識者<lb/>
或以為棠棣菊或以為大金鈴但以花葉辨之乃可見<lb/>
爾<lb/>
<pb n="KR3j0185_WYG_103-34b"/>
　　鄧州黄第十七<lb/>
鄧州黄開以九月末單葉雙紋深於鵞黄而淺於鬰金<lb/>
中有細葉出鈴蕚上形様甚似鄧州白但差小爾按陶<lb/>
隠居云南陽酈縣有黄菊而白者以五月採今人間相<lb/>
𫝊多以白菊為貴又採時乃以九月頗與古説相異然<lb/>
黄菊味甘氣香枝榦葉形全類白菊疑乃𢎞景所記爾<lb/>
　　薔薇第十八<lb/>
薔薇未詳所出九月末開深黄雙紋單葉有黄細蕋出<lb/>
<pb n="KR3j0185_WYG_103-35a"/>
小鈴蕚中枝榦差細葉有支股而圓今薔薇有紅黄千<lb/>
葉單葉兩種而單葉者差淡人間謂之野薔薇蓋以單<lb/>
葉者爾<lb/>
　　黄二色第十九<lb/>
黄二色九月末開鵞黄雙紋多葉一花之間自有深淡<lb/>
兩色然此花甚類薔薇菊惟形差小又近蕊多有亂葉<lb/>
不然亦不辨其異種也<lb/>
　　甘菊第二十<lb/>
<pb n="KR3j0185_WYG_103-35b"/>
甘菊生雍州川澤開以九月深黄單葉閭巷小人且能<lb/>
識之固不待記而後見也然余竊謂古菊未有瓌異如<lb/>
今者而陶淵明張景陽謝希逸潘安仁等或愛其香或<lb/>
詠其色或採之於東籬或泛之於酒斚疑皆今之甘菊<lb/>
花也夫以古人賦詠愛賞至於如此而一旦以今菊之<lb/>
盛遂將棄而不取是豈仁人君子之於物哉故余特以<lb/>
甘菊置於白紫紅菊三品之上其大意如此<lb/>
　　酴醿第二十一<lb/>
<pb n="KR3j0185_WYG_103-36a"/>
酴醿出相州開以九月末純白千葉自中至外長短相<lb/>
次花之大小正如酴醿而枝榦纎柔頗有態度若花葉<lb/>
稍圓加以檀蕊真酴醿也<lb/>
　　玉盆第二十二<lb/>
玉盆出滑州開以九月末多葉黄心内深外淡而下有<lb/>
濶白大葉連綴承之有如盆盂中盛花状然人間相𫝊<lb/>
以為玉盆菊者大率金黄心碎葉初不知其得名之由<lb/>
後請疑於識者始以真菊相示乃知物之見名於人者<lb/>
<pb n="KR3j0185_WYG_103-36b"/>
必有形似之實非講尋無倦或有所遺爾<lb/>
　　鄧州白第二十三<lb/>
鄧州白九月末開單葉雙紋白花中有細蕋出鈴蕚中<lb/>
凡菊單葉如薔薇菊之類大率花葉圓宻相次<hi>花葉即花瓣也</hi>
<hi>非謂枝葉間之花葉也餘倣此</hi>而此花葉皆尖細相去稀疎然香比諸<lb/>
菊甚烈而又正為藥中所用蓋鄧州菊潭所出爾枝榦<lb/>
甚纎柔葉端有支股而長亦不甚青<lb/>
　　白菊第二十四<lb/>
<pb n="KR3j0185_WYG_103-37a"/>
白菊單葉白花蕋與鄧州白相類但花葉差濶相次圓<lb/>
宻而枝葉麤繁人未識者多謂此為鄧州白余亦信以<lb/>
為然後劉伯紹訪得其真菊較見其意故譜中别開鄧<lb/>
州白而正其名曰白菊<lb/>
　　銀盆第二十五<lb/>
銀盆出西京開以九月中花中皆細鈴比夏秋萬鈴差<lb/>
疎而形色似之鈴葉之下别有雙紋白葉故人間謂之<lb/>
銀盆者以其下葉正白故也此菊近出未多見至其茂<lb/>
<pb n="KR3j0185_WYG_103-37b"/>
肥得地則一花之大有若盆者焉<lb/>
　　順聖淺紫第二十六<lb/>
順聖淺紫出陳州鄧州九月中方開多葉葉比諸菊最<lb/>
大一花不過六七葉而每葉盤叠凡三四重花葉空處<lb/>
間有筒葉輔之大率花形枝榦類垂絲棣棠但色紫花<lb/>
大爾余所記菊中惟此最大而風流態度又為可貴獨<lb/>
恨此花非黄白不得與諸菊争先也<lb/>
　　夏萬鈴第二十七<lb/>
<pb n="KR3j0185_WYG_103-38a"/>
夏萬鈴出鄜州開以五月紫色細鈴生於雙紋大葉之<lb/>
上以時别之者以有秋時紫花故也或以菊皆秋生花<lb/>
而疑此菊獨以夏盛按靈寳方曰菊花紫白又陶隠居<lb/>
云五月採今此花紫色而開於夏時是其得時之正也<lb/>
夫何疑哉<lb/>
　　秋萬鈴第二十八<lb/>
秋萬鈴出鄜州開以九月中千葉淺紫其中細葉盡為<lb/>
五出鐸形而下有雙紋大葉承之諸菊如棣棠是其最<lb/>
<pb n="KR3j0185_WYG_103-38b"/>
大獨此菊與順聖過焉或云與夏花一種但秋夏再開<lb/>
爾今人間起草為花多作此菊蓋以其瓌美可愛故也<lb/>
　　繡毬第二十九<lb/>
繡毬出西京開以九月中千葉紫花花葉尖濶相次聚<lb/>
生如金鈴菊中鈴葉之狀大率此花似荔枝菊花中無<lb/>
筒葉而蕚邊正平爾花形之大有若大金鈴菊者焉<lb/>
　　荔枝第三十<lb/>
荔枝枝紫出西京九月中開千葉紫花葉卷為筒<hi>謂花葉也</hi>
<pb n="KR3j0185_WYG_103-39a"/>
<hi>凡菊鈴葉有五出皆如鐸鈴之形又有卷生為筒無尖闕者故謂之筒葉他與此同</hi>大小相間凡<lb/>
菊鈴并蕋皆生托葉之上葉背乃有花蕚與枝相連而<lb/>
此菊上下左右攅聚而生故俗以為荔枝者以其花形<lb/>
正圓故也花有紅者與此同名而純紫者蓋不多爾<lb/>
　　垂絲粉紅第三十一<lb/>
垂絲粉紅出西京九月中開千葉葉細如茸攅聚相次<lb/>
而花下亦無托葉人以垂絲目之者蓋以枝榦纎弱故<lb/>
也<lb/>
<pb n="KR3j0185_WYG_103-39b"/>
　　楊妃第三十二<lb/>
楊妃未詳所出九月中開粉紅千葉散如亂茸而枝葉<lb/>
細小嫋嫋有態此實菊之柔媚為悦者也<lb/>
　　合蟬第三十三<lb/>
合蟬未詳所出九月末開粉紅筒葉花形細者與蕊雜<lb/>
比方盛開時筒之大者裂為兩翅如飛舞狀一枝之杪<lb/>
凡三四花然大率皆筒葉如荔枝菊有蟬形者蓋不同<lb/>
爾<lb/>
<pb n="KR3j0185_WYG_103-40a"/>
　　紅二色第三十四<lb/>
紅二色出西京開以九月末千葉深淡紅叢有兩色而<lb/>
花葉之中間生筒葉大小相映方盛開時筒之大者裂<lb/>
為二三與花葉相雜此茸茸然花心與筒葉中有青黄<lb/>
紅蕋頗與諸菊相異然余怪桃花石榴川木𤓰之類或<lb/>
有一株異色者每以造物之付受有不平歟抑將見其<lb/>
巧歟今菊之變其黄白而為粉紅深紫固可怪而又一<lb/>
株亦有異色並生者也是亦深可怪歟花之形度無甚<lb/>
<pb n="KR3j0185_WYG_103-40b"/>
佳處特記其異爾<lb/>
　　桃花第三十五<lb/>
桃花粉紅單葉中有黄蕊其色正類桃花俗以此名蓋<lb/>
以言其色爾花之形度雖不甚佳而開於諸菊未有之<lb/>
前故人視此菊如木中之梅焉枝葉最繁宻或有無花<lb/>
者則一葉之大踰數寸也<lb/>
　雜記<lb/>
　　叙遺<lb/>
<pb n="KR3j0185_WYG_103-41a"/>
余聞有麝香菊者黄花千葉以香得名有錦菊者粉紅<lb/>
碎花以色得名有孩兒菊者粉紅青蕚以形得名有金<lb/>
絲菊者紫花黄心以蕊得名嘗訪於好事求於園圃既<lb/>
未之見而説者謂孩兒菊與桃花一種又云種花者剪<lb/>
掐為之至錦菊金絲則或有言其與别名非菊者若麝<lb/>
香菊則又出陽翟洛人實未之見夫既已記之而定其<lb/>
品之髙下又因𫝊聞附會而亂其先後之次是非余譜<lb/>
菊之意故特論其名色列於記花之後以俟博物之君<lb/>
<pb n="KR3j0185_WYG_103-41b"/>
子證其謬焉<lb/>
　　補意<lb/>
余嘗怪古人之於菊雖賦詠嗟嘆嘗見於文詞而未嘗<lb/>
説其花瓌異如吾譜中所記者疑古之品未若今日之<lb/>
富也今遂有三十五種又嘗聞於蒔花者云花之形色<lb/>
變易如牡丹之類嵗取其變者以為新今此菊亦疑所<lb/>
變也今之所譜雖自謂甚富然捜訪所有未至與花之<lb/>
變易後出則有待於好事者焉君子之於文亦闕其不<lb/>
<pb n="KR3j0185_WYG_103-42a"/>
知者斯可矣若夫掇擷治療之方栽培灌種之宜宜觀<lb/>
於方册而問於老圃不待予言也<lb/>
　　拾遺<lb/>
黄碧單葉兩種生於山野籬落之間宜若無足取者然<lb/>
譜中諸菊多以香色態度為人愛好剪鉏移徙或至傷<lb/>
生而是花與之均賦一性同受一色俱有此名而能逺<lb/>
近山野保其自然固亦無羨於諸菊也余嘉其大意而<lb/>
収之又不敢雜置諸菊之中故特列之於後云<lb/>
<pb n="KR3j0185_WYG_103-43a"/>
　　菊譜後序<lb/>
菊有黄白二種而以黄為正人於牡丹獨曰花而不名<lb/>
好事者於菊亦但曰黄花皆所以珍異之故余譜先黄<lb/>
而後白陶隠居謂菊有二種一種莖紫氣香味甘葉嫰<lb/>
可食花微小者為真菊青莖細葉作蒿艾氣味苦花大<lb/>
名苦薏非真也今吳下惟甘菊一種可食花細碎品不<lb/>
甚髙餘味皆苦白花尤甚花亦大隠居論藥既不以此<lb/>
為真後復云白菊治風眩陳藏器之説亦然靈寳方及<lb/>
<pb n="KR3j0185_WYG_103-43b"/>
抱朴子丹法又悉用白菊蓋與前説相牴牾今詳此惟<lb/>
甘菊一種可食亦入藥餌餘黄白二花雖不可餌皆入<lb/>
藥而治頭風則尚白者此論堅定無疑併著于後<lb/>
　<lb/>
　<lb/>
　<lb/>
　<lb/>
　說郛卷一百三上<lb/>
<pb n="KR3j0185_WYG_103-44a"/>
欽定四庫全書<lb/>
　説郛卷一百三下　　　　元　陶宗儀　撰<lb/>
　　菊譜序<lb/>
草木之有花浮冶而易壊凡天下輕脆難久之物者皆<lb/>
以花比之宜非正人達士堅操篤行之所好也然余嘗<lb/>
觀屈原之為文香草龍鳳以比忠正而菊與菌桂荃蕙<lb/>
蘭芷江蘺同為所取又松者天下嵗寒堅正之木也而<lb/>
陶淵明乃以松名配菊連語而稱之夫屈原淵明實皆<lb/>
<pb n="KR3j0185_WYG_103-44b"/>
正人達士堅操篤行之流至於菊猶貴重之如此是菊<lb/>
雖以花為名固與浮冶易壊之物不可同年而語也且<lb/>
菊有異於物者凡花皆以春盛而實者以秋成其根柢<lb/>
枝葉無物不然而菊獨以秋花悦茂於風霜揺落之時<lb/>
此其得時者異也有花葉者花未必可食而康風子乃<lb/>
以食菊仙又本草云以九月取花久服輕身耐老此其<lb/>
花異也花可食者根葉未必可食而陸龜蒙云春苖恣<lb/>
肥得以採擷供左右杯按又夲草云以正月取根此其<lb/>
<pb n="KR3j0185_WYG_103-45a"/>
根葉異也夫以一草之微自夲至末無非可食有功於<lb/>
人者加以花色香態纎妙閑雅可為丘壑燕静之娛然<lb/>
則古人取其香以比徳而配之以嵗寒之操夫豈獨然<lb/>
而已哉洛陽中風俗大抵好花菊品之數比他州為盛<lb/>
劉元孫伯紹者隠居伊水之瀍萃諸菊而植之朝夕嘯<lb/>
咏乎其側蓋有意譜之而未暇也崇寕甲申九月余得<lb/>
為龍門之游得至君居坐於舒嘯堂上顧玩而樂之於<lb/>
是相與訂論訪其居之未嘗有因次第焉牡丹荔枝香<lb/>
<pb n="KR3j0185_WYG_103-45b"/>
笋茶竹硯墨之類有名數者前人皆譜録今菊品之盛<lb/>
至於三十餘種可以類聚而記之故随其名品類序於<lb/>
左以列諸譜之次<lb/>
<pb n="KR3j0185_WYG_103-46a"/>
　　菊譜<hi>劉蒙</hi>
　黄花<lb/>
　　勝金黄<lb/>
勝金黄一名大金黄菊以黄為正此品最為豐縟而加<lb/>
輕盈花葉微尖但條梗纎弱難得團簇作大本須留意<lb/>
扶植乃成<lb/>
　　疊金黄<lb/>
疊金黄一名明州黄又名小金黄花心極小疊葉穠宻<lb/>
<pb n="KR3j0185_WYG_103-46b"/>
状如笑壓花有富貴氣開早<lb/>
　　棣棠菊<lb/>
棣棠菊一名金鎚子花纎穠酷似棣棠色深如赤金他<lb/>
花色皆不及盖竒品也窠株不甚髙金陵最多<lb/>
　　疊羅黄<lb/>
疊羅黄状如小金黄花葉尖痩如剪羅縠三兩花自作<lb/>
一髙枝出叢上意度瀟灑<lb/>
　　麝香黄<lb/>
<pb n="KR3j0185_WYG_103-47a"/>
麝香黄花心豐腴傍短葉宻承之格極髙勝亦有白者<lb/>
大畧似白佛頂而勝之逺甚吳中比年始有<lb/>
　　千葉黄<lb/>
千葉小金錢畧似明州黄花葉中外疊疊整齊心甚大<lb/>
　　太真黄<lb/>
太真黄花如小金錢加鮮明<lb/>
　　單花小金錢<lb/>
單花小金錢花心尤大開最早重陽前已爛熳<lb/>
<pb n="KR3j0185_WYG_103-47b"/>
　　垂絲菊<lb/>
垂絲菊花蘂深黄莖極柔細随風動揺如垂絲海棠<lb/>
　　鴛鴦菊<lb/>
鴛鴦菊花常相偶葉深碧<lb/>
　　金鈴菊<lb/>
金鈴菊一名荔枝菊舉體千葉細瓣簇成小毬如小荔<lb/>
枝枝條長茂可以攬結江東人喜種之有結爲浮圖樓<lb/>
閣髙丈餘者余頃北使過欒城其地多菊家家以盆盎<lb/>
<pb n="KR3j0185_WYG_103-48a"/>
遮門悉爲鸞鳳亭臺之狀即此一種<lb/>
　　毬子菊<lb/>
毬子菊如金鈴而差小二種相去不逺其大小名字出<lb/>
於栽培肥瘠之别<lb/>
　　小金鈴<lb/>
小金鈴一名夏菊花如金鈴而極小無大本夏中開<lb/>
　　藤菊花<lb/>
藤菊花宻條柔以長如藤蔓可編作屏幛亦名棚菊種<lb/>
<pb n="KR3j0185_WYG_103-48b"/>
之坡上則垂下裊數尺如纓絡尤宜池塘之瀕<lb/>
　　十樣菊<lb/>
十様菊一本開花形模各異或多葉或單葉或大或小<lb/>
或如金鈴徃徃有六七色以成數通名之曰十様衢嚴<lb/>
間花黄杭之屬邑有白者<lb/>
　　甘菊<lb/>
甘菊一名家菊人家種以供蔬茹凡菊葉皆深緑而厚<lb/>
味極苦或有毛惟此葉淡緑柔瑩味微甘咀嚼香味俱<lb/>
<pb n="KR3j0185_WYG_103-49a"/>
勝擷以作羮及泛茶極有風致天随子所賦即此種花<lb/>
差勝野菊其本不繁花<lb/>
　　野菊<lb/>
野菊旅生田野及水濵花單葉極瑣細<lb/>
　白花<lb/>
　　五月菊<lb/>
五月菊花心極大每一鬚皆中空攅成一匾毬子紅白<lb/>
單葉繞承之每枝只一花莖二寸葉似同蒿夏中開近<lb/>
<pb n="KR3j0185_WYG_103-49b"/>
年院體畫草虫喜以此菊寫生<lb/>
　　金杯玉盤<lb/>
金杯玉盤中心黄四傍淺白大葉三數層花頭徑三寸<lb/>
菊之大者不過此本出江東比年稍移栽吳下此與五<lb/>
月菊二品以其花徑寸特大故列之於前<lb/>
　　喜容<lb/>
喜容千葉花初開微黄花心極小花中色深外微暈淡<lb/>
欣然丰艶有喜色甚稱其名久則變白尤耐封殖可以<lb/>
<pb n="KR3j0185_WYG_103-50a"/>
引長七八尺至一丈亦可攬結白花中髙品也<lb/>
　　御衣黄<lb/>
御衣黄千葉花初開深鵞黄大畧似喜容而差踈痩久<lb/>
則變白<lb/>
　　萬鈴菊<lb/>
萬鈴菊中心淡黄鎚子傍白花葉繞之花端極尖香尤<lb/>
清烈<lb/>
　　蓮花菊<lb/>
<pb n="KR3j0185_WYG_103-50b"/>
蓮花菊如小白蓮花多葉而無心花頭踈極蕭散清絶<lb/>
一枝只一葩緑葉亦甚纎巧<lb/>
　　芙蓉菊<lb/>
芙蓉菊開就者如小木芙蓉尤穠盛者如樓子芍藥但<lb/>
難培植多不能繁罧<lb/>
　　茉莉菊<lb/>
茉莉菊花葉繁縟全似茉莉緑葉亦似之長大而圓浄<lb/>
　　木香菊<lb/>
<pb n="KR3j0185_WYG_103-51a"/>
木香菊多葉畧似御衣黄初開淺鵞黄久則一白花葉<lb/>
尖薄盛開則微卷芳氣最烈一名腦子菊<lb/>
　　酴醿菊<lb/>
酴醿菊細葉稠疊全似酴醿比茉莉差小而圓<lb/>
　　艾葉菊<lb/>
艾葉菊心小葉單葉緑尖長蓬艾<lb/>
　　白麝香<lb/>
白麝香似麝香黄花差小亦豐腴韵勝<lb/>
<pb n="KR3j0185_WYG_103-51b"/>
　　銀杏菊<lb/>
銀杏菊淡白時有微紅花葉尖緑葉全似銀杏葉<lb/>
　　白荔枝<lb/>
白荔枝與金鈴同但花白耳<lb/>
　　波斯菊<lb/>
波斯菊花頭極大一枝只一葩喜倒垂下久則微捲如<lb/>
髪之鬈<lb/>
　雜色<lb/>
<pb n="KR3j0185_WYG_103-52a"/>
　　佛頂菊<lb/>
佛頂菊亦名佛頭菊中黄心極大四傍白花一層繞之<lb/>
初秋先開白色<lb/>
　　桃花菊<lb/>
桃花菊多至四五重粉紅色濃淡在桃杏紅梅之間未<lb/>
霜即開最為妍麗中秋後便可賞以其質如白之受采<lb/>
故附白花<lb/>
　　胭脂菊<lb/>
<pb n="KR3j0185_WYG_103-52b"/>
胭脂菊類桃花菊深紅淺紫比胭脂色尤重比年始有<lb/>
之此品既出桃花菊遂無顔色盖竒品也姑附白花之<lb/>
後<lb/>
　　紫菊<lb/>
紫菊一名孩兒菊花如紫茸叢茁細碎微有菊香或云<lb/>
即澤蘭也以其與菊同時又常及重九故附於菊<lb/>
<pb n="KR3j0185_WYG_103-53a"/>
　　菊譜前序<lb/>
菊草屬也以黄爲正所以概稱黄花漢俗九日飲菊酒<lb/>
以祓除不祥盖九月律中無射而數九俗尚九日而用<lb/>
時之草也南陽酈縣有菊潭飲其水者皆夀神仙傳有<lb/>
康生服其花而成仙菊有黄華北方用以凖莭令大畧<lb/>
黄華開時莭候不差江南地暖百卉造作無時而菊獨<lb/>
不然攷其理菊性介烈高潔不與百卉同其盛衰必待<lb/>
霜降草木黄落而花始開嶺南冬至始有微霜故也本<lb/>
<pb n="KR3j0185_WYG_103-53b"/>
草一名日精一名周盈一名傅延年所宜貴者苖可以<lb/>
菜花可以藥囊可以枕釀可以飲所以髙人隠士籬落<lb/>
畦圃之間不可一日無此花也陶淵明植以三徑采於<lb/>
東籬浥露掇英汎以忘憂鍾㑹賦以五美謂圓華髙懸<lb/>
凖天極也純黄不雜后土色也早植晩登君子徳也冒<lb/>
霜吐穎象勁直也杯中體輕神仙食也其爲所重如此<lb/>
然品類有數十種而白菊一二年多有變黄者余在二<lb/>
水植大白菊百餘株次年盡變爲黄花今以色之黄白<lb/>
<pb n="KR3j0185_WYG_103-54a"/>
及雜色品類可見於吳門者二十有七種大小顔色殊<lb/>
異而不同自昔好事者為牡丹芍藥海棠竹筍作譜記<lb/>
者多矣獨菊花未有爲之譜者殆亦菊花之闕文也歟<lb/>
余姑以所見為之若夫耳目之未接品類之未備更俟<lb/>
博雅君子與我同志者續之余所已見具列于後<lb/>
<pb n="KR3j0185_WYG_103-55a"/>
　　菊譜<hi>史正志</hi>
　黄<lb/>
　　大金黄<lb/>
心宻花瓣大如大錢<lb/>
　　小金黄<lb/>
心微紅花瓣鵞黄葉翠大如衆花<lb/>
　　佛頭菊<lb/>
無心中邊亦同<lb/>
<pb n="KR3j0185_WYG_103-55b"/>
　　小佛頭菊<lb/>
同上微小又云疊羅黄<lb/>
　　金墪菊<lb/>
比佛頭頗痩花心微窪<lb/>
　　金鈴菊<lb/>
心微青紅花瓣鵞黄色葉小又云明州黄<lb/>
　　深色御袍黄<lb/>
心起突色如深鵞黄<lb/>
<pb n="KR3j0185_WYG_103-56a"/>
　　淺色御袍黄<lb/>
中深<lb/>
　　金錢菊<lb/>
心小花瓣稀<lb/>
　　毬子黄<lb/>
中邊一色突起如毬子<lb/>
　　棣棠菊<lb/>
色深黄如棣棠<lb/>
<pb n="KR3j0185_WYG_103-56b"/>
　　甘菊<lb/>
色深黄比棣棠頗小<lb/>
　　野菊<lb/>
細痩枝柯凋衰多野生亦有白者<lb/>
　白<lb/>
　　金盞銀臺<lb/>
心突起瓣黄四邊白<lb/>
　　樓子佛頂<lb/>
<pb n="KR3j0185_WYG_103-57a"/>
心大突起似佛頂四邊單葉<lb/>
　　添色喜容<lb/>
心微突起瓣宻且大<lb/>
　　纒枝菊<lb/>
花瓣薄開過轉紅色<lb/>
　　玉盤菊<lb/>
黄心突起淡白緑邊<lb/>
　　單心菊<lb/>
<pb n="KR3j0185_WYG_103-57b"/>
細花心瓣大<lb/>
　　樓子菊<lb/>
層層狀如樓子<lb/>
　　萬鈴菊<lb/>
心茸茸突起花多半開者如鈴<lb/>
　　腦子菊<lb/>
花瓣微縐縮如腦子狀<lb/>
　　荼䕷菊<lb/>
<pb n="KR3j0185_WYG_103-58a"/>
心青黄微起如鵞黄色淺<lb/>
　雜色紅紫<lb/>
　　十様菊<lb/>
黄白雜様亦有微紫花頭小<lb/>
　　桃花菊<lb/>
花瓣全如桃花秋初先開色有淺深深秋亦有白者<lb/>
　　芙蓉菊<lb/>
狀如芙蓉亦紅色<lb/>
<pb n="KR3j0185_WYG_103-58b"/>
　　孩兒菊<lb/>
紫蕚白心茸茸然葉上有光與他菊異<lb/>
　　夏月佛頂菊<lb/>
五六月開色微紅<lb/>
<pb n="KR3j0185_WYG_103-59a"/>
　　菊譜後序<lb/>
菊之開也既黄白深淺之不同而花有落者有不落者<lb/>
盖花瓣結宻者不落盛開之後淺黄者轉白而白色者<lb/>
漸轉紅枮於枝上花瓣扶踈者多落盛開之後漸覺離<lb/>
披遇風雨撼之則飄散滿地矣王介甫武夷詩云黄昏<lb/>
風雨打園林殘菊飄零滿地金歐陽永叔見之戱介甫<lb/>
曰秋花不落春花落為報詩人仔細吟介甫聞之笑曰<lb/>
歐陽九不學之過也豈不見楚辭云夕餐秋菊之落英<lb/>
<pb n="KR3j0185_WYG_103-59b"/>
東坡歐公門人也其詩亦有欲伴騷人賦落英與夫却<lb/>
繞東籬嗅落英亦用楚辭語耳王彦賓言古人之言有<lb/>
不必盡循者如楚辭言秋菊落英之語余謂詩人所以<lb/>
多識草木之名盖為是也歐王二公文章擅一世而左<lb/>
右佩紉彼此相笑豈非於草木之名猶有未盡識之而<lb/>
不知有落有不落者耶王彦賔之徒又從而為之贅疣<lb/>
盖益逺矣若夫可餐者乃菊之初開芳馨可愛耳若夫<lb/>
衰謝而後落豈復有可餐之味楚辭之過乃在於此或<lb/>
<pb n="KR3j0185_WYG_103-60a"/>
云詩之訪落注落訓始也意落英之落盖謂始開之花<lb/>
耳然則介甫之引證殆亦未之思歟或者之説不為無<lb/>
據余學為老圃而頗識草木者因併書於菊譜之後淳<lb/>
熈嵗次乙未閏九月望日吳門老圃叙<lb/>
<pb n="KR3j0185_WYG_103-61a"/>
　　海棠譜序<lb/>
世之花卉種類不一或以色而艶或以香而妍是皆鍾<lb/>
天地之秀為人所欽羡也梅花占於春前牡丹殿於春<lb/>
後騷人墨客特注意焉獨海棠一種風姿艶質固不在<lb/>
二花下自杜陵入蜀絶吟於是花世因以此薄之其後<lb/>
都官鄭谷已為舉似<hi>谷詩浣花溪上空惆悵子美無情為發揚</hi>本朝列聖品<lb/>
題雲章奎畫烜燿千古此花始得顯聞於時盛𫝊於世<lb/>
矣今採取諸家雜録及彚次唐以來諸人詩句以為一<lb/>
<pb n="KR3j0185_WYG_103-61b"/>
編目曰海棠譜雖纂集未能詳盡聊預衆譜之列云開<lb/>
慶改元長至日叙<lb/>
<pb n="KR3j0185_WYG_103-62a"/>
　　海棠譜<hi>陳思</hi>
　　叙事<lb/>
蜀花稱美者有海棠焉然記牒多所不録盖恐近代有<lb/>
之何者古今獨棄此而取彼耶嘗聞眞宗皇帝御製<lb/>
後苑雜花十題以海棠為首章賜近臣唱和則知海棠<lb/>
足與牡丹抗衡而可獨步於西州矣因捜擇前志惟唐<lb/>
相賈元靖耽著百花譜以海棠為花中神僊誠不虛美<lb/>
耳近世名儒巨賢發于歌咏清詞麗句徃徃而得立慶<lb/>
<pb n="KR3j0185_WYG_103-62b"/>
厯中為縣洪雅春多暇日地富海棠幸得為東道主惜<lb/>
其繁艶為一隅之滯卉為作海棠記叙其大概及編次<lb/>
諸公詩句于右復率蕪拙作五言百韻詩一章四韻詩<lb/>
一章附于卷末好事者幸無誚焉<hi>沈立海棠記序</hi>
棠之稱甚衆若詩有蔽芾甘棠又曰有枤之杜又爾雅<lb/>
釋木曰杜甘棠也<hi>郭璞注今之杜梨</hi>杜赤棠白者棠又吕氏春<lb/>
秋果之美者棠實又俗説有地棠棠梨沙棠味如李無<lb/>
核較是數説俱非謂海棠也凡今草木以海為名者酉<lb/>
<pb n="KR3j0185_WYG_103-63a"/>
陽雜俎云唐賛皇李徳裕嘗言花名中之帶海者悉從<lb/>
海外来故知海㯶海栁海石榴海木𤓰之類俱無聞於<lb/>
記述豈以多而為稱耶又非多也誠恐近代得之於海<lb/>
外耳又杜子美海㯶行云欲栽北苑不可得惟有西域<lb/>
胡僧識若然則賛皇之言不誣矣海棠雖盛稱於蜀而<lb/>
蜀人不甚重今京師江淮尤競植之每一本價不下數<lb/>
十金勝地名園目為佳致而出江南者復稱之曰南海<lb/>
棠大抵相類而花差小色尤深耳棠性多類梨核生者<lb/>
<pb n="KR3j0185_WYG_103-63b"/>
長遅逮十數年方有花都下接花工多以嫩枝附梨而<lb/>
贅之則易茂矣種宜壚壤膏沃之地其根色黄而盤勁<lb/>
其木堅而多節其外白而中赤其枝柔宻而脩暢其葉<lb/>
類杜大者縹緑色而小者淺紫色其紅花五出初極紅<lb/>
如胭脂㸃㸃然及開則漸成纈暈至落則若宿粧淺粉<lb/>
矣其蒂長寸餘淡紫色於葉間或三蕚至五蕚為叢而<lb/>
生其蕊如金粟蕊中有鬚三如紫絲其香清酷不蘭不<lb/>
麝其實狀如梨大若櫻桃至秋熟可食其味甘而微酸<lb/>
<pb n="KR3j0185_WYG_103-64a"/>
茲棠之大概也<hi>沈立海棠記</hi>
杜子美居蜀累年吟咏殆遍海棠竒艶而詩章獨不及<lb/>
何耶鄭谷詩云浣花溪上空惆悵子美無情為發揚是<lb/>
已本朝名士賦海棠者甚多往往皆用此為實事如石<lb/>
延年云杜甫句作畧薛能詩未工錢易詩云子美無情<lb/>
甚都官著意頻李定詩云不霑工部風騷力猶占勾芒<lb/>
造化權獨王荆公詩用此作梅花詩最為有意所謂少<lb/>
陵為爾牽詩興可是無心賦海棠末句云多謝許昌𫝊<lb/>
<pb n="KR3j0185_WYG_103-64b"/>
雅什蜀都曽未識詩人不道破為尤工也<hi>韻語陽秋</hi>
東坡海棠詩云只恐夜深花睡去更燒銀燭照紅粧事<lb/>
見太真外傳曰上皇登沉香亭召太真妃于時卯醉未<lb/>
醒命力士使侍兒扶掖而至妃子醉韻殘粧鬢亂釵横<lb/>
不能再拜上皇笑曰豈妃子醉是海棠睡未足耳<hi>冷齋</hi>
<hi>夜話</hi>
東坡謫黄州居于定恵院之東雜花滿山而獨海棠一<lb/>
株土人不知貴東坡為作長篇平生喜為人寫人間刻<lb/>
<pb n="KR3j0185_WYG_103-65a"/>
石者自有五六本云吾平生最得意詩也<hi>古今詩話</hi>
韓持國雖剛果特立風節凜然而情致風流絶出時輩<lb/>
許昌崔象之侍郎舊第今為杜君章所有㕔後小亭僅<lb/>
丈餘有海棠兩株持國每花開輒載酒日飲其下竟謝<lb/>
而去嵗以為常至今故吏尚能言之<hi>石林詩話</hi>
少游在黄州飲於海橋天南北多海棠有老書生家海<lb/>
棠叢開少游醉卧宿於此明日題其柱曰喚起一聲人<lb/>
悄衾暖夢寒空曉夜雨過海棠開春色又添多少社甕<lb/>
<pb n="KR3j0185_WYG_103-65b"/>
釀成微笑半破癯瓢共舀覺健倒急投床醉鄉廣大人<lb/>
間小東坡愛之恨不得其腔當有知之者耳<hi>冷齋夜話</hi>
李丹大夫客都下一年無差遣乃授昌州議者以去家<lb/>
逺乃改授鄂州倅淵材聞之乃吐飯大步徃謁李曰誰<lb/>
為大夫謀昌佳郡也奈何棄之李驚曰供給豐乎曰非<lb/>
也民訟簡乎曰非也曰然則何以知其佳淵材曰海棠<lb/>
無香昌州海棠獨香非佳郡乎聞者傳以為笑<hi>墨客揮犀</hi>
前輩作花詩多用美女比其狀如曰若教解語應傾國<lb/>
<pb n="KR3j0185_WYG_103-66a"/>
任是無情也動人陳俗哉山谷作酴醿詩曰露濕何郎<lb/>
試湯餅日烘荀令炷爐香乃用美丈夫比之若將出類<lb/>
而吾叔淵材作海棠詩又不然曰雨過温泉浴妃子露<lb/>
濃湯餅試何郎意尤工也<lb/>
仁宗朝張冕學士賦蜀中海棠詩沈立取以載海棠記<lb/>
中云山木𤓰開千顆顆水林檎發一攅攅注云大約木<lb/>
𤓰林檎花初開皆與海棠相類若冕言則江西人正謂<lb/>
棠梨花耳惟紫綿色者始謂之海棠按沈立記言其花<lb/>
<pb n="KR3j0185_WYG_103-66b"/>
五出初極紅如胭脂㸃㸃然及開則漸成纈暈至落則<lb/>
若宿粧淡粉審此則似木𤓰林檎六花者非真海棠明<lb/>
矣晏元獻云已定復揺春水色似紅如白海棠花然則<lb/>
元獻亦與張冕同意耶<lb/>
閩中曹宇修貢堂下海棠極盛三面共二十四叢長條<lb/>
脩榦頃所未見每春著花真錦繡段其間有如紫綿揉<lb/>
色者亦有不如此者盖其種類不同不可一概論也至<lb/>
其花落則皆若宿粧淡粉矣余三春對此觀之至熟大<lb/>
<pb n="KR3j0185_WYG_103-67a"/>
率富沙多此官舍人家徃徃皆種之並是帚子海棠正<lb/>
與蜀中者相類斯可貴耳今江浙間别有一種柔枝長<lb/>
蒂顔色淺紅垂英向下如日蔫者謂之垂絲海棠全與<lb/>
此不相類盖强名耳<lb/>
吾叔劉淵材曰平生死無恨所恨者五事耳人問其故<lb/>
淵材欲説斂目不言久之曰吾論不入時聽恐汝曹輕<lb/>
易之問者力請乃荅曰第一恨鰣魚多骨二恨金橘太<lb/>
酸三恨蒪菜性冷四恨海棠無香五恨曽子固不能詩<lb/>
<pb n="KR3j0185_WYG_103-67b"/>
聞者大笑淵材瞠目荅曰諸子果輕易吾論也<lb/>
真宗御製後苑雜花十題以海棠為首近臣唱和<hi>𤨏碎</hi>
<hi>後録</hi>
唐相賈耽著百花譜以海棠為花中神仙<hi>同前</hi>
重葉海棠曰花命婦又云多葉海棠曰花戚里<hi>牡丹榮</hi>
<hi>辱志</hi>
每嵗冬至前後正宜移掇窠子随手使肥水澆以盫過<lb/>
麻屑糞土壅培根底使之厚宻纔到春暖則枝葉自然<lb/>
<pb n="KR3j0185_WYG_103-68a"/>
大發著花亦繁宻矣<hi>長春備用</hi>
許昌薛能海棠詩叙蜀海棠有聞而詩無聞<hi>花木録</hi>
南海棠本性無異惟枝多屈曲數數有刺如杜梨花亦<lb/>
繁盛開稍早<hi>同前</hi>
東坡謫居齊安時以文章游戱三昧齊安樂籍中李宜<lb/>
一者色藝不下他妓他妓因燕序中有得詩曲者宜以<lb/>
語訥不能有所請人皆咎之坡將移臨安於飲餞處宜<lb/>
哀鳴力請坡半酣笑謂之曰東坡居士文名久何事無<lb/>
<pb n="KR3j0185_WYG_103-68b"/>
言及李宜恰似西川杜工部海棠雖好不吟詩<hi>詩話總龜</hi>
蜀潘<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>有嬖妾解愁姓趙氏其母夢吞海棠花蕊而生<lb/>
頗有國色善為新聲<hi>外史檮杌</hi>
黎舉常云欲令梅聘海棠棖子臣櫻桃及以芥嫁笋但<lb/>
恨時不同然牡丹酴醿楊梅枇杷盡為執友<hi>雲山散録</hi>
海棠花欲鮮而盛於冬至日早以糟水澆根下<hi>鎻碎録</hi>
李賛皇花木記以海為名者悉從海外来如海棠之類<lb/>
是也海棠候花謝結子剪去来年花盛而無葉<hi>同前</hi>
<pb n="KR3j0185_WYG_103-69a"/>
黄海棠木性類海棠青葉微圎而色深光滑不相類花<lb/>
半開鵞黄色盛開漸淺黄矣<hi>同前</hi>
海棠色紅以木𤓰頭接之則色白<hi>長樂志</hi>
徐儉樂道隠於藥肆中家植海棠結巢其上引客登木<lb/>
而飲<hi>紺珠集</hi>
<pb n="KR3j0185_WYG_103-70a"/>
　　海棠譜<hi>陳思</hi>
　詩上<lb/>
　　海棠　　　　　　　　　　　太宗御製<lb/>
每至春園獨有名天然與染半紅深芳菲占得歌臺地<lb/>
妖艶誰憐向日臨莫道無情閒笑臉任從折戴上冠簮<lb/>
偏宜雨後㸔顔色幾處金杯為爾斟<lb/>
　　海棠　　　　　　　　　　　真宗御製<lb/>
春律行將半繁枝忽競芳霏霏含宿霧灼灼艶朝陽戱<lb/>
<pb n="KR3j0185_WYG_103-70b"/>
蝶棲輕蕊游蜂逐逺香物華留賦詠非獨務雕章<lb/>
　　又<lb/>
翠蕚凌晨綻清香逐處飄髙低臨曲檻紅白間纎條潤<lb/>
比攅温玉繁如簇絳綃盡堪圖畫取名筆在僧繇<lb/>
　　㑹僚屬賞海棠偶有題詠　　　光宗御製<lb/>
濃淡名花産蜀鄉半含風露浥新粧妖嬈不減舊時態<lb/>
誰與丹青為發揚<lb/>
　　觀海棠有成　　　　　　　又<lb/>
<pb n="KR3j0185_WYG_103-71a"/>
東風用意施顔色艶麗偏宜著雨時朝詠暮吟看不足<lb/>
羨他逸蝶宿深枝<lb/>
　　唐薛許昌<hi>能</hi>海棠詩并序<lb/>
蜀海棠有聞而詩無聞杜工部子美於斯有之矣得非<lb/>
興象不出歿而有懐何天之厚余獲此遺遇僅不敢讓<lb/>
用當其無因賦五言一章二十句學陳梁之紫妍漢物<lb/>
之朱不以彼物擇其功不以陳言踵其趣或其人之適<lb/>
此有若韓宣子者風雅盡在蜀矣吾其庻幾又花植於<lb/>
<pb n="KR3j0185_WYG_103-71b"/>
府之古營因刻貞石以遺吾黨將来君子業詩者茍未<lb/>
變於道無賦耳咸通七年十二月二十三日叙<lb/>
酷烈復離披𤣥功莫我知青苔浮落處暮栁間開時醉<lb/>
帶遊人挿連隂彼叟移晨前清露濕晏後惡風吹香少<lb/>
傳何計妍多畫半遺島蘓連水脉庭綻雜松枝偶泛因<lb/>
沈硯閒飄欲亂棊遶山生玉壘和郡徧坤維負賞慙休<lb/>
飲牽吟分失饑明年因不見留此贈巴兒<lb/>
　　又七言<lb/>
<pb n="KR3j0185_WYG_103-72a"/>
四海應無蜀海棠一時開處一城香晴来使府低臨檻<lb/>
雨後人家散出墻閒地細飄浮浄蘚短亭深綻隔垂楊<lb/>
從来看盡詩誰苦不及權遊與畫將<lb/>
　　海棠　　　　　　　　　　　　鄭　谷<lb/>
春風用意匀顔色銷得擕觴與賦詩濃麗最宜新著雨<lb/>
嬌嬈全在半開時莫愁粉黛臨窓懶梁廣丹青㸃筆遅<lb/>
朝醉暮吟㸔不足羨他蝴蝶宿深枝<lb/>
　　蜀中賞海棠<lb/>
<pb n="KR3j0185_WYG_103-72b"/>
濃淡芳春滿蜀鄉半随風雨斷鶯腸浣花溪上空惆悵<lb/>
子美無情為𤼵揚<hi>杜工部旅西蜀詩集中無海棠之題</hi>
　　擢第後入蜀經羅利路見海棠盛開偶題<lb/>
上國休誇紅杏艶沉溪自照緑苔磯一枝低帶流鶯睡<lb/>
數片狂和舞蝶飛堪恨路長移不得可無人與畫將歸<lb/>
手中已有新春桂多謝煙香更入衣<lb/>
　　奉和真宗御製後苑雜花海棠　晏樞相殊<lb/>
太液波才緑靈和絮未飄霞文光啟旦珠琲宻封條積<lb/>
<pb n="KR3j0185_WYG_103-73a"/>
潤涵仙露濃英奪海綃九陽資造化天意屬喬繇<lb/>
　　同和　　　　　　　　　　　劉内翰筠<lb/>
遅景烘初綻鮮風惜未飄蝶魂迷宻徑鶯語近新條芳<lb/>
蕙薫宫錦丹漿暈海綃惟時奉宸唱賡奉愧咎繇<lb/>
　　海棠　　　　　　　　　　　晏樞相殊<lb/>
輕盈千結亂櫻藂占得年芳近碧櫳逐處閒匀髙下蕚<lb/>
幾番分破淺深紅煙晴始覺香櫻綻日極猶疑䗶蔕融<lb/>
數夕朱欄未飄落再三珍重石尤風<lb/>
<pb n="KR3j0185_WYG_103-73b"/>
　　又<lb/>
杳靄何驚目鮮妍欲蕩魂向人無限思當晝不勝繁浩<lb/>
露晴方浥遊蜂暖更暄只應春有意留贈子山園<lb/>
　　又<lb/>
昔聞游客話芳菲濯錦江頭幾萬枝縱使許昌詩筆健<lb/>
可能終古絶妍辭<lb/>
　　又<lb/>
濯錦江頭樹移根藥砌中只應春有意偏與半粧紅<lb/>
<pb n="KR3j0185_WYG_103-74a"/>
　　和樞宻侍郎因㸔海棠憶禁苑此花最盛<lb/>
　　　　　　　　　　　　　　　晏樞相殊<lb/>
青瑣曽留眄珍藂宛未移幸分霖雨潤猶見艶陽姿㟁<lb/>
積来朱檻攀條憶絳蕤能令人愛樹不獨召南詩<lb/>
　　又　　　　　　　　　　　　郭待制稹<lb/>
朱欄明媚照横塘芳樹交加枕短墻傳得東君深意態<lb/>
染成西蜀好風光破紅枝上仍施粉繁翠隂中旋撲香<lb/>
應為無詩怨工部至今含淚作啼粧<lb/>
<pb n="KR3j0185_WYG_103-74b"/>
　　又　　　　　　　　　　　石學士延年<lb/>
君㸔海棠格群花品詎同嬌嬈情自富蕭散艶非窮舊<lb/>
縠斑吳苑梅羅碎蜀宫錦窠杯裏影繡段隟前烘心亂<lb/>
香無數莖柔動滿叢意分巫峽雨腰細漢臺風盛若霞<lb/>
藏日鮮於血灑空髙低千㸃赤深淺半開紅粧指朱纔<lb/>
布膏唇檀更融色焦無可壓體痩不成豐枝重輕浮外<lb/>
苞疎宻閙中難勝蜂不定易入蝶能通<lb/>
　　蜀地海棠繁媚有思加膩榦豐條苒弱可愛北方<lb/>
<pb n="KR3j0185_WYG_103-75a"/>
　　所未見諸公作詩流播西人余素好玩不能自黙<lb/>
　　然所道皆在前人陳迹中如國風申章亦無媿云<lb/>
　　　　　　　　　　　　　　　宗景文祁<lb/>
蜀國天餘煦珍葩地所宜濃芳不隠葉併艶欲然枝襞<lb/>
影分羣蕚均霞㸃萬蕤回文錦成後夹煎燎烘時蜂蕊<lb/>
迎銜宻鶯梢向坐危淺深雙絶態啼笑兩妍姿絳節排<lb/>
煙竦丹釭落𢃄垂童容鄣畏薄便面到憂遅媚日能徐<lb/>
照暄風肻遽吹<hi>蜀少疾風故花愈盛</hi>惜懽當晼晩留恨付離披麗<lb/>
<pb n="KR3j0185_WYG_103-75b"/>
極都無比繁多僅自持損香饒麝栢照影欠瑶池畫要<lb/>
精侔色歌須巧騁辭舉樽頻語客細摘玩芳期<lb/>
　　和晏尚書海棠<lb/>
媚柯攅仄倚春暉封植寕同北枳移<hi>花自西蜀流種而濃麗不變</hi>台<lb/>
嶺分霞争抱蕚蜀宫裁錦鬭纒枝不憂輕露蒙時潤正<lb/>
恨炎風獵處危把酒凭欄堪併賞莫容私恨為披離<lb/>
　　海棠<lb/>
西域移根逺中都屬賞偏初無可並色竟不許勝妍薄<lb/>
<pb n="KR3j0185_WYG_103-76a"/>
暝霞烘爛平明露濯鮮長衾繡作地宻帳錦為天<hi>吴人語㡩</hi>
<hi>覆為帳天</hi>影淺才欹檻柯横欲照筵愁心隨落處醉眼著繁<lb/>
邊的的誇粧靚番番恃笑嫣何嘗間蘭媚要是掩櫻然<lb/>
艶足非天譽香輕且近傳所嗟名後出遺載楚臣篇<lb/>
　　又<lb/>
萬蕚霞乾照曙空向來心賞已多同未如此日家園樂<lb/>
數徧繁枝衮衮紅<lb/>
　　暮春月内署書閣前海棠花盛開率爾七言八韻<lb/>
<pb n="KR3j0185_WYG_103-76b"/>
　　寄長卿諌議　　　　　　　　　張　洎<lb/>
去嵗海棠花𤼵日曾將詩句詠芳妍今來花發春依舊<lb/>
君已雄飛玉案前驟隔清塵樞要地獨攀紅蕊艶陽天<lb/>
踈枝髙映銀臺月嫩葉低含綺閣烟花落花開懐勝賞<lb/>
春来春去感流年清辭早綴巴人唱妙翰猶緘蜀國牋<lb/>
共仰壮圖方赫耳自嗟衰鬢轉皤然因憑鶯蝶傳消息<lb/>
莫忘蓬莱有病僊<lb/>
　　海棠　　　　　　　　　　　　程　琳<lb/>
<pb n="KR3j0185_WYG_103-77a"/>
海外移根灼灼竒風情閑麗北應稀晶熒寳蕚排珠琲<lb/>
旖旎芳叢簇繡帷繁極只愁隨暮雨飄多何計駐春暉<lb/>
浣花溪上年年意露濕煙霞拂客衣<lb/>
　　海棠　　　　　　　　　　　學士李定<lb/>
青帝行春性自専精心知向海棠偏不霑工部風騷力<lb/>
猶占勾芒造化權倚檻半開紅朶宻遶池初應翠枝連<lb/>
誰人與㧞栽瓊苑看與花王鬭後先<lb/>
　　海棠　　　　　　　　　　著作石楊林<lb/>
<pb n="KR3j0185_WYG_103-77b"/>
花工裁剪用功専濯錦江頭價最偏酷愛幾思憑畫手<lb/>
難題渾覺挫詩權豔凝絳纈深深染樹認紅綃宻宻連<lb/>
因想當年武平一枝枝眷賜侍臣先<lb/>
　　海棠　　　　　　　　　　　直講范鎮<lb/>
不知真宰是誰専生得韶光此樹偏吟筆偶遺工部意<lb/>
賦辭今職翰林權風翻翠幕晨香入霞照危墻夕影連<lb/>
移植上園如得地芳名應在紫薇先<lb/>
　　又　　　　　　　　　　　　　石揚休<lb/>
<pb n="KR3j0185_WYG_103-78a"/>
開盡妖桃落盡梨淺荂深蕚照華池都縁西蜀盤根逺<lb/>
豈是東君屬意遅烟惨别容醺宿酒露凝啼臉失胭脂<lb/>
須知賈相風流甚曾許神僊品格竒<lb/>
　　和　　　　　　　　　　　　學士李定<lb/>
輕紅如杏素遮梨直似佳人照碧池已是化工教艶絶<lb/>
莫嫌青帝與開遅煙滋綽約明雙臉雨借妖嬈入四肢<lb/>
西蜀有名須得地瓊林髙壓百花竒<lb/>
　　和燕龍圖海棠　　　　　　　推官楊諤<lb/>
<pb n="KR3j0185_WYG_103-78b"/>
西漢欺盧橘東陽愛野棠許昌竒此遇子美欠先揚杜<lb/>
宇三春艶蠶叢一國香燕脂㸃亂雨生色麗斜陽富艶<lb/>
東君節暄妍白帝方錦樓新水色玉壘換山光風格林<lb/>
檎細腰支郁李長天生笑容質時様舞衣裳少吐深深<lb/>
染全開淡淡粧煙媒䕶緑蔕風陣損朱房旋失因臨水<lb/>
閒飄弗過墻佩亡愁殺甫簪脱即連姜蝶舞菱花照鶯<lb/>
啼罨畫堂僊如弄玉少墜似緑珠常不見還成悔相思<lb/>
幾欲狂春深濯錦水日晩浣紗方卧對移簾柙吟看近<lb/>
<pb n="KR3j0185_WYG_103-79a"/>
筆床池清滿園倒鳥起一枝昂紫燕銜泥急黄蜂趂蜜<lb/>
忙化工真用意銷得與擕觴<lb/>
　　海棠　　　　　　　　　　殿丞髙惟幾<lb/>
故國庸岷外孤根楚苑中使梅休妬白僊杏已饒紅旋<lb/>
恐陽城破尋憂下蔡空幾時夢巫峽獨立怨春風<lb/>
　　海棠　　　　　　　　　　　　髙　覿<lb/>
錦里花中色最竒妖嬈天賦本来稀綺霞忽照迷紅障<lb/>
縠露輕籠設翠幃繁朶有情粧媚景纎枝無力𢃄殘暉<lb/>
<pb n="KR3j0185_WYG_103-79b"/>
好將繡向羅裙上永作香閨楚楚衣<lb/>
　　海棠　　　　　　　　　　　　凌景陽<lb/>
名園封植幾經春露濕煙梢畫不真多謝許昌傳雅什<lb/>
蜀都曽未識詩人<lb/>
　　海棠　　　　　　　　　　　學士張冕<lb/>
海棠栽植徧塵寰未必成都欲詠難山木𤓰開千顆顆<lb/>
水林檎發一攅攅<hi>大約木𤓰林檎花初發皆與海棠相類但花稀而先葉耳惟山木𤓰水林</hi>
<hi>檎尤似山木𤓰揚州有之楮木叢也</hi>初疑紅豆争頭綴忽覺胭脂衆手丸<lb/>
<pb n="KR3j0185_WYG_103-80a"/>
西蜀僧家根撥小南荆官舍樹枝寛髙穿羣木無因蔽<lb/>
平倚危樓最好看十畝園林渾似火數方池面悉如丹<lb/>
錦袍萬丈仍連袂<hi>白傅</hi>珠被齊光更合歡<hi>楚詞</hi>風嫋細<lb/>
腰粧正罷<hi>楚宫</hi>露晞銅雀淚新乾晨㬢逺借彤雲暖秋<lb/>
魄微侵甲帳寒㑹讌豈勞供幄幙採香應見費龍檀穠<lb/>
燒游女青絲髪殷染妖姬白玉冠賔席半移隈茜綬使<lb/>
車多熱簇雕鞍層層排朶縈飛蝶宻宻交柯宿翠翰詩<lb/>
客早慙矜縷管畫工誰敢衒霜紈夲期相伴千塲醉可<lb/>
<pb n="KR3j0185_WYG_103-80b"/>
忍輕邀百卉殘川路尚移隨迅瀬蕃船猶折出長瀾飄<lb/>
零綘雪深盈尺收拾晴霞散結圑時去獨應賢者識色<lb/>
空潛有達人觀譜為僊子終須美<hi>花譜以海棠為神仙王禹偁海仙詩序</hi>
實作寒梅况不酸<hi>寒梅事具序中</hi>五六年来離别恨春宵頻夢<lb/>
石臺盤<hi>荆王石臺盤在後園海棠林下至今存焉</hi>
　　西園海棠　　　　　　　　　　范純仁<lb/>
丹葩翠葉競妖濃蜂蝶翻翻㺯暖風濯雨正疑宫錦爛<lb/>
媚晴先奪曉霞紅芬菲劍外從来勝歡賞天涯為爾同<lb/>
<pb n="KR3j0185_WYG_103-81a"/>
却想鄉闗足塵土只應能見畫圖中<lb/>
　　英韶在前徒矜下里之曲風雅未喪豈繫擊轅之<lb/>
　　音不圖綴綺靡之辭抑將導敦厚之㫖耳海棠雖<lb/>
　　盛於蜀人不甚貴因暇偶成五言百韻律詩一章<lb/>
　　四韻詩一章附于卷末知我者無加焉<lb/>
　　　　　　　　　　　　　　　　沈　立<lb/>
岷蜀地千里海棠花獨妍萬株佳麗國二月艶陽天叢<lb/>
蕚勻如布修蕤巧似編彤雲輕㸃綴赤玉碎雕鐫瑟瑟<lb/>
<pb n="KR3j0185_WYG_103-81b"/>
光輸瑩猩猩血借鮮淺深相向背踈宻遞勾牽輕蒨重<lb/>
重染丹砂細細研蕊纎金粟拱鬚嫩紫絲拳紅蠟随英<lb/>
滴明璣著顆穿初莖争裊娜翹幹共蹁蹮絶代知無價<lb/>
生香不減<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>分靈應桂苑鍾粹定星躔木帝經邦相花<lb/>
王入室賢祥飈加剪拂卿靄共陶甄真宰隂推轂勾芒<lb/>
與著鞭不須憂薄命好為惜流年賛翼施生柄扶持煦<lb/>
嫗權主張韶令正調燮淑威宣和氣髙低洽芳心次第<lb/>
還金釵人十二珠履客三千雲雨迷巫峽風波怨洛川<lb/>
<pb n="KR3j0185_WYG_103-82a"/>
娉婷宜住楚妖冶合居燕繡被通宵展華燈徹曙燃横<lb/>
披前檻外半出假山巔暗羨遊蜂採偷輸蟻穴沿痩嫌<lb/>
蛛網織柔怯女蘿纒蓄恨憑誰訊無言只自憐文君酒<lb/>
罏畔揚子草堂前品格生来别風流到老全繁中生悵<lb/>
望衆裏見喧闐暄暖精神出晴明意態便闗闗鶯對語<lb/>
兩兩燕髙騫天上宜封殖人間偶佇延共櫻圍别館與<lb/>
杏擁斜阡清暖簾争卷黄昏幙尚褰低籠金轣<graphic n="KR2263" url="https://raw.githubusercontent.com/kanripo/KR-Gaiji/master/images/KR2263.png" mimeType="image/png"/>髙映<lb/>
畫鞦韆忽認梁園妓深疑閬苑僊怱怱来蕙圃逺逺别<lb/>
<pb n="KR3j0185_WYG_103-82b"/>
芝田羞隠暝濛霧輕如淡蕩煙乍逢開羽扇初喜下雲<lb/>
軿髣髴向星靨依稀𢃄翠鈿五銖衣宛轉七寳帳翩翾<lb/>
獨立挨霓節成行列彩旃困宜欹虎枕步好襯金蓮舞<lb/>
定休回袖粧濃不傅鈆盖張松鬱鬱茵藉草芊芊馥郁<lb/>
蘭供夢扶蘇栁伴眠軀輕彌綽約腰細更便嬛婭姹常<lb/>
顒若幽柔自洒然侍兒羅白芷婢子列芳荃口口濃檀<lb/>
注腮腮薄粉填解圍施葉幄買笑有榆錢旖旎環瑶席<lb/>
婆娑匝玳筵嬌依屏曲曲泣對露涓涓南陌輕埃蔽東<lb/>
<pb n="KR3j0185_WYG_103-83a"/>
郊夕照連幾時休縹緲從此識嬋娟是處遺簮珥誰家<lb/>
不管絃妬姬貪恐失戱稚惜何顛折閃搔頭褪擎摐約<lb/>
腕揎戴遮鬟上鳳装壓鬢邊蟬汲引新懽聚消磨宿忿<lb/>
蠲縱觀須倒載命宴必加籩翻曲教歌媛更詞送酒船<lb/>
鄉心須暫解病眼當時痊迢遞来油壁從容住錦韀雅<lb/>
宜交讓比穠與棣華聨不憤參朱槿寕甘混木綿酴醿<lb/>
潜失色躑躅敢差肩素柰思投迹夭桃恥備員梧桐愧<lb/>
金井芍藥濫花磚併壓辛夷俗潜排寳馬蔫天恩無久<lb/>
<pb n="KR3j0185_WYG_103-83b"/>
恃人寵莫長専布影交三徑敷榮遍一㕓凝眸方嬝嬝<lb/>
回首旋翩翩可忍驚飈挫胡煩急景煎珊瑚隨手碎絳<lb/>
雪繞枝旋拂漢霞初散當樓月自圓飄零隨蠛蠓散亂<lb/>
逐漪漣灼灼龜城外亭亭錦水邊抱愁應慘慼有淚即<lb/>
潺湲午影迷蝴蝶朝寒怨杜鵑物情元倚伏人意莫拘<lb/>
攣擢秀髙羣木稱珍極八埏未開獨脉脉憂落固悁悁<lb/>
别著新文紀重尋舊譜箋共知紅艶好誰辨赤心堅實<lb/>
以陪朱李根宜灌醴泉栽須隣竹陌樹莫遶烏鳶恥託<lb/>
<pb n="KR3j0185_WYG_103-84a"/>
膏腴茂當隨富貴遷為多猶底滯因逺尚迍邅客思易<lb/>
成亂心期未省愆畫思摩詰筆吟稱薛濤牋醉目休頻<lb/>
送詩情豈易縁薛能誇麗句鄭谷賞佳篇止感芳姿美<lb/>
那憐託地偏山經猶罕記方志未多𫝊巧詠憂才竭㝠<lb/>
捜得意詮遐陬寡真賞僻境忍輕捐抽秘慙非據探竒<lb/>
敢讓先援毫叙名卉聊用放懐焉<lb/>
　　又<lb/>
占斷香與色蜀花徒自開園林無即俗蜂蝶落仍来青<lb/>
<pb n="KR3j0185_WYG_103-84b"/>
帝若為意東風無限才古今吟不盡百韻愧空裁<lb/>
<pb n="KR3j0185_WYG_103-85a"/>
　　海棠譜<hi>陳思</hi>
　詩下<lb/>
　　商山海棠　　　　　　　　　　王元之<lb/>
錦里名雖盛商山艶更繁别疑天與態不類土生根淺<lb/>
著紅蘭染深於絳雪噴待開先釀酒怕落預呼魂香裏<lb/>
無勍敵花中是至尊桂須辭月窟桃合避仙源浮動冠<lb/>
頻側霓裳袖忽翻望夫臨水石窺客出墻垣贈别難饒<lb/>
栁忘憂肻讓萱輕輕飛燕舞脉脉息媯言蕙陋虛侵逕<lb/>
<pb n="KR3j0185_WYG_103-85b"/>
梨凡浪占園論心留蝶宿低面厭鶯喧不忝神仙品<hi>好事</hi>
<hi>者作花品以此為神仙</hi>何辜造化恩自期栽御苑誰使擲山村綺<lb/>
季荒祠畔仙娥古洞門煙愁思舊夢雨泣怨新婚畫恐<lb/>
明妃恨移同卓氏奔秪教三月見不得四時存繡被堆<lb/>
籠勢胭脂浥淚痕貳車春未去應得伴芳樽<lb/>
　　别堂後海棠<lb/>
一堆紅雪媚青春惜别須教淚滿巾好在明年莫憔悴<lb/>
校書兼是愛花人<hi>此花余去後是推官王校書移入</hi>
<pb n="KR3j0185_WYG_103-86a"/>
　　題錢塘縣羅江東手植海棠<lb/>
江東遺跡在錢塘手植庭花滿縣香若使當年居顯位<lb/>
海棠今日是甘棠<lb/>
　　寓居定慧院之東雜花滿山有海棠一株土人不<lb/>
　　知貴也　　　　　　　　　　蘇東坡<lb/>
江城地瘴蕃草木只有名花苦幽獨嫣然一笑竹籬間<lb/>
桃李漫山總麄俗也知造物有深意故遣佳人在空谷<lb/>
自然富貴出天姿不待金盤薦華屋朱唇得酒暈生臉<lb/>
<pb n="KR3j0185_WYG_103-86b"/>
翠袖卷紗紅映肉林深霧暗曉光遅日暖風輕春睡足<lb/>
雨中有淚亦悽愴月下無人更清淑先生食飽無一事<lb/>
散步逍遥自捫腹不問人家與僧舍拄杖敲門看脩竹<lb/>
忽逢絶艶照衰朽歎息無言揩病目陋邦何處得此花<lb/>
無乃好事移西蜀寸根千里不易到銜子飛来定鴻鵠<lb/>
天涯流落俱可念為飲一樽歌此曲明朝酒醒還獨来<lb/>
雪落紛紛那忍觸<lb/>
　　海棠　　　　　　　　　　　　前　人<lb/>
<pb n="KR3j0185_WYG_103-87a"/>
東風嫋嫋汎崇光香霧霏霏月轉廊只恐夜深花睡去<lb/>
髙燒銀燭照紅粧<lb/>
　　遊海棠西山示趙彦成　　　　　邵康莭<lb/>
東風吹雨過溪門白白朱朱亂逺村灘石已無回棹勢<lb/>
岸楓猶出繫船痕時危不厭江山僻客好誰知笑語温<lb/>
莫上南岡㸔春色海棠花下却銷魂<lb/>
　　海棠　　　　　　　　　　　　韓持國<lb/>
濯錦江頭千萬枝當来未解惜芳菲而今得向君家見<lb/>
<pb n="KR3j0185_WYG_103-87b"/>
不怕春寒雨濕衣<lb/>
　　在禁林時有懐荆南舊遊　　　　元厚之<lb/>
去年曽醉海棠叢聞説新枝發舊紅昨夜夢回花下飲<lb/>
不知身在玉堂中<lb/>
　　海棠　　　　　　　　　　　　洪覺範<lb/>
酒入香腮笑不知小粧初罷醉兒癡一株栁外墻頭見<lb/>
却勝千叢著雨時<lb/>
　　海棠　　　　　　　　　　　　崔徳符<lb/>
<pb n="KR3j0185_WYG_103-88a"/>
渾是華清出浴初碧綃斜掩見紅膚便教桃李能言語<lb/>
要比嬌妍比得無<lb/>
　　海棠<hi>并序</hi>　　　　　　　　　　梅聖俞<lb/>
　　　道損同門前日過訪别且云計程二月到郡正<lb/>
　　　㸔暗惡海棠頗見太守風味因為詩以送行<lb/>
蜀州海棠勝兩川使君欲賞意已猛春露洗開千萬株<lb/>
燕脂㸃素攢細梗朝看不足夜秉燭何暇更尋桃與杏<lb/>
青泥劍棧將度時跨馬莫辭霜氣冷<lb/>
<pb n="KR3j0185_WYG_103-88b"/>
　　海棠<lb/>
江鷰入朱閣海棠繁錦條醉生燕玉頰痩聚楚宫腰曽<lb/>
不分香去尤宜著意描誰能共吹笛樹下想前朝<hi>尒嘗於宋</hi>
<hi>宣狄宅見固畫明皇於海棠花下卧吹觱篥寕王吹笛黄幡綽拍</hi>
　　又<lb/>
要識吳同蜀須看線海棠燕脂色欲滴紫蠟蒂何長夜<lb/>
雨偏宜著春風一任狂當時杜子美吟徧獨相忘<lb/>
　　海棠　　　　　　　　　　　　王荆公<lb/>
<pb n="KR3j0185_WYG_103-89a"/>
緑嬌隠約眉輕掃紅嫩妖嬈臉薄粧巧筆寫傳功未盡<lb/>
清才吟詠興何長<lb/>
　　移岳州去房陵道中見海棠　　　張芸叟<lb/>
馬息山頭見海棠羣仙㑹處錦屏張天寒日晚行人絶<lb/>
自落自開還自香<lb/>
　　和何靖山人海棠　　　　　　　文與可<lb/>
為愛香苞照地紅倚欄終日對芳叢夜深忽憶南枝好<lb/>
把酒更来明月中<lb/>
<pb n="KR3j0185_WYG_103-89b"/>
　　晁二家有海棠去嵗花開晁二呼杜卿家小娃歌<lb/>
　　舞花下痛飲今春花開復欲招客而杜已出守戱<lb/>
　　以詩調之　　　　　　　　　　張文潜<lb/>
頗疑蜂蝶過隣家知是東墻去嵗花駿馬無因迎小妾<lb/>
鴟夷何用强隨車<lb/>
　　雨中對酒庭下海棠經雨不謝　　陳叅政<lb/>
巴陵二月客添衣草草杯盤恨醉遅燕子不禁連夜雨<lb/>
海棠猶待老人詩天翻地覆傷春色齒豁頭童祝聖時<lb/>
<pb n="KR3j0185_WYG_103-90a"/>
白竹籬前湖海濶茫茫身世兩堪悲<lb/>
　　陪粹翁舉酒於君子亭亭下海棠方開<lb/>
世故驅人殊未央即隨地主借繩床春風浩浩吹游子<lb/>
暮雨霏霏濕海棠古國衣冠無態度隔簾花葉有輝光<lb/>
使君禮數能寛否酒味撩人我欲狂<lb/>
　　和冬㬢海棠　　　　　　　　　程金紫<lb/>
花中名品異人重比甘棠苞嫩相思密紅深琥珀光好<lb/>
風𫝊馥郁凡卉愧芬芳爛熳雲成瑞葳蕤女有嬙生来<lb/>
<pb n="KR3j0185_WYG_103-90b"/>
先蜀國開處始朝陽賞即笙歌地題稱翰墨塲煙霞容<lb/>
易散蜂蝶等閒忙誰是多情侣欄邊重舉觴<lb/>
　　今朝秋氣蕭瑟不意海棠再開因書二絶期好事<lb/>
　　者和之<lb/>
曽逐狂飈取意飛一時春色便依稀舊叢還有香心在<lb/>
却被西風管領歸<lb/>
露濕胭脂淚臉寒獨將幽恨倚闌干精神不比籬邉菊<lb/>
莫把尋常醉眼看<lb/>
<pb n="KR3j0185_WYG_103-91a"/>
　　雨中海棠<lb/>
玉脆紅輕不耐寒無端風雨若相干曉来試卷珠簾㸔<lb/>
䔩䔩飛香滿畫欄<lb/>
　　惜海棠開晩<lb/>
今年春色可勝嗟二月山中未見花長憶去年今夜月<lb/>
海棠花影到窓紗<lb/>
　　海棠　　　　　　　　　　　　僧如壁<lb/>
賣花檐上争桃李頓使春宫不直錢莫怪海棠不受折<lb/>
<pb n="KR3j0185_WYG_103-91b"/>
要令雲髻絶塵縁<lb/>
　　江左謂海棠為川紅　　　　　　吳中復<lb/>
靚粧濃淡蕊蒙茸髙下池臺細細風却恨韶華偏蜀土<lb/>
更無顔色似川紅尋香只恐三春暮把酒欣逢一笑同<lb/>
子美詩才猶閣筆至今寂寞錦城中<lb/>
　　海棠　　　　　　　　　　　　劉子翬<lb/>
幽姿淑態㺯春晴梅借風流栁借輕種處静宜臨野氷<lb/>
開時長是近清明幾經夜雨香猶在染盡胭脂畫不成<lb/>
<pb n="KR3j0185_WYG_103-92a"/>
詩老無心為題拂至今惆悵似含情<lb/>
　　海棠　　　　　　　　　　　　郭　震<lb/>
又隨桃李一時榮不逐東風處處生疑是四方嫌不種<lb/>
教於蜀地獨垂名<lb/>
　　海棠<lb/>
西蜀傳芳日東君著意時鮮葩猩薦血紫蕚蠟融脂絳<lb/>
闕疑流落瓊欄合䕶持無詩任工部今有省郎知<lb/>
　　和東坡海棠　　　　　　　　　趙次公<lb/>
<pb n="KR3j0185_WYG_103-92b"/>
露氣熹微𢃄曉光枝邊燦煥映迴廊細看素臉元無玉<lb/>
初㸃胭脂駐靚妝<lb/>
　　和東坡定恵院海棠<lb/>
化工妙手開羣木酷向海棠私意獨殊姿艶艶雜花裏<lb/>
端覺神仙在流俗睡起胭脂懶未匀天然膩理還豐肉<lb/>
繁華増麗態度逺婀娜含嬌風韻足豈唯婉孌彤管姝<lb/>
真同窈窕闗雎淑未能奔徃白玉樓要當貯以黄金屋<lb/>
顧雖風暖欲黄昏脉脉難禁倚脩竹可憐俗眼不知貴<lb/>
<pb n="KR3j0185_WYG_103-93a"/>
空把容光照山谷此花本出西南地李杜無詩恨遺蜀<lb/>
髙才沒世孰雕龍後輩補亡難刻鵠貂裘季子客齊安<lb/>
相逢忽慰羈人目當年甫白君可繼為花重賦陽春曲<lb/>
把酒因澆礨磈胸捜句輒傾空洞腹多情恐作深雲収<lb/>
兒童莫信来輕觸<lb/>
　　海棠　　　　　　　　　　康肅吳公芾<lb/>
海棠元自有天香底事時人故謗傷不信請来花下坐<lb/>
惱人鼻觀不尋常<lb/>
<pb n="KR3j0185_WYG_103-93b"/>
　　和澤民求海棠<lb/>
君是詩中老作家笑將麗句換名花花因詩去情非淺<lb/>
詩為花来語更嘉須好栽培承雨露莫令憔悴困塵沙<lb/>
他年爛熳如西蜀我欲從君㸔綺霞<lb/>
　　見市上有賣海棠者悵然有感<lb/>
連年踪跡滯江鄉長憶吾廬萬海棠想得春来増絶麗<lb/>
無因歸去賞芬芳偶然擔上逢人賣猶記樽前為爾狂<lb/>
何日故園修舊好賸燒銀燭照紅粧<lb/>
<pb n="KR3j0185_WYG_103-94a"/>
　　和陳子良海棠四首<lb/>
春来人物盡熈熈紅紫無情亦滿枝正引衰翁詩思動<lb/>
舉頭那更得君詩<lb/>
花開春色麗晴空惱我狂来只遶叢試問妖嬈誰與比<lb/>
一株勝却萬株紅<lb/>
雨後花頭頓覺肥細看還是舊風姿坐餘自有香芬馥<lb/>
不許凡人取次知<lb/>
十年栽種滿園花無似茲花艶麗多已是譜中推第一<lb/>
<pb n="KR3j0185_WYG_103-94b"/>
不須還更問如何<lb/>
　　寄朝宗<lb/>
海棠已試十分粧細㸔妖嬈更異常不得與君同勝賞<lb/>
空燒銀燭照紅光<lb/>
　　所思亭海棠初開折贈兩使者　　張　栻<lb/>
未須比擬紅深淺更莫平章香有無過雨夕陽樓上看<lb/>
千花容有此膚腴<lb/>
東風著物本無私紅入花梢特地竒想得粧臺春思滿<lb/>
<pb n="KR3j0185_WYG_103-95a"/>
一枝聊遣博新詩<lb/>
　　黄海棠　　　　　　　　　　　洪　适<lb/>
漢宫嬌半額雅淡稱花僊天與温柔態粧成取次妍<lb/>
　　垂絲海棠<lb/>
脉脉似崔徽朝朝長著地誰能解倒懸扶起雲鬟墜<lb/>
　　次韻陸務觀海棠　　　　　　　程大昌<lb/>
喚回殘睡强矜持淺破朱唇倚笛吹千古妖妍磨不盡<lb/>
長隨春色上花枝<lb/>
<pb n="KR3j0185_WYG_103-95b"/>
　　題苦竹寺海棠洞　　　　　相山王之道<lb/>
翠袖朱唇一笑開倚風無力競相偎陽城豈是僧家物<lb/>
端恐齊奴步障来<lb/>
　　海棠　　　　　　　　　　　　陸　游<lb/>
誰道名花獨故宫<hi>謂故蜀燕王宫</hi>東城盛麗足争雄横陳錦障<lb/>
闌干外盡吸紅雲酒醆中貪看不辭持夜燭倚狂直欲<lb/>
擅春風拾遺舊詠悲零落痩損腰圍擬未工<hi>老杜不應無海棠詩</hi>
<hi>意其失傳爾</hi>
<pb n="KR3j0185_WYG_103-96a"/>
　　又<lb/>
十里迢迢望碧鷄一城晴雨不曽齊今朝未得平安報<lb/>
便恐飛紅已作泥<lb/>
　　又<lb/>
蜀地名花擅古今一枝氣可壓千林譏彈更道無香處<lb/>
常恨人言太刻深<lb/>
　　張園觀海棠<lb/>
朝陽照城樓春容極明媚走馬蜀錦園名花動人意嚴<lb/>
<pb n="KR3j0185_WYG_103-96b"/>
粧漢宫曉一笑初破睡定知夜宴歡酒入妖骨醉低鬟<lb/>
羞不語困眼嬌欲閉雖艶無俗姿太息真富貴結束吾<lb/>
方歸此别知幾嵗黄昏㢘纎雨千㸃浥紅淚<lb/>
　　夜宴賞海棠醉書<lb/>
便便癡腹本來寛不是天涯强作歡燕子歸來新社雨<lb/>
海棠開後却春寒醉誇落紙詩千首歌費纒頭錦百端<lb/>
深院不聞傳夜漏忽驚蠟淚已堆盤<lb/>
　　病中久止酒有懐成都海棠之盛<lb/>
<pb n="KR3j0185_WYG_103-97a"/>
碧鷄坊裏海棠時彌月兼旬醉不知馬上難尋前夢境<lb/>
樽前誰記舊歌辭目窮落日横千嶂膓斷春光把一枝<lb/>
説與故人應不信茶煙禪榻鬢成絲<lb/>
　　春晴懐故園海棠　　　　　　　楊萬里<lb/>
故園今日海棠開夢入江西錦繡堆萬物皆春人獨老<lb/>
一年過社燕方回似青如白天濃淡欲堕還飛頻徃來<lb/>
無那風光留不得遣詩招入翠瓊杯<lb/>
　　張子儀太守折送秋日海棠<lb/>
<pb n="KR3j0185_WYG_103-97b"/>
新様西風較劣些重陽還放海棠花春紅更把秋霜洗<lb/>
且道精神佳不佳<lb/>
木渠野菊總無光秋色今年付海棠為底夜深花不睡<lb/>
翠紗袖上月和霜<lb/>
　<lb/>
　<lb/>
　<lb/>
　説郛卷一百三下<lb/>
</p>
<p>
</p>
  </div>
</body>
</text>
</TEI>
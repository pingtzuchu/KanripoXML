<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>説郛卷九十五上</head>
    <p>
<pb n="KR3j0185_WYG_095-1a"/>
欽定四庫全書<lb/>
　説郛卷九十五上　　　　元　陶宗儀　撰<lb/>
　　食譜<hi>韋巨源</hi>
　巨源拜尚書令上燒尾食其家故書中尚有食帳今<lb/>
　擇竒異者略記<lb/>
　　單籠金乳酥<hi>是餅但用獨隔通籠欲氣隔</hi>
　　曼陀様夾餅<hi>公㕔爐</hi>　　巨勝奴<hi>酥蜜寒具</hi>
　　婆羅門輕高麫<hi>籠蒸</hi>　貴妃紅<hi>加味紅酥</hi>
<pb n="KR3j0185_WYG_095-1b"/>
　　七返膏<hi>七卷作四花恐是糕子</hi>　金鈴炙<hi>酥攬印脂取真</hi>
　　御黄王母飯<hi>徧縷印脂葢飯面裝雜味</hi>
　　通花軟牛腸<hi>胎用羊膏髓</hi>　光明蝦炙<hi>生蝦則可用</hi>
　　生進二十四氣餛飩<hi>花形饀料各異凡二十四種</hi>
　　生進鴨花湯餅<hi>厨典入内下湯</hi>同心生結脯<hi>先結後風乾</hi>
　　見風消<hi>油浴餅</hi>　　　　金銀夾花平截<hi>剔蟹細碎卷</hi>
　　火燄盞口䭔<hi>上言花下言體</hi>　冷蟾兒羮<hi>冷蛤蜊</hi>
　　唐安餤<hi>闘花</hi>　　　　水晶龍鳳糕<hi>棗米蒸破見花乃進</hi>
<pb n="KR3j0185_WYG_095-2a"/>
　　雙拌方破餅<hi>餅料花角</hi>　　玉露團<hi>雕酥</hi>
　　漢宫棋<hi>錢能印花煮</hi>　　　長生粥<hi>進料</hi>
　　天花饆饠<hi>九鍊香</hi>　　　賜緋含香糭子<hi>蜜淋</hi>
　　甜雪<hi>蜜爁太例麫</hi>　　　　八方寒食餅<hi>用木範</hi>
　　素蒸音聲部<hi>麫蒸象蓬萊仙人凡七十字</hi>
　　白龍臛<hi>治鱖肉</hi>　　　　金粟平䭔<hi>魚子</hi>
　　鳳凰胎<hi>雜治魚白</hi>　　　　羊皮花絲<hi>長及尺</hi>
　　逡巡醬<hi>魚羊體</hi>　　　　乳釀魚<hi>完進</hi>
<pb n="KR3j0185_WYG_095-2b"/>
　　丁子香淋膾<hi>醋别</hi>　　葱醋雞<hi>入</hi>籠<lb/>
　　吳興連帶鮓<hi>不發缸</hi>　　西江料<hi>蒸彘屑</hi>
　　紅羊枝杖<hi>蹄上裁一羊得四事</hi>　昇平炙<hi>治羊鹿舌拌三百數</hi>
　　八仙盤<hi>剔鵞作八副</hi>　　　雪嬰兒<hi>治蛙豆莢貼</hi>
　　仙人臠<hi>乳瀹雞</hi>　　　　小天酥<hi>鹿雞參拌</hi>
　　分裝蒸臘熊<hi>存白</hi>　　卯羮<hi>純兎</hi>
　　青涼臛碎<hi>封狸肉夾脂</hi>　　筯頭春<hi>炙活鶉子</hi>
　　暖寒花釀驢蒸<hi>耿爛</hi>　水煉犢炙<hi>盡火力</hi>
<pb n="KR3j0185_WYG_095-3a"/>
　　五生盤<hi>羊豕牛熊鹿並細治</hi>　　格食<hi>羊肉腸臟纒豆筴各别</hi>
　　過門香<hi>薄治羣物入沸油烹</hi>　　纒花雲夢肉<hi>卷鎮</hi>
　　紅羅飣<hi>膋血</hi>　　　　徧地錦裝鼈<hi>羊脂鴨卵脂副</hi>
　　蕃體間縷寳相肝<hi>盤七升</hi>湯浴繡丸<hi>肉糜治隱卵花</hi>
　附謝諷食經中略抄五十三種<lb/>
　　北齊武威王生羊膾　細供没忽羊羮<lb/>
　　急成小餤　　　　　飛鸞膾<lb/>
　　咄嗟膾　　　　　　剔縷雞<lb/>
<pb n="KR3j0185_WYG_095-3b"/>
　　爽酒十様卷生　　　龍鬚炙<lb/>
　　千金碎香餅子　　　花折鵞糕<lb/>
　　修羊寳卷　　　　　交加鴨脂<lb/>
　　君子飣　　　　　　越國公碎金飯<lb/>
　　雲頭對爐餅　　　　剪雲析魚羮<lb/>
　　虞公斷醒酢　　　　魚羊仙料<lb/>
　　紫龍糕　　　　　　十二香㸃臛<lb/>
　　春香泛湯　　　　　滑餅<lb/>
<pb n="KR3j0185_WYG_095-4a"/>
　　象牙䭔　　　　　　湯裝浮萍麫<lb/>
　　金裝韭黄艾炙　　　白消熊<lb/>
　　恬乳花面英　　　　加料鹽花魚屑<lb/>
　　專門膾　　　　　　拖刀羊皮雅膾<lb/>
　　折筯羮　　　　　　香翠鶉羮<lb/>
　　朱衣餤　　　　　　千日醬<lb/>
　　露漿山子羊蒸　　　加乳腐<lb/>
　　天孫膾　　　　　　添酥冷白寒具<lb/>
<pb n="KR3j0185_WYG_095-4b"/>
　　金丸玉莱臛鼈　　　暗裝籠味<lb/>
　　髙細浮動羊　　　　乾坤奕餅<lb/>
　　乾炙滿天星　　　　含漿餅<lb/>
　　撮高巧裝壇様餅　　楊花泛湯糝餅<lb/>
　　天真羊膾　　　　　魚膾永加王特封<lb/>
　　烙羊成美公　　　　無憂腊<lb/>
　　藏蟹含春侯<hi>二名如上注</hi>　新治月華飯<lb/>
　　連珠起肉<lb/>
<pb n="KR3j0185_WYG_095-5a"/>
附張手美家<lb/>
　閶闔門外通衢有食肆人呼為張手美家水産陸販<lb/>
　隨需而供每節則專賣一物徧京輻湊號曰澆店偶<lb/>
　記其名播告四方事口腹者<lb/>
　　元陽臠<hi>元日</hi>　　　　油畫明珠<hi>上元油飯</hi>
　　六一菜<hi>人日</hi>　　　　湼槃兜<hi>二月十五</hi>
　　手裏行厨<hi>上已</hi>　　　冬凌粥<hi>寒食</hi>
　　指天餕饀<hi>四月八日</hi>　　　如意圓<hi>重午</hi>
<pb n="KR3j0185_WYG_095-5b"/>
　　緑荷<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>子<hi>伏日</hi>　　　辣雞臠<hi>二社飯</hi>
　　羅㬋羅飯<hi>七夕</hi>　　　玩月羮<hi>中秋</hi>
　　盂蘭餅餤<hi>中元</hi>　　　米錦<hi>重九糕</hi>
　　冝盤<hi>冬至</hi>　　　　　萱草麫<hi>臘日</hi>
　　法王料斗<hi>臈八</hi>
附建康七妙<lb/>
　金陵士大夫淵藪家家事鼎鐺有七妙<lb/>
　　虀可照面　　　　　餛飩湯可注硯<lb/>
<pb n="KR3j0185_WYG_095-6a"/>
　　餅可映字　　　　　飯可打擦擦臺濕<lb/>
　　麫可穿結帶　　　　餅可作勸盞<lb/>
　　寒具嚼著驚動十里人<lb/>
附花餻員外<lb/>
　皇建僧舎旁有餻坊主人由此入貲為員外官葢顯<lb/>
　徳中也都人呼花餻員外因取餻目錄箋之<lb/>
　　滿天星<hi>金米</hi>　　　　糝拌<hi>夾棗豆</hi>
　　金餻縻員外糝<hi>外有花</hi>　花截肚<hi>内有花</hi>
<pb n="KR3j0185_WYG_095-6b"/>
　　大小虹橋<hi>暈子</hi>　　　木蜜金毛麫<hi>棗獅子也</hi>
<pb n="KR3j0185_WYG_095-7a"/>
　　食經<hi>謝諷</hi>
北齊武威王生羊膾細供没忽羊羮急成小餤飛鸞膾<lb/>
咄嗟膾剔縷雞爽酒十様卷生龍鬚炙千金碎香餅子<lb/>
花折鵞糕脩羊寶卷交加鴨脂君子飣越國公碎金飯<lb/>
雲頭對爐餅剪雲析魚羮虞公斷醒酢魚羊僊料紫龍<lb/>
糕十二香㸃臛春香泛湯滑餅象牙䭔湯裝浮萍麵金<lb/>
裝韭黄艾炙白消熊帖乳花面英加料鹽花魚屑専門<lb/>
膾拖刀羊皮雅膾折筯羮香翠鶉羮朱衣飯餤露漿山子<lb/>
<pb n="KR3j0185_WYG_095-7b"/>
羊羔千日醬加乳腐金丸玉菜臛鼈添酥冷白寒具天<lb/>
孫膾暗裝籠味髙細浮動羊乾坤夾餅乾炙滿天星含<lb/>
漿餅撮髙巧裝壇様餅楊花泛湯糝餅天真羊膾魚膾<lb/>
永加王特封烙羊成美公藏蟹含春侯新治月華飯無<lb/>
憂腊連珠起肉<lb/>
　又按食竒如三材九沸具酸楚苗貜炙觾翠搊腴縻<lb/>
　腱臇鳬蠙臛粔籹寒具炙□蚶子梨<graphic n="KR2837" url="https://raw.githubusercontent.com/kanripo/KR-Gaiji/master/images/KR2837.png" mimeType="image/png"/>鱟醬葫精搌<lb/>
　酒細飄蟹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蘇膏棊腊鴿臛麻羮杏炙荆餳竿炙羌<lb/>
<pb n="KR3j0185_WYG_095-8a"/>
　煮黄醜缹鰌蒸䜴蟁足鼃炙懸熟熊蒸西捭菰首石<lb/>
　耳見官下記<lb/>
<pb n="KR3j0185_WYG_095-9a"/>
　　食珍錄<hi>虞悰</hi>
劉孝儀曰鄴中鹿尾乃酒殽之最<lb/>
賀季白有青州蟹黄<lb/>
同昌公主𫝊有消靈炙紅虬脯宋龜樓子膾仇士良赤<lb/>
明香脯<lb/>
韋巨源有單籠金乳酥光明蝦炙<lb/>
衣冠家有蕭家餛飩庾家糭子韓約能作櫻桃饆饠其<lb/>
色不變<lb/>
<pb n="KR3j0185_WYG_095-9b"/>
煬帝御厨用九飣牙盤食<lb/>
金陵寒具嚼著驚動十里人<lb/>
謝諷食畧有十様卷生龍鬚炙千金碎香餅子花無憂<lb/>
腊連珠起肉<lb/>
韋琳䱉表詔荅曰省表具知池沼搢紳陂池俊乂穿蒲<lb/>
入荇肥滑有聞<lb/>
渾羊設最為珍食置鵞于羊中内實粳肉五味全熟之<lb/>
謝朓傳有䰿臛湯法<lb/>
<pb n="KR3j0185_WYG_095-10a"/>
賈<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以瓠匏接河源水經宿器中色赤如絳以釀酒芳<lb/>
味世中所絶<lb/>
宋明帝有蜜漬鱁鮧<lb/>
<pb n="KR3j0185_WYG_095-11a"/>
　　膳夫錄<hi>鄭望之</hi>
　　羊種<lb/>
羊有二種不可食毛長而黒壯者曰骨䍽白而有角者<lb/>
曰古羊皆羶臭發病羊之大者不過五十斤奚中所産<lb/>
者百餘斤<lb/>
　　櫻桃有三種<lb/>
櫻桃其種有三大而殷者曰吳櫻桃黄而白者曰蠟珠<lb/>
小而赤者曰水櫻桃食之皆不如蠟珠<lb/>
<pb n="KR3j0185_WYG_095-11b"/>
　　鯽魚鱠<lb/>
鱠莫先於鯽魚鯿魴鯛鱸次之鱭魿黄竹五種為下其<lb/>
他皆強為<lb/>
　　食檄<lb/>
𢎞君舉食檄有麞肶牛䐑炙鴨䐹魚熊白麞脯糖蠏車<lb/>
螯<lb/>
　　五生盤<lb/>
羊兔牛熊鹿並細治<lb/>
<pb n="KR3j0185_WYG_095-12a"/>
　　王母飯<lb/>
偏鏤卵脂盖飯面裝雜味<lb/>
　　食品<lb/>
隋煬有鏤金龍鳯蟹蕭家麥穂生寒消粉辣驕羊玉尖<lb/>
麵<lb/>
　　八珍<lb/>
八珍者淳熬　淳母　炮豚擣珍　漬　熬　糝　肝<lb/>
膋　炮牂盖八法也<lb/>
<pb n="KR3j0185_WYG_095-12b"/>
　　食次<lb/>
食次有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>脯㳒羮臛法肺<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>法羊盤腸䧳觔法羌煑法<lb/>
筍<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>羮法䰿臛湯法<lb/>
　　食單<lb/>
韋僕射巨源有燒尾宴食單<lb/>
　　汴中節食<lb/>
上元油䭔人日六一菜上已手裏行㕑寒食冬凌四月<lb/>
八指天餕饀重五如意圓伏日緑荷包子二社辣鷄臠<lb/>
<pb n="KR3j0185_WYG_095-13a"/>
中秋翫月羮中元盂蘭餅饀重九米錦臘日萱草麵<lb/>
　　㕑婢<lb/>
蔡太師京㕑婢數百人庖子亦十五人段丞相有老婢<lb/>
名膳祖<lb/>
　　牙盤食<lb/>
御㕑進饌用九飣牙盤食<lb/>
　　名食<lb/>
衣冠家名食有涼胡突鱠鱧魚臆連蒸麞麞皮索餅上<lb/>
<pb n="KR3j0185_WYG_095-13b"/>
牢丸<lb/>
<pb n="KR3j0185_WYG_095-14a"/>
　　玉食批<hi>司膳内人</hi>
偶敗篋中得上每日賜太子玉食批數紙司膳内人所<lb/>
書也如酒醋白腰子三鮮筍炒鵪子烙潤鳩子㸇石首<lb/>
魚土步辣羮海鹽蛇鮓煎三色鮓煎卧烏熓湖魚糊炒<lb/>
田鷄鷄人字焙腰子糊燠鮎魚蝤蛑簽麂膞及浮助酒<lb/>
蠏江䖴青蝦辣羮燕魚乾㸇<hi>闕</hi>魚酒醋蹄酥片生豆腐<lb/>
百宜羮燥子煠白腰子酒煎羊二牲醋腦子清汁雜熰<lb/>
胡魚肚兒辣羮酒炊淮白魚之類嗚呼受天下之奉必<lb/>
<pb n="KR3j0185_WYG_095-14b"/>
先天下之憂不然素餐有愧不特是貴家之暴殄畧舉<lb/>
一二如羊頭簽止取兩翼土步魚止取兩腮以蝤蛑為<lb/>
簽為餛飩為棖瓮止取兩螯餘悉棄之地謂非貴人食<lb/>
有取之則曰若輩真狗子也噫其可一日不知菜味哉<lb/>
又記髙宗幸清河王張俊第供進御筵腊脯一行線肉<lb/>
條子皂角鋌子蝦腊雲夢把兒肉腊嬭房旋酢金山鹹<lb/>
豉酒腊肉肉𤓰虀垂手八盤子揀蜂兒下酒十五盞花<lb/>
炊鵪子荔枝白腰子嬭房簽三脆羮羊舌簽萌牙肚胘<lb/>
<pb n="KR3j0185_WYG_095-15a"/>
肫掌簽鵪子<hi>闕</hi>肚胘膾鴛鴦煠肚沙魚膾炒沙魚襯湯<lb/>
鱔魚炒鱟鵞肫掌湯虀螃蠏釀棖嬭房玉蘂羮鮮蝦蹄<lb/>
子膾南炒鱔洗手蠏鯚魚假蛤蜊五珍膾螃蠏清羮鵪<lb/>
子水晶膾猪䐗假江<graphic n="KR2090" url="https://raw.githubusercontent.com/kanripo/KR-Gaiji/master/images/KR2090.png" mimeType="image/png"/>蝦棖膾蝦魚湯虀水母膾二色<lb/>
蠒兒羮蛤蜊生血粉羮挿食炒白腰子炙肚胘炙鵪子<lb/>
脯潤雞潤兎炙炊餅不炙炊餅彎骨厨勸酒十味江<graphic n="KR2090" url="https://raw.githubusercontent.com/kanripo/KR-Gaiji/master/images/KR2090.png" mimeType="image/png"/>
煠<graphic n="KR1648" url="https://raw.githubusercontent.com/kanripo/KR-Gaiji/master/images/KR1648.png" mimeType="image/png"/>江<graphic n="KR2090" url="https://raw.githubusercontent.com/kanripo/KR-Gaiji/master/images/KR2090.png" mimeType="image/png"/>生蝤蜂簽薑醋香螺香螺煠肚薑酸假公權<lb/>
煨牡蠣牡蠣煠肚蟑蚷煠肚<hi>闕</hi>食十盞二十分蓮花鴨<lb/>
<pb n="KR3j0185_WYG_095-15b"/>
簽蠒兒羮三珍膾南炒鱔水母膾鵪子羮鯚魚膾三脆<lb/>
羮洗手蠏煠肚胘對展毎分時果五盤晩食五十分名<lb/>
件二色蠒兒小頭羮飯肚子羮笑靨兒脯腊雞腊鴨<hi>闕</hi>
　如此<lb/>
<pb n="KR3j0185_WYG_095-16a"/>
　　士大夫食時五觀<hi>黄庭堅</hi>
古者君子有飲食之教在鄉黨曲禮而士大夫臨尊俎<lb/>
則忘之矣故約釋氏法作士君子食時五觀云<lb/>
一計功多少量彼來處<lb/>
　此食墾殖收穫舂磑淘汰炊煑乃成用功甚多何況<lb/>
　屠割生靈為己滋味一人之食十人作勞家居則食<lb/>
　父祖心力所營雖是已財亦承餘慶仕宦則食民之<lb/>
　膏血大不可言<lb/>
<pb n="KR3j0185_WYG_095-16b"/>
二忖已徳行全缺應供<lb/>
　始于事親中于事君終于立身全此三者則應受此<lb/>
　供缺則當知愧恥不敢盡味<lb/>
三防心離過貪等為宗<lb/>
　治心養性先防三過美食則貪惡食則嗔終日食而<lb/>
　不知食之所從來則癡君子食無求飽離此過也<lb/>
四正事良藥為療形苦<lb/>
　五穀五疏以養人魚肉以養老形苦者饑渇為主病<lb/>
<pb n="KR3j0185_WYG_095-17a"/>
　四百四病為客病故須食為毉藥以日扶持是故知<lb/>
　足者舉箸常如服藥<lb/>
五為成道業故受此食<lb/>
　君子無終食之間違仁先結欵狀然後受食彼君子<lb/>
　兮不素餐兮此之謂也<lb/>
<pb n="KR3j0185_WYG_095-18a"/>
　　糖霜譜<hi>洪邁</hi>
糖霜之名唐以前無所見自古食蔗者始為蔗漿宋玉<lb/>
招魂所謂胹鼈包羔有柘漿是也其後為蔗餳孫亮使<lb/>
黄門就中藏吏取交州獻甘蔗餳是也後又為石蜜南<lb/>
中八郡志云笮甘蔗汁曝成飴謂之石蜜本草亦云煉<lb/>
糖和乳為石蜜是也後又為蔗酒唐赤土國用甘蔗作<lb/>
酒雜以紫𤓰根是也唐太宗遣使至摩揭陁國取熬糖<lb/>
法即詔揚州上諸蔗榨瀋如其劑色味愈於西域逺甚<lb/>
<pb n="KR3j0185_WYG_095-18b"/>
然只是今之沙糖蔗之技盡於此不言作霜然則糖霜<lb/>
非古也歴世詩人模竒寫異亦無一章一句言之唯東<lb/>
坡公過金山寺作詩送遂寧僧圖寶云涪江與中泠共<lb/>
此一味水冰盤薦琥珀何似糖霜美黄魯直在戎州作<lb/>
頌答梓州雍熈長老寄糖霜云逺寄蔗霜知有味勝於<lb/>
崔子水晶鹽正宗掃地從誰説我舌猶能及鼻尖則遂<lb/>
寧糖霜見於文字者實始二公甘蔗所在皆植獨福唐<lb/>
四明畨禺廣漢遂寧有糖冰而遂寧為冠四郡所産甚<lb/>
<pb n="KR3j0185_WYG_095-19a"/>
微而顆碎色淺味薄纔比遂之最下者亦皆起於近世<lb/>
唐大厯中有鄒和尚者始來小溪之繖山教民黄氏以<lb/>
造霜之法繖山有縣北二十里山前後為蔗田者十之<lb/>
四糖霜户十之三蔗有四色曰杜蔗曰西蔗曰芀蔗本<lb/>
草所謂荻蔗也曰紅蔗本草崑崙蔗也紅蔗止堪生噉<lb/>
芀蔗可作沙糖西蔗可作霜色淺土人不甚貴杜蔗紫<lb/>
嫩味極厚専用作霜凡蔗最困地力今年為蔗田者明<lb/>
年改種五穀以息之霜户器用曰蔗削曰蔗鎌曰蔗凳<lb/>
<pb n="KR3j0185_WYG_095-19b"/>
曰蔗碾曰榨斗曰榨牀曰漆甕各有制度凡霜一甕中<lb/>
品色亦自不同堆疊如假山者為上團枝次之甕鑑次<lb/>
之小顆塊次之沙脚為下紫為上深琥珀次之淺黄又<lb/>
次之淺白為下宣和初王黼創應奉司遂寧常貢外嵗<lb/>
别進數千斤是時所産益竒墻壁或方寸應奉司罷乃<lb/>
不再見當時因之大擾敗本業者居半乆而未復遂寧<lb/>
王灼作糖霜譜七篇且載其説予采取之以廣聞見<lb/>
<pb n="KR3j0185_WYG_095-20a"/>
　　中饋錄<hi>吳氏</hi>
　脯鮓<lb/>
　　蟹生<lb/>
用生蟹刴碎以麻油先熬熟冷并草果茴香砂仁花椒<lb/>
末水薑胡椒俱為末再加葱鹽醋共十味入蟹内拌勻<lb/>
即時可食<lb/>
　　炙魚<lb/>
鱭魚新出水者治浄炭上十分炙乾收藏一法以鱭魚<lb/>
<pb n="KR3j0185_WYG_095-20b"/>
去頭尾切作段用油炙熟每服用箬間盛瓦礶内泥封<lb/>
　　水醃魚<lb/>
臘中鯉魚切大塊拭乾一斤用炒鹽四兩擦過淹一宿<lb/>
洗浄㫰乾再用鹽二兩糟一斤拌勻入瓮紙箬泥封塗<lb/>
　　肉鮓<lb/>
生燒猪羊腿精批作片以刀背勻搥三兩次切作塊子<lb/>
沸湯隨漉出用布内扭乾每一斤入好醋一盞鹽四錢<lb/>
椒油草果砂仁各少許供饌亦珍美<lb/>
<pb n="KR3j0185_WYG_095-21a"/>
　　𤓰虀<lb/>
醬𤓰生薑葱白淡笋乾或茭白鰕米雞胸肉各等分切<lb/>
作長條絲兒香油炒過供之<lb/>
　　算條巴子<lb/>
猪肉精肥各另切作三寸長各如算子様以砂糖花椒<lb/>
末宿砂末調和得所拌勻晒乾蒸熟<lb/>
　　爐焙雞<lb/>
用雞一隻水煮八分熟刴作小塊鍋内放油少許燒熱<lb/>
<pb n="KR3j0185_WYG_095-21b"/>
放雞在内略炒以錠子或椀葢定燒及熱醋酒相半入<lb/>
鹽少許烹之候乾再烹如此數次候十分酥熟取用<lb/>
　　蒸鰣魚<lb/>
鰣魚去腸不去鱗用布拭去血水放盪鑼内以花椒砂<lb/>
仁醬擂碎水酒葱拌勻其味和蒸去鱗供食<lb/>
　　夏月醃肉法<lb/>
用炒過熱鹽擦肉令軟勻下缸内石壓一夜掛起見水<lb/>
痕即以大石壓乾掛當風處不敗<lb/>
<pb n="KR3j0185_WYG_095-22a"/>
　　風魚法<lb/>
用青魚鯉魚破去腸胃每斤用鹽四五錢醃七日取起<lb/>
洗浄拭乾腮下切一刀將川椒茴香加炒鹽擦入腮内<lb/>
并腹裏外以紙包裹外用麻皮扎成一箇挂于當風之<lb/>
處腹内入料多些方妙<lb/>
　　肉生法<lb/>
用精肉切細薄片子醬油洗浄入火燒紅鍋爆炒去血<lb/>
水微白即好取出切成絲再加醬𤓰糟蘿蔔大蒜砂仁<lb/>
<pb n="KR3j0185_WYG_095-22b"/>
草果花椒橘絲香油拌炒肉絲臨食加醋和勻食之甚<lb/>
美<lb/>
　　魚醬法<lb/>
用魚一斤切碎洗浄後炒鹽三兩花椒一錢茴香一錢<lb/>
乾姜一錢神麯二錢紅麯五錢加酒和勻拌魚肉入磁<lb/>
瓶封好十日可用吃時加葱花少許<lb/>
　　糟猪頭蹄𤓰法<lb/>
用猪頭蹄𤓰煮爛去骨布包攤開大石壓匾實落一宿<lb/>
<pb n="KR3j0185_WYG_095-23a"/>
糟用甚佳<lb/>
　　酒醃蝦法<lb/>
用大蝦不見水洗剪去鬚尾毎斤用鹽五錢淹半日瀝<lb/>
乾入瓶中蝦一層放椒三十粒以椒多為妙或用椒拌<lb/>
蝦裝入瓶中亦妙裝完毎斤用鹽三兩好酒化開澆入<lb/>
瓶内封好泥頭春秋五七日即好吃冬月十日方好<lb/>
　　蟶鮓<lb/>
蟶一斤鹽一兩醃一伏時再洗浄控乾布包石壓加熟<lb/>
<pb n="KR3j0185_WYG_095-23b"/>
油五錢薑橘絲五錢鹽一錢葱絲五分酒一大盞飯糝<lb/>
一合磨米拌勻入瓶泥封十日可供魚鮓同<lb/>
　　醉蟹<lb/>
香油入醬油内亦可乆留不砂加糟醋酒醬各一碗蟹<lb/>
多加鹽一碟又法用酒七碗醋三碗鹽二碗醉蟹亦妙<lb/>
　　晒蝦不變紅色<lb/>
蝦用鹽炒熟盛籮内用井水淋洗去鹽晒乾色紅不變<lb/>
　　煮魚法<lb/>
<pb n="KR3j0185_WYG_095-24a"/>
凡煮河魚先下水下燒則骨酥江海魚先調滚汁下鍋<lb/>
則骨堅也<lb/>
　　煮蟹青色蛤蜊脱丁<lb/>
用柿蒂三五個同蟹煮色青後用枇杷核内仁同蛤蜊<lb/>
煮脱丁<lb/>
　　造肉醬<lb/>
精肉四斤去筋骨醬一斤八兩研細鹽四兩葱白細切<lb/>
一碗川椒茴香陳皮各五六錢用酒拌各粉并肉如稠<lb/>
<pb n="KR3j0185_WYG_095-24b"/>
粥入罈封固晒烈日中十餘日開看乾再加酒淡再加<lb/>
鹽又封以泥晒之<lb/>
　　黄雀鮓<lb/>
毎隻治浄用酒洗拭乾不犯水用麥黄紅麯鹽椒葱絲<lb/>
嘗味和為止却將雀入匾罈内鋪一層上料一層裝實<lb/>
以箬葢篾片芊定候滷出傾去加酒浸密封乆用<lb/>
　　治食有法<lb/>
洗猪肚用麵洗猪臟用砂糖不氣　煮笋入薄荷少加<lb/>
<pb n="KR3j0185_WYG_095-25a"/>
鹽或以灰則不蘝　糟蟹罈上加皂角半錠可留乆洗<lb/>
魚滴生油一二㸃則無涎煮魚下末香不腥　煮鵞下<lb/>
櫻桃葉數片易軟　煮陳臘肉將熟取燒紅炭投數塊<lb/>
入鍋内則不油蘞氣　煮諸般肉封鍋口用楮實子一<lb/>
二粒同煮易爛又香　夏月肉單用醋煮可留十日<lb/>
麵不宜生水過用滚湯停冷食之　燒肉忌桑柴火<lb/>
醬蟹糟蟹忌燈照則沙　酒酸用小豆一升炒焦袋盛<lb/>
入酒罈中則好　染坊瀝過淡灰晒乾用以包藏生黄<lb/>
<pb n="KR3j0185_WYG_095-25b"/>
瓜茄子至冬月可食　用松毛包藏橘子三四月不乾<lb/>
菉豆藏橘亦可<lb/>
　製蔬<lb/>
　　配鹽瓜菽<lb/>
老瓜嫩茄合五十斤每斤用浄鹽二兩半先用半兩醃<lb/>
瓜茄一宿出水次用橘皮五斤新紫蘇連根三斤生薑<lb/>
絲三斤去皮杏仁二斤桂花四兩甘草二兩黄豆一斗<lb/>
煮酒五斤同拌入瓮合滿捺實箬五層竹片捺定箬裹<lb/>
<pb n="KR3j0185_WYG_095-26a"/>
泥封晒日中兩月取出入大椒半斤茴香砂仁各半斤<lb/>
勻晾晒在日内發熱乃酥美黄豆須揀大者煮爛以麩<lb/>
皮罨熱去麩皮浄用<lb/>
　　糖蒸茄<lb/>
牛妳茄嫩而大者不去蒂直切成六稜毎五十斤用鹽<lb/>
一兩拌勻下湯焯令變色瀝乾用薄荷茴香末夾在内<lb/>
砂糖三斤醋半鍾浸三宿晒乾還滷直至滷盡茄乾壓<lb/>
匾收藏之<lb/>
<pb n="KR3j0185_WYG_095-26b"/>
　　釀瓜<lb/>
青瓜堅老而大者切作兩片去穰略用鹽出其水生薑<lb/>
陳皮薄荷紫蘇俱切作絲茴香炒砂仁砂糖拌勻入瓜<lb/>
内用線扎定成個入醬缸内五六日取出連𤓰晒乾收<lb/>
貯切碎了晒<lb/>
　　蒜瓜<lb/>
秋間小黄瓜一斤石灰白礬湯焯過控乾鹽半兩醃一<lb/>
宿又鹽半兩剝大蒜瓣三兩搗為泥與𤓰拌勻傾入醃<lb/>
<pb n="KR3j0185_WYG_095-27a"/>
下水中熬好酒醋浸着涼處頓放冬瓜茄子同法<lb/>
　　三煮𤓰<lb/>
青瓜堅老者切作兩片毎一斤用鹽半兩醬一兩紫蘇<lb/>
甘草少許醃伏時連滷夜煮日晒凡三次煮後晒至雨<lb/>
天留甑上蒸之晒乾收貯<lb/>
　　蒜苗乾<lb/>
蒜苗切寸段一斤鹽一兩醃出臭水略晾乾拌醬糖少<lb/>
許蒸熟晒乾收藏<lb/>
<pb n="KR3j0185_WYG_095-27b"/>
　　藏芥<lb/>
芥菜肥者不犯水晒至六七分乾去葉每斤鹽四兩醃<lb/>
一宿取出毎莖扎成小把置小瓶中倒瀝盡其水并煎<lb/>
醃出水同煎取清汁待冷入瓶封固夏月食<lb/>
　　芥辣<lb/>
二年陳芥子碾細氷調納實椀内韌紙封固沸湯三五<lb/>
次泡出黄水覆冷地上頃後有氣入淡醋解開布濾去<lb/>
查<lb/>
<pb n="KR3j0185_WYG_095-28a"/>
　　醬佛手香櫞梨子<lb/>
梨子帶皮入醬缸内乆而不壊香櫞去穰醬皮佛手全<lb/>
醬新橘皮石花麵筋皆可醬食其味更佳<lb/>
　　糟茄子法<lb/>
五茄六糟鹽十七更加河水甜如蜜　茄子五斤糟六<lb/>
斤鹽十七兩河水兩三碗拌糟其茄味自甜此藏茄法<lb/>
也非暴用者<lb/>
　　糟蘿蔔方<lb/>
<pb n="KR3j0185_WYG_095-28b"/>
蘿蔔一斤鹽三兩以蘿蔔不要見水揩浄帶須半根晒<lb/>
乾糟與鹽拌過少入蘿蔔又拌過入甕此方非暴喫者<lb/>
　　糟薑方<lb/>
薑一斤糟一斤鹽五兩揀社日前可糟不要見水不可<lb/>
損了薑皮用乾布擦去泥晒半乾後糟鹽拌之入甕<lb/>
　　做蒜苗方<lb/>
苗用些少鹽醃一宿晾乾湯焯過又晾乾以甘草湯拌<lb/>
過上甑蒸之晒乾入甕<lb/>
<pb n="KR3j0185_WYG_095-29a"/>
　　三和菜<lb/>
淡醋一分酒一分水一分鹽甘草調和其味得所煎滚<lb/>
下菜苗絲橘皮絲各少許白芷一二小片糝菜上重湯<lb/>
頓勿令開至熟食之<lb/>
　　暴虀<lb/>
菘菜嫩莖湯焯半熟紐乾切作碎段少加油略炒過入<lb/>
器内加醋些少停少頃食之<lb/>
取紅細胡蘿蔔切片同切芥菜入醋略醃片時食之甚<lb/>
<pb n="KR3j0185_WYG_095-29b"/>
脆仍用鹽些少大小茴香薑橘皮絲同醋共拌醃食<lb/>
　　胡蘿蔔鮓<lb/>
切作片子滚湯略焯控乾入少許葱花大小茴香薑橘<lb/>
絲花椒末紅麯研爛同鹽拌勻醃一時食之<lb/>
　　又方<lb/>
白蘿蔔茭白生切笋煮熟三物俱同此法作鮓可供食<lb/>
　　蒜菜<lb/>
用嫩白蒜菜切寸段毎十斤用炒鹽四兩每醋一碗水<lb/>
<pb n="KR3j0185_WYG_095-30a"/>
二碗浸菜於瓮内<lb/>
　　淡茄乾方<lb/>
用大茄洗浄鍋内煮過不要見水擘開用石壓乾趂日<lb/>
色晴先把瓦晒熱攤茄子於瓦上以乾為度藏至正二<lb/>
月内和物勻食其味如新茄之味<lb/>
　　盤醬𤓰茄法<lb/>
黄子一斤瓜一斤鹽四兩將瓜擦原醃瓜水拌勻醬黄<lb/>
毎日盤二次七七四十九日入罈<lb/>
<pb n="KR3j0185_WYG_095-30b"/>
　　乾閉瓮菜<lb/>
菜十斤炒鹽四十兩用缸醃菜一皮菜一皮鹽醃三日<lb/>
取起菜入盆内揉一次將另過一缸鹽瀂收起聴用又<lb/>
過三日又將菜取起又揉一次將菜另過一缸留鹽汁<lb/>
聴用如此九遍完入瓮内一層菜上洒花椒小茴香一<lb/>
層又裝菜如此𦂳𦂳實實裝好將前留起菜瀂毎罈洨<lb/>
三碗泥起過年可吃<lb/>
　　撒拌和菜<lb/>
<pb n="KR3j0185_WYG_095-31a"/>
將麻油入花椒先時熬一二滚收起臨用時將油倒一<lb/>
碗入醬油醋白糖些少調和得法安起凡物用油拌的<lb/>
即倒上些少拌吃絶妙如拌白菜豆芽水芹須將菜入<lb/>
滚水焯熟入清水漂着臨用時榨乾拌油方吃菜色青<lb/>
翠不黒又脆可口<lb/>
　　蒸乾菜<lb/>
將大窠好菜擇洗浄乾入沸湯内焯五六分熟晒乾用<lb/>
鹽醬蒔蘿花椒砂糖橘皮同煮極熟又晒乾并蒸片時<lb/>
<pb n="KR3j0185_WYG_095-31b"/>
以磁器收貯用時着香油沖揉微用醋飯上蒸食<lb/>
　　鵪鶉茄<lb/>
揀嫩茄切作細縷沸湯焯過控乾用鹽醬花椒蒔蘿茴<lb/>
香甘草陳皮杏仁紅豆研細末拌勻晒乾蒸過收之用<lb/>
時以滚湯泡軟蘸香油煠之<lb/>
　　食香瓜茄<lb/>
不拘多少切作棊子毎斤用鹽八錢食香同瓜拌勻於<lb/>
缸内醃一二日取出控乾日晒晩復入滷水内次日又<lb/>
<pb n="KR3j0185_WYG_095-32a"/>
取出晒凡經三次勿令太乾裝入罈内用<lb/>
　　糟瓜茄<lb/>
瓜茄等物毎五斤鹽十兩和糟拌勻用銅錢五十文逐<lb/>
層鋪上經十日取錢不用别換糟入瓶收乆翠色如新<lb/>
　　茭白鮓<lb/>
鮮茭切作片子焯過控乾以細葱絲蒔蘿茴香花椒紅<lb/>
麯研爛并鹽拌勻同醃一時食藕梢鮓同此造法<lb/>
　　糖醋茄<lb/>
<pb n="KR3j0185_WYG_095-32b"/>
取新嫩茄切三角塊沸湯漉過布包榨乾鹽醃一宿晒<lb/>
乾用薑絲紫蘇拌勻煎滚糖醋潑浸收入磁器内瓜同<lb/>
此法<lb/>
　　蒜冬瓜<lb/>
揀大者去皮穰切如一指濶以白礬石灰煎湯焯過漉<lb/>
出控乾毎斤用鹽二兩蒜瓣三兩搗碎同冬𤓰裝入磁<lb/>
器添以熬過好醋浸之<lb/>
　　醃鹽韭法<lb/>
<pb n="KR3j0185_WYG_095-33a"/>
霜前揀肥韭無黄梢者擇浄洗控乾於磁盆内鋪韭一<lb/>
層糝鹽一層候鹽韭勻鋪盡為度醃一二宿翻數次裝<lb/>
入磁器内用原滷加香油少許尤妙<lb/>
　　造榖菜法<lb/>
用春不老菜臺去葉洗浄切碎如錢眼子大晒乾水氣<lb/>
勿令太乾以薑絲炒黄豆大毎菜一斤用鹽一兩入食<lb/>
香相停揉回滷性裝入礶内候熟隨用<lb/>
　　黄芽菜<lb/>
<pb n="KR3j0185_WYG_095-33b"/>
將白菜割去梗葉止留菜心離地二寸許以糞土壅平<lb/>
用大缸覆之缸外以土密壅勿令透氣半月後取食其<lb/>
味最佳<lb/>
　　倒纛菜<lb/>
毎菜一百斤用鹽五十兩醃了入罈裝實用鹽瀂調毛<lb/>
灰如乾麵糊口上攤過封好不必草塞用芥菜不要落<lb/>
水晾乾軟了用滚湯一焯就起笟籬撈在篩子内晾冷<lb/>
將焯菜湯晾冷將篩子内菜用鬆鹽些少撒拌入瓶後<lb/>
<pb n="KR3j0185_WYG_095-34a"/>
加晾冷菜瀂澆上包好安頓冷地上<lb/>
　　笋鮓<lb/>
春間取嫩笋剝浄去老頭切作四分大一寸長塊上籠<lb/>
蒸熟以布包裹榨作極乾投於器中下油用製造與麩<lb/>
鮓同<lb/>
　　晒淡笋乾<lb/>
鮮笋猫耳頭不拘多少去皮切片條沸湯焯過晒乾收<lb/>
貯用時米泔水浸軟色白如銀鹽湯焯即醃笋矣<lb/>
<pb n="KR3j0185_WYG_095-34b"/>
　　酒豆豉方<lb/>
黄子一斗五升篩去麵令浄茄五斤𤓰十二斤薑觔十<lb/>
四兩橘絲隨放小茴香一升炒鹽四斤六兩青椒一斤<lb/>
一處拌入瓮中捺實傾金華酒或酒娘醃過各物兩寸<lb/>
許紙箬札縳泥封露四十九日罈上寫東西字記號輪<lb/>
晒日滿傾大盆内晒乾為度以黄草布罩著<lb/>
　　水豆豉法<lb/>
好黄子十斤好鹽四十兩金華甜酒十碗先日用滚湯<lb/>
<pb n="KR3j0185_WYG_095-35a"/>
二十碗充調鹽作瀂留冷定清聴用將黄子下缸入酒<lb/>
入鹽水晒四十九日完方下大小茴香<hi>各一兩</hi>草果<hi>五錢</hi>
官桂<hi>五錢</hi>木香<hi>三錢/</hi>陳皮絲<hi>一兩/</hi>花椒<hi>一兩/</hi>乾薑絲<hi>半</hi>
<hi>斤</hi>杏仁<hi>一斤</hi>各料和入缸内又晒又打二日將罈裝起<lb/>
隔年吃方好蘸肉吃更妙<lb/>
　　紅鹽豆<lb/>
先將鹽霜梅一個安在鍋底下淘浄大粒青豆葢梅又<lb/>
將豆中作一窝下鹽在内用蘇木煎水入白礬些少沿<lb/>
<pb n="KR3j0185_WYG_095-35b"/>
鍋四邊澆下平豆為度用火燒乾豆熟鹽又不泛而紅<lb/>
　　蒜梅<lb/>
青硬梅子二斤大蒜一斤或囊剝浄炒鹽三兩酌量水<lb/>
煎湯停冷浸之候五十日後滷水將變色傾出再煎其<lb/>
水停冷浸之入瓶至七月後食梅無酸味蒜無葷氣也<lb/>
　甜食<lb/>
　　炒麵方<lb/>
白麵要重羅三次將入大鍋内以木爬炒得大熟上卓<lb/>
<pb n="KR3j0185_WYG_095-36a"/>
古轤槌碾細再羅一次方好做甜食凡用酥油須要新<lb/>
鮮如陳了不堪用矣<lb/>
　　麵和油法<lb/>
不拘斤兩用小鍋糖滷用二杓隨意多少酥油下小鍋<lb/>
煎過細布濾浄用生麵隨手下不稀不稠用小爬兒炒<lb/>
至麵熟方好　先將糖滷熬得有絲棍蘸起視之可斟<lb/>
酌傾入油麵鍋内打勻掇起鍋乗熱撥在案上捍開切<lb/>
象眼塊<lb/>
<pb n="KR3j0185_WYG_095-36b"/>
　　雪花酥<lb/>
油下小鍋化開濾過將炒麵隨手下攪勻不稀不稠掇<lb/>
離火洒白糖末下在炒麵内攪勻和成一處上案捍開<lb/>
切象眼塊<lb/>
　　洒孛你方<lb/>
用熬麽古料熬成不用核桃舀上案攤開用江米末圍<lb/>
定銅圈印之即是洒孛你切象牙者即名白糖塊<lb/>
　　酥餅方<lb/>
<pb n="KR3j0185_WYG_095-37a"/>
油酥四兩蜜一兩白麵一斤捜成劑入印作餅上爐或<lb/>
用猪油亦可蜜用二兩尤好<lb/>
　　油<graphic n="KR2410" url="https://raw.githubusercontent.com/kanripo/KR-Gaiji/master/images/KR2410.png" mimeType="image/png"/>兒方<lb/>
麵捜劑包餡作<graphic n="KR2410" url="https://raw.githubusercontent.com/kanripo/KR-Gaiji/master/images/KR2410.png" mimeType="image/png"/>兒油煎熟餡同肉餅法<lb/>
　　酥兒印方<lb/>
用生麵攙豆粉同和用手捍成條如筯頭大切二分長<lb/>
逐箇用小梳掠印齒花收起用酥油鍋内煠熟漏杓撈<lb/>
起來熱洒白沙糖細末拌之<lb/>
<pb n="KR3j0185_WYG_095-37b"/>
　　五香糕方<lb/>
上白糯米和粳米二六分芡實乾一分人參白术茯苓<lb/>
砂仁總一分磨極細篩過用白沙糖滚湯拌勻上甑<lb/>
　　煮沙團方<lb/>
沙糖入赤豆或菉豆煮成一團外以生糯米粉裹作大<lb/>
團蒸或滚湯内煮亦可<lb/>
　　粽子法<lb/>
用糯米淘浄夾棗栗柿乾銀杏赤豆以茭葉或箬葉裹<lb/>
<pb n="KR3j0185_WYG_095-38a"/>
之一法以艾葉浸米裹謂之艾香粽子<lb/>
　　玉灌肺方<lb/>
真粉油餅芝蔴松子胡桃茴香六味拌和成捲入甑蒸<lb/>
熟切作塊子供食美甚不用油入各物粉或麵同拌蒸<lb/>
亦妙<lb/>
　　餛飩方<lb/>
白麵一斤鹽三錢和如落索麵更頻入水捜和為餅劑<lb/>
少頃操百遍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>為小塊捍開菉豆粉為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>四邊要薄入<lb/>
<pb n="KR3j0185_WYG_095-38b"/>
餡其皮堅<lb/>
　　水滑麵方<lb/>
用十分白麵揉捜成劑一斤作十數塊放在水内候其<lb/>
麵性發得十分滿足逐塊抽拽下湯煮熟抽拽得濶薄<lb/>
乃好麻膩杏仁膩醎笋乾醬瓜糟茄薑醃韮黄瓜絲作<lb/>
虀頭或加煎肉尤妙<lb/>
　　糖薄脆法<lb/>
白糖一斤四兩清油一斤四兩水二碗白麵五斤加酥<lb/>
<pb n="KR3j0185_WYG_095-39a"/>
油椒鹽水少許捜和成劑捍薄如酒鍾口大上用去皮<lb/>
芝蔴撒勻入爐燒熟食之香脆<lb/>
　　糖榧方<lb/>
白麵入酵待發滚湯捜成劑切作榧子様下十分滚油<lb/>
煠過取出糖麵内纒之其纒糖與麵對和成劑<lb/>
<pb n="KR3j0185_WYG_095-40a"/>
　　刀劍錄<hi>陶𢎞景</hi>
　夫刀劍之由出已乆矣前王後帝莫不鑄之但以小<lb/>
　事記注者不甚詳錄遂使精竒挺異空成湮没慨然<lb/>
　有想遂為記云<lb/>
夏禹子帝啟在位十年以庚戍八年鑄一銅劍長三尺<lb/>
九寸後藏之秦望山腹上刻二十八宿文有背面面文<lb/>
為星辰背記山川日月<lb/>
啟子太康在位二十九年嵗在辛夘三月春鑄一銅劍<lb/>
<pb n="KR3j0185_WYG_095-40b"/>
上有八方面長三尺二寸頭方<lb/>
孔甲在位三十一年以九年嵗次甲辰採牛首山鐵鑄<lb/>
一劍銘曰夾古文篆書長四尺一寸<lb/>
殷大甲在位三十二年以四年嵗次甲子鑄一劍長二<lb/>
尺文曰定光古文篆書<lb/>
武丁在位五十九年以元年嵗次戊午鑄一劍長三尺<lb/>
銘曰照膽古文篆書<lb/>
周昭王瑕在位五十一年以二年嵗次壬午鑄五劍各<lb/>
<pb n="KR3j0185_WYG_095-41a"/>
投五嶽銘曰鎮嶽尚方古文篆書長五尺<lb/>
簡王夷在位十四年以元年嵗次癸酉鑄一劍長三尺<lb/>
銘曰駿大篆書<lb/>
秦昭王稷在位五十二年以元年嵗次丙午鑄一劍長<lb/>
三尺銘曰誡大篆書<lb/>
秦始皇在位三十七年以三年嵗次丁巳採北祗銅鑄<lb/>
二劍銘曰定秦小篆書李斯刻埋在阿房宫閣下一在<lb/>
觀臺下長三尺六寸<lb/>
<pb n="KR3j0185_WYG_095-41b"/>
前漢劉季在位十二年以始皇三十四年于南山得一<lb/>
鐵劍長三尺銘曰赤霄大篆書及貴常服之此即斬蛇<lb/>
劍也<lb/>
文帝恒在位二十三年以初元十六年嵗次庚午鑄三<lb/>
劍長三尺六寸銘曰神龜多刻龜形以應大横之兆帝<lb/>
崩命入𤣥武宫<lb/>
武帝徹在位五十四年以元光五年嵗次乙巳鑄八劍<lb/>
長三尺六寸銘曰八服小篆書嵩恒霍華大山五嶽皆<lb/>
<pb n="KR3j0185_WYG_095-42a"/>
埋之<lb/>
宣帝詢在位二十五年以本始四年鑄二劍長三尺一<lb/>
曰毛二曰貴以足下有毛故為之皆小篆書<lb/>
平帝衎在位五年以元始元年嵗次辛酉掘得一劍上<lb/>
有帝名因服之大篆書<lb/>
王莽在偽位十七年以建國五年嵗次庚午造威斗及<lb/>
神劍皆練五色石為之銘曰神勝萬里伏小篆書長三<lb/>
尺六寸<lb/>
<pb n="KR3j0185_WYG_095-42b"/>
更始劉聖公在偽位二年自造一劍銘曰更國小篆書<lb/>
後漢光武秀在位三十三年未貴時在南陽鄂山得一<lb/>
劍文曰秀霸小篆書帝常服之<lb/>
明帝莊在位十八年以永平元年嵗次戊午鑄一劍上<lb/>
作龍形沈之于洛水中水清時常有見之者<lb/>
章帝炟在位十三年以建初八年鑄一金劍令投于伊<lb/>
水中以厭人膝之怪𢎞景按水經云伊水有一物如人<lb/>
膝頭有𤓰人浴輒没不復出<lb/>
<pb n="KR3j0185_WYG_095-43a"/>
安帝祜在位十九年以元初六年鑄一劍藏峨眉山疑<lb/>
山王也<lb/>
順帝保在位十九年以永建元年鑄一劍長三尺四寸<lb/>
銘曰安漢小篆書後改年號<lb/>
靈帝宏在位二十二年以建寧三年鑄四劍文曰中興<lb/>
一劍無故自失並小篆書<lb/>
魏武帝曹操以建安二十年于幽谷得一劍長三尺六<lb/>
寸上有金字銘曰孟徳王常服之<lb/>
<pb n="KR3j0185_WYG_095-43b"/>
齊王芳以正始六年鑄一劍常服之無故自失但有空<lb/>
匣如故後有禪代之事兆始于此尋為司馬氏所廢<lb/>
蜀主劉備以章武元年嵗次辛丑採金牛山鐵鑄八劍<lb/>
各長三尺六寸一備自服一與太子禪一與梁王理一<lb/>
與魯王永一與諸葛亮一與雲長一與張飛一與趙雲<lb/>
並是亮書皆作風角處所有令稱元造刀五萬口皆連<lb/>
環及刃口列七十二鍊柄中通之兼有二字房子容曰<lb/>
唐人尚書郎李章武本名方古貞元季年為東平帥李<lb/>
<pb n="KR3j0185_WYG_095-44a"/>
師古判官因理第掘得一劍上有章武字方古博物亞<lb/>
張茂先亦曰蜀相諸葛孔明所佩劍也乃改名師古為<lb/>
奏請為章武焉蓋蜀主八劍之一也<lb/>
後主禪延熈二年造一大劍長一丈二尺鎮劍口山往<lb/>
往人見光輝後人求之不獲<lb/>
吳王孫權以黄武五年採武昌銅鐵作千口劍萬口刀<lb/>
各長三尺九寸刀頭方皆是南銅越炭作之文曰大吳<lb/>
小篆書又赤烏年中有人得淮陰侯韓信劍帝以賜周<lb/>
<pb n="KR3j0185_WYG_095-44b"/>
瑜<lb/>
孫亮以建興二年鑄一劍文曰流光小篆書<lb/>
孫皓以建衡元年鑄一劍文曰皇帝吳王小篆書<lb/>
晉武帝司馬炎以咸寧元年造八千口刀銘曰司馬<lb/>
懐帝熾以永嘉元年造一劍長五尺銘曰步光小篆書<lb/>
成帝衍以咸和元年造十三口刀銘曰興國<lb/>
穆帝𥅆以永和五年于房山造五口劍銘曰五方單符<lb/>
隸書<lb/>
<pb n="KR3j0185_WYG_095-45a"/>
孝武帝昌明以大元元年于華山頂埋一劍銘曰神劍<lb/>
隸書<lb/>
宋武帝劉裕以永初元年鑄一刀銘其背曰定國小篆<lb/>
書長四尺後入于梁<lb/>
少帝義符以景平元年造一刀銘曰五色小篆書<lb/>
後廢帝昱以元徽二年于蔣山頂造一劍銘曰永昌篆<lb/>
書<lb/>
順帝準以昇明元年掘得一刀銘曰上血其刀照一室<lb/>
<pb n="KR3j0185_WYG_095-45b"/>
帝竒之至二年七月帝使楊玉候織女玉候女不得懼<lb/>
死用以弑帝果如銘故知吉凶其徵先見矣<lb/>
齊髙帝蕭道成以建元二年造一刀銘曰定業長五尺<lb/>
篆書自制之<lb/>
明帝鸞以建武二年造一刀銘曰朝儀長四尺小篆書<lb/>
梁武帝蕭衍以天監二年即位至普通中嵗在庚子命<lb/>
𢎞景造神劍十三口用金銀銅鐵錫五色合為之長短<lb/>
各依劍術法文曰服之者永治四方並小篆書<lb/>
<pb n="KR3j0185_WYG_095-46a"/>
　　諸小國刀劍總在此<lb/>
前趙劉淵以元熈二年造一刀長三尺九寸文曰滅賊<lb/>
隸書<lb/>
後趙石勒以建平二年造一刀用五百金工用萬人頭<lb/>
尖長三尺六寸銘曰建平隸書勒未貴時耕地得一刀<lb/>
銘曰石氏昌篆書<lb/>
石季龍以建武十四年造一刀長五尺銘曰皇帝石氏<lb/>
隸書<lb/>
<pb n="KR3j0185_WYG_095-46b"/>
後蜀李雄以晏平元年造刀五百口文曰騰馬隸書<lb/>
前涼張寔造刀百口無故刀盡失文曰霸<lb/>
後魏昭成帝拓跋犍以建國元年于赤冶城鑄刺刀十<lb/>
口金鏤赤冶字<lb/>
道武帝珪以登國元年于嵩阿鑄一劍銘曰鎮山隸書<lb/>
明元帝嗣以泰常元年造一劍長四尺銘背曰泰常至<lb/>
真君元年有道士繼天師白為帝造劍長三尺六寸隸<lb/>
書因改元真君<lb/>
<pb n="KR3j0185_WYG_095-47a"/>
宣武帝恪以景明元年于白鹿山造一刀文曰白鹿隸<lb/>
書<lb/>
前秦苻堅以甘露四年造一刀用五千工銘曰神術隸<lb/>
書<lb/>
前燕慕容雋以元璽元年造二十八口刀銘曰二十八<lb/>
將隸書<lb/>
後燕慕容垂以建興元年造二刀長七尺一雄一雌隸<lb/>
書若别處之則鳴<lb/>
<pb n="KR3j0185_WYG_095-47b"/>
後秦姚萇以建初元年造一刀銘曰中山長三尺七寸<lb/>
隸書<lb/>
西秦乞伏國仁以建義三年造一刀銘曰建義隸書<lb/>
後涼吕光以麟嘉元年造一刀銘背曰麟嘉長三尺六<lb/>
寸<lb/>
南涼禿髮烏孤以太初三年造一刀狹小長二尺五寸<lb/>
青色匠人曰當作之時夢見一人被朱服云吾是太一<lb/>
神來看汝作云此刀有獻必鳴後落突厥可汗所有也<lb/>
<pb n="KR3j0185_WYG_095-48a"/>
南燕慕容𤣥明以建平元年作刀四口文曰建平隸書<lb/>
西凉李暠以永建元年造珠碧刀一口銘曰百勝隸書<lb/>
北涼沮渠蒙遜以永安三年造刀百口銘曰永安隸書<lb/>
夏州赫連勃勃以龍昇二年造五口刀背刃有龍雀環<lb/>
兼金鏤作一龍形長三尺九寸銘曰古之利器吳楚湛<lb/>
盧大夏龍雀名冠神都可以懐逺可以柔邇如風靡草<lb/>
威服九區宋王劉裕破長安得此刀後入于梁<lb/>
　　吳將刀<lb/>
<pb n="KR3j0185_WYG_095-48b"/>
周瑜作南郡太守造一刀背上有盪冦將軍字八分書<lb/>
蔣欽拜列郡司馬造一刀文曰司馬隸書<lb/>
周幼平擊曹公勝拜平虜將軍因造一刀銘背曰幼平<lb/>
董元成少果勇自打鐵作一刀後討黄祖于蒙衝河元<lb/>
成引刀斷衝頭為二流拜大司馬號斷蒙刀<lb/>
潘文拜偏將軍為取荆州拜固陵太守因造一刀銘曰<lb/>
固陵<lb/>
朱理君少受征討黄武中累功拜安國將軍作一佩刀<lb/>
<pb n="KR3j0185_WYG_095-49a"/>
文曰安國<lb/>
雲長為先主所重不惜身命自採都山鐵為二刀銘曰<lb/>
萬人及後敗惜此刀投之水中<lb/>
張飛初拜新亭侯自命匠鍊赤朱山鐵為一刀銘曰新<lb/>
亭侯蜀大將也後被范強殺強將此刀入于吳<lb/>
諸葛亮定黔中從青石祠過遂抽刀刺山頭刀不拔而<lb/>
去行人莫測<lb/>
黄忠漢先主定南郡得一刀赤如血于漢中擊夏侯軍<lb/>
<pb n="KR3j0185_WYG_095-49b"/>
一日之中手刃百數<lb/>
　　魏將刀<lb/>
鍾㑹克蜀于成都土中得一刀文曰太一㑹死入帳下<lb/>
王伯昇伯昇後渡江刀遂飛入水<lb/>
鄧艾年十二曽讀陳太丘碑碑下掘得一刀黒如漆長<lb/>
三尺餘刀上常有氣凄凄然時人以為神物<lb/>
董卓少時耕野得一刀無文字四面隠起作山雲文斸<lb/>
玉如泥及卓貴示五官郎將蔡邕邕曰此項羽之刀也<lb/>
<pb n="KR3j0185_WYG_095-50a"/>
袁紹在黎陽夢有一神授一寶刀及覺果在卧所銘曰<lb/>
思召紹解之曰思召紹字也<lb/>
郭維于太原得一刀文曰宜為將後遂為將軍及與蜀<lb/>
將戰敗失此刀<lb/>
王雙曽于市中買得一刀賣人曰得之者貴因不見雙<lb/>
後佩之為魏將後與曹真一刀換也<lb/>
　<lb/>
　<lb/>
<pb n="KR3j0185_WYG_095-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷九十五上<lb/>
<pb n="KR3j0185_WYG_095-51a"/>
欽定四庫全書<lb/>
　説郛卷九十五不　　　　元　陶宗儀　撰<lb/>
　　洞天清錄<hi>趙希鵠</hi>
唐張彦逺作閒居受用至首載齋閣應用而傍及醖醢<lb/>
脯羞之屬噫是乃大老姥總督米鹽細務者之為誰謂<lb/>
君子受用如斯而已乎人生一世如白駒過隙而風雨<lb/>
憂愁輒居三分之二其間得閑者纔三之一分耳況知<lb/>
之而能享用者又百之一二於百一之中又多以聲色<lb/>
<pb n="KR3j0185_WYG_095-51b"/>
為受用殊不知吾輩自有樂地悦目初不在色盈耳初<lb/>
不在聲嘗見前輩諸老先生多畜法書名畫古琴舊硯<lb/>
良以是物明忩浄几羅列布置篆香居中佳客玉立相<lb/>
映時取古人妙迹以觀鳥篆蝸書竒峰逺水摩娑鐘鼎<lb/>
親見商周端硯湧巖泉焦桐鳴玉佩不居人世所謂受<lb/>
用清福孰有踰此者乎是境也閬苑瑤池未必是過人<lb/>
鮮之知良可悲也余故彚萃古琴研古鐘鼎而次凡十<lb/>
門辨訂是否以貽清修好古塵外之客名曰洞天清錄<lb/>
<pb n="KR3j0185_WYG_095-52a"/>
若香茶紙墨之屬既譜載而已謬誤者兹不復贅觀者<lb/>
宜自求之開封趙希鵠序<lb/>
　　古琴辨<lb/>
　　　斷紋<lb/>
古琴以斷紋為證琴不歴五百嵗不斷愈乆則斷愈多<lb/>
然斷有數等有蛇腹斷有紋横截琴面相去或一寸或<lb/>
二寸節節相似如蛇腹下紋有細紋斷如髮千百條亦<lb/>
停勻多在琴之兩傍而近岳處則無之有面與底皆斷<lb/>
<pb n="KR3j0185_WYG_095-52b"/>
者又有梅花斷其紋如梅花頭此為極古非千餘載不<lb/>
能有也葢漆器無斷紋而琴獨有之者盖他器用布漆<lb/>
琴則不用它器安閒而琴日夜為絃所激又嵗乆桐腐<lb/>
而漆相離破斷紋隠處雖腐磨礪至再重加光漆其紋<lb/>
愈見然真斷紋如劒鋒偽則否<lb/>
　　　偽斷紋<lb/>
偽作者用信州薄連紙光漆一層於上加灰紙斷則有<lb/>
紋或於冬日以猛火烘琴極熱用雪罨激烈之或用小<lb/>
<pb n="KR3j0185_WYG_095-53a"/>
刀刻畫于上雖可眩俗眼然決無劒鋒亦易辨<lb/>
　　　古琴様制<lb/>
古琴惟夫子列子二様若太古琴或以一段木為之並<lb/>
無肩腰惟加岳亦無焦尾安焦尾處則横嵌堅木以承<lb/>
絃而夫子列子様亦皆肩垂而濶非若今聳而狹也惟<lb/>
此二様乃合古制近世雲和様於岳之外刻作雲頭捲<lb/>
而下通身如壺瓶此或以夫子様周徧皆作竹節形名<lb/>
竹節様其異様不一皆非古制又於第四絃下安徽以<lb/>
<pb n="KR3j0185_WYG_095-53b"/>
求異曰此外國琴尤可笑也<lb/>
　　　古琴隂陽材<lb/>
古琴隂陽材者葢桐木而陽日照者為陽不面日者為<lb/>
隂如不信但取新舊桐木置之水上陽面浮之隂必沈<lb/>
雖反復之再三不易也更有一驗古今琴士所未嘗言<lb/>
陽材琴旦濁而暮清晴濁而雨清隂材琴旦清而暮濁<lb/>
晴清而雨濁此乃靈物與造化同機緘非他物比也<lb/>
　　　取古材造琴<lb/>
<pb n="KR3j0185_WYG_095-54a"/>
古琴最難得於精金美玉得古材者命良工旋製之斯<lb/>
可矣自昔論擇材者曰紙甑水槽木魚鼔腔敗棺古梁<lb/>
柱榱桷然梁柱恐為重物壓損紋理敗棺少用桐木紙<lb/>
甑水槽患其薄而受濕氣太多惟木魚鼔腔晨夕近鐘<lb/>
皷為金聲所入最為良材然亦有敲損之患别有擇材<lb/>
往監今陳述之云昔吳錢忠懿王能琴遣使以亷訪為<lb/>
名而實物色良琴使者至天台宿山寺夜聞瀑布聲正<lb/>
在簷外晨起視之瀑下淙石處正對一屋柱而柱且向<lb/>
<pb n="KR3j0185_WYG_095-54b"/>
日私念曰若是桐木則良琴處在是矣以刀削之果桐<lb/>
也即賂寺僧易之取陽面二琴材馳驛以聞乞俟一年<lb/>
斵成獻忠懿一曰洗凡二曰清絶遂為曠代之寶後錢<lb/>
氏納土太宗朝二琴歸御府南渡初流轉至霅州葉夢<lb/>
得上云此乃擇材之良法大抵桐材既堅而又歴千餘<lb/>
年木液已盡復多風日吹曝之金石水聲感入之所處<lb/>
在空曠清幽蕭散之地而不聞塵凡喧雜之聲取以制<lb/>
琴烏得不與造化同妙以此觀之安琴之室亦當如是<lb/>
<pb n="KR3j0185_WYG_095-55a"/>
不宜近塵穢婦女喧雜之地也<lb/>
　　　製琴不當用俗工<lb/>
工人供斤削之役若繩墨尺寸厚薄方圓必善琴髙士<lb/>
主之仍不得促辦毎一事如槽腹琴面之類一事畢方<lb/>
治一事必相度審思之既斵削去則不復可増度造一<lb/>
琴并漆必三月或半年方辦合底面必用膠漆如皮紙<lb/>
厚合訖置琴於卓上横厚木於卓下夾車以篾絲縛之<lb/>
依法匣訖候一月方解㡳灰必雜以金銅細屑或磁器<lb/>
<pb n="KR3j0185_WYG_095-55b"/>
屑薄如連紙候極乾再上一次面灰用極細骨灰如薄<lb/>
連紙止一上並一月方乾面上糙漆僅取遮灰光漆糙<lb/>
底灰漆差厚無害又徽者繩也準繩墨以定聲尤宜留<lb/>
意豈俗工所能哉製造之法諸琴書備載宜擇其善者<lb/>
㕘用之<lb/>
　　　擇琴不必泥名<lb/>
今人見琴池洺中有雷文張越字便以為至寶殊不知<lb/>
雷張皆開元天寶時人去今能幾何若得古材依法留<lb/>
<pb n="KR3j0185_WYG_095-56a"/>
心斵之雷張未必過也惟求其是而已矣<lb/>
　　　製琴不必求竒<lb/>
湖南有范氏曽守土號范連州自能斵琴今有一琴在<lb/>
折彦質㕘政家其琴面乃用方二三寸許小桐木片以<lb/>
膠漆輳成之名曰百衲彈之則與尋常低下琴無異此<lb/>
何益哉木不成段聲必不應又為漆所礙其窒塞可知<lb/>
折氏至今寶之尤可笑今人或以琴材短不及或自岳<lb/>
之外别用桐木接之亦不可也<lb/>
<pb n="KR3j0185_WYG_095-56b"/>
　　　古琴色<lb/>
古琴漆色歴年既乆漆光退盡惟黯黯如海舶所貨烏<lb/>
木此最竒古而或者以其無光磨而再漆之不惟頓失<lb/>
古意且滯琴之聲此大戒也<lb/>
　　　純陽琴<lb/>
底面俱用桐謂之純陽琴古無此製近世為之取其暮<lb/>
夜隂雨之際聲不沈黙必不能達逺盖聲不實也<lb/>
　　　擇琴底<lb/>
<pb n="KR3j0185_WYG_095-57a"/>
今人多擇面不擇㡳縱依法製之琴亦不清盖面以取<lb/>
聲底以匱聲底木不堅聲必散逸法當取五七百年舊<lb/>
梓木鋸開以指甲搯之堅不可入者方是<lb/>
　　　桐木不宜太鬆<lb/>
桐木太鬆而理疎琴聲多泛而虛宜擇𦂳實而紋理條<lb/>
條如絲線細密條達不邪曲者此十分良材亦以搯不<lb/>
入為竒其搯得入而麄疎柔脆者多是花桐乃今用作<lb/>
漆器胎素者非梧桐也今人多誤用之<lb/>
<pb n="KR3j0185_WYG_095-57b"/>
　　　桐木紫色<lb/>
桐木年乆木液去盡紫色透裏全無白色更加細密方<lb/>
稱良材<lb/>
　　　燻爆琴材<lb/>
古人以桐梓乆浸水中又取以懸竈上或吹曝以風日<lb/>
百種用意終不如自然者葢萬物在天地間必歴年多<lb/>
然後受隂陽氣足而成材自壯而衰衰而老老而死隂<lb/>
陽之氣去盡然後反本還元復與太虛同體其竒好處<lb/>
<pb n="KR3j0185_WYG_095-58a"/>
乃與造化同功此豈人力所能致哉豈吹曝所能成哉<lb/>
　　　桐木多等<lb/>
有梧桐生子如簸箕有花桐春來開花如玉簮而㣲紅<lb/>
號折桐花青櫻桐其實頗堪以醡油有刺桐其木身皆<lb/>
生刺大如釘鍖<hi>音斟</hi>
　　　梓木多等<lb/>
有楸梓鋸開色㣲紫黒用以為琴底者也有黄心梓其<lb/>
理正類櫧木而極細黄白不堪若作器用難朽非琴材<lb/>
<pb n="KR3j0185_WYG_095-58b"/>
也漆木亦類梓葢取其漆液堅凝古人亦以為材料須<lb/>
不經取漆而老大者方可用<lb/>
　　　琴腹<lb/>
製琴腹宜安鳯足處須小阨之過足則復寛之葢聲過<lb/>
阨則不直達過阨寛則復悠揚而出所以韻長乃唐雷<lb/>
文秘法此論琴腹横廣也面底皆然於阨處穿鑿足<lb/>
　　　琴足<lb/>
琴足宜用棗心黄楊及烏木葢取其堅實足之下須令<lb/>
<pb n="KR3j0185_WYG_095-59a"/>
平如鐵切忌尖與凹足之柄與琴之鑿必小大相當毋<lb/>
差毫釐若柄小而以紙副之琴聲必泛岳軫焦尾亦宜<lb/>
用此三等木切不可以金玉犀象為飾多誨盜併為琴<lb/>
害矣<lb/>
　　　雷張槽腹法<lb/>
雷張製槽腹有妙訣於琴底悉窪微令如仰瓦葢謂於<lb/>
龍池鳯沼之絃微令有唇餘處悉窪之正如今銅錢之<lb/>
背穿眼處有絃凸起令聲有闗閉既取其面底若如瓦<lb/>
<pb n="KR3j0185_WYG_095-59b"/>
相合而池沼之唇又闗閉不直達故聲有所匱而不散<lb/>
豈論琴腹堅深也余嘗見畢文簡公張越琴於池沼間<lb/>
以指探之果如此<lb/>
　　　琴受土氣<lb/>
古之愛琴者殁則戒子孫藏之塚間或有用石匣者復<lb/>
出而為世用多是聲沈闇闇然葢以受土氣多濕氣勝<lb/>
耳法當用大甑蒸之以去濕氣一蒸未透再多蒸之於<lb/>
風日處挂曝經月聲復矣<lb/>
<pb n="KR3j0185_WYG_095-60a"/>
　　　浦江古琴<lb/>
婺州浦江一士大夫家發地得琴長大有斷紋紹興間<lb/>
獻之御府為巨璫所阻曰此墟墓中物豈宜進御府遂<lb/>
給還其家至今寶之雖聲帶濁而以作廣陵等大曲彈<lb/>
愈乆而聲方出此琴若用前蒸曝法當無比矣<lb/>
　　　琴面有穿孔<lb/>
南昌一士家有古琴面上三穿孔然皆不當絃不礙聲<lb/>
號曰玲瓏玉有達官以千緡市之而去紹興諸暨一士<lb/>
<pb n="KR3j0185_WYG_095-60b"/>
大夫家有一穿孔琴亦不當絃今已轉徙他處<lb/>
　　　琴案<lb/>
琴案須作維摩様庻案脚不碍人膝連面髙二尺八寸<lb/>
可入膝於案下而身向前宜石面為第一次用堅木厚<lb/>
者為面再三加灰漆亦令厚四脚令壯更平不假坫扱<lb/>
則與石案無異永州石案面固佳然太薄板須厚一寸<lb/>
半許乃佳若用木面須二寸以上若得大栢大棗木不<lb/>
用膠合以漆合之尤妙又見今人作琴桌僅容一琴須<lb/>
<pb n="KR3j0185_WYG_095-61a"/>
濶可容四琴長過琴三之一試以案較琴聲便可見琴<lb/>
案上切不可置香爐雜物於前吳自強雲山集云於案<lb/>
面作小水槽不必爾也<lb/>
　　　琴室<lb/>
前輩或埋瓮於地上鳴琴此説恐妄傳葢彈琴之室宜<lb/>
實不宜虛最宜重樓之下葢上有樓板則聲不散其下<lb/>
空曠清幽則聲透徹若髙堂大厦則聲散小閣密室則<lb/>
聲不達園囿亭榭尤非所宜若必幽人逸士於髙林大<lb/>
<pb n="KR3j0185_WYG_095-61b"/>
木或岩洞石室之下清曠之地更有泉石之勝則琴聲<lb/>
愈清與廣寒月殿何異<lb/>
　　　掛琴<lb/>
掛琴不宜着壁有土氣惟紙糊格及漆格上當風處為<lb/>
妙然須無人往來小兒婦女猫犬所不到處當掛時加<lb/>
袋以障塵匣之則去袋葢袋能引濕氣梅月須早入匣<lb/>
以厚紙糊縫安樓上隂涼處琴匣之制須低矮窄小僅<lb/>
可容此琴葢令容受子口仍釘鉸加鎖若令僮僕抱琴<lb/>
<pb n="KR3j0185_WYG_095-62a"/>
勿横抱多前遇物觸損雲牙不若於袋上作大襻竪肩<lb/>
背後則不損然襻須𦂳不可寛<lb/>
　　　露下彈琴<lb/>
露下彈琴而聲不泛葢陽材也若鐘鳴雞唱霜清月皎<lb/>
以陽琴鼔之聲更清徹隂材則不然<lb/>
　　　彈琴盥手<lb/>
未彈琴先盥手手澤能膩絃損聲夏月尤甚惟早晩差<lb/>
涼宜弄琴正午炎熱非惟汗汚天氣太燥亦難為絃若<lb/>
<pb n="KR3j0185_WYG_095-62b"/>
隂涼處無害<lb/>
　　　焚香彈琴<lb/>
惟取香清而烟少者若濃烟撲鼻大敗佳興當用水沈<lb/>
蓬萊忌用龍涎篤耨兒女態者<lb/>
　　　對花彈琴<lb/>
彈琴對花惟岩桂江梅茉莉茶䕷薝蔔等香清而色不<lb/>
艷者方妙若妖紅艷紫非所宜也<lb/>
　　　彈琴對月<lb/>
<pb n="KR3j0185_WYG_095-63a"/>
夜深人静月明當軒香爇水沈曲彈古調此與羲皇上<lb/>
人何異但須在一更後三更前盖初更人聲未寂三更<lb/>
則人倦欲眠矣<lb/>
　　　彈琴舞鶴<lb/>
彈琴舞鶴鶴未必能舞觀者閧然彈者心不専此與觀<lb/>
優何異誠非君子之事<lb/>
　　　臨水彈琴<lb/>
湍流瀑布凡水之有聲皆不宜彈琴惟澄浄池沼近在<lb/>
<pb n="KR3j0185_WYG_095-63b"/>
軒窓或在竹邊林下雅宜對之微風洒然游魚出聴其<lb/>
樂無涯也<lb/>
　　　膝上横琴<lb/>
春秋二候氣清而和人亦中夜多醒月色臨窓披衣趺<lb/>
坐横琴膝上時作小操然須指法精熟方可為此<lb/>
　　　蚌徽<lb/>
古人所以不用金玉而貴蚌徽者葢蚌有光采得月光<lb/>
相射則愈煥發了然分明此正謂對月及膝上横琴設<lb/>
<pb n="KR3j0185_WYG_095-64a"/>
若金玉則否今人少知此理然當用海産珠蚌更多光<lb/>
采<lb/>
　　　道人彈琴<lb/>
道人彈琴琴不清亦清俗人彈琴琴不濁亦濁而況婦<lb/>
人女子倡優下賤乎<lb/>
　　古硯辨<lb/>
世之論硯者皆曰多用歙石盖未知有端溪殊不知歴<lb/>
代以來皆採端溪至南唐李主時端溪舊坑已竭故不<lb/>
<pb n="KR3j0185_WYG_095-64b"/>
得已而取其次歙乃端之次其失一也近時好事者作<lb/>
硯譜惟分端溪上中下三巖而不知下巖惟有舊坑無<lb/>
新坑上中二巖則皆有舊新坑於歙亦然其失二也世<lb/>
之論端溪者惟貴紫色而不知下巖舊坑惟有漆黒青<lb/>
花二種初未嘗有紫無它未曽觀古硯耳其失三也余<lb/>
慮世人貴耳鑒而無心賞故述古硯辨惟説端歙二溪<lb/>
而不它及盖端歙或強以為硯寧不羞見子墨客卿乎<lb/>
是説非老於用硯者其孰能知之<lb/>
<pb n="KR3j0185_WYG_095-65a"/>
　　　端溪下岩舊坑<lb/>
端溪下巖舊坑卵石黒如漆細潤如玉扣之無聲磨黒<lb/>
亦無聲有眼眼中有暈或六七眼相連排星斗異形石<lb/>
居水底須千夫堰水汲盡深數丈篝文火下縋深入穴<lb/>
中方得之此岩南唐時已難得至慶厯間坑竭溪下岩<lb/>
舊坑又一種卵石去臕方得材色紫青黒細如玉有花<lb/>
㸃如筯頭大其㸃别是碧玉清瑩與硯質不同唐吳淑<lb/>
硯賦所謂㸃滴青花是也故名青花子石今訛為青花<lb/>
<pb n="KR3j0185_WYG_095-65b"/>
紫石李長吉詩已訛作紫字其實未嘗紫色青黒之中<lb/>
或有白㸃如粟排星斗異象水濕方見扣之無聲磨墨<lb/>
亦無聲此品南唐時已難得慶厯間坑竭已上二品石<lb/>
乆用鋒鋩愈出不退鈍不假磨礲下岩上有一坑出此<lb/>
二種石别無新坑所謂新坑葢元坑已盡而别開一坑<lb/>
下岩則否<lb/>
　　　端溪中岩舊新坑<lb/>
端溪中岩舊坑石色紫如新嫩肝細潤如玉有眼小如<lb/>
<pb n="KR3j0185_WYG_095-66a"/>
菉豆粒純綠色而無暈或有綠絛紋或白絛紋如線葢<lb/>
堅而圓者為眼横而長者為絛紋此種亦是卵石外有<lb/>
黄臕包絡扣之無甚聲磨墨亦無聲乆用鋒鋩不退不<lb/>
假磨礲今此坑取之亦竭中岩新坑色淡紫眼如鴝鵒<lb/>
眼大重暈而𦂳小其中如瞳人狀石老者扣之有聲嫩<lb/>
者扣之無甚聲磨墨則微有聲石有枯潤者雖難得然<lb/>
乆用則鋒鋩退乏必假磨礲今此品難得遂為希竒之<lb/>
寶百硯之中見一二耳世人見其希有又目未曽見古<lb/>
<pb n="KR3j0185_WYG_095-66b"/>
硯遂目此為下岩舊坑不知此去下岩已低三等矣<lb/>
　　　端溪上岩新坑<lb/>
端溪上岩新舊坑皆色灰紫而麄燥眼大為雄雞眼扣<lb/>
之璫璫然磨墨相拒如鋸聲乆用則鋒乏光如鏡而不<lb/>
堪用然舊坑差勝新坑今士大夫所藏硯多此品<lb/>
　　　他處石類端溪而非端溪者<lb/>
一種石<graphic n="KR2352" url="https://raw.githubusercontent.com/kanripo/KR-Gaiji/master/images/KR2352.png" mimeType="image/png"/>石出九溪<graphic n="KR2352" url="https://raw.githubusercontent.com/kanripo/KR-Gaiji/master/images/KR2352.png" mimeType="image/png"/>溪表淡青裏深青紫而帶紅有<lb/>
極細潤者然以之磨墨則墨澁而不鬆快愈用愈光而<lb/>
<pb n="KR3j0185_WYG_095-67a"/>
頑硬如鏡面間有金線或黄脈直截如界行相間者號<lb/>
紫袍金帶髙宗朝戚里吳琚曽以進御不稱㫖一種辰<lb/>
沅州黒石色深黒質麄燥或㣲有小眼黯然不分明今<lb/>
人不知往往稱為黒端溪相去天淵矣今端溪民負販<lb/>
者多市辰沅研璞而歸刻作端溪様以眩人江南士大<lb/>
夫被獲重價若辰沅人自鐫刻者則太雕琢或作荷蓮<lb/>
水波犀牛龜魚八角六花等様藻飾異常雖極工巧而<lb/>
材不堪用此亦辨辰沅硯之一法<lb/>
<pb n="KR3j0185_WYG_095-67b"/>
　　　歙溪龍尾舊坑新坑<lb/>
歙溪龍尾舊坑新坑色淡青黒湛如秋水並無紋以水<lb/>
濕之㣲似紫乾則否細潤如玉發墨如汎油並無聲乆<lb/>
用不退鋒或有隠隠白紋成山水星斗雲月異象水濕<lb/>
則見乾則否此亦是卵石故難得大者不過四五寸多<lb/>
作月硯就其材也或有純黒如角者東坡最貴此品今<lb/>
得之亦貴重不減端溪下岩然龍尾舊坑雖極細猶㣲<lb/>
澁墨端溪下岩則直如𨫼盤塌蠟矣以此為辨南唐時<lb/>
<pb n="KR3j0185_WYG_095-68a"/>
方開龍尾舊坑今已無之新坑色亦青黒無紋而麄燥<lb/>
礪墨退筆乆用則鈍乏有大盈三尺者<lb/>
　　　歙溪羅紋刷絲金銀間刷眉子四品新舊坑<lb/>
四品舊坑並青黒色紋細而質潤如玉羅紋真如極細<lb/>
羅刷絲如髮密眉子如甲痕或如蚕大金銀間絲亦細<lb/>
密乆用不退鋒磨墨無聲無濶大者然皆次於龍尾舊<lb/>
坑亦南唐時開坑今已無如得之貴重不減龍尾舊坑<lb/>
四品新坑並紋麄而質枯燥且不堅眉子大者或長二<lb/>
<pb n="KR3j0185_WYG_095-68b"/>
三寸刷絲毎條相去一二分羅紋如蘿茯紋拒墨如鋸<lb/>
乆用退乏光硬大者盈一二尺<lb/>
　　　金星舊坑新坑<lb/>
金星新舊坑並麄燥淡青色雖金星滿面然礪墨退筆<lb/>
乆用退乏大者盈尺别有一種黒石金星姿質亞端溪<lb/>
下岩漆黒石乃是萬州懸金崖金星石也色漆黒細潤<lb/>
如玉隠隠金星水濕則見乾則否發墨如汎油無聲乆<lb/>
用不退乏非歙比也今萬崖亦已取盡如得之不減端<lb/>
<pb n="KR3j0185_WYG_095-69a"/>
溪下岩<lb/>
　　　銀星舊坑新坑<lb/>
銀星新舊坑並麄燥淡青黒色有銀星處不堪磨墨工<lb/>
人多側取之置其星於外謂之銀星墻壁拒墨如鋸乆<lb/>
用退乏如鏡面大者盈尺<lb/>
　　　洮河綠石硯<lb/>
除端歙二石外惟洮河綠石北方最貴重綠如藍潤如<lb/>
玉發墨不減端溪下岩然石在臨洮大河深水之底非<lb/>
<pb n="KR3j0185_WYG_095-69b"/>
人力所致得之為無價之寶耆舊相傳雖知有洮硯然<lb/>
目所未覩今或有綠石硯名為洮者多是<graphic n="KR2352" url="https://raw.githubusercontent.com/kanripo/KR-Gaiji/master/images/KR2352.png" mimeType="image/png"/>石之表或<lb/>
長沙谷山石<graphic n="KR2352" url="https://raw.githubusercontent.com/kanripo/KR-Gaiji/master/images/KR2352.png" mimeType="image/png"/>石潤而光不發墨堪作砥礪耳<lb/>
　　　墨玉硯<lb/>
荆襄鄂渚之間有團塊墨玉璞並與端溪下岩黒卵石<lb/>
同而堅縝過之正堪作硯雖不如玉器出光留其鋒耳<lb/>
但黒中有白玉相間甚者濶寸許玉石謂之間玉瑪瑙<lb/>
其白處又極堅硬拒墨若用純黒處為硯當在端溪下<lb/>
<pb n="KR3j0185_WYG_095-70a"/>
岩之次龍尾舊坑之上<lb/>
　　　硯匣<lb/>
硯匣不當用五金葢石乃金之所自出金為石之精華<lb/>
子母同處則子盜母氣反能燥石而又誨盜當用佳漆<lb/>
為之硯雖紙匣葢必令髙過寸許方雅觀然只用琴光<lb/>
素漆切記用鈿花犀皮之屬四角須用布令極牢不宜<lb/>
用紗匣取其容硯而周圍寛三指或作皂絹襯尤妙今<lb/>
人於匣底作小穴小竅容指本以之出硯而多泄潤氣<lb/>
<pb n="KR3j0185_WYG_095-70b"/>
令匣稍寛不必留竅或有墨汁流下多汙几案又或匣<lb/>
底之下作豹脚取其可入手指以移重硯此尤非所宜<lb/>
葢硯實則易發墨虚則否故古人作硯多實其趺又加<lb/>
以絣褥正為是也<lb/>
　　古鐘鼎彜器辨<lb/>
　　　三代制<lb/>
夏尚忠商尚質周尚文其制器亦然商器質素無文周<lb/>
器雕篆細密此固一定不易之論而夏器獨不然余嘗<lb/>
<pb n="KR3j0185_WYG_095-71a"/>
見夏琱戈於銅上相嵌以金其細如髮夏器大抵皆然<lb/>
嵗乆金脱則成隂竅以其刻畫處成凹也相嵌今俗訛<lb/>
為商嵌詩曰追琢其章金玉其相<lb/>
　　　水土傳世三等古銅器<lb/>
銅器入土千年純青如鋪翠其色子後稍淡午後乗隂<lb/>
氣翠潤欲滴間有土蝕處或穿或剝並如蝸篆自然或<lb/>
有斧鑿痕則偽也銅器墜水千年則純綠色而瑩如玉<lb/>
未及千年緑而不瑩其蝕處如前今人皆以此二品體<lb/>
<pb n="KR3j0185_WYG_095-71b"/>
輕者為古不知器大而厚者銅性卒未盡其重止能減<lb/>
二分之一或減半器小而薄者銅性為水土蒸淘易盡<lb/>
至有鋤擊破處並不見銅色惟翠緑徹骨或其中有一<lb/>
線紅色如丹然尚有銅聲傳世古則不曽入水惟流傳<lb/>
人間色紫褐而有朱砂班甚者其班凸起如上等辰砂<lb/>
入釡以沸湯煮之良乆班愈見偽者以漆調硃為之易<lb/>
辨也<lb/>
　　　銅腥<lb/>
<pb n="KR3j0185_WYG_095-72a"/>
三等古銅並無腥氣惟土古新出土尚帶土氣乆則否<lb/>
若偽作者熱摩手心以擦之銅腥觸鼻可畏<lb/>
　　　識文<lb/>
夏用鳥跡篆商用虫魚篆周用虫魚大篆秦用大小篆<lb/>
漢以小篆隸書三國用隸書晉宋以來用楷書唐秦用<lb/>
楷隸三代用隂識謂之偃囊字其字凹入也漢以來或<lb/>
用陽識其字凸間有凹者或用刀刻如鐫碑者盖隂識<lb/>
難鑄陽識易為陽識決非古物也<lb/>
<pb n="KR3j0185_WYG_095-72b"/>
　　　款文<lb/>
識款篆字以紀功所謂銘書鐘鼎款乃花紋以陽識古<lb/>
器款居外而凸識居内而凹夏周器有款有識商器多<lb/>
無款有識<lb/>
　　　款識真偽<lb/>
古人作事必精緻工人預四民之列非若後世賤丈夫<lb/>
之事故古器款必細如髮而勻整分曉無纎毫糢糊識<lb/>
文筆畫宛宛如仰瓦而又大小深淺如一亦明浄分曉<lb/>
<pb n="KR3j0185_WYG_095-73a"/>
無纎毫糢糊此盖用銅之精者並無砂顆一也良工精<lb/>
妙二也不吝工夫非一朝夕所為三也今設有古器款<lb/>
識稍或糢糊必是偽作顔色臭味亦自不同<lb/>
　　　蠟模<lb/>
古者鑄器必先用蠟為模如此器様又加款識刻畫畢<lb/>
然後以小桶加大而畧寛入模於桶中其桶底之縫微<lb/>
令有絲線漏處以澄泥和水如薄糜日一澆之候乾再<lb/>
澆必令周足遮䕶訖解桶縳去桶板急以細黄土多用<lb/>
<pb n="KR3j0185_WYG_095-73b"/>
鹽并紙筋固濟於元澄泥之外更加黄土二寸留竅中<lb/>
以銅汁瀉入然一鑄未必成此所以為之貴也<lb/>
　　　句容器<lb/>
句容器非古物盖自唐天寶間至南唐後主時於昇州<lb/>
句容縣置官場以鑄之故其上多有監官花押其輕薄<lb/>
漆黒款細雖可愛然要非古器嵗乆亦有㣲青色者世<lb/>
所見天寶時大鳯環瓶此極品也<lb/>
　　　偽古銅器<lb/>
<pb n="KR3j0185_WYG_095-74a"/>
其法以水銀雜錫汞即今磨鏡藥是也先上在新銅器<lb/>
上令勻然後以釅醋調細碙砂末筆蘸勻上候如蠟茶<lb/>
之色急入新汲水浸之即成蠟茶色候如漆色急入新<lb/>
汲水浸即成漆色浸稍緩則變色矣若不入水則成純<lb/>
翠色三者並以新布擦令光瑩其銅腥為水銀所匱並<lb/>
不發露然古銅聲徹而清新銅聲洪而濁不能逃識者<lb/>
之鑒<lb/>
　　　古銅瓶鉢養花果<lb/>
<pb n="KR3j0185_WYG_095-74b"/>
古銅器入土年乆受土氣深以之養花花色鮮明如枝<lb/>
頭開速而謝遲或謝則就瓶結實若水銹傳世古則爾<lb/>
陶器入土千年亦然<lb/>
　　　古銅器靈異<lb/>
古銅器多能辟祟人家宜畜之葢山精木魅之能為祟<lb/>
者以歴年多耳三代鐘鼎彜器厯年又過之所以能辟<lb/>
祟范文正公家有古鏡背具十二時如博棊子毎至此<lb/>
時則博棊子明如月循環不休又有士人家五十二鐘<lb/>
<pb n="KR3j0185_WYG_095-75a"/>
能應時自鳴非古器之靈異乎<lb/>
　　　古印章<lb/>
古之居官者必佩印以帶穿之故印鼻上有穴或以銅<lb/>
環相綰漢印多用五字不用擘窠篆上移篆畫停勻故<lb/>
左有三字右有二字者或左二字右三字者其四字印<lb/>
則畫多者占地多少者占地少三代以前尚如此今則<lb/>
否<lb/>
　　　古器無識文<lb/>
<pb n="KR3j0185_WYG_095-75b"/>
古人惟鐘鼎祭器稱功頌徳則有識盤盂寓戒則有識<lb/>
它器亦有無識者不可遽以為非古但辨其體質款文<lb/>
顔色臭味則無餘藴矣<lb/>
　　　刁斗鐫斗<lb/>
字書曰刁斗以行軍晝炊夕擊今世所見古刁斗柄長<lb/>
尺四五寸其斗僅可容勺合如此則恐非炊具擊之則<lb/>
可此物乃新莽時鑄威斗厭勝家所用耳或於上刻貳<lb/>
師將軍字及其它官號尤表其偽大抵刁斗如世所用<lb/>
<pb n="KR3j0185_WYG_095-76a"/>
有柄銚子宜可炊一人食即古之刁斗訛刁斗字為銚<lb/>
字爾字書以銚為田器不言可知也若鐫斗亦如今有<lb/>
柄斗而加三足予嘗見之辨其質與色真三代物葢刁<lb/>
鐫皆有柄故皆謂之斗刁無足而鐫有足爾又字書以<lb/>
鐫為温器葢古以鼎烹夫鼎大卒難至熱故温已烹之<lb/>
冷物今一二人食則用鐫余所見者正然<lb/>
　　　鼎大小<lb/>
予猶及見漢館陶候鼎可容今之斗則三代可知矣然<lb/>
<pb n="KR3j0185_WYG_095-76b"/>
近世所存古鼎或有容一升半升者考其款識則真古<lb/>
物也亦謂之鼎鼎乃大烹之器豈爾耶此盖古之祭器<lb/>
名曰從彜曰從則其品不一葢以貯已熟之物以祭宗<lb/>
廟象鼎之器形而實非鼎也猶今人食器亦有象鉝釡<lb/>
者凡曰鬲曰匜曰獻曰尊其形有甚小者皆然故小尊<lb/>
或識曰寶尊彜<lb/>
　　　香爐<lb/>
古以蕭艾達神明而不焚香故無香爐今所謂香爐皆<lb/>
<pb n="KR3j0185_WYG_095-77a"/>
以古人宗廟祭器為之爵爐則古之爵狻㹸爐則古踽<lb/>
足豆香毬則古之<graphic n="KR1092" url="https://raw.githubusercontent.com/kanripo/KR-Gaiji/master/images/KR1092.png" mimeType="image/png"/>其等不一或有新鑄而象古為之<lb/>
者惟博山爐乃漢太子宫所用者香爐之制始於此亦<lb/>
有偽者當以物色辨之<lb/>
　　　古器不知名<lb/>
餘姚一達官家有古銅盆大如火爐而週迴有十二環<lb/>
婺州馬鋪嶺人家掘得古銅盆而兩環在腹下足之上<lb/>
此二器文字所不載或以環低者為古欹器<lb/>
<pb n="KR3j0185_WYG_095-77b"/>
　　　追蠡<lb/>
禹之聲尚文王之聲以追蠡趙岐注以追為鐘紐於義<lb/>
未安追者琢也詩云追琢其章今畫家滴粉令凸起猶<lb/>
謂之追粉所謂追蠡葢古銅器款文追起處漫滅也趙<lb/>
氏釋蠡為絶亦非絶葢剝蝕也今人亦以器物用乆而<lb/>
剝蝕者為蠡<lb/>
　　　舂陵塚鏡<lb/>
道州民於舂陵侯塚得一古鏡於背上作菱花四朶極<lb/>
<pb n="KR3j0185_WYG_095-78a"/>
精巧其鏡面背用水銀即今所謂磨鏡藥也鏡色畧昏<lb/>
而不黒並無青綠色及剝蝕處此乃西漢時物入土千<lb/>
餘年其質並未變信知古銅器有青綠剝蝕者非三代<lb/>
時物無此也<lb/>
　　　晉塚古器<lb/>
或𫝊嵊縣僧舍治地得磚上有永和字及得銅器如今<lb/>
香爐而有葢葢上仰三足如小竹筒空而透上筒端各<lb/>
有一飛鶴爐下亦三足别有銅盆承之<lb/>
<pb n="KR3j0185_WYG_095-78b"/>
　　怪石辨<lb/>
怪石小而起峯多有岩岫聳秀嶔嵌之狀可登几案觀<lb/>
玩亦竒物也其餘有靈璧英石道石融石川石桂川石<lb/>
邵石太湖石與其它雜石亦出多等今列于其後<lb/>
　　　靈璧石<lb/>
靈璧石出絳州靈璧縣其石不在山谷深山之中掘之<lb/>
乃見色如漆間有細白紋如玉然不起峯亦無巖岫佳<lb/>
者如菡蓞或如卧牛如蟠螭扣之聲清越如金玉以利<lb/>
<pb n="KR3j0185_WYG_095-79a"/>
刀刮之畧不動此石能收香齋閣中有之則香雲終日<lb/>
盤旋不散不取其有峯也偽者多以太湖石染色為之<lb/>
葢太湖石亦㣲有聲亦有白脈然以利刀刮之則成屑<lb/>
　　　英石<lb/>
英州山此石如銅鑛聲亦如銅倒懸生岩下以鋸取之<lb/>
故底有鋸痕大者或長七八尺起峯至二三寸亦几案<lb/>
竒玩然色潤者可愛枯燥者不足貴也<lb/>
　　　道石<lb/>
<pb n="KR3j0185_WYG_095-79b"/>
道州石亦起峯可愛但石麄又枯燥之甚且體脆不任<lb/>
衝撞<lb/>
　　　融石<lb/>
融州老君洞所出亦起峯麄燥體脆又甚於道州石<lb/>
　　　川石<lb/>
竒聳髙大可愛然多人力雕刻後置急水中舂撞之其<lb/>
色枯燥<lb/>
　　　桂川石<lb/>
<pb n="KR3j0185_WYG_095-80a"/>
靖江府所出雖出自然然石麄而色不佳或有玲瓏者<lb/>
雅宜置之花檻中它無用也<lb/>
　　　邵石<lb/>
寶慶府所出色黒多以作博棊子刻作筆架並無自然<lb/>
峯巒<lb/>
　　　太湖石<lb/>
出平江太湖土人取大材或髙一二丈者先雕刻置急<lb/>
水中舂撞之乆如天成或用烟薫或染之色亦能黒㣲<lb/>
<pb n="KR3j0185_WYG_095-80b"/>
有聲宜作假山用<lb/>
　　　怪石有水自出<lb/>
紹興一士大夫家有異石起峯峯之趾有一穴中有水<lb/>
應潮自生以之供研滴嘉定間越師以重價得之<lb/>
　　　東坡小有洞天<lb/>
東坡小有洞天石石下作一座子座中藏香爐引數竅<lb/>
正對岩岫間毎焚香則烟雲滿岫今在豫章郡山谷家<lb/>
其家珍重常與谷身同置一匣<lb/>
<pb n="KR3j0185_WYG_095-81a"/>
　　研屏辨<lb/>
　　　山谷烏石硯屏<lb/>
古有研屏或銘硯多鐫於硯之底與側自東坡山谷始<lb/>
作研屏既勒銘於硯又刻於屏以表而出之山谷有烏<lb/>
石研石屏今在婺州義烏一士夫家南康軍烏石葢烏<lb/>
石堅耐它石不可用也<lb/>
　　　宣和玉屏<lb/>
洪景盧夷堅志云一士夫赴官就道其子婦方懐妊轎<lb/>
<pb n="KR3j0185_WYG_095-81b"/>
夫顛仆而半産乃翁呼轎夫欲治之夫曰逼曉不辨道<lb/>
路為一石所碍翁不信親往視之匾濶㣲吐良玉璞也<lb/>
攜諸玉工解作三片青質白章成山林雲月飛鳥象歴<lb/>
歴分明自取其二以一謝工工治作屏因貴璫以獻御<lb/>
府惜其無對召工問之工具以士夫姓名對被㫖以重賞<lb/>
宣輳成三屏置之玉虛殿<lb/>
　　　永州石屏<lb/>
永州祁陽石雖成紋景叢雜不清逺又多刻畫而成以<lb/>
<pb n="KR3j0185_WYG_095-82a"/>
手摸之有凸凹可驗間有自然者不甚佳<lb/>
　　　蜀中松林石<lb/>
蜀中有石解開自然有小松形或三五十株行列成逕<lb/>
描畫所不及又松止髙二寸正堪作研屏之式止須連<lb/>
腔脚髙尺一二寸許濶尺五六寸許方與葢小研相稱<lb/>
若髙大非所宜其小研相稱若髙大腔宜用黒漆并烏<lb/>
木不宜用鈿花犀牛之屬<lb/>
　　　畫屏<lb/>
<pb n="KR3j0185_WYG_095-82b"/>
取名畫極低小者嵌屏腔亦佳但難得耳古人多留意<lb/>
作玩面大如小盌者亦宜嵌背茍非名筆則不可或用<lb/>
古人墨跡亦妙<lb/>
　　筆格辨<lb/>
　　　玉筆格<lb/>
惟黒白琅玕三種玉可用須鐫刻象山峯聳秀而不俗<lb/>
方可或碾作蛟螭尤佳嘗見一士家用玉作二小兒交<lb/>
臂作戲面白頭黒而紅脚白腹以之格筆竒絶或以小<lb/>
<pb n="KR3j0185_WYG_095-83a"/>
株珊瑚為之以其有枝可以為格也<lb/>
　　　銅筆格<lb/>
銅筆格須竒古者為上然古人少曽用筆格今所見銅<lb/>
鑄盤螭形圓而中空者乃古人鎮紙非筆格也<lb/>
　　　石筆格<lb/>
靈璧英石自然成山形者可用於石下作小漆朱座髙<lb/>
半寸許竒雅可愛<lb/>
　　水滴辨<lb/>
<pb n="KR3j0185_WYG_095-83b"/>
　　　晉人水盂<lb/>
余嘗見長沙故官家有小銅器形如桶可容一合號右<lb/>
軍硯水盂其底内有永和字此必晉人貯水以添硯池<lb/>
者也古人無水滴晨起則磨墨汁盈硯池以供一日用<lb/>
墨盡復磨故有水盂<lb/>
　　　銅水滴<lb/>
銅性猛烈貯水乆則有毒多脆筆毫又滴上有孔受塵<lb/>
水所以不清故銅器不用金銀錫者尤猥俗今所見銅<lb/>
<pb n="KR3j0185_WYG_095-84a"/>
犀牛天祿蟾蜍之屬口銜小盂者皆古人以之貯油㸃<lb/>
燈今誤以為水滴耳正堪作几案玩具<lb/>
　　古翰墨真跡辨<lb/>
　　　南北紙<lb/>
北紙用横簾造紙紋必横又其質鬆而厚謂之側理紙<lb/>
桓温問王右軍求側理紙是也南紙用䜿簾紋必䜿若<lb/>
二王真跡多是㑹稽䜿紋竹紙葢東晉南渡後難得北<lb/>
紙又右軍父子多在㑹稽故也其紙止髙一寸許而長<lb/>
<pb n="KR3j0185_WYG_095-84b"/>
尺有半葢晉人所用大率如此驗之蘭亭押縫可見<lb/>
　　　硬黄紙<lb/>
硬黄紙唐人用以書經染以黄蘗取其辟蠧以其紙如<lb/>
漿澤瑩而滑故善書者多取以作字今世所有二王真<lb/>
跡或有硬黄紙皆唐人倣書非真跡也<lb/>
　　　建安帖真跡<lb/>
王氏所藏右軍建安帖真跡今在長沙士夫家其帖末<lb/>
云四月五日羲之報建安靈柩至胡世將曽以此帖勒<lb/>
<pb n="KR3j0185_WYG_095-85a"/>
于豫章其建安靈柩字提起别作一行葢古人簡帖寫<lb/>
至它人事或稱尊長者其處皆如今人提空此常事也<lb/>
予屢見硬黄倣書亦然今長沙所見建安二字乃與羲<lb/>
之報字相連而不提空豈有硬黄提空而真迹反不提<lb/>
空此乃搨淳化閣帖贗作無疑葢太宗朝刻淳化閣帖<lb/>
乃侍書待詔王著摹勒者小人不學故於古人提空處<lb/>
皆聨屬之此猶可也至於虫鼠侵蝕與字之漫滅者皆<lb/>
不空缺而強率聨之故多讀不成鬻書者多以故紙浸<lb/>
<pb n="KR3j0185_WYG_095-85b"/>
汁染舊跡墨又以雜朱作為印章令昏闇殊不知塵水<lb/>
浸紙表裏俱透若自然舊者其表故色其裏必新㣲揭<lb/>
視之則見之矣古人印章必用上等朱譬如古畫着色<lb/>
愈乆愈新初未嘗昏闇也<lb/>
　　　魯公真跡<lb/>
顔魯公之後寓居永嘉好事者守郡聞其家有魯公真<lb/>
跡一筐以獄事羅織之而擇其尤者摹郡齋筐書遂歸<lb/>
泉南晩年卜居武夷之下以聲妓自隨一夕暴雨洪水<lb/>
<pb n="KR3j0185_WYG_095-86a"/>
發漂所居無縱跡其人暴尸溪側筐不知所在<lb/>
　　　宋朝名賢書<lb/>
朝中名賢書惟蔡莆陽蘇許公易簡蘇東坡黄山谷蘇<lb/>
子美秦淮海李龍眠米南宫吳練塘𫝊朋王逸老皆比<lb/>
肩古人莆陽典重有法度許公無愧楊法華東坡草聖<lb/>
得意咄咄逼顔魯公山谷乃懸腕書深得蘭亭風韻然<lb/>
行不及真草不及行子美乃許公之孫自有家法草聖<lb/>
可亞張長史淮海専學鍾王小楷姿媚遒勁可愛龍眠<lb/>
<pb n="KR3j0185_WYG_095-86b"/>
於規矩中特飄逸綽有晉人風度南宫本學顔後自成<lb/>
一家於側掠拿趯動循古法度無一筆妄作練塘深入<lb/>
太史之室時作鍾體逸老殆欲欺凌懐素或謂過矣<lb/>
　　古今石刻辨<lb/>
　　　北碑紙<lb/>
北紙用横簾其質鬆而厚不甚滲墨以手拂之如薄雲<lb/>
之過青天猶隠隠見白紙處凡北碑皆然且不用油蠟<lb/>
可辨<lb/>
<pb n="KR3j0185_WYG_095-87a"/>
　　　御府珍儲<lb/>
徽宗御府所儲書其前必有御筆金書小楷標題後有<lb/>
宣和玉瓢御寶淳祐壬寅於臨安客舍見永嘉一士人<lb/>
藏一法帖乃唐人硬黄倣右軍書前有金字御筆云王<lb/>
右軍書長者帖後有宣和玉瓢様御寶今售墨跡者或<lb/>
云古人真跡皆筆勢相聨屬後世贗作者必逐字為之<lb/>
殊不知此論行草者也若楷書則此説難用古人真字<lb/>
跡書雖不連而意實相聨屬觀其意可也若泥其説誤<lb/>
<pb n="KR3j0185_WYG_095-87b"/>
矣<lb/>
　　　古人用墨<lb/>
古人晨起必濃磨墨汁滿研池中以供一日之用用不<lb/>
盡則弃去來早再作故池必大而深其真草篆隸皆用<lb/>
濃墨至行草過筆處雖如絲髮其墨亦濃近世獨吳傳<lb/>
朋深得古人筆法其它不然也<lb/>
　　　響榻偽墨迹<lb/>
以紙加碑上貼於窻户間以游絲筆就明處圈却字畫<lb/>
<pb n="KR3j0185_WYG_095-88a"/>
填以濃墨謂之響榻然圈隠隠猶存其字亦無精采易<lb/>
見<lb/>
　　　真迹難存<lb/>
世言紙之精者可及千年今去二王纔八百餘年而片<lb/>
紙無存不獨晉人如唐世善書之跡甫三百餘年亦希<lb/>
如星鳯何也嘗攷其故葢物之竒異者常聚於富貴有<lb/>
力之家一經賊盜水火則舉羣失之非若它物散落諸<lb/>
處猶有存者桓𤣥之敗取法書名畫一夕盡焚所喪幾<lb/>
<pb n="KR3j0185_WYG_095-88b"/>
何哉良可悲也<lb/>
　　古今紙花印色辨<lb/>
　　　淳化閣帖<lb/>
太宗朝捜訪古人墨跡令王著銓次用棗木板摹刻十<lb/>
張于秘閣故時有銀錠紋前有界行目錄者是也當時<lb/>
用李廷珪墨拓打手揩之不汙手惟親王宰執使相拜<lb/>
除乃賜一本人間罕得當時毎本價已百貫文至慶厯<lb/>
間禁中火灾其板不存今所見閣帖多乏精神焉有絳<lb/>
<pb n="KR3j0185_WYG_095-89a"/>
帖以閣本重摹而秘閣反不如絳帖精神乎則此可以<lb/>
觀也<lb/>
　　　絳帖<lb/>
絳州法帖二十卷乃潘舜臣用淳化帖重模而㕘入别<lb/>
帖然比今所見閣帖精神週足舜臣事力單㣲而自能<lb/>
鐫石雖井闌堦砌背徧刻無餘所以段數最多或長尺<lb/>
餘者舜臣死二子析而為二長者負官錢沒入十卷于<lb/>
絳州絳守重模下十卷足之幼者復重摹上十卷亦足<lb/>
<pb n="KR3j0185_WYG_095-89b"/>
成一部於是絳州有公私二本靖康兵火石並不存金<lb/>
人百年之間重模至再慶元間予官長沙嘗見舊宰執<lb/>
家有南渡初親自北方㩦得舜臣元所刻未分析時二<lb/>
十卷其家珍藏非得千緍官陌不肯與人乃北紙北墨<lb/>
精神煥發視金世所摹者天淵矣<lb/>
　　　潭帖<lb/>
淳化閣帖既頒行潭州即模刻二本謂之潭帖予嘗見<lb/>
其初本當與舊絳帖雁行至慶厯八年石已殘缺永州<lb/>
<pb n="KR3j0185_WYG_095-90a"/>
僧希白重摹東坡猶嘉其有晉人風度建炎金騎至長<lb/>
沙守城者以為砲石無一存者紹興初第三次重摹失<lb/>
真逺矣<lb/>
　　　臨江帖<lb/>
劉次莊模閣帖于臨江用工頗精緻且石堅至今不曽<lb/>
重模獨二卷略殘缺然拓本既多頗失鋒芒今若得初<lb/>
本鋒芒未失者當在舊絳帖之次新潭帖之上然其釋<lb/>
文間有訛處<lb/>
<pb n="KR3j0185_WYG_095-90b"/>
　　　蔡州帖<lb/>
上蔡臨模絳帖上十卷雖比舊絳帖少下十卷而迥出<lb/>
臨江之上予嘗見于長沙兩府劉轙家<lb/>
　　　武岡帖<lb/>
武岡軍重摹絳帖二十卷殊失真石且不堅易失精神<lb/>
後有武臣守郡嫌其字不精采令匠者即舊畫重刻謂<lb/>
之洗碑遂愈不可觀其釋文猶舛謬然武岡紙類北紙<lb/>
今東南所見絳帖多武岡初本耳驗其殘缺處自可見<lb/>
<pb n="KR3j0185_WYG_095-91a"/>
　　　武陵帖<lb/>
武陵帖亦二十卷雜取諸帖重摹而㕘以人間未見者<lb/>
其間惟右軍小字黄庭最妙他帖無所用也<lb/>
　　　彭州帖<lb/>
彭州帖亦刻歴代法帖十卷不甚精采紙色類北紙人<lb/>
多以為北帖<lb/>
　　　元祐秘閣續帖<lb/>
元祐中奉㫖以淳化閣帖之外續所得真蹟刻續法帖<lb/>
<pb n="KR3j0185_WYG_095-91b"/>
元本在禁中後過太清樓今㑹稽重摹本無不減古絳<lb/>
帖也<lb/>
　　　又名太清樓帖<lb/>
淳化秘閣帖板雖禁中火灾不存而真跡皆藏御府至<lb/>
徽宗朝奉㫖以御府所藏真跡重刋於太清樓而㕘入<lb/>
他竒跡甚多其中間有蘭亭者是也名曰太清樓帖<lb/>
　　　淳熈秘閣續法帖<lb/>
髙宗聖學天成奎文煥發肆筆成書垂法萬世夀皇重規<lb/>
<pb n="KR3j0185_WYG_095-92a"/>
叠矩宸畫尤妙南朝訪遺書多得晉唐舊迹至熈淳間<lb/>
奉㫖以御府珍儲摹勒入石名淳熈秘閣續帖置秘書<lb/>
省寶慶火灾其石不存<lb/>
　　　汝州帖<lb/>
汝州帖乃王宷輔道摘諸帖中字牽合為之每卷後有<lb/>
汝州印為黄伯思所掊擊不值壹文今㑹稽又以汝帖<lb/>
重開謂之蘭亭帖真實侈靡耳宋宣獻公刻賜書堂帖<lb/>
于山陽金鄉首載古鐘鼎器識文絶妙但二王帖詮擇<lb/>
<pb n="KR3j0185_WYG_095-92b"/>
未精今若不存胡龍學世將刻豫章法書種種精妙今<lb/>
已重模後有小字隸書范忠宣公子弟戒者是初本許<lb/>
提學閑刻二王帖於臨江模勒極精誠少詮擇廬江李<lb/>
氏刻甲秀堂帖前有王顔書多世所未見但繼以本朝<lb/>
名公書頗多大抵今人書自當作一等耳曹尚書彦約<lb/>
刻星鳯樓帖于南康軍雖以衆刻重模精善不茍並無<lb/>
今人書韓郡王侂胄刻羣玉堂帖所載前代遺跡多有<lb/>
未見者後亦多本朝人書韓敗後入秘書省<lb/>
<pb n="KR3j0185_WYG_095-93a"/>
　　　蘭亭帖<lb/>
蘭亭帖世以定武本為冠自薛珦作帥别刻石易去於<lb/>
元石鐫損清流帶映四字以惑人然元本亦有法可辨<lb/>
鐫損四字一也管絃之盛上不損處若八行小龜形二<lb/>
也是日也觀宇宙兩行之間界行最肥而直界伸脚十<lb/>
字下出横䦨外三也管絃之盛盛字之刀鋸利如鈎四<lb/>
也痛字改筆處勁不模糊五也興感之由由字類申列<lb/>
叙之列其堅如鐵釘此其大畧也然定武又自有肥痩<lb/>
<pb n="KR3j0185_WYG_095-93b"/>
二本而鐫損者乃痩本為真定武無疑何以知之今復<lb/>
州本以真定武本重模亦鐫損四字其字極痩王順伯<lb/>
尤延之争辨如聚訟然痩本風韻竟勝豈能逃識者之<lb/>
鑒其痩本之石宣和間就薛珦家宣取收入禁中龕於<lb/>
睿思殿東壁建炎南渡宗澤遣人䕶送此石至維揚金<lb/>
犯維揚不知所在或云金人以氊裘褁之車載而去<lb/>
　　　樂毅論<lb/>
世傳二王帖皆以真跡摹勒獨樂毅論就石書丹其石<lb/>
<pb n="KR3j0185_WYG_095-94a"/>
在髙學士紳家已殘缺至海字後轉屬趙立之處今重<lb/>
摹者猶有趙立之印予嘉熈庚子自嶺右回至宜春見<lb/>
元本於一士人家用北紙北墨無一字殘缺而清勁遒<lb/>
媚正類蘭亭字形比今世所見重摹本幾小一倍此葢<lb/>
齊梁間拓本真人間希世之寶<lb/>
　　　鍾元常帖<lb/>
鍾元常力命帖惟此本與潭州本佳它無足取<lb/>
　　　顔碑<lb/>
<pb n="KR3j0185_WYG_095-94b"/>
顔碑在南北者尚多麻姑壇記吳興石柱誌舊本千祿<lb/>
寺妙喜寺記西林題名皆絶品也<lb/>
　　　歐陽小字千文<lb/>
歐陽小字千文在邢州温彦博墓志在東京九成宫碑<lb/>
仲夏蘭若二帖化度寺碑丹州刺史碑並在北方㑹稽<lb/>
髙續古家有重摹化度寺碑咄咄逼真<lb/>
　　　雁塔題名<lb/>
此帖有北本彭州本然北本為上彭本頗失真<lb/>
<pb n="KR3j0185_WYG_095-95a"/>
　　　徐騎省小篆<lb/>
徐鉉深得古小篆法有篆千文刻石南昌精妙無愧古<lb/>
人今已重摹<lb/>
　　　綏蠻校尉<lb/>
予遡瀟湘歴衡潭永全道五郡並無古刻惟道州有漢<lb/>
綏蠻校尉能君之碑若浯溪中興頌乃唐中世所立爾<lb/>
亦打石之工人每因舊跡加洗刻以為衣食業故愈失<lb/>
真<lb/>
<pb n="KR3j0185_WYG_095-95b"/>
　　　南嶽碑<lb/>
余嘗見南岳一僧云岳山多秦漢以來碑在林莽蔽翳<lb/>
間寺僧懼為官司所擾匿不敢言亦不敢遷至屋下故<lb/>
愈為霜露剝蝕良可歎也<lb/>
　　　偽作王大令書<lb/>
山隂僧偽作王大令書保母墓志韓侂胄以千緍市其<lb/>
石予毎疑其贗作殊無一㸃大令氣象及見東坡所作<lb/>
子由保母墓志語則僧實偽也<lb/>
<pb n="KR3j0185_WYG_095-96a"/>
　　古畫辨<lb/>
古人逺矣曹不興吳道子近世人耳猶不復見一筆況<lb/>
顧陸之徒其可得見之哉是故論畫當以目見者為準<lb/>
若逺指古人曰此顧也此陸也不獨欺人實自欺爾故<lb/>
言山水則當以李成范寛花果則趙昌王友花竹翎毛<lb/>
則徐熈黄筌崔白崔順之馬則韓伯時牛則厲范二道<lb/>
士仙神則孫太古神恠則石恪猫犬則何尊師周炤得<lb/>
此數家已為竒妙士大夫家或有收其妙跡者價已千<lb/>
<pb n="KR3j0185_WYG_095-96b"/>
金矣何必逺求太古之上耳目之所不及者哉<lb/>
　　　李營丘<lb/>
營丘作山水危峯奮起蔚然天成喬木倚磴下自成隂<lb/>
軒甍閒雅悠然逺眺道路深窈儼然深居用墨頗濃而<lb/>
皴散分曉凝坐觀之雲烟忽生澄江萬里神變萬狀予<lb/>
嘗見一雙幅每對之不知身在千巖萬壑中<lb/>
　　　范寛<lb/>
范寛山川渾厚有河朔氣象瑞雪滿山動有千里之逺<lb/>
<pb n="KR3j0185_WYG_095-97a"/>
寒林秀孤挺然自立物態嚴凝儼然三冬在目<lb/>
　　　趙昌王友<lb/>
趙昌折枝有工花則含烟帶雨笑臉迎風果則賦形奪<lb/>
真莫辨真偽設色如新年逺不退王友乃昌之上足賦<lb/>
形入昌之室寫生則未逮繼友之後者惟長沙吳澤也<lb/>
　　　徐熈黄筌<lb/>
徐熈乃南唐處士腹飽經史所作寒蘆荒烟水鳥野鳬<lb/>
自得天趣黄筌則孟蜀王畫師目閱富貴所作多綺園<lb/>
<pb n="KR3j0185_WYG_095-97b"/>
花錦真似粉堆者而不作圈線孔雀鸂鶒艷麗之禽動<lb/>
止生意<lb/>
　　　崔白<lb/>
崔白作花鳥必先作圈線勁利如鉄絲填以衆彩逼真<lb/>
如生所畫荷蘆颯然風生順之乃白之孫綽有祖風所<lb/>
作翎毛獨步天下上有御寶乃順之所作玉虚敗立屏<lb/>
面流落人間徽廟時以價得之<lb/>
　　　韓幹<lb/>
<pb n="KR3j0185_WYG_095-98a"/>
幹與李杜同時所作馬世間見一二長幅上作街道闌<lb/>
干不作馬攏並無他物象其馬神駿不可名狀<lb/>
　　　李伯時<lb/>
伯時惟作水墨不曽設色其畫殆無滯筆凡有筆跡重<lb/>
濁者偽作其於人物面相尤妙<lb/>
　　　厲歸真<lb/>
厲歸真范子泯皆異人厲多作寒林而牛則逺觀如活<lb/>
近視有未工處范多作楊栁筆嫩而牛亦不及厲然二<lb/>
<pb n="KR3j0185_WYG_095-98b"/>
家近時所無<lb/>
　　　孫太古<lb/>
太古蜀人多用游絲筆作人物而失之軟弱出伯時下<lb/>
然衣褶宛轉曲盡過於李<lb/>
　　　石恪<lb/>
恪亦蜀人其畫鬼神竒恠筆畫勁利前無古人後無作<lb/>
者亦能水墨作蝙蝠水螭之屬筆畫輕盈而曲盡其妙<lb/>
　　　何尊師周炤<lb/>
<pb n="KR3j0185_WYG_095-99a"/>
尊師不知何許人炤則熈寧畫院祗應所作猫犬何則<lb/>
有士夫氣周則工人態度生動自然二家皆有<lb/>
　　　直幅横帔<lb/>
古畫多直幅至有畫身長八尺者雙幅亦然横披始於<lb/>
米氏父子非古制也<lb/>
　　　畫絹<lb/>
河北絹經緯一等故無背面江南絹則經麄而緯細有<lb/>
背面唐人畫或用搗熟絹為之然正是生搗令絲褊不<lb/>
<pb n="KR3j0185_WYG_095-99b"/>
碍筆非如今煮練加漿也古絹自然破者必有鯽魚口<lb/>
與雪絲偽作者則否或用絹包硬物椎成破處然絹本<lb/>
堅易辨也<lb/>
　　　古畫色<lb/>
古畫色黒或淡墨則積塵所成有一種古香可愛若偽<lb/>
作者多作黄色而鮮明不塵暗此可辨也<lb/>
　　　古畫軸<lb/>
古人多作簪頂軸小而重今人所用如蔗段大而輕古<lb/>
<pb n="KR3j0185_WYG_095-100a"/>
人用棗木降真或烏木象牙它木不用<lb/>
　　　米氏畫<lb/>
米南宫多游江浙間毎卜居必擇山水明秀處其初本<lb/>
不能作畫後以目所見日漸摹倣之遂得天趣其作墨<lb/>
戲不専用筆或以紙筋或以蔗滓或以蓮房皆可為畫<lb/>
紙不用膠礬不肯於絹上作今所見米畫或用絹者後<lb/>
人偽作米父子不如此<lb/>
　　　楊補之<lb/>
<pb n="KR3j0185_WYG_095-100b"/>
臨江楊無咎補之學歐陽率更楷書殆所逼真以其筆<lb/>
畫勁利故以之作紙梅下筆便勝花光仲仁補之嘗游<lb/>
臨江城中一娼館作折枝梅於樂工矮壁至今往來士<lb/>
夫多往觀之娼藉此以壯門户端平間為偷兒竊去其<lb/>
壁車馬頓希今江西人得補之一幅梅價不下百千金<lb/>
又詩筆清新無一㸃俗氣惜其生不遇蘇黄諸公今人<lb/>
止以能作墨梅目之竟無品題之者<lb/>
　　　名畫多無對軸<lb/>
<pb n="KR3j0185_WYG_095-101a"/>
郭忠恕石恪厲歸真范子泯輩皆異人人家多設絹素<lb/>
筆研以伺其來而求畫然將成必醉間有得之者不過<lb/>
一幅半幅耳李營丘范寛皆士大夫遇其適興則留數<lb/>
筆豈能有對軸哉今人或以孤軸為慊不足與之言畫<lb/>
矣<lb/>
　　　掛畫<lb/>
擇畫之名筆一室止可三四軸觀玩三五日别易名筆<lb/>
則諸軸皆見風日決不蒸濕又輪次掛之則不惹塵埃<lb/>
<pb n="KR3j0185_WYG_095-101b"/>
時易一二家則看之不厭然須得謹愿子弟或使令一<lb/>
人細意捲舒出納之日用馬尾或絲拂輕拂畫面切不<lb/>
可用㯶拂室中切不可焚沈香降真腦子有油多烟之<lb/>
香止宜蓬萊箋耳牕牖必油紙糊户口常垂簾一畫前<lb/>
必設一小案以䕶之案上勿設障面之物止宜香爐琴<lb/>
硯極暑則室中必蒸熱不宜掛壁大寒於室中漸著小<lb/>
火假如二月天氣候掛之不妨然遇寒必入匣恐凍損<lb/>
　　　裝褙<lb/>
<pb n="KR3j0185_WYG_095-102a"/>
畫不脱落不宜數裝褙一裝褙則一捐精神此決然者<lb/>
至墨迹亦然<lb/>
　　　古畫絹<lb/>
古畫絹脱以手指㸃之皆能破損一壊則不可復救又<lb/>
有酒餘汙染食油膩此皆大戒切須片紙先寫此粘窗<lb/>
以呈客方可引客入觀然又多以此獲罪於貴客所以<lb/>
人家有法書名畫止可時以自娱茍以竒品自衒誠賈<lb/>
禍之媒切宜謹之墨迹法帖亦然若古鐘鼎尤脆爛者<lb/>
<pb n="KR3j0185_WYG_095-102b"/>
手觸之則縻潰米元章之言如此<lb/>
　　　辨名畫<lb/>
人物顧盼語言花果迎風帶露飛禽走獸精神脱真山<lb/>
水林泉清泉幽曠屋廬深逺橋彴往來山脚入水澄明<lb/>
水源來歴分曉有此數端雖不知名定知妙手<lb/>
　　　辨謬畫<lb/>
人物如尸似塑花菓類瓶中所挿飛禽走獸但取皮毛<lb/>
山水林泉清閒幽曠模糊遮掩屋廬髙大不稱橋彴強<lb/>
<pb n="KR3j0185_WYG_095-103a"/>
作斷形山脚水而水源無來歴凡此數病皆謬筆也<lb/>
　　　名畫印識<lb/>
郭熈畫於角有小熈字印趙大年永年則有大年某年<lb/>
筆記永年某年筆記蕭照以姓名作石皷文書崔順之<lb/>
書姓名於葉下易元吉書于石間王晉卿家藏則有寶<lb/>
繪堂方寸印米元章有米氏翰墨米氏審定真跡等印<lb/>
或用團印中作米芾字如蛟形江南李主所藏則有建<lb/>
業文房之印内合同印陳簡齋則有無住道人印蘇武<lb/>
<pb n="KR3j0185_WYG_095-103b"/>
功家則有許國後裔蘇耆國老等印東坡則用二寸長<lb/>
形印文曰趙郡蘇軾圖籍吳傳朋則曰延州吳説又曰<lb/>
吳説私印<lb/>
　　　異畫<lb/>
石恪作飛鼠張之則鼠不入室何尊師作猫則鼠皆逺<lb/>
避闗仝於霅川長興成山寺羅漢壁作猿鶴皆走而復<lb/>
歸吳道子作山水小龍在姑蘇達官家舒之則雲霧生<lb/>
信州懐玉山有名畫畫羅漢郡中毎迎請祈雨常有一<lb/>
<pb n="KR3j0185_WYG_095-104a"/>
二身飛還寺中<lb/>
　　　宋復古<lb/>
宋復古作瀟湘八景初未嘗先命名後人自以為洞庭<lb/>
秋月等目之今畫人先命名非士夫也<lb/>
　　　盧楞伽<lb/>
唐盧楞伽筆世人罕見余於道州見所作羅漢十六衣<lb/>
紋真如銕線惟崔白作圈線頗得緒餘至伯時方不及<lb/>
也<lb/>
<pb n="KR3j0185_WYG_095-104b"/>
　　　畫無筆迹<lb/>
畫無筆迹非謂其墨淡模糊而無分曉也正如善書者<lb/>
藏筆鋒如錐畫沙印泥耳書之藏鋒在乎執筆沈著痛<lb/>
快人能知善書執筆之法則能知名畫無筆跡之説故<lb/>
古人如王大令今人如米元章善書必能畫善畫必能<lb/>
書實一事爾<lb/>
　　　畫家㸃睛<lb/>
人物鬼神生動之物全在㸃睛睛活則有生意宣和畫<lb/>
<pb n="KR3j0185_WYG_095-105a"/>
院工或以生漆㸃睛然非要訣要須先圈定目睛填以<lb/>
藤黄夾墨於藤黄中以佳墨濃加一㸃作瞳子然須要<lb/>
參差不齊方成瞳子又不可塊然此妙法也<lb/>
　　　摹臨<lb/>
臨者謂以元本置按上於傍設絹素象其筆而作之繆<lb/>
工決不能摹此則以絹加畫上摹之墨稍濃則透元本<lb/>
頓失精神若以名畫借摹臨是自棄也就人借而不從<lb/>
尤非明鑒者也米元章就人借名畫輒模本以還而取<lb/>
<pb n="KR3j0185_WYG_095-105b"/>
其元本人莫能辨此人定非鑒賞之精也<lb/>
　　　金碧山水<lb/>
唐小李將軍始作金碧山水其後王晉卿趙大年近日<lb/>
趙千里皆為之大抵山水初無金碧承墨之分要在心<lb/>
匠布置如何耳若多用金碧如今生色罨畫之狀而畧<lb/>
無風韻何取乎墨其為病則均耳<lb/>
　　　畫忌如印<lb/>
畫忌如印吳道子作衣紋或揮霍如蓴菜條正避此病<lb/>
<pb n="KR3j0185_WYG_095-106a"/>
耳由是知李伯時孫太古専作游絲猶未盡善李伯有<lb/>
逸筆太古則去吳天淵逺矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0185_WYG_095-106b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷九十五下<lb/>
</p>
<p>
</p>
  </div>
</body>
</text>
</TEI>
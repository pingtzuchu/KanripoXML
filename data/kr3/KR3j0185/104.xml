<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>説郛卷一百四上</head>
    <p>
<pb n="KR3j0185_WYG_104-1a"/>
欽定四庫全書<lb/>
　説郛卷一百四上　　　　元　陶宗儀　撰<lb/>
　　洛陽牡丹記<hi>歐陽修</hi>
　　花品叙第一<lb/>
牡丹岀丹州延州東岀青州南亦出越州而出洛陽者<lb/>
今為天下第一洛陽所謂丹州紅延州紅青州紅者皆<lb/>
彼土之尤傑者然來洛陽纔得備衆花之一種列第不<lb/>
出三已下不能獨立與洛陽敵而越之花以逺罕識不<lb/>
<pb n="KR3j0185_WYG_104-1b"/>
見齒然雖越人亦不敢自譽以與洛陽爭髙下是洛陽<lb/>
者果天下之第一也洛陽亦有黄芍藥緋桃瑞蓮千葉<lb/>
李紅郁李之類皆不減他出者而洛陽人不甚惜謂之<lb/>
果子花曰某花某花至牡丹則不名直曰花其意謂天<lb/>
下真花獨牡丹其名之著不假曰牡丹而可知也其愛<lb/>
重之如此説者多言洛陽於三河間古善地昔周公以<lb/>
尺寸考日出没測知寒暑風雨乖與順於此此蓋天地<lb/>
之中草木之華得中氣之和者多故獨與他方異予甚<lb/>
<pb n="KR3j0185_WYG_104-2a"/>
以為不然夫洛陽於周所有之土四方入貢道里均乃<lb/>
九州之中在天地崑崙旁礴之間未必中也又況天地<lb/>
之和氣宜遍四方上下不宜限其中以自私夫中與和<lb/>
者有常之氣其推於物也亦宜為有常之形物之常者<lb/>
不甚美亦不甚惡及元氣之病也美惡隔并而不相和<lb/>
入故物有極美與極惡者皆得於氣之偏也花之鍾其<lb/>
美與夫癭木擁腫之鍾其惡醜好雖異而得一氣之偏<lb/>
病則均洛陽城圍數十里而諸縣之花莫及城中者出<lb/>
<pb n="KR3j0185_WYG_104-2b"/>
其境則不可植焉豈又偏氣之美者獨聚此數十里之<lb/>
地乎此又天地之大不可考也已凢物不常有而為害<lb/>
乎人者曰災不常有而徒可怪駭不為害者曰妖語曰<lb/>
天反時為災地反物為妖此亦草木之妖而萬物之一<lb/>
怪也然比夫癭木擁腫者竊獨鍾其美而見幸於人焉<lb/>
余在洛陽四見春天聖九年三月始至洛其至也晚見<lb/>
其晚者明年會與友人梅聖俞游嵩山少室緱氏嶺石<lb/>
唐山紫雲洞既還不及見又明年有悼亡之戚不暇見<lb/>
<pb n="KR3j0185_WYG_104-3a"/>
又明年以留守推官嵗滿解去只見其蚤者是未嘗見<lb/>
其極盛時然目之所矚已不勝其麗焉余居府中時嘗<lb/>
謁錢思公於雙桂樓下見一小屏立坐後細書字滿其<lb/>
上思公指之曰欲作花品此是牡丹名凢九十餘種余<lb/>
時不暇讀之然余所經見而今人多稱者纔三十許種<lb/>
不知思公何從而得之多也計其餘雖有名而不著未<lb/>
必佳也故今所録但取其特著者而次第之<lb/>
　姚黄　　　　　魏花　　　　　細葉壽安<lb/>
<pb n="KR3j0185_WYG_104-3b"/>
　鞓紅<hi>亦曰青州紅</hi>　　牛家黄　　　　潜溪緋<lb/>
　左花　　　　　獻來紅　　　　葉底紫<lb/>
　鶴翎紅　　　　添色紅　　　　倒暈檀心<lb/>
　朱砂紅　　　　九蕊真珠　　　延州紅<lb/>
　多葉紫　　　　麤葉壽安　　　丹州紅<lb/>
　蓮花蕚　　　　一百五　　　　鹿胎花<lb/>
　甘草黄　　　　一擫紅　　　　玉板白<lb/>
　　花釋名第二<lb/>
<pb n="KR3j0185_WYG_104-4a"/>
牡丹之名或以氏或以州或以地或以色或旌其所異<lb/>
者而志之姚黄左花魏花以姓著青州丹州延州紅以<lb/>
州著細葉麤葉壽安潜溪緋以地著一擫紅鶴翎紅珠<lb/>
砂紅玉板白多葉紫甘草黄以色著獻來紅添色紅九<lb/>
蕊真珠鹿胎花倒暈檀心蓮花蕚一百五葉底紫皆志<lb/>
其異者<lb/>
姚黄者千葉黄花出於民姚氏家此花之出於今未十<lb/>
年姚氏居白司馬坡其地屬河陽然花不傳河陽傳洛<lb/>
<pb n="KR3j0185_WYG_104-4b"/>
陽洛陽亦不甚多一嵗不過數朶<lb/>
牛黄亦千葉出於民牛氏家比姚黄差小而堪與競勝<lb/>
真宗祀汾陰還過洛陽留宴淑景亭牛氏獻此花名遂<lb/>
著<lb/>
甘草黄單葉色如甘草洛人善别花見其樹知為某花<lb/>
云獨姚黄易識其葉嚼之不腥<lb/>
魏家花者千葉肉紅花出於魏相<hi>仁溥</hi>家始樵者於壽<lb/>
安山中見之斵以賣魏氏魏氏池舘甚大傳者云此花<lb/>
<pb n="KR3j0185_WYG_104-5a"/>
初出時人有欲閲者人税十數錢乃得登舟渡池至花<lb/>
所魏氏日收十數緡其後破亡鬻其園今普明寺後林<lb/>
池乃其地寺僧耕之以植桑麥花傳民家甚多人有數<lb/>
其葉者云至七百葉錢思公嘗曰人謂牡丹花王今姚<lb/>
黄真可為王而魏花乃后也<lb/>
鞓紅者單葉深紅花出青州一曰青州紅故張僕射<hi>齊</hi>
<hi>賢</hi>有第西京賢相坊自青州以馲駞䭾其種遂傳洛中<lb/>
其色類腰帶鞓謂之鞓紅<lb/>
<pb n="KR3j0185_WYG_104-5b"/>
獻來紅者大多葉淺紅花張僕射罷相居洛陽人有獻<lb/>
此花者因曰獻來紅<lb/>
添色紅者多葉花始開而白經日漸紅至其落乃類深<lb/>
紅此造化之尤巧也<lb/>
鶴翎紅者多葉花其末白而本肉紅如鴻鵠毛色<lb/>
細葉麤葉壽安者皆千葉肉紅花出壽安縣錦屏山中<lb/>
細葉者尤佳<lb/>
倒暈檀心者多葉紅花凢花近蕚色深至其末漸淺此<lb/>
<pb n="KR3j0185_WYG_104-6a"/>
花自外深色近蕚反淺白而深檀㸃其心此尤可愛<lb/>
一擫紅者多葉淺紅花葉杪深紅一㸃如人以三指擫<lb/>
之<lb/>
九蕊真珠紅者千葉紅花葉上有一白㸃如珠而葉宻<lb/>
蹙其蕊為九樷<lb/>
一百五者多葉白花洛花以榖雨為開候而此花常至<lb/>
一百五日開最先<lb/>
丹州延州花者皆千葉紅花不知其至洛之因<lb/>
<pb n="KR3j0185_WYG_104-6b"/>
蓮花蕚者多葉紅花青趺三重如蓮花蕚<lb/>
左花者千葉紫花葉宻而齊如截亦謂之平頭紫<lb/>
朱砂紅者多葉紅花不知其所出有民門氏子者善接<lb/>
花以為生買地於崇徳寺前治花圃有此花洛陽豪家<lb/>
尚未有故其名未甚著花葉甚鮮向日視之如猩血<lb/>
葉底紫者千葉紫花其色如墨亦謂之墨紫花在藂中<lb/>
旁必生一大枝引葉覆其上其開也比他花可延十日<lb/>
之久噫造物者亦惜之耶此花之出比他花最逺傳云唐<lb/>
<pb n="KR3j0185_WYG_104-7a"/>
末有中官為觀軍容使者花出其家亦謂之軍容紫嵗<lb/>
久失其姓氏矣<lb/>
玉板白者單葉白花葉細長如拍板其色如玉而深檀<lb/>
心洛陽人家亦少有余嘗從思公至福嚴院見之問寺<lb/>
僧而得其名其後未嘗見也<lb/>
潜溪緋者千葉緋花出於潜溪寺寺在龍門山後本唐<lb/>
相李藩别墅今寺中已無此花而人家或有之本是紫<lb/>
花忽於藂中特出緋者不過一二朶明年移在他枝洛<lb/>
<pb n="KR3j0185_WYG_104-7b"/>
人謂之轉<hi>音篆</hi>枝花故其接頭尤難得<lb/>
鹿胎花者多葉紫花有白㸃如鹿胎之紋故蘇相<hi>禹珪</hi>宅<lb/>
今有之<lb/>
多葉紫不知其所出初姚黄未出時牛黄為第一牛黄<lb/>
未出時魏花為第一魏花未出時左花為第一左花之<lb/>
前唯有蘇家紅賀家紅林家紅之類皆單葉花當時為<lb/>
第一自多葉千葉花出後此花黜矣今人不復種也牡<lb/>
丹初不載文字唯以藥載本草然於花中不為髙第大<lb/>
<pb n="KR3j0185_WYG_104-8a"/>
抵丹延已西及褒斜道中尤多與荆棘無異土人皆取<lb/>
以為薪自唐則天已後洛陽牡丹始盛然未聞有以名<lb/>
著者如沈宋元白之流皆善詠花草計有若今之異者<lb/>
彼必形於篇詠而寂無傳焉唯劉夢得有詠魚朝恩宅<lb/>
牡丹詩但云一藂千萬朶而已亦不云其美且異也謝<lb/>
靈運言永嘉竹間水際多牡丹今越花不及洛陽甚逺<lb/>
是洛花自古未有若今之盛也<lb/>
　　風俗記第三<lb/>
<pb n="KR3j0185_WYG_104-8b"/>
洛陽之俗大抵好花春時城中無貴賤皆挿花雖負擔<lb/>
者亦然花開時士庶競為遊遨往往於古寺廢宅有池<lb/>
臺處為市井張幄帟笙歌之聲相聞最盛於月陂隄張<lb/>
家園棠棣坊長壽寺東街與郭令宅至花落乃罷洛陽<lb/>
至東京六驛舊不進花自今徐州李相<hi>迪</hi>為留守時始<lb/>
進御歳遣牙校一員乗驛馬一日一夕至京師所進<lb/>
不過姚黄魏花三數朶以菜葉實竹籠子藉覆之使馬<lb/>
上不動搖以蠟封花蔕乃數日不落大抵洛人家家有<lb/>
<pb n="KR3j0185_WYG_104-9a"/>
花而少大樹者葢其不接則不佳春初時洛人於壽安<lb/>
山中斵小栽子賣城中謂之山箆子人家治地為畦塍<lb/>
種之至秋乃接接花工尤著者一人謂之門園子豪家<lb/>
無不邀之姚黄一接頭直錢五千秋時立劵買之至春<lb/>
見花乃歸其直洛人甚惜此花不欲傳有權貴求其接<lb/>
頭者或以湯中蘸殺與之魏花初出時接頭亦直錢五<lb/>
千今尚直一千接時須用社後重陽前過此不堪矣花<lb/>
之木去地五七寸許截之乃接以泥封裹用軟土擁之<lb/>
<pb n="KR3j0185_WYG_104-9b"/>
以蒻葉作庵子罩之不令見風日唯南向留一小户以<lb/>
逹氣至春乃去其覆此接花之法也<hi>用瓦亦竒</hi>種花必擇善<lb/>
地盡去舊土以細土用白歛末一斤和之葢牡丹根甜<lb/>
多引蟲食白斂能殺蟲此種花之法也澆花亦自有時<lb/>
或用日未出或日西時九月旬日一澆十月十一月三<lb/>
日二日一澆正月隔日一澆二月一日一澆此澆花之<lb/>
法也一本發數朶者擇其小者去之只留一二朶謂之<lb/>
打剥懼分其脉也花纔落便翦其枝勿令結子懼其易<lb/>
<pb n="KR3j0185_WYG_104-10a"/>
老也春初既去蒻庵便以棘數枝置花叢上棘氣暖可<lb/>
以辟霜不損花芽他大樹亦然此養花之法也花開漸<lb/>
小於舊者葢有蠧蟲損之必尋其穴以硫黄簮之其旁<lb/>
又有小穴如鍼孔乃蟲所藏處花工謂之氣窓以大鍼<lb/>
㸃硫黄末鍼之蟲乃死花復盛此毉花之法也烏賊魚<lb/>
骨用以鍼花樹入其膚花輒死此花之忌也<lb/>
<pb n="KR3j0185_WYG_104-11a"/>
　　洛陽牡丹記<hi>周氏</hi>
姚黄千葉黄花也色極鮮潔精采射人有深紫檀心近<lb/>
瓶青旋心一匝與瓶並色開頭可八九寸許其花本出<lb/>
北邙山下白司馬坡姚氏家今洛中名圃中傳接雖多<lb/>
惟水北嵗有開者大率間嵗乃成千葉餘年皆單葉或<lb/>
多葉耳水南率數嵗一開千葉然不及水北之盛也葢<lb/>
本出山中宜髙近市多糞壤非其性也其開最晚在衆<lb/>
花彫零之後芍藥未開之前其色甚美而髙潔之性敷<lb/>
<pb n="KR3j0185_WYG_104-11b"/>
榮之時特異于衆花故洛人貴之號為花王城中每嵗<lb/>
不過開三數朶都人士女必傾城往觀鄉人扶老携幼<lb/>
不逺千里其為時所貴重如此<lb/>
勝姚黄靳黄千葉黄花也有深紫檀心開頭可八九寸<lb/>
許色雖深于姚然精采未易勝也但頻年有花洛人所<lb/>
以貴之出靳氏之圃因姓得之皆在姚黄之前洛人貴<lb/>
之皆不減姚花但鮮潔不及姚而無青心之異焉可以<lb/>
亞姚而居丹州黄之上矣<lb/>
<pb n="KR3j0185_WYG_104-12a"/>
牛家黄亦千葉黄花其先出于姚黄葢花之祖也色有<lb/>
紅與黄相間類一捻紅之初開時也真宗祀汾陰還駐<lb/>
蹕淑景亭賞花宴諸從臣洛民牛氏獻此花故後人謂<lb/>
之牛花然色淺于姚黄而微帶紅色其品目當在姚靳<lb/>
之下矣<lb/>
千心黄千葉黄花也大率類丹州黄而近瓶碎蕊特盛<lb/>
異于衆花故謂之千心黄<lb/>
甘草黄千葉黄花也色紅檀心色微淺于姚黄葢牛丹<lb/>
<pb n="KR3j0185_WYG_104-12b"/>
之比焉其花初出時多單葉今名園培壅之盛變千葉<lb/>
丹州黄千葉黄花也色淺于靳而深于甘草黄有檀心<lb/>
深紅大可半葉其花初出時本多葉今名園載接得地<lb/>
間或成千葉然不能嵗成就也<lb/>
閔黄千葉黄花也色類甘草黄而無檀心出于閔氏之<lb/>
圃因此得名其品第葢甘草黄之比歟<lb/>
女真黄千葉淺黄色花也元豐中出于洛陽銀李氏園<lb/>
中李以為異獻于大尹潞公公見心愛之命曰女真黄<lb/>
<pb n="KR3j0185_WYG_104-13a"/>
其開頭可八九寸許色類丹州黄而微帶紅温潤勻榮<lb/>
其狀色端整類劉師閣而黄諸名圃皆未有然亦甘草<lb/>
黄之比歟<lb/>
絲頭黄千葉黄花也色類丹州黄外有大葉如盤中有<lb/>
碎葉一簇可百餘分碎葉之心有黄絲數十莖聳起而<lb/>
特立髙出于花葉之上故目之為絲頭黄唯天黄寺僧<lb/>
房中一本特佳它圃未之有也<lb/>
御袍黄千葉黄花也色與開頭大率類女真黄元豐時<lb/>
<pb n="KR3j0185_WYG_104-13b"/>
應天院神御花圃中植山箆數百忽于其中變此一種<lb/>
因目之為御袍黄<lb/>
狀元紅千葉深紅花也色類丹砂而淺葉杪微淡近蕚<lb/>
漸深有紫檀心開頭可七八寸其色甚美逈出衆花之<lb/>
上故洛人以狀元呼之惜乎開頭差小于魏花而色深<lb/>
過之逺甚其花出安國寺張氏家熈寧初方有之俗謂<lb/>
之張八花今流傳諸譜甚盛龍嵗有此花又特可貴也<lb/>
魏花千葉肉紅花也本出晉相魏仁溥園中今流傳特<lb/>
<pb n="KR3j0185_WYG_104-14a"/>
盛然葉最繁宻人有數之者至七百餘葉面大如盤中<lb/>
堆積碎葉突起圓整如覆鐘狀開頭可八九寸許其花<lb/>
端麗精采瑩潔異于衆花故洛人謂姚黄為王魏花為<lb/>
后誠為善評也近年又有勝魏都勝二品出焉勝魏似<lb/>
魏花而微深都勝似魏花而差大葉微帶紫紅色意其<lb/>
種皆魏花之所變歟豈寓于紅花本者其子變而為勝<lb/>
魏寓于紫花本者其子變而為都勝邪<lb/>
瑞雲紅千葉肉紅花也開頭大尺餘色類魏花微深然<lb/>
<pb n="KR3j0185_WYG_104-14b"/>
碎葉差大不若魏之繁密也葉杪微卷如雲氣狀故以<lb/>
瑞雲目之然與魏花迭為盛衰魏花多則瑞雲少瑞雲<lb/>
多則魏花少意者草木之妖亦相忌嫉而勢不並立歟<lb/>
岳山紅千葉肉紅花也本出于嵩岳因此得名色深于<lb/>
瑞雲淺于狀元紅有紫檀心鮮潔可愛花唇微淡近蕚<lb/>
漸深開頭可八九寸<lb/>
間金千葉紅花也微帶紫而類金繫腰開頭可八九寸<lb/>
許葉間有黄蕊故以間金目之其花葢必黄蕊之所變<lb/>
<pb n="KR3j0185_WYG_104-15a"/>
也<lb/>
金繫腰千葉黄花也類間金而無蕊每葉上有金線一<lb/>
道横于半花上故目之為金繫腰其花本出于緱氏山<lb/>
中<lb/>
一捻紅千葉粉紅花也有檀心花葉葉之杪各有深紅<lb/>
一㸃如美人以胭脂手捻之故謂之一捻紅然開頭差<lb/>
小可七八寸許初開時多青拆開時乃變成紅耳<lb/>
九蕚紅千葉粉紅花也莖葉極髙大其苞有青趺九重<lb/>
<pb n="KR3j0185_WYG_104-15b"/>
苞未拆時特異于衆花花開必先青拆數日然後色變<lb/>
紅花葉多皺蹙有類揉草然多不成就偶有成者開頭<lb/>
盈尺<lb/>
劉師閣千葉淺紅花也開頭可八九寸許無檀心本出<lb/>
長安劉氏尼之閣下因此得名微帶紅黄色如美人肌<lb/>
肉然瑩白温潤花亦端整然不常開率數年乃見一花<lb/>
耳<lb/>
壽安有二種皆千葉肉紅花也出壽安縣錦屏山中其<lb/>
<pb n="KR3j0185_WYG_104-16a"/>
色似魏花而淺淡一種葉差大開頭不大因謂之大葉<lb/>
壽安一種葉細故謂之細葉壽安云<lb/>
洗妝紅千葉肉紅花也元豐中忽生于銀李圃山箆中<lb/>
大率似壽安而小異劉公伯壽見而愛之謂如美婦人<lb/>
洗去朱粉而見其天真之肌瑩潔温潤因命今名其品<lb/>
第葢壽安劉師閣之比歟<lb/>
蹙金毬千葉淺紅花也色類間金而葉杪皺蹙間有黄<lb/>
稜斷續于其間因此得名然不知所出之因今安勝寺<lb/>
<pb n="KR3j0185_WYG_104-16b"/>
及諸園皆有之<lb/>
探春毬千葉肉紅花也開時在榖雨前與一百五相次<lb/>
開故曰探春毬其花大率類壽安紅以其開早故得今<lb/>
名<lb/>
二色紅千葉紅花也元豐中出于銀李園中于接頭一<lb/>
本上岐分為二色一淺一深深者類間金淺者類瑞雲<lb/>
始以為有兩接頭詳細視之實一本也豈一氣之所鍾<lb/>
而有淺深厚薄之不齊歟大尹潞公見而賞異之因命<lb/>
<pb n="KR3j0185_WYG_104-17a"/>
今名<lb/>
蹙金樓子千葉紅花也類金繫腰下有大葉如盤盤中<lb/>
碎葉繁宻聳起而圓整特髙于衆花碎葉皺蹙互相粘<lb/>
綴中有黄蕊間雜于其間然葉之多雖魏花不及也元<lb/>
豐中生于袁氏之圃<lb/>
碎金紅千葉粉紅花也色類間金每葉上有黄㸃數星<lb/>
如黍粟大故謂之碎金紅<lb/>
越山紅樓子千葉粉紅花也本出于會稽不知到洛之<lb/>
<pb n="KR3j0185_WYG_104-17b"/>
因也近心有長葉數十片聳起而特立狀類重臺蓮故<lb/>
有樓子之名<lb/>
彤雲紅千葉紅花也類狀元紅微帶緋色開頭大者㡬<lb/>
盈尺花唇微白近蕚漸深檀心之中皆瑩白類御袍花<lb/>
本出于月波堤之福嚴寺司馬公見而愛之目之為彤<lb/>
雲紅也<lb/>
轉枝紅千葉紅花也蓋間嵗乃成千葉假如今年南之<lb/>
千葉北之多葉明年北之千葉南之多葉每嵗互換故<lb/>
<pb n="KR3j0185_WYG_104-18a"/>
謂之轉枝紅其花大率類壽安云<lb/>
紫絲旋心千葉粉紅花也外有大葉十數重如盤盤中<lb/>
有碎葉百許簇于瓶心之外如旋心芍藥然上有紫粉<lb/>
數十莖髙出于碎葉之表故謂之曰紫粉旋心元豐中<lb/>
生于銀李圃中富貴紅不暈紅壽妝紅玉盤妝皆千葉<lb/>
粉紅花也大率類壽安而有小異富貴紅色差深而帶<lb/>
緋紫色不暈紅次之壽妝紅又次之玉盤妝最淺淡者<lb/>
也大葉微白碎葉粉紅故得玉盤妝之號<lb/>
<pb n="KR3j0185_WYG_104-18b"/>
雙頭紅雙頭紫皆千葉花也二花皆並蔕而生如鞍子<lb/>
而不相連屬者也唯應天院神御花圃中有之亦有多<lb/>
葉者蓋地勢有肥瘠故有多葉之變耳培壅得地力有<lb/>
簇五者然開頭愈多則花愈小矣<lb/>
左紫千葉紫花也色深于安聖然葉杪微白近蕚漸深<lb/>
突起圓整有類魏花開頭可八九寸大者盈尺此花最<lb/>
先出國初時生于豪民左氏家今洛中傳接者雖多然<lb/>
難得真者大抵多轉枝不成千葉惟長壽寺彌陀院一<lb/>
<pb n="KR3j0185_WYG_104-19a"/>
本特佳嵗嵗成就舊譜所謂左紫即齊頭紫如碗而平<lb/>
不若左紫之繁密圓整而有夫含稜之異云<lb/>
紫繡毬千葉紫花也色深而瑩澤葉密而圓整因得繡<lb/>
毬之名然難得見花大率類左紫云但葉杪色白不如<lb/>
左紫之唇白也比之陳州紫袁家紫皆大同而小異耳<lb/>
安勝紫紫花也開頭徑尺餘本出於城中千葉安勝院<lb/>
因此得名延嵗左紫與綉毬皆難得花唯安勝紫與大<lb/>
宋紫特盛嵗嵗皆有故名圃中傳接甚多<lb/>
<pb n="KR3j0185_WYG_104-19b"/>
大宋紫千葉紫花也本出于永寧縣大宋川豪民李氏<lb/>
之譜因謂大宋紫開頭極盛徑尺餘衆花無比其大者<lb/>
其色大率類安勝紫云<lb/>
順聖千葉花也色深類陳州紫每葉上有白縷數道自<lb/>
唇至蕚紫白相間淺深同開頭可八九寸許熙寧中方<lb/>
有<lb/>
陳州紫袁家紫一色花皆千葉大率類紫繡毬而圓整<lb/>
不及也<lb/>
<pb n="KR3j0185_WYG_104-20a"/>
濳溪緋本千葉緋花也有皂檀心色之殷美衆花少與<lb/>
比者出龍門山濳溪寺本後唐相李潘别墅今寺僧無<lb/>
好事者花亦不成千葉民間傳接者雖衆大率皆多葉<lb/>
花耳惜哉<lb/>
玉千葉白花無檀心瑩潔如玉温潤可愛景祐中開于<lb/>
苑上書宅山箆中細葉繁密類魏花而白今傳接于洛<lb/>
中雖多然難得花不嵗成千葉也<lb/>
玉樓春千葉白花也類玉蒸餅而髙有樓子之狀元豐<lb/>
<pb n="KR3j0185_WYG_104-20b"/>
中生于河清縣左氏家獻于潞公因名之曰玉樓春<lb/>
玉蒸餅千葉白花也本出延州及流傳到洛而緐盛過<lb/>
于延州時花頭大于玉千葉杪瑩白近蕚微紅開頭可<lb/>
盈尺每至盛開枝多低亦謂之軟條花云<lb/>
承露紅多葉紅花也每朶各有二葉每葉之近蕚處各<lb/>
成一個鼓子花樣凡有十二個唯葉杪拆展與衆花不<lb/>
同其下玲瓏不相倚着望之如雕鏤可愛凌晨如有甘<lb/>
露盈個其香益更旖旎與承露紫大率相類唯其色異<lb/>
<pb n="KR3j0185_WYG_104-21a"/>
耳<lb/>
玉樓紅多葉花也色類彤雲紅而每葉上有白縷數道<lb/>
若雕縷然故以玉樓目之<lb/>
一百五者千葉白花也洛中寒食衆花未開獨此花最<lb/>
先故此貴之<lb/>
<pb n="KR3j0185_WYG_104-22a"/>
　　陳州牡丹記<hi>張邦基</hi>
洛陽牡丹之品見于花譜然未若陳州之盛且多也園<lb/>
<hi>户</hi>植花如種黍粟動以頃計政和壬辰春予侍親在郡<lb/>
時園户牛氏家忽開一枝色如鵞雛而淡其面一尺三<lb/>
四寸髙尺許柔葩重疉約千百葉其本姚黄也而于葩<lb/>
英之端有金粉一暈縷之其心紫蕋亦金粉縷之牛氏<lb/>
乃以縷金黄名之以籧篨作棚屋圍幛復張青帟䕶之<lb/>
于門首遣人約止遊人人輸千錢乃得入觀十日間其<lb/>
<pb n="KR3j0185_WYG_104-22b"/>
家數百千予亦獲見之郡守聞之欲剪以進于内府衆<lb/>
園户皆言不可曰此花之變易者不可為常他時復來<lb/>
索此品何以應之又欲移其根亦以此為辭乃已明年<lb/>
花開果如舊品矣此亦草木之妖也<lb/>
　蘇長公記東武舊俗每嵗四月大會於南禪資福兩<lb/>
　寺芍藥供佛而今嵗最盛凡七千餘朶皆重跗累蕚<lb/>
　繁麗豐碩中有白花正圓如覆盂其下十餘葉稍大<lb/>
　承之如盤姿格絶異獨出於七千朶之上云得之於<lb/>
<pb n="KR3j0185_WYG_104-23a"/>
　城北蘇氏園中周宰相莒公之别業此亦異種與牛<lb/>
　氏家牡丹並足傳異云<lb/>
<pb n="KR3j0185_WYG_104-24a"/>
　　天彭牡丹譜<hi>陸游</hi>
　　花品序第一<lb/>
牡丹在中州洛陽為第一在蜀天彭為第一天彭之花<lb/>
皆不詳其所自出土人云曩時永寧院有僧種花最盛<lb/>
俗謂之牡丹院春時賞花者多集于此其後花稍衰人<lb/>
亦不復至崇寧中州民宋氏張氏蔡氏宣和中石子灘<lb/>
楊氏家嘗買洛中新花以歸自是洛花散於人間花户<lb/>
始盛皆以接花為業大家好事者皆竭其力以養花而<lb/>
<pb n="KR3j0185_WYG_104-24b"/>
天彭之花遂冠兩川今惟三并李氏劉村母氏城中蘇<lb/>
氏城西李氏花特盛又有餘力治亭舘以故最得名至<lb/>
花户連畛相望莫得其姓氏也天彭三邑皆有花惟城<lb/>
西沙橋上下花尤超絶由沙橋至堋口崇寧之間亦多<lb/>
佳品自城東抵濛陽則絶少矣大抵花品近百種然著<lb/>
者不過四十而紅花最多紫花黄花白花各不過數品<lb/>
碧花一二而已今自狀元紅至歐碧以類次第之所未<lb/>
詳者姑列其名於後以待好事者<lb/>
<pb n="KR3j0185_WYG_104-25a"/>
狀元紅　祥雲　　紹興春　胭脂樓　玉腰樓<lb/>
金腰樓　雙頭紅　富貴紅　一尺紅　鹿胎紅<lb/>
文公紅　政和春　醉西施　迎日紅　彩霞<lb/>
叠羅　　勝叠羅　瑞露蟬　乾花　　大千葉<lb/>
小千葉<lb/>
　右二十一品紅花<lb/>
紫繡毬　乾道紫　潑墨紫　葛巾紫　福嚴紫<lb/>
　右五品紫花<lb/>
<pb n="KR3j0185_WYG_104-25b"/>
禁苑黄　慶雲黄　青心黄　黄氣毬<lb/>
　右四品黄花<lb/>
玉樓子　劉師哥　玉覆盆<lb/>
　右三品白花<lb/>
歐碧<lb/>
　右一品碧花<lb/>
轉枝紅　朝霞紅　灑金紅　瑞雲紅　壽陽紅<lb/>
探春毬　米囊紅　福勝紅　油紅　　青絲紅<lb/>
<pb n="KR3j0185_WYG_104-26a"/>
紅鵞毛　粉鵞毛　蹙金毬　間緑樓　銀絲樓<lb/>
六對蟬　洛陽春　海芙蓉　膩玉紅　内人嬌<lb/>
朝天紫　陳州紫　袁家紫　御衣紫　靳黄<lb/>
玉抱肚　勝瓊　　白玉盤　碧玉盤　界金樓<lb/>
樓子紅<lb/>
　右三十一品未詳<lb/>
　　花釋名第二<lb/>
洛花見紀於歐陽公者天彭往往有之此不載載其著<lb/>
<pb n="KR3j0185_WYG_104-26b"/>
於天彭者彭人謂花之多葉者京花單葉者川花近嵗<lb/>
尤賤川花賣不復售花之舊栽曰祖花其新接頭有一<lb/>
春兩春者花少而富至三春則花稍多及成樹花雖益<lb/>
繁而花葉減矣狀元紅者重葉深紅花其色與鞓紅潜<lb/>
緋相類而天姿富貴彭人以冠花品多葉者謂之第一<lb/>
架葉少而色稍淺者謂之第二架以其髙出衆花之上<lb/>
故名狀元紅或曰舊制進士第一人即賜茜袍此花如<lb/>
其色故以名之祥雲者千葉淺紅花妖艷多態而花葉<lb/>
<pb n="KR3j0185_WYG_104-27a"/>
最多花户王氏謂此花如朶雲狀故謂之祥雲紹興春<lb/>
者祥雲子花也色淡佇而花尤富大者徑尺紹興中始<lb/>
傳大抵花户多種花子以觀其變不獨祥雲耳胭脂樓<lb/>
者深淺相間如胭脂染成重趺累蕚狀如樓觀色淺者<lb/>
出於新繁勾氏色深者出於花户宋氏又有一種色稍<lb/>
下獨勾氏花為冠金腰樓玉腰樓皆粉紅花而起樓子<lb/>
黄白間之如金玉色與胭脂樓同類雙頭紅者並蔕駢<lb/>
蕚色尤鮮明出於花户宋氏始秘不傳有謝主簿者始<lb/>
<pb n="KR3j0185_WYG_104-27b"/>
得其種今花户往往有之然養之得地則嵗嵗皆雙不<lb/>
爾則間年矣此花之絶異者也富貴紅者其花葉圓正<lb/>
而厚色若新染乾者他花皆落獨此抱枝而槁亦花之<lb/>
異者一尺紅者深紅頗近紫色花面大㡬尺故以一尺<lb/>
名之鹿胎紅者鶴翎紅子花色紅微帶黄上有白㸃如<lb/>
鹿胎極化工之妙歐陽公花品有鹿胎花者色紫花與<lb/>
此頗異文公紅者出於西京潞公園亦花之麗者其種<lb/>
傳蜀中遂以文公名之政和春者淺粉紅花有絲頭政<lb/>
<pb n="KR3j0185_WYG_104-28a"/>
和中始出醉西施者粉白花中間紅暈狀如酡顔迎日<lb/>
紅與醉西施同類淺紅花中特出深紅花開最早而妖<lb/>
麗奪目故以迎日名之彩霞者其色光麗爛然如霞叠<lb/>
羅者中間瑣碎如叠羅紋勝叠羅者差大如叠羅此三<lb/>
品皆以形而名之瑞露蟬亦粉紅花中抽碧心如合蟬<lb/>
狀乾花者粉紅花而分蟬旋轉其花亦大千葉小千葉<lb/>
皆粉紅花之傑者大千葉無碎花小千葉則花蕚瑣碎<lb/>
故以大小别之此二十一品皆紅花之著者也紫綉毬<lb/>
<pb n="KR3j0185_WYG_104-28b"/>
一名新紫花葢魏花之别品也其花間正如綉毬狀亦<lb/>
有起樓者為天彭紫花之冠乾道紫色稍淡而暈紅出<lb/>
未十年潑墨者新紫花之子花也單葉深黑如墨歐公<lb/>
記有葉底紫近之葛巾紫花圓正而富麗如世人所戴<lb/>
葛巾狀福嚴紫亦重葉紫花其葉少於紫綉毬莫詳所<lb/>
以得名按歐公所紀有玉板白出於福嚴院土人云此<lb/>
花亦自西京來謂之舊紫花豈亦出於福嚴耶禁苑黄<lb/>
葢姚黄之别品也其花閑淡髙秀可亞姚黄慶雲黄花<lb/>
<pb n="KR3j0185_WYG_104-29a"/>
葉重馥郁然輪囷以故得名青心黄者其花心正青一<lb/>
本花往往有兩品或正圓如毬或層起成樓子亦異矣<lb/>
黄氣毬者淡黄檀心花葉圓正間背相承敷腴可愛玉<lb/>
樓子者白花起樓髙標逸韻自然是風塵外物劉師哥<lb/>
者白花帶微紅多至數百葉纎妍可愛莫知何以得名<lb/>
玉覆盆者一名玉炊餅葢圓頭白花也碧花止一品名<lb/>
曰歐碧其花淺碧而開最晩獨出歐氏故以姓著大抵<lb/>
洛中舊品獨以姚魏為冠天彭則紅花以狀元紅為第<lb/>
<pb n="KR3j0185_WYG_104-29b"/>
一紫花以紫綉毬為第一黄花以禁苑黄為第一白花<lb/>
以玉樓子為第一然户嵗益培接新特間出將不特此<lb/>
而已好事者尚屢書之<lb/>
　　風俗記第三<lb/>
天彭號小西京以其俗好花有京洛之遺風大家至千<lb/>
本花時自太守而下往往即花盛處張飲帟幙車馬歌<lb/>
吹相屬最盛於清明寒食時在寒食前者謂之火前花<lb/>
其開稍久火後則易落最喜陰晴相半時謂之養花天<lb/>
<pb n="KR3j0185_WYG_104-30a"/>
栽接剔治各有其法謂之弄花其俗有弄花一年看花<lb/>
十日之語故大家例惜花可就觀不敢輕翦蓋翦花則<lb/>
次年花絶少惟花户則多植花以牟利雙頭紅初出時<lb/>
一本花取直至三十千祥雲初出亦直七八千今尚兩<lb/>
千州家嵗常以花餉諸臺及旁郡蠟蔕筠籃旁午于道<lb/>
予客成都六年嵗常得餉然率不能絶佳淳熙丁酉嵗<lb/>
成都帥以善價私售於花户得數百苞馳騎取之至成<lb/>
都露猶未晞其大徑尺夜宴西樓下燭焰與花相映影<lb/>
<pb n="KR3j0185_WYG_104-30b"/>
搖酒中繁麗動人嗟乎天彭之花要不可望洛中而其<lb/>
盛已如此使異時復兩京王公將相築園第以相誇尚<lb/>
予幸得與觀焉其動盪心目又宜何如也明年正月十<lb/>
日山陰陸游書<lb/>
<pb n="KR3j0185_WYG_104-31a"/>
　　牡丹榮辱志<hi>丘璩</hi>
花卉蕃膴於天地間莫踰牡丹其貌正心荏莖節蔕蕊<lb/>
聳抑撿曠有剛克柔克態逺而視之疑美丈夫女子儼<lb/>
衣冠當其前也茍非鍾純淑清粹氣何以備全徳於三<lb/>
月内迂愚叟頥造化意以榮辱志其事欲姚之黄為王<lb/>
魏之紅為妃無所忝冒何哉位既尊矣必授之以九嬪<lb/>
九嬪佐矣必𨽻之以世婦世婦廣矣必定之以保傅保<lb/>
傅任矣則彤管位矣則命婦立命婦立則嬖倖愿嬖倖<lb/>
<pb n="KR3j0185_WYG_104-31b"/>
愿則近屬睦近屬睦則疎族親疎族親則外屏嚴外屏<lb/>
嚴則宫闈壯宮闈壯則叢脞革叢脞革則君子小人之<lb/>
分達君子小人之分達則亨泰屯難之兆繼繼之者莫<lb/>
大乎善也成之者莫大乎性也禀乎中根本茂矣善歸<lb/>
已色香厚矣如是則施之以天道順之以地利節之以<lb/>
人欲其栽其接無竭無滅其生其成不縮不盈非獨為<lb/>
洛陽一時歡賞之盛將以為天下嗜好之勸也<lb/>
　姚黄為王<lb/>
<pb n="KR3j0185_WYG_104-32a"/>
　　名姚花以其名者非可以中色斥萬乘之尊故以<lb/>
　　王以妃示上下等夷也<lb/>
　魏紅為妃<lb/>
　　天子立后以正内治故關雎為風化之治妃嬪世<lb/>
　　婦所以輔佐淑徳符家人之卦焉然後鵲巢采蘋<lb/>
　　采蘩列夫人職以助諸侯之政今以魏花為妃配<lb/>
　　乎王爵視崇髙富貴一之於内外也<lb/>
　九嬪<lb/>
<pb n="KR3j0185_WYG_104-32b"/>
　　牛黄　　　細葉壽安　九蕊真珠<lb/>
　　鶴翎紅　　鞓紅　　　潜溪緋<lb/>
　　朱砂紅　　添色紅　　蓮葉九蕊<lb/>
　世婦<lb/>
　　麤葉壽安　甘草黄　　一捻紅<lb/>
　　倒暈檀心　丹州紅　　一百五<lb/>
　　鹿胎　　　鞍子紅　　多葉紅<lb/>
　　獻來紅<lb/>
<pb n="KR3j0185_WYG_104-33a"/>
　　　今得其十别求異種補之<lb/>
　御妻<lb/>
　　玉版白　　多葉紫　　葉底紫<lb/>
　　左紫　　　添色紫　　紅蓮蕚<lb/>
　　延州紅　　駱駝紅　　紫蓮蕚<lb/>
　　蘇州花　　常州花　　潤州花<lb/>
　　金陵花　　錢塘花　　越州花<lb/>
　　青州花　　密州花　　和州花<lb/>
<pb n="KR3j0185_WYG_104-33b"/>
　　　自蘇臺會稽至歴陽郡好事者衆栽殖尤夥八<lb/>
　　　十一之數必可備矣<lb/>
　花師傅<lb/>
　　蓂莢　　　指佞草　　莆蓮<lb/>
　　㷼胎芝　　螢火芝　　五色靈芝<lb/>
　　九莖芝　　碧蓮　　　瑤花<lb/>
　　碧桃<lb/>
　花彤史<lb/>
<pb n="KR3j0185_WYG_104-34a"/>
　　同頴禾　　兩歧麥　　三脊茅<lb/>
　　朝日蓮　　連理木　　薝蔔花<lb/>
　　長樂花<lb/>
　花命婦<lb/>
　　上品芍藥　黄樓子等　粉口<lb/>
　　栁浦　　　茅山冠子　醉美人<lb/>
　　紅纈子　　白纈子　　黄絲頭<lb/>
　　紅絲頭　　蟬花　　　重葉海棠<hi>出蜀中</hi>
<pb n="KR3j0185_WYG_104-34b"/>
　　千葉瑞蓮<lb/>
　花嬖倖<lb/>
　　中品芍藥　長命女花<hi>出蜀中</hi>素馨<lb/>
　　茉莉　　荳蔲　　　　虞美人<hi>出蜀中</hi>
　　丁香　　　含笑　　　男真<lb/>
　　鴛鴦草<hi>出蜀中</hi>女真　　　七寳花<lb/>
　　石蟬花<hi>出蜀中</hi>玉蟬花<hi>出蜀中</hi>
　花近屬<lb/>
<pb n="KR3j0185_WYG_104-35a"/>
　　瓊花　　　紅蘭　　　桂花<lb/>
　　娑羅花　　棣棠　　　迎春<lb/>
　　黄拒霜　　黄雞冠　　忘憂草<lb/>
　　金鈴菊　　酴醿　　　山茶<lb/>
　　千葉石榴　玉蝴蝶　　黄酴醿<hi>出蜀中</hi>
　　玉屑<lb/>
　花疎屬<lb/>
　　麗春　　　七寳花<hi>出蜀中</hi>石𤓰花<hi>出蜀中</hi>
<pb n="KR3j0185_WYG_104-35b"/>
　　石巖　　　千葉菊　　紫菊<lb/>
　　添色拒霜　羞天花　　金錢<lb/>
　　金鳯　　　山丹　　　吉貝<lb/>
　　木蓮花　　石竹　　　單葉菊<lb/>
　　滴滴金　　紅雞冠　　矮雞冠<lb/>
　　黄蜀葵　　千葉郁李<lb/>
　花戚里<lb/>
　　旌節　　　玉盤金盞　鵞毛金鳯<hi>出蜀中</hi>
<pb n="KR3j0185_WYG_104-36a"/>
　　瑞聖　　　瑞香　　　御米<lb/>
　　都勝　　　玉簪<lb/>
　花外屏<lb/>
　　金沙　　　紅薔薇　　黄薔薇<lb/>
　　玫瑰　　　密有　　　刺紅<lb/>
　　紅薇　　　紫薇　　　朱槿<lb/>
　　白槿　　　海木𤓰　　錦帶<lb/>
　　杜鵑　　　梔子　　　紫荆<lb/>
<pb n="KR3j0185_WYG_104-36b"/>
　　史君子　　凌霄　　　木蘭<lb/>
　　百合<lb/>
　花宮闈<lb/>
　　諸類桃　　諸類李　　諸類梨<lb/>
　　諸類杏　　紅梅　　　早梅<lb/>
　　櫻桃　　　山櫻　　　蒲桃<lb/>
　　木𤓰　　　桐花　　　栗花<lb/>
　　棗花　　　木錦　　　紅蕉<lb/>
<pb n="KR3j0185_WYG_104-37a"/>
　花叢脞<lb/>
　　紅蓼　　　牽牛　　　鼓子<lb/>
　　芫花　　　蔓陀羅　　金燈<lb/>
　　射干　　　水葓　　　地錦<lb/>
　　地釘　　　黄躑躅　　野薔薇<lb/>
　　薺菜花　　夜合　　　蘆花<lb/>
　　楊花　　　金雀兒　　菜花<lb/>
　花君子<lb/>
<pb n="KR3j0185_WYG_104-37b"/>
　　温風　　　細雨　　　清露<lb/>
　　暖日　　　微雲　　　沃壤<lb/>
　　永晝　　　油幕　　　朱門<lb/>
　　甘泉　　　醇酒　　　珍饌<lb/>
　　新樂　　　名倡<lb/>
　花小人<lb/>
　　狂風　　　猛雨　　　赤日<lb/>
　　苦寒　　　蜜蜂　　　蝴蝶<lb/>
<pb n="KR3j0185_WYG_104-38a"/>
　　螻蟻　　　蚯蚓　　　白晝青蠅<lb/>
　　黄昏蝙蝠　飛塵　　　妬芽<lb/>
　　蠧　　　　麝香　　　桑螵蛸<lb/>
　花亨泰<lb/>
　　閏三月　　　　　五風十雨<lb/>
　　主人多喜事　　　婢能歌樂<lb/>
　　妻孥不倦排當　　僮僕勤幹<lb/>
　　子弟韞藉　　　　正開值生日<lb/>
<pb n="KR3j0185_WYG_104-38b"/>
　　欲謝時待解醒　　門僧解栽接<lb/>
　　借園亭張筵　　　從貧處移入富家<lb/>
　花屯難<lb/>
　　醜婦妬與憐　　　猥人愛與嫌<lb/>
　　盛開值私忌　　　主人慳鄙<lb/>
　　和園賣與屠沽　　三月内霜雹<lb/>
　　賞處着棊鬬茶　　筵上持七八<lb/>
　　盛開債主臨門　　箔子遮圍<lb/>
<pb n="KR3j0185_WYG_104-39a"/>
　　露頭跣足對酌　　遭權勢人乞接頭<lb/>
　　剪時和花眼　　　正歡賞酗酒<lb/>
　　頭戴如厠　　　　聽唱辭傳家宴<lb/>
　　酥煎了下麥飯　　凋落後苕菷掃<lb/>
　　園吏澆濕糞　　　落村僧道士院觀裏<lb/>
<pb n="KR3j0185_WYG_104-40a"/>
　　揚州芍藥譜<hi>王觀</hi>
天地之功至大而神非人力之所能竊勝惟聖人為能<lb/>
體法其神以成天下之化其功葢出其下而曾不少加<lb/>
以力不然天地固亦有間而可窮其用矣余嘗論天下<lb/>
之物悉受天地之氣以生其小大短長辛酸甘苦與夫<lb/>
顔色之異計非人力之可容致巧於其間也今洛陽之<lb/>
牡丹維揚之芍藥受天地之氣以生而小大淺深一隨<lb/>
人力之工拙而移其天地所生之性故竒容異色間出<lb/>
<pb n="KR3j0185_WYG_104-40b"/>
於人間以人而盜天地之功而成之良可怪也然而天<lb/>
地之間事物紛紜出於其前不得而曉者此其一也洛<lb/>
陽風土之詳已見於今歐陽公之記而此不復論維揚<lb/>
大抵土壤肥膩於草木為宜禹貢曰厥草惟夭是也居<lb/>
人以治花相尚方九月十月時悉出其根滌以甘泉然<lb/>
後剥削老硬病腐之處揉調沙糞以培之易其故土凢<lb/>
花大約三年或二年一分不分則舊根老硬而侵蝕新<lb/>
芽故花不成就分之數則小而不舒不分與分之太數<lb/>
<pb n="KR3j0185_WYG_104-41a"/>
皆花之病也花之顔色之深淺與葉蕊之繁盛皆出於<lb/>
培壅剝削之力花既萎落亟剪去其子屈盤枝條使不<lb/>
離散故脉理不上行而皆歸於根明年新花繁而色潤<lb/>
雜花根窠多不能致逺惟芍藥及時取根盡取本土貯<lb/>
以竹席之器雖數千里之逺一人可負數百本而不勞<lb/>
至於他州則㙲以沙糞雖不及維揚之盛而顔色亦非<lb/>
他州所有者比也亦有踰年即變而不成者此亦係夫<lb/>
土地之宜不宜而人力之至不至也花品舊𫝊龍興寺<lb/>
<pb n="KR3j0185_WYG_104-41b"/>
山子羅漢觀音彌陀之四院冠於此州其後民間稍稍<lb/>
厚賂以匄其本㙲培治蒔遂過於龍興之四院今則有<lb/>
朱氏之園最為冠絶南北二圃所種㡬於五六萬株意<lb/>
其自古種花之盛未之有也朱氏當其花之盛開飾亭<lb/>
宇以待來游者逾月不絕而朱氏未嘗厭也揚之人與<lb/>
西洛不異無貴賤皆喜戴花故開明橋之間方春之月<lb/>
拂旦有花市焉州宅舊有芍藥㕔在都㕔之後聚一州<lb/>
絶品於其中不下龍興朱氏之盛往嵗州將召移新守<lb/>
<pb n="KR3j0185_WYG_104-42a"/>
未至監䕶不密悉為人盜去易以凢品自是芍藥㕔徒<lb/>
有其名爾今芍藥有三十四品舊譜只取三十一種如<lb/>
緋單葉白單葉紅單葉不入名品之内其花皆六出維<lb/>
揚之人甚賤之余自熈寧八年季冬守官江都所見與<lb/>
夫所聞莫不詳熟又得八品焉非平日三十一品之比<lb/>
皆世之所難得今悉列于左舊譜三十一品分上中下<lb/>
七等此前人所定今更不易<lb/>
　上之上<lb/>
<pb n="KR3j0185_WYG_104-42b"/>
　　冠羣芳<lb/>
大旋心冠子也深紅堆葉頂分四五旋其英密簇廣可<lb/>
及半尺髙可及六寸艷色絶妙可冠羣芳因以名之枝<lb/>
條硬葉疎大<lb/>
　　賽羣芳<lb/>
小旋心冠子也漸添紅而緊小枝條及緑葉並與大旋<lb/>
心一同凢品中言大葉小葉堆葉者皆花瓣也言緑葉<lb/>
者謂枝葉也<lb/>
<pb n="KR3j0185_WYG_104-43a"/>
　　寳粧成<lb/>
髻子也色微紫於上十二大葉中密生曲葉回環裹抱<lb/>
團圓其髙八九寸廣半尺餘每一小葉上格以金線綴<lb/>
以玉珠香欺蘭麝竒不可紀枝條硬而葉平<lb/>
　　盡天工<lb/>
栁浦青心紅冠子也於大葉中小葉密直妖媚出衆儻<lb/>
非造化無能為也枝硬而緑葉青薄<lb/>
　　曉粧新<lb/>
<pb n="KR3j0185_WYG_104-43b"/>
白纈子也如小旋心狀頂上四向葉端㸃小殷紅色毎<lb/>
一朶上或三㸃或四㸃或五㸃象衣中之㸃纈也緑葉<lb/>
甚柔而厚條硬而絶低<lb/>
　　㸃粧紅<lb/>
紅纈子也色紅而小並與白纈子同緑葉微似痩長<lb/>
　上之下<lb/>
　　疊香英<lb/>
紫樓子也廣五寸髙盈尺於大葉中細葉二三十重上<lb/>
<pb n="KR3j0185_WYG_104-44a"/>
又聳大葉如樓閣狀枝條硬而髙緑葉疎大而尖柔<lb/>
　　積嬌紅<lb/>
紅樓子也色淡紅與紫樓子不相異<lb/>
　中之上<lb/>
　　醉西施<lb/>
大軟條冠子也色淡紅惟大葉有類大旋心狀枝條軟<lb/>
細漸以物扶助之緑葉色深厚疎而長以柔<lb/>
　　道粧成<lb/>
<pb n="KR3j0185_WYG_104-44b"/>
黄樓子也大葉中深黄小葉數重又上展淡黄大葉枝<lb/>
條硬而絶黄緑葉疎長而柔與紫紅者異此品非今日<lb/>
之黄樓子也乃黄絲頭中盛則或出四五大葉小類黄<lb/>
樓子葢本非黄樓子也<lb/>
　　掬香瓊<lb/>
青心玉板冠子也本自茅山來白英團掬堅密平頭枝<lb/>
條硬而緑葉短且光<lb/>
　　素粧殘<lb/>
<pb n="KR3j0185_WYG_104-45a"/>
退紅茅山冠子也初開粉紅即漸退白青心而素淡稍<lb/>
若大軟條冠子緑葉短厚而硬<lb/>
　　試梅<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>
白冠子也白纈中無㸃纈者是也<lb/>
　　淺粧勻<lb/>
粉紅冠子也是紅纈中無㸃纈者也<lb/>
　中之下<lb/>
　　醉嬌紅<lb/>
<pb n="KR3j0185_WYG_104-45b"/>
深紅楚州冠子也亦若小旋心狀中心緊堆大葉葉下<lb/>
亦有一重金線枝條髙緑葉疎而柔<lb/>
　　擬香英<lb/>
紫寳相冠子也紫樓子心中細葉上不堆大葉者<lb/>
　　妬嬌紅<lb/>
紅寳相冠子也紅樓子心中細葉上不堆大葉者<lb/>
　　縷金囊<lb/>
金線冠子也稍似細條深紅者於大葉中細葉下抽金<lb/>
<pb n="KR3j0185_WYG_104-46a"/>
線細細相雜條葉並同深紅冠子者<lb/>
　下之上<lb/>
　　怨春紅<lb/>
硬條冠子也色絶淡甚類金線冠子而堆葉條硬而緑<lb/>
葉疎平稍若柔<lb/>
　　妬鵞黄<lb/>
黄絲頭也於大葉中一簇細葉雜以金線條髙緑葉疎<lb/>
柔<lb/>
<pb n="KR3j0185_WYG_104-46b"/>
　　蘸金香<lb/>
蘸金蕊紫單葉也是髻子開不成者於大葉中生小葉<lb/>
小葉尖蘸一線金色是也<lb/>
　　試濃粧<lb/>
緋多葉也緋葉五七重皆平頭條赤而緑葉硬皆紫色<lb/>
　下之中<lb/>
　　宿粧殷<lb/>
紫髙多葉也條葉花並類緋多葉而枝葉絶髙平頭凢<lb/>
<pb n="KR3j0185_WYG_104-47a"/>
檻中雖多無先後並開齊整也<lb/>
　　取次粧<lb/>
淡紅多葉也色絶淡條葉正類緋多葉亦平頭也<lb/>
　　聚香絲<lb/>
紫絲頭也大葉中一叢紫絲細細是也枝條髙緑葉疎<lb/>
而柔<lb/>
　　簇紅絲<lb/>
紅絲頭也大葉中一簇紅絲細細是也枝葉並同紫者<lb/>
<pb n="KR3j0185_WYG_104-47b"/>
　下之下<lb/>
　　效殷粧<lb/>
小矮多葉也與紫髙多葉一同而枝條低隨燥濕而出<lb/>
有三頭者雙頭者鞍子者銀絲者俱同根而土地肥瘠<lb/>
之異者也<lb/>
　　會三英<lb/>
三頭聚一蕚而開<lb/>
　　合歡芳<lb/>
<pb n="KR3j0185_WYG_104-48a"/>
雙頭並蔕而開二朶相背也<lb/>
　　擬繡韉<lb/>
鞍子也兩邊垂下如所乘鞍狀地絶肥而生<lb/>
　　銀含稜<lb/>
銀縁也葉端一稜白色<lb/>
　新收八品<lb/>
　　御衣黄<lb/>
黄色淺而葉疎蕊差深散出於葉間其葉端色又微碧<lb/>
<pb n="KR3j0185_WYG_104-48b"/>
髙廣類黄樓子也此種宜升絶品<lb/>
　　黄樓子<lb/>
盛者五七層間以金線其香尤甚<lb/>
　　袁黄冠子<lb/>
宛如髻子間以金線色比鮑黄<lb/>
　　峽石黄冠子<lb/>
如金線冠子其色深如鮑黄<lb/>
　　鮑黄冠子<lb/>
<pb n="KR3j0185_WYG_104-49a"/>
大抵與大旋心同而葉差不旋色類鵞黄<lb/>
　　楊花冠子<lb/>
多葉白心色黄漸拂淺紅至葉端則更深紅間以金線<lb/>
　　湖纈<lb/>
紅色深淺相雜類湖纈<lb/>
　　黽池紅<lb/>
開須並蕚或三頭者大抵花類軟條也<lb/>
　　後論<lb/>
<pb n="KR3j0185_WYG_104-49b"/>
維揚東南一都會也自古號為繁盛自唐末亂離羣雄<lb/>
據有數經戰焚故遺基廢迹往往蕪没而不可見今天<lb/>
下一統井邑田野雖不及古之繁盛而人皆安生樂業<lb/>
不知有兵革之患民間及春之月惟以治花木飾亭榭<lb/>
以往來遊樂為事其幸矣哉揚之芍藥甲天下其盛不<lb/>
知起於何代觀其今日之盛古想亦不減於此矣或者<lb/>
以謂自有唐若張祜杜牧盧仝崔涯章孝標李嶸王播<lb/>
皆一時名士而工於詩者也或觀於此或遊於此不為<lb/>
<pb n="KR3j0185_WYG_104-50a"/>
不久而略無一言一句以及芍藥意其古未有之始盛<lb/>
於今未為通論也海棠之盛莫甚於西蜀而杜子美詩<lb/>
名又重於張祜諸公在蜀日久其詩僅數千篇而未嘗<lb/>
一言及海棠之盛張祜輩詩之不及芍藥不足疑也芍<lb/>
藥三十一品乃前人之所次余不敢輒易後八品乃得<lb/>
於民間而最佳者然花之名品時或變易又安知止此<lb/>
八品而已哉後將有出兹八品之外者余不得而知當<lb/>
俟來者以補之也<lb/>
<pb n="KR3j0185_WYG_104-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷一百四上<lb/>
<pb n="KR3j0185_WYG_104-51a"/>
欽定四庫全書<lb/>
　説郛卷一百四下　　　　元　陶宗儀　撰<lb/>
　　梅譜<hi>范成大</hi>
梅天下尤物無問智賢愚不肖莫敢有異議學圃之士<lb/>
必先種梅且不厭多他花有無多少皆不繫重輕余於<lb/>
石湖玉雪坡既有梅數百本比年又於舎南買王氏僦<lb/>
舎七十楹盡拆除之治為范村以其地三分之一與梅<lb/>
吳下栽梅特盛其品不一今始盡得之隨所得為之譜<lb/>
<pb n="KR3j0185_WYG_104-51b"/>
以遺好事者<lb/>
江梅遺核野生不經栽接者又名直脚梅或謂之野梅<lb/>
凡山間水濵荒寒清絶之趣皆此本也花稍小而疎痩<lb/>
有韻香最清實小而硬<lb/>
早梅花勝直脚梅吳中春晚二月始爛漫獨此品於冬<lb/>
至前已開故得早名錢塘湖上亦有一種尤開早余嘗<lb/>
重陽日親折之有横枝對菊開之句洛都賣花者争先<lb/>
為竒冬初折未開枝置浴室中薫蒸令坼強名早梅終<lb/>
<pb n="KR3j0185_WYG_104-52a"/>
𤨏碎無香余頃守桂林立春梅已過元夕則嘗青子皆<lb/>
非風土之正杜子美詩云梅蕋臈前破梅花年後多惟<lb/>
冬春之交正是花時耳<lb/>
官城梅吳下圃人以直脚梅擇他本花肥實美者接之<lb/>
花遂敷腴實亦佳可入煎造唐人所稱官梅止謂在官<lb/>
府園圃中非此官城梅也<lb/>
消梅花與江梅官城梅相似其實圓小鬆脆多液無滓<lb/>
多液則不耐日乾故不入煎造亦不宜熟惟堪青噉比<lb/>
<pb n="KR3j0185_WYG_104-52b"/>
梨亦有一種輕鬆者名消梨與此同意<lb/>
古梅會稽最多四明吳興亦間有之其枝樛曲萬狀蒼<lb/>
蘚鱗皴封滿花身又有苔鬚垂於枝間或長數寸風至<lb/>
緑絲飄飄可玩初謂古木久歴風日致然詳考會稽所<lb/>
産雖小株亦有苔痕蓋别是一種非必古木余嘗從㑹<lb/>
稽移植十本一年後花雖盛發苔皆剥落殆盡其自湖<lb/>
之武康所得者即不變移風土不相宜會稽隔一江湖<lb/>
蘇接壤故土宜或異同也凡古梅多苔者封固花葉之<lb/>
<pb n="KR3j0185_WYG_104-53a"/>
眼惟罅隙間始能發花花雖稀而氣之所鍾豐腴妙絶<lb/>
苔剥落者則花發仍多與常梅同去成都二十里有卧<lb/>
梅偃蹇十餘丈相傳唐物也謂之梅龍好事者載酒遊<lb/>
之清江酒家有大梅如數間屋傍枝四垂周遭可羅坐<lb/>
數十人任子嚴運使買得作凌風閣臨之因遂進築大<lb/>
圃謂之盤園余生平所見梅之竒古者惟此兩處為冠<lb/>
隨筆記之附古梅後<lb/>
重葉梅花頭甚豐葉重數層盛開如小白蓮梅中之竒<lb/>
<pb n="KR3j0185_WYG_104-53b"/>
品花房獨出而結實多雙尤為瑰異極梅之變化工無<lb/>
餘巧矣近年方見之蜀海棠有重葉者名蓮花海棠為<lb/>
天下第一可與此梅作對<lb/>
緑萼梅凡梅花跗蒂皆絳紫色惟此純緑枝梗亦青特<lb/>
為清髙好事者比之九疑仙人萼緑華京師艮嶽有萼<lb/>
緑華堂其下專植此本人間亦不多有為時所貴重吳<lb/>
下又有一種蕚亦微緑四邊猶淺絳亦自難得<lb/>
百葉緗梅亦名黄香梅亦名千葉香梅花葉至二十餘<lb/>
<pb n="KR3j0185_WYG_104-54a"/>
瓣心色微黄花頭差小而繁密别有一種芳香比常梅<lb/>
尤穠美不結實<lb/>
紅梅粉紅色標格猶是梅而繁密則如杏香亦類杏詩<lb/>
人有北人全未識渾作杏花看之句與江梅同開紅白相<lb/>
映園林初春絶景也梅聖俞詩云認桃無緑葉辨杏有青<lb/>
枝當時以為著題東坡詩云詩老不知梅格在更看緑葉<lb/>
與青枝蓋謂其不韻為紅梅解嘲云承平時此花獨盛於<lb/>
姑蘓晏元獻公始移植西岡圃中一日貴游賂園吏得一<lb/>
<pb n="KR3j0185_WYG_104-54b"/>
枝分接由是都下有二本嘗與客飲花下賦詩云若更開<lb/>
遲三二月北人應作杏花看客曰公詩固佳待北俗何淺<lb/>
也晏笑曰傖父安得不然王琪君玉時守吳郡聞盜花種<lb/>
事以詩遺公曰館娃宮北發精神粉痩瓊寒露蕋新園<lb/>
吏無端偷折去鳯城從此有雙身當時罕得如此比年展<lb/>
轉移接殆不可勝數矣世傳吳下紅梅詩甚多惟方子通<lb/>
一篇絶唱有紫府與丹來換骨春風吹酒上凝脂之句<lb/>
鴛鴦梅多葉紅梅也花輕盈重葉數層凡雙果必並蔕<lb/>
<pb n="KR3j0185_WYG_104-55a"/>
惟此一蔕而結雙梅亦尤物<lb/>
杏梅花比紅梅色微淡結實甚匾有斕斑色全似杏味<lb/>
不及紅梅<lb/>
蠟梅本非梅類以其與梅同時香又相近色酷似蜜脾<lb/>
故名蠟梅凡三種以子種出不經接花小香淡其品最<lb/>
下俗謂之狗蠅梅經接花疎雖盛開花常半含名磬口<lb/>
梅言似僧磬之口也最先開色深黄如紫檀花密香穠<lb/>
名檀香梅此品最佳蠟梅香極清芳殆過梅香初不以<lb/>
<pb n="KR3j0185_WYG_104-55b"/>
形狀貴也故難題詠山谷簡齋但作五言小詩而已此<lb/>
花多宿葉結實如垂鈴尖長寸餘又大如桃奴子在其<lb/>
中<lb/>
　　後序<lb/>
梅以韻勝以格髙故以横斜疎瘦與老枝怪竒者為貴<lb/>
其新接穉木一嵗抽嫩枝直上或三四尺如酴醿薔薇<lb/>
輩者吳下謂之氣條此直宜取實規利無所謂韻與格<lb/>
矣又有一種糞壤力勝者於條上茁短横枝狀如棘針<lb/>
<pb n="KR3j0185_WYG_104-56a"/>
花宻綴之亦非髙品近世始畫墨梅江西有楊補之者<lb/>
尤有名其徒倣之者實繁觀楊氏畫大略皆氣條耳雖<lb/>
筆法竒峭去梅實逺惟亷宣仲所作差有風致世鮮有<lb/>
評之者余故附之譜後<lb/>
<pb n="KR3j0185_WYG_104-57a"/>
　　梅品<hi>張功甫</hi>
序曰梅花為天下神竒而詩人尤所酷好淳熈嵗乙巳<lb/>
予得曹氏荒圃於南湖之濵有古梅數十爰輟地十畝<lb/>
移種成列増取西湖北山别圃紅梅合三百餘本築堂<lb/>
數間以臨之又夾以兩室東植千葉緗梅西植紅梅各<lb/>
一二十章前為軒楹如堂之數花時居宿其中環潔輝<lb/>
映夜如對月因名曰玉照復開澗環繞小舟往來未始<lb/>
半月捨去自是客有遊桂隱者必求觀焉頃者太保周<lb/>
<pb n="KR3j0185_WYG_104-57b"/>
益公秉鈞予嘗造東閣坐定首顧予曰一棹徑穿花十<lb/>
里滿城無此好風光盖予舊詩尾句衆客相與歆豔於<lb/>
是遊玉照者又必求觀焉值春凝寒又能留花過孟月<lb/>
始盛名人才士題詠層委亦可謂不負此花矣但花豔<lb/>
並秀非天時清美不宜又標韻孤特若三閭首陽二子<lb/>
寧槁山澤終不肯頫首屏氣受世俗湔拂間有身親貌<lb/>
悦而此心落落不相領會甚至於汚䙝附近畧不自揆<lb/>
者花雖眷客然我輩胸中空洞㡬為花呼叫稱寃不特<lb/>
<pb n="KR3j0185_WYG_104-58a"/>
三歎而足也因審其性情思所以為奬䕶之策凡數月<lb/>
乃得之今䟽花宜稱憎嫉榮寵屈辱四事總五十八條<lb/>
揭之堂上使來者有所警省且示人徒知梅花之貴而<lb/>
不能愛敬也使與子之言傳布流誦亦將有媿色云<lb/>
　　花宜稱凡二十六條<lb/>
為澹陰為曉日為薄寒為細雨為輕烟為佳月為夕陽<lb/>
為微雪為晚霞為珍禽為孤鶴為清溪為小橋為竹邊<lb/>
為松下為明窻為踈籬為蒼厓為緑苔為銅瓶為紙帳<lb/>
<pb n="KR3j0185_WYG_104-58b"/>
為林間吹笛為膝上横琴為石枰下棋為掃雪煎茶為<lb/>
美人澹粧簪戴<lb/>
　　花憎嫉凡十四條<lb/>
為狂風為連雨為烈日為苦寒為醜婦為俗子為老鴉<lb/>
為惡詩為談時事為論差除為花徑喝道為對花張緋<lb/>
幙為賞花動鼔板為作詩用調羮驛使事<lb/>
　　花榮寵凡六條<lb/>
為烟塵不染為鈴索䕶持為除地鏡淨落瓣不淄為王<lb/>
<pb n="KR3j0185_WYG_104-59a"/>
公旦夕留盼為詩人閣筆評量為妙妓澹粧雅歌<lb/>
　　花屈辱凡十二條<lb/>
為主人不好事為主人慳鄙為種富家園内為與麄婢<lb/>
命名為蟠結作屏為賞花命猥妓為庸僧窻下種為酒<lb/>
食店内挿瓶為樹下有狗矢為枝下晒衣裳為青紙屏<lb/>
粉畵為生猥巷穢溝邊<lb/>
<pb n="KR3j0185_WYG_104-60a"/>
　　花經<hi>張翊</hi>
　翊世本長安因亂南來先主擢置上列時邦西平昌<lb/>
　令卒翊好學多思致嘗戲造花經以九品九命升降<lb/>
　次第之時服其允當<lb/>
一品九命<lb/>
　　蘭　　　　牡丹　　　䗶梅<lb/>
　　酴醿　　　紫風流<hi>睡香異名</hi>
二品八命<lb/>
<pb n="KR3j0185_WYG_104-60b"/>
　　瓊花　　　蕙　　　　巖桂<lb/>
　　茉莉　　　含笑<lb/>
三品七命<lb/>
　　芍藥　　　蓮　　　　薝蔔<lb/>
　　丁香　　　碧桃　　　垂絲海棠<lb/>
　　千葉桃<lb/>
四品六命<lb/>
　　菊　　　　杏　　　　辛夷<lb/>
<pb n="KR3j0185_WYG_104-61a"/>
　　豆冦　　　後庭　　　忘憂<lb/>
　　櫻桃　　　林禽　　　梅<lb/>
五品五命<lb/>
　　楊花　　　月紅　　　梨花<lb/>
　　千葉李　　桃花　　　石榴<lb/>
六品四命<lb/>
　　聚八仙　　金沙　　　寳相<lb/>
　　紫薇　　　凌霄　　　海棠<lb/>
<pb n="KR3j0185_WYG_104-61b"/>
七品三命<lb/>
　　散花　　　真珠　　　粉團<lb/>
　　郁李　　　薔薇　　　米囊<lb/>
　　木𤓰　　　山茶　　　迎春<lb/>
　　玫瑰　　　金燈　　　木筆<lb/>
　　金鳯　　　夜合　　　躑躅<lb/>
　　金錢　　　錦帶　　　石蟬<lb/>
八品二命<lb/>
<pb n="KR3j0185_WYG_104-62a"/>
　　杜鵑　　　大清　　　滴露<lb/>
　　刺桐　　　木蘭　　　雞冠<lb/>
　　錦被堆<lb/>
九品一命<lb/>
　　芙蓉　　　牽牛　　　木槿<lb/>
　　葵　　　　胡葵　　　鼔子<lb/>
　　石竹　　　金蓮<lb/>
<pb n="KR3j0185_WYG_104-63a"/>
　　花九錫<hi>羅虬</hi>
　花九錫亦須蘭蕙梅蓮輩乃可披襟若芙蓉躑躅望<lb/>
　仙山木野草直惟阿耳尚錫之云乎<lb/>
　　重頂帷<hi>障風</hi>　　　金剪刀<hi>剪折</hi>
　　甘泉<hi>浸</hi>　　　　　玉缸<hi>貯</hi>
　　雕文臺座<hi>安置</hi>　　畵圖<lb/>
　　翻曲　　　　　　美醑<hi>賞</hi>
　　新詩<hi>詠</hi>
<pb n="KR3j0185_WYG_104-63b"/>
附韓熈載五宜説<lb/>
　對花焚香有風味相和其妙不可言者<lb/>
　　木犀宜龍腦　　　酴醿宜沈水<lb/>
　　蘭宜四絶　　　　含笑宜麝<lb/>
　　薝蔔宜檀<lb/>
附陳仲醇花寵幸<lb/>
　　梅芬傲雪偏饒吟魂　杏蕋嬌春最憐粧鏡<lb/>
　　梨花帶雨青閨斷腸　荷氣臨風紅顔露齒<lb/>
<pb n="KR3j0185_WYG_104-64a"/>
　　海棠桃李爭豔綺席　牡丹芍藥乍迎歌扇<lb/>
　　芳桂一枝足開笑語　幽蘭盈把堪贈仳離<lb/>
　　以此引類連情境趣多合<lb/>
附袁中郎花沐浴<lb/>
　　浴梅宜隱士　　　　浴海棠宜韻致客<lb/>
　　浴牡丹芍藥宜靚粧妙女<lb/>
　　浴榴宜豔色婢　　　浴木犀宜清慧兒<lb/>
　　浴蓮宜道士　　　　浴菊宜好古而竒者<lb/>
<pb n="KR3j0185_WYG_104-64b"/>
　　浴臘梅宜清痩僧<lb/>
<pb n="KR3j0185_WYG_104-65a"/>
　　洛陽花木記<hi>周氏</hi>
予少時聞洛陽花卉之盛甲于天下嘗恨皆未能盡觀<lb/>
其繁盛妍麗竊有憾焉熈寧中長兄倅絳因自東都謁<lb/>
告往省親三月過洛始得遊精藍名圃賞及牡丹然後<lb/>
信謂向之所聞為不虛矣會迫于官期不得從容遊覽<lb/>
元豐四年予蒞官于洛吏事之暇因得博求譜録得唐<lb/>
李衛公平泉花木記范尚書歐陽叅政二譜按名尋討<lb/>
十始見其七八焉然范公所述五十二品可攷者纔三<lb/>
<pb n="KR3j0185_WYG_104-65b"/>
十八歐之所録者二篇而已其敘錢思公雙桂樓下小<lb/>
屏中所録九十餘種但槩言其畧耳至于花之名品則<lb/>
莫得而見焉因以余耳目之所聞見及近世所出新花<lb/>
叅校三賢所録者凡百餘品其亦殫于此乎然前賢之<lb/>
所記與天下之所知洛之所植牡丹而已至于芍藥天<lb/>
下以維揚為稱首然而知洛之所植其名品不減維揚<lb/>
而開頭之種殆不如也又若天下四方所産珍藂佳卉<lb/>
得一于園館足以為美景異致者洛中靡不兼有之然<lb/>
<pb n="KR3j0185_WYG_104-66a"/>
天下之人<hi>原闕</hi>
　<lb/>
　<lb/>
　<lb/>
　<lb/>
　<lb/>
　<lb/>
　　牡丹<hi>千葉五十九品多葉五十品</hi>
<pb n="KR3j0185_WYG_104-66b"/>
　千葉黄花其别十<lb/>
姚黄　　　勝姚黄　　牛家黄　　千心黄<lb/>
甘草黄　　丹州黄　　閔黄　　　女真黄<lb/>
絲頭黄　　御袍黄<lb/>
　千葉紅花其别三十二<lb/>
狀元紅　　魏花　　　勝魏　　　紅都勝<lb/>
紫都勝　　瑞雲紅　　岳山紅　　間金紅<lb/>
金繫腰　　一捻紅　　九萼紅　　劉師閣<lb/>
<pb n="KR3j0185_WYG_104-67a"/>
大葉壽安　細葉壽安　洗妝紅　　蹙金毬<lb/>
探春毬　　二色紅　　蹙金樓子　碎金紅<lb/>
彤雲紅　　轉枝紅　　葢園紅　　越山紅樓子<lb/>
紫絲旋心　富貴紅　　不暈紅　　壽妝紅<lb/>
玉盤妝　　雙頭紅<hi>亦多開葉</hi>遇仙紅　　簇四簇五<lb/>
　千葉紫花其别十<lb/>
雙頭紫　　左紫　　　紫繡毬　　安勝紫<lb/>
大宋紫　　順聖紫　　陳州紫　　袁家紫<lb/>
<pb n="KR3j0185_WYG_104-67b"/>
婆臺紫　　平頭紫<lb/>
　千葉緋花一<lb/>
潜溪緋<lb/>
　千葉白花其别有四<lb/>
玉千葉　　玉樓春　　玉蒸餅　　一百五<lb/>
　多葉紅花其别三十二<lb/>
鞓紅　　　大紅<hi>深粉紅</hi>　濕紅　　　承露紅<hi>有十二個子</hi>
添色紅<hi>深似鶴翎</hi>鶴翎紅　　朱砂紅　　揉紅<lb/>
<pb n="KR3j0185_WYG_104-68a"/>
胭脂紅　　獻來紅　　賀紅　　　大暈紅<lb/>
林家紅<hi>色深紅</hi>兩京強　　觀音紅　　青州紅<lb/>
玉樓紅　　雙頭紅　　汝州紅　　獨看紅<lb/>
鹿胎紅　　綴州紅　　試妝紅　　玲瓏紅<lb/>
青線稜　　延州紅　　蘇家紅　　白馬山<lb/>
夾黄蕊　　丹州紅　　柿紅　　　唐家紅<lb/>
　多葉紫花其别十四<lb/>
潑墨紫　　冠子紫　　葉底紫　　光紫<lb/>
<pb n="KR3j0185_WYG_104-68b"/>
段家紫　　銀合稜<hi>左紫之單葉者</hi>　　　　經箴紫<lb/>
蓮花萼　　大紫<hi>亦名長壽紫</hi>索家紫　　陳州紫<lb/>
雙頭紫　　承露紫　　唐家紫<lb/>
　多葉黄花其别三<lb/>
絲頭黄　　呂黄　　　古姚黄<lb/>
　多葉白花一<lb/>
玉醆白<lb/>
　　芍藥<lb/>
<pb n="KR3j0185_WYG_104-69a"/>
　千葉黄花其别十六<lb/>
御衣黄　　凌雲黄　　南黄樓子　尹家黄樓子<lb/>
銀褐樓子　表黄　　　延壽黄　　硤石黄<lb/>
新安黄　　壽安黄　　温家黄　　郭家黄<lb/>
青心鮑黄　紅心鮑黄　絲頭黄　　黄纈子<lb/>
　千葉紅花其别十六<lb/>
紅樓子　　紅冠子　　朱砂旋心　硬條旋心<lb/>
斑幹旋心　深紅小魏花　　　　　淡紅小魏花<lb/>
<pb n="KR3j0185_WYG_104-69b"/>
紅纈子　　靈山纈子　馬家紅　　楚州冠子<lb/>
四蜂兒　　醉西施　　剪平紅　　茆山冠子<lb/>
栁圃新接<hi>紅絲頭</hi>
　千葉紫花其别六<lb/>
紫樓子　　龍間紫　　紫按子　　粉面紫<lb/>
紫絲頭　　紫纈子<lb/>
　千葉白花二<lb/>
玉樓子　　白纈子<lb/>
<pb n="KR3j0185_WYG_104-70a"/>
　千葉桃花一<lb/>
緋樓子<lb/>
　　雜花八十二品<lb/>
瑞香<hi>紫色本出廬山宜陰翳延</hi>　　　黄瑞香　　川海棠<lb/>
垂絲海棠<hi>名軟條</hi>　　　杜海棠<hi>淡者</hi>黄海棠<lb/>
繡綿海棠<hi>一名嬌海棠</hi>　　　南海棠　　黄香梅<lb/>
紅香梅<hi>千葉</hi>臈梅<hi>黄千/葉</hi>　紫梅<hi>千葉/</hi>　雪香<hi>千葉</hi>
海石榴　　散水<hi>單葉</hi>　千葉散水　垂絲散水<lb/>
<pb n="KR3j0185_WYG_104-70b"/>
玉瓏璁　　真珠花　　玉屑花　　錦帶花<lb/>
大錦帶　　細葉錦帶　文冠花　　紅龍栢<lb/>
白龍栢　　紫龍栢　　山茶<hi>臈月開</hi>　晚山茶<hi>寒食開</hi>
粉紅山茶　白山茶　　棣棠<hi>單葉</hi>　千葉棣棠<lb/>
二色郁李　白郁李<hi>千葉一名玉帶</hi>　　　　單葉郁李<lb/>
千葉櫻桃　垂絲櫻桃　山桃　　　山木𤓰<lb/>
軟條木𤓰　紅薇　　　緋薇　　　紫薇<lb/>
千葉紅梨　石藍　　　玉拂子　　木犀<lb/>
<pb n="KR3j0185_WYG_104-71a"/>
木蘭<hi>似木筆但木髙丈餘開花與牡丹同時發</hi>木筆<hi>似木蘭但木極大乃有花花正月初發</hi>
辛夷　　　紫荆　　　瓊花<hi>八仙而香者</hi>玉蝴蝶<lb/>
八仙花　　丁香花　　百結花　　迎春花<lb/>
金纒花　　黄雀兒　　映山紅<hi>即紅躑躅</hi>赬桐<hi>一名百日花</hi>
紅木梨　　千葉木梨　芙蓉<hi>亦名拒霜</hi>　千葉芙蓉<lb/>
黄芙蓉<hi>千葉</hi>千葉朱槿　三春花<hi>一名長命</hi>莎蘿花<lb/>
抹厲花　　素馨花　　佛桑花　　夜合花<lb/>
黄夜合　　檉栁　　　倒仙花　　紅蕉<lb/>
<pb n="KR3j0185_WYG_104-71b"/>
仙人耳墜<hi>一名滿堂花</hi>　　　連翹花　　鷺鷥兒花<lb/>
千葉秋花<lb/>
　　菓子花<lb/>
　桃之别三十<lb/>
小桃　　　十月桃<hi>出西太乙宫</hi>　　　　冬桃<hi>至冬方熟</hi>
蟠桃<hi>一名餅子桃千葉</hi>　　　　千葉纒桃　二色桃<hi>一枝上二色</hi>
合歡二色桃<hi>朶上二色</hi>　　　千葉緋桃　千葉碧桃<lb/>
大御桃　　金桃　　　銀桃　　　白桃<lb/>
<pb n="KR3j0185_WYG_104-72a"/>
崑崙桃　　憨利核桃　胭脂桃　　白御桃<lb/>
旱桃　　　油桃　　　人桃　　　蜜桃<lb/>
平頂桃　　胖桃　　　紫葉大桃　社桃<lb/>
方桃　　　邠州桃　　圃田桃　　紅穰利核桃<lb/>
光桃<hi>無毛</hi>
　梅之别六<lb/>
紅梅　　　千葉黄香梅　　　　　䗶梅<lb/>
消梅　　　蘇梅　　　水梅<lb/>
<pb n="KR3j0185_WYG_104-72b"/>
　杏之别十六<lb/>
金杏　　　銀杏　　　水杏　　　香白杏<lb/>
纒金杏　　赤脥杏　　真大杏　　詐赤杏<lb/>
大緋杏　　撮帶金杏　晩紅杏　　黄杏<lb/>
方頭金杏　千葉杏　　黑葉杏　　梅杏<lb/>
　梨之别二十七<lb/>
水梨　　　紅梨　　　雨梨　　　濁梨<lb/>
鵝梨　　　穰梨　　　消梨　　　乳梨<lb/>
<pb n="KR3j0185_WYG_104-73a"/>
袁家梨　　車寳梨　　紅鵝梨　　敷鵝梨<lb/>
大浴梨　　甘棠梨　　紅消梨　　秦王掐消梨<lb/>
早接梨　　鳯西梨　　密指梨　　罨羅梨<lb/>
細帶罨羅　棒槌梨　　清沙爛　　棠梨<lb/>
壓沙梨　　梅梨　　　榅桲梨<lb/>
　李之别二十七<lb/>
粉紅桃<hi>花紅</hi>御李　　　操李　　　麝香李<lb/>
北京水李　珍珠李　　真桃李　　粉香李<lb/>
<pb n="KR3j0185_WYG_104-73b"/>
小桃李　　偏縫李　　密緑李　　胡天李<lb/>
黄甘李　　麥熟李　　揀枝李　　牛心李<lb/>
紫灰李　　冬李　　　晩李　　　焦紅李<lb/>
金條李　　横枝李　　湆帶李　　纒枝李<lb/>
漿水李　　憲臺李　　嘉慶李<lb/>
　櫻桃之别十一<lb/>
紫櫻桃　　臈櫻桃　　滑臺櫻桃　朱皮櫻桃<lb/>
臈嘴櫻桃　旱櫻桃<hi>一名熱熟子</hi>　　　　吳櫻桃<lb/>
<pb n="KR3j0185_WYG_104-74a"/>
水焰兒櫻桃　　　　　甜菓子　　急溜子<lb/>
千葉櫻桃<lb/>
　石榴之别九<lb/>
千葉石榴　粉紅石榴　黄石榴　　青皮石榴<lb/>
水晶漿榴　朱皮石榴　重臺榴<hi>東京奉慈觀出此</hi>
水晶甜榴　銀含稜石榴<hi>偃師縣出</hi>
　林檎之别六<lb/>
蜜林檎　　花紅林檎　水林檎　　金林檎<lb/>
<pb n="KR3j0185_WYG_104-74b"/>
轉身林檎　操林檎<lb/>
　木𤓰之别五<lb/>
山木𤓰　　軟條木𤓰　宣州木𤓰　香木𤓰　榠樝<lb/>
　柰之别十<lb/>
蜜柰　　　大柰　　　紅柰　　　兔頭柰<lb/>
寒毬　　　黄寒毬　　頻婆　　　海紅<lb/>
大秋子　　小秋子<lb/>
　刺花三十七種<lb/>
<pb n="KR3j0185_WYG_104-75a"/>
倒提黄薔薇　　　　　千葉白薔薇<lb/>
刺紅　　　宻枝月季　千葉月桂<hi>粉紅</hi>
黄月季　　川四季　　深紅月季　長春花<lb/>
日月花　　四季長春　川金沙　　黄金沙<lb/>
水林檎<hi>單葉金沙也</hi>　　　　寳相<hi>千葉</hi>　盧川寳相<lb/>
黄寳相　　荼䕷　　　千葉荼䕷　金荼䕷<lb/>
薔薇<hi>單葉</hi>　二色薔薇　千葉薔薇　錦被堆<lb/>
黄薔薇　　馬㽔花　　粉團兒　　單葉寳相<lb/>
<pb n="KR3j0185_WYG_104-75b"/>
玫瑰　　　穿心玫瑰　玉香梅　　千葉紅香梅<lb/>
茶梅　　　千葉茶梅　黄玫瑰　　減伏<lb/>
木香花<lb/>
　　草花八十九種<lb/>
蘭<hi>出澶州者佳春開紫色</hi>　　　　秋蘭　　　黄蘭<hi>出嵩山</hi>
水仙花<hi>一名金盞銀臺</hi>　　　　單葉菊　　金鈴菊<lb/>
毬子菊　　雞冠菊　　地嵩菊　　黄蔟菊<lb/>
柿黄菊　　青心菊　　葉紅菊　　黄窵廷子<lb/>
<pb n="KR3j0185_WYG_104-76a"/>
探白子　　五色菊　　粉紅菊　　千葉大黄菊<lb/>
碧菊　　　千葉晚菊　白菊　　　六月紫菊<lb/>
釵頭菊　　紫菊<hi>一謂之旱蓮</hi>金錢菊<hi>一名夏菊</hi>萬翎菊<lb/>
川金錢菊<hi>深紅色單葉</hi>　　　川剪金　　鵝黄萱草<lb/>
大山萱草　千葉萱草　四季萱草　糙萱草<lb/>
北極萱草　紅金燈　　黄金燈　　白金燈<lb/>
粉紅金燈　碧金燈　　紫金燈　　紅絲花<lb/>
石竹花<hi>粉紅</hi>鵝毛石竹<hi>一名綉竹</hi>　　　　御金花<lb/>
<pb n="KR3j0185_WYG_104-76b"/>
麗春<hi>亦名望仙</hi>　黄麗春　　金鳯花　　麗秋<lb/>
玉簪花　　紅蓑荷　　水仙花　　曼陀羅花<lb/>
千葉曼陀羅花　　　　層臺曼陀羅花<lb/>
雞冠花　　矮雞冠　　黄雞冠　　白雞冠<lb/>
粉紅雞冠　芫花　　　胡蜀葵　　千葉紅葵<lb/>
剪金　　　剪稜蜀葵　千葉紫葵　鵝黄蜀葵<lb/>
九心蜀葵　千葉緋葵　千葉鼔子　水紅<lb/>
鬢邊嬌　　家水紅<hi>開百餘日</hi>白山丹　　水丹花<hi>深紅</hi>
<pb n="KR3j0185_WYG_104-77a"/>
金蓮花<hi>出嵩山頂</hi>雲夢花　　地錦花　　照天花<hi>出岷州</hi>
水牡丹　　杜參花<hi>出憲州</hi>碧鳯花<hi>一名/鴨脚</hi>碧玉盞<hi>一名薺苨</hi>
紫金帶　　紅百合　　紅山薑　　碧山薑<lb/>
黄百合　　萱草　　　紫榦子<lb/>
　　水花十七種<lb/>
單葉蓮　　千葉紅蓮　玉骨朶<hi>白蓮也</hi>白樓子<lb/>
紅樓子　　碧蓮子<hi>出惠泉及超化寺心中湧泉者是也</hi>白蘋<lb/>
草荇　　　水紅　　　穿心蓮　　瑞蓮<hi>一名朱沙穀</hi>
<pb n="KR3j0185_WYG_104-77b"/>
雙頭瑞蓮　佛頭蓮<hi>碧千葉</hi>朝日蓮<hi>李駙馬園</hi>千葉珠子蓮<lb/>
釵頭蓮　　甘草黄<lb/>
　　蔓花六種<lb/>
凌霄　　　驕藤　　　雪茸花　　荷葉花<lb/>
千葉鼔子　牽牛花<lb/>
　　四時變接法<hi>此唯洛中氣候可依若變接它處須各隨地氣早處接</hi>
立春前後　接諸般鍼刺花<hi>自有刺花一門</hi>
雨水後　木𤓰上接<hi>石南軟山木𤓰大木𤓰條木𤓰宣木𤓰</hi>
<pb n="KR3j0185_WYG_104-78a"/>
　櫻桃上接<hi>諸般桃半杖紅</hi>　　　　木筆上接<hi>木蘭辛夷</hi>
　玉拂子上接<hi>玉蝴蝶瓊花八仙花</hi>　　楂子上接<hi>榅桲</hi>
　野薔薇上接<hi>千葉黄薔薇并諸般刺花</hi>　榅桲上接<hi>榠樝</hi>
二月節　㯲椑上接<hi>林檎海棠</hi>　　桃椑上接<hi>諸般桃諸般梅</hi>
　杏椑上接<hi>諸般杏李子</hi>　　　　棠梨上接<hi>諸般梨海棠</hi>
春分節　壓檜栢　分玉簪　接玫瑰　栽芙蓉<lb/>
　分碧蘆　分芭蕉　灌百合　剪金石竹<lb/>
　種山丹　分早蓮　下金錢子　栽紫條玫瑰<lb/>
<pb n="KR3j0185_WYG_104-78b"/>
　石榴上接諸般石榴　棗椑上接諸般棗<lb/>
　軟棗上接諸般柿<lb/>
三月上旬　種諸般花子　栽百般花<lb/>
榖雨　分諸般菊　栽五色莧　種諸般雞冠<lb/>
五月節　種諸般竹　十三日竹迷<lb/>
六月節　種玉筋子　栽望仙子<hi>六月已前皆可種須澆灌乃活</hi>
七月節　種木𤓰　　壓軟條檜<lb/>
處暑　種牡丹子　種諸般芍藥<lb/>
<pb n="KR3j0185_WYG_104-79a"/>
八月節　分牡丹　接牡丹箆子　分芍藥<lb/>
　栽諸般針刺花　種鹿春望仙<lb/>
　撒石竹并剪金錢等花子合分栽<lb/>
九月節　種核桃　麗春子　望仙子　石竹<lb/>
　紫條玫瑰<lb/>
霜降　種諸般菓子樹<lb/>
十月節　種小桃　諸般雜木<lb/>
十二月節　揭凍榆木　分擘錦被堆　減拔粉團子<lb/>
<pb n="KR3j0185_WYG_104-79b"/>
　　接花法<lb/>
接花必于秋社後九月前餘皆非其時也接花預于二<lb/>
三年前種下祖子唯根盛者為佳葢家祖子根肥而嫩<lb/>
嫩則津脉盛而木實山祖子多老根少而木虛接之多<lb/>
失削接頭須平而闊常令根皮包含接頭勿令作陡刄<lb/>
刄陡則帶皮處厚而根浹刄太陡則接頭多退而皮出<lb/>
不相對津脉不通遂致枯死矣接頭繫縛欲宻勿令透<lb/>
風不可令濕瘡口接頭必以細土覆之不可令人觸動<lb/>
<pb n="KR3j0185_WYG_104-80a"/>
接後月餘須時時看覩勿令根下生妬芽芽生即分減<lb/>
却津脉而接頭枯矣凡選接頭須取木枝肥嫩花芽盛<lb/>
大平圓而實者為佳虛尖者無花矣<lb/>
　　栽花法<lb/>
凡願栽花須于四五月間先治地如地稍肥美即翻起<lb/>
深二尺以耒去石瓦礫皮頻鉏削勿令生草至秋社後<lb/>
九月以前栽之若地多瓦礫或帶醎鹵則鉏深三尺以<lb/>
上去盡舊土别取新好黄土培填切不可用糞即生蠐<lb/>
<pb n="KR3j0185_WYG_104-80b"/>
螬而蠧花根矣根蠧則花頭不大而不成千葉也凡栽<lb/>
花不欲深深則根不行而花不發旺也但以瘡口齊土<lb/>
面為佳此深淺之度也掘土坑須量花根長短為淺深<lb/>
之堆坑欲闊而平土欲肥而細然于土坑中心堆成小<lb/>
土墩子其墩子欲上鋭而下闊將花于土墩上坐定然<lb/>
後整理花根令四向横垂勿令屈摺為妙然後用一生<lb/>
黄土覆之以瘡口齊土面為凖<lb/>
　　種祖子法<lb/>
<pb n="KR3j0185_WYG_104-81a"/>
凡欲種花子先于五六月間擇背陰處肥美地治作畦<lb/>
鉏欲深而頻地如不佳翻換而栽花法每嵗七月以後<lb/>
取千葉牡丹花子候花瓶欲折其子微變黄時采之破<lb/>
其瓶子取子于已治畦地内一如種菜法種之不得隔<lb/>
日隔日多即花瓶乾而子黑則種之萬無一生矣撒子<lb/>
願宻不欲疎疎則不生不厭太宻地稍乾則先以水灌<lb/>
之候水脉均潤然後撒子訖杷耬一如種菜法每十日<lb/>
一澆有雨即止冬月須用木葉葢覆有雪即以雪覆木<lb/>
<pb n="KR3j0185_WYG_104-81b"/>
葉上候月間即生芽葉矣生時頻去草久無雨即須日<lb/>
日澆灌切不得用糞候八月社後别為治畦而分種之<lb/>
如栽菜法如花子已熟不曽治地即先取花瓶連花子掘<lb/>
地坑窖之一面速治地候熟可種即取窖中子依前法<lb/>
撒之其中間或有却成子葉者<lb/>
　　打剥花法<lb/>
凡千葉牡丹須于八月社前打剥一畨每株上只留花<lb/>
頭四枝餘者皆可截先接頭于祖上接之候至來年二<lb/>
<pb n="KR3j0185_WYG_104-82a"/>
月間所留花芽間小葉見其中花蕊切須子細辯認若<lb/>
花芽須平而圓實即留之千葉花也若花蕊虛即不成<lb/>
千葉當此須去之每株止留三兩蕊可也花頭多即不<lb/>
成千葉而開頭小矣<lb/>
　　分芍藥法<lb/>
分芍藥處暑為上時八月為中時九月為下時取芍藥<lb/>
須闊鉏勿令損根取出净洗土看窠株大小花芽多寡<lb/>
須時分之每窠須留四芽以上一用好細黄土和泥採<lb/>
<pb n="KR3j0185_WYG_104-82b"/>
蘸花根坐于坑中土墩上整理根令四向横垂然後以<lb/>
細黄土培之根不欲深深則花不發旺令花根低如土<lb/>
面一指以下為佳耳不得用糞候春間花芽發如頭圓<lb/>
平而實即留之虛大者無花矣新栽時每窠只可留花<lb/>
頭一兩朶候一二年花得地力可四五朶花頭多即不<lb/>
成千葉矣慎之慎之栽芍藥于陰處晾根令微乾然後<lb/>
種則花速起發掘取後可留月餘不妨寄逺尤宜<lb/>
<pb n="KR3j0185_WYG_104-83a"/>
　　魏王花木志<hi>闕名</hi>
　　思惟<lb/>
思惟樹漢時有道人自西域持貝多子植於嵩之西峯<lb/>
下後極髙大有四樹樹一年三花<lb/>
　　紫菜<lb/>
吳郡邊海諸山悉生紫菜<lb/>
　　木蓮<lb/>
木蓮葉似辛夷花類蓮<lb/>
<pb n="KR3j0185_WYG_104-83b"/>
　　山茶<lb/>
山茶似海石榴出桂州<lb/>
　　溪蓀<lb/>
溪蓀如髙良薑生水中出茆山<lb/>
　　朱槿<lb/>
重臺朱槿似桑南中呼為桑槿<lb/>
　　蓴根<lb/>
蓴根羮之絶美江東謂之蓴龜<lb/>
<pb n="KR3j0185_WYG_104-84a"/>
　　孟娘菜<lb/>
江淮有孟娘菜並益肉食<lb/>
　　牡桂<lb/>
牡桂葉大如苦竹葉葉中一脉如筆跡<lb/>
　　黄辛夷<lb/>
衛公平泉莊有黄辛夷紫丁香<lb/>
　　紫藤花<lb/>
吳苑生<lb/>
<pb n="KR3j0185_WYG_104-84b"/>
　　鬱樹<lb/>
鬱樹髙五六尺其實大如李色赤食之甘<lb/>
　　盧橘<lb/>
盧橘蜀生有紿客橙似橘而非若䄂而香冬夏華實相<lb/>
繼或如彈丸或如拳通嵗食之亦名盧橘<lb/>
　　楮子<lb/>
南方記楮子如桃實二月花仍連著實七八月熟土人鹽<lb/>
蔵之味辛出交趾<lb/>
<pb n="KR3j0185_WYG_104-85a"/>
　　石南<lb/>
石南樹野生二月花仍連着實如燕卵八月熟民採之<lb/>
取曝乾其皮作魚羮和之尤美出九真<lb/>
　　都勾<lb/>
都勾似栟櫚木中出屑如麫可取為餌食如桄榔<lb/>
　　茶葉<lb/>
茶葉似梔子可煑為飲其老葉謂之茅嫩葉謂之茗<lb/>
<pb n="KR3j0185_WYG_104-86a"/>
　　桂海花木志<hi>范成大</hi>
　　上元紅<lb/>
上元紅深紅色絶似紅木𤓰花不結實以燈夕前後開<lb/>
故名<lb/>
　　白鶴花<lb/>
白鶴花如白鶴立春開<lb/>
　　南山茶<lb/>
南山茶葩萼大倍中州者色微淡葉柔薄有毛别自有<lb/>
<pb n="KR3j0185_WYG_104-86b"/>
一種如中州所出者<lb/>
　　紅荳蔲花<lb/>
紅荳䓻花叢生葉瘦如碧蘆春末發初開花先抽一榦<lb/>
有大籜包之籜解花見一穗數十蕊淡紅鮮妍如桃杏<lb/>
花色蕊重則下垂如葡萄又如火齊瓔珞及剪綵鸞枝<lb/>
之狀此花無實不與草荳䓻同種毎蕊心有兩瓣相並<lb/>
詞人托興曰比目連理云<lb/>
　　泡花<lb/>
<pb n="KR3j0185_WYG_104-87a"/>
泡花南人或名柚花春末開蕊圓白如大珠既坼則似<lb/>
茶花氣極清芳與茉莉素馨相逼番人采以蒸香風味<lb/>
超勝<lb/>
　　紅蕉花<lb/>
紅蕉花葉痩類蘆箬心中抽條條端發花葉數層日坼<lb/>
一兩葉色正紅如榴花荔子其端各有一㸃鮮緑尤可<lb/>
愛春夏開至嵗寒猶芳又有一種根出土處特肥飽如<lb/>
膽缾名膽缾蕉<lb/>
<pb n="KR3j0185_WYG_104-87b"/>
　　枸那花<lb/>
枸那花葉痩長畧似楊栁夏開淡紅花一朶數十萼至<lb/>
秋深猶有之<lb/>
　　史君子花<lb/>
史君子花蔓生作架植之夏開一簇一二十葩輕盈似<lb/>
海棠<lb/>
　　水西花<lb/>
水西花葉如萱草花黄夏開<lb/>
<pb n="KR3j0185_WYG_104-88a"/>
　　裹梅花<lb/>
裹梅花即木槿有紅白二種葉似蜀葵采紅者連葉包<lb/>
裹黄梅鹽漬暴乾以薦酒故名玉修花<lb/>
<pb n="KR3j0185_WYG_104-89a"/>
　　楚辭芳草譜<hi>謝翺</hi>
　　江離<lb/>
江離之草屈原幼時所先採盖自其初度則固已扈江<lb/>
離辟芷矣張勃云江離出臨海縣海水中正青似亂髮<lb/>
楚辭之于江離畦而種之則非水物本草蘪蕪一名江<lb/>
離又云被以江離揉以蘪蕪又不應是一物也<lb/>
　　薰草<lb/>
世以蕙草盖即薫草臭如蘪蕪可以已厲故古之袚除<lb/>
<pb n="KR3j0185_WYG_104-89b"/>
以此草薫之因謂之薫草王逸章句云菌薫也今之零<lb/>
陵香<lb/>
　　菌<lb/>
按王逸云菌即薰司馬云大芝支遁云舜華則王説恐<lb/>
非七諫云飲菌若之朝露即莊子所謂朝菌者豈此耶<lb/>
　　蘭<lb/>
離騷云滋蘭九畹又云光風轉蕙汜崇蘭蘭草大都似<lb/>
澤蘭其香可着衣帶者是素問云治之以蘭除陳氣也<lb/>
<pb n="KR3j0185_WYG_104-90a"/>
皆槩指香草可見<lb/>
　　蕙<lb/>
蕙大抵似蘭皆柔荑其端作花蘭一荑一花蕙一荑五<lb/>
六花香次于蘭楚辭蘭每及蕙畹蘭而畆蕙也汜蘭而<lb/>
轉蕙也蕙殽蒸蘭藉也<lb/>
　　杜若<lb/>
杜若一名杜蘅苗似山薑花黄赤子大如棘九歌湘君<lb/>
曰采芳洲兮杜若將以遺兮下女湘夫人云搴汀洲兮<lb/>
<pb n="KR3j0185_WYG_104-90b"/>
杜若將以遺兮逺者杜若之為物令人不忘搴采而贈<lb/>
之以明其不相忘也<lb/>
　　茞<lb/>
楚辭以芳草比君子而言茞者最多盖今香白芷也出<lb/>
近道下濕地可作面脂其葉可用沐浴故曰浴蘭湯兮<lb/>
沐芳<lb/>
　　蘼蕪<lb/>
芎藭之苗葉為蘼蕪似蛇牀而香魏文帝以蕙草為香<lb/>
<pb n="KR3j0185_WYG_104-91a"/>
燒之以蘼蕪藏衣中故少司命曰秋蘭兮蘼蕪羅生兮<lb/>
堂下緑葉兮素枝芳菲菲兮襲子古詩上山采蘼蕪<lb/>
　　卷葹<lb/>
卷葹草㧞心不死江淮間謂之宿莽説見郭璞賛故離<lb/>
騷經曰朝搴阰之木蘭兮夕攬洲之宿莽非宿草也<lb/>
　　菉<lb/>
離騷云薋菉葹以盈室兮判獨離而不服皆指惡草異<lb/>
菉竹之菉<lb/>
<pb n="KR3j0185_WYG_104-91b"/>
　　菊<lb/>
菊季秋寒露後五日始有華華得土之正色離騷夕餐<lb/>
秋菊之落英觀崔寔費長房九日採菊語則茹菊延齡<lb/>
自古已然<lb/>
　　荃<lb/>
荃昌蒲也一名蓀楚辭曰數惟蓀之多怒兮蓀佯聾而<lb/>
不聞辭言香草皆以喻臣唯言蓀者喻君盖蓀于藥為<lb/>
君也<lb/>
<pb n="KR3j0185_WYG_104-92a"/>
　　薜荔<lb/>
離騷云貫薜荔之落蕋王逸章句曰薜荔香草縁木而<lb/>
生蘂實也<lb/>
　　款冬<lb/>
款冬葉似葵而大叢生花出根下十一十二月雪中出<lb/>
花茂悦郭氏曰款涷也故楚辭云款冬而生兮凋彼葉<lb/>
柯<lb/>
　　艾<lb/>
<pb n="KR3j0185_WYG_104-92b"/>
蕭與艾本皆香草離騷則薄之曰户服艾以盈要兮謂<lb/>
幽蘭其不可佩然要之庶人所服比之蘭蕙則有間矣<lb/>
　　蔞<lb/>
蔞蔞蒿也其葉似艾白色長數寸髙丈餘好生水邊大<lb/>
招云英酸蒿蔞不沾薄只王逸曰蒿繁草也蔞香草也<lb/>
　　莎<lb/>
莎莖葉都似三稜和香用之招隱云青莎雜樹兮蘋草<lb/>
靃靡<lb/>
<pb n="KR3j0185_WYG_104-93a"/>
　　匏<lb/>
匏瓠也可刳以涉水按楚辭王襃九懷稱援匏𤓰兮接<lb/>
糧<lb/>
　　蓼<lb/>
蓼生水澤楚辭曰蓼虫不知徙乎葵菜言蓼辛葵甘虫<lb/>
各安其故不知遷也<lb/>
　　茨<lb/>
茨蒺藜也布地蔓生細葉子有三角狀如菱而小刺人<lb/>
<pb n="KR3j0185_WYG_104-93b"/>
生道上按七諌曰江離棄于窮巷兮蒺藜蔓乎東廂<lb/>
　　䔖<lb/>
䔖生水中實兩角或四角一名芰離騷曰製芰荷以為<lb/>
衣兮集芙蓉以為裳盖芰葉雜遝荷葉博大有為衣之<lb/>
象而芙蓉若可緝者也<lb/>
　　蘋<lb/>
蘋葉正四方中拆如十字根生水底葉敷水上天問曰<lb/>
靡蓱九衢言其枝葉分為衢道猶今言花五出六出也<lb/>
<pb n="KR3j0185_WYG_104-94a"/>
　　萍<lb/>
萍無根浮水而生楚辭曰竊傷浮萍兮無根<lb/>
<pb n="KR3j0185_WYG_104-95a"/>
　　南方草木狀上<hi>嵇含</hi>
　南越交趾植物在四裔最為竒周秦以前無稱焉自<lb/>
　漢武帝開拓封疆捜求珍異取其尤者充貢中州之<lb/>
　人或昧其狀乃以所聞詮叙有禆子弟云爾<lb/>
　草類<lb/>
　　甘蕉<lb/>
甘蕉望之如樹林大者一圍餘葉長一丈或七八尺<lb/>
廣二尺許花大如酒杯形色如芙蓉著莖末百餘子<lb/>
<pb n="KR3j0185_WYG_104-95b"/>
各為房相連累甜美亦可蜜藏根如芋魁大者如車轂<lb/>
實隨花長每華一闔各有六子先後相次子不俱生花<lb/>
不俱落一名芭蕉或曰巴苴剥其子上皮色黄白味似<lb/>
蒲萄甜而脆亦療饑此有三種子大如拇指長而鋭有<lb/>
類羊角名羊角蕉味最甘好一種子大如雞卵有類牛<lb/>
乳名牛乳蕉微減羊角一種大如藕子長六七寸形正<lb/>
方少甘最下也其莖解散如絲以灰練之可紡績為絺<lb/>
綌謂之蕉葛雖脆而好黄白不如葛赤色也交廣俱有<lb/>
<pb n="KR3j0185_WYG_104-96a"/>
之三輔黄圖曰漢武帝元鼎六年破南越建扶荔宫以<lb/>
植所得竒草異木有甘蕉十二本<lb/>
　　耶悉茗<lb/>
耶悉茗花末利花皆胡人自西國移植于南海南人憐<lb/>
其芳香競植之陸賈南越行紀曰南越之境五糓無味<lb/>
百草不香此二花特芳香者縁自别國移至不隨水土<lb/>
而變與夫橘北為枳異矣彼之女子以綵絲穿花心以<lb/>
為首飾<lb/>
<pb n="KR3j0185_WYG_104-96b"/>
　　末利<lb/>
末利花似薔薇之白者香愈于耶悉茗<lb/>
　　豆䓻花<lb/>
豆蔲花其苗如蘆其葉似薑其花作穗嫩葉卷之而生<lb/>
花微紅穗頭深色葉漸舒花漸出舊説此花食之破氣<lb/>
消痰進酒増倍太康二年交州貢一篚上試之有驗以<lb/>
賜近臣<lb/>
　　山薑花<lb/>
<pb n="KR3j0185_WYG_104-97a"/>
山薑花莖葉即薑也根不堪食于葉間吐花作穗如麥<lb/>
粒軟紅色煎服之治冷氣甚效出九真交趾<lb/>
　　鶴草<lb/>
鶴草蔓生其花麴塵色淺紫蒂葉如栁而短當夏開花<lb/>
形如飛鶴觜翅尾足無所不備出南海云是媚草上有<lb/>
蟲老蜕為蝶赤黄色女子藏之謂之媚蝶能致其夫憐<lb/>
愛<lb/>
　　甘<graphic n="KR1538" url="https://raw.githubusercontent.com/kanripo/KR-Gaiji/master/images/KR1538.png" mimeType="image/png"/>
<pb n="KR3j0185_WYG_104-97b"/>
甘<graphic n="KR1538" url="https://raw.githubusercontent.com/kanripo/KR-Gaiji/master/images/KR1538.png" mimeType="image/png"/>盖薯蕷之類或曰芋之類根葉亦如芋實如拳有<lb/>
大如甌者皮紫而肉白蒸䰞食之味如薯蕷性不甚冷<lb/>
舊朱崖之地海中之人皆不業耕稼惟掘地種甘<graphic n="KR1538" url="https://raw.githubusercontent.com/kanripo/KR-Gaiji/master/images/KR1538.png" mimeType="image/png"/>秋<lb/>
熟收之蒸曬切如米粒倉圌貯之以充糧糗是名<graphic n="KR1538" url="https://raw.githubusercontent.com/kanripo/KR-Gaiji/master/images/KR1538.png" mimeType="image/png"/>糧<lb/>
北方人至者或盛具牛豕膾炙而末以甘<graphic n="KR1538" url="https://raw.githubusercontent.com/kanripo/KR-Gaiji/master/images/KR1538.png" mimeType="image/png"/>薦之若粳<lb/>
粟然大抵南人二毛者百無一二惟海中之人壽百餘<lb/>
嵗者由不食五榖而食甘<graphic n="KR1538" url="https://raw.githubusercontent.com/kanripo/KR-Gaiji/master/images/KR1538.png" mimeType="image/png"/>故爾<lb/>
　　水蓮<lb/>
<pb n="KR3j0185_WYG_104-98a"/>
花之美者有水蓮如蓮而莖紫柔而無刺<lb/>
　　水蕉<lb/>
水蕉如鹿葱或紫或黄吳永安中孫休嘗遣使取二花<lb/>
終不可致但圖畵以進<lb/>
　　蒟醬<lb/>
蒟醬蓽茇也生于蕃國者大而紫謂之蓽茇生于畨禺<lb/>
者小而青謂之蒟焉可以為食故謂之醬焉交趾九真<lb/>
人家多種蔓生<lb/>
<pb n="KR3j0185_WYG_104-98b"/>
　　菖蒲<lb/>
菖蒲畨禺東有澗澗中生菖蒲皆一寸九節安期生採<lb/>
服僊去但留玉舄焉<lb/>
　　留求子<lb/>
留求子形如梔子稜瓣深而兩頭尖似訶梨勒而徑及<lb/>
半黄已熟中有肉白色甘如棗核大治嬰孺之疾南海<lb/>
交趾俱有之<lb/>
　　諸蔗<lb/>
<pb n="KR3j0185_WYG_104-99a"/>
諸蔗一曰甘蔗交趾所生者圍數寸長丈餘頗似竹斷<lb/>
而食之甚甘笮取其汁曝數日成飴入口消釋彼人謂<lb/>
之石蜜吳孫亮使黄門以銀椀并盖就中藏吏取交州<lb/>
所獻甘蔗餳黄門先恨藏吏以䑕屎投餳中啟言吏不<lb/>
謹亮呼吏持餳器入問曰此器既盖之且有油覆無縁<lb/>
于此黄門將有恨汝吏叩頭曰嘗從臣求莞席臣以席<lb/>
有數不敢與亮曰必是此問之具服南人云甘蔗可消<lb/>
酒又名干蔗司馬相如樂歌曰泰尊柘漿析朝酲是其<lb/>
<pb n="KR3j0185_WYG_104-99b"/>
義也太康六年扶南國貢諸蔗一丈三節<lb/>
　　草麴<lb/>
草麴南海多矣酒不用麴糵但杵米粉雜以衆草葉冶<lb/>
葛汁滌溲之大如卵置蓬蒿中蔭蔽之經月而成用此<lb/>
合糯為酒故劇飲之既醒猶頭熱涔涔以其有毒草故<lb/>
也南人有女數嵗即大釀酒既漉候冬陂池竭時寘酒<lb/>
罌中密固其上瘞陂中至春瀦水滿亦不復發矣女將<lb/>
嫁乃發陂取酒以供賔客謂之女酒其味絶美<lb/>
<pb n="KR3j0185_WYG_104-100a"/>
　　芒茅<lb/>
芒茅枯時瘴疫大作交廣皆爾也土人呼曰黄茅瘴又<lb/>
曰黄芒瘴<lb/>
　　肥馬草<lb/>
南方冬無積藁瀕海郡邑多馬有草葉類梧桐而厚取<lb/>
以秣馬謂之肥馬草馬頗嗜而食果肥壯矣<lb/>
　　冬葉<lb/>
冬葉薑葉也苞苴物交廣皆用之南方地熱物易腐敗<lb/>
<pb n="KR3j0185_WYG_104-100b"/>
惟冬葉藏之乃可持久<lb/>
　　蒲葵<lb/>
蒲葵如栟櫚而柔薄可為葵笠出龍川<lb/>
　　乞力伽<lb/>
藥有乞力伽木也瀕海所産一根有至數斤者劉涓子<lb/>
取以作煎令可丸餌之長生<lb/>
　　赬桐<lb/>
赬桐花嶺南處處有自初夏生至秋盖草也葉如桐其<lb/>
<pb n="KR3j0185_WYG_104-101a"/>
花連枝萼皆深紅之極者俗呼貞桐花貞皆訛也<lb/>
　　水葱<lb/>
水葱花葉皆如鹿葱花色有紅黄紫三種出始興婦人<lb/>
懷姙佩其花生男者即此花非鹿葱也交廣人佩之極<lb/>
有驗然其土多男不厭女子故不常佩也<lb/>
　　蕪菁<lb/>
蕪菁嶺嶠已南俱無之偶有士人因官攜種就彼種之<lb/>
出地則變為芥亦橘種江北為枳之義也至曲江方有<lb/>
<pb n="KR3j0185_WYG_104-101b"/>
菘彼人謂之蓁菘<lb/>
　　茄<lb/>
茄樹交廣草木經冬不衰故蔬圃之中種茄宿根有三<lb/>
五年者漸長枝榦乃成大樹每夏秋盛熟則梯樹採之<lb/>
五年後樹老子稀即伐去之别栽嫩者<lb/>
　　綽菜<lb/>
綽菜夏生于池沼間葉類茨菰根如藕條南海人食之<lb/>
云令人思睡呼為瞑菜<lb/>
<pb n="KR3j0185_WYG_104-102a"/>
　　蕹<lb/>
蕹葉如落葵而小性冷味甘南人編葦為筏作小孔浮<lb/>
于水上種子于水中則如萍根浮水面及長莖葉皆出<lb/>
于葦筏孔子隨水上下南方之竒蔬也冶葛有大毒以<lb/>
蕹汁滴其苗當時萎死世傳魏武能噉冶葛至一尺云<lb/>
先食此菜<lb/>
　　冶葛<lb/>
冶葛毒草也蔓生葉如羅勒光而厚一名胡曼草寘毒<lb/>
<pb n="KR3j0185_WYG_104-102b"/>
者多雜以生蔬進之悟者速以藥解不爾半日輒死山<lb/>
羊食其苗即肥而大亦如䑕食巴豆其大如㹠盖物類<lb/>
有相伏也<lb/>
　　吉利草<lb/>
吉利草其莖如金釵股形類石斛根類芍藥交廣俚俗<lb/>
多蓄蠱毒惟此草解之極驗呉黄武中江夏李俁以罪<lb/>
徙合浦初入境遇毒其奴吉利者偶得是草與俁服遂<lb/>
解吉利即遁去不知所之俁因此濟人不知其數遂以<lb/>
<pb n="KR3j0185_WYG_104-103a"/>
吉利為名豈李俁者徙非其罪或俁自有隠徳神明啟<lb/>
吉利者救之耶<lb/>
　　良耀草<lb/>
良耀草枝葉如麻黄秋結子如小粟煨食之解毒功不<lb/>
亞于吉利始昔有得是藥者梁氏之子耀因以為名梁<lb/>
轉為良爾花白似牛李出髙涼<lb/>
　　蕙<lb/>
蕙草一名薰草葉如麻兩兩相對氣如蘼蕪可以止癘<lb/>
<pb n="KR3j0185_WYG_104-103b"/>
出南海<lb/>
<pb n="KR3j0185_WYG_104-104a"/>
　　南方草木狀中<lb/>
　木類<lb/>
　　楓人<lb/>
楓人五嶺之間多楓木嵗久則生瘤癭一夕遇暴雷驟<lb/>
雨其樹贅暗長三五尺謂之楓人越巫取之作術有通<lb/>
神之驗取之不以法則能化去<lb/>
　　楓香<lb/>
楓香樹似白楊葉圓而岐分有脂而香其子大如鴨卵<lb/>
<pb n="KR3j0185_WYG_104-104b"/>
二月華發乃著實八九月熟曝乾可燒惟九真郡有之<lb/>
　　薫陸香<lb/>
薫陸香出大秦在海邊有大樹枝葉正如古松生于沙<lb/>
中盛夏樹膠流出沙上方採<lb/>
　　榕<lb/>
榕樹南海桂林多植之葉如木麻實如冬青樹榦拳曲<lb/>
是不可以為器也其本稜理而深是不可以為材也燒<lb/>
之無焰是不可以為薪也以其不材故能久而無傷其<lb/>
<pb n="KR3j0185_WYG_104-105a"/>
䕃十畝故人以為息焉而又枝條既繁葉又茂細軟條<lb/>
如藤垂下漸漸及地藤稍入地便生根節或一大株有<lb/>
根四五處而横枝及鄰樹即連理南人以為常不謂之<lb/>
瑞木<lb/>
　　益智子<lb/>
益智子如筆毫長七八分二月花色若蓮著實五六月<lb/>
熟味辛雜五味中芬芳亦可鹽曝出交趾合浦建安八<lb/>
年交州刺史張津嘗以益智子粽餉魏武帝<lb/>
<pb n="KR3j0185_WYG_104-105b"/>
　　桂<lb/>
桂出合浦生必以髙山之巔冬夏常青其類自為林間<lb/>
無雜樹交趾置桂園桂有三種葉如柏葉皮赤者為丹<lb/>
桂葉似柿葉者為菌桂其葉似枇杷葉者為牡桂三輔<lb/>
黄圖曰甘泉宫南有昆明池池中有靈波殿以桂為柱<lb/>
風來自香<lb/>
　　朱槿<lb/>
朱槿花莖葉皆如桑葉光而厚樹髙止四五尺而枝葉<lb/>
<pb n="KR3j0185_WYG_104-106a"/>
婆娑自二月開花至中冬即歇其花深紅色五出大如<lb/>
蜀葵有蘂一條長于花葉上綴金屑日光所爍疑若焰<lb/>
生一叢之上日開數百朶朝開暮落挿枝即活出髙涼<lb/>
郡一名赤槿一名日及<lb/>
　　指甲花<lb/>
指甲花其樹髙五六尺枝條柔弱葉如嫩榆與耶悉茗<lb/>
末利花皆雪白而香不相上下亦北人自大秦國移植<lb/>
于南海而此花極繁細纔如半米粒許彼人多折置襟<lb/>
<pb n="KR3j0185_WYG_104-106b"/>
袖間盖資其芬馥爾一名散沫花<lb/>
　　蜜香　沈香　鷄骨香　黄熟香　雞舌香<lb/>
　　棧香　青桂香　馬蹄香<lb/>
按此八香同出于一樹也交趾有蜜香樹榦似柜栁其<lb/>
花白而繁其葉如橘欲取香伐之經年其根榦枝節各<lb/>
有别色也木心與節堅黒沉水者為沈香與水面平者<lb/>
為雞骨香其根為黄熟香其榦為棧香細枝緊實未爛<lb/>
者為青桂香其根節輕而大者為馬蹄香其花不香成<lb/>
<pb n="KR3j0185_WYG_104-107a"/>
實乃香為雞舌香珍異之木也<lb/>
　　桄榔<lb/>
桄榔樹似栟櫚實其皮可作綆得水則柔韌北人以此<lb/>
聨木為舟皮中有屑如麫多者至數斛食之與常麫無<lb/>
異木性如竹紫黒色有文理工人解之以製弈枰出九<lb/>
真交趾<lb/>
　　訶梨勒<lb/>
訶梨勒樹似木梡花白子形如橄欖六路皮肉相著可<lb/>
<pb n="KR3j0185_WYG_104-107b"/>
作飲變白髭髮令黒出九真<lb/>
　　蘇枋<lb/>
蘇枋樹類槐花黒子出九真南人以染絳漬以大庾之<lb/>
水則色愈深<lb/>
　　水松<lb/>
水松葉如檜而細長出南海土産衆香而此木不大香<lb/>
故彼人無佩服者嶺北人極愛之然其香殊勝在南方<lb/>
時植物無情者也不香于彼而香于此豈屈于不知己<lb/>
<pb n="KR3j0185_WYG_104-108a"/>
而伸于知己者歟物理之難窮如此<lb/>
　　刺桐<lb/>
刺桐其木為材三月三時布葉繁密後有花赤色間生<lb/>
葉間旁照他物皆朱殷然三五房凋則三五復發如是<lb/>
者竟嵗九真有之<lb/>
　　棹<lb/>
棹樹榦葉俱似椿以其葉䰞汁漬果呼為棹汁若以棹<lb/>
汁雜彘肉食者即時為雷震死棹出髙涼郡<lb/>
<pb n="KR3j0185_WYG_104-108b"/>
　　杉<lb/>
杉一名柀檆合浦東二百里有杉一樹漢安帝永初五<lb/>
年春葉落隨風飄入洛陽城其葉大常杉數十倍術士<lb/>
亷盛曰合浦東杉葉也此休徵當出王者帝遣使驗之<lb/>
信然乃以千人伐樹役夫多死者其後三百人坐斷株<lb/>
上食過足相容至今猶存<lb/>
　　荆<lb/>
荆寧浦有三種金荆可作枕紫荆堪作牀白荆堪作履<lb/>
<pb n="KR3j0185_WYG_104-109a"/>
與他處牡荆蔓荆全異又彼境有牡荆指病自愈取節不<lb/>
相當者月暈時刻之與病人身齊等置牀下雖危困亦<lb/>
愈<lb/>
　　紫藤<lb/>
紫藤葉細長莖如竹根極堅實重重有皮花白子黒置<lb/>
酒中歴二三十年亦不腐敗其莖截置煙炱中經時成<lb/>
紫香可以降神<lb/>
　　榼藤<lb/>
<pb n="KR3j0185_WYG_104-109b"/>
榼藤依樹蔓生如通草藤也其子紫黒色一名象豆三<lb/>
年方熟其殻貯藥歴年不壞生南海解諸藥毒<lb/>
　　蜜香紙<lb/>
蜜香紙以蜜香樹皮葉作之微褐色有紋如魚子極香<lb/>
而堅韌水漬之不潰爛太康五年大秦獻三萬幅常以<lb/>
萬幅賜鎮南大將軍當陽侯杜預令寫所撰春秋釋例<lb/>
及經傳集解以進未至而預卒詔賜其家令藏之<lb/>
　　抱香履<lb/>
<pb n="KR3j0185_WYG_104-110a"/>
抱香履抱木生于水松之旁若寄生然極柔弱不勝刀<lb/>
鋸乘濕時刳而為履易如削瓜既乾而韌不可理也履<lb/>
雖猥大而輕者若通脱木風至則隨飄而動夏月納之<lb/>
可禦濕蒸之氣出扶南大秦諸國太康六年扶南貢百<lb/>
雙帝深歎異然哂其制作之陋但置諸外府以備方物<lb/>
而已按東方朔瑣語曰木履起于晉文公時介之推逃<lb/>
禄自隱抱樹而死公撫木哀歎遂以為履每懷從亡之<lb/>
功輒俯視其履曰悲乎足下足下之稱亦自此始也<lb/>
<pb n="KR3j0185_WYG_104-111a"/>
　　南方草木狀下<lb/>
　果類<lb/>
　　㯽榔<lb/>
㯽榔樹髙十餘丈皮似青銅節如桂竹下本不大上枝<lb/>
不小條直亭亭千萬若一森秀無柯端頂有葉葉似甘<lb/>
蕉條𣲖開破仰望眇眇如挿叢蕉于竹杪風至獨動似<lb/>
舉羽扇之掃天葉下繫數房房綴數十實實大如桃李<lb/>
天生棘重累其下所以禦衛其實也味苦澁剖其皮䰞<lb/>
<pb n="KR3j0185_WYG_104-111b"/>
其膚熟其實之堅如乾棗以扶留藤古賁灰并食則滑<lb/>
美下氣消榖出林邑彼人以為貴婚族客必先進若邂<lb/>
逅不設用相嫌恨一名賔門藥餞<lb/>
　　荔枝<lb/>
荔枝樹髙五六丈餘如桂樹緑葉蓬蓬冬夏榮茂青華<lb/>
朱實實大如雞子核黄黒似熟蓮實白如肪甘而多汁<lb/>
似安石榴有甜酢者至日將中翕然俱赤則可食也一<lb/>
樹下子百斛三輔黄圖曰漢武帝元鼎六年破南越建<lb/>
<pb n="KR3j0185_WYG_104-112a"/>
扶荔宫扶荔者以荔枝得名也自交趾移植百株于庭<lb/>
無一生者連年移植不息後數嵗偶一株稍茂然終無<lb/>
華實帝亦珍惜之一旦忽萎死守吏坐誅死者數十遂<lb/>
不復茂矣其實則嵗貢焉郵𫝊者疲斃于道極為生民<lb/>
之患<lb/>
　　椰<lb/>
椰樹葉如栟櫚髙六七丈無枝條其實大如寒𤓰外有<lb/>
麤皮次有殻圓而且堅剖之有白膚厚半寸味似胡桃<lb/>
<pb n="KR3j0185_WYG_104-112b"/>
而極肥美有漿飲之得醉俗謂之越王頭云昔林邑王<lb/>
與越王有故怨遣俠客刺得其首懸之于樹俄化為椰<lb/>
子林邑王憤之命剖以為飲器南人至今效之當刺時<lb/>
越王大醉故其漿猶如酒云<lb/>
　　楊梅<lb/>
楊梅其子如彈丸正赤五月中熟熟時似梅其味甜酸<lb/>
陸賈南越行紀曰羅浮山頂有湖楊梅山桃繞其際海<lb/>
人時登採拾止得于上飽噉不得持下東方朔林邑記<lb/>
<pb n="KR3j0185_WYG_104-113a"/>
曰林邑山楊梅其大如杯椀青時極酸既紅味如崖蜜<lb/>
以醖酒號梅香酎非貴人重客不得飲之<lb/>
　　橘<lb/>
橘白華赤實皮馨香有美味自漢武帝交趾有橘官長<lb/>
　一人秩二百石主貢御橘呉黄武中交趾太守士燮獻<lb/>
橘十七實同一蔕以為瑞異羣臣畢賀<lb/>
　　柑<lb/>
柑乃橘之屬滋味甘美特異者也有黄者有赬者赬者<lb/>
<pb n="KR3j0185_WYG_104-113b"/>
謂之壺柑交趾人以席囊貯蟻鬻于市者其窠如薄絮<lb/>
囊皆連枝葉蟻在其中并窠而賣蟻赤黄色大于常蟻<lb/>
南方柑樹若無此蟻則其實皆為群蠧所傷無復一完<lb/>
者矣今華林園有柑二株遇結實上命群臣宴飲于旁<lb/>
摘而分賜焉<lb/>
　　橄欖<lb/>
橄欖樹身聳枝皆髙數丈其子深秋方熟味雖苦澁咀<lb/>
之芬馥勝含雞舌香吳時嵗貢以賜近侍本朝自太康<lb/>
<pb n="KR3j0185_WYG_104-114a"/>
後亦如之<lb/>
　　龍眼<lb/>
龍眼樹如荔枝但枝葉稍小殻青黄色形圓如彈丸核<lb/>
如木梡子而不堅肉白而𢃄漿其甘如蜜一朶五六十<lb/>
顆作穗如葡萄然荔枝過即龍眼熟故謂之荔枝奴言<lb/>
常隨其後也東觀漢記曰單于來朝賜橙橘龍眼荔枝<lb/>
魏文帝詔群臣曰南方果之珍異者有龍眼荔枝令嵗<lb/>
貢焉出九真交趾<lb/>
<pb n="KR3j0185_WYG_104-114b"/>
　　海棗<lb/>
海棗樹身無閒枝直聳三四十丈樹頂四面共生十餘<lb/>
枝葉如栟櫚五年一實實甚大如杯盌核兩頭不尖雙<lb/>
卷而圓其味極甘美安邑御棗無以加也太康五年林<lb/>
邑獻百枚昔李少君謂漢武帝曰臣嘗遊海上見安期<lb/>
生食巨棗大如𤓰非誕説也<lb/>
　　千嵗子<lb/>
千嵗子有藤蔓出土子在根下鬚緑色交加如織其子<lb/>
<pb n="KR3j0185_WYG_104-115a"/>
一苞恒二百餘顆皮殻青黄色殻中有肉如栗味亦如<lb/>
之乾者殻肉相離撼之有聲似肉豆䓻出交趾<lb/>
　　五斂子<lb/>
五斂子大如木𤓰黄色皮肉脆軟味極酸上有五稜如<lb/>
刻出南人呼稜為斂故以為名以蜜漬之甘酢而美出<lb/>
南海<lb/>
　　鉤縁子<lb/>
鉤縁子形如𤓰皮似橙而金色北人重之極芬香肉甚<lb/>
<pb n="KR3j0185_WYG_104-115b"/>
厚白如蘆菔女工競雕鏤花鳥漬以蜂蜜㸃燕檀巧麗<lb/>
妙絶無與為比太康五年大秦貢十缶帝以三缶賜王<lb/>
愷助其珍味夸示于石崇<lb/>
　　海梧子<lb/>
海梧子樹與中國松同但結實絶大形如小栗三角肥<lb/>
甘香味亦樽俎間佳果也出林邑<lb/>
　　菴摩勒<lb/>
菴摩勒樹葉細似合昏花黄實似李青黄色核圓作六<lb/>
<pb n="KR3j0185_WYG_104-116a"/>
七稜食之先苦後甘術士以變白鬚髮有驗出九真<lb/>
　　石栗<lb/>
石栗樹與栗同但生于山石罅間花開三年方結實其<lb/>
殻厚而肉少其味似胡桃仁熟時或為群鸚鵡至啄食<lb/>
略盡故彼人多珍貴之出日南<lb/>
　　人面子<lb/>
人面子樹似含桃結子如桃實無味其核正如人面故<lb/>
以為名以蜜漬之稍可食以其核可玩于席間飣餖禦<lb/>
<pb n="KR3j0185_WYG_104-116b"/>
客出南海<lb/>
　竹類<lb/>
　　雲丘竹<lb/>
雲丘竹一節為船出扶南然今交廣有竹節長二丈其<lb/>
圍一二丈者往往有之<lb/>
　　<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>簩竹<lb/>
<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>簩竹皮薄而空多大者徑不過二寸皮麤澁以鎊犀<lb/>
象利勝于鐵出大秦<lb/>
<pb n="KR3j0185_WYG_104-117a"/>
　　石林竹<lb/>
石林竹似桂竹勁而利削為切割象皮如刀竿出九真<lb/>
交趾<lb/>
　　思摩竹<lb/>
思摩竹如竹大而筍生其節筍既成竹春而筍往生節<lb/>
焉交廣所在有之<lb/>
　　簞竹<lb/>
簞竹葉疎而大一節相去五六尺出九真彼人取嫩者<lb/>
<pb n="KR3j0185_WYG_104-117b"/>
磓浸紡績為布謂之竹疎布<lb/>
　　越王竹<lb/>
越王竹根生石上若細荻髙尺餘南海有之南人愛其<lb/>
青色用為酒籌云越王棄餘筭而竹生<lb/>
<pb n="KR3j0185_WYG_104-118a"/>
　　園林草木疏<hi>王方慶</hi>
金燈隰生花開纍纍明艷垂條不自支俗惡人家種之<lb/>
蜀葵一名茙葵本胡中葵也花有重臺者紅紫蜜白鮮<lb/>
麗多殊色<lb/>
蔓胡桃一作葡萄或言蠻中藤子也子甘滑如乳霜風<lb/>
下潰<lb/>
鬼皂莢生江南池澤如皂莢髙一二尺沐之長髮去垢<lb/>
蒟蒻根大如椀至秋葉滴露隨滴生苖細花輕艷翻如<lb/>
<pb n="KR3j0185_WYG_104-118b"/>
黄蝶<lb/>
金錢花梁大同二年來中土花黄重叠魚𢎞謂得花勝<lb/>
得錢<lb/>
椒枝條蕃蔚子離離䔩䔩紅秋風白露中段柯古謂茱<lb/>
茰氣好上椒氣好下<lb/>
野狐絲多蔓生于閒庭幽砌色白花微紅大如粟米然<lb/>
牽牛條縁竹木而上花色如藍蒨風露沾灑何限麗艷<lb/>
　說郛卷一百四下<lb/>
</p>
<p>
</p>
  </div>
</body>
</text>
</TEI>
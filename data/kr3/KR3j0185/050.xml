<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>說郛卷五十上</head>
    <p>
<pb n="KR3j0185_WYG_050-1a"/>
欽定四庫全書<lb/>
　說郛卷五十上　　　　　元　陶宗儀　撰<lb/>
　　甲申雜記<hi>王鞏</hi>
曽彦和<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>云神宗嘗有手詔云求於所不産取於所非<lb/>
時不可也余贊曰徳音之謂歟<lb/>
陳刑部縝云荆公作相時嘗欲作當十錢神宗曰刑獄<lb/>
自此滋張矣遂已時政記載之<lb/>
張恕厚之云遇過客言哲宗時得湟鄯矣尋留湟而棄<lb/>
<pb n="KR3j0185_WYG_050-1b"/>
鄯至元符建中間始并湟棄之<lb/>
劉晦叔昱言阿李國本不當立因私其國母而得立其<lb/>
大臣温稽心常不協宻遣腹心詣王文郁乞内附文郁<lb/>
請于朝神宗曰此欲我為渠援耳但善加慰撫而已亦<lb/>
以其人攻其人之道也邊臣老將歎服睿筭於是終元<lb/>
豐置而不論紹聖初孫路以為可納章子厚除路漕陜<lb/>
西經營之晦叔亦漕陜西将西行問安厚卿李邦直厚<lb/>
卿曰先帝不納豈無深意耶邦直曰路好官職一至如<lb/>
<pb n="KR3j0185_WYG_050-2a"/>
此既至永興但見路與鍾傳對榻而寢者一月一日傳<lb/>
謂晦叔曰此事决難為得之易守之難也其後鍾傳被<lb/>
召具言不可子厚亦意緩後鍾傳坐冐賞貶遂復搆成<lb/>
其議<lb/>
祖宗舊制後殿引公事則軍頭引見司皇城司殿前司<lb/>
三司祗應殿前統制諸班皇城統制親事官引見綂制<lb/>
馬直歩直兩指揮人料錢五百文熈寧中併馬直入雲<lb/>
騎步直入虎翼引見司兵遂廢矣<lb/>
<pb n="KR3j0185_WYG_050-2b"/>
辛諫議子有儀嘗與阮逸善一日謂逸曰君未娶我有<lb/>
一相知無子家饒財有女求壻其家房緡二千當為營<lb/>
之茍成以一千謝我逸唯唯姻既成逸以前約語其婦<lb/>
翁婦翁難之有儀怨甚乃以逸有易立泰山石難芳上<lb/>
林栁之句告謀不軌逸下吏全家流竄後有儀為海州<lb/>
都曹至淮舟没慿轎子浮水上得脱既至岸舟人雖小<lb/>
兒悉免有儀家人無一存者唯長子他道及官滿歸洛<lb/>
長子忽失所在視之得尸井中世以為阮逸之報也<lb/>
<pb n="KR3j0185_WYG_050-3a"/>
崇寧元年六月西京民家猪生二男一女一猪<lb/>
李觀察士衡之孫左侍禁化先者少好神仙事父母強<lb/>
令娶婦遣行人議曹氏之女及禮席之日曹氏已入門<lb/>
化先踰垣而走曹氏復歸後曹氏選納為后慈聖光獻<lb/>
是也<lb/>
仁宗朝春試進士集英殿后妃御太清樓觀之慈聖光<lb/>
獻出餅角子以賜進士出七寳茶以賜考試官<lb/>
初貢團茶及白羊酒惟見任兩府方賜之仁宗朝及前<lb/>
<pb n="KR3j0185_WYG_050-3b"/>
宰臣嵗賜茶一斤酒二壺後以為例<lb/>
張文定前參知政事後為宣徽北院使神宗嘗俾張承<lb/>
㫖誠一宻問宋龍圖敏求不知前兩府有賜方團笏頭<lb/>
帶例否宋公報曰非前宰相無賜例及文定改南院使<lb/>
知南京辭日始被賜為異恩也後王宣徽知西京引例<lb/>
以為言遂亦被賜王宣徽實王相禹玉座主隂有力焉<lb/>
見任執政官生日賜以酒餼張文定以宣徽使在院神<lb/>
宗特命賜之非例也<lb/>
<pb n="KR3j0185_WYG_050-4a"/>
潭州彭子民隨董必察訪廣西時蘓子瞻在儋州董至<lb/>
雷議遣人過儋彭顧董泣涕下曰人人家各有子孫董<lb/>
遂感悟止遣一小使臣過儋但有逐出官舍之事<lb/>
張元素字君餙從事荆南府其同事楊乆中一日忽遇<lb/>
天帝降其室前有鸞鶴鳯凰祥雲先至帝有隨身宫殿<lb/>
光彩煥耀一室之間望之不窮遂錫乆中曰廉正君其<lb/>
妻及子皆有名號論物外事皆非世人所知語世間事<lb/>
大小無不騐楊置花枝數盆於室前即生根株於盆中<lb/>
<pb n="KR3j0185_WYG_050-4b"/>
隨四時開落結實皆不盈尺而根株盤結與常木無異<lb/>
病者取花盆中水飲之即愈荆南守孫頎龍圖病目㸃<lb/>
之隨手而愈乆中後為朝奉郎七十餘嵗卒于睦州其<lb/>
妻子奉事今如故<lb/>
老人多言歴日載幾龍治水惟少為雨多以其龍數多<lb/>
即少雨也又舊言雨𤾉有常數春多即夏旱夏旱即秋<lb/>
霖皆大不然崇寧四年嵗次乙酉凡十一龍治水自春<lb/>
及夏及秋皆大雨水<lb/>
<pb n="KR3j0185_WYG_050-5a"/>
陳刑部縝公宻云祖宗刑部大理寺每半年一次斷訖<lb/>
天下案牘至神宗朝以春秋二時差銓試官遂四季各<lb/>
斷訖上等賜絹十五匹中等十匹下等七匹恩賜止如<lb/>
此今年乙酉於例十二月五日合斷訖但移先一月至<lb/>
十一月五日斷訖宰府及刑寺稱賀自侍郎劉賡大理<lb/>
曹調李孝稱而下各遷兩官簿一官乃非常之恩也<lb/>
又云嘗與元豐官制局初畫尚書省圖局官與宋用臣<lb/>
凡三進皆不稱㫖其後御筆親制置一圖出元豐尚書<lb/>
<pb n="KR3j0185_WYG_050-5b"/>
省是也既成親幸遍覧悉如初㫖詔有敢易一門一窓<lb/>
以違制論舉省皆遷官<lb/>
又云初議官制張誠一要易都知押班名置殿中監誠<lb/>
一時被眷無敢異者既而與諸監制度作劄子同進呈<lb/>
神宗顧左右無内侍官在側以御衣遮手而搖之曰不<lb/>
可遂卷殿中監劄子收袖中即别處分事徐顧蘓頌子<lb/>
容蔡京元長曰此名不可輒易祖宗有深意縝時在列<lb/>
親聞徳音<lb/>
<pb n="KR3j0185_WYG_050-6a"/>
庚寅嵗湖州孔目官朱氏以米八百石作粥散貧是嵗<lb/>
生服後為從官<lb/>
潤州金壇縣陳亢熈寧八年餓莩無數作萬人坑每一<lb/>
屍設飯一甌席一領紙四貼藏屍不可紀是嵗生廓又<lb/>
生度皆為監司孫登仕者相繼<lb/>
西羌于龍呵既歸朝至闕下引見謂押伴使曰平生聞<lb/>
包中丞拯朝廷忠臣某既歸漢乞賜姓包神宗遂如其<lb/>
請名順其後熈河極罄忠力<lb/>
<pb n="KR3j0185_WYG_050-6b"/>
武臣王棫為邢恕教令上書誣宣仁於哲宗有異心及<lb/>
教蔡渭等上書論元祐及元豐末等事其書一篋悉存<lb/>
皆恕手筆其間塗竄者非一棫於哲宗朝論之得閣門<lb/>
職名既卒其子直方時出其書以示親宻自元豐末至<lb/>
宣仁上仙大臣無不被誣者而禹玉尤甚蔡蕃奉議嘗<lb/>
謂直方曰使王氏子竭産亦願得此書也蔡倅潤過髙<lb/>
郵為余言之王居東京九龍廟側<lb/>
湖南提刑唐秷字碩夫過髙郵謂余曰治平二年九月<lb/>
<pb n="KR3j0185_WYG_050-7a"/>
自吉州作邑過長沙一老人以扁舟載竹兀子就舟貨<lb/>
見其竹如白牙因買之至四年攝事京局因上馬馬蹶<lb/>
其兀壞竹脚中破内有雕刻字曰某年月日造某年月<lb/>
日破王押與破之日無差其字以朱塗之既駭前識之<lb/>
異而竹未破時其心安得而書之竹工必異人也又云<lb/>
其父諲為湖北漕一日有一道人持刺造門但全幅書<lb/>
一登字延坐問之曰徐登也館之菴中不食日飲酒一<lb/>
斗或見羣卒飯輒取一掬食之而已間與鄭毅夫内翰<lb/>
<pb n="KR3j0185_WYG_050-7b"/>
宴飲雖妓女笑語戲弄無度或發其隂視之童兒也間<lb/>
與唐漕飲取千里外物不移刻一日唐欲河東蒲桃又<lb/>
思峽中新荔子酒數巡則令人就其卧屏間取之皆美<lb/>
新若方折枝者唐坐中見劉莘老時劉為荆南職官徐<lb/>
語唐曰此人異日為宰相但不乆耳乆之告别甚遽唐<lb/>
曰何之答曰大扺天地間萬物皆有數不可逃也我將<lb/>
之復州願求一書與復守托以後事如其言既至復謁<lb/>
守曰乞一棺柩開九穴葬于無人之境後三日卒復守<lb/>
<pb n="KR3j0185_WYG_050-8a"/>
如其言𦵏之以書報唐唐亟徃與守倅僚吏發棺視之<lb/>
衣一襲而已後旬餘與毅夫語其事間有京逓至發之<lb/>
得嵩山道士與毅夫書云徐先生來聞動静甚詳校其<lb/>
至嵩日乃卒于復之日也唐碩夫親見之<lb/>
大遼謂天使為赦例郎君依赦例日行五百里也<lb/>
天下之公論雖仇怨不能奪也李承之奉世知南京嘗<lb/>
謂余曰昨在侍從班時李定資深鞫蘓子瞻獄雖同列<lb/>
不敢輒啟問一日資深於崇政殿門忽謂諸人曰蘓軾<lb/>
<pb n="KR3j0185_WYG_050-8b"/>
誠竒才也衆莫敢對已而曰雖二三十年所作文字詩<lb/>
句引證經傳隨問即答無一字差舛誠天下之竒才也<lb/>
歎息不已<lb/>
周仲元章作漕淮南謂余曰嘗為衡陽宰一日邑吏云<lb/>
甘露降視松竹間光㓗如珠因取一枝視劉貢父貢父<lb/>
曰速棄之此隂陽之戾氣所成其名爵餳飲之令人致<lb/>
疾古人益有說焉當求博識之君子求甘露爵餳之别<lb/>
　建康實録陳末覆舟山及蔣山松栢林冬月常出木<lb/>
<pb n="KR3j0185_WYG_050-9a"/>
　醴後主以為甘露之瑞俗呼為雀餳<lb/>
朝請大夫潘适為渭州通判時涇原帥吕大忠被召問<lb/>
邊事既對哲宗語吕曰乆要見卿曽得大防信否對曰<lb/>
近得之上曰安否又曰大臣要其過海朕獨處之安州<lb/>
知之否對曰舉族荷陛下厚恩上曰有書再三說與且<lb/>
將息忍耐大防朴為人所賣候二三年可再相見吕再<lb/>
拜謝退而喜甚因章睦州召飯詰其對上語吕盡告之<lb/>
既至渭語潘潘曰失言矣必為深悔後半月言者論其<lb/>
<pb n="KR3j0185_WYG_050-9b"/>
同罪異罸遂有循州之行既死上猶問執政曰大防何<lb/>
至䖍州後請歸葬獨得㫖歸葢哲宗簡在深矣嗚呼帝<lb/>
王之度非淺識可規也潘過髙郵語余如此<lb/>
紹聖初余謫簽書榮州判官廳公事過别殿中侍御史<lb/>
陳次升當時當時曰且緩行上意未可知余深叩之陳<lb/>
曰早來請對上語我曰章惇文字不要絶了余問曰公<lb/>
何以報上曰唯唯余曰胡不白上臣為耳目之官帝王<lb/>
猶心也心所不知耳目所以傳道之也心既知之何用<lb/>
<pb n="KR3j0185_WYG_050-10a"/>
耳目陛下既知惇何不罷斥更待臣等文字陳謝曰甚<lb/>
是甚是待數日再對又數日陳召余曰早來對如公之<lb/>
言言之但上曰未有以代惇者然惇為相終哲宗一朝<lb/>
豈其命歟<lb/>
先公自太原罷歸朝既引對神宗喻來日前殿引既對<lb/>
上曰昨日以後殿卿仁宗舊臣不欲裹㡌子見卿嗚乎<lb/>
上之禮遇臣下也如此<lb/>
沙門島舊制有定額過額則取一人投之海中馬黙處<lb/>
<pb n="KR3j0185_WYG_050-10b"/>
厚知登州建言朝廷既貸其生矣即投諸海中非朝廷<lb/>
之本意今後溢額乞選年深自至配所不作過人移登<lb/>
州神宗深然之即詔可著以為定制未幾馬方坐堂上<lb/>
忽昏困如夢寐中見一人乘空來如世間所畫符使也<lb/>
左右挾一男一女至馬前大呼曰我自東嶽來聖帝有<lb/>
命奉天符馬黙本無嗣以移沙門島罪人事上帝特命<lb/>
賜男女各一人遂置二童乘黄雲而去馬驚起與左右<lb/>
卒𨽻見黄雲東去後生男女二人馬親語余如此<lb/>
<pb n="KR3j0185_WYG_050-11a"/>
周秩重實大觀元年九月得吉州守過髙郵言紹聖中<lb/>
有洛人告言文及甫劉唐老與李邦直等將生變誅子<lb/>
厚蔡元度諸人下至兩制侍從皆及之召重實為京西<lb/>
轉運使推治之以其嘗攻文潞公也朝㫖令先推究體<lb/>
訪候有狀即治之又以運判周純為知情不告云将引<lb/>
用嶺南謫降人元祐人同力為之哲宗召重實對曰欲<lb/>
盡誅族大臣以下則将置朕於何地又召吕升卿令國<lb/>
門聽㫖俟其有實即遣誅諸人于嶺南重實既至西京<lb/>
<pb n="KR3j0185_WYG_050-11b"/>
捕文劉置運司别㕔且辟程公孫專管當察訪于外乆<lb/>
之無狀而誅大臣之語則有之文凡三請自裁未幾罷<lb/>
邦直留守知成都府且宻喻重實令有實即就攝乆之<lb/>
公孫忽得二張秀才宻語云元謀云候上意變必用元<lb/>
祐人迺有族誅之舉重實即具奏且言元不及乘輿不<lb/>
數日有㫖令文劉逐便呂還朔部並更不推治哲宗之<lb/>
明之仁今世無知者以元㫖極宻公案一宗并元狀悉<lb/>
不在有司雖朝廷悉無知者公案藏其家終當上之乞<lb/>
<pb n="KR3j0185_WYG_050-12a"/>
實録書之公孫喜刺人事者也<lb/>
孫升舍人為選人時夢與一僧立通衢忽傳呼宰相來<lb/>
既至孫曰此府界提㸃蔡持正也僧曰此本朝第四人<lb/>
過嶺宰相也元祐中果謫新州本朝盧寇丁三人矣蔡<lb/>
實第四人也又歐陽大椿為新州職官一日與守過寺<lb/>
中壁間見大字題曰蔡確善終之室與守異之方問其<lb/>
所以字滅不見後蔡果謫新終于屋下方蔡去也主僧<lb/>
掃治其室寺僧夜夢人告之曰善治之更當有宰相至<lb/>
<pb n="KR3j0185_WYG_050-12b"/>
矣數年劉莘老至亦終于此室方劉拜右僕射之日家<lb/>
人具飯一小僕忽仆于堂下少選大呼曰相公指揮頭<lb/>
<graphic n="KR3661" url="https://raw.githubusercontent.com/kanripo/KR-Gaiji/master/images/KR3661.png" mimeType="image/png"/>徃新州去已而家人詰之僕寤曰不知其言之出也<lb/>
梁况之居住鄂州忽一道人至况之與對飲道人求綿<lb/>
袴况之與之即卷投衣䄂中將投語曰入䄂即再入凡<lb/>
投數十次竟不能入嗟咨曰不免為寇萊公矣道人遂<lb/>
引去約當再來後月餘復至門人欲入白即曰不須見<lb/>
侍郎但報先去也候到彼相見未幾况之貶化州乆之<lb/>
<pb n="KR3j0185_WYG_050-13a"/>
一道人至兩口腹上亦兩口既至㕔舍索斗酒一引而<lb/>
盡見况之但云記得鄂州相見否音聲雖同而形貌非<lb/>
矣索錢二十七文而去出門以木檐穿腹中口吹鐵笛<lb/>
取漁舟獨立其上風引舟渡江而去化人云未嘗有此<lb/>
道人至也後二十七日况之謝世<lb/>
元祐中册孟后議備六禮議成皇太后于文徳殿垂簾<lb/>
發册子由招余託密語吕微仲余曰公為中執法私通<lb/>
意宰相可乎子由曰此國事若露章陳之恐壞事耳余<lb/>
<pb n="KR3j0185_WYG_050-13b"/>
遂造相府方語蘓中丞有少意俾白相公微仲色甚厲<lb/>
曰某忝位宰相豈可與中丞通私意余曰國事也若露<lb/>
章恐壞國事后意恐不能甘也迺曰何事蘇以文徳天<lb/>
子正衙殿母后坐而發册此事不可啟微仲曰奈何余<lb/>
曰崇政可乎微仲曰容宻啟既而因奏事微仲留白文<lb/>
徳殿正衙殿也居常太皇太后惟事謙抑若只御崇政<lb/>
殿益所以示盛徳也宣仁曰亦何必就崇政只就本殿<lb/>
發册可也明日詔下止遣内謁者傳命大臣於内東門<lb/>
<pb n="KR3j0185_WYG_050-14a"/>
承㫖持節成禮二公防微杜漸之意宣仁謙沖之徳時<lb/>
無知者<lb/>
紹聖中余見劉莘老蘄州因詰莘老公自中丞執政平<lb/>
生交游皆拒絶獨聽一王巖叟語今悔乎莘老黙然乆<lb/>
之曰惟蔡持正事實過當離青州時固悔矣<lb/>
崇寧中因語上仁厚之徳聦明多藝絶人逺甚吕吉甫<lb/>
曰大抵人君來處别不可以世人語也余深然之范彛<lb/>
叟為右丞時五嶽觀灾或曰可速修之其像甚靈昨奉<lb/>
<pb n="KR3j0185_WYG_050-14b"/>
安時數十人舉一像昨夕數道士能舉之范曰果靈何<lb/>
不休焚之上笑而已時以聽直言斯盛徳也<lb/>
吳冲卿孫犯大戮法當族上止令貶湖浙間又俾諸子<lb/>
隨其父所在方案上議法上屢涕下仁聖之度真類祖<lb/>
宗<lb/>
宣仁同聽政日御厨進羊乳房及羔兒肉宣仁蹙然動<lb/>
容曰羊方羔而無乳則餒矣又曰方羔而烹之傷夭折<lb/>
也却而不食有㫖不得宰羊羔以為膳<lb/>
<pb n="KR3j0185_WYG_050-15a"/>
趙清獻每夜静焚香于庭具言自晨興至夕凡與人言及<lb/>
所奏事與其所為事諄諄以告諸天或問之則曰茍欺其<lb/>
心則靦于語言其敢告諸上帝乎廼所以自警察也<lb/>
滕友作監司廣東患傷寒不省乆之夢泗州大聖洒楊枝<lb/>
水且語之曰宋祚無窮為臣者惟忠與正無動汝志無易<lb/>
汝守汝亦有無窮之問聽畢遂愈<lb/>
内侍劉永達奉命北嶽祈雨乆之不應召羣巫訊之皆不<lb/>
驗或謂一巫甚驗劉亟召之巫甚倨慢曰嘉應侯也劉曰<lb/>
<pb n="KR3j0185_WYG_050-15b"/>
嘉應侯爵豈慿女巫自售巫叱怒不已劉曰侯之廟在京<lb/>
師何地巫妄指他所劉遂加鞭捶乆之巫乃服曰我北京<lb/>
左藏庫庫子也因盜官錢三十貫為同輩告首乃召告者<lb/>
入庫交錢遂殺之既而自刄死初亦莫知死也如大昏醉<lb/>
中莫知身世所在一日忽省入其家見其妻哭於門問之<lb/>
妻曰爾死三日矣入門尸卧地上將投尸中為羣鬼所執<lb/>
詣一大府主者俾赴獄每碓磨刀割之際血肉糜爛如泥<lb/>
獄卒取泥肉成堆聚之須臾大風至復成人晝夕無時其<lb/>
<pb n="KR3j0185_WYG_050-16a"/>
苦不可言數遇恩赦忽傳天有赦衆獄頓止出門列坐聽<lb/>
赦其中召一人出告之曰爾家作功徳天赦爾其人遂騰<lb/>
空而去語畢獄具悉至如前因其人之有赦衆囚停息才<lb/>
頃刻耳如是三年得出猶日受鐵杖三千得出初亦不知<lb/>
杖從何來杖畢得以恣行一日遇千騎萬乗而來屯於村<lb/>
旁草莽間問其左右曰天齊仁聖帝每嵗一詣議事我輒<lb/>
告其人曰願縁化於此作一行宫其人入白乆之出曰詔<lb/>
可矣是日鐵杖遂止因附此巫道人吉凶化錢營廟今垂<lb/>
<pb n="KR3j0185_WYG_050-16b"/>
成矣劉異之為作諸功徳薦㧞之後數日巫詣劉謁告曰<lb/>
隂府來追聽赦既而熟睡不省兩日後復醒曰初至大府<lb/>
宣赦如常時既而知赦專為我也方欣悦而主者曰殺人<lb/>
為盜在法不赦且令歸當上請後四日復謁告曰又有赦<lb/>
矣既至主者召我詣前曰上帝有命内侍劉永達非親非<lb/>
舊特赦之縁汝罪大令作女子遂再拜泣涕稱謝巫因仆<lb/>
於地翌日巫失所附經縣論告劉與錢帛謝遣之而去崇<lb/>
寧元年秋劉至陵下語諸陵使余時按事永安縣故得其詳<lb/>
<pb n="KR3j0185_WYG_050-17a"/>
　　隨手雜錄<hi>王鞏</hi>
江渙言馮悦御藥服伏火藥多腦後生瘡熱氣冉冉而<lb/>
上幾不濟矣一道人教灸風市宂十數壮雖愈時時復<lb/>
作又教馮以隂煉秋石以大豆卷濃煎湯下遂悉平和<lb/>
其隂陽也隂煉秋石法余昔有之沈𤾉所傳是也大豆<lb/>
卷法大豆於壬癸日浸井華水中候豆生牙取皮作湯<lb/>
使之<lb/>
江表誌云江南李氏進貢中國無虚月十數年間經費<lb/>
<pb n="KR3j0185_WYG_050-17b"/>
将匱建隆初始申銅禁鑄泉貨當十又鑄唐國通寳錢<lb/>
兩文當開元錢一文又用韓熈載法變鑄錢其後一縑<lb/>
約賣三十索銀一兩二十五索餘物稱是至開寳末國<lb/>
帑罄矣<lb/>
　右鄭文寳撰<lb/>
蕭士京大夫為廣東轉運使其妻事僧伽甚謹一夕夢<lb/>
僧伽别去其妻問欲何往曰後十二日蘓子瞻當渡海<lb/>
我送過之驚起語其夫後十二日子瞻果有儋州之命<lb/>
<pb n="KR3j0185_WYG_050-18a"/>
蕭親語於余<lb/>
全州進士唐伯虎一日病卒心獨温後數日還魂初<lb/>
若夢為人追呼入官府見主者曰誤矣當還已而語<lb/>
伯虎曰到人間為我轉法華經為報亦當勸人誦之<lb/>
伯虎請曰某它日亦得禄乎謂之曰雖有薄耳遂出<lb/>
至家而甦後任梧州推官六十餘卒<lb/>
范文正語先懿敏曰每夜就寢即竊計其一日飲食<lb/>
奉養之費及其日所為何事茍所為稱所費則摩腹<lb/>
<pb n="KR3j0185_WYG_050-18b"/>
安寢茍不稱則一夕不安眠矣翌日求其所以稱之<lb/>
者<lb/>
柴世宗銷天下銅像以為錢真定像髙大不可施工<lb/>
有司請免既而北伐命以砲擊之中佛乳竟不能毁<lb/>
未幾世宗癰發乳間而殂<lb/>
蔡持正居宛丘一日雪作與里人黄好謙遊一倡家<lb/>
入門見其肴醴特盛它時有美少年青巾白裘據席<lb/>
而坐蔡黄方引去少年亟俾倡邀二公欣然就席酒<lb/>
<pb n="KR3j0185_WYG_050-19a"/>
酣少年顧持正曰君正如李徳裕顧黄曰君俟此公<lb/>
貴慿藉亦顯語畢少年亦引去二公叩倡何人也倡<lb/>
曰朝來齎錢具飲亦不知誰氏也後如其言持正為<lb/>
侍御史薦黄為御史云<lb/>
子瞻為學士一日鎻院召至内東門小殿時子瞻半<lb/>
醉命以新水漱口解酒已而入對授以除目吕公著<lb/>
司空平章軍國事吕大防范純仁左右僕射承㫖畢<lb/>
宣仁忽謂官家在此子瞻曰適己起居矣宣仁曰有<lb/>
<pb n="KR3j0185_WYG_050-19b"/>
一事要問内翰前年任何官職子瞻曰汝州團練副<lb/>
使今為何官備員翰林充學士曰何以至此子瞻曰<lb/>
遭遇陛下曰不闗老身事子瞻曰必是出自官家曰<lb/>
亦不闗官家事子瞻曰豈大臣薦論耶曰亦不闗大<lb/>
臣事子瞻驚曰臣雖無狀必不别有干請曰乆待要<lb/>
學士知此是神宗皇帝之意當其飲食而停筯看文<lb/>
字則内人必曰此蘓軾文字也神宗忽時而稱之曰<lb/>
竒才竒才但未及用學士而上仙耳子瞻哭失聲宣<lb/>
<pb n="KR3j0185_WYG_050-20a"/>
仁與上左右皆泣已而賜坐喫茶曰内翰内翰直須<lb/>
盡心事官家以報先帝知遇子瞻拜而出徹金蓮燭<lb/>
送歸院子瞻親語余如此<lb/>
子瞻自杭召歸過宋語余曰在杭時一日中使至既<lb/>
行送之望湖樓上遲遲不去時與監司同席已而曰<lb/>
某未行監司莫可先歸諸人既去宻語子瞻曰某出<lb/>
京師辭官家官家曰辭了娘娘了來某辭太后殿復<lb/>
到官家處引某至一櫃子旁出此一角密語曰賜與<lb/>
<pb n="KR3j0185_WYG_050-20b"/>
蘓軾不得令人知遂出所賜乃茶一斤封題皆御筆<lb/>
子瞻具劄子附進稱謝至宋語余曰且教子由伏事<lb/>
娘娘我小使頭出來自家門打一解哲宗眷遇如此<lb/>
復為大臣䜛逐至貶海島命矣<lb/>
曽<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>過泗州謂余曰某罷揚州教授時子瞻守揚某徃<lb/>
見吕吉甫真州吉甫問曰軾何如人也旼曰聰眀人也<lb/>
吉甫怒厲聲曰堯聰眀耶舜聰明耶大禹之聰眀耶旼<lb/>
曰非三者之聰眀亦是聰眀也曰所學如何旼曰學孟<lb/>
<pb n="KR3j0185_WYG_050-21a"/>
子愈怒愕然而立曰是何言歟旼曰孟子以民為重社<lb/>
稷次之此其所以知學孟子也吉甫黙然乆之<lb/>
周凌司勲子之婦病腿間瘡暁夕痛痒不可勝唯以杖<lb/>
子挑之乃少解經累年百藥弗效聞百司吏夜主事㝠<lb/>
司招而問之吏曰當往叩之見周司勲于㝠間問其婦<lb/>
疾曰此婦不敬舅姑好决罰女使此其報也吏眀日語<lb/>
其子懇告致懇其父父曰婦已有死所矣當在南京又<lb/>
曰吾所任掠剰大夫也亦以平生刻薄好歛民財以奉<lb/>
<pb n="KR3j0185_WYG_050-21b"/>
縣官故任此職凡人財有定分或其經營或其種植稍<lb/>
多其數我即往取世人不知也職任非善處亦安能救<lb/>
婦也後其子不復南来㑹其外祖知南京力取之醫治<lb/>
懇辭不獲至南京三日而卒<lb/>
太祖一日召趙韓王於别殿左右無一人出取幽燕圗<lb/>
示之趙熟視久之曰此必曹翰所為帝曰何以知之曰<lb/>
非翰莫能也帝曰何如趙曰舉必克之須世世得曹翰<lb/>
守之乃可帝不語擕圗而入不復言幽燕之討<lb/>
<pb n="KR3j0185_WYG_050-22a"/>
曹彬潘美伐太原將下曹麾兵少郤潘力争進兵曹終<lb/>
不許既歸至京潘詢曹何故退兵不進曹徐語曰上嘗<lb/>
親征不能下下之則我輩速死既入對太祖詰之曹曰<lb/>
陛下神武聖智尚不能下臣等安能必取帝頷之而已<lb/>
錢王有外國所獻頗眩伽寳其方尺餘其状如水精云<lb/>
可厭十里火殃乃置於龍興寺佛髻中餘杭數回祿而<lb/>
龍興不可近也有盜嘗焚其殿柱木悉灰燼而烟熖竟<lb/>
不熾皇朝改為太平祥符寺自唐至皇朝凡有十寳此<lb/>
<pb n="KR3j0185_WYG_050-22b"/>
其一也<lb/>
吕微仲貶嶺外至䖍州瑞金縣語其子曰吾不復南矣<lb/>
吾死爾歸吕氏尚有餘種茍在瘴鄉無俱全之理後數<lb/>
日卒先是十年前有富人治夀材夢偉丈夫冠冕而來<lb/>
曰且輟賢宅富人驚寤汗浹體微仲過縣富人望之乃<lb/>
夢中偉丈夫也及卒乃輟其材而歛焉<lb/>
郡君李氏余嬸也嘗有貨珠子老媪李氏携珠子至既<lb/>
去遺珠子在地嬸收之後媪踰時不至一日既至形容<lb/>
<pb n="KR3j0185_WYG_050-23a"/>
痩精神恍惚非昔人也嬸詰之曰向時所貨珠子歸則<lb/>
失去告其主以金十兩償之其主不許因憂愁感疾幾<lb/>
不能起嬸曰珠子當時遺在地我得之今在此媪驚喜<lb/>
涕下願致金六兩以請嬸取還之金不受也後微疾夢<lb/>
出門乘車出曠野至大官府見二偉人衣冠坐堂上引<lb/>
至堂下偉人方問姓氏嬸知其隂府也遂誦大悲呪左<lb/>
右皆驚愕其堂搖動不已二偉人立語曰勿誦放爾歸<lb/>
矣一吏持大簿書至案偉人問曰記得還李㛐珠子事<lb/>
<pb n="KR3j0185_WYG_050-23b"/>
否嬸曰記之其一偉人曰當展二十年夀其一曰得無<lb/>
太多也其一曰婦人而不愛珠寳此可尚也俾人送還<lb/>
復乘車至門首而入見其尸卧帳中驚而寤起後二十<lb/>
年乃卒<lb/>
栁州張通直舟泊潭州新婦死七日而體温既還魂云<lb/>
初見二人如弓手追去甚急至一河次一人曰解衣婦<lb/>
曰我婦人衣不可去其一人止之呼舟而渡入大城市<lb/>
井喧閙聞傳呼聲二人引婦立城砌上二人立其下見<lb/>
<pb n="KR3j0185_WYG_050-24a"/>
一金紫人導從甚嚴婦識之乃其舅程之邵之元父也<lb/>
連呼舅舅金紫者亦識之曰七娘來來遂竚馬取二人<lb/>
文檄視之乃曰誤矣急呼衣箱取紙一畨令婦執之候<lb/>
至戒石但執紙而立既去二人失色相顧低頭不復語<lb/>
至府門人間大官府也婦立戒石南俄見金紫人至次<lb/>
衣緑人次衣朱人皆坐金紫人即呼婦取紙語二同坐<lb/>
曰語勾此人來矣綠衣人曰已來不奈何朱衣人曰既<lb/>
誤莫須放回金紫人曰合如此只是二人得徒罪矣即<lb/>
<pb n="KR3j0185_WYG_050-24b"/>
引二如弓手者取狀杖脊二十下令虞候引婦出至一<lb/>
寺大厦脩廊寂無一人虚堂屏間一僧坐虞候未前又<lb/>
一吏人至詣僧致語僧移榻俯堦問婦曰識字否曰識<lb/>
之僧指手中經題問之婦曰金剛經也僧展卷教誦之<lb/>
又曰歸則誦之遂令婦執堂下幡脚用力引之幡起驚<lb/>
寤而甦<lb/>
初吳處厚箋蔡持正詩進于朝邸官已傳本報之凡進<lb/>
入三日而寂無聞執政因奏事稟于簾前宣仁曰甚詩<lb/>
<pb n="KR3j0185_WYG_050-25a"/>
未嘗見也執政云已進入未降出簾中云待取看至午<lb/>
間遣中使語執政曰已降出矣三省皆云不曽承領上<lb/>
下疑之明日乃在章奏房與通封常程文字共為一複<lb/>
葢初進入亦通封也明日進呈殊不怒色但云執政自<lb/>
商量繼而處厚復有疏執政請送蔡確分析諫官吳安<lb/>
詩劉安世論列而分析未上間㑹梁燾自潞州召為諫<lb/>
議大夫至京曰比過河陽邢恕極論蔡確有策立勲社<lb/>
稷臣也同諫官以恕之言論之日益切直宣仁始怒焉<lb/>
<pb n="KR3j0185_WYG_050-25b"/>
泣諭執政曰當時誰曽有異議官家豈不記得但問他<lb/>
太妃遂促蔡相謫命執政議謫光禄卿分司南京議未<lb/>
决㑹分析至確盛言有䇿立之勲諫官繼登論之益苦<lb/>
眀日執政對簾中忽語曰蔡確可英州别駕新州安置<lb/>
諸公驚退悉力開陳乆之劉莘老曰蔡確母老引栁宗<lb/>
元乞與劉禹錫換播州事吕微仲曰蔡確先帝大臣乞<lb/>
如劉摯所論移一近裏州郡簾中曰山可移此不可移<lb/>
也范堯夫揖王正仲留身論之意不解堯夫曰告官家<lb/>
<pb n="KR3j0185_WYG_050-26a"/>
且勸太皇太后念蔡確是先朝大臣哲宗不語論辨徃<lb/>
來乆之堯夫曰臣奉詔奉詔只乞免内臣押去宣仁曰<lb/>
如何堯夫以曹利用事言之宣仁曰决不殺它自生自<lb/>
殺不差内臣此無固必但與執政商量執政議差小使<lb/>
臣或承務郎以上官伴送至夜批出差内官一員已而<lb/>
堯夫正仲與不論確事臺官皆罷去初處厚繳詩至京<lb/>
莘老嘗問余曰如何施行余曰此難行前日諸公自罪<lb/>
李定以詩罪人矣莘老曰豈可已乎余曰一則收殺一<lb/>
<pb n="KR3j0185_WYG_050-26b"/>
則劄與蔡確知堯夫亦以見問余語如前堯夫曰吾弟<lb/>
更語莘老曰次第須謫曰重則分司輕則小州余曰必<lb/>
若謫之當與處厚並命此風不可長也後一日莘老召<lb/>
余入密室見其顔色慘怛曰九重之内安知有英州新<lb/>
州此必有博士又曰今日進呈此老斥罵却不入來指<lb/>
文潞公也余意以莘老賣潞公遂徃見潞公問余曰近<lb/>
事如何余答曰蔡確外議以謂過當潞公聲色皆厲曰<lb/>
見無禮於其君者如鷹鸇之逐鳥雀又曰曽見司馬康<lb/>
<pb n="KR3j0185_WYG_050-27a"/>
否余曰見之潞公曰前日被㫖召梁燾司馬康與執政<lb/>
面問邢恕語言梁燾言與司馬康同坐聞恕言蔡確社<lb/>
稷臣事康乃曰不聽得燾曰時第三杯矣康曰時饑貪<lb/>
食肚羮不聽得潞公曰康如此不肖耶余曰司馬康温<lb/>
公子也温公道徳人也康不證人於罪真肖矣潞公即<lb/>
索湯余引去始知莘老之言不妄<lb/>
仁宗嘗語張文定宋景文曰孟子可謂知樂矣今樂猶<lb/>
古樂又曰自排遍以前音聲不相侵亂樂之正也自破<lb/>
<pb n="KR3j0185_WYG_050-27b"/>
之後始侵亂矣至此鄭衛也<lb/>
越人朱彦弼至華隂震死其父朝夕泣告于天某此一<lb/>
子平昔無過今乃至此乆之恍惚中聞有言曰朱彦弼<lb/>
作醮西嶽廟乃用脂燭及便溺於殿角罪當死非枉也<lb/>
仁宗一日召致仕晁逈對延和殿上問洪範雨𤾉之數<lb/>
逈對曰比年災變仍發此天所以左右王者願陛下脩<lb/>
飾五事以當天心庶幾轉禍為福上感悟出所幸嬖尚<lb/>
美人等又籍其位金帛二十餘萬賜三司贍軍費<lb/>
<pb n="KR3j0185_WYG_050-28a"/>
晁文元逈嘗言歴官臨事未嘗挾情害人危人售進保<lb/>
全固䕶如免髮膚之傷<lb/>
太祖皇帝初入宫見宫嬪抱一小兒問之曰世宗子也<lb/>
時范質與趙普潘美等侍側太祖顧問普等普等曰去<lb/>
之潘美與一帥在後不語太祖召問之美不敢答太祖<lb/>
曰即人之位殺人之子朕不忍為也美曰臣與陛下北<lb/>
面事世宗勸陛下殺之即負世宗勸陛下不殺則陛下<lb/>
必致疑太祖日與爾為姪世宗子不可為爾子也美遂<lb/>
<pb n="KR3j0185_WYG_050-28b"/>
持歸其後太祖亦不問美亦不復言後終刺史名惟吉<lb/>
潘夙之祖也美本無兄弟其後惟吉歴任供三代止云<lb/>
以美為父而不言祖余得之于其家人<lb/>
太祖無事時常召潘美輩禁中議政或與之縱飲至令<lb/>
宫女解衣無復君臣之禮一日召美入而太祖冠帶不<lb/>
樂乆之不語美皇恐趨拜殿下請罪太祖曰非爾也上<lb/>
來語爾前朝民間積欠甚多早來三司乞因赦蠲放適<lb/>
問二府二府請督索朕謂三司主國財乃要蠲放二府<lb/>
<pb n="KR3j0185_WYG_050-29a"/>
主徳政却要督索近臣如此天下何縁太平朕所以不<lb/>
樂美賛曰陛下用心如此何縁不太平遂解顔如常時<lb/>
太祖太宗時諸節度皆解兵柄獨潘美不解美每赴鎮<lb/>
留妻子止携數妾以徃或有子即遣其妾與子歸京仍<lb/>
具奏乞陛下特照管<lb/>
范祥鈔法陜西貯錢五百萬貫不許輒支用大約每鈔<lb/>
極賤至五貫即官給錢五貫五十文買之極貴則减五<lb/>
十文貨之低昻之權當在官矣鈔法無時而不行近年<lb/>
<pb n="KR3j0185_WYG_050-29b"/>
輒借用本錢貴賤一切不問此所以鈔法不行<lb/>
陜西每銅錢一貫用鐵錢一貫三十文可換後因常平<lb/>
司指揮諸州勿出銅錢諸司遂效之民間相傳鐵錢將<lb/>
不用矣家家収蓄銅錢輕用鐵錢由是錢賤而物加貴<lb/>
潘中散适為處州守一日作醮其茶百二十盞皆乳華<lb/>
内一盞如墨詰之則酌酒人誤酌茶盞中潘焚香再拜<lb/>
謝過即成乳華僚吏皆敬歎麗水宰宣徳郎陳縉輒慢<lb/>
之指老君像曰老子賣烏髭藥裏語畢驚惕月餘遂發<lb/>
<pb n="KR3j0185_WYG_050-30a"/>
狂不能語解官歸今踰年未愈<lb/>
陸彦囘為真州通判一日疾幾卒幕官諸人白郡為下<lb/>
致仕狀状附逓即安明日遂出聽事而不知乞致仕矣<lb/>
諸人遂宻告其妻其妻遣老媪詣州且言朝奉到官未<lb/>
乆與同官初無怨仇諸人皆作官養老幼獨朝奉令致<lb/>
仕何耶郡主與諸人厚賂健歩趂逓後八日状囘乃白<lb/>
陸陸欣然欲具㑹以集同寮是夕病復作乃卒<lb/>
黄鐸為陜西漕攝延安帥事夢乗四小舟遄流而下烟<lb/>
<pb n="KR3j0185_WYG_050-30b"/>
雨中見一卒曰張相見在此鐸徃見之相公何故在此<lb/>
曰啇英候接人更二年方詣相府夢覺汗流浹體遂誌<lb/>
於書稿間復移䕫路漕以西事除名勒停僱四舟沿峽<lb/>
江而下至峽州方烟雨間見一卒洗面問之何人曰張<lb/>
相公虞候也遂持所誌謁張而言之其後張初召拜相<lb/>
適作夢之二年矣鐸後復官至京不事交謁語其所親<lb/>
事莫非前定不必求也<lb/>
杜常少年時夢泛河至橋間有自岸而呼者其岸髙峻<lb/>
<pb n="KR3j0185_WYG_050-31a"/>
常凡再躍始及岸一人引至大木間見偉丈夫衰服而<lb/>
坐人指之曰天帝也拜之常起帝召常與錢二百文曰<lb/>
此爾及第人數再請之則曰過此天機不可泄也常後<lb/>
應舉累不第嘉祐末間嵗科舉放登第者二百人常遂<lb/>
中甲科時英宗在諒隂中木者廟諱也<lb/>
栁庭俊作官江西被差檢放旱以漕司喻意不敢以實<lb/>
聞一日宿于髙明使者觀夢偉丈夫轉簿示之曰栁庭<lb/>
俊放稅不實使上澤不得流行杖一百驚寤戰汗浹體<lb/>
<pb n="KR3j0185_WYG_050-31b"/>
太宗朝武程乞放宫人三百人帝喻執政宫中無此數<lb/>
執政請以狂妄罪之帝釋而不問<lb/>
　<lb/>
　<lb/>
　<lb/>
　<lb/>
　<lb/>
　說郛卷五十上<lb/>
<pb n="KR3j0185_WYG_050-32a"/>
欽定四庫全書<lb/>
　說郛卷五十下　　　　　元　陶宗儀　撰<lb/>
　　聞見近錄<hi>王鞏</hi>
柴世宗得天下劉崇自河東犯闕世宗将親征馮道力<lb/>
諫止世宗曰太山壓卵耳何為不可道曰陛下可謂太<lb/>
山乎今皆宿将乆處貴位氣方驕陛下即位席未暖未<lb/>
易使也世宗以道輕已即日命駕出師次髙平遇崇接<lb/>
戰世宗據髙原下觀兵陣方接東北角奔西北角次之<lb/>
<pb n="KR3j0185_WYG_050-32b"/>
王師敗績明日按軍不戰置酒軍中酒行牽奔将七十<lb/>
二人斬纛下即坐中拜七十二人補之左右股栗太祖<lb/>
皇帝實預補中明日再戰軍士不用命者太祖刃其笠<lb/>
以識之戰罷識者皆斬之軍聲于是大振崇走遂圍太<lb/>
原<lb/>
太祖皇帝為殿前都㸃檢有殿直衝節執詣樞府樞相<lb/>
王朴曰太尉軍制殿直廷臣無迴避禮太祖即位每歎<lb/>
曰安得王朴者相之<lb/>
<pb n="KR3j0185_WYG_050-33a"/>
太祖将北征過韓通飲通子欲弑之通力止乃已明日<lb/>
陳橋欣戴入御曹門以待将相之至時伏弩右掖門外<lb/>
通出死矢下石守信實守右掖開闗以迎王師至中書<lb/>
立都堂下召范質王溥魏仁浦與語移刻将校持刃迫<lb/>
質帝叱之質與帝約賔禮柴氏保其天年乃召陶榖草<lb/>
制詣前殿帝北面立宣制制畢坐朝百官<lb/>
故事執政奏事坐論殿上太祖皇帝即位之明日執政<lb/>
登殿上曰朕目昏持文字近前執政至榻前宻遣中使<lb/>
<pb n="KR3j0185_WYG_050-33b"/>
徹其坐執政立奏事自此始也<lb/>
太宗皇帝自并門乘勝直趨幽燕敵空山後遯王師據<lb/>
幽州乃甘心之日矣有赦例郎君于越者小羗也請得<lb/>
五千騎以嘗王師不成退處未晚衆從之乃騎持一幟<lb/>
由間道邀我歸路周環徃來晝夜不絶帝疑救兵大至<lb/>
宵歸定州王師多没北方由是以至今號其竒兵曰于<lb/>
越軍前此自柴世宗畫御河為界人未嘗敢犯邊自爾<lb/>
日尋干戈至真宗皇帝澶淵之幸方息兵御河葢世宗<lb/>
<pb n="KR3j0185_WYG_050-34a"/>
運漕河也<lb/>
國家以來知制誥封還詞頭葢鮮康定間張文定知諫<lb/>
院時劉從徳妻遂國夫人初以后族出入禁中一日削<lb/>
其國封奪其門籍乆之出入如初張文定請對論其不<lb/>
可富文忠曰真諫臣也未幾中㫖還其國封富文忠當<lb/>
制遂封還詞頭朝論謂無近比然僉是富文忠矣張可<lb/>
乆自轉運使改横行歐陽文忠援富文忠例封還詞頭<lb/>
後遂為例<lb/>
<pb n="KR3j0185_WYG_050-34b"/>
至和中仁宗皇帝不豫一日喻大臣擇宗室以傳天下<lb/>
又曰允良雖僣擬然變晝作夜諒無他心宗諤外示節<lb/>
儉疑其有心者後董婕妤因上元出遊有宻祈董請立<lb/>
周王後幸已立者周王真宗子在仁宗為近屬也俄有<lb/>
詔立之禮官與中書議不决請于上上親書從政宗諤<lb/>
宗旦宗實四名以示中書歐陽文忠公曰周王沒童孩<lb/>
無立後禮議遂寢宣宗旦聞恐醉卧三日不興其後慈<lb/>
聖光獻皇后與時相卒立英宗為皇子葢本仁宗之意<lb/>
<pb n="KR3j0185_WYG_050-35a"/>
也<lb/>
慶歴中親事官乗醉入禁中仁宗皇帝遣喻皇后貴妃<lb/>
閉閣勿出后謹聽命貴妃直趨上前明日上對輔臣泣<lb/>
下輔臣亦泣首相陳恭公毅然無改容上謂貴妃冐不<lb/>
測而來斯可寵也樞相乘間啟廢立之議張文定得其<lb/>
說即詣恭公以為不可恭公持議甚堅乆而上復問之<lb/>
梁相適進曰一之已甚其可再乎聲甚厲既退上留適<lb/>
曰朕止欲稍加妃禮本無他意卿可安心羣論遂止<lb/>
<pb n="KR3j0185_WYG_050-35b"/>
故事建儲皆大臣議定召學士鎻院英宗皇帝大漸學<lb/>
士王禹玉當制上遣御藥院供奉官髙居簡就第召張<lb/>
文定至寢幄文定時在告也英宗冠白角冠被黄服慿<lb/>
几語文定曰乆不見學士意慘然榻上有紙一幅上有<lb/>
明日降詔立皇太子八字而未有主名張公曰必潁王<lb/>
也盛言頴王身居嫡長而無失徳上頷之文定乃進紙<lb/>
筆請其名上力弱字疑似不可辯再請書乃大書大大<lb/>
王三字遂歸院草制明日大臣始知頴王為皇太子神<lb/>
<pb n="KR3j0185_WYG_050-36a"/>
宗皇帝每謂文定曰國朝以來卿可謂顧命矣<lb/>
真宗皇帝聖嗣未立以緑車旄節召濮安懿王養之宫<lb/>
禁中仁宗皇帝生以簫韶部樂送歸邸仁宗方盛年而<lb/>
嗣未立以故事請楊太后選濮安懿王諸子以入禁中<lb/>
英宗皇帝甚幼初不在進名楊后見之抱之以歸時宣<lb/>
仁聖烈皇后亦以慈聖光獻皇后甥養之宫閣宫中號<lb/>
英宗為官家兒宣仁為皇后女仁宗每戲英宗曰皇后<lb/>
女可以為婦乎英宗謝之由是宫中每以為戱豫王生<lb/>
<pb n="KR3j0185_WYG_050-36b"/>
英宗還邸仁宗尋故約以宣仁為夫人則宣仁所以簡<lb/>
上心者舊矣<lb/>
至和中仁宗寢疾時相富文忠宻通意光獻立後而慈<lb/>
聖意在英宗傳道中外者張茂則也而伺察英宗起居<lb/>
状者王廣淵也蔡抗也事垂成語文潞公潞公為首相<lb/>
與富公議恊宻諭王文忠為詔草常懷之以待非常乆<lb/>
之仁宗疾有瘳潞公服喪去位富文忠乃召韓忠獻為<lb/>
樞宻使且宻告之欲共圖其事富文忠尋亦憂去忠獻<lb/>
<pb n="KR3j0185_WYG_050-37a"/>
乃立英宗為皇子富文忠聞之不懌以謂事固定待有<lb/>
變而立可也萬一有疑阻則豈復得其人也韓富由是<lb/>
搆隙英宗即位時富文忠解喪為樞宻使一日鎻院麻<lb/>
出乃立頴王制富文忠初不與聞遂以語侵忠獻而引<lb/>
疾力去韓忠獻之喪富文忠一不弔問<lb/>
仁宗春秋髙一日出巨軸付中書曰第四十二封乃司<lb/>
馬文正乞立嗣疏也翌日進呈宰臣曰司馬光何其疏<lb/>
之多也上曰非獨光也前後人共四十二疏卿第議之<lb/>
<pb n="KR3j0185_WYG_050-37b"/>
中書袖歸翌日再禀上曰與宻院同議又翌日同進呈<lb/>
上問韓忠獻公曰宗室中卿厚誰韓忠獻恐慄逡巡退<lb/>
立復問曽宣静等韓忠獻乆之曰事繫陛下上曰朕懷<lb/>
此乆矣顧未知卿等意耳探懷取紙一畨乃英宗皇帝<lb/>
藩邸舊名議乃定既退上歸宫顧左右曰我有交代矣<lb/>
宫人衆泣其後成上意而不變及慈聖光獻同聽政一<lb/>
二貴璫間言兩宫而兩宫終始無事者韓忠獻之功也<lb/>
韓忠獻當國召王翰林珪至中書受立英宗為皇子詔<lb/>
<pb n="KR3j0185_WYG_050-38a"/>
王曰此事須面得㫖中書以為得體及對乃曰事出陛<lb/>
下耶大臣耶今宫中有將臨月者姑俟之可乎上曰事<lb/>
出朕意天使朕有子則豫王不夭矣立之以慰人心又<lb/>
曰為誰之子而立之上曰天知地聞濮王子也遂退草<lb/>
詔詔有濮安懿王之子猶朕子也之句<lb/>
景祐中仁宗皇帝嘗寢疾雖安羸弱時相吕文靖請置<lb/>
大宗正司以濮安懿王暨守節知其事葢意有所在而<lb/>
人無知者<lb/>
<pb n="KR3j0185_WYG_050-38b"/>
熈寧中西賊圍羅<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>城甚急賊得吾禁卒語之曰汝語<lb/>
城中張大吾軍使速降當與汝爵祿卒敬諾之致卒危<lb/>
梯上下瞰城中卒輒大呼曰西賊人少糧盡朝夕去矣<lb/>
城中堅守之賊怒醢之雖古忠烈之士無以過也<lb/>
仁宗皇帝朝有獻新樂者其音近鄭衛衆謂非古遂寢<lb/>
熈寧中劉几等頗采用之教坊樂工某乙詣几上書以<lb/>
為不可几以書聞付大理問狀工曰國朝所用王朴樂<lb/>
為近古今几所奏純清而不濁鄭衛音也又兩宫聲大<lb/>
<pb n="KR3j0185_WYG_050-39a"/>
宫微而此宫髙是有兩君之象天無二日國無二王樂<lb/>
之所諱時以為狂編管畿縣未幾哲宗出閣遂即帝位<lb/>
張大夫士澄房兄士寧居咸平縣豪有力性嗜雞子日<lb/>
食十數以為常其主典庫冀五郎者每為畜之一日冀<lb/>
方探篋取之一自篋中直上而升至士寧庖舍而墜地<lb/>
氣若黒霧其臭薫烈家人驚異間火起堂廡帑藏須臾<lb/>
而盡嘗畜皇祐錢萬貫謂之鎮庫錢㷔起為烟毬而去<lb/>
不復銅滓冀生尋自服砒霜爛膓而卒張大夫幼子嗜<lb/>
<pb n="KR3j0185_WYG_050-39b"/>
鮮鰿張運判湖南其子買魚刳腸芼羮羮沸刳魚游泳<lb/>
鼎中羮成鮮活若不刳者視之則刳矣遂絶烹鮮<lb/>
鞏源者嘗語張大夫曰真定府都監王文思嗜牛肉一<lb/>
日方醢肉几上肉中哀號累日不絶蔡元長作尹聞而<lb/>
取視之其聲益悲命為棺歛飯僧焼之灰燼中得白骨<lb/>
一副<lb/>
吴越王子太師雅之女適張氏生子名堯封與堯佐為<lb/>
宗表兄弟堯封游學南京遂娶曹氏堯封俊邁從學山<lb/>
<pb n="KR3j0185_WYG_050-40a"/>
東孫眀復至其舍執事皆堯封妻女如事親焉時文异<lb/>
倅南京子彦博彦若並師眀復眀復遂薦堯封于文氏<lb/>
為門客張文之好始于此矣堯封就舉與張文定同保<lb/>
将引試語文定曰宗表兄自無錫宰歸當徃求舉資及<lb/>
還堯佐但與錢五百文後堯封舉進士第任石州推官<lb/>
卒其女入宫中為婕妤沈氏養女是為温成皇后乆之<lb/>
得幸仁宗貴寵日盛時相乃為訪其族氏㑹堯佐以太<lb/>
常博士知開州還時相因以白上除祠部員外郎府界<lb/>
<pb n="KR3j0185_WYG_050-40b"/>
提㸃尋繼遷擢遂自待制河東轉運使拜龍圖閣學士<lb/>
知開封府即自刑部員外郎除給事中拜端眀殿學士<lb/>
提舉在京百司遷三司使未幾降制拜節度宣徽群牧<lb/>
景靈四使一日大旱策免宰相潞公召自蜀将至闕下<lb/>
貴妃親視供帳以待其夫人入謝衆論諠然時貝州王<lb/>
則叛仁宗北顧妃乃隂喻潞公貝州事眀鎬将有成績<lb/>
可請行潞公既行貝州平潞公以功拜相羣論漸息曹<lb/>
氏後封越國夫人<lb/>
<pb n="KR3j0185_WYG_050-41a"/>
貝州叛仁宗皇帝召張文定欲遣之文定以未嘗知兵<lb/>
且薦眀鎬自代退以告陳恭公眀将行復問事宜于文<lb/>
定文定告以地道攻城為上䇿薦邢佐臣主其事貝州<lb/>
平卒以地道攻城成功佐臣推功第一<lb/>
張堯封少從孫眀復學于南京其子去華與貴妃常執<lb/>
事左右及貴妃數遣使致問眀復眀復閉門拒之終身<lb/>
侍講楊畋卒李夀朋詣先公曰楊公死無以殮幸經筵<lb/>
諸公賻之先公時為翰林侍讀學士既賻之且語李曰<lb/>
<pb n="KR3j0185_WYG_050-41b"/>
此事當告之上眀日經筵先公啟曰楊畋死無以殮陛<lb/>
下幸矜恤仁宗頷之少選中使間賜黄金百兩仍語中<lb/>
使曰楊畋家貧不得受其遺賂仍使宣諭王某知仁宗<lb/>
之眷邇臣如此<lb/>
李柬之李受自侍從請歸老先公時在經筵因而奏曰<lb/>
柬之等尚可陳力而亟請老近年士大夫貪冐爵祿年<lb/>
踰禮經而不知止者多矣望陛下稍加恩數以勵風俗<lb/>
已而詔就資善堂㑹經筵官賜餞内出珍果名花巨觥<lb/>
<pb n="KR3j0185_WYG_050-42a"/>
酌勸時人榮之比之二疏<lb/>
真宗飲酒三斗不亂一日召輔臣賜飲至三斗復進巨<lb/>
觥觥退而酒出詔貯之三瓶中雜未飲酒以賜輔臣眀<lb/>
日開視之不能辨也輔臣既對問上所以上笑曰古人<lb/>
謂酒有别腸豈虚言哉<lb/>
汴河舊底有石板石人以記其地里每嵗興夫開導至<lb/>
石板石人以為則嵗有常役民未嘗病之而水行地中<lb/>
京師内外有八水口泄水入汴故京師雖大雨無復水<lb/>
<pb n="KR3j0185_WYG_050-42b"/>
害昔人之畫善矣偶張君平論京畿南京宿亳陳潁蔡<lb/>
等州積水以南京言之自南門二堤直抵東西二橋左<lb/>
右皆瀦澤也漁舠鳴榔如江湖君平請權借汴夫三年<lb/>
通泄積水于是諸郡守令等始帶溝洫河道三年而奏<lb/>
功凡瀦積之地為良田自是汴河夫借充他役而不復<lb/>
開導至元祐五年實七十年又舊河並以木岸後人止<lb/>
用土筏棧子謂之外添裏補河身奔衝即外補之故河<lb/>
日加淺而水行地上矣<lb/>
<pb n="KR3j0185_WYG_050-43a"/>
南京去汴河五里河次謂之河市五代國初官府罕至<lb/>
舟車所聚四方商賈孔道也其盛非宋州比凡羣有宴<lb/>
設必召河市樂人故至今俳優曰河市樂人者由此也<lb/>
世宗開御河本為薊燕漕運計御河其不可廢也<lb/>
前人每子弟及冠必置盛饌㑹鄉黨之徳齒使将冠者<lb/>
行酒其巾裹如唐人之草裹但繫其脚于巾者酒行父<lb/>
兄起而告客曰某之子弟近于成人敢有請将冠者再<lb/>
拜右席者乃焚香善祝解其繫而伸之冠者再拜謝而<lb/>
<pb n="KR3j0185_WYG_050-43b"/>
出自是齒于成人冠服遂同長者故謂之巾裹亦古之<lb/>
冠禮也今冠帶尚謂之巾裹其由是矣此風廢亦百年<lb/>
矣<lb/>
張融自樞宻直學士守蜀歸監在京麯院後為樞宻副<lb/>
使建第差壮麗太宗皇帝一日語融曰聞卿建第甚雄<lb/>
朕方要一庫未成可輟之即日遷居佛寺今新衣庫是<lb/>
也<lb/>
慈聖光獻皇后養女范觀音得幸仁宗温成患之一嵗<lb/>
<pb n="KR3j0185_WYG_050-44a"/>
大旱仁宗祈雨甚切至燃臂香以禱宫人内璫皆右左<lb/>
燃之祈雨之術備盡矣天意弗荅上心憂懼温成養母<lb/>
賈氏宫中謂之賈婆婆威動六宫時相認之以為其姑<lb/>
乃隂謂丞相請出宫人以弭灾變上從之温成乃白上<lb/>
非出所親厚者莫能感天意首出其養女以率六宫范<lb/>
氏遂被出而雨未應上問臺官李東之曰惟册免議未<lb/>
行耳是夕鎻院賈氏營救不獲時相從工部侍郎拜武<lb/>
鎮軍節度使同中書門下平章事判北京雨遂霔<lb/>
<pb n="KR3j0185_WYG_050-44b"/>
自真宗皇帝澶淵之幸朝廷不復講武寳元中元昊始<lb/>
遣介稱教練都使乞于其國中自稱兀卒又乞五音為<lb/>
六當時朝議既以天下乆太平未嘗議經武之䇿而石<lb/>
元孫劉平輩輒盛意言兵以賊為可討獨吳春卿上疏<lb/>
曰彼之國中自號兀卒而六音且奉三州臣子之分如<lb/>
常可姑從之而我治武備以待其變張文定亦繼有請<lb/>
今武備不講宜如吳育之議因可為邊備俟其無厭則<lb/>
我有以待之也朝議非之元昊既不得請再遣使乃稱<lb/>
<pb n="KR3j0185_WYG_050-45a"/>
閣門使邊臣乃舉兵由是寳元慶歴西師累年内外騷<lb/>
動至眀堂當大霈仁宗問張文定赦日文定建言乞示<lb/>
西人招徠之意上欣納之曰朕意也于是元昊入貢西<lb/>
方以寧<lb/>
張元許州人也客于長葛間以俠自任縣河有蛟長數<lb/>
丈每飲水轉橋下則人為之斷行一日蛟方枕大石而<lb/>
飲元自橋上負大石中蛟蜿轉而死血流數里又嘗與<lb/>
客飲驛中一客邂逅至主人者延之元初不識知也客<lb/>
<pb n="KR3j0185_WYG_050-45b"/>
乃顧元曰彼何人斯元厲聲曰皮裹骨頭肉人斯應聲<lb/>
以鐵鞭擊之而死主人塗千金之藥乆之能蘇元每夜<lb/>
游山林則吹鐵笛而行聲聞數里羣盜皆避元累舉進<lb/>
士不第又為縣宰笞之乃逃詣元昊将行過項羽廟乃<lb/>
竭囊沽酒對羽極飲酧酒泥像又歌秦皇草昧劉項起<lb/>
吞并之詞悲歌累日大慟而遁及元昊叛露布有朕欲<lb/>
親臨渭水直據長安之語元所作也後鄜延被圍元實<lb/>
在兵中于城外寺中題曰太師尚書令兼中書令張元<lb/>
<pb n="KR3j0185_WYG_050-46a"/>
從大駕至此其䟦扈如此昊雖疆黠亦元導之也<lb/>
富文忠至和間既懷立嗣之命宫教蔡抗隂伺英宗起<lb/>
居英宗之立為皇子也恐懼遜避卧終日不起抗以利<lb/>
害動之即起拜命及英宗即位以抗故人也日思大用<lb/>
召自定州且有叅知政事之除至闕下英宗上仙抗尋<lb/>
亦卒<lb/>
先公三守平涼召自許州及對英宗皇帝曰端眀舊徳<lb/>
不當更守邊但顧在廷無如端眀者且為官家行便當<lb/>
<pb n="KR3j0185_WYG_050-46b"/>
召還先公曰陛下方即位邊有警豈臣避難之時然陛<lb/>
下以官家自名呼臣等以官未正名分英宗曰方此即<lb/>
位視先朝舊人豈敢遽以卿禮官家在至和中端眀時<lb/>
知開封府至宫中救火已望見顔色如端眀才望豈在<lb/>
人後欲召别殿訪政亦未敢耳先公曰今陛下何所避<lb/>
耶願諭臣臣將詣政府論之英宗方謙損為徳遽曰無<lb/>
須爾也然恩遇異常玉食御樽日有所賚一日兒女婚<lb/>
嫁遣中使問其姓氏悉賜冠帔及行錫黄金百兩及至<lb/>
<pb n="KR3j0185_WYG_050-47a"/>
渭敵解圍去熢燧息㑹樞宻副使王疇薨英宗喻執政<lb/>
曰可除王某補之時相退而不荅或曰方邊有警擇帥<lb/>
累日王某命下即邊人喜躍敵亦解去王某歸不知何<lb/>
人可代上曰豈使其終身守邊耶然竟為執政所格英<lb/>
宗親遣李若愚諭此<lb/>
先公為諫官論王徳用進女口仁宗初詰之曰此宫禁<lb/>
事卿何從知先公曰臣職在風聞有之則陛下當改無<lb/>
之則為妄傳何至詰其從來也仁宗笑曰朕真宗子卿<lb/>
<pb n="KR3j0185_WYG_050-47b"/>
王某子與他人不同自有世契徳用所進女口實有之<lb/>
在朕左右亦甚親近且留之如何先公曰若在疎逺雖<lb/>
留可也臣之所論正恐親近仁宗色動呼近璫曰王徳<lb/>
用所進女口各支錢三百貫即今令出内東門了急來<lb/>
奏遂涕下先公曰陛下既以臣奏為然亦不須如此之<lb/>
遽且入禁中徐遣之上曰朕雖帝王然人情同耳茍見<lb/>
其泣涕不忍去則恐朕亦不能出之卿且留此以待報<lb/>
先公曰陛下從諫古之哲王所未有天下社稷幸甚乆<lb/>
<pb n="KR3j0185_WYG_050-48a"/>
之中使奏宫女已出東門上復動容而起<lb/>
故事季春上池賜生花而自上至從臣皆簪花而歸紹<lb/>
聖二年上元幸集禧觀始出宫花賜從駕臣僚各數十<lb/>
枝時人榮之<lb/>
　一本云自宰臣而下悉簪花從歸然上未嘗簪也<lb/>
張文懿罷相由范文正攻彈也文懿復相一日仁宗語<lb/>
文懿曰范仲淹嘗有疏乞廢朕可施行之文懿曰仲淹<lb/>
法當誅然不見章疏乞付外施行上曰未嘗見其疏但<lb/>
<pb n="KR3j0185_WYG_050-48b"/>
比有為朕言者且議其罪文懿曰其罪大無它法無文<lb/>
案即不可行望陛下訪之凡數日則一請其疏月餘凡<lb/>
十數請上曰竟未見之然為朕言者多矣可從末減曰<lb/>
人臣而欲廢君無輕典既無明文則不可以空言加罪<lb/>
上意解即曰仲淹在外初似疑今既無疑可稍遷之以<lb/>
慰其心上深然之<lb/>
張文懿既致政而安健如少年一日西京看花囘道㡌<lb/>
道服乘馬張葢以女樂從入鄭門監門官不之識也且<lb/>
<pb n="KR3j0185_WYG_050-49a"/>
禁其張葢以門籍請書其職位文懿以小詩大書其紙<lb/>
末云門吏不須相怪問三曽身到鳳池來監門官即以<lb/>
詩進仁宗遣中使錫以酒餼問勞<lb/>
李太后薨未發喪將以妃禮𦵏之執政對吕文靖留身<lb/>
曰昨夕聞有宫嬪薨章獻皇后即引仁宗手起過屏後<lb/>
后復獨坐簾下曰相公欲間諜人家子母耶文靖曰陛<lb/>
下為劉氏血食計則早正典禮后黙不語遂遷于皇儀<lb/>
殿以后禮𦵏之及章獻上仙間言不入者文靖力也<lb/>
<pb n="KR3j0185_WYG_050-49b"/>
仁宗初徹簾聽政一日遽出詣奉先寺發李太后棺視<lb/>
之其顔如生上慟而後改卜由是羣疑悉亡<lb/>
寇忠愍知永興軍于其誕日排設如聖節儀晩衣黄道<lb/>
服簪花走馬承受具奏寇凖有叛心真宗驚手出奏示<lb/>
執政曰寇準乃反耶先文正熟視笑曰寇凖許大年紀<lb/>
尚騃耳可劄與寇凖知上意亦解<lb/>
李和文都尉好士一日召從官呼左右軍官妓置㑹夜<lb/>
午臺官論之楊文公以告先文正文正不答退以紅牋<lb/>
<pb n="KR3j0185_WYG_050-50a"/>
書小詩以遺和文且以不得預㑹為恨眀日真宗出章<lb/>
疏文正曰臣嘗知之亦遺其詩恨不得徃也太平無象<lb/>
此其象乎上意遂釋慶歴中鄭天休諸公復㑹李氏第<lb/>
既退逹曉道遇李翰林造朝事遂喧言者論之時吕許<lb/>
公當國亦以太平無事而乃有此為說仁宗意未解許<lb/>
公曰臣觀赴㑹姓名皆舉朝賢俊安得許多人代之臣<lb/>
欲召至中書戒勵上從之既召諸公無一人至者<lb/>
丁晉公嘗忌楊文公文公一日詣晉公既拜而髯拂地<lb/>
<pb n="KR3j0185_WYG_050-50b"/>
晉公曰内翰拜時鬚撇地文公起視其仰塵曰相公坐<lb/>
處幕漫天時人稱其敏而有理<lb/>
仁宗朝禁中夜火執政趨詣東華門閉而不納遍詣諸<lb/>
門皆然王沂公語吕許公曰可斬闗而入許公曰不可<lb/>
自東而南而北周旋叩闗至日髙方啟東華門有㫖百<lb/>
官皆歩而入殿宇多灰燼上御升平樓垂簾呼班喝拜<lb/>
如常儀自沂公以下皆拜許公獨挺然而立上遣使問<lb/>
之許公曰昨夕宫中災今日未面天顔臣不敢拜于是<lb/>
<pb n="KR3j0185_WYG_050-51a"/>
卷簾上臨軒陛許公即再拜或問其然曰禁中火方擾<lb/>
攘復斬闗而入不惟上益驚豈不防它變也垂簾之下<lb/>
未見天子萬一誤拜其将奈何<lb/>
張文懿為社洪令一道士詣邑熟視文懿不語乆之頂<lb/>
間取瓢出藥十粒顧文懿曰可餌之文懿即餌之道士<lb/>
微笑復取之至九十粒即吐道士浴之使再餌之復吐<lb/>
其四實餌八十六粒道士曰眀日可到城外觀也眀日<lb/>
詣之謂文懿曰欲為神仙耶欲為宰相耶文懿曰欲為<lb/>
<pb n="KR3j0185_WYG_050-51b"/>
相耳道士咨歎乆之留一書封緘甚宻且候作相老勌<lb/>
時開竟不知其何人也文懿八十六嵗未嘗有疾至上<lb/>
元偶思道士所留書啟之乃彩選一册因㑹子弟作選<lb/>
至宰相視上惟有真人耳始悟道士意也眀日道士忽<lb/>
至顧文懿曰打疊了未語畢而去使人訪之即卧店中<lb/>
卒矣文懿忽覺腹痛須㬰一囊下藥八十六粒炳然如<lb/>
新遂𦵏藥于三寳堂下是夕薨<lb/>
張文定守蜀重九藥市拂晨驟雨隨行醫官張子陽避<lb/>
<pb n="KR3j0185_WYG_050-52a"/>
雨玉局觀須㬰晴霽樹上白衣翁竚立顧視子陽曰我<lb/>
有一事要爾通意主人子陽唯唯即出藥二粒如粟米<lb/>
大使遺文定子陽曰嘗識尹否翁姓何氏翁曰我姓葛<lb/>
侍郎已兩守蜀我嘗見之子陽曰止此一來耳翁曰說<lb/>
與主人他日再來此相尋子陽持藥具白文定以汞一<lb/>
兩置藥一粒煆之須㬰有聲如逺磬然清越非常諦聽<lb/>
間忽有圓光出合内煥耀滿室驚而取之汞成黄金文<lb/>
定乃餌其餘藥一粒使再訪之不復見矣<lb/>
<pb n="KR3j0185_WYG_050-52b"/>
吕文靖罷相孔中丞道輔以直亮自任無所忌避一日<lb/>
臺獄事連文靖子即攝付吏及文靖復相凢國事無所<lb/>
建眀悉取上㫖既累月仁宗曰吕夷簡今囘作相並不<lb/>
主事文靖遽言臣前日為朝廷不避仇怨身當國事臣<lb/>
方罷去而諸子即坐臺獄臣死望朝廷眷顧子孫必無<lb/>
也臣是以不敢當事上俛首曰但勉之文靖再拜遂留<lb/>
身出紙一畨皆進退人物上悉可内外遷徙數日間凢<lb/>
數十人皆文靖平日所厚一時桃李之盛本朝無比<lb/>
<pb n="KR3j0185_WYG_050-53a"/>
張文定嘗云在翰林時當章郇公致政麻命下同宋景<lb/>
文徃賀之因語之曰昨日宣召受㫖上眷遇之意甚厚<lb/>
何遽謝事也郇公曰不可待不厚時引去也又曰亦恐<lb/>
更耄年則忘了矣文定與景文相顧而笑退而相語曰<lb/>
是何言歟何忘之有及老矣乃知郇公之言為然葢在<lb/>
得之時與奪每為思慮所惑不若少時能斷故孔子所<lb/>
以戒也文定自六十七後遂屢請歸予嘗論之陽舒而<lb/>
隂歛物之理也及其老矣陽衰而隂盛是以好歛之意<lb/>
<pb n="KR3j0185_WYG_050-53b"/>
生君子終始之際可不慎乎<lb/>
慶歴中韓范富執政日務興作時章郇公為相張文定<lb/>
因徃見之語以近日諸公頗務興作如何郇公不荅凢<lb/>
數問之曰得象毎見小兒跳躑作戲禁止不得到觸着<lb/>
墻自退耳方其舉歩時勢難遏也未幾三公悉罷文定<lb/>
嘗曰事不可競古諺曰遲是疾疾是遲斯甚有理當其<lb/>
盛衰之際不勞力而成不勞慮而敗理之常也<lb/>
寳元康定間西人犯邊用兵累嵗遼人窺我遣使求關<lb/>
<pb n="KR3j0185_WYG_050-54a"/>
南之地富文忠既行疑時相與已不恊輒發國書觀之<lb/>
乃與所授詞果不同馳歸請對具言之詔付文忠詣學<lb/>
士院視學士改書然後行元授書五函皆許其添嵗賜<lb/>
也每出一函待不從然後旋出之文忠輒留二函于雄<lb/>
州既至文忠抗論不屈徐出一書遼人意未厭復出一<lb/>
書至于三遼人宻探文忠篋中止有三書遂從約文忠<lb/>
使還持二函以歸嵗減聘者二十萬<lb/>
庾嶺險絶聞天下蔡子直為廣東憲其弟子正為江西<lb/>
<pb n="KR3j0185_WYG_050-54b"/>
憲相與恊議以塼甃其道自下而上自上而下南北三<lb/>
十里若行堂宇間毎數里置亭以憇客左右通渠流泉<lb/>
涓涓不絶紅白梅夾道行者忘勞予嘗至嶺上仰視青<lb/>
天如一線然既過嶺即青松夾道以逹南雄州太平乆<lb/>
矣遐邇同風非有前世南北之異<lb/>
江西舊漕鹽至州有餘悉輸于官漕舟沿江貨所附私<lb/>
鹽既盡遂盜官物鹽盡鑿舟沉之聲言風水毎嵗抛失<lb/>
十三四而盜取監臨私貨抵法枕藉于市蔡子正為江<lb/>
<pb n="KR3j0185_WYG_050-55a"/>
西憲建言鹽至江西有出剰者乞據其數給江西價之<lb/>
半朝廷從之今數十年官物既鮮盜竊而舟獲完歸刑<lb/>
法為減百世之利也中間浮淺之人或再減其直其弊<lb/>
如初張頡為江西憲也神宗戒其謹守蔡挺之法于今<lb/>
賴焉<lb/>
太祖一日幸後苑觀牡丹召宫嬪将置酒得幸者以疾<lb/>
辭再召復不至上乃親折一枝過其舍而簪于髻上上<lb/>
還輒取花擲于地上顧之曰我艱勤得天下乃欲以一<lb/>
<pb n="KR3j0185_WYG_050-55b"/>
婦人敗之耶即引佩刀截其腕而去<lb/>
金城夫人得幸太祖頗恃寵一日宴射後苑上酌巨觥<lb/>
以勸太宗太宗固辭上復勸之太宗顧庭下曰金城夫<lb/>
人親折此花來乃飲上遂命之太宗引弓射而殺之即<lb/>
再拜而泣抱太祖足曰陛下方得天下宜為社稷自重<lb/>
而上飲射如故<lb/>
張乖崖布衣時客長安旅次聞隣家夜聚哭甚悲訊之<lb/>
其家無它故乖崖詣其主人力叩之主人遂以實告曰<lb/>
<pb n="KR3j0185_WYG_050-56a"/>
某在官失不自慎嘗私用官錢為家僕所持欲娶長女<lb/>
拒之則畏禍從之則女子失身約在朝夕所以舉家悲<lb/>
泣也乖崖明日至門首候其僕出即曰我白汝主人假<lb/>
汝至一親家僕遲遲强之而去出城使導馬前至崖間<lb/>
即疏其罪僕倉皇間以刃揮墜崖中歸告其隣曰盛僕<lb/>
已不復來矣速歸汝鄉後當謹于事也<lb/>
岳州唐白鶴寺前有古松合數圍平頂如龍形吕洞賔<lb/>
昔嘗憇其下有一翁自松頂而下前揖甚敬洞賔詰之<lb/>
<pb n="KR3j0185_WYG_050-56b"/>
曰我樹神也洞賔曰邪耶正耶翁曰若其邪也安得知<lb/>
真人哉言訖升松而去洞賔即題于寺壁日獨自行時<lb/>
獨自立無限世人不識我惟有千年老樹精分眀知是<lb/>
神仙過<lb/>
鄂州黄鶴樓下有石光徹名曰石照其右巨石世傳以<lb/>
為仙人洞也一守闗老卒每晨興即拜洞下一夕月如<lb/>
晝見三道士自洞中出吟嘯乆之将復入洞卒即從之<lb/>
道士曰汝何人耶卒具言其所以且乞富貴道士曰此<lb/>
<pb n="KR3j0185_WYG_050-57a"/>
洞間石速抱一塊去卒持而出石合無從而入明日視<lb/>
石黄金也鑿而貨之衣食頓富為隊長所察執之以為<lb/>
盜也卒以實告官就其家取石至郡而金化矣非金非<lb/>
玉非石非鑑至今藏于軍資庫中子瞻有詩記之<lb/>
太祖即位患方鎮猶習故常取于民無節而意多䟦扈<lb/>
一日召便殿賜飲款曲因問諸方鎮爾在本鎮除歸公<lb/>
上之外嵗得自用為錢幾何方鎮具陳之上諭之曰我<lb/>
以錢代租税之入以助爾私爾輩歸朝日與家人宴樂<lb/>
<pb n="KR3j0185_WYG_050-57b"/>
何如方鎮再拜即詔給侯伯隨使公使錢其在京亦聽<lb/>
半給州縣租賦悉歸公上民無苛歛之慮至今侯伯尚<lb/>
給公使錢以此也<lb/>
太祖即位方鎮多偃蹇所謂十兄弟者是也上一日召<lb/>
諸方鎮授以弓劔人馳一騎與上私出固子門大林中<lb/>
下馬酌酒上語方鎮曰此處無人爾輩要作官家者可<lb/>
殺我而為之方鎮伏地戰恐上再三喻之伏地不敢對<lb/>
上曰爾輩是真欲我為主耶方鎮皆再拜稱萬嵗上曰<lb/>
<pb n="KR3j0185_WYG_050-58a"/>
爾輩既欲我為天下主爾輩當盡臣節今後無或偃蹇<lb/>
方鎮復再拜呼萬嵗與飲盡醉而歸<lb/>
宼忠愍為執政尚少上嘗語人曰宼凖好宰相但太少<lb/>
耳忠愍乃服何首烏而食三白鬚髪遂變于是拜相<lb/>
李文靖端黙寡言堂下花檻頺圯經嵗不問魚軒一日<lb/>
語之文靖不荅累以為言文靖曰豈以此故動吾一念<lb/>
哉亦不之問既薨盛夏顔色不變吐香如蓮花七日不<lb/>
滅<lb/>
<pb n="KR3j0185_WYG_050-58b"/>
先文正在中書一日拊其案曰安得見李同年耶李謂<lb/>
文靖也同列叩之曰文靖與某在中書邊事方紛然予<lb/>
嘗謂曰何日事定文靖曰陛下天資髙眀有為之君也<lb/>
今二敵未寧故不暇某老矣它日適當公手是時方東<lb/>
封西祀建立道宫皆如文靖之言<lb/>
先文正雖年六十而乆病氣索人或勸其引疾而去文<lb/>
正曰予豈不知此者乎顧諸公未有以相代者恐貽上<lb/>
憂也寧受貪冐之名以報上恩耳文正薨丁馮之徒既<lb/>
<pb n="KR3j0185_WYG_050-59a"/>
相朝廷紛紛識者歎其先識<lb/>
馬樞宻知節勁直自任持大笏入朝上頗怪之馬曰臣<lb/>
見本院長官多欺陛下臣不怕驚動官家惱亂宰相則<lb/>
打煞此厮兒乆矣上慰勞之<lb/>
孔中丞道輔為州椽太守到官三日謁廟廟有蛇以為<lb/>
神每祝之則蛇自神像鼻中直出飲酒孔方讀祝蛇出<lb/>
飲孔厲聲曰眀則有禮樂幽則有鬼神蛇何為哉以笏<lb/>
擊蛇死遂揮象壞其廟而去<lb/>
<pb n="KR3j0185_WYG_050-59b"/>
梅侍讀詢以文雅自任乆在侍從忽求為濠州既被命<lb/>
見先文正文正曰何以求此曰聊以温故耳文正曰再<lb/>
差一通判去伴舍人讀書梅既去怏怏益不平文正差<lb/>
博士吕夷簡通判濠州梅語人曰何處得箇吕夷簡來<lb/>
也㑹讀書梅辭文正適與王沂公同坐堂上王因以梅<lb/>
語白文正曰君善待吕公吕公它日與王公同作相舍<lb/>
人方作學士梅愈不平王亦為過言其後王沂公吕文<lb/>
靖同宰席梅適除學士<lb/>
<pb n="KR3j0185_WYG_050-60a"/>
廣東老媪江邊得巨蚌剖之得大珠歸而藏之絮中夜<lb/>
輒飛去及曉復還媪懼失去以大釜煮之至夜有光燭<lb/>
天隣里驚之以為火也競徃赴之光自釜出乃珠也眀<lb/>
日納于官府今在韶州軍資庫予嘗見之其大如彈状<lb/>
如水晶非蚌蛛也其中有北斗七星隱然而見煮之半<lb/>
枯矣故郡不敢貢于朝<lb/>
咸平縣僧藏佛牙一株其大兩指許淡金色予嘗請而<lb/>
供之須臾舍利自牙中出初如露巡行牙上或逺數十<lb/>
<pb n="KR3j0185_WYG_050-60b"/>
歩求者輒得予請至四十八粒欲求為四十九粒也經<lb/>
夕不可得眀日發篋則已足其數又或謂自有甘露宂<lb/>
中出者眀日再徃請之不得遂出陳州門十數里請竟<lb/>
不得因拜辭而歸拜起一粒自甘露宂出其大如菉豆<lb/>
光彩炳然後神宗迎之禁中遂御封住而歸之今人罕<lb/>
得見者<lb/>
金州道左有石洞入洞十里有石門門間有仙人象半<lb/>
在扉外又有白石龍一條凢觀者必執炬而入有落燼<lb/>
<pb n="KR3j0185_WYG_050-61a"/>
即旋失去之每旱必徃祈請及出洞門必有書字記雨<lb/>
之多少商人或過洞外必森然心動莫不加敬<lb/>
䕫峽將至灧澦堆峽左巖上有題聖泉二字泉上有大<lb/>
石謂之洞石而初無泉也至者擊石大呼則水自石下<lb/>
出予嘗徃焚香俾舟人擊之舟人呼曰山神土地人渴<lb/>
矣乆之不報一卒無室家復大呼曰龍王龍王萬姓渴<lb/>
矣隨聲水大注時正月雪寒其水如湯或曰夏則如氷<lb/>
凢呼者必以萬嵗必以龍王而呼之水于是出矣<lb/>
<pb n="KR3j0185_WYG_050-61b"/>
范文正以司諫出使江南至宿州聞郭后廢乃復馳歸<lb/>
京師至國門吕文靖遣其長子候之曰司諫其來以廢<lb/>
后事耶文正不荅既得對乃盛言之竟以是罷職<lb/>
李邦直張粹眀嘗謂予曰神宗晩年建立三省所以分<lb/>
執政權而互相考察規模逺矣今上初俾侍宴其後喻<lb/>
執政曰延安郡王可出閤當議官僚乃曰司馬光端重<lb/>
宜為宫官亦漢羽翼之謂也如吕公著孫覺皆可作之<lb/>
其下當擇功臣子弟若文貽慶可任洗馬之類此孟子<lb/>
<pb n="KR3j0185_WYG_050-62a"/>
謂巨室大家人所慕之意足以取重春宫矣除目具而<lb/>
神宗棄天下今司馬公之來是末命也<lb/>
六姪震嘗謂予曰神宗一日召執政詣天章閣而吳雍<lb/>
與震預召時為中書檢正官也及對乃議官制除目初<lb/>
執政進呈三省印上曰始欲以金而今御寳乃金也塗<lb/>
金可耳執政既進除目上笑曰三省宻院官姑置之乃<lb/>
議吏部而下及某官除某乙則俾雍震互書之至太常<lb/>
少卿上曰此必慎擇人執政屢薦名皆不應上意至禮<lb/>
<pb n="KR3j0185_WYG_050-62b"/>
部郎中則曰此南宫舍人非他曹可比可除劉摯至著<lb/>
作郎則曰此非蘓軾不可少選上黙乆之曰得之矣太<lb/>
常少卿可除范純仁既畢即曰朕與髙遵裕期某日當<lb/>
下靈武候告其捷當大慶賚至是官制可行除目可下<lb/>
仍戒之曰外人有知者不過卿等數人泄耳又命執政<lb/>
戒雍震其後靈武失律官制隔嵗乃下比之初議十改<lb/>
五六矣<lb/>
蘓子瞻既貶黄州神宗毎憐之一日語執政曰國史大<lb/>
<pb n="KR3j0185_WYG_050-63a"/>
事朕意欲俾蘓軾成之執政有難色上曰非軾則用曽<lb/>
鞏其後鞏亦不副上意上復有㫖起蘓軾以本官知江<lb/>
州中書蔡持正張粹眀受命震當詞頭眀日改承議郎<lb/>
江州太平觀又眀日命格不下曰皆王禹玉力也<lb/>
王和甫嘗言蘓子瞻在黄州上數欲用之王禹玉輒曰<lb/>
軾嘗有此心惟有蟄龍知之句陛下龍飛在天而不敬<lb/>
乃反欲求蟄龍乎章子厚曰龍者非獨人君人臣皆可<lb/>
以言龍也上曰自古稱龍者多矣如荀氏八龍孔眀卧<lb/>
<pb n="KR3j0185_WYG_050-63b"/>
龍豈人君也及退子厚詰之曰相公乃欲覆人之家族<lb/>
耶禹玉曰它舒亶言爾子厚曰亶之唾亦可食乎<lb/>
楊州后土廟有瓊花一株宋丞相構亭花側曰無雙謂<lb/>
天下無别株也仁宗慶歴中嘗分植禁中眀春輒枯遂<lb/>
復載還廟中欝茂如故<lb/>
張文懿為社洪令時出城過村寺寺老僧必迎于道邂<lb/>
逅過之亦必出迎文懿怪而詰之僧曰長官來則山神<lb/>
夜夢告某曰相公至矣一日復徃而僧不出文懿曰不<lb/>
<pb n="KR3j0185_WYG_050-64a"/>
出何也僧謝曰神不我告也文懿以為誕使僧問其所<lb/>
以夜夢告曰長官誤斷殺牛事天符已下不復相矣文<lb/>
懿驚駭省之果嘗有殺牛事也遂復改正眀日再過寺<lb/>
僧復出曰昨夕山神云長官復為相眀日當來但減筭<lb/>
耳後文懿三入中書<lb/>
史朝請琳云其舅張仲元患風痺平生餌桑螵蛸圓及<lb/>
死自口吻有黒氣出戶數丈視之螵蛸無數<lb/>
榮州威逺縣民間忽有雷電入其舍須臾霆震已而于<lb/>
<pb n="KR3j0185_WYG_050-64b"/>
其柱題曰矦矦二字不知其何謂也<lb/>
太宗即位以太祖諸子並稱皇子嘗曰猶我子也何有<lb/>
分别其後皇族遂不以疏宻尊卑皆加皇字故有皇兄<lb/>
之類非典故也予嘗宗正嘗建言乞如春秋之制名冠<lb/>
其父祖所封國王子曰王子公孫惟皇子得稱焉時吕<lb/>
申公喻太常少卿梁燾沮格不行宗正寺玉牒仙源類<lb/>
譜皇屬籍自慶歴八年張文定以翰林學士為宗正寺<lb/>
修玉牒官修進之後至元祐元年凢四十五年玉牒官<lb/>
<pb n="KR3j0185_WYG_050-65a"/>
皆一時名人宋次道輩是也未嘗成書神宗朝官制行<lb/>
分𨽻宗正寺至予為丞方建眀修完其間最難取㑹者<lb/>
宫禁中事與皇族女夫官位耳葢慶歴前皇族女尚少<lb/>
至元祐間不下萬員予請于朝宮禁事乞㑹内侍省御<lb/>
藥院皇族女夫附于屬籍不必書其官但書某適某人<lb/>
可也朝㫖從之遂獲成書然玉牒事迹皆取三省樞宻<lb/>
院時政記與日歴修著其禁嚴甚元祐末遂令史院官<lb/>
修撰送宗正寺書錄葢丞失其人非典故與官制也亦<lb/>
<pb n="KR3j0185_WYG_050-65b"/>
自予罷丞今十餘年不聞復進書矣國書嚴奉未有如<lb/>
玉牒者祖宗以來用金花白羅紙金花紅羅褾黄金軸<lb/>
神宗時詔為黄金梵筴以軸大難披閱也予進神宗玉<lb/>
牒始用此制又以黄金為匣鎻鑰皆黄金也進畢奉安<lb/>
于太廟南宗正寺玉牒殿予初白執政官乞修寺書自<lb/>
司馬丞相吕丞相而下無一人知此典制者皆曰玉牒<lb/>
用玉簡刋刻如册者也其玉牒典制尚不悉知書之廢<lb/>
亦宜矣<lb/>
<pb n="KR3j0185_WYG_050-66a"/>
史朝請琳云通判許州有路分都監郭虞卿妻乳母禮<lb/>
塔數年禮數将滿嘗以薏苡記其數薏苡忽自器中跳<lb/>
躑視之舍利滿前皆自薏苡中出凢得數勺須臾所禮<lb/>
銀塔中靈光焕然舍利如雨又湏臾乳媪兩膝生舍利<lb/>
無數禮塔則舍利隱痛媪益勤不懈數日失塔所在<lb/>
黄魯直嘗問王荆公世謂四選詩丞相以歐韓髙于李<lb/>
太白耶荆公曰不然陳和叔嘗問四家之詩乘間簽示<lb/>
和叔時書史適先持杜集來而和叔遂以其所送先後<lb/>
<pb n="KR3j0185_WYG_050-66b"/>
編集初無髙下也李杜自昔齊名者也何可下之魯直<lb/>
歸問和叔和叔與荆公之說同今人乃以太白下歐韓<lb/>
而不可破也<lb/>
孫威敏治平中起自謫官以觀文殿學士知慶州至鄭<lb/>
州㑹西使至時威敏已授舘驛中州将白威敏徙居曰<lb/>
我大臣可為陪臣避耶已而使至威敏大啟其門設矮<lb/>
榻偃卧堂上鼔笛自若西使至門望而問之左右曰慶<lb/>
州孫經略也西人俛首而過<lb/>
<pb n="KR3j0185_WYG_050-67a"/>
張文定留守南京髙麗使者至例當留守迎送文定曰<lb/>
我前執政也可與陪臣禮乎遂不出而遣少尹尋以其<lb/>
事聞神宗以為得體仍令中書降㫖揚州令陳升之如<lb/>
張某所請<lb/>
司農寺請鬻祠廟每區若干錢張文定留守南京而以<lb/>
其事聞于神宗大駭之即批其奏曰慢神黷禮無甚于<lb/>
此詔天下速罷之司農官罰金<lb/>
金州推官母王氏朱道誠之妻也日誦十句觀音心呪<lb/>
<pb n="KR3j0185_WYG_050-67b"/>
時年四十九病篤家人方治後事王氏恍然見青衣人<lb/>
曰爾平生持觀世音心呪但復少十九字増之當益夀<lb/>
王曰我不識字奈何青衣曰隨聲誦記之乃曰天羅神<lb/>
地羅神人離難難離身一切災殃化為塵乆之而醒疾<lb/>
亦尋愈後至七十九其孫浩信厚士也為予道其詳如<lb/>
此<lb/>
<pb n="KR3j0185_WYG_050-68a"/>
　　續聞見近錄<hi>王鞏</hi>
先公任諫官時大旱請對乞駕出祈雨仁宗曰太史言<lb/>
月二日當雨月一日當出先公曰臣謂是日無雨上曰<lb/>
卿何以知之曰陛下既知有雨則安用祈求知有雨而<lb/>
祈非誠也天非至誠不格臣是以知無雨也上曰眀日<lb/>
當出先公曰臣乞傳㫖閣門上即召近璫喻曰眀日於<lb/>
醴泉觀等處祈雨先公曰何不逺出豈憚熱乎凶嵗百<lb/>
姓衣食将不給矣上每意動則耳輪先赤厲聲曰待去<lb/>
<pb n="KR3j0185_WYG_050-68b"/>
西太一宫先公曰乞傳㫖上曰卿不知典故出城不預<lb/>
告也先公曰此國初以來防不虞耳今太平乆矣人渴<lb/>
望清光預使知之不過村落觀駕者多爾上乃喻㫖翌<lb/>
日特召先公隨駕非例也是日熾日塵埃遍空上色不<lb/>
怡及歸至瓊林苑憩蹕有雲烟起西太一宫上上瞻顧<lb/>
間雷霆大震遂雨至鄭門自逍遥輦易平頭輦且徹葢<lb/>
以承雨入内傳㫖先公眀日入對及對上喜甚曰此雨<lb/>
卿所致也先公曰陛下盛徳格天天下之幸上曰昨夕<lb/>
<pb n="KR3j0185_WYG_050-69a"/>
歸内不敢寢於殿下設香案焚生龍腦十七斤以謝天<lb/>
左右進繖亦却之立至三更自頂至踵無不霑濕先公<lb/>
曰陛下雖答天之誠如此盛徳之至也然隂氣不可不<lb/>
防宜為社稷自重上曰當無雨之際恨不身為犧牲何<lb/>
暇自愛也<lb/>
先公尹京一日以府事對仁宗留之曰朕有一事要與<lb/>
卿議今待命一相誰人為可先公曰臣在諫院不避嫌<lb/>
疑人指為朋黨今陛下命相臣安敢薦人上曰卿事朕<lb/>
<pb n="KR3j0185_WYG_050-69b"/>
乆何所形迹先公曰臣安敢言其姓名但不因内臣言<lb/>
宫女不知姓名者是好宰相上曰除非富弼也先公再<lb/>
拜曰陛下得人矣數日鏁院富文忠拜相數日先公再<lb/>
對上曰前日與卿議富弼作相果慰人望當麻出時朕<lb/>
遣十數小璫伏朝堂及麻出百僚皆曰好宰相朕喜累<lb/>
日卿有事無問如何但奏取來因諭曰卿在諌院日章<lb/>
疏有可以為朕規戒者一一錄來要留觀禁中先公再<lb/>
拜而出遂以諫疏稿悉上之<lb/>
<pb n="KR3j0185_WYG_050-70a"/>
馮當世為樞宻使三司火神宗御右掖門視之顧近璫<lb/>
曰急促馬歩司就近差兩指揮兵士救之當世奏曰故<lb/>
事發兵須得樞宻院宣㫖内臣傳宣發兵此事不可啟<lb/>
上深然之即於榻前出宣付近璫而去神宗數嘉之時<lb/>
論以為得體<lb/>
仁宗在春宫乘間時畫馬為戲内臣多乞之張文懿為<lb/>
太子諭徳亦從乞之上曰師父豈可與馬也乃大書寅<lb/>
亮天地弼予一人八字以遺之文懿奏聞内中交賀要<lb/>
<pb n="KR3j0185_WYG_050-70b"/>
璫周懷政上嘗戲為哥哥懷政走詣上乞書上大書曰<lb/>
周家哥哥斬斬時以為戲也其後文懿三入中書為相<lb/>
懷政竟處極刑<lb/>
劉瑾元忠知真定入寺見僧坐禪以為不敬執赴有司<lb/>
僧告吏曰願少憩供答吏可之僧即跏趺而化衆甚異<lb/>
之他日有僧以事至府元忠急呼杖之且曰少緩即又<lb/>
坐化矣<lb/>
王荆公領觀使歸金陵居鍾山下出即乘驢予嘗謁之<lb/>
<pb n="KR3j0185_WYG_050-71a"/>
既退見其乘之而出一卒牽之而行問其指使相公何<lb/>
之指使曰若牽卒在前聽牽卒若牽卒在後即聽驢矣<lb/>
或相公欲止即止或坐松石之下或田野耕鑿之家或<lb/>
入寺隨行未嘗無書或乘而誦之或憩而誦之仍以囊<lb/>
盛餅十數枚相公食罷即遺牽卒牽卒之餘即飼驢矣<lb/>
或田野間人持飯飲獻者亦為食之葢初無定所或數<lb/>
歩復歸近於無心者也<lb/>
京師舊未嘗食蜆蛤自錢司空始訪諸蔡河不過升勺<lb/>
<pb n="KR3j0185_WYG_050-71b"/>
以為珍饌自後士人稍稍食之蜆蛤亦隨而増盛其諸<lb/>
海物國初以來亦未嘗多有錢司空以蛤䖽為醬於是<lb/>
海錯悉塩以走四方<lb/>
蔡君謨重鄉物以子魚為天下珍味嘗遺先公多不過<lb/>
六尾云所與者不過諫院故人二三公耳今子魚盛至<lb/>
京師遺人或至百尾由是子魚之價減十倍<lb/>
郭后之廢也孔中丞道輔范文正而下論不已一日時<lb/>
相曰此事已然其将如何夫婦不容有間也萬一復位<lb/>
<pb n="KR3j0185_WYG_050-72a"/>
公等能保后於上無他否諸公曰我之所議論也不知<lb/>
其他爾<lb/>
仁宗将修東華門太史言太嵗在東不可犯也上批太<lb/>
史狀曰東家之西即西家之東西家之東即東家之西<lb/>
太嵗果安在即日修之<lb/>
禁中殿梁當易而才無適中者三司奏有大枋可截用<lb/>
之太祖皇帝批其状曰截你爺頭截你娘頭其愛物如<lb/>
此<lb/>
<pb n="KR3j0185_WYG_050-72b"/>
諸綱有厨船今則為押綱厨船矣故事置厨船者為全<lb/>
綱諸船不得動火惟厨船造飯以給諸船一無火燭之<lb/>
虞二無盜米之弊<lb/>
錢若水因撰昭應宫碑成賜之玉帶上令服之而謝三<lb/>
日而止至今被賜者閤門以為例<lb/>
太宗皇帝常欲自宰臣至侍從官等第賜帶且批㫖曰<lb/>
犀近角玉近石金百煉百不變真寳也遂作笏頭帶以<lb/>
賜輔臣其餘未及頒而上寢疾乃已奉宸庫至嘉祐中<lb/>
<pb n="KR3j0185_WYG_050-73a"/>
尚有當日選擇将賜犀帶仁宗上仙賜從官為遺留者<lb/>
是也<lb/>
錢公若水詣陳希夷留數日不得辭一日召錢至圍爐<lb/>
見一僧據榻而坐希夷甚敬之希夷曰此子疑有仙骨<lb/>
僧顧視曰急流中引退者也錢公退問何人也希夷曰<lb/>
白閣道者後錢為樞宻副使時吕相端罷太宗眀日謂<lb/>
輔臣曰聞吕端命下哭泣不已錢公厲聲曰安有此退<lb/>
語諸公曰我輩眷戀爵禄為上見薄如此遂力請罷<lb/>
<pb n="KR3j0185_WYG_050-73b"/>
先晉公之謫華州也一日召伯祖叔祖同詣陳希夷希<lb/>
夷不出戶而接之坐乆不語忽問曰更有子乎晉公曰<lb/>
仲子在舍希夷曰召之及至門希夷出門迎顧先文正<lb/>
曰二十年太平宰相顧伯祖曰進士及第叔祖曰倚兄<lb/>
作官或問希夷曰此君鼻偏如何希夷曰今日拜相眀<lb/>
日鼻正又懇文正曰他日至此願放此地租稅其後卒<lb/>
如其言及真宗西祀汾隂文正以前言啟之上即詔釋<lb/>
雲臺觀租税<lb/>
<pb n="KR3j0185_WYG_050-74a"/>
蔡君謨始作小團茶入貢意以仁宗嗣未立而悦上心<lb/>
也又作曽坑小團嵗貢一斤歐陽文忠所謂兩府共賜<lb/>
一餅者是也元豐中取揀芽不入香作宻雲龍茶小於<lb/>
小團而厚實過之終元豐外臣未始識之宣仁垂簾始<lb/>
賜二府及裕陵宿殿夜賜碾成末茶二府兩指許二小<lb/>
黄袋其白如玉上題曰揀牙亦神宗所藏至元祐末福<lb/>
建轉運司又取北苑槍旗建人所作鬬茶者也以為瑞<lb/>
雲龍請進不納紹聖初方入貢嵗不過八團其製與宻<lb/>
<pb n="KR3j0185_WYG_050-74b"/>
雲等而差小也<lb/>
笏頭金帶惟見任執政前宰相乃賜之張文定造朝神<lb/>
宗始欲與王荆公同執政文定欲引進諸公與上意不<lb/>
諧又欲俾為樞宻使文定復請罷将官上曰其理如何<lb/>
文定曰兵行詭道若古人以十萬號百萬之類是也今<lb/>
五千人為一将出兩将則敵知其萬人爾上曰卿是不<lb/>
欲任事矣乃以宣徽使留視職文定辭上曰留卿非為<lb/>
此職時有訪問及諸典故耳嵗餘文定堅請去上甚眷<lb/>
<pb n="KR3j0185_WYG_050-75a"/>
眷及辭賜以笏頭帶且以前宰相禮遇之其後或以為<lb/>
例非始意也嘗見宋次道云一日夜二鼔樞㫖張誠一<lb/>
以小紙批問前執政有無賜笏頭帶例次道答以無之<lb/>
不知其意在張公也<lb/>
張文定自陳徙宋召入覲既見神宗御崇政殿将引詔<lb/>
眀日前殿引及見即召對賜坐啜茶上喻曰卿宿徳前<lb/>
殿始御靴袍所以昨日輟崇政引見退而喻閣門今後<lb/>
前執政官見日不以班次引前殿著于令<lb/>
<pb n="KR3j0185_WYG_050-75b"/>
張文定與趙清獻同除參知政事前此韓公絳除參知<lb/>
政事邵公亢除樞宻副使故事執政官以先後入為班<lb/>
次眀日立班韓次宰臣曽魯公邵次韓文定又次之清<lb/>
獻居下列上既坐復起屏後召閣門令張某次曽某韓<lb/>
某次張某趙某次韓某邵復居下列及對留文定曰早<lb/>
來班次可見朕意卿舊徳暫除參知政事為資級爾行<lb/>
且大用方六日而文定以憂去<lb/>
文潞公守蜀一日宴飲夜深雪作諸卒輒毁馬屋五間<lb/>
<pb n="KR3j0185_WYG_050-76a"/>
為薪指使入白潞公曰更毁五間與之酒竟不輟即諭<lb/>
取佗屋補之<lb/>
慶歴中仁宗親除先公歐陽文忠蔡君謨余安道四公<lb/>
為諌官先公實居其長三公曰公宰相子且不貧朝廷<lb/>
責之必不至嶺外縱逺亦可行我輩踈逺且貧凡論事<lb/>
必其先之先公以為然當時號先公曰獨打鶻三公曰<lb/>
一棚鶻云<lb/>
仁宗初獨聽政范文正以進擬資叙班簿圖上之兾暁<lb/>
<pb n="KR3j0185_WYG_050-76b"/>
上心使執政者不得越次欺罔執政以事危之遂謫知<lb/>
饒州諸公出餞語文正曰前黜已光今更光矣文正謔<lb/>
曰今囘光後囘光直待上牢了仲淹方是了期耶衆大<lb/>
噱<lb/>
慶歴中范文正富文忠韓忠獻執政議斬邊帥范文正<lb/>
力争之至論上前退之殿陛文忠厲聲曰六丈無過待<lb/>
作佛文正曰上富春秋公等教上殺人行看劔在吾輩<lb/>
頭上矣其後文忠忠獻咸以為不及<lb/>
<pb n="KR3j0185_WYG_050-77a"/>
張文懿為鄧國公既致政還鄉時范文正守鄧置酒髙<lb/>
㑹軍校皆命坐文懿既坐即據主席而客文正席中駭<lb/>
之文懿徐曰公知鄧州蹔守此土耳老夫開國於此所<lb/>
以主席無嫌識者是之眀日文懿復置㑹揮金甚盛以<lb/>
帛三百端為文正夀時人榮之<hi>右聞見近錄</hi>
進士張夢龍嘗與家人悉卧病張病極覺神氣冉冉自<lb/>
身出須臾有吏卒導至大官府立庭下上有被衣冠儼<lb/>
然而坐如王者問之曰張某也吏前趨白曰張某昨因<lb/>
<pb n="KR3j0185_WYG_050-77b"/>
父病曽刺心血和藥當増福夀王者令亟遣之曰二人<lb/>
送之以歸見其尸卧張驚知其死矣欲投其尸百方不<lb/>
能入二人曰我注生注祿判官也許我燃塔燈二座乃<lb/>
可入張驚諾二人去引一道士至二人曰九天司命也<lb/>
司命復問曰當許我一醮張請伺有力酬之司命唯唯<lb/>
乃持劔歩罡呪噀之際以劔割其腹而納之恍然復甦<lb/>
<hi>右甲申雜記</hi>
　乾道四年夏六月以同舍吳君一能本校聞見甲申<lb/>
<pb n="KR3j0185_WYG_050-78a"/>
　二錄所闕凡二十六事錄如右從續記<lb/>
　從早罹中州之難不能保傳家圖籍之藏至於先世<lb/>
　文集所自著書亦皆散逸窮處江海極力訪求僅獲<lb/>
　一二如清虚先生平生詩文及論語傳今不存而蘓<lb/>
　黄秦三公所為序照映方來猶可考也隆興改元始<lb/>
　得先生雜記三編於向氏乃令二子淹涵各錄一卷<lb/>
　且手抄末篇合為一帙而藏之書中所記元豐間為<lb/>
　中書檢正與聞天章議官制除目者則從之大父尚<lb/>
<pb n="KR3j0185_WYG_050-78b"/>
　書公也四月甲戌四眀西溪三近堂從曽孫從謹識<lb/>
<pb n="KR3j0185_WYG_050-79a"/>
　　南遊記舊<hi>曽紓</hi>
　　鐵面御史<lb/>
慶歴中賈昌朝鎮北都因奏韓魏公治恩冀河流斷趙<lb/>
征村岡勢不利國致皇嗣未立仁宗即中日批付侍御<lb/>
史知雜吴中復亟徃按治一日受内降至七對中復固<lb/>
請對及既對以所授内降面乞盡付中書門下行出乃<lb/>
敢奉詔初甚咈吴固爭不已乃從時人謂之鉄面御史<lb/>
　　文臣陪扈<lb/>
<pb n="KR3j0185_WYG_050-79b"/>
舊制游幸宴賞惟學士陪扈太宗好文藝詔知制誥並<lb/>
扈從唯吊喪問疾不赴<lb/>
　　撩頭牒<lb/>
掖垣牒御史臺連字俗謂之撩頭牒自李宗諤始中丞<lb/>
吕文仲論奏不當宗諤引臺閣故事復奏云宰相政事堂<lb/>
禮上兩省官謁于堂上中丞率百官班于堂下葢兩省<lb/>
客長言尊則位居四輔叙位則禮絶有司今御史以掖<lb/>
垣近司使同守監統攝亂堂階等威之分侮黷憲章譏<lb/>
<pb n="KR3j0185_WYG_050-80a"/>
誚中外朝廷真宗讓之從自定為例<lb/>
　　蛾眉班<lb/>
中書門下班分東西向謂之蛾眉班自王溥始溥罷相<lb/>
歸班<lb/>
　　錦帳嫁女<lb/>
王介甫以次女適蔡卞吴國夫人吳氏驟貴又愛此女<lb/>
乃以天下樂暈錦為帳未成禮而華侈之聲已聞于外神<lb/>
宗一日問介甫云卿大儒之家用錦帳嫁女甫諤然無<lb/>
<pb n="KR3j0185_WYG_050-80b"/>
以對歸問之果然乃捨之開寳寺福勝閣下為佛帳眀<lb/>
日再對皇懼謝罪而已<lb/>
　　兄弟互草制<lb/>
熙寧中韓子華自鄧州再入相韓持國方在翰苑遂當<lb/>
制縉紳荣之元豐中官制行曲阜公除天官南豐先生<lb/>
為西掖行詞元符末魯公拜相曲阜以學士草制曲阜<lb/>
對便殿以親嫌辭上云禁中已撿見韓准故事乃批㫖<lb/>
兄弟迭居詞禁兄行弟詞弟草兄制是日以天寧前一<lb/>
<pb n="KR3j0185_WYG_050-81a"/>
日樞宻院罷散齋筵魯公押筵曲阜居席面㑹徹宣名<lb/>
鎻院魯公拜相榮耀一時又非韓氏之比<lb/>
　　蔡京一屠沽<lb/>
南豐先生病中介甫日造卧内因邸報蔡京召試介甫<lb/>
云他如何做得知制誥一屠沽耳又云除修注告詞是<lb/>
子固行當時便當論繳時南豐已病革頷之而已<lb/>
　　祖述<lb/>
永州張子發秀才云昔人皆有所祖述如廉頗慕藺相<lb/>
<pb n="KR3j0185_WYG_050-81b"/>
如近世如韓持國祖述宴公之類蔡京祖述盛坊使丁<lb/>
仙現無所不為以取人主一解顔而已<lb/>
　　本末相戾<lb/>
紹聖中瑶華既廢判正儀同宗景乃乞以妾楊氏為夫<lb/>
人乞免宣繫及不召媒保中批依所乞許沖元在中書<lb/>
遂依已得指揮過門章子厚大怒向責沖元云小白葵<lb/>
丘之盟誡諸侯以妾為妻者天下共誅之惇頭可得此<lb/>
命不可下翌日極陳罷宗景司仍奪儀同時論佳之以<lb/>
<pb n="KR3j0185_WYG_050-82a"/>
為得防㣲杜漸之意後三年乃乞建立元符至托以東<lb/>
朝之命自草詔撿何本末相戾也<lb/>
　　詞䜟<lb/>
李端愿宫保文和長子治園池延賔客不替父風毎休<lb/>
沐必置酒髙㑹延侍從舘閣率以為例至人分寢閣什<lb/>
物供帳皆不移具元豐中㑹佳客坐中忽學士将鎻院<lb/>
孫巨源適當制頗快不欲去李飭侍妾取羅巾求長短<lb/>
句巨源援筆欲書從者告以将掩門矣草作數語云城<lb/>
<pb n="KR3j0185_WYG_050-82b"/>
頭尚有三鼕鼓何須抵死催人去上馬苦怱怱琵琶曲<lb/>
未終囘頭腸斷處却更廉纎雨漫道玉為堂玉堂今夜<lb/>
長李邦直在坐頗以卒章非佳語巨源是夕得疾於玉<lb/>
堂後六日卒<lb/>
　　二事自慰<lb/>
黄寔自言平生有二事元豐甲子為淮東提舉常于除<lb/>
夜泊汴口見蘓子瞻執杖立對岸若有所俟歸舟中以<lb/>
楊州厨釀二尊雍酥一奩遺之後十五年為發運使暑<lb/>
<pb n="KR3j0185_WYG_050-83a"/>
泊清淮樓見米䒥衣犢鼻自滌研於淮口索篋中一無<lb/>
所有獨得小龍團二餅迺遣人送之趂其滌硯來此有<lb/>
此二事頗自慰云<lb/>
<pb n="KR3j0185_WYG_050-84a"/>
　　山居新語<hi>王瑀</hi>
　　蒙古禱雨<lb/>
蒙古人之禱雨者非若方士惟取淨水一盆浸石子數<lb/>
枚而已其大者若鷄卵小者不等然後黙持宻呪将石<lb/>
子淘漉玩弄如此良乆輒有雨石子名曰鮓答乃走獸<lb/>
腹中所産狗牛馬者最妙<lb/>
　　真廟訪醫<lb/>
王文公寢疾真廟屢訪醫者視之仍不得輒歸如是半<lb/>
<pb n="KR3j0185_WYG_050-84b"/>
年一日王氏以訃聞而醫者語人曰半年厮繫絆與一<lb/>
服藥且大家厮離<lb/>
　　防城得官<lb/>
景徳中河朔舉人皆以防城得官而范昭作状元張存<lb/>
任并雖事業荒疎亦皆被澤時有無名子嘲曰張存解<lb/>
放旋風砲任并能燒猛火油<lb/>
　　齊賢善啖<lb/>
張司空齊賢罷相知安陸賔客㑹厨吏宻寘一金漆大<lb/>
<pb n="KR3j0185_WYG_050-85a"/>
桶㕔側窺公所飲食如其物投桶中至暮漲溢桶外<lb/>
<pb n="KR3j0185_WYG_050-86a"/>
　　家世舊事<hi>程頥</hi>
少師影帳畫侍婢二人一曰鳳子一曰宜子頥幼時猶<lb/>
記伯祖母指其為誰今則無能識者抱笏蒼頭曰福郎<lb/>
家人傳曰畫工呼使啜茶視而寫之福郎尋卒人以為<lb/>
畫殺叔父七郎中影帳亦畫侍者二人大者曰楚雲小<lb/>
者曰僿奴未幾二人皆卒由是家中益神其事人夀短<lb/>
長有定數豈畫能殺葢偶然爾<lb/>
成都寺院皆無髙門限傳云少師脚短當時皆去之至<lb/>
<pb n="KR3j0185_WYG_050-86b"/>
今猶不復用<lb/>
少師卜居醴泉第舍卑狹頥少時嘗到宛然如舊諸房<lb/>
門皆題誰居先公太中所記也後十年再到則已為四<lb/>
翁房子孫所賣更易房室不忍復觀矣自少師貴顯居<lb/>
京師醴泉第宅太評事諸孫居之後遂分而賣之先公<lb/>
未嘗問也劵契皆存以其上有少師書字故不忍毁去<lb/>
然收藏甚宻家中子弟有未嘗見者先公守鳳州時四<lb/>
翁問欲得宅否先公答以叔有之與珦有之正同當善<lb/>
<pb n="KR3j0185_WYG_050-87a"/>
守而已又出一少師小印合示頥曰祖物也可收之頥<lb/>
曰翁能保之足矣不敢受者所以安其疑心也又知太<lb/>
宗皇帝御書及少監真像皆在亦未敢求見不意纔數<lb/>
年四翁卒比再至醴泉則散失盡矣思之痛傷後又二<lb/>
十年頥到醴泉改𦵏少師始求得少監段太君告于三<lb/>
翁家少師犀帶于長安太監簿家少師綠玉枕于四翁<lb/>
女和家鞍瓦于三翁家<lb/>
少師厭河北五代兵戈及宰醴泉遂謀居焉徙𦵏少監<lb/>
<pb n="KR3j0185_WYG_050-87b"/>
于縣城之西既顯雖賜第居京師囊橐至于御書誥勑<lb/>
皆多在醴泉從髙祖大評事四評事治生事皆淳儉嚴<lb/>
整太評事家人未嘗見笑惟長孫始生一老嫗白曰承<lb/>
㫖新婦生男微開顔曰善視之曽祖母崔夫人亦留醴<lb/>
泉與從曽祖母雷氏奉視二叔舅姑晨夕敬畏平居必<lb/>
著長裙烹飪少有失節則不食拱手而起二婦恐懼不<lb/>
敢問所由伺其食美取所餘嘗之然後知所嗜太髙祖<lb/>
母楊氏前卒四髙祖母李氏主内事性尤嚴峻二婦晝<lb/>
<pb n="KR3j0185_WYG_050-88a"/>
則供侍夜復課以女工之事雷氏不堪其勞有間則泣<lb/>
于後庭崔夫人每勸勉之竟得羸疾而終崔夫人怡怡<lb/>
如也叔舅姑遂加愛之後外祖崔駕部過雍見其艱苦<lb/>
之甚屬少師取至京師不撒帷帳盡置囊篋云暫徃省<lb/>
覲叔舅姑方聽其來少師之待兄弟崔夫人之事叔舅<lb/>
姑後世所當法也<lb/>
少師治醴泉惠愛及人至深其後諸房子弟既多不無<lb/>
侵損于邑人而邑人敬愛之不衰有爭忿者及門則止<lb/>
<pb n="KR3j0185_WYG_050-88b"/>
俟過而復爭小兒持盤賣菓為族中羣兒奪取啼而不<lb/>
敢較嘉祐初頥過邑去少師時八十年矣驢足病呼醫<lb/>
治之問知姓程辭錢不受昔時村婦多持香茶祈蠶于<lb/>
冡因搯取其土以乞靈後禁止之<lb/>
族父文簡公應舉來京師舘于㕔旁書室唯乘一驢更<lb/>
無餘資至則賣驢得錢數千伯祖殿直輕財好義待族<lb/>
人甚厚日責文簡公具酒餚欲觀其器度文簡公訴曰<lb/>
驢兒已喫至尾矣<lb/>
<pb n="KR3j0185_WYG_050-89a"/>
文簡公一夕夢紫衣持箱幞其中若勅書受之曰夀州<lb/>
陳氏不測所謂以問伯祖殿直亦莫能曉後登科有媒<lb/>
氏來告有陳氏求婿必欲得髙科名問其鄉里乃夀州<lb/>
人文簡公年少才髙欲婿名家弗許伯祖曰爾夢如是<lb/>
葢黙定矣豈可違也强之使就後累年猶怏怏陳夫人<lb/>
賢徳宜家夫婦偕老享封大國子孫相繼豈偶然哉<lb/>
叔祖寺丞有知人之鑒常謂文簡公公輔之器文簡公<lb/>
為著作佐郎時賈文元尚少一日侍叔祖坐曰某昨夜<lb/>
<pb n="KR3j0185_WYG_050-89b"/>
夢坐此有一人乗驢而來索紙寫門状復乘驢而去坐<lb/>
中有一人指之曰此将來宰相也頃之文簡公乗驢而<lb/>
來索紙寫門状復登驢而出正如所說之夢賈文元曰<lb/>
程六當為宰相歎羡不已叔祖謂曰爾無羡後爾作相<lb/>
在先及文簡公為兩制賈方小官及參大政風望傾朝<lb/>
衆謂旦夕爰立俄以事罷去比三易藩郡而賈已登庸<lb/>
方拜使相雖古之精于術者無以過也<lb/>
叔祖寺丞年四十謂家人曰吾眀年死矣居數月又指<lb/>
<pb n="KR3j0185_WYG_050-90a"/>
堂前屋曰吾去死如隔此屋矣又數月指室中牕曰吾<lb/>
之死止如隔此紙爾未幾而卒叔祖多才藝與人㑹射<lb/>
𤼵矢能如其意常從主人之後主人中則亦中主人逺<lb/>
則亦逺不差尺寸<lb/>
伯叔殿直喜施而與人周一日苦寒有儒生造門即持<lb/>
綿袴與之其人大驚曰何以知我無袴也盖于游從間<lb/>
常察其不足也至晩年家資懸罄而為義不衰有儒生<lb/>
以講説醵錢時家無所有偶伯祖母有珠子裝抹胸賣<lb/>
<pb n="KR3j0185_WYG_050-90b"/>
得十三千盡以與之<lb/>
明道先生宰晉城時有富民張氏子其父死未幾晨起<lb/>
有老父立于門外問之曰我汝父也今來就汝居具陳<lb/>
其由張氏子驚疑莫測相與詣縣請辨之老父曰業醫<lb/>
逺出治疾而妻生子貧不能養以與張氏某年某月某<lb/>
日某人抱去某人某人見之先生謂曰嵗乆矣爾何記<lb/>
之詳也老父曰某歸而知之則書于藥法策後因懷中<lb/>
取策進之其所記曰某年月日某人抱兒與張三翁家<lb/>
<pb n="KR3j0185_WYG_050-91a"/>
先生問張氏子曰爾年幾何曰三十六矣爾父而在年<lb/>
幾何曰七十六矣謂老父曰是子之生其父年纔四十<lb/>
人已謂之三翁乎老父驚駭服罪<lb/>
眀道主簿上元時謝師直為江東轉運判官師直行省<lb/>
其兄嘗從眀道假公僕掘桑白皮眀道問之曰監司役<lb/>
卒甚多何為不使曰本草説桑白皮出土見日者殺人<lb/>
以伯淳所使人不欺故假之耳師宰之相信如此謝師<lb/>
直尹洛時嘗談經與鄙意不合因曰伯淳亦然徃在上<lb/>
<pb n="KR3j0185_WYG_050-91b"/>
元某説春秋猶時見取至言易則皆曰非是頥謂曰二<lb/>
君皆通易者也監司談經而主簿乃曰非是監司不怒<lb/>
主簿敢言非通易能如是乎<lb/>
　<lb/>
　<lb/>
　<lb/>
　<lb/>
　説郛卷五十下<lb/>
</p>
<p>
</p>
  </div>
</body>
</text>
</TEI>
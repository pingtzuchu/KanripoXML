<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>説郛卷一百十九上</head>
    <p>
<pb n="KR3j0185_WYG_119-1a"/>
欽定四庫全書<lb/>
　説郛卷一百十九上　　　元　陶宗儀　撰<lb/>
　　雲仙雜記一　<hi>馮贄</hi>
　　幽人筆<lb/>
司空圖隱於中條山芟松枝為筆管人問之曰幽人筆<lb/>
正當如是<hi>汗澷録</hi>
　　飛雲履<lb/>
白樂天燒丹於廬山草堂作飛雲履𤣥綾為質四面以<lb/>
<pb n="KR3j0185_WYG_119-1b"/>
素綃作雲朶染以四選香振履則如烟霧樂天着示山<lb/>
中道友曰吾足下生雲計不久上升朱府矣<hi>樵人直説</hi>
　　孫登琴<lb/>
孫登琴遇雨必有響如刃物聲竟因陰雨破作數截有<lb/>
黑蛟踊去<hi>金徽變化篇</hi>
　　棊聲與律呂相應<lb/>
元頥本棋枰聲與律呂相應葢用響玉為盤非有異術<lb/>
也<hi>棋天洞覧</hi>
<pb n="KR3j0185_WYG_119-2a"/>
　　紅白二墨<lb/>
楚王靈䕫使人造紅白二墨為戱及書寫衣服黒衣用<lb/>
白書白衣用紅書自成一家<hi>大唐龍髓記</hi>
　　龍耳李<lb/>
崔奉國家一種李肉厚而無核識者曰天罰乖龍必割<lb/>
其耳耳血墮地故生此李<hi>琴荘美事</hi>
　　磂磺椀<lb/>
元載飲食冷物用磂磺椀熱物用泛氷甆器器有三千<lb/>
<pb n="KR3j0185_WYG_119-2b"/>
事<hi>出樞要録</hi>
　　夢裁錦<lb/>
蕭頴士少夢有人授紙百畨開之皆是繡花又夢裁錦<lb/>
因此文思大進<hi>出文筆襟㗋</hi>
　　無塵子<lb/>
方鎔隠天門山以㯶櫚葉拂書號曰無塵子月以酒脯<lb/>
祭之<hi>出高士春秋</hi>
　　惜春御史<lb/>
<pb n="KR3j0185_WYG_119-3a"/>
穆宗每宫中花開則以重頂帳蒙蔽欄檻置惜春御史<lb/>
掌之號曰括香<hi>玉塵集</hi>
　　黒松使者<lb/>
𤣥宗御案墨曰龍香劑一日見墨上有小道士如蠅而<lb/>
行上叱之即呼萬歳曰臣即墨之精黒松使者也凢世<lb/>
人有文者其墨上皆有龍賓十二上神之乃以墨分賜<lb/>
掌文官<hi>出陶家缾餘事</hi>
　　栁神九烈君<lb/>
<pb n="KR3j0185_WYG_119-3b"/>
李固言未第前行古栁下聞有彈指聲固言問之應曰<lb/>
吾栁神九烈君已用栁汁染子衣矣科第無疑果得藍<lb/>
袍當以棗餻祠我固言許之未㡬狀元及第<hi>岀三峯集</hi>
　　六鼻鏡生雲烟<lb/>
黃巢陷京城南唐王氏有鏡六鼻常生雲烟照之則左<lb/>
右前三方事皆見王氏向京城照之巢寇兵甲如在目<lb/>
前上平都邑以映日紗囊取入禁中<hi>岀纂異記</hi>
　　文星典吏<lb/>
<pb n="KR3j0185_WYG_119-4a"/>
杜子美十餘嵗夢人令采文於康水覺而問人此水在<lb/>
二十里外乃往求之見鵝冠童子吿曰汝本文星典吏<lb/>
天使汝下謫為唐世文章海九雲誥已降可於豆壠下<lb/>
取甫依其言果得一石金字曰詩王本在陳芳國九夜<lb/>
捫之麟篆熟聲振扶桑享天福後因佩入葱市歸而飛<lb/>
火滿室有聲曰邂逅穢吾令汝文而不貴<hi>出文覧</hi>
　　𤣥山印記<lb/>
陳茂為尚書郎毎書信印記曰𤣥山典記又曰𤣥山印<lb/>
<pb n="KR3j0185_WYG_119-4b"/>
擣朱礬澆麝酒閒則匣以鎮犀養以透雲香印書逹數<lb/>
十里香不㫁印刻胭脂木為之<hi>出𤣥山記</hi>
　　水玉數珠<lb/>
房次律弟子金圖十二嵗時次律徴問葛洪仙籙中事<lb/>
以水玉數珠手節之凡兩遍近二百事琅琅誦之不止<lb/>
次律賞以轉枝梨<hi>童子通神集</hi>
　　為梨花洗粧<lb/>
洛陽梨花時人多攜酒其下曰為梨花洗粧㦯至買樹<lb/>
<pb n="KR3j0185_WYG_119-5a"/>
<hi>唐餘録</hi>
　　籠桶衫柿油巾<lb/>
杜甫在蜀日以七金買黃兒米半籃細子魚一串籠桶<lb/>
衫柿油巾皆蜀人奉養之粗者<hi>出浣花旅地志</hi>
　　石斧銘<lb/>
𤣥針子得石斧銘曰天雷斧速文步敲石柱子如其言<lb/>
詩如蒸雲千步千首<hi>清異志</hi>
　　棠木印<lb/>
<pb n="KR3j0185_WYG_119-5b"/>
張寳凡衣服綵帛皆以所任官印之白黃物以墨紅黒<lb/>
物以粉常曰此印賢於掌庫奴逺矣文字亦然人收寶<lb/>
文以有棠木印者為真<hi>張寳就印録</hi>
　　鳯窠羣女<lb/>
姑臧太守張憲使娼妓戴拂壺中錦仙裳密粉淡粧使<lb/>
侍閣下奏書者號傳芳妓酌酒者號龍津女傳食者號<lb/>
仙盤使代書札者號墨娥按香者號麝姬掌詩藁者號<lb/>
雙清子諸倡曰鳯窠羣女又曰團雲隊曵雲仙<hi>出姑臧前後記</hi>
<pb n="KR3j0185_WYG_119-6a"/>
　　地仙圓<lb/>
虢州别駕竇淝以當歸為地仙圓曰使血海增光以棗<lb/>
木為杵臼號金剛骨<hi>出三堂往事</hi>
　　凉物<lb/>
房壽六月召客坐糠竹簟凭狐文几編香藤為俎刳椰<lb/>
子為杯搗蓮花製碧芳酒調羊酪造含風鮓皆凉物也<lb/>
壽勸呉田以轆轤瓮田懼其深曰但見龍門溪水濯麴<lb/>
蘖腸耳<hi>岀叩頭録</hi>
<pb n="KR3j0185_WYG_119-6b"/>
　　梅粧閣<lb/>
郭元振落梅粧閣有婢數十人客至則拖鴛鴦襭裙衫<lb/>
一曲終則賞以糖雞卵明其聲也宴罷散九和握香<hi>出敘</hi>
<hi>聞錄</hi>
　　洛陽嵗節<lb/>
洛陽人家正旦造絲雞葛燕粉荔枝正月十五日造火<lb/>
蛾兒食玉粱餻寒食装萬花輿煑楊花粥端午木羹艾<lb/>
酒以花絲樓閣挿髩贈遺辟瘟扇乞巧使蜘蛛結萬字<lb/>
<pb n="KR3j0185_WYG_119-7a"/>
造明星酒装同心膾重九迎凉脯羊肝餅佩癭木符冬<lb/>
至煎餳綵珠戴一陽巾除夜銅刀刻門埋小兒硯㸃水<lb/>
盆燈臘日造脂花餤<hi>金門嵗節</hi>
　　旃檀寺春秋二㑹<lb/>
旃檀寺悟本詩春秋二㑹歛牛乳為龍華飯供獻結綵<lb/>
錢為幡葢設客以呉興臠團糟授戒者施以般若錢求<lb/>
男者解密珠璫<hi>出僧園逸録</hi>
　　搔首問青天<lb/>
<pb n="KR3j0185_WYG_119-7b"/>
李白登華山落鴈峯曰此山最高呼吸之氣想通夫帝<lb/>
座矣恨不攜謝朓驚人詩來搔首問青天耳<hi>搔首集</hi>
　　清高門户<lb/>
樂天語人曰吾已脱去利名枷鎖開清高門户但蓮龕<lb/>
子母丹不知何時可成<hi>自慶傳</hi>
　　午橋荘<lb/>
裴令臨終告門人曰吾死無所繫但午橋荘松雲嶺未<lb/>
成軟碧池繡尾魚未長漢書未終篇為可恨爾<hi>出晉公遺語</hi>
<pb n="KR3j0185_WYG_119-8a"/>
　　養硯墨筆紙<lb/>
養筆以磂黃酒舒其毫養紙以芙蓉粉借其色養硯以<lb/>
文綾葢貴乎隔塵養墨以豹皮囊貴乎逺濕逢溪子遵<lb/>
之<hi>文房寳飾</hi>
　　迷香洞<lb/>
史鳯宣城妓也待客以等差甚異者有迷香洞神雞枕<lb/>
鎖蓮燈次則交紅被傅香枕八分羊下列不相見以閉<lb/>
門羹待之使人致語曰請公夢中來馮垂客于鳯罄嚢<lb/>
<pb n="KR3j0185_WYG_119-8b"/>
有銅錢三十萬盡納得至迷香洞題九迷詩於照春屏<lb/>
而歸<hi>常新録</hi>
　　袖裏春<lb/>
𤣥宗為太子時愛妾號鸞兒多從中貴董逍遙微行以<lb/>
輕羅造梨花散蘂裛以月麟香號袖裏春所至暗遺之<lb/>
<hi>史諱録</hi>
　　金鳯凰<lb/>
周光祿諸妓掠髩用鬰金油傅面用龍消粉染衣以沈<lb/>
<pb n="KR3j0185_WYG_119-9a"/>
香水月終人賞金鳯凰一隻<hi>傳芳畧記</hi>
　　三賢松<lb/>
朝真觀九星院有三賢松三株如古君子梁閣老妓英<lb/>
奴以麗水嚢貯香遊之不數日松皆半枯<hi>事畧</hi>
　　芋魁遭遇<lb/>
李華燒三城絶品炭以龍腦裹芋魁煨之擊爐曰芋魁<lb/>
遭遇矣<hi>三賢典語</hi>
　　山神以豐年相報<lb/>
<pb n="KR3j0185_WYG_119-9b"/>
琴叟耕鳯嶺之田以虎紋巾裹犁推之曰勞吾躬耕山<lb/>
神必以豐年相報已而果然<hi>鳯翔退耕傳</hi>
　　綰龍臺<lb/>
李神遇以楓溪鐡造綰龍臺為宴燈花燈八層間以三<lb/>
縫錦褾㸃紫菱油燃鳯縷<hi>疑尚闕文出捃摭精華</hi>
　　呉興米<lb/>
呉興米炊之甑香白馬豆食之齒醉虢國夫人厨吏鄧<lb/>
連以此米擣為透花<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以豆洗皮作靈沙臛以供翠鴛<lb/>
<pb n="KR3j0185_WYG_119-10a"/>
堂<hi>品物類聚記</hi>
　　掃露明軒<lb/>
王施避巢寇入天台山主人賀理給以牛粥練羣施謝<lb/>
曰公乃命司延我光景當為掃露明軒永為下吏<hi>出芳賢傳</hi>
　　吞雲夢澤<lb/>
張曲江語人曰學者常想胸次吞雲夢澤筆頭湧若耶<lb/>
溪量既并包文亦浩瀚<hi>徴文玉井</hi>
<pb n="KR3j0185_WYG_119-11a"/>
　　雲仙雜記二<lb/>
　　田水聲過吾師丈人<lb/>
淵明嘗聞田水聲倚杖乆聴歎曰秫稻已秀翠色染人<lb/>
時剖胸襟一洗荆棘此水過吾師丈人矣<hi>淵明别傳</hi>
　　龍鬚友<lb/>
郄詵射策第一再拜其筆曰龍鬚友使我至此後有貴<lb/>
人遺金龜并拔蘂石簮咸與弟子曰可市筆三百管退<lb/>
而藏之貯以文錦一千年後猶當令子孫以名香禮之<lb/>
<pb n="KR3j0185_WYG_119-11b"/>
<hi>龍鬚志</hi>
　　隠士衫<lb/>
成芳隠麥林山剝苧織布為短襴寛袖之衣着以酤酒<lb/>
自稱隠士衫<hi>梁福廬陵記</hi>
　　俗耳鍼砭詩腸鼔吹<lb/>
戴顒春攜雙柑斗酒人問何之曰往聴黄鸝聲此俗耳<lb/>
鍼砭詩腸鼓吹汝知之乎<hi>高隠外書</hi>
　　半月履<lb/>
<pb n="KR3j0185_WYG_119-12a"/>
趙廷芝安成人作半月履裁千紋布為之托以精銀縝<lb/>
以絳蠟唐輔明過之奪取以貯酒已乃自飲廷芝問之<lb/>
答曰公器皿太微此履有滄海之積耳<hi>玅豐居士安成記</hi>
　　菱角巾<lb/>
王鄰隠西山頂菱角巾又嘗就人買菱脱頂巾貯之嘗<lb/>
未遇而歎曰此巾名實相副矣<hi>董慎續豫章記</hi>
　　大鯉五色<lb/>
孫願夜行橫塘見池中大魚映月吸水移時不去池外<lb/>
<pb n="KR3j0185_WYG_119-12b"/>
數步有一小坎正涵北斗有蝦蟇數十共來飲啜願異<lb/>
之明日汰池中惟有一大鯉身已五色復來坎所訪求<lb/>
蝦蟇得三足者數十<hi>馮玉雲金溪記</hi>
　　烟姿玉骨<lb/>
袁豐居宅後有六株梅開時為鄰屋烟氣所爍屋乃貧<lb/>
人所寄豐即圖泥塞竈張幕蔽風久之拆去其屋歎曰<lb/>
烟姿玉骨世外佳人但恨無傾城笑耳即使妓秋蟾出<lb/>
比之乃云可與比驅爭先然胭脂之徒正當在後<hi>張洞林桂</hi>
<pb n="KR3j0185_WYG_119-13a"/>
<hi>林志</hi>
　　日晴<lb/>
陸展郎中見楊梅歎曰此果恐是日精然若無蜂兒採<lb/>
香誰勝難和之味即以竹絲藍貯千枚并茶花蜜送衡<lb/>
山道士<hi>常奉真湘潭記</hi>
　　火筯如兩儀<lb/>
朱符謂火筯如兩儀成變化不可缺一本明火師在坐<lb/>
曰當以玉為之貴能不熱<hi>李明之衡山記</hi>
<pb n="KR3j0185_WYG_119-13b"/>
　　羔羊揮淚<lb/>
程皓以鐡床熁肉肥膏見火則油熖淋漓皓戲言曰羔<lb/>
羊揮淚矣又云我以三十萬錢償鐡匠而得此奉養豈<lb/>
不太過<hi>方得逺金陵記</hi>
　　屋龍更衣<lb/>
饒子卿隠廬山康王谷無瓦屋代以茅茨毎年一易茅<lb/>
謂之茅龍更衣或時雨濕致漏則以油幄承梁坐於其<lb/>
下初不愁歎<hi>十三賢共注廬山記</hi>
<pb n="KR3j0185_WYG_119-14a"/>
　　掌有卧蛇文<lb/>
𫝊咸掌有卧蛇文指甲上隠起花草如雕刻是以文章<lb/>
過人<hi>逍遙公南康記</hi>
　　栗木為關<lb/>
凡門以栗木為關者夜可以逺盜<hi>從容録</hi>
　　九華半臂<lb/>
關文衍為散騎常侍畫九華山圖於白綾半臂號九華<lb/>
半臂自云令吾此身常在雲泉之内<hi>時逢青陽記</hi>
<pb n="KR3j0185_WYG_119-14b"/>
　　遷官面長額有光氣<lb/>
郭汾陽每遷官則面長二寸額有光氣事已乃復<hi>隴王書</hi>
　　壺中景<lb/>
石崇砌上就苔蘚刻成百花飾以金玉曰壺中之景不<lb/>
過如是<hi>耕桑偶記</hi>
　　辨琴秦楚聲<lb/>
李龜年至岐王宅聞琴聲曰此秦聲良久又曰此楚聲<lb/>
主人入問之則前弹者隴西沈妍也後彈者揚州薛滿<lb/>
<pb n="KR3j0185_WYG_119-15a"/>
二妓大服乃贈之破紅綃蟾酥麨龜年自負强取妍秦<lb/>
音琵琶捍撥而去<hi>辨音集</hi>
　　臨光宴<lb/>
正月十五夜𤣥宗於常春殿張臨光宴白鷺轉花黃龍<lb/>
吐水金鳬銀燕浮光洞攅星閣皆燈也奏月分光曲又<lb/>
撒閩江錦荔枝千萬顆令宫人爭拾多者賞以紅圏帔<lb/>
綠暈衫<hi>影燈記</hi>
　　水松牌<lb/>
<pb n="KR3j0185_WYG_119-15b"/>
李白遊慈恩寺寺僧用水牌刷以呉膠粉捧乞新詩白<lb/>
為題訖僧獻𤣥沙鉢綵英梅檀香筆格蘭縑袴紫瓊霜<lb/>
<hi>海墨徵言</hi>
　　泛春渠<lb/>
汝陽王璡取雲夢石甃泛春渠以蓄酒作金銀龜魚浮<lb/>
沈其中為酌酒具自稱釀王兼麴部尚書<hi>醉仙圖記</hi>
　　百花獅子<lb/>
曲江䝿家遊賞則剪百花装成獅子相送遺獅子有小<lb/>
<pb n="KR3j0185_WYG_119-16a"/>
連環欲送則以蜀錦流酥牽之唱曰春光且莫去留與<lb/>
醉人看<hi>曲江春宴録</hi>
　　桃花紙<lb/>
楊炎在中書後閣糊窻用桃花紙塗以氷油取其明甚<lb/>
<hi>鳯池編</hi>
　　酒器九品<lb/>
李適之有酒器九品蓬萊盞海川螺舞仙瓠子巵㡢捲<lb/>
荷金蕉葉玉蟾兒醉劉伶東溟様蓬萊盞上有山象三<lb/>
<pb n="KR3j0185_WYG_119-16b"/>
島注酒以山没為限舞仙盞有闗捩酒滿則仙人岀舞<lb/>
瑞香毬子落盞外<hi>逢原記</hi>
　　暖香滿室如春<lb/>
寶雲溪有僧舍盛冬若客至則然薪火暖香一炷滿室<lb/>
如春人歸更取餘燼<hi>雲林異景志</hi>
　　啼猿生蕨<lb/>
猿啼之地蕨乃多有每一聲遽生萬莖<hi>窮幽記</hi>
　　買春錢<lb/>
<pb n="KR3j0185_WYG_119-17a"/>
進士不第者親知供酒肉費號買春錢<hi>承平舊纂</hi>
　　苦吟<lb/>
孟浩然眉毫盡落裴祐袖手衣袖至穿王維至走入醋<lb/>
甕皆苦吟者也<hi>詩源指訣</hi>
　　蜕龍牙<lb/>
取蜕龍牙一枚手握之臨局自然機變横出<hi>手參棊訣</hi>
　　碎金面棊盤<lb/>
蘇尚書八十猶叅禪大溈訪之以手拍碎金面棊盤尚<lb/>
<pb n="KR3j0185_WYG_119-17b"/>
書尋有悟解<hi>舊相禪學録</hi>
　　琴價與武庫爭先<lb/>
嵇康抱琴訪山濤濤醉欲剖琴曰吾賣東陽舊業以得<lb/>
琴乞尚書令河輪珮玉截為徽貨所衣玉簾中單買縮<lb/>
絲為囊論其價與武庫爭先汝欲剖之吾從死矣<hi>金徽變化</hi>
<hi>篇</hi>
　　圍棊奪造化<lb/>
王勃圍棋率下四子成一首詩勃猶詫之向人曰吾自<lb/>
<pb n="KR3j0185_WYG_119-18a"/>
奪造化雖一時之間百用亦可<hi>棋天洞覧</hi>
　　墨紋如履皮<lb/>
墨紋如履皮磨之有油暈者一兩可染三萬筆<hi>成老相墨經</hi>
　　換茶醒酒<lb/>
樂天方入關齊禹錫正病酒禹錫乃餽菊苖韲蘆菔鮮<lb/>
換取樂天六班茶二囊以醒酒<hi>蠻甌志</hi>
　　腸胃文章映日<lb/>
元稹爲翰林丞㫖朝退行鐘廊時初日映九英梅隙光<lb/>
<pb n="KR3j0185_WYG_119-18b"/>
射稹有氣勃勃然百僚望之豈腸胃文章映日可見乎<lb/>
<hi>常朝録</hi>
　　天峯煤與綾文刺孰勝<lb/>
盧杞與馮盛相遇於道各攜一囊杞發盛囊有墨一枚<lb/>
杞大笑盛正色曰天峰煤和針魚腦八金溪子手中錄<lb/>
離騷古本比公日提綾文刺三百為名利奴顧當孰勝<lb/>
已而搜杞囊果是三百刺<hi>大唐龍髓記</hi>
　　粥飼鳩<lb/>
<pb n="KR3j0185_WYG_119-19a"/>
藺先生坐琴荘食蘭香粥有鳩至階上先生以匙擲飼<lb/>
之漸進至肩遂盡此粥後日鳩以千百至先生飼之<hi>琴荘</hi>
<hi>美事</hi>
　　花簪壓損㡌簷<lb/>
梁緒梨花時折花簪之壓損㡌簷至頭不能舉<hi>祥雲志</hi>
　　翡翠指環<lb/>
何充妓於後閣以翡翠指環換刺繡筆充知歎曰此物<lb/>
洞仙與吾欲保長年之好乃命蒼頭急以蜻蜓㡌贖之<lb/>
<pb n="KR3j0185_WYG_119-19b"/>
<hi>粧樓記</hi>
　　赤将軍<lb/>
哥舒翰有馬曰赤将軍翰愛之甚常以朝章加其背曰<lb/>
過吾北林兒逺矣此駿馬也<hi>馬癖記</hi>
　　地脂<lb/>
高展為并門判官一日見砌間沫岀以手撮之試塗一<lb/>
老吏面上皺皮頓改如少年色展以謂必神藥問承天<lb/>
道士荅曰此名地脂食之不死展乃發甎已無所覩<hi>方鎮</hi>
<pb n="KR3j0185_WYG_119-20a"/>
<hi>編年</hi>
　　胡麻啖犬<lb/>
以胡麻麨啖犬則光黒而駿使獵必大獲狐兔又可得<lb/>
三十嵗<hi>好事集</hi>
　　得意田<lb/>
雲陽畋氏值豐年則盡取金錢埋之九里皆滿曰有得<lb/>
意田遂可棄無用金<hi>豐年録</hi>
<pb n="KR3j0185_WYG_119-21a"/>
　　雲仙雜記三<lb/>
　　過門錢<lb/>
龍山康甫慷慨不羈每日置酒於門邀畱賔客不住者<lb/>
贈過門錢日費酒者鶴嘴缾二十<hi>放懷集</hi>
　　虞永興書<lb/>
有人收得虞永興與圓機書一紙剪開字字賣之礬卿<lb/>
一字得麻一斗鶴口一字得銅硯一枚房村一字得芋<lb/>
千頭隨人好之淺深<hi>字錦</hi>
<pb n="KR3j0185_WYG_119-21b"/>
　　一醉六日<lb/>
張麟一醉六日嚙柱㡬半<hi>醉録</hi>
　　起宅刷以醇酒<lb/>
蓮花巷王珊起宅畢其門刷以醇酒更散香末葢禮神<lb/>
之至<hi>宣武盛事</hi>
　　題梁字<lb/>
范溥題㕔事梁毎字以木蓮花承之嵗旦一開次日復<lb/>
上之<hi>河中記</hi>
<pb n="KR3j0185_WYG_119-22a"/>
　　郇公厨<lb/>
韋陟厨中飲食之香錯雜人入其中多飽飫而歸語曰<lb/>
人欲不飯筋骨舒夤緣須入郇公厨<hi>長安後記</hi>
　　厠上以术湯盥手<lb/>
陳宛盛其居止厠上以术湯盥手槐板覆蔽糞穴為都<lb/>
城第一<hi>洛陽要記</hi>
　　書北山移文<lb/>
樂天女金鑾十嵗忽書北山移文示家人樂天方買終<lb/>
<pb n="KR3j0185_WYG_119-22b"/>
南紫石欲開文士傳遂輟以勒之<hi>豐寧傳</hi>
　　爭春館<lb/>
揚州大守圃中有杏花數十畷每至爛開張大宴一株<lb/>
令一倡倚其傍立館曰爭春開元中宴罷夜闌人或云<lb/>
花有歎聲<hi>楊州事迹</hi>
　　薛家士風<lb/>
成都薛氏家士風甚美厨司以半瓠為杓子孫就食蝦<lb/>
羹肉臠一取之飯再取之<hi>蜀普錄</hi>
<pb n="KR3j0185_WYG_119-23a"/>
　　食蒲桃<lb/>
楊炎食蒲桃曰汝若不澁當以太原尹相授<hi>河東備錄</hi>
　　梅聘海棠棖子臣櫻桃<lb/>
黎舉常云欲令梅聘海棠棖子臣櫻桃及以芥嫁笋但<lb/>
恨時不同耳然牡丹<graphic n="KR1616" url="https://raw.githubusercontent.com/kanripo/KR-Gaiji/master/images/KR1616.png" mimeType="image/png"/>醿楊梅枇杷幸為執友<hi>金城記</hi>
　　檜生藥圓<lb/>
幽燕思先驛後有五樹檜忽生藥圓試摘服之往往療<lb/>
疾有驗<hi>幽燕誌異</hi>
<pb n="KR3j0185_WYG_119-23b"/>
　　過㕔羊<lb/>
熊飜每㑹客至酒半堦前旋殺羊令衆客自割隨所好<lb/>
者綵綿繋之記號畢烝之各自認取以剛竹刀切食一<lb/>
時盛行號過㕔羊<hi>青州雜記</hi>
　　軟漆纒桑枝為離障<lb/>
杜勝宅以軟漆纒桑枝編為籬障雨一過黑光照四面<lb/>
時通甫愛之欲以銅官第取不應<hi>鄴郡名録</hi>
　　嚼雞舌香<lb/>
<pb n="KR3j0185_WYG_119-24a"/>
飲酒者嚼雞舌香則量廣浸半天回則不醉<hi>酒中𤣥</hi>
　　能詩<lb/>
能詩之士雨泡滅則得意香烟㫁而成吟<hi>白氏金銷</hi>
　　朱書禹字渡江河<lb/>
渡江河者朱書禹字佩之免風濤保安吉<hi>禹功記</hi>
　　盡數天星徧知棋勢<lb/>
人能盡數天星則徧知棋勢<hi>止戈集</hi>
　　雌雄樹<lb/>
<pb n="KR3j0185_WYG_119-24b"/>
九仙殿銀井有梨二株枝葉交結宫中呼為雌雄樹<hi>金鑾</hi>
<hi>宻記</hi>
　　作詩如繡花<lb/>
作詩如繡花女令籠絡枝葉而已無過不及乃善<hi>鍾嶸句眼</hi>
　　化玉膏<lb/>
衞玠盥面用化玉膏及芹泥故色愈明潤終不枯槁<hi>金臺</hi>
<hi>錄</hi>
　　貯蘭蕙<lb/>
<pb n="KR3j0185_WYG_119-25a"/>
王維以黃磁斗貯蘭蕙養以綺石累年彌盛<hi>汗漫録</hi>
　　百齒梳<lb/>
孫思邈以交加木造百齒梳用之養生要法也<hi>樵人直説</hi>
　　科斗筯魚尾匙<lb/>
商範待客有漆花盤科斗筋魚尾匙<hi>樞要録</hi>
　　唾地成文<lb/>
有人謁李賀見其乆而不言唾地者三俄而成文三篇<lb/>
<hi>文筆襟㗋</hi>
<pb n="KR3j0185_WYG_119-25b"/>
　　菖蒲當拜此君<lb/>
王徽之以菖蒲映竹曰菖蒲止以九節為貴而此君面<lb/>
目聳然正當再拜此君而此君亦安得不受之耶<hi>高士春秋</hi>
　　界尺筆槽<lb/>
有借界尺筆槽而破其槽者白其主人曰韓直木如常<lb/>
孤竹君無恙但半面之交忽然折節矣主人大笑<hi>玉塵集</hi>
　　犀如意<lb/>
虞世南以犀如意爬癢乆之歎曰妨吾聲律半工夫<hi>缾餘</hi>
<pb n="KR3j0185_WYG_119-26a"/>
<hi>事</hi>
　　萱草浣衣<lb/>
鄭源令婢萱草浣衣萱草輒云郎君塵土太多令人手<lb/>
皮俱脱<hi>三峰集</hi>
　　虎毛紅筦筆<lb/>
有僦馬生甚貧遇人與虎毛紅筦筆一枚曰所須但呵<lb/>
筆即得之然夫妻之外令一人知則殆矣時方盛行凝<lb/>
烟帳風篁扇皆呵而得之一日晚思兔頭羮連呵遽得<lb/>
<pb n="KR3j0185_WYG_119-26b"/>
數盤夫妻不能盡以與鄰家自是筆雖存呵之無應<hi>纂異</hi>
<hi>記</hi>
　　一詩輒洗其筆<lb/>
白傅每一詩輒洗其筆<hi>文覧</hi>
　　句中喜得魚竹<lb/>
孟浩然一日周旋竹間喜色可掬又見網師得魚尤甚<lb/>
喜躍友人問之荅云吾適得句中有魚竹二物不知竹<lb/>
有㡬節魚有㡬鱗疑致疎謬今見二物乃釋然矣<hi>𤣥山記</hi>
<pb n="KR3j0185_WYG_119-27a"/>
　　洪兒紙<lb/>
姜澄十嵗時父苦無紙澄乃燒糠恊竹為之以供父澄<lb/>
小字洪兒鄉人號洪兒紙<hi>童子通神録</hi>
　　束脩羊<lb/>
倪若水藏書甚多列架不足疉牕安置不見天日子弟<lb/>
直日看書借書者先投束脩羊<hi>唐餘録</hi>
　　惠一絲兩絲<lb/>
杜甫寓蜀每蠶熟即與兒躬行而乞曰如或相憫惠我<lb/>
<pb n="KR3j0185_WYG_119-27b"/>
一絲兩絲<hi>浣花旅地志</hi>
　　蕨成金釵<lb/>
王鯨逢賣蕨姥黃衣破結有饑色憫之乃以千錢買蕨<lb/>
姥謝而去及歸烝於烏頭甑盡成金釵蓋姥非常人也<lb/>
<hi>清異志</hi>
　　雞鴨卵殻<lb/>
張寶嘗使子弟廵市乞雞鴨卵殻雞卵以煑藥鴨卵以<lb/>
金絲縷海棠花名鮫胎盞醉後畏酒時多用之<hi>就印録</hi>
<pb n="KR3j0185_WYG_119-28a"/>
　　八梭綾<lb/>
鄴中老母村人織綾必三交五結號八梭綾匹直米陸<lb/>
筐<hi>摭拾精華</hi>
　　染花奩<lb/>
郭代公愛姬薛氏貯食物以散風奩收粧具以染花奩<lb/>
<hi>品物類聚記</hi>
　　文享媚香無忝<lb/>
張説攜麗正文章謁友生時正行宫中媚香號化樓臺<lb/>
<pb n="KR3j0185_WYG_119-28b"/>
友生焚以待説説岀文置香上曰吾文享是香無沗<hi>徵文</hi>
<hi>玉井</hi>
　　少延清歡<lb/>
陶淵明得太守送酒多以舂秫水雜投之曰少延清歡<lb/>
數日<hi>淵明别傳</hi>
　　筆文章貨<lb/>
羅隠喜筆工萇鳯語之曰筆文章貨也吾以一物助子<lb/>
取高價即贈雁頭牋百幅士夫聞之懷金同價或以綵<lb/>
<pb n="KR3j0185_WYG_119-29a"/>
羅大組換之<hi>龍鬚志</hi>
　　降龍道者<lb/>
戴顒見降龍道者曰生死外人願陳三拜獻䕶經簾青<lb/>
銅磬<hi>芳賢傳</hi>
　　何徴君隠呉郡<lb/>
何徴君隠呉郡多遊臨華寺九金堂飲鹿塘靈寶院涵<lb/>
星澗<hi>高隱外書</hi>
　　西昌逸士<lb/>
<pb n="KR3j0185_WYG_119-29b"/>
郎詠隠西昌採樵為業或擔至都中人買之則曰我西<lb/>
昌逸士酒中人也今獻公所闕公當惠我所好<hi>廬陵記</hi>
　　享鹿肉<lb/>
黃昇日享鹿肉三斤自晨煑至日影下門西則喜曰火<lb/>
候足矣如是四十年<hi>安成記</hi>
　　獵蠅記室<lb/>
盧記室多作脯腊夏則委人於十步肉扇上塗餳以撲<lb/>
蠅脯以青紗障隔塵土時人呼為獵蠅記室<hi>金溪記</hi>
<pb n="KR3j0185_WYG_119-30a"/>
　　種蔬助鼎俎<lb/>
宋宇種蔬三十品時雨之後按行園圃曰天岀此徒助<lb/>
予鼎俎家復何患<hi>豫章記</hi>
　　蓄鴨<lb/>
富揚庭蓄鴨萬隻每飼以米五石遺毛覆渚<hi>桂林記</hi>
　<lb/>
　<lb/>
　<lb/>
<pb n="KR3j0185_WYG_119-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷一百十九上<lb/>
<pb n="KR3j0185_WYG_119-31a"/>
欽定四庫全書<lb/>
　説郛卷一百十九下　　　元　陶宗儀　撰<lb/>
　　雲仙雜記四　<hi>馮贄</hi>
　　石鼈銜賦題<lb/>
高郢夜課於豐亭忽見一鼈在案上視之石也郢異其<lb/>
事取千題散置楮中禱祝令石鼈銜之以卜來事既而<lb/>
石鼈舉頭乃是沙洲獨鳥賦題岀果然其年首選<hi>湘潭記</hi>
　　自負書劔<lb/>
<pb n="KR3j0185_WYG_119-31b"/>
凌倚隠衡山往来自負書劒削竹為擔裏以烏氊倚既<lb/>
死山僧取以供事<hi>衡山記</hi>
　　松精成使者<lb/>
茅山有野人見一使者異服牽一白羊野人問居何地<lb/>
曰偃蓋山隨至古松下而没松形果如偃蓋意使者乃<lb/>
松樹精羊乃伏苓耳<hi>金陵記</hi>
　　龍窠石<lb/>
中山僧表堅面多瘢痕偶溪中得石如雞子夜覺凉冷<lb/>
<pb n="KR3j0185_WYG_119-32a"/>
信手磨面瘢痕盡滅後讀博異志曰龍窠石磨瘡瘢大<lb/>
效<hi>廬山記</hi>
　　召客念無魚<lb/>
蘇蠙郎中召客無魚念曲江多有而禁釣乃令堂吏用<lb/>
油幕偷數頭適濟其事<hi>承平舊纂</hi>
　　金雞把卵時<lb/>
封少卿問禪於龍華厚參師曰金雞抱卵時如何少卿<lb/>
歸而黙坐三年不能領解至於發狂而死<hi>禪學録</hi>
<pb n="KR3j0185_WYG_119-32b"/>
　　胡松節支琴<lb/>
白傅用胡松節支琴<hi>金徽變化篇</hi>
　　竊嚥棊子<lb/>
李杓直與人棊而敗乃竊數子嚥之尋問乃鼔局大怒<lb/>
<hi>棋天洞覧</hi>
　　墨染紙不昬<lb/>
墨染紙三年字不昬暗者為上<hi>成老相墨經</hi>
　　茶燋縳奴投火<lb/>
<pb n="KR3j0185_WYG_119-33a"/>
陸鴻漸採越江茶使小奴子看焙奴失睡茶燋爍鴻漸<lb/>
怒以鐡繩縛奴投火中<hi>蠻甌志</hi>
　　袖餅班中<lb/>
于琮班中有時袖餅而食或以遺同列<hi>常朝記</hi>
　　石蓮匣<lb/>
許芝有妙墨八厨巢賊亂瘞于善和里第事平取之墨<lb/>
已不見惟石蓮匣存<hi>大唐龍髓記</hi>
　　鵝烝<lb/>
<pb n="KR3j0185_WYG_119-33b"/>
藺先生上隠亭望九里山七日不能下但食鵝烝二十<lb/>
段<hi>琴荘美事</hi>
　　粉指印青編<lb/>
徐州張尚書妓女多涉獵人有借其書者往往粉指痕<lb/>
並印於青編<hi>籹樓記</hi>
　　一里更二馬<lb/>
校書郎李蟠蓄馬甚多出遊則一里更二馬借備供應<lb/>
可逮十家<hi>馬癖記</hi>
<pb n="KR3j0185_WYG_119-34a"/>
　　旋風筆<lb/>
魏博田承嗣簽治文案如流水吏人私相謂曰世罕有<lb/>
此旋風筆<hi>方鎮編年</hi>
　　贈相得以鳩<lb/>
毛傅好食鳩人與巳相得者必以鳩贈之一見李翺贈<lb/>
十二籃<hi>好事集</hi>
　　物價至微<lb/>
開成中物價至微村落買魚肉者俗人買以胡絹半尺<lb/>
<pb n="KR3j0185_WYG_119-34b"/>
士大夫買以樂天詩一首兼之<hi>豐年編</hi>
　　夜飛蟬<lb/>
杜甫每朋友至引見妻子韋侍御見而退使其婦送夜<lb/>
飛蟬以助粧飾<hi>放懷集</hi>
　　羲之鬼<lb/>
虞世南書冠當時人謂其有羲之鬼<hi>字錦</hi>
　　竹枝曲<lb/>
張旭醉後唱竹枝曲反復必至九囘乃止<hi>醉録</hi>
<pb n="KR3j0185_WYG_119-35a"/>
　　却老先生<lb/>
王僧䖍晚年惡白髪一日對客左右進銅鑷僧䖍曰却<lb/>
老先生至矣庶㡬乎<hi>南康記</hi>
　　小兒司命<lb/>
郭汾陽語子弟曰西陽庶寶方小兒之司命不可不讀<lb/>
<hi>從容録</hi>
　　青蠅拜賀<lb/>
術士相牛僧孺若青蠅拜賀方能及第公疑之及登科<lb/>
<pb n="KR3j0185_WYG_119-35b"/>
訖歸坐家庭有青蠅作八行立約數萬折射再三良久<lb/>
乃去<hi>青陽記</hi>
　　𦵏得石牌<lb/>
烏重𦙍𦵏先世掘得石牌有云牛領岡前紅簫隴下葬<lb/>
用丙日手板相亞重𦙍依而用之<hi>壠上書</hi>
　　貧而圖婚<lb/>
白厚貧而圖婚娶劉純材女厚送烏璫十事麩紙為書<lb/>
純材大笑答以象田珠十升紫篛千餘頭及使家僮撒<lb/>
<pb n="KR3j0185_WYG_119-36a"/>
燭花盈路厚閉門大慚賔客走去<hi>耕桑偶記</hi>
　　以海駮皮為鼓<lb/>
凡鼓以海駮皮為之扣以象骨則雄而清用雜皮則濁<lb/>
而易去<hi>辨音集駮疑是鮫字</hi>
　　上元影燈<lb/>
洛陽人家上元以影燈多者為上其相勝之辭曰千影<lb/>
萬影又各家造芋郎君食之宜男女仍云送雞肉酒用<lb/>
六木缾貯之於親知門前留地而去<hi>影燈記</hi>
<pb n="KR3j0185_WYG_119-36b"/>
　　軟棗餻<lb/>
宣慈寺每求化人先留食軟棗餻栁尚書來方食餻袖<lb/>
疏欲岀尚書急解連帶緋袍鏁子魚袋施之<hi>海墨㣲言</hi>
　　竊花<lb/>
霍定與友生遊曲江以千金募人竊貴侯亭榭中蘭花<lb/>
插㡌兼自持往綺羅叢中賣之士女爭買抛擲金錢又<lb/>
各以錐刺藕孔中者罰巨觥不中者得美饌<hi>曲江春宴録</hi>
　　酒窟<lb/>
<pb n="KR3j0185_WYG_119-37a"/>
蘇晉作曲室為飲所名酒窟又地上每一塼鋪一甌酒<lb/>
計甎約五萬枚晉日率友朋次第飲之取盡而已<hi>醉仙圖計</hi>
　　詩成裁窻紙<lb/>
段九章詩成無紙就窻裁故紙連綴用之九章字惠文<lb/>
<hi>逢原記</hi>
　　白羊籹㸃芳草<lb/>
午橋荘小兒坡茂草盈里晉公每使數羣羊散於坡上<lb/>
曰芳草多情賴此籹㸃也<hi>窮幽記</hi>
<pb n="KR3j0185_WYG_119-37b"/>
　　浮萍為鴨作茵褥<lb/>
浮光多美鴨太原少尹樊千里買百隻置後池載數車<lb/>
浮萍入池使為鴨作裀褥<hi>雲林異景志</hi>
　　自為小君裁剪<lb/>
李紳為相時俗尚輕綃染蘸碧為婦人衣紳自為小君<lb/>
裁剪<hi>鳯池編</hi>
　　貴家棋子<lb/>
開成中貴家以紫檀心瑞龍腦為棋子<hi>棋譚</hi>
<pb n="KR3j0185_WYG_119-38a"/>
　　弄葫蘆成詩<lb/>
王筠好弄葫蘆毎吟詠則注水於葫傾已復注若擲之<lb/>
於地則詩成矣<hi>詩源指訣</hi>
　　好讀離騷<lb/>
錢芸士好讀離騷手不暇揭忘去肉味半月如齋<hi>姑臧記</hi>
　　挼花浸酒<lb/>
楊恂遇花時就花下取蘂粘綴于婦人衣上微用蜜蠟<lb/>
兼挼花浸酒以快一時之意<hi>三堂往事</hi>
<pb n="KR3j0185_WYG_119-38b"/>
　　挑野蔬<lb/>
郭元申家貧無食春月攜兒挑野蔬一日有餘三日不<lb/>
岀<hi>叩頭録</hi>
　　簇酒<lb/>
辛洞好酒而無資常攜榼登人門毎家取一盞投之號<lb/>
為簇酒<hi>叙閒録</hi>
　　祭詩以酒脯<lb/>
賈島常以歳除取一年所得詩祭以酒脯曰勞吾精神<lb/>
<pb n="KR3j0185_WYG_119-39a"/>
以是補之<hi>金門嵗節</hi>
　　碫磨齋<lb/>
都下寺院每嵗用除碫磨是日作碫磨齋<hi>僧園逸録</hi>
　　歛衣<lb/>
伊處士從衆人求尺寸之帛聚而服之名曰歛衣<hi>搔首集</hi>
　　凌虚宴<lb/>
齊文宣帝凌虚宴取香菌以供品味廣唐則出於石首<lb/>
銅官等處銅釘菌分絲菌<hi>自慶傳</hi>
<pb n="KR3j0185_WYG_119-39b"/>
　　桃花醋<lb/>
唐世風俗貴重葫蘆醬桃花醋照水油<hi>晉公遺語</hi>
　　蟣肝龍首<lb/>
毛重敎授於導江春日主人宴之賦散語曰蟣肝之奉<lb/>
何堪龍首之攀可望主人曰吾勸以陸源鯖賞以栁綿<lb/>
肝<hi>文房寳飾</hi>
<pb n="KR3j0185_WYG_119-40a"/>
　　雲仙雜記五<lb/>
　　筆描窻竹影<lb/>
宗測樂閒靜好松竹嘗見日篩竹影上牕以筆備描之<lb/>
<hi>常新録</hi>
　　糖蜜莫逆交<lb/>
陳昉得蜀糖輒以蜜澆之曰與蜜本莫逆交<hi>傳芳略記</hi>
　　風月常新印宮人臂<lb/>
明皇開元初宮人被進御者日印選以綢繆記印于臂<lb/>
<pb n="KR3j0185_WYG_119-40b"/>
上文曰風月常新印畢漬以桂紅膏則水洗色不退<hi>史諱</hi>
<hi>錄</hi>
　　念金輪咒<lb/>
敲兩耳鐺服桂心丸念金輪咒則所思之人不以存没<lb/>
是夜必夢見之<hi>事畧</hi>
　　水晶環渡舟<lb/>
蕭整嘗登陸渾沙洲忽水漲不得上急呼村童折塵尾<lb/>
水晶環與之渡舟而過<hi>三賢典誥</hi>
<pb n="KR3j0185_WYG_119-41a"/>
　　鳴牙餅<lb/>
許康年謁劉遜贈遜鳴牙餅千枚曰雖㣲物也助厨中<lb/>
兩日之費<hi>退耕傳</hi>
　　棠棣之好<lb/>
李初直遇與人相知則曰棠棣之好何以過此喜慶倍<lb/>
常<hi>叙聞録</hi>
　　金蘭簿<lb/>
戴𢎞正毎得密友一人則書于編簡焚香告祖考號為<lb/>
<pb n="KR3j0185_WYG_119-41b"/>
金蘭簿<hi>宣武盛事</hi>
　　鴨卵成花<lb/>
向聲能於鐺中以手撥鴨卵成花<hi>河中記</hi>
　　燭圍<lb/>
韋陟家宴使每婢執一燭四面行立人呼為燭圍<hi>長安後記</hi>
　　宴客典斟<lb/>
陳無咎宴一客用一婢典斟必十二而後使滿以盡誠<lb/>
敬之道<hi>洛都要記</hi>
<pb n="KR3j0185_WYG_119-42a"/>
　　金牌盈座<lb/>
河間王夜飲妓女謳歌一曲下一金牌席終金牌盈座<lb/>
<hi>豐盈傳</hi>
　　聚香團<lb/>
揚州太守仲端畏妻不敢延客謝廷皓謁之坐乆甚飢<lb/>
端入内袖聚香團㗖之<hi>揚州事迹</hi>
　　待闕鴛鴦社<lb/>
朱子春未㛰先開房室帷帳甚麗以待其事旁人謂之<lb/>
<pb n="KR3j0185_WYG_119-42b"/>
待闕鴛鴦社<hi>籹樓記</hi>
　　笑春紅<lb/>
閬中參軍黃涉婢曰笑春紅死涉念之淚灑犀簾至皆<lb/>
損壞<hi>蜀普録</hi>
　　二花<lb/>
阮文姬插鬢用杏花陶溥公呼曰二花<hi>河東備録</hi>
　　三鹿郡公<lb/>
袁利見為性頑獷方棠謂袁生已封三鹿郡公蓋譏其<lb/>
<pb n="KR3j0185_WYG_119-43a"/>
太麄疎也<hi>幽燕記</hi>
　　崑崙玉盞<lb/>
宇文卓方執崑崙玉盞聽左丞檀超髙譚不覺墜地<hi>青州</hi>
<hi>雜記</hi>
　　坐間牡丹花<lb/>
宋旻語常帶華藻李孺安曰時方三月坐間生無數牡<lb/>
丹花矣<hi>鄴郡名録</hi>
　　杜鵑喚歸<lb/>
<pb n="KR3j0185_WYG_119-43b"/>
石誼未娶聞杜鵑喚歸歎曰此物催人使歸使我何所<lb/>
歸耶<hi>金臺録</hi>
　　遇河神<lb/>
顧希微開成二年遇河神屈莫多曰更二千年大江所<lb/>
在堤㟁當崩沙九里<hi>禹功記</hi>
　　口吻生花<lb/>
張祜苦吟妻孥喚之不譍以責祜祜曰吾方口吻生花<lb/>
豈恤汝輩<hi>白氏金鎖</hi>
<pb n="KR3j0185_WYG_119-44a"/>
　　贈詩勝爛黃魚<lb/>
皇甫彚謁韓愈愈贈以詩彚退有言怒愈不為置酒愈<lb/>
曰豈不勝以爛黃魚待汝耶<hi>續鍾嶸句眼</hi>
　　折筯不休<lb/>
山濤酒後哺啜折筯不休<hi>酒中元</hi>
　　防風粥<lb/>
白居易在翰林賜防風粥一甌剔取防風得五合餘食<lb/>
之口香七日<hi>金鑾宻記</hi>
<pb n="KR3j0185_WYG_119-44b"/>
　　食蝤蛑<lb/>
鹿宜孫食蝤蛑炙於壽陽㼝中頓進數器<hi>止戈集</hi>
　　羣公對雪<lb/>
羣公對雪尚隆之曰麫堆金井誰調湯餅呉永素曰玉<lb/>
滿天山難刻珮環坐間服其韵精<hi>姑臧記</hi>
　　屋瓦皆鏤<lb/>
余宗伯屋瓦皆鏤竅穴千百雨則散如真珠用陳留瓦<lb/>
則堅而易鏤<hi>三堂徃事</hi>
<pb n="KR3j0185_WYG_119-45a"/>
　　三年不見羊角<lb/>
皮蕃去北而復來鄱陽食竹笋曰三年不見羊角哀矣<lb/>
<hi>叩頭録</hi>
　　採星盆<lb/>
嵇昌蓄採星盆夏月漬果則倍冷<hi>叙聞録</hi>
　　作剪刀<lb/>
姑園戲作剪刀以苜蓿根粉養之裁衣則盡成墨界不<lb/>
用人手而自行<hi>搔首集</hi>
<pb n="KR3j0185_WYG_119-45b"/>
　　左撚巾拭面<lb/>
陽華用左撚巾拭面倍有光彩<hi>自慶傳</hi>
　　碑石<lb/>
李輔國𦵏父碑石用豆屑一千團磨瑩如紫玉碑字四<lb/>
面鑴葵花三百朶<hi>晉公遺語</hi>
　　漬紙<lb/>
以竹稍甘露和天南星漬紙一宿裁之刀去如飛<hi>文房寶飾</hi>
　　除夜歎老<lb/>
<pb n="KR3j0185_WYG_119-46a"/>
裴度除夜歎老至曉不寐爐中商陸火凡數添也<hi>金門嵗節</hi>
　　印普賢象<lb/>
𤣥装以囘鋒紙印普賢象施于四衆每嵗五䭾無餘<hi>僧園</hi>
<hi>逸録</hi>
　　三辰酒<lb/>
𤣥宗置麴清潭砌以銀甎泥以石粉貯三辰酒一萬車<lb/>
以賜當制學士等<hi>史諱録</hi>
　　桑木根可作沈香想<lb/>
<pb n="KR3j0185_WYG_119-46b"/>
裴休得桑木根曰若作沈香想之更無異相雖對沈水<lb/>
香反作桑根想終不聞香氣諸相從心起<hi>常新録</hi>
　　皁蓋能與日輪爭功<lb/>
韓愈刺潮州嘗署中出張皁蓋歸而喜曰此物能與日<lb/>
輪爭功豈細事耶<hi>傳芳略記</hi>
　　雷門四老石<lb/>
王維輞川林下坐用當門四老石燈滅則石中鑚火<hi>事略</hi>
　　握麥芒刀子<lb/>
<pb n="KR3j0185_WYG_119-47a"/>
牛僧孺進士時常握麥芒刀子有繆誤隨手刪割㸃定<hi>三賢</hi>
<hi>㸃略</hi>
　　麒麟草<lb/>
元和時館閣湯飲待學士者煎麒麟草<hi>鳯翔退耕傳</hi>
　　魚藻洞<lb/>
魚朝恩有洞四壁夾安瑠璃板中貯江水及萍藻諸色<lb/>
蝦號魚藻洞<hi>南康記</hi>
　　鼻出黃膠<lb/>
<pb n="KR3j0185_WYG_119-47b"/>
賀知章忽鼻出黃膠數盆醫者謂飲酒之過<hi>從容録</hi>
　　數米而食<lb/>
沈休文羸劣多病日數米而食羮不過一筯<hi>青陽記</hi>
　　廬墓日影為之不移<lb/>
鄧寅廬墓墳土未乾日影為之不移<hi>壠上記</hi>
　　飼牛以天麻飯<lb/>
青齊間遇春耕則飼牛以天麻飯仍用錦縷繋於角上<lb/>
<hi>耕桑偶記</hi>
<pb n="KR3j0185_WYG_119-48a"/>
　　高麗絲結<lb/>
張均妓多麗彈琵琶曲項上有高麗絲結趙詩爭奪致<lb/>
傷二指<hi>辨音集</hi>
　　元夜食牛肺犯天樞使<lb/>
梁鄴上元後忽髪變如血卜曰元夜食牛肺犯天樞廵<lb/>
使夜行禱謝可免<hi>影燈記</hi>
　　菖蒲成獅子鸞鳯状<lb/>
僧普寂大好菖蒲房中以菖蒲種成獅子鸞鳯仙人之<lb/>
<pb n="KR3j0185_WYG_119-48b"/>
状<hi>海墨微言</hi>
　　鴨肝猪肚<lb/>
王縉飲酒非鴨肝猪肚筯輒不舉<hi>醉仙圖記</hi>
　　吞花臥酒<lb/>
盧松方春以謂握月擔風且留後日吞花臥酒不可過<lb/>
時<hi>曲江春宴録</hi>
　　庭椿不染風<lb/>
盧攜夢人贈句曰若問登庸日庭椿不染風初不解其<lb/>
<pb n="KR3j0185_WYG_119-49a"/>
言後數年攜拜相庭下古椿一株雖狂風驟雨不濕不<lb/>
搖<hi>鳯池編</hi>
　　屋竅如七星<lb/>
鄭廣文屋室破漏自下望之竅如七星<hi>逢源記</hi>
　　日用斗麫為糊以供緘封<lb/>
順宗時劉禹錫干預大權門吏接書尺日數千禹錫一<lb/>
一報謝綠珠盆中日用麫一斗為糊以供緘封<hi>宣武盛事</hi>
　　麫如棗核而中空<lb/>
<pb n="KR3j0185_WYG_119-49b"/>
揚埏游王鉷家食一物如棗核中空其實一也埏詢其<lb/>
法鉷笑而不言<hi>河中記</hi>
<pb n="KR3j0185_WYG_119-50a"/>
　　雲仙雜記六<lb/>
　　蕤賔鐡<lb/>
樂工亷郊師於曹綱綱曰敎授人多矣未有此性靈弟<lb/>
子也郊常池上彈蕤賔調忽聞芰荷間有物跳躍出㟁<lb/>
乃方響一片有知者識是蕤賔鐡也指撥精玅致律呂<lb/>
相應物類相感耳<hi>琵琶録</hi>
　　截鐙留鞭<lb/>
姚崇牧荆州受代日闔境民泣撫馬首截鐙留鞭以表<lb/>
<pb n="KR3j0185_WYG_119-50b"/>
瞻戀<hi>開元天寳遺事</hi>
　　蜂蝶慕香<lb/>
都下名妓楚蓮者國香無及每出則蜂蝶相隨慕其香<lb/>
<hi>同上</hi>
　　自暖盃<lb/>
内庫有青酒盃紋如亂絲其薄如紙以酒注之溫溫然<lb/>
有氣相次如沸湯名自暖盃<hi>同上</hi>
　　遊仙枕<lb/>
<pb n="KR3j0185_WYG_119-51a"/>
龜兹國進一枕色如瑪瑙枕之則十洲三島四海五湖<lb/>
盡入夢中帝名遊仙枕<hi>同上</hi>
　　辟寒犀<lb/>
交趾國進犀一株以金盤置於殿中暖風襲人使者曰<lb/>
此辟寒犀也<hi>同上</hi>
　　喚鐵<lb/>
太白山居士郭休有運氣絶粒之術以繩繋一鐵片子<lb/>
鳥獸聞之即集庭下名曰喚鐵<hi>開元天寶遺事</hi>
<pb n="KR3j0185_WYG_119-51b"/>
　　氷山<lb/>
進士張彖力學有大名楊國忠用事爭詣門彖獨不往<lb/>
曰爾輩謂楊公之勢可倚如太山耶以吾所見乃氷山<lb/>
也皎日一照則當悮人後登第為華隂尉歎曰丈夫有<lb/>
凌雲葢世之志拘於下位若立身於矮屋中使人擡頭<lb/>
不得遂拂衣長往<hi>同上</hi>
　　花裀<lb/>
學士許慎與親友宴花圃中聚花鋪座曰吾自有花裀<lb/>
<pb n="KR3j0185_WYG_119-52a"/>
何消坐具<hi>同上</hi>
　　風流藪澤<lb/>
長安平康坊妓女所居新進士以紅牋名紙遊其中時<lb/>
謂此坊為風流藪澤<hi>同上</hi>
　　筆頭生花<lb/>
李太白少夢筆頭生花後天才贍逸名聞天下<lb/>
　　百寶欄<lb/>
上賜國忠木芍藥國忠以百寳為欄<hi>開元遺事</hi>
<pb n="KR3j0185_WYG_119-52b"/>
　　吸花露<lb/>
貴妃每宿酒初消多苦肺熱凌晨傍花枝口吸花露潤<lb/>
肺<hi>同上</hi>
　　含玉嚥津<lb/>
貴妃素有肉體苦熱肺渴每日含一玉魚藉其涼津沃<lb/>
肺<hi>同上</hi>
　　夜明枕<lb/>
虢國夫人有夜明枕光照一室不假燈燭<hi>同上</hi>
<pb n="KR3j0185_WYG_119-53a"/>
　粲花<lb/>
李白與人譚論皆成句讀如春葩麗藻粲於齒牙時號<lb/>
李白粲花之論<hi>同上</hi>
　　二鶻擲卵<lb/>
嘉陵江上見二鶻擲卵相上下以接之葢習其飛也其<lb/>
胎教之意乎又翅羽未成躍出巢穴往往堕崖而死其<lb/>
天性俊勇是亦躁進之類<lb/>
　　山雞自愛<lb/>
<pb n="KR3j0185_WYG_119-53b"/>
山雞自愛其色終日映水目眩則溺死<lb/>
　　天心月脇<lb/>
皇甫湜稱愈文曰穿天心出月脇<lb/>
　　茗戰<lb/>
建人謂鬬茶為茗戰<lb/>
　　金鹿銀<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>
天子北征曹奴之人觴天子于洋水之上賜金鹿銀麕<lb/>
今有地上得銀㹠金狗之類皆古賂夷狄奇貨<hi>穆天子傳</hi>
<pb n="KR3j0185_WYG_119-54a"/>
　　溫柔郷<lb/>
成帝謂合德為溫柔郷曰吾老是郷矣不能效武帝求<lb/>
白雲郷也樊嬺賀曰陛下真得仙者合德號為婕妤<hi>趙后</hi>
<hi>外傳</hi>
　　六甲行厨<lb/>
左慈明六甲能役鬼神坐致行厨<hi>葛洪傳</hi>
　　老子僕徐甲<lb/>
老子西度關關令尹喜知其非常人從之問道老子大<lb/>
<pb n="KR3j0185_WYG_119-54b"/>
驚舌<graphic n="KR1451" url="https://raw.githubusercontent.com/kanripo/KR-Gaiji/master/images/KR1451.png" mimeType="image/png"/>然故號老耼老子耳有三漏手握十文其僕徐<lb/>
甲約日直百錢自隨二百年計欠七百二十萬錢甲詣<lb/>
關令索所欠令問老子對曰甲久應死吾以太𤣥清生<lb/>
符救之得至今日使甲張口向地符出丹書文字如新<lb/>
甲立成一聚枯骨令知老子神異叩頭請命復以符投<lb/>
骨上甲乃復生<lb/>
　　龍牀<lb/>
韓志和有道術憲宗時獻一龍牀坐則鱗鬛爪角皆動<lb/>
<pb n="KR3j0185_WYG_119-55a"/>
又於御前以蠅虎子數十令分隊舞梁州曲皆中音節<lb/>
<hi>沈玢傳</hi>
　　九色鳯鶵<lb/>
東方朔游房林之野獲九色鳯鶵<hi>洞㝠記</hi>
　　懷夢草<lb/>
鍾火山有香草武帝思李夫人東方朔獻帝懷之即夢<lb/>
見名懷夢草<hi>洞㝠記</hi>
　　青鸐<lb/>
<pb n="KR3j0185_WYG_119-55b"/>
羽山之北有鳥曰青鸐聲如鐘磬世語曰青鸐鳴時太<lb/>
平<hi>拾遺記</hi>
　　寳井<lb/>
范蠡收四方難得之貨或藏之井塹謂之寳井麗色溢<lb/>
於閨房謂之游宫<hi>拾遺記</hi>
　　瓊厨金穴<lb/>
光武皇后弟郭况家工冶之聲不絶人謂之郭氏之室<lb/>
不雨而雷東京謂况家為瓊厨金穴<lb/>
<pb n="KR3j0185_WYG_119-56a"/>
　　流香渠<lb/>
靈帝起裹游館千間渠水遶砌蓮大如葢長一丈其葉<lb/>
夜舒晝卷名夜舒荷宫人靚粧解上衣著内服或共裸<lb/>
浴西域貢茵墀香煑湯餘汁入渠號流香渠<lb/>
　　書倉<lb/>
曹曾積石為倉以藏書名曹氏書倉<lb/>
　　如願<lb/>
有商人過清湖見清湖君君問所須商曰但乞如願君<lb/>
<pb n="KR3j0185_WYG_119-56b"/>
許之果得一婢如願即其名也商有所求悉能致之後<lb/>
因正旦如願晚起商人撻之走入糞壤中不見今人正<lb/>
旦以細繩繋綿人投糞掃中云乞如願<lb/>
　　金虀玉膾<lb/>
呉都獻松江鱸魚煬帝曰所謂金虀玉膾東南佳味也<lb/>
<hi>南部烟花記</hi>
　　閃電窻<lb/>
帝觀書處窻户玲瓏相望金鋪玊襯輝映溢目號為閃<lb/>
<pb n="KR3j0185_WYG_119-57a"/>
電窻<hi>南部烟花記</hi>
<pb n="KR3j0185_WYG_119-58a"/>
　　雲仙雜記七<lb/>
　　元白兩不相下<lb/>
元㣲之白樂天兩不相下一日同詠李花微之先成曰<lb/>
葦綃開萬朶樂天乃服綃練也葦白而綃輕<hi>高隠外書</hi>
　　仙人栢葉書<lb/>
郭天民巧思橫生能摺書簡反覆如栢葉状鄉人謂之<lb/>
仙人栢葉書<hi>安成記</hi>
　　家庖百品<lb/>
<pb n="KR3j0185_WYG_119-58b"/>
張元厚家庖百品日日不變有蔡機缸二千盛貯皆滿<lb/>
<hi>梁福廬陵記</hi>
　　硯中出白影珠<lb/>
侯道昌因雨置龜頭硯於簷下承溜以滌之俄而滌破<lb/>
硯硯中出白影珠十顆有患目者煑珠水洗之皆愈<hi>馮正</hi>
<hi>雲金谿記</hi>
　　陳蕃待客<lb/>
陳蕃待客拌飯以鹿脯芼羮以牛脯未嘗别為異饌<hi>董愼</hi>
<pb n="KR3j0185_WYG_119-59a"/>
<hi>續豫章記</hi>
　　桂人好食蝦蟆<lb/>
桂人好食蝦蟆仍重乾<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>為糝赴食者至以餘俎包歸<lb/>
遺兒女雖汚衫不恥<hi>張洞林桂林志</hi>
　　霜露能染紅紫<lb/>
鵝管山霜可染紫白庶潭露能染紅為天下冠恨人無<lb/>
知者<hi>常奉真湘潭記</hi>
　　蒲桃髻<lb/>
<pb n="KR3j0185_WYG_119-59b"/>
小兒髪初生為小髻十數其父母為兒女相勝之辭曰<lb/>
蒲桃髻十穗勝五穗<hi>李明之衡山詩</hi>
　　方囊盛金錢<lb/>
富人賈三折夜以方囊盛金錢於腰間微行市中買酒<lb/>
呼秦聲女置宴<hi>方徳逺金陵記</hi>
　　千眼仙人赴東林寺<lb/>
廬山逺法師命盡之日山中峯澗寺落皆見千眼仙人<lb/>
成隊執幡幢香花赴東林寺法師死乃止<hi>十三賢共注廬山記</hi>
<pb n="KR3j0185_WYG_119-60a"/>
　　洛如花<lb/>
吴興山中有一樹類竹而有實似莢状鄉人見之以問<lb/>
陸澄澄曰名洛如花郡有文士則生<hi>張寳就印錄</hi>
　　蝨念阿房宫賦<lb/>
揚州蘓隠夜臥聞被下有數人齊念阿房宫賦聲𦂳而<lb/>
小急開被視之無他物惟得蝨十餘其大如豆殺之即<lb/>
止<hi>清異志</hi>
　　甲乙膏<lb/>
<pb n="KR3j0185_WYG_119-60b"/>
蜀人二月好以豉雜黃牛肉為甲乙膏非尊親厚知不<lb/>
得而預其家小兒三年一享<hi>浣沙聚地志</hi>
　　魚脊出金釵<lb/>
寶厯中酉陽人見釣魚師有魚腦貫黃文愛而買歸食<lb/>
至脊上出金釵一隻長六寸<hi>唐餘錄</hi>
　　團沙揑成睡嵇康<lb/>
房琯少時曽至洲渚上團沙揑成睡嵇康甚有標態見<lb/>
者多愛之<hi>童子通神錄</hi>
<pb n="KR3j0185_WYG_119-61a"/>
　樂音泉<lb/>
强村有水方寸許人欲取之唱浪淘沙一曲即得一盃<lb/>
味大甘冷村人因名曰樂音泉<hi>𤣥山記</hi>
　　石斧欲砍㫁詩手<lb/>
杜甫子宗武以詩示阮兵曹兵曹荅以石斧一具隨使<lb/>
并詩還之宗武曰斧父斤也兵曹使我呈父加斤削也<lb/>
俄而阮聞之曰誤矣欲子砍㫁其手此手若存天下詩<lb/>
名又在杜家矣<hi>出文覽</hi>
<pb n="KR3j0185_WYG_119-61b"/>
　清水郎君<lb/>
司馬伯殊買得鴨卵一枚非常珍重夜猶未食夢曰此<lb/>
卵乃徐龍㓜子清水郎君也不殺将富殊乃放之<hi>三峯集</hi>
　　徐鳯儀杖<lb/>
徐鳯儀有一杖直如筆管其後每年生一節二十年每<lb/>
年縮一節三月則杖之四面青赤白黒各開一花不知<lb/>
何木也<hi>陶家缾餘事</hi>
　　劎生神芝則天下晏清<lb/>
<pb n="KR3j0185_WYG_119-62a"/>
成都朱善存家世寳一劒每生神芝則天下晏清如安<lb/>
史黃巢之亂劒皆吐黒烟屬天不差毫釐<hi>玉塵集</hi>
　　聚芳圖百花帶<lb/>
宗測春遊山谷見竒花異草則係於帶上歸而圖其形<lb/>
状名聚芳圖百花帶人多效之<hi>高士春秋</hi>
　　李花如飛<lb/>
伍貫卿居沅陵家有李花一株月夜奴婢遥見花作數<lb/>
團如飛仙状上天去花上露水倐然作雨數千㸃花亡<lb/>
<pb n="KR3j0185_WYG_119-62b"/>
矣<hi>樞要錄</hi>
　　起藁窻上<lb/>
江總為文次至吟詠得意則起藁於窻上不堪示則投<lb/>
置溷中久而文遂工矣<hi>文筆襟喉</hi>
　　蜜浸烏梅解宿酲<lb/>
陳永陽王宿酲未解則為蜜浸烏梅每啖不下二十枚<lb/>
清醒乃已<hi>樵人直説</hi>
　　榕粉<lb/>
<pb n="KR3j0185_WYG_119-63a"/>
小兒瘡痂以榕粉日傅之則易瘥而無痕<hi>出汗漫錄</hi>
　　灰山<lb/>
無棣有灰山山南有石竅其中二麥無數取之不極<hi>三賢</hi>
<hi>典畧</hi>
　　嗜蛤蜊<lb/>
吐突承璀嗜蛤蜊炙以鐵絲床數澆鹿角漿然後食<hi>傳芳</hi>
<hi>畧記</hi>
　　諢衣<lb/>
<pb n="KR3j0185_WYG_119-63b"/>
穆宗以𤣥綃白書素紗墨書為衣服賜承幸宫人皆淫<lb/>
鄙之詞時號諢衣至廣明中猶有存者<hi>史諱錄</hi>
　　三様錢買二色酒<lb/>
西門季𤣥造二色酒白酒中有墨花斟於器中花亦不<lb/>
散其中有肝石故也崔道旅以金銀銅錢來酤曰以我<lb/>
三様錢買君二色酒欲辭得乎<lb/>
　　大筍中有眼睛<lb/>
裴晉公於藍田得一大筍破之有三四眼睛而香美過<lb/>
<pb n="KR3j0185_WYG_119-64a"/>
甚乃與爭序分食之<hi>晉公遺語</hi>
　　雨㸃螺磨紙<lb/>
治紙之昏而不染墨者用雨㸃螺磨紙左右三千下其<lb/>
病去矣<hi>文房寳飾</hi>
　　沈休文多病<lb/>
沈休文多病六月猶綿帽溫爐食薑椒飯不爾則委頓<lb/>
<hi>自慶集</hi>
　　盲郭璞<lb/>
<pb n="KR3j0185_WYG_119-64b"/>
路巖幼病有人稱善醫禳之術巖用之不效歎曰此盲<lb/>
郭璞也<hi>搔首集</hi>
　　淨眼僧<lb/>
傳法寺淨眼僧能用藥煑烏頭施人治百疾皆驗又以<lb/>
穢跡呪治痁破鐵城偈除鬼祟發無不捷<hi>僧園逸錄</hi>
　　竹節中神水<lb/>
重午日午時有雨則急斫一竿竹竹節中必有神水瀝<lb/>
取和獺肝為圓治心腹塊聚等病<hi>出金門嵗莭</hi>
<pb n="KR3j0185_WYG_119-65a"/>
　　釀換骨醪<lb/>
憲宗采鳯李花釀換骨醪晉國公平淮西回黃帊金缾<lb/>
恩賜二斗<hi>叙聞錄</hi>
　　畏薯藥<lb/>
李輔國大畏薯藥或人因以示之必眼中火出毛髪皆<lb/>
瀝血因致大病<hi>叩頭錄</hi>
　　分香蓮<lb/>
三堂使宅有鉤仙池一種蓮子一嵗再結實子十隻其<lb/>
<pb n="KR3j0185_WYG_119-65b"/>
花時香兼桃梅萸菊郡人傳分香蓮不論錢<hi>三堂往事</hi>
　　雪竹搔頭<lb/>
趙綸妻死遺雪竹搔頭於堦下不數日化為楊梅花朶<lb/>
如撒時人異之<hi>姑臧前後記</hi>
　　遇棋仙<lb/>
卞子京遇棋仙束帶拜金鑄紫堂仙仍坐於席上勝克<lb/>
之利萬不失一<hi>手叅棋訣</hi>
　　焚杜甫詩飲以膏蜜<lb/>
<pb n="KR3j0185_WYG_119-66a"/>
張籍取杜甫詩一帙焚取灰燼副以膏蜜頻飲之曰令<lb/>
吾肝腸從此改易<hi>詩源指訣</hi>
　　藏盤筵於水底<lb/>
白氏履道里宅有池水可泛舟樂天每命賔客繞船以<lb/>
百十油囊懸酒炙沈水中隨船而行一物盡則左右又<lb/>
進之藏盤筵於水底也<hi>窮幽記</hi>
　　七井生涼<lb/>
霍仙鳴别墅在龍門一室之中開七井皆以雕鏤木盤<lb/>
<pb n="KR3j0185_WYG_119-66b"/>
覆之夏月坐其上七井生涼不知暑氣<hi>雲林異景志</hi>
<pb n="KR3j0185_WYG_119-67a"/>
　　雲仙雜記八<lb/>
　　八角玉升<lb/>
宣帝時西域怛陁國貢八角玉升夏以水澆之則無暑<lb/>
冬以火迫之無寒異事甚衆<hi>逢夏記</hi>
　　失去周字知唐必興<lb/>
則天初稱周方具告天開文有吏人見大周字上有兩<lb/>
仙童長二三寸執刀剗削斯須視之失去周字人知唐<lb/>
必復興<hi>鳯池編</hi>
<pb n="KR3j0185_WYG_119-67b"/>
　　曲江春遊<lb/>
曲江春遊之家以脂粉作紅餤竿上成雙挑掛夾雜畫<lb/>
帶前引車馬<hi>曲江春逰錄</hi>
　　毛詩卷染油代燭<lb/>
倪芳飲後必有狂怪恬然不恥或以毛詩卷染油代燭<lb/>
醉遊徹曉<hi>醉仙圗記</hi>
　　眉睫間常化佛<lb/>
清涼僧海豐苦行二十餘年人見其眉睫間常化佛千<lb/>
<pb n="KR3j0185_WYG_119-68a"/>
百大如黍米往來遊行已不覺也<hi>清涼僧海</hi>
　　好李花致富<lb/>
終南及廬岳出好李花兩市貴侯富民以千金買種終<lb/>
廬有致富者<hi>耕桑偶記</hi>
　　一物如人眼睛<lb/>
蕭餘上元夜於宣陽里酒盤下得一物如人眼睛其體<lb/>
類美石光彩射人餘夜遊市肆閒置掌中每行黒闇衢<lb/>
巷隨身光明三尺毫末可鑒後因而飛出<hi>影燈記</hi>
<pb n="KR3j0185_WYG_119-68b"/>
　　造笙<lb/>
初造笙每管中入荻根細沙一豆許遇吹時飛砂於中<lb/>
激揚聲愈清澈近世樂工未有知者惜夫<hi>辨音集</hi>
　　喬敷嗜魚<lb/>
喬敷嗜魚而貧日向漁人貸食漁人送魚一斤則以白<lb/>
堊標門記之後日償價年律一終白堊盈門<hi>壠上書</hi>
　　浮陽筍<lb/>
九華小民浚池得物状類竹根旁有一銘曰浮陽筍太<lb/>
<pb n="KR3j0185_WYG_119-69a"/>
古孕舉投<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>缶三年不盡民不識字使人讀之試以豆<lb/>
一斗造<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>投物其中果三年不減<hi>時逢道士清陽記</hi>
　　爪甲間皆岀雲烟<lb/>
魏郡開成中大旱徧禱山岳或言西沈陸先生道行精<lb/>
明請之必騐太守以下乃攜杏酒青羊以備牲醪吿於<lb/>
山中先生受禮訖對太守呼吸數過五指連拂之爪甲<lb/>
間皆出雲烟之氣惟中指氣象甚盛先生曰郡中雨得<lb/>
足諸縣皆獲八分亦可小稔已而其説不誣<hi>從容錄</hi>
<pb n="KR3j0185_WYG_119-69b"/>
　　石魚<lb/>
南康有狂人周可大見魚必置數十頭食餘棄於几上<lb/>
人謂隨即臭腐可大以手摩之皆為石魚後年餘友人<lb/>
訪之見其紙裹石魚煨以啖客新香不異常魚<hi>逍遙公南康記</hi>
　　王母惜黃中李過蟠桃<lb/>
西王母居龍月城城中産黃中李花開則三影結實則<lb/>
九影花實上皆有黃中二字王母惜之過於蟠桃與紫<lb/>
陽眞官博戲則以一二百枚遞分勝負<hi>集眞記</hi>
<pb n="KR3j0185_WYG_119-70a"/>
　　重黎盞酌水<lb/>
宣武判官洪子昇延嵩山鍊師在宅值大雨堦庭彌滿<lb/>
欲上堂户子昇有憂色鍊師取懷中重黎盞酌水不滿<lb/>
盃而庭砌隨已乾矣<hi>宣武盛事</hi>
　　時元亨鍊眞<lb/>
方山道人時元亨錬真厭世三十餘年精唾泲淚俱惜<lb/>
之七十髪不白走如奔馬宋先生曰吾以小術令此子<lb/>
三日即死乃於酒中以羊豕腦一柈啖之元亨不覺也<lb/>
<pb n="KR3j0185_WYG_119-70b"/>
飲罷便苦頭痛下痢明日便出如剝淨雞頭肉者二三<lb/>
升許又明日元亨果卒<hi>河中記</hi>
　　孫逢年好酒色老不衰<lb/>
長安孫逢年日一醉無虚席妓妾曵綺羅者二百餘人<lb/>
晚年衰憊齒皆蚛齲空虚如樓閣而舊好不衰<hi>長安後記</hi>
　　王維居輞川地不容塵<lb/>
王維居輞川宅宇既廣山林亦逺而性好溫潔地不容<lb/>
浮塵日有十數掃飾者使兩童專掌縳帚而有時不給<lb/>
<pb n="KR3j0185_WYG_119-71a"/>
<hi>洛陽要記</hi>
　　磁石益眼<lb/>
益眼者無如磁石以為盆枕可老而不昏寧王宫中多<lb/>
用之<hi>豐寜傳</hi>
　　魚喜鹿胎香<lb/>
揚州太守閭丘惠㑹僚友於轉沙亭集境内漁戸令曰<lb/>
所得魚多者有金帛之賞有一漁人以肉物作塊散懸<lb/>
於網上取魚倍衆力凡十網得魚三千六百無甚小者<lb/>
<pb n="KR3j0185_WYG_119-71b"/>
衆慚而退太守詢之曰魚喜鹿胎之香適散懸者乃此<lb/>
物也下網召之萬魚畢聚矣<hi>揚州事跡</hi>
　　降魔寺僧以名召魚<lb/>
東川降魔寺僧吉祥魁梧多力受飯五鉢日夜誦經九<lb/>
函池中魚知其數以名召之皆出水面使去即没<hi>蜀普錄</hi>
　　并代人喜嗜麫<lb/>
并代人喜嗜麫切以呉刀淘以洛酒漆斗貯之擊鼓集<lb/>
老幼自以多寡取之至飽<hi>河東備錄</hi>
<pb n="KR3j0185_WYG_119-72a"/>
　　鶴識字<lb/>
衞濟川養六鶴日以粥飲啖之三年識字濟川檢書皆<lb/>
使鶴銜取之無差<hi>金城記</hi>
　　洗心糖<lb/>
茅地經冬燒去枝梗至春取土中餘根白如玉者搗汁<lb/>
煎之至甘可為洗心糖<hi>幽燕異記</hi>
　　桃花絲<lb/>
青齊間有一種桃李盛開時垂絲至二三尺採之練以<lb/>
<pb n="KR3j0185_WYG_119-72b"/>
松脂遞相纒結織成鞋履寄往都下人皆不辨何物<hi>青州</hi>
<hi>雜記</hi>
　　秘蜜泉<lb/>
甘塘社有一水方丈瑩潔春夏不竭旱則禱之應時雨<lb/>
下然牛馬猪羊飲之肥澤雞鴨鵝雁飲之必死鄉民緣<lb/>
可救旱號秘蜜泉<hi>鄴郡名錄</hi>
　　怯夜幡<lb/>
胡陽白壇寺幡刹日中有影月中無影不知何故因號<lb/>
<pb n="KR3j0185_WYG_119-73a"/>
怯夜幡<hi>金臺記</hi>
　　魚鼈隨世安危<lb/>
大禹治水功成令江淮河海神曰魚鼈衰盛隨世安危<lb/>
自此之後年必小減使其價遞增以食晚末之民應天<lb/>
意也<hi>禹功記</hi>
　　書冊以竹漆為糊<lb/>
凡書冊以竹漆為糊逐葉微攤之不惟可以久存字畫<lb/>
兼紙不生毛百年如新此宫中法也<hi>白氏金鎖</hi>
<pb n="KR3j0185_WYG_119-73b"/>
　　真脱絲布<lb/>
人之為文語意疎慢者真脱絲布文士之病莫大乎此<lb/>
<hi>鍾嶸句眼</hi>
　　入酒中沐浴使毛髪識味<lb/>
石裕方明造酒數斛忽解衣入其中恣沐浴而出告子<lb/>
弟曰吾生平飲酒恨毛髪未識其味今日聊以設之庶<lb/>
無厚薄<hi>酒中𤣥</hi>
　　龍口渠<lb/>
<pb n="KR3j0185_WYG_119-74a"/>
翰林有龍口渠通内苑大雨之後必飄諸花蕋經由而<lb/>
出有百種香色名不可盡春月尤玅<hi>金鑾密記</hi>
　　口中現五色牙齒<lb/>
孔戣好術藝延接方士多所傳授能口中現五色牙齒<lb/>
彩色光絢一瞬即改<hi>止戈集</hi>
　　李有九標<lb/>
蕭瑀陳叔達於龍昌寺看李花相與香雅細淡潔密宜<lb/>
月夜宜綠鬂宜白酒<hi>承平舊纂</hi>
<pb n="KR3j0185_WYG_119-74b"/>
　　斗盆燒乳頭香<lb/>
曹務光見趙州以斗盆燒乳頭香十斤曰財易得佛難<lb/>
求<hi>舊相禪學錄</hi>
　　鼠精李<lb/>
王侍中家堂前有鼠從地出其穴即生李樹花實俱好<lb/>
此鼠精李也<hi>好事集</hi>
　　猪肝中有䜟書<lb/>
白浦民割猪肝肝中有一紙大如手色如新書云煙蒼<lb/>
<pb n="KR3j0185_WYG_119-75a"/>
蒼明年無糧次年巢冦起州郡多荒<hi>纂異記</hi>
　　酒魔<lb/>
唐元載不飲羣僚百種强之辭以鼻聞酒氣已醉其中<lb/>
一人謂可用術治之即取針挑元載鼻尖出一青䖝如<lb/>
小蛇曰此酒魔也聞酒即畏之去此何患元載是日已<lb/>
飲一斗五日倍是<hi>𤣥山記</hi>
　　糠市<lb/>
洛陽振德坊皆貧民例享糟糠之薄賀知章目為糠市<lb/>
<pb n="KR3j0185_WYG_119-75b"/>
<hi>從容錄</hi>
　　品物互徵古事<lb/>
房璘至人家凡閲四筵摘其品物互徵古事一一切當<lb/>
<hi>河中記</hi>
<pb n="KR3j0185_WYG_119-76a"/>
　　雲仙雜記九<lb/>
　　一杯羮三萬錢<lb/>
李德裕奢侈每食一杯羮其費約錢三萬雜珠玉寳貝<lb/>
雄黄朱砂煎汁為之過三煎即棄其滓<hi>博異志</hi>
　　縑繋南山樹<lb/>
明皇問富人王元寳家財多少對曰請以一縑繋陛下<lb/>
南山樹南山樹盡臣縑未窮<hi>愽異志</hi>
　　心織筆耕<lb/>
<pb n="KR3j0185_WYG_119-76b"/>
翰林盛事云王勃所至請託為文金帛豐積人謂心織<lb/>
筆耕<hi>北里志</hi>
　　燕奴<lb/>
有術士於腕間出彈子二丸皆五色叱令變化即化雙<lb/>
燕飛騰名燕奴又令變即化二小劒交撃須臾復為丸<lb/>
入腕中<hi>洞微志</hi>
　　三斗爛腸<lb/>
殷洪逺云周旦腹中有三斗爛腸<hi>金樓子</hi>
<pb n="KR3j0185_WYG_119-77a"/>
　　金菜玉蔬<lb/>
始皇遣徐福入海求金菜玉蔬並一寸椹<lb/>
　　無腸公子<lb/>
蟹曰無腸公子龜曰先知君<lb/>
　　駭雞犀<lb/>
通天犀中有白紋如絲者置米其上以飼雞雞見驚走<lb/>
名駭雞犀刻為魚形持入水水輒開<hi>出抱朴子</hi>
　　天鼔<lb/>
<pb n="KR3j0185_WYG_119-77b"/>
雷曰天鼔雷神曰雷公<hi>抱朴子</hi>
　　虎狼稱呼五君<lb/>
山中寅曰稱虞吏者虎也稱當路君者狼也稱東王父<lb/>
者麋也西王母者鹿也成陽公者狐也社君者鼠也<hi>抱朴</hi>
<hi>子</hi>
　　鵲巢獺穴<lb/>
鵲巢知風之所起獺穴知水之髙下暉日知宴隂諧知<lb/>
雨<hi>暉日鳩鳥也隂諧雌也出淮南子</hi>
<pb n="KR3j0185_WYG_119-78a"/>
　　靈運鬚<lb/>
謝靈運美鬚臨刑施南海祗洹寺為維摩詰鬚寺中寶<lb/>
惜中宗時安樂公主五日鬬百草遣人取之仍剪棄其<lb/>
餘<hi>國史纂異</hi>
　　没了期<lb/>
錢鏐封呉越王工役大興士卒嗟怨或夜書府門曰没<lb/>
了期没了期修城纔了又開池鏐出見之命吏書曰没<lb/>
了期没了期春衣纔了又冬衣嗟怨頓息<hi>五代史補</hi>
<pb n="KR3j0185_WYG_119-78b"/>
　　拔釘錢<lb/>
趙在禮在宋州所為不法百姓苦之一日制下移鎮永<lb/>
興百姓相賀曰眼中拔却釘矣可不快哉在禮聞之上<lb/>
表乞還鎮朝廷許之在禮每口率錢一千號拔釘錢遂<lb/>
獲百萬<hi>同上</hi>
　　釡中龍<lb/>
南唐時有蒼頭持龍水圖來貨或得之将練為衣忽釡<lb/>
中雲蒸起見二龍騰躍穿壁而去<lb/>
<pb n="KR3j0185_WYG_119-79a"/>
　　黃紙冩勑<lb/>
貞觀中太宗詔用麻紙冩勑詔高宗以白紙多虫蛀尚<lb/>
書省頒下州縣並用黃紙<lb/>
　　食玉炊桂<lb/>
蘇秦之楚三日乃得見王辭行王曰曾不少畱對曰楚<lb/>
國食貴於玉薪貴於桂謁者難得見如鬼王難得見如<lb/>
天帝臣食玉炊桂因鬼見帝王曰聞命矣<hi>戰國策</hi>
　　鷸<graphic n="KR1109" url="https://raw.githubusercontent.com/kanripo/KR-Gaiji/master/images/KR1109.png" mimeType="image/png"/>
<pb n="KR3j0185_WYG_119-79b"/>
趙旦伐燕蘇代為燕謂惠王曰臣過易水<graphic n="KR1109" url="https://raw.githubusercontent.com/kanripo/KR-Gaiji/master/images/KR1109.png" mimeType="image/png"/>方出曝而<lb/>
鷸啄其肉<graphic n="KR1109" url="https://raw.githubusercontent.com/kanripo/KR-Gaiji/master/images/KR1109.png" mimeType="image/png"/>合而箝其啄鷸曰今日不雨明日不雨必<lb/>
有死<graphic n="KR1109" url="https://raw.githubusercontent.com/kanripo/KR-Gaiji/master/images/KR1109.png" mimeType="image/png"/>
                    <graphic n="KR1109" url="https://raw.githubusercontent.com/kanripo/KR-Gaiji/master/images/KR1109.png" mimeType="image/png"/>曰今日不出明日不出必有死鷸兩不相舍<lb/>
漁者得而并之<hi>同上</hi>
　　嫠婦<lb/>
魯人有獨處室者隣之嫠婦亦獨處夜暴風雨嫠婦室<lb/>
壞趨而託焉魯人閉戸曰男女不六十不閒居今子㓜<lb/>
吾亦㓜是以不敢納婦曰何不學栁下惠然嫗不逮門<lb/>
<pb n="KR3j0185_WYG_119-80a"/>
之女魯人曰下惠則可吾固不可吾将以吾之不可學<lb/>
下惠之可<hi>嫠婦寡婦也孔子家語</hi>
　　螳螂搏輪<lb/>
齊荘公出獵有螳螂舉足将搏其輪御曰此蟲知進而<lb/>
不知退不量力而輕就敵荘公曰以為人必為天下勇<lb/>
士矣如是迴車而避之而勇士歸之<hi>同上</hi>
　　銅鶴樽<lb/>
韓王元嘉有一銅鶴樽背上注酒則一足倚滿則正不<lb/>
<pb n="KR3j0185_WYG_119-80b"/>
滿則傾側<hi>朝野簽載</hi>
　　鵲尾杓<lb/>
陳思王有鵲尾杓柄長而直置之酒樽凡王欲勸飲者<lb/>
呼之則尾指其人<hi>同上</hi>
　　麒麟楦<lb/>
唐楊烱每呼朝士為麒麟楦或問之曰今假弄麒麟者<lb/>
必修飾其形覆之驢上宛然異物及去其皮還是驢耳<lb/>
無德而朱紫何以異是<hi>同上</hi>
<pb n="KR3j0185_WYG_119-81a"/>
　　喙長三尺手重五斤<lb/>
陸餘慶為洛州長史善論事而繆於决判時嘲之曰説<lb/>
事即喙長三尺判事則手重五斤<hi>同上</hi>
　　鶴鳴雞樹<lb/>
鳯閣侍郎杜景儉文章知識並髙逺時號鶴鳴雞樹<hi>朝野</hi>
<hi>簽載</hi>
　　鳩集鳯池<lb/>
王及善才行庸猥為内史號鳩集鳯池<hi>出朝野簽載</hi>
<pb n="KR3j0185_WYG_119-81b"/>
　　金剛舞夜乂歌<lb/>
隋諸葛昂髙瓉爭為豪侈昂屈瓉串長八尺餅濶丈餘<lb/>
餤麄如柱酒行自作金剛舞以送之瓉復屈昂以車行<lb/>
酒馬行肉碓斬膾碾蒜虀自唱夜乂歌以送之<hi>朝野簽載</hi>
　　金戺玉階<lb/>
明光殿金玉珠璣為簾箔金戺玉階晝夜光明在桂宫<lb/>
中<hi>三輔皇圗</hi>
　　傳座<lb/>
<pb n="KR3j0185_WYG_119-82a"/>
長安風俗元日以後遞飲食相邀號傳座<hi>南部新書</hi>
　　寳苖<lb/>
山中有葱下必有銀有薤下必有金有薑下必有銅錫<lb/>
山中有玉者木旁枝下垂謂之寳苖<lb/>
　　築糠三尺<lb/>
新羅人泛海漂墮鬼國鬼執之曰汝能與我築糠三尺<lb/>
乎汝欲鼻長一丈乎其人請築久不成乃為鬼拔其鼻<lb/>
如象<hi>酉陽雜俎</hi>
<pb n="KR3j0185_WYG_119-82b"/>
　　飜綽入水<lb/>
𤣥宗嘗令左右提飜綽入池水中復出曰向見屈原笑<lb/>
臣爾遭逢聖明何亦至此<hi>同上</hi>
　　龍巢飜<lb/>
夷陵江或浮大木蔽塞水面土人為之龍巢飜<hi>北夢瑣言</hi>
　　見李思戒<lb/>
明宗不豫馮道入問因指果實曰如食桃不康他日見<lb/>
李思戒<hi>北夢瑣言</hi>
<pb n="KR3j0185_WYG_119-83a"/>
　　一步一計<lb/>
李克用入魏博覘之城上有旗幟來往晉王曰劉鄩一<lb/>
步一計更令審探果縛蒭為人縛旗於上以驢負之循<lb/>
城而行鄩軍遁已二日矣<hi>同上</hi>
　　通神錢<lb/>
張延賞判度支有獄頗寃濫公召吏嚴戒旬日須了明<lb/>
日案上有小帖子曰錢三萬貫乞不問此獄公怒更促<lb/>
之明日帖子云五萬貫公亦怒明日復見帖子曰錢十<lb/>
<pb n="KR3j0185_WYG_119-83b"/>
萬貫遂止不問所親問之公曰錢至十萬通神矣無不<lb/>
可為之事吾懼及禍不得不止也<hi>幽閒鼔吹</hi>
　　九花虬<lb/>
代宗時范陽貢馬額髙九寸真虬龍也身被五花紋號<lb/>
九花虬後以賜郭子儀<hi>杜陽雜編</hi>
　　上清珠<lb/>
開元初罽賔國王貢上清珠光照一室有仙人玉女雲<lb/>
鶴揺動其中有水旱兵革之灾䖍視無不應驗<hi>同上</hi>
<pb n="KR3j0185_WYG_119-84a"/>
　　副急淚<lb/>
宋世祖謂劉德願曰卿哭貴妃悲者當厚賞徳願應聲<lb/>
慟哭撫膺擗踊涕泗交流上甚悦故用豫州刺史以賞<lb/>
之上又令醫術人羊志哭貴妃志亦嗚咽極悲他日有<lb/>
問志者曰卿那得此副急淚志曰我爾日自哭亡妾耳<lb/>
<hi>通鑑</hi>
　　五花館<lb/>
荆南舊有五花館待賔之上地也故弦上成納詩曰不<lb/>
<pb n="KR3j0185_WYG_119-84b"/>
是上台憐姓字五花賔館敢從容<hi>南部新書</hi>
　　烏龍<lb/>
㑹稽人張然滯役經年不歸婦與奴私通然養一狗名<lb/>
曰烏龍後然歸奴懼事覺欲謀殺然狗注睛視奴奴方<lb/>
興手烏龍盪奴奴失刀仗然取刀殺奴<hi>續捜神記</hi>
　　鬚髯如㦸<lb/>
山陰公主淫恣悦褚彦囘以白帝帝召彦囘西上閣宿<lb/>
十日公主夜就之備見逼迫彦囘整身而立從夕至曉<lb/>
<pb n="KR3j0185_WYG_119-85a"/>
畧不移志公主謂曰君鬚髯如㦸何無丈夫意彦囘曰<lb/>
雖不敏何敢首為亂階<hi>通鑑</hi>
　　田舍翁十斛麥<lb/>
李勣入見上問之曰朕欲立武昭儀為后褚遂良固執<lb/>
以為不可遂良既顧命大臣事當且已乎對曰此陛下<lb/>
家事何必更問外人上意遂决許敬宗宣言於朝曰田<lb/>
舍翁多收十斛麥尚欲易婦况天子立后何豫諸人事<lb/>
而妄生議乎<hi>同上</hi>
<pb n="KR3j0185_WYG_119-85b"/>
　　赤鳯凰<lb/>
后所通宫奴燕赤鳯者雄捷能超樓閣兼通昭儀十月<lb/>
五日宮中故事上靈女朝吹塤擊鼓連臂踏歌赤鳯凰<lb/>
來曲后曰赤鳯凰為誰來昭儀曰赤鳯為姊來寧為他<lb/>
人乎后怒以杯擲昭儀裙曰鼠子能噬人乎昭儀曰穿<lb/>
其裙見其私足矣安在噬人乎帝微聞其事以問昭儀<lb/>
昭儀曰以漢家火德故以帝為赤鳯帝信之大悦<hi>趙后外傳</hi>
　說郛卷一百十九下<lb/>
</p>
<p>
</p>
  </div>
</body>
</text>
</TEI>
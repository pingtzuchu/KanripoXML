<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>説郛卷七十上</head>
    <p>
<pb n="KR3j0185_WYG_070-1a"/>
欽定四庫全書<lb/>
　説郛卷七十上　　　　　元　陶宗儀　撰<lb/>
　　晝簾緒論<hi>胡大初</hi>
　　盡已篇第一<lb/>
涖官之要曰㢘與勤不特縣令應爾也然縣有一州之<lb/>
體而視民最親故廉勤一毫或虧其害於政也甚烈且<lb/>
人孰不知㢘吾分内事也物交勢迫浸不自由素貧賤<lb/>
者有妻子啼號之撓素富貴者有口體豢養之需喜聲<lb/>
<pb n="KR3j0185_WYG_070-1b"/>
譽則飾厨傳以娯賔務結托則厚苞苴以通好又其甚<lb/>
者婚男嫁女囊帛匱金皆此焉是資雖欲㢘得乎貪黷亡<lb/>
恥之人固不暇恤稍有畏清議者亦不過曰吾上不竊<lb/>
取於公帑下不妄取於民財足矣収買飲食素有官價<lb/>
吾行之奚愧供需賔客例敷吏貼吾循之奚怍不知以<lb/>
官價買民物民貧其何以堪而責吏供需他日吏以曲<lb/>
法受賂敗令責之得無愧辭乎故其要莫若崇儉茍能<lb/>
儉則買物不必仗官價以求多也燕賔不必科吏財以<lb/>
<pb n="KR3j0185_WYG_070-2a"/>
取樂也苞苴不必講厨傳不必豐也涖官之日無異處<lb/>
家之時而用官之財不啻如用己之財斯可矣又孰不<lb/>
知勤吾職分之當然也聰眀有限事機無窮竭一人之<lb/>
精神以抳衆人之姦詭已非易事況有愚暗無庸者一<lb/>
切聽可否於吏手茍且取具者率多黜智能於不用甚<lb/>
則銜杯嗜酒吹竹彈絲圗享宦游之樂遂致獄訟經年<lb/>
而不決是非易位而不知詞訴愈多事機愈夥卒不免<lb/>
於司敗之見詰縱有鋭意自强者㡬何人哉自其醻應<lb/>
<pb n="KR3j0185_WYG_070-2b"/>
日繁心力日耗方虞税駕息肩之無其所何幸吏牘已<lb/>
備俛首涉筆終亦歸於茍道而已故其要莫若清心心<lb/>
既清則雞鳴聽政所謂一日之事在寅也家務盡屏所<lb/>
謂公爾忘私也勿以酒色自困勿以荒樂自戕也今日<lb/>
有某事當決某牒當報某賦某色當辦禁繫某人當釋<lb/>
時時察之汲汲行之毋謂姑俟來日則事無不理而此<lb/>
心亦寧矣吁此㢘勤之大略也他猶有可言也心不可不<lb/>
平平心則物情無往不燭怒不可或遷遷怒則吏民將<lb/>
<pb n="KR3j0185_WYG_070-3a"/>
受其枉其令必簡其政必和非時營繕所合力懲託辭<lb/>
科輸所當痛革子弟門客勿令與外人吏輩交接或恐<lb/>
有往來結托之嫌則禍起蕭牆若何拯療吏民婦女勿<lb/>
令其出入織紝貿易或恐有交通闗節之謗則事干閨<lb/>
閫未易施行勿帶醫術或有干請難以相從勿置親隨<lb/>
處之内外皆所不便在己者既已曲盡則何施不可何<lb/>
事不公何盤根錯節之足慮哉故愚以盡己冠之篇首<lb/>
云<lb/>
<pb n="KR3j0185_WYG_070-3b"/>
　　臨民篇第二<lb/>
令為民父母以慈愛為車以眀㫁為軏而行之以公恕<lb/>
斯得矣今之為令者知有財賦耳知有簿書期㑹耳獄<lb/>
訟一事已不皇悉盡其心撫字云乎哉敎化云乎哉昔<lb/>
陽城自署曰催科政拙撫字心勞考下下陽城已矣誰<lb/>
肯甘心下考而竭其撫字之誠者不知九重以赤子授<lb/>
之令固望其字吾民也而可孤所寄乎故令視事之初<lb/>
其先務有四曰崇學校夫士者民之望也鄉校者議政<lb/>
<pb n="KR3j0185_WYG_070-4a"/>
之地也諸學奠謁之餘便當延見衿佩假之以辭色將<lb/>
之以禮意詢風俗之利病諮政事之得失廪餼必豐課<lb/>
試必謹其端厚俊秀者奬異之其詞訟蔓及者覆護之<lb/>
其凌辱衣冠者懲治之則士恱而知慕矣曰奬孝弟人<lb/>
情敬其父兄則子弟恱故當首延父老以寓敬愛之意<lb/>
然後博詢鄉曲其有孝友著聞行義卓異者必屈己求<lb/>
見必置酒登延護其門閭寛其力役使邑人靡然知傚<lb/>
或有兄弟訟財親族互訴者必曲加諷諭以啓其愧恥<lb/>
<pb n="KR3j0185_WYG_070-4b"/>
之心以弭其乖爭之習聽其和允勿事研窮則民俗歸厚<lb/>
矣曰勸農桑令以勸農繫銜朝廷以勸農著令非不勤<lb/>
至今也不然嵗二月望為文數行率同寮出近郊集父<lb/>
老讀之飲食鮮少甚至折錢事畢即自攜酒肴妓女宴<lb/>
賞竟夕實意安在哉令到官之始不必姑俟來春便當<lb/>
以農桑衣食之本諄諄然喻之而所以妨害病擾之者<lb/>
必懲必戒則民斯咸安其業矣曰略勢分令為近民之<lb/>
官而今也民視令不啻如天之逺如神眀之可畏銜寃<lb/>
<pb n="KR3j0185_WYG_070-5a"/>
茹苦無由得入令尹之門幸而獲至其前則吏卒禁訶<lb/>
笞朴交錯畏懦者已神銷氣沮矣故欲通下情莫若大<lb/>
啓門庭屏去吏卒躬自呼之几席之前康色詰問以盡<lb/>
其所欲言其壅蔽不得達者則設鑼縣門之外俾自扣<lb/>
擊如是則民情無有不獲自盡者矣行斯四者他如賑<lb/>
恤之不可不時追逮之不可或濫毋事横歛毋事酷刑<lb/>
非甚不便於民不必好為更革非甚宜益於民不必輕<lb/>
為興舉其餘節目皆當次第而廣充之雖然愛民之要<lb/>
<pb n="KR3j0185_WYG_070-5b"/>
尤先於使民逺罪夫民之麗刑豈皆頑而好犯哉愚䝉<lb/>
亡知故抵冒而不自覺令宜以其條律之大者榜之牆<lb/>
壁眀白戒曉曰某亊犯某法得某罪使之自為趨避其<lb/>
或有犯到官哀矜而體察之照法所行與殺一等亦忠<lb/>
厚之徳也若悉欲盡法施行則必流於酷矣昔卓茂為<lb/>
宻令諭其民曰我以禮敎汝汝必無怨惡以律治汝汝<lb/>
何所措其手足乎吁此仁人之言也凡為令者宜寫一<lb/>
通寘之座右<lb/>
<pb n="KR3j0185_WYG_070-6a"/>
　　事上篇第三<lb/>
令領一邑太守察之諸監司察之所以防汙虐戒曠敗<lb/>
也公正自飭㢘謹自將固令所當持循職事攸闗尤合<lb/>
加察轉漕司惟財賦耳縣道賦入自有定數率是輸之<lb/>
郡家本自無甚干涉其他户婚詞訴吾惟決之以公奚<lb/>
懼焉常平茶鹽司惟廪役與鹽課爾不産鹽不繫銜處<lb/>
於鹽無預若齊民之差役公吏之叙役與夫常平義倉<lb/>
之聚散吾無偏私無侵移又奚懼焉惟提點刑獄司則<lb/>
<pb n="KR3j0185_WYG_070-6b"/>
視諸司為獨重何則刑獄民命所闗茍有過誤厥咎匪<lb/>
輕殺傷多委同官驗視安知其無或疎鹵乎罪囚淹禁<lb/>
動經歲月安保其無或疾病乎結解公事惟憑供款又<lb/>
安信其果無翻異乎有一于兹便罹憲網故惟在我者<lb/>
無往不謹不審而又得部使者察其忠實寛其鞭驅庶<lb/>
乎可以免厥咎也其次本州則視憲司為尤重何則州<lb/>
縣一家也令之視守猶子弟之於父兄也情茍不通事<lb/>
無可集若財賦若獄訟若日生事務無一不與相闗而<lb/>
<pb n="KR3j0185_WYG_070-7a"/>
縣之最被害者莫若不時專人毎專人一來陵蔑名分<lb/>
擒捽吏貼大者數百千小者百餘千方得其去又其次<lb/>
二税專差吏拘催酒稅專差吏監督日食之供需公事<lb/>
之懇告令無不聽命惟謹甚而擅興威福轄養娼妓需<lb/>
覔器用裒取財物無所不有令謁郡之始便當眀禀使<lb/>
君某職事不敢不勉而縣家茍有不逮亦乞加體恤之<lb/>
仁乃乞給紫袋厯二道絡繹往來彼此咸御名書之庶<lb/>
幾事情無有不達而文移之督促可省也如經兩月事<lb/>
<pb n="KR3j0185_WYG_070-7b"/>
不辦集然後甘受專人之擾慢令之罰若茶稅虧日額<lb/>
酒稅虧月額者率十之四五却乞遣吏監督不然告寛<lb/>
轡勒容竭其長夫州家亦欲集事爾差專人差公吏豈<lb/>
其得已令若恃其相容遂至弛怠公事不集財賦不登<lb/>
亦奚咎夫郡之督促哉雖然奉法循理盡瘁效職監司<lb/>
郡守之難事猶可也惟是臺幙郡僚或捧檄徑從或移<lb/>
書請託賔餞稍有不至奉承稍有不䖍賢眀仁厚之人<lb/>
固能推誠相亮否則情好易暌間隙易啓始於職事相<lb/>
<pb n="KR3j0185_WYG_070-8a"/>
闗之際捃摭横生甚而使長㑹聚之時譏讒肆入盖有<lb/>
隂中其毒而獲戾者多矣故令之待臺幕郡僚者寧過<lb/>
於勤毋失之怠寧過於恭毋失之簡寧過於委曲毋失<lb/>
之率意而徑行此亦可以杜无妄之災矣<lb/>
　　僚寀篇第四<lb/>
縣之有僚寀兄弟等也兄弟有䦧牆之釁則家用不和<lb/>
何以幹蠱而禦侮哉縣僚本無慢長官之心而毎有與<lb/>
令不相能者非他也令挾長以臨僚宷僚宷復睚眦不<lb/>
<pb n="KR3j0185_WYG_070-8b"/>
相下勢必至於暌且忌不和縣無州郡黜陟之權合轍<lb/>
而馳同舟而濟令茍怡怡相與孰不竭力以佐令乎然<lb/>
相得毎難而相失每易公事分委佐㕔任之書判或意<lb/>
見偶異或請托所牽未能與令意合令輒自行改判或<lb/>
牒請再擬則其情易以相失孰若平心量酌其是否過㕔<lb/>
靣議使之欣然竄易而無怨心乎佐㕔吏人有過令遞<lb/>
呼上杖之于庭縣吏或有咆哮佐官亦復自行鞭撻遂致<lb/>
彼此猜忌因成讐隙則其情易以相失孰若致委曲於<lb/>
<pb n="KR3j0185_WYG_070-9a"/>
其本官令其自行決遣使之赧然愧服而無怨心乎丞<lb/>
簿而下俸入極微曽不足以養㢘而令輒拖壓累月令<lb/>
雖不眀支己俸却或於官錢移易貸用其何以得同僚<lb/>
之心故同僚俸給須當按月支送或一時匱乏則眀以<lb/>
相告令亦不當先支己俸及有移貸之私收支簿歴使<lb/>
之通知可也如是則又孰不悟然相體能與縣家同休<lb/>
戚乎令始至之日必延見僚宷歴述弊端悃愊無華肝<lb/>
膽相照職事闗係彼此眀言毋懐忍以含怒㕔吏問諜<lb/>
<pb n="KR3j0185_WYG_070-9b"/>
彼此斥絶毋嗜聽以相猜心同一人事同一體則政和<lb/>
而民受其福矣豈惟民之幸亦令之幸也雖然同官皆<lb/>
忠良之士固自悉無可慮彼有沈鷙狠戾者或狹才以<lb/>
相陵或侵權以相撓或隂謫長官之短或樂受讒者之<lb/>
言則將奈何哉令豈無假故疾病勢必委佐官暫攝而<lb/>
攝者輒變亂其綂紀縣道庫眼亦有屬佐㕔司掌及有<lb/>
財賦合屬佐㕔催督者而佐官輙視為己物不與縣道<lb/>
通融則又將奈何哉吁此當以誠感不當以勢爭以誠<lb/>
<pb n="KR3j0185_WYG_070-10a"/>
感則禮意必周懇白必豫使之自有所不敢為以勢爭<lb/>
則意義日暌讐隙日甚或相訐或互申弊有不可勝救<lb/>
者此令所當深戒而早圗者也<lb/>
　　御吏篇第五<lb/>
人皆曰御吏不可不嚴受賕必懲無赦不知縣之有吏<lb/>
非臺郡家比臺郡之吏有名額有廩給名額視年勞而<lb/>
遞升廩給視名額而差等故人人皆有愛惜己身之意<lb/>
顧戀室家之心乃若縣吏則不然其來也無名額之限<lb/>
<pb n="KR3j0185_WYG_070-10b"/>
其役也無廩給之資一人奉公百指待哺此猶可也縣<lb/>
官日用則欲其買辦燈燭柴薪之屬縣官生辰則欲其<lb/>
置備星香圗綵之類士夫經從假寓館舍則輪次排辦<lb/>
臺郡文移專人追逮則裒金遣發其他貪黷之令誅求<lb/>
科罰何可勝紀嘻彼財何自來哉稍有貲産者又孰肯<lb/>
為吏哉非饑寒亡業之徒則駔狡弄法之輩非私下盗<lb/>
領官物則背理欺取民財爾愚嘗妄思周官胥徒府史<lb/>
之制有名職廩稍之供是以吏皆㢘平俗亦醇厚今時<lb/>
<pb n="KR3j0185_WYG_070-11a"/>
殊事異縣道財賦煎熬捄過不暇給而暇辦吏俸哉此説<lb/>
殆類談何為令之計者亦不過曰㢘以率之耳其身正<lb/>
不令而行常堂供需生辰獻夀等一切罷去我既不科<lb/>
求於吏吏縱未知悛改在我責之可無愧辭然後弄權<lb/>
者必懲犯法者必斥至有稍能任事之人令或倚以為<lb/>
用彼輒妄自誇説謂事無大小是非曲直率由於我汝<lb/>
乞我金若干我令汝事必勝已而果然甚至駕説於本<lb/>
官以為巧取之地吏之溪壑未飽而令之惡聲已彰矣<lb/>
<pb n="KR3j0185_WYG_070-11b"/>
間有縣令精強者一切不肯任吏吏則廣説道理曲為<lb/>
游揚使而不容不從其言此術又不行則必於令啓處<lb/>
之間自與儕伍私相評議使其語隂入於令之耳令不<lb/>
之察謂其無心之言從而信之而不知已墮其計中矣<lb/>
吏之姦詭萬狀最不可不深防宻察故欲吏之不受賂<lb/>
㫁無可行之䇿但使事事清眀人無觀望知吏之不必<lb/>
囑賄之不可行已為政之善矣乃若俗自醇厚吏自㢘<lb/>
平非如前所謂循周官之制不可也波流日靡孰挽而<lb/>
<pb n="KR3j0185_WYG_070-12a"/>
東徒増太息云爾<lb/>
　　聽訟篇第六<lb/>
孔子曰聽訟吾猶人也必也使無訟乎人情漓靡機事<lb/>
横生已難使之無訟惟盡吾情以聽之而已縣道引詞<lb/>
類分三八始至之日多者數百少者亦以百數令憚其<lb/>
煩遂有展在後次併引者不知省訟固自有道若憚煩<lb/>
拖後積壓愈多雖竭其精神難理矣或謂不拘日子有<lb/>
狀即受可免積壓然縣家事多若日日引詞則訴牒紛<lb/>
<pb n="KR3j0185_WYG_070-12b"/>
委必將自困不若間日一次引詞却將鄉分廣狹分搭<lb/>
遇一則引某鄉狀遇三則引某鄉狀遇五遇七遇九各<lb/>
引某鄉狀不得攙越庶㡬事簡易了且彼有一時忿激<lb/>
便欲投詞需日稍乆怒解事定必有和勸而不復來者<lb/>
此其當行者一也分鄉定日此止可為常事設若鬬毆<lb/>
殺傷水火盗賊不測等事亦俾待次不亦晚乎却如前<lb/>
之説置鑼於縣門之外不以早晚咸得自擊鑼鳴令即<lb/>
引問與之施行若有事情急迫合救應者便與救應合<lb/>
<pb n="KR3j0185_WYG_070-13a"/>
追捕者便與追捕合驗視者便與驗視却不可因循失<lb/>
事此其當行者二也詞訟到官類是增撰事理妄以重<lb/>
罪誣人如被毆必曰殺傷索財必曰刼奪入其家必誣<lb/>
以作竊侵墳界必誣以發墓此類真實固有而假此以<lb/>
覬有司之必與追治者亦多要當眀立榜文嚴反坐之<lb/>
法須令狀尾眀書如虚甘伏反坐六事異時究竟果涉<lb/>
虚偽㫁當以其罪罪之則人知畏而不敢飾詞矣此其<lb/>
當行者三也詞訟在官不與結絶所以愈見多事毎一次<lb/>
<pb n="KR3j0185_WYG_070-13b"/>
受牒新訟無㡬而舉詞者往往居十之七八徒費有司<lb/>
之閱視徒勞人户之陳請不若先行告示凡有詞在官<lb/>
如易於剖析即與施行但有追㑹不齊究實未到合聽<lb/>
有司區處不應疊疊陳詞今以兩月為期如兩月之外<lb/>
不覩有司結絶方許舉詞不然並不收理此其當行者<lb/>
四也縣道毎有姦狡頑囂之人專以敎唆詞訟把持公<lb/>
事為業先當榜文曉諭使之盡革前非若有犯到官定<lb/>
行勘杖刺環押出縣界必懲無赦凡遇引問兩爭應答<lb/>
<pb n="KR3j0185_WYG_070-14a"/>
之辭與狀款異此必有敎唆把持之人也須與研窮根<lb/>
勘重寘于罰此其當行者五也凡與一人競訴詞内必<lb/>
牽引其父子兄弟七五人甚至無涉之家偶有宿憾亦<lb/>
輙指其婦女為證意謂未辨是非且得追呼一擾費耗<lb/>
其錢物凌辱其婦女此風最不可長令須察其事勢輕<lb/>
重止將𦂳要人㸃追一兩名若婦女未可遽行追呼且<lb/>
須下鄉審責供狀待其𦂳急方可引追此其當行者六<lb/>
也不應為有罪不許因事告事法令昭然而今之為令<lb/>
<pb n="KR3j0185_WYG_070-14b"/>
者喜聞人家隱微於是告訐之風滋長甚至收人白劄<lb/>
子見之施行於是愈無忌憚妄行指摘而民無寧居之<lb/>
日矣此亦合預行榜諭告訐者未問虚實先坐不應為<lb/>
罪若狀詞本訴之外因而告首其家隠㣲者亦勿聽理<lb/>
併先坐罪此其當行者七也引到詞人供責必須當㕔<lb/>
監視能書者自書不能者止令書鋪附口為書當職官<lb/>
隨即押過其事輕理眀不待證㑹者自可隨手決遣若<lb/>
涉追證費勘㑹亦只憑此初供最不可押下案致令胥<lb/>
<pb n="KR3j0185_WYG_070-15a"/>
曹得以恐脇説誘而使之變易真情此其當行者八也<lb/>
大凡蔽訟一是必有一非勝者恱而負者必不樂矣愚<lb/>
民懵無知識一時為人鼓誘自謂有理故來求訴若令<lb/>
自據法理斷遣而不加曉諭豈能服負者之心哉故莫<lb/>
若呼理曲者來前眀加開說使之自知虧理宛轉求和<lb/>
或求和不從彼受曲亦無辭矣此其當行者九也令毎<lb/>
遇決一事案牘紛委憚於徧閲率令吏摘撮供具謂之<lb/>
事目不知吏受人囑其理長者不為具出而理短者反<lb/>
<pb n="KR3j0185_WYG_070-15b"/>
為聲説以此斷決多誤不若令自逐一披覽案卷切不<lb/>
要案吏具單兼勝者固有理而負者亦未嘗無道理可<lb/>
説特不若勝者之多耳令合先述其是而折其非則負<lb/>
者雖欲畨訴不可得矣此其當行者十也此姑論其大<lb/>
略若夫隨機應變遇事酌裁神而眀之使民宜之則在<lb/>
賢有司<lb/>
　　治獄篇第七<lb/>
刑獄重事也犴狴惡地也人一入其中大者死小者流<lb/>
<pb n="KR3j0185_WYG_070-16a"/>
又小者亦杖寧有白出之理脱或差誤胥吏奚恤其咎<lb/>
必屬之令縱可逃陽罰亦必損隂徳詎可不知謹哉一<lb/>
曰禁繫必審二曰鞫視必親三曰牆壁必完四曰饑寒<lb/>
必究五曰疾病必察六曰疑似必辨七曰出入必防令<lb/>
毎有私忿怒輙置人于圄兩爭追㑹未圓亦且押下佐<lb/>
㕔亦時有遣至者謂之寄收長官多事漫不暇省遂致<lb/>
因循淹延不知一人坐獄闔户抱憂飽煖失時疾病傳<lb/>
染殆有甚可慮之事而又有合共處不合共處者盖兩<lb/>
<pb n="KR3j0185_WYG_070-16b"/>
爭若使異牢則有賂者可使獄吏傳狀稿通信息而無<lb/>
賂者必被其害孰若使之共處可以互相察視乎健訟<lb/>
之徒樂入囹圄因得以唆敎獄辭變亂情節孰若别處<lb/>
一牢而使之不得與餘囚相近乎羸老之人必察其有<lb/>
無疾病或致沉重徒見費力婦人女子必察其有無娠<lb/>
孕脫有墮墜無以自眀此所以禁繫之不可不審也在<lb/>
法鞫勘必長官親臨今也令多憚煩率令獄吏自行審<lb/>
問但視成款僉署便為一定甚至有獄囚不得一見知<lb/>
<pb n="KR3j0185_WYG_070-17a"/>
縣之面者不知吏逼求賄賂視多寡為曲直非法拷打<lb/>
何罪不招令合戒約推款不得自行訊鞫公事無小大<lb/>
必令躬自喚上詰問再三頑狡不伏盡情然後量施笞<lb/>
榜周官有五聽之法亦以獄情難測不可專事箠楚也<lb/>
在法一更三㸃長官親自定牢今也聽政無暇則委佐<lb/>
官飲酒相妨則委典押不知脱有逃逸咎將誰執泥吏<lb/>
輩受賂則雖重囚亦與釋放安寢無賂則雖散禁亦必<lb/>
加之縲紲最不可不躬自檢察昔熊子復宰暨陽日間<lb/>
<pb n="KR3j0185_WYG_070-17b"/>
不時趨獄㸃視夜則置一鈴其索直達寢所夜半掣鈴<lb/>
獄卒應諾否則必罰由是並無不測之慮最為可法此<lb/>
所以鞫視之不可不親也今在在州縣獄多有頽牆敗<lb/>
壁不甚完固者固當亟加整葺然重囚姦態萬狀尤宜<lb/>
深防毎有獄吏受重囚賂放其自便日間因以飲水為<lb/>
名將水潠壁浸漬泥濕夜深則鑚壁踰牆倐然而遁吏<lb/>
卒睡熟無由知覺洎覺則追之已無及矣此最利害令<lb/>
當審量罪囚輕重重者勿使處近壁之匣牆之上必加<lb/>
<pb n="KR3j0185_WYG_070-18a"/>
以茨壁之内必夾以板毎五日一次躬自巡行相視有<lb/>
不完處隨加修補戒飭吏卒每夜不可止留一人直更<lb/>
須要毎更輪流兩三人眀燭巡視諸牢次早令出㕔先詣<lb/>
獄㸃名然後僉押文字日以為常牆壁之當完者如此<lb/>
獄囚合給糧食自當於經費支破有因縣道匱乏而責<lb/>
諸吏者不知官給尚欲減尅而可使吏供輸乎寧節他<lb/>
費此不可節也人當日給米二升鹽菜錢十文朝已晚<lb/>
申立定程式獄子聲喏報覆令躬㸃視然後傳入其有<lb/>
<pb n="KR3j0185_WYG_070-18b"/>
家自送飯者當即傳與仍㸃檢夾帶毒藥刀仗銅鐡器<lb/>
皿文字之屬春夏天氣蒸鬱須與疎其牕櫺蠲其穢汙<lb/>
使不至卑濕奥渫致興疫癘如稍向寒便當糊飾户牖<lb/>
支給綿炭使各得溫煖和適可免疾患饑寒之當究者<lb/>
如此不幸獄囚有以疾病告者將奈何哉曰此不可不<lb/>
察也有實病而吏不以告者有未嘗病而吏誣以告者<lb/>
盖吏視囚猶犬豕不甚經意初有小病不加審詰必待<lb/>
困重方以聞官甚至死而後告者若有貲之囚吏則令<lb/>
<pb n="KR3j0185_WYG_070-19a"/>
其詐病巧為敷說以覬責出漸為脱免之地此令所當<lb/>
深察責在推司日具有無疾病申令於㸃視之際又自<lb/>
躬加審察如以病告者且與召醫治療日申増減其甚<lb/>
困頓不可支者然後責令親屬保識前去若必待病重<lb/>
方始聞官者推吏必寘于罰不然萬一死者接踵憲司<lb/>
歲計人多令能免咎乎又不幸獄情有疑似而難眀者<lb/>
將奈何乎曰此不可不辨也世固有畏懼監繫覬欲早<lb/>
出而妄自誣伏者矣又有吏務速了強加拷訊逼令招<lb/>
<pb n="KR3j0185_WYG_070-19b"/>
認者矣亦有長官自恃己見妄行臆度吏輩承順㫖意<lb/>
不容不以為然者矣不知監繫最不可泛及拷訊最不<lb/>
可妄加而臆度之見最不可恃以為是也史傳所載耳<lb/>
目所知以疑似受枉而死而流而伏辜者何可勝數諺<lb/>
曰捉賊須捉贓捉姦須捉雙此雖俚言極為有道故凡<lb/>
罪囚供款必須事事著實方可憑信不然萬一逼人于<lb/>
罪使無辜者受枉罰令得無恔於心乎乃若獄門出入<lb/>
之禁其責專在當日推司監牢嚴行拘督應當日而抛<lb/>
<pb n="KR3j0185_WYG_070-20a"/>
離不到者有罰吏卒非係在獄而輒入者有罰令自㸃<lb/>
察之外許人告訐罪人水火茶飯各須有人監臨事畢<lb/>
即入元處不得放令閒散逐牢内門無故不得輒開若<lb/>
家屬傳送茶食不得私令與囚相見吏卒亦不得因而<lb/>
與之傳遞信息漏泄獄情此皆所當深致其防者也夫<lb/>
縣獄與州郡不同州郡專設一官故防閑曲盡縣令期<lb/>
㑹促迫財賦煎熬於獄事每不暇詳謹罪之小者縣得<lb/>
自行決遣罪之大者雖必申州而州家亦惟視縣款為<lb/>
<pb n="KR3j0185_WYG_070-20b"/>
之憑據則縣獄豈不甚重而令之任責豈容不曲盡其<lb/>
心哉故愚於此反覆諄複不嫌於贅<lb/>
　　催科篇第八<lb/>
今之作縣者莫不以催科為先務而其弊有不勝言者<lb/>
最是鄉胥走㺯簿籍漫漶不惟驅督不登縣受郡之責<lb/>
抑亦逼抑過甚民受官之害邇者廷紳奏請以十户為<lb/>
一甲一甲之中擇管額多者為首承帖拘催自浙而江<lb/>
往往行之已徧今不當别為規約止是就此察其弊而<lb/>
<pb n="KR3j0185_WYG_070-21a"/>
圗其官民兩不相病者為善耳愚嘗思之去官之病者<lb/>
為説有三去民之病者為説亦有三其一曰民户合管<lb/>
產業籍之于縣縣道合抱稅額籍之于州州視額督趣<lb/>
縣視產起催此常式也然多有坍廢有逃絶郡雖迫之<lb/>
縣縣實無可催者官之與吏徒被督責不若先與刷具<lb/>
事故數目實計若干申州乞差官究實與蠲其額容俟<lb/>
他時興復仍舊起催仍申省部照㑹或太守難之令能<lb/>
於合催財賦盡數趣辦使郡用不至匱乏當亦自能聽<lb/>
<pb n="KR3j0185_WYG_070-21b"/>
從也其二曰起催稅物例是勒逐鄉鄉胥供具合管數<lb/>
目以憑給引不知鄉胥與富強之家素相表裏有稅未<lb/>
即具上或不盡具至有每年不曽輸官者却止將善良<lb/>
下户先具催數或多科尺寸逼令輸納此只合選稍公<lb/>
實吏人具出等則先次起催上三等而後徐及四等以<lb/>
下户令又自將前兩年産稅簿點看如吏人當具而不<lb/>
具與夫當催而不催者皆有罰所以不用新造簿而必<lb/>
用舊簿者防鄉胥為欺也若諉曰升降不等過割不時<lb/>
<pb n="KR3j0185_WYG_070-22a"/>
畢竟田主雖易而田則未嘗易自可挨究官物之所在<lb/>
如是則無陷失之患其三曰毎日催到官錢至夜方有<lb/>
定數已難入庫多是寄留廊頭或公吏處遂至侵貸移<lb/>
易或有止以虚數影過者其法合置兩大櫃且與權行<lb/>
收鎖來早或躬親或委官㸃數入庫不可因循又須擇<lb/>
家計稍温行止稍眀有親戚保識人充庫子每旬休與<lb/>
之點視及將收支簿厯驅磨其庫壁須用板夾持十分<lb/>
堅固待其欺瞞侵盜之後雖斷刺估籍與夫抑勒衆人<lb/>
<pb n="KR3j0185_WYG_070-22b"/>
填納亦無及矣此去官之病當爾其一曰甲帖之設本<lb/>
以優役户今乃以困官户盖起催本是户長之責今官<lb/>
户不應役者亦承帖催科矣姑置勿論但差甲首之時<lb/>
弊倖尤多有囑者稅額雖多乃與分為三數引而常為<lb/>
甲下户矣無囑者税額雖少乃與最少下户同引而常<lb/>
為甲首矣不特先期輸納而甲下十標欲其分給人户<lb/>
有居于縣市者有居於外都者安能一一識認其家最<lb/>
為被擾莫若各隨都分等則分差一等户止與一等共<lb/>
<pb n="KR3j0185_WYG_070-23a"/>
甲仍不許將合納數目分作别引其納足乞改付下次<lb/>
者案吏不得邀阻違許執覆將吏科㫁其二曰民户之<lb/>
受害者莫甚於己納重追皆由案吏不相闗照郷胥不<lb/>
與銷豁夫先期樂輸本是畏法而點追苛擾與未納同<lb/>
又且呈鈔繳引分外費用人誰肯先輸乎此合責之典<lb/>
吏每日將已納户名逐項銷豁若泛常引標或見印給<lb/>
者須要典押用保眀印子若不時點追令自判押者兼<lb/>
要鄉胥保眀即非重追如虚甘罪異時或有以重追訴<lb/>
<pb n="KR3j0185_WYG_070-23b"/>
者必加罪於保眀之人其三曰妄攤之弊尤不可不禁<lb/>
夫官户輸納多憑幹人鄉户則憑攬子二税起催之初<lb/>
係攬幹各於逐處領錢入己輒將移易盗用逮官司催<lb/>
督嚴𦂳却妄禰已出與某人合係某人抱納將來追㑹<lb/>
眀白之後固自不可逃隠但圗一時且得抵捱數限逐<lb/>
旋措辦而被攤被追者果何辜哉下户之頑狡姦猾者<lb/>
計亦出是要須毎遇追到供攤者先責狀附案如虚甘<lb/>
受欺隠官司之罰然後方與追理事果虚妄㫁在必懲<lb/>
<pb n="KR3j0185_WYG_070-24a"/>
此去民之病當爾夫有田則有賦頑猾抵官者誠所當<lb/>
治而善良樂輸者要當與之覆護其大要則合於移割<lb/>
加之意焉盖産去税存不可不察民有以出業報者便<lb/>
當闗㑹受業之家割税歸户然後却與除退庻㡬無泛<lb/>
追無濫罰無推攤抵捱之弊此則正本澄原之地也<lb/>
　　理財篇第九<lb/>
縣自常賦之外一毫不可妄取諸民雖有理財之䇿奚<lb/>
其施亦惟於酒稅加之意而已酒税解郡月有常額措<lb/>
<pb n="KR3j0185_WYG_070-24b"/>
辦不及亦懷惴惴之憂况望其餘裕可助縣用哉雖然<lb/>
經理有方亦未嘗不沛然也今之言酒者不過曰官課<lb/>
之所以不行者私酟害之爾貼榜張旗旉遶巷陌鳴鑼<lb/>
拽隊遍走街坊脫有斗升敗獲到官便輒枷訊禁繫累<lb/>
月蕩其生理妨其營趂率至於饑餓病困之域猶之可<lb/>
也人有私隙者便輒誣以鬻酤宻來首陳意在擾害官<lb/>
司不問虚實輒差弓手轎畨數十為羣持仗突入遍捜<lb/>
房室繞打牆圍無異於大刼然不知人之所以冒法私<lb/>
<pb n="KR3j0185_WYG_070-25a"/>
飲者皆由官醞不堪入口我茍留情酒政六物必良其<lb/>
在庫也謹滲漏隠瞞之弊其在店也防夾和尅退之欺<lb/>
酒司之外專差典押吏人各一名任責措置如發賣流<lb/>
通利息増衍則典押吏人酒司酒匠皆量支犒賞否則<lb/>
有罰官醖既多且㫖誰肯私飲以自速辜故雖𣙜禁不<lb/>
嚴驅之亦不從矣今之言税者不過曰官額之所以不<lb/>
登者商賈瞞隠爾於是嚴搜邏之䇿遣差攔頭弓手等<lb/>
輩於界首攔截動至三數十里之外誅求客旅溪壑亡<lb/>
<pb n="KR3j0185_WYG_070-25b"/>
厭得厚賂則私與放行徑不令其到務商税不伏予以<lb/>
賂者則被擒到官倍税之外費用如故猶之可也其所<lb/>
差攔頭弓手又復將帶游手惡少遍走鄉村以捉税為<lb/>
名打斃人家雞犬搶奪行旅籠仗固有望風畏遁轉相<lb/>
告報取他道而去者矣不知督促之嚴征歛之重是乃<lb/>
驅之使不敢至不若多出手榜四散貼示眀諭重征之<lb/>
弊自此革絶照則例合行收税一貫文者今且權收八<lb/>
百或九百其攔典合干人等費用一切痛革商税一畢<lb/>
<pb n="KR3j0185_WYG_070-26a"/>
便給由子證應出縣更不許攔典稽滯乞覔若商旅不<lb/>
經縣務投税輒行私路遁去為本縣所獲定將物貨倍<lb/>
税之外更與勘斷令衆候替斷不輕貸盖取之雖少而<lb/>
來者則多課利自然盈衍孰不願出其塗哉此外則有<lb/>
牛驗醋息與夫茶麥牙契免丁房賃自可隨宜拘㩁近<lb/>
來諸邑别欲増衍多有出賣官紙者吏人行遣人户投<lb/>
詞非官紙不用此本非法令所許若縣道籍此支用已<lb/>
非一日難於頓罷姑與循舊但不可剏例作俑耳今之<lb/>
<pb n="KR3j0185_WYG_070-26b"/>
士大夫又有專務科罰者公吏有過則令罰直若干人<lb/>
户論訴理曲合與㫁罪乃以修造為名各罰錢入官若<lb/>
干不知此錢果歸何地耶甚而羅織罪名恣行抄估信<lb/>
受妄狀没人産業皆令所當深懲而痛革者也若夫坊<lb/>
塲經總役錢等多屬佐㕔故不復云云<lb/>
　　差役篇第十<lb/>
有身斯有役而民之畏役甚於畏死盖百年治生壞於<lb/>
一年之充役而其患之大者在於催科始則用財囑托<lb/>
<pb n="KR3j0185_WYG_070-27a"/>
期於脱免中則逃亡死絶被抑填賠終則箠楚禁錮連<lb/>
年莫脱其勢不至於傾家蕩産鬻妻賣子不止也吁置<lb/>
産以養身而反因産以害身亦可悲已今既行紹興甲<lb/>
首之法可免税長催頭之責則應役者不過輯保伍應<lb/>
期㑹而已民亦不至甚憚而巧計以求免也况自嘉定<lb/>
間朝廷主張義役自處婺舉行馴至諸郡邑莫不響應<lb/>
行之既久官民咸以為便昔有持庾節者乃獨深惡義<lb/>
役其説專謂利上户而不利下户便富民而不便貧民<lb/>
<pb n="KR3j0185_WYG_070-27b"/>
盖視産出財固為均適而平日産力鮮少未嘗充役者<lb/>
乃因義役例被敷金及有管掌不得其人或致侵漁盗<lb/>
用又不免再行科率故深以為民病不知義役本美事<lb/>
但止令合充役人裒金聚廪而不及未嘗充役者兼令<lb/>
出財户輪年掌管萬一虧折亦有責償之地便為盡善<lb/>
何必深惡之耶今在在州縣多是義役若猶未也亦宜<lb/>
勸勉為之萬一事勢或有難行止合從官司每歲差役<lb/>
則其要當先委佐官驅磨産力簿及許人陳首詭挾俟<lb/>
<pb n="KR3j0185_WYG_070-28a"/>
簿書物力一定然後照各鄉則例物力及若干方令充<lb/>
役最小者充一年或半年倍與倍差者各隨多寡増年<lb/>
限循環充周而復始如是則亦無物力髙而歇役近與<lb/>
物力低而歇役久者爭執之患若有元係不應充役白<lb/>
脚而近來増置田産歸併詭挾物力亦當及役則且差<lb/>
白脚仍為圗掲之坐右以便閲視某都某人某日當滿<lb/>
毎將滿數月前先行擬差下次役人告示知委如差不<lb/>
當仰即來陳理不許臨役方行推托盖近來官司多是<lb/>
<pb n="KR3j0185_WYG_070-28b"/>
役滿方差下次人被差之人不問當否且行推托圗得<lb/>
遷延待就役時已被其捱過若干月日矣而烽火盗賊<lb/>
等事無人任責最為利害今之鄉司差役率是受賂甲<lb/>
訴不當則轉而差乙乙訴不當則轉而差丙此風尤不<lb/>
可長使前之所差非則鄉胥豈得無罪前之所差是則<lb/>
今豈應復改而至於再至於三耶若當職官自能參酌<lb/>
簿籍從公定差當無是非舛錯之患差定合具圗子申<lb/>
倉司照㑹以杜其妄訴之漸則所差既當而民斯樂於<lb/>
<pb n="KR3j0185_WYG_070-29a"/>
就役矣<lb/>
　　賑恤篇第十一<lb/>
嵗獲大有家用平康不惟民之幸實令之幸一罹災歉<lb/>
何事不生若流離若剽奪若死者相枕藉啼饑連阡陌<lb/>
豈非令之責哉故不幸而疫癘倐興則當遣吏抄劄家<lb/>
數人口命醫給藥支錢付米其全家在寢者官為庸倩<lb/>
丐徒看直每日兩次點察其因病不救者官為辦給函<lb/>
木仍支錢與之津送或不幸而盗賊竊發則當下都申<lb/>
<pb n="KR3j0185_WYG_070-29b"/>
嚴保伍毎五家為一甲五小甲為一大甲保長綂之有<lb/>
警則鳴梆集衆協力勦捕捕到則官支犒賞激厲其餘<lb/>
若乞兵防拓若出榜撫諭皆當隨宜行之其有水火挻<lb/>
災人民離散者當禀白州郡借貸錢米人各以若干米<lb/>
給之若干錢貸之使之整理室廬興復生業不贍則咨<lb/>
目徧白不被害上户量物力借貸併與貸給齊民許其<lb/>
一月之後日償若干官却以其所償者償之上户償之<lb/>
州家此䇿不虧官而便民最為盡善若但知賑給則恐<lb/>
<pb n="KR3j0185_WYG_070-30a"/>
如曾南豐所謂相率日待二升之廩於上勢不暇乎他<lb/>
為吾恐官之所給無已時而民之不復業如故也其有<lb/>
旱澇傷稼民食用艱者當勸諭上户各自貸給其農佃<lb/>
直至秋成計貸過若干官為給文墨仰作三年償本主<lb/>
其逃遁逋負者官為追督懲治盖田主資貸佃户此理<lb/>
當然不為科擾且亦免費官司區處官之所當處者只<lb/>
市户耳却以官錢貸米舖户令其往外郡邑販米出糶<lb/>
但要有米可糴却不可限其價直米纔輻輳價自㢘平<lb/>
<pb n="KR3j0185_WYG_070-30b"/>
雖無待開廣惠倉可也若先君宰金谿兩年值歉只行<lb/>
此䇿民用無饑不可不知也然此皆為災歉設也非令<lb/>
所願聞也平居無事令所以恤民者惟蠲放僦金耳雨<lb/>
暘祈禱大暑極寒固所當行甚而知縣無以邀民之譽<lb/>
或到官或生辰或轉秩循資或差除薦舉率放免若干<lb/>
日至有一歲放及大半者不知僦金既已折閲誰肯以<lb/>
屋予人積至塌壞傾摧不復整葺而民愈無屋可居矣<lb/>
是盖不知貧富相資之義者也令果能以恤民為心也<lb/>
<pb n="KR3j0185_WYG_070-31a"/>
則政必簡刑必清毋濫追毋久繫不以科敷傷民力不<lb/>
以土役妨民時果何事而不可行吾恤之之心哉<lb/>
　　用刑篇第十二<lb/>
縣無甚重之刑小則訊大則決又大則止於杖一百而<lb/>
已吏民無甚愆過便輙以杖一百加之不知罪或大於<lb/>
此又將何術以處之哉而况行杖者或觀望聲勢或接<lb/>
受賄賂行遣之時殆同兒戲此非所以使人畏乃所以<lb/>
使人玩也愚謂杖一百之刑最不可數施訊決亦止可<lb/>
<pb n="KR3j0185_WYG_070-31b"/>
十數下若大杖止七五下或十下須令如法決遣下下<lb/>
嚴峻然後人自畏服初不在乎數目之多徒為行杖者<lb/>
賣弄耶若杖一百却留為極典非大過犯大愆誤不施<lb/>
須令人人畏懼而不敢犯此則省刑之大略也每姦盗<lb/>
辟囚獲到之初首行腿訊多至二三百下此其不可者<lb/>
一也盖被獲到官沿途縶縛拷打或饑餓困頓已非一<lb/>
日若又即從而訊決多有斃於杖下者孰若竟押下獄<lb/>
眀正典刑耶豪強之家論訴鄰里官司不問是非便與<lb/>
<pb n="KR3j0185_WYG_070-32a"/>
行遣此其不可者一也盖杖決雖㣲王法攸寓不可妄<lb/>
加無罪豈應副人情之具若狥其私請張其聲勢將來<lb/>
武㫁鄉曲稔惡積愆欲救之無及矣盗賊累犯合與刺<lb/>
環今有初犯及盗不滿疋者一為勢利所怵便與㫁刺<lb/>
不知鞭撻至慘肌膚猶有可完之時一經刺環瘢痕永<lb/>
無可去之理所犯出於一時不得已而被罪至於終身<lb/>
不雪此所當戒者三也凶惡害民合與永鎖今有偶觸<lb/>
長官之怒及勢家所惡者便與幽之囹圄繫之尉寨不<lb/>
<pb n="KR3j0185_WYG_070-32b"/>
知罪不至死一身之困躓難逃身既被囚數口之饑寒<lb/>
孰給所謂破家縣令皆是此類此所當戒者四也乃若<lb/>
用刑之節如入夜有禁遇日當禁皆當時時警省老幼<lb/>
不及疾孕不加皆當事事審察令甲僃著毋待多云然<lb/>
又有三説一我醉二彼醉三羸瘠盖我醉而行刑則傍<lb/>
觀必以使酒疑我萬一果有過當雖悔奚追彼醉而加<lb/>
刑則配酎之中何知畏懼萬一挾酒凌犯取辱貽羞羸<lb/>
瘠而受刑則必其人飲食之闕違氣力之困憊笞箠之<lb/>
<pb n="KR3j0185_WYG_070-33a"/>
下尤有不可測者今又有人求加於杖一百之外自知<lb/>
徒流以上不可用乃輒槌折手足尤為殘忍某事某罪<lb/>
國有彛章法外戕人豈字民之官所當為者戒之哉戒<lb/>
之哉<lb/>
　　期限篇第十三<lb/>
凡事非信不集况一邑之事至為總總一令之威無甚<lb/>
赫赫乃使期限不信號令不肅其何以行之哉故其要<lb/>
莫先於立限之堅然立限有别應限有程泛當追㑹止<lb/>
<pb n="KR3j0185_WYG_070-33b"/>
給到限許其三次申展三展未圎厥罰訊若干然後換<lb/>
給定到許其二次申展二展又未了厥罰決若干仍換<lb/>
給不展引此則誠不可復展矣若更稽違則當勘杖若<lb/>
干枷監追集如有督捕𦂳切之事則當徑出定到之引<lb/>
或不展引拘確如前然或恐縣道有十分𦂳急事務非<lb/>
可以頃刻稽違㫁欲必集者則當給加牌不展别此牌引<lb/>
違則有大罰如勘錮如傳都皆當先示戒警又須以不<lb/>
數用為尊一歲之中才二數次給發非有大故不發亦<lb/>
<pb n="KR3j0185_WYG_070-34a"/>
可凡限當展不展敵於故意藏匿者厥罰則視限之重<lb/>
輕立限之别如此都有廣狹地有逺近當量其力使之<lb/>
可以趂赴其去縣五十里以上及地分稽廣隔涉溪嶺<lb/>
者每限以七日或十日為約下此者則以五日為約此<lb/>
合先考逺近廣狹之數預立規式置簿明著某都限例<lb/>
十日或七日某都限例五日逮給限之時須令直日㕔<lb/>
吏就案頭隨即抄記以俟令之自行稽察應限之程又<lb/>
如此夫上之役下固欲集事下之應役亦欲事集以免過<lb/>
<pb n="KR3j0185_WYG_070-34b"/>
爾而今之里正以期㑹不報被笞索者纍纍也其弊在<lb/>
於上之給引泛濫而無綂甚至一次當限累數十引追<lb/>
<hi>原缺</hi>餘輩其里正之代役者<hi>原缺</hi>　赴不及必遭其笞<lb/>
索是併與其可以辦集者<hi>原缺</hi>　　却遍求被追者之<lb/>
賂其意以為十違二三與<hi>原缺</hi>　人被杖等爾何苦不<lb/>
求賂哉由是事愈難集此<hi>原缺</hi>伐之者非宜自難責其下<lb/>
之必應也要當先令限期立定規式毎都一限給引不<lb/>
得過十件如事多十引之外餘引與給後限若里正道<lb/>
<pb n="KR3j0185_WYG_070-35a"/>
引一件與免笞兩件量加笞決三件四件各決若干甚<lb/>
至十違八九則勘杖錮自不容輕貸呈比之初令限司<lb/>
先自具出某都申展若干件照約束合若何行遣其追<lb/>
人見到者謂之著到别作一㳫其止是申展者謂之蹺<lb/>
申又别作一㳫然後令視櫝判行庻乎上不煩而下不<lb/>
慢此亦拘限之大綱也<lb/>
　　勢利篇第十四<lb/>
今之從政者類以抑強扶弱為能其説曰貴者勢燄熏<lb/>
<pb n="KR3j0185_WYG_070-35b"/>
灼而喑啞叱咤可使賤者奪氣富者田連阡陌而指揮<lb/>
拱揖可使貧者吞聲吾能中立不移劘貴沮富故凡以<lb/>
勢利至者不問是否例與摧抑嘻彼有畏首畏尾惴惴<lb/>
焉勢利之臨曲法狥情奉承惟謹求以為自全自媚之<lb/>
計者是誠不足齒矣然使一切以抑強扶弱為説亦豈<lb/>
中道哉夫挾貴以陵人固有之矣亦豈無不驕者乎挾<lb/>
富以傲物固有之矣亦豈無好禮者乎使其例以矯世<lb/>
絶俗為心而不問其事之曲直非是則此風既長佃者<lb/>
<pb n="KR3j0185_WYG_070-36a"/>
得以抗主強奴悍婢得以慢其弱子寡妻以至姦猾之<lb/>
徒飾為藍縷而市井小輩凌辱衣冠末流將奈何哉故<lb/>
吾惟平心以遇物則其政平矣孟子曰為政不難不得<lb/>
罪於巨室巨室者一鄉之望也齊民之所依倚者也其<lb/>
間有道義重士文獻故家過從往來儘可以問政請益<lb/>
植材潤屋積粟盈囷緩急凶荒亦欲其捐有濟無巨室<lb/>
本未嘗得罪於我而我乃遽以抑強扶弱之説先入乎<lb/>
其心因得罪於巨室不知巨室果何負於邑大夫哉其<lb/>
<pb n="KR3j0185_WYG_070-36b"/>
有陵轢善良欺慢寡弱或武㫁於鄉曲或羅織於平<lb/>
民事若到官所當照法剖決然使小人無知蔑有名分<lb/>
因事以咆哮乗醉以憑陵詎容不與之懲戒乎其有聲<lb/>
勢凌人慘酷御下或吞併他人財産或強占他人婦女<lb/>
被苦有訴所合盡法施行然使頑狡行竊誣賴主家租<lb/>
債不伏了還界至輒行侵易詎容不與之理直乎户門<lb/>
有故封狀過㕔當量酌可否判行若兜攬闗節為他人<lb/>
致委曲此合平時預行禀白雖痛絶力卻其奚辭追陪<lb/>
<pb n="KR3j0185_WYG_070-37a"/>
節序饋遺往來當審度辭受酬答若因有懇禱遂以賄<lb/>
賂相及此合明示嫌疑力與巽避將之以委曲之意其<lb/>
奚怨夫律己未至處事不公一妄庸人亦得以有辭于<lb/>
我以誠敬相與以禮意相遇彼雖挾勢與利其敢以撓<lb/>
吾之政哉故愚謂勢利之交固不當委曲以相承亦不<lb/>
必矯亢以自異平居交際笑語相歡非意相干可以理<lb/>
遣在我自有定論若惴惴然懼其持我疑其凂我思所以為<lb/>
防閑抑遏之道亦非為政之善者也<lb/>
<pb n="KR3j0185_WYG_070-37b"/>
　　逺嫌篇第十五<lb/>
禮經曰決嫌疑明是非夫我本無有他也而使人獨以<lb/>
疑似之迹議我妄一君子盖已不便於此况出而為政<lb/>
將正己以正人乎故我未嘗私且怠也而人或以是而<lb/>
疑我是必有不公不勤之迹有以召人之疑我未嘗貪<lb/>
且濫也而人或以是疑我是必有不㢘不正之迹有以<lb/>
召人之疑一事可疑將無事而不疑之矣一日可疑將<lb/>
無日而不疑之矣蒙是疑也我知之尚不可辨况人未<lb/>
<pb n="KR3j0185_WYG_070-38a"/>
必肯以是告我而人之疑我已自籍籍積而𫝊之道路<lb/>
達之臺府厥害豈淺鮮哉故君子於嫌疑是非之間最<lb/>
當早正其微而力逺其迹也且賔朋遊謁所不可辭自<lb/>
令延之書院或别室於是邑人相與語曰某往來甚宻<lb/>
某款話甚久情好必甚相得利病可以悉言凡有訴在官<lb/>
詞理甚虧之人往往輻輳其門而請託之路開矣甚者<lb/>
賣㕔角打筆套甲包我金若干當為轉達百里乙有請<lb/>
亦若是飛盖馳轂趨謁縣齋語話移時倐然而退則告<lb/>
<pb n="KR3j0185_WYG_070-38b"/>
甲與乙曰己為致委曲矣實未嘗及齒也他日令決其<lb/>
事必有一勝則如約取金曰將以納之琴堂令何辜而<lb/>
受此名哉愚謂納謁之時例止當於公㕔相見吏民共<lb/>
覩自難致疑但使禮貌有加彼自不以我為慢也且節<lb/>
序宴㑹所不可廢自聚集娼妓出入宅堂其間子弟館<lb/>
客相見既密戲謔寧無賢者固不為是然𤓰田李下寧<lb/>
免相疑一語乖邪便輙傳播萬口喧籍動生風波而非<lb/>
褻之謗興矣其甚者多買姬妾却令妓女之精於樂藝<lb/>
<pb n="KR3j0185_WYG_070-39a"/>
者敎習歌舞出入無間笑語無時豈惟管絃之聲轉徹<lb/>
於街坊抑亦淫辟之語浸入於閨閫情好稠宻事體叵<lb/>
量縱能潔身其他尤有難於防閑檢柅者令亦何利而<lb/>
為此舉哉愚謂燕㑹之時非得台㫖妓女不許輒入宅<lb/>
堂若旬休公暇欲與寮宷士友㑹聚只為文字清飲彼<lb/>
當不以我為簡也剖決公事自有公理正法吾亦何心<lb/>
其間但自知縣懈怠多令吏人納案俟暇隙看閲或呼<lb/>
吏人入與評議或令吏人擬撰判藁於是或者得以疑<lb/>
<pb n="KR3j0185_WYG_070-39b"/>
其受成吏手矣要當於公㕔之側幕帟一室遇暇則據<lb/>
胡床披案牘不必使吏至前也收到官錢自有庫眼對<lb/>
閉吾亦何私其間但自知縣過慮或恐帑吏侵貸私為<lb/>
鑚窺乃令分管别庫或俾寄留宅堂於是或者得以疑<lb/>
其萌心漁獵矣要當謹固壁落精擇司帑切不可率意<lb/>
移徙致渉難明之迹其他疑似招謗固亦多端難以筆<lb/>
舌盡述但令毎處一事必須昭晰明白如水清之無滓<lb/>
如止水之無波則彼雖欲㸃汙吹颺殆有不可得者若<lb/>
<pb n="KR3j0185_WYG_070-40a"/>
曰我此心平正無愧俯仰足矣奚必規規然逺嫌辨迹<lb/>
求以示人哉殆恐將來或有悔尤必自嫌之不逺迹之<lb/>
不辨始雖噬臍無及矣<lb/>
<pb n="KR3j0185_WYG_070-41a"/>
　　官箴<hi>吕居仁</hi>
當官之法惟有三事曰清曰慎曰勤知此三者可以保<lb/>
禄位可以逺恥辱可以得上之知可以得下之援然世<lb/>
之仕者臨財當事不能自克常自以為不必敗持不必<lb/>
敗之意則無所不為矣然事常至於敗而不能自已故<lb/>
設心處事戒之在初不可不察借使役用權智百端補<lb/>
治幸而得免所損己多不若初不為之為愈也司馬子<lb/>
微坐忘論云與其巧持於末孰若拙戒於初此天下之<lb/>
<pb n="KR3j0185_WYG_070-41b"/>
要言當官處事之大法用力簡而見功多無如此言者<lb/>
人能思之豈復有悔吝耶<lb/>
事君如事親事官長如事兄與同僚如家人待羣吏如<lb/>
奴僕愛百姓如妻子處官事如家事然後為能盡吾之<lb/>
心如有毫末不至皆吾心有所未盡也故事親孝故忠<lb/>
可移於君事兄弟故順可移於長居家理故事可移於<lb/>
官豈有二理哉<lb/>
當官處事常思有以及人如科率之行既不能免便就<lb/>
<pb n="KR3j0185_WYG_070-42a"/>
其間求其所以使民省力不使重為民害其益多矣不與<lb/>
人爭者常得利多退一步者常進百步取之㢘者得之<lb/>
常過其初約於今者必有垂報於後不可不思也惟不<lb/>
能少自忍者必敗此實未知利害之分賢愚之别也<lb/>
予嘗為泰州獄掾顔岐夷仲以書勸予治獄次第每一<lb/>
事寫一幅相戒如夏月問罪人早間在西廊晚間在東<lb/>
廊以辟日色之類又如獄中遣人勾追之類必使之畢<lb/>
此事不可更别遣人恐其受賄己足不肯畢事也又如<lb/>
<pb n="KR3j0185_WYG_070-42b"/>
監司郡守嚴刻過當者須平心定氣與之委曲詳盡使<lb/>
之相從而後已如未肯從再當如此詳盡其不聽者少<lb/>
矣<lb/>
當官之法直道為先其有未可一向直前或直前反敗<lb/>
大事者須用馮宣徽惠穆秤停之説此非特小官然也<lb/>
為天下國家當知之<lb/>
黄兌剛中嘗為子言頃為縣尉毎遇檢屍雖盛暑亦先<lb/>
飲少酒捉鼻親視人命至重不可避少臭穢使人横屍<lb/>
<pb n="KR3j0185_WYG_070-43a"/>
無所申訴也<lb/>
范侍郎育作庫務官隨人箱籠只置㕔上以防疑謗凡<lb/>
若此類皆守臣所宜詳知也<lb/>
當官既自㢘潔又須關防小人如文字厯引之類皆須<lb/>
眀白以防中傷不可不至慎不可不詳知也<lb/>
當官者難事勿辭而深避嫌疑以至誠遇人而深避文<lb/>
法如此則可以免<lb/>
前輩常言小人之性專務茍且眀日有事今日得休且<lb/>
<pb n="KR3j0185_WYG_070-43b"/>
休當官者不可徇其私意忽而不治諺有之曰勞心不<lb/>
如勞力此實要言也<lb/>
徐丞相擇之嘗言前輩盡心職事仁廟朝有為京西轉<lb/>
運使者一日見監竈官問日所燒柴凡㡬竈曰十八九<lb/>
竈曰吾所見者十一竈何也竈官愕然盖轉運使者晨<lb/>
起望竈中所出煙㡬道知之其盡心如此<lb/>
前輩嘗言吏人不怕嚴只怕讀盖當官者詳讀公案則<lb/>
情偽自見不待嚴明也<lb/>
<pb n="KR3j0185_WYG_070-44a"/>
當官者凡異色人皆不宜與之相接巫祝尼媼之類尤<lb/>
宜踈絶要以清心省事為本<lb/>
後生少年乍到官守多為猾吏所餌不自省察所得毫<lb/>
末而一任之間不復敢舉動大抵作官嗜利所得甚少<lb/>
而吏人所盗不貲矣以此被重譴良可惜也<lb/>
當官者先以暴怒為戒事有不可當詳處之必無不中<lb/>
若先暴怒只能自害豈能害人前輩嘗言凡事只怕待<lb/>
待者詳處之謂也盖詳處之則思慮自出人不能中傷<lb/>
<pb n="KR3j0185_WYG_070-44b"/>
也<lb/>
嘗見前輩作州縣或獄官毎一公事難決者必沉思静<lb/>
慮累日忽然若有得者則是非判矣是道也惟不茍者<lb/>
能之<lb/>
處事者不以聰眀為先而以盡心為急不以集事為急<lb/>
而以方便為上<lb/>
孫思邈嘗言憂於身者不拘於人畏於己者不制於彼<lb/>
慎於小者不懼於大戒於近者不侈於逺如此則人事<lb/>
<pb n="KR3j0185_WYG_070-45a"/>
畢矣實當官之要也<lb/>
同僚之契交承之分有兄弟之義至其子孫亦世講之<lb/>
前輩專以此為務今人知之者盖少矣又如舊舉將及<lb/>
舊嘗為舊任按察官者後己官雖在上前輩皆避坐下<lb/>
坐風俗如此安得不厚乎<lb/>
叔曽祖尚書當官至為㢘潔盖嘗市縑帛欲製造衣服<lb/>
召當行者取縑帛使縫匠就坐裁取之并還所直錢與<lb/>
所剰帛就坐中還之滎陽公為單州凡每月所用雜物<lb/>
<pb n="KR3j0185_WYG_070-45b"/>
悉書之庫門買民間未嘗過此數民皆恱服闗沼止叔<lb/>
獲盜法當改官曰不以人命易官終不就賞可謂清矣<lb/>
然恐非通道或當時所獲盗有情輕法重者止叔不忍<lb/>
以此被賞也<lb/>
當官取傭錢船家錢之類多為之程而過受其直所得<lb/>
至微所喪多矣亦殊不知此數亦吾分外物也<lb/>
當官者前輩多不敢就上位求薦章但盡心職事所以<lb/>
求知也心誠盡職求之雖不中不遠矣未有學養子而<lb/>
<pb n="KR3j0185_WYG_070-46a"/>
後嫁者也當官遇事以此為心鮮不濟矣<lb/>
畏辟文法固是常情然世人自私者常以文法難任委<lb/>
之於人殊不知人之自私亦猶己之自私也以此處事<lb/>
其能有濟乎其能有後福乎其能使子孫昌盛乎<lb/>
當官處事務合人情忠恕違道不逺觀於己而得之未<lb/>
有舍此二字而能有濟者也嘗有人作郡守延一術士<lb/>
同處書室後術士以公事干之大怒叱下竟致之理杖<lb/>
背編置招延此人已是犯義既與之稔熟而干以公事<lb/>
<pb n="KR3j0185_WYG_070-46b"/>
亦人常情也不從之足矣而治之如此之峻殆似絶滅<lb/>
人理<lb/>
嘗謂仁人所處能變虎狼如人類如虎不入境不害物<lb/>
蝗不傷稼之類是也如其不然則變人類如虎狼凡若<lb/>
此類及告訐中傷謗人欲寘於死地是也<lb/>
唐充之廣仁賢者也深為陳鄒二公所知大觀政和間<lb/>
守官蘇州朱氏方盛充之數刺譏之朱氏深以為怨傅<lb/>
致之罪劉器之以為充之為善欲人之見知故不免自<lb/>
<pb n="KR3j0185_WYG_070-47a"/>
異以致禍患非眀哲保身之謂<lb/>
當官大要直不犯禍和不害義在人消詳斟酌之爾然<lb/>
求合於道理本非私心專為己也<lb/>
當官處事但務着實如塗擦文書追改日月重易押字<lb/>
萬一敗露得罪反重亦非所以養誠心事君不欺之道<lb/>
也百種姦偽不如一實反覆變詐不如慎始防人疑衆<lb/>
不如自慎智數周密不如省事不易之道事有當死不<lb/>
死其詬有甚於死者後亦未免死當去不去其禍有甚<lb/>
<pb n="KR3j0185_WYG_070-47b"/>
於去者後亦未必得安世人至此多惑亂失常皆不知<lb/>
輕重義之分也此理非平居熟講臨事必不能自立不<lb/>
可不預思古之欲委質事人其父兄日夜先以此敎之<lb/>
矣中材以下豈臨事一朝一夕所能至哉敎之有素其<lb/>
心安焉所謂有所養也<lb/>
忍之一事衆妙之門當官處事尤是先務若能清慎勤<lb/>
之外更行一忍何事不辦書曰必有忍其乃有濟此處<lb/>
事之本也諺曰忍事敵災星少陵詩曰忍過事堪喜此<lb/>
<pb n="KR3j0185_WYG_070-48a"/>
皆切於事理為世大法非空言也王沂公常説喫得三<lb/>
斗釅醋方做得宰相盖言忍受得事<lb/>
劉器之建中崇寧初知潞州部使者觀望治郡中事無<lb/>
巨細皆詳考然竟不得毫髮過雖過往驛劵亦無違法<lb/>
予者部使者亦歎伏之後居南京有府尹取兵官白直<lb/>
㸃磨他寓居無有不借禁軍者獨器之未嘗借一人其<lb/>
㢘慎如此<lb/>
故人龔節亨彦承嘗為予言後生當官其使令人無乞<lb/>
<pb n="KR3j0185_WYG_070-48b"/>
丐錢物處即此職事可為有乞丐錢物處則此職事不<lb/>
可為盖言有乞丐錢物處人多陷主人以利或致嫌疑<lb/>
也<lb/>
前輩嘗言公罪不可無私罪不可有此亦要言私罪固<lb/>
不可有若無公罪則自保太過無任事之意<lb/>
范忠宣公鎮西京日嘗戒屬官受納租税不要令兩頭<lb/>
探或問何謂公曰賢問是也不要令人户探官員等候<lb/>
受納官員不要探納者多少然後入塲此謂兩頭探但<lb/>
<pb n="KR3j0185_WYG_070-49a"/>
自絶早入場等人日則自無人户稽留之弊<lb/>
<pb n="KR3j0185_WYG_070-50a"/>
　　政經<hi>真徳秀</hi>
康誥王曰嗚呼小子封恫瘝乃身敬哉天畏棐忱民情<lb/>
大可見小人難保往盡乃心無康好逸豫乃其乂民我<lb/>
聞曰怨不在大亦不在小惠不惠懋不懋<lb/>
又曰若保赤子惟民其康乂<lb/>
又曰要囚服念五六日至於旬時丕蔽要囚<lb/>
周官王曰嗚呼凡我有官君子欽乃攸司慎乃出令令<lb/>
出惟行弗惟反以公㓕私民其允懷學古入官議事以<lb/>
<pb n="KR3j0185_WYG_070-50b"/>
制政乃不迷其爾典常作之師無以利口亂厥官蓄疑<lb/>
敗謀怠忽荒政不學牆靣涖事惟煩戒爾卿士功崇惟<lb/>
志業廣惟勤惟克果㫁乃罔後艱位不期驕禄不期侈<lb/>
㳟儉惟徳無載爾偽作徳心逸日休作偽心勞日拙居<lb/>
寵思危罔不惟畏弗畏入畏推賢譲能庻官乃和不和<lb/>
政龎舉能其官惟爾之能稱匪其人惟爾不任<lb/>
君陳王若曰君陳惟爾令德孝恭惟孝友于兄弟克施有政命<lb/>
汝尹兹東郊敬哉<lb/>
<pb n="KR3j0185_WYG_070-51a"/>
又曰爾惟風下民惟草圗厥政莫或不艱有廢有興出<lb/>
入自爾師虞庶言同則繹<lb/>
又曰無依勢作威無倚法以削寛而有制從容以和<lb/>
又曰爾無忿疾於頑無求僃于一夫必有忍其乃有濟<lb/>
有容徳乃大簡厥修亦簡其或不修進厥良以率其或<lb/>
不良惟民生厚因物有遷違上所命從厥攸好爾克敬<lb/>
典在徳時乃罔不變允升于大猷<lb/>
君牙爾身克正罔敢弗正民心罔中惟爾之中夏暑雨<lb/>
<pb n="KR3j0185_WYG_070-51b"/>
小民惟曰怨咨冬祁寒小民亦惟曰怨咨厥惟艱哉思<lb/>
其艱以圗其易民乃寧<lb/>
吕刑王曰吁來有邦有土告爾祥刑在今爾安百姓何<lb/>
擇非人何敬非刑何度非及兩造具僃師聽五辭五辭<lb/>
簡孚正于五刑五刑不簡正于五罰五罰不服正于五<lb/>
過五過之疵惟官惟反惟内惟貨惟來其罪惟均其審<lb/>
克之五刑之疑有赦五罰之疑有赦其審克之簡孚有<lb/>
衆惟貌有稽無簡不聽具嚴天威<lb/>
<pb n="KR3j0185_WYG_070-52a"/>
又曰罰懲非死人極于病非佞折獄惟良折獄罔非在<lb/>
中察辭于差非從惟從哀敬折獄眀啓刑書胥占咸庶<lb/>
中正其刑其罰其審克之<lb/>
又曰獄貨非寳惟府辜功報以庻尤<lb/>
周公曰不簡不易民不能近平易近民民必歸之<lb/>
易山下有火賁君子以眀庶政無敢折獄<lb/>
山上有火旅君子以眀慎用刑而不留獄<lb/>
雷電皆至豐君子以折獄致刑<lb/>
<pb n="KR3j0185_WYG_070-52b"/>
澤上有風中孚君子以議獄緩死<lb/>
子曰道千乗之國敬事而信節用而愛人使民以時<lb/>
子曰道之以政齊之以刑民免而無恥道之以徳齊之<lb/>
以禮有恥且格<lb/>
哀公問曰何為則民服孔子對曰舉直錯諸枉則民服<lb/>
舉枉錯諸直則民不服<lb/>
季康子問使民敬忠以勸如之何子曰臨之以莊則敬<lb/>
孝慈則忠舉善而敎不能則勸<lb/>
<pb n="KR3j0185_WYG_070-53a"/>
子曰雍也可使南靣仲弓問子桑伯子子曰可也簡仲<lb/>
弓曰居敬而行簡以臨其民不亦可乎居簡而行簡無<lb/>
乃大簡乎子曰雍之言然<lb/>
子貢問政子曰足食足兵民信之矣子貢曰必不得已<lb/>
而去於斯三者何先曰去兵子貢曰必不得已而去於<lb/>
斯二者何先曰去食自古皆有死民無信不立<lb/>
子曰片言可以折獄者其由也與子路無宿諾<lb/>
子張問政子曰居之無倦行之以忠<lb/>
<pb n="KR3j0185_WYG_070-53b"/>
季康子問政於孔子孔子對曰政者正也子帥以正孰<lb/>
敢不正<lb/>
季康子患盗問於孔子孔子對曰茍子之不欲雖賞之<lb/>
不竊<lb/>
季康子問政於孔子曰如殺無道以就有道何如孔子<lb/>
對曰子為政焉用殺子欲善而民善矣君子之徳風小<lb/>
人之徳草草上之風必偃<lb/>
子路問政子曰先之勞之請益曰無倦仲弓為季氏宰<lb/>
<pb n="KR3j0185_WYG_070-54a"/>
問政子曰先有司赦小過舉賢才曰焉知賢才而舉之<lb/>
曰舉爾所知爾所不知人其舍諸<lb/>
樊遲請學稼子曰吾不如老農請學為圃曰吾不如老<lb/>
圃樊遲出子曰小人哉樊須也上好禮則民莫敢不敬<lb/>
上好義則民莫敢不服上好信則民莫敢不用情夫如<lb/>
是則四方之民襁負其子而至矣焉用稼<lb/>
子曰其身正不令而行其身不正雖令不從<lb/>
子適衛冉有僕子曰庻矣哉冉有曰既庶矣又何加焉<lb/>
<pb n="KR3j0185_WYG_070-54b"/>
曰富之既富矣又何加焉曰敎之<lb/>
子曰茍正其身矣於從政乎何有不能正其身如正人<lb/>
何<lb/>
葉公問政子曰近者悦逺者來<lb/>
子夏為莒父宰問政子曰無欲速無見小利欲速則不<lb/>
達見小利則大事不成<lb/>
子曰上好禮則民易使也<lb/>
子曰知及之仁不能守之雖得之必失之知及之仁能<lb/>
<pb n="KR3j0185_WYG_070-55a"/>
守之不莊以蒞之則民不敬知及之仁能守之莊以蒞<lb/>
之動之不以禮未善也<lb/>
子之武城聞絃歌之聲夫子莞爾而笑曰割雞焉用牛<lb/>
刀子游對曰昔者偃也聞諸夫子曰君子學道則愛人<lb/>
小人學道則易使也子曰二三子偃之言是也前言戲<lb/>
之耳<lb/>
子張問仁於孔子孔子曰能行五者於天下為仁矣請<lb/>
問之曰恭寛信敏惠恭則不侮寛則得衆信則人任焉<lb/>
<pb n="KR3j0185_WYG_070-55b"/>
敏則有功惠則足以使人<lb/>
孟氏使陽膚為士師問於曽子曽子曰上失其道民散<lb/>
久矣如得其情則哀矜而勿喜<lb/>
子張問於孔子曰何如斯可以從政矣子曰尊五美屏<lb/>
四惡斯可以從政矣子張曰何謂五美子曰君子惠而<lb/>
不費勞而不怨欲而不貪泰而不驕威而不猛子張曰<lb/>
何謂惠而不費子曰因民之所利而利之斯不亦惠<lb/>
而不費乎擇可勞而勞之又誰怨欲仁而得仁又焉貪<lb/>
<pb n="KR3j0185_WYG_070-56a"/>
君子無衆寡無小大無敢慢斯不亦泰而不驕乎君子<lb/>
正其衣冠尊其瞻視儼然人望而畏之斯不亦威而不<lb/>
猛乎子張曰何謂四惡子曰不敎而殺謂之虐不戒視<lb/>
成謂之暴慢令致期謂之賊猶之與人也出納之吝謂<lb/>
之有司<lb/>
寛則得衆信則民任焉敏則有功公則説<lb/>
大學子曰聽訟吾猶人也必也使無訟乎無情者不得<lb/>
盡其辭大畏民志此謂知本<lb/>
<pb n="KR3j0185_WYG_070-56b"/>
康誥曰如保赤子心誠求之雖不中不逺矣<lb/>
詩云樂只君子民之父母民之所好好之民之所惡惡<lb/>
之此之謂民之父母<lb/>
王制凡制五刑必即天論郵罰麗於事凡聽五刑之訟<lb/>
必原父子之親立君臣之義以權之意論輕重之序慎<lb/>
測淺深之量以别之悉其聰眀致其忠愛以盡之疑獄<lb/>
氾與衆共之衆疑赦之必察小大之比以成之<lb/>
子産聽鄭國之政以其乗輿濟人於溱洧孟子曰惠而<lb/>
<pb n="KR3j0185_WYG_070-57a"/>
不知為政歳十一月徒杠成十二月輿梁成民未病涉<lb/>
也君子平其政行辟人可也焉得人人而濟之徒善不<lb/>
足以為政徒法不能以自行<lb/>
孟子曰仁言不如仁聲之入人深也善政不如善敎之<lb/>
得民也善政得民財善敎得民心<lb/>
視民如傷<lb/>
　<lb/>
　<lb/>
<pb n="KR3j0185_WYG_070-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷七十上<lb/>
<pb n="KR3j0185_WYG_070-58a"/>
欽定四庫全書<lb/>
　説郛卷七十下　　　　　元　陶宗儀　撰<lb/>
　　忠經<hi>馬融</hi>
　　天地神眀章第一<lb/>
昔在至理上下一徳以徵天休忠之道也天之所覆地<lb/>
之所載人之所履莫大乎忠忠者中也至公無私天無<lb/>
私四時行地無私萬物生人無私大亨貞忠也者一其<lb/>
心之謂也為國之本何莫由忠忠能固君臣安社稷感<lb/>
<pb n="KR3j0185_WYG_070-58b"/>
天地動神眀而况於人乎夫忠興於身著於家成於國<lb/>
其行一焉是故一於其身忠之始也一於其家忠之中<lb/>
也一於其國忠之終也身一則百禄至家一則六親和<lb/>
國一則萬人理書云惟精惟一允執厥中<lb/>
　　聖君章第二<lb/>
聖君以聖徳監於萬邦自下至上各有尊也故王者上<lb/>
事於天下事於地中事於宗廟以臨於人則人化之天<lb/>
下盡忠以奉上也是以兢兢戒慎日増其眀禄賢官能<lb/>
<pb n="KR3j0185_WYG_070-59a"/>
式敷大化惠澤長乆黎民咸懷故得皇猷丕丕行於四<lb/>
方揚於後代以保社稷以光祖考盖聖君之忠也詩云<lb/>
昭事上帝聿懷多福<lb/>
　　冢臣章第三<lb/>
為臣事君忠之本也本立而後化成冢臣於君可謂一<lb/>
體下行而上信故能成其忠夫忠者豈惟奉君忘身狥<lb/>
國忘家正色直辭臨難死節已矣在乎沉謀潜運正國<lb/>
安人任賢以為理端委而自化尊其君有天地之大日<lb/>
<pb n="KR3j0185_WYG_070-59b"/>
月之眀隂陽之和四時之信聖徳洋溢頌聲作焉書云<lb/>
元首眀哉股肱良哉庻事康哉<lb/>
　　百工章第四<lb/>
有國之建百工惟才守位謹常非忠之道故君子之事<lb/>
上也入則獻其謀出則行其政居則思其道動則有儀<lb/>
秉職不囘言事無憚茍利社稷則不顧其身上下用成<lb/>
故昭君德盖百工之忠也詩云靖共爾位好是正直<lb/>
　　守宰章第五<lb/>
<pb n="KR3j0185_WYG_070-60a"/>
在官惟眀莅事惟平立身惟清清則無欲平則不曲眀<lb/>
能正俗三者備矣然後可以理人君子盡其忠能以行<lb/>
其政令而不理者未之聞也夫人莫不欲安君子順而<lb/>
安之莫不欲富君子敎而富之篤之以仁義以固其心<lb/>
導之以禮樂以和其氣宣君徳以宏大其化眀國法以<lb/>
至於無刑視君之人如觀乎子則人愛之如愛其親盖<lb/>
守宰之忠也詩云豈弟君子民之父母<lb/>
　　兆人章第六<lb/>
<pb n="KR3j0185_WYG_070-60b"/>
天地泰寧君之徳也君徳昭明則隂陽風雨以和人賴<lb/>
之而生也是故祗承君之法度行孝悌於其家服勤稼<lb/>
穡以供王賦此兆人之忠也書云一人元良萬邦以貞<lb/>
　　政理章第七<lb/>
夫化之以徳理之上也則人日遷善而不知施之以政<lb/>
理之中也則人不得不為善懲之以刑理之下也則人<lb/>
畏而不敢為非也刑則在省而中政則在簡而能德則<lb/>
在博而乆徳者為理之本也任政非徳則薄任刑非徳<lb/>
<pb n="KR3j0185_WYG_070-61a"/>
則殘故君子務於徳脩於政謹於刑固其忠以眀其信<lb/>
行之匪懈何不理之人乎詩云敷政優優百禄是遒<lb/>
　　武備章第八<lb/>
王者立武以威四方安萬人也淳徳布洽戎夷稟命綂<lb/>
軍之帥仁以懷之義以厲之禮以訓之信以行之賞以<lb/>
勸之刑以嚴之行此六者謂之有利故得師盡其心竭<lb/>
其力致其命是以攻之則克守之則固武備之道也詩<lb/>
云赳赳武夫公侯干城<lb/>
<pb n="KR3j0185_WYG_070-61b"/>
　　觀風章第九<lb/>
惟臣以天子之命出於四方以觀風聽不可以不聰視<lb/>
不可以不眀聰則審於事眀則辯於理理辯則忠事審<lb/>
則分君子去其私正其色不害理以傷物不憚勢以舉任<lb/>
惟善是與惟惡是除以之而陟則有成以之而出則無<lb/>
怨夫如是則天下敬職萬邦以寧詩云載馳載驅周爰<lb/>
諮諏<lb/>
　　保孝行章第十<lb/>
<pb n="KR3j0185_WYG_070-62a"/>
夫惟孝者必貴於忠忠茍不行所率猶非其道是以忠<lb/>
不及之而失其守匪惟危身辱及親也故君子行其孝<lb/>
必先以忠竭其忠則福禄至矣故得盡愛敬之心以養<lb/>
其親施及於人此之謂保孝行也詩云孝子不匱永錫<lb/>
爾類<lb/>
　　廣為章第十一<lb/>
眀主之為國也任於正去於邪邪則不忠忠則必正有<lb/>
正然後用其能是故師保道徳股肱賢良内睦以文外<lb/>
<pb n="KR3j0185_WYG_070-62b"/>
威以武被服禮樂隄防政刑故得大化興行蠻夷率服<lb/>
人臣和悦邦國平康此君能任臣下忠上信之所致也<lb/>
詩云濟濟多士文王以寧<lb/>
　　廣至理章第十二<lb/>
古者聖人以天下之耳目為視聽天下之心為心端旒<lb/>
而自化居成而不有斯可謂至理也已矣王者思於至<lb/>
理其逺乎哉無為而天下自清不疑而天下自信不私<lb/>
而天下自公賤珎則人去貪徹侈則人從儉用實則人<lb/>
<pb n="KR3j0185_WYG_070-63a"/>
不偽崇讓則人不争故得人心和平天下淳質樂其生<lb/>
保其夀優游聖徳以為自然之至也詩云不識不知順<lb/>
帝之則<lb/>
　　揚聖章第十三<lb/>
君徳聖眀忠臣以榮君徳不足忠臣以辱不足則補之<lb/>
聖眀則揚之古之道也是以虞有徳咎繇歌之文王之<lb/>
道周公頌之宣王中興吉甫詠之故君子臣於盛眀之<lb/>
時必揚之盛徳流滿天下傳於後代其忠也夫<lb/>
<pb n="KR3j0185_WYG_070-63b"/>
　　辯忠章第十四<lb/>
大哉忠之為用也施之於邇則可以保家邦施之於逺<lb/>
則可以極天地故眀王為國必先辯忠君子之言忠而<lb/>
不佞小人之言佞而似忠而非聞之者鮮不惑矣夫忠<lb/>
而能仁則國徳彰忠而能知則國政舉忠而能勇則國<lb/>
難清故雖有其能必由忠而成也仁而不忠則私其恩<lb/>
知而不忠則文其詐勇而不忠則易其亂是雖有其能<lb/>
以不忠而敗也此三者不可不辯也書云旌别淑忒其<lb/>
<pb n="KR3j0185_WYG_070-64a"/>
是謂乎<lb/>
　　忠諫章第十五<lb/>
忠臣之事君也莫先於諫下能言之上能聽之則王道<lb/>
光矣諌於未形者上也諫於已彰者次也諌於既行者<lb/>
下也違而不諌則非忠臣夫諌始於順辭中於抗議終<lb/>
於死節以成君休以寧社稷書云木從繩則正后從諌<lb/>
則聖<lb/>
　　證應章第十六<lb/>
<pb n="KR3j0185_WYG_070-64b"/>
惟天監人善惡必應善莫大於作忠惡莫大於不忠忠<lb/>
則福禄至焉不忠則刑罰加焉君子守道所以長守其<lb/>
休小人不常所以自陷其咎休咎之徵也不亦眀哉書<lb/>
云作善降之百祥作不善降之百殃<lb/>
　　報國章第十七<lb/>
為人臣者官於君先後光慶皆君之徳不思報國豈忠<lb/>
也哉君子有無禄而益君無有禄而已者也報國之道<lb/>
有四一曰貢賢二曰獻猷三曰立功四曰興利賢者國<lb/>
<pb n="KR3j0185_WYG_070-65a"/>
之幹猷者國之䂓功者國之將利者國之用是皆報國<lb/>
之道惟其能而行之詩云無言不酬無徳不報況忠臣<lb/>
之於國乎<lb/>
　　盡忠章第十八<lb/>
天下盡忠淳化行也君子盡忠則盡其心小人盡忠則<lb/>
盡其力盡力者則止其身盡心者則洪於逺故眀王之<lb/>
理也務在任賢賢臣盡忠則君徳廣矣政敎以之而美禮<lb/>
樂以之而興刑罰以之而清仁惠以之而布四海之内<lb/>
<pb n="KR3j0185_WYG_070-65b"/>
有太平音嘉祥既成告於上下是故播於雅頌傳於無<lb/>
窮<lb/>
<pb n="KR3j0185_WYG_070-66a"/>
　　唐進女孝經表<hi>陳邈妻鄭氏</hi>
妾聞天地之性貴剛柔焉夫婦之道重禮義焉仁義禮<lb/>
智信者是謂五常五常之敎其來逺矣總而為主實在<lb/>
孝乎夫孝者感鬼神動天地精神至貫無所不達盖以<lb/>
夫婦之道人倫之始考其得失非細務也易著乾坤則<lb/>
隂陽之制有别禮標羔鴈則伉儷之事實陳妾毎覽先<lb/>
聖垂言觀前賢行事未嘗不撫躬三復歎息久之欲緬<lb/>
想餘芳遺蹤可躅妾姪女特蒙天恩䇿為永王妃以少<lb/>
<pb n="KR3j0185_WYG_070-66b"/>
長閨闈未閑詩禮至于經誥觸事面牆夙夜憂惶戰懼<lb/>
交集今戒以為婦之道申以執巾之禮並述經史正義<lb/>
無復載乎浮詞總一十八章各為篇目名曰女孝經上<lb/>
至皇后下及庶人不行孝而成名者未之聞也妾不敢<lb/>
自專因以曹大家為主雖不足藏諸巖石亦可以少補<lb/>
閨庭輒不揆量敢兹聞達輕觸屏扆伏待罪戾妾鄭氏<lb/>
誠惶誠恐死罪死罪謹言<lb/>
<pb n="KR3j0185_WYG_070-67a"/>
　　女孝經<hi>鄭氏</hi>
　　開宗眀義章第一<lb/>
曹大家閒居諸女侍坐大家曰昔者聖帝二女有孝道<lb/>
降于媯汭卑譲恭儉思盡婦道賢眀多智免人之難汝<lb/>
聞之乎諸女退位而辭曰女子愚昧未嘗接大人餘論<lb/>
曷得以聞之大家曰夫學以聚之問以辯之多聞闕疑<lb/>
可以為人之宗矣汝能聽其言行其事吾為汝陳之夫<lb/>
孝者廣天地厚人倫動鬼神感禽獸恭近於禮三思後<lb/>
<pb n="KR3j0185_WYG_070-67b"/>
行無施其勞不伐其善和柔貞順仁眀孝慈徳行有成<lb/>
可以無咎書云孝乎惟孝友于兄弟此之謂也<lb/>
　　后妃章第二<lb/>
大家曰闗雎麟趾后妃之徳憂在進賢不淫其色朝夕<lb/>
思念至于憂勤而徳敎加于百姓刑于四海盖后妃之<lb/>
孝也詩云鼓鐘于宫聲聞于外<lb/>
　　夫人章第三<lb/>
居尊能約守位無私審其勤勞眀其視聽詩書之府可<lb/>
<pb n="KR3j0185_WYG_070-68a"/>
以習之禮樂之道可以行之故無賢而名昌是謂積殃<lb/>
徳小而位大是謂嬰害豈不誡歟静專動直不失其儀<lb/>
然後能和其子孫保其宗廟盖夫人之孝也易曰閑邪<lb/>
存其誠徳博而化<lb/>
　　邦君章第四<lb/>
非禮敎之法服不敢服非詩書之法言不敢道非信義<lb/>
之徳行不敢行欲人不聞勿若勿言欲人不知勿若勿<lb/>
為欲人勿傳勿若勿行三者備矣然後能守其祭祀盖<lb/>
<pb n="KR3j0185_WYG_070-68b"/>
邦君之孝也詩云于以采繁于沼于沚于以用之公侯<lb/>
之事<lb/>
　　庶人章第五<lb/>
為婦之道分義之利先人後己以亊舅姑紡績裳衣社<lb/>
賦蒸獻此庻人妻之孝也詩云婦無公事休其蠶織<lb/>
　　事舅姑章第六<lb/>
女子之事舅姑也敬與父同愛與母同守之者義也執<lb/>
之者禮也雞初鳴咸盥潄衣服以朝焉冬温夏凊昏定<lb/>
<pb n="KR3j0185_WYG_070-69a"/>
晨省敬以直内義以方外禮信立而後行詩云女子有<lb/>
行逺兄弟父母<lb/>
　　三才章第七<lb/>
諸女曰甚哉夫之大也大家曰夫者天也可不務乎古<lb/>
者女子出嫁曰歸移天事夫其義逺矣天之經也地之<lb/>
義也人之行也天地之性而人是則之則天之眀因地<lb/>
之利防閑執禮可以成家然後先之以汎愛君子不忘<lb/>
其孝慈陳之以徳義君子興行先之以敬譲君子不爭<lb/>
<pb n="KR3j0185_WYG_070-69b"/>
導之以禮樂君子和睦示之以好惡君子知禁詩云既<lb/>
眀且哲以保其身<lb/>
　　孝治章第八<lb/>
大家曰古者淑女之以孝治九族也不敢遺卑㓜之妾<lb/>
而況於娣姪乎故得六親之懽心以事其舅姑治家者<lb/>
不敢侮於雞犬而況於小人乎故得上下之懽心以事<lb/>
其夫理閨者不敢失於左右而況於君子乎故得人之<lb/>
懽心以事其親夫然故生則親安之祭則鬼享之是以<lb/>
<pb n="KR3j0185_WYG_070-70a"/>
九族和平萋菲不生禍亂不作故淑女之以孝治上下<lb/>
也如此詩云不愆不忘率由舊章<lb/>
　　賢眀章第九<lb/>
諸女曰敢問婦人之徳無以加於智乎大家曰人肖天<lb/>
地負隂抱陽有聰眀賢哲之性習之無不利而況於用<lb/>
心乎昔楚莊王晏朝樊女進曰何罷朝之晚也得無倦<lb/>
乎王曰今與賢者言樂不覺日之晚也樊女曰敢問賢<lb/>
者誰歟曰虞丘子樊女掩口而笑王怪問之對曰虞丘<lb/>
<pb n="KR3j0185_WYG_070-70b"/>
子賢則賢矣然未忠也妾幸得充後宫尚湯沐執巾櫛<lb/>
備掃除十有一年矣妾乃進九女今賢於妾者二人與<lb/>
妾同列者七人妾知妨妾之愛奪妾之寵然不敢以私<lb/>
蔽公欲王多見博聞也今虞丘子居相十年所薦者非<lb/>
其子孫則宗族昆弟未嘗聞進賢而退不肖可謂賢哉<lb/>
王以告之虞丘子不知所為乃避舍露寢使人迎孫叔<lb/>
敖而進之遂立為相夫以一言之智諸侯不敢窺兵終<lb/>
霸其國樊女之力也詩云得人者昌失人者亡又曰辭<lb/>
<pb n="KR3j0185_WYG_070-71a"/>
之輯矣人之洽矣<lb/>
　　紀德行章第十<lb/>
大家曰女子之事夫也纚笄而朝則有君臣之嚴沃盥<lb/>
饋食則有父子之敬報反而行則有兄弟之道受期必<lb/>
誠則有朋友之信言行無玷則有理家之度五者備矣<lb/>
然後能事夫居上不驕為下不亂在醜不爭居上而驕<lb/>
則殆為下而亂則辱在醜而爭則乖三者不除雖和如<lb/>
琴瑟猶為不婦也<lb/>
<pb n="KR3j0185_WYG_070-71b"/>
　　五刑章第十一<lb/>
大家曰五刑之屬三十而罪莫大於妬忌故七出之狀<lb/>
標其首焉貞順正直和柔無妬理於幽閨不通於外目<lb/>
不狥色耳不留聲耳目之欲不越其事盖聖人之敎也<lb/>
汝其行之詩云令儀令色小心翼翼古訓是式威儀是<lb/>
力<lb/>
　　廣要道章第十二<lb/>
大家曰女子之事舅姑也竭力而盡禮奉娣姒也傾心<lb/>
<pb n="KR3j0185_WYG_070-72a"/>
而罄義撫諸孤以仁佐君子以智與娣姒之言信對賔<lb/>
侶之容敬臨財㢘取與譲不為茍得動必有方貞順勤<lb/>
勞勉其荒怠然後慎言語省嗜慾出門必掩蔽其面夜<lb/>
行以燭無燭則止送兄弟不踰于閾此婦人之要道汝<lb/>
其念之<lb/>
　　廣守信章第十三<lb/>
立天之道曰隂與陽立地之道曰柔與剛隂陽剛柔天<lb/>
地之始男女夫婦人倫之始故乾坤交泰誰能間之婦<lb/>
<pb n="KR3j0185_WYG_070-72b"/>
地夫天廢一不可然則丈夫百行婦人一志男有重婚<lb/>
之義女無再醮之文是以芣苡興歌蔡人作誡匪石為<lb/>
歎衛主知慚昔楚昭王出遊留姜氏於漸臺江水暴至<lb/>
王約迎夫人必以符合使者倉卒遂不請行姜氏曰妾<lb/>
聞貞女義不犯約勇士不畏其死妾知不去必死然無符<lb/>
不敢犯約雖行之必生無信而生不如守義而死㑹使<lb/>
者還取符則水髙臺沒矣其守信也如此汝其勉之易<lb/>
曰鶴鳴在隂其子和之<lb/>
<pb n="KR3j0185_WYG_070-73a"/>
　　廣揚名章第十四<lb/>
大家曰女子之事父母也孝故忠可移於舅姑事姊妹<lb/>
也義故順可移於娣姒居家理故理可聞於六親是以<lb/>
行成於内而名立於後世矣<lb/>
　　諫諍章第十五<lb/>
諸女曰若夫㢘貞孝義事姑敬夫揚名則聞命矣敢問<lb/>
婦從夫之令可謂賢乎大家曰是何言歟是何言歟昔<lb/>
者周宣王晚朝姜后脱簮珥待罪於永巷宣王為之夙<lb/>
<pb n="KR3j0185_WYG_070-73b"/>
興漢成帝命班婕妤同輦婕妤辭曰妾聞三代眀王皆<lb/>
有賢臣在側不聞與嬖女同乗成帝為之改容楚莊王<lb/>
耽于遊畋樊女乃不食野味莊王感焉為之罷獵由是<lb/>
觀之天子有諍臣雖無道不失其天下諸侯有諍臣雖<lb/>
無道不失其國大夫有諍臣雖無道不失其家士有諍<lb/>
友則不離於令名父有諍子則不䧟於不義夫有諍妻<lb/>
則不入於非道是以衛女矯齊桓公不聽淫樂齊姜遣<lb/>
晉文公而成霸業故夫非道則諌之從夫之令又焉得<lb/>
<pb n="KR3j0185_WYG_070-74a"/>
為賢乎詩云猷之未逺是用大諫<lb/>
　　胎敎章第十六<lb/>
大家曰人受五常之理生而有性習也感善則善感惡<lb/>
則惡雖在胎養豈無敎乎古者婦人姙子也寢不側坐<lb/>
不邊立不跛不食邪味不履左道割不正不食席不正<lb/>
不坐目不視惡色耳不聽靡聲口不出傲言手不執邪<lb/>
器夜則誦經書朝則講禮樂其生子也形容端正才徳<lb/>
過人其胎敎如此<lb/>
<pb n="KR3j0185_WYG_070-74b"/>
　　母儀章第十七<lb/>
大家曰夫為人母者明其禮也和之以恩愛示之以嚴<lb/>
毅動而合禮言必有經男子六歲敎之數與方名七歲<lb/>
男女不同席不共食八歲習之以小學十歲從以師焉<lb/>
出必告反必面所遊必有常所習必有業居不主奥坐<lb/>
不中席行不中道立不中門不登髙不臨深不茍訾不<lb/>
茍笑不有私財立必正方耳不傾聽使男女有别逺嫌<lb/>
避疑不同巾櫛女子七歲敎之以四徳其母儀之道如<lb/>
<pb n="KR3j0185_WYG_070-75a"/>
此皇甫士安叔母有言曰孟母三徙以敎成人買肉以<lb/>
敎存信居不卜鄰令汝魯鈍之甚詩云敎誨爾子式糓<lb/>
似之<lb/>
　　舉惡章第十八<lb/>
諸女曰婦道之善敬聞命矣小子不敏願終身以行之<lb/>
敢問古者亦有不令之婦乎大家曰夏之興也以塗山<lb/>
其滅也以妹喜殷之興也以有莘氏其滅也以妲己周<lb/>
之興也以太任其滅也以褒姒此三代之王皆以婦人<lb/>
<pb n="KR3j0185_WYG_070-75b"/>
失天下身死國亡而況於諸侯乎況於卿大夫乎況於<lb/>
庶人乎故申生之亡禍由驪女愍懐之廢釁起南風由<lb/>
是觀之婦人起家者有之禍於家者亦有之至於陳御<lb/>
叔之妻夏氏殺三夫戮一子弑一君走兩卿䘮一國盖<lb/>
惡之極也夫以一女子之身破六家之産吁可畏哉若<lb/>
行善道則不及於此矣<lb/>
<pb n="KR3j0185_WYG_070-76a"/>
　　女論語<hi>尚宫</hi>
　曹大家曰妾乃賢人之妻名家之女四徳兼全亦通<lb/>
　書史因輟女工間觀文字九烈可嘉三貞可慕深惜<lb/>
　後人不能追步乃撰一書名為論語敬戒相承敎訓<lb/>
　女子若依斯言是為賢婦罔俾前人傳美千古<lb/>
　　立身章第一<lb/>
凡為女子先學立身立身之法惟務清貞清則身潔貞<lb/>
則身榮行莫囘頭語莫露唇坐莫動膝立莫揺裙喜莫<lb/>
<pb n="KR3j0185_WYG_070-76b"/>
大笑怒莫髙聲内外各處男女異羣莫窺外壁莫出外<lb/>
庭窺必掩靣出必藏形男非眷屬莫與通名女非善屬<lb/>
莫與相親立身端正方可為人<lb/>
　　學作章第二<lb/>
凡為女子須學女工紉蔴緝苧粗細不同機車紡織切<lb/>
莫匆匆㸔蠶煑繭曉夜相從採桑摘柘㸔雨占風滓濕<lb/>
即替寒冷須烘取葉飼食必得其中取絲經緯文匹成<lb/>
工輕紗下軸細布入筒綢絹苧葛織造重重亦可貨賣<lb/>
<pb n="KR3j0185_WYG_070-77a"/>
亦可自縫刺鞋補襪引線繡絨補聫紉綴百事皆通能<lb/>
依此語寒冷從容衣不愁破家不愁窮莫學懶婦積小<lb/>
痴慵不貪女務不計春冬針線粗率為人所攻嫁為人<lb/>
婦耻辱門風衣裳破損牽西遮東遭人指㸃恥笑鄉中<lb/>
奉勸女子聽取言終<lb/>
　　學禮章第三<lb/>
凡為女子當知女務女客相過安排坐具整頓衣裳輕<lb/>
行緩步斂手低聲請過庭户問候通時從頭稱叙答問<lb/>
<pb n="KR3j0185_WYG_070-77b"/>
殷勤輕言細語備辦茶湯迎來遞去莫學他人檯身不<lb/>
顧接見依稀有相欺侮如到人家且依禮數相見傳茶<lb/>
即通事務説罷起身再三辭去主若相留禮筵待過酒<lb/>
畧沾唇食無又筯退盞辭壺過承推拒莫學他人呼湯<lb/>
呷醋醉後顛狂遭人所惡身未囘家已遭㸃汚當在家<lb/>
庭少游道路生面相逢低頭㸔顧莫學他人不知朝暮<lb/>
走遍鄉村説三道四引惹惡聲多招罵怒辱賤門風連<lb/>
累父母損破自身供他笑具如此之人有如犬鼠莫學<lb/>
<pb n="KR3j0185_WYG_070-78a"/>
他人惶恐羞辱<lb/>
　　早起章第四<lb/>
凡為女子習以為常五更雞唱起着衣裳盥潄已了隨<lb/>
意梳籹拾柴燒火早下厨房磨鍋洗鑊煮水煑湯隨家<lb/>
豐儉蒸煮食嘗安排蔬菜炮䜴舂薑隨時下料甜淡馨<lb/>
香整齊碗碟鋪設分張三飡飯食朝暮相當侵晨早起<lb/>
百事無妨莫學懶婦不解思量黄昏一覺直到天光日<lb/>
髙三尺猶未離床起來已宴却是慚惶早起梳洗突入<lb/>
<pb n="KR3j0185_WYG_070-78b"/>
厨堂容顔齷齪手脚慌忙煎茶煮飯不及時常又有一<lb/>
等餟餔爭嘗未曽炮饌先已偷藏醜呈鄉里辱及爹娘<lb/>
被人傳説豈不羞惶<lb/>
　　事父母章第五<lb/>
女子在堂敬重爹娘每朝早起先問安康寒則烘火熱<lb/>
則扇凉饑則進食渴則進湯父母檢責不得慌忙近前<lb/>
聽取早夜思量若有不是改過從長父母言語莫作尋<lb/>
常遵依敎訓不可強良若有不是借問無妨父母年老<lb/>
<pb n="KR3j0185_WYG_070-79a"/>
朝夕憂惶補聮鞋襪做造衣裳四時八節孝養相當父<lb/>
母有疾身莫離床衣不解帶湯藥親嘗求神拜佛指望<lb/>
安康莫敎不幸或致身亡痛入骨髓哭斷肝腸三年乳<lb/>
哺恩徳難忘衣裳裝殮持服居䘮安埋設祭禮拜燒香<lb/>
追修薦㧞超上天堂莫學忤逆咆哮無常纔出一語應<lb/>
答千張便行抛掉説着相傷如此婦女敎壊村坊<lb/>
　　事舅姑章第六<lb/>
阿翁阿姑夫家之主既入他門合稱新婦供承㸔養如<lb/>
<pb n="KR3j0185_WYG_070-79b"/>
同父母敬事阿翁形容不覩不敢隨行不敢對語如有<lb/>
使令聽其囑付姑坐則立使令便去早起開門莫令驚<lb/>
忤換水堂前洗濯巾布齒藥肥皂溫凉得所退步堦前<lb/>
待其浣洗萬福一聲即時退步備辦茶湯逡巡遞去整<lb/>
頓茶盤安排匙筯飯則軟蒸肉則熟煮自古老人牙齒<lb/>
疎蛀茶水羮湯莫敎虚度夜晚更深將歸睡處安置辭<lb/>
堂方回房户日日一般朝朝相似傳敎庭幃人稱賢婦<lb/>
莫學他人跳梁可惡咆哮尊長説辛道苦呼喚不來飢<lb/>
<pb n="KR3j0185_WYG_070-80a"/>
寒不顧如此之人號為惡婦天地不容雷霆震怒責罰<lb/>
加身悔之無路<lb/>
　　事夫章第七<lb/>
女子出嫁夫主為親前生縁分今世婚姻將夫比天其<lb/>
義匪輕夫剛妻柔恩愛相因居家相待敬重如賔夫有<lb/>
言語側耳詳聽夫有惡事勸諫諄諄莫學愚婦惹禍臨<lb/>
身夫若出外借問途程黄昏未返瞻望思尋停燈温飯<lb/>
等候敲門莫學懶婦未晚先眠夫如有病終日勞心多<lb/>
<pb n="KR3j0185_WYG_070-80b"/>
方問藥遍處求神百般醫療願得長生莫學愚婦全不<lb/>
憂心夫若發怒不可生嗔退身求譲忍氣吞聲莫學愚<lb/>
婦鬬閙頻頻粗絲細葛補洗精神莫令寒冷凍損夫身<lb/>
家常菜飯供待殷勤莫敎飢渇痩瘠苦辛同甘同苦同<lb/>
富同貧死同棺槨生共衣衾莫學潑婦巧口花唇能依<lb/>
此語和樂瑟琴如此之女百口傳聞<lb/>
　　訓男女章第八<lb/>
大抵人家皆有男女年已長成敎之有序訓誨之權實<lb/>
<pb n="KR3j0185_WYG_070-81a"/>
專于母男入書堂請延師傅習學禮義吟詩作賦尊敬<lb/>
師儒束脩酒脯五盞三杯莫令虚度十日一旬安排禮<lb/>
數設席肆筵施呈樽俎月夕花朝游園縱步挈榼提壺<lb/>
主賔相顧萬福一聲即登歸路女處閨門少令出户唤<lb/>
來便來敎去便去稍有不從當叱辱怒在堂中訓各勤<lb/>
事務掃地燒香紉蔴緝苧若出人前訓他禮數道福遜<lb/>
聲遞茶待步莫縱嬌癡恐他啼怒莫縱跳梁恐他輕侮<lb/>
莫縱歌詞恐他淫語莫縱逰行恐他惡事堪笑今人不<lb/>
<pb n="KR3j0185_WYG_070-81b"/>
䏻為主男不知書聽其㺯齒鬬閙貪杯謳歌習舞官府<lb/>
不憂家鄉不顧女不知書強梁言語不識尊卑不能針<lb/>
指辱及尊親怨却父母惡語相傷養猪養䑕<lb/>
　　營家章第九<lb/>
營家之女惟儉惟勤勤則家起懶則家傾儉則家富奢<lb/>
則家貧凡為女子不可因循一生之計惟在于勤一年<lb/>
之計惟在于春一日之計惟在于晨奉箕擁帚酒掃灰<lb/>
塵撮除㩉𢶍有用非輕眼前伶俐家宅光明莫敎穢汚<lb/>
<pb n="KR3j0185_WYG_070-82a"/>
有玷門庭耕田下種莫怨辛勤炊羮造飯思記頻頻耘<lb/>
耨田土茶水勻停莫令晏慢饑餓在身積糠聚潲喂養<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牲呼歸放去檢點捜尋莫敎失落擾亂四隣夫有錢<lb/>
米收拾經營夫有酒物存積留停迎賔待客不可偷侵<lb/>
大富由命小富由勤禾麻粟麥成<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>成囷油鹽椒豉㔶<lb/>
沓張盛猪雞鵝鴨成隊成羣四時八節免得營營酒漿<lb/>
食饌各有餘剰夫婦享福懽笑欣欣<lb/>
　　待客章第十<lb/>
<pb n="KR3j0185_WYG_070-82b"/>
大抵人家皆有賔主蔟滚湯瓶抺光槖子凖備人來㸃<lb/>
湯逓水退立堂前聽夫言語若欲傳盃即時辦去欲若<lb/>
相留待夫迴步細與商量殺雞為黍物味調和菜蔬濟<lb/>
楚五酌三杯有光門户紅日含山晚留居住㸃燭擎燈<lb/>
安排坐具枕蓆紗厨鋪氊擁被欽敬相承温凉得趣次<lb/>
曉相看客如辭去别酒殷勤十分注意夫喜能家家稱<lb/>
曉事莫學他人不持家務客來無湯荒忙無措夫若留<lb/>
人妻懷嗔怒有筯無匙有鹽無醋爭啜争哺打男罵女<lb/>
<pb n="KR3j0185_WYG_070-83a"/>
夫受慚惶客懷羞愧有客到門無人在户須遣家童問<lb/>
其來處客若殷勤即通名字却整容儀出㕔延住㸃茶逓<lb/>
湯莫缺禮數借問姓名詢其事務記得夫歸即當說與<lb/>
客下堦去即當囘步奉勸後人切須學取<lb/>
　　和柔章第十一<lb/>
處家之法婦女雖能以和為貴孝順為先翁姑有責曽<lb/>
如不曽姑嫜有責聞如不聞上房下户子姪團圎是非<lb/>
休習長短休争從來家醜不出外傳東隣西舎禮數周<lb/>
<pb n="KR3j0185_WYG_070-83b"/>
全往來賀問欵曲盤旋一茶一水笑語忻然當説便説<lb/>
當行則行閒是閒非不入我門莫學愚婦不問根源穢<lb/>
言汚語觸突尊賢奉勸女子量後思前<lb/>
　　守節章第十二<lb/>
古來賢婦九烈三貞名標青史傳到而今後生莫學初<lb/>
匪難行第一守節第二清貞有女在堂莫出閨庭有客<lb/>
在户莫出㕔堂不異私語莫起淫言黄昏來往秉燭擎<lb/>
燈暗中出入恐惹不情一行有失百行無成夫妻結髮<lb/>
<pb n="KR3j0185_WYG_070-84a"/>
義重千金若有不幸中路先傾三年重服守志堅心保<lb/>
家持業整頓墳塋有生有死一命所同此篇論語談盡<lb/>
題容後人依此日月相逢切須記取不可朦朧若依斯<lb/>
言享福無窮<lb/>
<pb n="KR3j0185_WYG_070-85a"/>
　　女誡<hi>曹昭</hi>
　序曰鄙人愚暗受性不敏蒙先君之餘寵賴母師之<lb/>
　典訓年十有四執箕帚於曹氏于今四十餘載矣戰<lb/>
　戰兢兢常懼黜辱以増父母之羞以益中外之累<lb/>
　夙夜劬心勤不告勞而今而後乃知免耳吾性疏頑<lb/>
　教導無素恒恐子糓負辱清朝聖恩横加猥賜金紫<lb/>
　實非鄙人庻㡬所望也男䏻自謀矣吾不復以為憂<lb/>
　也但傷諸女方當適人而不漸訓誨不聞婦禮懼失<lb/>
<pb n="KR3j0185_WYG_070-85b"/>
　容他門取恥宗族吾今疾沉滯性命無常念汝曹如<lb/>
　此每用惆悵間作女誡七章願諸女各寫一通庶有<lb/>
　補益禆助汝身去矣其朂勉之<lb/>
　　卑弱第一<lb/>
古者生女三日卧之牀下弄之瓦塼而齋告焉卧之牀<lb/>
下眀其卑弱主下人也弄之瓦塼眀其習勞主執勤也<lb/>
齋告先君眀當主繼祭祀也三者盖女人之常道禮法<lb/>
之典敎矣謙譲恭敬先人後己有善莫名有惡莫辭忍<lb/>
<pb n="KR3j0185_WYG_070-86a"/>
辱含垢常若畏懼是謂卑弱下人也晩寢早作勿憚夙<lb/>
夜執務私事不辭劇易所作必成手迹整理是謂執勤也<lb/>
正色端操以事夫主清静自守無好戲笑潔齊酒食以<lb/>
供祖宗是謂繼祭祀也三者茍備而患名稱之不聞黜<lb/>
辱之在身未之見也三者茍失之何名稱之可聞黜辱<lb/>
之可逺哉<lb/>
　　夫婦第二<lb/>
夫婦之道參配隂陽通達神明信天地之𢎞義人倫之<lb/>
<pb n="KR3j0185_WYG_070-86b"/>
大節也是以禮貴男女之際詩著闗雎之義由斯言之<lb/>
不可不重也夫不賢則無以御婦婦不賢則無以事夫<lb/>
夫不御婦則威儀廢缺婦不事夫則義理墮闕方斯二<lb/>
者其用一也察今之君子徒知妻婦之不可不御威儀<lb/>
之不可不整故訓其男檢以書傳殊不知夫主之不可<lb/>
不事禮義之不可不存也但敎男而不敎女不亦蔽於彼<lb/>
此之數乎禮八歲始敎之書十五而至於學矣獨不可<lb/>
依此以為則哉<lb/>
<pb n="KR3j0185_WYG_070-87a"/>
　　敬慎第三<lb/>
隂陽殊性男女異行陽以剛為徳隂以柔為用男以彊<lb/>
為貴女以弱為美故鄙諺有云生男如狼猶恐其尫生<lb/>
女如䑕猶恐其虎然則修身莫若敬避彊莫若順故曰<lb/>
敬順之道婦之大禮也夫敬非它持久之謂也夫順非<lb/>
它寛裕之謂也持久者知止足也寛裕者尚恭下也夫<lb/>
婦之好終身不離房室周旋遂生媟黷媟黷既生語言<lb/>
過矣語言既過縱恣必作縱恣既作則侮夫之心生矣<lb/>
<pb n="KR3j0185_WYG_070-87b"/>
此由於不知止足者也夫事有曲直言有是非直者不<lb/>
能不争曲者不能不訟訟争既施則有忿怒之事矣此<lb/>
由於不尚恭下者也侮夫不節譴呵從之忿怒不止楚<lb/>
撻從之夫為夫婦者義以和親恩以好合楚撻之行何<lb/>
義之存譴呵既宣何恩之有恩義俱廢夫婦離矣<lb/>
　　婦行第四<lb/>
女有四行一曰婦徳二曰婦言三曰婦容四曰婦功夫<lb/>
云婦徳不必才明絶異也婦言不必辯口利辭也婦容<lb/>
<pb n="KR3j0185_WYG_070-88a"/>
不必顔色美麗也婦功不必工巧過人也清閑貞静守<lb/>
節整齊行已有恥動静有法是謂婦徳擇辭而説不道<lb/>
惡語時然後言不厭於人是謂婦言盥浣塵穢服飾鮮<lb/>
潔沐浴以時身不垢辱是謂婦容專心紡績不好戲笑<lb/>
潔齊酒食以奉賔客是謂婦功此四者女人之大徳而<lb/>
不可乏之者也然為之甚易唯在存心耳古人有言仁<lb/>
逺乎哉我欲仁而仁斯至矣此之謂也<lb/>
　　專心第五<lb/>
<pb n="KR3j0185_WYG_070-88b"/>
禮夫有再娶之義婦無二適之文故曰夫者天也天固<lb/>
不可逃夫固不可離也行違神祗天則罰之禮義有愆<lb/>
夫則薄之故女憲曰得意一人是謂永畢失意一人是<lb/>
謂永訖由斯言之夫不可不求其心然所求者亦非謂<lb/>
佞媚茍親也固莫若專心正色禮義居潔耳無淫聽目<lb/>
無邪視出無冶容入無廢飾無聚㑹羣輩無㸔視門戶<lb/>
此則謂專心正色矣若夫動静輕脱視聽陜輸入則亂髮<lb/>
壞形出則窈窕作態説所不當道觀所不當視此謂不<lb/>
<pb n="KR3j0185_WYG_070-89a"/>
能專心正色矣<lb/>
　　曲從第六<lb/>
夫得意一人是謂永畢失意一人是謂永訖欲人定志<lb/>
專心之言也舅姑之心豈當可失哉物有以恩自離者<lb/>
亦有以義自破者也夫雖云愛舅姑云非此所謂以義<lb/>
自破者也然則舅姑之心奈何固莫尚於曲從矣姑云<lb/>
不爾而是固宜從令姑云爾而非猶宜順命勿得違戾<lb/>
是非爭分曲直此則所謂曲從矣故女憲曰婦如影響<lb/>
<pb n="KR3j0185_WYG_070-89b"/>
焉不可賞<lb/>
　　和叔妹第七<lb/>
婦人之得意於夫舅姑之愛己也舅姑之愛己由叔妹<lb/>
之譽己也由此言之我臧否譽毁一由叔妹叔妹之心<lb/>
復不可失也皆莫知叔妹之不可失而不能和之以求<lb/>
親其蔽也哉自非聖人鮮能無過故顔子貴於能改仲<lb/>
尼嘉其不貳而況婦人者也雖以賢女之行聰哲之性<lb/>
其能備乎是故室人和則謗掩於内離則惡揚此必然<lb/>
<pb n="KR3j0185_WYG_070-90a"/>
之執也易曰二人同心其利㫁金同心之言其臭如蘭<lb/>
此之謂也夫嫂妹者體敵而尊恩疏而義親若淑媛謙<lb/>
順之人則能依義以篤好崇恩以結援使徽美顯章而<lb/>
瑕過隱塞舅姑矜善而夫主嘉美聲譽曜于邑隣休光<lb/>
延於父母若夫蠢愚之人於嫂則託名以自髙於妹則<lb/>
因寵以驕盈驕盈既施何和之有恩義既乖何譽之臻<lb/>
是以美隠而過宣姑忿而夫愠毁訾布於中外耻辱集<lb/>
於厥身進増父母之羞退益君子之累斯乃榮辱之本<lb/>
<pb n="KR3j0185_WYG_070-90b"/>
而顯否之基也可不慎哉然則求叔妹之心固莫尚於<lb/>
謙順矣謙則徳之柄順則婦之行凡斯二者足以和矣<lb/>
詩云在彼無惡在此無射其斯之謂也<lb/>
<pb n="KR3j0185_WYG_070-91a"/>
　　女範<hi>胡氏</hi>
内則曰婦事姑舅如事父母雞初鳴咸盥潄櫛縰笄總<lb/>
衣紳左右佩用衿纓綦履以適父母舅姑之所及所下<lb/>
氣怡聲問衣燠寒疾痛苛癢而敬抑搔之出入則或先<lb/>
或後而敬扶持之進盥少者奉盤長者奉水請沃盥盥<lb/>
卒授巾問所欲而敬進之柔色以温之父母舅姑必嘗<lb/>
之而後退男女未冠笄者雞初鳴咸盥潄櫛縰拂髦總<lb/>
角衿纓皆佩容臭昧爽而朝問何食飲矣若已食則退<lb/>
<pb n="KR3j0185_WYG_070-91b"/>
若未食則佐長者視具凡内外鷄初鳴咸盥潄衣服斂<lb/>
枕簟灑掃室堂及庭布席各從其事<lb/>
父母姑舅將坐奉席請何鄉將衽長者奉席請何趾少<lb/>
者執牀與坐御者舉几斂席與簟縣衾篋枕斂簟而襡<lb/>
之父母舅姑之衣衾簟席枕几不傳杖屨祗敬之勿敢<lb/>
近敦牟巵匜非餕莫敢用與恒飲食非餕莫之敢飲食<lb/>
在父母舅姑之所有命之應唯敬對進退周旋慎齊升<lb/>
降出入揖遊不敢噦噫嚏咳欠伸跛倚睨視不敢唾洟<lb/>
<pb n="KR3j0185_WYG_070-92a"/>
寒不敢襲癢不敢搔不有敬事不敢袒裼不涉不撅䙝<lb/>
衣衾不見裏父母唾洟不見冠帶垢和灰請漱衣裳垢<lb/>
和灰請澣衣裳綻裂紉箴請補綴少事長賤事貴共帥<lb/>
時<lb/>
子婦無私貨無私畜無私器不敢私假不敢私與婦或<lb/>
賜之飲食衣服布帛佩恱茝蘭則受而獻諸舅姑舅姑<lb/>
受之則喜如新受賜若反賜之則辭不得命如更受賜<lb/>
藏以待乏婦若有私親兄弟將與之則必復請其故賜而<lb/>
<pb n="KR3j0185_WYG_070-92b"/>
後與之<lb/>
孔子曰婦人伏於人也是故無專制之義有三從之道<lb/>
在家從父適人從夫夫死從子無所敢自遂也教令不<lb/>
出閨門事在饋食之間而已矣是故女及日乎閨門之<lb/>
内不百里而犇䘮事無擅為行無獨成叅知而後動可<lb/>
驗而後言晝不逰庭夜行以火所以正婦徳也女有五<lb/>
不取逆家子不取亂家子不取世有刑人不取世有惡<lb/>
疾不取䘮父女子不取婦有七去不順父母去無子去<lb/>
<pb n="KR3j0185_WYG_070-93a"/>
淫去妒去有惡疾去多言去竊盗去有三不去有所取<lb/>
無所歸不去與更三年䘮不去前貧賤後富貴不去凡<lb/>
此聖人所以順男女之際重婚姻之始也<lb/>
胡安定曰嫁女必須勝吾家者勝吾家則女之事人必<lb/>
欽必戒娶婦必須不若吾家者不若吾家則婦之事舅<lb/>
姑必執婦道<lb/>
每歲畜蠶主母分給蠶種與諸婦使之在房畜飼待成<lb/>
熟時却就蠶屋上箔須令子弟直宿以防風燭所得之<lb/>
<pb n="KR3j0185_WYG_070-93b"/>
蠶繭當聚一處抽繅更預先抄寫各房所蓄多寡之數<lb/>
照什一之㳒賞之<lb/>
諸婦每歲公堂於九月俵散木綿使成布匹限以次年<lb/>
八月交収通買錢物以給一歲衣資之用公堂不許侵<lb/>
使或有故意製造不佳及不登數者則凖給本房甚者<lb/>
住其衣資不給有能依期登數者照什一之㳒賞之其<lb/>
事並係羞服長主之<lb/>
諸婦親姻頗多除本房至親與相見外餘並不許可見<lb/>
<pb n="KR3j0185_WYG_070-94a"/>
者亦須子弟引導方入中門見燈不許入㑹衆罰其夫<lb/>
主母不拘婦人親族有為僧道者不許往來<lb/>
袁采曰人家不和多因婦女以言激怒其夫及同氣盖<lb/>
婦女所見不廣不逺不公不平又其所謂舅姑伯叔妯<lb/>
娌皆假合強為之稱呼非自然天屬故輕於割恩義於<lb/>
脩怨非丈夫有逺識則為其役而不自覺一家之中乖<lb/>
變生矣<lb/>
婦女之易生言語者又多出於婢妾之間鬬婢妾愚賤<lb/>
<pb n="KR3j0185_WYG_070-94b"/>
尤無見識以言他人之短識為忠於主母若婦女有見<lb/>
識能一切勿聽則虚佞之言不復敢進若聽之信之從<lb/>
而愛之則必再言之又言之使主母與人遂成深讐為<lb/>
婢妾者方洋洋得志<lb/>
　<lb/>
　<lb/>
　<lb/>
　説郛卷七十下<lb/>
</p>
<p>
</p>
  </div>
</body>
</text>
</TEI>
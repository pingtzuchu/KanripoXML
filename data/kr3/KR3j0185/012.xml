<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>説郛卷十二上</head>
    <p>
<pb n="KR3j0185_WYG_012-1a"/>
欽定四庫全書<lb/>
　説郛卷十二上　　　　　元　陶宗儀　撰<lb/>
　　中華古今注卷上<hi>馬縞</hi>
　帝王宫闕都邑羽儀冕服州縣儀仗軍器等部注凡<lb/>
　六十六門<lb/>
　　宫<lb/>
宫謂之室室謂之宫皆所以通古今之語明同寔而兩<lb/>
名之也秦始皇造阿房宫闕五百歩南北千丈上可坐<lb/>
<pb n="KR3j0185_WYG_012-1b"/>
萬人下可建五丈旗幟咸陽二百里内為宫觀二百七<lb/>
十所皆複道相連<lb/>
　　闕<lb/>
闕者觀也古每門樹兩觀於其前所以標表宫門也其<lb/>
上可居登之則可逺觀故謂之觀人臣將朝至此則思<lb/>
其所闕故謂之闕其上皆丹堊其下皆畫雲氣僊靈竒<lb/>
禽怪獸以昭示萬民焉蒼龍闕畫蒼龍白虎闕畫白虎<lb/>
𤣥武闕畫𤣥武朱雀闕上有朱雀二枚<lb/>
<pb n="KR3j0185_WYG_012-2a"/>
　　城<lb/>
城者盛也所以盛受人物也城門皆築土為之累土曰<lb/>
臺故亦謂之臺門也<lb/>
　　城隍<lb/>
隍者城池之無水者也<lb/>
　　秦所築長城<lb/>
秦始皇三十二年得䜟書云亡秦者胡也乃使蒙恬築<lb/>
長城以備之盖秦終於二世帝胡亥也非為胡人所患<lb/>
<pb n="KR3j0185_WYG_012-2b"/>
秦所築城土色皆紫漢塞亦然故稱紫塞者焉<lb/>
　　長安御溝<lb/>
謂之楊溝植高楊於其上也一曰羊溝謂羊喜觝觸垣<lb/>
墻故為溝以隔之故曰羊溝亦曰禁溝引終南山水從<lb/>
宫内過所謂御溝<lb/>
　　封疆<lb/>
畫界者封土為臺以表識疆境也畫界者於二封之間<lb/>
又為壝埓以畫分界域也<lb/>
<pb n="KR3j0185_WYG_012-3a"/>
　　闤闠<lb/>
闤者市墻也闠者市門也<lb/>
　　肆店<lb/>
肆者所以陳貨鬻之物也店者所以置貨鬻之物也<lb/>
　　罘罳<lb/>
屏之遺象也塾門外之舍也臣來朝君至門外當就舍<lb/>
更詳熟其所應對之事也塾之者言熟也行至門内屏<lb/>
外復應思惟也罘罳復思也漢西京罘罳合板為之亦<lb/>
<pb n="KR3j0185_WYG_012-3b"/>
築土為之每門闕殿舍皆有焉如今郡國㕔前亦樹之<lb/>
也<lb/>
　　宗廟<lb/>
宗者宗祀也廟者貌也所以髣髴先人之靈貌也天子<lb/>
七廟諸侯五廟大夫三廟士二廟庻人無廟四時之饗<lb/>
也<lb/>
　　拘攔<lb/>
漢成帝顧成廟有三玉鼎二真金鑪槐樹悉為扶老拘攔<lb/>
<pb n="KR3j0185_WYG_012-4a"/>
畫飛雲龍角於其上也<lb/>
　　堯誹謗木<lb/>
程雅問曰堯設誹謗之木何也答曰今之華木也以横<lb/>
木交柱頭狀如華也形如桔橰大路交衢悉施焉或謂<lb/>
之表木以表王者納諫也亦以表識衢路秦乃除之漢<lb/>
始復修焉今西京謂之交午柱也<lb/>
　　方徼<lb/>
徼者繞也所以繞逆蠻夷使不得侵入中國也方者方<lb/>
<pb n="KR3j0185_WYG_012-4b"/>
面也南方徼色赤故稱丹徼焉<lb/>
　　闗塞<lb/>
闗者長安之闗門也函谷闗潼闗之屬也塞者塞也所<lb/>
以擁塞<lb/>
　　孫亮金螭屏風<lb/>
孫亮吳主權之子也作金螭屏風鏤作瑞應圖一百二<lb/>
十種之祥物也<lb/>
　　孫權舸船<lb/>
<pb n="KR3j0185_WYG_012-5a"/>
孫權呉之主也時號舸為赤龍小船為馳馬言如龍之<lb/>
飛于天如馬之走陸地也<lb/>
　　漢高祖斬白蛇劒<lb/>
漢世傳高祖斬白蛇劒長七尺漢高祖自稱提三尺劒<lb/>
而取天下有問余者余告之曰漢高為泗上亭長送徒<lb/>
驪山所提劒理應三尺耳後富貴别得七尺寳劒捨舊<lb/>
而服之漢之後世唯聞高祖以所佩劒斬白蛇而高祖<lb/>
常佩此劒即斬蛇之劒也<lb/>
<pb n="KR3j0185_WYG_012-5b"/>
　　魏武帝軍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
魏武所制也以軍中服之輕便有作五色<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以表方面<lb/>
也<lb/>
　　吳大帝寳刀<lb/>
呉大皇帝有寳刀三其一曰百鍊二曰青犢三曰漏影<lb/>
　　孫文臺青玉馬鞍<lb/>
孫文臺獲青玉馬鞍其光照於衢路也<lb/>
　　魏武帝馬勒酒椀<lb/>
<pb n="KR3j0185_WYG_012-6a"/>
魏武帝以馬勒車渠石為酒椀<lb/>
　　大駕指南車<lb/>
起於黄帝與蚩尤戰於涿鹿之野蚩尤作大霧皆迷四<lb/>
方於是乃作指南車以示四方遂擒蚩尤而即位故後<lb/>
漢恒建舊說云周公所作也周公治致太平越裳氏重<lb/>
譯來獻白雉一黑雉二象牙一使者迷其歸路周公錫<lb/>
以文錦二疋軿車五乗皆為司南之制使越裳氏載之<lb/>
以南緣扶南林邑海際朞年而至其國使大夫窶將送<lb/>
<pb n="KR3j0185_WYG_012-6b"/>
至國而還至始制車轄轊皆以鐵還至鐵亦銷盡以屬<lb/>
巾車氏攻而載之常為先導示服逺人而正四方也車<lb/>
法在尚方故事漢末䘮亂其法中絶焉先生鈞紹而作<lb/>
焉今指南車馬先生之遺法也<lb/>
　　金根車<lb/>
秦制也秦併天下閲三代之輿服謂殷得瑞山車一曰<lb/>
金根故因作為金根之車秦乃增飾而乗輿焉漢因而<lb/>
不改<lb/>
<pb n="KR3j0185_WYG_012-7a"/>
　　辟惡車<lb/>
秦制也桃弓葦矢所以禳除不祥也春秋傳云桃弧棘矢<lb/>
以除其灾所謂辟惡也<lb/>
　　記里鼓車<lb/>
所以識道里也謂之大章車起於西京亦曰記里車車<lb/>
上有二層皆有木人焉行一里下一層擊鼔行十里上<lb/>
層擊鐘尚方故事有作車法<lb/>
　　街鼔<lb/>
<pb n="KR3j0185_WYG_012-7b"/>
唐舊制京城内金吾昏曉傳呼以戒行者馬周請置六<lb/>
街鼔號之曰鼕鼕鼔<lb/>
　　華葢<lb/>
黄帝所作也與蚩尤戰於涿鹿之野常有五色雲氣金<lb/>
枝玉葉止於帝上有花蘤之象故因而作華葢焉<lb/>
　　曲葢<lb/>
太公所作也武王伐紂大風折葢太公因折葢之形制<lb/>
曲葢焉戰國常以賜將帥自漢朝乗輿用四謂為䡶輗葢<lb/>
<pb n="KR3j0185_WYG_012-8a"/>
有軍號者賜其一焉<lb/>
　　雉尾扇<lb/>
起於殷世高宗有雊雉之祥服章多用翟羽周制以為<lb/>
王后夫人之車服輦車有翣即緝雉羽為扇翣以障翳<lb/>
風塵也漢朝乗輿服之後以賜梁孝王魏晉已來以為<lb/>
常惟諸王皆得用之<lb/>
　　障扇<lb/>
長扇也漢世多豪俠象雉尾而制長扇也<lb/>
<pb n="KR3j0185_WYG_012-8b"/>
　　五明扇<lb/>
舜所作也舜受堯禪廣開視聴求賢人以自輔故作五<lb/>
明扇秦漢公卿士大夫皆得用之魏晉非乗輿不得用<lb/>
之也<lb/>
　　警蹕<lb/>
所以戒行徒也周禮蹕而不警秦制出警入蹕謂出軍<lb/>
者皆警戒入國者皆蹕止也故曰出警入蹕也至漢朝<lb/>
梁孝王稱警稱蹕降天子一等焉一曰蹕路也謂行者<lb/>
<pb n="KR3j0185_WYG_012-9a"/>
皆警於塗路也<lb/>
　　唱<lb/>
上所以促行徒也上鼔為行節也<lb/>
　　冕服<lb/>
牛亨問冕旈稱繁露何也答曰綴玉而下垂如露而繁也<lb/>
文選云衮冕垂旒所以蔽明黈纊塞耳所以閉聰尚書<lb/>
云日月星辰山龍華蟲作㑹宗彛藻火粉米黼黻絺繡<lb/>
以五彩彰施于五色也所謂天子衮冕之服也<lb/>
<pb n="KR3j0185_WYG_012-9b"/>
　　金斧<lb/>
黄鉞也鐵斧𤣥鉞也三代通用之以斷斬今以黄鉞為<lb/>
乗輿之飾𤣥鉞諸公王得建之武王以黄鉞斬紂故王<lb/>
者以為戒太公以𤣥鉞斬妲己故婦人以為戒漢制諸<lb/>
公亦建𤣥鉞以太公秉之助武王斷斬故為諸公之飾<lb/>
焉大將出征特加黄鉞者以銅為之黄金塗刃及柄不<lb/>
得純金也得賜黄鉞則斬持節<lb/>
　　公王建鍠<lb/>
<pb n="KR3j0185_WYG_012-10a"/>
秦改鐵鉞為鍠也一本云鍠秦制也今諸王妃公主與<lb/>
乘輿通建之<lb/>
　　信幡<lb/>
古之徽號也所以題表官號以為符信故謂之信幡乗<lb/>
輿則畫為白虎取其義而有威信之徳也魏朝有青龍<lb/>
幡朱雀幡𤣥武白虎幡黄龍幡而五色以詔東方郡國<lb/>
以青龍信南方郡國以朱雀信西方郡國以白虎信北<lb/>
方郡國以𤣥武信朝廷畿内則以黄龍信亦以麒麟幡<lb/>
<pb n="KR3j0185_WYG_012-10b"/>
高貴鄉公討晉文王自秉黄龍幡以麾是也晉朝唯用<lb/>
白虎幡書信幡用鳥書取其飛騰輕疾也一曰以鴻鴈<lb/>
鷰鳦有去來之信也<lb/>
　　豹尾<lb/>
周制也所以象君子之豹變也尾言謙也古軍正建之<lb/>
今唯乗輿得建焉<lb/>
　　馬前弓箭<lb/>
兩漢京兆及河南尹執金吾司隸校尉皆使人導引傳<lb/>
<pb n="KR3j0185_WYG_012-11a"/>
呼行者止坐者起四人持弓矢走者則射之有乗高窺<lb/>
闞者亦射之魏晉已來則用角弓設而不用焉<lb/>
　　狸頭白首<lb/>
昔秦始皇東廵狩有猛獸突於帝前有武士戴狸皮白<lb/>
首獸畏而遁遂軍仗儀服皆戴作狸頭白首以威不虞<lb/>
也<lb/>
　　龍虎節<lb/>
孝經云制節謹度滿而不溢高而不危所以長守貴也<lb/>
<pb n="KR3j0185_WYG_012-11b"/>
唐節制皆從太府寺准三禮定之周禮云山國用虎節<lb/>
土國用人節澤國用龍節紫檀木畫其形象御親金書<lb/>
以賜重臣碧油籠之歿而不用則倒進之漢蘇武使單<lb/>
于不拜單于怒令武北海窖中牧羊氊褁節食雪卧節<lb/>
旄落還漢仗節而廻旄落盡也<lb/>
　　軍容抹額<lb/>
昔禹王集諸侯於塗山之夕忽大風雷震雲中甲馬及<lb/>
卒一千餘人中有服金甲及鐵甲不被甲者以紅絹<lb/>
<pb n="KR3j0185_WYG_012-12a"/>
抹其首額禹王問之對曰此抹額葢武士之首服皆佩<lb/>
刀以為衛從乃是海神來朝也一云風伯雨師自此為<lb/>
用後至秦始皇廵狩至海濵亦有海神來朝皆戴抹額<lb/>
緋衫大口袴以為軍容禮至今不易其制<lb/>
　　櫜鞬三仗<lb/>
起自周武王之制也武王伐紂散鹿臺之財發巨橋之<lb/>
粟歸馬于華山之陽放牛于桃林之野鑄劔㦸以為農<lb/>
器示天下不復用兵武王以安必防危理必防亂故弢<lb/>
<pb n="KR3j0185_WYG_012-12b"/>
弓匣劔以軍儀示不忘武也舊儀<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>轆三仗首袜額紅<lb/>
謂之櫜鞬三仗也<lb/>
　　戈㦸<lb/>
魯陽以長戈指日日為之退舍戈猶殳也㦸以木為之<lb/>
後世滋偽無復典刑赤油韜之亦謂之油㦸亦謂之棨<lb/>
㦸公王已下通用以為前驅唐五品已上皆施棨㦸於<lb/>
門<lb/>
　　矛殳<lb/>
<pb n="KR3j0185_WYG_012-13a"/>
矛冒也殳亦㦸之象也詩云伯也執殳為王前驅其<lb/>
器也以木為之<lb/>
　　刀劔<lb/>
河圖云黄帝攝政前有蚩尤兄弟八十一人並獸身人<lb/>
語銅頭鐵額食砂石子造立兵仗刀㦸大弩威震天下<lb/>
誅殺無道不仁不慈萬民欲令黄帝行天子事黄帝仁<lb/>
義不能禁蚩尤遂不敵黄帝乃仰天而歎天遣𤣥女授<lb/>
黄帝兵法符制以服蚩尤吳大帝有寳刀三見上注中吳<lb/>
<pb n="KR3j0185_WYG_012-13b"/>
大帝有寳劔六其一曰白虹二曰紫電三曰辟邪四曰<lb/>
流星五曰青㝠六曰百里晉朝武帝時武庫火焚有智<lb/>
伯頭<hi>又云王莽</hi>孔子履高祖斬蛇劔二物皆為火焚之唯劔<lb/>
飛上天而去也又晉時牛斗間常有紫氣張華知非王<lb/>
者之氣乃是劔氣乃以雷煥為豐城令張華知煥博識<lb/>
到縣乃掘縣獄深得劔兩枚一送與張華一煥自佩後<lb/>
華卒子韙佩過延平津躍入水使人尋之乃見化為龍<lb/>
也雷煥卒子亦佩之於延平津亦躍入水化為龍矣高<lb/>
<pb n="KR3j0185_WYG_012-14a"/>
祖斬白蛇劔見上注中<lb/>
　　枷棒<lb/>
易云荷校滅耳凶禮云去桎梏桎梏亦枷杻也六月盛<lb/>
暑去囚人枷杻决斷刑獄放宥之也唐時則天朝周興<lb/>
來俊臣羅織天下衣冠遇族者不可勝數俊臣特制刑<lb/>
獄造十枚大枷一曰定百脉二曰喘不得三曰突地吼<lb/>
四曰著即枷<hi>棒號即承</hi>五曰失魂魄六曰實同反七曰反是<lb/>
實八曰死猪愁九曰求即死十曰求破家遭此枷者宛<lb/>
<pb n="KR3j0185_WYG_012-14b"/>
轉于地斯須悶絶别有二枷名曰<graphic n="KR2871" url="https://raw.githubusercontent.com/kanripo/KR-Gaiji/master/images/KR2871.png" mimeType="image/png"/>
                    <hi>普迷切</hi>尾榆見即臣<lb/>
復有鐵圏籠頭名號數十又招集告事者常數百人造<lb/>
立宻羅織經一卷每栲訊囚人先設枷棒破平人家不<lb/>
知其數<lb/>
　　棒<lb/>
棒者崔正熊注車輻也漢朝執金吾金吾亦棒也以銅<lb/>
為之黄金塗兩足以謂之金吾御史大夫司隸校尉亦<lb/>
得執焉用以夾車故謂之車輻一曰形似輻故曰車輻<lb/>
<pb n="KR3j0185_WYG_012-15a"/>
魏曹操為洛陽比部尉乃懸五色棒於門以威豪猾也<lb/>
　　車輻<lb/>
棒形如車輻見上注中<lb/>
　　旌旃<lb/>
旌者旌也旌表賢人之徳旃者善也以彰善人之徳旌<lb/>
類旗之象旃類白旄之制書云旌别淑慝<lb/>
　　麾旄<lb/>
麾者所以指麾也武王秉白旄以麾是也乗輿以黄諸<lb/>
<pb n="KR3j0185_WYG_012-15b"/>
公以朱刺史二千石以纁也<lb/>
　　文武車耳<lb/>
古重較也文官青耳武官赤耳或曰重較在軍車藩上重<lb/>
起如牛角故曰重較<lb/>
　　青布囊<lb/>
所以盛印也劾奏之日則以青布囊盛印於前示奉王<lb/>
法而行也非劾奏之日則以青繒為囊盛印於後謂劾<lb/>
奏尚其質直故用布非劾奏日文明故用繒自晉朝巳<lb/>
<pb n="KR3j0185_WYG_012-16a"/>
來劾奏之官專以印居前非劾奏之官專以印居後<lb/>
　　簮白筆<lb/>
古珥筆之遺象也腰帯劔頭珥筆示君子有文武之備焉<lb/>
　　文武冠<lb/>
文官進賢冠古委貌冠之遺象也武官惠文冠古緇布冠之<lb/>
遺象也緇布冠上古之法武人質木故取法焉<lb/>
　　鑾輅<lb/>
鑾者所謂和鑾也禮云行前朱雀或謂朱鳥也鑾輅衡<lb/>
<pb n="KR3j0185_WYG_012-16b"/>
上金爵者朱鳥口銜鈴鈴謂之鑾所謂和鑾者也前有<lb/>
鸞鳥故謂鸞鸞口銜鈴故謂之鸞鈴或謂為鑾事一而異<lb/>
義也<lb/>
　　五輅<lb/>
禮云春乗青輅駕蒼龍載青旂衣青衣服蒼玉夏乗朱<lb/>
輅駕赤騮載赤旂衣朱衣服赤玉秋乗白輅駕白駱載<lb/>
白旂衣白衣服白玉冬乗𤣥輅駕鐵驪載𤣥旂衣𤣥衣<lb/>
服𤣥玉其制見三禮圖<lb/>
<pb n="KR3j0185_WYG_012-17a"/>
　　貂蟬<lb/>
武冠也貂者取其文而不炳煥外柔易而内剛勁也蟬<lb/>
者清虚識變也在位者有文而不自耀有武而不示人<lb/>
清虚自牧識時而動也<lb/>
　　部伍兵陣<lb/>
部伍者一伍之伯也五人曰伍五長為伯故稱伍伯一曰<lb/>
戸伯漢制兵吏五人一戸竈置一伯故云戸伯亦<lb/>
曰火伯以為一竈之王也漢諸王公行戸伯各率其伍<lb/>
<pb n="KR3j0185_WYG_012-17b"/>
以導引也古兵士服韋弁今戸伯服赤幘纁衣素韎弁<lb/>
之遺法也<lb/>
　　部<lb/>
部者封部之屬也語云千室之邑百乗之家可使治其賦也<lb/>
　　兵陣<lb/>
左傳云兵猶火也不戢將自焚老子云兵者不祥之器<lb/>
不得已而用之是以上將軍居右偏將軍居左言以喪<lb/>
禮處之<lb/>
<pb n="KR3j0185_WYG_012-18a"/>
　　陣<lb/>
陣者勝拒敵也類常山之率然擊其首則尾應擊其尾<lb/>
則首應擊其中則首尾俱應率然者常山之長蛇也唐<lb/>
朝高宗臨殿䇿問貟半千曰兵書言天陣地陣人陣何<lb/>
也半千對曰天陣者是星辰孤虚地陣者是山川向背<lb/>
人陣者是偏裨彌縫以臣所見則不然夫師出以義有<lb/>
若時雨得天之時此天陣也兵在足食且戰且耕得地<lb/>
之利此地陣也卒乗輕利將師和睦此人陣也高宗大<lb/>
<pb n="KR3j0185_WYG_012-18b"/>
賞䇿為上第<lb/>
　　武臣缺胯襖子<lb/>
隋文帝征遼詔武官服缺胯襖子取軍用如服有所妨<lb/>
也其三品已上皆紫至武徳元年高祖詔其諸衛將軍<lb/>
每至十月一日皆服缺胯襖子織成紫瑞獸襖子左右<lb/>
武衛將軍服豹文襖子左右翊衛將軍服瑞鷹文襖子<lb/>
其七品已上陪位散員官等皆服綠無文綾襖子至今<lb/>
不易其制又侍中馬周請於汗衫等上常以立冬日加<lb/>
<pb n="KR3j0185_WYG_012-19a"/>
服小缺襖子詔從之永以為式<lb/>
　　文武品階腰帶<lb/>
葢古革帶也自三代已來降至秦漢皆庶人服之而貴<lb/>
賤通以銅為銙以韋為鞓六品已上用銀為銙九品已<lb/>
上及庶人以鐡為銙沿至貞觀二年則自三品已上以<lb/>
金為銙服綠庶人以鐵為銙服白向下插垂頭而取順<lb/>
合呼撻尾漢中興每以端午賜百僚烏犀腰帶魏武帝<lb/>
賜營人金隠起師子銙腰帶以助將軍之勇也太宗貞<lb/>
<pb n="KR3j0185_WYG_012-19b"/>
觀中端午賜文官黑玳瑁腰帶武官黑銀腰帶示色不<lb/>
改更故也<lb/>
　　九環帶<lb/>
唐革隋政天子用九環帶百官士庶皆同<lb/>
　　靴笏<lb/>
靴者葢古西服也昔趙武靈王好西服常服之其制短<lb/>
靿黄皮閒居之服至馬周改制長靿以殺之加之以氊<lb/>
及絛得著入殿省敷奏取便乗騎也文武百僚咸服之<lb/>
<pb n="KR3j0185_WYG_012-20a"/>
至貞觀三年安西國進緋韋短靿靴詔内侍省分給諸<lb/>
司至大厯二年宫人錦靿靴侍於左右笏者記其忽忘<lb/>
之心禮云天子以圭諸侯以球大夫以魚須一品至五<lb/>
品以象為之六品至九品以木為之禮云端畢紳搢笏<lb/>
唐徳宗朝太尉段秀實以笏擊逆臣朱泚不忠反遭其<lb/>
禍<lb/>
　　履舄<lb/>
履者屨之不帶也不借草屨也以其輕賤易得故人人<lb/>
<pb n="KR3j0185_WYG_012-20b"/>
自有不假借也漢文帝履不借以視朝是也舄者以木<lb/>
置屨下乾腊不畏泥濕也天子赤舄凡舄色皆象裳也<lb/>
禮云解屨不敢當階就屨跪而舉之春申君客三千皆<lb/>
珠屨也漢制功臣閣老四賜曰入朝不趨賛拜不名劔<lb/>
履上殿肩輿入宫淳于髠諫楚王曰若堂上燭滅男女<lb/>
雜坐履舄交錯臣當此之時一飲一石晏子諫齊王曰<lb/>
今屨賤而踊貴也言齊王好刖人之足㣲諫之也<lb/>
　　厨人<graphic n="KR1241" url="https://raw.githubusercontent.com/kanripo/KR-Gaiji/master/images/KR1241.png" mimeType="image/png"/>衣<lb/>
<pb n="KR3j0185_WYG_012-21a"/>
厨人<graphic n="KR1241" url="https://raw.githubusercontent.com/kanripo/KR-Gaiji/master/images/KR1241.png" mimeType="image/png"/>衣厮徒之服也取其便於用耳乗輿進食者有<lb/>
服<graphic n="KR1241" url="https://raw.githubusercontent.com/kanripo/KR-Gaiji/master/images/KR1241.png" mimeType="image/png"/>衣前漢董偃綠幘青褠加<graphic n="KR1241" url="https://raw.githubusercontent.com/kanripo/KR-Gaiji/master/images/KR1241.png" mimeType="image/png"/>衣以見武帝厨人之<lb/>
服也<lb/>
　　伺風烏<lb/>
夏禹所作也禁中置之以為恒式<lb/>
　　玉佩<lb/>
玉佩之法漢末䘮亂而不傳至魏侍中王粲識古佩之<lb/>
法更制焉<lb/>
<pb n="KR3j0185_WYG_012-21b"/>
　　天子乗輿赤綬<lb/>
天子乗輿之制黄赤綬四采黄赤縹紺淳黄圭長二丈九尺<lb/>
九寸五百首諸侯王赤綬四采赤黄縹紺淳赤圭長二丈一尺<lb/>
三百首<lb/>
　　公侯大將軍紫綬<lb/>
紫綬二采紫白淳紫圭長一丈七尺一百八十首公主<lb/>
封君服紫綬九卿中二千石二千石青綬三采青白紅淳青<lb/>
圭長一丈七尺一百二十首一千石六百石黑綬三采青赤紺<lb/>
<pb n="KR3j0185_WYG_012-22a"/>
淳青圭長一丈六尺八十首四百石五百石之長同前<lb/>
制也三百石二百石黄綬一采淳黄圭長一丈五尺六<lb/>
十首一百石青紺綬一采婉轉繆織長一丈二尺<lb/>
自青綬已上縌皆長三尺三寸與綬同采而首半之縌者<lb/>
古佩璲也佩綬相迎受故曰縌紫綬已上縌綬之間施<lb/>
玉環玦自黑綬已下縌皆長三尺與綬同采而首半<lb/>
之凡先合單紡為一絲四絲為一扶五扶為一首五首<lb/>
為一文文采淳為一圭皆廣一尺六寸<lb/>
<pb n="KR3j0185_WYG_012-23a"/>
　　中華古今注卷中<hi>馬縞</hi>
　皇后冠帶士庶衣裳文籍書契草木答問釋義部注<lb/>
　凡四十四門<lb/>
　　皇后太后印綬<lb/>
太皇太后皇太后皇后綬其制與天子乗輿同黄赤綬四采黄<lb/>
赤縹紺淳黄為圭長二丈九尺九寸五百首長公主天子貴<lb/>
人與諸侯王同其制赤綬四采赤黄縹紺淳赤圭長二丈<lb/>
一尺三百首諸國貴人相國皆綠綬三采緑紫紺淳綠<lb/>
<pb n="KR3j0185_WYG_012-23b"/>
圭長二丈一尺二百四十首<hi>縌綬玉環玦等已在天子乗輿綬門中見上卷注中</hi>
　　羃䍦<lb/>
羃䍦者唐武徳貞觀年中宫人騎馬多著羃䍦而全身<lb/>
障蔽至永徽年以後皆用帷㡌拖裙到頸漸為淺露至<lb/>
顯慶年百官家口若不乘車便坐檐子至神龍末羃䍦<lb/>
殆絶其羃䍦之象類今之方巾全身障蔽繒帛為之若<lb/>
便於事非乗車轝及坐檐子即此制誠非便於時也開<lb/>
元初宫人馬上著胡帽靚粧露面士庶咸效之至天寳<lb/>
<pb n="KR3j0185_WYG_012-24a"/>
年中士人之妻著丈夫靴衫鞭帽内外一體也<lb/>
　　魏宫人長眉蟬鬢<lb/>
魏宫人好畫長眉令作蛾眉驚鶴髻魏文帝宫人絶所<lb/>
愛者有莫瓊樹薛夜來陳尚衣段巧笑皆日夜在帝側<lb/>
瓊樹始制為蟬鬢望之縹緲如蟬翼故曰蟬鬢巧笑始<lb/>
以錦衣絲履作紫粉拂面尚衣能歌舞夜來善為衣裳<lb/>
皆為一時之冠絶<lb/>
　　頭髻<lb/>
<pb n="KR3j0185_WYG_012-24b"/>
自古之有髻而吉者繫也女子十五而笄許嫁於人以<lb/>
繫他族故曰髻而吉榛木為笄笄以約髮也居䘮以桑<lb/>
木為笄表變孝也皆長尺有二寸沿至夏后以銅為笄<lb/>
於兩旁約髮也謂之髪笄殷后服盤龍步揺梳流蘇珠<lb/>
翠三服服盤龍步揺若侍去流蘇以其歩歩而揺故曰<lb/>
歩揺周文王又制平頭髻昭王又制小鬚雙裙髻始皇<lb/>
詔后梳凌雲髻三妃梳望僊九鬟髻九嬪梳參鸞髻至<lb/>
漢高祖又令宫人梳奉聖髻武帝又令梳十二鬟髻又<lb/>
<pb n="KR3j0185_WYG_012-25a"/>
梳墮馬髻靈帝又令梳瑶臺髻魏文帝令宫人梳百花<lb/>
髻芙蓉歸雲髻梁天監中武帝詔宫人梳廻心髻歸真<lb/>
髻作白粧青黛眉有怱鬱髻隋有凌虛髻祥雲髻隋大<lb/>
業中令宫人梳朝雲近香髻歸秦髻奉僊髻節暈粧貞<lb/>
觀中梳歸順髻又太真偏梳朶子作啼粧又有愁來髻<lb/>
又飛髻又百合髻作白粧黑眉<lb/>
　　冠子朶子扇子<lb/>
冠子者秦始皇之制也令三妃九嬪當暑戴芙蓉冠子<lb/>
<pb n="KR3j0185_WYG_012-25b"/>
以碧羅為之挿五色通草蘇朶子披淺黄藂羅衫把雲<lb/>
母小扇子靸蹲鳳頭履以侍從令宫人當暑戴黄羅髻<lb/>
蟬冠子五花朶子披淺黄銀泥飛雲帔把五色羅小扇<lb/>
子靸金泥飛頭鞋至隋帝於江都宫水精殿令宫人戴<lb/>
通天百葉冠子挿瑟瑟鈿朶皆垂珠翠披紫羅帔把半<lb/>
月雉尾扇子靸瑞鳩頭履子謂之僊飛其後改更實繁<lb/>
不可具紀<lb/>
　　釵子<lb/>
<pb n="KR3j0185_WYG_012-26a"/>
葢古笄之遺象也至秦穆公以象牙為之敬王以玳瑁<lb/>
為之始皇又金銀作鳳頭以玳瑁為脚號曰鳳釵又至<lb/>
東晉有童謡言織女死時人挿白骨釵子白粧為織女<lb/>
作孝至隋煬帝宫人挿鈿頭釵子常以端午日賜百僚<lb/>
玳瑁釵冠後漢書貴人助簮玳瑁釵<lb/>
　　梁冀盤桓釵<lb/>
盤桓釵梁冀婦之所制也梁冀妻改翠眉為愁眉長安<lb/>
婦女好為盤桓髻到于今其法不絶墮馬髻今無復作<lb/>
<pb n="KR3j0185_WYG_012-26b"/>
者倭墮髻一云墮馬之餘形也<lb/>
　　粉<lb/>
自三代以鉛為粉秦穆公女㺯玉有容徳感僊人蕭史<lb/>
為燒水銀作粉與塗亦名飛雲丹傳以簫曲終而同上<lb/>
昇<lb/>
　　燕脂<lb/>
盖起自紂以紅藍花汁凝作燕脂以燕國所生故曰燕<lb/>
脂塗之作桃紅粧<lb/>
<pb n="KR3j0185_WYG_012-27a"/>
　　花子<lb/>
秦始皇好神仙常令宫人梳仙髻帖五色花子畫為雲<lb/>
鳳虎飛昇至東晉有童謡云織女死時人帖草油花子<lb/>
為織女作孝至後周又詔宫人帖五色雲母花子作碎<lb/>
粧以侍宴如供奉者帖勝花子作桃花粧挿通草朶子<lb/>
著短袖衫子<lb/>
　　衫子背子<lb/>
衫子自黄帝為衣裳而女人有尊一之義故衣裳相連<lb/>
<pb n="KR3j0185_WYG_012-27b"/>
始皇元年詔宫人及近侍宫人皆服衫子亦曰半衣盖<lb/>
取便於侍奉背子隋大業末煬帝宫人百官母妻等緋<lb/>
羅蹙金飛鳳背子以為朝服及禮見賔客舅姑之常服<lb/>
也天寳年中西川貢五色織成背子𤣥宗詔曰觀此一<lb/>
服費用百金其後金玉珍異並不許貢<lb/>
　　裙襯裙<lb/>
古之前制衣裳相連至周文王令女人服裙裙上加翟<lb/>
衣皆以絹為之始皇元年宫人令服五色花羅裙至今<lb/>
<pb n="KR3j0185_WYG_012-28a"/>
禮席有短裙焉襯裙隋大業中煬帝制五色夾纈花羅<lb/>
裙以賜宫人及百僚母妻又制單絲羅以為花籠裙常<lb/>
侍宴供奉宫人所服後又於裙上剪綵鳳綴於縫上取<lb/>
象古之褕翟至開元中猶有制焉<lb/>
　　宫人披襖子<lb/>
盖袍之遺象也漢文帝以立冬日賜宫侍承恩者及百<lb/>
官披襖子多以五色繡羅為之或以錦為之始有其名煬<lb/>
帝宫中有雲鶴金銀泥披襖子則天以赭黄羅上銀泥<lb/>
<pb n="KR3j0185_WYG_012-28b"/>
襖子以燕居<lb/>
　　鞋子<lb/>
自古即有皆謂之履絇繶皆畫五色至漢有伏虎頭始<lb/>
以布鞔繶上脫下加以錦為飾至東晉以草木織成即<lb/>
有鳳頭之履聚雲履五朶履宋有重臺履梁有笏頭履<lb/>
分捎履立鳳履又有五色雲霞履漢有繡鴛鴦履昭帝<lb/>
令冬至日上舅姑<lb/>
　　靸鞋<lb/>
<pb n="KR3j0185_WYG_012-29a"/>
盖古之履也秦始皇常靸望仙鞋衣藂雲短褐以對隠<lb/>
逸求神仙至梁天監年中武帝解脫靸鞋以絲為之今<lb/>
天子所履也<lb/>
　　女人披帛<lb/>
古無其制開元中詔令二十七世婦及寳林御女良人<lb/>
等尋常宴參侍令披畫披帛至今然矣至端午日宫人<lb/>
相傳謂之奉聖巾亦曰續壽巾續聖巾盖非參從見之<lb/>
服<lb/>
<pb n="KR3j0185_WYG_012-29b"/>
　　麻鞋<lb/>
起自伊尹以草為之名草屫周文王以麻為之名曰麻鞋<lb/>
至秦以絲為之令宫人侍從著之庶人不可至東晉又<lb/>
加其好公主及宫中貴人皆絲為之凡娶婦之家先下絲麻<lb/>
鞋一䩫取其和鞋之義<lb/>
　　襪<lb/>
三代及周著角襪以帶繫於踝至魏文帝吳妃乃改様<lb/>
以羅為之後加以綵繡畫至今不易至隋煬帝宫人織<lb/>
<pb n="KR3j0185_WYG_012-30a"/>
成五色立鳳朱錦襪靿<lb/>
　　席帽<lb/>
本古之圍帽也男女通服之以韋為之四周垂絲網之施<lb/>
以珠翠丈夫去飾至煬帝淫侈欲見女子之容詔去帽<lb/>
戴幞頭巾子幗也以皂羅為之丈夫藤席為之骨鞔以<lb/>
繒乃名席㡌至馬周以席㡌油御雨從事<lb/>
　　大帽子<lb/>
本嵓叟草野之服也至魏文帝詔百官常以立冬日貴<lb/>
<pb n="KR3j0185_WYG_012-30b"/>
賤通戴謂之温帽<lb/>
　　搭耳帽<lb/>
本戎服以韋為之以羔皮絡縫趙武靈王更以綾絹皂<lb/>
色為之始並立其名爪牙帽子盖軍戎之服也又隠太<lb/>
子常以花搭耳帽子以畋獵遊宴後賜武臣及内侍從<lb/>
　　烏紗帽<lb/>
武徳九年十一月太宗詔曰自今已後天子服烏紗帽<lb/>
百官士庶皆同服之<lb/>
<pb n="KR3j0185_WYG_012-31a"/>
　　幞頭<lb/>
本名上巾亦名折上巾但以三尺皂絹向後褁髮盖庶人<lb/>
之常服沿至後周武帝裁為四脚名曰幞頭以至唐侍<lb/>
中馬周更以羅代絹又令重繫前脚以象二儀兩邊各<lb/>
為三襵取法三才百官及士庶為常服<lb/>
　　巾子<lb/>
隋大業十年禮官上䟽裹頭者宜裹巾子以桐木為之<lb/>
内外皆漆在外及庶人常服沿至證聖元年則天賜羣<lb/>
<pb n="KR3j0185_WYG_012-31b"/>
臣絲葛巾子呼為武家高巾子亦曰武氏内様<lb/>
　　汗衫<lb/>
盖三代之襯衣也禮曰中單漢高祖與楚交戰歸帳中<lb/>
汗透遂改名汗衫至今亦有中單但不緶而不開<lb/>
　　半臂<lb/>
尚書左僕射馬周上䟽云士庶服章有所未通者臣請<lb/>
中單上加半臂以為得禮其武官等諸服長衫亦謂之<lb/>
判餘以别文武詔從之<lb/>
<pb n="KR3j0185_WYG_012-32a"/>
　　袜肚<lb/>
盖文王所制也謂之腰巾但以繒為之宫女以綵為之<lb/>
名曰腰綵至漢武帝以四帶名曰袜肚至靈帝賜宫人<lb/>
蹙金絲合勝袜肚亦名齊襠<lb/>
　　裩<lb/>
裩三代不見所述周文王所製裩長至膝謂之弊衣賤<lb/>
人不下服曰良衣盖良人之服也至魏文帝賜宫人緋<lb/>
交襠即今之裩也<lb/>
<pb n="KR3j0185_WYG_012-32b"/>
　　袴<lb/>
盖古之裳也周武王以布為之名曰褶敬王以繒為之<lb/>
名曰袴但不縫口而已庶人衣服也至漢章帝以綾為<lb/>
之加下緣名曰口常以端午日賜百官水紋綾袴盖取<lb/>
清慢而理人若百官母及妻妾等承恩者則别賜羅紋<lb/>
勝袴取其日勝今太常二人服紫絹袴褶緋衣執籥<lb/>
以舞之又時黄帝講武之臣近侍者朱韋袴褶已下屬<lb/>
於鞋<lb/>
<pb n="KR3j0185_WYG_012-33a"/>
　　布衫<lb/>
三皇及周末庶人服短褐儒服深衣秦始皇以布開胯<lb/>
名曰衫用布者尊女工之尚不忘本也侍中馬周取深<lb/>
衣之造加襴衫為庶人之禮見之表致仕官服之<lb/>
　　袍衫<lb/>
袍者自有虞氏即有之故國語曰袍以朝見也秦始皇<lb/>
三品以上綠袍深衣庶人白袍皆以絹為之至貞觀年<lb/>
中左右尋常供奉賜袍丞相長孫無忌上議於袍上加<lb/>
<pb n="KR3j0185_WYG_012-33b"/>
襴取象於緣詔從之<lb/>
　　緋綾袍<lb/>
舊制北齊長㡌短靴合胯襖子朱紫𤣥黄各從所好天<lb/>
子多著緋袍百官士庶同服隋改江南天子則曰袷褶<lb/>
公卿則曰褐襦北朝雜以<hi>闕</hi>　之制北齊貴臣多著黄<lb/>
文綾袍百官士庶同服之<lb/>
　　被<lb/>
語云必有寢衣長一身有半<lb/>
<pb n="KR3j0185_WYG_012-34a"/>
　　燧銅鏡<lb/>
以銅為之形如鏡照物則影倒向日則火生與艾承之<lb/>
則火出矣<lb/>
　　莫難珠<lb/>
一名莫難珠色黄出東方國也<lb/>
　　程雅問三皇五帝<lb/>
程雅問董仲舒曰曷為稱三皇五帝對曰三皇者三才<lb/>
也五帝者五土也三王者三明也五覇者五岳也<lb/>
<pb n="KR3j0185_WYG_012-34b"/>
　　牛亨問將離草名<lb/>
牛亨問曰將離别相贈以芍藥者何答曰芍藥一名可離<lb/>
故將别以贈之亦猶相招召則贈之以文無文無一名當歸<lb/>
也欲忘人之憂則贈以丹棘丹棘一名忘憂草使人忘其憂也<lb/>
欲蠲人之忿則贈以青堂青堂一名合歡合歡則忘忿也<lb/>
　　程雅問拾攎鬼木<lb/>
程雅問拾攎鬼木曰無患何也荅曰昔有神巫曰珤眊<lb/>
能符劾百鬼得鬼則以木為棒棒殺之世人傳以此木<lb/>
<pb n="KR3j0185_WYG_012-35a"/>
為衆鬼所畏取此木為器用以却厭邪鬼故曰無患也<lb/>
　　牛亨問書契所造<lb/>
牛亨問曰自古有書契以來便應有筆世稱蒙恬造筆<lb/>
何也答曰自蒙恬始作秦筆耳以柘木為管以鹿毛為<lb/>
柱以羊毛為被所為蒼毫非為兎毫竹管筆也<lb/>
　　孫興公稱黄帝龍鬚草<lb/>
孫綽字興公也作天台賦擲地作金石聲孫興公問曰世<lb/>
稱黄帝鑿峴山得仙乗龍上天羣臣援龍鬚鬚墜地而<lb/>
<pb n="KR3j0185_WYG_012-35b"/>
生草世名曰龍鬚有之乎荅曰非也有龍鬚草一名縉<lb/>
雲草故世人為之傳非也今草有虎鬚者江東亦織為<lb/>
席曰西王母席可復是西王母騎虎而墮其鬚乎<lb/>
　　牛亨問籍者何云<lb/>
答曰籍者一尺二寸竹牒記人之年紀名字物色懸之宫<lb/>
門案省相應乃得入也<lb/>
　　程雅問傳者何云<lb/>
答曰傳者以木為之長一尺五寸書符信於其上又一<lb/>
<pb n="KR3j0185_WYG_012-36a"/>
板封以御史印章所以為期信即如今之過所也言經<lb/>
過所在為證也<lb/>
　　牛亨問草木<lb/>
牛亨問曰草木生類乎答曰生類也有識乎曰亡識問<lb/>
亡識寧為生類也答曰物有生而有識者有生而無識<lb/>
者有不生而有識者有不生而無識者夫生而有識者<lb/>
蟲類是也生而無識者草木是也不生而有識者神鬼<lb/>
是也不生而無識者水土是也<lb/>
<pb n="KR3j0185_WYG_012-37a"/>
　　中華古今注卷下<hi>馬縞</hi>
　古今音樂鳥獸魚蟲龜鼈等部凡六十八門<lb/>
　　雉朝飛<lb/>
牧犢子所作也齊處士湣宣時人年五十無妻出薪<lb/>
於野見雉雌雄相隨意動心悲乃作雉朝飛曲以自傷<lb/>
焉其聲中絶魏武帝宫人有盧女者故冠軍隂并之姊<lb/>
年七歳入漢宫學鼔琴琴特鳴異於餘妓善為新聲能<lb/>
傳此曲盧女至明帝崩後出嫁為尹更生妻<lb/>
<pb n="KR3j0185_WYG_012-37b"/>
　　别鶴操<lb/>
商陵牧子所作也娶妻五年無子父兄將為改娶妻聞<lb/>
之中夜倚戸而悲嘯牧子聞之愴然而悲乃歌曰將乖<lb/>
比翼隔天端山川悠逺路漫漫攬衣不寢食忘飱後人<lb/>
因為樂章<lb/>
　　走馬引<lb/>
樗里牧恭所作也為父報讎殺人而亡藏於山谷之下<lb/>
有天馬夜降圍其室而鳴夜覺聞其走聲以為吏追乃<lb/>
<pb n="KR3j0185_WYG_012-38a"/>
犇而亡明朝視之乃天馬跡也遂暢然而悟曰<hi>闕</hi>吾所<lb/>
處之將危矣遂荷衣糧而去入于沂澤援琴而鼔之為<lb/>
天馬聲故曰走馬引<lb/>
　　淮南王歌<lb/>
淮南小山所作也淮南王服食求仙遍禮方士遂以八公相<lb/>
攜俱去莫知所在小山之徒思戀不已乃作淮南王歌焉<lb/>
　　武溪深<lb/>
馬援南征所作也援門生袁寄生善吹笛援作歌以和<lb/>
<pb n="KR3j0185_WYG_012-38b"/>
之名曰武溪深其曲曰滔滔武溪一何深鳥飛不渡獸<lb/>
不能臨嗟哉武溪多毒滛<lb/>
　　吳趨曲<lb/>
吳人以歌其地<lb/>
　　箜篌引<lb/>
朝鮮津卒霍里子高妻麗玉所作也子高晨起刺船而<lb/>
濯有一白首狂夫披髮提壺亂河游而渡其妻隨呼止之<lb/>
不及遂墮河水死於是援箜篌鼔之作公無渡河聲音<lb/>
<pb n="KR3j0185_WYG_012-39a"/>
悽愴曲終自投河而死霍里子高還以其聲語妻麗玉<lb/>
麗玉傷之乃引箜篌而寫其聲聞者莫不墮淚飲泣焉<lb/>
麗玉以其曲傳鄰女麗容名曰箜篌引<lb/>
　　平陵東<lb/>
翟義門人所作也王莽殺義義門人作此歌以怨<lb/>
之<lb/>
　　薤露蒿里歌<lb/>
竝䘮歌也出田横門人横自殺門人傷之為悲歌言人<lb/>
<pb n="KR3j0185_WYG_012-39b"/>
命如薤上之露易晞滅也亦謂人死魂魄歸于蒿里故<lb/>
有二章其一章曰薤上朝露何易晞露晞明朝更復落<lb/>
人死一去何時歸其二章曰蒿里誰家地聚斂魂魄無<lb/>
賢愚鬼伯一何相催促人命不得少踟蹰至孝武帝時<lb/>
李延年乃分二章為二曲薤露送公卿貴人蒿里歌送<lb/>
士大夫庻人使挽柩者歌之世亦呼挽歌<lb/>
　　長歌　短歌<lb/>
言人壽命長短不可妄求<lb/>
<pb n="KR3j0185_WYG_012-40a"/>
　　陌上桑歌<lb/>
出秦氏女子秦氏邯鄲人有女名羅敷為邑人千乗王<lb/>
仁妻王氏後為趙王家令羅敷出採桑於陌上趙王登<lb/>
臺見而悦之因飲酒欲奪之羅敷行彈筝乃作陌上桑<lb/>
歌以自明焉<lb/>
　　杞梁妻歌<lb/>
杞植妻妹朝日之所作也杞植戰死妻曰上無考中無<lb/>
夫下無子人之苦至矣乃抗聲長哭長城感之頽遂投<lb/>
<pb n="KR3j0185_WYG_012-40b"/>
水而死其妹悲姊子賢貞操乃為作歌名曰杞梁妻賢<lb/>
杞梁植字也<lb/>
　　董逃歌<lb/>
後漢遊童所作也後有董卓作亂卒以逃亡後人習之<lb/>
以為歌章樂府奏之以為規戒<lb/>
　　短簫鐃歌<lb/>
軍樂也黄帝岐伯所作以建武揚徳風動戰士也周禮<lb/>
所謂王大捷則令奏凱樂是也漢樂有黄門鼔吹天子所<lb/>
<pb n="KR3j0185_WYG_012-41a"/>
以宴樂羣臣短簫鐃歌鼔吹之一章耳亦以賜有功諸<lb/>
侯也<lb/>
　　上留田<lb/>
地名也其地人有父母沒兄不字其孤弟者鄰人為其<lb/>
弟作悲歌以諷其兄故曰上留田曲也<lb/>
　　日重光月重輪<lb/>
羣臣為漢明帝所作也明帝為太子樂人作歌詩四首<lb/>
以賛太子之徳其一曰日重光其二曰月重輪其三曰<lb/>
<pb n="KR3j0185_WYG_012-41b"/>
星重耀其四曰海重潤漢末䘮亂後二章亡舊説云天<lb/>
子之徳光明如日規輪如月衆耀如星沾潤如海光明<lb/>
皆比太子徳賢故曰重耳<lb/>
　　横吹<lb/>
胡樂也張博望入西域傳其法西京唯得摩訶兠勒<lb/>
二曲李延年因胡曲更造新聲二十八解乗輿以為<lb/>
武樂後漢以給邊將軍和帝時萬人將軍得用之魏<lb/>
晉已來二十八解不復具存世用者有黄鵠隴頭出<lb/>
<pb n="KR3j0185_WYG_012-42a"/>
闗入闗出塞入塞折楊桞黄華子赤之楊望行人<lb/>
共有十曲<lb/>
　　鞞鼔<lb/>
高羊氏娶于陳豐氏女制鞞鼔鍾磬塤箎<lb/>
　　問大琴大瑟<lb/>
荅曰古者伏羲氏造二十五絃瑟不聞二十絃之瑟廣<lb/>
雅云瑟長三尺六寸六分五絃琴舜之所造有琴即有瑟<lb/>
云<lb/>
<pb n="KR3j0185_WYG_012-42b"/>
　　問女媧笙簧<lb/>
問曰上古音樂未和而獨制笙簧其義云何荅曰女媧<lb/>
伏羲妹蛇身人首斷鼇足而立四極欲人之生而制其<lb/>
樂以為發生之象其大者十九簧小者十三簧也<lb/>
　　釣竿歌<lb/>
伯常子妻所作也伯常子避仇河濵為漁父其妻思之<lb/>
每至河則作釣竿之歌後司馬相如作釣竿歌詩今傳<lb/>
為古曲<lb/>
<pb n="KR3j0185_WYG_012-43a"/>
　　楊鳥<lb/>
白鷢也似鷹而尾上白<lb/>
　　扶老<lb/>
禿鶖也狀如鶴而大大者頭高八尺善與人鬬好啖蛇<lb/>
　　鴈<lb/>
自河北渡江南瘠痩能高飛不畏繒繳江南沃饒每至<lb/>
還河北體肥不能高飛恐為虞人所獲常銜蘆長數寸<lb/>
以防繒繳<lb/>
<pb n="KR3j0185_WYG_012-43b"/>
　　鳬<lb/>
常在江邊沙上食沙石皆消爛唯食海蛤不消隨其矢<lb/>
出用為藥倍勝者也<lb/>
　　鶴<lb/>
千載則變蒼又千歳變黑所謂𤣥鶴也<lb/>
　　馬<lb/>
自識其駒非其駒則齧殺之<lb/>
　　猿<lb/>
<pb n="KR3j0185_WYG_012-44a"/>
五百年化為玃<lb/>
　　鷓鴣<lb/>
南方有鳥曰鷓鴣其名自呼常向日而飛畏霜露早晩<lb/>
稀出有時夜飛飛則輒以樹葉覆背上<lb/>
　　驢<lb/>
為牡則馬為牝則駏<lb/>
　　秦始皇馬<lb/>
有七名馬一曰追風二曰白兎三曰躡景四曰追電五<lb/>
<pb n="KR3j0185_WYG_012-44b"/>
曰飛翮六曰銅雀七曰神鳬<lb/>
　　曹真駃馬<lb/>
曹真有駃馬名為驚帆言其馳驟如烈風舉帆之疾也<lb/>
　　鴛鴦<lb/>
水鳥鳬類也雌雄未嘗相離人得其一則其一相思而死<lb/>
故謂之匹鳥也<lb/>
　　兎<lb/>
口有闕尻有九孔<lb/>
<pb n="KR3j0185_WYG_012-45a"/>
　　獐<lb/>
有牙而不噬一名麕獐見人懼謂之章慴<lb/>
　　鹿<lb/>
青州人謂鹿為獐也<lb/>
　　鵲<lb/>
一名神女俗云七月填河成橋詩云維鵲有巢維鳩居<lb/>
之言其鳩拙假鵲而成巢也<lb/>
　　雀<lb/>
<pb n="KR3j0185_WYG_012-45b"/>
一名嘉賔言常棲宿人家如賔客也詩云誰謂雀無角<lb/>
何以穿我屋<lb/>
　　鷰<lb/>
一名天女一名鷙鳥詩云燕燕于飛差池其羽齊人呼<lb/>
為鳦也<lb/>
　　鴝鵒<lb/>
一名鳲鳩一名鴶鴝今之布糓也江東呼為穫糓也<lb/>
　　烏<lb/>
<pb n="KR3j0185_WYG_012-46a"/>
一名孝鳥一名𤣥烏燕白脰烏也白脰烏子須食母亦能<lb/>
自食其子也<lb/>
　　鷄<lb/>
一名燭夜禮云雞曰翰音鶾雞赤羽逸周書曰文鶾若<lb/>
彩雞周成王時蜀人獻之<lb/>
　　狗<lb/>
一名黄耳禮云犬曰羹獻<lb/>
　　䶂犬<lb/>
<pb n="KR3j0185_WYG_012-46b"/>
周成王時渠搜國獻䶂犬能飛食虎豹<lb/>
　　猪<lb/>
一名參軍一名豕禮云豕曰剛鬛豚曰腯肥亦曰彘江<lb/>
東呼為狶皆通名也豕生子多謂之豵<lb/>
　　羊<lb/>
一名髯鬚參軍禮云羊曰柔毛易曰羝羊觸藩羸其角<lb/>
不能退不能遂盖羊好觝能觸墻垣<lb/>
　　鵁鶄<lb/>
<pb n="KR3j0185_WYG_012-47a"/>
似鳬脚高毛冠江東人家養之以厭火災<lb/>
　　螢火<lb/>
一名耀夜一名景天一名熠耀一名燐一名丹鳥一名<lb/>
夜光一名宵燭一名丹良腐草為之食蚊蚋<lb/>
　　螻蛄<lb/>
一名天螻一名<graphic n="KR2431" url="https://raw.githubusercontent.com/kanripo/KR-Gaiji/master/images/KR2431.png" mimeType="image/png"/>一名碩䑕有五能而不成伎術其一<lb/>
曰飛不過屋其二曰緣不過木其三曰泅不度谷其四<lb/>
曰能穴不能掩身其五曰能走不能先人<lb/>
<pb n="KR3j0185_WYG_012-47b"/>
　　蟋蟀<lb/>
一名吟蛬秋初生得寒則鳴噪濟南人謂之嬾婦一<lb/>
名青<graphic n="KR1465" url="https://raw.githubusercontent.com/kanripo/KR-Gaiji/master/images/KR1465.png" mimeType="image/png"/>今之促織也<lb/>
　　蝙蝠<lb/>
一名仙䑕一名飛䑕五百歳色白腦重集物則頭垂故<lb/>
謂為倒折食之神仙<lb/>
　　蟛蚏<lb/>
小蟹也生海邊塗中食土一名長卿其有一螯大者名<lb/>
<pb n="KR3j0185_WYG_012-48a"/>
為擁劒一名執火<lb/>
　　長跂<lb/>
蠨蛸也身小足長故謂長跂小蜘蛛長脚也俗呼為喜<lb/>
子<lb/>
　　蠅虎<lb/>
蠅狐也形似蜘蛛而色灰白善捕蠅一名蠅蝗一名蠅豹<lb/>
　　莎雞<lb/>
一名促織一名絡緯一名蟋蟀促織謂其鳴聲如急一<lb/>
<pb n="KR3j0185_WYG_012-48b"/>
曰促機絡緯一曰紡緯<lb/>
　　蚯蚓<lb/>
一名蜿蟺一名曲蟺善長吟於地中江東謂之歌女或<lb/>
謂鳴砌亦呼為䗙蚓<lb/>
　　飛蛾<lb/>
善拂燈一名火化一名慕光<lb/>
　　蝘蜓<lb/>
一曰守宫一曰龍子善於樹上捕蟬食之其長細五色<lb/>
<pb n="KR3j0185_WYG_012-49a"/>
者名曰蜥蜴短大者名蠑螈一曰蛇醫大者長三尺其色<lb/>
𤣥紺善螫人一曰𤣥螈一名綠螈<lb/>
　　蜻蛉<lb/>
一名青亭一名蝴蝶色青而大是也小而黄者曰胡梨<lb/>
一曰胡離小而赤者曰赤卒一曰絳騶一曰赤衣使者<lb/>
好集大水上亦名為赤弁丈人<lb/>
　　蛺蝶<lb/>
一名野蛾一名風蝶江東人謂之撻末色白而背青者<lb/>
<pb n="KR3j0185_WYG_012-49b"/>
是也其大如蝙蝠者或黑色或青斑名曰鳯子一名鳯車<lb/>
一名鬼車生江東柑橘園中<lb/>
　　紺蝶<lb/>
一曰青令似蜻蛉而色𤣥紺江東人呼為紺幡亦曰童幡<lb/>
亦曰天雞好以七月羣飛暗天海邊蠻貊食之謂海中<lb/>
青蝦化為之也<lb/>
　　魚子<lb/>
魚子曰鱦亦曰鯤言如散稻米凡魚子總名鯤也<lb/>
<pb n="KR3j0185_WYG_012-50a"/>
　　鯉魚<lb/>
鯉魚之大者鱣魚即今之赤鯉魚也兖州人謂赤鯉為<lb/>
赤驥謂青鯉為青馬謂黒鯉為𤣥駒謂白鯉為白騏謂<lb/>
黄鯉為黄騅<lb/>
　　鮪魚<lb/>
鱧之大者曰鮪鮪鱣屬也大者名王鮪小者名鮛鮪今<lb/>
宜都郡自京門已上江中通出鱏鱣之魚有一魚狀如<lb/>
鱣而小建平人謂之鮥子即此魚也<lb/>
<pb n="KR3j0185_WYG_012-50b"/>
　　蜣蜋<lb/>
能以土苞屎轉而成丸團正無邪角莊周所謂蛣蜣之<lb/>
智在於轉丸者也蜣蜋一名蛣蜣一名轉丸一名弄丸<lb/>
　　蝸牛<lb/>
陵螺也形如螔蝓殻如小螺熱則自懸葉下野人為圓<lb/>
舍如蝸牛故曰蝸舍亦曰蝸牛之子舍蝸殻婉轉有文<lb/>
章絞縛為結似螺殻文故曰螺縛童子結髮亦曰螺䯻<lb/>
亦謂其形似螺殻也<lb/>
<pb n="KR3j0185_WYG_012-51a"/>
　　白魚<lb/>
赤尾曰魟一曰魧或曰魟雄又曰魧魚子好羣浮水上<lb/>
者曰白萍<lb/>
　　蝦蟇子<lb/>
一名科斗一名𤣥針一名𤣥魚形圓而尾大尾脱即脚<lb/>
生<lb/>
　　烏賊<lb/>
一名河伯度事小吏<lb/>
<pb n="KR3j0185_WYG_012-51b"/>
　　鯨魚<lb/>
海魚也大者長千里小者數千丈一生數萬子常以五<lb/>
六月就岸邊生子至七八月導從其子還大海中鼓浪<lb/>
成雷噴沫成雨水族驚畏皆逃匿莫敢當者其雌曰鯢<lb/>
大亦長千里眼為明月珠<lb/>
　　水君<lb/>
狀如人乗馬衆魚導從一名魚伯大水有之漢末有人<lb/>
河際見之人馬皆有鱗甲如大鯉魚但手足别耳目鼻與人<lb/>
<pb n="KR3j0185_WYG_012-52a"/>
不殊視之良久乃入水<lb/>
　　龜名<lb/>
𤣥衣督郵又龜名十號一曰神龜二曰靈龜三曰攝龜<lb/>
四曰寳龜五曰文龜六曰筮龜七曰山龜八曰澤龜九<lb/>
曰水龜十曰火龜大凡物含異氣不可以常理推也火<lb/>
龜猶火䑕耳千歳之龜常有白氣冉冉而起<lb/>
　　鼈名<lb/>
河伯從事江東人謂青衣魚為婢<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>呼童子魚為土父<lb/>
<pb n="KR3j0185_WYG_012-52b"/>
呼鼉為河伯使者<lb/>
　　草蟲<lb/>
結草蟲一名結葦好於草末折屈草葉以為巢窟處處<lb/>
有之<lb/>
　　鶢鶋<lb/>
國語云海鳥曰爰居漢元帝有大鳥如馬駒時人謂之<lb/>
爰居出即凶也<lb/>
　　程雅問蠶<lb/>
<pb n="KR3j0185_WYG_012-53a"/>
蠶為天駟星化何云女兒荅曰太古時有人逺征家有一<lb/>
女并馬一匹女思父乃戲馬曰爾能為我迎得父歸吾<lb/>
將嫁汝馬乃絶韁而去之父所父疑家有故乗之而還<lb/>
後馬見女輙怒而奮擊父怪之而宻問其女女具以<lb/>
實荅父乃射殺馬曝皮於庭所女以足蹙之曰爾馬也<lb/>
欲人為婦自取屠剝何如言未竟皮歘然起抱女而行<lb/>
父還失女後於大桑樹枝間得女及皮盡化為蠶績於樹其繭厚<lb/>
大於常蠶鄰婦取養之其收數倍今世人謂蠶為女兒<lb/>
<pb n="KR3j0185_WYG_012-53b"/>
盖古之遺語也<lb/>
　　程雅問龜<lb/>
問曰靈龜五色知吉凶何也荅曰靈龜五色似玉似金背隂<lb/>
向陽知存亡吉凶千歳遊於蓮之上五色具焉其雄額上<lb/>
兩骨起骨起似角解人言浮於藂蓍下南方人以龜支<lb/>
床足經二十餘歳老人死移床龜尚生不死能行氣導<lb/>
引至神若此<lb/>
　　牛亨問蟬<lb/>
<pb n="KR3j0185_WYG_012-54a"/>
問蟬曰齊女何也荅曰昔齊后忿而死尸變為蟬登庭<lb/>
樹嘒唳而鳴王悔恨故世名蟬為齊女焉<lb/>
　　牛亨問蟻名<lb/>
𤣥駒何也荅曰昔河内人見有人馬數千萬皆如黍米<lb/>
遊動往來從旦至暮家人以火燒之人皆是蚊蚋馬皆成<lb/>
大蟻故呼蚊蚋曰黍民蟻曰𤣥駒也<lb/>
　　𤣥晏先生問鳳<lb/>
問曰鳳為羣鳥之王有之乎答曰非也鳳瑞應之鳥也<lb/>
<pb n="KR3j0185_WYG_012-54b"/>
其雌曰凰雞頭蛇頸鷰頷龜背魚尾五色具采其高六<lb/>
尺與衆鳥異也出則為祥非常見之鳥也人自敬之與<lb/>
鳥别也<lb/>
　<lb/>
　<lb/>
　<lb/>
　<lb/>
　説郛卷十二上<lb/>
<pb n="KR3j0185_WYG_012-55a"/>
欽定四庫全書<lb/>
　説郛卷十二下　　　　　元　陶宗儀　撰<lb/>
　　古今考序<lb/>
渠陽山中暇日編校經傳自西漢諸儒去古未逺已不<lb/>
能盡識三代遺制凡冕服車旗類以叔孫通所作漢禮<lb/>
器制度為據其所臆度者無以名之則曰猶今之某物<lb/>
然孔賈諸儒為之疏義則又謂去漢久逺雖漢法亦不<lb/>
可考因歎三代遺制始變於周末大壊於秦漢而盡亡<lb/>
<pb n="KR3j0185_WYG_012-55b"/>
於魏晉以後雖名物稱謂字義音釋亦鮮有存者故使<lb/>
經生學士白首窮經而疲弊於訓詁佔畢之末有終其<lb/>
身而不能盡知者方秦之焚書者<hi>云云</hi>嗚呼是誰之咎<lb/>
歟解之繇曰无所往其來復吉有攸往夙吉漢承秦敝<lb/>
大難既解是无所往也而昧於來復夙吉之戒徒能隨<lb/>
世就是為秦漢以後規模賈誼所謂建久安之勢成長<lb/>
治之業者盖欲及時定制盡復三代之舊為萬世太平<lb/>
計而一時君臣不足以知此至董仲舒王吉則浸逺浸<lb/>
<pb n="KR3j0185_WYG_012-56a"/>
疏盖自是人情習於簡陋古制盖不可考矣姑即漢紀<lb/>
隨文辯證作古今考<lb/>
<pb n="KR3j0185_WYG_012-57a"/>
　　古今考<hi>魏了翁</hi>
高帝紀<lb/>
　自秦而上即始封之國或王跡所基以為代號舜起<lb/>
　側微然自顓帝以來有國至瞽瞍故因居媯汭以虞<lb/>
　為號由匹夫而有天下乃自漢始故無所因襲與陳<lb/>
　項諸人各以始王為號至魏晉齊梁隋唐以後則往<lb/>
　往由枋臣禪代故多以封爵亦與漢異<lb/>
高皇帝者何漢五年羣臣上皇帝尊號此有天下十一<lb/>
<pb n="KR3j0185_WYG_012-57b"/>
年諡號曰高祖皇帝<lb/>
　戴氏所集禮記如中庸如閒居諸篇始有三王之文<lb/>
　至左氏始有五伯之文孟子始有五霸之説<lb/>
　人主自號皇帝自秦政始而漢因之謚曰高皇帝則<lb/>
　亦襲始皇之陋也三皇五帝之稱號聖人未嘗言雖<lb/>
　三王五伯亦未嘗及僅見於孟氏書戴氏禮而禹之<lb/>
　為王亦未嘗見凡書之言夏王者皆桀也商人周人<lb/>
　始正王號自陋儒俗師强為等差於是抗皇號於至<lb/>
<pb n="KR3j0185_WYG_012-58a"/>
　高而妄意帝稱羞與王伍盖春秋時吳楚越皆稱王<lb/>
　矣至於戰國則齊魏韓趙諸君亦稱王王號既卑則<lb/>
　强者不得不帝於是秦昭王稱西帝齊閔王稱東帝<lb/>
　尋懼而復稱王至秦政廿六年遂兼皇帝號然猶遲<lb/>
　之以廿六年之久亦見其有未慊於心者漢初大抵<lb/>
　反秦以從民望而於典章法度猥襲秦餘如皇帝之<lb/>
　稱最為固陋而因仍不改於是有效尤而動如南越<lb/>
　王稱南武帝盖生而自為謚矣極於後世如漢哀帝<lb/>
<pb n="KR3j0185_WYG_012-58b"/>
　以方士之説為聖劉太平之號唐高宗中宗以武韋<lb/>
　二婦人之言有天皇應天之號紛紛錯出由是踵為<lb/>
　故常姑摘其人言之元宗徳宗皆以聖神文武皇帝<lb/>
　為號此二君昬僻召亂者也而以是稱之又將誰欺<lb/>
　徳宗尚以為未足乃於朱泚未平之日狥羣臣之請<lb/>
　欲更加二字夫此四言且不敢當其一而唐之君臣<lb/>
　少之乃知後世虚名侈號君臣同一愚也成湯曰武<lb/>
　王周文曰寜王則人稱之而已不自居也安有累善<lb/>
<pb n="KR3j0185_WYG_012-59a"/>
　積美至十餘言而不厭乎頼神宗皇帝黜去尊號之<lb/>
　之請足以一洗千載之陋然尚有未盡改者謚者節<lb/>
　以壹惠也今自唐至于國朝帝謚之多至七八字反<lb/>
　以字多而難于省記義廣而不能取信且以一二言<lb/>
　之如所謂曰聖曰神則大而化聖而不可知今猶以<lb/>
　為未足也加之以文武抑不知聖神不足以統文武<lb/>
　耶藉曰書既言之矣又姑舉其一言之唐帝之謚莫<lb/>
　多于宣宗盖高祖太宗猶不過七字宣宗至十有八<lb/>
<pb n="KR3j0185_WYG_012-59b"/>
　字宣視諸帝固亦稍優游而遂謂𤣥聖至明與武文<lb/>
　睿智仁神等字無一不備夫如是過于堯舜三王逺<lb/>
　矣而唐業之衰實始于此<lb/>
　漢者何高皇帝起漢中即始王以為代號也自羲昊<lb/>
　以來書志可考者皆有始祖舜雖側微然自顓帝以<lb/>
　來有國至瞽瞍失之至夏后氏殷人周人以訖于嬴<lb/>
　政則皆以始封為代號夏之後為杞至楚悼王而後<lb/>
　息殷之後為宋至齊湣王而後息周自后稷迄于赧<lb/>
<pb n="KR3j0185_WYG_012-60a"/>
　王大抵三代之宗廟血食皆二千餘年自秦罷矦置<lb/>
　守于是始有由匹夫而有天下者故往往無所因襲<lb/>
　一時如劉如項如陳不得不以始王為號至魏晉齊<lb/>
　梁隋唐以後則率以枋國浸成禪代故又以封爵為<lb/>
　號亦與漢異<lb/>
高祖<lb/>
　既曰高祖矣此其言高祖何繫之帝則謚也繫之祖<lb/>
　則廟號也武丁祖甲太甲雖有廟號而丁甲以目為<lb/>
<pb n="KR3j0185_WYG_012-60b"/>
　紀由殷而上無謚或以堯舜禹湯等為謚非也至殷<lb/>
　始有三宗至周始有文武等謚至高帝以後而一人<lb/>
　有謚有號然謚曰高皇帝廟曰高祖猶通一高字也<lb/>
　至文帝以後然後號與謚異猶曰太宗世宗中宗世<lb/>
　祖云爾又東漢後則一人之身既曰明帝又曰顯宗<lb/>
　既曰章帝又曰肅宗不知節惠者安所據也明章猶<lb/>
　可宗也又其後也和帝曰穆宗殤帝曰<hi>闕</hi>宗安帝曰<lb/>
　恭宗則終漢之世無一而非宗矣又其後也帝謚少<lb/>
<pb n="KR3j0185_WYG_012-61a"/>
　而五六言多至十七八言雖有博識强記之士固已<lb/>
　不能悉數施諸召命奏疏亦以文繁難于節約其勢<lb/>
　必以廟號陵名代之則是一人而兼十餘字之美義<lb/>
　有相包字猶别出雖有昬僻之主猶得仁聖之名施<lb/>
　諸當時人已議朝臣之庸鄙書諸簡册人復議世道<lb/>
　之澆訛相承至今謚為虛設僅以陵廟見諸典章又<lb/>
　極其事而言之則必如殷三宗漢七制無害其為廟<lb/>
　號以其有徳可宗而不在迭毁之數也和殤安順以<lb/>
<pb n="KR3j0185_WYG_012-61b"/>
　來胡為而皆無不可宗之帝有天下者知和殤安順<lb/>
　亦復為宗則知廟號乃承陋襲訛不可不速已也<lb/>
沛豐邑中陽里人<lb/>
　此謂泗水郡之屬縣曰沛沛之聚邑曰豐其里曰中<lb/>
　陽盖自秦滅古制郡縣里邑之别茫不可考今姑言<lb/>
　之古者大而别之曰九州細而别之曰天子諸矦所<lb/>
　治皆曰國國之外曰野則六鄉六遂與三等采地在<lb/>
　焉其得名縣者有三總王畿之内曰縣則天子之寰<lb/>
<pb n="KR3j0185_WYG_012-62a"/>
　内是也<hi>寰即縣字</hi>六遂之内有縣凡二千五百家則四甸<lb/>
　為縣是也三百里至四百里為縣則甸稍縣都是也<lb/>
　至春秋末趙簡子誓師則謂上大夫受縣下大夫受<lb/>
　郡杜預引周書作雒篇謂千里一縣縣有四郡魯昭<lb/>
　五年左傳亦云晉有四十縣遺守四十乗則縣有百<lb/>
　乗合乎周書而背乎周禮未知孰為可信大抵皆未<lb/>
　是後所謂縣在秦孝公併邑聚而為縣而縣之名始<lb/>
　此也郡之名不見於經亦始見於趙鞅之言乃是縣<lb/>
<pb n="KR3j0185_WYG_012-62b"/>
　統郡而不以郡統縣自秦始皇并天下為三十六郡<lb/>
　然後以郡統縣其時縣猶有邑在焉故曰沛豐邑<lb/>
姓劉氏<lb/>
　古未有姓氏併書者春秋傳曰天子建國因生以賜<lb/>
　姓胙之土而命之氏杜預謂若舜由媯汭故陳為媯<lb/>
　姓胙之以土而命氏以陳外傳亦曰帝嘉禹徳賜姓<lb/>
　曰姒而氏曰有夏胙四岳國賜姓曰姜而氏曰有吕<lb/>
　盖繫之以姓命之以氏故子孫雖同姓而各别氏也<lb/>
<pb n="KR3j0185_WYG_012-63a"/>
　氏又謂之族盖舉其人則曰華氏向氏指其宗則曰<lb/>
　戴族桓族若此者可以類求大率姓受於天子族禀<lb/>
　之國君然其間容有不賜姓者各從其父之姓族如<lb/>
　黄帝之子二十五人而得姓者纔十有二是也又有<lb/>
　不禀時君之命而自為氏者士㑹之帑處秦為劉氏<lb/>
　伍貟之子在齊為王孫氏智伯之將滅智果自别其族為<lb/>
　輔氏雖曰别氏然未有總書曰姓某氏者至於後世<lb/>
　則姓氏之制不明故舉稱氏為姓而不知别且同姓<lb/>
<pb n="KR3j0185_WYG_012-63b"/>
　别氏禮所謂雖百世而昬姻不通者今豈復知此或<lb/>
　疑劉氏之始詳見贊末<lb/>
母媼父太公<lb/>
　古者父為士子為天子諸矦祭以天子諸矦其尸服<lb/>
　以士服盖天子諸矦之有父者鮮矣儀禮䘮服有為<lb/>
　君之父母期則君固有父在者第始封之君則有之<lb/>
　天子之父則罕瞽瞍之卒不知何時此不可攷武王<lb/>
　滅殷則文考已殁故併取太王王季為王迹所由興<lb/>
<pb n="KR3j0185_WYG_012-64a"/>
　者而追王焉漢高帝起自亭長祖豐公父太公皆不<lb/>
　知名母媼不知姓與前代之興絶異古人有謂父為<lb/>
　太公者雖不見於經而齊世家云西伯獵遇吕尚曰<lb/>
　吾太公望子久矣故號太公望以此知太公者古人<lb/>
　以為父稱周之時有爵者稱公至楚縣尹為公晉大<lb/>
　夫伯有稱公盖名稱之紊至秦時滋不可制故亭長<lb/>
　之父亦稱公至後漢章帝紀祠太上皇於萬年縣<hi>注</hi>
　名煓<hi>它官反</hi>一名執嘉此不知何所據而遷固乃不及<lb/>
<pb n="KR3j0185_WYG_012-64b"/>
　之恐未可信也自五年以後先媼曰昭靈夫人盖自<lb/>
　初起兵時媼已卒於小黄北矣既有天下惟父獨存<lb/>
　而止稱太公非敢忘之以古無此典耳因家令言始<lb/>
　剏太上皇之號以隆之不惟古制所無且古亦未有<lb/>
　太字後人加㸃以别大字于是人主之父母皆曰太<lb/>
　至于祖母則曰帝太太后或曰太皇太后夫皇云者<lb/>
　祭祀之所稱太云者後世以為父卒母存之號今用<lb/>
　之人主之父母則無所忌盖所沿襲者久矣其後昭<lb/>
<pb n="KR3j0185_WYG_012-65a"/>
　靈為后高祖之兄之姊之女皆追尊為王后而最可<lb/>
　怪者高帝之伯嫂為隂安矦仲嫂皆王后豈隂安尚<lb/>
　有撩釜之憾故下后一等耶名稱之不正莫甚于此<lb/>
　自是而後則天子之妾母若本生父母皆有生封死<lb/>
　贈之文晉魏以後則曉然著令文武官各得以品秩<lb/>
　封贈父祖大非古意盖追冊追命追祖春秋時雖已<lb/>
　有之然出于王朝所賜未有持法令以自陳者況以<lb/>
　三歳一贈無所限極墓中士服而廟貌公衮者有之<lb/>
<pb n="KR3j0185_WYG_012-65b"/>
　此于禮奚據故鄭康成謂追王者以王禮改𦵏盖疑<lb/>
　名與服異使如後世三歳一贈則死者數離發掘之<lb/>
　害亦不得一安於其土矣<lb/>
母媼夢與神遇<hi>闕</hi>
隆凖而龍顔<lb/>
　凖於五則為揆平取正之器所謂繩直生凖是也亦<lb/>
　所以協樂律而史記謂始皇長凖高祖隆凖皆相承<lb/>
　為鼻豈面目以是取正邪經傳有顙有角未有稱顔<lb/>
<pb n="KR3j0185_WYG_012-66a"/>
　者曰額曰顔亦後世之稱史册用字之訛如此類甚<lb/>
　衆本不足辨因一及之以見風氣既降稱謂亦非<lb/>
試吏廷中吏<lb/>
　古者三公曰三吏卿大夫以及邦國之仕者皆曰羣<lb/>
　吏而别為府史胥徒賈奚之等以異貴賤府史胥徒<lb/>
　無吏稱也至此始混為一區<lb/>
亭長<hi>亭有兩卒一為亭父掌開閉掃除一為求盜掌捕盜賊</hi>
　周制五家為比五比為閭四閭為族五族為黨五黨<lb/>
<pb n="KR3j0185_WYG_012-66b"/>
　為州五州為鄉秦人易之十里一亭十亭一鄉盖田<lb/>
　制壊而鄉法廢專以譏防征商檢柅盜賊為事而先<lb/>
　王相保相愛相賙相貰之實正無復有存者矣<lb/>
嘗從王媼武負貰酒<lb/>
　古者戒羣飲使萍氏紀酒未聞使民為酒以自粥也<lb/>
　私粥不已民相與爭利則暴君汚吏必至𣙜酤盖此<lb/>
　時實啓之<lb/>
蕭何為主吏主進令諸大夫曰進不滿千錢坐諸堂下<lb/>
<pb n="KR3j0185_WYG_012-67a"/>
　按顔注大夫客之貴者夫大夫之稱至隆極貴豈沛<lb/>
　縣吏民可得而通稱乎公邑長亦曰大夫蕭叔大夫<lb/>
　之類是也卿亦號大夫單伯㑹伐宋傳云周大夫而<lb/>
　記亦曰諸矦之上大夫卿是也孤亦曰大夫春秋書<lb/>
　宋人殺其大夫是也公亦曰大夫詩謂三事大夫是<lb/>
　也韓信謂諸軍為士大夫容有軍吏在焉要是自春<lb/>
　秋以後名稱混亂矣<lb/>
賀錢萬<lb/>
<pb n="KR3j0185_WYG_012-67b"/>
　詩所謂錢盖農器也上聲以泉幣為錢不知自何時<lb/>
　始小學書亦無此字史記平凖書載虞夏之幣三品<lb/>
　管子論禹湯以金鑄幣未有錢之號也至管子國語<lb/>
　吕氏春秋史記漢則周齊秦晉楚趙之幣皆名錢矣<lb/>
吕公者好相人<lb/>
　相人二字始見於左傳文公元年内史叔服能相人<lb/>
　至荀卿始為書非之然未得其要大抵吕公能相高<lb/>
　祖之當貴而不能相吕后之覆宗此大學曰莫知其<lb/>
<pb n="KR3j0185_WYG_012-68a"/>
　子之惡其是之謂歟<lb/>
高祖為亭長素易諸吏乃紿為謁曰賀錢萬實不持一<lb/>
錢入吕公大驚起迎之門<lb/>
　古者歳時月吉以禮㑹民讀法必習射必行飲酒之<lb/>
　禮所以申之孝悌書其徳行道藝非以事虞樂也所<lb/>
　謂周禮其猶醵歟則古亦有合錢飲酒之禮特民自<lb/>
　樂耳今縣有重客而民得持錢入縣縣遣功曹主進<lb/>
　滿千錢者升之堂上不則退之堂下惟商財賄毋問<lb/>
<pb n="KR3j0185_WYG_012-68b"/>
　齒徳亭長以警盜送徒為事亦一役夫耳乃得以虚<lb/>
　聲紿謁恐喝重使起迎之門遂坐上坐且上坐賔位<lb/>
　也必令一亭長以氣奪之絶無鄉飲謀賔澹臺以公<lb/>
　事造偃之風俗之壊已久矣而史書之以為美談<lb/>
魯元公主<lb/>
　韋昭以元為謚顔籀非之劉攽曰此史臣追書也是<lb/>
　皆未聞古者婦人有字配姓如伯姬仲子孟姜季嬴<lb/>
　之等是也有以氏以姓者魯國姜是也有以姓繫之<lb/>
<pb n="KR3j0185_WYG_012-69a"/>
　夫氏者衛孔姬晉趙姬之等是也有以姓繫夫爵如<lb/>
　楚息媯齊棠姜魯秦姬之等是也有系夫謚如宋共<lb/>
　姬齊昭姬晉懐嬴魯定姒秦穆姬衛莊姜之類是也<lb/>
　有系之子如陳夏姬宋景曹是也又有越禮而妄自<lb/>
　為謚則齊共姬昭姬魯聲子出姜晉辰嬴衛戴媯之<lb/>
　等不可勝數魯元生而封魯死而追謚名之不正甚<lb/>
　矣古者邑于謝則歸謝邦之蔡則治蔡若假之名而<lb/>
　實不往則其于義也何居必責之就國則婦無與公<lb/>
<pb n="KR3j0185_WYG_012-69b"/>
　事使以魯爵而居趙古亦未有此此一時率意變古<lb/>
　極于後世有父為秦公而母為魏國夫人者以秦公<lb/>
　而母為魏國夫人者以秦公之妻而爵之魏則疑于<lb/>
　再適矣有一婦人而封兩大國者則疑于兩從矣至<lb/>
　于國朝命婦封爵之不正與后之有謚猶如舊制后<lb/>
　謚以上一字係之帝此亦稍得禮意惟公卿大夫之<lb/>
　妻無謚始為合禮公主之稱雖曰非古亦周女下嫁<lb/>
　命魯主昬之意<lb/>
<pb n="KR3j0185_WYG_012-70a"/>
老父相吕后曰夫人天下貴人也<lb/>
　古者邦君之妻曰夫人邦人稱之曰君夫人卿大夫<lb/>
　之妻曰内子人亦曰内子夫人之號無敢竊也今亭<lb/>
　長之妻客稱之曰夫人然則過相稱謂不知起于何<lb/>
　時雖春秋時亦未有此流及後世則夫人遂為貴賤<lb/>
　之通稱<lb/>
高祖為亭長以竹皮為冠及貴常冠所謂劉氏冠<lb/>
　古者衣服不貳所以同風俗壹民徳自春秋以後如<lb/>
<pb n="KR3j0185_WYG_012-70b"/>
　鷸冠翠被胡服以皆先王之所禁今以亭長自為竹<lb/>
　皮冠亦見王制之不明人皆得以率情妄作其後爵<lb/>
　公乘以上方得冠劉氏冠一時之為一人之見而遂儕於先<lb/>
　王之命服服之日變月變而不復先王之舊盖由日<lb/>
　改月化民由之而不知可勝歎夫<lb/>
高祖為亭長為送徒驪山<lb/>
　送徒驪山秦政自營墳墓也古之帝王未始有是劉<lb/>
　向曰黄帝𦵏于橋山堯葬濟隂丘隴皆小𦵏具甚微<lb/>
<pb n="KR3j0185_WYG_012-71a"/>
　舜𦵏蒼梧二妃不從禹𦵏㑹稽不改其列文武周公<lb/>
　𦵏于畢皆無丘壠之處雖然此僅言薄𦵏耳而經傳<lb/>
　咸無帝王自營墳墓之文考之儀禮自始死小歛大<lb/>
　歛殯奠後始記筮宅然則筮宅盖生者之事也或曰<lb/>
　事不預定而取便于倉卒可乎曰古之𦵏與今異冡<lb/>
　人掌公墓之地辨其兆域而為之圖先王之葬居中<lb/>
　以昭穆為左右若文王葬于畢則子孫皆就而葬之<lb/>
　文王居中武王為昭居左成王為穆居右則兆域之<lb/>
<pb n="KR3j0185_WYG_012-71b"/>
　列固有定序下至公卿大夫皆以爵列為丘封之度<lb/>
　雖萬民墓地亦墓大夫掌之盖自天子以至庶人未<lb/>
　有不族葬而序列者故兆域既有定序丘封亦有定<lb/>
　制非如後世有某山某水之説則取辦于殯歛殷奠<lb/>
　之後乃人情事理之當然闔閭秦惠文等五王始大<lb/>
　作丘壠多其瘞藏至秦政自為驪山用吏徒數十萬<lb/>
　人曠日者十年上崇山墳下錮三泉其高五十餘丈<lb/>
　周廻五里餘石槨為游館人膏為燈燭水銀為江海<lb/>
<pb n="KR3j0185_WYG_012-72a"/>
　黄金為鳬雁被以珠玉飾以翡翠中成遊觀上成山<lb/>
　林慮人之窺伺也則為機械之變以射穿掘之人慮<lb/>
　為機者之泄也則生薶工匠慮無與其共樂也則多<lb/>
　殺宫人以實之曾未幾何外被項籍之災内罹牧豎<lb/>
　之禍然則役徒數十萬祗以自戮其尸焉耳矣由是<lb/>
　而後襲為故常漢之陵與廟率是人主自為之<lb/>
高祖送徒驪山徒多道亡自度比至皆亡之夜皆解縱<lb/>
所送徒徒中壯士願從者十餘人<lb/>
<pb n="KR3j0185_WYG_012-72b"/>
　古者井牧之制修則五家為比五比為閭四閭為族<lb/>
　五族為黨五黨為州五州為鄉絲聨繩貫有保有愛<lb/>
　不惟寓親睦之意亦以察姦宄之萌夫間有遂遂上<lb/>
　有徑溝上有畛洫上有涂澮上有道川上有路以逹<lb/>
　于畿不惟為瀦泄之計亦以嚴出入之限行旅之往<lb/>
　來有節然後可以逹國民之轉徙有授然後可以出<lb/>
　鄉而諜賊之人相戕之人鬬囂之人不時不物之人<lb/>
　各有官以察之當是時也使有驪山亡徒一人則必<lb/>
<pb n="KR3j0185_WYG_012-73a"/>
　有縳而問之寜聴其肆行阡陌間而無所忌憚與高<lb/>
　帝身履其事而不知變秦以復于古盖自是後門闗<lb/>
　道路之政戸口客主之數徒為具文豈惟無復賙䘏<lb/>
　親睦之意雖蒐姦隠慝無由察知民立乎覆載之間<lb/>
　自生自死自往自來縣官亦不以為事而君師之職<lb/>
　廢矣<lb/>
秦二世元年陳勝起蘄<lb/>
　自秦以前未有以全盛之天下十五年而亡者亦未<lb/>
<pb n="KR3j0185_WYG_012-73b"/>
　有隴上之耕夫無尺寸之資以取天下者此罷封建<lb/>
　廢井田之明驗也古者封國之制計不易之田以為<lb/>
　都畿田方千里公矦田方百里伯七十里子男五十<lb/>
　里不能五十里附於諸侯曰附庸其山林陵麓川澤<lb/>
　各隨田以為封疆之界大抵制國不過千乗都城不<lb/>
　過百雉家富不過百乗五國以為屬屬有長十國以<lb/>
　為連連有帥三十國以為卒卒有正二百一十國以<lb/>
　為州州有伯天子賜之弓矢然後得專征賜之斧鉞<lb/>
<pb n="KR3j0185_WYG_012-74a"/>
　然後得專殺天子適諸矦曰廵守廵所守也春省耕<lb/>
　而補不足秋省歛而助不給入其疆土地辟田野治<lb/>
　養老尊賢俊傑在位則有慶慶以地反是則有責一<lb/>
　不朝則貶其爵再不朝則削其地三不朝則不師移<lb/>
　之諸矦朝於天子曰述職述所職也唐虞三代其制<lb/>
　各異或五載一廵守羣后四朝或比年一小聘三年<lb/>
　一大聘五年一朝或六年五服一朝又六年王乃大<lb/>
　時廵制雖小異大抵東南西北朝聘循環天子無踰<lb/>
<pb n="KR3j0185_WYG_012-74b"/>
　時不與四方諸矦接四方諸矦無踰年不禀命于天<lb/>
　子此開誠心布公道正矦度逹民隠故能君無失道<lb/>
　臣無干紀民無覬覦裔無謀夏此封國之大畧也方<lb/>
　里為井一井八家為田九百畆四井為邑四邑為丘<lb/>
　四丘為乗凡六十四井一丘之賦戎馬一匹牛三頭<lb/>
　四甸為縣四縣為都盖甸地方八里八八六十四井<lb/>
　旁加一里為成即三十六井是為百井一成之賦長<lb/>
　轂一乗甲士三人步卒七十二人<hi>八百夫中取七十五人亦什一之法</hi>
<pb n="KR3j0185_WYG_012-75a"/>
　五家為比五比為閭四閭為族五族為黨五黨為州<lb/>
　五州為鄉六鄉出車百乗六遂亦百乗五人為伍五<lb/>
　伍為兩四兩為卒五族為旅五旅為師五師為軍總<lb/>
　萬二千五百人千乗之車步卒甲士七萬五千人是<lb/>
　為六軍天子提封百萬井出車萬乗為六軍者十大<lb/>
　都之田方三十二里為井一千有竒為家八千有竒<lb/>
　出車十乗有竒公矦之國方百里為田萬井或為十<lb/>
　都或為九都為夫家八萬出車百乗歩卒甲士七千<lb/>
<pb n="KR3j0185_WYG_012-75b"/>
　五百人為師者三是故天子萬乗言車數也諸侯千<lb/>
　乗大夫百乗言夫數也<lb/>
　　雜識諸條附<lb/>
至陽赫赫發自坤兮至隂肅肅躋於乾兮寂然反照珠<lb/>
　在淵兮沃之不滅又不燔兮長虹流電光燭天兮<hi>東坡</hi>
　<hi>服胡麻賦語</hi>
晦翁云舊有監本荀子節奏皆作族常疑其誤後見漢<lb/>
　書亦然盖古字通用未可以臆見輕改也<hi>與黃商伯帖</hi>
<pb n="KR3j0185_WYG_012-76a"/>
又云大丈夫當斬新自做家計豈可碌碌隨人後乎<lb/>
晦翁託黄商伯撿太宗實録中白鹿洞一事在太平興<lb/>
　國五年<hi>㑹要作六年更詳之</hi>六月以洞主明起為褒信主簿其<lb/>
　下有少本末並告録示<lb/>
<pb n="KR3j0185_WYG_012-77a"/>
　　釋常談卷上<hi>亡名氏</hi>
　世有輕裘公子長鋏少年策玉轡於春朝風流可愛<lb/>
　酌金壺於月夜逸樂無偕洎乎陪佳客之談諧與儒<lb/>
　士之言論理渉隠諭不究津涯幾至面牆真可痛惜<lb/>
　遂乃採古經之祕義掇前史之奥詞僅以成編隨目<lb/>
　註解總得二百事名曰釋常談庶有飾於蕪詞固不<lb/>
　愧於博學其或繼玉麈尾者無倦習諸云爾<lb/>
　　投筆<lb/>
<pb n="KR3j0185_WYG_012-77b"/>
從文入武謂之投筆漢班超字仲叔家貧傭書以自給<lb/>
乃擲筆於地曰大丈夫當效張騫傅介子立功於異域<lb/>
以取封侯萬里之外安能久事筆硯乎時大將軍耿康<lb/>
用超為行軍司馬討西域有功封為定逺侯<lb/>
　　甲第<lb/>
好宅謂之甲第甲者首也漢書平恩侯許伯入新宅葢<lb/>
寛饒訪之入門仰視而歎曰富貴無常如此甲第所閲<lb/>
甚多忽即易主<lb/>
<pb n="KR3j0185_WYG_012-78a"/>
　　醇醪<lb/>
好酒謂之醇醪吳書程據常以氣凌周瑜瑜未嘗有愠<lb/>
色承奉愈謹程據自慙遂投分於瑜曰與公瑾<hi>公瑾周瑜字也</hi>
為友如飲醇醪不覺自醉<lb/>
　　小冠子夏<lb/>
患目者謂之小冠子夏漢書杜欽杜鄴俱有大名於世兩<lb/>
人皆字子夏欽眇一目被人呼之盲子夏欽惡以盲字<lb/>
為號自作一小冠戴之時皆呼為小冠子夏<lb/>
<pb n="KR3j0185_WYG_012-78b"/>
　　喋喋<lb/>
多語話謂之喋喋漢文帝幸上林苑虎圏問上林尉虎<lb/>
圏中事尉一詞不措有嗇夫代奏對言語無窮應答不<lb/>
滯帝乃命與嗇夫官張釋之諫曰不可嗇夫利口㨗給<lb/>
陛下若與之官即使天下之人唯事口舌喋喋而已帝<lb/>
遂納諫<lb/>
　　泰山<lb/>
丈人謂之泰山𤣥宗開元十三年封禪于泰山張説為<lb/>
<pb n="KR3j0185_WYG_012-79a"/>
封禪使説女壻鄭鎰本是九品官舊例封禪後自三公<lb/>
已下皆轉遷一階一級惟鄭鎰是封禪使女壻驟遷至<lb/>
五品兼賜緋服因大酺次𤣥宗見鎰官位騰跳怪而問<lb/>
之鎰無詞以對優人黄幡綽奏曰此乃泰山之力也因<lb/>
此以丈人為泰山<lb/>
　　渭陽<lb/>
舅謂之渭陽左傳云秦康公之母即晉獻公之女也康<lb/>
公送晉獻公之子文公至渭陽曰見我舅氏如母存焉<lb/>
<pb n="KR3j0185_WYG_012-79b"/>
<hi>凡山以南面為陽水以北面為陽</hi>是康公送舅至渭水之北因曰渭陽<lb/>
也<lb/>
　　宅相<lb/>
外甥謂之宅相魏舒字陽元少孤為外家寗氏所養寗<lb/>
氏起宅相者曰此宅合出貴甥魏舒聞之曰吾為外家<lb/>
成此宅相也舒後位至晉卿果如宅相者之言因呼外<lb/>
甥為宅相<lb/>
　　玉潤<lb/>
<pb n="KR3j0185_WYG_012-80a"/>
女壻謂之玉潤晉樂廣字彦輔衆皆呼為冰清女壻衛<lb/>
玠字叔寳世號為玉人故時為之語曰婦翁冰清女壻<lb/>
玉潤<lb/>
　　東牀<lb/>
女壻謂之東牀晉太尉郗鍳遣門生求女壻於王導家<lb/>
導命來使徧觀之王氏子弟咸自矜持唯一人於東牀<lb/>
坦腹而卧旁若無人郗太尉聞之曰東牀坦腹者佳壻<lb/>
也訪問乃是羲之遂以女妻焉<lb/>
<pb n="KR3j0185_WYG_012-80b"/>
　　有尺布斗粟之事<lb/>
兄弟不睦謂之有尺布斗粟之事漢文帝時淮南王長<lb/>
乃文帝弟也謀不軌文帝不忍戮謫於蜀在道不食而<lb/>
死時人謡言曰一尺布尚可縫一斗粟尚可舂兄弟二<lb/>
人不相容帝聞之追悔不及<lb/>
　　參商<lb/>
兄弟不和夫婦不睦皆謂之參商也左傳曰昔高辛氏<lb/>
有二子長曰閼伯次曰實沉居于曠林皆不相善日尋<lb/>
<pb n="KR3j0185_WYG_012-81a"/>
干戈以相征討后帝不臧遷閼伯于商丘主辰星<hi>商人以辰</hi>
<hi>星為商星也</hi>遷實沉于大夏主晉星<hi>唐人以晉星為參星</hi>故謂之參商<lb/>
<hi>商丘宋地大夏則今山西晉陽縣是也</hi>
　　張盖<lb/>
戴席㡌謂之張盖春秋後語曰商君問趙良曰吾相秦<lb/>
何如五羖大夫良曰五羖大夫相秦也勞不坐乗暑不<lb/>
張盖及其薨也童子不謌謡舂者不相杵君不如也<lb/>
　　傾盖<lb/>
<pb n="KR3j0185_WYG_012-81b"/>
卸㡌謂之傾盖家語曰孔子之郯遇程子於途傾盖而<lb/>
語終日甚悦顧謂子路曰取束帛以贈先生傾盖駐車<lb/>
者也<lb/>
　　愛忘其醜<lb/>
人有相善不顧其過謂之愛忘其醜吕氏春秋曰陳有<lb/>
醜人名敦洽龍眉權顙廣眼垂肩唇薄鼻昂皮膚皴黑<lb/>
陳侯悦之外使治國内使制身後為楚兵所圍發言拙戇<lb/>
楚遂大怒促兵伐陳三月而滅人有言曰敦洽貌陋足<lb/>
<pb n="KR3j0185_WYG_012-82a"/>
以駭人語拙足以䘮國陳侯可謂愛忘其醜<lb/>
　　水竇<lb/>
溝渠謂之水竇左傳曰蓽門圭竇之人而皆凌其上又<lb/>
曰禮義者人情之竇大可通流也<lb/>
　　素領<lb/>
項後白髮謂之素領漢馮唐白首為郎官素髪垂領<lb/>
　　銅臭<lb/>
將錢買官謂之銅臭後漢崔烈有重名靈帝時入錢五<lb/>
<pb n="KR3j0185_WYG_012-82b"/>
百萬拜司徒烈名譽遂減乃問其子鈞曰外人議我以<lb/>
為如何鈞對曰人盡嫌大人銅臭烈怒舉杖擊之鈞服<lb/>
武弁而走烈曰撾不受而走豈為孝乎鈞曰舜事瞽叟<lb/>
小杖則受大杖則走烈慙而止今以富者亦曰銅臭也<lb/>
　　躍馬肉食<lb/>
乗肥馬食珍味謂之躍馬肉食史記秦國蔡澤問善相<lb/>
者唐舉曰聞君相李兑百日内持國柄有諸乎舉曰有<lb/>
之請相予何如唐舉視之曰君掲鼻戾唇魋顔蹙頸吾<lb/>
<pb n="KR3j0185_WYG_012-83a"/>
聞聖人不相殆先生乎蔡澤知唐舉戱之乃問年曰君更得<lb/>
四十三年矣蔡澤笑曰吾躍馬肉食更得四十三年亦<lb/>
足矣後果代應侯為秦相<lb/>
　　元昆<lb/>
長兄謂之元昆周易曰元者善之長也亨者嘉之㑹也<lb/>
元則長也故論語曰人不間于其父母昆弟之言注云<lb/>
昆即兄也非長兄不得呼元昆也<lb/>
　　義方之訓<lb/>
<pb n="KR3j0185_WYG_012-83b"/>
敎子弟謂之義方之訓左傳曰石碏云臣聞愛子敎之<lb/>
以義方也<lb/>
　　絺綌<lb/>
葛衫謂之絺綌論語曰當暑袗絺綌必表而出之注曰<lb/>
單着葛衫而出非禮也<lb/>
　　挾纊<lb/>
著綿衣謂之挾纊史記楚與齊戰楚既衆時值切寒楚<lb/>
王撫慰將士甘言勉之三軍皆如挾纊不覺寒也<lb/>
<pb n="KR3j0185_WYG_012-84a"/>
　　倒載<lb/>
沉醉謂之倒載晉山簡字季倫為荆州牧每出酣唱而<lb/>
歸人歌曰山翁住何處來往高陽池日夕倒載歸酩酊<lb/>
無所知<lb/>
　　加籩<lb/>
增添飯味謂之加籩左傳曰鄭伯享楚子加籩豆六品<lb/>
矣<lb/>
　　狐假虎威<lb/>
<pb n="KR3j0185_WYG_012-84b"/>
託威權者謂之狐假虎威春秋後語曰楚莊王問江乙<lb/>
曰寡人自以昭奚䘏為相諸國不敢犯境豈非賢相之<lb/>
力乎江乙對曰王曾聞狐假虎威乎<lb/>
　　周郎<lb/>
士流㑹音樂謂之周郎吳志周瑜字公瑾妙於音律每<lb/>
有筵宴所奏音樂小有誤失瑜必舉目瞪視時人曰曲<lb/>
有誤周郎顧初孫權兄名策與周瑜同征夏侯獲喬公<lb/>
二女策與瑜各納一人策謂瑜曰喬氏雖至流離得吾<lb/>
<pb n="KR3j0185_WYG_012-85a"/>
二人採納可謂佳壻矣吳國因此呼瑜為周郎也<lb/>
　　蚌鷸相持<lb/>
兩人相捃拾謂之蚌鷸相持國策趙欲伐燕蘇代為燕<lb/>
説趙王曰臣今來時水中見一蚌出曝其腹有鷸鳥啄<lb/>
其肉而蚌合其嘴蚌曰今必見死鷸鷸曰今必見死㕩<lb/>
鷸相持之際有漁父見併而擒之今燕趙相持為弊甚<lb/>
衆臣恐强秦有漁父之功願大王熟計之趙王乃止<lb/>
　　排闥<lb/>
<pb n="KR3j0185_WYG_012-85b"/>
推門入謂之排闥漢書曰樊噲沛人也以屠沽為業後<lb/>
從高祖征伐有功高祖既定天下嘗卧疾於禁中不欲<lb/>
見人詔閽者不令放羣臣入噲乃排闥直入見高祖流<lb/>
涕曰陛下與臣等起於豐沛其何壯也今天下已定又<lb/>
何憊也帝乃笑而起<lb/>
　　鼓盆<lb/>
喪妻謂之鼔盆莊周妻亡惠子往弔莊周不哭乃鼔盆<lb/>
而歌人問其故莊周曰哭且無益自損而已<lb/>
<pb n="KR3j0185_WYG_012-86a"/>
　　巨卿之信<lb/>
與人相約應時而至謂之巨卿之信後漢范式字巨卿<lb/>
與張元伯為友春别京師暮秋為期元伯至九月十五<lb/>
日殺雞炊黍以待之母曰相去千里何以審的元伯曰<lb/>
巨卿信士必不愆期言訖巨卿果至<lb/>
　　鄧艾之疾<lb/>
口吃謂之鄧艾之疾魏將鄧艾患吃晉文帝戲艾曰每<lb/>
稱艾艾不知有幾艾艾答曰假如孔子云鳳兮鳳兮亦<lb/>
<pb n="KR3j0185_WYG_012-86b"/>
只有一鳳耳<lb/>
　　文過飾非<lb/>
有過不改但説詞理謂之文過飾非論語曰小人之過<lb/>
也必文<lb/>
<pb n="KR3j0185_WYG_012-87a"/>
　　釋常談卷中<lb/>
　　彈鋏<lb/>
譏諷主人覓食物謂之彈鋏史記馮驩在孟嘗君門下<lb/>
為客每給蔬飯驩乃倚柱彈鋏而歌曰長鋏兮歸去來<lb/>
食無魚孟嘗君知之乃依上客給以魚肉後果有市義<lb/>
三穴之功以報孟嘗君<lb/>
　　傭書<lb/>
受僱寫文字謂之傭書吳志闞澤字徳潤㑹稽人好學<lb/>
<pb n="KR3j0185_WYG_012-87b"/>
居貧為人傭書以自給抄寫纔畢已誦在口後位至侍<lb/>
中<lb/>
　　蒲鞭之耻<lb/>
罪重而懲輕者謂之蒲鞭之耻漢書劉寛字文饒為南<lb/>
陽太守吏有過以蒲鞭決責示其耻也<lb/>
　　開東閤<lb/>
接待賔客謂之開東閤漢公孫𢎞起客舍謂之東閤招<lb/>
迎賢士後為丞相封平津侯<lb/>
<pb n="KR3j0185_WYG_012-88a"/>
　　東道<lb/>
接待賔客謂之東道史記秦欲破鄭鄭國君謂秦王曰<lb/>
若能捨鄭願為東道之主有賔客往來可以救接其不<lb/>
逹者也<lb/>
　　楊朱之泣<lb/>
泣於途路謂之楊朱之泣淮南子曰楊朱見岐路而泣<lb/>
之曰何以南何以北高誘曰嗟其别易而㑹難也<lb/>
　　七步之才<lb/>
<pb n="KR3j0185_WYG_012-88b"/>
文章敏捷謂之七步之才陳思王字子建魏文帝親弟<lb/>
也有大才文帝嫉之令作詩限七歩内須成子建詩曰<lb/>
煑豆燃豆萁豆在釜中泣本是同根生相煎何太急<lb/>
　　八斗之才<lb/>
文章多謂之八斗之才謝靈運嘗曰天下才有一石曹<lb/>
子建獨占八斗我得一斗天下共分一斗<lb/>
　　膠柱鼓瑟<lb/>
不見機而守舊規者謂之膠柱鼔瑟史記趙有名將趙<lb/>
<pb n="KR3j0185_WYG_012-89a"/>
奢能用兵奢既死趙王憐之使其子括將兵拒秦藺相<lb/>
如諫曰大王以其父之能而用其子者如膠柱鼔瑟耳<lb/>
　　鬱壘<lb/>
桃符謂之鬱壘干寳續搜神記及應邵風俗通云東海<lb/>
之中度朔山有盤桃屈曲三千里枝間東北山有二鬼<lb/>
一名鬱壘一名神荼萬鬼皆怕之今歳首立桃符于門<lb/>
畫此之形以辟鬼也<lb/>
　　弊帷之嘆<lb/>
<pb n="KR3j0185_WYG_012-89b"/>
馬死謂之弊帷之嘆禮記曰弊帷不棄為埋馬也弊盖<lb/>
不棄為埋狗也<lb/>
　　雪東門之耻<lb/>
堅心報怨謂之雪東門之耻越王勾踐不納范蠡之諫<lb/>
興兵伐吳果大敗于吳之東門越王以餘兵五千退保<lb/>
㑹稽遂苦身勞思置膽于坐卧之所出入嘗之不忘其<lb/>
苦後果獲吳軍以雪東門之耻<lb/>
　　折劵<lb/>
<pb n="KR3j0185_WYG_012-90a"/>
毁除文契謂之折劵齊相孟嘗君受封邑于薛<hi>薛地名</hi>召<lb/>
門客往薛徵租時有下客馮驩請行驩至薛召欠租者<lb/>
悉至合其劵既同<hi>劵今契也</hi>詐稱孟嘗君令放欠租盡焚其<lb/>
劵<lb/>
　　分謗<lb/>
救人行非事謂之分謗昔韓獻子將欲斬人郄獻子往<lb/>
救之至則已斬訖郄獻子狥之曰吾為韓君分謗也<lb/>
　　棄繻之志<lb/>
<pb n="KR3j0185_WYG_012-90b"/>
人有决意求官者謂之棄繻之志漢書終軍字子雲西<lb/>
遊入闗闗吏曰若還當合符繻軍曰大丈夫西遊終不<lb/>
徒還遂棄繻而度闗後為謁者持節出闗闗吏見之曰<lb/>
此前棄繻生也<lb/>
　　伐柯<lb/>
媒人謂之伐柯詩曰析薪如之何匪斧不克娶妻如之<lb/>
何匪媒不得<lb/>
　　王濟之僻<lb/>
<pb n="KR3j0185_WYG_012-91a"/>
諳馬性謂之王濟之僻晉王濟乗馬度水馬不肯度濟<lb/>
曰必是惜錦連乾今之紫䄡是也令解去之馬乃過水<lb/>
杜預謂晉帝曰王濟有馬僻和嶠有錢僻帝問曰卿有<lb/>
何僻臣有傳僻<lb/>
　　潤屋<lb/>
家富謂之潤屋曾子曰徳潤于身富潤于屋<lb/>
　　修容<lb/>
重梳裹謂之修容漢馮黎字叔平為人矜嚴好修容儀<lb/>
<pb n="KR3j0185_WYG_012-91b"/>
動作可觀<lb/>
　　鬒髮皓齒<lb/>
女人髮黒齒白謂之鬒髮皓齒漢武帝幸平陽公主宅<lb/>
見歌者鬒髪皓齒悦而問之主曰姓衛字子夫帝遂納<lb/>
之即令升車從帝入宫後册為皇后<lb/>
　　鮮粧帕服<lb/>
婦人施粉黛花鈿著好衣裳謂之鮮粧帕服李夫人别<lb/>
傳曰夫人久病武帝親往問之夫人面牆而卧都不廻<lb/>
<pb n="KR3j0185_WYG_012-92a"/>
顧黙然不語帝垂泣而去延年已下責夫人曰帝既再<lb/>
三顧問合轉面一見帝囑託骨肉何乃略不廻顧夫人<lb/>
曰我若不起此病帝必追思我鮮粧帕服之時是深囑<lb/>
託也<lb/>
　　么麽<lb/>
身小謂之么麽春秋後語曰齊相孟嘗君入秦秦王留<lb/>
之不放歸本國君乃逃去至函谷闗闗猶未開秦法候<lb/>
雞鳴闗方開孟嘗君有門客詐作雞鳴闗乃開遂得出<lb/>
<pb n="KR3j0185_WYG_012-92b"/>
闗徑往趙趙之人聞孟嘗君至觀者如堵及見乃曰向<lb/>
來聞孟嘗君之名將謂是魁梧之士此乃么麽丈夫耳<lb/>
　　持兩端<lb/>
事有未決臨時看勢謂之持兩端史記魏信陵君之姊<lb/>
嫁趙平原君為夫人秦發兵圍平原君平原君遂遣使<lb/>
告信陵君令求魏王救之王曰欲救趙又恐秦國强大<lb/>
不救又與趙有骨肉之情<lb/>
　　色莊<lb/>
<pb n="KR3j0185_WYG_012-93a"/>
面嚴毅謂之色莊論語曰君子色莊者乎<lb/>
　　屣歩<lb/>
不乗鞍馬謂之屣歩屣鞋也蔡邕雅重王粲屣歩迎之<lb/>
　　匕筯<lb/>
匙筯謂之匕筯蜀志先主劉備從曹操歸許昌操因從<lb/>
容次謂先主曰天下英雄唯使君與操耳本初之徒不<lb/>
足數也先主食次不覺七筯墮地盖怕曹操此語恐相<lb/>
害也<lb/>
<pb n="KR3j0185_WYG_012-93b"/>
　　握髪吐餐<lb/>
不倦賔客謂之握髮吐餐史記周公輔政七年其子伯<lb/>
禽驕慢公誡之曰吾是文王之子武王之弟成王之叔<lb/>
於天下可謂貴矣猶一沐三握髪一食三吐餐以接賔<lb/>
客恐遭人怨恐遺天下賢士汝慎勿驕慢於四方<lb/>
　　掛冠<lb/>
休官謂之掛冠西漢馮萌字子康見王莽簒逆乃曰不<lb/>
去禍將及身遂解冠掛於城東門而去<lb/>
<pb n="KR3j0185_WYG_012-94a"/>
　　歩履蹣跚<lb/>
患脚謂之歩履蹣跚春秋時平原君趙勝有愛妾登樓<lb/>
見一跛躄者於樓下蹣跚而行妾見之大笑躄者詣其<lb/>
門謂平原君曰某不幸有足疾君家美人笑某請君斬<lb/>
其頭平原君許之而終不斬門下諸客聞之稍稍而去<lb/>
有一客謂君曰君許躄者斬美人而終不斬是君無信<lb/>
也平原君遂斬其妾以謝之諸客再至<lb/>
　　檟楚<lb/>
<pb n="KR3j0185_WYG_012-94b"/>
杖謂之檟楚禮記曰檟楚二物權其威也<lb/>
　　塞上翁失馬<lb/>
禍福相隨謂之塞上翁失馬淮南子云塞上翁有好道<lb/>
者家有走馬入胡地隣人皆嘆其失馬翁曰未必為禍<lb/>
居數日其馬引别一駿馬同歸鄰人又皆賀之翁曰未<lb/>
必為福既得駿馬翁之子墮馬折臂鄰人又來借問翁<lb/>
曰未必為禍居一年籍選天下丁壯者皆控弦而戰翁<lb/>
之子以臂折得免<lb/>
<pb n="KR3j0185_WYG_012-95a"/>
　　釋常談卷下<lb/>
　　投轄<lb/>
留客飲宴謂之投轄昔陳遵飲酒賔客滿座盡取客之<lb/>
車轄投于井中<lb/>
　　罍耻<lb/>
飲酒次酒盡謂之罍耻禮記曰瓶之罄矣罍之耻矣<lb/>
　　無投杼之疑<lb/>
清慎之士被人䜛毁謂之無投杼之疑魯人有與曾參<lb/>
<pb n="KR3j0185_WYG_012-95b"/>
同姓名者殺人而參母方織有人來告其母曰曾參殺<lb/>
人母曰參必不殺人俄頃又有人來告其母曰曾參殺<lb/>
人母亦不信如此三度其母乃驚疑投杼出門而望復<lb/>
有人來其母問之答曰殺人者非母之子也<lb/>
　　登徒子<lb/>
男子好色謂之登徒子宋玉曰登徒子真好色者也婦<lb/>
人有蓬頭垢面彎耳露齒皆滛之<lb/>
　　不速之客<lb/>
<pb n="KR3j0185_WYG_012-96a"/>
凡筵宴有不須命而自來者謂之不速之客周易曰包<lb/>
有魚不利賔有不速之客三人來敬之終吉<lb/>
　　憔悴<lb/>
人有失意痩惡謂之憔悴國䇿云屈原事楚懐王為三<lb/>
閭大夫為佞臣靳尚所䜛王乃流放之原遂遊于江潭<lb/>
行吟澤畔形容憔悴<lb/>
　　陸雲之癖<lb/>
愛笑謂之陸雲之癖晉陸機見司空張華華曰賢弟何<lb/>
<pb n="KR3j0185_WYG_012-96b"/>
不來機曰舍弟有笑疾不敢不先陳之張華鬚偏遂以<lb/>
錦囊盛之雲見果大笑華終不怪又嘗縗絰上船水中<lb/>
見已之影大笑落水幾死<lb/>
　　無鹽<lb/>
女人醜陋謂之無鹽齊有醜女號無鹽臼頭深目垤胷<lb/>
墜腰肥項少髪皮膚如漆<lb/>
　　伐善<lb/>
凡人自衒其能謂之伐善論語曰願無伐善無施勞<lb/>
<pb n="KR3j0185_WYG_012-97a"/>
　　盤庚<lb/>
五遷謂之盤庚尚書盤庚云殷帝五遷其國<lb/>
　　杖頭<lb/>
百錢謂之杖頭晉阮修字宣子嘗以百錢掛杖頭至酒<lb/>
家獨飲酣暢而歸<lb/>
　　上巳日<lb/>
三月三日謂之上巳日漢書禮儀至三月三日士流祓<lb/>
禊飲酒於東流自魏但以三月三日不計上巳日<lb/>
<pb n="KR3j0185_WYG_012-97b"/>
　　落帽之辰<lb/>
重陽謂之落帽之辰晉孟嘉為桓溫參軍温甚重之重<lb/>
陽㑹飲于龍山嘉後至忽風起吹帽落而嘉不覺温誡<lb/>
左右勿言以觀舉止也<lb/>
　　喪明之慼<lb/>
子死謂之喪明之慼禮記曰子夏死其子而喪其明曾<lb/>
子弔而問曰吾嘗與汝事夫子于洙泗之間退而老于<lb/>
西河之上使西河之民疑汝于夫子汝罪一也喪汝親<lb/>
<pb n="KR3j0185_WYG_012-98a"/>
使人未有聞焉汝罪二也汝子死而自喪其明汝罪三<lb/>
也子夏投其杖而拜之曰吾過也<lb/>
　　倨傲<lb/>
見人輕慢謂之倨傲漢酈食其<hi>食音易其音箕</hi>謁高祖高祖方<lb/>
使二婢洗足次令引食其入食其既入見高祖乃長揖<lb/>
而不拜問高祖曰大王欲助秦乎為復破秦若擬破秦<lb/>
豈可倨傲見長者耶<lb/>
　　亹亹<lb/>
<pb n="KR3j0185_WYG_012-98b"/>
事有相續謂之亹亹亹亹者莫善乎蓍龜故天生神物<lb/>
聖人則之亹亹即是相續不絶也<lb/>
　　以己方人<lb/>
人自所好而指與他人同者謂之以己方人謂以己身<lb/>
比方他人也論語云子貢方人子曰賜賢乎哉夫我則<lb/>
不暇今人多云以己方人也<lb/>
　　絶纓<lb/>
夜飲次忽燭滅謂之絶纓楚莊王與羣臣夜飲次燭滅<lb/>
<pb n="KR3j0185_WYG_012-99a"/>
有一人起牽美人衣美人告王曰有人牽妾衣已絶得其<lb/>
纓矣王曰飲人以酒而責人以禮吾不為也遂令左右<lb/>
盡絶其纓然後繼燭<lb/>
　　哀王孫<lb/>
見貧士與錢及食謂之哀王孫漢書韓信淮隂人也少<lb/>
時家貧嘗至下邳釣魚有漂母哀之將歸家致食因止<lb/>
信數十日信謂漂母曰異日必願酬答漂母曰哀王孫<lb/>
而進食豈望報乎<lb/>
<pb n="KR3j0185_WYG_012-99b"/>
　　掃門<lb/>
凡欲求事先施功力謂之掃門漢書魏勃欲見齊相曹<lb/>
參無人相導勃每日早來平明即往參之門掃淨街路<lb/>
參怪而潜問之乃魏勃也引而問之答曰願見丞相于<lb/>
是為之通逹參遂納之擢為舍人<lb/>
　　俯拾地芥<lb/>
能修志業苦求身事謂之如俯拾地芥漢書夏侯勝字<lb/>
長公常云男子所患不明一經經術既明取朱紫如俯<lb/>
<pb n="KR3j0185_WYG_012-100a"/>
拾地芥<lb/>
　　歸遺細君<lb/>
從外將物歸與妻謂之歸遺細君細君即妻也漢武帝<lb/>
因伏日賜東方朔肉太官不在朔乃自抽所佩劔割肉<lb/>
將歸太官遂錄奏帝帝令朔自責朔曰㧞劍割肉一何<lb/>
壯也割之不多又何亷也歸遺細君又何仁也<lb/>
　　逹于未萌<lb/>
知未來事謂之逹于未萌春秋後語云趙武靈王欲衣<lb/>
<pb n="KR3j0185_WYG_012-100b"/>
胡服公子成以不便奏之王問服之義肥義遂對曰愚<lb/>
者逹于成事智者逹于未萌遂不納公子成之言即日<lb/>
胡服<lb/>
　　何日脂轄<lb/>
問人何日遠行謂之何日脂轄詩曰巾車脂轄行在何<lb/>
日<lb/>
　　有鴻鵠之志<lb/>
人雖居貧而志大者謂之有鴻鵠之志史記陳勝字渉<lb/>
<pb n="KR3j0185_WYG_012-101a"/>
少時家貧為人傭耕忽謂同耕者曰他日富貴不忘汝<lb/>
等同耕者笑曰貧寒如此焉有富貴勝曰鷰雀豈知鴻<lb/>
鵠之志哉<lb/>
　　掛劔之義<lb/>
心許人物而不勇移者謂之掛劔之義史記吳季札吳<lb/>
王最小子也王使札聘于晉帶寳劔以自衛北過徐君<lb/>
念札之劔雖不形言札心已惻札以逺使未逹心私許<lb/>
之及札回徐君已死乃以劔掛墓樹而去<lb/>
<pb n="KR3j0185_WYG_012-101b"/>
　　忠信獲罪<lb/>
為事盡忠反招疑忌者謂之忠信獲罪史記蘇秦自齊<lb/>
歸燕國人毁之于燕王曰蘇秦左右賣國反覆之臣也<lb/>
王遂棄而不用蘇秦謂燕王曰王聞有忠信獲罪者乎<lb/>
　　燕爾<lb/>
新婚者謂之燕爾詩曰燕爾新婚<lb/>
　　于飛<lb/>
夫妻同行謂之于飛詩曰鳳凰于飛<lb/>
<pb n="KR3j0185_WYG_012-102a"/>
　　自掇其咎<lb/>
公然為非自致其禍謂之自掇其咎周易曰不克訟歸<lb/>
逋竄也自下訟上患至掇也<lb/>
　　趙逹<lb/>
筯謂之趙逹趙逹吳國人也善將一筯而算無不徵應<lb/>
吳國興亡之事並中其算<lb/>
　　失餁<lb/>
飲食過熟謂之失餁論語曰臭惡不食失餁不食<lb/>
<pb n="KR3j0185_WYG_012-102b"/>
　　風流醖藉<lb/>
人有温柔雅謂之風流醖藉漢書薛廣徳如此<lb/>
　　六出<lb/>
雪謂之六出草木諸花皆有五出唯雪有六出<lb/>
　　二毛<lb/>
髪半白謂之二毛昔潘安仁年三十二歳髩已二毛<lb/>
　　馳騖<lb/>
驅馳求名利謂之馳騖<lb/>
<pb n="KR3j0185_WYG_012-103a"/>
　　風馬牛<lb/>
人事不相干不相接謂之風馬牛<lb/>
　　黈纊<lb/>
聾謂之黈纊天子以綿擁其耳不聴人過<lb/>
　　圓規方矩<lb/>
指教謂之圓規方矩<lb/>
　　聾瞽<lb/>
不嚮好事謂之聾瞽<lb/>
<pb n="KR3j0185_WYG_012-103b"/>
　　敗于垂成<lb/>
凡事欲成却不成謂之敗于垂成<lb/>
　　靡惡不為<lb/>
不善之事並曾為之謂之靡惡不為<lb/>
<pb n="KR3j0185_WYG_012-104a"/>
　　續釋常談<hi>龔熈正</hi>
　　御前<lb/>
後漢蔡邕獨斷天子所在曰御前<lb/>
　　陛下<lb/>
漢高祖紀注王者必有執兵陳於堦陛之側陛下者羣<lb/>
臣嚴至尊之意也<lb/>
　　計較<lb/>
三國志孫堅傳堅夜馳見袁術畫地計較<lb/>
<pb n="KR3j0185_WYG_012-104b"/>
　　下官<lb/>
通典曰宋孝武帝多猜忌諸國使人於本國者不得稱<lb/>
臣而稱下官事在孝武帝紀中也一説者云稱臣者通<lb/>
稱為梁武帝史改臣為下官<lb/>
　　面折<lb/>
漢王陵傳陳平曰於面折廷爭臣不如君汲黯傳黯為<lb/>
人性倨少禮面折不能容人之過公孫𢎞傳毎朝㑹議<lb/>
開陳其端使人主自擇不肯面折廷争<lb/>
<pb n="KR3j0185_WYG_012-105a"/>
　　相門有相<lb/>
按南史王訓召見文徳殿上目送之謂朱异曰可為相<lb/>
門有相<lb/>
　　將門有將<lb/>
王鎮惡傳宋武帝曰鎮惡王猛孫所謂將門有將<lb/>
　　郎君<lb/>
世説諸葛瑾為豫州遣别駕詣臺語云小兒恪知談卿<lb/>
可與語速連往詣恪恪不與相見後相遇别駕喚恪咄<lb/>
<pb n="KR3j0185_WYG_012-105b"/>
咄郎君云<lb/>
　　半子<lb/>
唐回紇傳咸安公主下嫁可汗上書恭甚其言昔為兄<lb/>
弟今為半子也<lb/>
　　姨夫<lb/>
元氏小叔與姪大淵書云吾時在鳳翔每借書與齊倉<lb/>
曹家徒歩執陸姨夫師受<lb/>
　　小姑<lb/>
<pb n="KR3j0185_WYG_012-106a"/>
古樂府焦仲卿妻詞云却與小姑别泪落連珠子<lb/>
　　令弟<lb/>
文選謝靈運酬從弟恵連云末路值令弟開顔披心胸<lb/>
　　姑夫<lb/>
五代史石敬瑭入簒時皇后云姑夫<lb/>
　　妹婿<lb/>
三輔决錄趙岐娶馬續女宗姜為妻續兄子融岐曰妹<lb/>
壻之故屈志于融<lb/>
<pb n="KR3j0185_WYG_012-106b"/>
　　弟婦<lb/>
弟談數王詢祖曰唯覺妹夫踈于弟婦<lb/>
　　先輩<lb/>
世説王子敬問謝公休何如庾公謝殊不受答曰先輩<lb/>
初無論又人有問太傅子敬可是先輩誰比謝曰阿敬<lb/>
近撮王劉之標<lb/>
　　火伴<lb/>
古木蘭詞云出門見火伴<lb/>
<pb n="KR3j0185_WYG_012-107a"/>
　　家屬<lb/>
孔毅父雜説前漢西域傳屯田輪臺募民壮健有累重<lb/>
徙者詣田所注累重謂妻子家屬也<lb/>
　　丫頭<lb/>
劉賔客寄贈小樊詩云花面丫頭十三四春來綽約向<lb/>
人時<lb/>
　　小家子<lb/>
殷雲小説李膺州縣聶季保小家子不敢見膺<lb/>
<pb n="KR3j0185_WYG_012-107b"/>
　　打草驚蛇<lb/>
主簿貪賄于魯魯乃判曰汝雖打草吾已驚蛇<lb/>
　　乞兒<lb/>
漢官儀曰張衡云明帝臨辟雍歴二府見皆壯麗而太<lb/>
尉府獨卑陋顯宗東顧嘆息曰椎牛縱酒勿令乞兒為<lb/>
宰<lb/>
　　檀郎<lb/>
李商隠詩謝傳門庭舊末行今朝歌管屬檀郎李賀詩<lb/>
<pb n="KR3j0185_WYG_012-108a"/>
檀郎眠何處<lb/>
　　妳妳<lb/>
焦仲卿妻古詩云阿母白媒人貧賤有此女始適還家<lb/>
門又云阿母謝媒人女子先有誓又云媒人下床去諾<lb/>
諾復妳妳<lb/>
　　陪酒陪歌<lb/>
釋仲殊花品序每歳禁煙前後置酒饌以待來賔賞花<lb/>
者不問親踈謂之看花局故俚語云彈琴種花陪酒陪<lb/>
<pb n="KR3j0185_WYG_012-108b"/>
歌<lb/>
　　暖寒之具<lb/>
開元天寳遺事巨豪王元寳每至冬月大雪之際令僕<lb/>
夫自本坊巷口掃雪為徑路躬親至坊前之巷揖賔客<lb/>
就本家具酒炙宴樂之為暖寒之具<lb/>
　　書手<lb/>
報應記宋術士淮人應明經舉元和至河隂縣因疾病<lb/>
廢業為鹽鐵院書手<lb/>
<pb n="KR3j0185_WYG_012-109a"/>
　　阿妳<lb/>
李商隠雜纂七不稱意内云少<hi>去聲</hi>阿妳<lb/>
　　村氣<lb/>
劉餗隋唐嘉話薛萬徹尚丹陽公主太宗嘗謂人曰此<lb/>
乃薛駙馬村氣也<lb/>
　　客氣<lb/>
左傳定公八年陽虎曰盡客氣也南史宋尚書左丞荀<lb/>
赤松奏顔延之啓云高自比擬客氣虗張<lb/>
<pb n="KR3j0185_WYG_012-109b"/>
　　幹事<lb/>
南史沈文季傳宋明帝就禇彦回求一幹事人為晉平<lb/>
王之上佐<lb/>
　　後生子<lb/>
鮑明逺少年時至衰老行篇云寄語後生子作樂當及<lb/>
春今俗少年者呼為後生子士往往笑之不謂此乃古<lb/>
語而人尚用之也<lb/>
<pb n="KR3j0185_WYG_012-110a"/>
　　事原<hi>劉孝孫</hi>
　　紫袈裟<lb/>
唐代宗實錄云大厯三年詔杭州僧惠崇内賜紫袈裟<lb/>
　　桃板<lb/>
玉燭寳典曰元日造桃板著戸謂之仙木以欝林山桃<lb/>
百鬼畏之即今謂之桃符也其上或書神荼欝壘之字<lb/>
　　爆竹<lb/>
荆楚嵗時記曰元日庭前爆竹起于古之庭燎<lb/>
<pb n="KR3j0185_WYG_012-110b"/>
　　剪綵勝<lb/>
初學記云起于晉代賈充夫人所作瑞綵圖之形又云<lb/>
取似王母戴勝也董勛曰禮俗人日以七種菜為羮剪<lb/>
綵為人勝或鏤金箔為人以帖屏風亦戴之于頭髪又<lb/>
造花勝以相遺之<lb/>
　　鞦韆<lb/>
古今藝術圖云北方戎狄愛習輕䢪之態每至寒食為<lb/>
之中國女子學之乃以綵繩懸樹立架為之<lb/>
<pb n="KR3j0185_WYG_012-111a"/>
　　餳粥<lb/>
陸翽鄴中記云寒食之日作醴酪煮粳米及大麥為酪<lb/>
擣杏仁煮作粥玉燭寳典曰今人悉以大麥粥研杏仁<lb/>
為酪以餳飲之盖斷火故作此粥也<lb/>
　　半臂<lb/>
實錄曰隋大業中内官多服半除即今之長袖也唐高<lb/>
祖减其袖謂之半臂<lb/>
　　偏<lb/>
<pb n="KR3j0185_WYG_012-111b"/>
後衣古者衣服短而齊不至于地後漢書梁兾始制狐<lb/>
尾单衣注云後裾曵地若狐尾至今婦人裙衫皆偏裁<lb/>
其後俗呼曰偏後衣也<lb/>
　　大帽<lb/>
實錄曰大帽野老之服至後魏朝臣皆戴之唐初以縠<lb/>
為之以隔風塵<lb/>
　　流杯<lb/>
晉書束晢曰昔周公卜洛流水以汎酒故逸詩曰羽觴<lb/>
<pb n="KR3j0185_WYG_012-112a"/>
隨流波其後三月三日曲水流杯即其遺事<lb/>
　　卷白波<lb/>
資暇録云起于東漢初擒白波賊戮之于席卷故酒席<lb/>
倣之以快人情也<lb/>
　　注子偏提<lb/>
元和初酌酒用尊杓無何改為注子其形如罃而有盖<lb/>
嘴柄皆具元和中貴人仇士良惡其名同鄭注乃去其<lb/>
柄安系若茗瓶而小異之目曰偏提<lb/>
<pb n="KR3j0185_WYG_012-112b"/>
　　阮咸<lb/>
唐代宗朝元行冲為太常少卿時有人于古冡獲銅器<lb/>
似琵琶而圓獻于元公曰此阮仲容所造乃命工人以<lb/>
木為之音韻清朗頗難為權以仲容之姓名呼焉况阮<lb/>
公昔賢豈可以其名氏號樂器乎元以其形似月其聲<lb/>
合琴名為月琴<lb/>
　　骰子<lb/>
聲譜云博陸采名也魏陳思王曹子建製雙陸局置骰<lb/>
<pb n="KR3j0185_WYG_012-113a"/>
子二至唐末有葉子之戯未知誰置遂加骰子至于六<lb/>
按烏曹始置六博之戯乃行十二棋者及老子度函谷<lb/>
闗置樗蒲戯俱曰博李氏資暇録云按諸家字書骰子合<lb/>
作投子投擲之義今作骰子字非史記蔡澤説范睢曰<lb/>
博者欲大投裴駰注云投投子也及投擲之義是樗<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
盧雉犢曰五采骰子也非謂今自么至六者盖陳思王<lb/>
之作也潘氏紀聞譚曰骰子餙四以朱者因𤣥宗與貴<lb/>
妃采戰將北唯重四可轉敗為勝上擲而連呼叱之骰<lb/>
<pb n="KR3j0185_WYG_012-113b"/>
子宛轉良久而重成四上大悦命將軍高力士賜四緋<lb/>
　　彈棋<lb/>
事始引世説始自魏白氏六帖誤也按西京雜記漢武<lb/>
帝好蹴鞠言事者為勞體非至尊所宜帝曰朕好之可<lb/>
擇似而不勞者奏之因而作彈棋貢<lb/>
　　角抵戯<lb/>
史記秦二世在甘泉宫作樂角抵俳優之戯其後漢武<lb/>
帝好此戯即今之相撲也<lb/>
<pb n="KR3j0185_WYG_012-114a"/>
　　簨簴<lb/>
禮記曰夏后氏之籠簨簴植曰簨横曰簴用懸鍾磬也<lb/>
　　金根車<lb/>
漢巴漢輿服志曰秦王作金根車<lb/>
　　華盖<lb/>
崔豹古今注云黄帝所作也與蚩尤戰常有五色雲在<lb/>
帝上下故為華盖也<lb/>
　　曲盖<lb/>
<pb n="KR3j0185_WYG_012-114b"/>
古今注云武王伐紂大風折盖太公因而為折盖之形<lb/>
　　甲乙帳<lb/>
漢武帝以琉璃珠夜光珠雜天下珍寳為甲帳其次為<lb/>
乙帳甲者居神乙者自居<lb/>
<pb n="KR3j0185_WYG_012-115a"/>
　　袖中錦<hi>太平老人</hi>
　　天下第一<lb/>
監書内酒端硯洛陽花建州茶蜀錦定甆浙漆吳紙晉<lb/>
銅西馬東絹契丹鞍夏國劍高麗祕色興化軍孑魚福<lb/>
州荔眼温州掛臨江黄雀江隂縣河豚金山鹹䜴簡寂<lb/>
觀苦筍東華門把鮓右兵福建出秀才大江以南士大<lb/>
夫江西湖外長老京師婦人皆為天下第一他處雖效<lb/>
之終不及<lb/>
<pb n="KR3j0185_WYG_012-115b"/>
　　三出<lb/>
鳳州三出手桞酒宣州四出漆栗筆蜜<lb/>
　　嶺南節<lb/>
嶺南所重之節臘一伏二冬三年四<lb/>
　　峽舟三字<lb/>
川人雇舟出陜有三字新輕卓<hi>卓謂不攬客貨</hi>
　　京婦美陋<lb/>
京師婦人美者謂之搭子陋者謂之七盖搭子者女傍<lb/>
<pb n="KR3j0185_WYG_012-116a"/>
着子為好字七者謂其不成婦女也七字不成女<lb/>
　　二妙<lb/>
蘇州兒越州女<lb/>
　　四禁<lb/>
中書四禁一曰漏洩二曰稽緩三曰遺失四曰忘誤<lb/>
　　知酒法<lb/>
知酒美惡法但以手扣其罈其聲清而長者其酒必佳<lb/>
聲重而短者其酒苦聲不響其酒必壊<lb/>
<pb n="KR3j0185_WYG_012-116b"/>
　　老人十抝<lb/>
老人有十拗白日頓睡夜間不交睫哭則無淚笑則泣<lb/>
下三十年前事總記得眼前事轉頭忘了喫肉肚裏無<lb/>
總在牙縫裏面白反黑髪反白<lb/>
　　帶子之人<lb/>
常言帶子之人性多毒忽戯之恐招悔吝如瞎子缺子<lb/>
跛子之類是也<lb/>
　　少見三兒<lb/>
<pb n="KR3j0185_WYG_012-117a"/>
世間少見三兒謂麻面老兒秃髩小兒凸肚乞兒<lb/>
　　四事不可久<lb/>
世間四事不可久恃春寒秋熱老健君寵<lb/>
　　古所不及<lb/>
章相言近世有古所不及者三事洛花建茶婦人脚<lb/>
　　盜有三畏<lb/>
盜者有常語曰不怕你鐵墻鐵壁只怕你惡犬健人偷<lb/>
兒云夜入人家有三畏一畏有老人二畏有牙兒三畏<lb/>
<pb n="KR3j0185_WYG_012-117b"/>
乳犬如金銀物在大櫃有鐵鈕賊不能入<lb/>
　　唐畿尉六道<lb/>
唐畿尉有六道入御史為佛道入評事為仙道入赤縣<lb/>
為人道入畿丞為苦海入縣令為畜生道入判司為餓<lb/>
鬼道<lb/>
　　四妖<lb/>
世有四妖宫殿高侈謂之土木之妖珠璣錦繡謂之服<lb/>
飾之妖洛中牡丹維揚芍藥謂之花妖婦人美色能文<lb/>
<pb n="KR3j0185_WYG_012-118a"/>
翰謂之人妖<lb/>
　　仕宦三還<lb/>
仕宦改官後有三還教官改秩作縣為還俗職官後作<lb/>
縣為還債作令了作縣為還魂<lb/>
　　四忌<lb/>
人有四忌一日之忌暮無飽食一月之忌暮無大醉一<lb/>
歳之忌暮無逺行終身之忌暮無燃燭行房也<lb/>
　　鷄有五徳<lb/>
<pb n="KR3j0185_WYG_012-118b"/>
鷄一名燭夜一名司晨有五徳頭有冠象文足有距象<lb/>
武遇敵則鬭象勇得食相呼象義鳴不失時象信也<lb/>
　　易為美<lb/>
婦人三上三中三下皆易為美墻上馬上樓上旅中醉<lb/>
中日中月下燭下簾下<lb/>
　　仕宦五瘴<lb/>
仕宦有五瘴急催暴歛剝下奉上名曰賦租之瘴深文<lb/>
以逞善惡不白名曰刑獄之瘴昏晨酣宴弛廢王事名<lb/>
<pb n="KR3j0185_WYG_012-119a"/>
曰飲食之瘴侵牟民利以實私儲名曰貪財之瘴盛畜<lb/>
侍妾以娛聲色名曰帷薄之瘴<lb/>
　　五絶<lb/>
漢篆晉字唐詩宋詞元曲<lb/>
　　三賤<lb/>
明州有三賤燒底賤着底賤喫底賤或問其故曰燒底<lb/>
是燈草着底是草鞋喫底是鹽<lb/>
　　三薦<lb/>
<pb n="KR3j0185_WYG_012-119b"/>
有人嘲小邑市云茶店湯瓶不曾薦客店床上無藳薦<lb/>
大街上好放薦<lb/>
　<lb/>
　<lb/>
　<lb/>
　<lb/>
　<lb/>
　説郛卷十二下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>説郛巻六十八上</head>
    <p>
<pb n="KR3j0185_WYG_068-1a"/>
欽定四庫全書<lb/>
　説郛巻六十八上　　　　元　陶宗儀　撰<lb/>
　　東京夢華録<hi>孟元老</hi>
　　御街<lb/>
坊巷御街自宣徳樓一直南去約濶二百餘步兩邊乃<lb/>
御廊舊許市人買賣於其間自政和間官司禁止各安<lb/>
立黑漆杈子路心又安朱漆杈子両行中心御道不得<lb/>
人馬行往行人皆在廊下朱杈子之外杈子裏有磚石<lb/>
<pb n="KR3j0185_WYG_068-1b"/>
甃砌御溝水兩道宣和間盡植蓮荷近岸植桃李梨杏<lb/>
雜花相間春夏之間望之如繡<lb/>
　　州橋夜市<lb/>
出朱雀門直至龍津橋自州橋南去當街水飯爊肉乾<lb/>
脯王樓前貛兒野狐肉脯雞梅家鹿家鵝鴨鷄兔肚肺<lb/>
鱔魚包子鷄皮腰腎鷄碎毎箇不過十五文曹家從食<lb/>
至朱雀門旋煎羊白腸鮓脯㸇凍魚頭薑豉<graphic n="KR3060" url="https://raw.githubusercontent.com/kanripo/KR-Gaiji/master/images/KR3060.png" mimeType="image/png"/>子抺臟<lb/>
紅絲批切羊頭辣脚子姜辣蘿蔔夏月麻腐鷄皮麻飲<lb/>
<pb n="KR3j0185_WYG_068-2a"/>
細粉素簽沙糖氷雪冷元子水晶角兒生淹水木𤓰藥<lb/>
木𤓰鷄頭穰沙糖菉豆甘草氷雪涼水荔枝膏廣芥𤓰<lb/>
兒醎菜杏片梅子薑萵苣笋芥辣𤓰兒細斜餶飿兒香<lb/>
糖果子間道糖荔枝越梅<graphic n="KR1579" url="https://raw.githubusercontent.com/kanripo/KR-Gaiji/master/images/KR1579.png" mimeType="image/png"/>刀紫蘓膏金絲黨梅香棖<lb/>
元皆用梅紅匣兒盛貯冬月盤兔旋炙猪皮肉野鴨肉<lb/>
滴酥水晶鱠煎角子猪臓之類直至龍津橋須腦子肉<lb/>
止謂之雜嚼直至三更<lb/>
　　酒樓<lb/>
<pb n="KR3j0185_WYG_068-2b"/>
凡京師酒店門首皆縛綵樓歡門唯任店入其門一直<lb/>
主廊約百餘步南北天井兩廊皆小閤子向晩燈燭熒<lb/>
煌上下相照濃粧妓女數百聚於主廊槏面上以待酒<lb/>
客呼喚望之宛若神仙北去楊樓以北穿馬行街東西<lb/>
両巷謂之大小貨行皆工作伎巧所居小貨行通鷄兒<lb/>
巷妓館大貨行通牋紙店白礬樓後改為豐樂樓宣和<lb/>
間更修三層相髙五樓相向各有飛橋欄楹明暗相通<lb/>
珠簾繡額燈燭晃耀初開數日毎先到者賞金旗過一<lb/>
<pb n="KR3j0185_WYG_068-3a"/>
兩夜則已元夜則毎一瓦隴中皆置蓮燈一盞内西樓<lb/>
後來禁人登眺以第一層下視禁中大抵諸酒肆瓦市<lb/>
不以風雨寒暑白晝通夜駢闐如此州東宋門外仁和<lb/>
店姜店州西宜城樓藥張四店班樓金梁橋下劉樓曹<lb/>
門蠻王家乳酪張家州比八仙樓戴樓門張八家園宅<lb/>
正店鄭門河王家李七家正店景靈宫東墻長慶樓在<lb/>
京正店七十二户此外不能遍數其餘皆謂之脚店賣<lb/>
貴細下酒迎接中貴飲食則第一白厨州西安州巷張<lb/>
<pb n="KR3j0185_WYG_068-3b"/>
秀以次保康門李慶家東鷄兒巷郭厨鄭皇后宅後宋<lb/>
厨曺門塼筒李家寺東骰子李家黄胖家九橋門街市<lb/>
酒店綵樓相對繡斾相招掩翳天日政和後來景靈宫<lb/>
東墻下長慶樓尤盛<lb/>
　　飲食果子<lb/>
凡店内賣下酒厨子謂之茶飯量酒博士至店中小兒<lb/>
子皆通謂之大伯更有街坊婦人腰繫青花布手巾綰<lb/>
危髻為酒客換湯斟酒俗謂之焌糟更有百姓入酒肆<lb/>
<pb n="KR3j0185_WYG_068-4a"/>
見子弟少年輩飲酒近前小心供過使令買物命妓取<lb/>
送錢物之類謂之閒漢又有向前換湯斟酒歌唱或獻<lb/>
菓子香藥之類客㪚得錢謂之厮波又有下等妓女不<lb/>
呼自來筵前歌唱臨時以些小錢物贈之而去謂之劄<lb/>
客亦謂之打酒坐又冇賣藥或果實蘿蔔之類不問酒<lb/>
客買與不買散與坐客然後得錢謂之撒暫如此處處有<lb/>
之唯州橋炭張家乳酪張家不放前項人入店亦不賣<lb/>
下酒唯以好淹藏菜蔬賣一色好酒所謂茶飯者乃百<lb/>
<pb n="KR3j0185_WYG_068-4b"/>
味羹新法鵪子羮三脆羮二色腰子蝦蕈鷄蕈渾砲等<lb/>
羮旋索粉玊碁子羣仙羹假河魨白渫韲貨鱖魚假元<lb/>
魚決明兠子決明湯虀肉醩托胎襯腸沙魚兩熟紫蘓<lb/>
魚假蛤蜊白肉夾面子茸割肉胡餅湯骨頭乳炊羊閙<lb/>
㕔羊角<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>腰子鵞鴨排蒸荔枝腰子還元腰子燒臆子<lb/>
入爐細項蓮花鴨簽酒炙肚胘虛汁垂絲羊頭入爐羊<lb/>
羊頭簽鵞鴨簽鷄簽盤兔炒兔葱潑兔假野狐金絲肚<lb/>
羮石肚羮假炙獐<graphic n="KR1571" url="https://raw.githubusercontent.com/kanripo/KR-Gaiji/master/images/KR1571.png" mimeType="image/png"/>煎鵪子生炒肺炒蛤蜊蟹渫蟹洗手<lb/>
<pb n="KR3j0185_WYG_068-5a"/>
蟹之類逐時旋行索喚不許一味有闕或别呼索變造<lb/>
下酒亦即時供應又有外來托賣炙鷄燠鴨羊脚子㸃<lb/>
羊頭脆筋巴子薑蝦酒蠏獐巴鹿脯從食蒸作海鮮時<lb/>
果旋切萵苣生菜西京笋又有小兒子著白䖍布衫青<lb/>
花手巾挾白磁缸子賣辣菜又有托小盤賣乾果子乃<lb/>
旋炒銀杏栗子河北鵞梨梨條梨乾梨肉膠枣棗圏梨<lb/>
圏桃圏核桃肉牙棗海紅嘉慶子林檎旋烏李李子旋<lb/>
櫻桃煎西京雨梨尖梨甘棠梨鳳棲梨鎮府濁梨河陰<lb/>
<pb n="KR3j0185_WYG_068-5b"/>
石橊河陽查子查條沙苑榅桲回馬孛萄西川乳糖獅<lb/>
子糖霜峰兒橄欖温柑綿棖金橘龍眼荔枝召白藕甘<lb/>
蔗漉梨林檎乾枝頭乾芭蕉乾人靣子巴㰖子榛子榧<lb/>
子蝦具之類諸般蜜煎香藥菓子罐子黨梅柿膏兒香<lb/>
藥小元兒小臘茶鵬沙元之類更外賣軟羊諸色包子<lb/>
猪羊荷包燒肉乾脯玉板鮓把鮓片醤之類其餘小酒<lb/>
店亦賣下酒如煎魚鴨子炒鷄兔煎燠肉梅汁血羮粉<lb/>
羮之類毎分不過十五錢諸酒店必有㕔院廊廡掩映<lb/>
<pb n="KR3j0185_WYG_068-6a"/>
排列小閤子弔忩花竹各垂簾幙命妓歌笑各得穩便<lb/>
　　萬姓交易<lb/>
相國寺毎月五次開放萬姓交易大三門上皆是飛禽<lb/>
猫犬之類珍禽竒獸無所不有第三門皆動用什物庭<lb/>
中設綵幙露屋義鋪賣蒲合簟席屏幃洗潄鞍轡弓劒<lb/>
時果脯腊之類近佛殿孟家道冠王道人蜜煎趙文秀<lb/>
筆及潘谷墨占定兩廊皆諸寺師姑賣繡作領抹花朶<lb/>
珠翠頭靣生色銷金花様幞頭帽子特髻冠子絛線之<lb/>
<pb n="KR3j0185_WYG_068-6b"/>
類殿後資聖門前皆書籍玩好圖畫及諸路罷任官員<lb/>
土物香藥之類後廊皆日者貨術傳神之類寺三門閣<lb/>
上并資聖門各有金銅鑄羅漢五百尊佛牙等凡有齋<lb/>
供皆取㫖方開三門左右有兩缾琉璃塔寺内有智海<lb/>
惠林寳梵河沙東西塔院乃出角院舍各有住持僧官<lb/>
毎遇齋㑹凡飲食茶菓動使器皿雖三五百分莫不咄<lb/>
嗟而辦大殿兩廊皆國朝名公筆跡左壁畫熾盛光佛<lb/>
降九曜鬼百戲右壁佛降鬼子母掲盂殿庭供獻樂部<lb/>
<pb n="KR3j0185_WYG_068-7a"/>
馬隊之類大殿朶廊皆壁隱樓殿人物莫非精妙<lb/>
　　天曉諸人入寺<lb/>
毎日交五更諸寺院行者打鐵牌子或木魚循門報曉<lb/>
亦各分地分日間求化諸趨朝入市之人聞此而起諸門<lb/>
橋市井已開如瓠羮店門首坐一小兒呌饒骨頭間有<lb/>
灌肺及炒肺酒店多㸃燈燭沽賣毎分不過二十文并<lb/>
粥飯㸃心亦開或有賣洗靣水煎㸃湯藥者直至天明<lb/>
其殺猪羊作坊毎人擔猪羊及車子上市動即百數如<lb/>
<pb n="KR3j0185_WYG_068-7b"/>
果木亦集於朱雀門外及州橋之西謂之果子行紙畫<lb/>
兒亦在彼處行販不絶其麥麵毎秤作一布袋謂之一<lb/>
宛或三五秤作一宛用太平車或驢馬䭾之從城外守<lb/>
門入城貨賣至天色明不絶更有御街州橋至南内前<lb/>
趂朝賣藥及飲食者吟呌百端<lb/>
　　京瓦伎藝<lb/>
崇觀以來在京瓦肆伎藝張廷叟孟子書主張小唱李<lb/>
師師徐婆惜封宜奴孫三四等誠其角者為王子青張<lb/>
<pb n="KR3j0185_WYG_068-8a"/>
七七王京奴左小四安娘毛團等教坊減罷并温習張<lb/>
翠盖張成弟子薛子大薛子小俏枝兒揚總惜周壽奴<lb/>
稱心等般雜劇枝頭傀儡任小三毎日五更頭回小雜劇<lb/>
差晩看不及矣懸絲傀儡張金線李外寜藥𤼵傀儡張<lb/>
臻妙温奴哥真個強没勃臍小掉刀筋骨上索雜手伎<lb/>
渾身眼李宗正張哥毬杖錫弄孫寛孫十五曾無黨髙<lb/>
恕李孝詳講史李慥楊中立張十一徐明趙世亨賈九<lb/>
小説王顔喜葢中寳劉名廣散藥張真奴舞旋楊望京<lb/>
<pb n="KR3j0185_WYG_068-8b"/>
小兒相撲雜劇掉刀蠻牌董十五趙七曹保義朱婆兒<lb/>
没囷駝風僧哥爼六姐影戲丁儀痩吉等弄喬影戲劉<lb/>
百禽弄蟲蟻孔二傳耍秀才諸宫調毛詳霍伯醜商謎<lb/>
呉八兒合生張山人説渾話劉喬河北子帛遂吴牛兒<lb/>
逹眼五重明喬駱駝李敦等雜班外入孫三神鬼霍四<lb/>
究説三分尹常賣五代史文八娘呌果子其餘不可勝<lb/>
數不以風雨寒暑諸棚看人日日如是教坊鈞容直毎<lb/>
遇旬休按樂亦許人觀看毎遇内宴前一月教坊内勾集<lb/>
<pb n="KR3j0185_WYG_068-9a"/>
弟子小兒習隊舞作樂雜劇節次<lb/>
　　立春<lb/>
立春前一日開封府進春牛入禁中鞭春開封祥符兩<lb/>
縣置春牛於府前至日絶早府僚打春如方州儀府前左<lb/>
右百姓賣小春牛往往花装欄坐上列百戯人物春幡<lb/>
雪柳各相獻遺春日宰執親王百官皆賜金銀幡勝入<lb/>
賀訖戴歸私第<lb/>
　　元宵<lb/>
<pb n="KR3j0185_WYG_068-9b"/>
正月十五日元宵大内前自嵗前冬至後開封府絞縳<lb/>
山棚立木正對宣徳樓游人已集御街兩廊下竒術異<lb/>
能歌舞百戲鱗鱗相切樂聲嘈雜十餘里擊丸蹴踘踏<lb/>
索上竿趙野人倒喫冷淘張九歌吞鐵劒李外寜藥法<lb/>
傀儡小健兒吐五色水旋澆泥丸子大特落灰藥榾柮<lb/>
兒雜劇温大頭小曹嵇琴党千簫管孫四燒煉藥方王<lb/>
十二作劇術鄒遇田地廣雜扮蘓十孟宣築毬尹常賣<lb/>
五代史劉百禽蟲蟻楊文秀鼓笛更有猴呈百戲魚跳<lb/>
<pb n="KR3j0185_WYG_068-10a"/>
刀門使喚蜂蝶追呼螻蟻其餘賣藥賣卦沙書地謎竒<lb/>
巧百端日新耳目至正月七日人使朝辭出門登山上<lb/>
綵金碧相射錦繡交輝靣北悉以綵結山沓上皆畫神<lb/>
仙故事或坊市間賣藥賣卦之人横列三門各有綵結<lb/>
金書木牌中曰都門道左右曰左右禁衛之門上有大<lb/>
牌曰宣和與民同樂綵山左右以綵結文殊普賢跨獅<lb/>
子白象各於手指出水五道其手摇動用轆轤絞水上<lb/>
登山尖髙處用木櫃貯之逐時放下如瀑布状又於左<lb/>
<pb n="KR3j0185_WYG_068-10b"/>
右門上各以草把縛成戲龍之狀用青幕遮籠草上密<lb/>
置燈燭數萬盞望之蜿蜒如雙龍飛走自燈山至宣徳<lb/>
門樓横大街約百餘丈用棘刺圍繞謂之棘盆内設兩<lb/>
長竿髙數十丈以繒綵結束紙糊百戲人物懸於竿上<lb/>
風動宛若飛仙内設樂棚差衙前樂人作樂雜戲并左<lb/>
右軍百戲在其中駕坐一時呈拽宣徳樓上皆垂黄縁<lb/>
簾中一位乃御座用黄羅設一綵棚御龍直執黄葢掌扇<lb/>
列於簾外兩朶樓各掛燈毬一枚約方圓丈餘内燃椽燭<lb/>
<pb n="KR3j0185_WYG_068-11a"/>
簾内亦作樂宫嬪嬉笑之聲下聞於外樓下用枋木壘<lb/>
成露臺一所綵結欄檻兩邊皆禁衛排立錦袍幞頭簮<lb/>
賜花執骨朶子靣此樂棚教坊鈞容直露臺弟子更互<lb/>
雜劇近門亦有内等子班直排立萬姓皆在露臺下觀<lb/>
看樂人時引萬姓山呼<lb/>
　　收燈都人出城探春<lb/>
收燈畢都人爭先出城探春州南則玉津園外學方池<lb/>
亭榭玉仙觀轉龍灣西去一丈佛園子王太尉園奉聖<lb/>
<pb n="KR3j0185_WYG_068-11b"/>
寺孟景初園四里橋望牛岡劒客廟皆自轉龍灣東去<lb/>
陳州門外園館尤多州東宋門外快活林勃臍陂獨樂<lb/>
岡硯臺蜘蛛樓麥家園虹橋王家園曹宋門之間東御<lb/>
苑乾明崇夏尼寺州北李駙馬園州西新鄭門大路直<lb/>
過金明池西道者院院前皆妓館以西宴賔樓有亭榭<lb/>
曲折池塘鞦韆畫舫酒客税小舟帳設遊賞相對祥祺<lb/>
觀直至板橋有集賢樓蓮花樓乃之官河東陜西五路<lb/>
之别館尋常餞送置酒於此過板橋有下松園王太宰<lb/>
<pb n="KR3j0185_WYG_068-12a"/>
園杏花岡金明池角南去水虎翼巷水磨下蔡太師園<lb/>
南洗馬橋西巷内華嚴尼寺王小姑酒店北金水河兩<lb/>
浙尼寺巴婁寺養種園四時花木繁盛可觀南去藥梁<lb/>
園童太師園南去鐵佛寺鴻福寺東西柏榆村州北模<lb/>
天坡角橋至倉王廟十八壽聖尼寺孟四翁酒店州西<lb/>
北元有庶人園有創臺流杯亭榭數處放人春賞大抵<lb/>
都城左近皆是園圃百里之内並無閴地次第春容滿<lb/>
野暖律暄晴萬花爭出粉墻細栁斜籠綺陌香輪暖輾<lb/>
<pb n="KR3j0185_WYG_068-12b"/>
芳草如茵駿騎驕嘶杏花如繡鶯啼芳樹燕舞晴空紅<lb/>
粧按樂如寳榭層樓白靣行歌近畫橋流水舉目則鞦<lb/>
韆巧笑觸處則蹴踘踈狂選勝尋芳花絮時墜金樽折<lb/>
翠簮紅蜂蝶暗隨歸騎於是相繼清明節矣<lb/>
　　清明節<lb/>
清明節尋常京師以冬至後一百五日為大寒食前一<lb/>
日謂之炊熟用麵造棗䭅飛燕栁條串之挿於門楣謂<lb/>
之子推燕子女及笄者多以是日上頭寒食第三節即<lb/>
<pb n="KR3j0185_WYG_068-13a"/>
清明日矣凡新墳皆用此日拜掃都城人出郊禁中前<lb/>
半月𤼵宫人車馬朝陵宗室南班近親亦分遣詣諸陵<lb/>
墳享祀從人皆紫衫白絹三角子青行纒皆係官給節<lb/>
日亦禁中出車馬詣奉先寺道者院祀諸宫人墳莫非金<lb/>
装紺幰錦額珠簾繡扇雙遮紗籠前導士庻闐塞諸門<lb/>
紙馬舖皆於當街用紙衮疉成樓閣之状四野如市往<lb/>
往就芳樹之下或園囿之間羅列盃盤互相勸酬都城<lb/>
之歌兒舞女遍滿園亭抵暮而歸各携棗䭅炊餅黄胖<lb/>
<pb n="KR3j0185_WYG_068-13b"/>
掉刀名花異果山亭戲具鴨卵鷄雛謂之門外土儀轎<lb/>
子即以楊栁雜花装簇頂上四垂遮映自此三日皆出城<lb/>
上墳但一百五日最盛節日坊市賣稠餳麥餻乳酪乳餅<lb/>
之類緩入都門斜楊御桞醉歸院落明月梨花諸軍禁<lb/>
衛各成隊伍跨馬作樂四出謂之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>脚其旌旗鮮明軍<lb/>
容雄壯人馬精鋭又别為一景也<lb/>
　　駕回儀衛<lb/>
是月季春萬花爛漫牡丹芍藥棣棠木香種種上市賣<lb/>
<pb n="KR3j0185_WYG_068-14a"/>
花者以馬頭竹籃鋪排歌呌之聲清竒可聽晴簾靜院<lb/>
曉幕髙樓宿酒未醒好夢初覺聞之莫不新愁易感幽<lb/>
恨懸生最一時之佳況諸軍出郊合教陣隊<lb/>
　　端午<lb/>
端午節物百索艾花銀様鼔兒花花巧畫扇香糖菓子<lb/>
糭子白團紫蘓菖蒲木𤓰並皆茸切以香藥相和用梅<lb/>
紅匣子盛裹自五月一日及端午前一日賣桃栁葵花<lb/>
蒲葉佛道艾次日家家鋪陳於門首與糭子五色水團<lb/>
<pb n="KR3j0185_WYG_068-14b"/>
茶酒供養又釘艾人於門上士庻迎相宴賞<lb/>
　　七夕<lb/>
七月七夕潘樓街東宋門外瓦子州西梁門外瓦子北<lb/>
門外南朱雀門外街及馬行街内皆賣磨喝樂乃小塑<lb/>
土偶耳悉以雕木彩装欄座或用紅紗碧籠或飾以金<lb/>
珠牙翠有一對直數千者禁中及貴家與士庶為時物<lb/>
追陪又以黄蠟鑄為鳬鴈鴛鴦鸂鶒龜魚之類彩畫金<lb/>
縷謂之水上浮又以小板上傅土旋種粟令生苖置小茅屋<lb/>
<pb n="KR3j0185_WYG_068-15a"/>
花木作田舍家小人物皆村落之態謂之糓板乂以𤓰<lb/>
雕刻成花様謂之花𤓰又以油麵糖蜜造為笑靨兒謂<lb/>
之果食花様竒巧百端如捺香方勝之類若買一斤數<lb/>
内有一對被介胄者如門神之像葢自來風流不知其<lb/>
從謂之果食将軍又以菉豆小豆小麥於磁器内以水<lb/>
浸之生芽數寸以紅藍綵縷束之謂之種生皆於街心<lb/>
綵幕帳設出絡貨賣七夕前三五日車馬盈市羅綺滿<lb/>
街旋折未開荷花都人善假做雙頭蓮取玩一時提携<lb/>
<pb n="KR3j0185_WYG_068-15b"/>
而歸路人往往嗟愛又小兒須買新荷葉執之葢效顰<lb/>
磨喝樂兒童輩特地新粧競誇鮮麗至初六日七日晩<lb/>
貴家多結綵樓於庭謂之乞巧樓鋪陳磨喝樂花𤓰酒<lb/>
炙筆硯針線或兒童裁詩女郎呈巧焚香列拜謂之乞<lb/>
巧婦女望月穿針或以小蜘蛛安盒子内次日看之<lb/>
若網圓正謂之得巧里巷與妓館往往列之門首争以<lb/>
侈靡相向<lb/>
　　立秋<lb/>
<pb n="KR3j0185_WYG_068-16a"/>
立秋日滿街賣楸葉婦女兒童輩皆剪成花様戴之是<lb/>
月𤓰果梨棗方盛京師棗有數品靈棗牙棗青州棗亳<lb/>
州棗鷄頭上市則梁門裏李和家最盛中貴戚里取索<lb/>
供賣内中泛索金合絡繹士庶買之一裹十文用小新<lb/>
荷葉包槮以麝香紅小索兒繫之賣者雖多不及李和<lb/>
一色揀銀皮子嫰者貨之<lb/>
　　中秋<lb/>
中秋節前諸店皆賣新酒重新結絡門靣綵樓花頭畫<lb/>
<pb n="KR3j0185_WYG_068-16b"/>
竿醉仙錦斾市人等飲至午未間家家無酒拽下望子<lb/>
是時螯蠏新出石榴榅勃梨棗栗孛萄弄色棖橘皆新<lb/>
上市中秋夜貴家結飾臺榭民間爭占酒樓翫月絲篁<lb/>
鼎沸近内庭居民夜深遥聞笙竽之聲宛若雲外閭里<lb/>
兒童連宵嬉戲夜市駢闐至於通曉<lb/>
　　重陽<lb/>
九月重陽都下賞菊有數種其黄白色蘂若蓮房曰萬<lb/>
齡菊粉紅色曰桃花菊白而檀心曰木香菊黄色而圓<lb/>
<pb n="KR3j0185_WYG_068-17a"/>
者曰金鈴菊純白而大者曰喜容菊無處無之酒家皆<lb/>
以菊花縛成洞户都人多出郊外登髙如倉王廟四里<lb/>
橋愁臺梁王城硯臺毛駝岡獨樂岡等處宴聚前一二<lb/>
日各以粉麵蒸糕遺送上插剪綵小旗摻釘果實如石<lb/>
榴子栗黄銀杏松子肉之類又以粉作獅子蠻王之状置<lb/>
於糕上謂之獅蠻諸禪寺各有齋㑹惟開寳寺仁王寺<lb/>
有獅子㑹諸僧皆坐獅子上作法事講説遊人最盛下<lb/>
旬即賣㝠衣靴鞋席㡌衣段以十月朔日燒獻故也<lb/>
<pb n="KR3j0185_WYG_068-17b"/>
　　立冬<lb/>
是月立冬前五日西御園進冬菜京師地寒冬月無蔬<lb/>
菜上至宮禁下及民間一時収藏以充一冬食用於是<lb/>
車載馬駞充塞道路時物薑豉<graphic n="KR3060" url="https://raw.githubusercontent.com/kanripo/KR-Gaiji/master/images/KR3060.png" mimeType="image/png"/>子紅絲末臟鵞梨榅<lb/>
桲蛤蜊螃蠏<lb/>
　　冬至<lb/>
十一月冬至京師最重此節雖至貧者一年之間積累<lb/>
假借至此日更易新衣備辦飲食享祀先祖官放闗撲<lb/>
<pb n="KR3j0185_WYG_068-18a"/>
慶賀往來一如年節<lb/>
　　除夕<lb/>
至除日禁中呈大儺儀並用皇城親事官諸班直戴假<lb/>
靣繡畫色衣執金鎗龍旗教坊使孟景初身品魁偉貫<lb/>
全副金鍍銅甲装將軍用鎮殿将軍二人亦介胄装門<lb/>
神教坊南河炭醜惡魁肥装判官又装鍾馗小妹土地<lb/>
竈神之類共千餘人自禁中驅祟出南薫門外轉龍灣<lb/>
謂之埋祟而罷是夜禁中爆竹山呼聲聞于外士庶之<lb/>
<pb n="KR3j0185_WYG_068-18b"/>
家圍爐團坐逹旦不寐謂之守嵗<lb/>
<pb n="KR3j0185_WYG_068-19a"/>
　　古杭夢遊錄<hi>耐得翁</hi>
自大内和寧門外新路南北寳玉珍異及花果時新海<lb/>
鮮野味竒器下所無者悉集於此以至朝天門清河坊<lb/>
中瓦洋壩頭官巷口相心衆安橋食物店舖人烟浩穰<lb/>
其夜市除大内前後諸處亦然惟中瓦前最勝撲賣竒<lb/>
巧器皿百色物件與日間無異其餘坊巷市井買賣𣙜<lb/>
闗酒樓歌館直至四鼓後方静而五鼓朝馬將動其有<lb/>
趂賣早市者復起開張無論四時皆然如遇元宵尤盛<lb/>
<pb n="KR3j0185_WYG_068-19b"/>
排門私貨民居作肆觀玩鱗次不可勝紀<lb/>
市肆謂之行者因官科索而得此名以其物小大但合<lb/>
充用者皆置為行雖醫卜亦有職業尅擇之差占則與<lb/>
市肆當行固也内亦有不當行而借名之者如酒行食<lb/>
飯行是也又有名為園者如城南之花園泥路之青果<lb/>
園江下之養魚園後市街之柑園是也其他工技之人<lb/>
或為作如名箆刀作腰帶作金銀鍍作鈒作是也<lb/>
酒肆店宅子酒店花園酒店直賣店散酒店菴酒店羅<lb/>
<pb n="KR3j0185_WYG_068-20a"/>
酒店除官庫子脚店之外其餘皆謂之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>户有茶飯店<lb/>
包子店所云菴酒店者謂娼妓内可以就觀而於酒閣<lb/>
暗藏卧床也門前懸紅子燈上不以暗雨必用若□盖<lb/>
之以為記認其他大酒店娼妓只伴坐客而已欲買歡<lb/>
則多往其居<lb/>
大茶坊張掛名人書畵在京師只熱食店掛畵所以消<lb/>
遣乆時也今茶坊皆然人情茶坊本作大茶坊為正但<lb/>
將此為由多下茶錢也又有一等専是娼妓父兄打聚<lb/>
<pb n="KR3j0185_WYG_068-20b"/>
處又有一等専是諸行借工買伎人會聚打老處謂之<lb/>
市頭水茶坊乃娼家聊設桌凳以茶為由後生軰甘於<lb/>
戲錢謂之乾茶錢官府貴家置四司六局各有所業故<lb/>
筵席排當凡事整齊都下街市亦有之常時人户每遇<lb/>
禮席以錢倩之皆可辦也四司者帳設司庖厨司茶酒<lb/>
司臺盤司也排辦局也凡四司六局人祗應慣熟便省<lb/>
賔主一半力<lb/>
瓦者野人户易歆之意也散樂𫝊樂坊十三部唯以雜<lb/>
<pb n="KR3j0185_WYG_068-21a"/>
劇為正色舊教坊有咸用䇿部大鼓部杖鼔部拍板色<lb/>
笛色琵琶色筝色方響色笙色舞施色歌板色雜劇色<lb/>
叅軍色有色長部有部頭上有教坊使副鈴轄都掌儀<lb/>
範者皆是命官紹興十一年省廢教坊之後遇大宴則<lb/>
差撥臨安府衙前樂等人充應屬修内司教樂所掌雜<lb/>
管劇中末泥為長每四人或五人為一塲先做尋常熟<lb/>
事一段名曰艶叚次做正雜劇通名為兩段末泥色主<lb/>
張引戲色分付副浄色𤼵喬副末色打諢又或添一人<lb/>
<pb n="KR3j0185_WYG_068-21b"/>
妝孤老其次曲破紤送者謂之把也<lb/>
諸宫調本京師孔三傳撰傳竒靈怪入曲說唱<lb/>
細樂以簫管笙箏方嚮笙笛用小提鼔之類合動小樂<lb/>
器只一二人合動清樂北馬後樂加方響笙笛用小提<lb/>
鼔<lb/>
唱呌小唱執板唱慢曲曲破大率重起輕殺嘌唱謂上<lb/>
鼓面唱令曲小謳驅駕虚聲縱㺯宫調與呌果子唱耍<lb/>
曲兒為一體呌聲自京師起撰鄉國市井諸色歌吟賣<lb/>
<pb n="KR3j0185_WYG_068-22a"/>
物之聲採合宫調而成也嗛在京只有纒合纒連中興<lb/>
後張五牛大夫遂撰為賺賺者悞賺之意也<lb/>
雜扮或分雜班義名扭元子又名㧞和乃雜劇之散段<lb/>
在京師時村人罕得入城遂撰此端<lb/>
百戲相撲踢㺯雜手熱㺯懸絲傀儡影戲<lb/>
說話有四家一曰小說謂之銀字兒如烟粉靈怪傳竒<lb/>
公說案皆是摶拳提刀趕棒及發跡戀態之事說鐵騎<lb/>
兒謂士馬金鼓之事說經謂演說佛書說叅謂叅禪說<lb/>
<pb n="KR3j0185_WYG_068-22b"/>
史謂說前代興廢戰争之事合生與起令随令相似<lb/>
商謎舊用鼓板吹負聖朝聚人猜詩謎字謎之類本是<lb/>
隐語有道謎來客念引語説謎又名打謎正猜來客索<lb/>
語下套商者以物類相似者譏之又名對智貼奪貼智思<lb/>
索云智改物類以困猜者横下許旁人猜門囚商者為<lb/>
喝問句頭調爽假作難猜以定其智都城天街舊自清<lb/>
河坊南則呼瓦北謂之界北中瓦謂之語化兒中心自<lb/>
五間樓北至官巷南到都街兩行多是土户金銀錢鈔<lb/>
<pb n="KR3j0185_WYG_068-23a"/>
交易鋪僅百餘家内列金銀見銀謂㸔垜錢自融和坊<lb/>
北至市坊謂之珠子市頭如遇買賣動以萬數間有富<lb/>
第府富室質庫十餘數皆不以萬貫收質其他如名家<lb/>
綵帛鋪堆上細匹段錦綺縑素皆諸處所無者<lb/>
<pb n="KR3j0185_WYG_068-24a"/>
　　錢塘𤨏記<hi>于肇</hi>
錢塘遊手數萬以騙局為業初願納交或稱契家言鄉<lb/>
里族屬脗合稍稔邀至其家妻妾羅侍寳玩充案屋宇<lb/>
華麗好飲者與之沉酗同席或王府或朝士親屬或太<lb/>
學生狎戱喧呼或詐失錢物誣之倍償好遊者與之放<lb/>
恣衢陌或入豪家與有勢者共騙之好呼者或使之旁<lb/>
觀以金玉資襁遂易瓦礫訪之則封門矣或詐敗以誘<lb/>
之少則合謀傾其囊或竊彼物為證索鏹其家變化如<lb/>
<pb n="KR3j0185_WYG_068-24b"/>
神如浄慈寺前瞽嫗揣骨聴聲知貴賤忽有虞候一人<lb/>
荷轎八人訪嫗曰某府娘子令請登轎至清河坊張家<lb/>
匹帛舖前少駐虞候謂舖中曰娘子親買匹帛數十端<lb/>
虞候随一卒荷歸取鏹七卒列坐舖前候乆不至二卒<lb/>
促之又不至二卒繼之少焉棄轎皆遁矣有富者揖一<lb/>
丐曰㓜别尊叔二十年何以在此引歸沐浴更衣以叔<lb/>
事之丐者亦因以為然乆之同買匹帛數十端曰叔留<lb/>
此我歸請償其直店翁訝其不來挾丐者物色之至其<lb/>
<pb n="KR3j0185_WYG_068-25a"/>
所則其人往矣有華衣冠者買匹帛令僕荷歸授鑰開<lb/>
篋取鏹坐舖候乆晩不來店翁随歸入明慶寺如厠易<lb/>
僧㡌褁僧衣以逃戴生貨藥觀者如堵有青囊腰纒者<lb/>
雖企足引領而兩手捧䕶甚至白衫者拾地芥御刺其<lb/>
頸方引手㧓則腰纒失矣有術士染銀為藥先以水銀<lb/>
置鍋内雜投此藥水銀化烟去銀在其中或者欲𫝊之<lb/>
欺以藥盡重需市藥則墮其計矣殿歩軍多貸鏹出戍<lb/>
令母氏妻代領衣賜出庫即貨以償債有少年髙價買<lb/>
<pb n="KR3j0185_WYG_068-25b"/>
老嫗絹引令坐茶肆内曰候吾母交易少焉復髙價買<lb/>
一嫗絹引坐茶肆外指曰内吾母也錢在母處取其絹<lb/>
又入附耳謂内嫗曰外吾母也錢在母處又取其絹出<lb/>
門莫知所之嗚呼盜賊姦宄臯陶明刑則治晉用士會<lb/>
盜奔于秦治之之法在上不在下<lb/>
<pb n="KR3j0185_WYG_068-26a"/>
　　六朝事迹<hi>張敦頥</hi>
　　六朝宫殿<lb/>
呉孫權遷都建業徙武昌宫儲材瓦繕治太初宫晉琅<lb/>
琊王渡江鎮建業因呉舊都修而居之即太初宮為府<lb/>
舍及即帝位稱為建業宫更明帝不改至成帝繕苑城<lb/>
作新宫窮極伎巧侈靡殆甚宋齊而下因之稱為建康<lb/>
宫以此攷之六代宫室門墻雖時有改築然皆因呉舊<lb/>
址也<lb/>
<pb n="KR3j0185_WYG_068-26b"/>
　　石城<lb/>
呉孫權沿淮立栅又於江岸必爭之地築城名曰石頭<lb/>
諸葛亮論金陵地形云鍾阜龍盤石城虎踞真帝王之<lb/>
宅<lb/>
　　冶城<lb/>
今天慶觀即其地也本呉冶鑄之所因以為名晉元帝<lb/>
大興初以王導疾乆方士戴洋云君本命在申而申地<lb/>
有冶金火相鑠不利遂移冶城于石頭城東以其地為<lb/>
<pb n="KR3j0185_WYG_068-27a"/>
園<lb/>
　　金城<lb/>
金城呉築晉桓温咸康七年出鎮江乘之金城後温北<lb/>
伐經金城見為琅琊時所種桞皆十圍因嘆曰木猶如<lb/>
此人何以堪因攀枝執條泫然流涕<lb/>
　　臺城<lb/>
晉成帝咸和七年新宫成名建康宫注即今之所謂臺<lb/>
城也<lb/>
<pb n="KR3j0185_WYG_068-27b"/>
　　白下<lb/>
本江乘之白石壘也齊武帝以其地帶江山移琅琊居<lb/>
之唐武徳元年罷金陵縣築城于此因其舊名曰白下<lb/>
　　朱雀門<lb/>
晉咸康二年作朱雀門新立朱雀浮航南渡淮水亦名<lb/>
朱雀橋對呉都城相去六里為御道夾御溝植桞其上<lb/>
　　真武湖<lb/>
呉後主皓寳鼎元年開城北渠引後湖水流入新宫巡<lb/>
<pb n="KR3j0185_WYG_068-28a"/>
遶殿堂窮極伎巧本朝天禧四年改為放生池今城北<lb/>
十三里有古池俗呼為後湖見作大軍教場處是也<lb/>
　　景陽樓<lb/>
宋元嘉二十二年築至孝武大明中紫雲出景陽樓因<lb/>
名之今法寳寺西南遺址尚存<lb/>
　　新亭<lb/>
宋孝武即位于新亭城南十五里俯近江渚<lb/>
　　白下亭<lb/>
<pb n="KR3j0185_WYG_068-28b"/>
李白金陵白下亭留别詩云驛亭三楊樹正當白下門<lb/>
　　雨花臺<lb/>
梁武帝時有雲光法師講經于此感得天雨賜花天厨<lb/>
獻食<lb/>
　　聽箏堂<lb/>
晉元帝幸謝安宅命讌安侍坐使桓伊吹笛為一弄畢<lb/>
又撫箏按徽金縢曲聲節慷慨俯仰可觀安淚下霑襟<lb/>
　　馳道<lb/>
<pb n="KR3j0185_WYG_068-29a"/>
宋孝武帝作馳道自閶闔北出承明抵𤣥武湖十餘里<lb/>
為調馬之所也<lb/>
　　大江<lb/>
西接江寜界東接句容界北接真州六合縣界沿流一<lb/>
百二十里周世宗問孫忌江南虛實忌曰長江千里險<lb/>
過湯池可敵十萬之師<lb/>
　　秦淮<lb/>
秦始皇東巡㑹稽經秣陵因鑿鍾山斷金陵長隴以䟽<lb/>
<pb n="KR3j0185_WYG_068-29b"/>
淮<lb/>
　　横塘<lb/>
吳大帝時自江口沿淮築堤謂之横塘<lb/>
　　霹靂溝<lb/>
王荆公詩云霹靂溝西路柴荆四五家憶曾騎款段随<lb/>
意入桃花<lb/>
　　青溪<lb/>
今縣東有渠北接覆舟山近後湖里俗相傳此青溪也<lb/>
<pb n="KR3j0185_WYG_068-30a"/>
其水迤邐西出京都記云京師鼎族多在青溪溪北有<lb/>
江總宅<lb/>
　　邀笛歩<lb/>
在城東南青溪橋之右今上水閘是也晉書云桓伊善<lb/>
樂盡一時之妙為江左第一有蔡邕柯亭笛常自吹之<lb/>
　　桃葉渡<lb/>
在縣南一里秦淮口桃葉者晉王獻之愛妾名也其妹<lb/>
曰桃根獻之詩曰桃葉復桃葉渡江不用楫不用楫者<lb/>
<pb n="KR3j0185_WYG_068-30b"/>
謂横波急也嘗臨此渡歌送之<lb/>
　　白鷺洲<lb/>
在城西南八里對江寧之新林浦唐李白詩云三山半<lb/>
落青天外二水中分白鷺洲<lb/>
　　景陽井<lb/>
臺城中景陽宫井也按南史隋克臺城陳後主與張麗<lb/>
華孔貴妃俱入井隋軍出之故杜牧之詩云三人出眢<lb/>
井謂此也其井有石欄上多題字舊傳云欄有石脉以<lb/>
<pb n="KR3j0185_WYG_068-31a"/>
帛拭之作胭脂痕<lb/>
　　白楊路<lb/>
縣南十二里石山岡之橫道是也宋袁粲常酌於此忽<lb/>
逢村父便留連笑語人怪而問之荅曰吾侣偶㳺非知<lb/>
音也<lb/>
　　謝安墩<lb/>
在半山報寧寺之後基址尚存謝安與王羲之嘗登此<lb/>
超然有髙世之志<lb/>
<pb n="KR3j0185_WYG_068-31b"/>
　　桃花塢<lb/>
在蔣山寳公塔之西北舊有桃花甚盛今不復存<lb/>
　　射雉場<lb/>
在縣東二十里齊東昏侯置射雉場五百所皆以七寳<lb/>
裝翳<lb/>
　　烏衣巷<lb/>
在縣東南四里晉書王導紀瞻宅皆在此巷劉禹錫詩<lb/>
曰朱雀橋邊野草花烏衣巷口夕陽斜舊時王謝堂前<lb/>
<pb n="KR3j0185_WYG_068-32a"/>
燕飛入㝷常百姓家<lb/>
　　長干<lb/>
長干是秣陵縣東里巷名江東謂山隴之間曰干建康<lb/>
南五里有山岡其間平地庶民雜居有大長干小長干<lb/>
東長干並是地名小長干在瓦棺寺南巷西頭出大江<lb/>
　　藏氷井<lb/>
覆舟山上有凌室乃六朝每嵗藏氷於此也<lb/>
<pb n="KR3j0185_WYG_068-33a"/>
　　汴故宫記<hi>楊奐</hi>
己亥春三月按部至於汴汴長吏宴于廢宫之長生殿<lb/>
懼後世無以考為纂其大槩云皇城南外門曰南薰南<lb/>
薰之北新城門曰豐宜橋曰龍津橋北曰丹鳳而其門<lb/>
三丹鳳北曰州橋橋少北曰文武樓遵御路而北横街<lb/>
也東曰太廟西曰郊社正北曰承天門而其門五雙闕<lb/>
前引東曰登聞檢院西曰登聞鼓院檢院之東曰左掖<lb/>
門門之南曰待漏院鼓院之西曰右掖門門之南曰都<lb/>
<pb n="KR3j0185_WYG_068-33b"/>
堂承天之北曰大慶門而日精門左昇平門居其東月<lb/>
華門右昇平門居其西正殿曰大慶殿東廡曰嘉福樓<lb/>
西廡曰嘉瑞樓大慶之後曰徳儀殿徳儀之東曰左昇<lb/>
龍門西曰右昇龍門正門曰龍徳曰蕭墻曰丹墀曰龍<lb/>
徳殿龍徳之左曰東上閣門右曰西上閣門皆南嚮東<lb/>
西二樓鐘鼔之所在鼓在東鐘在西龍徳之次曰仁安<lb/>
門仁安殿東則内侍局内侍之東曰近侍局近侍之東<lb/>
曰嚴祇門宫中則曰撒合門少南曰東樓即授除樓也<lb/>
<pb n="KR3j0185_WYG_068-34a"/>
西曰西樓仁安之次曰純和殿正寢也純和西曰雪香<lb/>
亭雪香之北后妃位也有樓樓西曰瓊香亭亭西曰凉<lb/>
位有樓樓北少西曰玉清殿純和之次曰寧福殿寧福<lb/>
之後曰苑門由苑門而北曰仁智殿有二大石左曰敷<lb/>
錫神運萬嵗峯右曰玉京獨秀太平巖殿曰山莊莊之<lb/>
西南曰翠㣲閣苑門東曰僊韶院院北曰湧翠峯峯之<lb/>
洞曰大滌湧翠東連長生殿殿東曰湧金殿湧金之東<lb/>
曰蓬萊殿長生西曰浮玉殿浮玉之西曰瀛洲殿長生<lb/>
<pb n="KR3j0185_WYG_068-34b"/>
之南曰閱武殿閱武南曰内藏庫由嚴祇門東曰尚食<lb/>
局尚食東曰宣徽院宣徽北曰御藥院御藥北曰右藏<lb/>
庫右藏之東曰左藏宣徽東曰㸃檢司㸃檢北曰祕書<lb/>
監秘書北曰學士院學士之北曰諫院諫院之北曰武<lb/>
器署㸃檢之南曰儀鸞局儀鸞之南曰尚輦局宣徽之<lb/>
南曰拱衛司拱衛之南曰尚衣局尚衣之南曰繁禧門<lb/>
繁禧南曰安泰門安泰西與左升龍門直東則壽聖宫<lb/>
兩宫太后位本明俊殿試進士之所宫北曰徽音殿徽<lb/>
<pb n="KR3j0185_WYG_068-35a"/>
音之北曰燕壽殿燕壽殿垣後少西曰震肅衛司東曰<lb/>
中衛尉司儀鸞之東曰小東華門更漏在焉中衛尉司<lb/>
東曰祇肅門祇肅門東少南曰將軍司徽音壽聖之東<lb/>
曰太后苑苑之殿曰慶春慶春與燕壽並小東華與正<lb/>
東華對東華門内正北尚廐局尚廐西北曰臨武殿左<lb/>
掖門正北尚食局局南曰宫苑司宫苑司西北曰尚醖<lb/>
局湯藥局侍儀司少西曰符寳局器物局西則撒合門<lb/>
嘉瑞樓西曰三廟正殿曰徳昌東曰文昭殿西曰光興<lb/>
<pb n="KR3j0185_WYG_068-35b"/>
殿並南嚮徳昌之後宣宗廟也宫西門曰西華與東華<lb/>
直其北門曰安貞二大石外凡花石臺榭池亭之細並<lb/>
不錄觀其制度簡素比土階茅茨則過矣視漢之所謂<lb/>
千門萬户珠璧華麗之飾則無有也然後之人因其制<lb/>
度而損益之以求其稱斯可矣<lb/>
<pb n="KR3j0185_WYG_068-36a"/>
　　汴都平康記<hi>張邦基</hi>
晁无咎和李秬雙頭牡丹有云二喬新獲吳宫怯雙隗<lb/>
初臨晉帳羞月地故應相伴語風前各是一般愁政和<lb/>
間汴都平康之盛而李師師雀念月二妓名著一時晁<lb/>
冲之叔用每會飲多召侑席其後十許年再來京師二<lb/>
人尚在而聲名溢於中國李生者門第尤峻叔用追往<lb/>
昔成二詩以示江子之其一云少年使酒來京華縱歩<lb/>
曾逰小小家看舞霓裳羽衣曲聴歌玉樹後庭花門侵<lb/>
<pb n="KR3j0185_WYG_068-36b"/>
楊栁垂珠箔窓對櫻桃捲碧紗坐客半驚随逝水吾人<lb/>
星散落天涯其二云春風踏月過章華青鳥雙邀阿母<lb/>
家繫馬栁低當户葉迎人桃出隔墻花髩深釵暖雲侵<lb/>
臉臂薄衫寒玉照紗莫作一生惆悵事鄰州不在海西<lb/>
涯靖康中李生與同輩趙元奴及築毬吹笛袁陶武震<lb/>
輩例籍其家李生流落來浙中士大夫猶邀之以聴其<lb/>
歌然憔悴無復向來之態矣<lb/>
　一云李生慷慨飛揚有丈夫氣以俠名傾一時號飛<lb/>
<pb n="KR3j0185_WYG_068-37a"/>
　將軍每客退焚香啜茗蕭然自如人靡得而窺之也<lb/>
　邦基又識<lb/>
<pb n="KR3j0185_WYG_068-38a"/>
　　艮嶽記<hi>張淏</hi>
徽宗登極之初皇嗣未廣有方士言京城東北隅地協<lb/>
堪輿但形勢稍下儻少增髙之則皇嗣繁衍矣上遂命<lb/>
土培其岡阜使稍加于舊矣而果有多男之應自後海<lb/>
内乂安朝廷無事上頗留意苑囿政和間遂即其地大<lb/>
興工役築山號壽山艮嶽命宦者梁師成専董其事時<lb/>
有朱勔者取淛中珍異花木竹石以進號曰花石綱専<lb/>
置應奉局於平江所費動以億萬計調民捜巖剔藪幽<lb/>
<pb n="KR3j0185_WYG_068-38b"/>
隐不置一花一木曾經黄封䕶視稍不謹則加之以罪<lb/>
斵山輦石雖江湖不測之淵力不可致者百計以出之<lb/>
至名曰神運舟楫相繼日夜不絶廣濟四指揮盡以充<lb/>
輓士猶不給時東南監司郡守二廣市舶率有應奉又<lb/>
有不待㫖但進物至都計會宦者以獻者大率靈璧太<lb/>
湖諸石二淛竒竹異花登萊文石湖湘文竹四川佳果<lb/>
異木之屬皆越海度江鑿城郭而至後上亦知其擾稍<lb/>
加禁戢獨許朱勔及蔡攸入貢竭府庫之積聚萃天下<lb/>
<pb n="KR3j0185_WYG_068-39a"/>
之技藝凡六載而始成亦呼為萬歲山竒花美木珍禽<lb/>
異獸莫不畢集飛樓傑觀雄偉瓌麗極於此矣越十年<lb/>
金人犯闕大雪盈尺詔令民任便斫伐為薪是日百姓<lb/>
奔往無慮十萬人臺榭宫室悉皆拆毁官不能禁也予<lb/>
頃讀國史及諸傳記得其始末如此每恨其他不得而<lb/>
詳後得徽宗御製記文及蜀僧祖秀所作華陽宫記讀<lb/>
之所謂壽山艮嶽者森然在目也因各摭其畧以備遺<lb/>
忘云御製艮嶽記畧曰於是按圖度地庀徒僝工累土<lb/>
<pb n="KR3j0185_WYG_068-39b"/>
積石設洞庭湖口絲谿仇池之深淵與泗濵林慮靈璧<lb/>
芙蓉之諸山最瓌竒特異瑶琨之石即姑蘇武林明越<lb/>
之壤荆楚江湘南粤之野移枇杷橙柚橘柑榔栝荔枝<lb/>
之木金蛾玉羞虎耳鳳尾素馨渠那茉莉含笑之草不<lb/>
以土地之殊風氣之異悉生成長養於雕闌曲檻而穿<lb/>
石出罅岡連阜屬東西相望前後相續左山而右水<hi>缺</hi>
　而傍隴連綿而彌滿吞山懐谷其東則髙<hi>缺</hi>　立其<lb/>
下植梅以萬數綠蕚承趺芬芳馥郁結構山根號綠蕚<lb/>
<pb n="KR3j0185_WYG_068-40a"/>
華堂又傍有承嵐崑雲之亭有屋内方外圓如半月是<lb/>
名書館又有八仙館屋圓如規又有紫石之巖祈真之<lb/>
磴攬秀之軒龍吟之堂其南則壽山嵯峨兩峰並峙列<lb/>
嶂如屏瀑布下入鴈池池水清泚漣漪鳬鴈浮泳水面<lb/>
棲息石間不可勝計其上亭曰噰噰北直綘霄樓峯巒<lb/>
崛起千疊萬複不知其幾十里而方廣兼數十里其西<lb/>
則參术杞菊黄精芎藭被山彌塢中號藥寮又禾麻菽<lb/>
麥黍豆秔<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>築室若農家故名西莊上有亭曰巢雲髙<lb/>
<pb n="KR3j0185_WYG_068-40b"/>
出峯岫下視羣嶺若在掌上自南徂北行岡脊兩石間<lb/>
綿亘數里與東山相望水出石口噴薄飛注如獸面名<lb/>
之曰由龍淵濯龍峽蟠秀練光跨雲亭羅漢巖又西半<lb/>
山間樓曰倚翠青松蔽宻布於前後號萬松嶺上下設<lb/>
兩闗出闗下平地有大方沼中有兩洲東為蘆渚亭曰<lb/>
浮陽西為梅渚亭曰雲浪沼水西流為鳳池東出為研<lb/>
池中分二館東曰流碧西曰環山館有閣曰巢鳳堂曰<lb/>
三秀以奉九華玉真安妃聖像東池後結棟山下曰揮<lb/>
<pb n="KR3j0185_WYG_068-41a"/>
雲㕔復由磴道盤行縈曲捫石而上既而山絶路隔繼<lb/>
之以木棧倚石排空周環曲折有蜀道之難躋攀至介<lb/>
亭此最髙於諸山前列巨石凡三丈許號排衙巧怪巉<lb/>
巖藤蘿蔓衍若龍若鳳不可殫窮麓雲半山居右極目<lb/>
蕭森居左北俯景龍江長波逺岸彌十餘里其上流注<lb/>
山間西行潺湲為潄玉軒又行石間為煉丹亭凝觀圖<lb/>
山亭下視水際見髙陽酒肆清斯閣北岸萬竹蒼翠蓊<lb/>
鬱仰不見天有勝雲菴躡雲臺消間館飛岑亭無雜花<lb/>
<pb n="KR3j0185_WYG_068-41b"/>
異木四面皆竹也又支流為山莊為回溪自山蹊石罅<lb/>
搴條下平陸中立而四顧則巖峽洞穴亭閣樓觀喬木<lb/>
茂草或髙或下或逺或近一出一入一榮一彫四面周<lb/>
匝徘徊而仰顧若在重山大壑深谷幽巖之底不知京<lb/>
邑空曠坦蕩而平夷也又不知郛郭寰會紛萃而慎委<lb/>
也真天造地設神謀化力非人所能為者此舉其梗槩<lb/>
焉祖秀華陽宫記曰政和初天子命作壽山艮嶽於禁<lb/>
城之東陬詔閹人董其役舟以載石輿以輦土驅散軍<lb/>
<pb n="KR3j0185_WYG_068-42a"/>
萬人築岡阜髙十餘仞增以太湖靈璧之石雄㧞峭峙<lb/>
功奪天造石皆激怒觝觸若踶若齧牙角口鼻首尾爪<lb/>
距千態萬狀殫竒盡怪輔以磻木癭藤雜以黄楊對青<lb/>
竹䕃其上又随其幹旋之勢斬石開徑憑險則設磴道<lb/>
飛空則架棧閣仍於絶頂增髙樹以冠之捜逺方珍材<lb/>
盡天下蠧工絶伎而經始焉山之上下致四方珍禽竒<lb/>
獸動以億計猶以為未也鑿池為溪澗疊石為隄捍任<lb/>
其石之怪不加斧鑿因其餘土積而為山山骨暴露峰<lb/>
<pb n="KR3j0185_WYG_068-42b"/>
稜如削飄然有雲姿鶴態曰飛來峯髙於雉堞翻若長<lb/>
鯨腰徑百尺植梅萬本曰梅嶺接其餘岡種丹杏鴨脚<lb/>
曰杏岫又增土疊石間留隙宂以栽黄楊曰黄楊巘築<lb/>
修岡以植丁香積石其間從而設險曰丁嶂又得頳石<lb/>
任其自然增而成山以椒蘭雜植於其下曰椒崖接水<lb/>
之末增土為大陂從東南側柏枝幹柔宻揉之不斷葉<lb/>
葉為幢盖鸞鶴蛟龍之狀動以萬數曰龍栢坡循壽山<lb/>
而西移竹成林復開小徑至百數歩竹有同本而異幹<lb/>
<pb n="KR3j0185_WYG_068-43a"/>
者不可紀極皆四方珍貢又雜以對青竹十居八九曰<lb/>
斑竹麓又得紫石滑浄如削面徑數仞因而為山貼山<lb/>
車立山陰置木櫃絶頂開深池車駕臨幸則驅水工登<lb/>
其頂開閘注水而為瀑布曰紫石壁又名瀑布屏從艮<lb/>
嶽之麓琢石為梯石皆温潤淨滑曰朝真磴又於洲上<lb/>
植芳木以海棠冠之曰海棠川壽山之西别治園囿曰<lb/>
藥寮其宫室臺榭卓然著聞者曰瓊津殿絳霄樓綠蕚<lb/>
華堂築臺髙千仞周覽都城近若指顧造碧虚洞天萬<lb/>
<pb n="KR3j0185_WYG_068-43b"/>
山環之開三洞為品字門以通前後苑建八閣亭于其<lb/>
中央榱椽窓楹皆以瑪瑙石間之其地琢為龍礎導景<lb/>
龍江東出安逺門以備龍舟行幸東西擷景二園西則<lb/>
溯舟造景龍門以幸曲江池亭復自瀟湘江亭開閘通<lb/>
金波門北幸擷<hi>缺</hi>　提外築壘衛之瀕水蒔綘桃海棠<lb/>
芙蓉垂楊畧無隙地又於舊地作野店麓治農圃開東<lb/>
西二闗夾懸巖磴道隘迫石多峯稜過者膽戰股栗凡<lb/>
自苑中登羣峯所出入者此二闗而已乂為勝逰六七<lb/>
<pb n="KR3j0185_WYG_068-44a"/>
曰躍龍澗漾春陂桃花閘鴈池迷真洞其餘勝跡不可<lb/>
殫紀工已落成上名之曰華陽宫然華陽大抵衆山環<lb/>
列於其中得平蕪數十頃以治園圃以闢宫門於西入<lb/>
徑廣於馳道左右大石皆林立僅百餘株以神運昭功<lb/>
敷慶萬壽峯而名之獨神運峯廣百圍髙六仞錫爵盤<lb/>
固侯居道之中束石為亭以庇之髙五十尺御製記文<lb/>
親書建三丈碑附於石之東南陬其餘石或若羣臣入<lb/>
侍帷幄正容凛若不可犯或戰栗若敬天威或奮然而<lb/>
<pb n="KR3j0185_WYG_068-44b"/>
趨又若傴僂趨進其怪狀餘態娛人者多矣上既悅之<lb/>
悉與賜號守吏以奎章畫列於石之陽其他軒榭庭徑<lb/>
各有巨石棋列星布並與賜名惟神運峯前巨石以金<lb/>
飾其字餘皆青黛而已此所以第其甲乙者乃命羣峯<lb/>
其畧曰朝日昇龍望雲坐龍矯首玉龍萬壽老松棲霞<lb/>
捫參銜日吐月排雲衝斗雷門月窟蹲螭坐獅椎青凝<lb/>
碧金鰲玉龜疊翠獨秀棲烟軃雲風門雷穴玉秀玉竇<lb/>
銳雲巢鳳雕琢渾成登封日觀蓬瀛須彌老人壽星卿<lb/>
<pb n="KR3j0185_WYG_068-45a"/>
雲瑞靄溜玉噴玉藴玉琢玉積玉疊玉叢秀而在於渚<lb/>
者曰翔鱗立於涘者曰舞仙獨踞洲中者曰玉麒麟冠<lb/>
於壽山者曰南屏小峯而附於池上者曰伏犀怒猊儀<lb/>
鳳烏龍立於沃泉者曰留雲宿霧又為藏烟谷滴翠巖<lb/>
摶雲屏積雪嶺其間黄石仆於庭際者曰抱犢天門又<lb/>
有大石二枚配神運峯異其居以壓衆石作亭庇之寘<lb/>
于寰春堂者曰玉京獨秀太平巖寘於綠蕚華堂者曰<lb/>
卿雲萬態竒峯括天下之美藏古今之勝于斯盡矣靖<lb/>
<pb n="KR3j0185_WYG_068-45b"/>
康元年閏十一月大梁䧟都人相與排墻避敵于壽山<lb/>
艮嶽之顛時大雪新霽丘壑林塘傑若畫本凡天下之<lb/>
美古今之勝在焉祖秀周覽累日咨嗟驚愕信天下之<lb/>
傑觀而天造有所未盡也明年春復逰華陽宫而民廢<lb/>
之矣<lb/>
　<lb/>
　<lb/>
　說郛卷六十八上<lb/>
<pb n="KR3j0185_WYG_068-46a"/>
欽定四庫全書<lb/>
　說郛卷六十八下　　　　元　陶宗儀　撰<lb/>
　　洛陽名園記<hi>李廌</hi>
　　富鄭公園<lb/>
洛陽園池多因隋唐之舊獨富鄭公園最為近闢而景<lb/>
物最勝㳺者自其第東出探春亭登四景堂則一園之<lb/>
景勝可顧覽而得南渡通津橋上方流亭望紫筠堂而<lb/>
還右旋花木中有百餘歩走蔭樾亭賞幽臺抵重波軒<lb/>
<pb n="KR3j0185_WYG_068-46b"/>
而止直北走土筠洞自此入大竹中凡謂之洞者皆斬<lb/>
竹丈許引流穿之而徑其上横為洞一曰土筠縱為洞<lb/>
三曰水筠曰石筠曰榭筠歴四洞之北有亭五錯列竹<lb/>
中曰叢玉曰披風曰漪嵐曰夾竹曰兼山稍南有梅臺<lb/>
又南有天光臺臺出竹木之杪遵洞之南而東還有臥<lb/>
雲堂堂與四景堂並南北左右二山背壓通流凡坐此<lb/>
則一園之勝可擁而有也鄭公自還政事歸第一切謝<lb/>
賓客燕息此園㡬二十年亭臺花木皆出其目營心匠<lb/>
<pb n="KR3j0185_WYG_068-47a"/>
故逶迤衡直闓爽深宻皆曲有奥思<lb/>
　　董氏西園<lb/>
董氏西園亭臺花木不為行列區處周旋景物歲增月<lb/>
葺所成自南門入有堂相望者三稍西一堂在大地間<lb/>
逾小橋有髙臺一又西一堂竹環之中有石芙蓉水自<lb/>
其花間湧出開軒窓四面甚蔽盛夏燠暑不見畏日清<lb/>
風忽來留而不去幽禽静鳴各誇得意此山林之景而<lb/>
洛陽城中遂得之於此小路抵池池南有堂面髙亭堂<lb/>
<pb n="KR3j0185_WYG_068-47b"/>
雖不宏大而屈曲甚邃㳺者至此往往相失豈前世所<lb/>
謂迷樓者類也元祐中有留守喜宴集於此<lb/>
　　董氏東園<lb/>
董氏以財雄洛陽元豐中少縣官錢糧盡籍入田宅城<lb/>
中二園因蕪壊不治然其規模尚足稱賞東園北鄉入<lb/>
門有栝可十圍實小如松實而甘香過之有堂可居董<lb/>
氏盛時載歌舞㳺之醉不可歸則宿此數十日南有敗<lb/>
屋遺址獨流盃寸碧二亭尚完西有大池中為堂榜之<lb/>
<pb n="KR3j0185_WYG_068-48a"/>
曰含碧水四面噴㵼池中而陰出之故朝夕如飛瀑而<lb/>
池不溢洛人盛醉者走登其堂輒醒故俗目曰醒酒池<lb/>
　　環谿<lb/>
環谿王開府宅園甚潔華亭者南臨池池左右翼而北<lb/>
過涼榭復匯為大池周圍如環故云然也榭南有多景<lb/>
樓以南望則嵩髙少室龍門大谷層峯翠巘畢効竒於<lb/>
前榭北有風月臺以北望則隋唐宫闕樓殿千門萬户<lb/>
岧嶤璀璨延亘十餘里凡左太沖十餘年極力而賦者<lb/>
<pb n="KR3j0185_WYG_068-48b"/>
可瞥目而盡也又西有錦㕔秀野臺園中樹松檜花木<lb/>
千株皆品别種列除其中為島塢使可張幄次各待其<lb/>
盛而賞之涼榭錦㕔其下可坐數百人宏大壯麗洛中<lb/>
無逾者<lb/>
　　劉氏園<lb/>
劉給事園涼堂髙卑制度適愜可人意有知木經者見<lb/>
之且云近世建造率務峻立故居者不便而易壊唯此<lb/>
堂正與法合西南有臺一區尤工緻方十許丈地而樓<lb/>
<pb n="KR3j0185_WYG_068-49a"/>
横堂列廊廡囬繚闌楯周接木暎花承無不妍稳洛人<lb/>
目為劉氏小景今析為二不能與他園争矣<lb/>
　　叢春園<lb/>
今門下侍郎安公買於尹氏岑寂而喬木森然桐梓檜<lb/>
柏皆就行列其大亭有叢春亭髙亭有先春亭叢春亭<lb/>
出荼蘼架上北可望洛水盖洛水自西洶湧奔激而東<lb/>
天津橋者疊石為之直力滀其怒而納之于洪下洪下<lb/>
皆大石底與水争噴薄成霜雪聲聞數十里予嘗窮冬<lb/>
<pb n="KR3j0185_WYG_068-49b"/>
月夜登是亭聴洛水聲乆之覺清冽侵人肌骨不可留<lb/>
乃去<lb/>
　　天王院花園子<lb/>
洛中花甚多種而獨名牡丹曰花王凡園皆植牡丹而<lb/>
獨名此曰花園子盖無他池亭獨有牡丹數十萬本凡<lb/>
城中頼花以生者畢家於此至花時張幙幄列市肆管<lb/>
絃其中城中士女絶烟火㳺之過花時則復為丘墟破<lb/>
垣遺竈相望矣今牡丹歲益滋而姚黄魏紫一枝千錢<lb/>
<pb n="KR3j0185_WYG_068-50a"/>
姚黄無賣者<lb/>
　　歸仁園<lb/>
歸仁其坊名也園盡此一坊廣輪皆里餘北有牡丹芍<lb/>
藥千株中有竹百畆南有桃李彌望唐丞相牛僧孺園<lb/>
七里檜其故木也今屬中書李侍郎方剙亭其中河南<lb/>
城方五十餘里中多大園池而此為冠<lb/>
　　苗帥園<lb/>
節度使苗侯既貴欲極天下佳處卜居得河南河南園<lb/>
<pb n="KR3j0185_WYG_068-50b"/>
宅又號最佳處得開寳宰相王溥園遂搆之園既古景<lb/>
物皆蒼老復得完力藻飾出之於是有欲憑陵諸園之<lb/>
意矣園故有七葉二樹對峙髙百尺春夏望之如山然<lb/>
今剙堂其北竹萬餘竿皆大滿二三圍踈筠琅玕如碧<lb/>
玉椽今剙亭其南東有水自伊水𣲖來可浮十石舟今<lb/>
剙亭壓其溪有大松七今引水繞之有池宜蓮荇今剙<lb/>
水軒板出水上對軒有橋亭制度甚雄侈然此猶未盡<lb/>
得王丞相故園水東為直龍圖閣趙氏所得亦大剙第<lb/>
<pb n="KR3j0185_WYG_068-51a"/>
宅園池其間稍北曰郟鄏陌列七丞相之第文潞公程<lb/>
丞相宅傍皆有池亭而趙韓王園獨可與諸園列<lb/>
　　趙韓王園<lb/>
趙韓王宅園國初詔將作營治故其經畫制作殆侔禁<lb/>
省韓王以太師歸是第百日而薨子孫皆家京師罕居<lb/>
之故園池亦以扄鑰為常髙亭大榭花木之淵藪歲時<lb/>
獨厮養擁彗負畚挿者於其間而已盖人之於宴閒每<lb/>
自吝惜宜甚於聲名爵位<lb/>
<pb n="KR3j0185_WYG_068-51b"/>
　　李氏仁豐園<lb/>
李衛公有平泉花木記百餘種耳今洛陽良工巧匠批<lb/>
紅判白接以它木與造化争妙故歲歲益竒且廣桃李<lb/>
梅杏蓮菊各數十種牡丹芍藥至百餘種而又逺方竒<lb/>
卉如紫蘭茉莉瓊花山茶之儔號為難植獨植之洛陽<lb/>
輒與其土産無異故洛中園圃花木有至千種者甘露<lb/>
院東李氏園人力甚治而洛中花木無不有中有四并<lb/>
迎翠濯纓觀徳超然五亭<lb/>
<pb n="KR3j0185_WYG_068-52a"/>
　　松島<lb/>
松柏樅杉檜栝皆美木洛陽獨愛栝而敬松松島數百<lb/>
年松也其東南隅雙松尤竒在唐為袁象先園本朝屬<lb/>
李文定公丞相今為吳氏園傳三世矣頗葺亭榭池沼<lb/>
植竹木其傍南築臺北搆堂東北曰道院又東有池池<lb/>
前後為亭臨之自東大渠引水注園中清泉細流涓涓<lb/>
無不通處在他郡尚無有而洛陽獨以其松名<lb/>
　　東園<lb/>
<pb n="KR3j0185_WYG_068-52b"/>
文潞公東園本藥圃地薄東城水渺瀰甚廣汎舟㳺者<lb/>
如在江湖間也淵映瀍水二堂宛宛在水中湘膚藥圃<lb/>
二堂間列水石西去其第里餘今潞公官太師年九十<lb/>
尚時杖履游之<lb/>
　　紫金臺張氏園<lb/>
自東園竝城而北張氏園亦繞水而富竹木有亭四河<lb/>
圖志云黄帝坐𤣥扈臺郭璞云在洛汭或曰此其處也<lb/>
　　水北胡氏園<lb/>
<pb n="KR3j0185_WYG_068-53a"/>
水北胡氏二園相距十許步在邙山之麓瀍水經其傍<lb/>
因岸穿二土室深百餘尺堅完如埏埴開軒窓其前以<lb/>
臨水上水清淺則鳴潄湍瀑則奔駛皆可喜也有亭榭<lb/>
花木率在二室之東凡登覽徜徉俯瞰而峭絶天授地<lb/>
設不待人力而巧者洛陽獨有此園耳但其亭臺之名<lb/>
皆不足載載之且亂實如其臺四望盡百餘里而縈伊<lb/>
繚洛乎其間林木薈蔚烟雲掩映髙樓曲榭時隐時見<lb/>
使畵工極思不可圖而名之曰玩月臺有庵在松檜藤<lb/>
<pb n="KR3j0185_WYG_068-53b"/>
葛之中闢旁牖則臺之所見亦畢陳於前避松檜騫藤<lb/>
葛的然與人目相會而名之曰學古菴其實皆此類<lb/>
　　大字寺園<lb/>
大字寺園唐白樂天園也樂天云吾有第在履道坊五<lb/>
畆之宅十畆之園有水一池有竹千竿是也今張氏得<lb/>
其半為會隐園水竹尚甲洛陽但以其圖攷之則某堂<lb/>
有某水某亭有某木其水其木至今猶存而曰堂曰亭<lb/>
者無復彷彿矣豈因於天理者可乆而成於人力者不<lb/>
<pb n="KR3j0185_WYG_068-54a"/>
可恃耶寺中樂天石刻存者尚多<lb/>
　　獨樂園<lb/>
司馬温公在洛陽自號迂叟謂其園曰獨樂園園卑小<lb/>
不可與它園班其曰讀書堂者數十椽屋澆花亭者益<lb/>
小㺯水種竹軒者尤小曰見山臺者髙不過尋文曰釣<lb/>
魚菴曰採藥圃者又特結竹杪落蕃蔓草為之爾温公<lb/>
自為之序諸亭臺詩頗行於世所以為人欣慕者不在<lb/>
於園耳<lb/>
<pb n="KR3j0185_WYG_068-54b"/>
　　湖園<lb/>
洛人云園圃之勝不能相兼者六務宏大者少幽邃人<lb/>
力勝者少蒼古多水泉者艱眺望兼此六者惟湖園而<lb/>
已予嘗㳺之信然在唐為裴晉公宅園園中有湖湖中<lb/>
有堂曰百花洲名盖舊堂盖新也湖北之大堂曰四并<lb/>
堂名盖不足勝盖有餘也其四達而當東西之蹊者桂<lb/>
堂也截然出於湖之右者迎暉亭也過横地披林莽循<lb/>
曲徑而後得者梅臺知止菴也自竹逕望之超然登之<lb/>
<pb n="KR3j0185_WYG_068-55a"/>
修然者環翠亭也𦕈𦕈重邃猶擅花卉之盛而前據池<lb/>
亭之勝者翠樾軒也其大畧如此若夫百花酣而白晝<lb/>
眩青蘋動而林陰合水静而跳魚鳴木落而羣峯出雖<lb/>
四時不同而景物皆好則又其不可殫記者也<lb/>
　　吕文穆園<lb/>
伊洛二水自東南分注河南城中而伊水尤清徹園亭<lb/>
喜得之若又當其上流則春夏無枯涸之病吕文穆園<lb/>
在伊水上流木茂而竹盛有亭三一在池中二在池外<lb/>
<pb n="KR3j0185_WYG_068-55b"/>
橋跨池上相屬也洛陽又有園池中有一物特可稱者<lb/>
如大隐莊梅楊侍郎園流杯師子園師子是也梅盖早<lb/>
梅香甚烈而大說者云自大庾嶺移其本至此流杯水<lb/>
雖急不傍觸為異師子非石也入地數十尺或以地攷<lb/>
之盖武后天樞銷鑠不盡者也舍此又有嘉猷會節恭<lb/>
安溪園等皆隋唐官園雖已犁為良田樹為桑麻矣然<lb/>
宫殿池沼與夫一時會集之盛今遺俗故老猶有識其<lb/>
所在而道其廢興之端者㳺之亦可以觀萬物之無常<lb/>
<pb n="KR3j0185_WYG_068-56a"/>
覽時之倐來而忽逝也論曰洛陽處天下之中挾殽澠<lb/>
之阻當秦隴之襟喉而趙魏之走集盖四方必争之地<lb/>
也天下常無事則已有事則洛陽先受兵予故嘗曰洛<lb/>
陽之盛衰者天下治亂之候也方唐貞觀開元之間公<lb/>
卿貴戚開館列第於東都者號千有餘邸及其亂離繼<lb/>
以五季之酷其池塘竹樹丘車蹂踐廢而為邱墟髙亭<lb/>
大榭烟火焚燎化而為灰燼與唐共滅而俱亡者無餘<lb/>
處矣予故嘗曰園圃之廢興洛陽盛衰之候也且天下<lb/>
<pb n="KR3j0185_WYG_068-56b"/>
之治亂候於洛陽之盛衰而知洛陽之盛衰候於園圃<lb/>
之廢興而得則名園記之作予豈徒然哉嗚呼公卿大<lb/>
夫方進於朝放乎以一己之私自為而忘天下之治忽<lb/>
欲退享此樂得乎唐之末路是矣<lb/>
洛陽名公卿園林為天下第一靖康後祝融囬祿盡取<lb/>
以去矣予得李格非文叔洛陽名園記讀之至流涕文<lb/>
叔出東坡之門其文亦可觀如論天下之治亂候於洛<lb/>
陽之盛衰洛陽之盛衰候於園圃之廢興其知言哉河<lb/>
<pb n="KR3j0185_WYG_068-57a"/>
南邵博記<lb/>
晉王右軍聞成都有漢時講堂秦時城池門屋樓觀慨<lb/>
然逺想欲一游目其與周益州帖盖所致意焉近時吕<lb/>
太史有宗少文卧游之語凡昔人記載人境之勝為一<lb/>
編其奉祀亳社也自以為譙沛真源恍然在目視兖之<lb/>
太極嵩之崇福華之雲臺皆將臥游之噫嘻弧矢四方<lb/>
之志髙人逹士之懐古今一也顧南北分裂蜀在境内<lb/>
惟逺患不往爾往則至矣亳兖嵩華視蜀猶爾封也欲<lb/>
<pb n="KR3j0185_WYG_068-57b"/>
往其可得乎然則太史之情其可悲也已予近得此記<lb/>
手為一通與東京記長安河南志夢華錄請書竝蔵而<lb/>
時自覽焉是亦臥游之意云爾永嘉陳瑗伯玉書<lb/>
<pb n="KR3j0185_WYG_068-58a"/>
　　吳興園林記<hi>周宻</hi>
吳興山水清逺昇平日士大夫多居之其俊秀安僖王<lb/>
府第在焉尤為盛觀麓中二溪横貫此天下之所無故<lb/>
好事者多園池之勝倪文節經鉏堂雜志嘗紀當時園<lb/>
圃之盛余生晚不及盡見而所見者亦有出於文節之<lb/>
後今摭城之内外常所經游者列於後亦可想像作夢<lb/>
也<lb/>
　　南沈尚書園<lb/>
<pb n="KR3j0185_WYG_068-58b"/>
沈徳和尚書園依南城近百餘畆果樹甚多林檎尤盛<lb/>
内有聚芝堂藏書堂前鑿大池幾十畆中有小山謂之<lb/>
蓬萊池南竪太湖三大石各髙數丈秀潤竒峭有名於<lb/>
時其後賈師憲欲得之募力夫數百人以大木搆大架<lb/>
懸巨絙縋城而出載以連舫渉溪絶江致之越第凡僨<lb/>
數夫其後賈敗官斥賣其家諸物獨此石臥泥沙中適<lb/>
王子才好之請買於官募工移植其費不貲未幾有指<lb/>
為盜賣者省府追逮半歲所費十倍於石遂復舁還之<lb/>
<pb n="KR3j0185_WYG_068-59a"/>
可謂石妖矣<lb/>
　　北沈尚書園<lb/>
沈賓王尚書園正依城北奉勝門外城號北村葉水心<lb/>
作記園中鑿五池三面皆水極有野意後又名之曰自<lb/>
足有靈壽書院怡老堂溪山亭對湖臺盡見太湖諸山<lb/>
水心嘗評天下山水之美而吳興特為第一誠非過許<lb/>
也<lb/>
　　章叅政嘉林園<lb/>
<pb n="KR3j0185_WYG_068-59b"/>
外祖文莊公居城南後有地數十畆元有潜溪閣昔沈<lb/>
晦嵓清臣故園也有嘉林堂懐蘇書院相傳坡翁作守<lb/>
多游於此城之外别業可二頃桑林果樹甚盛濠濮横<lb/>
截車馬至者數返復有城南書院然其地本郡志之南<lb/>
園廢出售於民與李寳謨者各得其半李氏者後歸牟<lb/>
存齋<lb/>
　　牟端明園<lb/>
本郡志南園後歸李寳謨其後又歸牟存齋園中有碩<lb/>
<pb n="KR3j0185_WYG_068-60a"/>
果軒<hi>大梨一株</hi>元祐學堂芳菲二亭荼蘼䨇杏亭浮舫齋岷<lb/>
峨一畆宫宅前枕大溪曰南漪小隐<lb/>
　　趙府北園<lb/>
舊為安僖故物後歸趙徳勤觀文其子春谷文曜葺而<lb/>
居之東浦書院桃花流水薫風池閣東風第一梅等亭<lb/>
正依臨湖門之内後依城城上一眺盡見具區之勝<lb/>
　　丁氏園<lb/>
丁總領園在奉勝門内後依城前臨溪盖萬元亨之南<lb/>
<pb n="KR3j0185_WYG_068-60b"/>
園楊氏之水雲鄉合二園而為一後有假山及砌臺春<lb/>
時縱郡人遊樂郡守每歲勸農還必於此艤舟宴焉<lb/>
　　蓮花庄<lb/>
在月河之西四面咸水荷花盛開時錦雲百頃亦城中<lb/>
之所無也昔為莫氏産今為趙氏<lb/>
　　趙氏菊坡園<lb/>
新安郡王之園也昔為趙氏蓮庄分其半為之前面大<lb/>
溪為循堤畵橋蓉栁夾岸數百株照影水中如鋪錦繡<lb/>
<pb n="KR3j0185_WYG_068-61a"/>
其中亭宇甚多中島植菊至百種為菊坡中甫二卿自<lb/>
命也相望一水則其宅在焉舊為曾氏極目亭最得觀<lb/>
覽之勝人稱曰八面曾家今名天開圖畵<lb/>
　　程氏園<lb/>
程文簡尚書園在城東宅之後依東城水濠有至游堂<lb/>
鷗鷺堂芙蓉徑<lb/>
　　丁氏西園<lb/>
丁葆光之故居在清源門之内前臨苕水築山鑿池號<lb/>
<pb n="KR3j0185_WYG_068-61b"/>
寒嵓一時名士洪慶善王元渤俞居易芮國器劉行簡<lb/>
曾天隐諸名士皆有詩臨沼有茅亭或稱為丁家菴<lb/>
　　倪氏園<lb/>
倪文節尚書所居月河即其處為園池盖四至傍水易<lb/>
於成趣也<lb/>
　　趙氏南園<lb/>
趙府三園在南城下與其第相連處勢寛閒氣象宏大<lb/>
後有射圃崇樓之類甚壯<lb/>
<pb n="KR3j0185_WYG_068-62a"/>
　　葉氏園<lb/>
石林右丞相族孫溥號克齋者所創在城之東多竹石<lb/>
之勝<lb/>
　　李氏南園<lb/>
李鳳山叅政本蜀人後居霅因創此為游遨之地中有<lb/>
傑閣曰懐岷穆陵御書也<lb/>
　　王氏園<lb/>
王子壽使君家於所居之中規模雖小然囬折可喜有<lb/>
<pb n="KR3j0185_WYG_068-62b"/>
南山堂臨流有三角亭苕霅二水之所匯苕清霅濁水<lb/>
行其間畧不相混物理有不可曉者<lb/>
　　趙氏園<lb/>
端肅和王之家後臨顔魯公池依城曲折亂植拒霜號<lb/>
芙蓉城有善慶堂最勝<lb/>
　　趙氏清華園<lb/>
新安郡王之家後依北城有林田二頃有清華堂前有<lb/>
大池静深可愛<lb/>
<pb n="KR3j0185_WYG_068-63a"/>
　　俞氏園<lb/>
俞子清侍郎臨湖門所居謂之俞氏自退翁四世皆未<lb/>
及年告老各享髙壽晚年有園池之樂盖吾鄉衣冠之<lb/>
盛事也假山之竒甲於天下<lb/>
　　趙氏瑶阜<lb/>
蘭坡郡城之别業去城既近景物頗幽後有石洞常萃<lb/>
其家法書刋石為瑶阜帖<lb/>
　　趙氏蘭澤園<lb/>
<pb n="KR3j0185_WYG_068-63b"/>
園亦近世所葺頗宏大其間規為𦵏地作大寺牡丹特<lb/>
盛未幾寺為有力撤去<lb/>
　　趙氏繡谷園<lb/>
舊為秀印今屬趙忠恵家一堂據山椒曰霅川圖畵盡<lb/>
見一城之景亦竒觀也<lb/>
　　趙氏小隐園<lb/>
在北山法華寺後有流杯亭引澗泉為之有古意梅竹<lb/>
殊勝<lb/>
<pb n="KR3j0185_WYG_068-64a"/>
　　趙氏蜃洞<lb/>
近為趙忠恵所有一洞窅然而深不可測聞昔有蜃居<lb/>
焉<lb/>
　　趙氏蘇灣園<lb/>
菊坡所剙去南闗三里而近碧浪湖浮玉山在其前景<lb/>
物殊勝山椒有雄跨亭盡見太湖諸山<lb/>
　　畢氏園<lb/>
畢最遇承宣所葺正依迎禧門城三面皆溪其南則丘<lb/>
<pb n="KR3j0185_WYG_068-64b"/>
山在焉亦歸之趙忠恵家<lb/>
　　倪氏玉湖園<lb/>
倪文節别墅在峴山之傍取浮玉山碧浪湖合而為名<lb/>
中有藏書樓極有佳趣<lb/>
　　章氏水竹塢<lb/>
章農卿北山别業也有水竹之勝<lb/>
　　韓氏園<lb/>
距南闗無二里昔屬平原從後歸余家名之曰南郭隐<lb/>
<pb n="KR3j0185_WYG_068-65a"/>
城南讀書堂萬松闗太湖三峰各髙數十尺當韓氏全<lb/>
盛時役三百壯夫移致於此<lb/>
　　葉氏石林<lb/>
左丞葉少藴之故居在卞山之陽萬石環之故名且以<lb/>
自號正堂曰兼山傍曰石林精舍有承詔求志從好等<lb/>
堂及静樂菴愛日軒躋雲軒碧琳池又有嵓居真意知<lb/>
止等亭其鄰有朱氏怡雲庵涵空橋玉澗故公復以玉<lb/>
澗名書大抵一徑産楊梅盛夏之際十餘里間朱實離<lb/>
<pb n="KR3j0185_WYG_068-65b"/>
離不減閩中荔枝也此園在霅最古今皆没於蔓草影<lb/>
響不復存矣<lb/>
　　黄龍洞<lb/>
與卞山佑聖宫相隣一穴幽深真蜿蜒之所宅居人於<lb/>
雲氣中每見頭角但歲旱禱之輒應真宗朝金字牌在<lb/>
焉在唐謂之金井洞亦福地名山之一也<lb/>
　　玲瓏山<lb/>
在卞山之陰嵌空竒峻略如錢塘之南屏及靈隐薌林<lb/>
<pb n="KR3j0185_WYG_068-66a"/>
皆竒石也有洞曰歸雲張有謙中篆書于石梁闊三尺<lb/>
許横繞兩石間名定心石傍有唐杜牧題名云前湖州<lb/>
刺史杜牧大中五年八月八日來及紹興癸卯葛曾卿<lb/>
林彦政劉無言莫彦平葉少藴題名章文莊公有詩云<lb/>
短鍤長鑱出萬峯鑿開混沌作玲瓏市朝可是無巇嶮<lb/>
更向山林巧用工玲瓏山近在一二里許近歲沈氏抉<lb/>
剔為之大率此山十里中間皆竒石也今亦皆蕪没於<lb/>
空山矣<lb/>
<pb n="KR3j0185_WYG_068-66b"/>
　　劉氏園<lb/>
在此山徳本村富民劉思所葺後亦歸之趙忠恵<lb/>
　　錢氏園<lb/>
在毗山去城五里因山為之嵓洞秀竒亦可喜下瞰太<lb/>
湖手可攬也錢氏所居在焉有堂曰石居<lb/>
　　程氏園<lb/>
文簡公别業也去城數里曰河口藏書數萬卷作樓貯<lb/>
之<lb/>
<pb n="KR3j0185_WYG_068-67a"/>
　　孟氏園<lb/>
在河口孟無庵第二子既為趙忠恵壻居霅遂創業於<lb/>
此有極髙明樓亭宇凡十餘所<lb/>
<pb n="KR3j0185_WYG_068-68a"/>
　　廬山草堂記<hi>白居易</hi>
匡廬竒秀甲天下山山北峰曰香爐峰北寺曰遺愛寺<lb/>
介峰寺間其境勝絶又甲廬山元和十一年秋太原人<lb/>
白樂天見而愛之若逺行客過故鄉戀戀不能去因面<lb/>
峰腋寺作為草堂明年春草堂成三間兩柱二室四牖<lb/>
廣袤豐殺一稱心力洞北戸來陰風防徂暑也敞南甍<lb/>
納陽日虞祁寒也木斵而已不加丹墻圬而已不加白<lb/>
墄堦用石羃窓用紙竹簾紵幃率稱是焉堂中設木榻<lb/>
<pb n="KR3j0185_WYG_068-68b"/>
四素屏二漆琴一張儒道佛書各三兩卷樂天既來為<lb/>
主仰觀山俯聴泉傍睨竹樹雲石自辰及酉應接不暇<lb/>
俄而物誘氣随外適内和一宿體寧再宿心恬三宿後<lb/>
頽然嗒然不知其然而然自問其故荅曰是居也前有<lb/>
平地輪廣十丈中有平臺半平地臺南有方池倍平臺<lb/>
環池多山竹野卉池中生白蓮白魚又南扺石澗夾澗<lb/>
有古松老杉大僅十人圍髙不知幾百尺脩柯戛雲低<lb/>
枝拂潭如幢竪如盖張如龍蛇走松下多灌叢蘿蔦葉<lb/>
<pb n="KR3j0185_WYG_068-69a"/>
蔓駢織承翳日月光不到地盛夏風氣如八九月時下<lb/>
鋪白石為出入道堂北五歩據層崖積石嵌空垤塊雜<lb/>
木異草盖覆其上緑陰蒙蒙朱實離離不識其名四時<lb/>
一色又有飛泉植茗就以烹燀好事者見可以永日堂<lb/>
東有瀑布水懸三尺㵼階隅落石渠昏曉如練色夜中<lb/>
如環珮琴筑聲堂西倚北崖右趾以剖竹架空引崖上<lb/>
泉脉分綫懸自簷注砌纍纍如貫珠霏微如雨露滴瀝<lb/>
飄灑随風逺去其四傍耳目杖屨可及者春有錦繡谷<lb/>
<pb n="KR3j0185_WYG_068-69b"/>
花夏有石門澗雲秋有虎谿月冬有鑪峰雪陰晴顯晦<lb/>
昏旦含吐千變萬狀不可殫記覼縷而言故云甲廬山<lb/>
者噫凡人豐一屋華一簀而起居其間尚不免有驕稳<lb/>
之態今我為是物主物至致知各以類至又安得不外<lb/>
適内和體寧心恬哉且永逺宗雷軰十八人同入此山<lb/>
老死不反去我千載我知其心以是哉矧予自思從幼<lb/>
迨老若白屋若朱門凡所止雖一日二日輒覆簣土為<lb/>
臺聚拳石為山環斗水為池其喜山水病癖如此一旦<lb/>
<pb n="KR3j0185_WYG_068-70a"/>
蹇剝來佐江郡郡守以優容而撫我廬山以靈勝待我<lb/>
是天與我時地與我所卒獲所好又何以求焉尚以冗<lb/>
貟所羈餘累未盡或往或來未遑寧處待予異時弟妹<lb/>
婚嫁畢司馬歲秩滿出處行止得以自遂則必左手引<lb/>
妻子右手抱琴書終老於斯以成就我平生之志清泉<lb/>
白石實聞此言時三月二十七日始居新堂四月九日<lb/>
與河南元集虚范陽張允中南陽張深之東西二林寺<lb/>
長老湊朗滿晦堅等凡二十有二人具齋施茶果以落<lb/>
<pb n="KR3j0185_WYG_068-70b"/>
之因為草堂記<lb/>
　　祭廬山文<lb/>
維元和十二年歲次丁酉二月二十五日乙酉將仕郎<lb/>
守江州司馬白居易以香火酒脯告于廬山遺愛寺四<lb/>
旁上下大小諸神居易夙聞匡廬天下神秀幸因佐宦<lb/>
得造兹山又聞永逺宗雷同居於是道俗並處古之遺<lb/>
風而遺愛西偏鄭氏舊隐三寺長老招予此居創新堂<lb/>
宇疏舊泉沼或來或往棲遲其間不惟耽翫水石以樂<lb/>
<pb n="KR3j0185_WYG_068-71a"/>
野性亦欲擺去煩惱漸歸空門儻秩滿以來得以自遂<lb/>
餘生終老願託於斯今葺構既成遊息方始爰以潔敬<lb/>
薦兹馨香不敢媚神不敢禳福但使疫癘不作魑魅不<lb/>
逢猛獸毒蟲各安其所茍人居之静謐則神道之光明<lb/>
齋心露誠庶幾有答<lb/>
　香鑪峰下新置草堂即事詠懐題于石上　香鑪峰<lb/>
　北面遺愛寺西偏白石何鑿鑿清流亦潺潺有松數<lb/>
　十株有竹千餘竿松張翠傘盖竹倚青琅玕其下無<lb/>
<pb n="KR3j0185_WYG_068-71b"/>
　人居惜哉多歲年有時聚猿鳥終日空風烟時有沉<lb/>
　㝠子姓白字樂天平生無所好見此心依然如獲終<lb/>
　老地忽呼不知遷架巖結茅宇斵壑開茶園何以洗<lb/>
　我耳屋頭飛落泉何以洗我眼砌下生白蓮左手挈<lb/>
　一壺右手挈五絃傲然意自足箕倨于其間興酣仰<lb/>
　天歌歌中聊寄言言我本野夫誤為世網牽時來昔<lb/>
　捧日老去今歸山倦鳥得茂樹涸魚反清源捨此欲<lb/>
　焉往人間多險難<lb/>
<pb n="KR3j0185_WYG_068-72a"/>
　　終南十志<hi>盧鴻</hi>
　　草堂第一<lb/>
草堂者盖因自然之溪阜以當墉洫資人力之締架後<lb/>
加茅茨將以避燥濕成棟宇之用昭簡易叶乾坤之德道<lb/>
可容膝休閒谷神全道此其所以貴也及靡者居之則妄<lb/>
為翦飾失天理矣歌曰山為宅草為堂芝室兮葯房羅蘼<lb/>
蕪拍薜荔荃壁兮蘭砌蘼蕪薜荔成草堂中有人兮信<lb/>
宜常讀金書飲玉液童顔幽操長不易<lb/>
<pb n="KR3j0185_WYG_068-72b"/>
　　樾館第二<lb/>
樾館者盖即林取材基巔柘架以加茅茨居不期逸為<lb/>
不至勞清淡娛賔斯為尚矣及蕩者鄙其隘閴茍事宏<lb/>
麗乖其實矣歌曰紫嵒隈清溪側雲松烟蔦兮千古色<lb/>
芳靃蘼陰䝉籠幽人架館在其中臥風霄坐霞旦靃蘼<lb/>
蒙籠依樾館粤有賔兮時戾止樵蘇不㸑清談而已永<lb/>
歲終朝常若此<lb/>
　　羃翠庭第三<lb/>
<pb n="KR3j0185_WYG_068-73a"/>
羃翠庭者盖峰巘積陰林蘿沓翠其上緜羃其下深湛<lb/>
可以王神可以㝠道矣及喧者游之則酣謔永日汩其<lb/>
清而薄其垢矣歌曰青厓陰丹磵曲重幽叠邃隐淪躅<lb/>
草跗緜羃翠蒙籠當其無在庭中當其有羃翠庭神可<lb/>
谷道可㝠幽有人兮張素琴白玉徽兮髙山流水之清<lb/>
音聴之愔澹兮㝠是心<lb/>
　　洞元室第四<lb/>
洞元室者盖因嵒即室即理談元室成自然元斯洞矣<lb/>
<pb n="KR3j0185_WYG_068-73b"/>
及邪者居之則假容竊次妄作虚誕竟生異言歌曰嵐<lb/>
氣肅兮嵒翠㝠室陰户虚兮芳迎披蕙帳促蘿筵談空<lb/>
空兮覈元元蕙帳蘿筵洞元室秘而幽直且吉道於斯<lb/>
兮可㝠繹妙思洞兮草元經結幽門兮在黄庭<lb/>
　　倒景臺第五<lb/>
倒景臺者盖太室南麓天門右崖傑峰如臺氣凌倒景<lb/>
登路有三皆可少憇或曰三休臺可以會馭風之客邀<lb/>
絶塵之子超越真神蕩滌塵襟此其所以絶勝也及世<lb/>
<pb n="KR3j0185_WYG_068-74a"/>
人登焉則䰟散神越目極心傷矣歌曰天門豁仙臺聳<lb/>
傑屹崪兮雲傾湧窮三休曠一觀忽若登崑崙兮終期<lb/>
汗漫山聳雲間倒景臺舒顥氣軼囂埃皎皎之子兮自<lb/>
獨立雲可朋赮可吸曾有榮辱之可及<lb/>
　　桃烟廷第六<lb/>
桃烟廷者盖特峯秀起意若桃烟秘廷窅如仙會即揚<lb/>
雄所謂爰清爰静遊神之廷是也可以超絶世紛永潔<lb/>
精神矣及機士登焉則寥閴戃怳裴懐情累矣歌曰臨<lb/>
<pb n="KR3j0185_WYG_068-74b"/>
泱漭背青熒吐雲烟兮合窅㝠怳欻翕兮杳幽靄意漂<lb/>
渺兮羣仙會窅㝠仙會桃烟廷竦魂形凝視聴聞夫至<lb/>
誠必感兮祈此巔潔顥氣養丹田終彷像兮覿羣仙<lb/>
　　期仙磴第七<lb/>
期仙磴者盖危磴穹窿迴接雲路靈仙彷彿想若可期<lb/>
及儒者毁所不見則黜之矣歌曰霏微陰壑兮氣騰虹<lb/>
迤邐危磴兮上凌空咫尺雲路期仙磴虚可憑道可證<lb/>
青霞杪紫烟垂鸞歌鳳舞吹參差迎鴻駕揖瑶軒山中<lb/>
<pb n="KR3j0185_WYG_068-75a"/>
人好神仙想像於此欲升烟鑄丹錬液佇還年<lb/>
　　滌煩磯第八<lb/>
滌煩磯者盖穹谷峻崖𤼵地盤石飛流噴激積潄成渠<lb/>
澡性滌煩逈有幽致可為智者說難與俗人言歌曰靈<lb/>
磯盤薄兮噴滔碏潄靈風兮鎮㝠壑研苔滋泉珠潔一<lb/>
憇一飲塵鞅滅磷磷瀉漣漪兮滌煩磯靈仙境兮仁智<lb/>
歸中有琴徽似玉峩峩湯湯彈此曲寄聲知音同所欲<lb/>
　　雲錦淙第九<lb/>
<pb n="KR3j0185_WYG_068-75b"/>
雲錦淙者盖激溜攅衝傾石叢倚鳴湍叠濯噴若風雷<lb/>
晷輝分麗煥若雲錦可瑩徹靈矚幽翫忘歸及匪士觀<lb/>
之則反曰寒泉傷玉趾矣歌曰水攅衝石叢聳煥雲錦<lb/>
兮噴汹湧苔駁犖草夤緣芳羃羃兮瀬濺濺水石攅衝<lb/>
雲錦淙波跳珠泉結流有潔㝠者媚此幽潄靈液樂天<lb/>
休實獲我心夫何求<lb/>
　　金碧潭第十<lb/>
金碧潭者盖水潔石鮮光涵金碧嵒葩林蔦有助芳隂<lb/>
<pb n="KR3j0185_WYG_068-76a"/>
空洞虚徹道斯勝矣而世事纒乎利害者則未暇遊之<lb/>
歌曰水碧色石金光灧熠熠兮濙湟湟泉葩映烟蔦臨<lb/>
嵒霏林翠積芳陰霜月洞烟景涵水色石光金碧潭幽<lb/>
有人兮好㝠絶炳其煥凝其潔悠悠終古長不滅<lb/>
　盧鴻草堂圖真跡尚在京口張氏安得一見以當臥<lb/>
　游<lb/>
<pb n="KR3j0185_WYG_068-77a"/>
　　平泉山居雜記<hi>李徳裕</hi>
經始平泉追先志也吾随侍先太師忠公在外十四年<lb/>
上會稽探禹穴歴楚澤登巫山游沅湘望衡嶠先公每<lb/>
維舟清眺意有所感必凄然遐想屬目伊川嘗賦詩曰<lb/>
龍門南岳盡伊源草樹人烟目所存正是北州棃棗熟<lb/>
夢䰟秋日到郊園吾心感是詩有退居伊洛之志前守<lb/>
金陵于龍門之西得喬處士天寳末避地逺游為荒榛<lb/>
首陽翠微尚有薇蕨山陽舊徑唯餘竹木吾乃剪荆莽<lb/>
<pb n="KR3j0185_WYG_068-77b"/>
驅狐狸如立班生之宅漸成應叟之地又得他州珍木<lb/>
竒石列於庭際平生素懐于此足矣吾嘗以出處者貴<lb/>
得其道進退者貴不失時古來賢逹多有遺恨至于𤣥<lb/>
祖潜身于柱史栁恵養徳于士師漢代邴曼容官不過<lb/>
六百石終無辱殆邈難及矣越蠡激牛以肥遁留侯託<lb/>
黄老以辭世亦其次焉范睢感蔡澤一言超然髙謝鄧<lb/>
禹見功臣多敗委逺名勢又其次也矧吾者刈葵無衛<lb/>
足之知處鴈有不鳴之患雖有泉石杳無歸期留此林<lb/>
<pb n="KR3j0185_WYG_068-78a"/>
居貽厥後代鬻平泉者非吾子孫也以平泉一樹一石<lb/>
與人者非佳子弟也吾百歲後為權勢所奪則以先人<lb/>
所命泣而告之此吾志也詩曰維桑與梓必恭敬止言<lb/>
其父所植也昔周人之思召伯愛其所憇之樹近代薛<lb/>
令君于禁省中見先祖所據之石必泫然流涕汝曹可<lb/>
不慕之唯岸為谷谷為陵然後已焉可也<lb/>
<pb n="KR3j0185_WYG_068-79a"/>
　　平泉山居草木記<hi>李徳裕</hi>
余嘗覽想石泉公家藏藏書目有園庭草木疏則知先<lb/>
哲所尚必有意焉余二十年間三守吳門一莅淮服嘉<lb/>
樹芳草性之所躭或致自同人或得於樵客始則盈尺<lb/>
今已豐尋因感學詩者多識草木之名為騷者必盡蓀<lb/>
荃之美乃記所出山澤庶資博聞木之竒者有天台之<lb/>
金松琪樹稽山之海棠榧檜剡溪之紅桂厚朴海嶠之<lb/>
香檉木蘭天目之青神鳳集鍾山之月桂青颼楊梅曲<lb/>
<pb n="KR3j0185_WYG_068-79b"/>
房之山桂温樹金陵之珠柏欒荆杜鵑茆山之山桃側<lb/>
柏南燭宜春之栁柏紅豆山櫻藍田之栗梨龍柏其水<lb/>
物之美者荷有蘋州之重臺蓮芙蓉湖之白蓮茅山東<lb/>
溪之芳蓀復有日觀震澤巫嶺羅浮桂水嚴湍廬阜漏<lb/>
澤之石在焉其伊洛名園所有今並不載豈若潘賦間<lb/>
居稱郁棣之藻麗陶歸衡宇喜松菊之猶存爰列嘉名<lb/>
書之于石己未歲又得畨禺之山茶宛陵之紫丁香會<lb/>
稽之百葉木芙蓉百葉薔薇水嘉之紫桂簇蝶天台之<lb/>
<pb n="KR3j0185_WYG_068-80a"/>
海石楠桂林之俱那衛台嶺八公之怪石巫峽之嚴湍<lb/>
琅琊臺之水石布于清渠之側仙人跡鹿跡之石列于<lb/>
佛榻之前是歲又得鍾陵之同心木芙蓉剡中之真紅<lb/>
桂稽山之四時杜鵑相思紫苑貞桐山茗重臺薔薇黄<lb/>
槿東陽之牡桂紫石楠九華山藥樹天寥青櫪黄心㭠<lb/>
子朱山龍骨<hi>缺</hi>　庚申歲復得宜春之筆樹楠稚子金<lb/>
荆紅筆宻蒙勾栗木其草藥又得山薑碧百合<lb/>
<pb n="KR3j0185_WYG_068-81a"/>
　　憶平泉樹石雜詠<lb/>
　　潭上紫藤<lb/>
故鄉春欲盡一歲芳難再巖樹已青葱吾廬日堪愛幽<lb/>
溪人未去芳草行應碍遥憶紫藤垂繁英照潭黛<lb/>
　　紅桂樹<hi>此樹白花紅心因以為號</hi>
欲求塵外物此樹是瑶林後素合餘絢如丹見本心妍<lb/>
姿無㸃辱芳意託幽深願以鮮葩色凌霜照碧潯<lb/>
　　金松<hi>出天台山葉葉金色</hi>
<pb n="KR3j0185_WYG_068-81b"/>
台嶺生竒樹佳名世未知纎纎疑大菊落落是松枝照<lb/>
日含金晰籠烟淡翠滋勿言人去晚猶有歲寒期<lb/>
　　月桂<hi>出蔣山淺黄色</hi>
何年霜夜月桂子落寒山翠幹生巖下金英在世間幽<lb/>
崖空自老清漢未知還惟有凉秋夜嫦娥來暫攀<lb/>
　　山桂<hi>此花紫色英藻繁縟</hi>
吾愛山中樹繁英滿目鮮臨風飄碎錦映日亂非烟影<lb/>
入春潭底香凝月榭前豈知幽獨客賴此當朱絃<lb/>
<pb n="KR3j0185_WYG_068-82a"/>
　　柏<hi>别樹經霜枝葉盡丹</hi>
聞有三株樹惟應秘閬風珊瑚不生葉朱草又無叢未<lb/>
若凌霄柏常能終嵗紅晨霞與落日相照在巖中<lb/>
　　蓀<hi>生茅山東溪溪蓀花紫色</hi>
楚客重蘭蓀遺方今未歇葉抽清淺水花照暄妍節紫<lb/>
艷映渠鮮輕香含露結離居若有贈暫與幽人折<lb/>
　　花藥欄<hi>花藥四時相續常可留翫</hi>
蕙草春已碧蘭花秋更紅四時發英艷三徑滿芳叢秀<lb/>
<pb n="KR3j0185_WYG_068-82b"/>
色濯清露鮮輝揺恵風王孫未知返幽賞竟誰同<lb/>
　　重臺芙蓉<lb/>
芙蓉含露時秀色波中溢五女襲朱裳重重映皓質數<lb/>
枝耀晨霞一片明秋日蘭澤多衆芳妍姿不相匹<lb/>
　　辛夷<lb/>
昔年將出谷幾日對辛夷倚樹憐芳意攀條惜歲滋清<lb/>
陰須暫憇秀色正堪思只待揮金日慇懃泛羽巵<lb/>
<pb n="KR3j0185_WYG_068-83a"/>
　　平泉草木記䟦<lb/>
劇談錄李徳裕東都平泉莊去洛城三十里卉木臺榭<lb/>
若造仙府有虛檻對引泉水縈囬䟽鑿像巫峽洞庭十<lb/>
二峰九𣲖迄於海門江山景物之狀以間行徑有平石<lb/>
以手磨之皆隐隐見雲霞龍鳳草樹之形初徳裕營平<lb/>
泉逺方之人多以異物奉之有題平泉詩曰隴右諸侯<lb/>
供語鳥日南太守送名花<lb/>
賈氏談錄賛皇公平泉莊周圍十里搆臺榭百餘所今<lb/>
<pb n="KR3j0185_WYG_068-83b"/>
基址猶存天下竒花異草珍松怪石靡不畢致其間故<lb/>
徳裕自製平泉草木記今悉蕪絶唯鴈翅檜珠子柏蓮<lb/>
房玉藻等盖僅有存焉怪石名品甚衆多為洛城有力<lb/>
者取去唯禮星石及獅子石今為陶學士徙置梨園别<lb/>
墅<lb/>
河南志河南長殿南有婆娑亭貯竒石處世傳李徳裕<lb/>
醒酒石以水沃之有林木自然之狀今謂婆娑石盖以<lb/>
樹名<lb/>
<pb n="KR3j0185_WYG_068-84a"/>
五代史張全義字國維監軍嘗得李徳裕平泉醒酒石<lb/>
徳裕孫延古因託全義復求之監軍忿然曰自黄巢亂<lb/>
後洛陽園池無復能守豈獨平泉一石哉全義嘗在巢<lb/>
賊中以為譏已因大怒奏笞殺監軍者<lb/>
<pb n="KR3j0185_WYG_068-85a"/>
　　平泉草木記䟦<lb/>
李文饒平泉草木記云以吾平泉一草一木與人者非<lb/>
吾子孫也歐陽永叔嘗笑之余謂文饒之惑何止平泉<lb/>
草木而已哉後讀五代史至張全義監軍與其孫延古<lb/>
争醒酒石事全義殺之延古可謂克家之子矣然以與<lb/>
監軍則違其戒守其戒則或因之以至於殺身一石亦<lb/>
何足言使文饒而先悟此豈直無以累後人亦當自免<lb/>
其身矣好石良是一癖古今文士每見于詩詠者未必<lb/>
<pb n="KR3j0185_WYG_068-85b"/>
真好也其好者正不能自解余紹聖間春試下第歸道<lb/>
靈壁縣世以為出竒石余時病卧舟中行槖蕭然聞茶<lb/>
肆多有求售公私未乏貴人亦不甚重亟得其一長四<lb/>
尺許價當八百取之以歸探所有僅得七百錢假之同<lb/>
舍而足不覺病頓愈夜抱之以眠知余之好石不特其<lb/>
言也自此行壑刳剔巖洞與藏于土中者愈得愈竒今<lb/>
巖洞殆十餘處而竒石林立左右不可以數計心猶愛<lb/>
之不已豈非余之癖哉賴晚粗知道文饒之病則無復<lb/>
<pb n="KR3j0185_WYG_068-86a"/>
有客欲得者皆聴其自取以去未嘗較嘗戲謂爾軰云<lb/>
此不但吾無所累汝亦可以免矣天下事何嘗不類爾<lb/>
每以文饒之言觀之世間安得更有一物也葉夢得䟦<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0185_WYG_068-86b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　說郛卷六十八下<lb/>
</p>
<p>
</p>
  </div>
</body>
</text>
</TEI>
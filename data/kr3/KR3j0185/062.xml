<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>說郛卷六十二上</head>
    <p>
<pb n="KR3j0185_WYG_062-1a"/>
欽定四庫全書<lb/>
　說郛卷六十二上　　　　元　陶宗儀　撰<lb/>
　　雲南志畧<hi>李京</hi>
雲南上世無可稽考按華陽國志楚威王遣莊蹻略地<lb/>
巴黔伐夜郎抵䍧牱西至滇池㑹秦奪楚黔中地不得<lb/>
歸遂畱王滇池雲南通中國自此始漢武帝開僰道通<lb/>
西南夷元狩元年使吕越人等往身毒國至滇滇王留<lb/>
使者四嵗使者還言滇大國元鼎五年發巴蜀罪人及<lb/>
<pb n="KR3j0185_WYG_062-1b"/>
八校尉兵伐之南人震恐請置吏遂立越嶲郡後諷滇<lb/>
王入朝不聽元封二年發巴蜀兵征之滇王降以滇為<lb/>
益州地節二年復叛以金城司馬陳立為䍧牱太守平<lb/>
之明帝永平元年諸部悉反以安漢侯張翕討之度蘭<lb/>
滄江置永昌郡以廣漢鄭純為永昌太守元初四年越<lb/>
嶲反諸部皆應之詔益州刺史張喬討之叛酋封離等<lb/>
詣喬陳叛亂之由乞降喬厚加慰納奏長吏姦猾侵犯<lb/>
蠻境者凢十餘人皆斬之三十六部聞之悉來内附蜀<lb/>
<pb n="KR3j0185_WYG_062-2a"/>
建興三年諸葛亮南征聞孟獲為夷漢所服募生致之<lb/>
凢七縱七擒獲曰公天威也南人不復反矣諸部悉平<lb/>
亮即其渠帥而用之或以諫亮亮曰若留外人而無兵<lb/>
必成禍患今吾欲不留兵運糧紀綱粗定夷漢粗安于<lb/>
是悉収豪傑以為官屬出其金銀丹漆牛馬以給軍國<lb/>
之用終亮之世夷不復反晉武帝以天水李毅為南蠻<lb/>
校尉統五十八部毅卒寧州夷叛救援莫至毅女秀明<lb/>
達有父風衆推秀領寧州事嬰城固守城中糧盡掘鼠<lb/>
<pb n="KR3j0185_WYG_062-2b"/>
而食伺夷稍怠輒出擊之終得保完今有廟在晉寧州<lb/>
武帝時以僰深為興古太守今曲靖也僰人之名始此<lb/>
齊永明中以陳顯達為益州都督顯達一目僰人慢之<lb/>
顯達遣使責其租稅獠帥曰兩目刺史尚不能調况一<lb/>
目耶遂殺其使顯達分遣將帥聲言出獵夜往襲之無<lb/>
少長盡殺之蠻夷震服梁武帝大同三年武陵王紀都<lb/>
督益州先是蜀亂建寧越嶲之地累朝不能有至紀開<lb/>
越雋通建寧貢獻方物十倍前人以僰瑣為南寧州刺<lb/>
<pb n="KR3j0185_WYG_062-3a"/>
史隋開皇中以史萬嵗南征蠻夷皆降師還復叛蜀王<lb/>
秀奏萬嵗貪賂致生邊患萬嵗以罪廢乃以梁毗為南<lb/>
寧州刺史諸酋相率以金遺毗毗置金坐側對之慟哭<lb/>
曰此物饑不可食寒不可衣汝等以此相殘何為今將<lb/>
此來欲殺我也耶一無所取蠻酋大悦唐武徳元年以<lb/>
僰𢎞達為毗州刺史開元中以鬼王僰歸玉為寧州都<lb/>
督初蠻酋張氏名仁果時當漢末居蒙舍州為在諸部<lb/>
之南故曰南詔詔漢語國君也傳三十三主至樂進永<lb/>
<pb n="KR3j0185_WYG_062-3b"/>
為蒙氏所滅蒙氏名細奴羅城蒙舍龍之子圖而都之<lb/>
國號大蒙自稱竒王雲南建國稱王始此唐貞觀三年<lb/>
也在位二十一年子羅盛立是為興宗王始用三軍景<lb/>
雲元年御史李知古請兵伐南詔南詔臣伏知古増置<lb/>
郡縣而重賦之諸部皆叛殺知古以其尸祭天羅盛在<lb/>
位二十七年盛子羅皮立是為太宗王始得意于六詔<lb/>
蒙氏居蒙舍川號蒙舍詔施望大據石和城號施浪詔<lb/>
豐咩據邆睒川號邆睒詔豐時據浪穹號浪穹詔波衝<lb/>
<pb n="KR3j0185_WYG_062-4a"/>
據越析川號未㱔詔輔原羅據越嶲號蒙嶲詔是為六<lb/>
詔開元二年遣其相張建成入朝𤣥宗厚禮之賜浮屠<lb/>
像雲南始有佛書在位三十七年子皮羅閤立賂劒南<lb/>
節度使王昱求合六詔朝廷從之封大酋帥越國公雲<lb/>
南王賜名歸義盡有雲南之地自是以後不可復制在<lb/>
位五十年禪其子閤羅鳯是為武王改元曰建鍾雲南<lb/>
改元始此閤羅鳯妻女嘗謁都督張䖍陀䖍陀皆通之<lb/>
且多求乞閤羅鳯不勝其忿遂發兵反攻陷姚州殺䖍<lb/>
<pb n="KR3j0185_WYG_062-4b"/>
陀唐以劒南節度使鮮于仲通將兵八萬討之蒙使行<lb/>
成弗許及戰仲通大敗僅以身免閤羅鳯乃結知吐蕃<lb/>
刻石于龍尾閤明其不得已叛唐之意天寶十三年劒<lb/>
南留後李宓將兵七萬致討閤羅鳯誘之全軍以没唐<lb/>
益發兵竟不克前後死者二十餘萬人在位二十年禪<lb/>
其子鳯迦異自號主父居太和城鳯迦異立是為悼恵<lb/>
王改元長夀徙都鄯闡在位十一年子異牟尋立是為<lb/>
孝恒王改元建龍制清平官以下十司給服祿徙都苴<lb/>
<pb n="KR3j0185_WYG_062-5a"/>
咩城封㸃蒼山為中岳遣烏蠻鬼主孟衡苴來朝復臣<lb/>
于唐與劒南西川節度使韋臯連兵伐吐蕃大破之取鉄<lb/>
橋等三十五城在位三十年子尋閤劵立是為孝恵王<lb/>
改元應道在位三年子劵龍晟立是為幽王改元龍興<lb/>
淫虐不道弄權節度蒙苴顛弑之在位五年弟勸劵利<lb/>
立是為靖王改元全義在位八年弟劵豐佑立是為成<lb/>
昭王改元保和又改天啓唐太和二年蠻有學書子弟<lb/>
在成都者盡得蜀之虛實遣清平官蒙苴顛大舉入寇<lb/>
<pb n="KR3j0185_WYG_062-5b"/>
取卭戎嶲三州遂入成都掠子女百工數萬人南歸<lb/>
在位三十六年子世隆立始僣帝號改元建極遣清平<lb/>
官董成入朝于唐受敵國禮而還九年遣楊酋慶歸所<lb/>
俘三千人唐殺酋慶十年世隆自將侵蜀遂破成都自<lb/>
是大渡河以南盡屬蒙矣在位十八年殂于越嶲謚景<lb/>
莊子法堯立改元眞明嬖崑崙女失道豎人楊定趙登<lb/>
弑之在位二十年子舜化立改元中興在位三年布燮<lb/>
鄭買嗣簒之國滅蒙氏自細奴羅至舜化共十三主合<lb/>
<pb n="KR3j0185_WYG_062-6a"/>
二百四十七年即唐光化二年也買嗣唐西瀘令鄭囘之<lb/>
後閤羅鳯陷嶲州得回以為清平官遷侍中至買嗣漸<lb/>
盛竟至于簒買嗣易名昶國號大和改元安國在位九<lb/>
年子仁昊立凢五改元曰孝治天瑞安和眞佑初厯在<lb/>
位十八年侍中趙善政簒之善政立國號興元改元應<lb/>
天厯二年劒川節度使楊干真殺之干真國號義寧改<lb/>
元曰光聖曰皇興曰大明曰鼎新曰建國凢九年通海<lb/>
節度使段思平滅之時晉天福三年也思平蒙氏清平<lb/>
<pb n="KR3j0185_WYG_062-6b"/>
官忠國六世孫布燮保隆之子國號大理改元文徳都<lb/>
苴咩城在位八年號太祖先帝宋太祖建隆三年王全<lb/>
斌克蜀欲因取雲南太祖止之曰徳化所及蠻夷自服<lb/>
何在用兵于是開邊之釁息矣子思英立改元文經在<lb/>
位一年遜位為僧思平母弟忠胄立改元主治在位五<lb/>
年殂謚文武先皇子思聰立改元明徳又改廣徳聖徳<lb/>
在位十七年子秉英立改元曰廣明又改曰明應明聖<lb/>
明治明統在位二十五年子秉亷立改元明啓在位十<lb/>
<pb n="KR3j0185_WYG_062-7a"/>
三年秉英之孫秉隆立改元明通在位五年遜位為僧<lb/>
秉亷之子秉眞立改元政治在位一十六年秉英之孫<lb/>
秉興立改元聖明在位三年思平五世孫思亷立改元<lb/>
曰保安太安政安正徳保徳在位三十年子亷義立改<lb/>
元上徳在位七年遇弑思平五世孫暉受立改元上明<lb/>
在位一年思亷之孫政明立改元曰保定建安天祐在<lb/>
位十六年遜位于鄯闡岳牧髙泰昇昇立改元上治國<lb/>
號大中厯二年殂子孫不敢繼復歸段氏政明之子政<lb/>
<pb n="KR3j0185_WYG_062-7b"/>
淳立改元天授明開天政文安在位十三年子政嚴立<lb/>
改元日新文治永嘉天保廣運在位四十年子政興立<lb/>
改元永真天保龍興聖明建徳在位二十六年子政智<lb/>
立改元利貞盛徳嘉㑹元亨安定在位二十九年子智<lb/>
亷立改元鳯厯元夀在位六年子智祥立改元天開天<lb/>
輔仁夀在位三十四年子祥興立改元道隆在位十六<lb/>
年子興智立改元天定是嵗壬子越明年欽遇我世祖<lb/>
皇帝由吐蕃麗江入興智舉國出奔至鄯闡被擒段氏<lb/>
<pb n="KR3j0185_WYG_062-8a"/>
自思平至興智共二十二主合三百一十六年甲寅春<lb/>
大駕東還命大將烏蘭濟逹専行征伐三十七部及金<lb/>
齒交趾舉皆内附雲南悉平烏蘭濟達回師之後委任<lb/>
非人政令屢變天庭高逺不相聞知邊鄙之民往往復<lb/>
叛迨至元甲戌以平章賽音廸延齊行省雲南下車之<lb/>
日立州縣均賦役興水利置屯田擢亷能黜汙濫明賞<lb/>
罰恤孤貧秉政六年民情丕變政令一新而民不知擾<lb/>
及薨之日逺近聞之如喪父母于時公于内庭眷顧甚<lb/>
<pb n="KR3j0185_WYG_062-8b"/>
重凢屬職除授及南方便宜無不俞允而公亦開誠布<lb/>
公寛大亷簡故能上下感戴聲名洋溢後之繼者雖有<lb/>
善政莫能及也嗚呼雲南自古為蜑獠之域秦漢以來<lb/>
雖略通道然不過發一將軍遣一使者以鎮遏其相殘<lb/>
慰喻其祈懇而已所任得人則乞憐效順任非其人則<lb/>
相率以叛羈縻茍且以暨于唐王師屢覆而南詔始盛<lb/>
天寶以後值中原多故力不暇及五季擾亂而鄭趙楊<lb/>
氏亦復攘據宋興分于遼夏未遑逺略故蒙段二姓與<lb/>
<pb n="KR3j0185_WYG_062-9a"/>
唐宋相終始天運勃興文軌混一欽惟世祖皇帝天戈<lb/>
一指盡六朝之地皆為郡縣迄今吏治文化侔于中州<lb/>
非聖化溥博何以臻此而輿地風物未至紀錄實為缺<lb/>
典今撮其古今廢置人物山川等類為一編甚懼未能<lb/>
周知悉覽然其大略亦足以提挈一方之要領云<lb/>
<pb n="KR3j0185_WYG_062-10a"/>
　　桂海虞衡志序<lb/>
始余自紫薇垣出帥廣右姻親故人張飲松江皆以炎<lb/>
荒風土為戚余取唐人詩考桂林之地少陵謂之宜人<lb/>
樂天謂之無瘴退之至以湘南江山勝於驂鸞仙去則<lb/>
宦遊之適寜有踰於此者乎既以辭親友而遂行乾道<lb/>
八年三月既至郡則風氣清淑果如所聞而巖岫之竒<lb/>
絶習俗之醇古府治之雄勝又有過所聞者余既不鄙<lb/>
夷其民而民亦矜予之拙而信其誠相戒毋欺侮嵗比<lb/>
<pb n="KR3j0185_WYG_062-10b"/>
稔幕府少文書居二年余心安焉承詔徙鎮全蜀亟上<lb/>
疏固謝不能留再閲月辭勿獲命乃與桂民别民觴客<lb/>
於途既出郭又留二日始得去航瀟湘絶洞庭泝灔澦<lb/>
馳驅兩川半年達于成都道中無事時念昔游因追記<lb/>
其登臨之處與風物土宜凡方志所未載者萃為一書<lb/>
蠻陬絶徼見聞可紀者亦附著之以備土訓之圖噫錦<lb/>
城以名都樂國聞天下余幸得至焉然且惓惓於桂林<lb/>
至為之綴緝瑣碎如此蓋以信余之不鄙夷其民雖去<lb/>
<pb n="KR3j0185_WYG_062-11a"/>
之逺且在名都樂國而猶弗忘之也淳熈二年長至日<lb/>
呉郡范成大致能書<lb/>
<pb n="KR3j0185_WYG_062-12a"/>
　桂海虞衡志目録<lb/>
　　志巖洞<lb/>
　　志金石<lb/>
　　志香<lb/>
　　志酒<lb/>
　　志器<lb/>
　　志禽<lb/>
　　志獸<lb/>
<pb n="KR3j0185_WYG_062-12b"/>
　　志蟲魚<lb/>
　　志花<lb/>
　　志果<lb/>
　　志草木<lb/>
　　雜志<lb/>
　　志蠻<lb/>
<pb n="KR3j0185_WYG_062-13a"/>
　　桂海巖洞志<hi>范成大</hi>
　余嘗評桂山之竒宜為天下第一士大夫落南者少<lb/>
　往往不知而聞者亦不能信余生東呉而北撫幽薊<lb/>
　南宅交廣西使岷峩之下三方皆走萬里所至無不<lb/>
　登覽太行常山衡嶽廬阜皆崇高雄厚雖有諸峯之<lb/>
　名政爾魁然大山峯云者蓋强名之其最號竒秀莫<lb/>
　如池之九華歙之黄山括之仙都温之鴈蕩䕫之巫<lb/>
　峽此天下同稱之者然皆數峯而止爾又在荒絶僻<lb/>
<pb n="KR3j0185_WYG_062-13b"/>
　逺之瀕非几杖閒可得且所以能拔乎其萃者必因<lb/>
　重岡複嶺之勢盤亘而起其發也有自來桂之千峯<lb/>
　皆旁無延縁悉自平地崫然特立玉筍瑤篸森列無<lb/>
　際其怪且多如此誠當為天下第一韓退之詩云水<lb/>
　作青羅帶山如碧玉篸栁子厚訾家洲記云桂州多<lb/>
　靈山發地峭豎林立四野黄魯直詩云桂嶺環城如<lb/>
　鴈蕩平地蒼玉忽嵯峩觀三子語意則桂山之竒固<lb/>
　在目中不待余言之贅頃嘗圖其真形寄呉中故人<lb/>
<pb n="KR3j0185_WYG_062-14a"/>
　蓋無深信者此未易以口舌争也山皆中空故峯下<lb/>
　多佳巖洞有名可紀者三十餘所皆去城不過七八<lb/>
　里近者二三里一日可以徧至今推其尤者記其畧<lb/>
讀書巖在獨秀峯下直立郡治後為桂主山傍無坡阜<lb/>
突起千丈峯趾石屋有便房石榻石牖如環堵之室顔<lb/>
延年守郡時讀書其中<lb/>
伏波巖突然而起且千丈下有洞可容二十榻穿鑿通<lb/>
透户牖傍出有懸石如柱去地一線不合俗名馬伏波<lb/>
<pb n="KR3j0185_WYG_062-14b"/>
試劍石前浸江濵波浪洶湧日夜漱齧之<lb/>
疊綵巖在八桂堂後支徑登山大半有洞曲轉穿出山<lb/>
背<lb/>
白龍洞在南溪平地半山中龕有大石屋由屋右壁入<lb/>
洞行半途有小石室<lb/>
劉仙巖在白龍洞之陽仙人劉仲逺所居也石室高寒<lb/>
出半山間<lb/>
華景洞髙廣如十間屋洞門亦然<lb/>
<pb n="KR3j0185_WYG_062-15a"/>
水月洞在宜山之麓其半枕江天然刓刻作大洞門透<lb/>
徹山背頂高數十丈其形正員望之端整如大月輪江<lb/>
别派流貫洞中踞石弄水如坐捲篷大橋下<lb/>
龍隠洞龍隠巖皆在七星山脚没江水中泛舟至石壁<lb/>
下有大洞門髙可百丈皷櫂而入仰觀洞頂有龍跡夭<lb/>
矯若印泥然其長竟洞舟行僅一箭許别有洞門可出<lb/>
巖在洞側山半有小寺即巖為佛堂不復屋<lb/>
雉巖亦江濱獨山有小洞洞門下臨灕江<lb/>
<pb n="KR3j0185_WYG_062-15b"/>
立魚峯在西山後雄偉高峻如植立一魚餘峯甚多皆<lb/>
蒼石刻峭<lb/>
棲霞洞在七星山七星山者七峯位置如北斗又一小<lb/>
峯在傍曰輔星石洞在山半腹入石門下行百餘級得<lb/>
平地可坐數十人傍有兩路其一西行兩壁石液凝沍<lb/>
玉雪晶熒頂高數十丈路闊亦三四丈如行通衢中頓<lb/>
足曳杖鏗然有聲如皷鐘聲蓋洞之下又有洞焉半里<lb/>
遇大壑不可進一路北行俯僂而入數步則寛廣兩傍<lb/>
<pb n="KR3j0185_WYG_062-16a"/>
十許丈鍾乳垂下纍纍凡乳牀必因石脈而出不自頑<lb/>
石出也進里餘所見益竒又行食頃則多岐遊者恐迷<lb/>
途不敢進云通九疑山也<lb/>
元風洞去棲霞傍數百步風自洞中出寒如冰雪<hi>元字胡涓</hi>
<hi>切</hi>
曾公洞舊名冷水巖山根石門砑然入門石橋甚華曽<lb/>
丞相子宣所作有澗水莫知所從來自洞中右旋東流<lb/>
橋下復自右入莫知所往或謂洑流入于江也度橋有<lb/>
<pb n="KR3j0185_WYG_062-16b"/>
仙田數畆過田路窄且濕俯視石罅尺餘匍匐而進旋<lb/>
復高曠可通棲霞<lb/>
屏風巖在平地斷山峭壁之下入洞門上下左右皆高<lb/>
廣百餘丈中有平地可宴百客仰視鍾乳森然倒垂者<lb/>
甚多躡石磴五十級有石穴通明透穴而出則山川城<lb/>
郭恍然無際余因其處作朝天觀而命其洞曰空明<lb/>
隠山六洞皆在西湖中隠山之上一曰朝陽二曰夕陽<lb/>
三曰南華四曰北牖五曰嘉蓮六曰白萑泛湖泊舟自<lb/>
<pb n="KR3j0185_WYG_062-17a"/>
西北登山先至南華出洞而西至夕陽洞窮有石門可<lb/>
出至北牖出洞十許步至朝陽又西至北牖穴口隘狹<lb/>
側身入有穴通嘉蓮西湖之外既有四山巉巖碧玉千<lb/>
峯倒影水面固已竒絶而湖心又浸隂山諸洞之外别<lb/>
有竒峯繪畫所不及荷花時有泛舟故事勝賞甲於東<lb/>
南<lb/>
北潛洞在隠山之北中有石室石臺石果之屬石果作<lb/>
茘枝胡桃棗栗之形人采取玩之或以飣盤相問遺<lb/>
<pb n="KR3j0185_WYG_062-17b"/>
南潛洞在西湖中羅家山上<lb/>
佛子巖亦名鍾隠巖去城十里號最逺一山崒起莽蒼<lb/>
中山腰有上中下三洞下洞最廣中洞明敞髙百許丈上洞<lb/>
差窄一小寺就洞中結架因石屋為堂室<lb/>
虚秀洞去城差逺大石室面平野室左右皆有徑隧各<lb/>
數十百步穿透兩傍亦臨平野以上所紀皆附郭可日<lb/>
渉者餘外邑巖洞尚多不可皆到興安石乳洞最勝余<lb/>
罷郡時過之上中下亦三洞此洞與棲霞相甲乙他洞<lb/>
<pb n="KR3j0185_WYG_062-18a"/>
不及也陽朔亦有綉山羅漢白鶴華蓋明珠五洞皆竒<lb/>
又聞容州都嶠有三洞天融州有靈巖真仙洞世傳不<lb/>
下桂林但皆在瘴地士大夫尤罕到<lb/>
<pb n="KR3j0185_WYG_062-19a"/>
　　桂海金石志<hi>范成大</hi>
　本草有玉石部專主藥物非療病雖重不錄此篇亦<lb/>
　主為方藥所須者<lb/>
生金出西南州峒生山谷田野沙土中不由礦出也峒<lb/>
民以淘沙為生坏土出之自然融結成顆大者如麥粒<lb/>
小者如麩片便可鍛作服用但色差淡耳欲令精好則<lb/>
重鍊取足色耗去什二三既鍊則是熟金丹竈所須生<lb/>
金故錄其所出<lb/>
<pb n="KR3j0185_WYG_062-19b"/>
丹砂本草以辰砂為上宜砂次之今宜山人云出砂處<lb/>
與湖北犬牙山北為辰砂南為宜砂地脈不殊無甚分<lb/>
别宜砂老者白色有墻壁如鏡生白石牀上可入煉勢<lb/>
敵辰砂本草圖經乃云宜砂出土石閒非白石牀所生<lb/>
即是未識宜砂也别有一種色紅質嫩者名土坑砂乃<lb/>
是出土石閒者不甚耐火邕州亦有砂大者數十百兩<lb/>
作塊黑闇少牆壁嚼之紫黛不堪入藥彼人惟以燒取<lb/>
水銀圖經又云融州亦有砂今融州元無砂邕融聲相<lb/>
<pb n="KR3j0185_WYG_062-20a"/>
近蓋誤云<lb/>
水銀以邕州溪洞朱砂末之入罏燒取極易成以百兩<lb/>
為一銚銚之制以猪胞為骨外糊厚紙數重貯之不漏<lb/>
鍾乳桂林接宜融山中洞穴至多勝連州逺甚余遊洞<lb/>
親訪之仰視石脈湧起處即有乳牀如玉雪石液融結<lb/>
所為也乳牀下垂如倒數峯小山峯端漸鋭且長如氷<lb/>
柱柱端輕薄中空如鵝管乳水滴瀝未已且滴且凝此<lb/>
乳之最精者以竹管仰盛折取之鍊治家又以鵝管之<lb/>
<pb n="KR3j0185_WYG_062-20b"/>
端尤輕明如雲母爪甲者為勝<lb/>
銅邕州右江州峒所出掘地數尺即有礦故蠻人好用<lb/>
銅器<lb/>
綠銅之苗也亦出右江有銅處生石中質如石者名石<lb/>
綠又有一種脆爛如碎土者名泥綠品最下價亦賤<lb/>
滑石桂林屬邑及猺洞中皆出有白黒二種功用相似<lb/>
初出如爛泥見風則堅又謂之冷石土人以石灰圬壁<lb/>
及未乾時以滑石末拂拭之光瑩如玉<lb/>
<pb n="KR3j0185_WYG_062-21a"/>
鉛粉桂州所作最有名謂之桂粉其粉以黒鉛著糟甕<lb/>
罨化之<lb/>
無名異小黒石子也桂林山中極多一包數百枚<lb/>
石梅生海中一叢數枝横斜痩硬形色真枯梅也雖巧<lb/>
工造作所不能及根所附著如覆菌或云本質為海水<lb/>
所化如石蟹石蝦之類<lb/>
石栢生海中一幹極細上有一葉宛是側栢扶疎無小<lb/>
異根所附著如烏藥大抵皆化為石矣此與石梅雖未<lb/>
<pb n="KR3j0185_WYG_062-21b"/>
詳可以入藥否然皆奇物不可不志<lb/>
<pb n="KR3j0185_WYG_062-22a"/>
　　桂海香志<hi>范成大</hi>
　南方火行其氣炎上藥物所賦皆味辛而嗅香如沈<lb/>
　箋之屬世専謂之香者又美之所鍾也世皆云二廣<lb/>
　出香然廣東香乃自舶上來廣右香産海北者亦凡<lb/>
　品惟海南最勝人士未嘗落南者未必盡知故著其<lb/>
　說<lb/>
沈水香上品出海南黎峒一名土沈香少大塊其次如<lb/>
繭栗角如附子如芝<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>如茅竹葉者佳至輕薄如紙者<lb/>
<pb n="KR3j0185_WYG_062-22b"/>
入水亦沈香之節因久蟄土中滋液下流結而為香採<lb/>
時香面悉在下其背帶木性者乃出土上環島四郡界<lb/>
皆有之悉冠諸蕃所出又以出萬安者為最勝說者謂<lb/>
萬安山在島正東鍾朝陽之氣香尤醖藉豐美大抵海<lb/>
南香氣皆清淑如蓮花梅英鵞梨蜜脾之類焚一博投<lb/>
許氣翳彌室翻之四面悉香至煤燼氣不焦此海南香<lb/>
之辨也北人多不甚識蓋海上亦自難得省民以牛博<lb/>
之於黎一牛博香一擔歸自差擇得沈水十不一二中<lb/>
<pb n="KR3j0185_WYG_062-23a"/>
州人士但用廣州舶上占城真臘等香近年又貴丁流<lb/>
眉來者余試之乃不及海南中下品舶香往往腥烈不<lb/>
甚腥者意味又短帶木性尾煙必焦其出海北者生交<lb/>
趾及交人得之海外蕃舶而聚于欽州謂之欽香質重<lb/>
實多大磈氣尤酷烈不復風味惟可入藥南人賤之<lb/>
蓬萊香亦出海南即沈水香結未成者多成片如小笠<lb/>
及大<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>之狀有徑一二尺者極堅實色狀皆似沈香惟<lb/>
入水則浮刳去其背帶木處亦多沈水<lb/>
<pb n="KR3j0185_WYG_062-23b"/>
鷓鴣斑香亦得之于海南沈水蓬萊及絶好箋香中槎<lb/>
牙輕鬆色褐黑而有白斑㸃㸃如鷓鴣臆上毛氣尤清<lb/>
婉似蓮花<lb/>
箋香出海南香如蝟皮栗蓬及漁蓑狀蓋脩治時雕鏤<lb/>
費工去木畱香刺棘森然香之精鍾於刺端芳氣與他<lb/>
處箋香夐别出海北者聚於欽州品極凡與廣東舶上<lb/>
生熟速結等香相埓海南箋香之下又有重漏生結等<lb/>
香皆下色<lb/>
<pb n="KR3j0185_WYG_062-24a"/>
光香與箋香同品第出海北及交趾亦聚於欽州多大<lb/>
磈如山石枯槎氣麤烈如焚松檜曽不能與海南箋香<lb/>
比南人常以供日用及常程祭享<lb/>
沈香出交趾以諸香草合和蜜調如薰衣香其氣温黁<lb/>
自有一種意味然微昏鈍<lb/>
香珠出交趾以泥香揑成小巴豆狀琉璃珠閒之綵絲<lb/>
貫之作道人數珠入省地賣南中婦人好帶之<lb/>
思勞香出日南如乳香厯青黄褐色氣如楓香交趾人<lb/>
<pb n="KR3j0185_WYG_062-24b"/>
用以合和諸香<lb/>
排草出日南狀如白茅香芬烈如麝香亦用以合香諸<lb/>
草香無及之者<lb/>
檳榔苔出西南海島生檳榔木上如松身之艾蒳單爇<lb/>
極臭交趾人用以合泥香則能成温黁之氣功用如甲<lb/>
香<lb/>
橄欖香橄欖木脂也狀如黑膠飴江東人取黄連木及<lb/>
楓木脂以為欖香蓋其類出于橄欖故獨有清烈出塵<lb/>
<pb n="KR3j0185_WYG_062-25a"/>
之意品格在黄連楓香之上桂林東江有此果居人采<lb/>
香賣之不能多得以純脂不雜木皮者為佳<lb/>
零陵香宜融等州多有之土人編以為蓆薦坐褥性煖<lb/>
宜人零陵今永州實無此香<lb/>
<pb n="KR3j0185_WYG_062-26a"/>
　　桂海酒志<hi>范成大</hi>
　余性不能酒士友之飲少者莫余若而能知酒者亦<lb/>
　莫余若也頃數仕于朝游王公貴人家未始得見名<lb/>
　酒使北至燕山得其宫中酒號金蘭者乃大佳燕西<lb/>
　有金蘭山汲其泉以釀及來桂林而飲瑞露乃盡酒<lb/>
　之妙聲震湖廣則雖金蘭之勝未必能頡頏也<lb/>
瑞露帥司公厨酒也經撫㕔前有井清洌汲以釀遂有<lb/>
名今南庫中自出一泉近年只用庫井酒仍佳<lb/>
<pb n="KR3j0185_WYG_062-26b"/>
古辣泉古辣本賓横問墟名以墟中泉釀酒既熟不煮<lb/>
埋之地中日足取出<lb/>
老酒以麥麴釀酒宻封藏之可數年士人家尤貴重每<lb/>
嵗臘中家家造鮓使可為卒嵗計有貴客則設老酒冬<lb/>
鮓以示勤婚娶亦以老酒為厚禮<lb/>
<pb n="KR3j0185_WYG_062-27a"/>
　　桂海器志<hi>范成大</hi>
　南州風俗猱雜蠻猺故凡什器多詭異而外蠻兵甲<lb/>
　之製亦邊備之所宜知者<lb/>
竹弓以<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>竹為之觔膠之制一如角弓惟揭箭不甚力<lb/>
黎弓海南黎人所用長弰木弓也以藤為弦箭長三尺<lb/>
無羽鏃長五寸如茨菰葉以無羽故射不逺三四丈然<lb/>
中者必死<lb/>
蠻弩諸峒猺及西南諸蕃其造作略同以硬木為弓樁<lb/>
<pb n="KR3j0185_WYG_062-27b"/>
甚短似中國獵人射生弩但差大耳<lb/>
猺人弩又名編架弩無箭槽編架而射也<lb/>
藥箭化外諸蠻所用弩雖小弱而以毒藥濡箭鋒中者<lb/>
立死藥以蛇毒草為之<lb/>
蠻甲惟大理國最工甲胄皆用象皮胸背各一大片如<lb/>
龜殻堅厚與鐡等又聨綴小皮片為披膞䕶項之屬製<lb/>
如中國鐡甲葉皆朱之兠鍪及甲身内外悉朱地閒黄<lb/>
黑漆作百花蟲獸之文如世所用犀毗器極工妙又以<lb/>
<pb n="KR3j0185_WYG_062-28a"/>
小白貝纍纍絡甲縫及裝兠鍪疑猶傳古貝胄朱綅遺<lb/>
製云<lb/>
黎兠鍪海南黎人所用以藤織為之<lb/>
雲南刀即大理所作鐡青黑沈沈不䤾南人最貴之以<lb/>
象皮為鞘朱之上亦畫犀毗花文一鞘兩室各函一刀<lb/>
靶以皮條纒束貴人以金銀絲<lb/>
峒刀兩江州峒及諸外蠻無不帶刀者一鞘二刀與雲<lb/>
南同但以黑漆雜皮為鞘<lb/>
<pb n="KR3j0185_WYG_062-28b"/>
黎刀海南黎人所作刀長不過一二尺靶乃三四寸織<lb/>
細藤纒束之靶端挿白角片尺許如鴟鶚尾以為飾<lb/>
蠻鞍西南諸蕃所作不用韉但空垂兩木鐙鐙之狀刻<lb/>
如小龕藏足指其中恐入榛棘傷足也後鞦鏇木為大<lb/>
錢纍纍貫數百狀如中國騾驢鞦<lb/>
蠻鞭刻木節節如竹根朱墨閒漆之長纔四五寸其首<lb/>
有鐡環貫二皮條以䇿馬<lb/>
花腔腰皷出臨桂職田鄉其土特宜皷腔村人専作窰<lb/>
<pb n="KR3j0185_WYG_062-29a"/>
燒之油畫紅花紋以為飾<lb/>
銅皷古蠻人所用南邊土中時有掘得者相傳為馬伏<lb/>
波所遺其製如坐墩而空其下滿皷皆細花紋極工緻<lb/>
四角有小蟾蜍兩人舁行以手拊之聲全似鞞鼔<lb/>
銃鼓猺人樂狀如腰鼔腔長倍之上銳下侈亦以皮鞔<lb/>
植于地坐拊之<lb/>
盧沙猺人樂狀類簫縱八管横一管貫之<lb/>
胡盧笙兩江峒中樂<lb/>
<pb n="KR3j0185_WYG_062-29b"/>
藤合屈藤盤繞成柈合狀漆固䕶之出藤梧等郡<lb/>
雞毛筆嶺外亦有兔然極少俗不能為兔毫筆率用雞<lb/>
毛其鋒踉蹡不聽使<lb/>
綀子出兩江州峒大略似苧布有花紋者謂之花綀土<lb/>
人亦自貴重<lb/>
緂亦出兩江州峒如中國線羅上有徧地小方勝紋蠻<lb/>
氊出西南諸蕃以大理者為最蠻人晝披夜卧無貴賤<lb/>
人有一氊<lb/>
<pb n="KR3j0185_WYG_062-30a"/>
黎幕出海南黎峒人得中國錦綵折取色絲間木綿挑<lb/>
織而成每以四幅聯成一幕<lb/>
黎單亦黎人所織青紅閒道木綿布也桂林人悉買以<lb/>
為卧具<lb/>
檳榔合南人既喜食檳榔其法用石灰或蜆灰并扶留<lb/>
藤同咀則不澀土人家至以銀錫作小合如銀鋌様中<lb/>
為三室一貯灰一貯藤一貯檳榔<lb/>
鼻飲杯南人習鼻飲有陶器如杯椀旁植一小管若瓶<lb/>
<pb n="KR3j0185_WYG_062-30b"/>
嘴以鼻就管吸酒漿暑月以飲水云水自鼻入咽快不<lb/>
可言邕州人已如此記之以發覽者一胡盧也<lb/>
牛角杯海旁人截牛角令平以飲酒亦古兕觥遺意<lb/>
蠻椀以木刻朱黑間漆之侈腹而有足如敦瓿之形<lb/>
竹釡猺人所用截大竹筒以當鐺鼎食物熟而竹不熸<lb/>
蓋物理自爾非異也<lb/>
戱面桂林人以木刻人面窮極工巧一枚或值萬錢<lb/>
<pb n="KR3j0185_WYG_062-31a"/>
　　桂海禽志<hi>范成大</hi>
　南方多珍禽非君子所問又余以法禁采捕甚急故<lb/>
　不能多識偶於人家見之及有異聞者錄以備博物<lb/>
孔雀生高山喬木之上人探其雛育之喜卧沙中以沙<lb/>
自浴拍拍甚適雄者尾長數尺生三年尾始長嵗一脫<lb/>
尾夏秋復生羽不可近目損人飼以猪腸及生菜惟不<lb/>
食菘<lb/>
鸚鵡近海郡尤多民或以鸚鵡為鮓又以孔雀為腊皆<lb/>
<pb n="KR3j0185_WYG_062-31b"/>
以其易得故也此二事載籍所未紀自余始志之南人<lb/>
養鸚鵡者云此物出炎方稍北中冷則發瘴噤戰如人<lb/>
患寒熱以柑子飼之則愈不然必死<lb/>
白鸚鵡大如小鵞亦能言羽毛玉雪以手撫之有粉粘<lb/>
著指掌如蛺蝶翅<lb/>
烏鳯如喜雀色紺碧頸毛類雄雞鬃頭有冠尾垂二弱<lb/>
骨各長一尺四五寸其杪始有毛羽一簇冠尾絶異大<lb/>
畧如鳯鳴聲清越如笙簫然度曲妙合宫商又能為百<lb/>
<pb n="KR3j0185_WYG_062-32a"/>
蟲之音生左右江溪峒中極難得然書傳未之紀當由<lb/>
人罕識云<lb/>
秦吉了如鸜鵒紺黑色丹咮黄距目下連頂有深黄文<lb/>
頂毛有縫如人分髪能人言比鸚鵡尤慧大抵鸚鵡如<lb/>
兒女吉了聲則如丈夫出邕州溪洞中唐書林邑出結<lb/>
遼鳥林邑今占城去邕欽州但隔交趾疑即吉了也<lb/>
錦雞又名金雞形如小雉湖南北亦有之<lb/>
山鳯皇狀如鵞鴈嘴如鳯巢兩江深林中伏卵時雄者<lb/>
<pb n="KR3j0185_WYG_062-32b"/>
以木枝雜桃膠封其雌于巢獨留一竅雄飛求食以飼<lb/>
之子成即發封不成則窒竅殺之此亦異物然未之見<lb/>
也<lb/>
翻毛鷄翮翎皆翻生彎彎向外尤馴狎不散逸二廣皆<lb/>
有<lb/>
長鳴雞高大過常雞鳴聲甚長終日啼號不絶生邕州<lb/>
溪洞中<lb/>
翡翠出海南邕賀二州亦有腊而賣之<lb/>
<pb n="KR3j0185_WYG_062-33a"/>
灰鶴大如鸛通身灰慘色去頂二寸許毛始丹及頸之<lb/>
半亦能鳴舞<lb/>
鷓鴣大如竹雞而差長頭如鶉身文亦然惟臆前白㸃<lb/>
正圓如珠人采食之<lb/>
水雀蒼色似鶺鴒飛集户庭翾翾然與燕雀為伍<lb/>
<pb n="KR3j0185_WYG_062-34a"/>
　　桂海獸志<hi>范成大</hi>
　獸莫巨於象莫有用于馬皆南土所宜余治馬政頗<lb/>
　補苴漏隙其說累牘所不能載姑著其略及畜獸稍<lb/>
　異者併為一篇<lb/>
象出交趾山谷惟雄者則兩牙佛書云四牙又云六牙<lb/>
今無有<lb/>
蠻馬出西南諸蕃多自毗那自杞等國來自杞取馬於<lb/>
大理古南詔也地連西南馬生尤蕃<lb/>
<pb n="KR3j0185_WYG_062-34b"/>
大理馬為西南蕃之最<lb/>
果下馬土産小駟也以出徳慶之瀧水者為最高不踰<lb/>
三尺駿者有兩脊骨故又號雙脊馬健而喜行<lb/>
猨有三種金絲者黄玉面者黑純黑者面亦黑金絲玉<lb/>
面皆難得或云純黑者雄金絲者雌又云雄能嘯雌不<lb/>
能也猨性不耐著地著地輒㵼以死煎附子汁飲之即<lb/>
愈<lb/>
蠻犬如獵狗警而猘<lb/>
<pb n="KR3j0185_WYG_062-35a"/>
鬱林犬出鬱林州極高大垂耳拳尾與常犬異<lb/>
花羊南中無白羊多黄褐白斑如黄牛又有一種深褐<lb/>
黑脊白斑全似鹿<lb/>
乳羊本出英州其地出仙茅羊食茅舉體悉化為肪不<lb/>
復有血肉食之宜人<lb/>
綿羊出邕州溪洞及諸蠻國與朔方羊不異<lb/>
麝香自邕州溪洞來者名土麝氣臊烈不及西蕃<lb/>
火狸狸之類不一邕别有一種其毛色如金錢豹但其<lb/>
<pb n="KR3j0185_WYG_062-35b"/>
錢差大耳彼人云嵗久則化為豹其文先似之矣<lb/>
風貍狀似黄猨食蜘蛛晝則拳曲如蝟遇風則飛行空<lb/>
中其溺及乳汁主大風疾竒效<lb/>
嬾婦如山猪而小喜食禾田夫以機軸織絍之器掛田<lb/>
所則不復近安平七源等州有之<lb/>
山猪即豪猪身有棘刺能振發以射人三二百為羣以<lb/>
害禾稼州洞中甚苦之<lb/>
石鼠專食山豆根賓州人以其腹乾之治咽喉疾効如<lb/>
<pb n="KR3j0185_WYG_062-36a"/>
神謂之石鼠肚<lb/>
香鼠至小僅如指擘大穴于柱中行地中疾如激箭<lb/>
山獺出宜州溪洞俗傳為補助要藥洞人云獺性淫毒<lb/>
山中有此物凡牝獸悉避去獺無偶抱木而枯洞獠尤<lb/>
貴重云能解藥箭毒中箭者研其骨少許傅治立消一<lb/>
枚直金一兩人或求買但得殺死者功力甚劣<lb/>
<pb n="KR3j0185_WYG_062-37a"/>
　　桂海蟲魚志<hi>范成大</hi>
　蟲魚微物外薄于海者其類庸可既哉錄偶見聞者<lb/>
　萬一<lb/>
珠出合浦海中有珠池蜑户投水採蚌取之嵗有豐耗<lb/>
多得謂之珠熟相傳海底有處所如城郭大蚌居其中<lb/>
有怪物守之不可近蚌之細碎蔓延於外者始得而采<lb/>
車磲似大蚌海人磨治其殻為諸玩物<lb/>
蚺蛇大者如柱長稱之其膽入藥南人腊其皮刮去鱗<lb/>
<pb n="KR3j0185_WYG_062-37b"/>
以鞔皷蛇常出逐鹿食寨兵善捕之數輩滿頭挿花趨<lb/>
赴蛇蛇喜花必駐視漸近競拊其首大呼紅娘子蛇頭<lb/>
益挽不動壯士大刀斷其首衆悉奔散逺伺之有頃蛇<lb/>
省覺奮迅騰擲傍小木盡拔力竭乃斃數十人舁之一<lb/>
村飽其肉<lb/>
蝳蝐形似龜黿輩背甲十三片黑白斑文相錯鱗差以<lb/>
成一背其邊裙闌闕囓如鋸齒無足而有四鬛前兩鬛<lb/>
長狀如檝後兩鬛極短其上皆有鱗甲以四鬛櫂水而<lb/>
<pb n="KR3j0185_WYG_062-38a"/>
行海人養以鹽水飼以小鱗俗傳甲子庚申日輒不食<lb/>
謂之蝳蝐齋日其說甚俚<lb/>
蜈蚣有極大者<lb/>
青螺狀如田螺其大兩拳揩磨去麤皮如翡翠色雕琢<lb/>
為酒杯<lb/>
鸚鵡螺狀如蝸牛殻磨治出精采亦雕琢為杯<lb/>
貝子海傍皆有之大者如拳上有紫斑小者指面大白<lb/>
如玉<lb/>
<pb n="KR3j0185_WYG_062-38b"/>
石蟹生海南形眞是蟹云是海沫所化理不可詰又有<lb/>
石蝦亦其類<lb/>
鬼蛺蝶大如扇四翅好飛茘枝上<lb/>
黑蛺蝶大如扇橘蠧所化北人云𤣥武蟬<lb/>
嘉魚狀如小鰣魚多脂味極腴美出梧州火山人以為<lb/>
鮓餉逺<lb/>
蝦魚出灕水肉白而豐味似蝦而鬆美<lb/>
竹魚出灕水狀似青魚味如鱖魚南中魚品如鯉鯽輩<lb/>
<pb n="KR3j0185_WYG_062-39a"/>
皆有之而以蝦竹二魚為珍<lb/>
天蝦狀如大飛蟻秋社後有風雨則羣墮水中有小翅<lb/>
人候其墮掠取之為鮓<lb/>
<pb n="KR3j0185_WYG_062-40a"/>
　　桂海花志<hi>范成大</hi>
　桂林具有諸草花木牡丹芍藥桃杏之屬但培溉不<lb/>
　力存形似而已今著其土産獨宜者凡北州所有皆<lb/>
　不錄<lb/>
上元紅深紅色絶似紅木瓜花不結實以燈夕前後開<lb/>
故名<lb/>
白鶴花如白鶴立春開<lb/>
南山茶葩蕚大倍中州者色微淡葉柔薄有毛别自有<lb/>
<pb n="KR3j0185_WYG_062-40b"/>
一種如中州所出者<lb/>
紅荳蔲花叢生葉瘦如碧蘆春末發初開花先抽一榦<lb/>
有大籜包之籜解花見一穂數十蕋淡紅鮮妍如桃杏<lb/>
花色蕋重則下垂如蒲萄又如火齊纓絡及剪綵鸞枝<lb/>
之狀此花無實不與草荳蔲同種每蕋心有兩瓣相並<lb/>
詞人托興曰比目連理云<lb/>
泡花南人或名柚花春末開蕋圓白如大珠既拆則似<lb/>
茶花氣極清芳與茉莉素馨相逼番人采以蒸香風味<lb/>
<pb n="KR3j0185_WYG_062-41a"/>
超勝<lb/>
紅蕉花葉瘦類蘆箬心中抽條條端發花葉數層日折<lb/>
一兩葉色正紅如榴花茘子其端各有一㸃鮮綠尤可<lb/>
愛春夏開至嵗寒猶芳又有一種根出土處特肥飽如<lb/>
膽缾名膽缾蕉<lb/>
枸那花葉瘦長畧似楊栁夏開淡紅花一朶數十蕚至<lb/>
秋深猶有之<lb/>
史君子花蔓生作架植之夏開一簇一二十葩輕盈似<lb/>
<pb n="KR3j0185_WYG_062-41b"/>
海棠<lb/>
水西花葉如萱草花黄夏開<lb/>
裹梅花即木槿有紅白二種葉似蜀葵采紅者連葉包<lb/>
裹黄梅鹽漬暴乾以薦酒故名玉修花粉紅色四季開<lb/>
象蹄花如梔子而葉小夏開至秋深<lb/>
素馨花比番禺所出為少當由風土差寒故也<lb/>
茉莉花亦少如番禺以淅米漿日溉之則作花不絶可<lb/>
耐一夏花亦大且多葉倍常花六月六日又以治魚腥<lb/>
<pb n="KR3j0185_WYG_062-42a"/>
水一溉益佳<lb/>
石橊花南中一種四季常開夏中既實之後秋深忽又<lb/>
大發花且實枝頭碩果罅裂而其旁紅英粲然併花實<lb/>
折飣盤筵極可玩<lb/>
添色芙蓉花晨開正白午後微紅夜深紅<lb/>
側金盞花如小黄葵葉似槿嵗暮開與梅同時<lb/>
<pb n="KR3j0185_WYG_062-43a"/>
　　桂海果志<hi>范成大</hi>
　世傳南果以子名者百二十半是山野間草木實猿<lb/>
　狙之所甘人强名以為果故余不能盡識錄其識可<lb/>
　食者五十五種<lb/>
茘枝自湖南界入桂林纔百餘里便有之亦未甚多昭<lb/>
平出槱核臨賀出綠色者尤勝自此而南諸郡皆有之<lb/>
悉不宜乾肉薄味淺不及閩中所産<lb/>
龍眼南州悉有之極大者出邕州圍如當二錢但肉薄<lb/>
<pb n="KR3j0185_WYG_062-43b"/>
不能逺過常品為可恨<lb/>
饅頭柑近蔕起饅頭尖者味香勝可埓永嘉孔柑<lb/>
金橘出營道者為天下冠出江浙者皮甘肉酸不逮矣<lb/>
綿李味甘美勝常品擘之兩片開如離核桃<lb/>
石栗圓如彈子毎顆有梗抱附之類杓柄肉黄白甘靭<lb/>
似巴欖子仁附肉有白靨不可食發病北人或呼為海<lb/>
胡桃<lb/>
龍茘殻如小茘枝肉味如龍眼木身葉亦似二果故名<lb/>
<pb n="KR3j0185_WYG_062-44a"/>
可蒸食不可生啖令人發癎或見鬼物三月開小白花<lb/>
與茘枝同時<lb/>
木竹子皮色形狀全似大枇杷肉甘美秋冬閒實<lb/>
冬桃狀如棗深碧而光軟爛甘酸春夏熟<lb/>
羅望子殻長數寸如肥皂又如刀豆色正丹内有二三<lb/>
實煨食甘美<lb/>
人面子如大梅李核如人面兩目鼻口皆具肉甘酸宜<lb/>
蜜煎<lb/>
<pb n="KR3j0185_WYG_062-44b"/>
烏欖如橄欖青黑色肉爛而甘<lb/>
方欖亦橄欖類三角或四角出兩江州洞<lb/>
椰子木身葉悉類㯶櫚桄榔之屬子生葉閒一穂數枚<lb/>
枚大如五升器果之大者謂惟此與波羅蜜等耳皮中<lb/>
子殻可為器子中瓤白如玉味美如牛乳瓤中酒新者<lb/>
極清芳久則渾濁不堪飲<lb/>
蕉子芭蕉極大者凌冬不凋中抽榦長數尺節節有花<lb/>
花褪葉根有實去皮取肉軟爛如綠柿極甘冷四季實<lb/>
<pb n="KR3j0185_WYG_062-45a"/>
土人或以飼小兒云性涼去客熱以梅汁漬暴乾按令<lb/>
扁味甘酸有微霜世所謂芭蕉乾者是也又名牛子蕉<lb/>
雞蕉子小如牛蕉亦四季實<lb/>
芽蕉子小如雞蕉尤香嫩甘美秋初實<lb/>
紅鹽草果取生草荳蔲入梅汁鹽漬令色紅暴乾以薦<lb/>
酒<lb/>
鸚<graphic n="KR1765" url="https://raw.githubusercontent.com/kanripo/KR-Gaiji/master/images/KR1765.png" mimeType="image/png"/>舌即紅鹽草果之珍者實始結即頻取紅鹽乾之<lb/>
纔如小舌<lb/>
<pb n="KR3j0185_WYG_062-45b"/>
八角茴香北人得之以薦酒少許咀嚼甚芳香出左右<lb/>
江州洞中<lb/>
餘甘子多販入北州人皆識之其木可以制器<lb/>
五梭子形甚詭異瓣五出如田家碌碡狀味酸久嚼微<lb/>
甘閩中謂之羊桃<lb/>
黎朦子如大梅復似小橘味極酸<lb/>
波羅蜜大如冬瓜外膚礧砢如佛髻削其皮食之味極<lb/>
甘子練悉如冬瓜生大木上秋熟<lb/>
<pb n="KR3j0185_WYG_062-46a"/>
柚子南州名臭柚大如瓜人亦食之皮甚厚打碑者卷<lb/>
皮蘸墨以代氊刷宜墨而不損紙極便于用此法可傳<lb/>
但北州無許大柚耳<lb/>
櫓罟子大如半升椀諦視之數十房攅聚成毬每房有<lb/>
縫冬生青至夏紅破其瓣食之㣲甘<lb/>
槎檫子如錐栗肉甘而微澀<lb/>
地蠶生土中如小蠶又似甘露子<lb/>
赤柚子如橄欖皮青肉赤以下並春實<lb/>
<pb n="KR3j0185_WYG_062-46b"/>
火炭子如烏李<lb/>
山韶子色紅肉如茘枝以下八種並夏實<lb/>
山龍眼色青肉如龍眼<lb/>
部諦子色黄如大石榴<lb/>
木賴子如淡黄大李<lb/>
粘子如指面大褐色<lb/>
羅晃子如橄欖其皮七重<lb/>
千嵗子如青黄李味甘<lb/>
<pb n="KR3j0185_WYG_062-47a"/>
赤棗子如酸棗味酸<lb/>
藤韶子大如鳬卵柿以下十三種並秋實<lb/>
古米子殻黄中有肉如米粒<lb/>
殻子如青梅味甘<lb/>
藤核子生白藤上如小蒲桃<lb/>
木連子如胡桃紫色<lb/>
蘿蒙子黄如大橙柚<lb/>
毛栗如橡栗<lb/>
<pb n="KR3j0185_WYG_062-47b"/>
特乃子狀似榧而圓長端正<lb/>
不納子似黄熟小梅絶易爛爛即破肉附核可為經珠<lb/>
似菩提子<lb/>
羊矢子色狀全似羊矢味亦不佳<lb/>
日頭子狀如櫻桃色如蒲桃穂楝子<lb/>
秋風子色狀俱似楝子<lb/>
黄皮子如小棗<lb/>
朱圓子正圓深紅狀如棟子以下六種皆冬實<lb/>
<pb n="KR3j0185_WYG_062-48a"/>
匾桃大如桃而匾色正青<lb/>
粉骨子皮黄色如粉<lb/>
塔骨子匾如大橘皮裹空虛<lb/>
布衲子似李而黄<lb/>
黄肚子如小石榴<lb/>
<pb n="KR3j0185_WYG_062-49a"/>
　　桂海草木志<hi>范成大</hi>
　異草瑰木多生窮山荒野其不中醫和匠石者人亦<lb/>
　不采故余所識者少惟竹品乃多桀異併附于錄<lb/>
桂南方竒木上藥也桂林以桂名地實不産而出于賓<lb/>
宜州凡木葉心皆一縱理獨桂有兩紋形如圭製字者<lb/>
意或出此葉味辛甘與皮無别而加芳美人喜咀嚼之<lb/>
榕易生之木又易高大可覆數畆者甚多根出半身附<lb/>
榦而下以入土故有榕木倒生根之語禽鳥䘖其子寄<lb/>
<pb n="KR3j0185_WYG_062-49b"/>
生他木上便蔚茂根下至地得土氣久則過其所寄<lb/>
沙木與杉同類尤高大葉尖成叢穂少與杉異<lb/>
桄榔木身直如杉又如㯶櫚有節似大竹一榦挺上高<lb/>
數丈開花數十穂綠色<lb/>
思儡木生兩江州峒堅實漬鹽水中百年不腐<lb/>
臙脂木堅緻色如臙脂可鏇作出融州及州峒桂林屬<lb/>
縣亦有之<lb/>
雞桐葉如楝其葉煮湯療足膝疾<lb/>
<pb n="KR3j0185_WYG_062-50a"/>
龍骨木色翠青狀如枯骨<lb/>
風膏藥葉如冬青治太陽疼頭目昏眩<lb/>
南漆如稀飴氣如松脂霑霑無力<lb/>
簜竹葉大且宻畧如蘆葦<lb/>
澀竹膚麤澀如木工所用砂紙可以錯磨爪甲<lb/>
人面竹節宻而凸宛如人面人採為拄杖<lb/>
釣絲竹類簜竹枝極柔弱<lb/>
斑竹中有疊暈江浙閒斑竹直一淚痕無暈也<lb/>
<pb n="KR3j0185_WYG_062-50b"/>
貓頭竹質性類筯竹<lb/>
桃枝竹多生石上葉如小㯶櫚人以大者為杖<lb/>
竻竹刺竹也芒棘森然<lb/>
箭竹山中悉有<lb/>
宿根茄茄本不凋明年結實<lb/>
銅皷草其實如爪療瘡痬毒<lb/>
大蒿容梧道中久無霜雪處年深滋長大者可作屋柱<lb/>
小亦中肩輿之杠<lb/>
<pb n="KR3j0185_WYG_062-51a"/>
石髪出海上纎長如絲縷<lb/>
匾菜細如荇蔕匾如薤菜長一二尺<lb/>
都管草一莖六葉辟蜈蚣蛇<lb/>
花藤鏇以為器用中有花紋<lb/>
胡蔓藤毒草也揉其草漬之水入口即死<lb/>
<pb n="KR3j0185_WYG_062-52a"/>
　　桂海雜志<hi>范成大</hi>
　嶠南風土之異宜錄以備博聞而不可以部居謂之<lb/>
　雜志<lb/>
雲南州多無雪霜草木皆不改柯易葉獨桂林嵗嵗得<lb/>
雪或臘中三白然終不及北州之多靈川興安之閒兩<lb/>
山蹲踞中容一馬謂之嚴關朔雪至關輒止大盛則度<lb/>
闗至桂林城下不復南矣<lb/>
風廣東南海有颶風西路稍北州縣悉無之獨桂林多<lb/>
<pb n="KR3j0185_WYG_062-52b"/>
風秋冬大甚拔木飛瓦晝夜不息俗傳朝作一日止暮<lb/>
七日夜半則彌旬去海猶千餘里非颶也土人自不知<lb/>
其說余試論之桂林地勢視長沙番禺在千丈之上高<lb/>
而多風理固然也<lb/>
癸水桂林有古記父老傳誦之畧曰癸水繞東城永不<lb/>
見刀兵癸水灕江也<lb/>
瘴二廣惟桂林無之自是而南皆瘴鄉矣瘴者山嵐水<lb/>
毒與草莽沴氣鬱勃蒸薰之所為也其中人如瘧狀治<lb/>
<pb n="KR3j0185_WYG_062-53a"/>
法雖多常以附子為急須不換金正氣散為通用邕州<lb/>
兩江水土尤惡一嵗無時無瘴春曰青草瘴夏曰黄梅<lb/>
瘴六七月曰新禾瘴八九月曰黄茅瘴土人以黄茅瘴<lb/>
為尤毒<lb/>
桂林舊不知所在城北五里有尋丈小坡立石其上刻曰桂<lb/>
嶺賀州自有桂嶺縣相傳始名嶺在其地今小坡非也<lb/>
俗字邊逺俗陋牒訴券約専用土俗書桂林諸邑皆然<lb/>
今姑記臨桂數字雖甚鄙野而偏傍亦有依附<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音矮</hi>不<lb/>
<pb n="KR3j0185_WYG_062-53b"/>
長也<graphic n="KR2970" url="https://raw.githubusercontent.com/kanripo/KR-Gaiji/master/images/KR2970.png" mimeType="image/png"/>
                    <hi>音穏</hi>坐于門中穏也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>亦音/穏</hi>大坐亦穏也仦<hi>音嫋</hi>小<lb/>
兒也奀<hi>音動</hi>人瘦弱也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音/終</hi>人亡絶也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音臘</hi>不能舉足也<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音大</hi>女大及姊也<graphic n="KR3234" url="https://raw.githubusercontent.com/kanripo/KR-Gaiji/master/images/KR3234.png" mimeType="image/png"/>
                    <hi>音/磡</hi>山石之巖窟也閂<hi>音□</hi>門横關也<lb/>
他不能悉紀余閲訟牒二年習見之大理國間有文書<lb/>
至南邊及商人持其國佛經題識猶有用圀字者圀武<lb/>
后所作國字也唐書有大禮國今其國止用理字<lb/>
捲伴南州法度疎畧婚姻多不正村落强暴竊人妻女<lb/>
以逃轉移他所安居自若謂之捲伴言捲以為伴侣也<lb/>
<pb n="KR3j0185_WYG_062-54a"/>
已而復為後人捲去至有厯數捲未已者其舅姑若前<lb/>
夫訪知所在詣官自陳官為追究往往所謂前夫亦是<lb/>
捲伴得之復為後人所捲惟其親父母兄弟及初娶者<lb/>
所訴即歸始初被捲之家<lb/>
草子即寒熱時疫南中吏卒小民不問病源但頭痛體<lb/>
不佳便謂之草子不服藥使人以小錐刺唇及舌尖出<lb/>
血謂之挑草子實無加損于病必服藥乃愈<lb/>
<pb n="KR3j0185_WYG_062-55a"/>
　　桂海蠻志<hi>范成大</hi>
　廣西經畧使所領二十五郡其外則西南諸蠻蠻之<lb/>
　區落不可殫記姑記其聲問相接帥司常有事于其<lb/>
　地者數種曰羈縻州洞曰猺曰蠻曰黎曰蜑通謂之<lb/>
　蠻<lb/>
羈縻州洞𨽻邕州左右江者為多舊有四道儂氏謂安<lb/>
平武勒忠浪七源四州皆儂姓又有四道黄氏謂安徳<lb/>
歸樂露城田州皆黄姓又有武侯延衆石門感徳四鎮<lb/>
<pb n="KR3j0185_WYG_062-55b"/>
之民自唐以來内附分析其種落大者為州小者為縣<lb/>
又小者為洞國朝開拓寖廣州縣洞五十餘所推其雄<lb/>
長者為首領籍其民為壯丁其人物獷悍風俗荒怪不<lb/>
可盡以中國教法繩治姑羈縻之而已有知州權州監<lb/>
州知縣知洞其次有同發遣權發遣之屬謂之主户餘<lb/>
民皆稱提陀猶言百姓也其田計口給民不得典賣惟<lb/>
自開荒者由己謂之祖業口分田知州别得養印田猶<lb/>
圭田也權州以下無印記者得䕃免田既各服屬其民<lb/>
<pb n="KR3j0185_WYG_062-56a"/>
又以攻剽山獠及博買嫁娶所得生口男女相配給田<lb/>
使耕教以武技世世𨽻屬謂之家奴亦曰家丁民户强<lb/>
壯可教勸者謂之田子田丁亦曰馬前牌總謂之洞丁<lb/>
今黄姓尚多而儂姓絶少智高亂後儂氏善良許從國<lb/>
姓今多姓趙氏有舉洞純一姓者婚姻不以為嫌酋豪<lb/>
或娶數妻皆曰媚娘宜州管下亦有羈縻州縣十餘所<lb/>
其法制尤疏㡬似化外其尤者曰南丹州待之又與他<lb/>
州洞不同特命其首領莫氏曰刺史月支鹽料及守臣<lb/>
<pb n="KR3j0185_WYG_062-56b"/>
供給錢其說以謂宜州徼外即唐黄家賊之世崇建南<lb/>
丹使控制之莫氏家人亦有時<hi>缺</hi>　　　　　　延葚<lb/>
逐其弟延廪而自立延廩奔朝廷謂之<hi>缺</hi>宋<hi>凡州洞歸明者皆謂</hi>
<hi>之缺宋</hi>
猺本五溪槃瓠之後其壤<hi>缺</hi>　　　靜江之興<hi>缺</hi>　寧<lb/>
古縣融州之融水懷逺縣界皆有之生深山重嶺中椎<lb/>
髻跣足不供征役各以其遠近為伍<lb/>
獠在右江溪洞之外俗謂之山獠依山林而居無酋長<lb/>
<pb n="KR3j0185_WYG_062-57a"/>
版籍蠻之荒忽無常者也以射生食動而活蟲豸能蠕<lb/>
動者皆取食無年甲姓名一村中惟有事力者曰郎火<lb/>
餘但稱火舊傳其類有飛頭鑿齒鼻飲白衫花面赤禈<lb/>
之屬二十一種今在江西南一帶甚多殆百餘種也<lb/>
蠻南方曰蠻今郡縣之外羈縻州洞雖故皆蠻地猶近<lb/>
省民供稅役故不以蠻命之遇羈縻則謂之化外真蠻<lb/>
矣區落連亘接于西戎種類殊詭不可勝記今志其近<lb/>
桂林者宜州有西南蕃大小張大小王龍石滕謝諸蕃<lb/>
<pb n="KR3j0185_WYG_062-57b"/>
地與牂牁接人椎髻跣足或著木履衣青花斑布以射<lb/>
獵讐殺為事又南連邕州南江之外者羅殿自杞等以<lb/>
國名羅孔特磨白衣九道等以道名而峩州以西别有<lb/>
酋長無所統屬者蘇綺羅坐夜面計利流求萬夀多嶺<lb/>
阿悞等蠻謂之生蠻酋自謂太保大抵與山獠相似但<lb/>
有首領耳羅殿等處乃成聚落亦有文書公文稱守羅<lb/>
殿國王其外又有大蠻落西曰大理東曰交趾大理南<lb/>
詔國也交趾古交州治龍編又為安南都䕶府<lb/>
<pb n="KR3j0185_WYG_062-58a"/>
黎海南四郡隖上蠻也隖直雷州由徐聞渡半日至隖<lb/>
之中有黎母山諸蠻環居四傍號黎人山極高常在霧<lb/>
靄中黎人自鮮識之久晴海氣清廓時或見翠尖浮半<lb/>
空云蠻皆椎髻跣足挿銀銅錫釵婦人加銅環耳墜垂<lb/>
肩女及笄即黥頰為細花紋謂之繡面女既黥集親客<lb/>
相慶賀惟婢獲則不繡面四郡之人多黎姓蓋其裔族<lb/>
而今黎人乃多姓王<lb/>
蜑海上水居蠻也以舟楫為家採海物為生且生食之<lb/>
<pb n="KR3j0185_WYG_062-58b"/>
入水能視合浦珠池蚌蛤惟蜑能没水探取旁人以繩<lb/>
繫其腰繩動搖則引而上先煮毳衲極熱出水急覆之<lb/>
不然寒慄而死或遇大魚蛟鼉諸海怪為鬐鬛所觸往<lb/>
往潰腹折支人見血一縷浮水面知蜑死矣<lb/>
　<lb/>
　<lb/>
　<lb/>
　說郛卷六十二上<lb/>
<pb n="KR3j0185_WYG_062-59a"/>
欽定四庫全書<lb/>
　說郛卷六十二下　　　　元　陶宗儀　撰<lb/>
　　岳陽風土記<hi>范致明</hi>
岳州南鄰倉梧之野古三苖國地又為穈子國春秋文<lb/>
公十一年楚子伐穈即此地也戰國末屬楚羅子國秦<lb/>
并天下為長沙郡漢因之以為要扼之地置戍以鎭之<lb/>
建安中呉使魯肅將兵萬人屯駐於此呉錄云晉分長<lb/>
沙之邑為巴陵等縣置建昌郡在巴陵今州即建昌郡<lb/>
<pb n="KR3j0185_WYG_062-59b"/>
也以陶侃鎭之後省入長沙至宋文帝又分其地置巴<lb/>
陵郡齊武帝永明二年封子子倫為巴陵王遂為巴陵<lb/>
王國子倫為明帝所害梁武帝封齊明帝子保義為巴<lb/>
陵王奉後以繼三恪元帝都荊州立巴陵郡武帝末湘<lb/>
東王遣陸法和等據赤亭湖即其地因以名之後平陳<lb/>
廢郡改為巴陵縣煬帝元年改為玉州又改為羅州三<lb/>
年又改為巴陵縣唐武徳四年蕭銑置巴陵郡華容沅<lb/>
江及汨羅湘隂五縣六年改為岳州省羅縣天寶元載<lb/>
<pb n="KR3j0185_WYG_062-60a"/>
改為巴陵縣乾元元年復為岳州至南唐遂為周行逢<lb/>
所有𨽻武平軍節度武平舊朗州今鼎州是也是時猶<lb/>
屬湖南皇朝下荆南始𨽻湖北<lb/>
巴陵荊湖二流之合劉備既定蜀孫權往求荆州不得<lb/>
使魯肅以萬人屯之輿地誌云巴邱有大屯戍魯肅守<lb/>
之今郡城乃魯公所築也酈道元水經云巴陵山有湖<lb/>
水岸上有巴陵本呉之邸閣城也城郭殊隘廹所容不<lb/>
過數萬人而官舍民居在其内<lb/>
<pb n="KR3j0185_WYG_062-60b"/>
州地客山高主山隠伏不甚利土人而僑居多興葺者<lb/>
俗謂之扁擔州<lb/>
皇朝岳州領巴陵華容臨湘平江沅江五縣元豐末鄂<lb/>
州通城縣𨽻岳州其後又以沅江隔湖割𨽻鼎州而通<lb/>
城復以還鄂今領四縣<lb/>
岳州常賦之外與他州名額不同者茶籠竹箭簳翎毛<lb/>
魚麴蘆蒢鐡葉窑竈<lb/>
巴陵本下雋縣之丘漢書地理誌下雋縣屬長沙郡按<lb/>
<pb n="KR3j0185_WYG_062-61a"/>
今在鄂州蒲圻縣界此其地耳水經所謂本呉之巴丘<lb/>
邸閣城也晉平康元年立巴陵縣於此後置建昌郡宋<lb/>
元嘉十六年立巴陵郡城跨岡嶺濱阻三江蓋巴陵對<lb/>
長洲其洲南分湖浦東北届大江故曰三江也三水所<lb/>
㑹亦或謂之三江口夾州列關亦謂之巴陵關江記言<lb/>
羿屠巴蛇於洞庭積其骨為陵淮南子曰斬蛇於洞庭<lb/>
今巴蛇塚在州院㕔側巍然而高草木叢翳張燕公有<lb/>
登巴丘望墨山之詩兼有巴蛇廟在岳陽門内太守歐<lb/>
<pb n="KR3j0185_WYG_062-61b"/>
頴廢之<lb/>
岳陽樓城西門樓也下瞰洞庭景物寛濶唐開元四年<lb/>
中書令張説除守此州每與才士登樓賦詩自爾名著<lb/>
其後太守於樓北百步復創樓名曰燕公樓<lb/>
山海經言洞庭沅澧之交瀟湘之淵是為九江之門按<lb/>
澧鼎沅湘合諸蠻黔南之水滙為洞庭至巴陵與荊江<lb/>
合而東州據其上水經云湘水右㑹小青口資水也世<lb/>
謂之益陽江右則沅水注之謂之横房口東對微湖世<lb/>
<pb n="KR3j0185_WYG_062-62a"/>
謂之麇湖西流注于江謂之麇湖口左則澧水謂之武<lb/>
陵江凡此四水注于洞庭北㑹為大江名曰五瀦戰國<lb/>
䇿曰秦與荊戰大破之襲郢取洞庭五瀦楚辭帝子降<lb/>
兮北瀦皆其地也<lb/>
寰宇記云郡有青草洞庭巴丘二湖青草湖中有青草<lb/>
山冬春水涸皆青草也洞庭洞府之庭上有洞庭真君<lb/>
廟堂巴丘之名今不著青草湖在壘石山與洞庭相通<lb/>
其南羅水出焉故羅縣在其上其東汨水出焉下有潭<lb/>
<pb n="KR3j0185_WYG_062-62b"/>
謂之屈原潭屈原懷沙自溺之所忠潔侯三閭大夫廟<lb/>
在其上<lb/>
樂史言大江在巴陵東北流入洞庭今洞庭水㑹于江<lb/>
非江流入洞庭也荊江出巴蜀自高注下濁流洶湧夏<lb/>
秋暴漲則逆泛洞庭瀟湘清流頓皆混濁岳人謂之飜<lb/>
流水南至青草湖或三五日乃還俗云水神朝君山<lb/>
岳陽井邑舊皆瀕江郡城西數百步屢年湖水潄齧今<lb/>
去城數十步即江岸父老相傳今江心舊闤闠也瀕江<lb/>
<pb n="KR3j0185_WYG_062-63a"/>
沙磧地尚有稅絹甚重云祖來宅稅今不曾除改北津<lb/>
舊去城角數百步今逼近石觜蓋荆江日潄而南湘江<lb/>
日潄而東也<lb/>
江西沙洲舊長洲今名鱘魚觜昔傳有異人云觜生過<lb/>
岳陽樓即出狀元岳陽樓舊岸有港名駝鶴港商人泊<lb/>
船於此地勝千石載今已湮没如平陸不復通舟尾通<lb/>
君山後湖丁晉公南遷還岳陽見江西新生洲云此洲<lb/>
生當有真人臨此皇祐二年英宗以團練使鎮岳州及<lb/>
<pb n="KR3j0185_WYG_062-63b"/>
登寶位果符其説<lb/>
岳陽樓上有吕先生留題云朝遊北越暮蒼梧袖裏青<lb/>
蛇膽氣麤三入岳陽人不識朗吟飛過洞庭湖今不見<lb/>
當時墨跡但有刻石耳先生名岩字洞賓河中府人唐<lb/>
禮部尚書渭之孫渭四子温恭儉讓讓終海州刺史先<lb/>
生海州出也㑹昌中兩舉進士不第即有棲隠之志去<lb/>
遊廬山遇異人授劍術得長生不死之訣多遊湘潭鄂<lb/>
岳間或賣紙墨于市以混俗人莫之識也慶厯中天章<lb/>
<pb n="KR3j0185_WYG_062-64a"/>
閣待制滕宗諒坐事謫守岳陽一日有刺謁云回巖客<lb/>
子京曰此吕洞賓也變易姓名爾召坐置酒高談劇飲<lb/>
佯若不知者宻令畫工傳其狀貌既去來日使人復召<lb/>
之客舍主人曰先生半夜去矣留書以遺子京子京視<lb/>
之黙然不知所言何事也今岳陽樓傳本狀貌清俊與<lb/>
俗本特異<lb/>
楚澤門碧湘門舊甕城門也楚澤門經火不復完治今<lb/>
但有遺址<lb/>
<pb n="KR3j0185_WYG_062-64b"/>
灉湖在州南春冬水涸昔人謂之乾湖水經謂之滃湖<lb/>
秋夏水漲即渺瀰勝千石舟通閣子鎮<lb/>
灉湖諸山舊出茶謂之灉湖茶李肇所謂岳州灉湖之<lb/>
含膏也唐人極重之見於篇什今人不甚種植惟白鶴<lb/>
僧園有千餘本土地頗類北苑所出茶一嵗不過一二<lb/>
十兩土人謂之白鶴茶味極甘香非他處草茶可比並<lb/>
茶園地色亦相類但土人不甚植爾<lb/>
灉湖井唐人嘗稱甘水今荒穢不治汲者亦少當不逮<lb/>
<pb n="KR3j0185_WYG_062-65a"/>
昔也<lb/>
魯將軍廟在㑹泉門外乃魯肅廟也孫權使肅守巴丘<lb/>
後人祀之<lb/>
劉備既與肅畫湘為界遂築地烏沙鎮對壘在州北六<lb/>
十里俗謂之金門劉備城<lb/>
南樓陽公臺皆見岳陽詩咏今並無遺跡可踐或云楚<lb/>
澤門舊南樓也今廢<lb/>
孟浩然洞庭詩有波撼岳陽城蓋城據湖東北湖面百<lb/>
<pb n="KR3j0185_WYG_062-65b"/>
里常多西南風夏秋水漲濤聲喧如萬皷晝夜不息潄<lb/>
齧城岸嵗常傾頽滕子京待制欲為偃虹隄以捍之計<lb/>
成而滕移郡後遂不果<lb/>
江岸沙磧中有冶鐡數枚俗謂鐡枷重千斤古人鑄鐡<lb/>
如燕尾相向中有大竅徑尺許不知何用也或云以此<lb/>
壓勝辟蛟蜃之患或以為矴石疑其太重非舟人所能<lb/>
舉也或以為植木其内編以為栅以禦風濤皆不可知<lb/>
龍興觀故基在太平寺東舊有西閣為登覽之勝見滕<lb/>
<pb n="KR3j0185_WYG_062-66a"/>
公詩咏皮日休陸龜蒙亦為觀步之什今治平寺江路<lb/>
兩山閒林木邃宻故基存焉天禧中賜名天慶昔時觀<lb/>
名因而冺沒<lb/>
白鶴老松古木精也李觀守賀州有道人陳某自云一<lb/>
百三十六嵗因言及吕洞賓曰近在南嶽見之吕云過<lb/>
岳陽日憩城南古松隂有人自杪而下來相揖曰某非<lb/>
山精木魅故能識先生幸先生哀憐吕因與丹一粒贈<lb/>
之以詩吕舉以示陳陳記其末云惟有城南老樹精分<lb/>
<pb n="KR3j0185_WYG_062-66b"/>
明知道神仙過明日陳行留之不可後年餘李守岳陽<lb/>
因訪前事果城南有老松以問近寺僧曰先生舊題詩<lb/>
寺壁久已摧毁但能記其詩曰獨自行來獨自坐無限<lb/>
世人不識我惟有城南老樹精分明知道神仙過後為<lb/>
亭松前曰過仙亭舊松枯槁今復鬱茂得非丹餌之力<lb/>
邪<lb/>
隋末校尉董景珍率鄭文秀共立蕭銑為梁後乃封景<lb/>
珍為晉王文秀為楚王今北廟董王廟南廟鄭王廟也<lb/>
<pb n="KR3j0185_WYG_062-67a"/>
圖經以鄭王廟為巴陵令鄭徳璘昔遇洞庭君者非也<lb/>
海眼池在嵩州夾舊傳濳通江海今湖泥湮沒不復如<lb/>
昔<lb/>
紫溪臺亦曰紫荊臺在灉湖上下有石髙四尺曰紫溪<lb/>
石<lb/>
南廟乃孝烈靈妃孝感侯廟秦武陵令羅君用因督鐡<lb/>
運溺水死其女挈弟尋父屍不獲遂相繼赴水死邦人<lb/>
哀而祀之謂之羅娘廟靈響寖著凡有舟楫往還祈之<lb/>
<pb n="KR3j0185_WYG_062-67b"/>
利涉後唐明宗天成二年丁亥湖南馬殷承制列姊在<lb/>
左弟在右元豐中始賜今封岳人禱祠無虛日舊在烏<lb/>
龜渡南祝者以為不便託言神意遂移今廟按李瀕寄<lb/>
逺詩曰化石早曾聞節婦沈湘何必獨靈妃其意似與<lb/>
今聞差異<lb/>
董景珍鄭文秀既立蕭銑為梁後築臺城南今失其處<lb/>
崔魯有登岳陽樓雲夢亭夜登洞庭樓三詩今雲夢洞<lb/>
庭亭樓莫知其處<lb/>
<pb n="KR3j0185_WYG_062-68a"/>
太平寺舊傳為屈原宅蓋屈原被逐寓此<lb/>
廣教寺後唐永安寺舊為聖善寺故基昔吕雲卿遇江<lb/>
叟於聖善寺吹笛召洞庭諸龍即其地也<lb/>
金雞白石在船場舊步有金雞翔其上<lb/>
剪刀池在郡城東北隅或云池中有鼎耳高數尺其中<lb/>
容人往來上有識文善汨者常見之<lb/>
靈妃廟有銅皷元豐中永慶莊耕者得之圓口方耳下<lb/>
有方趺皆古篆雲雷文色正青綠形制精巧非近世所<lb/>
<pb n="KR3j0185_WYG_062-68b"/>
能為也取置于寺太守李觀用耆舊之說以為陸賈使<lb/>
南越嘗以銅皷獻之於廟嵗久失之意其必此遂移置<lb/>
廟中方移置時䕶持不謹因誤毁損今已不完或云聞<lb/>
初獲皷時同獲銅鐸一枚以其完好輦致禮部今藏秘<lb/>
書省皷以毁壞遂留永慶寺李觀之說似非其實<lb/>
沈亞之作湘中怨云鄭子况為岳陽太守因上已日攜<lb/>
家登岳陽樓下望鄂渚鄭追想汜人俄有所見聞汜人<lb/>
歌曰泝青山兮江之湄泳湖波兮裊綠裾意拳拳兮心<lb/>
<pb n="KR3j0185_WYG_062-69a"/>
莫舒舟中人亦歌非樓上之人所能辯<lb/>
洞庭湖岸有石井二相去數百步俗號秦皇井其泉甚<lb/>
甘美<lb/>
閣子湖本角子湖語訛以其在洞庭之角故謂之角子<lb/>
湖灉湖亦謂之閣子湖楊行宻以木籠鎖舟之地或謂<lb/>
瀕湖地卑嵗苦水患民多重屋以居故謂之閣子湖<lb/>
湘州記云岳州有昭潭其下無底湘水最深處今岳州<lb/>
無昭潭昭潭自屬潭州<lb/>
<pb n="KR3j0185_WYG_062-69b"/>
閣子鎮有隄曰白荆堤石壁潭在其下亦謂之釣絲潭<lb/>
其深莫測夏秋水漲一日之間或増或減土人以為龍<lb/>
出入此潭其間多蛟蜃為行旅之患滕子京作碑隄上<lb/>
戒往來者使陸行<lb/>
啞潭在白荊隄側嵗壞邦人方完築忽有大鯉魚躍其<lb/>
中役夫殺而食之往往皆死然瀕江漁人不以魚之長<lb/>
大為竒怪但釣網不能制者皆殺之不知此又何也<lb/>
水經云湖水廣五百里日月出沒其中大抵湖上舟行<lb/>
<pb n="KR3j0185_WYG_062-70a"/>
雖泝流而遇順風加之人力自旦及暮可行二百里岳<lb/>
陽西到華容過大穴漠汴湖一日程又西到澧江口鼎<lb/>
州江口皆通大穴漠赤沙三日程南至沅江過赤鼻山<lb/>
湖四日程又東至湘江過磊石青草湖兩日程夏秋水<lb/>
漲其道如此冬春水落往往淺澀江道回曲或逺或近<lb/>
雖無風濤之患而常靠閣<lb/>
洞庭山之北宜春口出焉韓退之詩朝發宜春口即此<lb/>
地也<lb/>
<pb n="KR3j0185_WYG_062-70b"/>
皷樓山上有石室下瞰洞庭中容數千人羣盜逋藏之<lb/>
所俗謂分金洞統制官廵捕後遂少衰息按水經云洞<lb/>
庭鹿角山西有謹亭戍萬石戍麇湖口有金浦戍然則<lb/>
屯兵捕盜舊矣<lb/>
烏石山在州南所謂烏頭石也其地五山相峙亦名五<lb/>
龍山下有港曰石墨港水中石如墨磨嚥之可愈喉膈<lb/>
壅熱之疾或云亦可代墨用<lb/>
君山在洞庭湖中昔人有詩云四顧疑無地中流忽有<lb/>
<pb n="KR3j0185_WYG_062-71a"/>
山正謂此也夏秋水漲皆巨浸不可以陸行往近年冬<lb/>
深水落渡江肩舁以遊上有廟曰淵徳侯洞庭君廟舊<lb/>
祠以為湘君遂以為二妃誤也上有野馬數十疋蓋昔<lb/>
之所獻馬嵗久滋生山多古木少草夏秋食木皮多餓<lb/>
死故其數不充廣<lb/>
君山崇勝寺舊楚興寺也有井曰栁毅井按靈姻傳始<lb/>
言還湘濱中言將歸呉國固無定處然則前人因事闕<lb/>
文後人遂以為實此亦好事者之過也<lb/>
<pb n="KR3j0185_WYG_062-71b"/>
荊州記言君山上有道通呉之包山今太湖亦有洞庭<lb/>
山亦濳通君山故得名耳山後響沙頓足聽之有聲酈<lb/>
善長言君山有石穴濳通呉之包山<lb/>
郭景純謂巴陵是湘君所遊處故曰君山湘州記言秦<lb/>
皇欲入湘觀衡山遇風濤漂溺到此山而免因號君山<lb/>
或言秦皇遭風於此問博士曰湘君何神曰堯女舜妃<lb/>
也神遊洞庭之湖出入多風雨秦皇大怒乃赭其山漢<lb/>
武帝亦發卒以射蛟郡國志洞庭山院堯女居之内有<lb/>
<pb n="KR3j0185_WYG_062-72a"/>
君山然則君山洞庭之分耳博物志云君山即洞庭之<lb/>
山堯之二女居之長曰湘君次曰湘夫人今黄陵廟二<lb/>
妃廟也<lb/>
庾穆之湘州記云君山上有美酒數斗得飲之即不死<lb/>
為神仙漢武帝聞之齋居七日遣欒巴將童男女數十<lb/>
人來求之果得酒進御未飲東方朔在旁竊飲之帝大<lb/>
怒將殺之朔曰使酒有驗殺臣亦不死無驗安用酒為<lb/>
帝笑而釋之寺僧云春時往往聞酒香尋之莫知其處<lb/>
<pb n="KR3j0185_WYG_062-72b"/>
君山虎洞石穴夏秋水漲即沒春冬水落即露朝廷嘗<lb/>
遣使投龍于此嵗旱邦人往往祈禱焉<lb/>
君山東對艑山山多竹兩山相去數十里迴峙相望孤<lb/>
影若浮湘人以呉船為艑山形類之故以名山上有塔<lb/>
曰啞女塔舊傳有商女祟病至此忽能言指其上可置<lb/>
塔其家為之置塔因以名焉<lb/>
通典州郡錄云巴丘湖中有曹洲即曹公為呉所敗燒<lb/>
船處在今縣南四十里按縣西有曹公渡考之地理與<lb/>
<pb n="KR3j0185_WYG_062-73a"/>
周瑜曹公相遇處絶不相干不知何所據而言也<lb/>
楊潭岸在荊江舊大湖也水經云江中有觀溠溠東有<lb/>
大洲洲東分為爵洲南對湘江口分觀溠口徐師港在<lb/>
三江口北三十里爵洲在三江口南四十里又曰湘山<lb/>
迤于巴丘北謂之射獵磯江浦之右岸有城陵山山有<lb/>
故侯景港乃侯景泊舟師之所<lb/>
雲夢澤寰宇記曰半在江南半在江北其水中土丘半<lb/>
出杜預所謂雲夢藪巴丘湖是也酈道元謂自江陵東<lb/>
<pb n="KR3j0185_WYG_062-73b"/>
界為雲夢藪孟浩然詩氣蒸雲夢澤然則夾江南北皆<lb/>
其地也<lb/>
麇子東西兩城春秋時楚昭王奔隨王使王孫由于城<lb/>
麇<lb/>
永慶寺莊山頂有井水泉清徹僧齊已詩云烏從井口<lb/>
出僧自岳陽還<lb/>
楓橋堡有古塚嵗久傾圯耕者得磚上有文曰大唐秦<lb/>
公墓堂皇扄固不可發縣令秦光亨為封完之<lb/>
<pb n="KR3j0185_WYG_062-74a"/>
諸邑僧寺大小百區多五代時所建太平興國五年鼎<lb/>
岳始改賜寺額者乾明寺舊永慶寺也昔謂之新開寺<lb/>
雪竇語錄所謂新開者乾明祖師也<lb/>
岳陽舊𨽻武安軍曰有天䇿府户部下免楚興寺科率<lb/>
帖開運三年二月二十四日文字係書吏人稱典稱副<lb/>
驅使官簽書官桂管觀察處官王天府學士鎮南軍節<lb/>
度判内諸司馬武穆亦自係天䇿府將軍江南諸道都<lb/>
統尚書令楚王銜後書押蓋五代時藩鎮行移百餘紙<lb/>
<pb n="KR3j0185_WYG_062-74b"/>
如郡椽曹縣令長皆攝至祥符已後始書正官稱有稱<lb/>
天䇿府知客元監州發運使序銜在知軍之下監州恐<lb/>
今通判職發運使蓋藩鎮轉輸之官耳亦恐是監州之<lb/>
類已上簽書官稱乃開運三年帖也<lb/>
岳州地極熱十月猶單衣或搖扇蛙鳴似夏鳥鳴似春<lb/>
濃雲疎星震雷暴雨如中州六七月間<lb/>
瀕江水退漁人於沙磧得箭鏃甚多形制不一皆銅為<lb/>
之嵗有得十數者足以見前代争戰之衝也<lb/>
<pb n="KR3j0185_WYG_062-75a"/>
岳州北瀕江州郡氣候尤熱夏月南風則鬱蒸特甚蓋<lb/>
湖南千里無山多得日色故少隂涼之氣也居民每至<lb/>
夏秋多病痢瘧皆暑濕所致也<lb/>
洞庭湖中舊有蚌其大如半席深夜側立一殻乗風往<lb/>
來煙波間中吐巨珠與月相射漁者百端取之終莫可<lb/>
得近久不見<lb/>
岳州夏秋水漲即生飛蛾蔽空而飛夜見明即投至不<lb/>
可燃燭雖樽爼之間須㬰徧滿久之復投水中俗謂天<lb/>
<pb n="KR3j0185_WYG_062-75b"/>
蛾<lb/>
岳州人極重鰉魚子每得之瀹以皂角水少許鹽漬之<lb/>
即食味甚甘美<lb/>
江蟹大而肥實第殻軟漁人以為厭自云網中得蟹無<lb/>
魚可賣十年前土人亦不甚食近差珍貴<lb/>
岳人以兔為地神無敢獵取者<lb/>
巴陵雅甚多土人謂之神無敢弋者穿堂入庖厨畧不<lb/>
畏園林果實未熟耗啄已半故土人未嘗見成實之果<lb/>
<pb n="KR3j0185_WYG_062-76a"/>
半生半熟採之<lb/>
湖湘間賓客燕集供魚清羮則衆皆退如中州之水飯<lb/>
也<lb/>
馬援征諸溪蠻病死壺頭山民思之所到處祠廟具存<lb/>
至今婦人皆用方素蒙首屈兩角繫腦後云為伏波將<lb/>
軍持服鼎澧之民率皆如此巴陵江西及華容間民有<lb/>
皁者習俗已久不可頓革問其故則曰去之則神怒立<lb/>
患頭疼殊不知去包裹自畏風寒也雖云風俗然用方<lb/>
<pb n="KR3j0185_WYG_062-76b"/>
素蒙首郡邑亦自當禁止<lb/>
江西婦人皆習男事採薪負重往往力勝男子設或不<lb/>
能則隂相詆誚衣服之上以帛為帶交結胸前後富者<lb/>
至用錦綉其實便操作也而自以為禮服其事甚著皆<lb/>
云武侯擒縱時所結人畏其威不敢輒去因以成俗巴<lb/>
陵江西華容之民猶間如此鼎澧亦然<lb/>
湖湘之民生男往往多作贅生女反招壻舍居然男子<lb/>
為其婦家承門户不憚勞苦無復怨悔俗之移人有如<lb/>
<pb n="KR3j0185_WYG_062-77a"/>
此者<lb/>
荆湖民俗嵗時㑹集或禱祠多擊皷令男女踏歌謂之<lb/>
歌場疾病不事醫藥惟灼龜打瓦或以雞子占卜求祟<lb/>
所在使俚巫治之親族不相視病而鄰里往往問勞之<lb/>
謂親戚視之則傳染鄰里則否死者多不埋葬或暴露<lb/>
風日或置之木杪謂之死䘮祥葬多舉樂飯僧<lb/>
鄂岳之民生子計産授口有餘則殺之大抵類閩俗湖<lb/>
湘間南風三日則陂塘積水耗減已盡土人謂之南馬<lb/>
<pb n="KR3j0185_WYG_062-77b"/>
杓<lb/>
舟中有朱砂過洞庭多為風濤所苦相傳以為龍神所<lb/>
寶也載人柩者亦然近日扶柩過者往往少驚恐秋深<lb/>
洞庭水落皛皛皆陂濼衆魚所聚一夕風色便順則所<lb/>
得之魚厭飫鄰境湖上漁人有善沒者云洞庭湘湖夏<lb/>
秋水漲深不過數十尺而荊口水深一二百尺窮冬洞<lb/>
庭湖水已退盡江湖寒洪在徒涉處得魚數百斤者而<lb/>
荊江魚重不過數十斤<lb/>
<pb n="KR3j0185_WYG_062-78a"/>
傍湘之民嵗暮取江水一㪷嵗旦取江水一㪷較其輕<lb/>
重則知其年水勢高下云重則水大輕則水小甚驗<lb/>
江上漁人取江豚冬深水落視其絶没處布網圍而取<lb/>
之無不獲或用鈎釣若鈎中喉吻雖巨綸亦掣斷或挂<lb/>
牙齒間則隨上下惟人所制畧不頓掣然至腥臭不可<lb/>
近惟取脂油以供㸃照土人間有能食者<lb/>
江上漁人取巨魚以兩舟夾江以一人持綸鈎其一綸<lb/>
繫其兩端度江所宜用餘皆軸之中至十鈎有大如秤<lb/>
<pb n="KR3j0185_WYG_062-78b"/>
鈎皆相連每鈎相去一二尺鈎盡處各置黑鉛一斤形<lb/>
如錘以候水勢深淺錘上䇽以五寸許正鈎使欹側絶<lb/>
江往來牽挽以待魚行亟取之謂之擺鈎數舟聯比而<lb/>
下毎中魚則候其緩急急則縱緩則収隨之上下待其<lb/>
力困然後引而取之至有相逐數日者雖數百斤之魚<lb/>
皆可鈎綸用一百二十絲成魚至大者力不能勝即以<lb/>
環循綸投副鈎助之亦須漁人得之于心應之于手也<lb/>
巴陵樂府舊傳臨江仙一闋滕子京所作其詞曰湖水<lb/>
<pb n="KR3j0185_WYG_062-79a"/>
連天天連水秋來分外澄清君山自是小蓬瀛氣蒸雲<lb/>
夢澤波撼岳陽城帝子有靈能皷瑟凄然依舊傷情微<lb/>
聞蘭芷動芳馨曲終人不見江上數峯青<lb/>
華容漢孱陵縣也或曰漢武陵縣地呉大皇帝分孱陵<lb/>
縣地于今縣東二里置安南縣或曰劉景升所置宋志<lb/>
為晉武帝分江安縣立也隋平陳改安南為華容縣屬<lb/>
羅州取古容城名之世傳為章華臺非也古章華在景<lb/>
陵界今監利縣離湖上與今邑相近耳大業三年以州<lb/>
<pb n="KR3j0185_WYG_062-79b"/>
為巴陵郡十年移縣于今地垂拱二年以犯武氏諱改<lb/>
為容城縣神龍元年又改為華容縣華容地皆面湖夏<lb/>
秋霖潦秋水時至建寧南堤决即被水患中民之産不<lb/>
過五十緡多以舟為居處隨水上下漁舟為業者十之<lb/>
四五所至為市謂之潭户其常產即湖地也<lb/>
華容令宅東北有老子祠曰大皇觀門之左右有二神<lb/>
像道家所謂青龍白虎也揑塑精巧非常人所能形質<lb/>
甚大可動搖遊觀者往往驗之以為異其實胎素中虚<lb/>
<pb n="KR3j0185_WYG_062-80a"/>
如夾紵作也祥符八年春二月既望雷震白虎西北楹<lb/>
上有倒書謝仙火字入木踰分字畫遒勁人莫之測慶<lb/>
厯六年滕子京令摹而刻之問零陵何氏女俗謂之何<lb/>
仙姑者乃曰謝仙火雷部火神也兄弟二人各長三尺<lb/>
形質如玉好以鐡筆書字其字高下當以身等驗之皆<lb/>
然東南楹亦有謝仙二字逼近柱礎又不知何也其後<lb/>
摹刻岳陽樓上元豐二年岳陽樓火土木碑碣悉為煨<lb/>
燼惟此三字曽無少損至今尚存謝仙火與歐陽永叔<lb/>
<pb n="KR3j0185_WYG_062-80b"/>
所記大同小異永叔之說恐得之傳聞乎<lb/>
墨山謂之𤣥石山楚詞曰驅予車于𤣥石步予馬于洞<lb/>
庭<lb/>
大雲寺雲母泉李華詩序云洞庭湖西𤣥石山俗謂之<lb/>
墨山山之南有佛寺寺倚松嶺之下有雲母泉自泉口<lb/>
引流分渠周徧庭宇發源如乳大旱不絶灌園澣濯皆<lb/>
用之自墨山西北至石門二十里間盡生雲母<hi>闕</hi>堦道<lb/>
路熒煌如列星又有寶慈觀乃張眞人煉丹飛昇之所<lb/>
<pb n="KR3j0185_WYG_062-81a"/>
弟子葬其衣冠俗謂之衣冠塜丹竈遺跡尚在<lb/>
仙廬峯左石臼二因岩石為之<lb/>
方臺山在縣南蕭城荊南志雲山出雲母土人採之先<lb/>
候雲所出處在其下掘之無不大獲有長五尺者可以<lb/>
為屏風當掘時有聲即粗惡也<lb/>
楊子洲洞庭記云此洲之間常苦蛟患昔荊佽飛將寳<lb/>
劍渡江蛟夾舩飛入水斬蛟而去今廟在洲上<lb/>
赤亭湖本赤湖梁太清六年湘東王遣胡僧祐陸法和<lb/>
<pb n="KR3j0185_WYG_062-81b"/>
誅侯景將任約於此為亭因名焉<lb/>
紫港湖在縣西今曰私港夏秋水漲與赤沙湖㑹北通<lb/>
于江今曰藕池南通于湖水經謂之<hi>闕</hi>口<lb/>
御池在湖南出蚌珠有甚大者<lb/>
赤沙湖在縣南夏秋水漲與洞庭洪通杜甫道林岳麓<lb/>
詩所謂殿角挿入赤沙湖也<lb/>
水經云澧水上承孱陵縣澹水王仲宣曰悠悠澹澧口<lb/>
下㑹赤沙湖東南注于沅水謂之澧口離騷曰沅有芷<lb/>
<pb n="KR3j0185_WYG_062-82a"/>
兮澧有蘭注云洞庭謂之澧口江據此澧水㑹于沅然<lb/>
後入湖也今澧沅雖相通然澧水注于洞庭謂之澧口<lb/>
沅水注于洞庭謂之鼎江口豈嵗月之久遂變遷至此<lb/>
耶<lb/>
禹山上有禹廟<lb/>
石佛山在縣北石堆成佛像衣服皆具<lb/>
平江本漢羅縣後分長沙為漢昌縣孫權於縣立漢昌<lb/>
郡以魯肅為太守改為呉昌縣隋平陳省于湘隂縣唐<lb/>
<pb n="KR3j0185_WYG_062-82b"/>
神龍三年又改為呉昌置城以界内昌江名之嘗𨽻潭<lb/>
今𨽻岳後唐改平江其民善鬭訟有犯輒竄他界公事<lb/>
比之巴陵諸邑數倍<lb/>
幕阜山洞天天寶中改名昌江山幕阜山記曰山有石<lb/>
壁刻銘上言禹治水登此山高于平地一千八百丈周<lb/>
五百里二十四氣福徳之鄉洪水之災居其上可以度<lb/>
世又有列仙之寶壇場在其側傍有竹兩本修翠猗然<lb/>
隨風掃拂其上有池水甚澄潔時有二魚游泳其中有<lb/>
<pb n="KR3j0185_WYG_062-83a"/>
葛仙翁煉丹井藥臼尚存山無穢草惟杞與芳芎之屬<lb/>
有石山産如丹珠絶頂有石田數十畆堘渠隠然非人<lb/>
力所能為地絶高險莫能上有僧園曰長慶有宫曰玉<lb/>
清訪衆徒亦云鳥道斷絶不可登覽左黄龍右鳯凰皆<lb/>
在山麓也<lb/>
梅仙山在幕阜山之麓層巒疊嶂望之極葱翠子眞舊<lb/>
隠也有井曰子眞丹井有水出焉謂之梅仙水<lb/>
連雲在幕阜之南峭拔萬丈常有雲氣覆其上有呉眞<lb/>
<pb n="KR3j0185_WYG_062-83b"/>
人煉丹壇下有石壁廣數丈昔有田先生隠焉曰田翁<lb/>
嵒<lb/>
香爐山嵒在縣東下有老子祠上有丹壇丹竈丹池嵗<lb/>
旱祈禱有感有許旌陽試劍石<lb/>
龍隠洞在縣西北有影如繪畫望之鱗角皆具<lb/>
汩水出豫章界與純水合純水在縣南三十步<lb/>
石瀨廟乃闗忠義廟湘州記云石子山溪西有小溪溪水<lb/>
映徹忠義南征嘗憩此因以名瀨今廟亦以此名之隨<lb/>
<pb n="KR3j0185_WYG_062-84a"/>
軍土地三軍廟助順廟圖經皆以為忠義并吕蒙行軍所置<lb/>
平江有李林甫墳在九峯劉光謙墳㙮在長慶陳希烈<lb/>
墳塔在惠果陸善墳在芭蕉徐安貞墳塔在下臺今無<lb/>
遺跡但長慶有劉光謙繪像<lb/>
王文正公嘗宰平江令宅舊為山魈所據前令不復敢<lb/>
居一日吏或夢見其告者曰宰相至吾當避之如有影<lb/>
響相率而去已而文正下車處正寢無復驚動前知公<lb/>
之貴也治有異政邑人為立生祠至今尚存<lb/>
<pb n="KR3j0185_WYG_062-84b"/>
臨湘縣本巴陵故地唐泰清年置王朝場以便人户輸<lb/>
納皇朝淳化三年陞為縣治至道二年改曰臨湘<lb/>
鴨欄磯建昌侯孫慮鬭鴨之所陸遜嘗諫止之與白螺<lb/>
山相望<lb/>
象骨山山海經云巴蛇吞象暴其骨于此山旁湖謂之<lb/>
象骨港<lb/>
烏石山仙隱嵒洞深數里有芝山石乳烏藥之屬<lb/>
烏黎口即烏林也酈善長云吳黄蓋敗魏武于烏林即<lb/>
<pb n="KR3j0185_WYG_062-85a"/>
其地也太平寰宇記引通典州郡錄云曹州即曹公為<lb/>
呉所敗燒船處又云今鄂州蒲圻縣赤壁山即曹公敗<lb/>
處按三國志劉表率其子琮伐襄陽劉備屯樊口琮降<lb/>
曹公恐備先據江陵遣精騎急追及於當陽之長坂備<lb/>
數十騎走趨漢津濟沔到夏口曹公進軍江陵得劉琮<lb/>
水軍舩數十萬自江陵止巴丘遂及赤壁孫權遣周瑜<lb/>
水軍數萬與備併力逆之曹公泊船江北岸瑜部將黄<lb/>
蓋詐降戰艦千艘因風放火曹公大敗從華容道步歸<lb/>
<pb n="KR3j0185_WYG_062-85b"/>
退保南郡備瑜等復追之曹公留曹仁守江陵城自徑<lb/>
北歸夏口今漢陽軍也而漢陽郡圖經云赤壁亦名烏<lb/>
林在郡西北二百二十里在漢陽縣西八十里皆誤也<lb/>
曹公既縱江陵水軍沿流已至巴丘劉備在夏口孫權<lb/>
周瑜與備併力逆曹公自當在巴陵江夏二郡界其漢<lb/>
陽圖經併俗説皆謬也<lb/>
岳陽雖水鄉絶難得蓴菜惟臨湘東蓴湖間有之<lb/>
龍窖山在縣東南接鄂州崇陽縣雷家洞石門洞山極<lb/>
<pb n="KR3j0185_WYG_062-86a"/>
深逺其間居民謂之鳥鄉語言侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>以耕畬為業非市<lb/>
鹽茶不入城市邑亦無貢賦蓋山猺人也<lb/>
岳州自元正獻嵗鄰里以飲宴相慶至十二日罷謂其<lb/>
日為雲開節春社後遇好天色往往相繼上山中州人<lb/>
所謂拜掃也至寒食而止四月八日取羊桐葉淅米為<lb/>
飯以祀神及先祖瀕江諸廟皆有船四月中擇日下水<lb/>
擊畫皷集人歌以櫂之至端午罷其實競渡也而以為<lb/>
禳災民之有疾病者多就水際設神盤以祀神為酒肉<lb/>
<pb n="KR3j0185_WYG_062-86b"/>
以犒櫂皷者或為草船泛之謂之送瘟五月十三日謂<lb/>
之龍生日可種竹齊民要術所謂竹醉日也<lb/>
<pb n="KR3j0185_WYG_062-87a"/>
　　眞臘風土記序<lb/>
　　總叙<lb/>
眞臘國或稱占臘其國自稱曰甘孛智今聖朝按西番<lb/>
經名其國曰澉浦只蓋亦甘孛智之近音也自温州開<lb/>
洋行丁未針厯閩廣海外諸州港口過七洲洋經交趾<lb/>
洋到占城又自占城順風可半月到真蒲乃其境也又<lb/>
自真蒲行坤申針過崑崙洋入港港凡數十惟第四港<lb/>
可入其餘悉以沙淺故不通巨舟然而彌望皆修藤古<lb/>
<pb n="KR3j0185_WYG_062-87b"/>
木黄沙白葦倉卒未易辨認故舟人以尋港為難事自<lb/>
港口北行順水可半月抵其地曰查南乃其屬郡也又<lb/>
自查南換小舟順水可十餘日過半路村佛村渡淡洋<lb/>
可抵其地曰干傍取城五十里按諸番志稱其地廣七<lb/>
千里其國北抵占城半月路西南距暹羅半月程南距<lb/>
番禺十日程其東則大海也舊為通商來往之國聖朝<lb/>
誕膺天命奄有四海索多元帥之置省占城也嘗遣一<lb/>
虎符百户一金牌千户同到本國竟為拘執不返元貞<lb/>
<pb n="KR3j0185_WYG_062-88a"/>
之乙未六月聖天子遣使招諭俾余從行以次年丙申<lb/>
二月離明州二十日自温州港口開洋三月十五日抵<lb/>
占城中途逆風不利秋七月始至遂得臣服至大德丁<lb/>
酉六月回舟八月十二日抵四明舶岸其風土國事之<lb/>
詳雖不能盡知然其大畧亦可見矣<lb/>
<pb n="KR3j0185_WYG_062-89a"/>
　　眞臘風土記<hi>周達觀</hi>
　　城郭<lb/>
州城周圍可二十里有五門門各兩重惟東向開二門<lb/>
餘向皆一門城之外巨濠濠之外皆通衢大橋橋之兩<lb/>
傍各有石神五十四枚如石將軍之狀甚巨而獰五門<lb/>
皆相似橋之闌皆石為之鑿為蛇形蛇皆九頭五十四<lb/>
神皆以手抜蛇有不容其走逸之勢城門之上有大石<lb/>
佛頭五面向西方中置其一飾之以金門之兩傍鑿石<lb/>
<pb n="KR3j0185_WYG_062-89b"/>
為象形城皆疊石為之可二丈石甚周宻堅固且不生<lb/>
繁草卻無女墻城之上間或種桄榔木比比皆空屋其<lb/>
内向如坡子厚可十餘丈坡上皆有大門夜閉早開亦<lb/>
有監門者惟狗不許入門其城甚方整四方各有石塔<lb/>
一座曾受斬趾刑人亦不許入門當國之中有金塔一<lb/>
座傍有石塔二十餘座石屋百餘間東向金橋一所金<lb/>
獅子二枚列於橋之左右金佛八身列于石屋之下金<lb/>
塔之北可一里許有銅塔一座比金塔更高望之鬱然<lb/>
<pb n="KR3j0185_WYG_062-90a"/>
其下亦有石屋十數間又其北一里許則國主之廬也<lb/>
其寢室又有金塔一座焉所以舶商自來有富貴真臘<lb/>
之褒者想為此也石塔出南門外半里餘俗傳魯般一<lb/>
夜造成魯般墓在南門外一里許周圍可十里石屋數<lb/>
百間東池在城東十里周圍可百里中有石塔石屋塔<lb/>
之中有卧銅佛一身臍中常有水流出北池在城北五<lb/>
里中有金方塔一座石屋數十間金獅子金佛銅象銅<lb/>
牛銅馬之屬皆有之<lb/>
<pb n="KR3j0185_WYG_062-90b"/>
　　宫室<lb/>
國宫及官舍府第皆面東國宫在金塔金橋之北近門<lb/>
周圍可五六里其正室之瓦以鉛為之餘皆土瓦黄色<lb/>
樑柱甚巨皆雕畫佛形屋頗壯觀修廊複道突兀參差<lb/>
稍有規模其蒞事處有金窻櫺左右方柱上有鏡約有<lb/>
四五十面列放於窻之旁其下為象形聞内中多有竒<lb/>
處防禁甚嚴不可得而見也其内中金塔國主夜則卧<lb/>
其上土人皆謂塔之中有九頭蛇精乃一國之土地主<lb/>
<pb n="KR3j0185_WYG_062-91a"/>
也係女身每夜則見國主則先與之同寢交媾雖其妻<lb/>
亦不敢入二皷乃出方可與妻妾同睡若此精一夜不<lb/>
見則番王死期至矣若番王一夜不往則必獲災禍其<lb/>
次如國戚大臣等屋制度廣袤與常人家逈别周圍皆<lb/>
用草蓋獨家廟及正寢二處許用瓦亦各隨其官之等<lb/>
級以為屋室廣狹之制其下如百姓之家止草蓋瓦片<lb/>
不敢上屋其廣狹雖隨家之貧富然終不敢傚府第制<lb/>
度也<lb/>
<pb n="KR3j0185_WYG_062-91b"/>
　　服飾<lb/>
自國主以下男女皆椎髻袒裼止以布圍腰出入則加<lb/>
以大布一條纒於小布之上布甚有等級國主所打之<lb/>
布有直金三四兩者極其華麗精美其國中雖自織布<lb/>
暹羅及占城皆有來者往往以來自西洋者為上以其<lb/>
精巧而細様故也惟國主可打純花布頭戴金冠子如<lb/>
金剛頭上所戴者或有時不戴冠但以線穿香花如茉<lb/>
莉之類周匝于髻間項上戴大珍珠三斤許手足及諸<lb/>
<pb n="KR3j0185_WYG_062-92a"/>
指上皆帶金鐲指展上皆篏猫兒眼睛石其下跣足足<lb/>
下及手掌皆以紅藥染赤色出則手持金劍百姓間惟<lb/>
婦女可染手足掌男手不敢也大臣國戚可打疎花布<lb/>
惟官人可打兩頭花布百姓間惟婦女可打之新唐人<lb/>
雖打兩頭花布人亦不敢罪之以其暗丁八殺故也暗<lb/>
丁八殺不識體例也<lb/>
　　官屬<lb/>
國中亦有丞相將帥司天等官其下各設司吏之屬但<lb/>
<pb n="KR3j0185_WYG_062-92b"/>
名稱不同耳大抵皆國戚為之否則亦納女為嬪其出<lb/>
入儀從亦有等級用金轎扛四金傘柄者為上金轎扛<lb/>
二金傘柄者次之金轎扛一金傘柄者又次之止用一<lb/>
金傘柄者又其次之也其下者止用一銀傘柄者而已<lb/>
亦有用銀轎扛者金傘柄以上官皆呼為巴丁或呼暗<lb/>
丁銀傘柄者呼為厮辣的傘皆用中國紅絹為之其裙<lb/>
直拖地油傘皆以綠絹為之裙郤短<lb/>
　　三教<lb/>
<pb n="KR3j0185_WYG_062-93a"/>
為儒者呼為班詰為僧者呼為苧姑為道者呼為八思<lb/>
惟班詰不知其所祖亦無所謂學舍講習之處亦難究<lb/>
其所讀何書但見其如常人打布之外於項上掛白線<lb/>
一條以此别其為儒耳由班詰入仕者則為高上之人<lb/>
項上之線終身不去苧姑削髮穿黄偏袒右肩其下則<lb/>
繫黄布裙跣足寺亦許用瓦蓋中止有一像正如釋迦<lb/>
佛之狀呼為孛賴穿紅塑以泥飾以丹青外此别無像<lb/>
也塔中之佛相貌又别皆以銅鑄成無鐘皷鐃鈸與幢<lb/>
<pb n="KR3j0185_WYG_062-93b"/>
幡寶蓋之類僧皆茹魚肉惟不飲酒供佛亦用魚肉毎<lb/>
日一齋皆取辦於齋主之家寺中不設厨竈所誦之經<lb/>
甚多皆以貝葉壘成極其齊整於上冩墨字既不用筆<lb/>
墨但不知其以何物書寫僧亦用金銀轎扛傘柄者國<lb/>
王有大政亦咨訪之郤無尼姑八思惟正如常人打布<lb/>
之外但於頭上戴一紅布或白布如韃靼娘子罟姑之<lb/>
狀而畧低亦有宫觀但比之寺院較狹而道教者亦不<lb/>
如僧教之盛耳所供無别像但止一磈石如中國社壇<lb/>
<pb n="KR3j0185_WYG_062-94a"/>
中之石耳亦不知其何所祖也郤有女道士宫觀亦得<lb/>
用瓦八思惟不食他人之食亦不令人見食亦不飲酒<lb/>
不曾見其誦經及與人功果之事俗之小兒入學者皆<lb/>
先就僧家教習暨長而還俗其詳莫能考也<lb/>
　　人物<lb/>
人但知蠻俗人物麤醜而甚黑殊不知居于海島村僻<lb/>
尋常閭巷間者則信然矣至如宫人及南棚<hi>南棚乃府第也</hi>婦<lb/>
女多有瑩白如玉者蓋以不見天日之光故也大抵一<lb/>
<pb n="KR3j0185_WYG_062-94b"/>
布經腰之外不以男女皆露出胸酥椎髻跣足雖國主<lb/>
之妻亦只如此國主凡有五妻正室一人四方四人其<lb/>
下嬪婢之屬聞有三五千亦自分等級未嘗輕出户余<lb/>
毎一入内見番主必與正妻同出乃坐正室金窻中諸<lb/>
宫人皆次第列于兩廊窻下徙倚窺視余備獲一見凡<lb/>
人家有女美貌者必召入内其下供内中出入之役者<lb/>
呼為陳家蘭亦不下一二千郤皆有丈夫與民間雜處<lb/>
只於𩕄門之前削去其髮如北人開水道之狀塗以銀<lb/>
<pb n="KR3j0185_WYG_062-95a"/>
硃及塗於兩鬢之傍以此為陳家蘭别耳惟此婦可以<lb/>
入内其下餘人不可得而入也内宫之前後有絡繹于<lb/>
道途間尋常婦女椎髻之外别無釵梳頭面之飾但臂<lb/>
中帶金鐲指中帶金指展且陳家蘭及内中諸宫人皆<lb/>
用之男女身上常塗香藥以檀麝等香合成家家皆修<lb/>
佛事國中多有二形人每日以十數成羣行於墟埸間<lb/>
常有招徠唐人之意反有厚饋可醜可惡<lb/>
　　産婦<lb/>
<pb n="KR3j0185_WYG_062-95b"/>
番婦産後即作熱飯抹之以鹽納于隂户凡一晝夜而<lb/>
除之以此産中無病且収斂常如室女余初聞而詫之<lb/>
深疑其不然既而所泊之家有女育子備知其事且次<lb/>
日即抱嬰兒同往河内澡洗尤所怪見又每見人言番<lb/>
婦多淫産後一兩日即與夫合若丈夫不中所欲即有<lb/>
買臣見棄之事若丈夫適有逺役只可數夜過十數夜<lb/>
其婦必曰我非是鬼如何孤眠淫蕩之心尤切然亦聞<lb/>
有守志者婦女最易老蓋其婚嫁産育既早二三十嵗<lb/>
<pb n="KR3j0185_WYG_062-96a"/>
人已如中國四五十人矣<lb/>
　　室女<lb/>
人家養女其父母必祝之曰願汝有人要將來嫁千百<lb/>
個丈夫富室之女自七嵗至九嵗至貧之家則止於十<lb/>
一嵗必命僧道去其童身名曰陣毯葢官司每嵗於中<lb/>
國四月内擇一日頒行本國應有養女當陣毯之家先<lb/>
行申報官司官司先給巨燭一條燭間刻畫一處約是<lb/>
夜遇昏㸃燭至刻畫處則為陣毯時候矣先期一月或<lb/>
<pb n="KR3j0185_WYG_062-96b"/>
半月或十日父母必擇一僧或一道隨其何處寺觀往<lb/>
往亦自有主顧向上好僧皆為官户富室所先貧者亦<lb/>
不暇擇也官富之家饋以酒米布帛檳榔銀器之類至<lb/>
有一百擔者直中國白金二三百兩之物少者或三四<lb/>
十擔或一二十擔隨家豐儉所以貧人家至于十一嵗<lb/>
而始行事者為難辦此物耳亦有捨錢與貧女陣毯者<lb/>
謂之做好事蓋一嵗中一僧止可御一女僧既允受更<lb/>
不他許是夜大設飲食皷樂㑹親鄰門外縳一高棚裝<lb/>
<pb n="KR3j0185_WYG_062-97a"/>
塑泥人泥獸之屬于其上或十餘或止三四枚貧家則<lb/>
無之各按故事凡七日而始撤既昏以轎傘皷樂迎此<lb/>
僧而歸以綵帛結二亭子一則坐女于其中一則僧坐<lb/>
其中不曉其口說何語皷樂之聲喧闐是夜不禁犯夜<lb/>
聞至期與女俱入房親以手去其童納之酒中或謂父<lb/>
母親鄰各㸃于額上或謂俱嘗以口或謂僧與女交媾<lb/>
之事或謂無此但不容唐人見之所以莫知其的至天<lb/>
將明時則又以轎傘皷樂送僧去後當以布帛之類與<lb/>
<pb n="KR3j0185_WYG_062-97b"/>
僧贖身否則此女終為此僧所有不可得而他適也余<lb/>
所見者大徳丁酉之四月初六夜也前此父母必與女<lb/>
同寢此後則斥于房外任其所之無復拘束隄防之矣<lb/>
至若嫁娶則雖有納幣之禮不過茍簡從事多有先姦<lb/>
而後娶者其風俗竟不以為恥亦不以為怪也陣毯之<lb/>
夜一巷中或至十餘家城中迎僧道者交錯於途路間<lb/>
皷樂之聲無處無之<lb/>
　　奴婢<lb/>
<pb n="KR3j0185_WYG_062-98a"/>
人家奴婢皆買野人以充其役多者百餘少者亦有一<lb/>
二十枚除至貧之家則無之蓋野人者山野中之人也<lb/>
自有種類俗呼為撞賊到城中亦不敢出入人之家城<lb/>
間人相罵者一呼之為撞則恨入骨髓其見輕於人如<lb/>
此少壯者一枚可直百布老弱者止三四十布可得秪<lb/>
許于樓下坐卧若執役方許登樓亦必跪膝合掌頂禮<lb/>
而後敢進呼主人為巴駞主母為米巴駞者父也米者<lb/>
母也若有過撻之則俯首受杖畧不敢動其牝牡者自<lb/>
<pb n="KR3j0185_WYG_062-98b"/>
相配偶主人終無與之交接之理或唐人到彼久曠者<lb/>
不擇一與之接主人聞之次日不肯與同坐以其曾與<lb/>
野人接故也或與外人交至於有姙養子主人亦不詰<lb/>
問其所從來蓋以其所不齒且利其得子仍可為異日<lb/>
奴婢也或有逃者擒而復得必于面刺以青或于頂上<lb/>
帶鐡以錮之亦有帶于臂腿間者<lb/>
　　語言<lb/>
國中語言自成音聲雖近而占城暹人皆不通話說如<lb/>
<pb n="KR3j0185_WYG_062-99a"/>
以一為梅二為别三為卑四為般五為孛監六為孛監<lb/>
梅七為孛監别八為孛監卑九為孛監般十為答呼父<lb/>
為巴駞叔伯亦呼為巴駞呼母為米姑姨嬸姆以至鄰<lb/>
人之尊年者亦呼為米呼兄為邦姊亦呼為邦呼弟為<lb/>
補温呼舅為吃賴姑夫亦呼為孛賴大抵多以下字在<lb/>
上如黨中常自相殺戮近地亦有種荳蔲木棉花織布<lb/>
為業者布甚麤厚花紋甚别<lb/>
　　文字<lb/>
<pb n="KR3j0185_WYG_062-99b"/>
尋常文字及官府文書皆以麂鹿皮等物染黑隨其大<lb/>
小濶狹以意裁之用一等粉如中國白堊之類磋為小<lb/>
條子其名為梭拈于手中就皮畫以成字永不脫落用<lb/>
畢則挿於耳之上字跡亦可辨認為何人書寫須以濕<lb/>
物揩拭方去大率字様正如回鶻字凡文書皆自後書<lb/>
向前郤不自上書下也余聞之也先海牙云其字母音<lb/>
聲正與蒙古音相鄰但所不同者三兩字耳初無印信<lb/>
人家告狀亦有書舖書寫<lb/>
<pb n="KR3j0185_WYG_062-100a"/>
　　正朔時序<lb/>
每用中國十月為正月是月也名為佳得當國宫之前<lb/>
縛一大棚上可容千餘人盡掛燈毬花朶之屬其對岸<lb/>
逺離二十丈地則以木接續縛成高棚如造塔撲竿之<lb/>
狀可高二十餘丈每夜設三四座或五六座裝煙火爆<lb/>
仗于其上此皆諸屬郡及諸府第認直遇夜則請國主<lb/>
出觀㸃放煙火爆仗煙火雖百里之外皆見之爆仗其<lb/>
大如炮聲震一城其官屬貴戚每人分以巨燭檳榔所<lb/>
<pb n="KR3j0185_WYG_062-100b"/>
費甚夥國主亦請奉使觀焉如是者半月而後止毎一<lb/>
月必有一事如四月則抛毬九月則壓獵壓獵者聚一<lb/>
國之衆皆來城中教閲於國宫之前五月則迎佛水聚<lb/>
一國逺近之佛皆送水與國主洗身陸地行舟國主登<lb/>
樓以觀七月則燒稻其時新稻已熱迎於南門外燒之<lb/>
以供佛婦女車象往觀者無數主郤不出八月則挨藍<lb/>
挨藍者舞也㸃差伎樂每日就國宫内挨藍且鬭猪鬭<lb/>
象國主亦請奉使觀焉如是者一旬其餘月分不能詳<lb/>
<pb n="KR3j0185_WYG_062-101a"/>
記也國人亦有通天文者日月薄蝕皆能推算但是大<lb/>
小盡郤與中國不同閠嵗則彼亦必置閠但只閠九月<lb/>
殊不可曉一夜只分四更每七日一輪亦如中國所謂<lb/>
開閉建除之類畨人既無名姓亦不記生日多有以所<lb/>
生日頭為名者有兩日最吉三日平平四日最凶何日<lb/>
可出東方何日可出西方雖婦女皆能算之十二生肖<lb/>
亦與中國同但所呼之名異耳如以馬為卜賽呼雞之<lb/>
聲為欒呼猪之聲為直盧呼牛為箇之類也<lb/>
<pb n="KR3j0185_WYG_062-101b"/>
　　爭訟<lb/>
民間爭訟雖小事亦必上聞國主初無笞杖之責但聞<lb/>
罰金而已其人大逆重事亦無絞斬之事止於城西門<lb/>
外掘地成坑納罪人於内實以土石堅築而罷其次有<lb/>
斬手足指者有去鼻者但姦與賄無禁姦婦之夫或知<lb/>
之則以兩柴絞姦夫之足痛不可忍竭其資而與之方<lb/>
可獲免然裝局欺騙者亦有之或有死於門首者則自<lb/>
用繩拖置城外野地初無所謂體究檢驗之事人家獲<lb/>
<pb n="KR3j0185_WYG_062-102a"/>
盜亦可施監禁栲掠之刑郤有一項可取且如人家失<lb/>
物疑此人為盜不肯招認遂以鍋煎油極熱令此人伸<lb/>
手於中若果偷物則手腐爛否則皮肉如故云番人有<lb/>
法如此又兩家爭訟莫辨曲直國宫之對岸有小石塔<lb/>
十二座令一人各坐一塔中其外兩家自以親屬互相<lb/>
隄防或坐一二日或三四日其無理者必獲證候而出<lb/>
或身上生瘡癤或咳𠻳熱證之類有理者畧無纎事以<lb/>
此剖判曲直謂之天獄蓋其土地之靈有如此也<lb/>
<pb n="KR3j0185_WYG_062-102b"/>
　　病癩<lb/>
國人尋常有病多是入水浸浴及頻頻洗頭便自痊可<lb/>
然多病癩者比比道途間土人雖與之同卧同食亦不<lb/>
校或謂彼中風土有此疾曾有國主患此疾故人不之<lb/>
嫌以愚意觀之往往好色之餘便入水澡洗故成此疾<lb/>
聞土人色慾纔畢皆入水澡洗其患痢者十死八九亦<lb/>
有貨藥於市者與中國不類不知其為何物更有一等<lb/>
師巫之屬與人行持尤可笑<lb/>
<pb n="KR3j0185_WYG_062-103a"/>
　　死亡<lb/>
人死無棺止以<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>席之類蓋之以布其出䘮也前亦用<lb/>
旗幟皷樂之屬又以兩柈炒米繞路抛撒擡至城外僻<lb/>
逺無人之地棄擲而去俟有鷹犬畜類來食頃刻而盡<lb/>
則謂父母有福故獲此報若不食或食而不盡反謂父<lb/>
母有罪而至此今亦漸有焚者往往皆唐人之遺種也<lb/>
父母死别無服制男子則髠其髪女子則於𩕄門翦髪<lb/>
似錢大以此為孝耳國主仍有塔葬埋但不知葬身與<lb/>
<pb n="KR3j0185_WYG_062-103b"/>
葬骨耳<lb/>
　　耕種<lb/>
大抵一嵗中可三四番収種蓋四時常如五六月天且<lb/>
不識霜雪故也其地半年有雨半年絶無自四月至九<lb/>
月每日下雨午後方下淡水洋中水痕高可七八丈巨<lb/>
樹盡没謹留一杪耳人家濱水而居者皆移入山後十<lb/>
月至三月㸃雨絶無洋中僅可通小舟深處不過三五<lb/>
尺人家又復移下耕種者指至何時稻熟是時水可渰<lb/>
<pb n="KR3j0185_WYG_062-104a"/>
至何處隨其地而播種之耕不用牛耒耜鎌鋤之器雖<lb/>
稍相類而制自不同又有一等野田不種常生水高至<lb/>
一丈而稻亦與之俱高想别一種也但糞田及種蔬皆<lb/>
不用穢嫌其不潔也唐人到彼皆不與之言及中國糞<lb/>
壅之事恐為所鄙毎三兩家共掘地為一坑蓋以草滿<lb/>
則填之又别掘地為之凡登溷既畢必入池洗浄止用<lb/>
左手右手留以拿飯見唐人登厠用紙揩拭者笑之甚<lb/>
至不欲其登門婦女亦有立而溺者可笑可笑<lb/>
<pb n="KR3j0185_WYG_062-104b"/>
　　山川<lb/>
自入眞蒲以來率多平林叢木長江巨港綿亘數百里<lb/>
古樹修藤森隂蒙翳禽獸之聲遝雜其間至半港而始<lb/>
見有曠田絶無寸木彌望芃芃禾黍而已野牛以千百<lb/>
成羣聚于此地又有竹坡亦綿亘數百里其間竹節相<lb/>
間生刺筍味至苦四畔皆有高山<lb/>
　　出産<lb/>
山多異木無木處乃犀象屯聚養育之地珍禽竒獸不<lb/>
<pb n="KR3j0185_WYG_062-105a"/>
計其數細色有翠毛象牙犀角黄蠟麤色有降真荳蔲<lb/>
畫黄紫梗大風子油翡翠其得也頗難蓋叢林中有池<lb/>
池中有魚翡翠自林中飛出求魚番人以樹葉蔽身而<lb/>
坐水濱籠一雌以誘之手持小網伺其來則罩有一日<lb/>
獲三五隻有終日全不得者象牙則山僻人家有之毎<lb/>
一象死方有二牙舊傳謂毎嵗一換牙者非也其牙以<lb/>
標而殺之者上也自死而隨時為人所取者次之死于<lb/>
山中多年者斯為下矣黄蠟出於村落朽樹間其一種<lb/>
<pb n="KR3j0185_WYG_062-105b"/>
細腰蜂如螻蟻者番人取而得之毎一船可収二三千<lb/>
塊毎塊大者三四十斤小者亦不下十八九斤犀角白<lb/>
而帶花者為上黑為下降真生叢林中番人頗費砍斫<lb/>
之勞蓋此乃樹之心耳其外白木可厚八九寸小者亦<lb/>
不下四五寸荳蔲皆野人山上所種畫黄乃一等樹間<lb/>
之脂番人預先一年以刀砍樹滴瀝其脂至次年而始<lb/>
収紫梗生於一等樹枝間正如桑寄生之狀亦頗難得<lb/>
大風子油乃大樹之子狀如椰子而圓中有子數十枚<lb/>
<pb n="KR3j0185_WYG_062-106a"/>
胡椒間亦有之纒藤而生壘壘如綠草子其生而青者<lb/>
更辣<lb/>
　　貿易<lb/>
國人交易皆婦人能之所以唐人到彼必先納一婦人<lb/>
者兼亦利其能買賣故也毎日一墟自邜至午即罷無<lb/>
居舖但以蓬席之類鋪于地間各有處聞亦有納官司<lb/>
賃地錢小交闗則用米穀及唐貨次則用布若乃大交<lb/>
闗則用金銀矣往年土人最朴見唐人頗加敬畏呼之<lb/>
<pb n="KR3j0185_WYG_062-106b"/>
為佛見則伏地頂禮近亦有脫騙欺負唐人由去人之<lb/>
多故也<lb/>
　　欲得唐貨<lb/>
其地想不出金銀以唐人金銀為第一五色輕縑帛次<lb/>
之其次如眞州之錫鑞温州之漆盤泉州之青甆器及<lb/>
水銀銀硃紙劄硫黄熖硝檀香白芷麝香麻布黄草布<lb/>
雨傘鐡鍋銅盤水珠桐油箆箕木梳針其麤重則如明<lb/>
州之席甚欲得者則菽麥也然不可將去耳<lb/>
<pb n="KR3j0185_WYG_062-107a"/>
　　草木<lb/>
惟石橊甘蔗荷花蓮藕芋桃蕉芎與中國同茘枝橘子<lb/>
狀雖同而酸其餘皆中國所未曾見樹木亦甚各别草<lb/>
花更多且香而艶水中之花更有多品皆不知其名至<lb/>
若桃李杏梅松栢杉檜梨棗楊栁桂蘭菊芷之類皆所<lb/>
無也其中正月亦有荷花<lb/>
　　飛鳥<lb/>
禽有孔雀翡翠鸚哥乃中國所無餘如鷹鴉鷺鷥雀兒<lb/>
<pb n="KR3j0185_WYG_062-107b"/>
鸕鶿鸛鶴野鴨黄雀等物皆有之所無者喜鵲鴻鴈黄<lb/>
鶯杜宇燕鴿之屬<lb/>
　　走獸<lb/>
獸有犀象野牛山馬乃中國所無者其餘如虎豹熊羆<lb/>
野猪麋鹿麞麂猿狐之類甚多所少者獅子猩猩駱駞<lb/>
耳雞鴨牛馬猪羊所不在論也馬甚矮小牛甚多生敢<lb/>
騎死不敢食亦不敢剥其皮聽其腐爛而已以其與人<lb/>
出力故也但以駕車耳在先無鵞近有舟人自中國攜<lb/>
<pb n="KR3j0185_WYG_062-108a"/>
去故得其種鼠有大如猫者又有一等鼠頭腦絶類新<lb/>
生小狗兒<lb/>
　　蔬菜<lb/>
蔬菜有蔥芥韭茄瓜西瓜冬瓜王瓜莧菜所無者蘿蔔<lb/>
生菜苦蕒菠薐之類瓜茄正月間即有之茄樹有經數<lb/>
年不除者木棉花樹高可過屋有十餘年不換者不識<lb/>
名之菜甚多水中之菜亦多種<lb/>
　　魚龍<lb/>
<pb n="KR3j0185_WYG_062-108b"/>
魚鱉惟黑鯉魚最多其他如鯉鯽草魚最多有吐哺魚<lb/>
大者重二斤已上有不識名之魚亦甚多此皆淡水洋<lb/>
中所來者至若海中之魚色色有之鱔魚湖鰻田雞土<lb/>
人不食入夜則縱横道途間黿鼉大如合苧雖六藏之<lb/>
龜亦充食用查南之蝦重一斤已上眞蒲龜脚可長八<lb/>
九寸許鰐魚大者如船有四脚絶類龍特無角耳肚甚<lb/>
脆美蛤蜆螄螺之屬淡水洋中可捧而得獨不見蟹想<lb/>
亦有之而人不食耳<lb/>
<pb n="KR3j0185_WYG_062-109a"/>
　　醖釀<lb/>
酒有四等第一唐人呼為蜜糖酒用藥麴以蜜及水中<lb/>
半為之其次者主人呼為朋牙四以樹葉為之朋牙四<lb/>
者乃一等樹葉之名也又其次以米或以剰飯為之名<lb/>
曰包稜角蓋包稜角者米也其下有糖鑑酒以糖為之<lb/>
又入港濱水又有茭漿酒蓋有一等茭葉生于水濱其<lb/>
漿可以釀酒<lb/>
　　鹽醋醬麪<lb/>
<pb n="KR3j0185_WYG_062-109b"/>
醝物國中無禁自眞蒲巴澗濱海等處率皆燒山間更<lb/>
有一等石味勝于鹽可琢以成器土人不能為醋羮中<lb/>
欲酸則着以咸平樹葉樹既莢則用莢既生子則用子<lb/>
亦不識合醬為無麥與豆故也亦不曾造麴蓋以蜜水<lb/>
及樹葉釀酒所用者酒藥耳亦如鄉間白酒藥之狀<lb/>
　　蠶桑<lb/>
土人皆不事蠶桑婦人亦不曉針線縫補之事僅能織<lb/>
木綿布而已亦不能紡但以手理成條無機杼以織但<lb/>
<pb n="KR3j0185_WYG_062-110a"/>
以一頭縛腰一頭搭上梭亦止用一竹管近年暹人來<lb/>
居郤以蠶桑為業桑種蠶種皆自暹中來亦無麻苧惟<lb/>
有絡麻暹人郤以絲自織皁綾衣着暹婦郤能縫補土<lb/>
人打布損破皆倩其補之<lb/>
　　器用<lb/>
尋常人家房舍之外别無卓凳盂桶之類但作飯則用<lb/>
一瓦釡作羮又用一瓦銚地埋三石為竈以椰子殻為<lb/>
杓盛飯用中國瓦盤或銅盤羮則用樹葉造一小碗雖<lb/>
<pb n="KR3j0185_WYG_062-110b"/>
盛汁亦不漏又以茭葉製一小杓用兠汁入口用畢則<lb/>
棄之雖祭祀神佛亦然又以一錫器或瓦器盛水于傍<lb/>
用以蘸手蓋飯只用手拿其粘于手非此水不能去也<lb/>
飲酒則用鑞注子貧人則用瓦鉢子若府第富室則一<lb/>
一用銀至有用金者國之慶賀多用金為器皿制度形<lb/>
狀又别地下所鋪者明州之草席或有舖虎豹麂鹿等<lb/>
皮及藤簟者近新置矮卓高尺許睡只竹席卧於板近<lb/>
又用矮床者往往皆唐人制作也食品用布罩國主内<lb/>
<pb n="KR3j0185_WYG_062-111a"/>
中以銷金縑帛為之皆舶商所饋也稻不用礱止用杵<lb/>
舂碓耳<lb/>
　　車轎<lb/>
轎之制以一木屈其中兩頭豎起雕刻花様以金銀裹<lb/>
之所謂金銀轎扛者此也每頭一尺之内釘鉤子以大<lb/>
布一條厚摺用繩繫于兩頭鉤中人挽于布以兩人擡<lb/>
之轎則又加一物如船篷而更濶飾以五色縑帛四人<lb/>
扛之有隨轎而走若逺行亦有騎象騎馬者亦有用車者<lb/>
<pb n="KR3j0185_WYG_062-111b"/>
車之制郤與他地一般馬無鞍象無凳可坐<lb/>
　　舟楫<lb/>
巨舟以硬樹破版為之匠者無鋸但以斧鑿之開成版<lb/>
既費木且費工也凡要木成段亦只以鑿鑿斷起屋亦<lb/>
然船亦用鐡釘上以茭葉蓋覆郤以檳榔木破片壓之<lb/>
此船名為新拏用櫂所粘之油魚油也所和之灰石灰<lb/>
也小舟郤以一巨木鑿成槽以火熏軟用木撑開腹大<lb/>
兩頭尖無蓬可載數人止以櫂剗之名為皮闌<lb/>
<pb n="KR3j0185_WYG_062-112a"/>
　　屬郡<lb/>
屬郡九十餘曰眞蒲曰查南曰巴澗曰莫良曰八薛曰<lb/>
蒲買曰雉棍曰木津波曰賴敢坑曰八厮里其餘不能<lb/>
悉記各置官屬皆以木排柵為城<lb/>
　　村落<lb/>
每一村或有寺或有塔人家稍宻亦自有鎮守之官名<lb/>
為買節大路上自有歇息如郵亭之類其名為森木近<lb/>
與暹人交兵遂皆成曠地<lb/>
<pb n="KR3j0185_WYG_062-112b"/>
　　取膽<lb/>
前此於八月内取膽蓋占城王每年索人膽一甕萬千<lb/>
餘枚遇夜則多方令人於城中及村落去處遇有夜行<lb/>
者以繩兠住其頭用小刀於右脇下取去其膽俟數足<lb/>
以饋占城王獨不取唐人之膽蓋因一年取唐人一膽<lb/>
雜于其中遂致甕中之膽俱臭腐而不可用故也近年<lb/>
已除取膽之事另置取膽官屬居北門之裏<lb/>
　　異事<lb/>
<pb n="KR3j0185_WYG_062-113a"/>
東門之裏有蠻人淫其妹者皮肉相粘不開厯三日不<lb/>
食而俱死余鄉人薛氏居番三十五年矣渠謂兩見此<lb/>
事蓋其用聖佛之靈所以如此<lb/>
　　澡浴<lb/>
地苦炎熱每日非數次澡洗則不可過入夜亦不免一<lb/>
二次初無浴室盂桶之類但毎家須有一池否則兩三<lb/>
家合一池不分男女皆裸形入池惟父母尊年在池則<lb/>
子女卑幼不敢入或卑幼先在池則尊長亦迴避之如<lb/>
<pb n="KR3j0185_WYG_062-113b"/>
行輩則無拘也但以左手遮其牝門入水而已或三四<lb/>
日或五六日城中婦女三三五五咸至城外河中漾洗<lb/>
至河邊脫去所纒之布而入水㑹聚於河者動以千數<lb/>
雖府第婦女亦預焉略不以為恥自踵至頂皆得而見<lb/>
之城外大河無日無之唐人暇日頗以此為遊觀之樂<lb/>
聞亦有就水中偷期者水常温如湯惟五更則微涼至<lb/>
日出則復温矣<lb/>
　　流寓<lb/>
<pb n="KR3j0185_WYG_062-114a"/>
唐人之為水手者利其國中不着衣裳且米糧易求婦<lb/>
女易得屋室易辦器用易足買賣易為往往皆逃逸於<lb/>
彼<lb/>
　　軍馬<lb/>
軍馬亦是裸體跣足右手執摽槍左手執戰牌别無所<lb/>
謂弓箭砲石甲胄之屬傳聞與暹人相攻皆驅百姓使<lb/>
戰往往亦别無智畧謀畫<lb/>
　　國主出入<lb/>
<pb n="KR3j0185_WYG_062-114b"/>
聞在先國主轍迹未嘗離户蓋亦防有不測之變也新<lb/>
主乃故國主之婿原以典兵為職其婦翁愛女女宻竊<lb/>
金劍以附其夫以故親子不得承襲嘗謀起兵為新主<lb/>
所覺斬其趾而安置于幽室新主身嵌聖鐡縱使刀箭<lb/>
之屬著體不能為害因恃此遂敢出户余宿留嵗餘見<lb/>
其出者四五凡出時諸軍馬擁其前旗幟皷樂踵其後<lb/>
宫女三五百花布花髻手執巨燭自成一隊雖白日亦<lb/>
照燭又有宫女皆執内中金銀器皿及文飾之具制度<lb/>
<pb n="KR3j0185_WYG_062-115a"/>
迥别不知其何所用又有宫女執摽槍摽牌為内兵又<lb/>
成一隊又有羊車馬車皆以金為飾其諸臣僚國戚皆<lb/>
騎象在前逺望紅涼傘不計其數又其次則國主之妻<lb/>
及妾媵或轎或車或馬或象其銷金涼傘何止百餘其<lb/>
後則是國主立于象上手持寶劍象之牙亦以金套之<lb/>
打銷金白涼傘凡二十餘柄其傘柄皆金為之其四圍<lb/>
擁簇之象甚多又有軍馬䕶之若遊近處止用金轎子<lb/>
皆以宫女擡之大凡出入必迎小金塔金佛在其前觀<lb/>
<pb n="KR3j0185_WYG_062-115b"/>
者皆當跪地頂禮名為三罷不然則為貌事者所擒不<lb/>
虚釋也毎日國主兩次坐衙治事亦無定處及諸臣與<lb/>
百姓之欲見國主者皆列坐地上以俟少頃間内中隠<lb/>
隠有樂聲在外方吹螺以迎之聞止用金車子來處稍<lb/>
逺須㬰見二宫女纎手捲簾而國主乃仗劍立于金窻<lb/>
之中矣臣僚以下皆合掌叩頭螺聲方絶乃許擡頭國<lb/>
主至隨亦就坐坐處有獅子皮一領乃傳國之寶言事<lb/>
既畢國主㝷即轉身二宫女復垂其簾諸人各起以此<lb/>
<pb n="KR3j0185_WYG_062-116a"/>
觀之則雖蠻貊之邦未嘗不知有君也<lb/>
<pb n="KR3j0185_WYG_062-117a"/>
　　陳畱風俗傳<hi>江微</hi>
小黄縣者宋地黄鄉也沛公起兵野戰䘮皇妣于黄鄉<lb/>
天下平定乃使使者以梓宫招魂幽野於是丹蛇在水<lb/>
自洒濯入於梓宫其浴處有遺髮故謚曰昭靈夫人<lb/>
浚儀有師曠倉頡城城上有列仙吹臺<lb/>
雍丘縣夏后公祠有神井能興霧雹<lb/>
浚儀縣北有浚水像而儀之故曰浚儀縣有倉頡師曠<lb/>
城上有列仙之吹臺北有牧澤中出蘭蒲土多㒞髦今<lb/>
<pb n="KR3j0185_WYG_062-117b"/>
帶牧澤方一十五里俗謂之蒲關澤<lb/>
巴吾縣者宋雜陳楚地故梁國寧陵種龍鄉也今其都<lb/>
印文曰種龍<lb/>
秦之先曰伯翳佐舜擾馴鳥獸錫姓曰嬴氏其後分封<lb/>
以國為姓有徐氏郯氏王氏江氏<lb/>
侯氏侯爵周微官失其守故以侯爵為姓<lb/>
允吾縣者宋雜陳楚地故梁國寧陵種龍鄉也今見都<lb/>
印文曰種龍出鳴雞<lb/>
<pb n="KR3j0185_WYG_062-118a"/>
昭帝時蒙人焦貢為小黄令路不拾遺囹圄空虚詔遷<lb/>
貢百姓揮涕守闕求索還貢天子聽増貢之秩千石貢<lb/>
之風化猶存其民好學多貧此其風也<lb/>
<pb n="KR3j0185_WYG_062-119a"/>
　　成都古今記<hi>趙抃</hi>
張儀樓高百尺初儀築城雖因神龜然亦順山之形以<lb/>
城勢稍偏故作此樓以定南北<lb/>
海棠樓李囘所建以㑹僚佐議事裴坦為記<lb/>
望妃樓在子城西北隅亦名西樓聞明妃之墓在武擔<lb/>
山為此樓以望之<lb/>
紅樓先主所建綵繪華侈初潁川人華洪隨先主入蜀<lb/>
賜姓王名宗侃至是造紅樓城中人相率來觀曰看畫<lb/>
<pb n="KR3j0185_WYG_062-119b"/>
紅樓先主以為應華洪之䜟乃誅之<lb/>
錦樓在龜城上前矙大江下瞰井邑西眺雪嶺東望長<lb/>
松向敏中嘗賦詩於其上<lb/>
揚雄宅後置寶園寺今為宫亭有墨池在焉<lb/>
浣花亭臨大江鼈靈檻池<lb/>
益之為言隘也言其地險阨亦曰强壤益大故以名焉<lb/>
西蜀聖夀寺僧楚安妙畫山水須一旬以來方就一扇<lb/>
収得其筆謂之筆寳<lb/>
<pb n="KR3j0185_WYG_062-120a"/>
郫人刳竹之大者傾春釀於筒苞以藕絲蔽以蕉葉信<lb/>
宿馨達于林外然後斷之以獻俗號郫筒酒<lb/>
正月燈市二月花市三月蠶市四月錦市五月扇市六<lb/>
月香市七月七寶市八月桂市九月藥市十月酒市十<lb/>
一月梅市十二月桃符市<lb/>
<pb n="KR3j0185_WYG_062-121a"/>
　　臨海水土記<hi>闕名</hi>
鯪魚背腹皆有刺如三角菱<lb/>
海鰌長丈餘<lb/>
槌頞似䱜魚長四尺<lb/>
石<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>附石似鋸錯<lb/>
黄靈魚小文正黄似石首<lb/>
兩名特立合體俱行<lb/>
寄度魚長三寸似白魚<lb/>
<pb n="KR3j0185_WYG_062-121b"/>
<graphic n="KR3099" url="https://raw.githubusercontent.com/kanripo/KR-Gaiji/master/images/KR3099.png" mimeType="image/png"/>魚三月生溪中裁長一寸至十月終東還歸于海香<lb/>
氣聞于水上到時月輒復更生<lb/>
伏念魚似吹沙魚<lb/>
䱦鯺形似䱦魚戱于重川靡有定所<lb/>
土奴魚頭上如虎有刺螫人<lb/>
蠣長七尺<lb/>
姑勞如車螯而殻薄<lb/>
蘆雉似蛤蜊殻小薄耳<lb/>
<pb n="KR3j0185_WYG_062-122a"/>
蚶側徑四尺<lb/>
烏頭似蚶<lb/>
蘆虎似彭蜞兩螯正赤不中食<lb/>
石蚑生附石身如小竹大有甲正黑中食<lb/>
<pb n="KR3j0185_WYG_062-123a"/>
　　臨海異物志<hi>沈瑩</hi>
石首小者名鰌其次名秦石首異種又有石頭長七八<lb/>
寸與石首同<lb/>
<graphic n="KR3605" url="https://raw.githubusercontent.com/kanripo/KR-Gaiji/master/images/KR3605.png" mimeType="image/png"/>似烏賊而肥灸食甘美<lb/>
䱥魚至肥灸食鮮美諺曰寧去累世宅不去䱥魚額<lb/>
人魚似人長三尺餘不可食<lb/>
鹿魚長二尺餘頭上有角腹下有脚如人<lb/>
印魚春鱗形如䱜形額上有文如印章<lb/>
<pb n="KR3j0185_WYG_062-123b"/>
琵琶魚無鱗形如琵琶<lb/>
鳶魚狀如鳶唯無尾足隂雨日亦飛高數丈<lb/>
井魚頭有兩角<lb/>
<graphic n="KR2875" url="https://raw.githubusercontent.com/kanripo/KR-Gaiji/master/images/KR2875.png" mimeType="image/png"/>魚如指長七八寸但有脊骨好作笄大者如竹竿曝<lb/>
作燭極有光明<lb/>
沙狗似彭蜞壤沙為穴見人則走曲折易道不可得也<lb/>
晋安東南呉嶼山蜈蚣千萬積成堆或云長丈餘以作<lb/>
脯味似大蝦<lb/>
<pb n="KR3j0185_WYG_062-124a"/>
<graphic n="KR1484" url="https://raw.githubusercontent.com/kanripo/KR-Gaiji/master/images/KR1484.png" mimeType="image/png"/>鶒水鳥毛有五彩色食短狐其在溪中無毒氣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0185_WYG_062-124b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　說郛卷六十二下<lb/>
</p>
<p>
</p>
  </div>
</body>
</text>
</TEI>
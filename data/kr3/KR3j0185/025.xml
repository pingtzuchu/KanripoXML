<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>說郛卷二十五上</head>
    <p>
<pb n="KR3j0185_WYG_025-1a"/>
欽定四庫全書<lb/>
　說郛卷二十五上　　　　元　陶宗儀　撰<lb/>
　　遯齋閒覽<hi>范正敏</hi>
　　名賢<lb/>
　　妙齡頴悟<lb/>
楊大年内翰七歲對客談論有老成風年十一太宗聞<lb/>
其名召對便殿授秘書正字且謂曰卿久離鄉里得無<lb/>
念父母乎對曰臣見陛下一如臣父母上歎賞久之<lb/>
<pb n="KR3j0185_WYG_025-1b"/>
　　剛果而和<lb/>
程丞相琳性嚴毅無所推下出鎮大名每晨起據案決<lb/>
事左右皆惴恐無敢喘息及開宴召僚佐飲酒則笑歌<lb/>
歡諧釋如無間於是人畏其剛果而樂其曠達<lb/>
　　野逸<lb/>
　　性度寛𢎞<lb/>
羅可沙陽之碩儒也性度寛𢎞詞學贍麗嘗預鄉薦見<lb/>
黜于禮部遂慨然不復有進取意以踈放自適鄉人共<lb/>
<pb n="KR3j0185_WYG_025-2a"/>
以師禮事焉人有竊刈其園中蔬者可適見因躡足伏<lb/>
草間避之以俟其去又有攘殺其雞者可乃攜壺就之<lb/>
其人慚悚服罪可執其手曰與子幸同里閭不能烹雞<lb/>
以待子我誠自愧乃設席呼其妻孥環坐盡醉而歸終<lb/>
不以語人人由是相誡無犯年六十七而終<lb/>
　　詩談<lb/>
　　牧之詩<lb/>
杜牧華清宮詩云長安回望綉成堆山頂千門次第開<lb/>
<pb n="KR3j0185_WYG_025-2b"/>
一騎紅塵妃子笑無人知是荔枝來尤膾炙人口據明<lb/>
皇帝紀以十月至驪山至春即還宮是未嘗六月在驪<lb/>
山也然荔枝盛暑方熟詞意雖美而非事實<lb/>
　　唐叅軍簿尉<lb/>
杜甫贈適詩云脫身簿尉中始與捶楚辭韓愈贈張工<lb/>
曹詩云判司卑官不堪說未免捶楚塵埃間杜牧寄小<lb/>
姪阿宜詩云參軍與縣尉塵土驚劻勷一語不中治鞭<lb/>
箠身滿瘡以此明唐之參軍簿尉有過即受笞杖之刑<lb/>
<pb n="KR3j0185_WYG_025-3a"/>
猶今之吏胥也<lb/>
　　花瑞<lb/>
揚州芍藥名著天下郡園最其盛處仁宗朝韓魏公以副<lb/>
樞出鎮維揚初夏芍藥盛開忽於藂中得黄緑稜者四<lb/>
朶土人呼為金腰帶云數十年間或有一二朶不常見<lb/>
也魏公開宴召三人者同賞時王禹玉作監郡王荆公<lb/>
為幙官陳秀公初授衛尉寺丞為過客其後四人皆相<lb/>
繼登台輔盖花瑞也<lb/>
<pb n="KR3j0185_WYG_025-3b"/>
　　證誤<lb/>
　　吉貝<lb/>
閩領已南多木綿土人競植之有至數千株者采其花<lb/>
為布號吉貝布余後因讀南史海南諸國𫝊言林邑等<lb/>
國出吉貝木其花成時如鵝毛抽其緒紡之以為布與<lb/>
紵布不異亦染五色織為斑布正此種也<lb/>
　　通應子魚<lb/>
莆陽通應子魚名著天下盖其地有通應侯廟廟前有<lb/>
<pb n="KR3j0185_WYG_025-4a"/>
港港中魚最佳今人必求其大可容印者謂之通印子<lb/>
魚故荆公亦有詩云長魚俎上通三印此𫝊聞之訛者<lb/>
　　朔言無正音<lb/>
歐公云契丹阿保機李琪集中賜契丹詔乃為阿布機<lb/>
後有人自朔中歸云朔人實呼為阿保人以為𫝊聞之<lb/>
訛余嘗思之盖其言無正音用華語譯不能無訛謬如<lb/>
漢身毒國亦號捐篤其後改為乾篤又曰乾竺今遂呼<lb/>
為天竺矣譯者但取其語音與中國相近者言之故隨<lb/>
<pb n="KR3j0185_WYG_025-4b"/>
時更變而莫能定也<lb/>
　　擬古詩<lb/>
文選有江文通擬古詩三十首如擬休上人閨情云日<lb/>
莫碧雲合佳人殊未來今人遂用為休上人詩故事又<lb/>
擬陶淵明田園詩云種禾在東皋苗生滿阡陌今此詩<lb/>
亦收在陶淵明集中皆誤也<lb/>
　　引易緯文<lb/>
永叔作𫝊易圖序云予讀經解至引易曰差若毫釐謬<lb/>
<pb n="KR3j0185_WYG_025-5a"/>
以千里之句怪今易無此文疑易非完書且經解所引<lb/>
按王充論注乃易之緯文永叔於易經求之誤矣<lb/>
　　雜評<lb/>
　　編詩<lb/>
或問王荆公云編四家詩以杜甫為第一李白為第四<lb/>
豈白之才格詞致不逮甫耶公曰白之歌詩豪放飄逸<lb/>
人固莫及然其格止于此而已而不知變也至于甫則<lb/>
悲歡窮達發斂抑揚疾徐縱横無施不可故其詩有平<lb/>
<pb n="KR3j0185_WYG_025-5b"/>
淡易簡者有綿麗精確者有嚴重威武若三軍之師者<lb/>
有奮迅馳驟若汎駕之馬者有寂泊閒静如山谷隠士<lb/>
者有風流醖藉若貴介公子者盖其詩緒密而思深觀<lb/>
者茍不能臻其閫奥未易識其妙處夫豈淺近者所能<lb/>
窺哉此甫之所以光掩前人而後來無繼也元稹以語<lb/>
兼人人所獨専斯言信矣或者又曰唐人之呼何以李<lb/>
加杜先而謂之李杜豈當時之論有所未當歟公笑曰<lb/>
名姓先後之呼豈足以優劣人哉盖漢之時有李固杜<lb/>
<pb n="KR3j0185_WYG_025-6a"/>
喬者世號李杜又有李膺杜密亦謂之李杜當時甫白<lb/>
復以能詩齊名因亦謂之李杜取其稱呼之便耳退之<lb/>
詩有曰李杜文章在又曰昔年嘗讀李白杜甫詩則李<lb/>
在杜先若曰逺追甫白感至諴又曰少陵無人謫仙死<lb/>
則李居杜後如此則孰為優劣如今人呼其姓則謂之<lb/>
班馬呼其名則謂之遷固先時白居易與元稹同時唱<lb/>
和人號元白後與劉禹錫唱和則謂之曰劉白居易之<lb/>
才豈真下二子哉若曰王楊盧駱楊烱固嘗自言余愧<lb/>
<pb n="KR3j0185_WYG_025-6b"/>
在盧前恥居王後益知稱呼前後不足以優劣人也晉<lb/>
王遵嘗戲諸葛恢云人言王葛不言葛王何邪恢答曰<lb/>
譬言驢馬豈驢能勝馬邪君若執稱呼以為優劣將復<lb/>
有以此戲君者矣或者又曰評詩者謂甫欺白太過反<lb/>
為白所誚公曰不然甫贈白詩云清新庾開府俊逸鮑<lb/>
參軍但比之庾信鮑昭而已又云李侯有佳句往往似<lb/>
隂鏗隂鏗之詩又在庾鮑下矣飯顆之嘲雖一時戲劇<lb/>
之談然二人者名既相逼亦不能無相忌也<lb/>
<pb n="KR3j0185_WYG_025-7a"/>
　　人事<lb/>
　　安石遇人談文<lb/>
舒王退謝金陵幅巾杖履獨遊一寺遇數客盛談文史<lb/>
詞辨紛然公在其側人莫之顧有一客徐謂曰君亦知<lb/>
書乎公但唯唯復問君何姓公拱手而答曰安石姓王<lb/>
衆賔惶慚遽謝而退<lb/>
　　修寺焚僧<lb/>
太平興國江東有僧詣闕請修天台寺且言寺成願焚<lb/>
<pb n="KR3j0185_WYG_025-7b"/>
身以報太宗命入内髙品衛紹欽督其事紹欽日與僧<lb/>
笑語無間及營繕畢乃積薪于庭呼僧從願僧言願見<lb/>
至尊面謝紹欽不許僧大怖泣告紹欽促令登薪火盛<lb/>
僧欲下紹欽遣左右以杖抑按焚之而退<lb/>
　　娶婦離間友愛<lb/>
姑蘇馮氏兄弟三人甚相友愛其季娶婦逾年輒諷使<lb/>
其夫分異夫怒詬曰吾家義居三世矣汝欲敗吾素業<lb/>
耶婦乃不復言而其仲每對親戚常切齒以語此婦必<lb/>
<pb n="KR3j0185_WYG_025-8a"/>
敗吾家一日其婦向夫悲泣求去詰之不答固問之始<lb/>
收淚曰妾父母以君家兄弟篤于友義故以妾歸君今<lb/>
仲常欲私我我不敢從每恚怒欲令君逐妾向勸卜居<lb/>
于外其實慮此使妾不幸為仲所汚縱君含恥能忍妾<lb/>
亦何面目以見親族乎季怒遂逼其兄析居而孝友衰<lb/>
焉<lb/>
　　婦人之妒<lb/>
婦人之妒出于天性殆不可開諭甚者雖脇以白刃不<lb/>
<pb n="KR3j0185_WYG_025-8b"/>
變也故小說載唐太宗賜房𤣥齡妻酒事至今以為口<lb/>
實近世士人中二事尤異皆不欲顯其姓名陳好古通<lb/>
直云四十年前撫州監酒范丞者妻色美而妒范甚寵<lb/>
憚之同輩每休暇招妓燕集皆不得預一夕范輪次直<lb/>
宿㑹有告私釀者范晨率吏卒徑往搜捕其同寮李供<lb/>
奉平日與范無間素知其妻妒乃戲取官妓奴履密置<lb/>
范卧具中須㬰務吏挈衾囊歸妻披衾見履神色沮喪<lb/>
詰吏所以來吏對不知于是泣怨良久因拊心而呼曰<lb/>
<pb n="KR3j0185_WYG_025-9a"/>
天乎吾至是耶乃入室闔户而寢頃之范還排户而入<lb/>
則妻奄然死矣又有人任湖南倅妻生一子始及週倅<lb/>
甚愛憐之偶一日郡守在告倅攝郡事㑹鄰郡太守過<lb/>
郡與倅有舊倅為開宴命妓佐酒妓中有一人差秀慧<lb/>
者立侍倅側倅頃與語及戲為酒令笑語方酣見鈴吏<lb/>
擎生肉二盤一置倅前一置客前倅愕問其故則其子<lb/>
之肉也盖妻忿夫與妓語乃手刃其子刲肉以獻其忍<lb/>
毒至此<lb/>
<pb n="KR3j0185_WYG_025-9b"/>
　　六虎<lb/>
延平吳氏姊妹六人皆妒悍殘忍時號六虎其中五虎<lb/>
尤甚凡三適人皆不終平生手殺婢十餘人每至夜分<lb/>
嘗聞堂廡間喧呼擊扑之聲同室者皆懼五虎怒曰狂<lb/>
鬼敢爾耶命闢户移榻于中庭乃持刅獨寢于是徹旦<lb/>
寂然人語五虎之威鬼猶畏之也<lb/>
　　劉喜焚妻<lb/>
徳州軍士劉喜有氣岸嘗出經年妻與一富人子私通<lb/>
<pb n="KR3j0185_WYG_025-10a"/>
夫歸紿語妻曰汝之前事我盡知之吾不能黙黙受辱<lb/>
于人又不忍間兩情之好汝能令富人子以百金餉我<lb/>
我則使汝詐為得病而死者載以凶器而送諸野子夜<lb/>
則潛往奔之如是庻可以滅口妻以為然因進百金托<lb/>
以疾逝夫乃納妻于棺膠以大釘遂縱火焚之即以身<lb/>
自訴于郡將張不疑竒其節而釋其罪<lb/>
　　醫巫<lb/>
田嵓閩人以醫著名尤善治瘵疾察形診候度疾淺深<lb/>
<pb n="KR3j0185_WYG_025-10b"/>
以計所酬之直約定始肯為治多至五百千少不下百<lb/>
千疾平酬受期以時月未嘗有失嵓後自得瘵疾歴試<lb/>
平日所用之方無一驗者遂死南人信巫有疫癘不召<lb/>
醫惟命巫使行呪禁辛巳年臨江大疫羣巫盡死餘人<lb/>
不治多自瘥然則俗巫豈足恃乎<lb/>
　　栢木中作笛聲<lb/>
余尚書靖慶厯中知桂州州境窮僻處有林木延袤數<lb/>
十里每至月盈之夕輒有笛聲發于林中甚清逺土人<lb/>
<pb n="KR3j0185_WYG_025-11a"/>
云聞之已數十年終不詳其何怪也公遣人尋之見其<lb/>
聲自一大栢木中出乃伐取以為枕聲如期而發公甚寶<lb/>
惜凡數年公之季弟欲窮其怪命工解視之但見木之<lb/>
文理正如人月下吹笛之像雖善畫者不能及重以膠<lb/>
合之則不復有聲矣<lb/>
　　腸癢疾<lb/>
傅舍人為太學博士日忽得腸癢之疾至其劇時往往<lb/>
對衆失笑吃吃不止數年方愈此疾殆古人所未有<lb/>
<pb n="KR3j0185_WYG_025-11b"/>
　　應聲蟲<lb/>
余友劉伯時嘗見淮西士人楊勔自言中年得異疾每<lb/>
發聲言應答腹中輒有小聲效之數年間其聲浸大有<lb/>
道士見而驚曰此應聲蟲也久不治延及妻子宜讀本<lb/>
草遇蟲所不應者當取服之勔如言讀至雷丸蟲乃無<lb/>
聲乃頓餌數粒遂愈余始未以為信其後至長河遇一<lb/>
丐者亦有是疾環而觀者甚衆因教之使服雷丸丐者<lb/>
謝曰某貧無他伎所以能求衣食于人者唯藉此耳<lb/>
<pb n="KR3j0185_WYG_025-12a"/>
　　腹鳴如鼓<lb/>
陳子直主簿之妻有異疾每腹脹則腹中有聲如擊鼔<lb/>
逺聞于外過門者皆疑其家作樂腹消則鼔聲亦止一<lb/>
月一作經數十醫皆莫能名其疾<lb/>
　　嗜酒<lb/>
鎮陽有士人嗜酒日常數斗至午後飲興一發則不可<lb/>
遏家業由是殘破一夕大醉嘔出一物如舌初視無痕<lb/>
竅至常日欲飲時矗然而起家人沃之以酒立盡至常<lb/>
<pb n="KR3j0185_WYG_025-12b"/>
日所飲之數而止遂投之猛火中忽爆烈為十數片士<lb/>
人自此惡酒<lb/>
　　諸異<lb/>
登州海中遇晴霽忽見臺觀城市人物往還者謂之海<lb/>
市東坡嘗一見之又歐公嘗過河朔髙唐縣宿驛舍夜<lb/>
聞鬼神自空中過人畜之聲一一可辨父老云二十年<lb/>
曽晝過縣土人謂之海市髙唐去海實逺謂之海市竊<lb/>
恐不然舊説漢時有人奉使過海忽見漢家宫闕臺殿<lb/>
<pb n="KR3j0185_WYG_025-13a"/>
如在目前使人因具衣冠向闕而拜須㬰風駛舟行遂<lb/>
迷所在又酉陽雜俎云有人掘井深已倍常井數丈不<lb/>
見水忽聞向下車馬人物喧閧之聲近如隔壁出以告<lb/>
州將州將遣數人驗之不誣欲奏其事恐涉怪而止遽<lb/>
令塞之又湘潭界中有寺名方廣每至四月朔日在東<lb/>
壁則照見維揚宮府樓堞居民宇舍影著壁上亦物物<lb/>
可數又家弟公叙曽夜宿福清紫㣲院至三鼔忽聞院<lb/>
後讙呼買物之聲正如城市皆是浙音達旦而止明日<lb/>
<pb n="KR3j0185_WYG_025-13b"/>
起視皆髙山峻壁也寺僧云一歲之中凡數次如此人<lb/>
謂之鬼市隂冥之事盖有非人意所能測者<lb/>
　　諧噱<lb/>
　　頌蟲<lb/>
荆公禹玉熙寧中同在相府一日同侍朝忽有蝨自荆<lb/>
公襦領而上直縁其鬚上顧之而笑公不自知也朝退<lb/>
禹玉指以告公公命從者去之禹玉曰未可輕去輒獻<lb/>
一言以頌蝨之功公曰如何禹玉笑而應曰屢遊相鬚<lb/>
<pb n="KR3j0185_WYG_025-14a"/>
曽經御覽荆公亦為之解頤<lb/>
　　長年術<lb/>
莆傅正知杭州有術士請謁盖年踰九十而猶有嬰兒<lb/>
之色傅正接之甚歡因訪以長年之術答曰某術甚簡<lb/>
而易行他無所忌唯當絶色慾耳傅正俛思良久曰若<lb/>
然則壽雖千歲何益<lb/>
　　崖州地望最重<lb/>
丁晉公自崖州還與客㑹飲一客論及天下地理謂四<lb/>
<pb n="KR3j0185_WYG_025-14b"/>
坐曰海内州郡何處最為雄盛晉公曰唯崖州地望最<lb/>
重客問其故答曰朝廷宰相只作彼州司户參軍他州<lb/>
何可及也<lb/>
　　海南人情不惡<lb/>
東坡自海南還過潤州州牧故人也出郊迓之因問海<lb/>
南風土人情如何東坡云風土極善人情不惡某初離<lb/>
昌化時有十數父老皆攜酒饌直至舟次相送執手泣<lb/>
涕而去且曰此囘與内翰相别後不知甚時再得相見<lb/>
<pb n="KR3j0185_WYG_025-15a"/>
　　應舉忌落字<lb/>
栁冕秀才性多忌諱應舉時同輩與之語有犯落字者<lb/>
則忿然見于詞色僕夫誤犯輒加杖楚常語安樂為安<lb/>
康忽聞榜出亟遣人視之須㬰僕還冕即迎問曰我得<lb/>
否乎僕應曰秀才康了也<lb/>
　　臠壻<lb/>
今人于榜下擇壻號臠壻其語盖本諸袁山松尤無義<lb/>
理其間或有意不願就而為貴勢豪族擁逼而不得辭<lb/>
<pb n="KR3j0185_WYG_025-15b"/>
者有一新貴少年有風姿為貴族之有勢力者所慕命<lb/>
十數僕擁致其第少年欣然而行畧不辭遜既至觀者<lb/>
如堵須㬰有衣金紫者出曰某惟一女亦不至醜陋願<lb/>
配君子可乎少年鞠躬謝曰寒微得托迹髙門固幸待<lb/>
更歸家試與妻子商量如何衆皆大笑而散<lb/>
　　作詩圖對偶親切<lb/>
魏達可朝奉喜為謔談嘗云李廷彦獻百韻詩于一上<lb/>
官其間有句云舍弟江南没家兄塞北亡上官䀌然哀<lb/>
<pb n="KR3j0185_WYG_025-16a"/>
之曰不意君家凶禍重併如是廷彦遽起自解曰實無<lb/>
此事但圖對屬親切耳<lb/>
　　作邀僧夜話詩<lb/>
許義方妻劉氏每以端潔自許義方嘗出經年忽一日<lb/>
歸語其妻曰獨處無聊得無時與隣里親戚往還乎劉<lb/>
曰自君之出唯閉户自守足未嘗履閾義方咨歎不已<lb/>
又問何以自娛答曰唯時作小詩以適情耳義方欣然<lb/>
命取詩觀之開卷第一篇題云月夜招隣僧閒話<lb/>
<pb n="KR3j0185_WYG_025-16b"/>
　　汎志<lb/>
　　複名<lb/>
東漢人無複名者或以問鄉貢進士方絢絢云王莽時<lb/>
禁用兩字名盖沿襲所致<lb/>
　　麻胡<lb/>
今人呼麻胡以怖小兒其説有二朝野僉載云偽趙石<lb/>
勒虎以麻將軍秋為帥秋胡人暴戾好殺國人畏之市<lb/>
有兒啼母輒恐之曰麻胡來啼聲即絶至今以為故事<lb/>
<pb n="KR3j0185_WYG_025-17a"/>
又大業拾遺云煬帝將幸江都令將軍麻胡濬汳胡虐<lb/>
用其民每以木鵝為試鵝流不迅謂濬河不深皆抵死<lb/>
百姓惴慄常呼其名以恐小兒小兒夜啼不止呼麻胡<lb/>
來應時止大業拾遺在僉載前當以拾遺為是或云胡<lb/>
本名祐胡者為其多髭髯也<lb/>
　　李庭珪墨<lb/>
唐末墨工李起與其子庭珪自易水渡江遷居歙州本<lb/>
姓奚江南賜姓李氏庭珪始名庭邽其後改之故世有<lb/>
<pb n="KR3j0185_WYG_025-17b"/>
奚庭珪墨又有李庭邽墨或有作庭珪字者偽也墨亦不<lb/>
精庭珪之弟之子文用皆能世其業然皆不及庭珪祥<lb/>
符中治昭應宫用庭珪墨為染飾今人間所有皆其時<lb/>
餘物耳有貴族偶誤遺一丸于池中疑為水所壊因不<lb/>
復取既踰月臨池飲又墜一金器焉乃令善水者取之<lb/>
併得其墨光色不變表裏如新其人益寳蔵之<lb/>
　　風土<lb/>
　　土宜<lb/>
<pb n="KR3j0185_WYG_025-18a"/>
陜西鳳州妓女雖不盡妖麗然手皆纖白州堤境内所<lb/>
生栁翠色尤可愛與他處不同又公庫多美醖故世言<lb/>
鳯州有三出謂手栁酒也宣城士人李愈云吾鄉有四<lb/>
出問何物答曰漆栗筆蜜<lb/>
　　動植<lb/>
　　禽鳥有智<lb/>
鸂䳵能勑水故水宿而物莫能害鴆能巫步禁蛇故食<lb/>
蛇啄木遇蠧穴能以嘴畫字成符即蠧虫自出鵲有隠<lb/>
<pb n="KR3j0185_WYG_025-18b"/>
巢木故鷙鳥莫能見燕銜泥避戊巳日故巢固而不傾<lb/>
鸛有長水石故能於巢中養魚而水不涸燕惡艾雀欲<lb/>
奪其巢即銜艾置其巢中燕遂避去此皆鳥之有智者<lb/>
也<lb/>
　　鴆<lb/>
有人任嶺南官至山寺登厠忽有異禽飛集厠前石上<lb/>
跳躍作聲若巫家之禹步者須㬰石裂出一青蛇乃銜之<lb/>
而去見者大駭問寺僧云正鴆鳥也盖惟食毒蛇乃能<lb/>
<pb n="KR3j0185_WYG_025-19a"/>
成其毒<lb/>
　　又<lb/>
蘄州黄梅山有鴆巢于山巖大木中狀類訓狐聲如擊<lb/>
腰鼓巢下數十步無生草每春生子能飛乃送出山唯<lb/>
二雌雄獨留此與金山石穴二鷂無異<lb/>
　　百勞<lb/>
百勞一名梟一名鵙能捕燕雀諸小禽食之又能禁蛇<lb/>
以其食母不孝故古人賜梟羮又標其首于木故後人<lb/>
<pb n="KR3j0185_WYG_025-19b"/>
標賊首以示衆者謂之梟首余嘗偶居北阿鎮小寺寺<lb/>
後喬木數株有梟巢其上凡生八子子大能飛身皆與<lb/>
母等求食益急母勢不能供即避伏荆棘間羣子噪逐<lb/>
不已母知必不能逃乃仰身披翅而臥任衆子啄食至<lb/>
盡乃散去就視惟毛嘴存焉<lb/>
　　毬魚<lb/>
海中異物不知名者甚多人大抵以狀名之朱崖之傍<lb/>
有物正如鞠大小質狀無異亦有紋如線語味極肥美<lb/>
<pb n="KR3j0185_WYG_025-20a"/>
土人但呼為毬魚<lb/>
　　種松令偃盖<lb/>
蘇伯材奉議云凡欲松偃盖極不難栽時當去松中大<lb/>
根惟留四旁鬚根則無不偃盖<lb/>
<pb n="KR3j0185_WYG_025-21a"/>
　　稗史<hi>仇逺</hi>
　　志孝<lb/>
　　刲股批乳<lb/>
吾里堂溪袁鎮天性篤孝父晩年得心疾體羸幾死一<lb/>
日刲股肉和湯液以進疾乃愈活十五年而殁家君諱<lb/>
聞祥值母病經年每輿醫捜藥皆不愈家君炷香告天<lb/>
刃其右乳煎糜以食僅延母氏數月之命石門毛良孫<lb/>
父久患腹痛濱死良孫密刲股託他肉以食之父病尋<lb/>
<pb n="KR3j0185_WYG_025-21b"/>
愈隣家陸氏母病一月危子淬刃批左乳以食之亦愈<lb/>
又有毛婦丁氏養姑甚孝姑病刲股肉作羮食之而痊<lb/>
嗟夫刲肉一也或生或死豈非命耶或者誚割傷股膚<lb/>
為非孝則過矣夫身乃父母之身也父母病茍可以身<lb/>
代亦為之矧臠肉之足惜乎古人所謂身體髪膚受之<lb/>
父母不敢毁傷者其意謂鬭狠猖獗殘形之類耳若夫<lb/>
剜所受之肉活幾死之親發于真情自不容己烏可謂<lb/>
之非孝乎聖人復生不易吾言矣<lb/>
<pb n="KR3j0185_WYG_025-22a"/>
　　志善<lb/>
　　富隣還劵<lb/>
天台縣有宋氏家本富後貧築廬于隣家作一詩與之<lb/>
曰自嘆年來刺骨貧吾廬今已屬西隣殷勤說與東西<lb/>
栁他日相逢是路人富者讀之惻然即以券還之亦不<lb/>
索其值鄉人嘉其誼<lb/>
　　志賢<lb/>
　　謙益<lb/>
<pb n="KR3j0185_WYG_025-22b"/>
徐司户逸字無競天台人號竹溪又號抱獨子少與朱<lb/>
文公為友公提舉東常平日過天台訪其家燃燈夜話<lb/>
至鐘鳴而别公嘗托無競作謝恩表書曰可放筆力稍<lb/>
低使人見之無假手之意也其受人推奬如此<lb/>
　　賢母<lb/>
淳祐初元浙漕王楚子文遭論罷官以母夫人年髙托<lb/>
言得除以悅母意母曰我已知之汝父昔以諫諍忤時<lb/>
相罷去國今汝又如此吾方以為喜汝復何憂<lb/>
<pb n="KR3j0185_WYG_025-23a"/>
　　侵𦵏塋地<lb/>
李佾字子列奉化江口人也人有侵𦵏其先塋之側或<lb/>
曰請訟之子列曰訟則彼合徙柩也昔季武子成寢杜<lb/>
氏之𦵏在西階之下請合𦵏猶許之此特鄰逼爾初豈<lb/>
害吾事也况𦵏已揜蔵忍使之暴露耶鄉曲賢之<lb/>
　　志言<lb/>
　　桃符<lb/>
洪平齋新第後上衛王書自宰相至州縣無不指摭其<lb/>
<pb n="KR3j0185_WYG_025-23b"/>
短大槩云昔之宰相端委廟堂進退百官今之宰相招<lb/>
權納賄倚勢作威而已凡及一職必如上式末俱用而<lb/>
已二字時相怒十年不調洪有桃符云未得之乎一字<lb/>
力只因而已十年閒<lb/>
　　後學訓<lb/>
慈湖訓後學云腹不飽詩書甚于餒目不接前輩甚于<lb/>
瞽身不逺聲利甚于穽骨不脫俗氣甚于痼<lb/>
　　理到之言<lb/>
<pb n="KR3j0185_WYG_025-24a"/>
楊敬仲先生曰仕宦以孤寒為安身讀書以飢餓為進<lb/>
道骨肉以不得信為平安朋友以相見疎為久要理到<lb/>
之言也<lb/>
　　志異<lb/>
　　狙猿朝廟<lb/>
道州有舜祠凡遇正月初吉山狙羣聚于祠傍以千百<lb/>
數跳踉奮擲狂奔疾超如是者五日而後去次猿亦如<lb/>
之三日乃去土人謂之狙猿朝廟<lb/>
<pb n="KR3j0185_WYG_025-24b"/>
　　志恢<lb/>
　　好竒<lb/>
江西古喻蕭太山好竒之士也名其堂曰堂堂堂亭曰<lb/>
亭亭亭越東持節某提舉江西日蕭延飲徧歴亭館次<lb/>
觀其扁至洞公因戲之曰此何不名曰洞洞洞蕭為不<lb/>
懌<lb/>
　　優戲<lb/>
至元丙子北兵入杭廟朝為虚有金姓者世為伶官流<lb/>
<pb n="KR3j0185_WYG_025-25a"/>
離無所歸一日道遇左丞范文虎向為宋殿帥時熟其<lb/>
為人謂金曰來日公宴汝來獻伎不愁貧賤也如期往<lb/>
為優戲作諢云某寺有鍾寺奴不敢擊者數日主僧問<lb/>
故乃言鍾樓有巨神神怪不敢登也主僧亟往視之神<lb/>
即跪伏投拜主僧曰汝何神也答曰鍾神主僧曰既是<lb/>
鍾神如何投拜衆皆大笑范為之不懌其人亦不顧卒<lb/>
以不遇識者莫不多之嗟夫凡人當困苦之中忽得所<lb/>
謁不低首下心以順承其意則諂貌諛詞以務悅其心<lb/>
<pb n="KR3j0185_WYG_025-25b"/>
求固其寵惟恐失之伶人以亡國之餘濱危隣死乃致<lb/>
譏于所欲活之人快其忠憤亦賢矣哉<lb/>
　　罔两<lb/>
上虞鄭宰治邑有聲及代去邑人作旗帳餞之其一云<lb/>
鄭君製錦天下無一封紫詔覲皇都邑人借留不肯住<lb/>
誰能舉網羅雙鳬鄭大喜毎有宴集必出示之其弟亦<lb/>
作宰而歸無有餞辭頗以為羞乃曰此非頌兄之美乃<lb/>
譏兄也網即罔雙即兩鳬即鴨其意以為罔兩鴨也兄<lb/>
<pb n="KR3j0185_WYG_025-26a"/>
怒命焚之<lb/>
　　諱名<lb/>
錢大參良臣自諱其名其幼子頗慧凡經史中有良臣<lb/>
字輒改之一日讀孟子今之所謂良臣古之所謂民賊<lb/>
也遂改云今之所謂爹爹古之所謂民賊也可笑可笑<lb/>
<pb n="KR3j0185_WYG_025-27a"/>
　　志林<hi>蘇軾</hi>
　　太行卜居<lb/>
栁仲舉自共城來搏大官米作飯食我且言百泉之竒<lb/>
勝勸我卜鄰此心飄然已在太行之麓矣元祐三年九<lb/>
月七日東坡居士書<lb/>
　　范蜀公呼我卜鄰<lb/>
范蜀公呼我卜鄰許下許下多公卿而我簔衣篛笠放<lb/>
蕩于東坡之上豈復能事公卿哉居人久放浪不覺有<lb/>
<pb n="KR3j0185_WYG_025-27b"/>
病忽然持養百病皆作如州縣久不治因循茍簡亦曰<lb/>
無事忽遇能吏百弊紛然非數月不能清浄也要且堅<lb/>
忍不退所謂一勞永逸也<lb/>
　　合江樓下戲<lb/>
合江樓下秋碧浮空光揺几席之上而有茅店廬屋七<lb/>
八間横斜砌下今歲大水再至居人散避不暇豈無寸<lb/>
土可遷而乃眷眷不去常為人眼中沙乎<lb/>
　　臨臯閒題<lb/>
<pb n="KR3j0185_WYG_025-28a"/>
臨臯亭下八十數步便是大江其半是峨嵋雪水吾飲<lb/>
食沐浴皆取焉何必歸鄉哉江山風月本無常主閒者<lb/>
便是主人聞范子豐新第園池與此孰勝所以不如君<lb/>
子上無兩稅及助役錢爾<lb/>
　　陳氏草堂<lb/>
慈湖陳氏草堂瀑流出兩山間落于堂後如懸布崩雪<lb/>
如風中絮如羣鶴舞參寥子問主人乞此地養老主人<lb/>
許之東坡居士投名作供養主龍丘子欲作庫頭參寥<lb/>
<pb n="KR3j0185_WYG_025-28b"/>
子不納云待汝一口吸盡此水令汝作<lb/>
　　戲書顏囬事<lb/>
顔囘簞食瓢飲其為造物者費亦省矣然且不免于夭<lb/>
折使囘更喫得兩簞食半瓢飲當更不活得二十九歳<lb/>
然造物者輒支盜跖兩日禄料足為囘七十年糧矣但<lb/>
恐囘不要耳<lb/>
　　辨荀卿言青出於藍<lb/>
荀卿云青出于藍而青于藍氷生于水而寒于水世之<lb/>
<pb n="KR3j0185_WYG_025-29a"/>
言弟子勝師者輒以此為口實此無異夢中語青即藍<lb/>
也氷即水也釀米為酒殺羊豕以為膳羞曰酒甘於米<lb/>
膳羞美于羊雖兒童必笑之而荀卿以是為辨信其醉<lb/>
夢顛倒之言以至論人之性皆此類也<lb/>
　　顏躅巧於安貧<lb/>
顔躅與齊王遊食必太牢出必乗車妻子衣服麗都躅<lb/>
辭去曰玉生于山制則破焉非不寳貴也然而太璞不完<lb/>
士生于鄙野推選則禄焉非不尊遂也然而精神不全<lb/>
<pb n="KR3j0185_WYG_025-29b"/>
躅願得歸晩食以當肉安步以當車無罪以當貴清浄<lb/>
貞正以自娛嗟乎戰國之士未有如魯連顔躅之賢者<lb/>
也然而未聞道也晩食以當肉安步以當車是猶然有<lb/>
意于肉于車也晩食自美安步自適取其美與適足矣<lb/>
何以當肉與車為哉雖然躅可謂巧于居貧者也未飢<lb/>
而食雖八珍猶草木也使草木如八珍惟晩食為然躅<lb/>
固巧矣然非我之久于貧不能知躅之巧也<lb/>
　　李邦直言周瑜<lb/>
<pb n="KR3j0185_WYG_025-30a"/>
李邦直言周瑜二十四經畧中原今吾四十但多睡善<lb/>
飯賢愚相逺如此安上言吾子以快活未知孰賢與否<lb/>
　　劉聰吳中髙士二事<lb/>
劉聰聞當為須遮國王則不復懼死人之愛富貴有甚<lb/>
於生者月犯少㣲吳中髙士求死不得人之好名有甚<lb/>
於生者<lb/>
　　劉伯倫<lb/>
劉伯倫常以鍤自隨曰死即埋我蘓子曰伯倫非達者<lb/>
<pb n="KR3j0185_WYG_025-30b"/>
也棺槨衣衾不害為達茍為不然死即已矣何必更埋<lb/>
　　劉凝之沈士麟<lb/>
梁史劉凝之為人認所著履即與之此人後得所失履<lb/>
送還不肯復取又沈士麟亦為鄰人認所著履士麟笑<lb/>
曰是卿履耶即與之鄰人得所失履送還士麟曰非卿<lb/>
履耶笑而受之此雖小事然處事當如士麟不當如凝<lb/>
之也<lb/>
　　八蜡三代之戲禮<lb/>
<pb n="KR3j0185_WYG_025-31a"/>
八蜡三代之戲禮也歲終聚戲此人情之所不免也因<lb/>
附以禮義亦曰不徒戲而已矣祭必有尸無尸曰奠始<lb/>
死之奠與釋奠是也今蜡謂之祭盖有尸也猫虎之尸<lb/>
誰當為之置鹿與女誰當為之非倡優而誰葛帶榛杖<lb/>
以喪老物黄冠草笠以尊野服皆戲之道也子貢觀蜡<lb/>
而不悅孔子譬之曰一張一弛文武之道盖為是也<lb/>
　　記朝斗<lb/>
紹聖二年五月望日敬造真一法酒成請羅浮道士鄧<lb/>
<pb n="KR3j0185_WYG_025-31b"/>
守安拜奠北斗真君將奠雨作已而清風肅然雲氣解<lb/>
駮月星皆見魁標皆爽徹奠隂雨如初謹拜手稽首而<lb/>
記其事<lb/>
　　唐村老人言<lb/>
儋爾進士黎子雲言城北十五里許有唐村庄民之老<lb/>
曰允從者年七十餘問子雲言宰相何苦以青苗錢困<lb/>
我于官有益乎予雲言官患民貧富不均富者逐什一<lb/>
益富貧者取倍稱至鬻田質口不能償故為是法以均<lb/>
<pb n="KR3j0185_WYG_025-32a"/>
之允從笑曰貧富之不齊自古已然雖天公不能齊也<lb/>
子欲齊之乎民之有貧富猶器用之有厚薄也子欲磨<lb/>
其厚等其薄厚者未動而薄者先穴矣元符三年子雲<lb/>
過予言此負薪能談王道正謂允從輩耶<lb/>
　　讀壇經<lb/>
近讀六祖壇經指說法報化三身使人心開目明然尚<lb/>
少一喻試以喻眼見是法身能見是報身所見是化身<lb/>
何謂見是法身眼之見性非有非無無眼之人不免見<lb/>
<pb n="KR3j0185_WYG_025-32b"/>
黑眼枯晴亡見性不滅故云見是法身何謂能見是報<lb/>
身見性雖存眼根不具則不能見若能安養其根不為<lb/>
物障常使光明洞徹見性乃全故云能見是報身何謂<lb/>
所見是化身根性既全一彈指頃所見千萬縱横變化<lb/>
俱是妙用故云所見是化身此喻既立三身愈明如此<lb/>
是否<lb/>
　　改觀音呪<lb/>
觀音經云呪咀諸毒藥所欲害身者念彼觀音力還著<lb/>
<pb n="KR3j0185_WYG_025-33a"/>
於本人東坡居士曰觀音慈悲者也今人遭呪咀念觀<lb/>
音之力而使還著于本人則豈觀音之心哉今改之曰<lb/>
呪咀諸毒藥所欲害身者念彼觀音力兩家摠没事<lb/>
　　誦經帖<lb/>
東坡食肉誦經或云不誦坡取水潄口或云一碗水如<lb/>
何潄得坡云慙愧闍黎㑹得<lb/>
　　誦金剛經帖<lb/>
蔣仲甫聞之孫景修近歲有人鑿山取銀礦至深處聞<lb/>
<pb n="KR3j0185_WYG_025-33b"/>
有人誦經聲發之得一人云吾亦取礦者以窟壊不能<lb/>
出居此不知幾年平生誦金剛經自隨每有饑渇之念<lb/>
即若有人自腋下以餅餌遺之殆此經變現也道家言<lb/>
守一若饑一與之糧若渇一與之漿此人于經中豈所<lb/>
謂得一者乎<lb/>
　　袁宏論佛説<lb/>
袁宏漢紀曰浮屠佛也西域天竺國有佛道焉佛者漢<lb/>
言覺也將以覺悟羣生也其教也以修善慈心為主不<lb/>
<pb n="KR3j0185_WYG_025-34a"/>
殺生専務清浄其精者為沙門沙門漢言息也盖息意<lb/>
去欲歸于無為又以為人死精神不滅隨復受形生時<lb/>
善惡皆有報應故貴行修善道以煉精神以至無生而<lb/>
得為佛也東坡居士曰此殆中國始知有佛時語也雖<lb/>
淺近大畧具足矣野人得鹿正爾煑食之耳其後賣與<lb/>
市人遂入公庖中饌之百方然鹿之所以美未有絲毫<lb/>
加于煑食時也<lb/>
　　贈邵道士<lb/>
<pb n="KR3j0185_WYG_025-34b"/>
耳如芭蕉心如蓮花百節疏通萬竅玲瓏來時一去時<lb/>
八萬四千此義出楞嚴世未有知之者也元符三年九<lb/>
月二十一日書贈都嶠邵道士<lb/>
　　記夢叅寥茶詩<lb/>
昨夜夢參寥師攜一軸詩見過覺而記其飲茶詩兩句<lb/>
云寒食清明都過了石泉槐火一時新夢中問火固新<lb/>
矣泉何故新答曰俗以清明淘井當續成詩以紀其事<lb/>
　　題李岩老<lb/>
<pb n="KR3j0185_WYG_025-35a"/>
南岳李岩老好睡衆人食飽下碁岩老輒就枕閱數局<lb/>
乃一展轉云<hi>一本云字下曰我始一局</hi>君幾局矣東坡曰岩老常用<lb/>
四脚碁盤只着一色黒子昔與邊韶敵手今被陳摶饒<lb/>
先着時自有輸贏着了並無一物歐陽公詩云夜凉吹<lb/>
笛千山月路暗迷人百種花碁罷不知人換世酒闌無<lb/>
奈客思家殆是類也<lb/>
　　記道人戲語<lb/>
紹聖二年五月九日都下有道人坐相國寺賣諸禁方<lb/>
<pb n="KR3j0185_WYG_025-35b"/>
緘題其一曰賣賭錢不輸方少年有博者以千金得之歸<lb/>
發視其方曰但止乞頭道人亦鬻術矣戯語得千金然<lb/>
亦未嘗欺少年也<lb/>
　　卓契順禅話<lb/>
蘇臺定恵院浄人卓契順不逺數千里陟嶺渡海候無<lb/>
恙于東坡東坡問將甚麽土物來順展兩手坡云可惜<lb/>
許數千里空手來順作荷擔勢信步而去<lb/>
　　僧文葷食名<lb/>
<pb n="KR3j0185_WYG_025-36a"/>
僧謂酒為般若湯謂魚為水梭花雞為鑚籬菜竟無所<lb/>
益但欺而已世常笑之人有為不義而文之以美名者<lb/>
與此何異哉<lb/>
　　付僧惠誠遊吴中代書十二<lb/>
妙摠師叅寥子予友二十餘年矣世所<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>知其詩文所<lb/>
不知者盖過于詩文也<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>好面折人過失然人知其無<lb/>
心如虛舟之觸物盖未嘗有怒者<lb/>
徑山長老維琳行峻而通文麗而清始徑山祖師有約<lb/>
<pb n="KR3j0185_WYG_025-36b"/>
後世止以甲乙住持予謂以適事之宜而廢祖師之約<lb/>
當于山門選用有徳乃以琳嗣事衆初有不悅其人然<lb/>
終不能勝悅者之多且公也今則大定矣<lb/>
杭州圓照律師志行苦卓教法通洽晝夜行道二十餘<lb/>
年矣無一念須有作相自辨才歸寂後道俗皆宗之<lb/>
秀州本覺寺一長老少盖有名進士自文字言語悟入<lb/>
至今以筆研作佛事所與游皆一時文人<lb/>
浄慈楚明長老自越州來始有㫖召小本禪師住法雲<lb/>
<pb n="KR3j0185_WYG_025-37a"/>
寺杭人憂之曰本去則浄慈衆散矣余乃以明嗣事衆<lb/>
不散加多益千餘人<lb/>
蘇州仲殊師利和尚能文善詩及歌詞皆操筆立成不<lb/>
㸃竄一字予曰此僧胸中無一毫髪事故樂與之遊<lb/>
蘇州定慧長老守欽予初不識比至恵州欽使侍者卓<lb/>
契順來問予安否且寄十詩予題其後曰此僧清逸絶<lb/>
俗語有璨忍之通而詩無島可之寒予徃來呉中久矣<lb/>
而不識此僧何也<lb/>
<pb n="KR3j0185_WYG_025-37b"/>
下天竺浄慧禪師思義學行甚髙諳練世事髙麗非時<lb/>
遣僧來予方請其事于朝使義館之義日與講佛法詞辨<lb/>
蜂起夷僧莫能測又具得其情以告盖其才有過人者<lb/>
孤山思聪聞復師作詩清逺如畫工而雅逸愛放而不<lb/>
流其為人稱其詩<lb/>
祥符寺可久垂雲清順三闍黎皆予監郡日所與徃還<lb/>
詩友也清介貧甚食僅足而久幾于不足也然未嘗有<lb/>
憂色老矣不知尚健否<lb/>
<pb n="KR3j0185_WYG_025-38a"/>
法穎沙彌參寥子之法孫也七八歲事師如成人上元<lb/>
夜予作樂滅慧穎坐一夫肩上顧之予謂曰出家兒亦<lb/>
看燈耶穎愀然變色若無所容啼呼求去自爾不復出<lb/>
嬉游今六七年矣後當嗣參寥者<lb/>
予在恵州有永嘉羅漢院僧恵戒來謂曰明日當還浙<lb/>
東問所欲幹者予無以答之獨念吳越多名僧與予善<lb/>
者常十九偶録此數人以授恵戒使歸見之致予意且<lb/>
謂道予居此起居飲食狀以解其念也信筆書紙語無<lb/>
<pb n="KR3j0185_WYG_025-38b"/>
倫次又當尚有漏落者方醉不能詳也紹聖二年東坡<lb/>
居士書<lb/>
　　王烈石髓<lb/>
王烈入山得石髓懐之以餉嵇叔夜叔夜視之則堅為<lb/>
石矣當時若杵碎或錯磨食之豈不賢于雲母鍾乳輩<lb/>
哉然神仙要有定分不可力求退之有言我能詰曲自<lb/>
世間安能從汝巢神仙如退之性氣雖出世間人亦不<lb/>
能容叔夜婞直又甚于退之也<lb/>
<pb n="KR3j0185_WYG_025-39a"/>
　　三老語<lb/>
嘗有三老人相遇或問之年一人曰吾年不可記但憶<lb/>
少年時與盤古有舊一人曰海水變桑田時吾輒下一<lb/>
籌爾來吾籌已滿十間屋一人曰吾所食蟠桃棄其核<lb/>
於崑崙山下今已與崑崙山齊矣以余觀之三子者與<lb/>
蜉蝣朝菌何以異哉<lb/>
　　桃花悟道<lb/>
世人有見古徳見桃花悟道者争頌桃花便將桃花作<lb/>
<pb n="KR3j0185_WYG_025-39b"/>
飯五十年轉没交涉正如張長史見擔夫與公主争路<lb/>
而得草書之氣欲學長史書便曰就擔夫求之豈可得<lb/>
哉<lb/>
　　修身厯<lb/>
子由言有一人死而復生問㝠官如何修身可以免罪<lb/>
答曰子宜置一卷厯晝日之所為莫夜必記之但不記<lb/>
者是不可言不可作也無事静坐便覺一日似兩日若<lb/>
能處置此生常似今日得至七十便是百四十歲人世<lb/>
<pb n="KR3j0185_WYG_025-40a"/>
間何藥可能有此效既無反惡又省藥錢此方人人收<lb/>
得但苦無好湯使多嚥不下晁無咎言司馬温公有言<lb/>
吾無過人者但平生所為未嘗有不可對人言者耳予<lb/>
亦記前輩有詩曰怕人知事莫萌心皆至言可終身守<lb/>
之<lb/>
　　録趙貧子語<lb/>
趙貧子謂人曰子神不全其人不服曰吾僚友萬乗螻<lb/>
蟻三軍糠粃富貴而晝夜生死何謂神不全乎貧子笑<lb/>
<pb n="KR3j0185_WYG_025-40b"/>
曰是血氣所扶名義所激非神之功也明日問其人曰<lb/>
子父母在乎曰亡久矣嘗夢見乎曰多矣夢中知其亡<lb/>
乎抑以為存也曰皆有之貧子曰父母之存亡不待計<lb/>
議而知者也晝日問子則不思而對夜夢見之則以亡<lb/>
為存死生之于夢覺有間矣物之眩子而難知者甚於<lb/>
父母之存亡子自以神全而不學可憂也哉予嘗與共<lb/>
語故録之<lb/>
　　記與歐公語<lb/>
<pb n="KR3j0185_WYG_025-41a"/>
歐陽文忠公嘗言有患疾者醫問其得疾之由曰乘船<lb/>
遇風驚而得之醫取多年柂牙為柂工手汗所漬處刮<lb/>
末雜丹砂伏神之流飲之而愈今本草注别藥性論云<lb/>
止汗用麻黄根節及故竹扇為末服之文忠因言醫以<lb/>
意用藥多此比初似兒戲然或有驗殆未易致詰也予<lb/>
因謂公以筆墨燒灰飲學者當治昏惰耶推此而廣之<lb/>
則飲伯夷之盟水可以療貪食比干之餕餘可以已佞<lb/>
䑛樊噲之盾可以治怯嗅西子之珥可以療惡疾矣公<lb/>
<pb n="KR3j0185_WYG_025-41b"/>
遂大笑元祐三年閏八月十七日舟行入潁州界坐念<lb/>
二十年前見文忠公于此偶記一時談笑之語聊復識<lb/>
之<lb/>
　　論貧士<lb/>
俗𫝊書生入官庫見錢不識或怪而問之生曰固知其<lb/>
為錢但怪其不在紙裹中耳予偶讀淵明歸去來詞云<lb/>
幼稚盈室瓶無儲粟乃知俗𫝊信而有徴使瓶有儲粟<lb/>
亦甚㣲矣此翁平生只于瓶中見粟也耶馬后夫人見<lb/>
<pb n="KR3j0185_WYG_025-42a"/>
大練以為異物晉恵帝問饑民何不食肉糜細思之皆<lb/>
一理也聊為好事者一笑永叔常言孟郊詩鬢邊雖有<lb/>
絲不堪織寒衣縱使堪織能得多少<lb/>
　　石崇家婢<lb/>
王敦至石崇家如厠脫故著新意色不怍厠中婢曰此<lb/>
客必能作賊也此婢能知人而崇乃令執事厠中殆是<lb/>
無所知也<lb/>
　　梁上君子<lb/>
<pb n="KR3j0185_WYG_025-42b"/>
近日頗多賊兩夜皆來入吾室吾近䕶魏王𦵏得數千<lb/>
緍畧已散去此梁上君子當是不知耳<lb/>
　　髙麗<lb/>
昨日見泗倅陳敦固道言胡孫作人狀折旋俯仰中度<lb/>
細觀之其相侮慢也甚矣人言㺯胡孫不知為胡孫所<lb/>
㺯其言頗有理故為記之又見淮東提舉黄實言見奉<lb/>
使髙麗人言所致贈作有假金銀錠夷人皆拆壊使露胎<lb/>
素使者甚不樂輒云非敢慢也恐北人有覘者以為真<lb/>
<pb n="KR3j0185_WYG_025-43a"/>
爾由此觀之髙麗所得吾賜物北人盖分之矣而或者<lb/>
不察謂北人不知髙麗朝我或以為異時可使牽制北<lb/>
人豈不誤哉今日又見三佛齊朝貢者過泗洲官吏妓<lb/>
樂紛紜郭外而雅髻獸面睢盱船中遂記胡孫㺯人語<lb/>
良有理故并記之<lb/>
　　記過合浦<lb/>
余自海康適合浦連日大雨橋梁大壊水無津涯自興<lb/>
亷村浄行院下乗小舟至官寨聞自此西皆漲水無復<lb/>
<pb n="KR3j0185_WYG_025-43b"/>
橋船或勸乗蜑並海即白石是日六月晦無月碇宿大<lb/>
海中天水相接星河滿天起坐四顧太息吾何數乗此<lb/>
險也已濟徐聞復厄于此乎稚于過在旁鼾睡呼不應<lb/>
所撰書易論語皆以自隨而世未有别本撫之而嘆曰<lb/>
天未欲使從是也吾輩必濟已而果然七月四日合浦<lb/>
記時元符三年也<lb/>
　　送人游浙東<lb/>
到杭州一游龍井謁辨才遺像仍持密雲團為獻龍井<lb/>
<pb n="KR3j0185_WYG_025-44a"/>
孤山下有石室室前有六一泉白而甘當往一酌湖上<lb/>
壽院竹極偉其傍智果院有參寥泉及新泉皆甘冷異<lb/>
常當時往一酌仍尋參寥子妙摠師之遺跡見穎沙彌<lb/>
亦當致意靈隠寺後髙峰塔一上五里上有僧不下三<lb/>
十餘年矣不知今在否亦可一往<lb/>
　　記承天夜游<lb/>
元豐六年十月十二日夜解衣欲睡月色入户欣然起<lb/>
行念無與樂者遂至承天寺尋張懐民亦未寢相與步<lb/>
<pb n="KR3j0185_WYG_025-44b"/>
于中庭庭下如積水空明水中藻荇交横盖竹栢影也<lb/>
何夜無月何處無竹栢但少閒人如吾兩人耳<lb/>
　　游沙湖<lb/>
黄州東南三十里為沙湖亦曰螺師店予買田其間因<lb/>
往相田得疾聞麻橋人龎安常善醫而聾遂往求療安<lb/>
常雖聾而穎悟絶人以紙畫字書不數字輒深了人意<lb/>
予戲之曰余以手為口君以眼為耳皆一時異人也疾<lb/>
愈與之同游清泉寺寺在蘄水郭門外二里許有王逸<lb/>
<pb n="KR3j0185_WYG_025-45a"/>
少洗筆泉水極甘下臨蘭溪溪水西流余作歌云山下<lb/>
蘭芽短浸溪松間沙路浄無泥蕭蕭暮雨子規啼誰道<lb/>
人生無再少君看流水尚能西休將白髪唱黄雞是日<lb/>
劇飲而歸<lb/>
　　遊白水書付過<lb/>
紹聖元年十月十二日與幼子過遊白水佛迹院浴於<lb/>
湯池熱甚其源殆可熟物循山而東少北有懸水百仭<lb/>
山八九折折處輒為潭深者磓石五丈不得其所止雪<lb/>
<pb n="KR3j0185_WYG_025-45b"/>
濺雷怒可喜可畏水厓有巨人迹數十所謂佛迹也暮<lb/>
歸倒行觀山燒火甚俛仰度數谷至江山月出擊汰中<lb/>
流掬㺯珠璧到家二鼔復與過飲酒食餘甘煑菜顧影<lb/>
頽然不復甚寐書以付過東坡翁<lb/>
　　記遊廬山<lb/>
僕初入廬山山谷竒秀平生所未見殆應接不暇遂發<lb/>
意不欲作詩已而見山中僧俗皆云蘇子瞻來矣不覺<lb/>
作一絶云芒鞵青竹杖自挂百錢遊可怪深山裏人人<lb/>
<pb n="KR3j0185_WYG_025-46a"/>
識故侯既自哂前言之謬又復作兩絶云青山若無素<lb/>
偃蹇不相親要識廬山面他年是故人又云自昔憶清<lb/>
賞初遊杳靄間如今不是夢真個是廬山是日有以陳<lb/>
令舉廬山記見寄者且行且讀見其中云徐凝李白之<lb/>
詩不覺失笑旋入開先寺主僧求詩因作一絶云帝遣<lb/>
銀河一派垂古來惟有謫仙辭飛流濺沫知多少不與<lb/>
徐凝洗惡詩往來山南地十餘日以為勝絶不可勝談<lb/>
擇其尤者莫如潄玉亭三峽橋故作此二詩最後與摠<lb/>
<pb n="KR3j0185_WYG_025-46b"/>
老同遊西林又作一絶云横看成嶺側成峯到處看山<lb/>
了不同不識廬山真面目只縁身在此山中作廬山詩<lb/>
盡於此矣<lb/>
　　記遊松風亭<lb/>
余嘗寓居恵州嘉祐寺縱步松風亭下足力疲乏思欲<lb/>
就林止息望亭宇尚在木末意謂是如何得到良久忽<lb/>
曰此間有甚麽歇不得處由是如挂鈎之魚忽得解脫<lb/>
若人悟此雖兵陣相接鼔聲如雷霆進則死敵退則死<lb/>
<pb n="KR3j0185_WYG_025-47a"/>
法當甚麽時也不妨熟歇<lb/>
　　儋耳夜書<lb/>
己夘上元余在儋耳有老書生數人來過曰良月佳夜<lb/>
先生能一出乎予欣然從之步城西入僧舍歴小巷民<lb/>
夷雜揉屠酤紛然歸舍已三鼓矣舍中掩闗熟寢已再<lb/>
鼾矣放杖而笑孰為得失問先生何笑盖自笑也然亦<lb/>
笑韓退之釣魚無得更欲逺去不知釣者未必得大魚<lb/>
也<lb/>
<pb n="KR3j0185_WYG_025-47b"/>
　　憶王子立<lb/>
僕在徐州王子立子敏皆館于官舍而蜀人張師厚來<lb/>
過二王方年少吹洞簫飲酒杏花下明年余謫黄州對<lb/>
月獨飲嘗有詩云去年花落在徐州對月酣歌美清夜<lb/>
今日黄州見花發小院閉門風露下盖憶與二王飲時<lb/>
也張師厚久已死今年子立復為古人哀哉<lb/>
　　記三養<lb/>
東坡居士自今日已往不過一爵一肉有尊客盛饌則<lb/>
<pb n="KR3j0185_WYG_025-48a"/>
三之可損不可増有召我者預以此先之主人不從而<lb/>
過是者乃止一曰安分以養福二曰寛胃以養氣三曰<lb/>
省費以養財元符三年八月<lb/>
　　謝魯元翰寄暖肚餅<lb/>
公昔遺余以暖肚餅其直萬錢我今報公亦以暖肚餅<lb/>
其價不可言中空而無眼故不漏上直而無耳故不懸<lb/>
以活潑潑為内非湯非水以赤厯厯為外非銅非鉛以<lb/>
念念不忘為項不解不縛以了了常知為腹不方不圓<lb/>
<pb n="KR3j0185_WYG_025-48b"/>
到希領取如不肯承當却以見還<lb/>
　　記六一語<lb/>
頃歲孫華老識歐陽文忠公嘗乗間以文字問之云無<lb/>
他術唯勤讀書而多為之自上世人患作文字少又懶<lb/>
讀書毎一篇出即求過人如此少有至者疵病不必待<lb/>
人指擿多作自能見之此公以其嘗試者告人故尤有<lb/>
味<lb/>
　說郛卷二十五上<lb/>
<pb n="KR3j0185_WYG_025-49a"/>
欽定四庫全書<lb/>
　說郛卷二十五下　　　　元　陶宗儀　撰<lb/>
　　緯畧<hi>髙似孫</hi>
　　食雪<lb/>
單于幽蘇武置大窖中絶不與飲食雨大雪武臥齧雪<lb/>
與氊毛并咽之段熲破羌羌復寇張掖熲下馬大戰力<lb/>
盡羌亦引退且行晝夜食雪四十日陳刪詩食雪天山<lb/>
近思歸海路長王維詩路遶天山雪家臨海樹秋温庭<lb/>
<pb n="KR3j0185_WYG_025-49b"/>
筠詩紅淚文姬洛水春白頭蘇武天山雪三詩皆用蘇<lb/>
武事而庭筠末句甚竒<lb/>
　　旁午<lb/>
儀禮曰度尺而午注曰一縱一横曰午漢書霍光𫝊曰<lb/>
使者旁午師古曰一縱一横為午猶言交横也盖用此<lb/>
意劉向𫝊曰螽螟<graphic n="KR1123" url="https://raw.githubusercontent.com/kanripo/KR-Gaiji/master/images/KR1123.png" mimeType="image/png"/>午如淳曰<graphic n="KR1123" url="https://raw.githubusercontent.com/kanripo/KR-Gaiji/master/images/KR1123.png" mimeType="image/png"/>午猶言雜㳫也<lb/>
　　乾鵲<lb/>
詩人以乾鵲對濕螢唯王荆公以為䖍字音見于鵲之<lb/>
<pb n="KR3j0185_WYG_025-50a"/>
疆疆易統卦曰鵲者陽鳥先物而動先事而應淮南子<lb/>
曰乾鵲知來而不知往此修短之分也<lb/>
　　碧芙蓉頌<lb/>
顔延之碧芙蓉頌曰澤芝芳豔擅奇水屬練氣紅荷比<lb/>
符縹玉擢麗滄池飛暎雲屋實紀仙方名書靈躅水屬<lb/>
二字前未見人用齊王融謝紫鮓啟曰東越水羞實罄<lb/>
乗時之美南荆任土方揖鮓魚之味劉孝威謝藕啟曰<lb/>
凡厥水羞莫敢相輩水羞二字亦新<lb/>
<pb n="KR3j0185_WYG_025-50b"/>
　　箕子名<lb/>
司馬彪莊子注曰箕子名胥餘書𫝊所不載<lb/>
　　茂陵中書<lb/>
武帝遺詔以雜道書四十卷置棺中元康二年河東功<lb/>
曹李及入上黨抱犢山採藥于巖室中得此書盛以金<lb/>
箱卷後題日月是武帝時也河東太守張純以箱及書<lb/>
奏上之武帝時左右見之流涕曰此是帝崩時殯物宣<lb/>
帝愴然以書付茂陵宋元憲公詩怪牒汲郡來幽經茂<lb/>
<pb n="KR3j0185_WYG_025-51a"/>
陵聚此事與蘭亭入昭陵相類<lb/>
　　笳却敵<lb/>
晉劉琨在晉陽為邊騎所圍乃乗月登樓清嘯賊聞之<lb/>
皆悽然長嘆中夜奏哀笳賊又流涕並棄圍走劉疇為<lb/>
郡敵欲害之疇無懼色援笳而吹為出塞之聲以動其<lb/>
遊客之思于是敵人垂涕而去二公皆以笳聲却敵真<lb/>
壯士也<lb/>
　　獵碣<lb/>
<pb n="KR3j0185_WYG_025-51b"/>
周宣王石鼔文韋應物韓退之最所贊善如老杜李潮<lb/>
八分小篆歌亦曰陳倉石鼔又已訛唯歐陽公以為可<lb/>
疑者三蘇朂載記曰石鼔文謂之獵碣共十鼔其文則<lb/>
史籀所篆周宣王所創獵碣二字甚生蘇氏用此必有<lb/>
所據任昉述異記曰崆峒山有堯碑禹碣亦用碣字<lb/>
　　燒香<lb/>
佛圖澄𫝊曰襄國城塹水源暴竭石勒問澄澄曰今當<lb/>
勑龍取水乃置澄上坐繩床燒安息香呪數百言水大<lb/>
<pb n="KR3j0185_WYG_025-52a"/>
至李相之賢已集曰燒香盖始于此按漢武故事曰昆<lb/>
邪王殺休屠王以其衆來降得其金人之神置之甘泉<lb/>
宮金人者皆長丈餘其祭不用牛羊唯燒香禮拜<lb/>
　　解鳥語<lb/>
魏尚字文仲髙皇帝時為太史曉鳥語楊宣為河内太<lb/>
守行縣有羣雀鳴桑樹上宣謂吏曰前有覆車粟此雀<lb/>
相隨欲往食行數里果有覆車粟秦仲知百鳥之音與<lb/>
之語皆應管輅聞有鳴鵲來在閣屋上其聲甚急輅曰<lb/>
<pb n="KR3j0185_WYG_025-52b"/>
東北一婦昨殺夫牽引西家父離婁候不過日在虞泉<lb/>
之際吿者至矣到時果有東北五人來告隣婦手殺其<lb/>
夫詐言西家人與夫有嫌來殺我聓<lb/>
　　解六畜語<lb/>
唐漢陽翁偉能聴鳥獸之音嘗乗蹇馬之野而田間有<lb/>
放馬者相去數里鳴聲相聞翁偉謂其御曰彼放馬目<lb/>
眇其御曰何以知之曰罵此轅中馬曰蹇馬蹇馬亦罵<lb/>
之曰眇馬御者不信往視馬目竟眇李南乗赤馬行道<lb/>
<pb n="KR3j0185_WYG_025-53a"/>
逢人白馬先鳴而赤馬應之南謂從者曰此馬言汝今<lb/>
當見一黄馬左目盲者是吾子也可告之快行相及從<lb/>
者不信行二里果逢黄馬而左目盲南之馬先鳴而盲<lb/>
者應之其盲果白馬子介葛盧來朝聞牛鳴曰是生三<lb/>
犧皆用之矣東方有國人數數解六畜語盖偏智之所<lb/>
得矣廷尉沈僧照校獵中道而還左右問其故答曰國<lb/>
有邊事當選人丁何以知之答曰南山彪嘯所以知爾<lb/>
　　使酒<lb/>
<pb n="KR3j0185_WYG_025-53b"/>
漢書曰灌夫剛直使酒不好面諛漢季布任俠有名孝文<lb/>
時召為御史大夫有言其勇使酒難近宋孔顗使酒仗<lb/>
氣醉則彌日不醒僚寀之間多所淩忽<lb/>
　　文君誄<lb/>
西京雜記曰司馬相如死文君為作誄列女𫝊曰栁下<lb/>
季死妻自為誄門人不能損一字古人已如此<lb/>
　　重席<lb/>
戴憑正旦朝賀帝與群臣說經義不通輒奪其席憑重<lb/>
<pb n="KR3j0185_WYG_025-54a"/>
十五席殷亮拜博士諸儒講論勝者賜席亮重席八九<lb/>
　　避風<lb/>
養性經曰治身之道春避青風夏避赤風秋避白風冬<lb/>
避黑風孫思邈論衛生以為人當避暗風箭風者盖此<lb/>
之謂也<lb/>
　　門多好事<lb/>
漢張竦以列侯居長安貧無賓客時有好事者從之質<lb/>
疑問事論道說書揚雄家貧嗜酒人稀至其門有好事<lb/>
<pb n="KR3j0185_WYG_025-54b"/>
者載酒饌從學李楷述身賦曰座有清譚之客門多好<lb/>
事之車好事二字已見竦𫝊<lb/>
　　麈尾<lb/>
王導麈尾銘曰誰謂質卑御于君子拂穢静暑虚心以<lb/>
俟許詢白麈尾銘曰蔚蔚秀格偉偉竒姿荏弱軟潤雲<lb/>
散雪霏君子運之探𤣥理㣲陸龜䝉麈尾賦有曰叩易<lb/>
論𤣥驅今駕古散入神明之賾中含道徳之祖此形容<lb/>
揮用之趣獨孤授竹如意賦有曰發奥滌𤣥遐鈎獨索<lb/>
<pb n="KR3j0185_WYG_025-55a"/>
亦是形容用處優于龜蒙二公所作全不似唐人文章<lb/>
麋之大者曰麈羣麋隨之皆依麈尾所轉<lb/>
　　日月里<lb/>
徐整長厯曰衆陽之精上合為日徑千里周圍三千里<lb/>
下於天七千里又曰月徑千里周圍三千里下于天七<lb/>
千里<lb/>
　　風流<lb/>
晉庾翼與殷浩書曰王夷甫先朝風流士也<lb/>
<pb n="KR3j0185_WYG_025-55b"/>
　　水精鹽<lb/>
李白詩客到但知留一醉盤中祇有水精鹽金樓子曰<lb/>
胡中有鹽瑩澈如水精謂之玉華鹽<lb/>
<pb n="KR3j0185_WYG_025-56a"/>
　　鈎𤣥<hi>闕名</hi>
　　舜禹不返𦵏<lb/>
劉公原曰大江之南前代要服舜禹崩巡不返𦵏禹非<lb/>
不尊敬舜也啟非不孝於父也時京在乎廟貌魂氣則<lb/>
無所不之也秦漢而下崇在墓祭違經棄禮逺事丘墳<lb/>
難以語乎理矣<lb/>
　　弟兄永訣<lb/>
兩浙都轉運使亷希貢中統初平章公之弟累官至正<lb/>
<pb n="KR3j0185_WYG_025-56b"/>
議大夫余在運幙知公最詳公畏吾兒人讀書畧通大義<lb/>
尤喜讀易為人沉静寡言樂善有守至元二十七年七<lb/>
月末旬下血適其兄參政公以事來杭八月日疾革沐<lb/>
浴易衣冠而逝家人舉哀久之忽揺手止哭者延寳謂<lb/>
其參政公曰吾與兄生同胞相離十餘年今幸㑹于此<lb/>
謂必能永事顔色接杯酒之歡數月而别豈一病止此今<lb/>
將永訣寧無一杯飲之相餞乎時乆不飲酒參政公手<lb/>
斟酪漿一杯飲之且謂曰吾父母去矣大兄去矣平章<lb/>
<pb n="KR3j0185_WYG_025-57a"/>
兄去矣五弟六弟又去矣吾二人各年五十而上死不<lb/>
為夭汝勿以妻子之故亂汝心汝之妻子吾竭力以恤<lb/>
之汝去之後吾繼汝去矣公手止曰有囑其弟端及其<lb/>
子可忠侍勉以忠孝促令鞴馬既告辦復卧而逝身後<lb/>
家無一錢行臺賻楮幣五十疋乃得歸中山<lb/>
　　少陵骨<lb/>
秘書郎喬中山云至元十年自來東曹掾出使延安道<lb/>
出鄜州土人𫝊有杜少陵骨在石中者因往觀之石在<lb/>
<pb n="KR3j0185_WYG_025-57b"/>
州市色青質堅樹于道傍中有人骨一具趺坐若自生<lb/>
成者與石立化以佩刀削之真人骨也<lb/>
　　五不男女<lb/>
五不男天揵妒變半五不女螺文鼔角線<lb/>
<pb n="KR3j0185_WYG_025-58a"/>
　　窮愁志<hi>李徳裕</hi>
　　予頃歲吏道所拘沉迷簿領今則幽獨不樂誰與<lb/>
　　晤言偶思當世之所疑惑前賢之所未及各為一<lb/>
　　論世之箴而體要謂之窮愁志凡三卷消此永日<lb/>
　　聊以解憂地僻無書心力久廢每懐多聞之思頗<lb/>
　　有闕疑之恨貽於朋友以俟箴規<lb/>
　　文章<lb/>
魏文<hi>闕</hi>　　文以氣為主氣之清濁有體斯言盡之矣<lb/>
<pb n="KR3j0185_WYG_025-58b"/>
然氣不可以不貫不貫則雖有英辭麗藻如編珠綴玉<lb/>
不得為全璞之寳矣鼔氣以勢壯為美勢不可以不息<lb/>
不息則流宕而忘返亦猶絲竹繁奏必有希聲窈𦕈聴<lb/>
之者悅聞如川流迅激必有洄洑逶迤觀之者不厭從<lb/>
兄瀚常言文章如千兵萬馬風恬雨霽寂無人聲盖謂<lb/>
是矣近世誥命唯蘇庭碩叙事之外自為文章才實有<lb/>
餘用之不竭沈休文獨以音韻為切重輕為難語雖甚<lb/>
工㫖則未逺夫荆璧不能無瑕隋珠不能無纇文㫖既<lb/>
<pb n="KR3j0185_WYG_025-59a"/>
妙豈以音韻為病哉此可以言規矩之内不可以言文<lb/>
章外意也較其師友則魏文與王陳應劉討論之矣江<lb/>
南唯於五言為妙故休文長於音韻而謂靈均以來此<lb/>
秘未覩則亦誣人甚矣古人辭髙者盖以言妙而適情<lb/>
不取於音韻意盡而止或篇不拘于隻耦故篇無定格<lb/>
辭寡累句譬諸音樂古詞如金石琴瑟尚于至音今文<lb/>
如絲竹鞞鼓迫于促節則知聲律之為弊也甚矣世有<lb/>
非文章者曰辭不出於風雅思不越于離騷模寫古人<lb/>
<pb n="KR3j0185_WYG_025-59b"/>
何足貴也余曰譬諸日月雖終古常見而光景常新此<lb/>
所以為靈物也余嘗為文箴今載于此曰文之為物自<lb/>
然靈氣恍惚而來不思而至杼柚得之淡而無味琢刻<lb/>
藻繪珍不足貴如彼璞玉磨礱成器奢者為之錯以金<lb/>
翠美質既雕良寳所棄此為文之大㫖也<lb/>
　　相<lb/>
夫相之相在乎清明將之相在乎雄傑清明者珠玉是<lb/>
也為天下所寳雄傑者虎兕是也為百獸所伏然清者<lb/>
<pb n="KR3j0185_WYG_025-60a"/>
必得大權不能享豐富雄者必當昌熾不能為大柄兼<lb/>
而有之者在乎粹美而已余頃歳蒞淮海屬縣有盱眙<lb/>
而山多珉玉剖而為器清明洞澈雖水精明氷不如也<lb/>
而價不及凡玉終不得為至寳以其不粹也清而粹者<lb/>
天也故髙不可測清而澈者泉也故深亦可察此其大<lb/>
畧也予嘗精而求之多士以才為命婦人以色為命天<lb/>
賦是美者必將有以貴之才髙者雖孟嘗眇小蔡澤折<lb/>
額亦居萬人之上色美者雖鉤弋之拳李夫人之賤亦<lb/>
<pb n="KR3j0185_WYG_025-60b"/>
為萬乗之偶然不如清而粹者必身名俱榮福禄終泰張<lb/>
良是也擇士能用此術可以㧞十得九無所疑也<lb/>
　　禱祝<lb/>
語曰丘之禱乆矣又曰祭則受福豈非聖人與天地合<lb/>
徳與日月合明與鬼神合契無所請禱而禱必感通唯<lb/>
牧伯之任不可廢也失時不雨稼穡將枯閉閤責躬百<lb/>
姓不見若非避羣望則皆謂太守無憂人之意雖在畎<lb/>
畝不絶歎音余前在江南毁淫祠一千一十五所可謂<lb/>
<pb n="KR3j0185_WYG_025-61a"/>
不諂神黷祭矣然嵗或大旱必先令掾屬祈禱積旬無<lb/>
效乃自躬行未嘗不零雨隨車或當宵而應其術無他<lb/>
唯至誠而已將與祭必閒居三日清心齋戒雖禮未申<lb/>
於泂酌而意已接于神明所以治郡八年歲皆大稔江<lb/>
左黎庻謳歌至今古人乃有剪爪致詞積薪自誓精意<lb/>
上達雨必滂沱此亦至誠也茍誠能達天信能及物焉<lb/>
用以肌膚自苦燋爛為期動天地感鬼神莫尚於至誠<lb/>
故備物不足報功禴祭所以受福余以為人患不誠天<lb/>
<pb n="KR3j0185_WYG_025-61b"/>
之去人不相逺矣<lb/>
　　黄冶<lb/>
或問黄冶變化余曰未之學也焉知無有然天地萬物<lb/>
皆可以至理索之夫光明砂者天地自然之寳在石室<lb/>
之間生雪床之上如初生芙蓉紅苞未坼細者環拱大<lb/>
者處中有辰居之象有君臣之位光明外澈採之者尋<lb/>
石脈而求此造化之所鑄也倘至人道奥者用天地之<lb/>
精合隂陽之粹濟以神術或能成之若以藥石鎔鑄術<lb/>
<pb n="KR3j0185_WYG_025-62a"/>
則疎矣昔人問揚子鑄金而得鑄人以孔聖鎔冶顔子<lb/>
至於殆庻幾亦猶造化之鑄丹砂矣方士固不足恃劉<lb/>
向葛洪皆下學上達極天地之際謂之可就必有精理<lb/>
劉向鑄作不成得非天意宻此神機不欲世人皆知之<lb/>
耶<lb/>
　　祥瑞<lb/>
夫天地萬物異於常者雖至美至麗無不為妖覩之宜<lb/>
先戒懼不可以為禎祥何以言之桓靈之世多鸞鳯丘<lb/>
<pb n="KR3j0185_WYG_025-62b"/>
墳之上生芝草神仙之物食之上可以凌倒景次可以<lb/>
保永年生於丘墳豈得為瑞若以孝思所致則瞽瞍之<lb/>
墓曽晳之墳宜生萬枝矣何者為仁孝之瑞唯甘露降<lb/>
於松栢縞鹿素烏馴擾不去皆有縞素之色足表幽明<lb/>
之感貞元中余在甌越有隠者王遇好黄冶之術暮年<lb/>
有芝草數十莖産於丹竈之前遇自以為名在金格暢<lb/>
然滿志逾月而遇病卒齊中書抗有别業在若耶溪忽<lb/>
生芝草百餘莖數月而中書去世又餘姚守盧君名從<lb/>
<pb n="KR3j0185_WYG_025-63a"/>
在郡時有芝草生於督郵屋梁上五綵相鮮若樓臺之<lb/>
狀其歲盧君為叛將栗鍠所害置遺骸于屋梁之下並<lb/>
耳目所驗非自𫝊聞由是而言則褒姒驪姬皆為國妖<lb/>
以禍周晉緑珠窈娘皆為家妖以災喬石不可不察也<lb/>
又黄河清而聖人生徵應不在於當世明矣栁谷𤣥石<lb/>
為魏室之妖啟將來之端亦不可不察也是以宜先戒<lb/>
懼以消桑穀雉雊之變耳<lb/>
　　喜徴<lb/>
<pb n="KR3j0185_WYG_025-63b"/>
陸賈稱蟢子垂而百事禁不徵其故何也凡人將有喜<lb/>
兆必垂于冠冕余常思之盖以人肖圓方之形禀五行<lb/>
之氣有生之最靈者也如景如火忽有歊然感氣發于<lb/>
圓首之上其榮盛也如陽氣發生烟涵煴煦其變衰也<lb/>
如秋氣索然寂寞沉悴雖不能自覩其鑒明者必可察<lb/>
之唐舉許負疑用此術所以望表而知窮達何以明之<lb/>
淑春愛景必有蟢子垂於簷楹之間室有明燭膏爐必<lb/>
垂于屏幃之際喜氣將盛故集於冠冕之上以此推之<lb/>
<pb n="KR3j0185_WYG_025-64a"/>
無所逃也<lb/>
<pb n="KR3j0185_WYG_025-65a"/>
　　席上腐談<hi>俞琰</hi>
邵康節曰動物自首生植物自根生自首生命在首自<lb/>
根生命在根又曰飛者栖木食木鷹鸇之毛猶木也走<lb/>
者栖草食草虎豹之毛猶草也飛之類喜風而敏於飛<lb/>
上走之類喜土而利於走下在水者不瞑在風在地者<lb/>
瞑走之類上睫接下飛之類下睫接上類使然也水類<lb/>
出水即死風類入水即死然有出入之類者龜蠏鵝鳬<lb/>
之類是也<lb/>
<pb n="KR3j0185_WYG_025-65b"/>
牛順物乗順風而行則順馬健物遡逆風而行則健<lb/>
𤨏碎錄云魚逆水而上鳥向風而立取其鱗羽之順也<lb/>
有微風不知所從來但觀鳥之所向<lb/>
虱隂物其足六北方坎水之數也行必北首驗之果然<lb/>
周禮山虞仲冬斬陽木仲夏斬隂木在山南者為陽在山<lb/>
北者為隂仲冬日南至仲夏日北至皆日光之所及也<lb/>
是故木之面南者在水則面向上<lb/>
肝屬木當浮而反沉肺屬金當沉而反浮何也肝實而<lb/>
<pb n="KR3j0185_WYG_025-66a"/>
肺虚也石入水則沉而南海有浮石之山木入水則浮<lb/>
而南海有沉水之烏木虛實之相反也<lb/>
爾雅云鳥之雌雄不可别者以翼左掩右為雄右掩左<lb/>
為雌張華博物志亦載此說陶隠居曰鳥之雌雄難别<lb/>
舊云其翼左覆右是雄又燒毛納水中沉者是雄浮者<lb/>
是雌<lb/>
魏伯陽參同契云男生而伏女偃<hi>一作仰</hi>其軀非徒生時<lb/>
著而見之及其死也亦復效之本在交媾定制始先褚<lb/>
<pb n="KR3j0185_WYG_025-66b"/>
氏遺書云陽氣聚面故男子面重溺死必伏隂氣聚背<lb/>
故女子背重溺死必仰走獸溺死伏仰皆然<lb/>
素問云升降出入氣無不有注云壁忩户牖兩面伺之<lb/>
皆乗來氣衝擊于人是則出入氣也以物投井及葉下<lb/>
翩翩不疾皆升氣所礙也虛管溉滿捻上懸之水固不<lb/>
泄為無升氣而不能降也空瓶小口頓溉不入為氣不<lb/>
出而不能入也故曰升降出入氣無不有予幼時有道<lb/>
人見教則劇燒片紙納空瓶急覆于銀盆水中水皆湧<lb/>
<pb n="KR3j0185_WYG_025-67a"/>
入瓶而銀盆鏗然有聲盖火氣使之然也又依法放于<lb/>
壯夫腹上挈之不墜即如銅水滴捻其竅則水不滴放<lb/>
之則滴修養家存神於泥丸則丹田之氣上升盖神之<lb/>
所至氣亦隨之而往也房中術所謂手按尾閭吸氣嚥<lb/>
津雖得其緒餘而亦不泄<lb/>
欲知時辰隂陽常别以鼻鼻中氣陽時在左隂時在右<lb/>
亥子之交兩鼻俱通丹家謂玉洞雙開是也<lb/>
馬病死者不可食食之殺人而肝為甚醫書云馬火畜<lb/>
<pb n="KR3j0185_WYG_025-67b"/>
也有肝而無膽木臓不足故食其肝者死<lb/>
内則云狼去腸狸去脊兔去尻狐去首豚去腦魚去乙<lb/>
鱉去醜鄭氏云皆為不利人也<lb/>
魚去乙鄭氏註云魚體中害人者東海鰫魚有骨名乙<lb/>
在目傍狀如篆文乙食之鯁人不可出爾雅云魚枕謂<lb/>
之丁魚腸謂之乙魚尾謂之丙予謂鄭𤣥謂乙為魚骨<lb/>
爾雅則以為魚腸皆以其為如篆書乙字也若以狼去<lb/>
腸推之則魚之乙非腸矣乃魚骨也<lb/>
<pb n="KR3j0185_WYG_025-68a"/>
唐詩云杜宇呼名語巴江學字流盖以江勢曲折如巴<lb/>
字或謂蛙形象出蚓形象之此皆魚骨象乙之意也陸<lb/>
龜蒙謂鴨能言能自呼其名或謂自呼其名者鴉鵲猫<lb/>
狗亦皆能之豈特鴨與杜宇<lb/>
古享禮猶今前筵古宴禮猶今後筵杜預曰享有禮貌<lb/>
設几而不倚爵盈而不飲肴乾而不食宴則折俎相與共<lb/>
食<lb/>
古之素積即今之細摺布衫也荀子云皮弁素積楊倞<lb/>
<pb n="KR3j0185_WYG_025-68b"/>
註云素積為裳用十五升布為之蹙其腰中故謂之素<lb/>
積一升八十縷十五升千二百縷盖細布也<lb/>
玉藻云士不衣織鄭氏註云織染絲織之釋文云織<hi>織音</hi>
<hi>志</hi>今訛為注遂稱織絲為注絲志注聲相近也或寫為<lb/>
苧絲則又轉訛矣<lb/>
北方毛段細軟者曰子氄子謂毛之細者氄温柔貌書<lb/>
堯典云鳥獸氄毛是也今訛為紫茸<lb/>
幞頭起于周武帝以幅巾裹首故曰幞頭幞字音伏與<lb/>
<pb n="KR3j0185_WYG_025-69a"/>
幞被之幞同今訛為僕<lb/>
韓退之元和聖徳詩云以紅帕首葢以紅綃縛其頭<lb/>
即今之抹額也帕首幞頭本是一物今分為二物<lb/>
嚮見官妓舞柘枝戴一紅物體長而頭尖儼如角形想<lb/>
即是今之罟姑也瑣碎錄云柘枝舞本北魏拓㧞之名<lb/>
易拓為柘易㧞為枝<lb/>
琵琶又名鼙婆唐詩琵字皆作入聲音弼王昭君琵琶<lb/>
壊使工人重造而其形小昭君笑曰渾不似今訛為渾<lb/>
<pb n="KR3j0185_WYG_025-69b"/>
撥四<lb/>
觱栗二字見豳詩說文觱作畢朱晦菴曰篳篥元名悲栗<lb/>
言其聲悲壯也悲觱畢三聲皆相近<lb/>
古之承霤以木為之用行水即今之承落也<lb/>
二十八宿有房日兔畢月烏丹書云烏月兔日蓋謂日月<lb/>
之交也易以離為日陽中有隂也坎為月隂中有陽也<lb/>
<pb n="KR3j0185_WYG_025-70a"/>
　　讀書隅見<hi>亡名氏</hi>
古今之士無立錐無盖瓦者甚衆飢寒亂心有能安於<lb/>
恬素者亦是天分學力過人處學子與士大夫得做好<lb/>
人須是有以養其外以外養䕶内養夾持得秉彛住便<lb/>
是聖賢地位三代時人人有田真是内養的本領孟子<lb/>
曰無恒産者無恒心無恒産而有恒心惟士為能正慮<lb/>
為士者無田失其恒心也蘇秦曰使我有洛陽二頃田<lb/>
安能佩六國相印乃是說無恒産至此孔明告蜀先主<lb/>
<pb n="KR3j0185_WYG_025-70b"/>
臣成都有桑八百株薄田十五頃子孫衣食自有餘饒<lb/>
亦是說有田可以自給蘇老泉亦云洵有山田二頃非<lb/>
凶歲可以無飢有田者真可以養氣可以立身世有有田<lb/>
而喪氣殺身者此又不足道矣若無田而衣食行古之<lb/>
道如孟東野輩韓文公烏得不重拳拳<lb/>
豫章生在衆木内七年而後枝葉始别稗麥生在麥田<lb/>
中其形似麥更無分别及至穟生方知非麥要之人物<lb/>
材質之良與不良須待乆而後見<lb/>
<pb n="KR3j0185_WYG_025-71a"/>
文章家貴於風行水上繁星麗天此一說也回旋曲折<lb/>
開闔收縱千變萬化俱要自然與天地萬物相似六經<lb/>
上文章法度極多今姑以詩三百篇一兩字言之便見<lb/>
與天地萬物相似處黍離之詩其一曰彼黍離離彼稷<lb/>
之苗其二曰彼黍離離彼稷之穂其三曰彼黍離離彼<lb/>
稷之實自苗而穂自穂而實誦此詩者黍之生毓成熟<lb/>
可見矣庭燎之詩其一曰夜如何其夜未央其二曰夜<lb/>
如何其夜未艾其三曰夜如何其夜鄉晨誦此詩者一<lb/>
<pb n="KR3j0185_WYG_025-71b"/>
夜之漏刻疾徐可問矣由淺而深作文最妙若夫感動<lb/>
之情箴規之意與文章法度節奏一步通一步多少涵<lb/>
蓄讀之令人神爽如桃夭之詩句法又變其一曰灼灼<lb/>
其華其二曰有蕡其實其三曰其葉蓁蓁字眼上皆有<lb/>
造化作詩者尤不可以不知<lb/>
開基人君乾卦似之中興人君復卦似之自然其覆露<lb/>
蒼生同一造化<lb/>
伊呂之後孔孟最善用兵者孔子曰臨事而懼好謀而<lb/>
<pb n="KR3j0185_WYG_025-72a"/>
成孟子曰天時不如地利地利不如人和孔子八個字<lb/>
孟子十二個字見得極是分明孫武吳起談兵法累千<lb/>
萬言大段是暗昩<lb/>
余嘗謂主客之間有數等人其上則師其客其次則友<lb/>
其客又其次則客其客下此則與主客胥失矣及見秦<lb/>
少游論袁紹之亡其言曰其亡不在于官渡之敗而在<lb/>
於殺田豐且曰師士者王友士者霸臣士者强失士者<lb/>
憂何秦坑焚之不思耶<lb/>
<pb n="KR3j0185_WYG_025-72b"/>
静中所得最多動時所損不少惟能以道為静者僅得<lb/>
之矣周孝王元年佛入湼槃是時佛已有因果法第王<lb/>
化未熄佛法未敢彰露自漢以來與徼外諸國通佛法<lb/>
遂至中國扶南國者以南史𫝊海南諸國攷之其莊嚴<lb/>
金碧正如今佛事去處吳時中郎康泰從事朱應嘗使<lb/>
于尋國泰應謂國中實佳但人䙝露可怪耳師子國乃<lb/>
天竺旁國也其國舊無人止有鬼神及龍居之諸國商<lb/>
賈來市易鬼神不見其形但出珍寳顯其所堪價商<lb/>
<pb n="KR3j0185_WYG_025-73a"/>
人依價取之諸怪事大率如此今中國之人往往奉佛<lb/>
欲死後超至西方極樂世界但未曽攷究不知其境耳<lb/>
佛書言語有可取俗人却不知之豈知中土即佛土耶<lb/>
所謂佛國者人多詭怪耶是䙝露又無衣冠止有鬼神<lb/>
及龍居之有何可樂繹思所以為佛國者必其人機械<lb/>
心忘故也<lb/>
字亦有義田家耕用亥日盖亥日之地直上是天倉星<lb/>
以建辰日祭靈星以求農耕靈星是天田星在於辰位<lb/>
<pb n="KR3j0185_WYG_025-73b"/>
故農字従辰陳后山云金陵人喜解字以同田為富分<lb/>
貝為貧<lb/>
作記之法禹貢是祖自是而下漢官儀載馬弟伯封禪<lb/>
記儀為第一其體勢雄渾莊雅碎語如畫不可及也其<lb/>
次栁子厚山水記法度似出于封禪儀中雖能曲折回<lb/>
旋作碎語然文字止於清峻峭刻其體便覺卑薄<lb/>
李賀以歌詩謁韓吏部時為國子博士分司送客歸極<lb/>
困門人呈卷解帶旋讀之首篇雁門太守行曰黒雲壓<lb/>
<pb n="KR3j0185_WYG_025-74a"/>
城城欲摧甲光向日金鱗開却授帶命邀之<lb/>
<pb n="KR3j0185_WYG_025-75a"/>
　　田間書<hi>林芳</hi>
言非也不言非也當言而言則其言順不當言而言則<lb/>
其言暴不見鐘鼓乎扣之則鳴不扣而自鳴者人莫不<lb/>
以為異也<lb/>
或問舟不覆於龍門而覆于夷壑車不摧于太行而摧<lb/>
於康逵有諸曰有無他難者人所畏易者人所忽是以<lb/>
古之君子難其難而不易其易<lb/>
慎言以養其徳持氣以養其體事之至近而所繫至大<lb/>
<pb n="KR3j0185_WYG_025-75b"/>
者莫過於言氣<lb/>
愛子之道在于教教子之道在于嚴嚴斯成也愛而不<lb/>
教猶不愛也教而不嚴猶不教也區區于飲食服飾者<lb/>
末矣俗所貴我所賤俗所賤我所貴非我異于俗俗異<lb/>
於我也<lb/>
盡民之力必傷盡馬之力必蹶<lb/>
事神不如事心心在斯神在舍心而事神神有不神者矣<lb/>
江海為能大者以其合衆流而歸虛也是故以謙處己<lb/>
<pb n="KR3j0185_WYG_025-76a"/>
而後能容人可以理諭而不可以利誘者其惟君子乎<lb/>
小人則知誘而已矣<lb/>
火非風不然風撲火則息舟非水不行水入舟則没國<lb/>
非民不治民怨國則亂<lb/>
木可雕而病于越度金可鑄而疾于躍冶木越度金躍<lb/>
冶雖有良工巧將安施是故君子養質以成器<lb/>
不有暴獸無以知麟之仁不有惡鳥無以知鳳之瑞不<lb/>
有貪人無以知聖之徳能以愛妻子之心愛父母則天<lb/>
<pb n="KR3j0185_WYG_025-76b"/>
下無不孝能以愛父母之心愛君則天下無不忠享萬<lb/>
鍾之祿食不過於一匕處萬間之厦卧不盈于一席木<lb/>
不能棄土而生魚不能棄水而活人不能棄信而立天<lb/>
以氣運人以識運鬼神其氣識之變乎<lb/>
或曰海有蟲拳然而生者謂之墨魚其腹有墨淤於水<lb/>
則以墨蔽其身故捕者往往迹墨而漁之噫彼所自蔽<lb/>
者廼所以自禍也歟人有恃知亦足以鑒<lb/>
㑹友人游山檄語曰人有殘縑敗素繪一山一水愛之<lb/>
<pb n="KR3j0185_WYG_025-77a"/>
若異寳得之必千金至於日與真景㑹則畧不加喜毋<lb/>
乃貴偽而賤真邪行樂之真今日政在我輩春雨既霽<lb/>
春風亦和或坐釣于鷗邊或行歌于犢外百年瞬息歡<lb/>
樂幾何肴核杯盤隨意所命毋以豐約拘也檄書馳告<lb/>
盍勇而前<lb/>
林子夜對客有粉羽飛繞燭上以扇驅之既去復來如<lb/>
是者七八終于焦眉爛額猶撲撲必期以死人莫不笑<lb/>
其愚也予謂聲色利欲何啻膏火鑠金有蹈之而不疑<lb/>
<pb n="KR3j0185_WYG_025-77b"/>
滅其身而不悔者亦寧免為此蟲嘆哉噫<lb/>
余嘗步自横溪有二叟分石而釣其甲得魚至多且易<lb/>
取其乙日亡所獲也乙乃投竿問甲曰食餌同釣之水<lb/>
亦同何得失之異邪甲曰吾方下釣時但知有我而不<lb/>
知有魚目不瞬神不變魚忘其為我故易取也子意乎<lb/>
魚目乎魚神變則魚游矣奚其獲乙如其教連取數魚<lb/>
予笑曰㫖哉<lb/>
<pb n="KR3j0185_WYG_025-78a"/>
　　楮記室<hi>潘塤</hi>
　　李光進<lb/>
唐李光進弟光顔先娶而母委以家事及光進娶母已<lb/>
亡弟婦封貲貯納管鑰於姒光進命返之曰娣逮事姑<lb/>
且嘗命主家事不可改因相持泣乃如初<lb/>
　　宣宗<lb/>
唐宣宗大中二年萬壽公主適起居郎鄭顥舊例以銀<lb/>
裝車帝令依外命婦以銅裝車仍詔公主執婦禮皆如<lb/>
<pb n="KR3j0185_WYG_025-78b"/>
臣庻之法戒以毋得輕夫族預時事顥弟顗嘗得危疾<lb/>
帝遣使視之還問公主何在曰在慈恩寺觀戲塲帝怒<lb/>
嘆曰我怪士大夫家不欲與我家為婚良有以也亟召<lb/>
公主責之曰豈有小郎病不往視乃觀戲乎<lb/>
　　鐵雨<lb/>
至治元年玉案山産小赤犬羣吠遍野占云天狗墜地<lb/>
為赤犬其下有大軍覆境又時雨鐵民舍山石皆穿人<lb/>
物值之多斃謡俗號曰鐵雨<lb/>
<pb n="KR3j0185_WYG_025-79a"/>
　　翟欽甫<lb/>
翟欽甫金人也衆飲清菴欽甫至衆不之識俾賦清菴<lb/>
欽甫故拙起一句云為問清菴何以清衆拍手大笑及<lb/>
賦第二句霜天明月照蓬瀛衆失色連賦廣寒宫裏<lb/>
琴三弄白玉樓頭笛一聲金井玉壺秋水冷石田茅屋<lb/>
暮雲平夜來一枕遊仙夢十二瑶臺獨自行衆乃始知<lb/>
為欽甫愧謝延之上坐<lb/>
　　靈山神<lb/>
<pb n="KR3j0185_WYG_025-79b"/>
有士人鬱鬱不得志丐夢靈山神以石城懐果對清明<lb/>
之句示之莫知所謂越十餘年士人成進士謁選得石<lb/>
城令單車造之及縣界宿僧寺中是夜四山燈火燐燐<lb/>
然顧問僧曰是燐燐者為何曰清明祭墓者耳問寺曰<lb/>
懐果令始嘿理前夢無不合者因借其句成詩云眼前<lb/>
兒女莫闗情春若來時草自青夢即是真真即夢石城<lb/>
懐果對清明<lb/>
　　巴寡婦<lb/>
<pb n="KR3j0185_WYG_025-80a"/>
巴寡婦清其先得丹穴而擅其利數世家亦不貲清寡<lb/>
婦能守其業用財自衛人不敢犯始皇世為貞婦而客<lb/>
之為築女懐清臺<lb/>
　　顧榮<lb/>
顧榮與同寮宴飲見執炙者狀貌不凡有欲炙之色榮<lb/>
割炙啗之坐者問其故榮曰豈有終日之執而不知其<lb/>
味者乎及趙王倫篡位以榮為長史倫敗榮被執將誅<lb/>
而執炙者為督率救之得免<lb/>
<pb n="KR3j0185_WYG_025-80b"/>
　　袁盎<lb/>
袁盎為吳相時有從史嘗盜盎侍兒盎知之不泄遇之<lb/>
如初人有告從史言君知爾與侍兒通乃亡歸盎自驅<lb/>
追遂以侍者賜之及袁盎使吳從史適為尉司馬中夜<lb/>
引袁起曰君可以去矣吳王期旦日斬君盎謝而去<lb/>
<pb n="KR3j0185_WYG_025-81a"/>
　　判决錄<hi>張鷟</hi>
　　科罪<lb/>
　　　太學生劉仁軌等省試落第撾鼔申訴准式卯<lb/>
　　　時付問頭酉時收策試日晩付問頭不盡經業<lb/>
　　　更請重試臺付法不伏<lb/>
劉仁軌青襟胄子黄卷書生非應奉之五行異王充之<lb/>
一覽天下第一希聞胡廣之才日下無雙罕見黄童之<lb/>
譽春秋一日徒棄光隂文史三冬虛淹歲序有司試策<lb/>
<pb n="KR3j0185_WYG_025-81b"/>
無鼂錯之中科主者銓量落公孫之下第理合逡巡斂<lb/>
分退坐授銓豈得俛仰自之肆情撾鼔狀稱問頭付晩<lb/>
策自難周銓退者既恨獨遲簡得者不應偏早訴人之<lb/>
口皆有愛憎試官之情終無向背傲不可長驕不可盈<lb/>
若引窺覘之門恐開僥倖之路豸冠奏劾自合甘從馬<lb/>
喙無寃何煩苦訴宜從明典勿信浮辭<lb/>
　　評允<lb/>
　　　主爵員外郎梁璨奏左僕射魏宰無汗馬勞御<lb/>
<pb n="KR3j0185_WYG_025-82a"/>
　　　史大夫李加為佐命功並妄爵也請皆追奪<lb/>
疏茅建社剪桐開國隆定鼎于昌基茂勤王之令典公<lb/>
侯珪組百代相仍帶礪山河千秋不絶祗如吳鄧四縣<lb/>
東海之功臣蕭曺萬家西京之佐命莫不甘棠敷化光<lb/>
宣召伯之風大樹辭榮獨擅將軍之氣魏宰智不動俗<lb/>
曽無汗馬之勲李加謀不出凡詎展飢鷹之效無功而<lb/>
禄不可勵勲臣無徳而官如何奬朝士昔豕突命賞偽<lb/>
新于是覆亡羊爛封侯更始由其喪敗並為爵人失叙<lb/>
<pb n="KR3j0185_WYG_025-82b"/>
錫土無綱自遵操斧之柯豈踵覆車之轍<lb/>
　　辯雪<lb/>
　　　杜俊對仗遺箭于仗内御史彈付法<lb/>
杜俊㓜乏過庭少虧函丈濫荷苴茅之䕃叨居蘭桂之<lb/>
叢故得佩韘龍軒腰鞬鳳闕不能翕肩斂氣對黼帳以<lb/>
兢䰟俛首曲躬臨玉階而側足豈得欽承聖㫖曽無戰<lb/>
灼之心侍奉天威敢縱胡盧之笑石慶謹厚未著于朝<lb/>
儀鄧通驕淫已塵于國典不恭之罪付衛碏以懲科無<lb/>
<pb n="KR3j0185_WYG_025-83a"/>
禮之愆從日磾而訓戒雖仗内落箭未見遺弓律有正<lb/>
條相須乃坐二罪俱發自合從重而論一狀既輕不可<lb/>
累成其過<lb/>
　　畨異<lb/>
　　　御史嚴宣前任洪洞縣尉日被長史田順鞭之<lb/>
　　　宣為御史彈順受贓二百貫勘當是實順訴宣<lb/>
　　　挾私彈事勘問宣挾私有實順受贓不虛<lb/>
田順提輿晉望讓珮汾陽作貳分城參榮半刺性非卓<lb/>
<pb n="KR3j0185_WYG_025-83b"/>
茂酷甚崔林鞭危寗以振威辱何夏而逞志嚴宣昔為<lb/>
郊尉雌伏喬𤣥之班今踐憲司雄飛杜林之位祁奚舉<lb/>
薦不避親讐鮑永繩愆寧論貴賤許揚大辟詎顧㣲嫌<lb/>
振白鷺之清塵糺黄魚之濁政貪殘有核贓狀非虛此<lb/>
乃為國鋤㐫豈是挾私彈事二百鏹坐法有常科三千<lb/>
獄條刑兹罔捨<lb/>
　　判罷<lb/>
　　　工部員外郎趙務支蒲陜布供漁陽軍幽易絹<lb/>
<pb n="KR3j0185_WYG_025-84a"/>
　　　入京百姓訴不便務款布是麤物將以供軍絹<lb/>
　　　是細絹擬貯官庫<lb/>
趙務鳴鶴登朝含鷄伏奏轉箸之敏未見稱竒聚米之<lb/>
能無聞播美張蒼之善筭國用詎肯留情馮勒之巧計<lb/>
軍儲曽何介意迴長作短異趙達之精心變近成遙殊<lb/>
顧談之屈指蒲陜之布却入漁陽幽易之絹返歸關隴<lb/>
同北轅之適越類東走之望秦人之情乎繄獨無也細<lb/>
絹稱以納庫麤布貯以充軍非直運者苦勞抑亦兵家<lb/>
<pb n="KR3j0185_WYG_025-84b"/>
賈怨宜從削黜以肅頑愚<lb/>
　　判留<lb/>
　　　飛騎將軍劉恭膂力强羣弓馬超衆眇其一目<lb/>
　　　恐不堪侍奉欲放歸鄉里又惜其身材<lb/>
主上股肱是為心膂漢髙之得樊噲廓去妖氛曹公之<lb/>
有典韋克寧寰宇劉恭力齊烏獲勇若專諸非無孟悅<lb/>
之才實兼任鄙之狀登城斷布所向無前荷石投人誰<lb/>
當餘勇越稷門之宇俊健有聞舉大國之關驍雄可尚<lb/>
<pb n="KR3j0185_WYG_025-85a"/>
昔子夏喪目猶講授于西河左丘失明亦脩書于東魯<lb/>
殷堪雖眇作牧于江濵丁儀止婚興嗟于魏帝用大掩<lb/>
小棄短從長川澤納汙山藪藏疾蛇銜輝乗不以細纇<lb/>
為嫌虹氣連城不以微瑕致損大材可録小疹何傷既<lb/>
要所須宜依舊定<lb/>
　　駁正<lb/>
　　　洛陽人祁𤣥泰賄司勲令徐整作偽勲挿入申<lb/>
　　　奏大理斷泰為首整為從泰不伏<lb/>
<pb n="KR3j0185_WYG_025-85b"/>
止戈為武靜亂之嘉謀致果為毅安邊之茂軌疇庸命<lb/>
賞將酬犬馬之功書勞策勲用答鷹揚之效祁𤣥泰奸<lb/>
回是務逞狙詐于千端徐整乾沒為懷縱狼心于百變<lb/>
勲輝筆注官逐賄成將此白丁揷名黄綬雖復龍蛇共<lb/>
澤善惡斯殊終是鷄鶴同羣是非交錯整行詐業泰受<lb/>
偽勲兩並日拙為非一種雷同獲罪執行故造造者自<lb/>
合流刑囑請貨求求者元無首從<lb/>
　　駁審<lb/>
<pb n="KR3j0185_WYG_025-86a"/>
　　　山陽公主為子求内官親得侍衛<lb/>
山陽分輝若木𣲖浪咸池七襄之駕既嚴萬金之禮斯<lb/>
盛張敖勲舊竊湯沐之㣲滋竇固名宗霑脂粉之餘潤<lb/>
但任人以器有國之大經官不私親前王之令範拜官<lb/>
牀下時聞丞相之男乞衛宮中唯允左師之息燕王之<lb/>
請身入侍竟不從依舘陶之為子求郎終無允許若有<lb/>
言有行夷越可以正除無徳無功昆季寧容濫及宜銓<lb/>
其器識察其亷能待得實才方可詳擇<lb/>
<pb n="KR3j0185_WYG_025-86b"/>
　　末減<lb/>
　　　令史王隆每受路州文書皆納賄錢被御史彈<lb/>
　　　付法計贓十五匹斷絞不伏<lb/>
王隆忝沾趨吏幸列胥徒禄雖給于斗儲官未階于尺<lb/>
木雞卵之饌雖避嫌疑鵝目之錢若為窺覘每受一狀<lb/>
皆取百文未申疵面之功翻起黒頭之患獵青鳬之小<lb/>
吏觸驄馬之嚴威因事受財實非通理枉法科罪頗渉<lb/>
深文宜據六贓式明三典<lb/>
<pb n="KR3j0185_WYG_025-87a"/>
　　案寢<lb/>
　　　禮部奏海州奏朱鴈集岐州奏白麟見及薦郊<lb/>
　　　廟二項俱無空信州申未知合附與否<lb/>
典朕三禮大舜委于姜尼分敕六經成王任于刑伯建<lb/>
兹歲首實曰春官敦叙九族之親欽若五常之教祀地<lb/>
郊天之典舉其宏綱朝日夕月之儀撮其機要岐州俯<lb/>
隣八水斜瞻鸑鷟之峯海部近控三山迴噉鯨鯢之穴<lb/>
陳敬所奏瑞鴈翻朱薛泰申文祥麟孕素赩丹霞于日<lb/>
<pb n="KR3j0185_WYG_025-87b"/>
羽冕若朝輪晶白雪于霜毛皎同秋練既無狀驗空有<lb/>
奏章尋鳥跡于雲空察人形于水鏡刻猿猴于棘刺尚<lb/>
且見欺說<hi>闕</hi>　于天宮誰堪輒信語同捕影不可誣神<lb/>
狀等繫風如何薦廟管窺其事案記為宜<lb/>
　<lb/>
　<lb/>
　<lb/>
　說郛卷二十五下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>説郛卷七十五上</head>
    <p>
<pb n="KR3j0185_WYG_075-1a"/>
欽定四庫全書<lb/>
　説郛卷七十五上　　　　元　陶宗儀　撰<lb/>
　　吳下田家志<hi>陸泳</hi>
　　三旬<lb/>
上旬交月雨謂朔日之雨也主月内多雨<lb/>
中旬自十一至二十日也<lb/>
下旬自二十一日至三十日也<lb/>
風吹月建主米陡貴<lb/>
<pb n="KR3j0185_WYG_075-1b"/>
初三月下有橫初四暗盆<lb/>
月交二十五日也有雨則主乆雨<lb/>
二十五二十六無雨初三初四莫行船<lb/>
春雨甲子乘船入市夏雨甲子赤地千里秋雨甲子禾<lb/>
頭生耳冬雨甲子飛雪千里又云戊午元同甲子期始<lb/>
終七日最稀竒七日多晴兩月燥七日多雨兩月泥甲<lb/>
申主米暴貴春主五榖不收夏主傷田禾秋主六畜死<lb/>
冬主人多病方言云甲申猶可乙酉怕殺人<lb/>
<pb n="KR3j0185_WYG_075-2a"/>
壬子日雨主久隂<lb/>
方言甲子日雨乙酉晴乙日雨直到庚申雨乙換又云<lb/>
甲子旬中無燥土久雨久晴且看換甲<lb/>
風吹鶴神口米長千錢斗纔逢癸巳上天堂己酉還歸<lb/>
東北方乙卯正東纔五日庚申選上六朝藏離位丙寅<lb/>
坤辛未直西之日正當彊壬午乾宮戊子坎對衝其位<lb/>
定相妨<lb/>
土鬼直黒道並詳尅擇類<lb/>
<pb n="KR3j0185_WYG_075-2b"/>
立春一日百草回芽春煖花香<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>子還鄉但得五湖明<lb/>
月在春來依舊百花香大寒無過寅春寒多雨水五日<lb/>
寒食便下田寒食過了無時節娘養花蠶郎種田<lb/>
清明斷雪榖雨斷霜<lb/>
四月麥秀寒五月温和煖<lb/>
未吃端午粽寒衣未可送<lb/>
田家忙併無過蠶麥<lb/>
黄梅三時纔出門簔衣篛㡌必隨身<lb/>
<pb n="KR3j0185_WYG_075-3a"/>
一九二九扇子不離手三九二十七氷水甜如蜜四九<lb/>
三十六拭汗如出浴五九四十五頭戴秋葉舞六九五<lb/>
十四乘凉入佛寺七九六十三床頭尋被單八九七十<lb/>
二思量蓋夾被九九八十一家家打炭墼<lb/>
大熱無過未申<lb/>
蜘蟟蟬叫稻生芒<lb/>
朝立秋暮颼颼<lb/>
處暑後十八盆湯立秋後四十日浴湯乾<lb/>
<pb n="KR3j0185_WYG_075-3b"/>
八月初一鴈門開懶婦催將刀尺裁<lb/>
九月重陽菱母消洋九月九生衣出抖擻霜降休節百<lb/>
工奔金取寶月<lb/>
十月無工只有梳頭吃飯工<lb/>
河射角好夜作犁星没水生骨<lb/>
冬至前後瀉水不走<lb/>
一九二九相喚弗出手三九二十七籬頭吹篳篥四九<lb/>
三十六夜眠如鷺宿五九四十五太陽開門户六九五<lb/>
<pb n="KR3j0185_WYG_075-4a"/>
十四貧兒争意氣七九六十三布衲兩頭担八九七十<lb/>
二猫狗尋隂地九九八十一犁鈀一齊出一日脱膞三<lb/>
日齷齪<lb/>
耕田忌日㾗大月初六二十二二十三小月初八十一<lb/>
十三十七十九二十七<lb/>
種秧忌日㾗同上忌忌九焦日<lb/>
耘田忌壬辰癸亥壬癸<lb/>
擁田忌土鬼<lb/>
<pb n="KR3j0185_WYG_075-4b"/>
開田忌甲寅田祖死丙戌田母死丁亥田父夫死田母<lb/>
葬乙巳田主死丁未田祖田父葬辛亥田婦死田主田<lb/>
婦夫葬<lb/>
播種壬戌青帝死癸巳后稷死壬辰乙未為天地不收<lb/>
成日<lb/>
種麥宜庚午辛未辛巳辛卯庚子庚戌<lb/>
種麻宜壬申辛巳甲申乙亥戊申辛亥庚申<lb/>
種豆甲子乙丑壬申丙子戊寅壬午壬寅<lb/>
<pb n="KR3j0185_WYG_075-5a"/>
種𤓰甲子乙丑辛巳庚子丙寅乙卯<lb/>
種菜戊寅庚寅辛卯壬戌<lb/>
種葱韭甲子辛未己卯辛巳甲申辛卯<lb/>
種蒜橋戊辰辛未丙子辛巳<lb/>
種薑甲子乙丑辛未壬申壬午<lb/>
種芋壬申辛巳壬午辛未<lb/>
種移栽菓子忌壬戌丙戌<lb/>
種竹忌子丑月又忌地隔<lb/>
<pb n="KR3j0185_WYG_075-5b"/>
作牛欄忌丑方<lb/>
作羊棧忌未方<lb/>
作猪穽忌亥方<lb/>
作鷄棲忌酉方<lb/>
取納六畜無問大小並忌出入鶴神方向<lb/>
一切蠶事並忌大小耗并受死日<lb/>
出入忌月忌<lb/>
交易忌破日又忌赤口<lb/>
<pb n="KR3j0185_WYG_075-6a"/>
買田忌六戊日<lb/>
立劵忌六己日<lb/>
起造忌火交天火雷大敗狼籍黑道死氣<lb/>
船下水忌水㾗<lb/>
作門忌庚寅門丈夫死忌春東夏南秋西冬北<lb/>
穿井忌卯日又除日<lb/>
作竈忌丙日丁日建除并四廢<lb/>
安床忌壬申戊申癸亥<lb/>
<pb n="KR3j0185_WYG_075-6b"/>
合帳忌六戊日<lb/>
裁衣忌庚午壬申庚申戊寅己亥<lb/>
做酒忌戊子甲辰又丁酉<lb/>
做醋忌水日如丙子丁丑日兼上下弦俱忌<lb/>
合醬忌辛日<lb/>
入學忌孔子倉頡死葬日<lb/>
問求結婚下財并忌申酉二日<lb/>
嫁娶忌隂將陽將并周堂不通<lb/>
<pb n="KR3j0185_WYG_075-7a"/>
遷移忌乙巳甲申<lb/>
下葬忌開收日周堂不通<lb/>
<pb n="KR3j0185_WYG_075-8a"/>
　　經鉏堂襍誌<hi>倪思</hi>
　　歲計<lb/>
儉者君子之徳世俗以儉為鄙非逺識也儉則足用<lb/>
儉則寡求儉則可以成家儉則可以立身儉則可以<lb/>
傳子孫奢則用不給奢則貪求奢則揜身奢則破家<lb/>
奢則不可以訓子孫利害相反如此可不念哉富家<lb/>
有富家計貧家有貧家計量入為出則不至乏用矣<lb/>
用常有餘則可以為意外横用之惜矣今以家之用<lb/>
<pb n="KR3j0185_WYG_075-8b"/>
分而為二令兩子弟分掌之其日用收支為一其歲<lb/>
計收支為一日用以賃錢俸錢當之每月終白尊長<lb/>
有餘則䟎在後月不足則取歲計錢足之歲計以家<lb/>
之薄産所入當之歲終以白尊長有餘則來歲可以<lb/>
舉事<hi>謂如添造屋宇之類</hi>不足則無所與舉可以展向後者一<lb/>
切勿為以待可為而為之或有意外横用亦告於尊<lb/>
長隨宜區處<lb/>
人家至於破産先自借用官物錢始既先借用官物<lb/>
<pb n="KR3j0185_WYG_075-9a"/>
錢至於官物催䟎不免舉債與貭久而利重雖欲存<lb/>
産業不可得矣故當先須留官物錢則無此患僕奮<lb/>
空拳粗成家業毫分積累甚難諸子宜體念各存公<lb/>
心管幹且為二十年計日後則事難料又在諸子從<lb/>
長區處僕之智力有不及矣月河莫侍郎家甚富兄<lb/>
弟同居亦三十餘年此可法也蓋聚居則百費皆省<lb/>
析居則人各有費也然須上下和睦若自能奮飛不<lb/>
藉父業則聽其挈出不可將帶父業留以與不能奮<lb/>
<pb n="KR3j0185_WYG_075-9b"/>
飛者可也<lb/>
人家用度皆可預計惟横用不可預計若㛰嫁之事是<lb/>
閒暇時子弟自能主張若乃䘮塟倉卒之際往往為浮<lb/>
言所動多至妄用以此為孝世俗之見切不可狥則當<lb/>
隨家豐儉也慶元六年九月十五日<lb/>
　　月計<lb/>
士大夫家子弟若無家業經營衣食不過三端上焉者<lb/>
仕而仰祿中焉者就館聚徒下焉者干求假貸今員多<lb/>
<pb n="KR3j0185_WYG_075-10a"/>
闕少待次之日常多官小俸薄既難贍給逺宦有往來<lb/>
道塗之費縱餘無幾意外有丁憂論罷之虞不可不備<lb/>
又還家無以為策則居官凡事掣肘若有退步進退在<lb/>
我易以行志矣就館聚徒所得不過數十有一虛館爭<lb/>
者甚衆未娶就館猶可既娶之後難逺離家在已為覊<lb/>
旅在家則百事不可照囑或自有子欲教不可若稍有<lb/>
家業則可免此患縱不免就館聚徒亦不至若不可一<lb/>
日無館者之窘也至於干謁假貸滋味尤惡不唯趦趄<lb/>
<pb n="KR3j0185_WYG_075-10b"/>
囁嚅此狀可惡奔走於道塗見拒於閽人情况之惡抑<lb/>
又可知縱有所得無幾久而化為唇吻潔特之士化為<lb/>
無廉耻可厭之人若乃假貸親故至一至再亦難言矣<lb/>
諺曰做個求人靣不成此言有理若自有薄産無此惡<lb/>
况矣吾家業雖不多若自知節省且為二十年計可以<lb/>
使汝軰待闕不至狼狽既免聚徒就館又免干求假貸<lb/>
諺曰求人不如求己此之謂也已作歲計簿復作月計<lb/>
簿蓋先有月計然後歲計可知若月之所用多於其所<lb/>
<pb n="KR3j0185_WYG_075-11a"/>
入積而至歲為大闕用矣世間事固終歸空人固各有<lb/>
命然可施智力處亦不當不理㑹又所求者在已與夫<lb/>
不知義命妄求者大異也非是空言乃眞達理<lb/>
　　子孫計<lb/>
或曰既有子孫當為子孫計人之情也余曰君子豈不<lb/>
為子孫計然其子孫計則有道矣種徳一也家傳清白<lb/>
二也使之從學而知義三也授以資身之術如才高者<lb/>
命之習舉業取科第才卑者命之以經營生理四也家<lb/>
<pb n="KR3j0185_WYG_075-11b"/>
法整齊上下和睦五也為擇良師友六也為娶淑婦七<lb/>
也常存儉風八也如此八者豈非為子孫計乎循理而<lb/>
圖之以有餘而遺之則君子之為子孫計豈不久利而<lb/>
父子兩得哉如孔子教伯魚以詩禮漢儒教子一經楊<lb/>
震之使人謂其後為清白吏子孫鄧禹十子人各授之<lb/>
一業龎德公云人皆遺之以危我獨遺之以安皆善為<lb/>
子孫計者又何慊焉<lb/>
　　居山約<lb/>
<pb n="KR3j0185_WYG_075-12a"/>
余營兼山本以藏拙已就粗安可以忘歸諸兒之意眷<lb/>
戀挽留又難遽絕今與汝曹約每月二十日在山十日<lb/>
在家獨甚寒甚暑兩月則全在家恐山中不便也山中<lb/>
不可獨須子弟一人侍置厯輪流四子每人一旬周而<lb/>
復始其當旬者凡飲膳之類專掌之其餘在家有効時<lb/>
新各隨其意多少不拘無亦不責其或有商議事合要<lb/>
來此不必當旬自宜前禀自六月為始各於旬下書名<lb/>
如當旬有私幹兄弟那容<lb/>
<pb n="KR3j0185_WYG_075-12b"/>
　　食時五觀<lb/>
魯直作食時五觀其言深切可謂知慙愧者矣余嘗入<lb/>
一佛寺見僧持戒者每食先淡喫三口第一以知飯之<lb/>
正味人食多以五味雜之未有知正味者若淡喫食則<lb/>
本自甘羙物不假外味也第二思衣食之從來第三思<lb/>
農夫之愁苦若此則五觀中已備其義每食用此法極<lb/>
為簡易且先喫三口白飯已過半矣後所食者雖無羮<lb/>
䟽亦自可了處貧之道也<lb/>
<pb n="KR3j0185_WYG_075-13a"/>
　　憂樂<lb/>
世間遇如意事其樂不過三日至於不如意事未至亦<lb/>
憂已至亦憂過去亦憂故憂樂雖曰相對要之樂少憂<lb/>
多也<lb/>
　　惜别<lb/>
家妹見訪骨肉相聚甚愜老懷童兒亦為之喜其歸也<lb/>
不能不作惡坡詩云我始來宛丘牽衣舞兒童便知有<lb/>
此恨留我過西風西風亦已過恨别終無窮人情一也<lb/>
<pb n="KR3j0185_WYG_075-13b"/>
來時之喜即為别時之戚親履此境尤見坡詩之工<lb/>
　　戀憾<lb/>
啟手足之際有餘則戀不足則憾茍不知道二者必居<lb/>
一焉<lb/>
　佚我以老<lb/>
造物勞我以生逸我以老少年不勤是不知勞也年老<lb/>
奔競是不知逸也天命我佚而我自勞以取困辱豈非<lb/>
逆天乎<lb/>
<pb n="KR3j0185_WYG_075-14a"/>
　　人生享用<lb/>
人之一身每日所食不過米一升終年所衣不過一兩<lb/>
疋若酒食雜費歲計不過百千此切身誠不可闕其餘<lb/>
盡為他人若時時以此提省庶幾不為他人造業自己<lb/>
受報也<lb/>
　　儉<lb/>
儉而能施仁也儉而寡求義也儉以為家法禮也儉以<lb/>
訓子孫智也儉而慳吝不仁也儉復貪求不義也儉於<lb/>
<pb n="KR3j0185_WYG_075-14b"/>
其親非禮也儉其積遺子孫不智也<lb/>
　　枉了煩惱<lb/>
世間不如意者動輒煩惱而煩惱徒增其病於事了無<lb/>
所益達者看破但有料理更不添此一重纒縛<lb/>
　　筵宴三感<lb/>
今夫筵宴以酒十行為率酒先三行少憇<hi>俗謂之歇坐</hi>或奕<lb/>
棋或縱步或欵語已乃復飲則有終日之歡若一盃纔<lb/>
畢一盃繼進須㬰之間宴告終矣賔主皆無意味人情<lb/>
<pb n="KR3j0185_WYG_075-15a"/>
不得欵曲余於是乎有感一也三盃亦散五盃亦散十<lb/>
盃亦散極至於百盃亦散諺曰未有不散之筵余於是<lb/>
乎有感二也凡招客者必以其類赴集有必先問同招<lb/>
者誰儻皆善類賔主皆安忽有一非類者厠其間是為<lb/>
主不審之過客則終席不樂茍其甚則托辭以避矣余<lb/>
於是乎有感三也<lb/>
　　寛作程<lb/>
凡事寛作程極有意味且如讀書工夫計工以兩日看<lb/>
<pb n="KR3j0185_WYG_075-15b"/>
者作五日看則玩味有餘矣出入登途計程以十日行<lb/>
作半月行則不至勞苦冐險矣<lb/>
　　閑<lb/>
尋思百計不如閑未老得閑方是閑又得浮生半日閑<lb/>
皆昔實欲閑而不能羡閑而未遂者閑豈易得哉然古<lb/>
人制字閑適與防閑之字同蓋有深意飽食終日無所<lb/>
用心難矣君子居閑雖不至如小人之無所不為然亦<lb/>
多恣意於聲色盃酒者是以貴於以禮防閑也<lb/>
<pb n="KR3j0185_WYG_075-16a"/>
　　花無十日<lb/>
一歲栽培花開不過十日又有風雨摧折之變譬之人<lb/>
生勞苦一世其如意時不過數年耳<lb/>
　　有一物添一累<lb/>
頃年畜兩鶴既乏專人看顧朝放暮收不免闗心又恐<lb/>
擾鄰圃驚童兒羽翮再完一旦飛去自是遂省一事以<lb/>
此知有一物添一累也<lb/>
　　閑冷<lb/>
<pb n="KR3j0185_WYG_075-16b"/>
閑居冷落門無賔饋乃可省緣或者嘆閑居之冷落至<lb/>
於無聊人之所見何相去之逺哉<lb/>
　　自十歲至七十<lb/>
自十歲以上至七十人各有業無能免勞者唯十歲以<lb/>
下則以少七十以上則以老茍非二者未有不勞惟智<lb/>
者能擇術勞智而不勞力若不勞智又不勞力斯餓殍<lb/>
也<lb/>
　　衣食<lb/>
<pb n="KR3j0185_WYG_075-17a"/>
衣以歲計食以日計一日闕食必至飢餒一年闕衣尚<lb/>
可藉舊食在家者也食麤而無人知衣飾外者也衣弊<lb/>
而人必笑故善處貧者節食以完衣不善處貧者典衣<lb/>
而市食<lb/>
　　寢食<lb/>
人之相祝頌必曰精調茵鼎蓋人生不過寢食二事日<lb/>
不甘食夜不安寢則病矣今富貴之家以酒奪食以色<lb/>
妨寢則是二者皆失之且夫中酒之後繼之戕賊夜坐<lb/>
<pb n="KR3j0185_WYG_075-17b"/>
連旦日中而起宿酲未解又復飲酒其情思無聊不如<lb/>
强飯安眠者多矣况如是之人未有能中壽者此乃可<lb/>
憐何足羡乎<lb/>
　　嘗作病想<lb/>
人在病中百念灰冷雖有富貴欲享不可反羡貧賤而<lb/>
健者是故人能於無事時常作病想一切名利之心自<lb/>
然掃去真妙法也<lb/>
　　欣戚相生<lb/>
<pb n="KR3j0185_WYG_075-18a"/>
人之所欣生於戚戚却生乎欣試以一二事明之士子<lb/>
發舉則欣矣春闈見黜則大戚女子得男則欣矣一旦<lb/>
失之則大戚是戚生於欣也抱病則戚病愈則欣失物<lb/>
則戚已失復得則欣是欣生於戚也無所欣戚初則人<lb/>
自生之達者知其然故於得䘮無所欣戚也<lb/>
　　憂喜相生<lb/>
喜生憂憂生喜若循環然假如元未有得忽得之斯喜<lb/>
矣既得之復失之斯憂矣已失之復得之又喜矣達者<lb/>
<pb n="KR3j0185_WYG_075-18b"/>
得之知後必失之失之如本來之無有此所以無憂無<lb/>
喜也<lb/>
　　齊齋十樂<lb/>
讀義理書學法帖字澄心靜坐益友清談小酌半醺澆<lb/>
花種竹聽琴翫鶴焚香煎茶登城觀山寓意奕棋雖有<lb/>
他樂吾不易矣<lb/>
　　十不如<lb/>
畫扇不如紙扇錦綺不如布帛巨艦不如輕舟高堂不<lb/>
<pb n="KR3j0185_WYG_075-19a"/>
如低屋金寳器物不如甆瓦麗妻艶妾不如醜妻惡妾<lb/>
食肉不如食素厚塟不如薄塟俊爽不如樸厚富貴不<lb/>
如貧賤<lb/>
　　十或問<lb/>
或問生死曰晝夜或問今生來生曰今日來日或問佛<lb/>
土曰清淨慈悲或問地獄曰貪濁忿怒或問快樂曰知<lb/>
足或問尊榮曰無求或問報應曰形影或問久長曰如<lb/>
常或問享福曰無禍或問壽考曰不朽<lb/>
<pb n="KR3j0185_WYG_075-19b"/>
　　貴人十反<lb/>
貴人十反夜當卧而飲宴早當起而醉卧心當逸而勞<lb/>
身當勞而逸吝束修不請師教子弟而以大錢顧教聲<lb/>
妓藥餌無病而服有病不肯服果蔬尚新不待熟食物<lb/>
取細失正味山水不喜真境而喜圖畫器用不貴金銀<lb/>
而貴銅甆<lb/>
　　六抝<lb/>
後生不讀書而老者讀書胥吏幹人子孫應科舉而宦<lb/>
<pb n="KR3j0185_WYG_075-20a"/>
門不習舉業貧者妄用而富者節儉藿食者憂慮而肉<lb/>
食者㤗然僧道食葷而俗人好善茹素富貴家女為新<lb/>
婦遵禮法甘枯淡貧賤家女為新婦反不識好惡<lb/>
<pb n="KR3j0185_WYG_075-21a"/>
　　天隠子養生書<hi>司馬承禎</hi>
天隠子吾不知何許人著書八篇包括妙秘殆非人間<lb/>
所能力學觀夫修煉形氣養和心靈歸根契於伯陽遺<lb/>
照齊於莊叟長生久視無出是書予家居於大暑中苦<lb/>
痢諸藥不止以意用乾葛是承禎服疾道風惜乎世人<lb/>
夭促真壽思欲傅之同志易知而簡行信哉自伯陽而<lb/>
來惟天隠子而已矣司馬承禎序<lb/>
　　神仙<lb/>
<pb n="KR3j0185_WYG_075-21b"/>
人生時禀得靈氣精明通悟學無滯塞則謂之神宅神<lb/>
於内遺照於外自然異於俗人則謂之神仙故神仙亦<lb/>
人也在於修我靈氣勿為世俗所淪折遂我自然勿為<lb/>
邪見所凝滯則成功也<hi>喜怒哀樂愛惡欲也情之邪也風寒暑濕飢飽勞逸行者氣之</hi>
<hi>邪也去此邪成神仙</hi>
　　易簡<lb/>
易曰天地之道易簡者也天隠子曰天地在我首之上<lb/>
足之下開目盡見無假繁巧而言故曰易簡易簡者神仙<lb/>
<pb n="KR3j0185_WYG_075-22a"/>
之徳也<hi>經曰至道不繁至人無為</hi>然則以何道求之曰無求不能知<lb/>
無道不能成凡學神仙先知易簡茍言涉奇詭適足使<lb/>
人執迷無所歸本此非言學也<hi>世人學神仙反為神仙所迷者有矣學無反為</hi>
<hi>無所病者有矣</hi>
　　漸門<lb/>
易有漸卦老氏有漸門人之修真達性不能頓悟必須<lb/>
漸而進之安而行之故設漸門一曰齋戒二曰安處三<lb/>
曰存想四曰坐忘五曰神解何謂齋戒曰澡身虚心何<lb/>
<pb n="KR3j0185_WYG_075-22b"/>
謂安處曰深居靜室何謂存想曰收心復性何謂坐忘<lb/>
曰遺形忘我何謂神解曰萬法通神故習此五漸之門<lb/>
者了一則漸次至二了二則漸次至三了三則漸次至<lb/>
四了四則漸次至五神仙成矣<lb/>
　　齋戒<lb/>
齋戒者非蔬茹飲食而已澡身者非湯浴去垢而已蓋<lb/>
其法在節食調中磨擦暢外者也夫人禀五行之氣而<lb/>
食五行之物而實自胞胎有形也呼吸精血豈可去食<lb/>
<pb n="KR3j0185_WYG_075-23a"/>
而求長生但世人不知休糧服氣道家權宜非永絶食<lb/>
粒之謂也食之有齋戒者齋乃潔淨之務戒乃節約之<lb/>
稱有飢即食食勿令飽此所謂調中也百味未成熟勿<lb/>
食五味太多勿食腐敗閉氣之物勿食此皆宜戒也手<lb/>
嘗磨擦皮膚温熱去冷氣此所謂暢外也久坐久立久<lb/>
勞役皆宜戒也此是形骸調理之法形堅則氣全是以<lb/>
齋戒為漸門之首也夫<lb/>
　　安處<lb/>
<pb n="KR3j0185_WYG_075-23b"/>
何謂安處曰非華堂邃宇重裀廣榻之謂也在乎南向<lb/>
而坐東首而寢隂陽適中明暗相半屋無高高則陽盛<lb/>
而明多屋無卑卑則隂盛而暗多故明多則傷魄暗多<lb/>
則傷䰟人之䰟陽而魄隂茍傷明暗則疾病生焉所謂<lb/>
居處之室尚使之然况天地之氣有亢陽之攻肌淫隂<lb/>
之侵體豈不傷哉修養之漸倘法此即安處之道術也<lb/>
吾所居室四邊皆窓戸遇風即闔風息即開吾所居坐<lb/>
前簾後屏大明則下簾以和其内映太暗則捲簾以通<lb/>
<pb n="KR3j0185_WYG_075-24a"/>
其外曜内以安心外以安目心目皆安則身安矣明暗<lb/>
尚然况太多情慾太多事慮豈能安其内外哉故學道<lb/>
以安處為次<lb/>
　　存想<lb/>
存謂存我之神想謂想我之身閉目即見自己之目收<lb/>
心即見自己之心心與目皆不離我身不傷我神則存<lb/>
想之漸也凡人目終日視他人故心已逐外走終日接<lb/>
他事故目亦逐外瞻營營浮光未嘗内照奈何不病且<lb/>
<pb n="KR3j0185_WYG_075-24b"/>
夭邪是以歸根曰靜靜曰復命成性存存衆妙之門此<lb/>
存想之漸學道之功半矣<lb/>
　　坐忘<lb/>
坐忘者因存而忘也行道而不見其行非坐之義乎有<lb/>
見而不知其見非忘之義乎何謂不行曰心不動故何<lb/>
謂不見曰形都冺故或問曰何由得心不動天隠子黙<lb/>
而不答又曰何由得形都冺天隠子瞑而不視或道悟<lb/>
道乃退曰道果在我矣我果何人哉天隠子果何人也<lb/>
<pb n="KR3j0185_WYG_075-25a"/>
於是彼我兩忘了無所照<lb/>
　　解神<lb/>
齋戒謂之信解<hi>言無信心即不能解</hi>安居謂之閑解<hi>言無閑心即不能解</hi>存<lb/>
想謂之慧解<hi>言無慧心即不能解</hi>坐忘謂之定解<hi>言無定心即不能解</hi>信定<lb/>
閑慧四門通神謂之身解故神之為義不行而至不疾<lb/>
而速隂陽變通天地長久兼三才而言謂之易<hi>繫辭云易窮則</hi>
<hi>變變則通通則久</hi>齊萬物而言謂之道徳<hi>老子道徳經是也</hi>本一性而<lb/>
言謂之真如<hi>釋氏涅槃法華㮙嚴皆一性</hi>入四真如歸於無為<hi>圖覺經云</hi>
<pb n="KR3j0185_WYG_075-25b"/>
<hi>佛身有為至於無為佛化身不墮諸數此一條</hi>故天隠子生乎易中死乎易中<lb/>
動因萬物靜因萬物邪由一性真由一性是以生死動<lb/>
靜邪真吾皆以神而解之在人謂之仙矣在天曰天仙<lb/>
在地曰地仙故神仙之道五歸一門<hi>謂五歸於漸終同仙矣</hi>
　　後序<lb/>
昔謝自然欲過海求師蓬萊至海中或謂自然曰蓬萊<lb/>
隔弱水三十萬里不可通天台有司馬子㣲身居赤城<lb/>
名在絳闕可往從之自然乃還受道於子㣲白日仙去<lb/>
<pb n="KR3j0185_WYG_075-26a"/>
東坡水龍吟詞曰古來雲海茫茫蓬山絳闕知何處人<lb/>
間自有赤城居士龍蟠鳳舉清凈無為坐忘遺照八篇<lb/>
奇語觀此書則此八篇當是子㣲所著而序乃云天隠<lb/>
子不知何時人意者不欲自顯其名耶紹興壬午從事<lb/>
郎知台州黄岩縣主學事勸農胡璉跋<lb/>
<pb n="KR3j0185_WYG_075-27a"/>
　　保生月錄<hi>韋行規</hi>
昔巢居士事東海青童君苦心屈節奉師溽暑沍寒無<lb/>
懈無怠僅二十年乃口授八方使八節制服以應八卦<lb/>
若人未能跨鶴騰霄優游於乾坤之内守灝然之氣容<lb/>
色不改壽滿百年須服此藥神仙秘妙不可輕泄能久<lb/>
服必登上仙<lb/>
☶艮卦東北<lb/>
　王君河車方<lb/>
<pb n="KR3j0185_WYG_075-27b"/>
　　紫河車一具<hi>首生併壯盛胞衣是也挑血筋洗數十遍仍以酒洗隂乾者和各藥</hi>
　　生地八兩<hi>補髓血</hi>　　　　牛膝四兩<hi>主腰膝</hi>
　　五味三兩<hi>主五臟</hi>　　　　覆盆子四兩<hi>主隂不足</hi>
　　巴㦸二兩<hi>欲多世事加一兩女人不用</hi>訶黎勒三兩<hi>主胸中氣</hi>
　　鼓子花二兩<hi>膩觔骨</hi>　　　苦躭二兩<hi>治諸毒藥</hi>
　　澤㵼三兩<hi>補男女人虛</hi>　　　甘菊花三兩<hi>去筋風</hi>
　　菖蒲三兩<hi>益精神</hi>　　　　乾漆三兩<hi>去肌肉五臟風炒黄</hi>
　　栢子仁三兩<hi>添精用仁</hi>　　　白茯苓三兩<hi>安神</hi>
<pb n="KR3j0185_WYG_075-28a"/>
　　黄精二兩<hi>補脾胃</hi>　　　蓯容二兩<hi>助下元女人不用</hi>
　　石斛二兩<hi>壯筋骨</hi>　　　逺志二兩<hi>益心力不忘</hi>
　　杏仁四兩<hi>炒黄去皮尖去惡血炁</hi>苣勝子四兩<hi>延年駐形</hi>
　　一方有雲英石三兩<hi>縮腸余曰不必加此</hi>
　右二十二味共搗為末煉蜜如桐子大酒下或鹽湯<lb/>
　下服三料顔如處子昔王仙君傳與蘇林子立盟㰱<lb/>
　血不爾違太上之科<lb/>
☳震卦正東<lb/>
<pb n="KR3j0185_WYG_075-28b"/>
　青精先生橓米飲方<lb/>
　白梁米一石南燭汁浸九蒸九曝乾可有三斗已上<lb/>
　每日服一匙飯過一月後服半匙兩月後服三分之<lb/>
　一盡一劑則風寒不能侵鬚髪如青絲顔如氷玉若<lb/>
　人服之役使六丁天兵侍衛<lb/>
☴巽卦東南<lb/>
　龜臺王母四童方<lb/>
　　辰砂<hi>四兩本方原用伏火丹砂六兩一時難得且未當輕用</hi>
<pb n="KR3j0185_WYG_075-29a"/>
　　胡麻<hi>四兩淨九蒸九曝炒㣲黄</hi>　天門冬<hi>四兩/去心</hi>　茯苓<hi>六兩</hi>
　　猪苓<hi>六兩</hi>　黄精<hi>六/兩</hi>　桃仁<hi>四兩去皮</hi>
　右七味合為末煉蜜為丸搗萬餘下夏月丸服餘月<lb/>
　散服如桐子大每二十丸能服八年顔如嬰童肌如<lb/>
　凝脂不可漫傳以獲天譴<lb/>
☲離卦正南<lb/>
　彭君麋角粉方<lb/>
　每用麋角<hi>註曰麋鹿之大者角丫叉不齊白如象牙出水澤中非山獸也大者二十斤一副生</hi>
<pb n="KR3j0185_WYG_075-29b"/>
　<hi>海邊</hi>取用一兩具解為寸段去心中黑血色惡物用米<lb/>
　泔浸之夏三日冬十日一换泔浸約一月已上似欲<lb/>
　輭即取出入甑中蒸之覆以桑白皮候爛如蒸芋晒<lb/>
　乾粉之入伏火硫黄一兩以酒調三錢一服此方彭<lb/>
　祖服之得壽成仙有人於鵠鳴山石洞中得石刻方<lb/>
　與此同也<lb/>
☷坤卦西南<lb/>
　風后四扇散<lb/>
<pb n="KR3j0185_WYG_075-30a"/>
　　五靈脂<hi>三兩延年益命</hi>仙靈皮<hi>三兩强/筋骨</hi>松脂<hi>二兩去風癎</hi>
　　澤㵼<hi>二兩强腎</hi>　　白术<hi>二兩益/炁力</hi>　乾薑<hi>二兩益氣</hi>
　　生地黄<hi>五兩補髓血</hi>石菖蒲<hi>三兩益/心神</hi>桂<hi>二兩補不足</hi>
　　雲母粉<hi>三兩長肌肥白</hi>
　右藥十物如法搗洗一萬杵煉蜜為丸桐子大日三<lb/>
　四十丸<lb/>
☱兑卦正西<lb/>
　夏姬杏金丹<lb/>
<pb n="KR3j0185_WYG_075-30b"/>
　杏子六斗煮水滚三四沸放下杏子以手或棍搥摩<lb/>
　令皮去大煮半晌漉起放盆中去核清汁得若干取<lb/>
　鉄鍋放糠火上以羊脂油四斤擦入釡中擦之不已<lb/>
　盡此四觔脂為止下杏釡中熬之糠火細細不斷三<lb/>
　四日藥成如金光五彩色每服一二匙服之變老成<lb/>
　少顔色羙好夏姬服之上昇<lb/>
☰乾卦西北<lb/>
　天地父母七精散<lb/>
<pb n="KR3j0185_WYG_075-31a"/>
　　竹實<hi>三兩九蒸九曝主水氣日精</hi>地膚子<hi>四兩太隂之精主肝明目</hi>
　　黄精<hi>四兩戊巳之精主脾臟</hi>　蔓菁子<hi>三兩九蒸九晒主邪鬼明目</hi>
　　松脂<hi>三兩鍊令熟主風狂脾濕</hi>　桃膠<hi>四兩五木之精主鬼忤</hi>
　　苣勝<hi>五兩五谷之精九曝</hi>
　右為末煉蜜為丸每服二三十丸妙不可述<lb/>
☵坎卦正北<lb/>
　南嶽真人赤松子<lb/>
　枸杞煎丸枸杞子根三十觔取皮九蒸九曝搗為粉<lb/>
<pb n="KR3j0185_WYG_075-31b"/>
　取根骨清水煎之添湯煮去渣熬成膏和粉為丸桐<lb/>
　子大每服三五十丸壽增無筭<lb/>
<pb n="KR3j0185_WYG_075-32a"/>
　　飬生月錄<hi>姜蛻</hi>
黄帝曰春三月此謂發陳天地俱生萬物以榮夜卧蚤<lb/>
起廣歩於庭被髪緩形以使志生生而勿殺予而勿奪<lb/>
賞而勿罰此春氣之應飬生之道也逆之則傷肝夏為<lb/>
寒變奉長者少<lb/>
　凡春三月男子有患五勞七傷隂囊消縮囊下生瘡<lb/>
　腰背疼痛不得俛仰筋脈痺冷或時熱痒或時浮腫<lb/>
　難以行歩因風淚出逺視茫然咳逆上冲身體痿黄<lb/>
<pb n="KR3j0185_WYG_075-32b"/>
　氣脹臍痛膀胱攣急小便出血莖管隂子疼痛或淋<lb/>
　瀝赤黄汚衣或夢寐多驚口乾舌强皆犯七傷此藥<lb/>
　主之<lb/>
　　茯苓<hi>五錢食不消加一錢</hi>　　菖蒲<hi>五錢患耳加一錢</hi>
　　括蔞<hi>四錢熱渴加五錢</hi>　　牛膝<hi>五錢腰疼加一錢</hi>
　　山茱茰<hi>五錢身痒加一錢</hi>　兎絲子<hi>五錢隂痿加一錢</hi>
　　巴㦸天<hi>四錢隂痿加五分</hi>　細辛<hi>四錢視茫加五分</hi>
　　續斷<hi>五錢有瘡加一錢</hi>　　防風<hi>五錢風邪加一錢</hi>
<pb n="KR3j0185_WYG_075-33a"/>
　　山藥<hi>五錢隂濕痒加一錢</hi>　　天雄<hi>三錢風痒加五分</hi>
　　蛇床子<hi>四錢炁促加五分</hi>　栢子仁<hi>五錢氣力不足加一錢</hi>
　　逺志<hi>五錢驚悸加一錢</hi>　　石斛<hi>五錢身皮痛加一錢</hi>
　　杜仲<hi>五錢腸痛加一錢</hi>　　蓯容<hi>四錢隂萎加一錢</hi>
　右一十八味各依法製度搗為細末煉蜜為丸如蠶<lb/>
　豆大每服三丸加至五七丸三飡食前服之服至一<lb/>
　月百病消滅體氣平復神妙無比<lb/>
黄帝曰夏三月此謂蕃秀天地氣交萬物華實夜卧蚤<lb/>
<pb n="KR3j0185_WYG_075-33b"/>
起無厭於日使志無怒使華英成秀使氣得泄若所愛<lb/>
在外此夏氣之應飬長之道也逆之則傷心秋為痎瘧<lb/>
奉收者少冬至重病<lb/>
　凡夏三月男子内虚不能飲食徤忘悲憂不樂喜怒<lb/>
　無常四肢浮腫小便赤黄清濁淋漓絞痛膀胱及痛<lb/>
　隂囊濕痒口渴飲水腹脹皆犯五勞七傷宜服内補<lb/>
　茯苓丸<lb/>
　　茯苓<hi>五錢食不消加一錢</hi>　　杜仲<hi>五錢腰痛加一錢</hi>
<pb n="KR3j0185_WYG_075-34a"/>
　　山茱茰<hi>四錢濕痒加一錢</hi>　附子<hi>二錢有風加五分</hi>
　　牡丹皮<hi>四錢腹中遊風加一錢</hi>澤㵼<hi>三錢水炁加五分</hi>
　　桂<hi>三錢顔色不榮加五分</hi>　　山藥<hi>五錢頭風加一錢</hi>
　　地黄<hi>四錢虚弱加一錢</hi>　　細辛<hi>二錢目昏加一錢</hi>
　　石斛<hi>四錢隂濕加一錢</hi>　　蓯蓉<hi>三錢痿黄加一錢</hi>
　　生薑<hi>二錢</hi>
　右一十三味共為末煉蜜為丸如桐子大每服七丸<lb/>
　日再服忌房事生冷猪魚等食<lb/>
<pb n="KR3j0185_WYG_075-34b"/>
黄帝曰秋三月此謂容平天氣以急地氣以明蚤卧蚤<lb/>
起與雞俱興使志安寧以緩秋刑收歛神氣使秋氣平<lb/>
無外其志使肺氣清此秋氣之應養收之道也逆之則<lb/>
傷肺冬為飱泄奉藏者少<lb/>
　凡秋三月當服補腎茯苓丸主治腎虚及五臟内傷<lb/>
　頭重足浮皮膚燥痒腰脊疼痛心胃咳逆口乾舌燥<lb/>
　痰涎流溢惡夢遺精屎血滴瀝小腹偏急隂囊濕痒<lb/>
　喘逆上壅轉側不得心常驚悸目視茫茫飲食無味<lb/>
<pb n="KR3j0185_WYG_075-35a"/>
　日漸羸痩醫不能治此方奇効<lb/>
　　茯苓<hi>一兩</hi>　　防風<hi>六/錢</hi>　　白术<hi>一/兩</hi>　　細辛<hi>三錢</hi>
　　山藥<hi>一兩</hi>　　澤㵼<hi>四/錢</hi>　　附子<hi>炮便製/五錢</hi>紫菀<hi>五錢</hi>
　　獨活<hi>五錢</hi>　　芍藥<hi>一/兩</hi>　　丹參<hi>五/錢</hi>　　桂<hi>五錢</hi>
　　乾薑<hi>三錢</hi>　　牛膝<hi>五/錢</hi>　　黄茋<hi>一/兩</hi>　　苦參<hi>三錢</hi>
　　山茱茰<hi>肉五錢</hi>
　右為末蜜丸如桐子大先服每七丸日再服<lb/>
黄帝曰冬三月此謂閉藏水氷地坼無擾乎陽蚤卧晩<lb/>
<pb n="KR3j0185_WYG_075-35b"/>
起必待日光使志若伏若匿若有私意若已有得去寒<lb/>
就温無泄皮膚使氣亟奪此冬氣之應養藏之道也逆<lb/>
之則傷腎春為痿厥奉生者少<lb/>
　凡冬三月男子五勞七傷兩目迎風淚出頭風項强<lb/>
　廻轉不得心腹脹滿上連胸脇下引腰背表裡徹痛<lb/>
　喘息不得飲食咳逆面黄痿痩小便淋瀝陰痿不起<lb/>
　臨爐不舉足腫腹痛五心煩熱身背浮腫盗汗不絶<lb/>
　四肢拘攣或緩或急夢寐驚悸呼吸氣短口乾舌燥<lb/>
<pb n="KR3j0185_WYG_075-36a"/>
　狀如消渴急於喜怒嗚咽悲愁當服茯苓丸<lb/>
　　茯苓　　山藥　　肉桂<lb/>
　　山茱茰　巴㦸　　白术<lb/>
　　牛膝　　兎絲子<hi>各一兩</hi>
　　乾薑　　細辛　　防風<lb/>
　　栢子仁　澤㵼　　牡丹皮<hi>各五錢</hi>
　　附子<hi>童便煮三次用一兩一箇的炒</hi>
　右為細末蜜丸桐子大空心鹽湯服七丸日再服<lb/>
<pb n="KR3j0185_WYG_075-37a"/>
　　攝生要錄<hi>沈仕</hi>
　　喜樂<lb/>
淮南子曰大喜墜陽唐柳公度年八十餘歩履輕健或<lb/>
求其術曰吾無術但未嘗以元氣佐喜怒氣海常温耳<lb/>
　　忿怒<lb/>
淮南子曰大怒破陰　清凉書云大怒傷目令人目暗<lb/>
多怒百脉不定鬢髮憔焦筋萎為勞藥力不及當食暴<lb/>
嗔令人神驚夜夢飛揚<lb/>
<pb n="KR3j0185_WYG_075-37b"/>
　　悲哀<lb/>
書云悲哀太甚則胞絡絶而陽氣内動發則心下潰溲<lb/>
數血也　悲哀動中則傷䰟䰟傷則狂妄不精久而愈<lb/>
縮拘攣兩脇痛不舉<lb/>
　　思慮<lb/>
彭祖曰凡人不能無思當漸漸除之人身虚無但有遊<lb/>
氣氣息得理百病不生道不在煩但能不思衣食不思<lb/>
聲色不思勝負不思得失不思榮辱心不勞神不極但<lb/>
<pb n="KR3j0185_WYG_075-38a"/>
爾可得延年謀為過當飲食不節養成大患也<lb/>
　　憂愁<lb/>
書云憂傷肺氣閉塞而不行　遇事而憂不止遂成肺<lb/>
勞胸膈逆滿氣從胸達背隠痛不已　女人憂思哭泣<lb/>
令陰陽氣結月水時少時多内熱苦渴色惡肌枯黒<lb/>
　　驚恐<lb/>
淮南子曰大怖生狂　書云驚則心無所倚神無所歸<lb/>
慮無所定氣乃亂矣大恐傷腎恐不除則志傷恍惚不<lb/>
<pb n="KR3j0185_WYG_075-38b"/>
樂非長久之道臨危冐險則䰟飛戱狂禽異獸則神恐<lb/>
　　憎愛<lb/>
淮南子曰好憎者使人心勞弗疾去其志氣日耗所以<lb/>
不能終其壽　憎愛損性傷神心有所憎不用深憎常<lb/>
運心於物平等心有所愛不用深愛如覺偏頗尋即改<lb/>
正不然損性傷神<lb/>
　　視聽<lb/>
孫真人曰極目逺視夜讀註䟽久居煙火愽奕不休飲<lb/>
<pb n="KR3j0185_WYG_075-39a"/>
酒不已熱飡麫食抄寫多年雕鏤細巧房室不節泣淚<lb/>
過多刺頭出血迎風追獸䘮明之由　書云心之神發<lb/>
乎目久視則傷心腎之精發乎耳久聽則傷腎<lb/>
　　疑惑<lb/>
國史補云李蟠常疑遇毒鎻井而飲心靈府也為外物<lb/>
所中終身不痊多疑惑病之本也昔有飲廣客酒者壁<lb/>
有雕弓影落盃中客疑蛇也歸而疾作後飲其地始知<lb/>
弓也遂愈又僧人入暗室踏破生茄疑為物命念念不<lb/>
<pb n="KR3j0185_WYG_075-39b"/>
釋夜有扣門索命者僧約明日薦㧞天明視之茄也疑<lb/>
之為害如此<lb/>
　　談笑<lb/>
書云談笑以惜精氣為本多笑則腎轉腰痛多笑則神<lb/>
傷神傷則悒悒不樂恍惚不寧多笑則臟傷臟傷則臍<lb/>
腹痛久為氣損行語令人失氣語多湏住乃語<lb/>
　　津唾<lb/>
書云唾者溢為醴泉聚流為華池府散為津液降為甘<lb/>
<pb n="KR3j0185_WYG_075-40a"/>
露溉臟潤身宣通百脉化飬萬神肢節毛髪堅固長春<lb/>
　人骨節中有涎所以轉動滑利中風則涎上潮咽喉<lb/>
裏響以藥壓下俾歸骨節可也若吐其涎時間快意枯<lb/>
人手足縱活亦為廢人小兒驚風亦不可吐涎<lb/>
　　起居<lb/>
書云起居不節用力過度則絡脉傷傷陽則䘐傷陰則<lb/>
下甚勞則喘息汗出損血耗氣<lb/>
　　行立<lb/>
<pb n="KR3j0185_WYG_075-40b"/>
書云久行傷筋勞於肝久立傷骨損於腎　飬生云行<lb/>
不疾歩立不至疲立不背日　真人云夜行常啄齒殺<lb/>
鬼邪　書云行汗勿跂床懸脚久成血痺足痛腰疼<lb/>
大霧不宜逺行行宜飲少酒從禦障<lb/>
　　坐卧<lb/>
書云久坐傷肉久卧傷氣坐勿背日立勿當風濕成勞坐<lb/>
卧於塜墓之傍精神自散　寢不得言語五臓如懸磬<lb/>
不懸不可發聲　卧不可戱將筆墨畫其靣䰟不歸體<lb/>
<pb n="KR3j0185_WYG_075-41a"/>
　卧魘不語是䰟魄外遊為邪所執宜暗喚忌以火照<lb/>
則神䰟不入乃至死於燈前魘者本由明出不忌火不<lb/>
宜近喚及急喚亦恐失神䰟也隠居云卧處須當傍爐<lb/>
歇烘焙衣衾常損人<lb/>
　　洗沐<lb/>
書云新沐髪勿令當風勿濕縈髻勿濕頭卧令人頭風<lb/>
眩悶及生白屑髮秃靣黑齒痛耳聾　炊湯經宿洗頭<lb/>
成癬洗靣無光作甑哇瘡　閉覽云目疾切忌浴令人目盲<lb/>
<pb n="KR3j0185_WYG_075-41b"/>
　　櫛髮<lb/>
真人曰髮多櫛去風明目不死之道也又曰頭髮梳百<lb/>
度　安樂詩云髮是血之餘一日一次梳通血脉散風<lb/>
濕<lb/>
　　大小腑<lb/>
書云忍尿不便成五淋膝冷成痺忍大便成五痔　努<lb/>
小便足膝冷呼氣努大便腰疼目澁<lb/>
　　衣<lb/>
<pb n="KR3j0185_WYG_075-42a"/>
書云春米汁泮衣欲下厚上薄飬陽収隂繼世長生大<lb/>
汗偏脱衣得偏風半身不遂酒醉汗出脱衣靴鞋當風<lb/>
取凉成脚氣著𤨏碎錄云若要安樂不脫不<lb/>
　　食<lb/>
書云善飬性者先渴而飲飲不過多多則損氣渴則傷<lb/>
血先飢而食食不過飽飽則傷神飢則傷胃又云夜半<lb/>
之食宜戒申酉前晚食為宜<lb/>
　　四時<lb/>
<pb n="KR3j0185_WYG_075-42b"/>
内經云春為痿厥奉生者少春三月此謂發陳夜卧早<lb/>
起生而勿殺逆之則傷肝夏為寒變奉長者少夏三月<lb/>
此謂蕃秀夜卧早起使志無怒使氣得泄逆之則傷心<lb/>
秋為痎瘧奉収者少秋三月此謂容平早卧早起使志<lb/>
安寧逆之則傷肺冬為飱泄奉藏者少冬三月此謂閉<lb/>
藏水氷地拆無擾乎陽早卧晩起必待日光去寒就温<lb/>
毋泄皮膚逆之則傷腎<lb/>
　　旦暮<lb/>
<pb n="KR3j0185_WYG_075-43a"/>
書云早出含煨生薑少許避瘴開胃又旦起空腹不用<lb/>
見屍臭氣入鼻舌白起口臭欲見宜飲少酒　真人曰<lb/>
平明欲起時下床先左脚一日無災咎去邪兼辟惡如<lb/>
能七星歩令人長壽樂　旦無嗔恚暮無大醉勿逺行<lb/>
　書云夜行用手掠髪則精邪不敢近常啄齒殺鬼邪<lb/>
　夜卧二足屈伸不並無夢泄有教入廣者朝不可虚<lb/>
暮不可實<lb/>
<pb n="KR3j0185_WYG_075-44a"/>
　　齊民要術<hi>賈思勰</hi>
　　耕田<lb/>
凡耕高下田不問春秋必須燥濕得所為佳若水<lb/>
旱不調寧燥不濕春耕尋手勞秋耕待白背勞凡<lb/>
秋耕欲深春夏欲淺犂欲亷勞欲再秋耕䅖青者<lb/>
為上初耕欲深轉地欲淺菅茅之地宜縱牛羊踐<lb/>
之七月耕之則死凡美田之法綠豆為上小豆胡<lb/>
麻次之悉皆五六月中䆊種七月八月犂䅖殺之<lb/>
<pb n="KR3j0185_WYG_075-44b"/>
為春榖田則畝收十石其美與蠶矢熟糞同凡秋<lb/>
収之後牛力弱未及即秋耕者榖黍穄梁秫茇之<lb/>
下即移羸速鋒之地恒潤澤而不堅硬乃至冬初<lb/>
嘗得耕勞不患枯旱若牛力少者但九月十月一<lb/>
勞之至春<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>種亦得<lb/>
　　収種<lb/>
凡五榖種子浥鬰則不生生者亦尋死種雜者禾<lb/>
則早晩不均春復減而難熟糶賣以雜糅見疵炊<lb/>
<pb n="KR3j0185_WYG_075-45a"/>
㸑失生熟之節所以特宜存意不可徒然粟黍穄<lb/>
粱秫常歲歲别収選好穗純色者劁刈高懸之至<lb/>
春治取别種以擬明年種子其别種種子嘗須加<lb/>
鋤先治而别埋還以所治蘘草蔽窖將種前二十<lb/>
許日開出水洮即曬令燥種之依周官相地所宜<lb/>
而糞種之<lb/>
　　種榖<lb/>
凡榖成熟有早晩苗稈有高下収實有多少質性有弱<lb/>
<pb n="KR3j0185_WYG_075-45b"/>
强米味有美惡粒實有息耗地勢有良薄山澤有異宜<lb/>
順天時量地利則用力少而成功多任情返道勞而無<lb/>
獲凡榖田菉豆小豆底為上麻黍胡麻次之蕪菁大豆<lb/>
為下良地一畝用子五升薄地三升榖田必須歲易二<lb/>
月三月種者為植禾四月五月種者為穉禾二月上旬<lb/>
及麻菩楊生種者為上時三月上旬及清明節桃始花<lb/>
為中時四月上旬及棗葉生桑花落為下時歲道宜晩<lb/>
者五月六月初亦得凡春種欲深宜曵重撻夏種欲淺<lb/>
<pb n="KR3j0185_WYG_075-46a"/>
直置自生凡種榖雨後為佳遇小雨宜接濕種遇大雨<lb/>
待薉生春若遇旱秋耕之地得仰壟待雨夏若仰壟匪<lb/>
直盪汰不生兼與草薉俱出凡田欲早晩相雜有閏之<lb/>
歲節氣近後宜晩田然大率欲早早田倍多於晩苗生<lb/>
如馬耳則鏇鋤稀豁之處鋤而補之凡五榖唯小鋤為<lb/>
良良田率一尺留一科薄地尋壠躡之苗出壠則深鋤<lb/>
鋤不厭數周而復始勿以無草而暫停春鋤起地夏為<lb/>
除草故春鋤不用觸濕六月以後雖濕亦無嫌苗既出<lb/>
<pb n="KR3j0185_WYG_075-46b"/>
壟每一經雨白背時輒以鐵齒<graphic n="KR1564" url="https://raw.githubusercontent.com/kanripo/KR-Gaiji/master/images/KR1564.png" mimeType="image/png"/>楱縱横杷而勞之苖<lb/>
高一尺鋒之耩者非不壅本苗深榖草益實然令地堅<lb/>
硬乏澤難耕鋤得五徧已上不須耩凡種欲牛遲緩行<lb/>
種人令促歩以足躡壟底熟速刈乾速積凡五榖大判<lb/>
上旬種者全收中旬中收下旬下收<lb/>
　　黍穄<lb/>
黍者暑也種者必待暑先夏至二十日此時有雨疆土<lb/>
可種黍一畝三升黍心未生雨灌其心心傷無實黍心<lb/>
<pb n="KR3j0185_WYG_075-47a"/>
初生畏天露令兩人對持長索槩去其露日出乃止凡<lb/>
種黍覆土鋤治皆如禾法欲踈於禾<lb/>
　　粱秫<lb/>
粱秫並欲薄地而稀一畝用子三升半種與植榖同時<lb/>
燥濕之宜杷勞之法一同榖苗收刈欲晚<lb/>
　　大豆<lb/>
大豆保歲易為宜古之所以備㐫年也謹計家口數種<lb/>
大豆率人五畝此田之本也三月榆莢時有雨高田可<lb/>
<pb n="KR3j0185_WYG_075-47b"/>
種大豆土和無塊畝五升土不和則益之種大豆夏至<lb/>
後二十日尚可種戴甲而生不用深耕大豆須均而稀<lb/>
豆花憎見日見日則黄爛而根焦也穫豆之法莢黑而<lb/>
莖蒼輒收無疑其實將落反失之故曰豆熟於塲於塲<lb/>
穫豆即青莢在上黑莢在下<lb/>
　　小豆<lb/>
小豆不保歲難得椹黑時注雨種畝一升豆生布葉鋤<lb/>
之生五六葉又鋤之大豆小豆不可盡治也古所以不<lb/>
<pb n="KR3j0185_WYG_075-48a"/>
盡治者豆生布葉豆有膏盡治之則傷膏傷則不成而<lb/>
民盡治故其收耗折也故曰豆不可盡治飬美田畝可<lb/>
十石以薄田尚可畝取五石<lb/>
　　種麻<lb/>
凡種麻用白麻子麻欲得良田不用故墟地薄者糞之<lb/>
耕不厭熟田欲歲易良田一畝用子三升薄田二升夏<lb/>
至前十日為上時至日為中時至後十日為下時澤多<lb/>
者先漬麻子令芽生待他白背耬耩漫擲子空曵勞澤<lb/>
<pb n="KR3j0185_WYG_075-48b"/>
少者暫浸即出不得待芽生耬頭中下之麻生數日中<lb/>
常驅雀布葉而鋤勃如灰便刈<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>欲小縛欲薄一宿輒<lb/>
翻之穫欲淨漚欲清水生熟合宜<lb/>
　　大小麥<lb/>
大小麥皆須五月六月暵地種大小麥先㽟逐犂䅖種<lb/>
者佳其山田及剛强之地則耬下之凡耬種者匪直土<lb/>
淺易生然於鋒鋤亦便穬麥非良地則不須種八月中<lb/>
戊社前種者為上時下戊前為中時八月末九月初為<lb/>
<pb n="KR3j0185_WYG_075-49a"/>
下時小麥宜下種八月上戊社前為上時中戊前為中<lb/>
時下戊前為下時正月二月勞而鋤之三月四月鋒而<lb/>
更鋤今立秋前治訖蒿艾簟盛之良多種久居供食者<lb/>
宜作劁麥倒刈薄布順風放火火既著即以掃箒撲滅<lb/>
仍打之<lb/>
　　水稻<lb/>
稻無所緣唯歲易為良選地欲近上流三月種者為上<lb/>
時四月上旬為中時中旬為下時先放水十日後曵陸<lb/>
<pb n="KR3j0185_WYG_075-49b"/>
軸十遍地既熟淨淘種子漬經三宿漉出内草篅裛之<lb/>
若經三宿芽生長二分一畝三升擲三日之中令人驅<lb/>
鳥苗長七八寸陳草復起以鎌侵水芟之草悉膿死稻<lb/>
苖漸長復須薅薅訖决去水曝根令堅量時水旱而溉<lb/>
之將熟又去水霜降穫之北土高原本無陂澤隨逐隈<lb/>
曲而田者二月氷解地乾燒而耕之仍即下水十日塊<lb/>
既散液持木斫平之納種如前法既生七八寸㧞而栽<lb/>
之溉灌收刈一如前法畦㽟大小無定須量地宜取水<lb/>
<pb n="KR3j0185_WYG_075-50a"/>
均而已藏稻必須用簟若於久居者亦如劁麥法舂稻<lb/>
必須冬時積日燥曝一夜置霜露中即舂<lb/>
　　旱稻<lb/>
旱稻用下田白土勝黑土凡下田停水處燥則堅垎濕<lb/>
則汙泥難治而易荒墝埆而殺種其春耕者殺種尤甚<lb/>
故宜五六月暵之以擬<graphic n="KR1855" url="https://raw.githubusercontent.com/kanripo/KR-Gaiji/master/images/KR1855.png" mimeType="image/png"/>麥麥時水澇不得納種者九<lb/>
月中復一轉至春種稻萬不失一<lb/>
　　胡麻<lb/>
<pb n="KR3j0185_WYG_075-50b"/>
胡麻宜白地種二三月為上時四月上旬為中時五月<lb/>
上旬為下時種欲截雨脚一畝用子二升漫種者先以<lb/>
耬耩然後散子空曵勞耬耩者炒沙令燥中和半之鋤<lb/>
不過三遍刈束欲小以五六束為一叢斜倚之候口開<lb/>
乘車詣田斗藪還叢之三日一打四五遍乃盡耳<lb/>
　　種𤓰<lb/>
區種𤓰法六月雨後種菉豆八月中犂䅖殺之十月又<lb/>
一轉即十月終種𤓰率兩步為一區坑大如盆口深五<lb/>
<pb n="KR3j0185_WYG_075-51a"/>
寸以土壅其畔如菜畦形坑底必令平正以足踏之令<lb/>
其保澤以𤓰子大豆各十枚遍布坑中以糞五升覆之<lb/>
又以土一斗薄散糞上復以足㣲躡之冬月大雪時速<lb/>
併力推雪於坑上為大堆至春草生𤓰亦生莖葉肥茂<lb/>
異於常者且常有潤澤旱亦無害五月𤓰便熟<lb/>
　　種冬𤓰<lb/>
種冬𤓰法傍墻陰地作區圓二尺深五寸以熟糞及土<lb/>
相和正月晦日種既生以柴木倚墻令其緣上旱則澆<lb/>
<pb n="KR3j0185_WYG_075-51b"/>
之八月斷其梢減其實一本但存五六枚十月霜足收<lb/>
之削去皮子於芥子醬中或美豆醬中藏之佳<lb/>
　　種茄子<lb/>
種茄子法茄子九月熟時摘取擘破水淘子取沈者速<lb/>
曝乾裹置至二月畦種著四五葉雨時合泥移栽之十<lb/>
月種者如區種𤓰法推雪著區中則不須栽其春種不<lb/>
作畦直如種凡𤓰法者亦得唯須曉夜數澆耳大小如<lb/>
彈圓中生食味似小豆角<lb/>
<pb n="KR3j0185_WYG_075-52a"/>
　　種瓠<lb/>
法以三月耕良田十畝作區方深一尺以杵築之令可<lb/>
居澤相去一步區種四實蠶矢一斗與土糞合澆之水<lb/>
二升所乾處復澆之著三實以馬箠㱿其心勿令蔓延<lb/>
多實<lb/>
　　種芋<lb/>
種芋宜擇肥緩土近水處和柔糞之二月注雨可種芋<lb/>
率二尺下一本芋生根欲深劚其旁以緩其土旱則澆<lb/>
<pb n="KR3j0185_WYG_075-52b"/>
之有草鋤之不厭數多治芋如此其收常倍<lb/>
　　種葵<lb/>
臨種時必燥曝葵子地不厭良故墟彌善薄即糞之葵<lb/>
生三葉然後澆之早種者必秋耕十月末地將凍散子<lb/>
勞之人足踐踏之乃佳地釋即生鋤不厭數五月初更<lb/>
種之六月一日種白莖秋葵秋葵堪食仍留五月種者<lb/>
取子於此時附地剪却春葵冷根上枿生者柔輭至好<lb/>
仍供常食美於秋菜<lb/>
<pb n="KR3j0185_WYG_075-53a"/>
　　蔓菁<lb/>
種不求多唯須良地故墟新糞壤垣墻乃佳<lb/>
　　種蒜<lb/>
蒜宜良輭地三徧熟耕九月初種種法黄<graphic n="KR2145" url="https://raw.githubusercontent.com/kanripo/KR-Gaiji/master/images/KR2145.png" mimeType="image/png"/>時以耬耩<lb/>
逐壟手下之五寸一株空曵勞二月半鋤之令滿三徧<lb/>
條拳而軋之葉黄鋒出則辮於屋下風凉之處桁之冬<lb/>
寒取榖䎪布地一行蒜收條中子種者一年為獨瓣種<lb/>
二年者則成大蒜科皆如拳又逾於凡蒜矣<lb/>
<pb n="KR3j0185_WYG_075-53b"/>
　　種葱<lb/>
收葱子必薄布隂乾勿令浥鬰其擬種之地必須春種<lb/>
綠豆五月䅖殺之比至七月耕數徧一畝用子四五升<lb/>
　　種韭<lb/>
收韭子如葱子法治畦下水糞覆悉與葵同然畦欲深<lb/>
二月七月種種法以升盞合地為處布子於圍内<graphic n="KR1573" url="https://raw.githubusercontent.com/kanripo/KR-Gaiji/master/images/KR1573.png" mimeType="image/png"/>令<lb/>
常淨高數寸剪之至正月掃去畦中陳葉凍解以鐵杷<lb/>
耬起下水加熟糞韭高三寸便剪之剪如葱法一歲之<lb/>
<pb n="KR3j0185_WYG_075-54a"/>
中不過五剪收子者一剪則留之若旱種者但無畦與<lb/>
水耳耙糞悉同一種永生<lb/>
　　種蜀芥蕓薹芥子<lb/>
蜀芥蕓薹取葉者皆七月半種地欲糞熟蜀芥一畝蕓<lb/>
薹一畝種法與蕪菁同既生亦不鋤之十月收蕪菁訖<lb/>
時收蜀芥蕓薹足霜乃收種芥子及蜀芥蕓薹取子者<lb/>
皆二三月好雨澤時種旱則畦種水澆五月熟而取子<lb/>
　　種薑<lb/>
<pb n="KR3j0185_WYG_075-54b"/>
薑宜白沙地少與糞和熟耕如麻地不厭熟縱横七遍<lb/>
尤善三月種之先種耬耩尋壟下薑一尺一科令上土<lb/>
厚三寸數鋤之六月作葦屋覆之九月掘出置屋中<lb/>
　　種棗<lb/>
常選好味者留栽之候棗葉始生而移之三步一樹行<lb/>
欲相當欲令牛馬覆踐令淨正月一日日出時反斧班<lb/>
駮椎之名嫁棗候大蠶入簇以杖擊其枝間振落狂花<lb/>
全赤即收收法日日撼落之為上<lb/>
<pb n="KR3j0185_WYG_075-55a"/>
　　種桃<lb/>
桃柰桃欲種法熟時合肉全埋糞地中至春既生移栽<lb/>
實地以鍬合土掘移之桃性皮急四年以上宜以刀竪<lb/>
<graphic n="KR2030" url="https://raw.githubusercontent.com/kanripo/KR-Gaiji/master/images/KR2030.png" mimeType="image/png"/>其皮七八年便老十年則死<lb/>
　　種櫻桃<lb/>
二月初山中取栽陽中者還種陽地隂中者還種陰地<lb/>
　　種葡萄<lb/>
葡萄蔓延性緣不能自舉作架以承之葉宻陰厚可以<lb/>
<pb n="KR3j0185_WYG_075-55b"/>
避熱<lb/>
　　種李<lb/>
李性耐久樹得三十年老雖枝枯子亦不細<lb/>
　　種梅杏<lb/>
栽種與桃李同<lb/>
　　種梨<lb/>
種者梨熟時全埋之經年至春地釋分栽之多著熟糞<lb/>
及水至冬葉落附地刈殺之以炭火燒頭二年即結子<lb/>
<pb n="KR3j0185_WYG_075-56a"/>
挿者彌疾挿法用棠杜<lb/>
　　種栗<lb/>
栗種而不栽栗初熟出殻即裹埋著濕土中至春三月<lb/>
悉芽生出而種之既生數年不用掌近三年内每到十<lb/>
月常須草裹至二月乃解<lb/>
　　種柰林檎<lb/>
柰林檎不種但栽之取栽如壓桑法以正月二月中飜<lb/>
斧班䮂椎之則饒子<lb/>
<pb n="KR3j0185_WYG_075-56b"/>
　　種柿<lb/>
柿有小者栽之無者取枝於㮕棗根上挿之<lb/>
　　種安石榴<lb/>
栽法以三月初取枝大如手大指者斬令長一尺半八<lb/>
九枝共為一窠燒下頭二寸掘圓坑深一尺七寸口經<lb/>
尺豎枝於坑畔置枯骨礓石於枝間下土築之水澆常<lb/>
令潤澤既生又以骨石布其根下則科圓滋茂可愛十<lb/>
月中以藁裹而纒之<lb/>
<pb n="KR3j0185_WYG_075-57a"/>
　　種椒<lb/>
熟時收取黒子四月初畦種之方三寸一子篩土覆之<lb/>
令厚寸許復篩熟糞以盖土上旱則澆之常令潤澤生<lb/>
高數寸夏連雨時可移之<lb/>
　　種桑柘<lb/>
桑柘熟時收黑魯椹即日以水淘取子曬燥仍畦種常<lb/>
薅令浄明年正月移而栽之率五尺一根其下常劚掘<lb/>
種菉豆小豆栽後二年愼勿採沐大如臂許正月中移之<lb/>
<pb n="KR3j0185_WYG_075-57b"/>
率十歩一樹行欲小掎角不用正相當<lb/>
　　種榆<lb/>
先耕地作壟然後散榆莢散訖勞之榆生共草俱長未<lb/>
須料理明年正月附地芟殺放火燒之亦任生長勿使<lb/>
長近又至明年正月劚去惡者其一株止有七八根生<lb/>
者悉皆砍去唯留一根麤直好者三年春可將莢葉賣<lb/>
之五年之後便堪作椽不挾者即可砍賣挾者鏇作獨<lb/>
樂及盞十年之後魁椀瓶榼器皿無所不任十五年後<lb/>
<pb n="KR3j0185_WYG_075-58a"/>
中為車轂及蒲桃<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>其歲歲科簡剝治之功指柴雇人<lb/>
十束雇一人無業之人爭來就作賣柴之利己自無貲<lb/>
况諸器物其利十倍砍後復生不勞耕種所謂一勞永<lb/>
逸能種一頃歲收千疋唯須一人守䕶指揮處分既無<lb/>
牛耕種子人功之費不慮水旱風虫之災比之榖田勞<lb/>
逸萬倍男女初生各與小樹二十株比至嫁娶悉任車<lb/>
轂一樹三具一具值絹三疋成絹一百八十疋聘財資<lb/>
遣粗得充事<lb/>
<pb n="KR3j0185_WYG_075-58b"/>
　　種藕<lb/>
春初掘藕根節頭著魚池泥中種之當年即有蓮花<lb/>
　　種蓮子<lb/>
八月九月取蓮子堅黑者於瓦上磨蓮頭令皮薄取墐<lb/>
土作熟泥封之如三指大長二寸使葉頭平重磨去尖<lb/>
鋭泥乾時擲於池中重頸泥下自然周正薄易生少時<lb/>
即出其不磨者皮既堅厚倉卒不能生也<lb/>
　　栽樹<lb/>
<pb n="KR3j0185_WYG_075-59a"/>
凡栽一切樹木欲記其隂陽不令轉易大樹髠之小則<lb/>
不髠先為深坑内樹訖以水沃之著土令如薄泥東西<lb/>
南北揺之良久然後下土堅築時時灌溉常令潤澤埋<lb/>
之欲深勿令撓動凡栽樹訖皆不用手捉及六畜觸突<lb/>
凡栽樹正月為上時二月為中時三月為下時<lb/>
　　伐木<lb/>
凡伐木四月七月則不虫而堅肕榆莢下桑椹落亦其<lb/>
時也然則凡木有子實者候其子實將熟皆其時也凡<lb/>
<pb n="KR3j0185_WYG_075-59b"/>
非時之木水漚一月或火煏取乾虫則不生<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷七十五上<lb/>
<pb n="KR3j0185_WYG_075-60a"/>
欽定四庫全書<lb/>
　説郛卷七十五下　　　　元　陶宗儀　撰<lb/>
　　林下清録<hi>沈仕</hi>
東坡云硯之美者必費筆不費筆則退墨二徳難兼非<lb/>
獨硯也大字難結宻小字常局促真書患不放草書苦<lb/>
無法茶苦患不美酒美患不辣萬事無不然可發一大<lb/>
笑也<lb/>
宋宇種蔬三十品時雨之後按行園圃曰天茁此徒助<lb/>
<pb n="KR3j0185_WYG_075-60b"/>
余鼎爼家復何患<lb/>
陶峴彭澤之後也製三舟一舟自乗一舟載客一舟載<lb/>
酒饌<lb/>
釋仲殊花品序每歲禁烟前後置酒饌以待來賔賞花<lb/>
者不問親疎謂之看花局故里云彈琴種花陪酒陪歌<lb/>
蘇才翁與蔡君謨鬬茶蔡用惠山泉蘇茶小劣用竹瀝<lb/>
水煎遂勝<lb/>
子瞻云吾酒後乘興作數千字覺酒氣拂拂從十指上<lb/>
<pb n="KR3j0185_WYG_075-61a"/>
出去也<lb/>
陶𢎞景借人書隨誤治定米襄陽借書畫親為臨摩題<lb/>
䟦印記裝潢往往亂真後并以真贋之本同送歸之<lb/>
徐廣年過八十猶歲讀五經一遍<lb/>
山居嵐重生薑豈容不種每旦帶皮薑細嚼熟酒下之<lb/>
薑湯亦可矣<lb/>
衡州花光長老寫梅花黄魯直見之曰如嫩寒春曉行<lb/>
孤山水邊籬落間但欠香耳<lb/>
<pb n="KR3j0185_WYG_075-61b"/>
秦少游云家貧素無書親戚時肯見借亦足諷誦深居<lb/>
簡出不與人世相通又云鄉閭士子又皆從事新書每<lb/>
有所疑無從攷訂<lb/>
唐有魚子牋宋顔方叔常製諸色箋有杏紅露桃紅天<lb/>
水碧俱砑花竹鱗羽山林人物精妙如畫亦有金縷五<lb/>
色描成者士夫甚珍之<lb/>
陶人為器有酒經晉安人餉人以酒致書云酒一經或<lb/>
二經至五經者他境人不逹者聞饋五經束帶立於其<lb/>
<pb n="KR3j0185_WYG_075-62a"/>
門<lb/>
孟蜀時兵部尚書李昊每春時將牡丹花數枝分遺朋<lb/>
友以興平酥同贈且曰俟花凋卸即平酥煎食之無棄<lb/>
穠艶也<lb/>
王元寳每冬月大雪令僕夫自本家坊巷口掃雪為逕<lb/>
路躬立於坊巷前迎揖賔客就本家具酒炙宴樂之為<lb/>
暖寒之㑹時稱豪友<lb/>
趙和仲云知古者莫如洪景盧知今者莫如陳君舉<lb/>
<pb n="KR3j0185_WYG_075-62b"/>
歐陽公號醉翁林中子稱醒老<lb/>
建人謂鬬茶為茗戰<lb/>
袁伯長父言嘗聞善書者云大篆不得入小篆𨽻書最<lb/>
忌入八分<lb/>
劉夢得嘗愛終南太華以為此外無奇愛女几荆山以<lb/>
為此外無秀及見九華始悼前言之容易也<lb/>
韋仲將墨方曰合墨法以真珠一兩麝香半兩皆擣細<lb/>
後都合下鐵臼擣三萬杵杵多愈益不得過二月九月<lb/>
<pb n="KR3j0185_WYG_075-63a"/>
相墨經墨染紙三年字不昏暗者為上<lb/>
長安士女遊春野步遇名花則設席籍草以紅裙逓相<lb/>
挿掛為宴幄<lb/>
子瞻到黄廪食既絶痛自節儉日用不得過百五十文<lb/>
每月朔取四千五百錢斷為三十塊掛屋梁上平旦取<lb/>
一塊給一日之用餘則别貯以給賔客<lb/>
黎舉常云欲令梅聘海棠棖子臣櫻桃及以芥嫁笋但<lb/>
恨時不同耳然牡丹酴醿楊梅枇杷幸為執友<lb/>
<pb n="KR3j0185_WYG_075-63b"/>
倪文節云天下之事利害常相半有全利而無少害者<lb/>
惟書<lb/>
或謂東坡曰子無病而多蓄藥不飲而多置酒勞己以<lb/>
為人何也坡笑曰病者得藥吾為之體輕飲者困於酒<lb/>
吾為之酣適專以自為也<lb/>
尉遲敬徳晩年餌雲母粉為方外遊<lb/>
元朱萬初善製墨純用松烟取三百年摧朽之餘精英<lb/>
不可冺者用之<lb/>
<pb n="KR3j0185_WYG_075-64a"/>
淵明嘗聞田水聲倚杖久聽歎曰秫稻已秀翠色染人<lb/>
時剖胸襟一洗荆棘此水過吾師丈人矣<lb/>
山僧可以伴行可以同旅寳劍可以辟解邪魅可以代<lb/>
嘗健僕<lb/>
猿啼之地蕨乃多有每一聲遽生萬莖<lb/>
江祿讀書未竟雖有急速必待卷束整齊然後得起故<lb/>
無損敗人不厭其求假<lb/>
白太傅每一詩輒洗其筆<lb/>
<pb n="KR3j0185_WYG_075-64b"/>
管子曰天下名山凡五千二百七十<lb/>
鞏氏耳目志海山微茫而隱見江山嚴厲而峭卓溪山<lb/>
窈窕而幽深塞山童頳而堆阜<lb/>
楊誠齋云無事可看韻書<lb/>
眺景迂曰吾晚年日課識十五字凡為文者宜畧識字<lb/>
孫莘老喜讀書晩年病目乃擇卒伍中識字稍解事者<lb/>
二人使其子端取西漢左氏諸書授以句讀每瞑目危<lb/>
坐命二人更讀於旁終一策則易一人飲之酒一杯使<lb/>
<pb n="KR3j0185_WYG_075-65a"/>
退卒亦自喜不為難<lb/>
過名山如讀異書倦則數行健則千里言不論途程以<lb/>
洞心快目而止<lb/>
嘯有十五章深溪虎高柳蟬空林鬼巫峽猿下鴻鵠古<lb/>
木<hi>闕</hi>　　峨眉陳道士善長嘯作霹靂聲坐客驚悚<lb/>
洪覺範云司馬温公無所嗜好獨蓄墨數百觔或以為<lb/>
言公曰吾欲子孫知吾用此物何為也<lb/>
陸龜蒙置園顧渚山下歲取租茶自判品第日升舟設<lb/>
<pb n="KR3j0185_WYG_075-65b"/>
蓬席齎束書茶竈筆牀釣具往來江湖人造其門罕見<lb/>
管輅頓傾三斗而清辯綺粲揚雄酒不離口而太𤣥乃<lb/>
就<lb/>
王思逺立身簡潔諸客詣己者覘知衣服垢穢即便不<lb/>
前形儀新楚乃與促膝及去後猶令二人交帚拂其坐<lb/>
處<lb/>
葉石林云後人但令不斷書種為鄉黨善人足矣若夫<lb/>
成否則天也<lb/>
<pb n="KR3j0185_WYG_075-66a"/>
李白上裴長史書云曩昔東游維揚不逾一年而散金<lb/>
三十餘萬有落魄公子悉皆濟之<lb/>
高似孫緯畧云和菟有鳥鳴書一卷王喬有解鳥語書<lb/>
一卷<lb/>
唐李約司徒汧公子得古鐵一片擊之清越養一猿名<lb/>
山公月夜嘗泛江登金山擊鐵鼓琴猿必嘯和傾壺達<lb/>
旦不俟外賔<lb/>
朱考亭答楊元範書云字書音韵是經中一事先儒多<lb/>
<pb n="KR3j0185_WYG_075-66b"/>
不留意然不知如此等處不理㑹郤枉費了無限亂説<lb/>
牽補而卒不得其本意亦甚害事也但恨蚤衰無精力<lb/>
整頓得耳<lb/>
曲江貴家遊賞則剪百花裝成獅子逓相送遺獅子有<lb/>
小連環欲送則以蜀錦流酥牽之唱曰春光且莫去留<lb/>
與醉人看<lb/>
<pb n="KR3j0185_WYG_075-67a"/>
　　蘭亭集<hi>王羲之</hi>
永和九年歲在癸丑暮春之初㑹於㑹稽山陰之蘭亭修禊<lb/>
事也羣賢畢至少長咸集此地有崇山峻嶺茂林修竹又有<lb/>
清流激湍映帶左右引以為流觴曲水列坐其次雖無絲竹<lb/>
管絃之盛一觴一詠亦足以暢叙幽情是日也天朗氣清惠風<lb/>
和暢仰觀宇宙之大俯察品類之盛所以遊目騁懷足以極視<lb/>
聽之娯信可樂也夫人之相與俯仰一世或取諸懷抱晤言一<lb/>
室之内或因寄所託放浪形骸之外雖趨舍萬殊靜躁不同當<lb/>
<pb n="KR3j0185_WYG_075-67b"/>
其欣於所遇蹔得於己快然自足曾不知老之將至及其所<lb/>
之既倦情隨事遷感慨係之矣向之所欣俛仰之間已為陳<lb/>
迹猶不能不以之興懷况修短隨化終期於盡古人云死生<lb/>
亦大矣豈不痛哉每覽昔人興感之由若合一契未嘗不臨<lb/>
文嗟悼不能喻之於懷固知一死生為虛誕齊彭殤為妄作<lb/>
後之視今亦猶今之視昔悲夫故列叙時人錄其所述雖世<lb/>
殊事異所以興懷其致一也後之覽者亦將有感於斯文<lb/>
　　右將軍王羲之<lb/>
<pb n="KR3j0185_WYG_075-68a"/>
代謝鱗次忽焉以周欣此暮春和氣載柔詠彼舞雩異<lb/>
世同流廼携齊契散懷一丘<lb/>
　　二<lb/>
仰視碧天際俯瞰淥水濵寥閴無涯觀寓目理自陳大<lb/>
矣造化工萬殊莫不均羣籟雖叅差適我無非親<lb/>
　　瑯琊王友謝安<lb/>
伊昔先子有懷春遊契兹言執寄傲林丘森森連嶺茫<lb/>
茫原疇逈霄垂霧凝泉散流<lb/>
<pb n="KR3j0185_WYG_075-68b"/>
　　二<lb/>
相與欣佳節率爾同褰裳薄言羅景物微風翼輕航醇<lb/>
醪陶丹府兀若㳺羲唐萬殊混一理安復覺彭殤<lb/>
　　司徒左西屬謝萬<lb/>
肆眺崇阿寓目高林青蘿翳岫修竹冠岑谷流清響條<lb/>
鼓鳴音𤣥崿吐潤霏霧成隂<lb/>
　　二<lb/>
司㝠卷隂旗句芒舒陽旌靈液被九區光風扇鮮榮碧<lb/>
<pb n="KR3j0185_WYG_075-69a"/>
林輝翠蕚紅葩擢新莖翔禽撫翰游騰鱗躍清泠<lb/>
　　前餘杭令孫統<lb/>
茫茫大造萬化齊軌罔悟云同競異標㫖平勃運謀黄<lb/>
綺隱几凡我仰希期山期水<lb/>
　　二<lb/>
地主觀山水仰尋幽人踪回沼激中逵疎竹間修桐因<lb/>
流轉輕觴冷風飄落松時禽吟長澗萬籟吹連峰<lb/>
　　左司馬孫綽<lb/>
<pb n="KR3j0185_WYG_075-69b"/>
春詠登臺亦有臨流懷彼伐木宿此良儔修竹䕃沼旋<lb/>
瀨縈丘穿池激湍連濫觴舟<lb/>
　　二<lb/>
流風拂枉渚停雲䕃九臯鶯語吟修竹游鱗戲瀾濤擕<lb/>
筆落雲藻微言剖纎毫時珍豈不甘忘味在聞韶<lb/>
　　中軍叅軍孫嗣<lb/>
望巖懷逸許臨流想奇莊誰云真風絶千載挹餘芳<lb/>
　　散騎常侍郗曇<lb/>
<pb n="KR3j0185_WYG_075-70a"/>
温風起東谷和氣振柔條端坐興逺想薄言游近郊<lb/>
　　潁川庾友<lb/>
馳心城表寥寥逺邁理感則一㝠然斯㑹<lb/>
　　潁川庾藴<lb/>
仰想虚舟説俯歎世上賔朝榮雖云樂夕斃理自因<lb/>
　　行叅軍曹茂之<lb/>
時來誰不懷寄散山林間尚想方外賔迢迢有餘閒<lb/>
　　上虞令華茂<lb/>
<pb n="KR3j0185_WYG_075-70b"/>
林榮其鬱浪激其隈汎汎輕觴載欣載懷<lb/>
　　滎陽桓偉<lb/>
主人雖無懷應物貴有尚宣尼遨沂津蕭然心神王數<lb/>
子各言志曾生發清唱今我欣斯遊愠情亦暫暢<lb/>
　　陳郡袁嶠之<lb/>
人亦有言得意則歡佳賔即臻相與遊盤微音迭詠馥<lb/>
焉若蘭茍齊一致遐想掲竿<lb/>
　　二<lb/>
<pb n="KR3j0185_WYG_075-71a"/>
四眺華林茂俯仰晴川渙激水流芳醪豁爾累心散遐<lb/>
想逸民軌遺音良可玩古人詠舞雩今也同斯歎<lb/>
　　王𤣥之<lb/>
松竹挺巖崖幽澗激清流消散肆情志酣暢豁滯憂<lb/>
　　王凝之<lb/>
莊浪濠津巢步潁湄冥心真奇千載同歸<lb/>
　　二<lb/>
烟煴柔風扇熈怡和氣淳駕言興時遊逍遥暎通津<lb/>
<pb n="KR3j0185_WYG_075-71b"/>
　　王肅之<lb/>
在昔暇日味存林嶺今我斯遊神怡心靜<lb/>
　　二<lb/>
嘉會欣時遊豁爾暢心神吟詠曲水瀨淥波轉素鱗<lb/>
　　王徽之<lb/>
散懷山水蕭然忘覊秀薄粲穎疎松籠崖游羽扇霄鱗<lb/>
躍清池歸日寄歡心㝠二奇<lb/>
　　二<lb/>
<pb n="KR3j0185_WYG_075-72a"/>
先師有㝠藏安用覊世羅未若保冲真齊契箕山阿<lb/>
　　王煥之<lb/>
去來悠悠子披褐良足欽超跡修獨往真契齊古今<lb/>
　　王彬之<lb/>
丹崖竦立葩藻暎林淥水揚波載浮載沈<lb/>
　　二<lb/>
鮮葩暎林薄游鱗戲清渠臨川欣投釣得意豈在魚<lb/>
　　王藴之<lb/>
<pb n="KR3j0185_WYG_075-72b"/>
散豁情志暢塵纓忽已捐仰詠挹餘芳怡情味重淵<lb/>
　　行叅軍王豐之<lb/>
肆盻巖岫臨泉濯趾感興魚鳥安居幽跱<lb/>
　　郡公曹魏滂<lb/>
三春陶和氣萬物齊一歡明后欣時豐駕言暎清瀾亹<lb/>
亹德音暢蕭蕭遺世難望巖愧脱屣臨川謝掲竿<lb/>
　　鎮軍司馬虞説<lb/>
神散宇宙内形浪濠梁津寄暢須臾歡尚想味古人<lb/>
<pb n="KR3j0185_WYG_075-73a"/>
　　郡五官謝繹<lb/>
縱暢任所適回波縈游鱗千載同一朝沐浴陶清塵<lb/>
　　行叅軍徐豐之<lb/>
俯揮素波仰掇芳蘭尚想嘉客希風永歎<lb/>
　　二<lb/>
清響擬絲竹班荆對綺疏零觴飛曲津歡然朱顔舒<lb/>
　　徐州西平曹華<lb/>
願與達人游解結遨濠梁狂吟任所適浪流無何鄉<lb/>
<pb n="KR3j0185_WYG_075-73b"/>
　　孫綽後序<lb/>
古人以水喻性有㫖哉非所以淳之則清淆之則濁耶<lb/>
故振轡於朝市則充屈之心生閒步於林野則寥落之<lb/>
意興仰瞻羲唐邈然逺矣近詠臺閣顧探增懷聊於曖<lb/>
昧之中期乎瑩拂之道暮春之始褉於南澗之濵高嶺<lb/>
千尋長湖萬頃乃藉芳草鑑清流覽卉物觀魚鳥具類<lb/>
同榮資生咸暢於是和以醇醪齊以達觀快然兀矣焉<lb/>
復覺鵬鷃之二物哉耀靈縱轡急景西邁樂與時去悲<lb/>
<pb n="KR3j0185_WYG_075-74a"/>
亦系之往復推移新故相換今日之迹明復陳矣原詩<lb/>
人之致興諒歌詠之有由文多不載大略如此所賦詩<lb/>
亦裁而綴之如前四言五言焉<lb/>
<pb n="KR3j0185_WYG_075-75a"/>
　　輞川集<hi>王維</hi>
　余别業在輞川山谷其遊止有孟城㘭華子岡文杏<lb/>
　館斤竹嶺鹿柴木蘭柴茱茰沜宫槐陌臨湖亭南垞<lb/>
　欹湖柳浪欒家瀨金屑泉白石灘北垞竹里館辛夷<lb/>
　塢漆園椒園等與裴廸閒暇各賦絶句云爾<lb/>
　　孟城㘭<lb/>
新家孟城口古木餘衰柳來者復為誰空悲昔人有<lb/>
　　和　　　　　　　　　　　　　裴廸<lb/>
<pb n="KR3j0185_WYG_075-75b"/>
結廬古城下時登古城上古城非疇昔今人自來往<lb/>
　　華子岡<lb/>
飛鳥去不窮連山復秋色上下華子岡惆悵惜何極<lb/>
　　和　　　　　　　　　　　　　裴廸<lb/>
落日松風起還家草露晞雲光侵履跡山翠拂人衣<lb/>
　　文杏館<lb/>
文杏裁為梁香茅結為宇不知棟裏雲去作人間雨<lb/>
　　和　　　　　　　　　　　　　裴廸<lb/>
<pb n="KR3j0185_WYG_075-76a"/>
迢迢文杏館躋攀日已屢南嶺與北湖前看復回顧<lb/>
　　斤竹嶺<lb/>
檀欒映空曲青翠漾漣漪暗入商山路樵人不可知<lb/>
　　和　　　　　　　　　　　　　裴廸<lb/>
明流紆且直綠篠宻復深一徑通山路行歌望舊岑<lb/>
　　鹿柴<lb/>
空山不見人但聞人語響返景入深林復照青苔上<lb/>
　　和　　　　　　　　　　　　　裴廸<lb/>
<pb n="KR3j0185_WYG_075-76b"/>
日夕見寒山便為獨往客不知深林事但有麏麚跡<lb/>
　　木蘭柴<lb/>
秋山歛餘照飛鳥逐前侶彩翠時分明夕嵐無處所<lb/>
　　和　　　　　　　　　　　　　裴廸<lb/>
蒼蒼落日時鳥聲亂溪水綠溪路轉深幽興何時已<lb/>
　　茱茰沜<lb/>
結實紅且綠復如花更開山中儻留客置此芙蓉杯<lb/>
　　和　　　　　　　　　　　　　裴廸<lb/>
<pb n="KR3j0185_WYG_075-77a"/>
飄香亂椒桂布葉間檀欒雲日雖迥照森沉猶自寒<lb/>
　　宫槐陌<lb/>
仄徑䕃宫槐幽隂多綠苔譍門但迎掃畏有山僧來<lb/>
　　和　　　　　　　　　　　　　裴廸<lb/>
門前宫槐陌是向歌湖道秋來山雨多落葉無人掃<lb/>
　　臨湖亭<lb/>
輕舸迎上客悠悠湖上來當軒對樽酒四靣芙蓉開<lb/>
　　和　　　　　　　　　　　　　裴廸<lb/>
<pb n="KR3j0185_WYG_075-77b"/>
當軒彌滉漾孤月正徘徊谷口猿聲發風傳入戸來<lb/>
　　南垞<lb/>
輕舟南垞去北垞淼難即隔浦望人家遥遥不相識<lb/>
　　和　　　　　　　　　　　　　裴廸<lb/>
孤舟信一泊南垞湖水岸落日下崦嵫清波殊淼漫<lb/>
　　欹湖<lb/>
吹簫凌極浦日暮送夫君湖上一廻首青山卷白雲<lb/>
　　和　　　　　　　　　　　　　裴廸<lb/>
<pb n="KR3j0185_WYG_075-78a"/>
空濶湖水廣青熒天色同艤舟一長嘯四面來清風<lb/>
　　柳浪<lb/>
分行接綺樹倒影入清漪不學御溝上春風傷别離<lb/>
　　和　　　　　　　　　　　　　裴廸<lb/>
映池同一色逐吹散如絲結陰既得地何謝陶家時<lb/>
　　欒家瀨<lb/>
颯颯秋雨中淺淺石溜瀉跳波自相濺白鷺驚復下<lb/>
　　和　　　　　　　　　　　　　裴廸<lb/>
<pb n="KR3j0185_WYG_075-78b"/>
瀨聲喧極浦㳂渉向南津汎汎鳬鷗渡時時欲近人<lb/>
　　金屑泉<lb/>
日飲金屑泉少當千餘歲翠鳳翊文螭羽節朝玉帝<lb/>
　　和　　　　　　　　　　　　　裴廸<lb/>
縈渟澹不流金碧如何拾迎晨含素華獨往事朝汲<lb/>
　　白石灘<lb/>
清淺白石灘綠蒲向堪把家住水東西浣紗明月下<lb/>
　　和　　　　　　　　　　　　　裴廸<lb/>
<pb n="KR3j0185_WYG_075-79a"/>
跂石復臨水㺯波情未極日暮川上寒浮雲澹無色<lb/>
　　北垞<lb/>
北垞湖水北雜樹映朱欄逶迤南川水明滅青林端<lb/>
　　和　　　　　　　　　　　　　裴廸<lb/>
南山北垞下結宇臨欹湖每欲採樵去扁舟出菰蒲<lb/>
　　竹里館<lb/>
獨坐幽篁裏彈琴復長嘯深林人不知明月來相照<lb/>
　　和　　　　　　　　　　　　　裴廸<lb/>
<pb n="KR3j0185_WYG_075-79b"/>
來過竹里館日與道相親出入惟山鳥幽深無世人<lb/>
　　辛夷塢<lb/>
木末芙蓉花山中發紅蕚澗户寂無人紛紛開且落<lb/>
　　和　　　　　　　　　　　　　裴廸<lb/>
綠堤春草合王孫自留翫況有辛夷花色與芙蓉亂<lb/>
　　漆園<lb/>
古人非傲吏自闕經世務偶寄一㣲官婆娑數株樹<lb/>
　　和　　　　　　　　　　　　　裴廸<lb/>
<pb n="KR3j0185_WYG_075-80a"/>
好閒早成性果此諧宿諾今日漆園遊還同莊叟樂<lb/>
　　椒園<lb/>
桂尊吟弟子杜若贈佳人椒漿奠瑶席欲下雲中君<lb/>
　　和　　　　　　　　　　　　　裴廸<lb/>
丹刺罥人衣芳香留過客幸堪調鼎用願君垂採摘<lb/>
<pb n="KR3j0185_WYG_075-81a"/>
　　洛中耆英㑹<hi>司馬光</hi>
昔白樂天在洛與高年者八人㳺時人慕之為九老圖傳於世<lb/>
宋興洛中諸公繼而為之者再矣皆圖形普明僧舍樂<lb/>
天之故第也元豐中潞國文公留守西都韓國富公致<lb/>
政在里第皆自逸於洛者潞國謂韓國公曰凡所為慕<lb/>
於樂天者以其志趣高逸也奚必數與地之襲焉一日<lb/>
悉集士大夫老而賢者於韓公之第置酒相樂賔主凡<lb/>
十有二人圖形妙覺僧舎時人謂之洛陽耆英㑹孔子<lb/>
<pb n="KR3j0185_WYG_075-81b"/>
曰好賢如緇衣取其敝又改為樂善無厭也二公寅亮<lb/>
三朝為國元老入賛萬機出綏四方上則固社稷尊宗<lb/>
廟下則熈百工和萬民為天子腹心股肱耳目天下所<lb/>
取安所取平其勲業閎大顯融豈樂天所能庶幾然猶<lb/>
慕效樂天所為汲汲如恐不及豈非樂善無厭者歟又<lb/>
洛中舊俗燕私相聚尚齒不尚官自樂天之㑹已然是<lb/>
日復行之斯乃風化之本可頌也宣徽王公方留守北<lb/>
都聞之以書請於潞公曰某亦家洛位與年不居數客之<lb/>
<pb n="KR3j0185_WYG_075-82a"/>
後顧以官守不得執巵酒在坐席良以為恨願寓名其間幸<lb/>
無我遏其為諸公嘉羡如此光未七十用狄監盧尹故事亦<lb/>
預於㑹潞公命光序其事光不敢辭時元豐五年正月端明<lb/>
殿學士兼翰林侍讀學士太中大夫提舉崇福宫司馬光序<lb/>
　　武寧軍節度使守司徒開府儀同三司致仕韓國<lb/>
　　　公富弼彦國年七十九<lb/>
西洛古帝都衣冠走集地豈惟名利場驟為耆徳㑹大<lb/>
尹吾舊相曠懷輕富貴日與退老遊臺閣并省寺予慙<lb/>
<pb n="KR3j0185_WYG_075-82b"/>
最衰老亦許預其次遂欲省儀容爛然形繪事閩嶠訪<lb/>
精筆蛟蛸布絶藝今復崇宴衎聊以示慈惠幽居近銅<lb/>
駝荒弊仍湫底塞路移君庖盈車載春醴獻酬互相趣<lb/>
歡處不知止商嶺有四翁普林惟七子較我集諸賢盛<lb/>
衰何逺邇並事實可矜傳之為千祀<lb/>
　　　　伏承留府太尉相公就敝居為耆年之㑹承<lb/>
　　　　命賦詩謹錄上呈伏惟采覽<lb/>
　　河東節度使守太尉開府儀同三司判河南府潞<lb/>
<pb n="KR3j0185_WYG_075-83a"/>
　　　國公文彦博寛夫年七十七<lb/>
九老舊賢形繪事元豐今勝㑹昌春垂肩素髪皆時彦<lb/>
揮麈清談盡席珍染翰不停詩思健飛觴無筭酒行頻<lb/>
蘭亭雅集誇修禊洛社英游賞序賔自愧空踈陪几杖<lb/>
更容欵宻奉簮紳當筵尚齒尤多幸十二人中第二人<lb/>
　　弼竊覽長篇斷章有十二人中第二人之句又賦<lb/>
　　　一絶上呈<lb/>
顧我年齡雖第一在公勲徳自無雙不推行業終難敵<lb/>
<pb n="KR3j0185_WYG_075-83b"/>
富貴康寧亦可降<lb/>
　　彦博伏覩公詩有第一無雙之句輒成二十八字上呈<lb/>
洛下衣冠今最盛當筵尚齒禮容優惟公福壽并勲徳<lb/>
合是人間第一流<lb/>
　　尚書司封郎中致仕席汝言君從年七十七<lb/>
繫國安危唐上宰功成身退漢留侯二公閒暇開高宴<lb/>
九老雍容奉勝流共接雅歡恩意洽不矜崇貴禮容優<lb/>
賞心樂事人間盛豈謂今稀古莫儔<lb/>
<pb n="KR3j0185_WYG_075-84a"/>
　　又<lb/>
壯歲塵埃祿仕牽老歸重到舊林泉曾無勲業書青史<lb/>
偶向康寧養老年自分杜門居陋巷敢期序齒預公筵<lb/>
更慙形穢才涼薄不稱圖真接鉅賢<lb/>
　　朝議大夫致仕王尚恭安之年七十六<lb/>
端朝風望兩台星珪組參差又十人八百喬年餘總數一<lb/>
千熈運遇良辰席間韻語皆非俗圖上形容盡得真勝事<lb/>
主盟開府盛誤容衰薄混清塵服許便衣更野逸坐從齒<lb/>
<pb n="KR3j0185_WYG_075-84b"/>
列似天倫二公笑語增和氣夜久盤花旋發春<hi>燭下盤花開公即指目焉</hi>
　　太常少卿致仕趙丙南正年七十五<lb/>
新春鼎洛燕英髦主禮雍容下庶寮二相比肩官一品<lb/>
十人華髪事三朝星階並列瞻台耀樽酒時行挹斗杓<lb/>
東潁庸夫最無狀也將顔靣趂嘉招<lb/>
　　袐書監致仕上柱國劉几伯壽年七十五<lb/>
司徒碩徳今無比太尉殊勲固絶倫偶以莫年陪盛宴<lb/>
喜將白髪照青春八公有穢山空著四皓當衰心且伸<lb/>
<pb n="KR3j0185_WYG_075-85a"/>
元老相望踈迹在不應比㑹愧前人<lb/>
　　又<lb/>
制舉省元推二相龍頭昔日屬宣猷人間盛事并遐筭<lb/>
一席幾盈九百籌<hi>十二老共八百九十二歲</hi>
　　衛州防禦使致仕馮行已肅之年七十五<lb/>
書稱五福壽為先有徳人方得壽延自愧櫟樗非逺器<lb/>
誰應齒髪亦遐年立身官未三公貴推老名陪二相賢<lb/>
喜把衰容模梵宇慙無纎効勒燕然當時遭遇承陶冶<lb/>
<pb n="KR3j0185_WYG_075-85b"/>
今日光榮預燕筵從此洛城增勝槩又新重作畫圖傳<lb/>
　　中奉大夫充天章閣待制提舉崇福宫楚建中正<lb/>
　　　叔年七十二<lb/>
自顧頺齡七十餘久慙頑鈍費洪鑪歸逢大老耆年㑹<lb/>
衰朽形骸愧畫圖<lb/>
　　又<lb/>
二相謨猷爛史編諸公才業過前賢好圖儀像傳來世<lb/>
何事頑踈亦比肩<lb/>
<pb n="KR3j0185_WYG_075-86a"/>
　　司農少卿致仕王謹言不疑年七十二<lb/>
相印貂冠粲六符華顛高會侍臣俱不將官職誇鄉里<lb/>
惟尚年齡入畫圖履道清歡追故事竚瞻陰徳盛訏謨<lb/>
叨陪几杖真榮觀珪璧叢中問珷玞<lb/>
　　宣徽南院使檢挍太尉判大名府王拱辰君貺年七十一<lb/>
西都山水天下奇神嵩景室環清伊<hi>上古太室山為景室山</hi>甫申間氣<lb/>
秀不絶生賢會聖昌明時衣冠占數盛文雅台符卿月光離<lb/>
離魏京雄奥壓幽朔遊宮御府嚴天威膏田千里翳桑柘犀<lb/>
<pb n="KR3j0185_WYG_075-86b"/>
甲萬旅馴熊羆公當緩帶名三鎮懸赤繼軫承保釐追推契<lb/>
遇最深舊加復雍孟交旌麾仁皇一庄龍虎榜桂堂先後攀<lb/>
高枝宦遊出處五十載鸞臺驥路俱騰夷三公極位固遼隔<lb/>
五年以長猶肩隨公今復主鳳門鑰僕亦再撫銅臺坼二京<lb/>
相望阻河廣三徑不克陪遊嬉忽聞幹歩踵門至挍我十二<lb/>
耆英詩整冠肅貌諷章句若坐寳肆羅珠璣為言白傅有高<lb/>
躅九君結社真可師欲令千載著風迹亟就僧舘圖神姿詞<lb/>
宗端殿序篇目滂灑大筆何淋漓眷言履道靡充詘兎裘近<lb/>
<pb n="KR3j0185_WYG_075-87a"/>
邑將營歸取云繪素得精筆願列霜壁如唐䂓退居舊相<lb/>
國元老十年還政瀍之涯康寧富貴偹五福靈寳盛氣如<lb/>
虹霓昔年大對繼晁董登科賜第同一朞<hi>皆天聖八年</hi>紫垣歩<lb/>
武既通接金沙里閈還鄰比探禪論道劇訓對摩軋太古<lb/>
窮天機二賢勲業冠朝省爵齒官學誰依稀今將圖畫表<lb/>
來世詎可下客聮纓緌既蒙月品定人物不敢循避違風<lb/>
期況承開閤厚賔客富有景物佳園池銅駝坊西福善宅<lb/>
脩竹萬箇籠清漪天光臺高未百尺下眺林嶺如屏帷花<lb/>
<pb n="KR3j0185_WYG_075-87b"/>
王千品盡殊勝風光繡畫三春暉六相街中潞公第碧瓦<lb/>
萬木煙參差左隅廟雪本經禮右閣宸翰尊星奎婆娑青<lb/>
鳳舞松栢煥爛素錦薰<graphic n="KR1616" url="https://raw.githubusercontent.com/kanripo/KR-Gaiji/master/images/KR1616.png" mimeType="image/png"/>釄石渠飛溜漱寒玉晝夜竽瑟<lb/>
鳴堦墀伊予陋宇治窮僻姑喜地廣為環溪樓名多景可<lb/>
曠望臺號風月延清輝四時花蘤不外假拏舟傲幘聊嬉<lb/>
怡懷歸撫事若饑渴恨無羽翼西南飛人生交舊貴倫軰<lb/>
情親意接心相知豈無晩秀負才藴高談大笑拘禮儀洛<lb/>
中故事名義燕二毛第一年相推濯冠登仕荷天寵尊君<lb/>
<pb n="KR3j0185_WYG_075-88a"/>
報國當百為既嗟大老至盍知止納禄謝事皆所宜顧方北<lb/>
道倚煩劇未許解紱披荷衣長篇不令負花約<hi>公貽莫負花前約之</hi>
<hi>句</hi>為指風什歌式㣲如羮甘露爽心骨似柄玉塵親顔眉蘭<lb/>
叢雖未長羅宅菊英似亦思陶籬子山已著小園賦彦<lb/>
倫猶愧鍾山移聊攄短引謝招引肯使猿鶴常驚啼<lb/>
　　太中大夫提舉崇福宮張問昌言年七十<lb/>
槐庭二老樂堯仁盛集高年洛水濵華衮具瞻雖禮絶白<lb/>
頭序齒却情親清聞几席同禪院山野巾裘似隠淪尊酒<lb/>
<pb n="KR3j0185_WYG_075-88b"/>
椒香纔過節池塘草色已催春白公酣暢吟哦内衛武<lb/>
康强笑語頻豈獨丹青傳不朽潜欣風俗欲還淳芝田<lb/>
鶴戱調形健蓮葉龜游納息匀商皓寂寥拘小引漢踈<lb/>
局蹙止家人莫因氣貌疑丹竈自有光陰寄大椿復得<lb/>
兼謨為重客<hi>司馬光未七十</hi>恐遺元爽在編民神仙可學今方信<lb/>
道術相忘久益真滿座交歡祝眉壽群生五福託鴻鈞<lb/>
　　龍圖閣直學士通議大夫提舉崇福宮張燾景元年七十<lb/>
洛城今昔衣冠盛韓國園林景物全功在三朝尊二相<lb/>
<pb n="KR3j0185_WYG_075-89a"/>
數踰九老萃群賢當時鄉社為高會此日居留許欵延<lb/>
多幸不才陪履舄更慙七十是新年<lb/>
　　彥博代簡上君貺宣猷<lb/>
勿愛大名名遂忘西洛樂銅駝本自佳金鳳亦不惡二<lb/>
月三月春融融千花萬花紅灼灼公乎早歸來莫負花<lb/>
前約同賞狀元紅對酒劉師閣<hi>花雖舊房其艶維新</hi>
　　端明殿學士兼翰林侍讀學士大夫司馬光年六<lb/>
　　　十四<lb/>
<pb n="KR3j0185_WYG_075-89b"/>
洛下衣冠愛惜春相從小飲任天真隨家所有自可樂<lb/>
為具雖㣲誰笑貧不待珍羞方下筯只將佳景便娛賔<lb/>
庾公此興知非淺藜藿終難作主人<lb/>
　　作真率會伯康與君從七十八歲安之七十七歲<lb/>
　　正叔七十四歲不疑七十三歲叔達七十歲光六<lb/>
　　十五歲合五百一十歲口號成詩用安之前韻司<lb/>
　　馬光<lb/>
七人五百有餘歲同醉花前今古稀走馬鬪雞非我事<lb/>
<pb n="KR3j0185_WYG_075-90a"/>
紵衣絲髪且相輝<lb/>
　　又<lb/>
經春無事連翩醉彼此往來能幾家切莫辭斟十分酒<lb/>
儘從他笑滿頭花<lb/>
　　會約<lb/>
序齒不序官<lb/>
為具務簡素<lb/>
朝夕食各不過五味<lb/>
<pb n="KR3j0185_WYG_075-90b"/>
菜果脯醢之類各不過三十器<lb/>
酒巡無筭深淺自斟主人不勸客亦不辭逐巡無下酒<lb/>
時作菜羮不禁<lb/>
召客共用一簡客注可否於字下不别作簡或因事分<lb/>
簡者聽會日早赴不待促<lb/>
違約者每事罰一巨觥<lb/>
　　四月　　　　　日　押<lb/>
<pb n="KR3j0185_WYG_075-91a"/>
　　洛中九老會<hi>白居易</hi>
會昌五年三月二十四日胡吉劉鄭盧張等六賢皆多年壽<lb/>
予亦次焉於東都敝居履道坊合尚齒之會七老相顧既醉<lb/>
且歡靜而思之此會希有因各賦七言韻詩一章以記之或<lb/>
傳諸好事者其年夏又有二老年貌絶倫同歸故鄉亦來斯<lb/>
會續命貫姓名年齒冩其形貌附於圖右仍以一絶贈之云<lb/>
雪作鬚眉荷作衣遼東華表暮雙歸當時一鶴尤希有何況<lb/>
今逢兩令威又去特秘書狄兼謨河南尹盧貞以年未及七<lb/>
<pb n="KR3j0185_WYG_075-91b"/>
十雖與會而不及列<hi>會中遺老李元爽年一百三十六禪僧如蒲歸洛年九十五</hi>
　　前懷州司馬安定胡果年八十九<lb/>
閑居同會在三春大抵愚年最出羣霜鬂不嫌盃酒興<lb/>
白頭仍愛玉爐熏徘徊玩柳心尤健老大看花意却勤<lb/>
鑿落滿斟拚酩酊香囊高掛任氤氳搜神得句題紅紙<lb/>
望景長吟對白雲今日交情何不替齊年同事聖明君<lb/>
　　衛尉卿致仕馮翊吉旼年八十八<lb/>
休官罷任已閑居林苑園亭興有餘對酒最宜花藻發<lb/>
<pb n="KR3j0185_WYG_075-92a"/>
邀歡不厭柳條初低腰醉舞埀緋袖擊筯謳歌任褐裾<lb/>
寕用管絃來合雜自親松竹且清虚飛觥酒到須先酌<lb/>
賦詠詩成不住書借問商山賢四皓不知此後更何如<lb/>
　　前礠州刺史廣平劉真年八十七<lb/>
埀絲今日幸同筵朱紫居身是大年賞景當知心未退<lb/>
吟詩猶覺力完全閑庭飲酒當三月在席權豪象七賢<lb/>
山茗煑時秋霧碧玉盃斟處彩霞鮮臨堦花笑如歌妓<lb/>
傍竹松聲當管絃雖未學窮生死訣人間豈不是神仙<lb/>
<pb n="KR3j0185_WYG_075-92b"/>
　　前龍武軍長史滎陽鄭據年八十五<lb/>
東閣幽間日暮春邀懽皆是白頭賔官班朱紫多相似<lb/>
年紀高低次第匀聮句每言松竹意停盃多説古今人<lb/>
更無外事來心肺空有清虛入鬼神醉舞兩廻迎勸酒<lb/>
狂歌一曲會余身今朝何事偏情重同作明時列任臣<lb/>
　　前侍御史内供奉官范陽盧真年八十二<lb/>
三春已盡洛陽宮天氣初晴景象中千朶嫩桃迎曉日<lb/>
萬株埀柳遂和風非論官位皆相似及至年高已共同<lb/>
<pb n="KR3j0185_WYG_075-93a"/>
對酒歌聲猶極妙玩花詩思可能窮先時共作三朝貴<lb/>
今日猶逢七老翁但把綠醽常滿酌煙霞萬里會應通<lb/>
　　前永州刺史清河張渾年七十七<lb/>
幽亭春盡共為懽印綬居身是大官遁跡豈勞登逺岫<lb/>
埀絲何必坐溪磻詩聫六韻尤應易酒飲三盃未覺難<lb/>
每況襟懷同宴會共將心事比波瀾風吹野柳懸羅帶<lb/>
日照庭花落綺紈此席不煩鋪錦帳斯筵堪作畫圖看<lb/>
　　刑部尚書致仕白居易年七十四<lb/>
<pb n="KR3j0185_WYG_075-93b"/>
七人五百八十四拖紫紆朱埀白鬚囊裏無金莫嗟歎<lb/>
樽中有酒且歡娛吟成六韻神還旺飲到三盃氣尚粗<lb/>
嵬峩狂歌敎婢拍婆娑醉舞遣孫扶天年高邁二疏傅<lb/>
人數多於四皓圖除却三山五天竺人間此會且應無<lb/>
　<lb/>
　<lb/>
　<lb/>
　説郛卷七十五下<lb/>
</p>
<p>
</p>
  </div>
</body>
</text>
</TEI>
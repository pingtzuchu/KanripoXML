<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>說郛卷六十四上</head>
    <p>
<pb n="KR3j0185_WYG_064-1a"/>
欽定四庫全書<lb/>
　說郛卷六十四上　　　　元　陶宗儀　撰<lb/>
　　入越記<hi>吕祖謙</hi>
淳熙元年八月二十八日自金華與潘叔度為會稽之<lb/>
游辰後岀旌孝門五里至闗頭南折入會稽路二里桐<lb/>
樹嶺八里東藕塘城東陂塘此為大十五里含香民居<lb/>
頗成聚落道旁野塘水芙蓉初𤼵映水殊有思致十里<lb/>
義井五里上下倉十里孝順鎮十里自驛路北折入香<lb/>
<pb n="KR3j0185_WYG_064-1b"/>
山路五里宿杭慈潘氏莊是日凝隂不開風襲人已有<lb/>
力始御裌四山雲氣滃然岡巒出沒二十九日早冐雨<lb/>
行二里小鳳林寺涉溪屈曲稻塍間泥淖沒屨五里苦<lb/>
山二十里梅口十五里香山林壑稍邃八里下稠巖景<lb/>
徳寺寺屋可百年繪事皆朴質飯于小軒方池叢竹皆<lb/>
有趣七里唐口自是復出驛路老梧離立道旁濯濯如<lb/>
青玉榦又二里宿逆旅三十日早𤼵二里石斛橋溪流<lb/>
潺潺岸旁大石如屋橋西走浦江道也度橋而北十里<lb/>
<pb n="KR3j0185_WYG_064-2a"/>
石牛有樓臨路樓下牖户亦明敞所謂石牛者道下塘<lb/>
卧石若牛水滿不可見五里洞井居民依小坡植雞冠<lb/>
花數百本冠距低昂大類尸鄉祝雞翁舍雲薄見日已<lb/>
而大霽十里新界自石斛橋道出兩山間少曠土至此<lb/>
山圍始寛秋稼極目黄雲蔚然五里邵家灣觀五指山<lb/>
其巔石如駢拇飯民家舍後水竹可步逢驅羊行賈者<lb/>
數百蹄散漫川谷風毛沙肋頓有汧隴秋色五里步楓<lb/>
江土俗諺云第一揚子江第二錢塘江第三楓江盖甚<lb/>
<pb n="KR3j0185_WYG_064-2b"/>
言其水波惡實小溪耳聞春夏頗湍悍今僅至脛而已<lb/>
南岸有覆斗山山形正方若斗覆五里興樂槿花夾道<lb/>
室廬籬落皆整五里界牌隴平坡淺草隠隠起伏環山<lb/>
城立真監牧地也五里牌頭市道分為兩北道出漁浦<lb/>
度浙江入杭東道入越輪蹄擔負東視北不能十一市<lb/>
傍斗子巖巖旁獅子山首昂背偃畧類狻猊五里寒熱<lb/>
阪五里宿硯石村九月一日晨霧上横隴東嶂出日金<lb/>
暈吞吐少焉金璧徑升晃濯不可正視升數尺韜於雲<lb/>
<pb n="KR3j0185_WYG_064-3a"/>
絢采光麗因蔽益竒非浮翳所能揜露稻風葉皆鮮鮮<lb/>
有生意五里裏湖五里蔡家塢五里桐木嶺五里諸暨<lb/>
縣入縣北門人煙猶蕭疎縣方築社南垣兩松樛枝小<lb/>
異里許至市自縣治前東折度小橋橋屋半圯矣並大<lb/>
溪行流甚壯其源一自東陽一自浦江一自孝義至街<lb/>
亭合流逕縣城又逕蕭山浮橋入浙江縣東陶朱山頗<lb/>
雄自入新界已巋然見之出縣東門山益逺川原益曠<lb/>
五里放生橋道左女貞新葉生黄緑間錯如行閩粤荔<lb/>
<pb n="KR3j0185_WYG_064-3b"/>
枝林五里馬秀才店店旁小室隨事蒔花草三里雙橋<lb/>
畈二里烏石其南入剡百里而近十五里苦李橋溪磧<lb/>
頗清淺木隂扶疎百餘歩入山徑五里至新店灣復得<lb/>
平地五里栗橋登栗嶺五里冷水望東嶺神祠縹緲雲<lb/>
間下坂稻穟垂黄際山數十里平鋪如拭洋洋乎富哉<lb/>
豐年之象道中所未見也五里宿楓橋鎮薄暮小雨二<lb/>
日辨色發楓橋隂風薄穿十里乾溪溪橋櫸栁數百株<lb/>
有十圍者過橋繞山足行十里古博嶺嶺左右皆叢篠<lb/>
<pb n="KR3j0185_WYG_064-4a"/>
五里洪口有别徑入明自楓橋而上美竹佳樹相望近<lb/>
洪口曲折循小溪水聲㶁㶁風物漸佳十里含暉橋亭<lb/>
天章寺路口也遂穿松徑至寺寺盖晉王羲之蘭亭山<lb/>
林秀潤氣象開敞寺右臂長岡達橋亭植以松檜法堂<lb/>
後砌筒引水激高數尺堂後登堦四五十級有照堂兩<lb/>
旁修竹木樨盛開軒檻明潔又登二十餘級至方丈眼<lb/>
界頗濶寺右王右軍書堂庭下皆杉竹觀右軍遺像出<lb/>
書堂徑田間百餘步至曲水亭鑿小池云是羲之鵝池<lb/>
<pb n="KR3j0185_WYG_064-4b"/>
墨池曲水乃汙渠蜿蜒若蚓必非流觴之舊斟酌當是<lb/>
寺前溪但嵗乆失其處耳由曲水亭穿小徑涉溪復出<lb/>
官道數里買舟泛鑑湖湖多堙為田所存僅如溪港然<lb/>
秋水平岸菰蒲青蒼會稽秦望雲門諸山互相映發城<lb/>
堞樓觀跨空入雲耳目應接不暇入水門過南堰歴府<lb/>
學天慶觀至禹跡寺門三日游外氏園有梅坡臺菊潭<lb/>
杞菊堂竹隠蒲澗橘洲因寺廢地葺治之十六七成矣<lb/>
最勝者梅坡遶亭皆梅前對蒲澗橘洲野水灣環島溆<lb/>
<pb n="KR3j0185_WYG_064-5a"/>
掩映如在江湖而竹隠一逕深幽堦庭清閟亦其次也<lb/>
又過義恩師院院與杞菊堂鄰午後自園後門穿僧庵<lb/>
度小橋轉三兩曲至圎通寺靣勢端直殿廡華敞循舊<lb/>
路復穿園中歸園後邊河岸木成隂舅氏云此即蜀榿<lb/>
木也植之方數年徃時表裏無障蔽今不復見道上車<lb/>
馬矣杜子美所謂飽聞榿木三年大信然是日薄隂四<lb/>
日侍伯舅同叔度詹季章泛小舟出南堰繞城縁鑑湖<lb/>
訪蘇仁仲計師徳於偏門外砌下瑞香兩本髙皆丈餘<lb/>
<pb n="KR3j0185_WYG_064-5b"/>
仁仲蘇子容丞相孫致仕閒居年垂八十道前輩事亹<lb/>
亹不厭出舊書數種管子後子容手書紙尾銘欵云惟<lb/>
蘇氏世官學以儒何以遺後其在此書非學何立非書<lb/>
何習終以不倦聖賢可及其曰書帙銘戒者子容所識<lb/>
其曰先公銘戒者銘語亦同盖子容之子所識也歸舟<lb/>
煙雨晻靄游大能仁寺閎壯光麗甲於會稽重殿複閣<lb/>
金碧相照寺吴越錢氏所建五日開霽晴光𤼵窻心目<lb/>
頗快晚步過寺橋歴沈氏李氏園皆荒蕪獨修竹猶森<lb/>
<pb n="KR3j0185_WYG_064-6a"/>
然六日偕石天民潘升度自寺橋直道過郡庠道傍多<lb/>
流水喬木殊不類鄽市教授㕔後環碧亭小愒環亭皆<lb/>
水敗荷折葦秋思甚濃石應之高應朝繼來遂自直舍<lb/>
入學夫子殿居中修廊廣庭長松錯列講堂榜以明倫<lb/>
後有稽古閣制作皆雄偉而閣下尤勝疏達開豁擁牆<lb/>
密竹如雲七日雨不可出過詹季章位小閣因重屋樓<lb/>
板其間縦二弓横半之南北取屋山為明逺山竹樹歴<lb/>
歴如畫蘆簟仰承穹窿若船背幽潔極可愛名以越舲<lb/>
<pb n="KR3j0185_WYG_064-6b"/>
其狀真類小舟也八日早過大中戒珠寺王右軍故宅<lb/>
也屋多人少頗牢落門有兩池亦稱右軍鵝池墨池畧<lb/>
無意趣政如天章者皆後人强名之耳殿後地漸峻石<lb/>
應之寓居在焉遂與應之登雪軒軒占卧佛殿右偏湖<lb/>
山聚落皆來獻狀以宜於觀雪得名今雖不與雪值然<lb/>
霧雨空濛亦竒觀也寺後即蕺山蕺菜名圖經云越王<lb/>
嗜蕺嘗採於此九日侍伯舅同潘叔度詹季章泛舟經<lb/>
卧龍山下竹洲栁岸畧如苕霅卧枝拂水尤竒中途小<lb/>
<pb n="KR3j0185_WYG_064-7a"/>
泊步游西園郡圃也其北飛盖堂下臨大池其中集春<lb/>
堂四隅各一亭東春榮西秋芳南夏隂北冬瑞其南揚<lb/>
波堂面城水木幽茂兩小亭對峙東曰逍遥西曰裴囬<lb/>
園之西即曲水先入敷榮門右轉至右軍祠穿修竹塢<lb/>
遂登山山盖版築所成繚繞深䆳曲逕回復迷藏亭觀<lb/>
乍入者惶惑不知南北山背有流杯巖鑿城引鑑湖為<lb/>
小溪穿巖下鍵以横閘激浪怒鳴過閘遂為曲水長廡<lb/>
華敞榱棟椽柱皆塗鬬象竹遶以清流甃以蒼石犬牙<lb/>
<pb n="KR3j0185_WYG_064-7b"/>
㕘錯殆若天成俯砌琢石為墩流杯至墩傍輙自近岸<lb/>
盖廡中為三井吸水勢宛然曲水之上激湍亭惠風閣<lb/>
規模若都下王公家山頂崇峻庵其脇騁懐亭面亭依<lb/>
山為巖壑下山右遶至情真軒刻桷象栟櫚平堦荼蘼<lb/>
架甚茂第為蔓草縈亂刺眼耳曲水乃前守史丞相浩<lb/>
所鑿徃年見其新成今竹樹皆成隂而亭榭稍稍圯剥<lb/>
矣復登舟還禹跡十日午後同叔度泛舟過南堰出門<lb/>
穿鑑湖支港斜雨入蓬衣袂沾濡七里獨山野橋煙樹<lb/>
<pb n="KR3j0185_WYG_064-8a"/>
可畫出山口港漸狹又七里道樹舍舟步田間泥潦没<lb/>
屐一里許至堅密庵夜分四山風雨翛然始聞秋聲十<lb/>
一日晨起冐雨躡屐登舟入城至能仁寺遂過報恩光<lb/>
孝寺寺後飛来山即圖經所謂怪山也傳云自琅邪飛<lb/>
至其說不經其巔有塔采絢甚華塔下有鰻井乃小石<lb/>
竅自唐以来神之謂鰻能時出祅祥近世不復見矣井<lb/>
故依山㘭坡陁有古意近僧甃使就整遂無可觀濮安<lb/>
懿王祠廟寓此寺有園令領吏卒守之晚還禹跡十二<lb/>
<pb n="KR3j0185_WYG_064-8b"/>
日雨不可出借圖經尋近城名山須雨霽徧㳺晚石應<lb/>
之来宿十三日過午雨止諸葛壽之髙應朝石應之孫<lb/>
季和約徃丁氏園遂同汎舟至新河步入園園多梅檜<lb/>
後牆皆密竹軒楹太敞宜夏不宜冬宿東偏小室十四<lb/>
日自丁氏園偕叔度輩登舟出五雲門入鑑湖湖靣獨<lb/>
此為濶隆興初吴給事芾浚湖未一二尺多得古棺皆<lb/>
刳木為之盖漢未鑿湖前塜墓也今自五雲門重堤隠<lb/>
然達于曹娥五六十里民間謂之省塘此乃故湖堤湖<lb/>
<pb n="KR3j0185_WYG_064-9a"/>
田之民每毁堤以決積水故堤缺而湖廢異時有意復<lb/>
湖者第修崇省塘則盜湖之田不待廢而自為陂濼矣<lb/>
自湖尾入若耶溪過後漢鄭𢎞廟傳所記樵風蚤暮迎<lb/>
送舟楫采薪者云至今猶然半里石帆山山横若張帆<lb/>
又數十步秦始皇酒甕乃山脚兩石粗類甕盎又一二<lb/>
里<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟游龍瑞宫方士謂之陽明洞天穿松徑數百步<lb/>
至宫宫後三峯翔舞飛動勢若覆壓大畧如栖賢望五<lb/>
老特欠其二耳中峯乃會稽山祠官春秋用事焉由西<lb/>
<pb n="KR3j0185_WYG_064-9b"/>
廡循山逕觀龍見壇其旁即禹穴乃大石中斷成罅殊<lb/>
不古殆非司馬子長所探也又數步飛來石老木槎牙<lb/>
石壁如削縁磴道至錢秀才菴遂自東廡出院復登舟<lb/>
徑鑑湖湖天夕照水村漁屋皆被光景日所入諸峯俱<lb/>
在全霧中天下絶境也暮泊先以觀宿于明逺堂下小<lb/>
室<lb/>
<pb n="KR3j0185_WYG_064-10a"/>
　　吴郡諸山録<hi>周必大</hi>
乾道丁亥五月戊戌朔乙巳午後至滸市登法華菴望<lb/>
陽山在數里間其下有澄照寺今為朱諤右丞功徳院<lb/>
其旁龍母廟頗靈異晩抵平江入閶門泊北寺尋徙承<lb/>
天能仁寺觀銅佛圖經云梁陸僧瓉舍宅為寺中有聖<lb/>
姑廟盖陸氏女今號惠感夫人郡人祈子頗驗頃之章<lb/>
濟之運幹來同過従母宅章氏甥楊昉明叔同宿丙午<lb/>
唐致逺判院來友之壻也丁未赴范致能吏部會己酉<lb/>
<pb n="KR3j0185_WYG_064-10b"/>
早同濟之明叔致逺游虎丘圖經云山在長洲縣西北<lb/>
九里一名海湧山上有雲巖寺真孃墓劍池飯罷謁陳<lb/>
省華王禹偁葉㕘蔣堂畫像歴東西庵歸過半塘寺朱<lb/>
長文續圖經云虎丘寺即晉東亭獻穆公王珣及其弟<lb/>
珉之宅寺前有高僧竺道講堂生公立片石以作聴徒<lb/>
折松枝而為談柄其虎跑泉陸羽井見存壬子獨遊北<lb/>
禪主者惠深住數十年一力新之十六觀甚嚴潔圖經<lb/>
本戴顒宅甲寅赴張漢卿會約為天池之游乙夘早别<lb/>
<pb n="KR3j0185_WYG_064-11a"/>
従母登舟同濟之至崇真宫相别於閶門范至能顔休<lb/>
文相别於門外致逺聨舟繞城望姑蘇館而過八里至<lb/>
横塘入般若寺又數里至黄山入法雲寺陳國長公主<lb/>
及石駙馬𦵏堂上寺之軒窗皆可眺望登塔一級以窄<lb/>
峻而止諸峯高下相連如筆格俗號筆格山又數里過<lb/>
木瀆鎮遂至靈巖廨院村民磔蝦蟇可閔以錢二千市<lb/>
千二百縦之呼筍輿上山山半有憩亭由支徑訪西施<lb/>
洞今為石龕塑佛像回視已見太湖按吴越僧智賢乾<lb/>
<pb n="KR3j0185_WYG_064-11b"/>
徳三年所作智積記云圖志言闔閭城西硯石山高三<lb/>
百六十丈在吴縣西三十里闔閭置宫苑琴䑓響屧廊<lb/>
館娃宫復有硯池翫花池明月池山前十里採香徑梁<lb/>
天監二年置寺十五年有僧自畫梵相於佛殿壁間後<lb/>
有西天僧見之云此智積菩薩也舊號靈巖秀峰院今<lb/>
韓世忠請為功徳院長老喜卿来迓同自響屧廊過草<lb/>
堂上琴臺下視川原華麗太湖數百里在眼中致逺置<lb/>
酒勝集堂旁有圜照禪師塔塔臨石池即硯池也故此<lb/>
<pb n="KR3j0185_WYG_064-12a"/>
山號硯石山近地别有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>村其石可作硯及器用堂上<lb/>
望湖邊兩山相對東曰胥山西曰香山其中曰胥口故<lb/>
老言香山産香堂下平田之中有徑直達山頭西施自<lb/>
此採香故一名採香亦云箭徑言其直也或云由此投<lb/>
伍員尸故有胥山胥口之名香山西北連穹窿山湖中<lb/>
山之大者有東西二山皆號洞庭山餘多島嶼云夜待<lb/>
月望湖光然後就枕頃年嘗同章茂之兄弟劇飲於草<lb/>
堂濯足偃松間中夜方寢今日之樂又過昔游所惜偃<lb/>
<pb n="KR3j0185_WYG_064-12b"/>
松一枝已瘁致能走价送薰香松黄新茶其簡云来日<lb/>
登天平須攀援至逺公亭及諸石屏處白雲泉名在水<lb/>
品其色凝白盖乳泉也張又新以虎丘石井松江在第<lb/>
三第六而下此泉未知如何試一别之向夀老欲作亭<lb/>
泉上及别築逺公亭而范氏媪居寺中擾之遂退寺右<lb/>
上山路旁有石龜形極似向亦有名近無知者忠烈廟<lb/>
具有文正以下畫像宜掛壁謁之丙辰早以香茶供智<lb/>
積殿周行寺宇惟倦於登塔塔乃吴越平江節度使孫<lb/>
<pb n="KR3j0185_WYG_064-13a"/>
承佑為光國妃所造成於太平興國二年丁丑嵗猶未<lb/>
納土今一百九十一年矣卿老具飯人力輩能鼓笛用<lb/>
徑山例呼而奏之登諸天閣烹致能雪液步至後門觀<lb/>
大井其徑丈餘正東望崑山縣百里皆平田惟一山突<lb/>
起盖縣郭之馬鞍山山寺在焉東北連山甚長常熟縣<lb/>
之虞山也自此升小車過天平下嶺甚長約數里至白<lb/>
雲寺圖經云唐寳歴二年置在縣西南二十五里本逺<lb/>
録公道塲今為范文正公功徳院義倉在其中文正父<lb/>
<pb n="KR3j0185_WYG_064-13b"/>
祖塟山下故范氏多寓傍近或居寺廊不振寺有白樂<lb/>
天蘇子美王君玉蔣希魯詩刻久闕主僧庶事不治欲<lb/>
同致逺登山而脚力頓疲頗難之然思致能簡中語恐<lb/>
遺恨他年遂奮衣右轉而上酌白雲泉甚白而甘躡石<lb/>
磴至卓筆峯高數丈截然立雙石之上附着甚[危*臬]卼疑<lb/>
其將墜餘如屏如矗或插或倚備極竒怪行十六七里<lb/>
石愈衆而力愈<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>迺循左徑訪石屋三面壁立覆以二<lb/>
大石少休其中下至小石屋一石覆之又下至飛來峯<lb/>
<pb n="KR3j0185_WYG_064-14a"/>
高二丈上銳下侈微附磬石前臨崖谷兹其異也又東<lb/>
下逺公庵一名望湖臺正直寺後今廢又下至五丈石<lb/>
亦閣石上次至頭陀巖有盖斜蔽之次至龜石脊勢隠<lb/>
起名不虚得此山大抵皆石也瓌形詭狀可喜可愕今<lb/>
日適疲倦又當暑不得窮其㒹然郡人能至予之所至<lb/>
者寡矣況游客乎歸寺欲拜文正及四子像坐待魚鑰<lb/>
移時乃至明日盖文正忌辰云寺右有明因塔院詰曲<lb/>
隨山殊廹窄初僧智華與蔡京善政和間為乞此額且<lb/>
<pb n="KR3j0185_WYG_064-14b"/>
立碑焉茶罷即行過晨臺山大石特立進至羊腸嶺道<lb/>
旁有曾旼和甫墓碑未百年已荒敗又度賀家嶺大石<lb/>
如横案上立兩石俗云嶺北有新婦石此其箱箧也午<lb/>
飯王份知縣墳庵未時至張漢卿天池菴漢卿相待乆<lb/>
矣按圖經吴縣西六十里曰華山由絶頂而上有大池<lb/>
晉太康中嘗産千葉蓮花今池在山半未知是否漢卿<lb/>
於此營墓就隠負崖為屋鑿徑穿洞流水四達其間種<lb/>
梅藝菊以待游人費盖不貲然山石粗礦殊乏秀潤晩<lb/>
<pb n="KR3j0185_WYG_064-15a"/>
置酒更好亭亭在池上酒闌肩輿過燕窠山觀魏氏山<lb/>
地入魏奉議志庵右過北峯禪院其實魏侍郎憲之菴<lb/>
規模倣寺額而為移廢額於此入門乆之一僧方出歸<lb/>
宿天池丁已早飯罷同漢卿致逺行三里至張唐卿排<lb/>
岸菴後大石間有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>雲亭皆人力也自此度廟嶺並花<lb/>
山凡數里至朱右丞諤永慕菴塋域頗侈盖蔡京當國<lb/>
與諤善勑𦵏故也又數里至陽山下望田間一辟邪甚<lb/>
古不知何人墳耕夫云近之輙有蜂螫人陽山呉郡之<lb/>
<pb n="KR3j0185_WYG_064-15b"/>
主山也有元居實者紹興間掌市骨董於𣙜塲坐致髙<lb/>
貲今為平江總管陽山既横鶩乃大興土工築支隴為<lb/>
生墳其傍起冡舍雖溷軒亦極甃砌之工門外栽花木<lb/>
約數千株不知糜金錢㡬萬緡又二三里度老䑕嶺入<lb/>
張齊賢承節菴與漢卿小飲而别致逺扣魏廸功菴過<lb/>
黄峴嶺遂至白馬澗舟人已來與致逺酌一盃各解維<lb/>
去呉郡惟城西多山起黄山盡陽山兩日㡬遍歴夜宿<lb/>
望亭<lb/>
<pb n="KR3j0185_WYG_064-16a"/>
乾道壬辰二月乙夘予任權禮部侍郎兼侍講直學士<lb/>
院同修國史實録院修撰坐不草新除簽書樞密張説<lb/>
王之竒不允詔與在外宫觀戊午早冐雨行十餘里至<lb/>
桐扣行四里許至佛日山浄慧禪院晉臨平岸崩得石<lb/>
皷張華以蜀中桐材刻為魚形扣之響聞數里即此地<lb/>
近世訛為同口寺不經兵火面對黄鶴峯有清泠一擊<lb/>
等軒庫堂後有池池中有渥洼泉出石罅中東坡常題<lb/>
五絶句所謂東麓雲根露角牙細泉咽咽走金沙不堪<lb/>
<pb n="KR3j0185_WYG_064-16b"/>
土肉藏山骨未放蒼龍浴渥洼是也齋罷復登舟晚宿<lb/>
臨平辛酉早行至本覺寺登岸觀覽即古檇李也舊號<lb/>
小長蘆東坡元祐間帥杭徃復過此為文長老賦詩二<lb/>
首舊聞巴叟臥荒村來打三更月下門前詩也三過門<lb/>
間老病死一彈指頃去來今後詩也予癸酉冬来逰見<lb/>
池中大魚數千咋咋有聲今亡矣癸亥至呉江甲子従<lb/>
王季海提刑别借舟就驛中治疊行李盖去國匆匆殊<lb/>
無倫理也浴院在驛旁有建隆初呉江西城鎮遏使徐<lb/>
<pb n="KR3j0185_WYG_064-17a"/>
某乞置無碍浴院狀錢鏐判任者二字用天下兵馬大<lb/>
元帥府印寺僧寳藏又有治平四年蘇州牒皆用短少<lb/>
紙古人不侈費類此戊辰出吴江界三月己巳朔風順<lb/>
俄頃至尹山以小舫入崇福寺同主僧惟妙訪何氏園<lb/>
亭園池雖狹種植甚繁海棠盛開聞牡丹多佳品少休<lb/>
還舟中繞城抵盤門易舟徑赴范致能石湖之招過横<lb/>
塘<hi>即賀方囬所謂波陵不過者</hi>入般若院長老祖康蜀中士族也風<lb/>
横而逆薄暮方至初吴王築姑蘇前後兩臺相距半里<lb/>
<pb n="KR3j0185_WYG_064-17b"/>
<hi>俗呼拜郊壇</hi>為城三重遺基儼然夫差與西施宴游之地也<lb/>
前有溪越王勾踐由此攻吴今號越来溪溪上築城與<lb/>
吴人夾溪相持致能之園因城基高下而為臺榭所植<lb/>
多名花别築農圃堂對楞伽山臨石湖盖太湖之派范<lb/>
蠡所泛之五湖者望吴江縣纔二三十里飲酒至夜分<lb/>
留題壁間云吳臺越壘距盤門纔十里而陸沉於荒煙<lb/>
野草者千七百年紫㣲舍人始創别墅登臨得要甲于<lb/>
東南豈鴟夷子成功於此扁舟去之天閟絶景須苖裔<lb/>
<pb n="KR3j0185_WYG_064-18a"/>
之賢者然後享其樂耶乾道壬辰三月上巳東里周某<lb/>
子充侍家兄子上来游紫㣲方腰桂林組過家實為東<lb/>
道主云庚午登舟辛未至靈巖山癸酉隂肩輿二里觀<lb/>
金沙塔其地有金屑雜沙中丁亥嵗所未至也甲戌清<lb/>
明節早濃霧既開湖山競秀方快心目俄而大風同大<lb/>
兄至延壽堂再㳺本禪師塔過偃松堂登琴臺望崑山<lb/>
慧聚寺狂風動地㡬不能立北峯長老師璨相候乙亥與<lb/>
大兄肩輿數里至天平長老欲謁五范畫像而童行持<lb/>
<pb n="KR3j0185_WYG_064-18b"/>
鑰匙出復行數里過天峯禪院俗呼南峯盖支遁道林<lb/>
别菴也鐵杖重十餘斤云是當時物佛殿前有碧琳泉<lb/>
寺宇頗佳多葉少藴詩刻門外百餘步有道林放鶴亭<lb/>
基進度石門有馬蹄雙跡其旁即石室嘗為孕婦所觸<lb/>
雷震其頂相傳云道林夏居别峯冬居石室别峯即南<lb/>
峯石室即此室也又有中峯不暇徃焉跡去石室甚近<lb/>
為觀音院僧限以籬落紆曲半里乃能至焉觀音院方<lb/>
修葺無足觀由南峯又數里乃至天池菴置酒池上觀<lb/>
<pb n="KR3j0185_WYG_064-19a"/>
競渡池心有橋可以徙倚晚䇿杖登月觀下視空濶盖<lb/>
華山之顛也丙子至北峯赴璨老飯遂過元氏菴距天<lb/>
池十里丁丑復還靈巖初過王知縣墳菴次度賀家嶺<lb/>
又數里登靈巖後嶺下視<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>村乃鑿石為器之所地本<lb/>
土山掘之即石云逺望嶺上積土如塚墓者甚多相傳<lb/>
吴時伏兵其中未知信否過金沙塔乃至寺<hi>自天池來約十里</hi>
與卿老登水陸堂臨池散餅餌候金銀魚乆之不出夜<lb/>
同卿老坐勝集堂望湖賞月遂訪明月池乃在柴塲中<lb/>
<pb n="KR3j0185_WYG_064-19b"/>
殊不治戊寅早巾車㳺穹窿約八九里入山口即行石<lb/>
衢夾道多丘墓有富人余佐監簿覺華菴雅潔而閣深<lb/>
軒窻間海棠盛開極可人又二三里乃至福臻禪院古<lb/>
碑云朱買臣捨宅為之殆不可信或曰吴越忠懿王時<lb/>
徳韶國師道塲也因山疊基甎壁十餘重登陟雖勞而<lb/>
氣象淳古大兄謂甚類南嶽諸寺元豐八年七月米元<lb/>
章和仲殊詩親題壁間方丈後有法雨泉葉少藴為之<lb/>
銘又其上有韶師石室雷雨作不果豋時諸僧皆出匆<lb/>
<pb n="KR3j0185_WYG_064-20a"/>
匆下山避雨於林奉直振白雲菴稍雨霽遂歸中道復<lb/>
雨衣履盡濕至<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>村靈巖遣人來迓己夘欲㳺杭塢雨<lb/>
大作而止辛巳同卿老下山行二里觀韓王墳欲歸登<lb/>
舟過寳華而天氣晴和忽有㳺杭塢之興遂與大兄呼<lb/>
車徃焉約十里度小峴嶺入唐子明侍郎墳菴又二三<lb/>
里至白馬穹窿禪寺<hi>景徳中寺碑云南梁天監中取梅梁於此因白馬之奠而得唐㑹昌</hi>
<hi>六年置禪寺</hi>飯訖行數里至墅里又數里過支塢嶺遂至法<lb/>
華院本皆荒山中官利州觀察使李中立造塋於此捐<lb/>
<pb n="KR3j0185_WYG_064-20b"/>
家貲數千萬創精舍十年而成四山環抱宛若化城三<lb/>
門為閣七間華麗擬宫闕其間棟宇甃砌種植皆稱是<lb/>
門外數百步即太湖極目彌天之浸裴徊不忍去飯茶<lb/>
於塔院登候李之丘讀孫仲益所著銘主僧具飯投客<lb/>
館壬午發杭塢約十里入寳相寺風雨交作行近一里<lb/>
至梅舍訪鄉人張氏運屬公之子徳遜置酒畱宿癸未<lb/>
晴徳遜畱再飲而别出門僅半里即太湖近岸水纔三<lb/>
四尺稍深者丈餘聞湖心苦不深但水聚而渺瀰耳登<lb/>
<pb n="KR3j0185_WYG_064-21a"/>
舟值西風揚颿極駛望洞庭諸山恨不一徃移刻入胥<lb/>
口遂至木瀆平生未有如是之快也行李船尚在靈巖<lb/>
之下即徃就之至圓通菴再約范致能㑹石湖復掛帆<lb/>
而東及園致能未來梨花金林檎緋碧桃盛開與伯氏<lb/>
徧賞遂㳺楞伽治平寺主僧房有日觀稍佳門外八角<lb/>
大井視石欄刻字云隋開皇十年楊素開素初平陳徙<lb/>
呉郡於此近地尚有新郭之名其後呉人不安之復還<lb/>
今城云薄晚致能來望夜月色如晝乘小舟入石湖之<lb/>
<pb n="KR3j0185_WYG_064-21b"/>
心風露浩然登岸杖䇿度行春橋<hi>石橋極壯大</hi>次度越來溪<lb/>
橋新修歸飯煙波亭飲農圃堂此飲此樂未易得也夜<lb/>
分乃寢甲申大風致能具飯訖同跨馬㳺横山寳積寺<lb/>
寺亦唐餘本朝祥符中賜額聞丁謂當國念其貧故畀<lb/>
此名有五代時吴越國碑稱寳大二年亦足證錢氏嘗<lb/>
改元矣寺旁乃唐致逺先隴五代以来接續塟一山平<lb/>
江世家惟此為乆次登上方教院在山之巔即楞伽塔<lb/>
也望太湖瀰漫石湖僅如斷港有隋大業四年碑字畫<lb/>
<pb n="KR3j0185_WYG_064-22a"/>
類虞書小酌御風而下回望姑蘇前堂周遭城基故在<lb/>
致能畏風不果登登後臺而歸二臺相距甚近但隔楞<lb/>
伽治平寺致能辭還城復侍大兄絶湖入境約十五里<lb/>
㳺寳華寺未至二里捨舟而徒及門已暮夜宿焉去靈<lb/>
巖止十餘里乙酉早周覽寺宇修廊華屋呉中之名刹<lb/>
按碑志本梁天監中西域僧<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>和尚卓錫出泉今在<lb/>
寺左百步深纔數尺大旱不竭寺高泉低為石槽仰而<lb/>
注之僧有衆寡恃以給用齋前流多齋後差少兹其異<lb/>
<pb n="KR3j0185_WYG_064-22b"/>
也舊號知顯寺紹聖四年樞密林希請為功徳寺遂加<lb/>
慈嚴之額林氏墳在寺後數十步又數十步即葉清臣<lb/>
内翰墓夢得左丞之母亦𦵏此飯罷命車登堯峯中道<lb/>
有半峯亭蔣堂賦詩今廢雍熙二年己酉大理評事知<lb/>
縣事羅處約記云昔在帝唐以洪水肆暴吴人族遁於<lb/>
此俗呼免水鼎蘇帥錢元璙易名堯峯唐天復以後有<lb/>
僧恵齊姓朱氏郡人也結精舍於此山下名魯塢山蔣<lb/>
堂所居既死塟焉此寺乃奉其香火蔣之竒壬子嵗畱<lb/>
<pb n="KR3j0185_WYG_064-23a"/>
題數百字尚可辨寺有清輝軒碧玉沼寺左觀音巖石<lb/>
象佳白龍洞<hi>俗云通洞庭</hi>多景巖寳雲井<hi>井在寺左山頂人以為難皇祐四年</hi>
<hi>長老顥暹所鑿蔣堂有詩</hi>偃盖松二鐵塔妙高峯下視空曠東齋敞<lb/>
甚晩同長老了悆徧覽畢由龍洞觀音巖而下盖寺後<lb/>
路也復至寳華飯寳林軒修竹㕘天極可人飯罷登舟<lb/>
行二里至環谷乃王珏總領之居園亭池沼花竹竒石<lb/>
環繞其屋珏字徳全介甫之後乾道元年年五十三失<lb/>
明罷歸相者告以其亭某所而已珏不見也又里餘復<lb/>
<pb n="KR3j0185_WYG_064-23b"/>
登舟觀吴王魚城城在田間當時養魚於此基厚而方<lb/>
其高二丈博倍之中為田百二十畆今屬練墟趙氏圡<lb/>
極細故乆而不壊欲訪顧野王墓不果遂自石湖入少<lb/>
府港歸盤門舟中已昏暮自寳華至此三十餘里丙戌<lb/>
黎明别大兄過崑山丁亥夜抵崑山丙申挈家登舟隨<lb/>
潮宿怡亭丁酉早過閶門與大兄同游虎丘夜宿寺禮<lb/>
長老希範戊戌登觀音殿几案四壁皆石也觀試劔石<lb/>
憨憨泉㸃頭石晩移舟過楓橋四月己亥朔外姑仲賢<lb/>
<pb n="KR3j0185_WYG_064-24a"/>
置酒出餞壬寅次無錫癸夘次常州訪周徳友運幹其<lb/>
子煇示近作一巻乙巳以小舟挈家趨宜興己酉同大<lb/>
兄至臺莊祭外氏墳甲寅挈家登舟過溧陽縣三里宿<lb/>
乙夘行七十里至三塔院院在水中有元豐中劉誼所<lb/>
作記三塔者相傳僧伽過江造塔至此為第三耳寺宇<lb/>
弊甚有寒光亭可望湖二三年来亦廢又三十里至鄧<lb/>
步<hi>𨽻溧水縣</hi>有數十家及税塲又十里至東壩亦數十家丙<lb/>
辰雨意甚濃時時洒塵程泰之運使先諭溧水宰備車<lb/>
<pb n="KR3j0185_WYG_064-24b"/>
乗相待治疊移時乃登陸天氣稍霽行十五里至銀樹<lb/>
<hi>亦有一二百家若泛水則自此便通舟</hi>又六七里至雙港口復登舟約十<lb/>
餘里至固城湖日猶未晡葢數百家之聚也登妙智菴<lb/>
晚與菴僧散步固城之上父老謂之楚王城其周數里<lb/>
地勢甚髙丁巳同大兄肩輿五六里至禪林山惠照院<lb/>
啟天申節寺僧云相去二十里有㳺子山儒童院盖夫<lb/>
子㳺學之地不記圖志所載云何歸舟解維度湖水纔<lb/>
數尺然亦瀰漫其中多茭葑凡三十里至石橋頭入溪<lb/>
<pb n="KR3j0185_WYG_064-25a"/>
港<hi>地名石橋而無橋</hi>約五十里至太平州河口兩岸多民居溪<lb/>
流不甚濶煙樹如畫稍前即永豐圩<hi>八十四圩共之</hi>夜泊黄池<lb/>
鎮距固城湖已百一十里而商賈輻凑市井繁盛俗諺<lb/>
有三不如謂太平州不如蕪湖不如黄池也己未至小<lb/>
漳淮登岸入棲隠寺敝陋無足觀又十里至郭城登普<lb/>
化寺遣人先徃隠静借人轎遂自别港約行二十里泊<lb/>
新林小商十數皆以船為家登岸三里至小市有民居<lb/>
酒坊及韋察院祠守者曰興於後唐同光中庚申早隠<lb/>
<pb n="KR3j0185_WYG_064-25b"/>
静人至挈家行十里至寺五峯不高而形氣環抱本梁<lb/>
朝杯渡禪師道塲禪師諡慧嚴寺名普惠邃廊傑閣江<lb/>
東之巨刹𨽻太平州繁昌縣寺後三百步碧霄峯下有<lb/>
泉出石中流入寺<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>有聲且給烹煮灌溉長老行機<lb/>
台州人頗為僧徒所推有衆三百飯罷瀹茗泉上聞登<lb/>
山則見巖洞之勝初暑不果徃歸寺登禪𫝊閣徧歴寮<lb/>
舍再飯訖出寺觀卓錫泉夾道林中王孫纍纍然行近<lb/>
里許至夢堂前上藍長老彦岑在焉又半里至杯渡塔<lb/>
<pb n="KR3j0185_WYG_064-26a"/>
乃升車由南陵路行十里落路過趙家步已見星矣早<lb/>
来先移舟於此辛酉舟行十餘里近南陵縣午時挈家<lb/>
入行衙為遵陸計壬戌風雨顧夫亦未齊為畱一日縣<lb/>
西二十里有工山逺望秀拔縣南六十里有吕山圖經云<lb/>
孔聖曾㳺置書堂於此見有石室其山南石縫内泉水<lb/>
湧出流於漳淮<hi>去縣三十五里曰孔村落路五里至石室</hi>癸亥早飯敬亭山<lb/>
<hi>去縣三十里</hi>山在宣城而名在此當考過孔村<hi>土人無此姓聞専以夫子</hi>
<hi>得名</hi>晩宿隔口何氏酒坊<hi>去縣六十里</hi>甲子早行十五里路旁<lb/>
<pb n="KR3j0185_WYG_064-26b"/>
有泉甚清尋伏流而去次至燕兒礲上山數十步有石<lb/>
洞刻云劉公巖又二十里飯水𤓰塘徐家店又十五里<lb/>
見㳺人来者憧憧問之云半月來樵夫新得一洞深數<lb/>
十丈其大如數間屋有石鐘等而近時人皆不知惜乎<lb/>
行李已過不及一㳺晩至青陽望九華如見故人館於<lb/>
妙音禪院乙丑早𤼵青陽二十里至長橋回望九華甚<lb/>
竒路旁復有泉自山石中出飯葉氏新店即鐵劵路口<lb/>
去縣已三十五里至齊山従者告疲擕家入寺登覽投<lb/>
<pb n="KR3j0185_WYG_064-27a"/>
宿寺中主僧智瑺丙寅早入城館司户廨中報謁程倅<lb/>
同登拱翠亭望溪山李庚子長改其名曰如剡葢用李<lb/>
太白秋浦歌云江山如剡縣風日似長沙也又登九華<lb/>
樓葢城東門也丁夘張知彦胡宣叔共置酒常平司初<lb/>
食鰣魚是日大兄獨逰雲光寺江祖石戊辰早發池陽<lb/>
飯十八里店又十二里過紫巖民居稍衆即産紙之地<lb/>
有紫巖大王廟又十五里至柯村東流縣境也凡三十<lb/>
里乃入建徳縣界五月己巳朔早行二十里過白面渡<lb/>
<pb n="KR3j0185_WYG_064-27b"/>
又十餘里飯烏楓潭又四十里宿藍橋張氏庚午早行<lb/>
二十里飯石潭稍前有仙女井撫掌則觱沸俗云仙女<lb/>
喜也按圖經去縣三十五里畱山頂有葛仙壇相傳葛<lb/>
真人煉丹得道今丹井尚存而好事者因有藍橋遂傳<lb/>
雲英事自石潭四十里至建徳縣館於行衙其前石山<lb/>
蒼翠謂之後山以縣治正倚此山故也山頂有朝峯亭<lb/>
梅聖俞作宰時常賦詩今廢又有蛻龍巖晚同大兄散<lb/>
步山下有青山文殊東菴三僧院相連接皆無足觀辛<lb/>
<pb n="KR3j0185_WYG_064-28a"/>
未早行三里過堯城渡方輿記云堯南巡至此又縣北<lb/>
二十里櫟山下有舜城古老云舜南巡至此又縣北六<lb/>
里斷崖石壁之上有印文圓如馬蹄兩兩相對圗經云<lb/>
許旌陽逐蛟至此所留也邑官送别二十里地飯三十<lb/>
里之楓門嶺晚宿遶山去縣已七十五里地壬申晡時<lb/>
抵石門市為鄱陽西尉治所乙亥早發石門㳺道旁南<lb/>
臺院破敝無足觀又二十里飯車陂又三十里過童子<lb/>
渡相望有小山俗號童子塜其說謂九女溺死甚不經<lb/>
<pb n="KR3j0185_WYG_064-28b"/>
又二十里宿觀岡丙子早行二十里飯三口又二十里<lb/>
有居民百餘家謂之四十里店又二十五里落路過薦<lb/>
福禪寺避入城人事之勞也寺葢古刹所謂轟碑者其<lb/>
前即東湖方丈後大竹中有青亭甚佳丁丑晩登舟壬<lb/>
午至餘干江口距邑尚十五里自此順流而下溪水瀰<lb/>
浸田野皆為陂池癸未黎明至鄔子寨入湖巨浸稽天<lb/>
非丙戌經従之比未後將入港湍流不可泝復行石磉<lb/>
湖約二十里穿小竇達於港繫舟蘆間四無人烟彌望<lb/>
<pb n="KR3j0185_WYG_064-29a"/>
皆水是日過湖畧無風濤有小蛇昂首引舟抵岸乃回<lb/>
戯作小詩云萬頃湖光似鏡平蜿蜒遂得導舟行従来<lb/>
仕路風波惡却是江山不世情乙酉風雨不止水益漲<lb/>
入池口趨寂照院僧言院興於天祐十五年戊寅舊名<lb/>
資福仁宗治平中改今名丁亥風稍定解舟行數里望<lb/>
大門院在水中棹小舟徃㳺至則破敝將傾一僧出門<lb/>
隔淺水遥語而回稍前涉高機湖菰蘆之塲皆為水沒<lb/>
野䑕無數被浸灌依聚沫而立晩泊徐汊龔帥差小舟<lb/>
<pb n="KR3j0185_WYG_064-29b"/>
來戊子捨鄱陽之舟以小艇乗順風而行晚泊龍沙章<lb/>
江禪院挈家投宿己丑飯罷挈家㳺秋平酌淺沙泉遂<lb/>
過列岫亭入報恩禪院長老曉林眉山人藏後有鐵文<lb/>
殊像甚大歸入景徳禪院觀銅佛鍾傳所鑄也登閣閒<lb/>
望庚寅移舟滕王閣下挈家屬寓閣上如遷喬木也丙<lb/>
申大兄先乗舟歸廬陵六月戊戌朔己亥舟行泊蔣家<lb/>
灣庚子早行十里過生米鎮又二十餘里泊曲尺湖辛<lb/>
丑行二十里至市汊又十里泊稈堆步相對即龍霧洲<lb/>
<pb n="KR3j0185_WYG_064-30a"/>
癸夘至豐城甲辰早行縣官送别李家坪距樟鎮十餘<lb/>
里宿乙巳夜至臨江軍戊申早移舟慧力寺下㩦家少<lb/>
休江月亭午後解去晚宿永泰寺己酉宿青泥庚戌早<lb/>
至神頭之龍安寺辛亥早移舟入邑壬子早過江癸丑<lb/>
早發新淦甲寅晚宿硤江灘下乙夘晚宿敖山丙辰晚<lb/>
至元潭登觀觀古劔其長尺餘頃之抛江復行數里丁<lb/>
巳抵白沙戊午至吉水縣晡後解去北風微作猶移時<lb/>
方能上滑石灘宿墨潭庚申早挈家入宅<lb/>
<pb n="KR3j0185_WYG_064-31a"/>
　　廬山後録<hi>周必大</hi>
十月乙未朔壬子次南康軍水殊未落入泊寨中癸丑<lb/>
欲㳺廬山值大雨乙夘拂旦出西門過開先路口數里<lb/>
由别徑入簡寂觀宋陸静修故居也其旁有嶽廟守者<lb/>
云先生煉丹井已過回步訪之深三尺在田間酌訖乃<lb/>
至觀中陳賢良記云觀在白雲峯下其間一峯獨秀曰<lb/>
紫霄其北又有屏風山其前一里有雞籠山觀門有朝<lb/>
真閣<hi>今廢</hi>殿前有先生醮石亦名禮斗石道藏石刻銅天<lb/>
<pb n="KR3j0185_WYG_064-31b"/>
尊像石磬白雲樓西澗懸瀑落於廡前甜苦笋間嵗一<lb/>
生相傳先生手種者邂逅章繢與之同過度仙橋記云<lb/>
許堅聨衣石澗中間道士則云沙石湮埋乆矣進觀連<lb/>
理樹次至先天觀次至祥符觀舊名靈溪記云三武士<lb/>
嘗棲溪側漢武賜名齊朝修創南唐重修今石衢甚廣<lb/>
而屋宇極不振自此數百步即歸宗禪寺樅老来迎飯<lb/>
而後行道中有三將軍别祠即所謂三武士其名曰唐<lb/>
建威李徳及宋刁雲正廟自歸宗登山纔里餘又其上<lb/>
<pb n="KR3j0185_WYG_064-32a"/>
八里則紫霄峯峯頂有鐵浮圖九級藏舍利逺望如枯<lb/>
木而晉梵僧耶舍亦有墳在其衢又三里有謝景先草<lb/>
堂乃杏林故地天氣未佳且無向導不果徧㳺杏林者<lb/>
後漢董奉活人疾不取貲使愈者人植杏五株然奉自<lb/>
有太乙觀在山北或曰杏林在此而上昇太乙觀耳記<lb/>
又言歸宗後峯半右石室中有夏禹刻字僅百餘人無<lb/>
復至者過歸宗望紫霄峯亦有瀑布行官道約三里入<lb/>
小路訪栗里求醉石土人直云此去有陶公無栗里也<lb/>
<pb n="KR3j0185_WYG_064-32b"/>
屈曲行三里遇數道人草菴背有崖古潤醉石在焉仰<lb/>
視飛瀑披大石而下甚為竒觀石有㘭處俗云陶公枕<lb/>
痕也又指若虎跡者其說尤荒唐嘗記前人題詩云五<lb/>
字高吟酒一瓢廬山千古想風標至今門外青青栁不<lb/>
為東風肯折腰惜乎不記其姓名餘具記中乆之復出<lb/>
官道訪謝康樂經臺或云地屬皇甫道人已樊之矣次<lb/>
至黄龍靈湯院敗落特甚而湯泉固自若或題東坡和<lb/>
可遵絶句于壁間又十五里落路數百步至康王景徳<lb/>
<pb n="KR3j0185_WYG_064-33a"/>
觀對天柱峯倚凌雲峯兵火後殊草創其西有四菴一<lb/>
院相去不逺而記中無所取故不徃夜宿山月軒下臨<lb/>
大溪簾水所注也終夜如大風聲丙辰早同道士喬大<lb/>
和渡溪入谷五里至舊觀基<hi>記云隋開皇徙</hi>今為菜圃又半里<lb/>
至龍泉院破屋數間而已又十里至董氏茅屋蔬食畢<lb/>
望簾而進此陸羽茶經第一水也熙寧元年七月夏倚<lb/>
所記信而有徵言過石磴路甚危葢鳥道縁崖其下即<lb/>
澗壑又草木蒙密須盡芟去乃能徐步耳倚所謂平石<lb/>
<pb n="KR3j0185_WYG_064-33b"/>
可坐數人者正與簾對過此則大石散亂不可行予跳<lb/>
躍其間従者皆驚逼簾濺沫噴人如霧雨毛髪凛然水<lb/>
初束於石硤勢猶未廣既而散布傾㵼雖冬深水縮猶<lb/>
為十餘派聞山後乃開先路豈非與山半之瀑同源耶<lb/>
谷中若用兩壯士挾山轎則可代步然屢涉溪流春夏<lb/>
漲溢亦未易進也今日予皆徒行幸天氣晴和歸路方<lb/>
有微雨回至山月軒道士喬大和猶未飯且言嘗有雪<lb/>
覆谷中不知也去觀五里至荆林寺是為山北江州境<lb/>
<pb n="KR3j0185_WYG_064-34a"/>
大風人不能立晡時至侯溪市入圓通崇勝禪院古有<lb/>
侯氏故以名溪長老不在首座祖勝潼川人可與語同<lb/>
過旻古佛塔謁西堂修誼故人惟訥之兄也東塔廣福<lb/>
院相去二里寒甚不可徃步至磨院風益甚或云寺前<lb/>
山中有風穴故多風飯罷登至樂亭<hi>在法堂後</hi>觀李後主及<lb/>
昭惠后畫像訪清音亭兵火後偶餘此亭乃摧壊弗葺<lb/>
惟石渠二百五十丈尚無恙夜宿寺中丁巳早謁圎通<lb/>
殿<hi>但舊樟木觀音今亡乃設釋迦觀音文殊三像於中而環以二十五圓通</hi>㑹食於東軒出<lb/>
<pb n="KR3j0185_WYG_064-34b"/>
門望馬耳石耳峯方出昨夜疑大雪今日天氣乃稍開<lb/>
晴過甘泉市至七里嶴落路飯廣福菴菴泉水即石門<lb/>
澗也同主僧慧辨行百餘步訪尊勝菴下有大石高數<lb/>
丈長如之中若剸裁可過二三人謂之石門相傳古有<lb/>
僧誦尊勝咒而石開遂以名菴菴對仙步峯又數十步<lb/>
至保寧菴三面皆出其南石旌峯在焉此三菴皆沿石<lb/>
門澗激水碓茶資其利次度橋上雙龍菴雙龍謂錦繡<lb/>
澗及菴傍小澗過此直上天池凡十五里或云兩旁通<lb/>
<pb n="KR3j0185_WYG_064-35a"/>
謂之錦繡谷葢春時山花盛開望之如錦繡云山路峻<lb/>
甚每三四里輙為亭以憩凡五亭第一亭跨澗頗雄偉<lb/>
行至半山有處州道人草菴在錦繡峯下指其旁以為<lb/>
竹林隠寺㳺人或聞鐘皷聲按山記云香像岡北名阿<lb/>
那衡内有寺暮時聞鐘梵而寺隠不見其旁半里有羅<lb/>
漢巖亦阿那寺之類而近世誤謂之竹林耳<hi>山南真有竹林寺</hi>
由道人菴而上路愈岐每數十步即回視江淮無遁形<lb/>
者過第四亭有大石凌虛而出可坐數十人百千里畧<lb/>
<pb n="KR3j0185_WYG_064-35b"/>
無障蔽<hi>俗呼四望石以山記攷之亦非是</hi>平視一峯上有巧石<hi>俗呼香爐峯以</hi>
<hi>山記攷之乃在東林化城路</hi>亭午至天池禪院雖鑿二沼其涸可待<lb/>
所謂天池今不可到號曰龍潭在鐵船峯下亦有黑龍<lb/>
潭祈雨則至焉長老不在同首座道徹登文殊亭下視<lb/>
鐵船峯望石門澗自山委蛇而出直達於江然則尊勝<lb/>
菴之石門非水源矣院有崇寧間西天僧金總持像及<lb/>
貝多葉梵書數十辟支佛牙觀畢回道徹謁隆禪師塔<lb/>
其傍即定心石也<hi>記中下有望仙臺</hi>道徹指其前一峯為十八<lb/>
<pb n="KR3j0185_WYG_064-36a"/>
賢臺未知是否新羅巖草深路迷不能至歸院日方斜<lb/>
復度嶺行二里許至主簿塔洞視空濶又非第四亭而<lb/>
上可比東西二林歴歴在眼而江州屋壁已可辨有九<lb/>
十九峯櫛比磬折如城垜然王韶觀文塟其下此登眺<lb/>
最佳處也稍前至佛手巖雪花滿樹菴門尚閉乃知昨<lb/>
日大雪今日驟霽望南山雪氣猶未散賦小詩云十月<lb/>
頑隂不見山山中一夜雪封菴伊予的有尋仙分日照<lb/>
北山雲在南聞每嵗自九月便有雪至三四月乃消去<lb/>
<pb n="KR3j0185_WYG_064-36b"/>
巖石空洞不止容百人下有泉水道徹云巖上立峯如<lb/>
指故號佛手近為野火焚裂矣縁巖後細路數百步東<lb/>
望一峯即舊峯頂院今廢或云其間方是錦繡谷達於<lb/>
平田又下視磐石相傳逺公講經䑓也自佛手巖一二<lb/>
里渡小溪乃至大林寺遭野火僅有基址其額為教練<lb/>
者徙寘墳菴并令一僧據其田人無知者予按白樂天<lb/>
詩心實慕之物色乃能至其旁小徑即下山南棲賢路<lb/>
也地在山頂而反平衍謝靈運詩云冬夏共霜雪其高<lb/>
<pb n="KR3j0185_WYG_064-37a"/>
可知予作弔大林詩云上盡諸峯地轉平天低雲近日<lb/>
多隂古來南北通雙徑此去東西啟二林虞世南碑従<lb/>
泯沒白居易序合推尋康廬第一金仙境忍使如今遂<lb/>
陸沉黄昏歸至天池禮文殊來燈閃爍合離或在淮南<lb/>
或在近嶺高者天半低者掠地又賦小詩云代馬腥膻<lb/>
暗五臺南方世界且裵回傳燈便是真知識不用犇波<lb/>
學善才是日雲散日出寒燠適中甚惬素志山中薯預<lb/>
花全類蝴蝶又有萬年松羅漢泉菩薩石<hi>即記中所謂白石英也</hi>
<pb n="KR3j0185_WYG_064-37b"/>
戊午早同道徹望羅漢巖即下山山上微雪山半乃為<lb/>
雨矣由石門澗出官路稍前即岳家市<hi>岳飛塟母於此故為市</hi>自<lb/>
此可上化城不惟足力有限又山記止言石盤之美而<lb/>
樓閣已非昔遥睇而去囬視文殊亭渺在峯頂主簿塔<lb/>
僅如枯木佛手巖屋仿彿可辨始歎昨日登涉之不易<lb/>
也午時至林口寺<hi>謂二林之口</hi>過杳谷慧永禪師塔入西林<lb/>
寺即慧永道塲也流水㶁㶁循堦除賞玩不能去寺不<lb/>
經火但不葺耳牛僧孺書寺額佛像獨被冠纓訪水閣<lb/>
<pb n="KR3j0185_WYG_064-38a"/>
院已廢但存浮圖七級次至東林晉慧逺法師道塲法<lb/>
師鴈門人於是寺前方興鴈門市虎溪在寺門之外山<lb/>
記云清溪有亭<hi>今廢</hi>牛僧孺太和四年書神運之殿<hi>今殿非其</hi>
<hi>舊</hi>南唐元宗題神運木<hi>今亡</hi>流泉匝寺下入虎溪殿後白<lb/>
蓮池晉輦<hi>或云政和間太守焚之</hi>經藏院白公草堂雙玉澗明皇<lb/>
銅像<hi>今作𫝊大士装飾觀其豐下真明皇也</hi>唐壁畫等<hi>今/亡</hi>上方舍利子<hi>有南</hi>
<hi>唐保大碑在門首</hi>顔魯公題名上方之外虎跑泉<hi>深入九尺</hi>五彩閣<lb/>
甘露戒壇<hi>今亡</hi>其西石磴三百級<hi>岳飛母/拆砌墳</hi>滴翠亭<hi>今亡</hi>殷仲<lb/>
<pb n="KR3j0185_WYG_064-38b"/>
堪聰明泉佛影臺<hi>今亡</hi>晉朝三杉<hi>亦為岳飛取出</hi>是寺最為古刹<lb/>
而兵火中巋然獨存入門樓閣華煥宛如仙宫長老本<lb/>
然自號混融師宦族也共飯畢同訪逺公塔次至照覺<lb/>
佛海二塔歸登五伯羅漢閣望諸峯閣下即内三門也<lb/>
出東林二里至廣福院本大明公廟<hi>保大五年陳元裕撰記</hi>靖國<lb/>
元年封清公真人記云真人姓匡名續字君孝出自殷<lb/>
周之際居此山或云受道於仙人共㳺此山人謂其所<lb/>
止為神仙之廬因以名山或云匡裕漢人漢初封越廬<lb/>
<pb n="KR3j0185_WYG_064-39a"/>
君故曰廬山次至太平興國宫街衢門闕氣象清華劉<lb/>
越石高三四尺根植地中在宫門之外仙鄉亭廢矣宫<lb/>
倚聖治峯正殿惟設採訪使者像其後乃太上本命殿<lb/>
兩廊繪使者變相儀衞次以五百靈官又其後有雲無<lb/>
心堂臨流水可愛道士皆星居有劉烈者號虚谷先生<lb/>
嘗進易解云知宫畱宿不果登新創鐘樓而行樓名景<lb/>
陽華麗殊甚日落至清虚道人皇甫坦菴飯罷館焉坦<lb/>
被遇太上結菴撥雲峯下自言兖州瑕丘人乆在川陕<lb/>
<pb n="KR3j0185_WYG_064-39b"/>
嘗遇朱桃椎善布氣時時書字決人禍福或云年七十<lb/>
二山中道士言其顔貎已不逮二十年前矣近損足未<lb/>
能步而茅山張椿齡亦被遇太上今年亦得此疾異哉<lb/>
菴側有泉太上題曰神泉又為閣以藏御書及像設己<lb/>
未早皇甫道人再具飯飯訖行數百步至雲溪菴<hi>即蓮花洞</hi>
<hi>也側近云冇數廟聞不甚佳</hi>自此若出官道則過妙智院及蛇岡<hi>即䢼</hi>
<hi>亭湖神分風化身之地</hi>予欲趨太乙宫或謂小路差近乃過擊牛<lb/>
墩皆茅峡峻嶺亦六七里方至<hi>真宗賜名大中祥符觀</hi>即董奉上<lb/>
<pb n="KR3j0185_WYG_064-40a"/>
昇之地大槩二十一日已記之其事出葛洪神仙𫝊觀<lb/>
在蓮花峯下不經兵火有昇元大年韓王知証記是時<lb/>
猶謂之廟保大十二年記則為觀矣宣和二年封奉為<lb/>
昇元真人觀中猶種杏前殿一株甚大其後又有種杏<lb/>
軒春時不妨宴㳺也先道士蕭惟憶年七十餘未嘗出<lb/>
門視其貎葢有所養者自觀五里至禪智院<hi>對雙劔峯稍偏正對</hi>
<hi>山之外白小石橊峯</hi>以其為舊屋故㳺焉記言院後有緑野亭忘<lb/>
記詢問進至雙溪寳嚴禪院再飯同長老世顯步過雲慶<lb/>
<pb n="KR3j0185_WYG_064-40b"/>
菴記言因流泉為池多畜魴鯉今僅存㘭窪耳假世顯<lb/>
之驢令菴僧致康前導過寳積菴殊不葺治但有程公<lb/>
闢師孟詩刻訪白雲亭已為王秀才治冡其上披荆棘<lb/>
尋所謂磐石鳴泉乆之訪見泉石誠佳而又北望湓江<lb/>
宜陳舜俞以為山北最佳之菴此去江州纔二十餘里<lb/>
山北之境盡矣跨驢五里上吴章嶺亂石聱牙頗亦險<lb/>
峻嶺脊分江東西兩路界過界便見五老峯是為山南<lb/>
嶺下有小路至智林浄慧院昭徳觀會日斜僕疲乃由<lb/>
<pb n="KR3j0185_WYG_064-41a"/>
官路過大富莊至相辭橋<hi>俗云蔡李二真人相别處也</hi>已昏黑秉燭<lb/>
行至尋真舖風大作入小路二三里敲觀門道士疑為<lb/>
盜乆之方出真誥言廬山乃元辰福地而此觀為第八<lb/>
詠真洞天五老峯正在其後而倚香爐峯<hi>記言南北山各有香爐峯</hi>
庚申登採訪使者閣望五老峯記言漢武築羽章館於<lb/>
屏風叠下臨相思澗今五老之峯叠石如屏障葢其故<lb/>
里自閣而望相去若在百步間廬阜之甲觀也為題其<lb/>
榜曰雲錦閣李太白屏風九叠雲錦張之句云五老第<lb/>
<pb n="KR3j0185_WYG_064-41b"/>
二峯即獅子峯與九疊屏相連山無草木曉日照之殆<lb/>
如赤城自廊廡望之則竒姿巧勢尤不可狀龍潭在觀<lb/>
後一里水作琉璃色其中數尺正黑知觀湯善翺云深<lb/>
數十丈盖洞天之門云潭上有龍王祠疑即記中所謂<lb/>
緑浄亭也已初借善翺小驢令四明徐道人前導過永<lb/>
福院舊名雲龍煨燼之餘方稍營葺次至疊石菴葢近<lb/>
世僧徳正所創門外大石長數丈復疊一石前眺江湖<lb/>
宛如池菴背即五老峯乃几案間物陳舜俞所未見葢<lb/>
<pb n="KR3j0185_WYG_064-42a"/>
後来菴宇之絶景也次度華嚴石橋華嚴院今廢次至<lb/>
折桂院今名證寂折桂因唐李逢吉得名記言山名幡<lb/>
竿源而土人不知登南唐惠濟禪師石塔有巢雲軒而<lb/>
記不載不經兵火氣象便可愛前有僧房可望湖而不<lb/>
見山次至解空院其旁聖果院已廢次至谷源菴地形<lb/>
甚高面對重湖記言疊石竒偉豈謂徳正之菴耶後有<lb/>
幽泉但屋弊無足觀者自此為折桂小童指路迂枉忽<lb/>
下峻嶺木葉被霜滑汰㡬不能移步至雲臺菴乃得平<lb/>
<pb n="KR3j0185_WYG_064-42b"/>
地菴後石崖如記中所載次至浄妙院記云古名青牛<lb/>
谷即楊衡所謂隨雲步入者儼然如造仙境門外數十<lb/>
步囘望五老及他山如圖畫凡此寺觀庵宇大抵環繞<lb/>
五老峯每至一處山色峯數輙不同造物之無盡藏也<lb/>
獅子峯尤肖今日但少雲氣飾之次至承天白鶴觀唐<lb/>
混成先生劉𤣥和故居舊屋偶存獨無廊廡唐杉圍二<lb/>
丈在門内問東北木𤓰菴道士不知觀前百餘步出官<lb/>
路過三峽橋遣従者先入棲賢獨與徐道人㩦二僕復<lb/>
<pb n="KR3j0185_WYG_064-43a"/>
由小路為卧龍之逰初過中興菴<hi>即舊禪静院</hi>次寳慶菴近<lb/>
各有一道人主西澗即劉凝之菴無知者既過澗徐道<lb/>
人迷路度峻嶺踰棧閣遇炭窑方知路窮得一夫引至<lb/>
上偃臺即祖教院亦無僧行自此又盤一嶺至卧龍新<lb/>
菴有江州蔡道人主之復行半里過舊菴基沿澗乃至<lb/>
其處蒼崖之下怒瀑淙擊高十餘丈與九華山雪潭争<lb/>
為長雄凡陳舜俞所記一無誇詞今日不憚﨑嶇險阻<lb/>
凡以為此未至而悔既至則樂以忘勞焉舊菴隔溪巖<lb/>
<pb n="KR3j0185_WYG_064-43b"/>
石層出粲如百疊之雲中有流泉注于澗亦一佳處也<lb/>
望五老峯甚近香積院在其下業畱従者於棲賢遂問<lb/>
歸路數里至出邃菴今為尼居主者覺殊鄆人壁間舊<lb/>
刻馮宗詩葢嘗讀書於此菴前度溪至上塔記所謂拭<lb/>
眼禪師石像如生者舊屋甚整潔大竹成林酌飛錫泉<lb/>
登環翠閣望五老峯背自此下山數里即至棲賢徽老<lb/>
不在藏主可昇眉山人與予同庚為占四韻云我比同<lb/>
年百不能只餘霜鬢愧師兄殷勤覓句無言說共撥寒<lb/>
<pb n="KR3j0185_WYG_064-44a"/>
灰聴水聲寺比今春稍葺但殘僧四五輩不稱大刹飯<lb/>
罷同昇上人過五老玉淵二亭山水不辜老眼而足蠒<lb/>
矣遣人至軍城招妻孥來早會此辛酉拂曉自寺後渡<lb/>
澗行里許過百藥灘石岸坡陀道人於此曬藥陟山嶺<lb/>
度茅坰約四五里並五老峯至明真尼院氷霜滿屨扣<lb/>
門乆之方開盖舊屋也同尼師登凌霄巖巖在地竒石<lb/>
如巖古有僧坐禪其間繞洞别過石門謂之喝石其前<lb/>
一石甚大即記中所謂對五老如賓客者傍有石屏亦<lb/>
<pb n="KR3j0185_WYG_064-44b"/>
可愛出門數十步望宫亭湖横出而揚瀾左里左右相<lb/>
對落星僅如葉舟惟軍城為紫荆山所蔽耳囘過百藥<lb/>
灘分路行三四里入楞伽院亦古屋也正倚朱砂峯舊<lb/>
號白石佛殿創於保大中釋迦像與西林同李公擇尚<lb/>
書藏書閣在東偏元豐以後畱題皆存有趙天啟者歴<lb/>
叙公擇作中丞救蔡確故改户書云云西廡有東坡作<lb/>
山房碑又刻南唐佛像野夫公擇及黄魯直皆有題字<lb/>
崇徳君墨竹高下校在鐘閣葢公擇妹魯直母也寺門<lb/>
<pb n="KR3j0185_WYG_064-45a"/>
外即上天池大林路至為險峻老僧惠寳生於元豐八<lb/>
年云自此别有捷徑約一二里過澗入棲賢磨院院在<lb/>
石人峯側又里許遂至棲賢骨肉方來同觀玉淵先是<lb/>
澗水犇衝遇大石上侈下斂懸布潨射極其雄壯濤頭<lb/>
瀵湧散為玻瓈色記言沙石萬數古今不塞誠下通於<lb/>
海矣相對有寒泉亭泉自山出按記文訪羅漢巖寳陀<lb/>
巖于僧堂之後皆無知者山上竹樹間多崖石其下有<lb/>
觀音泉疑自寳陀巖而出稍加刜治必得之其南有小<lb/>
<pb n="KR3j0185_WYG_064-45b"/>
徑疑白雲菴路也飯罷遣徐道人乗驢歸詠真同骨肉<lb/>
再過三峡橋裵徊乆之始知過橋之泉為陸子泉其旁<lb/>
有沈錫大書廬山二字行小路望五老峯了然便道入<lb/>
髙遥景徳院亦舊屋有元豐間無為子題字老僧年八<lb/>
十云李徵右書堂僅一里今廢但刻其名銜于石洗滌<lb/>
乃可見進至萬杉院上滴翠亭<hi>餘具三月記中</hi>又二里入開先<lb/>
登潄玉亭度橋俯澗澗中石含雲母如記所載天寒甚<lb/>
太守適致餽徧飲従者而行澗外招隠橋近為寺僧徙<lb/>
<pb n="KR3j0185_WYG_064-46a"/>
數十步而招隠泉無人知者物色乆之得於二百步外<lb/>
叢篠之後石井依然三酌而歸路口有披雲亭稍前即<lb/>
古楊梅亭基又稍前當四達之衝即古四㑹亭而俗子<lb/>
改曰屏翠矣囘望山色竒甚倒載而觀之紫霄峯劔立<lb/>
衆峯之間鐵塔僅如一線將至軍城一里有承天院臨<lb/>
溪湖僧嘗被盜殺三人今遂不振入西門日已暮昔白<lb/>
樂天記匡廬竒秀甲天下誠非虛語陳氏山記北起江<lb/>
州盡圓通乃轉山南起康王觀迄吴章嶺其序如此予<lb/>
<pb n="KR3j0185_WYG_064-46b"/>
今自南而北與之相反故問津多誤然記中指名竒特<lb/>
處十得六七其餘當路者逰迂曲者畧異時再以旬日<lb/>
窮探極覽可使無遺藴矣初南唐元宗賜田給諸菴巖<lb/>
故所至有産業中經李成焚蕩十存二三又税重租薄<lb/>
僧道徃徃逃移寺觀日以摧毁近雖稍修復而廢絶為<lb/>
多惟舊屋則氣象終可愛舟中賦四韻云南北周廬阜<lb/>
東西徧九華宴安無酖毒痼疾有烟霞淡薄村村酒甘<lb/>
香院院茶馳驅君莫厭此出勝居家壬戌五更雪打篷<lb/>
<pb n="KR3j0185_WYG_064-47a"/>
平明出别郡官望廬山已横白練欲解去南風作章徳<lb/>
象㳺落星詩云來㳺未盡登臨興且喜南風阻去船殆<lb/>
為予設飯罷遂㩦家棹小船徃焉寺去軍城僅五里水<lb/>
乾則路通今嵗尚深丈餘按圖經石高五丈周迴百五<lb/>
十步九江記云潯陽湖内隕星化石上連彭蠡下接潯<lb/>
陽其石圎潔不生草木峭然孤峙獨出水際寺興於唐<lb/>
景福年天祐二年賜額福星龍安院本朝祥符二年例<lb/>
改法安南唐戊辰嵗<hi>即本朝開寳間</hi>宣義郎湯浄譔記云保大<lb/>
<pb n="KR3j0185_WYG_064-47b"/>
中寺僧修葺元宗嘗臨幸僧齊已范文正公章郇公王<lb/>
介甫平甫程公闢蔣頴叔黄魯直父子郭功甫洪駒父<lb/>
皆嘗畱詩文龍圗閣學士吴仲庶<hi>中復</hi>猶酷愛西軒更名<lb/>
曰嵐漪魯直詩云龍閣老人来賦詩謂仲庶也出邑滿<lb/>
眼湖光千里真世間之絶景又嘗有玉京軒今皆廢但<lb/>
存清暉閣<hi>或云保大中命名</hi>西對廬阜如青天翠屛初至白雲<lb/>
英英起山腰少焉散漫俄復退斂已而山坡絮㡌變態<lb/>
不常舉酒賞之不覺徑醉午後移坐佛屋之前東南觀<lb/>
<pb n="KR3j0185_WYG_064-48a"/>
巨浸右為揚瀾左為左里其中兩山如門是為鄱陽湖<lb/>
由寺門而望則東北直宫亭湖西南軒窻對流青山其<lb/>
脅亦有湖汊西北乃軍城也再舉酒而歸晚自舟中望<lb/>
山色不勝眷眷再以小艇入西草湖過東古山下觀釣<lb/>
魚䑓鴻雁鷗鷺徧野見人驚飛轉而之流清港上流清<lb/>
菴菴在鳳凰山古殿殘毁慨想承平之遺址囘棹已曛<lb/>
黑過落星聞鐘聲徃復殆二十里癸亥早發南康北風<lb/>
㣲作已而轉南過左里揚瀾泊珠溪而北風復作去軍<lb/>
<pb n="KR3j0185_WYG_064-48b"/>
城已八十里有巡檢司及小市登岸北望廬山甲子南<lb/>
風晡時方行四十里至吴城山謁廟畢登望湖亭猶見<lb/>
廬山也殿左有穴如井異時湖中或損米船則見於穴<lb/>
中謂之神倉云<lb/>
　<lb/>
　<lb/>
　<lb/>
　説郛卷六十四上<lb/>
<pb n="KR3j0185_WYG_064-49a"/>
欽定四庫全書<lb/>
　說郛卷六十四下　　　元　陶宗儀　撰<lb/>
　　九華山録<hi>周必大</hi>
九月乙丑朔丙戌入清溪水碧色泊弄水亭入門即池<lb/>
州州治謁太守同年趙朝散彦博富文提舉常平李承<lb/>
議庚子西通判陳朝散璘同年湯平甫知縣適在此丁<lb/>
亥都統制寧國軍承宣使時四廂俊及其子閤門祗候<lb/>
政貴池宰趙宣政芹司户袁廸功祖嚴趙修武公頎並<lb/>
<pb n="KR3j0185_WYG_064-49b"/>
相候約湯平甫共飯同渡陳公橋淺水橋秀鮮橋遂至<lb/>
齊山山脚挿入清溪石色青蒼可畫洞穴半出水中泛<lb/>
舟扣其户而返步登延慶先為指南環寺巖洞可見者<lb/>
羅漢殿後曰妙空巖在大石中次曰丹砂巖俯僂乃可<lb/>
入片石斜出扣之聲控控然四旁屈曲皆竒石也法堂<lb/>
之下曰蕉筆巖亦名唐公巖有黄大臨諸人題字山之<lb/>
上曰春流泉進窺無底洞歴武功巖遂至觀音巖巖本<lb/>
名上清兩崖對起三面環抱有程正輔蔣頴叔題字右<lb/>
<pb n="KR3j0185_WYG_064-50a"/>
轉登寄隠亭西面皆翠石有小巖刻寄隠巖三字其前<lb/>
有熙寧甲寅重陽日太守劉斁思甫題名東北乃紫微<lb/>
亭故基面淮南諸山下臨秋浦清溪直接大江眼界豁<lb/>
然又其旁拔起數峯竒甚謂之小九華葢與上清巖皆<lb/>
齊山最勝處也﨑嶇行峡中僅可通人稍前曰大石谷<lb/>
又稍前曰定力窟深不可測又其上即翠微亭是為山<lb/>
巔杜牧之云江涵秋影雁初飛此地此時也東望碧峯<lb/>
劔立於逺山之㘭者九華也南望大山横陳者太婆嶺<lb/>
<pb n="KR3j0185_WYG_064-50b"/>
緑諸峯也北眺州城邑屋可數大槩主山自紫巖蜿蜒<lb/>
西來其左即貴池口輿地志所謂梁昭明太子食貴池<lb/>
湖魚而美者其右即清溪秋浦望之全類臨安之西湖<lb/>
而一隄隠然屬城亦類蘇公隄此又登臨最勝處也予<lb/>
賦小詩云地占齊山最上頭州城宛在水中洲蜿蜒正<lb/>
作長虹墮吸住江河萬里流又天遣江山助牧之詩材<lb/>
猶及杜筠兒向来稍喜唐風集今悟樊川是父師乆之<lb/>
由别徑下九頂洞上有九頂圓如盤覆中頗平廣有磐<lb/>
<pb n="KR3j0185_WYG_064-51a"/>
石可坐嘉祐中因太守王哲易名集仙宫洞後有穴側<lb/>
身可過一小洞也竇穴上穿頗類月巖而其背山上乃<lb/>
唐觀郡樓基王哲易名青霄亭今亦廢其下曰獨秀巖<lb/>
翠壁横峙可愛訪左史洞為馬軍寨所限出寺行里許<lb/>
乃至焉實寺之後山也其深數丈可達於外左史謂李<lb/>
方𤣥景業也杜牧之代景業来守故為立名而張祜書<lb/>
之又有石燕洞大抵皆石也逰已還寺再登翠微亭置<lb/>
酒時侯趙守致餽平甫賦二詩予次韻云上清别殿舊<lb/>
<pb n="KR3j0185_WYG_064-51b"/>
通明仙聖飛騰户不扄出谷尚疑窻列岫絶堤始露嶽<lb/>
真形竒竒怪怪無非洞下下高高總可亭但把醺酣酬<lb/>
絶景天風吹靣徑須醒相君早日翼天飛晚落江湖事<lb/>
以微好事一時開翠壁佳名千古記黄扉朝逰要及鴉<lb/>
翻樹夕照何妨螢濕衣更得湯休竒絶句後來誰憶謝<lb/>
元暉甲夜歸戊子早至郡齋中和堂登蕭丞相樓復㳺<lb/>
景徳禪寺訪見山堂為添差路鈐王宗所占排闥造焉<lb/>
見山而已次過天慶觀讀徐鉉碑李煜紫極觀也已後<lb/>
<pb n="KR3j0185_WYG_064-52a"/>
赴提舉司㑹荷池中有秋浦堂頗幽爽㑹散出北門二<lb/>
里登貴池亭俗呼望江亭以其見大江可望淮南也亦<lb/>
見九華諸峯亭乆廢今方重立歸上南樓南門城樓也<lb/>
正對齊山循城而東有拱翠樓亭𨽻邑㕔又稍前即九<lb/>
華樓三者相望皆下臨清溪見九華大抵為太婆嶺所<lb/>
障不能盡見諸峯太婆山極高而其名不典圖志亦不<lb/>
及之己丑赴州㑹坐中見梅花賦小詞云踏白江梅大<lb/>
都玉斵酥凝就雨肥霜逗癡騃閨房秀莫待冬深雪壓<lb/>
<pb n="KR3j0185_WYG_064-52b"/>
風欺後却嫌伊痩仍怕伊僝僽營伎曹盻頗潔白淳静<lb/>
或病其訥而不頎戱以况之已夜富文出家姬小瓊舞<lb/>
袖翩翩徃聞范至能云頃朝士姝麗有三傑謂韓無咎<lb/>
晁伯如家姬及小瓊也禁中亦聞之又作小詞云秋夜<lb/>
乗槎客星容到天孫䖏眼波微注將謂牽牛渡見了還<lb/>
非重理霓裳舞都無誤㡬年一遇莫訝周郎顧富文近<lb/>
再醮有所競而設榻於外時侯方為兩解故戱之如此<lb/>
庚寅早欲如九華而雲夢宋宰及歸州助教張蒙正相<lb/>
<pb n="KR3j0185_WYG_064-53a"/>
候過午乃能上馬時侯差中訓郎趙良弼等同行辭之<lb/>
不可五十里至鐵劵山投宿葉薈秀才家薈有子楠登<lb/>
進士第山深夜甚寒辛夘早再赴葉君飯乃行尉亦並<lb/>
轡二十餘里至青陽縣令成文林雩丞熊従政實褒主<lb/>
簿陳朝立巡檢程大夫同來迓館於驛中尉廨即宋齊<lb/>
丘宅其旁對九華而齊丘之墓在牛心山下去縣東五<lb/>
里赴陳朝立㑹以能仁院為廨傍有妙音院同至縣學<lb/>
登經史閣望九華紫翠千仭造物融結竒巧真尤物也<lb/>
<pb n="KR3j0185_WYG_064-53b"/>
縣東二十里有潮洞大如卓面而石穴極深日三潮每<lb/>
潮魚蝦輙先出壬辰早同陳簿葉尉趙忠訓出郭十餘<lb/>
里登雙練亭度西拱嶺入龍安院自此徐行歴永安塔<lb/>
虎跑泉過石龍口虎跑嶺此兩處地勢稍高望雙峯九<lb/>
子甚竒遂入廣修院去縣已二十五里院宇頗雅潔寢<lb/>
堂望雙峯幘峯真人峯蓮花峯是為五老峯步至上雪<lb/>
潭源高而逺仰視蓮花峯正如所倚之屛其前即石門<lb/>
水所注也峭壁削成懸瀑十丈怒濤駭浪不減三峡或<lb/>
<pb n="KR3j0185_WYG_064-54a"/>
瀦為深淵或散為犇湍電轟雷擊約二百餘步為下雪<lb/>
潭其間多大石水平布者數丈潭中産石班魚不常得<lb/>
有瓔珞泉水跳石上如貫珠尤為竒絶而土人不貴也<lb/>
食罷轉山而行終日觀山面殊不厭約十餘里入無相<lb/>
院有觀音閣對峯巒數重畱題而去又二三里至協濟<lb/>
廟神兄弟三人日方晡或謂化城逺不可到遂止陳朝<lb/>
立置酒中坐帥諸人下九華溪踏石涉水以為戱葉尉<lb/>
體肥甚獨墮水中溪自龍池来欲訪其源或云路太逺<lb/>
<pb n="KR3j0185_WYG_064-54b"/>
惟禱雨乃至今蕪穢不治不果行終夜如大雨可聴癸<lb/>
巳早隨溪而入至亂山環合處登化城嶺嶺峻窄時時<lb/>
回望諸峯層出殊快心目少休半霄亭巳時至化城寺<lb/>
寺宇甚佳唐時新羅王子金地藏修行之地飯罷謁金<lb/>
地藏塔又在寺後突然一山上常時可望大江是日適<lb/>
為晴嵐所蒙僧祖瑛獨居塔院獻土産茶味敵北苑陳<lb/>
朝立以翰先歸邑乃同葉趙行二里訪龔泉其旁乃李<lb/>
太白書堂基今為張氏墳地自此下嶺過苦竹坑俯視<lb/>
<pb n="KR3j0185_WYG_064-55a"/>
羣山左右對列中有平田氣象極好稍前即寨頭葢建<lb/>
炎間張遇冦青陽縣官移治於此真闗隘也行近縣橋<lb/>
雙瀑石山對㵼未經名人品題故無聞焉又行至蜃盤<lb/>
嶺而化城峯盡矣化城九華最高處蔣頴叔嘗有悔㳺<lb/>
之語俗傳十里殆不止此賦小詩云攀蘿度險捷猱猿<lb/>
石角鈎衣屨盡穿莫訝逺尋金地藏也曾徐步玉堦前<lb/>
又數里至龜山一上復數里尤為險峻有崇夀寺慈寺<lb/>
閣對雙劍峯又賦詩云注坡縁壁化城中客愠奴嗔我<lb/>
<pb n="KR3j0185_WYG_064-55b"/>
亦慵及至龜山還一上為憐高閣對雙峯寺僧善修年<lb/>
八十六贈以詩云老僧九十視眈眈二十年來不下山<lb/>
我得九華充法供亦能禁足老山間日尚早愛其景物<lb/>
遂宿焉甲午早下龜山行十餘里入聖泉院泉在院側<lb/>
石巖下號無底泉試之僅二丈盖㳺者未嘗測其淺深<lb/>
耳水自巖出甚清駛中有五色石飯罷即行過慕善鎮<lb/>
囘望九峯横側高低無一同者又五里至曹溪寺又五<lb/>
里至覺安寺五溪合流於此故地名五溪又五里入大<lb/>
<pb n="KR3j0185_WYG_064-56a"/>
路過鐵劵葉元質别去又二十五里投宿馬牙酒坊二<lb/>
三里有常安寺夜不果徃陳朝立自青陽致餽是行自<lb/>
西洪嶺入山盖西南也終日觀山面既至聖泉葢自北<lb/>
而出所謂山之東乃山背<hi>闕</hi>聞有廣福等院甚佳而従<lb/>
者猥衆頗不自由不無遺恨十月乙未朔早自白沙入<lb/>
小路數里逰雲光寺寺亦華煥登閣望六尺圖屏欲少<lb/>
畱而提舉常平李察院領客將至畱二小詩戱之云來<lb/>
如負弩先去為乗驄避江祖一片石畱伴幽人醉又云<lb/>
<pb n="KR3j0185_WYG_064-56b"/>
作者正七人飲中空八仙長齋詎容醉晉也合逃禪遂<lb/>
同趙生過江祖興道院主僧行餘置酒訪李白祠堂但<lb/>
有廢碑在壁角令行餘道至石邊攀縁而下得小舟同<lb/>
泛清溪水正碧色下淺灘數里至玉鏡潭水自南来觸<lb/>
岸西折灣環可喜潭深纔二三丈云李白詩云江祖一<lb/>
片石青天掃畫屛又云溪水正南奔廻作玉鏡潭皆實<lb/>
録也塗中占小詩云清溪水色勝於藍祖石移舟下鏡<lb/>
潭妙絶畫屏并碧玉謫仙不見與誰談晡囘至弄水亭<lb/>
<pb n="KR3j0185_WYG_064-57a"/>
以五盃酌趙生徧飲従者晩趙守在九華樓上梁就見<lb/>
之<lb/>
<pb n="KR3j0185_WYG_064-58a"/>
　　金華㳺録<hi>方鳳</hi>
己丑嵗正月謝翺皋羽方鳳韶卿約㳺洞天十一日辛<lb/>
夘韶卿㩦子肖翁入邑與皋羽及陳公凱君用弟公舉<lb/>
帝臣㑹韶卿夜賦詩示同逰者十二日壬辰隂寒韶卿<lb/>
拂曉取道上洛之吴溪過吴似孫續古約俱行至横溪<lb/>
訪栁時聲父子君用不至帝臣従五路嶺先過門皐羽<lb/>
繼至㑹宿時聲居十三日癸巳枕上聞雨是晚以雨宿<lb/>
栁明府新居各賦一首十四日甲午隂未曉即行午度<lb/>
<pb n="KR3j0185_WYG_064-58b"/>
太陽嶺晚泊上坦欲訪雙巖鄭子有子有聞之先至旅<lb/>
寓邀宿陵雲山房城友葉謹審言適相遇於陵雲約翌<lb/>
日同至赤松是夕子有出家藏先資政北山先生遺墨<lb/>
及乆近諸賢書帖共觀至夜分韶卿書北山感雪竹賦<lb/>
後皋羽亦題十五日乙未曉聞窻外葉聲疑雨起而視<lb/>
之則霽既飯話良乆子有之姪復畱飲凝香閣晩抵赤<lb/>
松自源口入一里許萬松矗翠有亭跨中路扁赤松山<lb/>
舊樞密潛齋王公埜書今徃觀唐元素易以他書矣沿<lb/>
<pb n="KR3j0185_WYG_064-59a"/>
溪入橋亭扁金華福地郡人潘繼先篆過橋入三門勑<lb/>
寳積觀額大中祥符元年所賜與殿中四錦旛及獻花<lb/>
四木孩俱今猶存入門而右有堂臨池上為濯纓堂黙<lb/>
成先生潘待制良貴書入而為松逰亭又入而為枕流<lb/>
亭觀之前為卧羊山即皇初平叱石成羊處也道士王<lb/>
元台謝天與欵宿謁沖應養素二真祠二真初起初平<lb/>
兄弟也松下有遇仙石坐其上相傳徃年唐公李度有<lb/>
目眚寓觀中嘗憩兹石遇二仙問故采草拂其目遂明<lb/>
<pb n="KR3j0185_WYG_064-59b"/>
且祝曰後十八年當相見郴州及唐登第授郴教有二<lb/>
道士過之唐不知省道人曰子亦記松下治眼時語乎<lb/>
既而邀之不知所適方知為二仙云時韶卿病目甚故<lb/>
道士言之為詳囘宿王謝房各賦上元逰赤松詩十六<lb/>
日丙申微陽道士水竹唐元素妙虚王徳厚竹泉倪守<lb/>
約房中觀羊石其詳具皋羽觀羊石記中云金華洞為<lb/>
皇初平叱石處予髫而聞之髪種種乃一至而叱石處<lb/>
復不在金華洞未至洞十五里有山曰赤松今為寳積<lb/>
<pb n="KR3j0185_WYG_064-60a"/>
觀觀旁祠二仙二仙即皇初平兄弟是其處也石故在<lb/>
山之巔變怪牴牾宛然如羊形多為樵牧及好事者取<lb/>
去道士拾其餘蓄觀中余得借而觀者三處其一在天<lb/>
井東僅十數角嶄然羣伏且起狀無抵觸意苔蒙茸若<lb/>
草藉地可近而玩其一並曲池之岸纍石為山參布伍<lb/>
列犬牙其上卧者十八九伏者十七抵者蹶者十五履<lb/>
險而跂者十三倚而齕跪而乳者十一若觀古<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>尊之<lb/>
跡于石形不求全而意自足其一積小坻位置加密跂<lb/>
<pb n="KR3j0185_WYG_064-60b"/>
伏齕乳抵蹶與前變態畧同復有拱而人立者竒崛特<lb/>
甚非前所有道士易以他名使不與羣羊伍余曰是不<lb/>
可易左元放之遇曹瞞其化而為羊與兹羊之化為石<lb/>
是或一物也今而後觀兹石馮而㳺若脫而休茫乎曰<lb/>
與之對而泊不知所求其有不復化為是物乎道士顧<lb/>
笑衆皆沉寂起立若植以余言為然故書以啟後之逰<lb/>
者其所觀三處道士曰倪守約唐元素王徳厚云石去<lb/>
初平仙後若干年為樵牧好事所取又若干年為樵牧<lb/>
<pb n="KR3j0185_WYG_064-61a"/>
好事所取又若干年道士悉能言之於逰者非有繫故<lb/>
不書妙虚石旁有方竹一叢蕭疎可愛堂名蕭閒樓有<lb/>
減筆𨽻物化二字極佳水竹畱饍王倪各為煮茗入小<lb/>
桃源路口有小桃源物外洗耳三石刻竒古皆餘杭虞<lb/>
似良仲房八分書未過橋為物外亭過橋有亭泉上有<lb/>
臺名滄浪溪石皆磊塊水激射為峭峽為盤過道士徐<lb/>
南華㩦酒肴并青窻王易所書趙元清夢逰小桃源四<lb/>
時詩來青窻即故樞密王公之孫名進思官惠院號淳<lb/>
<pb n="KR3j0185_WYG_064-61b"/>
齋善書而好吟以避世立兄子為子使出贅復分田送<lb/>
其妻歸母家而自為道士於此南華酌酒滄浪䑓槲隂<lb/>
下行至巖扉間新搆小亭名别有天地復酌亭上巖扉<lb/>
有諸公題墨新種桃梅來道道士周雲巖世昌要㑹酌<lb/>
樓上石泉之徒王徳謙益之㩦琴鼓再行午従觀右登<lb/>
丹山行窮林巨石間觀丹竈及丹石相傳某年丹光見<lb/>
石上有道人養雞見雞啄丹取之丹即飛去今立祠與<lb/>
菴祠前舊有老樹並其一中斷倒架上半於其一附着<lb/>
<pb n="KR3j0185_WYG_064-62a"/>
而生下半則僵立不相接狀甚竒怪今為改祠道士伐<lb/>
去曾逰者以為言丹山而左稍下有丹井泉極甘冷一<lb/>
徑出小桃源之上抵二仙祠囘宿寳積觀中西廡石刻<lb/>
赤松山三大字李陽氷篆偉甚以赤字従大下作火揭<lb/>
之有火灾故置不用而存其跡云十七日丁酉雨徃欲<lb/>
三洞不可遂入城泊祥符寺待霽取道智者以徃十八<lb/>
日戊戌雨畱祥符皋羽有塔影霧中深之句韶卿足之<lb/>
十九日己亥隂入寳婺觀謁星祠登八詠樓寳祐丙辰<lb/>
<pb n="KR3j0185_WYG_064-62b"/>
嵗郡守謝奕修改創潜齋王埜書扁今易以他書矣時<lb/>
拏丁夫急所帶奚奴不敢出市衢韶卿自同皋羽訪芙<lb/>
蓉盛太傅共談世故晩歸祥符二十日庚子新霽約審<lb/>
言自蘭溪門㑹于北栅韶卿父子續古審言登七寳寺<lb/>
塔樓拂塔院至道年碑石遇且菴徐玉汝於盧士安卜<lb/>
肆韶卿皋羽甚欲畱訪諸老以雨餘得霽重於妨衆遂<lb/>
行既出城遇抑齋劉權院梅居邵深道成齋王玉成於<lb/>
菱塘之東王謝二道士自赤松來西鹿田寺僧懐玉畱<lb/>
<pb n="KR3j0185_WYG_064-63a"/>
而相導韶卿賦北山道中衆客皆和晡至智者寺山路<lb/>
有亭扁北山唐乾元二年八月縉雲縣令李陽氷篆書<lb/>
入而為倚松亭過橋有亭扁靈源小憩亭上又潛齋王<lb/>
公書靈源勝地四大字寘之雲堂後廡寺僧莫之貴也<lb/>
日夕過鳳凰山法清院山形如鳳凰舊為法朗石晉開<lb/>
運二年為國泰今改法清山西有一怪松偃蹇如盤龍<lb/>
院僧圎矩云昔潜齋王公嘗䕶以闌楯逰憩其下是夜<lb/>
宿院中二十一日辛丑有徐生館法清酒狂士也曉起<lb/>
<pb n="KR3j0185_WYG_064-63b"/>
㩦詩見贈有鳳凰山上鳳凰翔之句聨中又以耕田鹿<lb/>
化石羊為對臨别密謂審言曰余以鹿比僧羊比道士<lb/>
鳳凰比諸君子審言途中述其語衆皆絶倒従法清而<lb/>
西過故康懿秦國長公主墳園未至觀半里有岐徑行<lb/>
五十里自金華觀登山可至九龍寺上有劉先生講堂<lb/>
劉孝標讀書處也三洞上為朝真中為氷壺下為雙龍<lb/>
三石扁皆飛白書立下洞口觀有天下名山四大字觀<lb/>
之左為椒亭所従入洞路也以山下平地言之此則山<lb/>
<pb n="KR3j0185_WYG_064-64a"/>
巔然而迢逓寛衍觀之前居民成聚則此乃洞天之趾<lb/>
爾雙龍洞口石室明浄坐可二三百人仰視石室紺碧<lb/>
其隠約可名狀者為雲物為仙桃為道人比肩而立龍<lb/>
首見其左而尾懸右石壁上又懸石至地獨黄色俗呼<lb/>
吕先生藏身霞衣挂其旁有北斗星窠洞穴如蟇頥水<lb/>
淙淙従中出即流入右偏暗出洞外溪澗衆束炬揭裳<lb/>
傴僂踏水入内洞凡三數丈首背皆擦石舊卧小舟而<lb/>
入今敝漏閤水際既入復虛曠如外洞水従右流莫測<lb/>
<pb n="KR3j0185_WYG_064-64b"/>
其淺深執炬者一一相指告見蜂窠石水蛙石石鍾手<lb/>
搥之鍾聲仙珠纍纍貫巖上石門限雪山山前雪山後<lb/>
雪梁之皎然仙笠懸巖石石鼔搥之鼔聲有形蜿蜒頭<lb/>
角鬚尾凡三屈蟠𨼆見爪尖皆白石如玉所謂雙龍也<lb/>
猫一獅子一頭足尾其額有珠大龜黑色白蛇斜繞其<lb/>
背首入甲下竒甚筆格一霜崖粲如繁霜有巻石小竅<lb/>
指面大有水正滴竅中名仙人硯滴候片時纔一滴仰<lb/>
視洞中他無漏泉獨此爾浴室石櫺三足蟾懸鐘寳盖<lb/>
<pb n="KR3j0185_WYG_064-65a"/>
如名刹講䑓上所設而加高大海角虎蹲立雲霞五色<lb/>
欲飛極裏従暗處俯伏逺望洞口水中所従入處僅一<lb/>
小隙透明如十五夜月名仙人望月又大象足二小一<lb/>
仙桂水波石粼粼然大者如浪轉雪山後而左為滑䑓<lb/>
為池為田畦町高下可數仙人挂衣横十數丈衣純素<lb/>
袪褏蹙摺皆天成又仙人眠石方整可卧仙人㡌日月<lb/>
二宫復従洞口踏水而出凡洞中所見不假一毫鐫鑿<lb/>
而形狀自然其妙處殆不可言也登山㡬半里至中洞<lb/>
<pb n="KR3j0185_WYG_064-65b"/>
洞口視深處乃暗穴但聞潺潺水聲束數炬相後先若<lb/>
入井然稍斜向内衆魚貫而下石滑且險約三十丈至<lb/>
水簾自高巖噴出下有巨石盛之即不知水之所徃水<lb/>
簾出處前有懸石如鐘又如飛鳳視水簾以下復沉沉<lb/>
深黑人多不敢復入皋羽毅然揚炬而前韶卿續古従<lb/>
之由水簾之右轉而深入巨石無數回視水簾乃在目<lb/>
前愈入愈深下復無水有石筍入空曠中高可三四丈<lb/>
色瑩如玉従石筍而下極底有石室燥潔曾逰者畱題<lb/>
<pb n="KR3j0185_WYG_064-66a"/>
在焉回至水簾漸可望明而上不如入之險也然不能<lb/>
深入則不得盡其竒來逰者率望水簾而止爾又登山<lb/>
二里韶卿父子皋羽續古倩兩山童買竹薪束炬至上<lb/>
洞入洞而右為觀音洞従巖罅越石限而入展轉愈高<lb/>
扳援至觀音前其石像天成垂衣伸一足如土偶者但<lb/>
高入巖罅以炬燭之僅得其半而臂與面莫盡見也旁<lb/>
有潭深不可近名觀音井又名龍潭復路出従大洞正<lb/>
面而入歴三數坡陀其石上雲霞波浪霜雪屋室之類<lb/>
<pb n="KR3j0185_WYG_064-66b"/>
皆不減下洞所見洞口天日之光斜射洞中石崖上淡<lb/>
如月色竒甚内有石梁高挂深可二三十丈白龍䕶其<lb/>
左蒼龍䕶其右又入有天池深廣四畔峻壁不可下池<lb/>
之裏有崖如兩扉而啟其一極黑暗中逺望石扉啟處<lb/>
天光下燭葢洞天漏明而人莫知其處名一線天既隔<lb/>
天池不得復深入也雙龍洞口題名石上韶卿賦三洞<lb/>
云金華山北三洞天垂髫欲徃今華顛春風吹衣雨洗<lb/>
履瘦笻忽拄蒼山煙山高地平走幽澗根絡石上森楠<lb/>
<pb n="KR3j0185_WYG_064-67a"/>
楩步従飛橋瞰石洞厓色閱世知㡬年風痕霧迹化異<lb/>
物龍首昂左尾右旋就中暗穴如蟇頥急水㵼碧鳴媧<lb/>
絃遡流束炬照徒涉肩皆擦石行拳攣水窮路夷内景<lb/>
得以炬交燭窮幽𤣥細紋蹙波湧<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>接皎彩凝雪飛霜<lb/>
鮮大為獅子虎犀象瑣碎亦復蜂屯然蜿蜒雙蟠角尾<lb/>
具一一玉爪拏蒼堅窮龜負甲色深墨長蛇白質相縈<lb/>
纒鐘能鐘聲鼔能鼓不假樅簴知誰懸直櫺斜檻藏湢<lb/>
室短畦長町移原田青雲白霓五色霞笑盡敗絮畱丹<lb/>
<pb n="KR3j0185_WYG_064-67b"/>
鉛中途經過最深窅伏身低眺洞口泉空時一隙隔逺<lb/>
見秋蟾浴海光嬋姢左巖袈衣頗横亘疊摺衆皺垂蹁<lb/>
躚自餘神怪不可極似鑿非鑿鐫非鐫出登山腰叩中<lb/>
洞外視石井聲潺潺入深踏險思搥綆長竿揭炬後且<lb/>
先水簾可俯心為掉到此十九歸言遄嗜竒不憚歴磊<lb/>
砢足以目故差輕便翻身却望水簾處銀河天落懸吾<lb/>
前常情疑復下百尺積水定作神龍淵石乾徑闢却易<lb/>
進玉筍拔地修而圎宜為淵處乃為屋亦或摩挲題新<lb/>
<pb n="KR3j0185_WYG_064-68a"/>
篇同逰疑我乆未出笑謂豈欲井底眠林幽風起日已<lb/>
晚猶晲高洞山之巔薪蒸可買樵我導不逺數里仍攀<lb/>
縁傍従右壁入深圻如鐵户限瓊為檐儼然海相挂珠<lb/>
絡熟視豈信非夸𫝊左為朝真正面入便想笙鶴遨羣<lb/>
仙雲霞波濤仙衣裳竒詭豈必下洞専歘然修梁架巖<lb/>
起左右蒼白龍形全望中極底勝漆黑雙扉隠隠起半<lb/>
邊天光一道燭扉内知此明罅従何穿<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>深壁峭不可<lb/>
徃安得挿羽如飛鳶嗟余兹逰尚牽俗身所驟歴辭難<lb/>
<pb n="KR3j0185_WYG_064-68b"/>
宣但思乞水學坡老洗眼看字消餘年是夕僧懐玉同<lb/>
歸西鹿田寺止宿寺丈室後有竒石峭立罅坼間可行<lb/>
林泉幽勝特甚黙成先生潘公大書其處云余徃東南<lb/>
北兩山餘二十年獨未曾至鹿田紹興七年四月十七<lb/>
日同智者長老法銓來於﨑嶇險隘之中得虚曠寛閒<lb/>
之地修篁喬木巨石瀑泉氣象雄偉此盖未之見不獨<lb/>
甲於金華也自是評吾鄉山水以此為第一云其丈室<lb/>
遂榜第一軒上為思賢閣是夜聴雨軒中二十二日壬<lb/>
<pb n="KR3j0185_WYG_064-69a"/>
寅曉霽過東鹿田寺廊廡列詩石内有葉丞相衡集杜<lb/>
五言四韻中二聨云水花分塹弱山木抱雲稠更宿招<lb/>
提境還同惠逺逰又僧舍壁間有郡倅金陵吴琳題詩<lb/>
中一聨云雲暗雨來疑是夜山深寒在不知春潜齋王<lb/>
公嘗和其後行數里至潜齋所營山橋穆陵御書山橋<lb/>
書堂四大字下有懶瓉巖巖上有亭亭之西有石筍又<lb/>
旁巖臨溪為亭䑓逺望州城城中之塔鑚小雙溪如篆<lb/>
紋路口有亭扁北山今亭䑓皆蕪廢既下山王謝道士<lb/>
<pb n="KR3j0185_WYG_064-69b"/>
登山取别徑歸赤松至潜岳寺前帝臣審言同入城韶<lb/>
卿皋羽續古肖翁取赤松源口虎頭巖下道遇雨抵上<lb/>
坦旅宿二十三日癸卯曉霽近午度太陽嶺晚宿栁時<lb/>
聲居聖𫝊之蘭溪畱詩以待續古先歸二十四日甲辰<lb/>
過松巖陳粹翁午與皋羽别晚復雨二十五日乙巳韶<lb/>
卿父子囘抵吴氏書塾客有問金華勝逰者韶卿以詩<lb/>
序其槩云赤松上下雨霏微八詠樓頭重拂衣西港晴<lb/>
來汀草長北巖幽處洞泉飛風敲定磬鹿春過月滿丹<lb/>
<pb n="KR3j0185_WYG_064-70a"/>
墀鶴夜歸歴覽因知古詞客盛誇雲夢未全非皋羽歸<lb/>
後作金華洞人物古蹟記<lb/>
<pb n="KR3j0185_WYG_064-71a"/>
　　大嶽志<hi>方升</hi>
刻志畧之閱四月將訖事升述所以作之意授之工曰<lb/>
升少時則聞武當竒勝甲天下裹糧走觀之亡一乗之<lb/>
便卒莫能徃嘉靖癸巳督屯唐鄧間庶㡬望見諸道子<lb/>
之宫而又不敢越他境以勸邑人乃止甲午提調命下<lb/>
升奉以趨曰<hi>缺</hi>命也<hi>缺</hi>得以指揮其宫事行有辭矣明<lb/>
年三月既至<hi>缺</hi>　亭樂曰美哉巖巖乎上逼太紫而下<lb/>
壓城闉也<hi>缺</hi>　大者三十六焉今見其一未覩其餘也<lb/>
<pb n="KR3j0185_WYG_064-71b"/>
<hi>缺</hi>　　　　　有大焉其又<hi>缺/</hi>之餘烈乎吾聞之<hi>缺</hi>
　　　　　　　　　　　美哉神仙窟宅也其東則<lb/>
<hi>缺</hi>　　　之所無也其南則桃源希夷之所<hi>缺</hi>
　　曰美哉天作之者歟地生之者歟人及之者歟觀<lb/>
于紫霄曰美哉傳有之天下七十二福地此其一也觀<lb/>
于太和曰美哉亭亭乎吾莫知其㡬千萬里矣其去地<lb/>
益逺而去天益邇也乎日月出沒<hi>缺</hi>　　　　　　不<lb/>
足言矣既歸<hi>缺</hi>誌<hi>缺</hi>　　　　　　　　　　　讀之<lb/>
<pb n="KR3j0185_WYG_064-72a"/>
卒篇曰誇<hi>缺</hi>
　　　十之五<hi>缺</hi>十之三為之<hi>缺</hi>　　　四十六處杜<lb/>
述者十有九首類為五卷既脫藳惟災木是懼質之少<lb/>
監<hi>缺</hi>公曰雖然不可無刻也遂刻之嘉靖丙申長至日<lb/>
　　太和宫四圖述<lb/>
宫在天柱峯之上舊有小銅殿一永樂十四年始徹小<lb/>
殿改治大殿塗以黄金制極工緻其梁<hi>缺</hi>　　　渾成<lb/>
若不假繩削者殿之外為䑓䑓外為<hi>缺</hi>　　　城䑓下<lb/>
<pb n="KR3j0185_WYG_064-72b"/>
置石梯懸崖間高出木末飛鳥皆俯其下人行其上若<lb/>
乗空按掌跼趾目不敢旁㳺舉武則股<hi>缺</hi>搏乃䕶以石<lb/>
檻聨以鐵鎖使可慿可引盡數十<hi>缺</hi>　横折其磴使稍<lb/>
就平可坐城闢四天門以象天闕儼然上界五城十二<lb/>
樓也殿上觀日之出如火之發於足觀灝氣之徃来太<lb/>
虛如呼吸之氣之出於口殿旁諸峯不可盡名其對峙<lb/>
而起逼几案者呼蠟燭峰其下跪者揖者拜且舞者羅<lb/>
而立者執㦸而衛者<hi>缺</hi>　而侍者冉冉而下如羣仙之<lb/>
<pb n="KR3j0185_WYG_064-73a"/>
擁綘節者源源而來如<hi>缺</hi>　之<hi>缺/</hi>玉帛者<hi>缺</hi>　朝謁狀<lb/>
盖天造地設以<hi>缺</hi>　文皇神道設教之盛心耳宫之制<lb/>
隨地之力不能相屬其大頂為殿頂南北縮五之四東<lb/>
西揆者復十之一益以飛棧為更衣二小室地既窮右<lb/>
折而下于頦規山之曲為聖朝殿為元君殿為聖父母<lb/>
殿為講經䑓為真官堂為龍池龍廟為鐘鼓之樓厨庫<lb/>
之室地又窮又左折而踰小崦出右脇之下或山曲四<lb/>
倍之復規為方丈為廊廡為寮室地又窮陟自故道石<lb/>
<pb n="KR3j0185_WYG_064-73b"/>
折而度朝聖門繞出天柱峯後下三天門門下昔傳有<lb/>
尹喜巖絶壁不可従三門皆連磴千尺従高山直落或<lb/>
側道鈎出于石芒間下臨不測之壑堦累數十百級强<lb/>
直如弦投以小石子従欄間一躍便翛然下不及趾不<lb/>
止行者攀危欄縁長絙仰脇息者數四然後得望一二<lb/>
其旁負土而争出者為巘累石而欲墜者為崖山曲無<lb/>
復可窺者地又益窮遂刓磛碞夷齗齶以益之為道房<lb/>
為齋堂為靈官祠為祖師殿為㑹星楹大小五百二十<lb/>
<pb n="KR3j0185_WYG_064-74a"/>
　　南巖宫七圖述<lb/>
宫即天一真慶故址自大頂東走二十里有丘焉可屋<lb/>
有泉焉可瀹莫如南巖其旁多重崦曲阜呀咽之壑嵌<lb/>
空之洞訪洙入時坐榔梅祠望北壁下懸崖置屋如棧<lb/>
道劔閣殊竒絶可愛由祠右行南崖百餘步度北崖崖<lb/>
深峭不可測中通一道如横堵行者側足而上既度升<lb/>
自南天門循山左支行數十步折行右支百步復折而<lb/>
左入小天門並崖陡折而行過大巖下山將窮而崖見<lb/>
<pb n="KR3j0185_WYG_064-74b"/>
擘崖之半為大殿畢諸楹山復起突為小阜復即其上<lb/>
為圎光殿殿下則黑虎巖也巖大如側鐘口處僅可狀<lb/>
従大殿後左折而東皆循崖縁石欄屈曲而行俯視欄<lb/>
外數千尺目窮處正黑不得底投之以石無敲落聲隂<lb/>
風生於谷中若生騎數百弛枚而馳迅突不可當寒蟬<lb/>
暝禽鳴聲悲切令人毛髪灑淅戰掉不能休既東二十<lb/>
步折而陟崖上方轉西行過元君殿入南薰亭亭窮崖<lb/>
杪為之大可羅胡床七八其上松風響細而長異他處<lb/>
<pb n="KR3j0185_WYG_064-75a"/>
有禽自呼我師常棲止崖上亭外有石枰従衡十八道<lb/>
類今俗所彈者相傳為洞賔故物復従元君殿折而下<lb/>
自是直東過磚室一石室一磚室曰獨陽巖石室曰紫<lb/>
霄巖對榔梅祠前所望北壁下者也巖前刻龍頭横出<lb/>
欄外四五尺其奉神謹者則縁龍頭置一瓣于其上以<lb/>
為敬旁禮斗䑓崛起灌莽中莫知所従登崖上片石刻<lb/>
靈官像高五六尺亂置小竅中其數不能遍閱曰五百<lb/>
云又東過風月雙清亭值巖窮處二面皆倚石壁壁下<lb/>
<pb n="KR3j0185_WYG_064-75b"/>
坐可各數人可卧可眺可以觴咏然亂吹不時發亦不<lb/>
能乆畱也亭外石枰一如南薰所見者復従故道抵大<lb/>
殿後西望捨身崖空懸若垂天之翼狀甚可怖其上為<lb/>
飛昇䑓𤣥帝改服于此臺下為試心石又下為謝天地<lb/>
巖殿並山為楮室一為神厨一為碑亭二泉二曰甘泉<lb/>
曰甘露泉言形露言色池二曰太一曰天一太一水生<lb/>
氣天一水生數也殿之前偏右為方丈其堂曰蓬莱之<lb/>
署従方丈左折行堂後其上分為二道左出雙杉下為<lb/>
<pb n="KR3j0185_WYG_064-76a"/>
五師殿右亂穿道院中為圜室為浴堂為滄水庫池池<lb/>
上有小間道従之可通鉢堂由鉢堂陟翠微折行山之<lb/>
後則尋鄧真君所謂歘火巖者又轉而前平行山上北<lb/>
折而觀于崇福巖西下而復于南天門南巖之㳺於是<lb/>
乎始窮矣<lb/>
　　紫霄宫五圖述<lb/>
宫在展旗峯下故宫之側故宫今名香火殿負東小阜<lb/>
始使者入山將新是圖則觀其貌于堂樹于䑓者赫如<lb/>
<pb n="KR3j0185_WYG_064-76b"/>
蔚如也於是乃議不毁别治于西大麓殿楹三故宫石<lb/>
屬十之其他建置百之日池一宫前左月池一宫後左<lb/>
七星池一宫前右真一泉宫後右上善泉一東方丈堂<lb/>
北大如盆中石鈎塞者半水従旁竅出日可數千斗宫<lb/>
中皆屬厭焉舊為池名弗稱今更曰泉従殿後又轉陟<lb/>
山之椒根石壁為龕者太子巖也巖前横書太子巖三<lb/>
字其左曰蓬萊第一峯亦横書巖下小圜亭松風四入<lb/>
如敵百道巖上餘瀝飄牕前其散如沫下而出道院左<lb/>
<pb n="KR3j0185_WYG_064-77a"/>
復北上者煉丹巖也下而出道院右復西上者七星巖<lb/>
也又上為三清巖石頂不可到其下為榔梅園正徳年<lb/>
間令守臣嵗取榔梅以貢太監吕憲乃移植數本于園<lb/>
自榔梅園東下又轉而南上為福地殿殿兩堦下丹井<lb/>
二北為萬松亭東為賜劔䑓相距不數武左右山斷而<lb/>
復圓起如小兒擎拳狀者大小寳珠峯也諸巖之水合<lb/>
而東流于石脇者金水渠也渠廣八九尺北折過宫前<lb/>
抵小寳珠不得出鑿其項以行為後渠既出復東趨大<lb/>
<pb n="KR3j0185_WYG_064-77b"/>
寳珠溢于其趾為禹跡池池大僅一畝湛湛堦戸間尤<lb/>
為高山勝槩舊傳禹導山至此因名橋一亭一並縁池<lb/>
設池上仰見三公五老竈門福地諸峯矗矗霄漢之表<lb/>
或豎如笏或倚如劔或列如牆或錯如碁銳者毫攢斜<lb/>
者圭葵止者鵠跱奮者鶻突千態萬狀左右盻而目不<lb/>
敢暇焉自始釋乎地下上五六十里至是凡得三大觀<lb/>
棲危巔慿大虛如承露仙掌擎出數十百丈日月出沒<lb/>
皆在其下不如太和立神以扶棟宇鑿翠以開户牖逞<lb/>
<pb n="KR3j0185_WYG_064-78a"/>
伎巧于懸崖亂石間因險為竒隨在成趣不如南巖右<lb/>
虎左龍前雀後武雖當亷貞貪狼二宿之下而環抱天<lb/>
成楹石所棲各有次第則非太和南巖之所得而有也<lb/>
故論太和之勝者于其高不于其大論南巖之勝者于<lb/>
其怪不于其麗論紫霄之勝者于其整不于其竒太和<lb/>
在上南巖紫霄並列于下足成三台矣<lb/>
　　五龍宫八圖述<lb/>
宫在靈應峯山曲南巖之游既窮従其中以望五龍諸<lb/>
<pb n="KR3j0185_WYG_064-78b"/>
殿宇在扉屨之下去巖而北過滴水巖仙侣巖下青羊<lb/>
澗二十六七里山行多虎逆旅無三户行者始持兵澗<lb/>
䧟大麓下如行簷底已而南巖五龍皆失所在踰澗而<lb/>
西復尋山行隂磴苔甚滑﨑嶇二三里山忽平樹忽壯<lb/>
景物忽佳於是南巖所望青羊所失者始欣然獲一投<lb/>
足焉顧瞻南巖又復如在目睫之上矣宫東向逆折其<lb/>
門北向就澗道也宫門内為道九曲十八折蔽以崇垣<lb/>
行者前後不相見𤣥帝啟聖二殿堦合九重前五重為<lb/>
<pb n="KR3j0185_WYG_064-79a"/>
級八十一後四重為級七十二望之如在天上真所謂<lb/>
上帝居也殿前天地池二䧟石龍上中而垂其首于池<lb/>
水従龍口出注焉龍井五左三井右二井井痕不及欄<lb/>
者纔二尺寒冽可食碑亭三䑓二丈有竒亭倍䑓之半<lb/>
右廊之隂日月池碧色㣲緑月池深緇色字金魚各可<lb/>
數十頭殿之左為玉像殿紫玉像一披髪跣盤右膝而<lb/>
坐沉香像一披髪跣端坐舊白玉像入供于内今像則<lb/>
當時所易者也蒼玉像一冕而垂紳雲履菜玉像一首<lb/>
<pb n="KR3j0185_WYG_064-79b"/>
飾不可辨額微起至後如抹帕氅袍圎履碧玉像一頂<lb/>
左右結雙鬟素袍銳履諸像皆貌𤣥帝而大小各不同<lb/>
似非一時所為者其餘従神二龜蛇二香爐連葢一皆<lb/>
菜玉製龜蛇大者如蟹小者僅如錢香爐葢刻獅子為<lb/>
雙紉繫小毬隆起旁窄不掩爐瘞殿前丹墀内掘得之<lb/>
無欵識不知為何時物也殿之右出山坎大林下六石<lb/>
碑在焉皆元物也一為崇封真武誥碑一為揭徯斯所<lb/>
撰宫碑一為揭徯斯所撰瑞應碑二為戒臣下碑碑尾<lb/>
<pb n="KR3j0185_WYG_064-80a"/>
書至元三年其下又繫以龍兒年牛兒月盖當時制如<lb/>
此一仆于地苔蘚所蝕漫滅不可讀宫門左従曲道北<lb/>
折陟左山為榔梅䑓䑓上榔梅一株方盛發䑓後有小<lb/>
石碑載賞李素希衣物勑二道其隂則尚書胡濙述上<lb/>
前面領論素希語也下而折左出大門外盡門下皆為<lb/>
真官堂為雲堂自雲堂並山西行下小谷澗水出焉所<lb/>
謂磨針澗也澗上有老姥祠澗出為蒿口東流入于緇<lb/>
水宫門右従碑亭下南折陟右山為啟聖䑓折而南下<lb/>
<pb n="KR3j0185_WYG_064-80b"/>
行土途數百步側出一小山平聳如䑓陳希夷誦經處<lb/>
也直下為凌虛巖復従故道折而西上規山微曲處為<lb/>
自然菴菴前石作小池而橋其上金魚十數頭聞人咳<lb/>
唾従橋下羣起嗾之菴藏李素希故物數事青袍一斜<lb/>
領博袖製不甚古衲襲裏各一皆用五綵布裁為方寸<lb/>
間綴以成襲衣領直下不交襟不裳袖徑三尺二寸邊<lb/>
皆縁裏衣促製小袖襟左右交腰以下疊褶而舒其末<lb/>
不縁吕公縚一五色絲攬結而三令焉綏長寸半皆文<lb/>
<pb n="KR3j0185_WYG_064-81a"/>
皇時所賜也其頂為靈應巖其外又有長生巖近巖數<lb/>
丈皆絶壁百仭下臨大壑横一木于樹上以通徃來嵗<lb/>
乆木腐不可度<lb/>
　　玉虚宫六圖述<lb/>
宫在展旗峯北遇真故址為真仙張三丰之菴真仙嘗<lb/>
語人曰此地他日必大興既而去之四方聲迹寂然文<lb/>
皇遍訪物色不可得遂大其宫以為祝釐之所殿之屬<lb/>
三曰大殿𤣥帝所棲也大殿之隂曰啟聖殿尊其所自<lb/>
<pb n="KR3j0185_WYG_064-81b"/>
出也左曰元君殿明授受也又左曰小觀殿初出之制<lb/>
未大也三殿合諸楹得大殿者半之元君小觀則入隘<lb/>
塢中夷山址以奠石焉亭之屬三西塢西山下曰仙衣<lb/>
亭真仙昔嘗授衣者也亭後磚室一曰張仙洞神所㳺<lb/>
也室外銅碑一閹之遺也左聖水池池上室大如斗僅<lb/>
可置几案沭都尉讀書處也宫之前曰左右碑亭厨之<lb/>
後曰神泉井亭樓之屬一西塢北山下曰望仙葢真杖<lb/>
履所及招之以其故也樓外雪洞一有兩臺洞光臺容<lb/>
<pb n="KR3j0185_WYG_064-82a"/>
相輝映雖亭午如出月狀堂之屬五石渠北曰齋堂石<lb/>
澗西曰浴堂宫門左曰鉢堂宫門右曰雲堂西塢北曰<lb/>
圜堂故西塢則呼小圜以别之齋堂前老桂三其最大<lb/>
者以指絜之得二十二圍雖柯幹方盛然葉遲如子母<lb/>
錢花枝間時時綴數㸃不能多獨異香不減他植一本<lb/>
十圍空中立枯猶屈强如平昔一本十三圍偃蹇牆下<lb/>
若付是非欣戚于人者葢皆百餘年物也院之屬二澗<lb/>
之東曰東道院智者居之山之西曰西道院仁者居之<lb/>
<pb n="KR3j0185_WYG_064-82b"/>
橋之屬六曰遇真曰仙源曰游仙曰東萊曰仙都曰登<lb/>
仙而石渠之所建不與焉門之屬三曰東天曰西天曰<lb/>
北天而殿中之所闢不與焉石渠一宫門之内廣八尺<lb/>
深四尺夾以石欄而橋焉中為中橋左為西橋右為東<lb/>
橋渠首起西山之麓水泉不甚大仰盈于驟霤淫潦以<lb/>
成其停蓄之勢延袤數十百武斗折蛇行入于東澗石<lb/>
澗一宫之東九度之所經也自高山傾㵼而下澎湃數<lb/>
十里出右脇之間與石渠合西北為梅東會于淄東北<lb/>
<pb n="KR3j0185_WYG_064-83a"/>
入于漢石鼓四南山之陽鼓大徑二尺二寸高殺其一<lb/>
以象四時或曰取其鎮也真靈祠二祀于門下媚竈之<lb/>
義也天地壇一前左南嚮禮以義起者也太山廟一前<lb/>
右北向時所奔走者也八仙䑓一仙桃觀一華陽亭一<lb/>
蓮花池一宫外可游眺者也曰方丈曰寮室曰書房曰<lb/>
賓所曰倉曰厨曰庫宫室之事不一皆非茍完者也<lb/>
　　遇真宫三圖述<lb/>
宫在仙闗外始入山自草店行二三十里忽兩山扼于<lb/>
<pb n="KR3j0185_WYG_064-83b"/>
澗口口不復可辨循山趾下窮之始得其坎然狀従其<lb/>
上却望若逆流于山因憶桃源小口意其中必有佳境<lb/>
者前數武開朗夷曠可耕之地數百堘皆官壤也故遂<lb/>
為諸道子所業阡陌相通殆不異桃源今代既非秦諸<lb/>
道子類非避世者冠盖相屬于道無復昔日漁人之迷<lb/>
矣按宫先曰會仙舘真仙張三丰所築也真仙去今百<lb/>
四十年追尋遺跡于山水間無復存者行束廊下得觀<lb/>
所謂銅像西嚮坐戴笠内加小冠左右侍僮二杖一扇<lb/>
<pb n="KR3j0185_WYG_064-84a"/>
一笠徑一尺八寸中外旋攬如椒眼狀寸約二眼平布<lb/>
其裏㐮漢間呼為斗蓬杖刻龍頭左侍者執焉扇鏤蕉<lb/>
葉右侍者執焉皆糜銅以成形而襲之以金葢三物真<lb/>
仙平時所御者也宫中道士云故物藏之内府入東方<lb/>
丈得觀所謂遺像身長五六尺面方紫平頬豐頥項腴<lb/>
如瓠自須以上隠隠中起眉目修而銳其末㣲鈎而下<lb/>
垂髪纔二寸半納于冠半披兩耳後髪黑而疏在頷下<lb/>
者握之不盈把在口上者横出磔如㦸紫木冠藍袍袍<lb/>
<pb n="KR3j0185_WYG_064-84b"/>
製甚促直領窄袖不縁獨裠飄飄然有乗風上征之意<lb/>
繫吕公縚芒履見踵縳兩袴脛盡露于外右足側半武<lb/>
睨之若短荷笠曵杖行于松下考之圖誌真仙居菴時<lb/>
常獨棲大樹下猛獸不近鷙鳥不攫想像其人當如野<lb/>
鶴冥鴻臞然物表今觀其狀貎殊不類豈所謂仙者固<lb/>
亦土木其形骸耶<lb/>
　　迎恩宫一圖述<lb/>
宫在石板灘舊有闗王廟盖鄖㐮官道也灘合山前諸<lb/>
<pb n="KR3j0185_WYG_064-85a"/>
小澗之水驟為一川雨甚則潰潦四出行者半陟而水<lb/>
大至則漂溺隨之有司以漲落不常舟楫不時具於是<lb/>
初作石橋成化二年州大水橋囓且絶者百數而兹橋<lb/>
獨完或者謂𤣥武實相之乃治宫于橋南崖以報神功<lb/>
以祈神庥宫成而諸美畢集焉清泠者日與耳遇飛泳<lb/>
者日與目遇天風弗作煙霾消歇則天柱紫霄諸峯劃<lb/>
見面目遂為勝地始來游者惟亟亟山行也過者僅立<lb/>
宫門外伸首一望竟去用是弗大顯宫落成于成化十<lb/>
<pb n="KR3j0185_WYG_064-85b"/>
七年中為殿十六楹以祀𤣥帝殿之左為堂十二楹六<lb/>
以祀啟聖六以祀真官殿之右為廟十楹以祀闗羽外<lb/>
又為方丈為書房為寮室為倉庫之舍為庖湢之所百<lb/>
五十楹以居道衆太監韋貴疏其事以額請于朝賜曰<lb/>
迎恩觀<lb/>
　　浄樂宫二圖述<lb/>
宫在均州城北諸宫高或于山于巖下或于谷獨浄樂<lb/>
于市葢即其所封治宫焉考之圖經均古麇地也傳稱<lb/>
<pb n="KR3j0185_WYG_064-86a"/>
𤣥帝降生于浄樂之國浄樂治麇按春秋文十一年楚<lb/>
子伐麇注水國近楚左氏敗麇師于防復伐麇至于錫<lb/>
穴應劭曰錫穴今均州鄖縣則入春秋麇固在也與傳<lb/>
所載不合今不可考矣麇君音舊誌作縻縻音糜糜字<lb/>
相近傳冩之誤也宫半于城中居民𢎞敞不及玉虚而<lb/>
壯麗過之崇其堂峩其陛豁其綺疏文其璇題堦墀門<lb/>
廡皆石平布旛幄之末綴玉以垂宫右為𤣥帝啟聖殿<lb/>
者也宫左紫雲亭亭之制八稜其上去梁桶重簷疊拱<lb/>
<pb n="KR3j0185_WYG_064-86b"/>
而璇結于頂如攬囊口圎起城中狀類垂葢江行者皆<lb/>
見之亭下石堦石欄二級可以環而走修竹長松遍植<lb/>
欄外類村塢亭外舍居者為道人李大瓢不知何許人<lb/>
年八十餘人問其姓字不答與之錢不受飲之酒醉則<lb/>
起去亦不告也杖上懸方寸木書不語二字可否諸事<lb/>
任首長以瓢自隨因號大瓢宫右香錢庫凡鏹楮輸于<lb/>
山者悉輦以入累朝所賜諸器物金鐘玉磬之屬皆藏<lb/>
焉又折而右為三方丈為齋堂為浴堂為賓客之所為<lb/>
<pb n="KR3j0185_WYG_064-87a"/>
道子之室為案牘之房為蔬藥之圃宫前亭二以庋御<lb/>
碑祠一以祀真官進貢厰一嵗時上物以貢則董其役<lb/>
于此内臣主之宫外左為提督之署前左為提調之署<lb/>
前右為五龍行宫出大東門望江東岸為巨石立于山<lb/>
麓昂聳如馬首平如几高數十尺其上有亭曰滄浪之<lb/>
亭其狀酷似嚴瀨釣䑓然釣䑓逺于瀨非百丈不可及<lb/>
又不如此之可以垂綸于亭也下而左行江岸百餘武<lb/>
復上觀音閣閣後有小石洞廣步有半入坐雖盛夏無<lb/>
<pb n="KR3j0185_WYG_064-87b"/>
暑氣與人語不甚了了相與奕其中敲子聲隠壁案間<lb/>
乆不得出下閣復拿舟順流行六七里抵龍山山横絶<lb/>
水口屹然有一夫當闗之勢地理家所謂華表捍門者<lb/>
也山上禹王廟一玉皇閣一卧雲亭一山下三義廟一<lb/>
皆附于宫可㳺者也<lb/>
　<lb/>
　<lb/>
　說郛卷六十四下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>説郛卷七十九下</head> <lb/>
    <p>
<pb n="KR3j0185_WYG_079-1a"/>
欽定四庫全書<lb/>
　説郛卷七十九上　　　　元　陶宗儀　撰<lb/>
　　文則<hi>陳騤</hi>
詩書之文有若重復而意實曲折者詩曰云誰之思西<lb/>
方美人彼美人兮西方之人兮此思賢之意自曲折也<lb/>
又曰自古在昔先民有作此考古之意自曲折也書曰<lb/>
𦕈𦕈予末小子此謙托之意自曲折也又曰孺子其朋<lb/>
孺子其往此告戒之意自曲折也<lb/>
<pb n="KR3j0185_WYG_079-1b"/>
文有意相屬而對偶者如發彼小豝殪此大兕誨爾諄<lb/>
諄聽我藐藐故謀用是作而兵由此起有事相類而對<lb/>
偶者如威侮五行怠棄三正佑賢輔德顯忠遂良此皆<lb/>
渾然而成初非有意嫓配凡文之對偶者若此則工矣<lb/>
古人之文用古人之言也古人之言後世不能盡識非<lb/>
得訓切殆不可讀如登崤險一歩九嘆既而強學焉搜<lb/>
摘古語撰叙今事殆如昔人所謂大家婢學夫人舉止<lb/>
羞澁終不似真也<lb/>
<pb n="KR3j0185_WYG_079-2a"/>
大抵文士題命篇章悉有所本自孔子為書作序文遂<lb/>
有序自孔子為易說卦文遂有説自有曽子問哀公問<lb/>
之類文遂有問自有考工記學記之類文遂有記自有<lb/>
經解王言解之類文遂有解自有辯政辯物之類文遂<lb/>
有辯自有樂論禮論之類文遂有論自有大傳間傳之<lb/>
類文遂有傳<lb/>
文有助辭猶禮之有儐樂之有相也禮無儐則不行樂<lb/>
無相則不諧文無助則不順<lb/>
<pb n="KR3j0185_WYG_079-2b"/>
倒言而不失其言者言之妙也倒文而不失其文者文<lb/>
之妙也文有倒語之法知者罕矣春秋書曰吳子遏伐<lb/>
楚門于巢卒公羊傳曰門于巢卒者何入門乎巢而卒<lb/>
也然夫子先言門後言于巢者于文雖倒而寓意㣲矣<lb/>
字有偏旁故文有取偏旁以成句字有音韻故文有取<lb/>
音韻以成句皆所以明其義也周禮曰五人為伍中庸<lb/>
曰誠者自成也孟子曰征之為言正也凡此皆取偏旁<lb/>
者也易曰嗑者合也樂記曰樂者樂也孟子曰校者敎<lb/>
<pb n="KR3j0185_WYG_079-3a"/>
也凡此皆取音韻者也<lb/>
夫文有病辭有疑辭病辭者讀其辭則病究其意則安<lb/>
如曲禮曰猩猩能言不離禽獸繫辭曰潤之以風雨葢<lb/>
禽字于猩猩為病潤字于風為病也疑辭者讀其辭則<lb/>
疑究其意則斷如何彼穠矣曰平王之孫檀弓曰容居<lb/>
魯人也盖平王疑為東遷之平王魯人疑為魯國之人<lb/>
也凡觀此文可不深考<lb/>
辭以意為主故辭有緩有急有輕有重皆生乎意也韓<lb/>
<pb n="KR3j0185_WYG_079-3b"/>
宣子曰吾淺之為丈夫也則其辭緩景春曰公孫衍張<lb/>
儀豈不誠大丈夫哉則其辭急狼瞫於是乎君子則其<lb/>
辭輕子謂子賤君子哉若人則其辭重<lb/>
易之有象以盡其意詩之有比以逹其情文之作也可<lb/>
無喻乎博采經傳約而論之其取喻之法大槩有十<lb/>
文有上下相接若繼踵然其體有三其一曰叙積小至<lb/>
大如中庸曰能盡其性則能盡人之性其二曰叙由精<lb/>
及粗如莊子曰古之明大道者先明天而道德次之其<lb/>
<pb n="KR3j0185_WYG_079-4a"/>
三曰叙自流極原如大學曰古之欲明明德于天下者<lb/>
先治其國<lb/>
文有交錯之體若纒糾然主在析理理盡後已書曰念<lb/>
兹在兹釋兹在兹名言兹在兹允出兹在兹<lb/>
載事之文有上下同曰之法謂其事斷可書其人斷可<lb/>
美也如論語載孔子之美禹顔戴禮之記文王周公公<lb/>
羊之傳孔父仇牧荀息皆其法也<lb/>
載事之文有先事而斷以起事也有後事而斷以盡事<lb/>
<pb n="KR3j0185_WYG_079-4b"/>
也如左氏傳欲載晉靈公厚歛雕墻必先言晉靈公不<lb/>
君公羊傳欲載楚靈王作乾谿臺必先言靈王為無道<lb/>
若此類皆先斷以起事也如左氏傳載晉文公敎民而<lb/>
用卒言之曰一戰而霸文之敎也又載晉悼公賜魏絳<lb/>
和戎樂卒言之曰魏絳于是乎始有金石之樂禮也若<lb/>
此類皆後斷以盡事也<lb/>
載言之文又有荅問若止及一事文固不難至于数端<lb/>
文實未易所問不言問所對不言對言雖簡畧意實周<lb/>
<pb n="KR3j0185_WYG_079-5a"/>
贍讀之續如貫珠應如答響若左氏傳載楚望晉軍問<lb/>
伯犁盖得此也<lb/>
載言之文有不避重複如穀梁傳載麗姬故謂君曰吾<lb/>
夜者夢夫人趨而來曰吾苦畏胡不使大夫將衛士而<lb/>
衛冢乎故君謂世子曰麗姬夢夫人趨而來曰吾苦畏<lb/>
女其將衞士而往衞冢乎此不避重複也如左氏傳載<lb/>
晉師歸郤伯見公曰子之力也夫范叔見勞之如郤伯<lb/>
欒伯見公亦如之夫三述晉侯之語固未為害而左氏<lb/>
<pb n="KR3j0185_WYG_079-5b"/>
兩變其文盖避重複也<lb/>
文有目人之體有列氏之體論語曰德行顔淵閔子騫<lb/>
冉伯牛仲弓之類此目人之體也而揚雄班固得之左<lb/>
氏傳曰殷民六族條氏徐氏蕭氏索氏長勺氏尾勺氏<lb/>
此列氏之體也而莊周司馬遷得之<lb/>
<pb n="KR3j0185_WYG_079-6a"/>
　　文録<hi>唐庚</hi>
古樂府命題皆有主意後之人用樂府為題者直當代<lb/>
　其人而措辭如公無渡河須作妻止其夫之辭太白<lb/>
　輩或失之惟退之琴操得體<lb/>
六經已後便有司馬遷三百五篇之後便有杜子美六<lb/>
　經不可學亦不須學故作文當學司馬遷作詩當學<lb/>
　杜子美二書亦須常讀所謂一日不可無此君也<lb/>
司馬遷敢亂道郤好班固不敢亂道郤不好不亂道又<lb/>
<pb n="KR3j0185_WYG_079-6b"/>
　好是左傳亂道又不好是唐書八識田中若有一毫<lb/>
　唐書亦為來生種矣<lb/>
三謝詩靈運為勝當就選中寫出熟讀自見其優劣也<lb/>
唐人有詩云山僧不解數甲子一葉落知天下秋及觀<lb/>
　陶元亮詩云雖無紀歴志四時自成歲便覺唐人費<lb/>
　力如桃源記言尚不知有漢無論魏晉可見造語之<lb/>
　簡妙葢晉人工造語而元亮其尤也<lb/>
杜子美秦中紀行詩如江間饒奇石未為極勝到瞑色<lb/>
<pb n="KR3j0185_WYG_079-7a"/>
　帶遠客則不可及已<lb/>
子美詩云天欲今朝雨山歸萬古春蓋絶唱也予惠州<lb/>
　詩亦云雨在時時黒春歸處處青又云片雲明外暗<lb/>
　斜日雨邊晴山轉秋光曲川長暝色横皆閒中所得<lb/>
　句也<lb/>
子美云舜舉十六相身尊道何髙秦時用商鞅法令如<lb/>
　牛毛其於治道深矣<lb/>
東坡作病鶴詩嘗寫三盡長脛瘦軀闕其一字使仕德<lb/>
<pb n="KR3j0185_WYG_079-7b"/>
　翁輩下之凡數字東坡徐出其藁盖閣字也此字既<lb/>
　出儼然如見病鶴矣<lb/>
琴操非古詩非騷詞惟韓退之為得體退之琴操柳子<lb/>
　厚不能作子厚皇雅退之亦不能作<lb/>
東坡詩叙事言簡而意盡惠州有潭潭有潛蛟人未之<lb/>
　信也虎飲水其上蛟尾而食之俄而浮骨水上人方<lb/>
　知之東坡以十字道盡云潛鱗有飢蛟掉尾取渴虎<lb/>
　言渴則知虎以飲水而召灾言飢則蛟食其肉矣<lb/>
<pb n="KR3j0185_WYG_079-8a"/>
謝固為綿州推官推官之廨歐陽文忠公生焉謝作六<lb/>
　一堂求余賦詩余雅善東坡以約辭紀事㝠搜竟久<lb/>
　僅得句云即彼生處所館之與周旋然深有愧於東<lb/>
　坡矣<lb/>
韓退之作古詩有故避屬對者淮之水舒舒楚山直叢<lb/>
　叢是也<lb/>
杜子美祖木蘭詩<lb/>
晩學遽讀新唐書輙能壞人文格舊唐詩贊語云人安<lb/>
<pb n="KR3j0185_WYG_079-8b"/>
　漢道之寛平不厭高皇之嫚罵其論唐亡云决江海<lb/>
　以捄焚焚收而溺至引鴆爵以止渴渴止而身亡亦<lb/>
　自有佳處<lb/>
詩在與人商論深求其疵而去之等閒一字放過則不<lb/>
　可殆近法家難以言恕矣故謂之詩律東坡云敢將<lb/>
　詩律鬬深嚴予亦云律傷嚴近寡恩大凡立意之初<lb/>
　必有難易二塗學者不能強所劣往往捨難而趨易<lb/>
　文章罕工毎坐此也作詩自有穩當字第思之未到<lb/>
<pb n="KR3j0185_WYG_079-9a"/>
　耳皎然以詩名於唐有僧袖詩謁之然指其御溝詩<lb/>
　云此波涵聖澤波字未穩當改僧怫然作色而去僧<lb/>
　亦能詩者也皎然度其去必復來乃取筆作中字掌<lb/>
　中握之以待僧果復來云欲更為中字如何然展手<lb/>
　示之遂定交要當如此乃是<lb/>
近世士大夫習為時學忌博聞者率引經以自強余謂<lb/>
　挾天子以令諸侯諸侯必從然謂之尊君則不可挾<lb/>
　六經以令百氏百氏必服然謂之知經則不可<lb/>
<pb n="KR3j0185_WYG_079-9b"/>
王荆公五字詩得子美句法其詩云地蟠三楚大天入<lb/>
　五湖低<lb/>
文選三賦月不如雪雪不如風<lb/>
東坡隔句對着意㝷彌明長頸高結喉無心逐定遠燕<lb/>
　頷飛虎頭或云結古髻字也退之序是長頸髙結喉<lb/>
　中又作楚語<lb/>
余作南征賦或者稱之然僅與曹大家輩争衡耳惟東<lb/>
　坡赤壁二賦一洗萬古欲髣髴其一語畢世不可得<lb/>
<pb n="KR3j0185_WYG_079-10a"/>
　也<lb/>
凡為文上句重下句輕則或為上句壓倒晝錦堂記云<lb/>
　仕宦而至將相富貴而歸故鄉下云此人情之所榮<lb/>
　而今昔之所同也非此兩句莫能承上句居士集序<lb/>
　云言有大而非夸此雖只一句而體勢則甚重下乃<lb/>
　云賢者信之衆人疑焉非用兩句亦載上句不起韓<lb/>
　退之與人書云泥水馬弱不敢出不果鞠躬親問而<lb/>
　以書若無而以書三字則上重甚矣此為文之法也<lb/>
<pb n="KR3j0185_WYG_079-10b"/>
東坡赴定武過京師館於城外一園子中余時年十八<lb/>
　謁之問余觀甚書余云方讀晉書卒問其中有甚好<lb/>
　亭子名余茫然失對始悟前輩觀書用意盖如此<lb/>
關子東一日寓辟雝朔風大作因得句云夜長何時旦<lb/>
　苦寒不成寐以問先生云夜長對苦寒詩律雖不到<lb/>
　對亦似不穩先生云正要如此一似藥中要存性也<lb/>
蜀道館舍壁間題一聯云天不生仲尼萬古如長夜不<lb/>
　知何人詩也<lb/>
<pb n="KR3j0185_WYG_079-11a"/>
蘇黃門云人生逐日胸次須出一好議論若飽食煖衣<lb/>
　唯利欲是念何以自别於禽獸余歸蜀當杜門著書<lb/>
　不令廢日只效温公通鑑様作議論商略古人歲久<lb/>
　成書自足垂世也<lb/>
張文昌詩六宫才人大垂手願君千年萬年壽朝出射<lb/>
　麋暮飲酒古樂府大垂手小垂手獨揺手皆舞名也<lb/>
南征詩賦廓舒而浩蕩復收斂而凄凉詞雖不工自謂<lb/>
　曲盡南遷時情狀也<lb/>
<pb n="KR3j0185_WYG_079-11b"/>
讀退之羅池廟碑北方之人兮為侯是非千秋萬歲分<lb/>
　侯無我違輒流涕有感<lb/>
樂府解題熟讀大有詩材余詩云時難將進酒家遠莫<lb/>
　登樓用古樂府名作對也<lb/>
過岳陽樓觀杜子美詩不過四十字爾氣象閎放涵蓄<lb/>
　深遠殆與洞庭争雄所謂富哉言乎者太白退之輩<lb/>
　率為大篇極其筆力終不逮也杜詩雖小而大餘詩<lb/>
　雖大而小<lb/>
<pb n="KR3j0185_WYG_079-12a"/>
凡作詩平居須收拾詩材以備用退之作范陽盧殷墓<lb/>
　銘云於書無所不讀然止用資以為詩是也<lb/>
詩疏不可不閲詩材最多其載諺語如絡緯鳴懶婦驚<lb/>
　之類尤宜入詩用<lb/>
謝𤣥暉詩云寒城一以眺平楚正蒼然平楚猶平野也<lb/>
　吕延濟乃用翹翹錯薪言刈其楚謂楚木叢便覺意<lb/>
　象殊窘凡五臣之陋類若此<lb/>
古之作者初無意於造語所謂因事以陳辭如杜子美<lb/>
<pb n="KR3j0185_WYG_079-12b"/>
　北征一篇直紀行役爾忽云或紅如丹砂或黒如㸃<lb/>
　漆雨露之所濡甘苦齊結實此類是也文章只如人<lb/>
　作家書乃是<lb/>
宣和元年行父自錢唐罷官如京師眉山唐先生同寓<lb/>
於城東景德僧舎與同郡關注子東日從之遊實聞所<lb/>
未聞退而記其論文之語得數紙以歸自己亥九月十<lb/>
三日盡明年正月六日而别先生北歸還朝得請宫祠<lb/>
歸瀘南道卒於鳯翔年五十一自己亥距今紹興八年<lb/>
<pb n="KR3j0185_WYG_079-13a"/>
戊午二十年矣舊所記更兵火無復存者子東書來屬<lb/>
余追錄且欲得僕自書云將置之隅坐如見師友衰病<lb/>
廢志十不省五六乃為書所記凡三十有五條先生嘗<lb/>
次韻行父冬日旅舍詩云殘歲無多日此身猶旅人客<lb/>
情安枕少天色舉杯頻桂玉黃金盡風埃白髪新異鄉<lb/>
梅信逺誰寄一枝春又次留别韻云白頭重踏軟紅塵<lb/>
獨立鴛行覺異倫往事已空誰叙舊好詩乍見且嘗新<lb/>
細思寂寂門羅雀猶勝纍纍冢卧麟力請宫祠知意否<lb/>
<pb n="KR3j0185_WYG_079-13b"/>
漸謀歸老錦江濱盖絶筆於是矣集者逸之故併記云<lb/>
三月癸巳餘杭強行父㓜安記<lb/>
<pb n="KR3j0185_WYG_079-14a"/>
　　詩品卷上<hi>鍾嶸</hi>
氣之動物物之感人故揺蕩性情形諸舞詠照燭三才<lb/>
暉麗萬有靈祇待之以致饗幽微藉之以昭告動天地<lb/>
感鬼神莫近於詩昔南風之辭卿雲之頌厥義夐矣夏<lb/>
歌曰鬱陶乎予心楚謡曰名予曰正則雖詩體未全然<lb/>
是五言之濫觴也逮漢李陵始著五言之目矣古詩𦕈<lb/>
邈人世難詳推其文體固是炎漢之製非衰周之倡也<lb/>
自王楊枚馬之徒詞賦競爽而吟詠靡聞從李都尉迄<lb/>
<pb n="KR3j0185_WYG_079-14b"/>
班婕妤將百年間有婦人焉一人而已詩人之風頓已<lb/>
缺喪東京二百載中惟有班固詠史質木無文降及建<lb/>
安曹公父子篤好斯文平原兄弟鬱為文棟劉楨王粲<lb/>
為其羽翼次有攀龍托鳯自致於屬車者盖將百計彬<lb/>
彬之盛大備於時矣爾後陵遲衰微迄於有晉太康中<lb/>
三張二陸兩潘一左勃爾復興踵武前王風流未沬亦<lb/>
文章之中興也永嘉時貴黃老稍尚虛談于時篇什理<lb/>
過其辭淡乎寡味爰及江表微波尚傳孫綽許詢桓庾<lb/>
<pb n="KR3j0185_WYG_079-15a"/>
諸公詩皆平典似道德論建安風力盡矣先是郭景純<lb/>
用儁上之才變創其體劉越石仗清剛之氣贊成厥美<lb/>
然彼衆我寡未能動俗逮義熈中謝益壽斐然繼作元<lb/>
嘉中有謝靈運才髙詞盛富艶難蹤固已含跨劉郭陵<lb/>
轢潘左故知陳思為建安之傑公幹仲宣為輔陸機為<lb/>
太康之英安仁景陽為輔謝客為元嘉之雄顔延年為<lb/>
輔斯皆五言之冠冕文詞之命世也夫四言文約易廣<lb/>
取效風騷便可多得毎苦文繁而意少故世罕習焉五<lb/>
<pb n="KR3j0185_WYG_079-15b"/>
言居文詞之要是衆作之有滋味者也故云㑹於流俗<lb/>
豈不以指事造形窮情寫物最為詳切者邪故詩有六<lb/>
義焉一曰興二曰比三曰賦文已盡而意有餘興也因<lb/>
物喻志比也直書其事寓言寫物賦也𢎞斯三義酌而<lb/>
用之幹之以風力潤之以丹彩使味之者無極聞之者<lb/>
動心是詩之至也若專用比興則患在意深意深則詞<lb/>
躓若但用賦體則患在意浮意浮則文散嬉成流移文<lb/>
無止泊有蕪漫之累矣若乃春風春鳥秋月秋蟬夏雲<lb/>
<pb n="KR3j0185_WYG_079-16a"/>
暑雨冬月祁寒斯四候之感諸詩者也嘉會寄詩以親<lb/>
離羣託詩以怨至於楚臣去境漢妾辭宫或骨横朔野<lb/>
或䰟逐飛蓬或負戈外戎殺氣雄邊塞客衣單孀閨淚<lb/>
盡文士有解佩出朝一去忘反女有揚蛾入寵再盼傾<lb/>
國凡斯種種感蕩心靈非陳詩何以展其義非長歌何<lb/>
以騁其情故曰詩可以羣可以怨使窮賤易安幽居靡<lb/>
悶莫尚於詩矣故詞人作者罔不愛好今之世俗斯風<lb/>
熾矣纔能勝衣甫就小學必甘心而馳騖焉於是庸音<lb/>
<pb n="KR3j0185_WYG_079-16b"/>
雜體各各為容至使膏腴子弟恥文不逮終朝㸃綴分<lb/>
夜呻吟獨觀謂為警䇿衆覩終淪平鈍次有輕薄之徒<lb/>
笑曹劉為古拙謂鮑昭羲皇上人謝眺今古獨歩而師<lb/>
鮑昭終不及日中市朝滿學謝眺劣得黃鳥度靑枝徒<lb/>
自棄於高聽無渉於文流矣觀王宫搢紳之士毎博論<lb/>
之餘何嘗不以詩為口實隨其嗜慾商確不同淄澠竝<lb/>
泛朱紫相奪喧議競起準的無依近彭城劉士章俊賞<lb/>
之士疾其淆亂欲為當世詩品口陳標榜其文未遂感<lb/>
<pb n="KR3j0185_WYG_079-17a"/>
而作焉昔九品論人七略裁士校以賔實誠多未值至<lb/>
若詩之為技較爾可知以類推之殆均博奕方今皇帝<lb/>
資生知之上才體沉鬱之幽思文麗日月賞究天人昔<lb/>
在貴遊已為稱首况八紘既奄風靡雲蒸抱玉者聯肩<lb/>
握珠者踵武以瞰漢魏而不顧吞晉宋於胸中諒非農<lb/>
歌轅議敢致流别嶸之今錄庶周旋於閭里均之於談<lb/>
笑耳<lb/>
　　古詩<lb/>
<pb n="KR3j0185_WYG_079-17b"/>
其體源出於國風陸機所擬十四首文温以麗意悲而<lb/>
遠驚心動魄可謂㡬乎一字千金其外去者日以疎四<lb/>
十五首雖多哀怨頗為總雜舊疑是建安中曹王所製<lb/>
客從遠方來橘柚垂華實亦為驚絶矣人代㝠滅而清<lb/>
音獨遠悲夫<lb/>
　　漢都尉李陵<lb/>
其源出於楚辭文多悽怨者之流陵名家子有殊才生<lb/>
命不諧聲頽身喪使陵不遭辛苦其文亦何能至此<lb/>
<pb n="KR3j0185_WYG_079-18a"/>
　　漢婕妤班姬<lb/>
其源出於李陵團扇短章辭㫖清捷怨深文綺得匹婦<lb/>
之致侏儒一節可以知其工矣<lb/>
　　魏陳思王植<lb/>
其源出於國風骨氣竒高詞彩華茂情兼雅怨體被文<lb/>
質粲溢今古卓爾不羣嗟乎陳思之於文章也譬人倫<lb/>
之有周孔鱗羽之有龍鳳音樂之有琴笙女工之有黼<lb/>
黻俾爾懷鉛吮墨者抱篇章而景慕暎餘暉以自燭故<lb/>
<pb n="KR3j0185_WYG_079-18b"/>
孔氏之門如用詩則公榦升堂思王入室景陽潘陸自<lb/>
可坐於廊廡之間矣<lb/>
　　魏文學劉楨<lb/>
其源出於古詩仗氣愛竒動多振絶真骨淩霜高風跨<lb/>
俗但氣過其文雕潤恨少然自陳思以下楨稱獨歩<lb/>
　　魏侍中王粲<lb/>
其源出於李陵發愀愴之詞文秀而質羸在曹劉間别<lb/>
構一體方陳思不足比魏文有餘<lb/>
<pb n="KR3j0185_WYG_079-19a"/>
　　晉歩兵阮籍<lb/>
其源出於小雅無雕蟲之功而詠懷之作可以陶性靈<lb/>
發幽思言在耳目之内情寄八荒之表洋洋乎會於風<lb/>
雅使人忘其鄙近自致遠大頗多感慨之詞厥旨淵放<lb/>
歸趣難求顔延年註解怯言其志<lb/>
　　晉平原相陸機<lb/>
其源出於陳思才高辭贍舉體華美氣少於公幹文劣<lb/>
於仲宣尚規矩不貴綺錯有傷直致之竒然其咀嚼英<lb/>
<pb n="KR3j0185_WYG_079-19b"/>
華厭飫膏澤文章之淵泉也張公歎其大才信矣<lb/>
　　晉黄門郎潘岳<lb/>
其源出於仲宣翰林歎其翩翩然如翔禽之有羽毛衣<lb/>
服之有綃縠猶淺於陸機謝混云潘詩爛若舒錦無處<lb/>
不佳陸文如披沙簡金往往見寶嶸謂益壽輕華故以<lb/>
潘勝翰林篤論故歎陸為深余常言陸才如海潘才如<lb/>
江<lb/>
　　晉黃門郎張協<lb/>
<pb n="KR3j0185_WYG_079-20a"/>
其源出於王粲文體華淨少病累又巧構形似之言雄<lb/>
於潘岳靡於太沖風流調達實曠代之高手詞彩蔥蒨<lb/>
音韻鏗鏘使人味之亹亹不倦<lb/>
　　晉記室左思<lb/>
其源出於公幹文典以怨頗為精切得諷諭之致雖野<lb/>
於陸機而深於潘岳謝康樂常言左太沖詩潘安仁詩<lb/>
古今難比<lb/>
　　宋臨川大守謝靈運<lb/>
<pb n="KR3j0185_WYG_079-20b"/>
其源出於陳思雜有景陽之體故尚巧似而逸蕩過之<lb/>
頗以繁蕪為累嶸謂若人興多才高博寓目輙書内無<lb/>
乏思外無遺物其繁富宜哉然名章逈句處處間起麗<lb/>
典新聲絡繹奔會譬如青松之拔灌木白玉之暎塵沙<lb/>
未足貶其高潔也初錢塘杜明師夜夢東南有人來入<lb/>
其館是夕即靈運生於會稽旬日而謝𤣥亡其家以子<lb/>
孫難得送靈運於杜治養之十五方還都故名客兒<hi>治音</hi>
<hi>稚奉道之家靖室也</hi>
<pb n="KR3j0185_WYG_079-21a"/>
　　詩品卷中<lb/>
一品之中略以世代為先後不以優劣為詮次又其人<lb/>
既往其文克定今所寓言不錄存者夫屬詞比事乃為<lb/>
通談若乃經國文符應資博古撰德駁奏宜窮往烈至<lb/>
乎吟詠情性亦何貴於用事思君如流水既是即目高<lb/>
臺多悲風亦唯所見清晨登隴首羌無故實明月照積<lb/>
雪詎出經史觀古今勝語多非補假皆由直尋顔延謝<lb/>
莊尤為繁密於時化之故大明泰始中文章殆同書抄<lb/>
<pb n="KR3j0185_WYG_079-21b"/>
近任昉王元長等辭不貴竒競須新事爾來作者寖以<lb/>
成俗遂乃句無虛語語無虛字拘攣補衲蠧文已甚但<lb/>
自然英旨罕值其人詞既失高則宜加事義雖謝天才<lb/>
且表學問亦一理乎陸機文賦通而無貶李充翰林疎<lb/>
而不切王微鴻寶密而無裁顔延論文精而難曉摰虞<lb/>
文志詳而博贍頗曰知言觀斯數家皆就談文體而不<lb/>
顯優劣至於謝客集詩逢詩輒取張隲文士逢文即書<lb/>
諸英志錄竝義在文曽無品第嶸今所錄止乎五言雖<lb/>
<pb n="KR3j0185_WYG_079-22a"/>
然網羅今古詞文殆集輕欲辨彰清濁掎摭病利凡百<lb/>
二十人預此宗流者便稱才子至斯三品升降差非定<lb/>
　<lb/>
　　漢上計秦嘉嘉妻徐淑<lb/>
夫妻事既可傷文亦悽怨為五言者不過數家而婦人<lb/>
居二徐淑叙别之作亞於團扇矣<lb/>
　　魏文帝<lb/>
其源出於李陵頗有仲宣之體則新竒百許篇率皆鄙<lb/>
<pb n="KR3j0185_WYG_079-22b"/>
直如偶語惟西北有浮雲十餘首殊美贍可翫始見其<lb/>
工矣不然何以銓衡羣彦對揚厥弟者耶<lb/>
　　晉中散嵇康<lb/>
頗似魏文過為峻切訐直露才傷淵雅之致然託諭清<lb/>
遠良有鑿裁亦未失高流矣<lb/>
　　晉司空張華<lb/>
其源出於王粲其體華艷興託不竒巧用文字務為妍<lb/>
冶雖名髙曩代而疏亮之士猶恨其兒女情多風雲氣<lb/>
<pb n="KR3j0185_WYG_079-23a"/>
少謝康樂云張公雖復千篇猶一體耳今置之中品疑<lb/>
弱處之下科恨少在季孟之間矣<lb/>
　　魏尚書何晏晉馮翊守孫楚晉著作王贊晉王司<lb/>
　　徒掾張翰晉中書令潘尼<lb/>
平叔鴻鴈之篇風規見矣子荆零雨之外正長朔風之<lb/>
後雖有累札良亦無聞季鷹黃華之唱正叔綠蘩之章<lb/>
雖不具美而文彩高麗竝得虬龍片甲鳯凰一毛事同<lb/>
駁聖宜居中品<lb/>
<pb n="KR3j0185_WYG_079-23b"/>
　　魏侍中應璩<lb/>
祖襲魏文善為古語指事殷勤雅意深篤得詩人激刺<lb/>
之旨至於濟濟今日所華靡可諷味焉<lb/>
　　晉清河守陸雲晉侍中石崇晉襄城太守曹攄晉<lb/>
　　朗陵公何劭<lb/>
清河之方平原殆如陳思之匹白馬于其哲昆故稱二<lb/>
陸季倫顔遠竝有英篇篤而論之朗陵為最<lb/>
　　晉太尉劉琨晉中郎劉湛<lb/>
<pb n="KR3j0185_WYG_079-24a"/>
其源出於王粲善為悽戾之詞自有清拔之氣琨既體<lb/>
良才又罹厄運故善敘喪亂多感恨之詞中郎仰之微<lb/>
不逮者矣<lb/>
　　晉𢎞農太守郭璞<lb/>
憲章潘岳文體相輝彪炳可翫始變永嘉平淡之體故<lb/>
稱中興第一翰林以為詩首但遊仙之作辭多慷慨乖<lb/>
遠𤣥宗而云奈何虎豹姿又云戢翼棲榛梗乃是坎壈<lb/>
詠懷非列仙之趣也<lb/>
<pb n="KR3j0185_WYG_079-24b"/>
　　晉吏部郎袁宏<lb/>
彦伯詠史雖文體未遒而鮮明緊健去凡俗遠矣<lb/>
　　晉處士郭泰機晉常侍顧愷之宋謝世基宋參軍<lb/>
　　顧邁宋參軍戴凱<lb/>
泰機寒女之製孤怨宜恨長康能以二韻答四首之美<lb/>
世基橫海顧邁鴻飛戴凱人實貧羸而才章富健觀此<lb/>
五子文雖不多氣調警㧞吾許其進則鮑昭江淹未足<lb/>
逮止越居中品僉曰宜哉<lb/>
<pb n="KR3j0185_WYG_079-25a"/>
　　宋徴士陶潛<lb/>
其源出於應璩又協左思風力文體省靜殆無長語篤<lb/>
意真古辭興婉愜毎觀其文想其人德世欲其質直至<lb/>
如歡言醉春酒日暮天無雲風華清靡豈直為田家語<lb/>
耶古今隱逸詩人之宗也<lb/>
　　宋光祿大夫顔延之<lb/>
其源出於陸機尚巧似體裁綺密情喻淵深動無虚散<lb/>
一句一字皆致意焉又喜用古事彌見拘束雖乖秀逸<lb/>
<pb n="KR3j0185_WYG_079-25b"/>
是經綸文雅才雅才減若人則蹈於困躓矣湯惠休曰<lb/>
謝詩如芙蓉出水顔如錯彩鏤金顔終身病之<lb/>
　　宋豫章太守謝瞻宋僕射謝混宋太尉袁淑宋徴<lb/>
　　君王微宋征虜將軍王僧達<lb/>
其源出於張華才力苦弱故務其清淺殊得風流媚趣<lb/>
課其實錄則豫章僕射宜分庭抗禮徴君太尉可託乘<lb/>
後車征虜卓卓殆欲度驊騮前<lb/>
　　宋法曹參軍謝惠連<lb/>
<pb n="KR3j0185_WYG_079-26a"/>
小謝才思富捷恨其蘭玉夙凋故長轡未騁秋懷擣衣<lb/>
之作雖復靈運鋭思亦何以加焉又工為綺麗歌謡風<lb/>
人第一謝氏家錄云康樂毎對惠連輒得佳語後在永<lb/>
嘉西堂思詩竟日不就寤寐間忽見惠連即成池塘生<lb/>
春草故常云此語有神助非吾語也<lb/>
　　宋參軍鮑昭<lb/>
其源出於二張善製形狀寫物之詞得景陽之諔詭含<lb/>
茂先之靡嫚骨節強於謝混駈邁疾於顔延總四家而<lb/>
<pb n="KR3j0185_WYG_079-26b"/>
擅美跨兩代而孤出嗟其才秀人㣲故取湮當代然貴<lb/>
尚巧似不避危仄頗傷清雅之調故言險俗者多以附<lb/>
昭<lb/>
　　齊吏部謝眺<lb/>
其源出於謝混㣲傷細密頗在不倫一章之中自有玉<lb/>
石然竒章秀句往往警遒足使叔源失歩明遠變色善<lb/>
自發詩端而末篇多躓此意鋭而才弱也至為後進士<lb/>
子之所嗟慕眺極與余論詩感激頓挫過其文<lb/>
<pb n="KR3j0185_WYG_079-27a"/>
　　齊光祿江淹<lb/>
文通詩體總雜善於摹擬觔力於王㣲成就於謝眺初<lb/>
淹罷宣城郡遂宿冶亭夢一美丈夫自稱郭璞謂淹曰<lb/>
吾有筆在卿處多年矣可以見還淹探懷中得五色筆<lb/>
以授之爾後為詩不復成語故世傳江淹才盡<lb/>
　　梁衛將軍范雲梁中書郎丘遲<lb/>
范詩清便宛轉如流風迴雪丘詩㸃綴暎媚似落花依<lb/>
草故當淺於江淹而秀於任昉<lb/>
<pb n="KR3j0185_WYG_079-27b"/>
　　梁太常任昉<lb/>
彥昇少年為詩不工故世稱沈詩任筆昉深悵之晩節<lb/>
愛好既篤又亦遒變若銓事理拓體淵雅得國士之風<lb/>
故擢居中品但昉既博物動輒用事所以詩不得竒少<lb/>
年士子效其如此弊矣<lb/>
　　梁左光祿沈約<lb/>
觀休文衆製五言最優詳其文體察其餘論固知憲章<lb/>
鮑明遠也所以不閑於經綸而長於清怨永明相王愛<lb/>
<pb n="KR3j0185_WYG_079-28a"/>
文王元長等皆宗附之約于時謝眺未遒江淹才盡范<lb/>
雲名級故㣲故約稱獨歩雖文不至其工麗亦一時之<lb/>
選也見重閭里誦詠成音嶸謂約所著既多今翦除滛<lb/>
雜收其精要允為中品之第矣故當詞密於范意淺於<lb/>
江也<lb/>
<pb n="KR3j0185_WYG_079-29a"/>
　　詩品卷下<lb/>
昔曹劉殆文章之聖陸謝為體貳之才鋭精研思千百<lb/>
年中而不聞宫商之辨四聲之論或謂前達偶然不見<lb/>
豈其然乎嘗試言之古曰詩頌皆被之金竹故非調五<lb/>
音無以諧㑹若置酒高堂上明月照高樓為韻之首故<lb/>
三祖之詞文或不工而韻入歌唱此重音韻之義也與<lb/>
世之言宫商異矣今既不備管絃亦何取於聲律耶齊<lb/>
有王元長者嘗謂余云宫商與二儀俱生自古詞人不<lb/>
<pb n="KR3j0185_WYG_079-29b"/>
知之唯顔憲子乃云律吕音調而其實大謬唯見范曄<lb/>
謝莊頗識之耳常欲進知音論未就王元長創其首謝<lb/>
眺沈約揚其波三賢或貴公子孫幼有文辨於是士流<lb/>
景慕務為精密襞積細㣲專相淩架故使文多拘忌傷<lb/>
其真美余謂文製本須諷讀不可蹇礙但令清濁通流<lb/>
口吻調利斯為足矣至平上去入則余病未能蜂腰鶴<lb/>
膝閭里已具陳思贈弟仲宣七哀公幹思友阮籍詠懷<lb/>
子卿雙鳬叔夜雙鸞茂先寒夕平叔衣單安仁倦暑景<lb/>
<pb n="KR3j0185_WYG_079-30a"/>
陽苦雨靈運鄴中士衡擬古越石感亂景純詠仙王㣲<lb/>
風月謝客山泉叔源離宴鮑昭戍邊太冲詠史顔延入<lb/>
洛陶公詠貧之製惠連擣衣之作斯皆五言之警筞者<lb/>
也所謂篇章之珠澤文彩之鄧林<lb/>
　　漢令史班固漢孝亷酈炎漢上計趙壹<lb/>
孟堅才流而老於掌故觀其詠史有感歎之詞文勝託<lb/>
詠靈芝觀懷寄不淺元叔散憤蘭蕙指斥囊錢苦言切<lb/>
句良亦勤矣斯人也而有斯困悲夫<lb/>
<pb n="KR3j0185_WYG_079-30b"/>
　　魏武帝魏明帝<lb/>
曹公古直甚有悲涼之句叡不如丕亦稱三祖<lb/>
　　魏白馬王彪魏文學徐幹<lb/>
白馬與陳思答贈偉長與公幹往復雖曰以莛扣鐘亦<lb/>
能閑雅矣<lb/>
　　魏倉曹屬阮瑀晉頓丘太守歐陽建晉文學應璩<lb/>
　　晉中書令嵇含晉河南太守阮偘晉侍中嵇紹晉<lb/>
　　黃門棗據<lb/>
<pb n="KR3j0185_WYG_079-31a"/>
元瑜堅石七君詩竝平典不失古體大檢似而二嵇㣲<lb/>
優矣<lb/>
　　晉中書張載晉司𨽻傅𤣥晉太僕傅咸侍中繆襲<lb/>
　　散騎常侍夏侯湛<lb/>
孟陽詩乃遠慙厥弟而近超兩傅長虞父子繁富可嘉<lb/>
孝沖雖曰後進見重安仁熙伯挽歌唯以造哀爾<lb/>
　　晉驃騎王濟晉征南將軍杜預晉廷尉孫綽晉徴<lb/>
　　士許詢<lb/>
<pb n="KR3j0185_WYG_079-31b"/>
永嘉以來清虚在俗王武子輩詩貴道家之言爰洎江<lb/>
表𤣥風尚備真長仲祖桓庾諸公猶相襲世稱孫許彌<lb/>
善恬淡之詞<lb/>
　　晉徴士戴逵晉東陽太守殷仲文<lb/>
晉宋之際殆無詩乎義熙中以謝益壽殷仲文為華綺<lb/>
之冠殷不競矣<lb/>
　　宋尚書令傅亮<lb/>
季友文余常忽而不察今沈特進撰詩載其數首亦復<lb/>
<pb n="KR3j0185_WYG_079-32a"/>
平矣<lb/>
　　宋記室何長瑜羊曜璠宋詹事范曄<lb/>
乃不稱其才亦為鮮舉矣<lb/>
　　宋孝武帝宋南平王鑠宋建平王宏<lb/>
孝武時彫文織綵過為精宻為二藩希慕見稱輕巧矣<lb/>
　　宋光祿謝莊<lb/>
希逸詩氣候清雅不逮於范袁然興屬閑長良無鄙促<lb/>
也<lb/>
<pb n="KR3j0185_WYG_079-32b"/>
　　宋御史蘇費生宋中書令史陵修之宋典祠令任<lb/>
　　曇緒宋越騎戴法興<lb/>
蘇陵任戴竝著篇章亦為搢紳之所嗟詠人非文才是<lb/>
愈甚可嘉焉<lb/>
　　宋監典事區惠恭<lb/>
惠恭本胡人為顔師伯幹顔為詩筆輒偷定之後造獨<lb/>
樂賦語侵給主被斥及大將軍修北第差充作長時謝<lb/>
惠連兼記室參軍惠恭時往共安陵嘲調末作雙枕詩<lb/>
<pb n="KR3j0185_WYG_079-33a"/>
以示謝謝曰君誠能恐人未重且可以為謝法曹造遣<lb/>
大將軍見之賞歎以錦二端賜謝謝辭曰此詩公作長<lb/>
所製請以錦賜之<lb/>
　　齊惠休上人齊道猷上人齊釋寶月<lb/>
惠休滛靡情過其才世遂匹之鮑昭恐商周矣羊曜璠<lb/>
云是顔公忌昭之文故立休鮑之論庾白二胡亦有清<lb/>
句行路難是東陽柴廓所造寶月嘗憇其家㑹廓亡因<lb/>
竊而有之廓子賫手本出都欲訟此事乃厚賂止之<lb/>
<pb n="KR3j0185_WYG_079-33b"/>
　　齊高帝齊征北將軍張永齊太尉王文憲<lb/>
齊髙帝詩詞藻意深無所云少張景云雖謝文體頗有<lb/>
古意至如王師文憲既經國圖遠或忽是雕蟲<lb/>
　　齊黃門謝超宗齊潯陽太守丘靈鞠齊給事中郎<lb/>
　　劉祥齊司徒長史檀超齊正員郎鍾憲齊諸暨令<lb/>
　　顔則齊秀才顧則心<lb/>
檀謝七君竝祖襲顔延欣欣不倦得士大夫之雅致乎<lb/>
余從祖正員常云大明泰始中鮑休美文殊已動俗唯<lb/>
<pb n="KR3j0185_WYG_079-34a"/>
此諸人𫝊顔陸體用固執不如顔諸暨最荷家聲<lb/>
　　齊參軍毛伯成齊朝請吳邁遠齊朝請許謡之<lb/>
伯成文不全佳亦多惆悵吳善於風人答贈許長於短<lb/>
句詠物湯休謂遠云吾詩可為汝詩父以訪謝光祿云<lb/>
不然爾湯可為庶兄<lb/>
　　齊鮑令暉齊韓蘭英<lb/>
令暉歌詩往往斷絶清巧擬古尤勝唯百願滛矣昭常<lb/>
答孝武云臣妹才自亞於左芬臣才不及太沖爾蘭英<lb/>
<pb n="KR3j0185_WYG_079-34b"/>
綺密甚有名篇又善談笑齊武謂韓云借使二媛生於<lb/>
上葉則玉階之賦紈素之辭未詎多也<lb/>
　　齊司徒長史張融齊詹事孔稚珪<lb/>
思光紆緩誕放縱有乖文體然亦捷疾豐饒差不局促<lb/>
德璋生於封谿而文為雕飾青於藍矣<lb/>
　　齊寧朔將軍王融齊中庶子劉繪<lb/>
元長士章竝有盛才詞美英淨至於五言之作㡬乎尺<lb/>
有所短譬應變將略非武侯所長未足以貶卧龍<lb/>
<pb n="KR3j0185_WYG_079-35a"/>
　　齊僕射江祐<lb/>
祐詩猗猗清潤弟祀明靡可懷<lb/>
　　齊記室王巾齊綏遠太守卞彬齊端溪令卞錄<lb/>
王巾二卞詩竝愛竒嶃絶慕袁彦伯之風雖不𢎞綽而<lb/>
文體勦淨去平美遠矣<lb/>
　　齊諸暨令袁嘏<lb/>
嘏詩平平耳多自謂能常語徐太尉云我詩有生氣<lb/>
須人捉着不爾便飛去<lb/>
<pb n="KR3j0185_WYG_079-35b"/>
　　齊雍州刺史張欣泰梁中書郎范縝<lb/>
欣泰子真竝希古勝文鄙薄俗製賞心流亮不失雅宗<lb/>
　　梁秀才陸厥<lb/>
觀厥文緯具識丈夫之情狀自製未優非言之失也<lb/>
　　梁常侍虞羲梁建陽令江洪<lb/>
子陽詩竒句清抜謝眺常嗟頌之洪雖無多亦能自逈<lb/>
出<lb/>
　　梁歩兵鮑行卿梁晉陵令孫察<lb/>
<pb n="KR3j0185_WYG_079-36a"/>
行卿少年甚擅風謡之美察最幽㣲而感賞至到<lb/>
<pb n="KR3j0185_WYG_079-37a"/>
　　詩式<hi>釋皎然</hi>
　　明勢<lb/>
高手述作如登荆巫覿三湘鄢郢之盛縈囘盤礴千變<lb/>
萬態<hi>文體開闔作用之勢</hi>或極天髙峙崒焉不羣氣勝勢飛合沓<lb/>
相屬<hi>竒勢在工</hi>或修江耿耿萬里無波歘出髙深重複之狀<lb/>
<hi>竒勢雅發</hi>古今逸格皆造其極矣<lb/>
　　明作用<lb/>
作者措意雖有聲律不妨作用如壺公瓢中自有天地<lb/>
<pb n="KR3j0185_WYG_079-37b"/>
日月時時抛鍼擲綫似斷而復續此為詩中之仙拘忌<lb/>
之徒非可企及矣<lb/>
　　明四聲<lb/>
樂章有宫商五音之説不聞四聲近自周顒劉繪流出<lb/>
宫商暢於詩體輕重低昂之節韻合情高此未損文格<lb/>
沈休文酷裁八病碎用四聲故風雅殆盡後之才子天<lb/>
機不髙為沈生弊法所媚懵然隨流溺而不返<lb/>
　　詩有四不<lb/>
<pb n="KR3j0185_WYG_079-38a"/>
氣高而不怒怒則失於風流<lb/>
力勁而不露露則傷於斤斧<lb/>
情多而不暗暗則蹶於拙鈍<lb/>
才贍而不踈疎則損於筋脉<lb/>
　　詩有四深<lb/>
氣象氤氲由深於體勢<lb/>
意度盤礴由深於作用<lb/>
用律不滯由深於聲對<lb/>
<pb n="KR3j0185_WYG_079-38b"/>
用事不直由深於義類<lb/>
　　詩有二要<lb/>
要力全而不苦澁　　要氣足而不怒張<lb/>
　　詩有二廢<lb/>
雖欲廢巧尚直而思致不得寘<lb/>
雖欲廢詞尚意而典麗不得遺<lb/>
　　詩有四離<lb/>
雖期道情而離深僻　雖用經史而離書生<lb/>
<pb n="KR3j0185_WYG_079-39a"/>
雖尚髙逸而離迂遠　雖欲飛動而離輕浮<lb/>
　　詩有六迷<lb/>
以虚誕而為髙古　　以緩漫而為沖澹<lb/>
以錯用意而為獨善　以詭怪而為新竒<lb/>
以爛熟而為穩約　　以氣少力弱而為容易<lb/>
　　詩有六至<lb/>
至險而不僻　　至竒而不差　　至丽而自然<lb/>
至苦而無跡　　至近而意遠　　至放而不迂<lb/>
<pb n="KR3j0185_WYG_079-39b"/>
　　詩有七德<hi>德一作得</hi>
一識理　　二高古　　三典麗　　四風流<lb/>
五精神　　六質幹　　七體裁<lb/>
　　詩有五格<lb/>
不用事第一<lb/>
作用事第二<hi>其有不用事而措意不高者黜入第二格</hi>
直用事第三<hi>其中亦有不用事而格稍下貶居第三</hi>
有事無事第四<hi>此於第三格中稍下故入第四</hi>
<pb n="KR3j0185_WYG_079-40a"/>
有事無事情格俱下第五<hi>情格俱下有事無事可知也</hi>
　　李少卿并古詩十九首<lb/>
西漢之初王澤未竭詩教在焉昔仲尼所刪詩三百篇<lb/>
初傳卜商後之學者以師道相髙故有齊魯四家之目<lb/>
其五言周時已見濫觴及乎成篇則始於李陵蘇武二<lb/>
子天與其性發言自髙未有作用十九首辭精義炳婉<lb/>
而成章始見作用之功葢前漢之文體又如冉冉孤生<lb/>
竹青青河畔草傅毅蔡邕所作以此而論前漢明矣<lb/>
<pb n="KR3j0185_WYG_079-40b"/>
　　鄴中集<lb/>
鄴中七子陳王最高劉楨辭氣偏正得其中不拘對屬<lb/>
偶或有之語與興驅勢逐情起不由作意氣格自髙與<lb/>
十九首其流一也<lb/>
　　文章宗㫖<lb/>
康樂公早歲能文性頴神徹及通内典心地更精故所<lb/>
作詩發皆造極得非空王之道助耶夫文章天下之公<lb/>
器安敢私焉曩者嘗與諸公論康樂為文直於情性尚<lb/>
<pb n="KR3j0185_WYG_079-41a"/>
於作用不顧詞彩而風流自然彼清景當中天地秋色<lb/>
詩之量也慶<hi>一作卿</hi>雲從風舒卷萬狀詩之變也不然何<lb/>
以得其格髙其氣正其體貞其貌古其詞深其才婉其<lb/>
德宏其調逸其聲諧哉至如述祖德一章擬鄴中八首<lb/>
經廬陵王墓臨池上樓識度髙明葢詩中之日月也安<lb/>
可攀援哉惠休所評謝詩如芙蓉出水斯言頗近矣故<lb/>
能上躡風騷下超魏晉建安製作其椎輪乎<lb/>
　　用事<lb/>
<pb n="KR3j0185_WYG_079-41b"/>
詩人皆以徴古為用事不必盡然也今且於六義之中<lb/>
畧論比興取象曰比取義曰興義即象下之意凡禽魚<lb/>
草木人物名數萬象之中義類同者盡入比興關雎即<lb/>
其義也如陶公以孤雲比貧士鮑昭以直比朱絃以清<lb/>
比玉壺時久呼比為用事呼用事為比如陸機齊謳行<lb/>
鄙哉牛山歎未及至人情爽鳩茍已徂吾子安得停此<lb/>
䂓諫之忠是用事非比也如康樂公還舊園作偶與張<lb/>
邴合久欲歸東山此叙志之忠是比非用事也詳味可<lb/>
<pb n="KR3j0185_WYG_079-42a"/>
知<lb/>
　　語似用事義非用事<lb/>
此二門未始有之而弱手不能知也如康樂公彭薛纔<lb/>
<hi>一作裁</hi>知恥貢公未遺榮或可優貪競豈足稱達生此申<lb/>
商㩁三賢雖許其退身不免遺議盖康樂欲借此成我<lb/>
詩非用事也如古詩仙人王子喬難可與等期曹植贈<lb/>
白馬王彪虛無求列仙松子久吾欺又古詩師涓久不<lb/>
奏誰能宣我心上句言仙道不可偕次句讓<hi>一作誚</hi>求之<lb/>
<pb n="KR3j0185_WYG_079-42b"/>
無效下句畧似指人如魏武呼杜康為酒盖作者存其<lb/>
毛粉不欲委曲傷乎天真並非用事也<lb/>
　　取境<lb/>
詩不假修飾任其醜朴但風韻正天真全即名上等予<lb/>
曰不然無塩闕容而有德曷若文王太姒有容而有德<lb/>
乎又云不要苦思苦思則䘮自然之質此亦不然夫不<lb/>
入虎穴焉得虎子取境之時須至難至險始見竒句成<lb/>
篇之後觀其氣貌有似等閒不思而得此高手也有時<lb/>
<pb n="KR3j0185_WYG_079-43a"/>
意静神王佳句縱橫若不可遏宛若神助不然盖由先<lb/>
積精思因神王而得乎<lb/>
　　重意詩例<lb/>
兩重意已上皆文外之㫖若遇高手如康樂公覽而察<lb/>
之但見情性不覩文字盖詣道之極也向使此道尊之<lb/>
於儒則冠六經之首貴之於道則居衆妙之門精之於<lb/>
釋則徹空王之奥但恐徒揮斧斤而無其質故伯牙所<lb/>
以歎息也疇昔國朝協律郎吳競與越僧𤣥監集秀句<lb/>
<pb n="KR3j0185_WYG_079-43b"/>
二子天機素少選又不精多采浮淺之言以誘䝉俗特<lb/>
入瞽夫偷語之便何異借賊兵而資盜糧無益於詩教<lb/>
矣<lb/>
　跌宕格二品<lb/>
　　越俗<lb/>
其道如黃鶴臨風貌逸神王杳不可羈郭景純遊仙詩<lb/>
左挹浮丘袂右拍洪厓肩鮑明遠擬行路難舉頭四顧<lb/>
望但見松栢園荆棘鬱蹲蹲中有一鳥名杜鵑言是古<lb/>
<pb n="KR3j0185_WYG_079-44a"/>
時蜀帝魂聲音哀苦鳴不息羽毛顦顇似人髠飛走樹<lb/>
間啄蟲螘豈憶往時<hi>一作日</hi>天子尊念兹死生變化非常<lb/>
理中心惻愴不能言<lb/>
　　駭俗<lb/>
其道如楚有接輿魯有原壤外示驚俗之貌内藏逹人<lb/>
之度郭景純遊仙詩姮娥揚妙音洪厓頷其頥王梵志<lb/>
道情詩我昔未生時㝠㝠無所知天公強生我生我復<lb/>
何為無衣使我寒無食使我饑還你天公我還我未生<lb/>
<pb n="KR3j0185_WYG_079-44b"/>
時賀知章放逹詩落花真好些一醉一囘顛盧照隣勞<lb/>
作詩城狐尾獨束山鬼面參覃<lb/>
　淈没格一品<lb/>
　　淡俗<lb/>
此道如文君當壚似蕩而貞采吳楚之風雖俗而正古<lb/>
歌曰華隂山頭百尺井下有流泉徹骨冷可憐女子來<lb/>
照影不照其餘照斜領<lb/>
　調笑格一品<lb/>
<pb n="KR3j0185_WYG_079-45a"/>
　　戲俗<lb/>
漢書云匡鼎來解人頥盖説詩也此一品非雅作足為<lb/>
談笑之資矣李白上雲樂女媧弄黃土摶作愚下人散<lb/>
在六合間濛濛若沙塵<lb/>
　　對句不對句<lb/>
上句偶然孤發其意未全更資下句引之方了其對語<lb/>
一句便顯不假下句此少相敵功夫稍殊請試論之夫<lb/>
對者如天尊地卑君臣父子盖天地自然之數若斤斧<lb/>
<pb n="KR3j0185_WYG_079-45b"/>
跡存不合自然則非作者之意又詩語二句相須如鳥<lb/>
有翅若惟擅工一句雖竒且麗何異於鴛鴦五色隻翼<lb/>
而飛者哉<lb/>
　　三不同語意勢<lb/>
不同可知矣此則有三同三同之中偷語最為鈍賊如<lb/>
漢定律令厥罪必書不應為酇侯務在匡佐不暇采詩<lb/>
致使弱手蕪才公行刼剠若評質以道片言可折此輩<lb/>
無處逃刑其次偷意事雖可罔情不可原若欲一例平<lb/>
<pb n="KR3j0185_WYG_079-46a"/>
反詩教何設其次偷勢才巧意精若無朕迹盖詩人偷<lb/>
狐白裘于閫域中之手吾亦賞俊從其漏網<lb/>
　　偷語詩例<lb/>
如陳後主入隋侍宴應詔詩日月光天德取傅長虞贈<lb/>
何劭王濟詩日月光太清上三字同下二字義同<lb/>
　　偷意詩例<lb/>
如沈佺期酧蘇味道詩小池殘暑退高樹早凉歸取柳<lb/>
惲從武帝登景陽樓詩太液滄波起長楊高樹秋<lb/>
<pb n="KR3j0185_WYG_079-46b"/>
　　偷勢詩例<lb/>
如王昌齡獨遊詩手携雙鯉魚目送千里雁悟彼飛有<lb/>
適嗟此罹憂患取嵇康送秀才入軍詩目送歸鴻手揮<lb/>
五絃俯仰自得遊心太𤣥<lb/>
　　品藻<lb/>
古來詩集多有不公或雖公而不鑒今則不然與二三<lb/>
作者縣衡於衆製之表覽而鑒之庶無遺矣其華艷如<lb/>
百葉芙蓉菡萏照水其體裁如龍行虎歩氣逸情髙脱<lb/>
<pb n="KR3j0185_WYG_079-47a"/>
若思來景遏其勢中斷亦有如寒松病枝風擺半折<lb/>
　　辨體有一十九字<lb/>
夫詩人之思初發取境偏髙則一首舉體便髙取境偏<lb/>
逸則一首舉體便逸才性<hi>一作情性</hi>等字亦然故各歸功一<lb/>
字偏髙偏逸之例直於詩體篇目風貌不妨一字之下<lb/>
風律外彰體德内藴如車之有轂衆輻歸焉其一十九<lb/>
字括文章德體風味盡矣如易之有彖辭焉今但注於<lb/>
前卷中後卷不復備舉其比興等六義本乎情思亦藴<lb/>
<pb n="KR3j0185_WYG_079-47b"/>
乎十九字中無復别出矣<lb/>
髙<hi>風韻切暢曰髙</hi>　　逸<hi>體格簡/放曰逸</hi>　　貞<hi>放詞正直曰貞</hi>
忠<hi>臨危不變曰忠</hi>　　節<hi>持節不/改曰節</hi>　　志<hi>立性不改曰志</hi>
氣<hi>風情耿耿曰氣</hi>　　情<hi>緣境不/盡曰情</hi>　　思<hi>氣多含蓄曰思</hi>
德<hi>詞温而正曰德</hi>　　□<hi>檢束防/閒曰□</hi>　　閒<hi>情性疎野曰閒</hi>
達<hi>心迹曠誕曰達</hi>　　悲<hi>傷甚/曰悲</hi>　　　怨<hi>詞理悽切曰怨</hi>
意<hi>立言曰意</hi>　　　力<hi>體裁勁徤曰力</hi>
静<hi>非如松風不動林狖未鳴乃謂意中之静</hi>
<pb n="KR3j0185_WYG_079-48a"/>
遠<hi>非謂淼淼望水杳杳看山乃謂意中之逺</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0185_WYG_079-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷七十九上<lb/>
<pb n="KR3j0185_WYG_079-49a"/>
欽定四庫全書<lb/>
　説郛卷七十九下<lb/>
　　詩譜<hi>陳繹曾</hi>　　　　　元　陶宗儀　撰<lb/>
　　古體<lb/>
　周南　不離日用間有福天下萬世意<lb/>
　召南　至誠諄恪秋毫不犯<lb/>
　邶風　君子處變淵靜自守<lb/>
　齊風　翩翩有俠氣<lb/>
<pb n="KR3j0185_WYG_079-49b"/>
　唐風　憂深思遠<lb/>
　秦風　秋聲朝氣<lb/>
　豳風　深知民情而真體之<lb/>
　小雅　忠厚<lb/>
　宣王小雅　振刷精神<lb/>
　大雅　深遠<lb/>
　宣王大雅　鋪張事業<lb/>
　周頌　天心布聲<lb/>
<pb n="KR3j0185_WYG_079-50a"/>
　魯頌　謹守禮法<lb/>
　商頌　天威大聲<lb/>
凡讀三百篇要會其情不足性有餘處情不足故寓之<lb/>
景性有餘故見乎情<lb/>
凡讀騷要見情有餘處<lb/>
凡讀漢詩先真實後文華<lb/>
凡讀建安詩於文華中取真實<lb/>
三國六朝樂府　猶有真意勝於當時文人之詩<lb/>
<pb n="KR3j0185_WYG_079-50b"/>
凡讀文選詩分三節東都以上主情建安以下主意三<lb/>
謝以下主辭齊梁諸家五言未成律體七言乃多古製<lb/>
韻度猶出盛唐人上一等但理不勝情氣不勝辭耳<lb/>
　　律體<lb/>
　沈約　　吳均　　何遜　　王筠　　任昉<lb/>
　陰鏗　　徐陵　　薛道衡　江總<lb/>
右諸家律詩之源而尤近古者視唐律雖寛而風度遠<lb/>
矣<lb/>
<pb n="KR3j0185_WYG_079-51a"/>
　　絶句體<lb/>
　古樂府　渾然有大篇氣象<lb/>
　六朝諸人　語絶意不絶<lb/>
　　襍體<lb/>
晉傅咸作七經詩其毛詩一篇略曰聿修厥德令終有<lb/>
淑勉爾遁思我言維服盗言孔甘其何能淑讒人罔極<lb/>
有靦面目此乃集句詩之始或謂集句起於王安石非<lb/>
也<lb/>
<pb n="KR3j0185_WYG_079-51b"/>
　　張衡<lb/>
寄興高遠遣辭自妙<lb/>
　　唐山夫人<lb/>
安世歌質古文雅<lb/>
　　蔡琰<lb/>
真情極切自然成文<lb/>
　　漢郊祀歌<lb/>
煅意刻酷煉字神竒<lb/>
<pb n="KR3j0185_WYG_079-52a"/>
　　漢樂府<lb/>
真情自然但不能巾節爾累度乃是好景<lb/>
　　古詩十九首<lb/>
情真景真事真意真澄至清發至情<lb/>
　　陳思王<lb/>
劉削精潔自然沈健<lb/>
　　王粲　劉楨<lb/>
真實有餘澄濾不足<lb/>
<pb n="KR3j0185_WYG_079-52b"/>
思健功圓<lb/>
　　嵇康<lb/>
人品胷次高自然流出<lb/>
　　阮藉<lb/>
天識清虛禮法疎短<lb/>
　　張華<lb/>
氣清虚思頗率<lb/>
　　𫝊𤣥<lb/>
<pb n="KR3j0185_WYG_079-53a"/>
思切清古失之太工<lb/>
　　潘岳<lb/>
安仁質勝於文有古意但澄汰未精耳<lb/>
　　陸機<lb/>
士衡才思有餘但胸中書太多所擬能痛割捨乃佳耳<lb/>
　　束晢<lb/>
全篇煅煉首尾有法<lb/>
　　張恊<lb/>
<pb n="KR3j0185_WYG_079-53b"/>
逐句煅煉辭工製率<lb/>
　　郭璞<lb/>
構思險怪而造語精圓三謝皆出於此杜李精竒處皆<lb/>
取此本出自淮南小山<lb/>
　　劉琨　盧諶<lb/>
忠義之氣自然形見非有意於詩也杜子美以此為根<lb/>
本<lb/>
　　陶淵明<lb/>
<pb n="KR3j0185_WYG_079-54a"/>
心存忠義身處閑逸情真景真事真意真幾於十九首<lb/>
矣但氣差緩耳至其工夫精宻天然無斧鑿痕迹又有<lb/>
出於十九首之表者盛唐諸家風韻皆出此<lb/>
　　謝瞻<lb/>
景至清虚甚有古文<lb/>
　　謝靈運<lb/>
以險為主以自然為工李杜取深處多取此<lb/>
　　謝惠連<lb/>
<pb n="KR3j0185_WYG_079-54b"/>
酌取險怪自然之中而句句為之<lb/>
　　鮑照<lb/>
六朝文氣衰緩唯劉越石鮑明遠有西漢氣骨李杜筋<lb/>
骨取此<lb/>
　　謝脁<lb/>
藏險怪於意外發自然於句中齊梁以下造語皆出此<lb/>
　　沈約<lb/>
佳處斵削清瘦可愛自拘聲病氣骨薾然唐諸家聲律<lb/>
<pb n="KR3j0185_WYG_079-55a"/>
皆出此<lb/>
　　江淹<lb/>
善觀古作曲盡心手之妙其自作乃不能爾故君子貴<lb/>
自立不可隨流俗也<lb/>
<pb n="KR3j0185_WYG_079-56a"/>
　　二十四詩品<hi>司空圖</hi>
　　雄渾<lb/>
大用外腓真體内充返虚入渾積健為雄具備萬物横<lb/>
絶太空荒荒油雲寥寥長風超以象外得其環中持之<lb/>
匪强來之無窮<lb/>
　　冲淡<lb/>
素處以黙妙機其微飲之太和獨鶴與飛猶之惠風荏<lb/>
苒在衣閱音修篁美曰載歸遇之匪深即之愈稀脱有<lb/>
<pb n="KR3j0185_WYG_079-56b"/>
形似握手已違<lb/>
　　纎穠<lb/>
采采流水蓬蓬遠春窈窕深谷時見美人碧桃滿樹風<lb/>
日水濱柳陰路曲流鶯比隣乗之愈往識之愈真如將<lb/>
不盡與古為新<lb/>
　　沉著<lb/>
綠林野屋落日氣清脱巾獨歩時聞鳥聲鴻雁不來之<lb/>
子遠行所思不遠若為平生海風碧雲夜渚月明如有<lb/>
<pb n="KR3j0185_WYG_079-57a"/>
佳語大河前橫<lb/>
　　高古<lb/>
畸人乗真手把芙蓉汎彼浩劫窅然空縱月出東斗好<lb/>
風相從太華夜碧人聞清鐘虚佇神素脱然畦封黃唐<lb/>
在獨落落𤣥宗<lb/>
　　典雅<lb/>
玉壺買春賞雨茆屋坐中佳士左右修竹白雲初晴幽<lb/>
鳥相逐眠琴綠陰上有飛瀑落花無言人淡如菊書之<lb/>
<pb n="KR3j0185_WYG_079-57b"/>
嵗華其曰可讀<lb/>
　　洗煉<lb/>
如鑛出金如鉛出銀超心鍊冶絶愛淄磷空潭瀉春古<lb/>
鏡照神體素儲潔乗月返真載瞻星氣載歌幽人流水<lb/>
今日明月前身<lb/>
　　勁健<lb/>
行神如空行氣如虹巫峽千尋走雲連風飲真茹强蓄<lb/>
素守中喻彼行健是謂存雄天地與立神化攸同期之<lb/>
<pb n="KR3j0185_WYG_079-58a"/>
以實御之以終<lb/>
　　綺麗<lb/>
神存富貴始輕黃金濃盡必枯淡者屢深霧餘水畔紅<lb/>
杏在林月明華屋畫橋碧陰金罇酒滿伴客彈琴取之<lb/>
自足良殫美襟<lb/>
　　自然<lb/>
俯拾即是不取諸隣俱道適往着手成春如逢花開如<lb/>
瞻歲新真與不奪强得易貧幽人空山過雨采蘋薄言<lb/>
<pb n="KR3j0185_WYG_079-58b"/>
情悟悠悠天鈞<lb/>
　　含蓄<lb/>
不着一字盡得風流語不渉已若不堪憂是有真宰與<lb/>
之沉浮如淥滿酒花時返秋悠悠空塵忽忽海漚淺深<lb/>
聚散萬取一收<lb/>
　　豪放<lb/>
觀花匪禁吞吐大荒由道返氣處得以狂天風浪浪海<lb/>
山蒼蒼真力彌滿萬象在旁前招三辰後引鳳凰曉䇿<lb/>
<pb n="KR3j0185_WYG_079-59a"/>
六鰲濯足扶桑<lb/>
　　精神<lb/>
欲返不盡相期與來明漪絶底竒花初胎青春鸚鵡楊<lb/>
柳樓臺碧山人來清酒滿杯生氣遠出不著死灰妙造<lb/>
自然伊誰與裁<lb/>
　　縝宻<lb/>
是有真迹如不可知意象欲出造化已竒水流花間清<lb/>
露未晞要路愈遠幽行為遲語不欲犯思不欲癡猶春<lb/>
<pb n="KR3j0185_WYG_079-59b"/>
於綠明月雪時<lb/>
　　疎野<lb/>
惟性所宅真取弗覊控物自富與率為期築室松下脱<lb/>
㡌看詩但知旦暮不辨何時倘然適意豈必有為若其<lb/>
天放如是得之<lb/>
　　清竒<lb/>
娟娟羣松下有漪流晴雪滿竹隔溪漁舟可人如玉歩<lb/>
屧尋幽載瞻載止空碧悠悠神出古異淡不可收如月<lb/>
<pb n="KR3j0185_WYG_079-60a"/>
之曙如氣之秋<lb/>
　　委曲<lb/>
登彼太行翠繞羊腸杳靄流玉悠悠花香力之於時聲<lb/>
之於𦍑似往已迴如幽匪藏水理漩洑鵬風翺翔道不<lb/>
自器與之圓方<lb/>
　　實境<lb/>
取語甚直計思匪深忽逢幽人如見道心清澗之曲碧<lb/>
松之陰一客荷樵一客聽琴情性所至妙不自尋遇之<lb/>
<pb n="KR3j0185_WYG_079-60b"/>
自天泠然希音<lb/>
　　悲慨<lb/>
大風捲水林木為摧適苦欲死招憇不來百歲如流富<lb/>
貴冷灰大道日䘮若為雄才壯士拂劒浩然彌哀蕭蕭<lb/>
落葉漏雨蒼苔<lb/>
　　形容<lb/>
絶佇靈素少迴清真如覓水影如寫陽春風雲變態花<lb/>
草精神海之波瀾山之嶙峋俱似大道妙契同塵離形<lb/>
<pb n="KR3j0185_WYG_079-61a"/>
得似庶幾斯人<lb/>
　　超詣<lb/>
匪神之靈匪幾之微如將白雲清風與歸遠引莫至臨<lb/>
之已非少有道氣終與俗違亂山喬木碧苔芳暉誦之<lb/>
思之其聲愈稀<lb/>
　　飄逸<lb/>
落落欲往矯矯不羣緱山之鶴華頂之雲高人惠中令<lb/>
色絪緼御風蓬葉汎彼無垠如不可執如將有聞識者<lb/>
<pb n="KR3j0185_WYG_079-61b"/>
期之欲得愈分<lb/>
　　曠達<lb/>
生者百歲相去幾何歡樂苦短憂愁實多何如尊酒日<lb/>
往烟蘿花覆茆簷疎雨相過倒酒既盡杖藜行歌孰不<lb/>
有古南山峨峨<lb/>
　　流動<lb/>
若納水輨如轉丸珠夫豈可道假體如愚荒荒坤軸悠<lb/>
悠天機載要其端載聞其符超超神明返返冥無來往<lb/>
<pb n="KR3j0185_WYG_079-62a"/>
千載是之謂乎<lb/>
<pb n="KR3j0185_WYG_079-63a"/>
　　詩談<hi>闕名</hi>
梁太常任昉云六經所有歌詩書詠之類此葢取自秦<lb/>
漢以來聖君賢士㳂襲為文名之所起故因暇日錄其<lb/>
緣起抑亦用新好事者之目云三言詩自晉散騎常侍<lb/>
夏侯湛始四言詩自前漢楚王傅韋孟諫楚夷王戊始<lb/>
五言詩自漢騎都尉李陵與蘇武詩始六言詩自漢大<lb/>
司農谷永始七言詩自漢武帝栢梁殿聯句始九言詩<lb/>
自魏高貴鄉公始賦自楚三閭大夫屈原始反離騷自<lb/>
<pb n="KR3j0185_WYG_079-63b"/>
漢揚雄始離合詩自漢孔融作四言離合詩始歌詩自<lb/>
枚臯作麗人歌始挽詞自魏光祿勲繆襲始<lb/>
唐白樂天云夫文之為言尚矣三才各有文天之文三<lb/>
光首之地之文五材首之人之文六經首之就六經言<lb/>
詩又首之者何聖人感人心而天下和平感人心者莫<lb/>
先乎情莫始乎言莫切乎聲莫深於義詩者根情苗言<lb/>
華聲義實上自賢聖下自愚騃㣲及豚魚幽及鬼神羣<lb/>
分而氣同形異而情一未有聲入而不應情至而不感<lb/>
<pb n="KR3j0185_WYG_079-64a"/>
者聖人知其然因其言經之以六義緣其聲緯之以五<lb/>
言音有韻義有類韻協則言順言順則聲易入類舉則<lb/>
情見情見則感易交于是乎孕大含深貫㣲洞密上下<lb/>
通而一氣泰憂樂合而百志熈五帝三皇所直道而行<lb/>
垂拱而理者揭此以為大柄决此以為大寶也故聞元<lb/>
首股肱之歌則知虞道昌矣聞五子洛汭之歌則知夏<lb/>
政荒矣言者無罪聞者作戒言者莫不兩盡其心焉洎<lb/>
周衰秦興採詩之官廢上不以詩補察時政下不以歌<lb/>
<pb n="KR3j0185_WYG_079-64b"/>
洩道人情乃至於諂諛之風動救失之道缺于時六義<lb/>
始刓矣國風變為騷辭五言始於蘇李蘇李騷人所不<lb/>
遇者各繫其志發而為之故河梁之句止於傷别澤畔<lb/>
之吟歸于怨思彷徨抑鬱不暇及他耳然去古未遠梗<lb/>
槩尚存故興離别則引兩鳬一雁為諷君子小人則引<lb/>
上草下鳥為比雖義類不同猶得風人之什二三焉于<lb/>
時六義始缺矣晉宋以還得者葢寡以康樂之奥博多<lb/>
溺於山水以淵明之高古偏放於田園江鮑之徒又狹<lb/>
<pb n="KR3j0185_WYG_079-65a"/>
於此如梁鴻五噫之例者百無一二焉于時六義寖微<lb/>
矣陵夷矣至於陳梁之間事不過嘲風雪弄花草而已<lb/>
噫風雪草花之物三百篇中豈舎乎哉顧所用如何耳<lb/>
設如北風其凉假風以刺威虐也雨雪霏霏借雪以愍<lb/>
征役也棠棣之華感華以諷兄弟也采采芣苢取美草<lb/>
以樂友于也皆發興於此而義歸於彼反是者可乎哉<lb/>
然則餘霞散成綺澄江浄如練離花初萎露别葉乍辭<lb/>
風之句嚴矣吾不知其所諷焉故所謂嘲風詠月弄花<lb/>
<pb n="KR3j0185_WYG_079-65b"/>
草而已于時六義盡去矣唐興二百年其間詩人不可<lb/>
勝數所舉者陳子昂有感遇詩二十首阮籍有感興詩<lb/>
八十首又詩之豪世稱李杜尚矣其人不逮矣索其風<lb/>
雅比興十無一焉杜詩最多可傳者千餘首至於貫穿<lb/>
古今靦縷律格盡善杜又過於李然撮其新安石壕潼<lb/>
關吏花門子朱門酒肉臭路有凍死骨之句亦不過三<lb/>
四十首杜尚如此况其不逮杜者乎予嘗痛詩道崩壞<lb/>
如此忽已發憤或食輟哺夜輟寢不量力欲扶起之嗟<lb/>
<pb n="KR3j0185_WYG_079-66a"/>
乎事有太繆者又不可一二而言然亦不能不粗陳於<lb/>
篇故畧叙其詩源流廢興如此<lb/>
沈存中謂唱和聯句之起其源遠矣自舜作歌臯陶颺<lb/>
言賡載及栢梁聯句顏延年謝𤣥暉有和伏武昌登孫<lb/>
權故城等篇梁何遜集中多聯句至唐文士唱和固多<lb/>
元稹作春深何處好二十篇並用家花車斜四字為韻<lb/>
白居易劉禹錫和之亦同此四字韻令狐楚作謂詩多<lb/>
次韻起於此或聯句或兩句四句亦有對一句出一句<lb/>
<pb n="KR3j0185_WYG_079-66b"/>
者謂轆轤體焉詩律之興其來久矣自建康以後訖於<lb/>
江右格律屢變至沈約庾信以韻音相婉附属對精密<lb/>
及沈佺期宋之問又加靡麗曲忌聲病約句凖篇如錦<lb/>
綉成文學者宗之號為沈宋體語曰蘇李居前沈宋比<lb/>
肩唐李肇云元和以後文則學竒澁于樊宗師學放曠<lb/>
於張籍詩則學矯激於孟郊學淺切於白居易學滛靡<lb/>
於元稹名為元和體也<lb/>
李長吉歌詩有天若有情天亦老之句人以為竒絶石<lb/>
<pb n="KR3j0185_WYG_079-67a"/>
曼卿嘗對以月如無恨月常圓人以為勍敵<lb/>
寇萊公在中書與同列戲云水底月為天上月未有以<lb/>
對會楊大年適來因語其對大年應聲曰眼中人是面<lb/>
前人一坐皆稱為的對<lb/>
<pb n="KR3j0185_WYG_079-68a"/>
　　詩談<hi>徐泰</hi>
青田劉伯温鈞天廣樂聲容不凡開國宗工不在兹乎<lb/>
獨元季之作詞多感慨<lb/>
姑蘇高啓岱峯雄秀瀚海渾涵海内詩宗豈惟吳下楊<lb/>
基天機雲錦自然美麗獨時出纎巧不及髙之沖雅潯<lb/>
陽張羽吳興徐賁亞矣四傑叙稱以其才乎<lb/>
姑蘇張仲簡翠釡駝峯瑶觴法醖時可對壘者杜彦正<lb/>
金德儒乎國初之詩莫盛吳下但未盡脱元格至王行<lb/>
<pb n="KR3j0185_WYG_079-68b"/>
王汝玉輩漸入清雅然不及髙楊耳<lb/>
古田張以寧高雅俊逸超絶畦畛翠屏千仞可望不可<lb/>
躋<lb/>
廬陵張昱雄俊去元未遠照乗之珠見者目眩<lb/>
句容孫炎詞氣豪邁類其為人渥洼神駒一蹴千里金<lb/>
谿危素入我國朝老矣葢元季之虎也臨江梁寅旴江<lb/>
黃肅俱一時老將嗣後有徐霖<lb/>
金華胡翰雄壯蘇伯衡豐腴太牢之味與藜藿自别宋<lb/>
<pb n="KR3j0185_WYG_079-69a"/>
景濂王子充詩亦純雅以文名<lb/>
吉安劉崧工詩自奔竄岩谷中來冬嶺之松老而愈秀<lb/>
時同省劉姓者數人如彦昺丞直輩雄俊相似<lb/>
長沙劉三吾詩不多見天閑老驥骨相自别<lb/>
臨川甘瑾工於律矛㦸森然望之可畏臨川揭孟同上<lb/>
饒張孟循金陵夏允中德興程邦民格調相似<lb/>
新安詹同赤色精金與鍮鉐自别東山趙汸根于筆削<lb/>
尤稱雅則<lb/>
<pb n="KR3j0185_WYG_079-69b"/>
山陰錢宰霜曉鯨音自然洪亮後馬貫王誼王懌毛鉉<lb/>
張燦嗣後高廩俱清健<lb/>
山陰唐肅謝肅驊騮驌驦並馳藝苑唐有子之淳克繼<lb/>
其躅<lb/>
會稽劉渙渙子績績子師邵金章紫綬祖孫相傳三世<lb/>
名家<lb/>
嘉禾鮑恂大雅君子貝瓊豪邁之士陳秀民陳緝周致<lb/>
堯貝翺俱吾鄉先哲不及二子亦稱名家<lb/>
<pb n="KR3j0185_WYG_079-70a"/>
吳興王蒙詩畫兩絶不沗文敏外孫沈夢麟亦清雅<lb/>
錫山張籌剛勁之氣未能全融而金石鏘然足洗俗樂<lb/>
之耳時周子羽錢子正子義浦長源嗣是王逹善王孟<lb/>
端楊叔璣秦廷韶秦景美近則邵國賢浦文玉籌時武<lb/>
進謝應芳江陰王逢孫大雅俱名家大雅後卞榮亦秀逸<lb/>
維揚汪廣洋瑤臺月明鳳笙獨奏京口滕毅巢縣郭奎<lb/>
全椒樂韶俱清雅後京口楊一清海陵儲巏<lb/>
雲間袁凱師法少陵格調高雅奚止白燕九峯三泖之<lb/>
<pb n="KR3j0185_WYG_079-70b"/>
秀二陸卓矣嘘其燼者其海叟乎時吳子愚陳文東俱<lb/>
雅健惟顧謹中醇雅後則夏正夫曹泰惟張弼清俊弼<lb/>
明珠數顆舉世寶之<lb/>
嶺南孫仲衍王彦舉黃庸之趙伯貞李仲修時稱五傑<lb/>
惟仲衍清圓流麗明珠走盤不能自定彦舉雄俊豐麗<lb/>
殆敵手也德慶李文彬亦時勍敵後瓊山丘濬詞雖豐<lb/>
腴警秀則少矣<lb/>
濟南張紳時有吳漳不知何許人各僅得其一二詞格<lb/>
<pb n="KR3j0185_WYG_079-71a"/>
清健管見一斑知其為豹矣<lb/>
閩南林鴻師法盛唐善臨晉帖殆逼真矣惜惟得其貌<lb/>
耳時若危德華名亞子羽格調秀俊唐泰高棅周𤣥王<lb/>
恭俱清雅又任道不知何許人亦秀俊<lb/>
海昌胡虚豪邁一鶚横秋百鳥戢翼<lb/>
錢唐錢惟善鍾湖山之秀而發于詩故多秀句瞿宗吉<lb/>
組織工麗其温飛卿之流乎但新聲與雅樂恐難並奏<lb/>
也後王希範清雅惜氣不足耳嗣是吳吉甫醇雅姚綬<lb/>
<pb n="KR3j0185_WYG_079-71b"/>
亦清逸<lb/>
黃巖許廷慎天台雁蕩雄據東南小杜之稱豈容多讓<lb/>
寧海方希直文章大家詩亦豪壯非所長也若黃巖方<lb/>
行寧海許繼皆鐡中錚錚者前天台王澤天厨之珍自<lb/>
然適口後謝鐸剛毅英華焉用藻<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>
吉水解縉獨駕青鸞翺翔八極使謫仙遇之當懸榻以<lb/>
待金川練子寧玉屑無多為世所寶<lb/>
廬陵楊士竒格律清純實開西涯之𣲖文則弱矣<lb/>
<pb n="KR3j0185_WYG_079-72a"/>
閩南王偁凌駕漢唐見推解子東南天柱焉用洪逹<lb/>
吉安曽棨天馬行空不可控御同郡作者莫之與敵<lb/>
四明張楷和唐音所謂服堯之服斯堯已矣惜其自作<lb/>
殊不快意餘姚楊時秀亦和唐音煞有風致國初有桂<lb/>
彦良清雅後張琦高古<lb/>
臨川聶大年俊逸九轉丹成毛骨盡蜕<lb/>
姑蘇劉溥及劉欽謨沈愚張淮嘉禾周鼎及李孟昭姚<lb/>
綸陳昌陳顥李孟璿季衡吳興丘吉及唐庠唐廣張子<lb/>
<pb n="KR3j0185_WYG_079-72b"/>
静海昌蘇平蘇正皆一時名家也吳下詩自正統天順<lb/>
以來調極清和獨劉草窓之豪邁周桐村之雅健丘大<lb/>
祐之雄俊思致深遠視諸家為優桐村後吕㦂雅有思<lb/>
致我朝作者莫盛東南姑蘇為最雲間晉陵嘉湖其次<lb/>
雖曰地靈亦氣運使然乎<lb/>
海鹽張靖之寧高雅清俊得唐調番陽童軒清雅漷縣<lb/>
岳正雄俊皆出其下<lb/>
姑蘇沈周出入宋元成一機軸孫登獨嘯和者稀矣吳<lb/>
<pb n="KR3j0185_WYG_079-73a"/>
寛穠郁史鑑清淳<lb/>
長沙李東陽大韶一奏俗樂俱廢中興宗匠邈焉寡儔<lb/>
獨擬古樂府乃楊鐵崖之史斷此體出而古樂府之意<lb/>
微矣<lb/>
太倉張泰孫吳之兵奇正疊出人莫攖其鋒陸鈛九霄<lb/>
之禽翩然高舉莫測其意向<lb/>
海南陳獻章根據理學格調高古當别具一目觀之江<lb/>
浦莊㫤同調海南江北䨇峯竝秀<lb/>
<pb n="KR3j0185_WYG_079-73b"/>
莆田林俊雄健之詞困而不撓剛大之氣至老不衰闗<lb/>
中李夢陽崧高之秀上薄青㝠龍門之𣲖一瀉千里獨<lb/>
其論黃陳不香色而時不免自犯其言<lb/>
信陽何景明上追漢魏下薄初唐大匠揮斤羣工斂手<lb/>
惜其立論甚高亦未能超出蹊徑時惟姑蘇徐禎卿嫓<lb/>
美若王廷相許宗魯石珤之古邊貢鄭善夫孟洋之醇<lb/>
孫一元之逸林釴之竒王寵之充蔚皆一時之選獨惜<lb/>
鄭師杜宛然一生愁也殊乏懽悰耳若辥蕙馬驥楊慎<lb/>
<pb n="KR3j0185_WYG_079-74a"/>
之俊麗晉康樂唐四傑殆不是過云我朝詩莫盛國初<lb/>
莫衰宣正閲至𢎞治西涯倡之空同大復繼之自是作<lb/>
者森起雖格調不同於今為烈<lb/>
<pb n="KR3j0185_WYG_079-75a"/>
　　詩論<hi>釋普聞</hi>
老杜之詩備於衆體是為詩史近世所論東坡長於古<lb/>
韻豪逸大度魯直長於律詩老健超邁荆公長於絶句<lb/>
閒暇清癯其各一家也然則荆公之詩覃深精思是亦<lb/>
今時之所尚也魯直曰荆公末年小詩雅麗精絶脱去<lb/>
流俗不可以常理待之也荆公送和甫寄女子詩云荒<lb/>
烟凉雨助人悲淚染衣襟不自知除却春風沙際綠一<lb/>
如送汝過江時拂去豪逸之氣屏蕩老健之節其意韻<lb/>
<pb n="KR3j0185_WYG_079-75b"/>
幽遠清癯雅麗為得也<lb/>
論曰詩家云鍊字莫如鍊句鍊句莫若得格格高本乎<lb/>
琢句句高則格勝矣天下之詩莫出乎二句一曰意句<lb/>
二曰境句境句易琢意句難製境句人皆得之獨意句<lb/>
不得其妙者盖不知其旨也所以魯直荆公之詩出乎<lb/>
流輩者以其得意句之妙也何則盖意從境中宣出所<lb/>
以此詩作荆公集中之眼者妙在斯耳魯直寄黄從善<lb/>
詩云我居北海君南海寄鴈傳書謝不能桃李春風一<lb/>
<pb n="KR3j0185_WYG_079-76a"/>
杯酒江湖夜雨十年燈云云初二句為小破題第三第<lb/>
四為頷聯大凡頷聯皆宜意對春風桃李但一杯而已<lb/>
想像無聊窶空為甚飄蓬寒雨十年燈之下未見青雲<lb/>
得路之便其覊孤未遇之嘆具見矣其意句亦就境中<lb/>
宣出桃李春風江湖夜雨皆境也昧者不知直謂境句<lb/>
謬矣陳去非詩云一官不辨作生涯㡬見秋風捲岸沙<lb/>
境也着㡬見二字便成意句予亦嘗法之送求僧行者<lb/>
云山林夜雨厭孤寂春風㡬畨沙草碧衣盂無計若為<lb/>
<pb n="KR3j0185_WYG_079-76b"/>
傳負舂空墜腰間石云云已上皆古人未曽言之雖然<lb/>
其來亦有所自也陳無已詩云枯松倒影半溪寒數個<lb/>
沙鷗似水安<hi>境中帶意</hi>曽買江南千本畫歸來一筆不<lb/>
中看<hi>意</hi>石屋詩云八峯春到了雙澗雨晴初<hi>境</hi>小室鈎<lb/>
簾坐<hi>境中帶意</hi>人間無畫圖<hi>意</hi>禁臠謂奪胎法者石屋<lb/>
之詩見之然其境句不勝耳又詩亡名千金郤買吳州<lb/>
畫今向吳州畫裏行<hi>意</hi>小雨半收蒲葉冷漁人歸去釣<lb/>
船横<hi>境</hi>此亦前橫之自出也予亦效顰曰水濶天長鴈<lb/>
<pb n="KR3j0185_WYG_079-77a"/>
影孤眠沙鷗鷺倚黃蘆半收小雨西風冷<hi>境</hi>藜杖相將<lb/>
入畫圖<hi>意</hi>又曰十里沙堤水滿湖着霜蘆冷未全枯曉<lb/>
來細雨藏鷗鷺何處人間有畫圖大凡但識境意明白<lb/>
覷見古人千載之妙其猶視諸掌<lb/>
<pb n="KR3j0185_WYG_079-78a"/>
　　詩病五事<hi>蘇轍</hi>
李白詩類其為人駿發豪放華而不實好事喜名不知<lb/>
義理之所在也語用兵則先登陷陣不以為難語遊俠<lb/>
則白晝殺人不以為非此豈其誠能也哉白始以詩酒<lb/>
奉事明皇遇讒而去所至不改其舊永王將竊據江淮<lb/>
白起而從之不疑遂以放死今觀其詩固然唐詩人李<lb/>
杜稱首今其詩皆在杜甫有好義之心白所不及也漢<lb/>
高祖歸豐沛作歌曰大風起兮雲飛揚威加海内兮歸<lb/>
<pb n="KR3j0185_WYG_079-78b"/>
故鄉安得猛士兮守四方高帝豈以文字高世者哉帝<lb/>
王之度固然發於其中而不自知也白詩反之曰但歌<lb/>
大風雲飛揚安用猛士守四方其不識理如此老杜贈<lb/>
白詩有細論文之句謂此類也哉<lb/>
大雅綿九章初誦太王遷豳建都邑營宫室而已至其<lb/>
八章乃曰肆不殄厥愠亦不隕厥問始及昆夷之怨尚<lb/>
可也至其九章乃曰虞芮質厥成文王蹶厥生予曰有<lb/>
疏附予曰有先後予曰有奔走予曰有禦侮事不接文<lb/>
<pb n="KR3j0185_WYG_079-79a"/>
不屬如連山斷嶺雖相去絶遠而氣象聯絡觀者知其<lb/>
脉理之為一也葢附離不以鑿柄此最為文之高致耳<lb/>
老杜陷賊時有詩曰少陵野老吞聲哭春日潛行曲江<lb/>
曲江頭宫殿鎻千門細柳新蒲為誰綠憶昔霓旌下南<lb/>
苑苑中萬物生顔色昭陽殿裏第一人同輦隨君侍君<lb/>
側輦前才人帶弓箭白馬嚼齧黃金勒翻身向天仰射<lb/>
雲一箭正墜雙飛翼明眸皓齒今何在血汗游䰟歸不<lb/>
得清渭東流劒閣深去住彼此無消息人生有情淚霑<lb/>
<pb n="KR3j0185_WYG_079-79b"/>
臆江水江花豈終極黃昏征騎塵滿城欲往城南忘城<lb/>
北予愛其詞氣如百金戰馬注坡驀澗如履平地得詩<lb/>
人之遺法如白樂天詩詞甚工然拙於紀事寸歩不遺<lb/>
猶恐失之此所以望老杜之藩垣而不及也<lb/>
詩人詠歌文武征伐之事其於克密曰無矢我陵我陵<lb/>
我阿無飲我泉我泉我池其於克崇曰崇墉言言臨衝<lb/>
閑閑執訊連連攸馘安安是類是禡是致是附四方以<lb/>
無侮其於克商曰維師尚父時惟鷹揚涼彼武王肆伐<lb/>
<pb n="KR3j0185_WYG_079-80a"/>
大商會朝清明其形容征伐之盛極於此矣韓退之作<lb/>
元和聖德詩言劉闢之死曰宛宛弱子赤立傴僂牽頭<lb/>
曵足先斷腰膂次及其徒體骸撑柱末乃取闢駭汗如<lb/>
瀉揮刀紛紜爭切膾脯此李斯頌秦所不忍言而退之<lb/>
自謂無愧於雅頌何其陋也<lb/>
唐人工於為詩而陋於聞道孟郊嘗有詩曰食薺腸亦<lb/>
苦強歌聲無歡出門如有礙誰謂天地寛郊耿介之士<lb/>
雖天地之大無以安其身起居飲食有戚戚之憂是以<lb/>
<pb n="KR3j0185_WYG_079-80b"/>
卒窮以死而李翺稱之以為郊詩高處在古無上平處<lb/>
猶下顧沈謝至韓退之亦談不容口甚矣唐人之不聞<lb/>
道也孔子稱顔子在陋巷人不堪其憂囘也不改其樂<lb/>
囘雖窮困早卒而非其處身之非可以言命與孟郊異<lb/>
矣<lb/>
聖人之御天下非無大邦也使大邦畏其力小邦懷其<lb/>
德而已非無巨室也不得罪於巨室巨室之所慕一國<lb/>
慕之矣魯昭公未能得其民而欲逐季氏則至於失國<lb/>
<pb n="KR3j0185_WYG_079-81a"/>
漢景帝患諸侯之強制之不以道削奪吳楚以致七國<lb/>
之變竭天下之力僅能勝之由此觀之大邦巨室非為<lb/>
國之患患無以安之耳祖宗承五代之亂法制明具州<lb/>
郡無藩鎮之強公卿無世官之弊古者大邦巨室之害<lb/>
不見於今矣惟州縣之間隨其大小皆有富民此理勢<lb/>
之所必至所謂物之不齊物之情也然州縣賴之以為<lb/>
強國家恃之以為固非所當憂亦非所當去也能使富<lb/>
民安其富而不橫貧民安其貧而不匱貧富相恃以為<lb/>
<pb n="KR3j0185_WYG_079-81b"/>
長久而天下定矣王介甫小丈夫也不忍貧民而深疾<lb/>
富民志欲破富民以惠貧民不知其不可也方其未得<lb/>
志也為兼并之詩其詩曰三代子百姓公私無異財人<lb/>
主擅操柄如天持斗魁賦予皆自我兼并乃姦回姦回<lb/>
法有誅勢亦無自來後世始倒持黔首遂難裁秦王不<lb/>
知此更築懷清臺禮義日以媮聖經久埋埃法尚有存<lb/>
者欲言時所咍俗吏不知方掊克乃為才俗儒不知變<lb/>
兼并可無摧利孔至百出小人私闔開有司與之爭民<lb/>
<pb n="KR3j0185_WYG_079-82a"/>
愈可憐哉及其得志專以此為事設青苗法以奪富民<lb/>
之利民無貧富兩税之外皆出重息十二吏緣為姦至<lb/>
倍息公私皆病矣吕惠卿繼之作手實之法私家一毫<lb/>
以上皆藉於官民知其有過取之心至於賣田殺牛以<lb/>
避其禍朝廷覺其不可中止不得僅乃免於亂然其徒<lb/>
世守其學刻下媚上謂之享上有一不享上皆廢不用<lb/>
至於今日民遂大病源其禍出於此詩葢昔之詩病未<lb/>
有若此酷者也<lb/>
<pb n="KR3j0185_WYG_079-83a"/>
　　杜詩箋<hi>黃庭堅</hi>
更須慎其儀<lb/>
　陶侃傳諸參佐當正其衣冠攝其威儀何有亂頭養<lb/>
　望自謂曠達邪<lb/>
曾冰延樂方<lb/>
　傅毅舞賦云朱脣紆清揚抗音高歌為樂方<lb/>
得兼梁父吟<lb/>
　諸葛武侯梁父吟歩出齊東門<lb/>
<pb n="KR3j0185_WYG_079-83b"/>
縱有健婦把鋤犁<lb/>
　古樂府健婦持門户勝一大丈夫<lb/>
新鬼煩寃舊鬼哭<lb/>
　夏父弗忌曰吾見新鬼大故鬼小<lb/>
禾頭生耳黍穗黒<lb/>
　齊民要術秋雨甲子禾頭生耳<lb/>
春光澹沲度千門<lb/>
　富嘉謨明冰為春冰澹沲度千門明冰時出御至尊<lb/>
<pb n="KR3j0185_WYG_079-84a"/>
始出枝撑幽<lb/>
　慈恩塔下數級皆枝撑洞黑出上級乃明<lb/>
業白出石壁<lb/>
　寶積經若純黑業得純黑報純白業得純白報<lb/>
一箭正墜雙飛翼<lb/>
　箭一作笑葢用賈大夫射雉事<lb/>
已令請急會通籍<lb/>
　晉令急假者五日一急一歲以六十日為限書記所<lb/>
<pb n="KR3j0185_WYG_079-84b"/>
　稱急取急請急皆謂假也車武子早急出詣子敬盡<lb/>
　急而還是也<lb/>
㡬日休練卒<lb/>
　新安吏時練卒收舊京<lb/>
彭衙行<lb/>
　馮翊郡縣西北有彭衙城秦晉戰地<lb/>
張公一生江海客<lb/>
　張相鎬<lb/>
<pb n="KR3j0185_WYG_079-85a"/>
合昏尚知時<lb/>
　合昏木名朝舒夕斂<lb/>
山鬼獨一脚<lb/>
　山魈出江州獨足鬼<lb/>
射人先射馬<lb/>
　樂伯左射馬而右射人角不能進<lb/>
是身如浮雲<lb/>
　維摩經是身如浮雲須臾變滅<lb/>
<pb n="KR3j0185_WYG_079-85b"/>
向子識損益<lb/>
　向子平讀易至損益歎曰吾已知富不如貧貴不如<lb/>
　賤也<lb/>
徒旅慘不悦<lb/>
　一本云徒懷松柏悦<lb/>
熊羆咆我東虎豹號我西<lb/>
　招隱云熊羆咆兮虎豹號<lb/>
歲拾橡栗隨狙公<lb/>
<pb n="KR3j0185_WYG_079-86a"/>
　後漢李栒居新安關下拾橡栗以自資<lb/>
我生託子以為命<lb/>
　嵩記牛山多杏自中國䘮亂百姓資此為命<lb/>
黃精無苗山雪盛<lb/>
　精一作獨黃獨狀如芋子肉白皮黃苗蔓延生葉似<lb/>
　蘿摩梁漢人蒸食之江東謂之土芋<lb/>
石笋行<lb/>
　華陽國志蜀王妃物故哀念之遣五丁之武都擔土<lb/>
<pb n="KR3j0185_WYG_079-86b"/>
　為妃作冡盖地數畆高九尺盖石俗名為石笋<lb/>
不唾青城地<lb/>
　古樂府去婦情更重千里不唾井<lb/>
為君酤酒滿眼酤與奴白飯馬青芻<lb/>
　傅𤣥盤中詩羊肉千斤酒百斛令君馬肥麥與粟<lb/>
眼中之人吾老矣<lb/>
　魏文帝詩回頭四向望眼中無故人陸雲詩感念桑<lb/>
　梓城髣髴眼中人<lb/>
<pb n="KR3j0185_WYG_079-87a"/>
牽牛織女<lb/>
　齊諧記桂陽成武丁有仙道忽謂弟曰七月七日織<lb/>
　女當渡河吾向已被召弟曰何事織女渡河曰暫詣<lb/>
　牽牛<lb/>
牛馬毛寒縮如蝟<lb/>
　元封中雪大寒牛馬皆踡縮如蝟<lb/>
書貴瘦硬方通神<lb/>
　二碑漢𨽻極瘦硬<lb/>
<pb n="KR3j0185_WYG_079-87b"/>
仙李盤根大<lb/>
　唐太宗探得李詩云盤根植瀛渚交榦倚天舒<lb/>
風箏吹玉柱<lb/>
　栁惲七夕詩秋風吹玉柱<lb/>
露井凍銀床<lb/>
　銀床古樂府淮南王篇<lb/>
五夜漏聲催曉箭<lb/>
　晝漏盡夜漏起省中黃門持五夜甲夜乙夜丙夜丁<lb/>
<pb n="KR3j0185_WYG_079-88a"/>
　夜戊夜出漢舊儀<lb/>
封題鳥獸形<lb/>
　宋王徽伏苓贊中狀雞鳬具容龜蔡<lb/>
初月<lb/>
　王原叔説此詩為肅宗作<lb/>
舉家聞若駭<lb/>
　當作咳禺屬惟猿㺅喜怒飲食常作咳<lb/>
錦官城外栢森森<lb/>
<pb n="KR3j0185_WYG_079-88b"/>
　成都道西城故錦官也故命曰錦官城<lb/>
籠竹和烟露滴稍<lb/>
　籠音夢籠竹蜀人名大竹云<lb/>
野艇恰受兩三人<lb/>
　改作航殊無理此特吳體不必盡律白公同韓侍郎<lb/>
　游鄭家池詩云野艇容三人正用此語<lb/>
漰口紅如練<lb/>
　蒲懵反在彭州<lb/>
<pb n="KR3j0185_WYG_079-89a"/>
蠶崖雪似銀<lb/>
　蠶崖在茂州帶雪山<lb/>
更歴少城闉<lb/>
　少城今城都治府張儀所築<lb/>
軍吏回官燭<lb/>
　巴祇為揚州刺史與客坐暗中不然官燭<lb/>
盤渦鷺浴底心性<lb/>
　郭璞江賦盤渦谷轉<lb/>
<pb n="KR3j0185_WYG_079-89b"/>
久游巴子國<lb/>
　左氏桓九年巴子請與鄧為好巴姬姓國在巴郡江<lb/>
　州縣<lb/>
南遊北户開<lb/>
　林邑日南諸國皆開北户向日<lb/>
相失萬重雲<lb/>
　梁簡文朱櫻詩花茂蝶爭飛枝濃鳥相失<lb/>
闘雞<lb/>
<pb n="KR3j0185_WYG_079-90a"/>
　觀風樓南起闘雞殿<lb/>
胡雛負恩澤<lb/>
　王衍見石勒曰胡雛有竒志恐為天下患<lb/>
人間有賜金<lb/>
　漢書高后紀遺詔賜諸侯王各千金<lb/>
畫省金爐違伏枕<lb/>
　尚書郎入直女侍史執香爐燒薰䕶衣服漢官儀<lb/>
織女機絲虚月夜<lb/>
<pb n="KR3j0185_WYG_079-90b"/>
　池中有戈船各四百艘四角各垂旛旄旌葆又作二<lb/>
　石東西相對以象牽牛織女<lb/>
賜被隔南宫<lb/>
　給青縑白綾被或錦被<lb/>
艸閣柴扉星散居<lb/>
　寒園星散居庾信<lb/>
陶冶性靈存底物<lb/>
　顔之推論文章陶冶性靈從容諷諫亦樂事也<lb/>
<pb n="KR3j0185_WYG_079-91a"/>
側生野岸及江蒲<lb/>
　生本是產人字也誤轉為生<lb/>
竹葉於人既無分<lb/>
　張華輕薄篇曰蒼蒼竹葉清宜成九醖酒<lb/>
家家養烏鬼<lb/>
　峽中養雅雛帶以銅錫環獻之神祠中人謂之烏鬼<lb/>
　<lb/>
　<lb/>
<pb n="KR3j0185_WYG_079-91b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷七十九下<lb/>
</p>
<p>
</p>
  </div>
</body>
</text>
</TEI>
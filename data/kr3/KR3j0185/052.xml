<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>説郛卷五十二上</head>
    <p>
<pb n="KR3j0185_WYG_052-1a"/>
欽定四庫全書<lb/>
　説郛卷五十二上　　　　元　陶宗儀　撰<lb/>
　　明皇十七事序<lb/>
太和八年秋八月乙酉上於紫宸殿聽政宰臣涯以下<lb/>
奉職事上顧謂宰臣曰故内臣高力士終始事迹試為<lb/>
言之臣涯謹奏云上元中史臣栁芳得罪竄黔中時力<lb/>
士亦從事巫州因與周旋力士以芳嘗司史為芳言先<lb/>
時禁中事皆芳所不能知而芳亦有質疑者芳黙識之<lb/>
<pb n="KR3j0185_WYG_052-1b"/>
及還編次其口語號曰問高力士説上曰令訪史氏取<lb/>
其事書之臣涯等既奉詔乃詣芳孫度支員外璟詢事<lb/>
璟曰某祖芳前從力士問覼縷未竟復著唐厯採摭義<lb/>
類尤相近者以傳之其餘或秘不敢宣或怪竒非編録<lb/>
所宜及者不以傳今按求其書亡失臣德裕亡父先臣<lb/>
與芳子吏部郎冕貞元初俱為尚書郎後謫官俱東出<lb/>
道相與語遂及高力士説且曰彼皆目覩非出傳聞信<lb/>
而有徴可為實録先臣每為臣言之臣伏念所憶授凡<lb/>
<pb n="KR3j0185_WYG_052-2a"/>
有十七事嵗祀久更遺稿不傳臣德裕非黄瓊之練習<lb/>
愧史遷之該博唯次舊聞懼失其傳不足以備大君之<lb/>
問謹録如左以補史官之缺云<lb/>
<pb n="KR3j0185_WYG_052-3a"/>
　　明皇十七事<hi>李德裕</hi>
𤣥宗之在東宫為太平公主所忌朝夕伺察纎微聞於<lb/>
上而宫闈左右亦濳執兩端以附太平之勢時元獻皇<lb/>
后得幸方娠𤣥宗懼太平之忌欲令服藥除之而無可<lb/>
語者張説以侍讀得進太子宫中𤣥宗從容謀及説説<lb/>
贊其事他日説又有事入侍因懷去胎藥三劑以獻𤣥<lb/>
宗得其藥喜盡出左右<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>搆火殿中煑未及熟怠而假<lb/>
寢影響之際有神人長丈餘身披金甲操戈繞藥三匝<lb/>
<pb n="KR3j0185_WYG_052-3b"/>
藥盡覆而無遺焉𤣥宗起視異之復增火又投一劑煑<lb/>
於鼎中因就榻瞬目以候之而神復見覆藥如初凡三<lb/>
煑皆覆乃止明日説又至因告其詳説降階拜賀曰天<lb/>
所命也不可去之厥後元獻皇后思食酸𤣥宗以告説<lb/>
説因進經輒袖木𤓰以獻故開元中恩澤莫能及肅宗<lb/>
之與説子均垍若親戚兄弟云芳本張説所引説嘗自<lb/>
陳述與力士詞協也<lb/>
𤣥宗初即位禮貎大臣賓禮故老注意於姚崇宋璟引<lb/>
<pb n="KR3j0185_WYG_052-4a"/>
見便殿皆為之興起去輒臨軒以送其他宰臣優寵莫<lb/>
及至李林甫以宗室近屬上所㧞用思意甚厚而禮遇<lb/>
漸輕姚崇為相嘗於上前請序進郎吏上顧視殿宇不<lb/>
答崇再三言之冀上少酬而卒不對崇益恐趨出高力<lb/>
士奏曰陛下初承鴻業即當靣言可否而崇言之陛下<lb/>
不視臣恐宰臣必大懼上曰朕既任崇為相政事之大<lb/>
者當日奏朕與共决之如郎署吏秩甚卑獨不能决而<lb/>
重煩吾耶崇至中書方悸不自安㑹力士宣事因為言<lb/>
<pb n="KR3j0185_WYG_052-4b"/>
上意崇且解且喜朝廷聞者皆以上有人君大度得任<lb/>
相之道焉<lb/>
魏知古起家諸吏為姚崇引用及同升也崇頗輕之無<lb/>
何請知古攝吏部尚書宋璟門下過官知古心啣之思<lb/>
有以中之者時崇二子分曹洛邑㑹知古至恃其家君<lb/>
頗招致請託知古歸悉以聞上他日上召崇從容謂曰<lb/>
卿子才乎皆何官也崇揣知上意因奏曰臣有三子兩<lb/>
人皆分司東郡矣其為人欲而寡愼是必以事干知古<lb/>
<pb n="KR3j0185_WYG_052-5a"/>
然臣未及問之耳上始以丞相子重言之欲微動崇而<lb/>
意崇私其子或為之隱及聞崇所奏大喜且曰卿安從<lb/>
知之崇曰知古微時是臣之尉薦以至榮達臣之子愚<lb/>
謂知古見德必容其非故必干之上於是明崇不私其<lb/>
子之過而薄知古之負崇也上欲斥之崇為之請曰臣<lb/>
有子無狀撓陛下法陛下原之臣幸大矣而由臣逐知<lb/>
古海内臣庶必以陛下為私臣矣非所以補元化也上<lb/>
久乃許之翌日以知古為工部尚書罷知政事<lb/>
<pb n="KR3j0185_WYG_052-5b"/>
源乾曜以奏事稱㫖上悦之於是驟拔用歴户部侍郎<lb/>
京兆尹以至宰相異日上獨與力士語曰爾知吾抜用<lb/>
乾曜之速乎力士曰不知也上曰吾以其容貎言語類<lb/>
蕭至忠故用之力士曰至忠不嘗負陛下乎陛下何念<lb/>
之深也上曰至忠晚乃謬悞耳其初立朝得不為賢相<lb/>
乎上之愛才宥過聞者無不歎<lb/>
蕭嵩為相引韓休為同列及休相稍與不協嵩因乞骸<lb/>
骨上慰嵩曰朕未厭卿卿何庸去嵩俯伏曰臣待罪相<lb/>
<pb n="KR3j0185_WYG_052-6a"/>
府爵位已極陛下未厭臣臣得以乞身如陛下厭臣臣<lb/>
首領之不保又安得自遂因隕涕上為之改容曰卿言<lb/>
切矣朕思之未決卿苐歸至夕當有處無使至旦宜如<lb/>
常朝謁也及日暮命力士詔嵩曰朕惜卿欲固留卿而<lb/>
君臣始終貴全大義亦國家美事也今除卿右丞相是<lb/>
日荆州始進甘子上以素羅包二枚以賜之<lb/>
𤣥宗好神仙徃徃詔郡國徵竒士有張果者則天時聞<lb/>
其名不能致上亟召之乃與使偕至其所為變怪不測<lb/>
<pb n="KR3j0185_WYG_052-6b"/>
又有邢和璞者善算星術視人投算而能究知善惡夭<lb/>
壽上使算果懵然莫知其甲子又有師夜光者善視鬼<lb/>
後召果與坐密令夜光視之夜光進曰果今安在願得<lb/>
見之而果坐於上前久矣夜光終莫能見上謂力士曰<lb/>
吾聞竒士至人外物不能敗其中試飲以蓳汁不死者<lb/>
乃竒士也㑹天寒甚乃使以汁進果果遂飲盡二巵醇<lb/>
然如醉者顧曰非佳酒也乃寢頃之取鏡視其齒已盡<lb/>
焦且黧矣命左右取銕如意以擊齒盡墮而藏之於袋<lb/>
<pb n="KR3j0185_WYG_052-7a"/>
乃懷中出神藥色微紅傅於墮齒中復寢久之視鏡齒<lb/>
皆生矣而粲然潔白上乃信其不誣矣<lb/>
𤣥宗嘗幸東都天大旱且暑時聖善寺有天竺乾僧無畏<lb/>
號三藏善召龍致雨之術上遣力士疾召無畏奏旱數<lb/>
當耳召龍興雲烈風迅雷適足以暴物不可為也上強<lb/>
之又曰苦暑人病矣雖暴風疾雷亦足快意無畏不得<lb/>
已乃奉詔有司為陳請雨具而幡幢像設甚備無畏笑<lb/>
曰斯不足致雨悉令徹之獨盛一鉢水以刀攪旋之胡<lb/>
<pb n="KR3j0185_WYG_052-7b"/>
言數百呪水須臾有若龍狀其大類指赤色首噉水上<lb/>
俄復没於鉢中無畏復以刀攪水呪者三頃之白氣自<lb/>
鉢中興如爐烟直上數尺稍引出講堂外無畏謂力士<lb/>
曰宜去雨至矣力士極馳而去還顧見白氣疾旋自講<lb/>
堂出若一疋素練者既而昬霾大風震雷以雨力士纔<lb/>
及天津橋之南風亦隨馬而至矣衢中大樹多拔力士<lb/>
比復奏衣盡霑濕時孟温禮為河南尹目覩其事温禮<lb/>
子皥嘗言于臣亡祖先臣與力士言同後吏部員外郎<lb/>
<pb n="KR3j0185_WYG_052-8a"/>
李華撰無畏碑亦云奉詔致雨滅火返風昭昭然徧於<lb/>
耳目也今洛京天津橋有荷澤寺者即高力士去請呪<lb/>
水祈雨囘至此寺前雨大降明皇因於此地造寺而名<lb/>
荷澤焉寺今見在<lb/>
𤣥宗善八分書凡命相皆先以御筆書其名置案上㑹<lb/>
太子入侍上舉金甌覆其名以告之曰此宰相名也汝<lb/>
庸知其誰也即射中賜爾巵酒肅宗拜而稱曰非琳與<lb/>
從愿乎上曰然因舉甌以示之乃賜巵酒是時琳與從<lb/>
<pb n="KR3j0185_WYG_052-8b"/>
愿皆有宰相望𤣥宗將倚為相者數矣竟以宗族繁盛<lb/>
慮附託者衆卒不用<lb/>
肅宗在東宫為李林甫所搆幾危者數矣無何鬚髪斑<lb/>
白常早朝上見之愀然曰汝苐歸院吾當幸汝矣上至<lb/>
見宫中庭宇不灑掃而樂器久屏塵埃積其間左右使<lb/>
用無有妓女上為之動色顧謂力士曰太子居處如此<lb/>
將軍盍使我聞之乎<hi>上在禁中不名力士呼為將軍</hi>力士奏曰臣嘗欲<lb/>
上言太子不許云無動上念即詔力士下京兆尹亟選<lb/>
<pb n="KR3j0185_WYG_052-9a"/>
民間女子頎長潔白者五人將以賜太子力士趨出庭<lb/>
下復還奏曰臣他日嘗宣㫖京兆閲致女子人間囂囂<lb/>
然而朝廷好言事者得以為口實臣以為掖庭中故衣冠<lb/>
以事沒其家者宜可備選上太悦使力士召掖庭令按<lb/>
籍閲視得三人乃以賜太子而章敬皇后在選中頃者<lb/>
后侍寢魘不悟吟呼若有疾痛氣不屬者肅宗呼之不<lb/>
解竊自計曰上始賜我卒無狀不寤上安知非吾䕶視<lb/>
不謹耶遽秉燭視之良久方寤肅宗問之后手掩其左<lb/>
<pb n="KR3j0185_WYG_052-9b"/>
脇曰妾向夢中有神人長丈餘介金操劍謂妾曰吾與<lb/>
汝作子自左脇以劍抉而入腹痛殆不可忍及今未之<lb/>
已也肅宗騐之於燭下若有綖而赤者存焉遽以狀聞<lb/>
遂生代宗呉操嘗言於先臣與力士所説亦同代宗之<lb/>
誕三日上幸東宫賜之金盆以浴呉后年㓜體弱皇孫<lb/>
體未舒負媪惶惑乃以宫中同日生而體貎豐碩者以<lb/>
進上視之不樂曰此非吾兒負媪叩頭具服上昵謂曰<lb/>
非爾所知取吾兒來於是以太子之子進見上大喜置<lb/>
<pb n="KR3j0185_WYG_052-10a"/>
諸掌内視之笑曰此兒福禄過其父及上起身還宫進<lb/>
内謂力士曰此一殿有三天子樂乎哉可以勸太子飲<lb/>
酒呉秦嘗言於先臣與力士言亦同<lb/>
肅宗為太子時嘗侍膳尚食置熟爼有羊臂臑上顧使<lb/>
太子割肅宗旣割餘汚漫在刀取餅潔之上熟視不懌<lb/>
肅宗徐舉餅啖之上甚悦謂太子曰福當如此愛惜<lb/>
天寶中安禄山每來朝上特異待之每為致殊禮殿西<lb/>
偏張金鷄障其下來乃賜坐肅宗曰天子殿無人臣坐<lb/>
<pb n="KR3j0185_WYG_052-10b"/>
禮陛下寵之過厚必將驕也上呼太子前曰此胡有竒<lb/>
相吾以此厭弭之爾<lb/>
興慶宫上濳龍之地即聖厯初五王宅也上性友愛及<lb/>
即位立樓于宫之西南垣署曰花蕚相輝朝退亟與諸<lb/>
王遊或置酒為樂時天下無事號太平者垂五十年及<lb/>
祿山犯闕乘傳遽以告上欲遷幸復登樓置酒四顧悽<lb/>
愴乃命奏玉環玉環者睿宗所御琵琶也異時上張樂<lb/>
宫中歌舞嘗置之榻以黄帕覆之不以雜他樂器而未<lb/>
<pb n="KR3j0185_WYG_052-11a"/>
嘗持用至是使樂工賀懷智取調之又命禪定寺僧殷<lb/>
師彈之時美人善歌從者三人使其中一人歌水調畢<lb/>
奏上將去復留眷眷因使視樓下工歌有善水調者乎<lb/>
一少年心悟上意自言工歌兼善水調使之登樓且歌<lb/>
歌曰山川滿目淚霑衣富貴榮華能幾時不見只今汾<lb/>
水上惟有年年秋鴈飛上聞之澘然淚出顧侍者曰誰<lb/>
為此詞或對曰宰相李嶠上曰李嶠真才子也不待曲<lb/>
終而去<lb/>
<pb n="KR3j0185_WYG_052-11b"/>
𤣥宗西幸車駕自延英門出楊國忠請由左藏庫而去<lb/>
從之望見千餘人持火炬以候上駐蹕曰何用此為國<lb/>
忠對曰請焚庫積無為盗守上歛容曰盗至若不得此<lb/>
當歛於民不如與之無重困吾赤子也命撤火炬而後<lb/>
行聞者皆感激流涕迭相謂曰吾君愛民如此福未艾<lb/>
也雖太王去豳何以過此乎<lb/>
𤣥宗始入斜谷也早烟霞甚晦知頓使韋倜於野中得<lb/>
新熟酒一壺跪獻於馬首者數四上不為之舉倜懼乃<lb/>
<pb n="KR3j0185_WYG_052-12a"/>
注以他器引滿於前上曰卿以我為疑耶始吾御宇之<lb/>
初嘗飲大醉損一人吾悼之因以為戒迨今四十餘年<lb/>
未嘗甘酒指力士及近侍曰此輩皆知之非紿卿也從<lb/>
臣聞之無不感悦上孜孜儆戒也如是富有天下五十<lb/>
載豈由斯道乎<lb/>
天寳中興慶池小龍嘗出游宫垣南溝水中蜿蜒竒狀<lb/>
靡不曕覩及鑾輿西幸一夕乘雲雨自池中望西南而<lb/>
去上至嘉陵江將乘舟有龍翼舟而進上泫然流涕顧<lb/>
<pb n="KR3j0185_WYG_052-12b"/>
謂左右曰此吾興慶池中龍也命以酒沃酹之於是龍<lb/>
振甲而登天<lb/>
𤣥宗於諸昆季友愛彌篤呼寧王為大哥每與諸王同<lb/>
食因食之次寧王錯喉噴上髭王驚慚不遑上顧其悚<lb/>
悚欲安之黄旛綽曰不是錯喉上問何也對曰是噴帝<lb/>
上大悦<lb/>
𤣥宗遽播遷於蜀百官諸司多不知之有䧟在賊中者<lb/>
為禄山所脇從而黄幡綽亦在其數得出入左右及収<lb/>
<pb n="KR3j0185_WYG_052-13a"/>
復賊黨就擒幡綽被拘至行在上素憐其敏㨗釋之有<lb/>
毁於上前曰黄幡綽在賊中與大逆圓夢皆順其情而<lb/>
忘陛下積年之恩寵禄山夢見衣袖長至階下幡綽曰<lb/>
當垂衣而治禄山夢見殿中槅子倒幡綽曰革故鼎新<lb/>
推之多類此也幡綽曰臣實不知陛下大駕蒙塵赴蜀<lb/>
既䧟在賊中寧不茍悦其心以脱一時之命今日得再<lb/>
見天顔因與大逆圓夢必知其不可也上曰何以知之<lb/>
對曰逆賊夢袖長是出手不得也又夢槅子倒者是胡<lb/>
<pb n="KR3j0185_WYG_052-13b"/>
不得也以此臣故先知之上大笑而止<lb/>
<pb n="KR3j0185_WYG_052-14a"/>
　　開元天寳遺事<hi>王仁裕</hi>
　　玉有太平字<lb/>
開元元年内中因雨過地潤微裂至夜有光宿衞者記<lb/>
其處所曉乃奏之上令鑿其地得寳玉一片如拍板様<lb/>
上有古篆天下太平字百僚稱賀収之内庫<lb/>
　　步輦召學士<lb/>
明皇在便殿甚思姚元崇論時務七月十五日苦雨不<lb/>
止泥濘盈尺上令侍御者擡步輦召學士來時元崇為<lb/>
<pb n="KR3j0185_WYG_052-14b"/>
翰林學士中外榮之自古急賢待士帝王如此者未之<lb/>
有也<lb/>
　　賜筯表直<lb/>
宋璟為宰相朝野人心歸美焉時春御宴帝以所用金<lb/>
筯令内臣賜璟雖受所賜莫知其由未敢陳謝帝曰所<lb/>
賜之物非賜汝金葢賜卿之筯表卿之直也璟遂下殿<lb/>
拜謝<lb/>
　　截鐙留鞭<lb/>
<pb n="KR3j0185_WYG_052-15a"/>
姚元崇初牧荆州三年受代日闔境民吏泣擁馬首遮<lb/>
道不使去所乘之馬鞭鐙民皆截留之以表瞻戀新牧<lb/>
具其事奏之褒詔美焉就賜中金一千兩<lb/>
　　慙顔厚如甲<lb/>
進士楊光遠惟多矯飾不識忌諱遊謁王公之門干索<lb/>
權豪之族未嘗自足稍有不從便多誹謗常遭有勢撻<lb/>
辱畧無改悔時人多鄙之皆曰楊光遠慙顔厚如十重<lb/>
鐵甲也<lb/>
<pb n="KR3j0185_WYG_052-15b"/>
　　七寶山座<lb/>
明皇於勤政樓以七寳裝成山座高七尺召諸學士講<lb/>
議經㫖及時務勝者得升焉惟張九齡論辯風生升此<lb/>
座餘人不可階也時論美之<lb/>
　　癡賢<lb/>
右拾遺張方囘精神不爽時人呼為癡漢子每朝政有<lb/>
失便抗疏論之精彩昻然進不懼死明皇常謂右拾遺<lb/>
張方囘忠賢人也<lb/>
<pb n="KR3j0185_WYG_052-16a"/>
　　蜂蝶相隨<lb/>
都中名姬楚蓮香者國色無䨇時貴門子弟争相詣之<lb/>
蓮香每出處之間則蜂蝶相隨蓋慕其香也<lb/>
　　掃雪迎賓<lb/>
巨豪王元寶每至冬月大雪之際令僕夫自本家坊巷<lb/>
口掃雪為逕路躬親立於坊巷前迎揖賓客就本家具<lb/>
酒炙宴樂之為暖寒之㑹<lb/>
　　夢虎之妖<lb/>
<pb n="KR3j0185_WYG_052-16b"/>
周象者好畋獵後為汾陽令忽夢一乳虎相逼驚而睡<lb/>
覺因兹染疾後有僧海寧者因過象門謂隣叟曰此居<lb/>
有妖氣久則不可救也隣叟遂聞於象象召僧令視之<lb/>
僧曰當與君禳之遂擇日設壇持劔禹歩誦呪自大門<lb/>
而入至於寢所繞患人數徧而叱之忽於牀下作一虎<lb/>
聲家人悉驚奔㪚周象亦不覺投牀下伏死於地僧以<lb/>
水噀之須臾如故<lb/>
　　記事珠<lb/>
<pb n="KR3j0185_WYG_052-17a"/>
開元中張説為宰相有人惠説一珠紺色有光名曰記<lb/>
事珠或有闕忘之事則以手持弄此珠便覺心神開悟<lb/>
事無巨細渙然明曉一無所忘説祕而至寶也<lb/>
　　遊仙枕<lb/>
龜兹國進奉枕一枚其色如瑪瑙温温如玉其製作甚<lb/>
樸素若枕之則十洲三島四海五湖盡在夢中所見帝<lb/>
因立名為遊仙枕後賜與楊國忠<lb/>
　　隨蝶所幸<lb/>
<pb n="KR3j0185_WYG_052-17b"/>
開元末明皇每至春時旦暮宴於宫中使嬪妃輩爭挿<lb/>
艷花帝親捉粉蝶放之隨蝶所止幸之後因楊妃專寵<lb/>
遂不復此戲也<lb/>
　　記惡碑<lb/>
盧奐累任大郡皆顯治聲所至之處畏如神明或有無<lb/>
良惡跡之人必行嚴斷仍以所犯之罪刻石立本人門<lb/>
首再犯處於極刑民間畏懼絶無犯法者明皇知其能<lb/>
官賜中金五千兩璽詔褒諭焉故民間呼其石為記惡<lb/>
<pb n="KR3j0185_WYG_052-18a"/>
碑<lb/>
　　自暖盃<lb/>
内庫有一酒盃青色而有紋如亂絲其薄如紙於盃足<lb/>
上有縷金字名曰自暖盃上令取酒注之温温然有氣<lb/>
相次如沸湯遂収於内藏<lb/>
　　辟寒犀<lb/>
開元二年冬至交趾國進犀一株色黄如金使者請以<lb/>
金盤置於殿中温温然有暖氣襲人上問其故使者對<lb/>
<pb n="KR3j0185_WYG_052-18b"/>
曰此辟寒犀也頃自隋文帝時本國曽進一株直至今<lb/>
日上甚悦厚賜之<lb/>
　　傳書鴿<lb/>
張九齡少年時家養羣鴿每與親知書信徃來只以書<lb/>
繫鴿足上依所致之處飛徃投之九齡目之為飛奴時<lb/>
人無不愛訝<lb/>
　　牽紅絲娶婦<lb/>
郭元振少時美風姿有才藝宰相張嘉貞欲納為婿元<lb/>
<pb n="KR3j0185_WYG_052-19a"/>
振曰知公門下有女五人未知孰陋事不可倉卒更待<lb/>
忖之張曰吾女各有姿色即不知誰是匹偶以子風骨<lb/>
竒秀非常人也吾欲令五女各持一絲幔前使子取便<lb/>
牽之得者為婿元振欣然從命遂牽一紅絲線得第三<lb/>
女大有姿色後果然隨夫貴達也<lb/>
　　豪友<lb/>
長安富民王元寶楊崇義郭萬金等國中巨豪也各以<lb/>
延納四方多士競於供送朝之名寮徃徃出於門下每<lb/>
<pb n="KR3j0185_WYG_052-19b"/>
科場文士集於數家時人目之為豪友<lb/>
　　喚鐵<lb/>
太白山有隱士郭休字退夫有運氣絶粒之術於山中<lb/>
建茅屋百餘間有白雲亭鍊丹洞注易亭修眞亭朝𤣥<lb/>
壇集神閤每於白雲亭與賓客㸔山禽野獸即以槌擊<lb/>
一鐵片子其聲清響山中鳥獸聞之集於亭下呼為喚<lb/>
鐵<lb/>
　　鸚鵡告事<lb/>
<pb n="KR3j0185_WYG_052-20a"/>
長安城中有豪民楊崇義者家富數世服玩之屬僭於<lb/>
王公崇義妻劉氏有國色與隣舍兒李弇私通情甚於<lb/>
夫遂有意欲害崇義忽一日醉歸寢於室中劉氏與李<lb/>
弇同謀而害之埋於枯井中其時僕妾輩並無所覺惟<lb/>
有鸚鵡一隻在堂前架上洎殺崇義之後其妻却令童<lb/>
僕四㪚尋覓其夫遂經府陳詞言其夫不歸竊慮為人<lb/>
所害府縣官吏日夜捕賊涉疑之人及童僕輩經拷捶<lb/>
者百數人莫究其弊後來縣官等再詣崇義家檢校其<lb/>
<pb n="KR3j0185_WYG_052-20b"/>
架上鸚鵡忽然聲屈縣官遂取於臂上因問其故鸚鵡<lb/>
曰殺家主者劉氏李弇也官吏等遂執縳劉氏及捕李<lb/>
弇下獄備招情欵府尹具事案奏聞明皇歎訝久之其<lb/>
劉氏李弇依刑處死封鸚鵡為緑衣使者付後宫養餵<lb/>
張説後為緑衣使者傳好事者傳之<lb/>
　　瑞炭<lb/>
西凉國進炭百條各長尺餘其炭青色堅硬如鐵名之<lb/>
曰瑞炭燒於爐中無熖而有光每條可燒十日其熱氣<lb/>
<pb n="KR3j0185_WYG_052-21a"/>
迫人而不可近也<lb/>
　　敲冰煮茗<lb/>
逸人王休居太白山下日與僧道異人徃還每至冬時<lb/>
取溪冰敲其精瑩者煮建茗共賓客飲之<lb/>
　　物外之遊<lb/>
王休高尚不親勢利常與名僧數人或跨驢或騎牛尋<lb/>
訪山水自謂結物外之遊<lb/>
　　花妖<lb/>
<pb n="KR3j0185_WYG_052-21b"/>
初有木芍藥植於沉香亭前其花一日忽開一枝兩頭<lb/>
朝則深紅午則深碧暮則深黄夜則粉白晝夜之内香<lb/>
艷各異帝謂左右曰此花木之妖不足訝也<lb/>
　　花上金鈴<lb/>
天寶初寧王日侍好聲樂風流藴藉諸王弗如也至春<lb/>
時於後園中紉紅絲為繩密綴金鈴繫於花梢之上每<lb/>
有烏鵲翔集則令園吏掣鈴索以驚之葢惜花之故也<lb/>
諸宫皆效之<lb/>
<pb n="KR3j0185_WYG_052-22a"/>
　　七寶硯鑪<lb/>
内庫中有七寳硯鑪一所曲盡其巧每至冬寒硯凍置<lb/>
於鑪上硯冰自消不勞置火冬月帝常用之<lb/>
　　妖燭<lb/>
寧王好聲色有人獻燭百炬似蠟而膩似脂而硬不知<lb/>
何物所造也每至夜筵賓妓間坐酒酣作狂其燭則昏<lb/>
昏然如物所掩罷則復明矣莫測其怪也<lb/>
　　夢玉鷰投懷<lb/>
<pb n="KR3j0185_WYG_052-22b"/>
張説母夢有一玉鷰自東南飛來投入懷中而有孕生<lb/>
説果為宰相其至貴之祥也<lb/>
　　饞魚燈<lb/>
南中有魚肉少而脂多彼中人取魚脂煉為油或將照<lb/>
紡織機杼則暗而不明或使照筵宴造飲食則分外光<lb/>
明時人號為饞魚燈<lb/>
　　助嬌花<lb/>
御苑新有干葉桃花帝親折一枝挿於妃子寶冠上曰<lb/>
<pb n="KR3j0185_WYG_052-23a"/>
此箇花尤能助嬌態也<lb/>
　　照病鏡<lb/>
葉法善有一鐵鏡鑑物如氷人每有疾病以鏡照之盡<lb/>
見臟腑中所滯之物後以藥療之竟至痊瘥<lb/>
　　助情花<lb/>
明皇正寵妃子不視朝政安禄山初承聖睠因進助情<lb/>
花香百粒大小如粳米而色紅每當寢處之際則含香<lb/>
一粒助情發興筯力不倦帝祕之曰此亦漢之慎䘏膠<lb/>
<pb n="KR3j0185_WYG_052-23b"/>
也<lb/>
　　眼色媚人<lb/>
念奴者有姿色善歌唱未嘗一日離帝左右每執板當<lb/>
席顧眄帝謂妃子曰此女妖麗眼色媚人每囀聲歌喉<lb/>
則聲出於朝霞之上雖鐘鼔笙竽嘈雜而莫能遏宫妓<lb/>
中帝之鍾愛也<lb/>
　　警惡刀<lb/>
貴妃父楊𤣥琰少時嘗有一刀每出入於道途間多佩<lb/>
<pb n="KR3j0185_WYG_052-24a"/>
此刀或前有惡獸盗賊則所佩之刀鏗然有聲似警於<lb/>
人也𤣥琰寳之<lb/>
　　夢中有孕<lb/>
楊國忠出使於江浙其妻思念至深荏苒成疾忽晝夢<lb/>
與國忠交因而有孕後生男名朏洎至國忠使歸其妻<lb/>
具述夢中之事國忠曰此葢夫妻相念情感所致時人<lb/>
無不譏誚也<lb/>
　　金籠蟋蟀<lb/>
<pb n="KR3j0185_WYG_052-24b"/>
每至秋時宫中妃妾軰皆以小金籠捉蟋蟀閉於籠中<lb/>
置之枕函畔夜聽其聲庶民之家皆效之也<lb/>
　　燭奴<lb/>
申王亦務奢侈葢時使之然每夜宫中與諸王貴戚聚<lb/>
宴以龍檀木彫成燭䟦童子衣以緑衣袍繫之束𢃄使<lb/>
執畫燭列立於宴席之側目為燭奴諸官貴戚之家皆<lb/>
效之<lb/>
　　醒醉草<lb/>
<pb n="KR3j0185_WYG_052-25a"/>
興慶池南岸有草數叢葉紫而心殷有一人醉過於草<lb/>
傍不覺失其酒態後有醉者摘草嗅之立時醒悟故目<lb/>
為醒醉草<lb/>
　　盆池魚<lb/>
明皇以李林甫為相後因召張九齡問可否九齡曰宰<lb/>
相之職四海具瞻若任人不當則國受其殃只如林甫<lb/>
為相然寵擢出宸衷臣恐他日之後禍延宗社帝意不<lb/>
悦忽一日帝曲宴近臣於禁苑中帝指示於九齡林甫<lb/>
<pb n="KR3j0185_WYG_052-25b"/>
曰檻前盆池中所養魚數頭鮮活可愛林甫曰頼陛下<lb/>
恩波所養九齡曰盆池之魚猶陛下任人他但能裝景<lb/>
致助兒女之戲爾帝甚不悦時人皆美九齡之忠直<lb/>
　　㸔花馬<lb/>
長安俠少每至春時結朋聨黨各置矮馬飾以錦韀金<lb/>
<graphic n="KR1752" url="https://raw.githubusercontent.com/kanripo/KR-Gaiji/master/images/KR1752.png" mimeType="image/png"/>並轡於花樹下徃來使僕從執酒皿而隨之遇好囿<lb/>
則駐馬而飲<lb/>
　　香肌暖手<lb/>
<pb n="KR3j0185_WYG_052-26a"/>
岐王少惑女色每至冬夜手冷不近於火惟於妙妓懷<lb/>
中揣其肌膚稱為暖手常日如是<lb/>
　　金衣公子<lb/>
明皇每於禁苑中見黄鶯常呼之為金衣公子<lb/>
　　花裀<lb/>
學士許慎選放曠不拘小節多與親犮結宴於花圃中<lb/>
未嘗具帷幄設坐具使童僕輩聚落花鋪於坐下慎選<lb/>
曰吾自有花䄄何銷坐具<lb/>
<pb n="KR3j0185_WYG_052-26b"/>
　　銷恨花<lb/>
明皇於禁苑中初有千葉桃盛開帝與貴妃日逐宴於<lb/>
樹下帝曰不獨萱草忘憂此花亦能銷恨<lb/>
　　醉輿<lb/>
申王每醉即使宫妓將錦綵結一兠子令宫妓輩擡舁<lb/>
歸寢室本宫呼曰醉輿<lb/>
　　妓圍<lb/>
申王每至冬月有風雪苦寒之際使宫妓密圍於坐側<lb/>
<pb n="KR3j0185_WYG_052-27a"/>
以禦寒氣自呼為妓圍<lb/>
　　風流藪澤<lb/>
長安有平康坊妓女所居之地京都俠少萃集于此兼<lb/>
每年新進士以紅牋名紙遊謁其中時人謂此坊為風<lb/>
流藪澤<lb/>
　　依氷山<lb/>
楊國忠權傾天下四方之士爭詣其門進士張彖者陜<lb/>
州人也方學有大名志氣高大未嘗低折於人人有勸<lb/>
<pb n="KR3j0185_WYG_052-27b"/>
彖令修謁國忠可圖顯榮彖曰爾輩以謂楊公之勢倚<lb/>
靠如泰山以吾所見乃氷山也或皎日大明之際則此<lb/>
山當誤人爾後果如其言時人美張生見幾後年張生<lb/>
及第釋褐授華隂尉時縣令太守俱非其人多行不法<lb/>
張生有吏道勤於政事每申舉一事則太守令尹抑而<lb/>
不從張生曰大丈夫有凌霄葢世之志而拘於下位若<lb/>
立身於矮屋中使人擡頭不得遂拂衣長徃歸遯於嵩<lb/>
山<lb/>
<pb n="KR3j0185_WYG_052-28a"/>
　　禽擁行車<lb/>
李元紘開元初為好畤令賦役平允不嚴而治大有政<lb/>
聲遷潤州司馬發離百里士民號泣遮路烏鵲之類飛<lb/>
擁行車有詔褒美之<lb/>
　　鏡影成相字<lb/>
宋璟未第時因於日中覽鏡鏡影忽成相字璟因此自<lb/>
負遂修相業後如其志<lb/>
　　知更雀<lb/>
<pb n="KR3j0185_WYG_052-28b"/>
裴耀卿勤於王政夜㸔案牘晝决獄訟常養一雀每夜<lb/>
至初更時有聲至五更時急鳴耀卿呼為知更雀又于<lb/>
㕔前有一大桐樹至曉則有羣鳥翔集以此為出㕔之<lb/>
候故呼為報曉鳥時人美焉<lb/>
　　枯松再生<lb/>
明皇遭禄山之亂鑾輿西幸禁有枯松復生枝葉蔥蒨<lb/>
宛若新植者後肅宗平内難重興唐祚枯松再生祥不<lb/>
誣矣<lb/>
<pb n="KR3j0185_WYG_052-29a"/>
　　顛飲<lb/>
長安進士鄭愚劉參郭保衡王冲張道隱等十數輩不<lb/>
拘禮節旁若無人每春時選妖妓三五人乘小犢車詣<lb/>
名園曲沼藉草躶形去其巾帽呌笑喧呼自謂之顛<lb/>
飲<lb/>
　　選婿窻<lb/>
李林甫有女六人各有姿色雨露之家求之不允林甫<lb/>
㕔事壁間開一横窻飾以雜寳縵以絳紗常日使六女<lb/>
<pb n="KR3j0185_WYG_052-29b"/>
戲於窻下每有貴族子弟入謁林甫即使女於窻中自<lb/>
選可意者事之<lb/>
　　四方神事<lb/>
姚元崇為宰相憂國如家愛民如子未嘗私於喜怒惟<lb/>
以忠孝為意四方之民皆畫元崇之真神事焉求之有<lb/>
福<lb/>
　　立有禍福<lb/>
盧奐為陜州刺史嚴毅之聲聞於關内𤣥宗幸京師次<lb/>
<pb n="KR3j0185_WYG_052-30a"/>
陜城頓知奐有神政御筆贊於㕔事曰專城之重分陜<lb/>
之雄仁雖惠愛性實謙冲亦既利物存乎匪躬斯為國<lb/>
寳不隊家風尋除兵部侍郎陜州之民多有淫祀者州<lb/>
之士民相語曰不須賽神明不必求巫祝爾莫犯盧公<lb/>
立便有禍福<lb/>
　　移春檻<lb/>
楊國忠子弟每春至之時求名花異木植於檻中以板<lb/>
為底以木為輪使人牽之自轉所至之處檻在目前而<lb/>
<pb n="KR3j0185_WYG_052-30b"/>
便即歡賞目之為移春檻<lb/>
　　氷山辟暑<lb/>
楊氏子弟每至伏中取大氷使匠琢為山周圍於宴席<lb/>
間座客雖酒酣而各有寒色亦有挾纊者其驕貴如此<lb/>
也<lb/>
　　戲擲金錢<lb/>
内庭嬪妃每至春時各於禁中結伴三人至五人擲金<lb/>
錢為戲葢孤悶無所遣也<lb/>
<pb n="KR3j0185_WYG_052-31a"/>
　　射團<lb/>
宮中每到端午節造粉團角黍貯於金盤中以小角造<lb/>
弓子纎妙可愛架箭射盤中粉團中者得食葢粉團滑<lb/>
膩而難射也都中盛於此戲<lb/>
　　探官<lb/>
都中每至正月十五日造麵蠒以官位帖子卜官位高<lb/>
下或賭筵宴以為戲笑<lb/>
　　撤去燈燭<lb/>
<pb n="KR3j0185_WYG_052-31b"/>
蘇頲與李乂對掌文誥𤣥宗顧念之深也八月十五夜<lb/>
於禁中直宿諸學士翫月備文酒之宴時長天無雲月<lb/>
色如晝蘇曰清光可愛何用燈燭遂使撤去<lb/>
　　刀槍自鳴<lb/>
武庫中刀槍自鳴識者以為不祥之兆後果有禄山之<lb/>
亂大駕西幸之應也<lb/>
　　富窟<lb/>
王元寳都中巨豪也常以金銀疊為屋壁上以紅泥泥之於<lb/>
<pb n="KR3j0185_WYG_052-32a"/>
宅中置一禮賢堂以沉檀為軒檻以碔砆甃地面以錦<lb/>
文石為柱礎又以銅線穿錢甃於後園花徑中貴其泥<lb/>
雨不滑也四方賓客所至如歸故時人呼為王家富窟<lb/>
　　牀畔香童<lb/>
元寳好賓客務於華侈器玩服用僭於王公而四方之<lb/>
士盡歸而仰焉常於寢帳牀前雕矮童二人捧七寳博<lb/>
山爐自暝焚香徹曉其驕貴如此<lb/>
　　龍皮扇<lb/>
<pb n="KR3j0185_WYG_052-32b"/>
元寶家有一皮扇子製作甚質每暑月宴客即以此扇<lb/>
子置於坐前使新水灑之則颯然風生巡酒之間客有<lb/>
寒色遂命徹去明皇亦嘗差中使去取㸔愛而不受帝<lb/>
曰此龍皮扇子也<lb/>
　　夢筆頭生花<lb/>
李太白少時夢所用之筆頭上生花後天才贍逸名聞天下<lb/>
　　醒酒花<lb/>
明皇與貴妃幸華清宫因宿酒初醒凭妃子肩同㸔木<lb/>
<pb n="KR3j0185_WYG_052-33a"/>
芍藥上親折一枝與妃子遞嗅其艷帝曰不惟萱草忘<lb/>
憂此花香艷尤能醒酒<lb/>
　　蛛絲卜巧<lb/>
帝與貴妃每至七月七日夜在華清宫遊宴時宫女輩<lb/>
陳𤓰花酒饌列於庭中求恩於牽牛織女星也又各捉<lb/>
蜘蛛於小合中至曉開視蛛網稀密以為得巧之候密<lb/>
者言巧多稀者言巧少民間亦效之<lb/>
　　夜明杖<lb/>
<pb n="KR3j0185_WYG_052-33b"/>
隱士郭休有一拄杖色如朱染叩之則有聲每出處遇<lb/>
夜則此杖有光可照十步之内登危陟險未嘗足失則<lb/>
杖之力焉<lb/>
　　郡神迎路<lb/>
張開為荆州刺史至郡界風雨暝晦不辨面目唯聞空<lb/>
中有殿喝之聲相次雲中有衣紫披甲胄者十數人開<lb/>
問其故對曰某荆州内外所主之神久仰使君令名故<lb/>
相率迎引到任謁廟後各致謝及建飾廟貎自此政譽<lb/>
<pb n="KR3j0185_WYG_052-34a"/>
尤善也<lb/>
　　縣妖破膽<lb/>
李杲遷洛陽令嚴刑峻法民吏畏服縣之積弊杲盡革<lb/>
之踰月之中縣務清簡時有進士劉兼赴舉上都舍於<lb/>
村邸至夜中聞戸外街衢中有數人相語曰李令今古<lb/>
正人也吾輩見其行事威猛令人破膽此中不可乆居<lb/>
宜遷於他邑可求血食也兼訝其事遂啓門視之寂無<lb/>
影響方知乃邑之妖神也兼遂書贊一首於村邸之壁<lb/>
<pb n="KR3j0185_WYG_052-34b"/>
云狡吏畏威縣妖破膽好録政聲聞於御覽後明皇旌<lb/>
其能賜金百兩及章服焉<lb/>
　　泥金帖子<lb/>
新進士才及第以泥金書帖子附家書中用報登科之<lb/>
喜至文宗朝遂寢削此儀也<lb/>
　　喜信<lb/>
新進士每及第以泥金書帖子附於家書中至鄉曲親<lb/>
戚例以聲樂相慶謂之喜信也<lb/>
<pb n="KR3j0185_WYG_052-35a"/>
　　被底鴛鴦<lb/>
五月五日明皇避暑遊興慶池與妃子晝寢於水殿中<lb/>
宮嬪輩凭欄倚檻爭㸔雌雄二鸂鶒戲於水中帝時擁<lb/>
貴妃於綃帳内謂宫嬪曰爾等愛水中鸂鶒爭如我被<lb/>
底鴛鴦<lb/>
　　半仙之戲<lb/>
天寶宫中至寒食節競竪鞦韆令宫嬪輩戲笑以為宴<lb/>
樂帝呼為半仙之戲都中士民因而呼之<lb/>
<pb n="KR3j0185_WYG_052-35b"/>
　　相風旌<lb/>
五王宫中各於庭中竪長竿掛五色旌於竿頭旌之四<lb/>
垂綴以小金鈴有聲即使侍從者視旌之所向可以知<lb/>
四方之風候也<lb/>
　　占雨石<lb/>
學士蘇頲有一錦紋花石鏤為筆架常置於硯席間每<lb/>
天欲雨即此石架津出如汗逡巡而雨頲以此常為雨<lb/>
候固無差矣<lb/>
<pb n="KR3j0185_WYG_052-36a"/>
　　向火乞兒<lb/>
張九齡見朝之文武僚屬趨附楊國忠爭求富貴惟九<lb/>
齡未嘗及門楊甚銜之九齡常與識者議曰今時之朝<lb/>
彦皆是向火乞兒一旦火盡灰冷暖氣何在皆凍屍裂<lb/>
體棄骨於溝壑中禍不遠矣果然因禄山之亂附炎者<lb/>
皆罪累族滅不可勝數九齡之先見信夫神智博達也<lb/>
向火言附炎也<lb/>
　　結棚避暑<lb/>
<pb n="KR3j0185_WYG_052-36b"/>
長安富家子劉逸李閑衞曠家世巨豪而好接待四方<lb/>
之士疎財重義有難必救真慷慨之士人皆歸仰焉每<lb/>
至暑伏中各於林亭内植畫柱以錦綺結為涼棚設坐<lb/>
具召長安名妓間坐遞相延請為避暑之㑹時人無不<lb/>
愛羡也<lb/>
　　氷筯<lb/>
冬至日大雪至午雪霽有晴色因寒所結簷溜皆為氷<lb/>
條妃子使侍兒敲下二條㸔玩帝自晚朝視政囘問妃<lb/>
<pb n="KR3j0185_WYG_052-37a"/>
子曰所玩何物也妃子笑而答曰妾所玩者氷筯也帝<lb/>
謂左右曰妃子聰惠比象可愛也<lb/>
　　雞聲斷愛<lb/>
長安名妓劉國容有姿色能吟詩與進士郭昭述相愛<lb/>
他人莫敢窺也後昭述釋褐授天長簿遂與國容相别<lb/>
詰旦赴任行至咸陽國容使一女僕馳矮駒賫短書云<lb/>
歡寢方濃恨雞聲之斷愛恩憐未洽歎馬足以無情使<lb/>
我勞心因君減食再期後㑹以結齊眉長安子弟多誦<lb/>
<pb n="KR3j0185_WYG_052-37b"/>
諷焉<lb/>
　　占風鐸<lb/>
岐王宫中於竹林内懸碎玉片子每夜聞玉片子相觸<lb/>
之聲即知有風號為占風鐸<lb/>
　　山猿報時<lb/>
商山隱士高太素累徴不起在山中構道院二十餘間<lb/>
太素起居清心亭下皆茂林秀竹竒花異卉每至一時<lb/>
即有猿一枚詣亭前鞠躬而啼不易其候太素因目之<lb/>
<pb n="KR3j0185_WYG_052-38a"/>
為報時猿其性度有如此<lb/>
　　遊葢飄青雲<lb/>
長安春時盛於遊賞園林樹木無閒地故學士蘇頲應<lb/>
制云飛埃結紅霧遊葢飄青雲帝覽之嘉賞焉遂以御<lb/>
花親挿頲之巾上時人榮之<lb/>
　　紅氷<lb/>
楊貴妃初承恩召與父母相别泣涕登車時天寒涙結<lb/>
為紅氷<lb/>
<pb n="KR3j0185_WYG_052-38b"/>
　　投錢賭寢<lb/>
明皇未得妃子宫中嬪妃輩投金錢賭侍帝寢以親者<lb/>
為勝召入妃子遂罷此戲<lb/>
　　精神頓生<lb/>
明皇每朝政有闕則虚懷納諌大開士路早朝百辟趨<lb/>
班帝見張九齡風威秀整異於衆僚謂左右曰朕每見<lb/>
九齡使我精神頓生<lb/>
　　口案<lb/>
<pb n="KR3j0185_WYG_052-39a"/>
張九齡累厯刑獄之司無所不察每有公事赴本司行<lb/>
勘胥吏輩未敢訊劾先取則於九齡囚於前面分曲直<lb/>
口撰案卷囚無輕重咸樂其罪時人謂之張公口案<lb/>
　　言刑<lb/>
燕公説有宰輔之才而多詭詐復貪財賄時亦多之亦<lb/>
汙之每中書議事及衆僚巡㕔或有所忤立便叱罵為<lb/>
衆所嫌故朝彦相謂曰張公之言毒於極刑言好面辱<lb/>
人也<lb/>
<pb n="KR3j0185_WYG_052-39b"/>
　　銷䰟橋<lb/>
長安東灞陵有橋來迎去送皆至此橋為離别之地故<lb/>
人呼之銷䰟橋也<lb/>
　　逐惡如驅蚊蚋<lb/>
袁光廷累典名藩皆有異政明皇謂宰輔曰袁光庭性<lb/>
逐惡如扇驅蚊蚋<lb/>
　　歇馬杯<lb/>
長安自昭應縣至都門官道左右村店之民當大路市<lb/>
<pb n="KR3j0185_WYG_052-40a"/>
酒量錢數多少飲之亦有施者與行人解之故路人號<lb/>
為歇馬杯<lb/>
　　吹火照書<lb/>
蘇頲少不得父意常與僕夫雜處而好學不倦每欲讀<lb/>
書又患無燈燭常於馬廐竈中旋吹火光照書誦焉其<lb/>
苦學如此後至相位<lb/>
　　金牌斷酒<lb/>
安禄山受帝睠愛常與妃子同食無所不至帝恐外人<lb/>
<pb n="KR3j0185_WYG_052-40b"/>
以酒毒之遂賜金牌子繫於臂上每有王公召宴欲沃<lb/>
以巨觥禄山即以牌示之云准勑斷酒<lb/>
　　文陣雄帥<lb/>
張九齡常覽蘇頲文卷謂同僚曰蘇生之俊贍無敵真<lb/>
文陣之雄帥也<lb/>
　　射飛毛<lb/>
羽林將劉洪善騎射常對御使人於風中擲鵝毛洪連<lb/>
箭射之無有不中帝賞歎厚賜焉<lb/>
<pb n="KR3j0185_WYG_052-41a"/>
　　淚粧<lb/>
宫中嬪妃輩施素粉於兩頰相號為淚粧識者以為不<lb/>
祥後有禄山之亂<lb/>
　　索鬬雞<lb/>
李林甫為性狠狡不得士心每有所行之事多不協羣<lb/>
議而面無和氣國人謂林甫精神剛戾常如索鬬雞<lb/>
　　肉陣<lb/>
楊國忠於冬月常選婢妾肥大者行列於前令遮風葢<lb/>
<pb n="KR3j0185_WYG_052-41b"/>
藉人之氣相暖故謂之肉陣<lb/>
　　傳書鷰<lb/>
長安豪民郭行先有女子紹蘭適巨商任宗為賈於湘<lb/>
中數年不歸復音書不達紹蘭日覩堂中有䨇鷰戲於<lb/>
梁間蘭長吁而語於鷰曰我聞鷰子自海東來徃復必<lb/>
徑由於湘中我婿離家不歸數嵗蔑有音耗生死存亡<lb/>
弗可知也欲慿爾附書投於我婿言訖涙下鷰子飛鳴<lb/>
上下似有所諾蘭復問曰爾若相允當泊我懷中鷰遂<lb/>
<pb n="KR3j0185_WYG_052-42a"/>
飛於膝上蘭遂吟詩一首云我婿去重湖臨窻泣血書<lb/>
慇懃慿鷰翼寄與薄情夫蘭遂小書其字繫於足上鷰<lb/>
遂飛鳴而去任宗時在荆州忽見一鷰飛鳴於頭上宗<lb/>
訝視之鷰遂泊於肩上見有一小封書繫在足上宗解<lb/>
而示之乃妻所寄之詩宗感而泣下鷰復飛鳴而去宗<lb/>
次年歸首出詩示蘭後文士張説傳其事而好事者寫<lb/>
之<lb/>
　　燈婢<lb/>
<pb n="KR3j0185_WYG_052-42b"/>
寧王宫中每夜於帳前羅列木雕矮婢飾以彩繪各執<lb/>
華燈自昏達旦故目之為燈婢<lb/>
　　解語花<lb/>
明皇秋八月太液池有千葉白蓮數枝盛開帝與貴戚<lb/>
宴賞焉左右皆歎羡久之帝指貴妃示於左右曰爭如<lb/>
我解語花<lb/>
　　油幕<lb/>
長安貴家子弟每至春時遊宴供帳於園圃中隨行載<lb/>
<pb n="KR3j0185_WYG_052-43a"/>
以油幕或遇隂雨以幕覆之盡歡而歸<lb/>
　　鬬花<lb/>
長安王士安春時鬭花戴挿以竒花多者為勝皆用千<lb/>
金市名花植於庭苑中以備春時之鬭也<lb/>
　　裙幄<lb/>
長安士女遊春野步遇名花則設席藉草以紅裙遞相<lb/>
挿掛以為宴幄其奢逸如此也<lb/>
　　鳯炭<lb/>
<pb n="KR3j0185_WYG_052-43b"/>
楊國忠家以炭屑用蜜揑塑成䨇鳯至冬月則燃於爐<lb/>
中及先以白檀木鋪於爐底餘炭不可參雜也<lb/>
　　文帥<lb/>
明皇常謂侍臣曰張九齡文章自有唐名公皆弗如也<lb/>
朕終身師之不得其一二此人真文塲之元帥也<lb/>
　　乞巧樓<lb/>
宫中以錦結成樓殿高百尺上可以勝數十人陳以𤓰<lb/>
果酒炙設坐具以祀牛女二星嬪妃各以九孔針五色<lb/>
<pb n="KR3j0185_WYG_052-44a"/>
線向月穿之過者為得巧之候動清商之曲宴樂達旦<lb/>
士民之家皆效之<lb/>
　　吸花露<lb/>
貴妃每宿酒初消多苦肺熱嘗凌晨獨遊後苑傍花樹<lb/>
以手攀枝口吸花露藉其露液潤於肺也<lb/>
　　含玉嗛津<lb/>
貴妃素有肉體至夏苦熱常有肺渴每日含一玉魚兒<lb/>
於口中葢藉其涼津沃肺也<lb/>
<pb n="KR3j0185_WYG_052-44b"/>
　　紅汗<lb/>
貴妃每至夏月常衣輕綃使侍兒交扇鼓風猶不解其<lb/>
熱每有汗出紅膩而多香或拭之於巾帕之上其色如<lb/>
桃紅也<lb/>
　　金函<lb/>
明皇憂勤國政諌無不從或有章疏規諷則探其理道<lb/>
優長者貯於金函中日置座右時取讀之未嘗懈怠也<lb/>
　　擊鑑救月<lb/>
<pb n="KR3j0185_WYG_052-45a"/>
長安城中每月蝕時即士女取鑑向月擊之滿郭如是<lb/>
葢云救月蝕也<lb/>
　　歌直千金<lb/>
宫妓永新者善歌最受明皇寵愛每對御奏歌則絲竹<lb/>
之聲莫能遏帝常謂左右曰此女歌直千金<lb/>
　　肉腰刀<lb/>
李林甫妬賢嫉能不協羣議每奏御之際多所䧟人衆<lb/>
謂林甫為肉腰刀又云林甫嘗以甘言誘人之過譖於<lb/>
<pb n="KR3j0185_WYG_052-45b"/>
上前時人皆言林甫甘言如蜜朝中相謂曰李公雖面<lb/>
有笑容而肚中鑄劔也人日憎怨異口同音<lb/>
　　隔障歌<lb/>
寜王宫有樂妓寵姐者美姿色善謳唱每宴外客其諸<lb/>
妓女盡在目前惟寵姐客莫能見飲欲半酣詞客李太<lb/>
白恃醉戲曰白久聞王有寵姐善歌今酒殽醉飽羣公<lb/>
宴倦王何怯此女示於衆王笑謂左右曰設七寳花障<lb/>
召寵姐於障後歌之白起謝曰雖不許見面聞其聲亦<lb/>
<pb n="KR3j0185_WYG_052-46a"/>
幸矣<lb/>
　　樓車載樂<lb/>
楊國忠子弟恃后族之貴極於奢侈每遊春之際以大<lb/>
車結綵帛為樓載女樂數十人自私第聲樂前引出遊<lb/>
園苑中長安豪民貴族皆效之<lb/>
　　猧子亂局<lb/>
一日明皇與親王棋令賀懷智獨奏琵琶妃子立於局<lb/>
前觀之上欲輸次妃子將康國猧子放之令於局上亂<lb/>
<pb n="KR3j0185_WYG_052-46b"/>
其輸贏上甚悦焉<lb/>
　　决雲兒<lb/>
申王有高麗赤鷹岐王有北山黄鶻上甚愛之每弋獵<lb/>
必置之於駕前帝目之為决雲兒<lb/>
　　長湯十六所<lb/>
華清宫中除供奉兩湯外而别更有長湯十六所嬪御<lb/>
之類浴焉<lb/>
　　錦鴈<lb/>
<pb n="KR3j0185_WYG_052-47a"/>
奉御湯中以文瑤密石中央有玉蓮湯泉湧以成池又<lb/>
縫錦繡為鳬鴈於水中帝與貴妃施鈒鏤小舟戲翫於<lb/>
其間宫中退水出於金溝其中珠纓寶絡流出街渠貧<lb/>
民日有所得焉<lb/>
　　夜明枕<lb/>
虢國夫人有夜明枕設於堂中光照一室不假燈燭<lb/>
　　金鷄障<lb/>
明皇毎宴使禄山坐於御側以金鷄障隔之<lb/>
<pb n="KR3j0185_WYG_052-47b"/>
　　百枝燈樹<lb/>
韓國夫人置百枝燈樹髙八十尺竪之髙山上元夜㸃<lb/>
之百里皆見光明奪月色也<lb/>
　　千炬燭圍<lb/>
楊國忠子弟每至上元夜各有千炬紅燭圍於左右<lb/>
　　有脚陽春<lb/>
宋璟愛民恤物朝野歸美時人咸謂璟為有脚陽春言<lb/>
所至之處如陽春煦物也<lb/>
<pb n="KR3j0185_WYG_052-48a"/>
　　粲花之論<lb/>
李白有天才俊逸之譽每與人談論皆成句讀如春葩<lb/>
麗藻粲於齒牙之下時人號曰李白粲花之論<lb/>
　　醉聖<lb/>
李白嗜酒不拘小節然沉酣中所撰文章未嘗錯誤而<lb/>
與不醉之人相對議事皆不出太白所見時人號為醉<lb/>
聖<lb/>
　　靈鵲報喜<lb/>
<pb n="KR3j0185_WYG_052-48b"/>
時人之家聞鵲聲皆為喜兆故謂靈鵲報喜<lb/>
　　走丸之辯<lb/>
張九齡善談論每與賓客議論經㫖滔滔不竭如下坂<lb/>
走丸也時人服其俊辯<lb/>
　　探春<lb/>
都人士女毎至正月半後各乘車跨馬供帳於園圃或<lb/>
郊野中為探春之宴<lb/>
　　氷獸贈王公<lb/>
<pb n="KR3j0185_WYG_052-49a"/>
楊國忠子弟以姦媚結識朝士每至伏日取堅氷令工<lb/>
人鏤為鳳獸之形或飾以金環綵帶置之雕盤中送與<lb/>
王公大臣惟張九齡不受此恵<lb/>
　　嚼麝之談<lb/>
寧王驕貴極於奢侈毎與賓客議論先含嚼沈麝方啓<lb/>
口發談香氣噴於席上<lb/>
　　醉語<lb/>
李林甫毎與同僚議及公直之事則如癡醉之人未嘗<lb/>
<pb n="KR3j0185_WYG_052-49b"/>
問答或語及阿狥之事則響應如流張曲江常謂賓客<lb/>
曰李林甫議事如醉漢腦語也不足可言<lb/>
　　暖玉鞍<lb/>
岐王有玊鞍一面每至冬月則用之雖天氣嚴寒取此<lb/>
鞍在上坐如温火之氣<lb/>
　　百寶欄<lb/>
楊國忠時因貴妃專寵上賜以木芍藥數本植於家國<lb/>
忠以百寶粧飾欄楯雖帝宫之内不可及也<lb/>
<pb n="KR3j0185_WYG_052-50a"/>
　　四香閣<lb/>
國忠又用沈香為閣檀香為欄以麝香乳香篩土和為<lb/>
泥飾壁毎於春時木芍藥盛開之際聚賓客於此閣上<lb/>
賞花焉禁中沈香之亭逺不侔此壯麗也<lb/>
　　任人如市𤓰<lb/>
明皇召諸學士宴於便殿因酒酣顧謂李白曰我朝與<lb/>
天后之朝何如白曰天后朝政出多門國由姦幸任人<lb/>
之道如小兒市瓜不擇香味惟揀肥大者我朝任人如<lb/>
<pb n="KR3j0185_WYG_052-50b"/>
淘沙取金剖石採玉皆得其精粹明皇笑曰學士過有<lb/>
所飾<lb/>
　　雪刺滿頭<lb/>
宋璟求致仕表云臣竊禄簪裳備員廊廟霜毫生頷雪<lb/>
刺滿頭求退歸耕養慵巖穴樂生堯世死荷聖恩<lb/>
　　忍字<lb/>
光禄卿王守和未嘗與人有爭嘗於案几間大書忍字<lb/>
至於幃幌之屬以繡畫為之明皇知其姓字非時引對<lb/>
<pb n="KR3j0185_WYG_052-51a"/>
問曰卿名守和已知不爭好書忍字尤見用心奏曰臣<lb/>
聞堅而必斷剛則必折萬事之中忍字為上帝善賜帛<lb/>
以旌之<lb/>
　　風流陣<lb/>
明皇與貴妃毎至酒酣使妃子統宫妓百餘人帝統小<lb/>
中貴百餘人排兩陣於掖庭中目為風流陣以霞帔錦<lb/>
被張之為旗幟攻擊相鬭敗者罰之巨觥以戲笑時議<lb/>
以為不祥之兆後果有禄山兵亂天意人事不偶然也<lb/>
<pb n="KR3j0185_WYG_052-51b"/>
　　望月臺<lb/>
𤣥宗八月十五日夜與貴妃臨太液池凭欄望月不盡<lb/>
帝意不快遂勑令左右於池西岸别築百尺髙臺與吾<lb/>
妃子來年望月後經禄山之兵不復置焉惟有基址而<lb/>
已<lb/>
　　竹義<lb/>
太液池岸有竹數十叢牙筍未嘗相離密密如栽也帝<lb/>
因與諸王閒步於竹間帝謂諸王曰人世父子兄弟尚<lb/>
<pb n="KR3j0185_WYG_052-52a"/>
有離心離意此竹宗本不相疎人有懷貳心生離間之<lb/>
意覩此可以為鑑諸親王皆唯唯帝呼為竹義<lb/>
　　美人呵筆<lb/>
李白于便殿對明皇撰詔誥時十月大寒凍筆莫能書<lb/>
字帝勑宫嬪十人侍于李白左右令各執牙筆呵之遂<lb/>
取而書其詔其受聖眷如此<lb/>
　<lb/>
　<lb/>
<pb n="KR3j0185_WYG_052-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　說郛卷五十二上<lb/>
<pb n="KR3j0185_WYG_052-53a"/>
欽定四庫全書<lb/>
　説郛卷五十二下　　　　元　陶宗儀　撰<lb/>
　　傳信記序<lb/>
余何為者也累參臺郎思勤墳典用自修勵竊以國朝<lb/>
故事莫盛於開元天寳之際服膺簡策管窺王業參於<lb/>
聞聽或有闕焉承平之盛不可殞墜輒因簿領之暇搜<lb/>
求遺逸傳於必信者曰開天傳信記斗筲微器周鼎不<lb/>
節之咎何已遐乎好事者觀其志寛其愚是其心也唐<lb/>
<pb n="KR3j0185_WYG_052-53b"/>
吏部員外郎鄭棨撰<lb/>
<pb n="KR3j0185_WYG_052-54a"/>
　　傳信記<hi>鄭棨</hi>
上於藩邸時每戲遊城南韋杜之間因逐狡兔意樂亡<lb/>
返與其徒十數一飲倦甚休息於封部大樹下適有書<lb/>
生延上過其家家貧止於村妻一驢而已上坐未久書<lb/>
生殺驢拔蒜備饌酒肉霶霈上顧而竒之及與語磊落<lb/>
不凡問其姓名乃王琚也自是上每遊韋杜間必過琚<lb/>
家諮議合意益親善焉及韋氏專制上憂甚獨宻言於<lb/>
琚琚曰亂則殺之又何疑也上遂納琚之謀戡定禍難<lb/>
<pb n="KR3j0185_WYG_052-54b"/>
累拜為中書侍郎實預配享焉<lb/>
上於諸王友愛特甚常思作長枕與諸王同起卧諸王<lb/>
有疾上輒終日不食終夜不寢形憂于色左右或開諭<lb/>
進食上曰弟兄吾手足也手足不理吾身廢矣何暇更<lb/>
思美食安寢邪上于東都起五王宅于上都製花蕚相<lb/>
輝之樓盖與諸王為㑹集宴樂之地上與諸王靡曰不<lb/>
㑹聚或講經義論理道間以毬獵蒱博賦詩飲食歡笑<lb/>
戲謔未嘗怠惰近古帝王友愛之道無與比也<lb/>
<pb n="KR3j0185_WYG_052-55a"/>
開元初上勵精理道鏟革訛弊不六七年天下大治河清<lb/>
海晏物殷俗阜安西諸國悉平為郡縣自國開遠門西<lb/>
亘地萬餘里入河隍之賦税左右藏庫財物山積不<lb/>
可勝較四方豐稔百姓殷富管戸一千餘萬米一斗三<lb/>
四文丁壯之人不識兵器路不拾遺行者不囊粮其瑞<lb/>
疊應重譯麕至人情欣欣然感登岱告成之事上猶愓<lb/>
厲不已為讓者數焉是時劉晏年八嵗獻東封書上覽<lb/>
而竒之命宰相出題就中書試驗張説源乾曜等咸寵<lb/>
<pb n="KR3j0185_WYG_052-55b"/>
薦上以晏間生秀妙引晏于内殿縱六宮觀看貴妃坐<lb/>
晏於膝上親為晏畵眉搃丱髻宫中人投果遺花者不<lb/>
可勝數也尋拜晏祕書省正字<lb/>
開元初山東大蝗姚元崇請分遣使捕蝗埋之上曰蝗<lb/>
天災也誠由不德而致焉卿請捕蝗得母違天而傷義乎<lb/>
元崇進曰臣聞大田詩曰秉畀炎火者捕蝗之術也古<lb/>
人行之于前陛下用之于後古人行之所以安農陛下<lb/>
行之所以除害臣聞安農非傷義也農安則物豐除害<lb/>
<pb n="KR3j0185_WYG_052-56a"/>
則人豐樂興農去害有國之大事也幸陛下熟思之上<lb/>
喜曰事既師古用可救時是朕心也遂行之時中外咸<lb/>
以為不可上謂左右曰吾與賢相討論已定捕蝗之事<lb/>
敢議者死是嵗所司結奏捕蝗䖝凡百餘萬石時無飢<lb/>
饉天下頼焉<lb/>
上將登封泰山益州進白騾至潔朗豐潤權竒偉異上<lb/>
遂親乘之柔習安便不知登降之倦告成禮畢復乘而<lb/>
下纔下山㘭休息未久而有司言白騾無疾而殪上歎<lb/>
<pb n="KR3j0185_WYG_052-56b"/>
異之謚曰白騾將軍命有司具槥櫝疊石為墓在封禪<lb/>
壇北一里餘于今存焉<lb/>
上為皇孫時風表瓌異神彩美邁嘗於朝堂叱武攸暨<lb/>
曰朝堂我家朝堂汝得恣蜂蠆而狼顧耶則天驚異之<lb/>
再三顧曰此兒氣槩不常為吾家太平天子也<lb/>
西涼州俗好音樂製新曲曰涼州開元中列上獻上召<lb/>
諸王便殿同觀曲終諸王賀舞蹈稱善獨寧王不拜上<lb/>
顧問之寧王進曰此曲雖嘉臣有聞焉夫音者始于宫<lb/>
<pb n="KR3j0185_WYG_052-57a"/>
㪚于商成於角徵羽莫不根柢囊槖於宫商也斯曲也<lb/>
宫雜而少徵商亂而加暴臣聞宫君也商臣也宫不勝<lb/>
則主勢卑商有餘則臣事僣卑則逼下僣則犯上發于<lb/>
隱微形於音聲播於歌詠見之於人事臣恐一日有播<lb/>
越之禍悖逼之患莫不兆於斯曲也上聞之黙然及安<lb/>
史作亂華夏鼎沸所以見寧王審音之妙也<lb/>
天寳中上以三河道險束漕運艱難乃旁北山鑿石為<lb/>
月河以避急湍名曰天寳河嵗省運夫五十萬人無覆<lb/>
<pb n="KR3j0185_WYG_052-57b"/>
溺淹滯之患天下稱之其河東西徑直長五里餘濶四<lb/>
五丈深三四丈皆鑿堅石匠人於石得古鐵鏟長三尺<lb/>
餘上有平陸二字皆篆文也上異之藏於内庫遂命改<lb/>
河北縣為平陸縣旌其事也<lb/>
上御勤政樓大酺縱士庶觀看百戲競作人物塡喧金<lb/>
吾衛士白棒雨下不能制止上患之謂力士曰吾以海<lb/>
内豐稔四方無事故盛為宴樂耳與百姓同懽不知下<lb/>
人喧亂如此汝何方止之力士曰臣不能也陛下試召<lb/>
<pb n="KR3j0185_WYG_052-58a"/>
嚴安之處分打塲以臣所見必有可觀上從之安之到<lb/>
則周行廣塲以手板畫地示衆曰犯此者死以是終五<lb/>
日酺宴咸指其地畫曰嚴公界境無一人敢犯者<lb/>
蘇瓌初未知頲常處頲於馬廐中與傭僕雜作一日有<lb/>
客詣瓌候於㕔所頲擁篲趨庭遺墜文書客収視之乃<lb/>
詠崑崙奴詩也其詞曰指頭十挺墨耳朶兩張匙客心<lb/>
異之而瓌出與客淹留客笑語之餘因詠其詩并言形<lb/>
貎問何人非足下宗族庶孽耶若加禮収舉必蘇氏之<lb/>
<pb n="KR3j0185_WYG_052-58b"/>
令子也瓌自是稍稍親之適有人獻瓌兔懸於廊廡間<lb/>
瓌乃召頲詠之立呈詩曰兎子死闌殫持來掛竹竿試<lb/>
將明鏡照何異月中㸔瓌大驚竒驟加禮敬頲由是學<lb/>
問日新文章葢代及上平内難一夕間制詔絡繹無非<lb/>
頲出代稱小許公也<lb/>
道士葉法善精于符籙之術上累拜為鴻臚卿優禮待<lb/>
焉法善居𤣥真觀嘗有朝客數十人詣之解帶淹留滿<lb/>
座思酒忽有人叩門云麴秀才法善令人謂曰方有朝<lb/>
<pb n="KR3j0185_WYG_052-59a"/>
僚未暇瞻晤幸吾子異日見臨也語未畢有一秀才傲<lb/>
睨直入年二十餘肥白可觀笑揖諸公居末席伉聲談<lb/>
論援引古人一席不測恐聳觀之良久蹔起旋轉法善<lb/>
謂諸公曰此子突入語辨如此豈非魑魅為惑乎試與<lb/>
諸公避之麴生復至扼腕抵掌論難蜂起勢不可當法<lb/>
善宻以小劍擊之隨手失墜于階下化為瓶榼一座驚<lb/>
懾遽視其所乃盈瓶醲醖也咸大笑飲之其味甚嘉坐<lb/>
客醉而揖其瓶曰麴生風味不可忘也<lb/>
<pb n="KR3j0185_WYG_052-59b"/>
上命裴寛為河南尹寛性好釋氏師事普寂禪師旦夕<lb/>
造謁焉居一日寛詣寂寂曰有少事未暇欵語且請遲<lb/>
囬休憇也寛乃屏賓從止於空室見寂潔滌正堂焚香<lb/>
端坐坐未久忽聞扣門連聲云一行大師至一行入詣<lb/>
作禮禮寂之足禮訖附耳宻語其貎絶㳟寂但顧云無<lb/>
不可者語訖入禮禮語如是三寂惟云是是一行語訖<lb/>
降階入南堂自閤其扉寂乃徐命弟子云遣聲鍾一行<lb/>
和尚滅度矣左右疾走視之一如其言後寂滅度寛復<lb/>
<pb n="KR3j0185_WYG_052-60a"/>
衰絰葬之日徒步出城送之甚為縉紳所譏也寛子諝<lb/>
復為河南尹素好詼諧多異筆嘗有投牒誤書紙背諝<lb/>
判云者畔似郍畔郍畔似者畔我不可辭與你判笑殺<lb/>
門前着靴漢又有婦人投狀争猫兒狀云若是兒猫即<lb/>
是兒猫若不是兒猫即不是兒猫諝大笑判狀云猫兒<lb/>
不識主旁我搦老䑕兩家不須爭將來與裴諝遂納其<lb/>
猫兒爭者亦哂<lb/>
安禄山初為張韓公帳下走使之吏韓常令禄山洗足<lb/>
<pb n="KR3j0185_WYG_052-60b"/>
韓公脚下有黑㸃子禄山因洗脚而竊窺之韓公顧笑<lb/>
曰黑子吾貴相也獨汝窺之亦能有之乎禄山曰某賤<lb/>
人也不幸兩足皆有比將軍者黒而加文不知此何祥<lb/>
也韓公竒而觀之益親厚之約為義兒為加寵焉<lb/>
太真妃最善於擊磬拊搏之音泠泠然新聲雖太常梨<lb/>
園之能人莫加也上令採藍田緑玉琢為器上造簨簴<lb/>
流蘇之屬皆以金鈿珠翠珎怪之物雜飾之又鑄二金<lb/>
獅子作拏攫騰奮之狀各重二百餘斤其他綵繪縟麗<lb/>
<pb n="KR3j0185_WYG_052-61a"/>
造作神妙一時無比也上幸蜀囬京師樂器多亡失獨<lb/>
玉磬偶在上顧之悽然不忍置于前遂命送太常至今<lb/>
藏於太常正樂庫<lb/>
上幸蜀囬車駕次劍門門左右巗壁峭絶上謂侍臣曰<lb/>
劍門天險若此自古及今敗亡相繼豈非在德不在險<lb/>
耶因駐蹕題詩曰劍閣横雲峻鑾輿出狩囬翠屏千仞<lb/>
合丹障五丁開灌木縈旗轉仙雲拂馬來乘時方在德<lb/>
嗟爾勒銘才其詩至德二年普安郡太守賈深勒于石<lb/>
<pb n="KR3j0185_WYG_052-61b"/>
壁今存焉<lb/>
賀知章祕書監有高名告老歸呉中上嘉重之每别優<lb/>
異焉知章將行涕泣辭上上曰何所欲知章曰臣有男<lb/>
未有定名幸陛下賜之歸為鄉里榮上曰為道之要莫<lb/>
若信乎孚者信也履信思乎順卿子必信順之人也宜<lb/>
名之曰孚知章再拜而受命知章久而謂人曰上何謔<lb/>
我吳人耶孚乃𤓰下為子豈非呼我為𤓰子耶<lb/>
上嘗坐朝以手指上下按其腹朝退高力士進曰陛下<lb/>
<pb n="KR3j0185_WYG_052-62a"/>
向來數以手指按其腹豈非聖體小不安耶上曰非也<lb/>
吾昨夜夢遊月宫諸仙娯以上清之樂寥亮清越殆非<lb/>
人間所聞也酣醉久之合奏諸樂以送吾歸其曲凄楚<lb/>
動人杳杳在耳吾囬以玉笛尋之盡得之矣坐朝之際<lb/>
慮忽遺忘故懷玉笛時以手指上下尋非不安力士再<lb/>
拜賀曰非常之事也願陛下為臣一奏之其聲寥寥然<lb/>
不可名言也力士又再拜且請其名上笑言曰此曲名<lb/>
紫雲囬遂載于樂章今太常刻名存焉<lb/>
<pb n="KR3j0185_WYG_052-62b"/>
上封泰山進次滎陽旃然河上見黒龍命弧矢射之矢<lb/>
發龍潛滅自爾旃然伏流于今百餘年矣按旃然即濟<lb/>
水也溢而為滎遂名旃然左傳云楚師濟于旃然是也<lb/>
華岳雲臺觀中方之上有山崛起半瓮之狀名曰瓮肚<lb/>
峯上賞望嘉其高逈欲于峯腹大鑿開元二字填以白<lb/>
石令百餘里望見諌官上言乃止<lb/>
上於𢎞農古凾谷關得寳符白石篆文正成乘字識者<lb/>
解之云乘者四十八年得寳之時天下言之曰得寳𢎞<lb/>
<pb n="KR3j0185_WYG_052-63a"/>
農得寳耶於今唱之得寳之年遂改天寳也<lb/>
上幸愛祿山為子嘗與貴妃於便殿同樂祿山每就坐<lb/>
不拜上而拜妃上顧問汝竟不拜我而拜妃其意何在<lb/>
也祿山奏曰臣地凡事必先母而後父故也上笑而捨<lb/>
之祿山豐肥大腹上嘗問曰汝之腹中何物其大如是<lb/>
祿山尋聲應曰腹中更無他物唯赤心爾上以言誠而<lb/>
益親善之<lb/>
一行將卒留物一封命弟子進於上發而視之乃蜀當<lb/>
<pb n="KR3j0185_WYG_052-63b"/>
歸也上初不諭及幸蜀回乃知微旨深歎異之<lb/>
羅公逺多祕術最善𨼆形之法上就公逺雖傳受不肯<lb/>
盡其要上每與同為之則𨼆沒人不能知若自試或餘<lb/>
衣𢃄或露幞頭脚毎被宫人知上所在上怒命力士裹<lb/>
以油幞置榨木下壓殺埋棄之不旬日有中使自蜀道<lb/>
囬逢公逺於路乗騾而笑謂使者曰上之為戱一何虐<lb/>
耶<lb/>
萬囬師閿鄉人也神用若不足謂愚而癡無所知雖父<lb/>
<pb n="KR3j0185_WYG_052-64a"/>
母亦以豚犬畜之兄被戍役安西音問隔絶父母謂其<lb/>
誠死日夕涕泣而憂思也萬囬顧父感念甚忽跪而言<lb/>
曰涕泣豈非憂兄耶父母曰信然萬囬曰詳思我兄所<lb/>
要者衣裝糗粮之屬悉備之某將覲焉忽一日朝賫所<lb/>
備夕返其家吿父母曰兄平善矣發書視之乃兄迹也<lb/>
一家異之𢎞農抵安西萬餘里以其萬里而廽故謂之<lb/>
萬囬也居常貎如愚癡忽有先覺異見驚人神異也上<lb/>
在藩邸或逰行人間萬回於聚落街衢高聲曰天子來<lb/>
<pb n="KR3j0185_WYG_052-64b"/>
或曰聖人來其處信宿間上必經過徘徊<lb/>
安樂公主上之季妹也附㑹韋氏上見一物如人動遍<lb/>
體被毛毛如猪立踞牙鉤𤓰三尺餘以擊林甫目如電<lb/>
光而怒視之林甫連叱不動遂命弧矢毛人笑而跳入<lb/>
前堂堂中青衣遇而暴卒經於廐中善馬皆死不累日<lb/>
而林甫卒<lb/>
太真妃常因妬娼有語侵上上怒甚召高力士以輜軿<lb/>
送其家妃悔恨號泣抽刀剪髪授力士曰珠玉珍異皆<lb/>
<pb n="KR3j0185_WYG_052-65a"/>
上所賜不足充獻唯髪父母所生可達妾意望持此伸<lb/>
妾萬一慕戀之誠上得髪揮涕憫然遽命力士召歸<lb/>
天寳初上遊華清宮有劉朝霞者獻幸温泉賦詞調倜<lb/>
儻雜以俳諧文多不載今畧其詞曰若夫天寳二年十<lb/>
月後兮臘月前辦有司之供具命駕幸于温泉天門乾<lb/>
開露神仙之輻湊鑾輿劃出駈甲仗以駢闐青一隊兮<lb/>
黄一隊熊踏胸兮豹拏背朱一團兮綉一團玉鏤珂兮<lb/>
金鏤鞍述德云直攫得盤古髓搯得女媧瓤遮莫你古<lb/>
<pb n="KR3j0185_WYG_052-65b"/>
時千帝豈如我今日三郎其自叙云别有窮竒蹭蹬失<lb/>
路猖狂骨懂雖短伎藝能長夢裏幾囘富貴覺來依舊<lb/>
悽惶今日是千年一遇叩頭莫五角六張帝覽而竒之<lb/>
將加賞上命朝霞改去五角六張字奏云臣草此賦時<lb/>
有神助自謂文不加㸃筆不停綴不願從天而改上顧<lb/>
曰真窮薄人也授以春官衛上左焉<lb/>
<pb n="KR3j0185_WYG_052-66a"/>
　　幽閒鼓吹<hi>張固</hi>
宣宗屬念萬壽公主葢武皇世有保䕶之功也駙馬鄭<lb/>
尚書之弟顗嘗危疾上使訊之使迴上問公主視疾否<lb/>
曰無何在曰在慈恩寺㸔戲場上大怒且歎曰我恠士<lb/>
大夫不欲與我為親良有以也命召公主公主走輦至<lb/>
則立於階下不視久之主大懼涕泣辭謝上責曰豈有<lb/>
小郎病乃親看他處乎立遣歸宅畢宣宗之世婦禮以<lb/>
脩飾<lb/>
<pb n="KR3j0185_WYG_052-66b"/>
宣宗暇日召翰林學士時韋尚書澳遽入上曰要與卿<lb/>
欵曲少間出外但言論詩上乃出新詩一篇有小黄門<lb/>
置茶訖亦屏之乃問曰朕於勑使如何韋公即述上威<lb/>
制前朝無比上閉目揺首曰總未總未依前怕他在於<lb/>
卿如何計將安出韋公既不為之素備乃率意對曰以<lb/>
臣所見謀之於外庭即恐有太和末事不若就其中㨂<lb/>
㧞有才識者委以計事何如上曰此乃末策朕已行之<lb/>
初擢其小者自黄至緑至緋皆感恩若紫衣挂身即一<lb/>
<pb n="KR3j0185_WYG_052-67a"/>
片矣公慙汗而退噫大君之問社稷之福對敭止此惜<lb/>
哉<lb/>
裴公休在相位一日奏對宣宗曰今賜卿無畏有何貯<lb/>
畫言之公嘗蓄論儲宫之意至是乃頓首以諫上曰若<lb/>
立儲君便是閒人公不敢盡言而退<lb/>
宣宗坐朝次對官趨至必待氣息平均然後問事令狐<lb/>
相進李逺為杭州宣宗曰比聞李逺詩云長日唯銷一<lb/>
局棋豈可以臨郡哉對曰詩人之言不足為實也仍薦<lb/>
<pb n="KR3j0185_WYG_052-67b"/>
逺㢘察可任乃俞之<lb/>
宣宗視逺郡謝上表左右曰不足煩聖慮也上曰逺郡<lb/>
無非時章奏只有此謝上表安知其不有情懇乎吾不<lb/>
敢忽也<lb/>
張長史釋褐為蘇州常熟尉上後旬日有老父過狀判<lb/>
去不數日復至乃怒而責曰敢以閒事屢擾公門老父<lb/>
曰某實非論事但覩少公筆跡竒妙貴為篋笥之珍耳<lb/>
長史異之因詰其何得愛書答曰先父愛書兼有著述<lb/>
<pb n="KR3j0185_WYG_052-68a"/>
長史取視之曰信天下工書者也自是備得筆法之妙<lb/>
冠於一時<lb/>
白尚書應舉初至京以詩謁顧著作顧覩姓名熟視白<lb/>
公曰米價方貴居亦弗易乃披卷首篇曰咸陽原上草<lb/>
一嵗一枯榮野火燒不盡春風吹又生即嗟賞曰道得<lb/>
箇語居即易矣因為之延譽聲名大振<lb/>
喬彞京兆府解試時有二試官彞日午叩門試官令引<lb/>
入則已醺醉視題曰幽蘭賦不肯作曰兩箇漢相對作<lb/>
<pb n="KR3j0185_WYG_052-68b"/>
此題速改之為渥洼馬賦曰校些子奮筆斯須而就警<lb/>
句云四蹄曵練翻瀚海之驚瀾一噴生風下邊山之亂<lb/>
葉便欲首送京尹曰喬彞峥嶸甚宜以解副薦之<lb/>
李藩侍郎嘗綴李賀歌詩為之集序未成知賀有表兄<lb/>
與賀筆硯之舊者召之見託以搜訪所遺其人敬謝且<lb/>
請曰某盡記其所為亦見其多㸃竄者請得所葺者視<lb/>
之當為改定李公喜併付之彌年絶跡李公怒復召詰<lb/>
之其人曰某與賀中外自小同處恨其傲忽常思報之<lb/>
<pb n="KR3j0185_WYG_052-69a"/>
所得兼舊有者一時投於溷中矣李公大怒叱出之嗟<lb/>
恨良乆故賀篇什流傳者少<lb/>
李賀以歌詩謁韓吏部吏部時為國子博士分司送客<lb/>
歸極困門人呈卷解帶旋讀之首篇鴈門太守行曰黒<lb/>
雲壓城城欲摧甲光向日金鱗開却援帶命邀之<lb/>
苗帝師困於名場一年似得復落第春景暄妍策蹇驢<lb/>
出都門貰酒一壺藉草而坐醺醉而寐久之既覺有老<lb/>
父坐其旁因揖叙以餘杯飲老父媿謝曰郎君縈悒恥<lb/>
<pb n="KR3j0185_WYG_052-69b"/>
寕要知前事耶苖曰某應舉已久有一第分乎曰大有<lb/>
事但更問苗曰某困於窮蹇一郡寧可及乎曰更向上<lb/>
曰廉察乎曰更向上苖公乗酒猛問曰將相乎曰更向<lb/>
上苖公怒全不信因肆言曰將相向上作天子乎老父<lb/>
曰天子真者即不得假者即得苖都以為恠誕揖之而<lb/>
去後果為將相及德宗昇遐攝冢宰三日<lb/>
賓客劉公之為屯田員外郎時事勢稍異旦夕有騰趠<lb/>
之勢知一僧有術數極精寓直日邀之至省方欲問命<lb/>
<pb n="KR3j0185_WYG_052-70a"/>
報韋秀才在門外公不得已且令僧坐簾下韋秀才獻<lb/>
卷已畧省之而意色殊倦韋覺之乃去與僧語不對吁<lb/>
嗟良久乃曰某欲言員外必不愜如何公曰但言之僧<lb/>
曰員外後遷乃本行正郎也然須待適來韋秀才知印<lb/>
處置公大怒揖出之不旬日貶官韋秀才乃處厚相也<lb/>
後三十餘年在中書劉轉屯田郎中<lb/>
朱崖李相在維揚封川李相在湖州拜賓客分司朱崖<lb/>
大懼遣專使厚致信好封川不受取路江西而過非久<lb/>
<pb n="KR3j0185_WYG_052-70b"/>
朱崖入相過洛封川憂懼多方求厚善者致書乞一見<lb/>
欲解紛復書曰怨即不怨見即無端初朱崖封川早相<lb/>
善在中外致力及位高稍稍相傾及封川在位朱崖為<lb/>
兵部尚書自得岐路必當大拜封川多方阻之未効朱<lb/>
崖知而憂之邠公杜相即封川黨時為京兆尹一日謁<lb/>
封川封川深念杜公進曰何戚戚也封川曰君揣我何<lb/>
念杜公曰非大戎乎曰是也何以相救曰某即有策顧<lb/>
相公必不能用耳曰請言之杜曰大戎有辭學而不由<lb/>
<pb n="KR3j0185_WYG_052-71a"/>
科第于今怏怏若與知舉則必喜矣封川黙然良久曰<lb/>
更思其次曰更有一官亦可平治慊恨曰何官曰御史<lb/>
大夫封川曰此即得邠公再三與約乃馳詣安邑門門<lb/>
人報杜尹來朱崖迎揖曰安得訪此寂寞對曰靖安相<lb/>
公有意㫖令某傳逹遂言亞相之拜朱崖驚喜䨇涙遽<lb/>
落曰大門官小子豈敢當此薦拔寄謝重疊杜遽告封<lb/>
川封川與䖍州議之竟為所隳終致後禍<lb/>
朱崖在維揚監軍使楊欽義追入必為樞近而朱崖致<lb/>
<pb n="KR3j0185_WYG_052-71b"/>
禮皆不越尋常欽義心銜之一日邀中堂飲更無餘賓<lb/>
而陳設寶器圖畫數牀皆殊絶一席祗奉亦竭情禮起<lb/>
後皆以贈之欽義大喜過望旬日行至汴州有詔令監<lb/>
淮南軍欽義至即具前時所獲歸之朱崖笑曰此無所<lb/>
直奈何相拒一時却與欽義感悦數倍後竟作樞宻使<lb/>
武皇一朝之柄用皆自欽義也<lb/>
李師古跋扈憚杜黄裳為相未敢失禮乃命一幹吏寄<lb/>
錢數千緡并氊車子一乘亦直千緍使者未敢遽送乃<lb/>
<pb n="KR3j0185_WYG_052-72a"/>
於宅門伺候累日有緑輿自宅出從婢二人青衣藍縷<lb/>
問何人曰相公夫人使者遽歸以告師古師古折其謀<lb/>
終身不敢失節潘炎侍郎德宗時為翰林學士恩渥極<lb/>
異其妻劉氏晏相之女也京尹某有故伺候累日不得<lb/>
見乃遺閽者三百縑夫人知之謂潘曰豈有人臣京尹<lb/>
願一見遺奴三百疋縑帛其危可知也遽勸潘公避位<lb/>
子孟陽初為户部侍郎夫人憂愓謂曰以爾人材而在<lb/>
丞郎之位吾懼禍之必至也户部解喻再三乃曰不然<lb/>
<pb n="KR3j0185_WYG_052-72b"/>
試會爾同列吾觀之因遍招深熟者客至夫人垂簾視<lb/>
之既罷㑹喜曰皆爾之儔也不足憂矣末座慘緑少年<lb/>
何人也答曰補闕杜黄裳夫人曰此人全别必是有名<lb/>
卿相元相在鄂州周復為從事相國常賦詩命院中屬<lb/>
和周正郎乃簪笏見相公曰某偶以大人徃還高門謬<lb/>
獲一第其實詩賦皆不能也相國嘉之曰遽以實告賢<lb/>
於能詩者矣<lb/>
裴寛尚書罷郡西歸汴流中日晩維舟見一人坐樹下<lb/>
<pb n="KR3j0185_WYG_052-73a"/>
衣服極弊因命屈之與語大竒之遂為見知曰以君才識必<lb/>
自當富貴何貧也舉船錢帛奴婢貺之客亦不讓所惠語<lb/>
訖上船奴婢偃蹇者鞭撻之裴公益竒之其人乃張徐州<lb/>
安禄山將反前三兩日於宅宴集大將十餘人錫賚絶<lb/>
厚滿㕔施大圖圖山川險易攻取剽刼之勢每人付一<lb/>
圖令曰有違者斬直至洛陽指揮皆畢諸將承命不敢<lb/>
出聲而去於是行至洛陽悉如其畵也<lb/>
張正甫為河南尹裴中令銜命代淮西置宴府西亭裴<lb/>
<pb n="KR3j0185_WYG_052-73b"/>
公舉一人詞藝好解頭張相公正色曰相公此行何為<lb/>
也爭記得河南府解頭中令有慙色<lb/>
崔咸舍人嘗受張公之知及懸車之後公與議行止崔<lb/>
時為司封郎中以感知之分極言贊美公便令製表表<lb/>
上値無厚善者而一章允請三數月後門館閴寂家人<lb/>
輩竊罵之公後亦悔每語子弟曰後有大叚事勿與少<lb/>
年郎議之<lb/>
崔造相將退位親厚皆勉之長女賢知書獨勸相國遂<lb/>
<pb n="KR3j0185_WYG_052-74a"/>
決退一二嵗中居閑躁悶顧謂兒姪曰不得他諸道金<lb/>
銅茶籠子物掩也遂復起<lb/>
相國張延賞將判度支知有一大獄頗有寃濫每甚扼<lb/>
腕及判使即召獄吏嚴誡之且曰此獄已乆旬日須了<lb/>
明旦視事案上有一小帖子曰錢三萬貫乞不問此獄<lb/>
公大怒更促之明日帖子復來曰錢五萬貫公益怒命<lb/>
兩日須畢明日復見帖子曰錢十萬貫公曰錢至十萬<lb/>
可通神矣無不可囘之事吾懼及禍不得不止<lb/>
<pb n="KR3j0185_WYG_052-74b"/>
元相載在中書日有丈人自宣州所居來投求一職事<lb/>
中書度其材不任事贈河北一函書而遣之丈人惋怒<lb/>
不得已持書而去旣至幽州念破産而來止公一書書<lb/>
若懇切猶可望乃拆而閲之更無一辭唯署名而已大<lb/>
悔怒欲囘心念已行數千里試謁院寮問既是相公丈<lb/>
人豈無緘題曰有判官大驚立命謁者上白斯須乃有<lb/>
大校持箱復請書書既入館之上舍留連數日及辭去<lb/>
奉絹一千疋<lb/>
<pb n="KR3j0185_WYG_052-75a"/>
元載子伯和勢傾中外福州觀察使寄樂妓十人既至<lb/>
半載不得送使者窺伺門下出入頻者有琵琶康崑崙<lb/>
最熟厚遺求通即送妓伯和一試奏盡以遺之先有叚<lb/>
和尚善琵琶自製西梁州崑崙求之不與至是以樂之<lb/>
半贈之乃傳焉道調梁州是也<lb/>
丞相牛公應舉知于頔相之竒俊也特詣襄陽求知住<lb/>
數月兩見以海客遇之牛公怒而去去後忽召客將問<lb/>
曰累日前有牛秀才發未曰已去何以贈之曰與之五<lb/>
<pb n="KR3j0185_WYG_052-75b"/>
百受之乎曰擲之于庭而去于公大恨謂賓佐曰某葢<lb/>
事繁有闕違者立命小將賫絹五百書一函追之曰未<lb/>
出界即領來如已出界即送書信小將於界外追及牛<lb/>
公不啓封揖迴<lb/>
　是書為有唐張固撰共二十五篇固在懿僖間採摭<lb/>
　宣宗遺事簡當精覈誠可以補史氏之闕余家藏有<lb/>
　固宋本將刻而傳焉嘉靖壬午春三月呉郡大石山<lb/>
　人顧元慶<lb/>
<pb n="KR3j0185_WYG_052-76a"/>
　　摭異記<hi>李濬</hi>
　濬憶兒童時即厯聞公卿間叙國朝故事且兼多語<lb/>
　其世事特異者取其必實之跡暇日綴成一小軸貯<lb/>
　之松窻<lb/>
𤣥宗先天中再平内難後以中外無事鋭意政理好於<lb/>
觀書迨自周漢以來有所未及者必欲盡舉之帝既勤<lb/>
書海内之風翕然率化尤注意於起居注先天開元中<lb/>
皆選當時鴻儒或貞正之士充之若有舉其職者雖十<lb/>
<pb n="KR3j0185_WYG_052-76b"/>
數年猶載筆螭頭惜不欲去則遷名曹郎與兼之自先<lb/>
天元年至大寳十一載冬季起居注撰成七百卷内起<lb/>
居注撰成三百卷内起居注自開元二年春因上幸寧<lb/>
王宅叙家人禮至於樂奏前後酒食沾賚上無自專皆<lb/>
令禀於寧王教上曰大哥好作主人阿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>但謹為上客<lb/>
<hi>上在禁中常自稱阿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>以是極歡而罷明日寧王率岐薛已下同<lb/>
奏曰臣聞起居注必記天子言動臣恐左右史不得天<lb/>
子閨行極庶人之禮無以光示萬代臣請自今後臣與<lb/>
<pb n="KR3j0185_WYG_052-77a"/>
兄弟各輪日載筆於乘輿前得以行在紀叙其事四季則<lb/>
用朱印聨名牒送史館然皆依外史例悉上聞庶明臣<lb/>
等守職如螭頭官上以八分書日本國紙為答辭甚謹<lb/>
上然悉允所奏自是天寶十載冬季以成三百卷率以<lb/>
五十幅黄麻為一編用雕檀軸紫龍鳯綾標書成寧王<lb/>
上請自部納于史閣上命賜以酒樂共宴侍臣於史館<lb/>
上寳惜是史尤甚因命别起大閣以貯之及禄山陷長<lb/>
安用嚴高計未至升殿宫先以火千炬猛焚是閣不移<lb/>
<pb n="KR3j0185_WYG_052-77b"/>
時灰滅故𤣥宗實録百不叙及三四以是人間傳記者<lb/>
尤鮮<hi>祿山謀臣嚴莊高尚</hi>
開元中禁中初重木芍藥即今牡丹也<hi>開元天寳花木記云木芍藥禁</hi>
<hi>中呼為牡丹花</hi>得四本紅紫淺紅通白者上因移植於興慶池<lb/>
東沉香亭前㑹花方繁開上乘月夜召太真妃以步輦<lb/>
從詔特選梨園弟子中尤者得樂十六色李龜年以歌<lb/>
擅一時之名手捧檀板押衆樂前欲歌之上曰賞名花<lb/>
對妃子焉用舊樂詞為遂命龜年持金花牋宣賜翰林<lb/>
<pb n="KR3j0185_WYG_052-78a"/>
學士李白進清平調詞三章白欣承詔㫖猶苦宿酲未<lb/>
解因援筆賦之雲想衣裳花想容春風拂檻露華濃若<lb/>
非羣玉山頭見㑹向瑶臺月下逄一枝紅艶露凝香雲<lb/>
雨巫山枉斷腸借問漢宫誰得似可憐飛燕倚新粧名<lb/>
花傾國兩相歡長得君王帶笑㸔解釋春風無限恨沉<lb/>
香亭北倚闌干龜年遽以詞進上命梨園弟子約畧調<lb/>
撫絲竹遂促龜年以歌太真妃持頗梨七寳盃酌西涼<lb/>
州蒲萄酒笑領意甚厚上因調玉笛以倚曲每曲遍將<lb/>
<pb n="KR3j0185_WYG_052-78b"/>
換則遲其聲以媚之太真飲罷飾繡巾重拜上意龜年<lb/>
常話於五王獨憶以歌得自與者無出於此抑亦一時<lb/>
之極致耳上自是顧李翰林尤異於他學士㑹高力士<lb/>
終以脱烏皮六縫為深恥異日太真妃重吟前詞力士<lb/>
戲曰始謂妃子怨李白深入骨髓何拳拳如是太真妃<lb/>
因驚曰何翰林學士能辱人如斯力士曰以飛燕指妃<lb/>
子是賤之甚矣太真頗深然之上嘗欲命李白官卒為<lb/>
宫中所捍而止<lb/>
<pb n="KR3j0185_WYG_052-79a"/>
𤣥宗幸東都偶因秋霽與一行師共登天宫寺閣臨眺<lb/>
久之上遐顧愴然發歎數四謂一行曰吾甲子得終無<lb/>
患乎一行進曰陛下行幸萬里聖祚無疆及西行初至<lb/>
成都前望大橋上舉鞭問左右曰是橋何名節度使崔<lb/>
圓躍馬前進曰萬里橋上因追歎曰一行之言今果符<lb/>
之吾無憂矣<lb/>
上好馬擊毬内廐所飼者意猶未甚適㑹黄幡綽戲語<lb/>
相解因曰吾欲良馬久之而誰能通於馬經者幡綽奏<lb/>
<pb n="KR3j0185_WYG_052-79b"/>
曰臣能知之且曰今三丞相悉善馬經上曰吾與三丞<lb/>
相語政事之外悉究其旁學不聞有通馬經者爾焉得<lb/>
之幡綽曰臣日日沙堤上見丞相所乘馬皆良馬也以<lb/>
是必知通馬經上因大笑而語他<lb/>
上自臨淄郡王為潞州别駕乞假歸京師觀時晦跡尤<lb/>
用卑損㑹春暮豪家子數輩盛酒饌遊於昆明池選勝<lb/>
方宴上戎服臂小鷹於野次因疾驅直突㑹前諸子輩<lb/>
頗露難色忽一少年持酒船唱令曰宜以門族官品備<lb/>
<pb n="KR3j0185_WYG_052-80a"/>
陳之酒及於上因大聲曰曾祖天子父相王臨淄郡王<lb/>
某也諸少年聞之驚走四散不敢復視於車服上因聨<lb/>
飲三銀船盡一巨餡徐乘馬而東去<lb/>
上初以林邑國進白鸚鵡惠利之性特異常者因暇日<lb/>
以金飾之示於三相上再三美之時蘇頲初入相每以<lb/>
忠讓勵上因前進曰書云鸚鵡能言不離飛鳥臣願陛<lb/>
下深以為誡<lb/>
何皇后始以色進及上登位不數年恩寵日衰后憂畏<lb/>
<pb n="KR3j0185_WYG_052-80b"/>
之狀愈不自安然撫下有恩幸免讒語共危之禍忽一<lb/>
日泣訢於上曰三郎獨不記何忠脱新紫半臂更得一<lb/>
斗麵為三郎生日湯餅耶何忍不追念於前時上聞之<lb/>
戚然改容有憫皇后之色由是得延於其恩者三更秋<lb/>
終以諸妃恩遇日盛皇后竟見黜焉后無罪被擯六宫<lb/>
共憐之<hi>何忠何后自呼其父名也</hi>
中宗嘗召宰相蘇瓌李嶠子進見二丞相子皆童年上<lb/>
近撫於赭袍前賜與甚厚因語二兒曰爾日憶所通書<lb/>
<pb n="KR3j0185_WYG_052-81a"/>
可為吾奏者言之頲應曰木從繩則正后從諌則聖嶠<lb/>
子<hi>失名</hi>其亦進曰斮朝涉之脛剖賢人之心上曰蘇瓌有<lb/>
子李嶠無兒<lb/>
德宗命李泌為相以泌三朝顧遇禮待信用不與諸宰<lb/>
相等常於便殿語及𤣥宗朝尤惜謬用李林甫因再三<lb/>
嘆息重言曰中原之禍自林甫始也然以𤣥宗英特之<lb/>
姿何始不察耶泌因奏曰𤣥宗盛年始初已厯則天中<lb/>
宗多難之後雖江充將陷戻元賈后欲圖愍懷於睿宗<lb/>
<pb n="KR3j0185_WYG_052-81b"/>
之患無以改過也及降封臨淄旋出入閣上下鄠杜之<lb/>
間備聞人間疾苦又以天縱英姿志除内難有漢宣之<lb/>
多異仗蕭王之赤誠故英威一震姦兇自殪而夙尚儒<lb/>
學深達政經薄漢高馬上之言美武帝更僕之問自初<lb/>
登寳位樂近正人惟帝之難力所能舉上既勤儉政事<lb/>
無不施行又得良臣天下自化及東封之後上每覽帝<lb/>
籍有自多之言用聲色為娯漸堂階之峻故古語曰貧<lb/>
不學儉而儉自來富不學奢而奢自至若以勤儉為志<lb/>
<pb n="KR3j0185_WYG_052-82a"/>
則臣下守法官無邪人及嗜慾稍深則政亦怠矣故林<lb/>
甫善為承迎上意招攬金王託庇左右安國委相之跡<lb/>
如是則百吏可知是以楊雄言昔武帝運帑藏之財填<lb/>
廬山之壑未為害也今貨入權門甚於此矣林甫未厭<lb/>
仙客繼之昔齊桓以管仲存而覇業成管仲亡而齊難<lb/>
作則古人所諷見於深㫖由是泌屢以是非諷之上怡<lb/>
然聽從似喜所得因曰相才而又知書吾高枕矣太和<lb/>
開成中有程修己者以善畫得進謁修己始以孝廉召<lb/>
<pb n="KR3j0185_WYG_052-82b"/>
入籍故上不甚以畫者流視之㑹春暮内殿賞牡丹花<lb/>
上頗好詩因問修己曰今京邑傳唱牡丹花詩誰為首<lb/>
出修己對曰臣嘗聞公卿間多吟賞中書舍人李正封<lb/>
詩曰天香夜染衣國色朝酣酒上聞之嗟賞移時楊妃<lb/>
方恃恩寵上笑謂貴妃曰粧鏡臺前宜飲以一紫金盞<lb/>
酒則正封之詩見矣<lb/>
自太和乙夘嵗後上不樂事稍閒則有歎息之音㑹幸<lb/>
三殿東亭因見横廊架巨軸於其上上謂修己曰斯開<lb/>
<pb n="KR3j0185_WYG_052-83a"/>
元東封圖也因命内巨軸懸於東廡下上舉白玉如意<lb/>
指張説輩數人歎曰使吾得其中一人來則吾可見開<lb/>
元矣由是惋惜之意見于顔色遂命進美酎盡爵促步<lb/>
輦歸寢殿開成永諸録中叙上語李右相曰吾思天下<lb/>
事難理則進飲醲酎以自醉解<lb/>
狄仁傑之為相也有盧氏堂姨居于午橋南别墅姨止<lb/>
有一子而未嘗來都城親戚家梁公每遇伏臘晦朔修<lb/>
禮甚謹嘗經甚雪多休暇因候盧姨安否適見表弟挾<lb/>
<pb n="KR3j0185_WYG_052-83b"/>
弓矢携雉兎來歸膳味進於北堂顧揖梁公意甚輕簡<lb/>
公因啓姨曰某今為相表弟有何樂從願悉力以從其<lb/>
㫖姨曰相自貴爾有一子不欲令其事女主公大慙而<lb/>
退<lb/>
姚崇為相忽一日對於便殿舉左足不甚輕利上曰卿<lb/>
有足疾耶崇曰臣有腹心之疾非足疾也因前奏張説<lb/>
罪狀數百言上怒曰卿歸中書宜宣與御史中丞共按<lb/>
其事而説未之知㑹朱衣吏報午後三刻説乘馬先歸<lb/>
<pb n="KR3j0185_WYG_052-84a"/>
崇急呼御史中丞李林甫以前詔付之林甫語崇曰説<lb/>
多智謀是必困之宜以劇地崇對曰丞相得罪未宜太<lb/>
偪林甫曰公必不忍耶説當無害林甫正將詔付於御<lb/>
史中路以馬墜告假説之未遭崇搆也前旬月有教授<lb/>
書生私通於侍婢最寵者會擒得姦狀以聞於説説怒<lb/>
甚將窮獄於京兆尹書生勵聲曰覩色不能禁亦人之<lb/>
常情也公貴為相豈無緩急有用人乎靳於一婢女耶<lb/>
説竒其言而釋之以侍兒與歸書生一跳跡去旬月餘<lb/>
<pb n="KR3j0185_WYG_052-84b"/>
無所聞知忽一日直訪於説憂色滿面且言某感公之<lb/>
恩思有謝者久之今方聞公為姚相國所搆外獄將具<lb/>
公不知之危將至矣某願得公平生所寳者用計於九<lb/>
公主必能立釋之説因自厯指狀所寳之物書生告云<lb/>
未足解公之難又凝思久之忽曰近有雞林郡夜明簾<lb/>
為寄信者書生曰吾事濟矣因請手札數行懇以情言<lb/>
遂急趨出逮夜始及九公主邸第書生具以説㫖言之<lb/>
兼用簾為贄且請公主曰上獨不念在東宫時思必始<lb/>
<pb n="KR3j0185_WYG_052-85a"/>
終恩加張丞相乎而今反用快不利張丞相之心耶明<lb/>
旦公主入謁具為奏之上感動急命高力士就御史臺<lb/>
宣前所按事並宜罷之書生亦不再見張丞相矣<lb/>
太尉衞國公為并州從事到職未旬月忽有王山人者<lb/>
詣門請謁公命與坐乃曰某善按冥也公初未之竒因<lb/>
請正寢備几案紙筆香水而已因令垂簾静伺之生與<lb/>
公偕坐於西廡下頃之王生曰可驗矣紙上書八字甚<lb/>
大且有楷注曰位極人臣壽六十四王生遽請歸竟不<lb/>
<pb n="KR3j0185_WYG_052-85b"/>
知所去及㑹昌朝三策一品薨於海南果符王生所按<lb/>
之年<lb/>
衞公長慶中在浙右㑹有漁人於秦淮垂機網下深處<lb/>
忽覺力舉異於常時及歛就水次卒不獲一鱗忽得古<lb/>
銅鏡可尺餘光浮於波際漁人驚取照之歴歴盡見五<lb/>
臟六腑榮脉動竦駭神魄因腕戰而墜漁人偶話於舍<lb/>
旁遂乃聞之於公盡周嵗萬計窮索水底終不復得<lb/>
　　物之異聞<lb/>
<pb n="KR3j0185_WYG_052-86a"/>
雷公鏁　辟塵犀簪　煖金魚袋　青龍皮　鄱陽王<lb/>
墓中自動墨研　日中軟杖子　龍腦香崑崙子　元<lb/>
先生贈韋丹尚書鮫鮹　鏤白玉香囊并玉鏁子長三<lb/>
尺餘　異竹篾長二百餘尺　黄楊枕文有乘龍形<lb/>
張公洞翠碧中藏上藥　　桃源洞中仙人棋子　不<lb/>
生澁鐵腰帶　韋殻尚書夢中所得軟羅纈巾　西蜀<lb/>
織成蘭亭　罽賓國黄金衣　筆管上鏤盧思道燕行<lb/>
歌　拂菻國雕紫文馬腦如小合底冩國王名在上又<lb/>
<pb n="KR3j0185_WYG_052-86b"/>
小貎亦類之　白玉劒長二尺餘<lb/>
　已上二十一物皆得其所自或經目識客有疑問悉<lb/>
　用條謹<lb/>
　<lb/>
　<lb/>
　<lb/>
　<lb/>
　説郛卷五十二下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>説郛卷四十八上</head>
    <p>
<pb n="KR3j0185_WYG_048-1a"/>
欽定四庫全書<lb/>
　説郛卷四十八上　　　　元　陶宗儀　撰<lb/>
　　朝野僉載<hi>張鷟</hi>
貞觀年中定州鼓城縣人魏全家富母忽然失明問卜<lb/>
者王子貞子貞為卜之曰明年有人從東來青衣者三<lb/>
月一日來療必愈至時候見一人着青紬襦遂邀為設<lb/>
飲食其人曰僕不解醫但解作犁耳為主人作之持斧<lb/>
繞舍求犁轅見桑曲枝臨井上遂斫下其母兩眼煥然<lb/>
<pb n="KR3j0185_WYG_048-1b"/>
見物此曲桑葢井之所致也<lb/>
周郎中裴珪妾趙氏有羙色曾就張璟藏卜年命藏曰<lb/>
夫人目長而慢視准相書猪視者淫婦人目有四白五<lb/>
夫守宅夫人終以姦廢宜慎之趙笑而去後果與人姦<lb/>
没入掖庭<lb/>
洛州有士人患應病語即喉中應之以問善醫張文仲<lb/>
經夜思之乃得一法卽取本草令讀之皆應至其所畏<lb/>
者即不言仲乃録取藥合和為丸服之應時而愈<lb/>
<pb n="KR3j0185_WYG_048-2a"/>
後魏孝文帝定四姓隴西李氏大姓恐不入星夜乘鳴<lb/>
駞倍程至洛時四姓已定訖故至今人謂之駞李焉<lb/>
鄭愔爲吏部侍郎掌選贓汚狼籍引銓有選人繫百錢<lb/>
於靴帶上愔問其故荅曰當今之選非錢不行愔黙而<lb/>
不言<lb/>
天后中契丹李盡忠萬榮之破營州也以地牢囚僕俘<lb/>
數百人聞麻仁節等諸君欲至乃令守囚霫等紿之曰<lb/>
家口饑寒不能存活求待國家兵到吾等即降其四日<lb/>
<pb n="KR3j0185_WYG_048-2b"/>
别與一頓粥引出安慰曰吾此無飲食養汝又不忍殺<lb/>
汝總放歸若何衆皆拜伏乞命乃紿放去至幽州具説<lb/>
饑凍逼廹兵士聞之争欲先入至黄麞峪賊又令老者<lb/>
投官軍送遺老牛瘦馬於道側仁節等三軍棄歩卒將<lb/>
馬先爭入被賊設伏横截軍將被索䌈之生擒節等死<lb/>
者填山谷罕有一遺<lb/>
永徽年以後人唱桑條歌云桑條韋女韋也樂至神龍<lb/>
年中逆韋應之諂佞者鄭愔作桑條樂詞十餘首進之<lb/>
<pb n="KR3j0185_WYG_048-3a"/>
逆韋大喜擢之爲吏部侍郎賞縑百疋<lb/>
周垂拱已來苾拏兒歌詞皆是邪曲後張易之小名必<lb/>
拏<lb/>
趙公長孫無忌以烏羊毛為渾脱氊帽天下慕之其帽<lb/>
為趙公渾脱後坐事長流嶺南渾脱之言於是效焉<lb/>
魏王為巾子向前踏天下欣欣慕之名為魏王踣後坐<lb/>
死至孝和時陸頌亦為巾子同此樣時人又名為陸頌<lb/>
踣未一年而陸頌殞<lb/>
<pb n="KR3j0185_WYG_048-3b"/>
咸亨已後人皆云莫浪語阿婆嗔三叔聞時笑殺人後<lb/>
果則天即位至孝和嗣之阿婆者則天也三叔者孝和<lb/>
為第三也<lb/>
天后時謡言曰張公喫酒李公醉張公者斥易之兄弟<lb/>
也李公者言李氏大盛也<lb/>
孫佺為幽州都督五月北征時軍師李處郁諫五月南<lb/>
方火北方水火入水必滅佺不從果沒八萬人昔竇建<lb/>
德救王世充於牛口谷時謂竇入牛口豈有還期果被<lb/>
<pb n="KR3j0185_WYG_048-4a"/>
秦王所擒其孫佺之北也處郁曰飱若入咽百無一全<lb/>
山東人謂温飯為飱<hi>音孫</hi>幽州以北並爲燕地故云<lb/>
龍朔年已來百姓飲酒作令云子母相去離連臺抝倒<lb/>
子母者盞與盤也連臺者連盤抝倒盞也及天后永昌<lb/>
中羅織事起有宿衛十餘人於清化坊飲為此令此席<lb/>
人進狀告之十人皆棄市自後廬陵徙均州則子母相<lb/>
去離也連臺抝倒者則天被廢諸武遷放之兆<lb/>
開元五年春司天奏𤣥象有𤯝見其災甚重𤣥宗震驚<lb/>
<pb n="KR3j0185_WYG_048-4b"/>
問曰何祥對曰當有名士三十人同日寃死今新及第<lb/>
進士正應其數其年及第李蒙者貴主家壻上不言其<lb/>
事宻戒主曰每有大遊宴汝愛壻可閑留其家主居昭<lb/>
國里時大合樂音曲逺暢曲江漲水聯舟數艘進士畢<lb/>
集䝉聞乃踰垣奔走羣衆愜望才登舟移就水中畵舸<lb/>
平沉聲妓篙工不知紀極三十進士無一生者<lb/>
廣州録事叅軍栁慶獨居一室器用食物並致卧内奴<lb/>
有私取鹽一撮者慶鞭之見血<lb/>
<pb n="KR3j0185_WYG_048-5a"/>
夏侯彪夏月食飲生虫在下未曾瀝口嘗送客出門奴<lb/>
盗食臠肉彪還客覺之大怒乃捉蠅與食令嘔出之<lb/>
鄭仁凱為宻州刺史有小奴告以履穿凱曰阿翁為汝<lb/>
經營鞋有頃門夫着鞋者至凱㕔前樹上有鴷窠鴷啄<lb/>
木也遣門夫上樹取其子門夫脱鞋而緣之凱令奴着<lb/>
鞋而去門夫竟至徒跣凱有德色<lb/>
安南都䕶鄧祐韶州人家巨富奴婢千人恒課口腹自<lb/>
供未曾設客孫子將一鴨私用祐以擅破家資鞭二十<lb/>
<pb n="KR3j0185_WYG_048-5b"/>
杭州刺史裴有敞疾甚令錢塘縣主簿夏榮看之榮曰<lb/>
使君百無一慮夫人早須崇福以禳之崔夫人曰禳湏<lb/>
何物榮曰使君娶二姬以壓之出三年則危過矣夫人<lb/>
怒曰此獠狂語耳在身無病榮退曰夫人不信榮不敢<lb/>
言使君命合有三婦若不更娶於夫人不祥夫人曰乍<lb/>
可死此事不相當也其年夫人暴亡敞更娶二姬榮亦<lb/>
信矣<lb/>
洛陽縣令宋之遜性好唱歌出為連州叅軍刺史陳希<lb/>
<pb n="KR3j0185_WYG_048-6a"/>
古者庸人也令之遜教婢歌每日端笏立於庭中呦呦<lb/>
而唱其婢隔窻從而和之聞者無不大笑<lb/>
北齊南陽王入朝上問何以為樂王曰致蠍最樂遂收<lb/>
蠍一宿得五㪷置大浴斛中一人脫衣而入被蠍螫死<lb/>
宛轉號呌苦痛不可言食頃而死帝與王坐看之<lb/>
周嶺南首領陳元光設客令一袍袴行酒光怒令曵出<lb/>
遂殺之須臾爛煮以食客後呈其二手客懼攫喉而吐<lb/>
周瀛州刺史獨孤莊酷虐有賊問不承莊引前曰若健<lb/>
<pb n="KR3j0185_WYG_048-6b"/>
兒一一具吐放汝遂還巾帶賊並吐之諸官以為其必<lb/>
放頃莊曰將我作具來乃一鐵鈎長丈餘甚銛利以繩<lb/>
掛於樹間謂賊曰汝不聞健兒鈎下死今以胲鉤之遣<lb/>
壯士掣其繩則鉤出於腦矣謂司法曰此法何似答曰<lb/>
弔民伐罪深得其宜莊大笑後莊左降施州刺史染病<lb/>
唯憶人肉部下有奴婢死者遣人割肋下肉食之歳餘<lb/>
卒<lb/>
周推事使索元禮時人號為索使訊囚作鐵籠頭<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>呼角</hi>
<pb n="KR3j0185_WYG_048-7a"/>
<hi>反</hi>其頭仍加揳焉多至腦裂髓出又為鳯曬翅獼猴鑽<lb/>
火等以椽關手足而轉之並斫骨至碎又懸囚於梁下<lb/>
以石縋頭其酷法如此元禮故胡人薛師之假父後坐<lb/>
贓賄流死嶺南<lb/>
周秋官侍郎周興推劾殘忍法外苦楚無所不為時人<lb/>
號牛頭阿婆百姓怨謗興乃牓門判曰被告之人問皆<lb/>
稱枉斬决之後咸悉無言<lb/>
周侍御史侯思止醴泉賣餅食人也羅告准例酧五品<lb/>
<pb n="KR3j0185_WYG_048-7b"/>
於上前索御史上曰卿不識字對曰獬豸豈識字但為<lb/>
國觸罪人而已遂授之凡推勘殺戮甚衆更無餘語但<lb/>
為囚徒曰不用你書言筆語但還我白司馬若不肯來<lb/>
俊即與你孟青横遭苦楚非命者不可勝數白司馬坂<lb/>
者北邙山司馬坂也來俊者中丞來俊臣也孟青者將<lb/>
軍孟青棒也後坐私蓄錦朝堂决殺之<lb/>
殿中侍御史王旭括宅中别宅女婦風聲色目有稍不<lb/>
承者以繩勒其隂令壯士彈竹擊之酸痛不可忍倒懸<lb/>
<pb n="KR3j0185_WYG_048-8a"/>
一女婦以石鎚其髪遣証與長安尉房恒姦經三日不<lb/>
承女婦曰侍郎如此若毒兒死必訴於㝠司若配入宫<lb/>
必申於主上終不相放旭慙懼乃捨之<lb/>
監察御史李嵩李全交殿中王旭京師號為三豹嵩為<lb/>
赤黧豹交為白額豹旭為黑豹皆狼戾不軌鴆毒無儀<lb/>
體性狂疎精神慘刻每訊囚必鋪棘卧體削竹籖指方<lb/>
梁壓髁碎瓦搘膝造仙人獻果玉女登梯犢子懸駒驢<lb/>
兒㧞橛鳯凰晒翅獼猴鑽火上麥索下闌單人不聊生<lb/>
<pb n="KR3j0185_WYG_048-8b"/>
囚皆乞死肆情鍜鍊証是為非任意指麾傳空為實周<lb/>
公孔子請伏殺人伯夷叔齊求其刼罪訊劾乾壍水必<lb/>
有期推鞠濕泥塵非不久來俊臣乞為弟子索元禮求<lb/>
作門生被追者皆相謂曰牽牛付虎未有出期縛䑕與<lb/>
猫終無脫日妻子永别友朋長辭京中人相要作咒曰<lb/>
若違心負教横遭三豹其毒害也如此<lb/>
眞臘國在驩州南五百里其俗有客設㯽榔龍腦香合<lb/>
屑等以為賞宴其酒比之淫穢私房與妻共飲對尊者<lb/>
<pb n="KR3j0185_WYG_048-9a"/>
避之又行房不欲令人見此俗與中國同國人不着衣<lb/>
服見衣服者共笑之俗無塩鐵以竹弩射虫鳥<lb/>
五溪蠻父母死於村外閤其屍三年而葬打鼓路歌親<lb/>
屬飲宴舞戲一月餘日盡産為棺餘臨江髙山半肋鑿<lb/>
龕以葬之自山上懸索下柩彌髙者以為至孝即終身<lb/>
不復祠祭初遭䘮三年不食塩<lb/>
嶺南獠民好為蜜蝍即䑕胎未瞬通身赤蠕者飼之以<lb/>
蜜釘之筵上囁囁而行以筯挾取啖之唧唧作聲故曰<lb/>
<pb n="KR3j0185_WYG_048-9b"/>
蜜蝍<lb/>
天后中成王千里將一虎子來宫中養損一宫人遂令<lb/>
生餓數日而死天后令葬之其上起塔設千人供勒碑<lb/>
號為虎塔至今猶在<lb/>
袁守一性行淺促時人號為料鬭鳬翁雞任萬年尉雍<lb/>
州長史竇懷貞每欲鞭之乃於中書令宗楚客門餉生<lb/>
菜除監察懷貞未知也貞髙揖曰駕欲出公作如此檢<lb/>
挍守一即彈之月餘貞除左臺御史大夫守一請假不<lb/>
<pb n="KR3j0185_WYG_048-10a"/>
敢出乞解貞呼而慰之守一兢惕不已楚客知之為除<lb/>
右臺侍御史於朝堂抗衡於貞曰與公羅師羅師者市<lb/>
郭兒語無交涉也無何楚客以反誅守一以其黨配流<lb/>
端州<lb/>
尚書右丞陸餘慶轉洛州長史其子嘲之曰陸餘慶筆<lb/>
頭無力觜頭硬一朝受詞詔十日判不竟送案褥下餘<lb/>
慶得而讀之曰必是那狗遂鞭之<lb/>
周定州刺史孫彦髙被突厥圍城數十重不敢詣㕔文<lb/>
<pb n="KR3j0185_WYG_048-10b"/>
符須徴發者於小窻接入鎻州宅門及賊登壘乃入匱<lb/>
中藏令奴曰牢掌鑰匙賊來索愼勿與昔有愚人入京<lb/>
選皮袋被賊盗去其人曰賊偷我袋將終不得我物用<lb/>
或問其故答曰鑰匙尚在我衣帶上彼將何物開之此<lb/>
孫彦髙之流也<lb/>
岐王府叅軍石惠恭與監察御史李全交詩曰御史非<lb/>
長任叅軍不久居待君遷轉後此軄還到余因競放牒<lb/>
往來全交為之判十餘紙以報乃假手於拾遺張九齡<lb/>
<pb n="KR3j0185_WYG_048-11a"/>
王怡為中丞憲臺之穢姜晦為掌選侍郎吏部之穢崔<lb/>
泰之為黄門侍郎門下之穢號為京師三穢<lb/>
陽滔為中書舎人時促命制敕令史持庫鑰他適無舊<lb/>
本撿尋乃斵窻取得之時人號為斵窻舎人<lb/>
杭州叅軍獨孤守忠領租船赴都夜半急追集船人更<lb/>
無他語乃曰逆風必不得張帆衆大哂焉<lb/>
王熊為澤州都督府法曹斷掠糧賊惟各决杖一百通<lb/>
判熊曰總掠㡬人法曹曰掠七人熊曰掠七人合决七<lb/>
<pb n="KR3j0185_WYG_048-11b"/>
百法曹曲斷府司科罪時人哂之前尹正義為都督公<lb/>
平後熊來替百姓歌曰前得尹佛子後得王癩獺判事<lb/>
驢咬𤓰喚人牛嚼沫見錢滿面喜無鏹從頭喝嘗逢餓<lb/>
夜又百姓不可活<lb/>
滑州靈昌尉梁士㑹官科鳥翎里正不送舉牒判曰官<lb/>
喚鳥翎何物里正不送鳥翎佐使曰公大好判鳥翎太<lb/>
多㑹索筆曰官喚鳥翎何物里正不送鳥翎有識之士<lb/>
聞而笑之<lb/>
<pb n="KR3j0185_WYG_048-12a"/>
滄州弓髙鄧廉妻李氏女嫁未周年而廉卒李年十八<lb/>
守志設靈几每日三上食臨哭布衣蔬食六七年忽夜<lb/>
夢一男子容止甚都欲求李氏為偶李氏睡中不許之<lb/>
自後每夜夢見李氏竟不受以為精魅書符咒禁終莫<lb/>
能絶李氏嘆曰吾誓不移節而為此所撓葢吾容貎未<lb/>
衰故也乃㧞刀截髪麻衣不濯蓬髩不理垢面灰身其<lb/>
鬼又謝李氏曰夫人竹柏之操不可奪也自是不復夢<lb/>
見郡守旌其門閭至今尚有節婦里<lb/>
<pb n="KR3j0185_WYG_048-12b"/>
隋開皇中京兆韋衮有奴曰桃符每征討將行有膽力<lb/>
衮至左衛中郎以桃符久從驅使乃放從良桃符家有<lb/>
黄㹀宰而獻之因問衮乞姓衮曰止從我姓為韋氏符<lb/>
叩頭曰不敢與郎君同姓衮曰汝但從之此有深意故<lb/>
至今為黄犢子韋即韋庻人其後也不許異姓者葢慮<lb/>
年代深逺子孫或與韋氏通婚此其意也<lb/>
薛季昶為荆州長史夢猫兒伏卧於堂限上頭向外以<lb/>
問占者張猷猷曰猫兒者爪牙伏門限者閫外之亊君<lb/>
<pb n="KR3j0185_WYG_048-13a"/>
必知軍馬之要未旬日除桂州都督嶺南招討使<lb/>
洛州杜𤣥有牛一頭𤣥甚憐之夜夢見其牛有兩尾以<lb/>
問占者李仙藥曰牛字有兩尾失字也經數日果失之<lb/>
明崇儼有術法大帝試之為地窖遣妓奏樂引儼至謂<lb/>
曰此地常聞絃管是何祥也卿能止之乎儼曰諾遂書<lb/>
二桃符於其上釘之其聲寂然上笑喚妓人問云見二<lb/>
龍頭張口向上遂怖懼不敢奏樂也上大悅<lb/>
孝和帝令内道塲僧與道士各述所能久而不决𤣥都<lb/>
<pb n="KR3j0185_WYG_048-13b"/>
觀葉法善取胡桃二升并殻食之並盡僧仍不伏法善<lb/>
燒一鐵鉢赫赤兩手欲合老僧頭上僧唱賊袈裟掩頭<lb/>
而走孝和撫掌大笑<lb/>
歐陽通詢之子善書瘦怯於父常自矜能書必以象牙<lb/>
犀角為筆管狸毛為心覆以秋兎毫松烟為墨末以麝<lb/>
香紙必須堅薄白滑者乃書之葢自重其書薛純陀亦<lb/>
效歐陽草傷於肥鈍亦通之亞也<lb/>
宗楚客造一宅新成皆是文栢為梁沉香和紅粉以泥<lb/>
<pb n="KR3j0185_WYG_048-14a"/>
壁開門則香氣蓬勃磨文石為階砌及地着告莫鞾者<lb/>
行則仰仆楚客被建昌王推得賍萬餘貫兄弟配流太<lb/>
平公主就其宅看嘆曰看他行坐處我等虛生浪死一<lb/>
年追入為鳯閣侍郎景龍中為中書令韋氏之敗斬之<lb/>
洛州昭成佛寺有安樂公主造百寶香爐髙三尺開四<lb/>
門綘橋勾欄花草飛禽走獸諸天妓樂麒麟鸞鳯白鶴<lb/>
飛仙絲來線去鬼出神入隱居鈒鏤窈窕便娟眞珠瑪<lb/>
瑙瑠璃琥珀玻瓈珊瑚<graphic n="KR2036" url="https://raw.githubusercontent.com/kanripo/KR-Gaiji/master/images/KR2036.png" mimeType="image/png"/>璖琬<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>一切寶貝用錢三萬<lb/>
<pb n="KR3j0185_WYG_048-14b"/>
府庫之物盡於是矣<lb/>
襄州胡延慶得一龜以丹漆書其腹曰天子萬萬年以<lb/>
進之鳯閣侍郎李昭德以刀刮之並盡奏請付法則天<lb/>
曰此非惡心也捨而勿問<lb/>
則天好禎祥拾遺朱前疑說夢云則天髪白更黑齒落<lb/>
更生即授都官郎中司刑事囚三百餘人秋分後無計<lb/>
可作乃於圜獄外羅墻角邊作聖人跡長五尺至夜半<lb/>
三百人一時大呌内使推問云昨夜有聖人見身長三<lb/>
<pb n="KR3j0185_WYG_048-15a"/>
丈面作金色云汝等並寃枉不須怕懼天子萬年即有<lb/>
恩赦放汝把火照之見有巨跡即大赦天下改為大足<lb/>
元年<lb/>
滄州南皮縣丞郭務靜初上典王慶通判禀靜曰爾何<lb/>
姓慶曰姓王須臾慶又來又問何姓慶又曰姓王靜怪<lb/>
愕良久仰看慶曰南皮佐史總姓王<lb/>
滕王嬰蔣王暉皆不能廉愼大帝賜諸王名五王不及<lb/>
二王敕曰滕叔蔣兄自解經紀不勞賜物與之以為錢<lb/>
<pb n="KR3j0185_WYG_048-15b"/>
貫二王大慙朝官莫不自勵皆以取受為贓汚有終身<lb/>
為累莫敢犯者<lb/>
益州新昌縣令夏侯彪之初下車問里正曰雞卵一錢<lb/>
㡬顆曰三顆彪之乃遣取十千錢買三萬顆謂里正曰<lb/>
未須要且寄母雞抱之遂成三萬頭雞經數月長成令<lb/>
縣吏與我賣一雞三十錢半年之間成三十萬又問竹<lb/>
筍一錢㡬莖曰五莖又取十千錢付之買得五萬莖謂<lb/>
里正曰吾未須要筍且向林中養之至秋竹成一莖十<lb/>
<pb n="KR3j0185_WYG_048-16a"/>
錢成五十萬其貪鄙不道皆類此<lb/>
洛州司僉嚴昇期攝侍御史於江南巡察性嗜牛肉所<lb/>
至州縣烹宰極多事無大小入金則弭凡到處金銀為<lb/>
之踊貴故江南人謂為金牛御史<lb/>
張昌儀為洛陽令借易之權勢屬官無不允者風聲鼓<lb/>
動有一人姓薛賫金五十兩遮而奉之儀領金受其狀<lb/>
至朝堂付天官侍郎張錫數日失狀以問儀儀曰我亦<lb/>
不記得有姓薛者即與錫檢䇿内姓薛者六十餘人並<lb/>
<pb n="KR3j0185_WYG_048-16b"/>
令與官其蠧政也如此<lb/>
隋牛𢎞為吏部侍郎有選人馬敞者形貎最陋𢎞輕之<lb/>
側卧食果子嘲敞曰嘗聞扶風馬謂言天上下今見扶<lb/>
風馬得驢亦不假敞應聲曰嘗聞隴西牛千石不用軥<lb/>
今見隴西牛卧地打草頭𢎞驚起遂與官<lb/>
唐髙士廉選其人齒髙有選人自云解嘲謔士廉時着<lb/>
木履令嘲之應聲云刺鼻何曾嚏踏面不知瞋髙生兩<lb/>
個齒自謂得勝人士亷笑而引之<lb/>
<pb n="KR3j0185_WYG_048-17a"/>
周張元一腹麤而脚短項縮而眼跌吉項目為逆流蝦<lb/>
蟆<lb/>
唐姜晦為吏部侍郎眼不識字手不解書濫掌銓衡曽<lb/>
無分别選人歌曰今年選數恰相當都由座主無文章<lb/>
案後一腔凍猪肉所以名為姜侍郎<lb/>
唐王及善才行庸猥風神鈍濁為内史時人號為鳩集<lb/>
鳳池俄遷文昌右相無他政但不許令史雙驢入臺終<lb/>
日廹逐無時蹔舎時人號為驅驢宰相<lb/>
<pb n="KR3j0185_WYG_048-17b"/>
周張衡令史出身位至四品加一階合入三品已團甲<lb/>
因退朝路㫄見蒸餅新熟遂市其一馬上食之被御史<lb/>
彈奏則天乃降勅流外出身不許入三品遂落甲<lb/>
蘇頲年五嵗裴談過其父頲方在乃試誦庾信枯樹賦<lb/>
將及終篇避談字因易其韻曰昔年移樹依依漢隂今<lb/>
看揺落悽悽江潯樹猶如此人何以任談駭嘆久之知<lb/>
其他日必主文章也<lb/>
通川界内多獺各有主養之並在河側岸間獺若入穴<lb/>
<pb n="KR3j0185_WYG_048-18a"/>
揷雉尾於獺穴前獺即不敢出去却尾即出取得魚必<lb/>
湏上岸人便奪之取得多然後放令自喫喫飽即鳴杖<lb/>
以驅之還插雉尾更不敢出<lb/>
垂拱年則天監國羅織事起湖州佐史江琛取刺史裴<lb/>
光判書割字合成文理詐為徐敬業反書以告差使推<lb/>
光欵書是光書欵語非光語前後三使推不能决勅令<lb/>
差能推事人勘當取實僉曰張楚金可乃使之楚金憂<lb/>
悶仰卧西窻日髙向看之字似補作平看則不覺向日<lb/>
<pb n="KR3j0185_WYG_048-18b"/>
則見之令喚州官集索一甕水令琛投書於水中字一<lb/>
一解散琛叩頭伏罪勅令决一百然後斬之賞楚金絹<lb/>
百疋<lb/>
元嘉少聰俊左手畫員右手畫方口誦經史目數羣羊<lb/>
兼成四十字詩一時而就足書五言一絶六事齊舉代<lb/>
號神仙童子<lb/>
刑部尚書李日知自為畿赤不曽打杖行罰其事亦濟<lb/>
及刑部尚書有令史受敕三日忘不行者尚書索杖剝<lb/>
<pb n="KR3j0185_WYG_048-19a"/>
衣喚令史總集欲决之責曰我欲笞汝一頓恐天下人<lb/>
稱你云撩得李日知嗔喫李日知杖你亦不是人妻子<lb/>
亦不禮汝遂放之自是令史無敢犯者設有稽失衆共<lb/>
讁之<lb/>
王沂者平生不解絃管忽旦睡至夜乃寤索琵琶絃之<lb/>
成數曲一名雀啅蛇一名胡王調一名胡𤓰苑人不識<lb/>
聞聽之者莫不流淚其妹請學之乃教數聲湏臾總忘<lb/>
不復成曲<lb/>
<pb n="KR3j0185_WYG_048-19b"/>
道士史崇𤣥懷州河内縣縫靴人也後度為道士僑假<lb/>
人也附太平為太清觀主金仙玉真出俗立為尊師每<lb/>
入内奏請賞賜甚厚無物不賜授鴻臚卿衣紫羅褐帔<lb/>
握象笏佩魚符出入禁闈公私避路神武斬之京中士<lb/>
女相賀<lb/>
嶺南風俗家有人病先殺雞鵝等以祀之將為修福若<lb/>
不差即次殺猪狗以祈之不差即次殺太牢以禱之更<lb/>
不差即是命不復更祈死則打鼓鳴鐘於堂比至𦵏訖<lb/>
<pb n="KR3j0185_WYG_048-20a"/>
初死且走大呌而哭<lb/>
景龍中瀛州進一婦人身上隱起浮圖塔廟諸佛形像<lb/>
按察使進之授五品其女婦留内道塲逆韋死後不知<lb/>
去處<lb/>
景雲中西京霖雨六十餘日有一胡僧名寶嚴自云有<lb/>
術法能止雨設壇塲誦經咒其時禁屠宰寶嚴用羊二<lb/>
十口馬兩匹以祭祈請經五十餘日其雨更盛於是斬<lb/>
逐胡僧其雨遂止<lb/>
<pb n="KR3j0185_WYG_048-20b"/>
則天時調猫兒與鸚鵡同器食命御史彭先覺監遍示<lb/>
百官及天下考使傳看未遍猫兒饑遂齩殺鸚鵡以餐<lb/>
之則天甚愧<lb/>
逆韋之妹馮太和之妻號七姨信邪有豹頭枕以辟邪<lb/>
白澤枕以去魅作伏熊枕以為宜男太和死嗣虢王娶<lb/>
之韋之敗也虢王斫七姨頭送朝堂則知辟邪之枕無<lb/>
效矣<lb/>
滄州東光縣寶觀寺常有蒼鶻集重閣每有鴿數千鶻<lb/>
<pb n="KR3j0185_WYG_048-21a"/>
冬中毎夕取一鴿以暖足至曉放之而不殺自餘鷹鶻<lb/>
不敢侮之<lb/>
太宗養一白鶻號曰將軍取鳥常驅至於殿前然後擊<lb/>
殺故名落鴈殿上恒令送書從京至東都與魏王仍取<lb/>
報日往反數廻亦陸機黄耳之徒歟<lb/>
吏部侍郎鄭愔初託附來俊臣俊臣誅即託張易之易<lb/>
之被戮託韋庻人後附譙王竟被斬<lb/>
天后内史宗楚客性謟佞時薛師有嫪毐之寵遂為作<lb/>
<pb n="KR3j0185_WYG_048-21b"/>
傳二卷論薛師之勝從天而降不知何代人也釋迦重<lb/>
出觀音再生期年之間位至内史<lb/>
敬宗時髙崔巍喜㺯癡大帝令給使撩頭向水下良久<lb/>
出而笑之帝問曰見屈原云我逢楚懷王無道乃沉汨<lb/>
羅水汝逢聖明主何為來帝大笑賜物百段<lb/>
秋官侍郎狄仁傑嘲秋官侍郎盧獻曰足下配馬乃作<lb/>
驢獻曰中劈明公乃成二犬傑曰狄字犬傍火也獻曰<lb/>
犬邊有火乃是煮熟狗<lb/>
<pb n="KR3j0185_WYG_048-22a"/>
安南武平縣封溪中有猩猩焉如美人解人語知往亊<lb/>
以嗜酒故以屐得之檻百數同牢欲食之衆自推肥者<lb/>
相送流涕而别時餉封溪令以帊葢之令問何物猩猩<lb/>
乃籠中語曰唯有僕并酒一壺耳令笑而愛之養畜能<lb/>
傳送言語人不如也<lb/>
彭博通者河間人也身長八尺曾於講堂堦上臨堦而<lb/>
立取鞋一輛以臂夾令有力者後㧞之鞋底中斷博通<lb/>
脚終不移牛駕車正走博通倒曵車尾却行數十步横<lb/>
<pb n="KR3j0185_WYG_048-22b"/>
㧞車轍深二尺餘皆縱横破裂曾遊𤓰埠江有急風張<lb/>
帆博通捉尾䌫挽之不進<lb/>
貞觀中恒州有彭闥髙瓚二人鬬豪時於大酺塲上兩<lb/>
朋競勝闥活捉一豚從頭齩至項放之地上仍走瓚取<lb/>
猫兒從尾食之腸肚俱盡仍鳴喚不止闥於是乎帖然<lb/>
心伏<lb/>
巧人張崇者能作灰畫腰帶鉸具每一胯大如錢灰畫<lb/>
燒之見火即隱起作龍魚鳥獸之形莫不悉備<lb/>
<pb n="KR3j0185_WYG_048-23a"/>
則天如意中海州進一匠造十二辰車廻轅正南則午<lb/>
門開馬頭人出四方廻轉不爽毫釐又作木火通鐵盞<lb/>
盛火展轉不翻<lb/>
洛州殷文亮曾為縣令性巧好酒刻木為人衣以繒綵<lb/>
酌酒行觴皆有次第又作妓女唱歌吹笙皆能應節飲<lb/>
不盡即木小兒不肯把飲未竟則木妓女歌管連理催<lb/>
此亦莫測其神妙也<lb/>
將作大匠楊務廉甚有巧思常於沁州市内刻木作僧<lb/>
<pb n="KR3j0185_WYG_048-23b"/>
手執一椀自能行乞椀中錢滿關鍵忽發自然作聲云<lb/>
布施市人競觀欲其作聲施者日盈數千矣<lb/>
郴州刺史王琚刻木為獺沉於水中取魚引首而出葢<lb/>
獺口中安餌為轉關以石縋之則沉魚取其餌關即發<lb/>
口合則啣魚石發則浮出矣<lb/>
薛賚惑者善投壺龍躍隼飛矯無遺箭置壺於背後却<lb/>
反矢以投之百發百中<lb/>
越州兵曹柳崇忽瘍生於頭呻吟不可忍於是召術士<lb/>
<pb n="KR3j0185_WYG_048-24a"/>
夜觀之云有一婦女緑裙問之不應在君窻下急除之<lb/>
崇訪窻下止見一瓷妓女極端正緑瓷為飾遂於鐵臼<lb/>
擣碎而焚之瘡遂愈<lb/>
張易之初造一大堂甚壯麗計用數百萬紅粉泥壁文<lb/>
栢帖柱琉璃沉香為飾夜有鬼書其壁曰能得幾時令<lb/>
削去明日復書之前後六七易之乃題其下曰一月即<lb/>
足自是不復更書經半年易之籍没入官<lb/>
梁簡文之生誌公謂武帝曰此子與寃家同年生其年<lb/>
<pb n="KR3j0185_WYG_048-24b"/>
侯景生於鴈門亂梁誅蕭氏畧盡<lb/>
周甘子布博學有才年十七為左衛長史不入五品登<lb/>
封年病以驢轝彊至嶽下天恩加兩階合入五品竟不<lb/>
能起鄉里親戚來賀衣冠不得遂以緋袍覆其上帖然<lb/>
而終<lb/>
<pb n="KR3j0185_WYG_048-25a"/>
　　唐國史補<hi>李肈</hi>
　　乳兄子<lb/>
元魯山自乳兄子數日兩乳湩流兄子能食其乳方止<lb/>
　　獻文<lb/>
崔顥有美名李邕欲一見開館待之及顥至獻文首章<lb/>
曰十五嫁王昌邕叱起曰小子無禮乃不接之<lb/>
　　著六說<lb/>
劉迅著六說以探聖人之㫖唯說易不成行於代者五<lb/>
<pb n="KR3j0185_WYG_048-25b"/>
篇而已識者伏其精峻<lb/>
　　獻獅子<lb/>
開元末西國獻獅子至長安西道中繫於驛樹樹近井<lb/>
獅子哮吼若不自安俄頃風雷大至果有龍出井而去<lb/>
　　偽書<lb/>
天寶中天下屢言聖祖見因以四子列學官故有偽為<lb/>
庚桑子者其辭鄙俚非聖賢書<lb/>
　　翫錦靿<lb/>
<pb n="KR3j0185_WYG_048-26a"/>
貴妃縊於馬嵬梨樹下店媪收得錦靿一隻相傳過客<lb/>
每一借翫必須百錢媪因至富<lb/>
　　問疾<lb/>
韋陟有疾房太尉使子弟問之延入卧内行步悉藉茵<lb/>
毯房氏子弟襪而後登侍婢皆笑舉朝以韋氏貴盛房<lb/>
氏清儉俱為美談<lb/>
　　萬里橋<lb/>
蜀郡有萬里橋𤣥宗至而喜曰吾常自知行地萬里則<lb/>
<pb n="KR3j0185_WYG_048-26b"/>
歸<lb/>
　　求音樂<lb/>
李翰文雖宏暢而思甚苦澀晚居陽翟常從邑令皇甫<lb/>
曾求音樂思涸則奏樂神全則綴文<lb/>
　　投犀象<lb/>
李汧公勉為嶺南節度使罷鎮行到石門停舟悉搜家<lb/>
人犀象投於江中而去<lb/>
　　破賊<lb/>
<pb n="KR3j0185_WYG_048-27a"/>
袁傪之破袁晁擒其偽公卿數十人州縣大具桎梏謂<lb/>
必生致闕下傪曰此惡百姓何足煩人乃各遣笞臀而<lb/>
釋之<lb/>
　　縁橦歌<lb/>
元載擅權累年客有為都盧縁橦歌諷其至危之勢載<lb/>
覽而泣下<lb/>
　　李馬不叶<lb/>
初馬司徒面謔李懷光德宗正色曰唯卿不合謔人惶<lb/>
<pb n="KR3j0185_WYG_048-27b"/>
恐而退李令聞之請全軍自備資糧以討凶逆由此李<lb/>
馬不叶<lb/>
　　鵲喜<lb/>
竇參之敗給事中竇申止於配流德宗曰吾聞申欲至<lb/>
人家謂之鵲喜遂賜死<lb/>
　　繫祖<lb/>
馬司徒孫始生德宗命之曰繼祖退而笑曰此有二義<lb/>
意謂以索繫祖也<lb/>
<pb n="KR3j0185_WYG_048-28a"/>
　　裂麻<lb/>
陽城為諫議大夫德宗欲用裴延齡為相城日白麻若<lb/>
出吾必裂之而死德宗聞之以為難竟寢之<lb/>
　　畵鵰<lb/>
裴延齡恃恩輕躁班列懼之唯顧少連不避延齡嘗畵<lb/>
一鵰羣鳥噪之以獻上上知衆怒如是竟不用<lb/>
　　加糧<lb/>
貞元十五年討呉少誠始令度支供諸道出界糧元和<lb/>
<pb n="KR3j0185_WYG_048-28b"/>
十年又加其數矣<lb/>
　　兄弟優劣<lb/>
穆氏兄弟四人贊質員賞時人謂贊俗而有格為酪質<lb/>
美而多入為酥員為醍醐言粹而少用賞為乳腐言最<lb/>
凡陋也<lb/>
　　白方<lb/>
國子司業韋聿臯之兄也中朝以為戲弄嘗有人言九<lb/>
宫休咎聿曰我家白方常在西南二十年矣<lb/>
<pb n="KR3j0185_WYG_048-29a"/>
　　傲毁<lb/>
呉人顧况詞句清絶雜之以詼諧尤多輕薄為著作郎<lb/>
傲毁朝列貶死江南<lb/>
　　惡詩<lb/>
杜太保在淮南進崔叔清詩百篇德宗謂使者曰此惡<lb/>
詩焉用進時呼為准敕惡詩<lb/>
　　好竒<lb/>
韓愈好竒與客登華山絶峯度不可返乃作遺書發狂<lb/>
<pb n="KR3j0185_WYG_048-29b"/>
慟哭華隂令百計取之乃下<lb/>
　　山陵<lb/>
京輔故老言每营山陵封輙雨至少霖霪亦十餘日矣<lb/>
　　䇿杖入府<lb/>
李遜為衢州刺史以侯髙試守縣令髙䇿杖入府以議<lb/>
百姓亦近代所難也<lb/>
　　太𤣥經<lb/>
王相注太𤣥經常取以卜自言所中多於易筮<lb/>
<pb n="KR3j0185_WYG_048-30a"/>
　　宰臣録<lb/>
蔣乂撰宰臣録每拜一相旬月必獻一卷故得物議所<lb/>
嗤<lb/>
　　尚牡丹<lb/>
京城貴遊尚牡丹三十餘年矣每春暮車馬若狂以不<lb/>
躭翫為耻執金吾鋪官圍外寺觀種以求利一本有直<lb/>
數萬者<lb/>
　　判事<lb/>
<pb n="KR3j0185_WYG_048-30b"/>
宰相判四方之事有堂案處分百司有堂帖不次押名<lb/>
曰花押黄勑旣行下有小異同曰帖黄一作押黄<lb/>
　　參酌院<lb/>
長慶初上以刑法為重每有司斷大獄又令中書舎人<lb/>
一員參酌而出之百司呼為參酌院<lb/>
　　賜紫<lb/>
貞元末有郎官四人自行軍司馬賜紫而登郎署省中<lb/>
謔為四軍紫<lb/>
<pb n="KR3j0185_WYG_048-31a"/>
　　惜福<lb/>
肅宗為太子上使割羊臑以餅潔刃徐噉之上喜曰福<lb/>
禄當如是愛惜<lb/>
　　給公劵<lb/>
寶應二年大夫嚴武奏在外新除御史食宿私舎非宜<lb/>
自此乃給公劵<lb/>
　　寫書<lb/>
張參為國子司業年老常手寫九經以謂讀書不如寫<lb/>
<pb n="KR3j0185_WYG_048-31b"/>
書<lb/>
　　知音<lb/>
宋沆為太樂令知音近代無比太常久亡徴調沆乃考<lb/>
鍾律而得之<lb/>
<pb n="KR3j0185_WYG_048-32a"/>
　　唐闕史<hi>呉兢</hi>
　　蘭陵公<lb/>
丞相蘭陵公素蕭傲清譽儉德時所推伏嘗統戎於番<lb/>
禺有酌泉投香之譽以是番估輻湊至於長安寶貨藥<lb/>
肆咸豐衍於南方之物由此人情歸美僖宗誕聖於壬<lb/>
午龍飛於癸巳皇筭十有二載矣思命耆德佑佐大化<lb/>
乃自奉常卿起為上相時年八十有三居台席數載汲<lb/>
引才俊導暢皇慈儉德旣彰澆風少革及薨於位上甚<lb/>
<pb n="KR3j0185_WYG_048-32b"/>
追悼而廢常朝者三日册贈之禮有加等焉議者曰髙<lb/>
位重禄茍有其分隂靈必助其夀考不然安有過懸車<lb/>
之歳而命相之主始生也太公晚年七十而遇文王今<lb/>
逾釣渭之年一紀則知榮辱之分豈偶然哉<lb/>
　　裴休<lb/>
裴休尚古好竒掌綸誥日有親表調授邑宰於曲阜者<lb/>
土人墾田得古器曰盎腹容三斗淺項痺足規口短耳<lb/>
朴素古醜將蠧土壞者旣洗滌之後磨礱之隱隱有古<lb/>
<pb n="KR3j0185_WYG_048-33a"/>
篆九字帶盎之腰曲阜令不能辯兗州有書生姓魯能<lb/>
八體書字者召至於邑出盎示之曰此大篆也非今之<lb/>
所行者惟某頗嘗學之是九字曰齊桓公㑹於葵丘歳<lb/>
鑄邑宰大竒其說及以篆驗則字勢存焉及輦致河東<lb/>
公之門公以為麟經時物得以言古矣寶之猶鍾玦郜<lb/>
鼎也視草之暇輙引親友之分深者觀之以是京蕐聲<lb/>
為至寶公後以小宗伯掌貢舉生徒有以盎寶為請者<lb/>
裴公一日設食㑹門弟子出器於庭則離立環觀迭詞<lb/>
<pb n="KR3j0185_WYG_048-33b"/>
以質獨劉舎人蛻以為非當時之物近世矯作也公不<lb/>
悅曰果有說乎紫㣲曰某㓜專丘明之書且載小白桓<lb/>
公九合諸侯取威定霸葵丘之㑹第八盟又按禮經諸<lb/>
侯五月而葬同盟至旣葬然後反虞虞然後卒哭卒哭<lb/>
然後定謚則葵丘之役實在生前不得以謚稱此乃近<lb/>
世矯作也裴公洸然而悟命擊碎然後舉爵盡飲而罷<lb/>
　　許道敏<lb/>
許道敏隨鄉薦之初獲知於時相是冬主文者將蒞事<lb/>
<pb n="KR3j0185_WYG_048-34a"/>
於貢院謁於相門相大稱其卓苦藝學宜在公選主文<lb/>
受命而去許潛知其㫖則磨礪以須屈指試期大掛人<lb/>
口俄有張希復員外結婚於丞相竒章公之門親迎之<lb/>
夕辟道敏為儐道敏乗其喜氣縱酒飛章揺珮髙譚極<lb/>
歡而罷無何時相敷奏不稱㫖移秩他郡人情恐異主<lb/>
文不敢第於甲乙自此晦昧壈坎不復振舉繼丁家故<lb/>
垂二十載至大中六年崔璵知舉方擢於上科時有同<lb/>
年張讀一舉成事年十有九乃道敏敗於垂成之冬儐<lb/>
<pb n="KR3j0185_WYG_048-34b"/>
導張希復之子牛夫人所生也<lb/>
　　鄭畋<lb/>
馬嵬佛堂楊妃縊所邇後才士經過賦詠以道其幽怨<lb/>
者不可勝紀類以翠翹香鈿委於塵泥紅淒碧怨令人<lb/>
傷悲雖調異詞清無逃此意也丞相鄭畋為鳳翔從事<lb/>
口題詩曰肅宗廻馬楊妃死雲雨雖亡日月新終是聖<lb/>
朝天子事景陽宫井又何人觀者以為眞輔國之句<lb/>
　　法軌<lb/>
<pb n="KR3j0185_WYG_048-35a"/>
名僧法軌形容短小開講於寺與李榮議論往來數畨<lb/>
僧舊作一詩詠李榮於髙坐上誦之云姓李應須禮名<lb/>
榮又不榮李應聲曰身長三尺半頭毛尤未生四坐伏<lb/>
其辯㨗<lb/>
<pb n="KR3j0185_WYG_048-36a"/>
　　唐語林<hi>王讜</hi>
　　德行<lb/>
姚崇每與兒孫㑹集曰外甥自非䟽但别姓耳遣與兒<lb/>
姪連名<lb/>
開元天寶間傳家法者崔沔之家學崔均之家法<lb/>
肅宗為太子嘗侍膳尚食置熟爼有羊臂臑上顧太子<lb/>
使太子割肅宗旣割餘汚漫刃以餅潔之上熟視不懌<lb/>
肅宗徐舉餅啖之上大悅謂太子曰福當如是愛惜<lb/>
<pb n="KR3j0185_WYG_048-36b"/>
李師古䟦扈憚黄門為相未敢失禮乃寄錢物百萬并<lb/>
氊車一乗使者未敢進乃於宅門伺候有肩輿自宅出<lb/>
從婢二人青衣繿縷問何人曰相公夫人使者遽歸以<lb/>
告師古乃止<lb/>
路相隨㓜孤其母問汝識汝父否曰不識母曰正如汝<lb/>
面也隨號絶久之終身不照鏡李衛公慕其淳素篤行<lb/>
結為親家以女適路氏<lb/>
元魯山自乳兄子兩乳潼流能食乃止<lb/>
<pb n="KR3j0185_WYG_048-37a"/>
　　言語<lb/>
陳子曰衛公之戰伐無兵也杜員外詠歌無詩也張長<lb/>
史草聖無書也<lb/>
陸長源以舊德為宣武軍行司馬韓愈為廵官或譏年<lb/>
軰相懸周原曰大䖝老鼠俱為十二相屬何怪之有旬<lb/>
日傳於長安中<lb/>
髙貞公為中書舎人九年家無制草或曰前軰有製集<lb/>
焚之何也答曰王言不可存於私家<lb/>
<pb n="KR3j0185_WYG_048-37b"/>
　　政事<lb/>
顔魯公眞卿為監察御史充河西隴右軍試覆屯交兵<lb/>
使五原旱有寃獄决乃雨郡人呼御史雨<lb/>
李封為延陵令吏人有罪不加杖罰但令褁碧頭巾以<lb/>
辱之隨所犯輕重以日數為等級日滿乃釋呉人著此<lb/>
服出入州鄉以為大耻皆相勸勵無敢犯賦稅常先諸<lb/>
縣旣去官竟不捶一人<lb/>
宣宗每行幸内庫以紫衣金魚朱衣銀魚三二副隨駕<lb/>
<pb n="KR3j0185_WYG_048-38a"/>
或半年或終年不用一副當時以得朱紫為榮<lb/>
太宗閱醫方見明堂圖人五臓之系咸附於背乃愴然<lb/>
曰今律杖笞背奈何髀背分受乃詔不得笞背<lb/>
　　文學<lb/>
楊京兆兄弟皆能文為學甚苦或同賦一篇共坐庭石<lb/>
霜積襟袖課成乃已<lb/>
張𢎞靖十二世掌書命至丞相楊巨源贈公詩云伊陟<lb/>
無聞祖韋賢不到孫當時稱其能與張氏說家門巨源<lb/>
<pb n="KR3j0185_WYG_048-38b"/>
在元和詩韻不為新語體律務實功夫頗深自旦至暮<lb/>
吟詠不輟年老頭數揺人言吟詩多所致<lb/>
李益詩名早著征人歌一篇好亊者盡為圖障回樂烽<lb/>
前沙雪天下唱為歌曲<lb/>
或有朝客譏宋濟曰近日白袍子何太紛紛濟曰葢因<lb/>
緋袍子紫袍子紛紛使然也<lb/>
　　方正<lb/>
裴光庭累典名藩皆有異政𤣥宗謂宰相曰裴光庭性<lb/>
<pb n="KR3j0185_WYG_048-39a"/>
嫉惡如扇驅蚊蚋焉<lb/>
韓愈病將卒召羣僚曰吾不藥今將病死矣汝詳視吾<lb/>
手足支體無誑人云韓愈癩死也<lb/>
太宗得鷂子俊異私自臂之望見魏公乃藏於懷公知<lb/>
之遂前白亊因話自古帝王逸豫㣲以為諷上惜鷂子<lb/>
恐死而又素嚴憚徴欲盡其言徴語愈久鷂竟死懷中<lb/>
　　雅量<lb/>
裴相垍嘗應宏詞崔樞考之不第及為相擢之為禮部<lb/>
<pb n="KR3j0185_WYG_048-39b"/>
侍郎笑曰此報德也樞惶恐欲墜階又笑曰戲言也<lb/>
長慶初趙相為太常卿贊郊廟之禮時罷相二十餘年<lb/>
年七十六衆服其健右常侍郎孝亦笑曰是僕為東府<lb/>
試官所送進士也<lb/>
　　識鍳<lb/>
王瑀為太常卿早起聞永興里人吹笛問是太常樂人<lb/>
否果是已後因閱樂而撻之問曰何得罪曰卧吹笛又<lb/>
見康崑崙彈琵琶云琵聲多琶聲少亦未可彈五十四<lb/>
<pb n="KR3j0185_WYG_048-40a"/>
絲大絃也自下而上謂之琵自上而下為之琶<lb/>
閏州得玉磬十二以獻張率更叩其一曰是晉某歳所<lb/>
造也是歳餘月造磬者法月數有十三今闕其一宜於<lb/>
黄鍾九尺掘之必得焉勑州求之如言而得<lb/>
　　賞譽<lb/>
貞觀中蜀人李義甫八歳以神童至京師太宗在上林<lb/>
苑便對有得鳥者上賜義甫義甫登時進詩曰日裏揚<lb/>
朝彩琴中伴夜啼上林多許樹不借一枝棲上笑曰朕<lb/>
<pb n="KR3j0185_WYG_048-40b"/>
今以全樹借汝後相髙宗<lb/>
大中末諫官獻䟽請賜白居易謚上曰何不讀醉吟先<lb/>
生墓表卒不賜謚弟敏中在相位奏立神道碑使李商<lb/>
隱為之<lb/>
　　規箴<lb/>
太宗常幸洛陽頗見可欲多治隋氏舊宫或縱畋遊魏<lb/>
徴驟諫上忻然罷曰非公無此語<lb/>
　　夙慧<lb/>
<pb n="KR3j0185_WYG_048-41a"/>
太宗令虞監寫列女傳以裝屏風未及閱卷乃闇書之<lb/>
一字無失<lb/>
𤣥宗為潞州别駕入覲京師尤自卑損暮春豪家子數<lb/>
軰游昆明池方飲次上戎服臂鷹疾駈至前諸人不悅<lb/>
忽一少年持酒船倡曰今日宜以門族官品自言酒至<lb/>
上大聲曰曾祖天子祖天子父相王臨淄王李某諸少<lb/>
年驚走不敢復視乃連飲三銀船盡一巨饀乗馬而去<lb/>
𤣥宗性俊邁不好琴㑹聼琴正弄未畢叱琴者曰待詔<lb/>
<pb n="KR3j0185_WYG_048-41b"/>
出謂内官曰速令花奴將羯鼓來為我解穢<lb/>
　　容止<lb/>
開元中燕公張說當朝文伯冠服以儒者自處𤣥宗嫌<lb/>
其異已賜内様巾子長脚羅幞頭燕公服之入謝𤣥宗<lb/>
大喜𤣥宗早朝百官趍班上見張九齡風儀秀整有異<lb/>
於衆謂左右曰朕每見張九齡精神頓生<lb/>
李相國程為翰林學士以階前日影為入候公性懶每<lb/>
入必逾八磚後號為八磚學士<lb/>
<pb n="KR3j0185_WYG_048-42a"/>
魏僕射元忠每立朝必得常處人或記之不逾尺寸<lb/>
　　企羡<lb/>
陽城為朝士家苦貧常以衾木枕質錢數萬人爭取之<lb/>
李相宗閔知貢舉門生多清雅俊茂唐冲薛庠袁都時<lb/>
謂之玉笋<lb/>
北人有識山川者徧禮五岳一拜而退惟入關望華山<lb/>
自關西門步步拜禮至山下仰望歎詫七日而去謂京<lb/>
師衣冠文物之盛由此而至<lb/>
<pb n="KR3j0185_WYG_048-42b"/>
咸通末鄭渾之為蘇州録亊談銖為鹺院官鍾輻為院<lb/>
廵俱廣文時湖州牧李超趙䝉相次俱狀元二郡地土<lb/>
相接時為語曰湖接兩頭蘇連三尾<lb/>
太宗謂梁公曰以銅為鏡可以正衣冠以古為鏡可以<lb/>
知興替以人為鏡可以明得失朕嘗保此三鏡用防巳<lb/>
過今魏徴殂逝一鏡亡矣<lb/>
　　栖逸<lb/>
江南多名僧貞元元和以來越州有清江清畵婺州有<lb/>
<pb n="KR3j0185_WYG_048-43a"/>
乾後乾輔時謂之㑹稽二清東陽二乾<lb/>
崔趙公嘗問徑山曰弟子出家得否徑山曰出家是大<lb/>
丈夫事非將相所為<lb/>
韓愈好竒嘗與客登華山絶頂度不可下返發狂慟哭<lb/>
為遺書華隂令百計取之乃下<lb/>
天寶之亂元結自汝墳率隣里南投襄漢保全者千餘<lb/>
家乃舉兵宛葉之間有城守扞㓂之力結天寶中稱中<lb/>
行子始在商餘山自稱元子逃難入猗琅山或稱浪士<lb/>
<pb n="KR3j0185_WYG_048-43b"/>
漁者呼為聱叟酒徒呼為漫郎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷四十八上<lb/>
<pb n="KR3j0185_WYG_048-44a"/>
欽定四庫全書<lb/>
　說郛卷四十八下　　　　元　陶宗儀　撰<lb/>
　　大唐新語<hi>劉肅</hi>
　　匡贊<lb/>
姚崇以拒太平公主出為申州刺史𤣥宗深德之太平<lb/>
旣誅徴為同州刺史素與張說不叶說諷趙彦昭彈之<lb/>
𤣥宗不納俄校獵於渭濵密召㑹於行所𤣥宗謂曰卿<lb/>
頗知獵乎崇對曰此臣少所習也臣年三十居澤中以<lb/>
<pb n="KR3j0185_WYG_048-44b"/>
呼鷹逐兎為樂猶不知書張璟謂臣曰君當位極人臣<lb/>
無自弃也爾來折節讀書以至將相臣少為獵師老而<lb/>
猶能𤣥宗大悅與之偕馬臂鷹遲速在手動必稱㫖𤣥<lb/>
宗懽甚樂則割鮮閑則咨以政事備陳古今理亂之本<lb/>
上之可行者必委曲言之𤣥宗心益開聼之亹亹忘倦<lb/>
軍國之務咸訪於崇崇罷冗職修舊章内外有叙又請<lb/>
無赦宥無度僧無數遷吏無任功臣以政𤣥宗悉從之<lb/>
而天下大理<lb/>
<pb n="KR3j0185_WYG_048-45a"/>
開元二十三年加榮王已下官勅宰臣入集賢院分寫告<lb/>
身以賜之侍中裴耀卿因入書庫觀書既而謂人曰聖上好<lb/>
文書籍之盛事自古未有朝宰充使學徒雲集觀象設<lb/>
教盡在是矣前漢有金馬石渠後漢有蘭臺東觀宋有<lb/>
總明陳有德教周則獸門麟趾北齊有仁夀文林雖載<lb/>
在前書而事皆𤨏細方之今日則豈得扶翰捧轂者哉<lb/>
　　規諫<lb/>
太宗射猛獸於苑内有羣豕突出林中太宗引弓射之<lb/>
<pb n="KR3j0185_WYG_048-45b"/>
四發殪四豕有一雄豕直來衝馬吏部尚書唐儉下馬<lb/>
搏之太宗㧞劍斷豕顧而笑曰天䇿長史不見上將擊<lb/>
賊耶何懼之甚儉對曰漢祖以馬上得之不以馬上理<lb/>
之陛下以神武定四方豈復逞雄心於一獸太宗善之<lb/>
因命罷獵<lb/>
太宗嘗罷朝自言殺却此田舎漢文德皇后問誰觸忤<lb/>
陛下太宗曰魏徴每庭辱我使我常不得自由皇后退<lb/>
朝服立於庭太宗驚曰何為若是對曰妾聞主聖臣忠<lb/>
<pb n="KR3j0185_WYG_048-46a"/>
今陛下聖明故魏徴得盡直言妾備後宫焉敢不賀於<lb/>
是太宗意乃釋<lb/>
谷郍律貞觀中為諫議大夫禇遂良呼為九經庫嘗從<lb/>
太宗出獵途中遇雨太宗問油衣若為得不漏郍律曰<lb/>
能以瓦為之不漏也意不為畋獵太宗深賞焉賜郍律<lb/>
絹帛二百疋<lb/>
　　公直<lb/>
陸德明受學於周𢎞正善言𤣥理王世充僭號署為散<lb/>
<pb n="KR3j0185_WYG_048-46b"/>
騎侍郎王令子師之將行束修之理德明服巴豆散卧<lb/>
東壁下充之子入跪床下德明佯紿之痢竟不與語遂<lb/>
移病成臯及入朝太宗引為文舘學士使閻立本寫真<lb/>
形禇亮為之讚曰經術為貴𤣥風可師勵學非逺通儒<lb/>
在兹終於國子博士<lb/>
文德皇后崩未除䘮許敬宗以言笑獲譴及太宗梓宫<lb/>
在前殿又垂臂過侍御史閻𤣥正彈之曰敬宗往居先<lb/>
后䘮巳坐言笑黜今對大行梓宫又垂臂無禮敬宗懼<lb/>
<pb n="KR3j0185_WYG_048-47a"/>
獲罪髙宗寢其奏事雖不行時人重其剛正<lb/>
劉仁軌爲左僕射暮年頗以言詞取悦訴者户部員外<lb/>
魏克己斷案多為仁軌所異同克己執之曰異方之樂<lb/>
不入人心秋蟬之聲徒聒人耳仁軌怒焉罵之曰癡漢<lb/>
克己俄遷吏部侍郎<lb/>
景龍中中宗嘗遊興慶池侍宴者逓起歌舞并唱廻波<lb/>
詞方便以求官爵給事中李景伯亦起舞歌曰廻波詞<lb/>
持酒巵㣲臣職在箴規侍宴旣過三爵諠譁竊恐非儀<lb/>
<pb n="KR3j0185_WYG_048-47b"/>
於是宴罷<lb/>
　　清亷<lb/>
楊嶠為祭酒謂人曰吾雖三品非不榮貴意常不逾疇<lb/>
昔一尉也時議重之嶠祖父休之事北齊執政將封為<lb/>
王以寵之休之固辭而謂人曰我非奴非獠何事封王<lb/>
耶<lb/>
李日知為侍中頻乞骸骨詔許之初日知將欲陳請不<lb/>
與妻謀及還餙裝將出居别業妻驚曰家室屢空子弟<lb/>
<pb n="KR3j0185_WYG_048-48a"/>
名宦未立何為辭職也日知曰書生至此已過分人情<lb/>
無厭若恣其心是無止足也<lb/>
　　持法<lb/>
李日知為司刑丞嘗免一死囚少卿胡元禮異判殺之<lb/>
與日知往復至於再三元禮怒遣府吏謂曰元禮不離<lb/>
刑曹此囚無活法日知報曰日知不離刑曹此囚無死<lb/>
法竟以兩聞日知果直<lb/>
髙宗朝司農寺欲以冬藏餘菜出賣與百姓以墨勑示<lb/>
<pb n="KR3j0185_WYG_048-48b"/>
僕射蘇良嗣良嗣判之曰昔公儀相魯猶㧞去園葵况<lb/>
臨御萬乗而賣鬻𬞞菜事遂不行<lb/>
　　節義<lb/>
髙祖命屈突仲通副太宗討王世充時通二子俱在充<lb/>
所髙祖謂通曰東征之事今且相屬其如兩子何通對<lb/>
曰臣以朽老誠不足當重任但自惟疇昔就執事豈以<lb/>
兩兒為念兩兒若死自是其命終不以私害公也髙祖<lb/>
歎息曰狥義之夫一至於此可尚也<lb/>
<pb n="KR3j0185_WYG_048-49a"/>
　　教行<lb/>
裴敬彛父知周為陳國王典儀暴卒敬彛時在長安忽<lb/>
涕泣謂家人曰大人必有痛處吾即不安今日心痛手<lb/>
足皆廢事在不測能不戚乎遂急告歸父果已殁毁瘠<lb/>
過禮事以孝聞累遷吏部員外<lb/>
　　識量<lb/>
狄仁傑為内史則天謂之曰卿在汝南甚有善政欲知<lb/>
譖卿者乎仁傑謝曰陛下以臣為過臣當改之陛下明<lb/>
<pb n="KR3j0185_WYG_048-49b"/>
臣臣之幸也若臣不知譖者並為友善臣請不知則天<lb/>
深加歎異<lb/>
　　容恕<lb/>
崔善為明天文歴筭曉達時務為尚書左丞令史惡其<lb/>
明察乃為謗書曰崔子曲如鈎隨時待封侯髙宗謂之<lb/>
曰澆薄之後人多醜正昔北齊奸吏歌斛律明月髙緯<lb/>
闇主遂滅其家朕雖不明幸免斯事乃搆流言者罪之<lb/>
裴𤣥本好諧謔為戸部郎中時左僕射房𤣥齡疾甚省<lb/>
<pb n="KR3j0185_WYG_048-50a"/>
郎將問疾𤣥本戲曰僕射病可須問之旣甚矣何須問<lb/>
也有洩其言者旣而隨例候𤣥齡𤣥齡笑曰裴郎中來<lb/>
𤣥齡不死矣<lb/>
盧承慶為吏部尚書總章初校内外官考有一官督運<lb/>
遭風失米承慶為之考曰監運損糧考中下其人容止<lb/>
自若無一言而退承慶重其雅量改注曰非力所及考<lb/>
中中旣無喜容亦無愧詞又改曰寵辱不驚考中上衆<lb/>
推承慶之𢎞恕<lb/>
<pb n="KR3j0185_WYG_048-50b"/>
　　聰敏<lb/>
秦府倉曹李守素尤諳氏族時人號為肉譜虞世南語<lb/>
人曰昔任彦昇善譚經籍稱為五經笥今宜改倉曹為<lb/>
人物志<lb/>
　　從善<lb/>
魏徴嘗取還奏曰人言陛下欲幸山南在外裝束悉了<lb/>
而竟不行何因有此消息太宗笑曰當時實有此心畏<lb/>
卿嗔遂停耳<lb/>
<pb n="KR3j0185_WYG_048-51a"/>
　　諛佞<lb/>
成敬竒有俊才文章可立就為大理正與姚崇有姻親<lb/>
崇或寢疾敬竒造宅省焉對崇涕泣懷中置生雀數頭<lb/>
乃一一持出請崇執手而後放之祝云願令公速愈崇<lb/>
勉而從之敬竒旣出忿其諛媚謂子弟曰此淚亦何從<lb/>
而來自兹不復接遇<lb/>
<pb n="KR3j0185_WYG_048-52a"/>
　　大唐竒事<hi>馬總</hi>
　　管子文<lb/>
李林甫為相初年有一布衣詣謁之閽吏謂曰朝廷新<lb/>
命相國大寮尚未敢及門何布衣容易謁之邪布衣執<lb/>
刺待於路傍髙聲自稱曰業八體書生管子文欲見相<lb/>
國伸一言林甫召之於賓舘至夜靜月下揖之生曰僕<lb/>
實老於書藝亦自少遊圖籍之圃嘗竊見古昔興亡明<lb/>
主賢臣之事故願謁公以伸一言林甫曰僕偶備位於<lb/>
<pb n="KR3j0185_WYG_048-52b"/>
輔弼實非才器己恐不勝大任福過禍隨也君幸辱玉<lb/>
趾敢授教於君君其無惜藥石之言以惠鄙人生曰古<lb/>
人不容易面談者葢知談之易聼之難也必能少覽容<lb/>
易之言為不容易之聼則涓塵皆可以禆海岳也况聖<lb/>
哲云一言可以興邦一言可以䘮邦公若聞一言即欲<lb/>
奉而行之臨一事即恣心狥意如此則雖日納獻言之<lb/>
士亦無益也林甫乃容恭意謹而言曰君但一言教僕<lb/>
僕當書紳而永為箴誡生曰君聞美言必喜聞惡言必<lb/>
<pb n="KR3j0185_WYG_048-53a"/>
怒僕以美言譽君則無禆君之事以惡言諷君必犯君<lb/>
之顔色旣犯君之顔色君復怒我即不得盡伸惡言矣<lb/>
美言狥而損惡言直而益君當悉察之容我之言勿復<lb/>
加怒林甫不覺膝席而聼生曰君為相相天子也相天<lb/>
子安宗社保國也宗社安萬國寧則天子無事天子無<lb/>
事則君之無事設或天下有一人失所即罪在天子罪<lb/>
在天子焉用君相夫為相之道不必獨任天下事當舉<lb/>
文治天下之民舉武定天下之亂用仁人撫疲瘵用義<lb/>
<pb n="KR3j0185_WYG_048-53b"/>
士和鬭戰自修節儉以諷上以化下自守忠貞以事主<lb/>
以律人固不暇躬勤庻政也庻政得人即治茍不得人<lb/>
雖才如伊吕亦不治噫相國愼之林甫聼之駭然遽起<lb/>
拜謝之生又曰公知斯運之通塞邪林甫曰君當盡教<lb/>
我我當終身不忘生曰大治生亂亂生治今古不能易<lb/>
也我國家自革隋亂而治至於今日亂將生矣君其記<lb/>
之林甫又拜謝至曙欲聞於上縻以一爵禄令左右濳<lb/>
守之堅求退曰我本祗欲達一言於公今得竭愚悃而<lb/>
<pb n="KR3j0185_WYG_048-54a"/>
又辱見納又何用阻野人之歸也林甫堅留之不得遂<lb/>
去林甫令人暗遂之生至南山中一石洞其人尋亦入<lb/>
石洞遽不見生唯有故舊大筆一其人攜以白林甫林<lb/>
甫以其筆置於書閣焚香拜祝其夕筆忽化為一五色<lb/>
禽飛去不知所之<lb/>
　　亷廣<lb/>
亷廣者魯人也因採藥於泰山遇風雨止於大樹下及<lb/>
夜半雨晴信步而行俄逢一人有若隱士問廣曰君何<lb/>
<pb n="KR3j0185_WYG_048-54b"/>
深夜在此仍林下共坐語移時忽謂廣曰我能畵可奉<lb/>
君法廣唯唯乃曰我與君一筆但密藏焉即隨意而畵<lb/>
當通靈因懷中取一五色筆以授之廣拜謝訖此人忽<lb/>
不見爾後頗有驗但祕其事不敢輕畵後因至中都縣<lb/>
李令者性好畵又知其事命廣至飲酒從容問之廣祕<lb/>
而不言李苦告之廣不得已乃於壁上畵鬼兵百餘狀<lb/>
若赴敵其尉趙知之亦堅命之廣又於趙廨中壁上畵<lb/>
鬼兵百餘狀若擬戰其夕兩處所畵之鬼兵俱出戰李<lb/>
<pb n="KR3j0185_WYG_048-55a"/>
及趙旣見此異不敢留遂皆毁所畵鬼兵廣亦懼而逃<lb/>
往下邳下邳令知其事又切請廣畵廣因告曰余偶夜<lb/>
遇一神靈傳得畵法每不敢下筆其如往往為妖幸恕<lb/>
之其宰不聼謂廣曰畵鬼兵即戰畵物必不戰也因命<lb/>
畵一龍廣勉而畵之筆纔絶雲蒸霧起飄風倐至畵龍<lb/>
忽乗雲而上致滂沱之雨連日不止令憂漂壞邑居復<lb/>
疑廣有妖術乃收廣下獄窮詰之廣稱無妖術以雨猶<lb/>
未止令怒甚廣於獄内號泣追告山神其夜夢神人言<lb/>
<pb n="KR3j0185_WYG_048-55b"/>
曰君當畵一大鳥叱而乗之飛即免矣廣及曙乃密畵<lb/>
一大鳥試叱之果展翅廣乗之飛逺而去直至泰山而<lb/>
下尋復見神謂廣曰君言泄於人間固有難厄也本與<lb/>
君一小筆欲為君致福君反自致禍君當見還廣乃懷<lb/>
中探筆還之神尋不見廣因不復能畵下邳畵龍竟為<lb/>
泥壁<lb/>
　　王武<lb/>
京洛冨人王武者性茍且能媚於豪貴忽知有人貨駿<lb/>
<pb n="KR3j0185_WYG_048-56a"/>
馬遂急令人多與金帛於衆中爭得之其馬白色如一<lb/>
團美玉其鬃尾赤如朱皆言千里足也又疑是龍駒馳<lb/>
驟之駛非常馬得及王武將以獻大將軍薛公乃廣設<lb/>
以金鞍玉勒間之珠翠方伺其便達意也其馬忽於廐<lb/>
中大嘶一聲後化為一泥塑之馬立焉武大驚訝遂焚<lb/>
毁之<lb/>
<pb n="KR3j0185_WYG_048-57a"/>
　　三聖記<hi>李德裕</hi>
　　大聖祖𤣥元皇帝<lb/>
有唐寶歴二年歳次丙午八月丙申朔十五日庚戌玉<lb/>
清𤣥都大洞三道弟子正議大夫使持節潤州諸軍事<lb/>
守潤州刺史兼御史大夫充浙西道都團練觀察處置<lb/>
等使上柱國贊皇縣開國男食邑三百戸賜紫金魚袋<lb/>
李德裕上為九廟聖主次為七代先靈下為一切含識<lb/>
於茅山崇元觀南敬造老君殿院及造老君孔子尹眞<lb/>
<pb n="KR3j0185_WYG_048-57b"/>
人像三軀皆按史籍遺文庻垂不朽<lb/>
　　老君<lb/>
按史記孔子適周將問禮於老子老子曰子所言者其<lb/>
人與骨皆已朽矣獨其言在耳且夫君子得其時則駕<lb/>
馭不得其時則蓬累而行吾聞之良賈深藏若虛君子<lb/>
盛德容貎若愚去子之驕氣與多慾態色與淫志是皆<lb/>
無益於子之身吾所告子若是而已孔子去謂弟子曰<lb/>
鳥吾知其能飛魚吾知其能游獸吾知其能走走者可<lb/>
<pb n="KR3j0185_WYG_048-58a"/>
以為網游者可以為綸飛者可以為矰至於龍吾不知<lb/>
其乗風雨而上天吾今日見老子其猶龍耶<lb/>
　　尹眞人<lb/>
按史記老子居周久之見周之衰乃遂去至關關令尹<lb/>
喜曰子將隱矣彊為我著書於是老子乃著書上下篇<lb/>
言道德之意五千餘言而去列仙傳曰關令尹喜者周<lb/>
大夫也喜内學星宿服精華隱德行仁時人莫知也老<lb/>
子西遊喜先見其氣知眞人當過物色而迎之果得老<lb/>
<pb n="KR3j0185_WYG_048-58b"/>
子老子亦知其竒為著書與老子俱之流沙西服巨勝<lb/>
實莫知所終<lb/>
<pb n="KR3j0185_WYG_048-59a"/>
　　先友記<hi>柳宗元</hi>
袁髙河南人以給事中敢諫爭貞直忠蹇舉無與比能<lb/>
　使所居官大再贈至禮部尚書<lb/>
姜公輔為内學士以竒䇿取相位好諫諍免後以罪貶<lb/>
　為復州刺史卒<lb/>
齊映南陽人為相以文敏顯用<lb/>
嚴郢河南人剛厲好殺號忠能為京兆河南尹御史大<lb/>
　夫善舉職為邪險構扇以貶死<lb/>
<pb n="KR3j0185_WYG_048-59b"/>
元全柔河南人氣象甚偉好以悳報怨恢然者也為大<lb/>
　官有土地入為太子賓客<lb/>
杜黄裳京兆人𢎞大人也善言體要為相有牆仞不佞<lb/>
　以謀克蜀加司空出為河中節度<lb/>
劉公濟河間人厚寛碩大與物無忤為渭北節度入為<lb/>
　工部尚書卒<lb/>
楊氏兄弟者𢎞農人皆孝友有文章<lb/>
　憑由江南西道入為散騎常侍<lb/>
<pb n="KR3j0185_WYG_048-60a"/>
　凝以兵部郎中卒<lb/>
　凌以大理評事卒最善文<lb/>
程氏兄弟者河南人皆強毅仁孝<lb/>
　贊為御史中丞捍佞倖得貶後至宣池歙處置使卒<lb/>
　質為尚書郎以侍御史内供奉卒最善文<lb/>
皇甫政河南人有威儀由浙東亷使為太子賓客<lb/>
裴樞同郡人為御史天子以隱罪誅吏樞頓首願白其<lb/>
　狀以故貶後為尚書郎<lb/>
<pb n="KR3j0185_WYG_048-60b"/>
李舟隴西人有文學俊辯髙志氣以尚書郎使危疑反<lb/>
　側者再不辱命其道大顯被讒妒出為刺史廢痼卒<lb/>
李鄘江夏人果檢自負嶷然善為官為御史中丞京兆<lb/>
　尹鳯翔節度<lb/>
梁肅安定人最能為文以補闕修史侍皇太子卒贈禮<lb/>
　部郎中<lb/>
陳京泗上人始為諫官數諫諍有内行文多詁訓為給<lb/>
　事中上方以為相㑹惑疾自刃廢痼卒<lb/>
<pb n="KR3j0185_WYG_048-61a"/>
韓會昌黎人善清言有文章名最髙然以故多謗至起<lb/>
　居郎貶官卒<lb/>
　弟愈文益竒<lb/>
許孟容呉人讀書為文口辯為給事中嘗論事由太常<lb/>
　少卿為刑部侍郎<lb/>
李覿隴西人行義甚修至刑部郎中卒故與先君為三<lb/>
　司者也其大理者曰楊瑀瑀無可言猶以獄直為御<lb/>
　史<lb/>
<pb n="KR3j0185_WYG_048-61b"/>
宇文邈河南人有文謹慤人也為御史中丞齪齪自守<lb/>
　然以直免官復為刺史卒<lb/>
袁滋陳郡人善篆書文敏不競為相出使辱命貶刺史<lb/>
　復為義成軍節度卒<lb/>
盧羣范陽人雜博多所許與使反側之地天子以為任<lb/>
　事為義成軍節度卒<lb/>
崔損清河人畏慎為相無所發明然不害物天子獨愛<lb/>
　幸以損為長者<lb/>
<pb n="KR3j0185_WYG_048-62a"/>
鄭餘慶滎陽人再為相始天下皆以為長者及為大官<lb/>
　名益少今為尚書河南尹無恙<lb/>
鄭利用餘慶從父兄也眞長者由大理少卿為御史中<lb/>
　丞復由中丞為大理少卿<lb/>
李益隴西姑臧人風流有文詞少有癖疾以故不得用<lb/>
　年老常望仕非其志復為尚書郎<lb/>
王紓其弟紹太原人紹得幸德宗為尚書在宰相之右<lb/>
　今為徐泗節度紓為學術魯直為尚書郎<lb/>
<pb n="KR3j0185_WYG_048-62b"/>
路泌河南人以尚書郎使西蕃留蕃中度今已年八十<lb/>
　餘旣和蕃十五年不得歸無為言者<lb/>
虞當會稽人為郭尚父從事終沔州刺史以信聞<lb/>
賈弇長樂人善士也為校書郎卒<lb/>
　弟全至御史中丞<lb/>
趙需天水人<graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>
                    <graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>儒士也有名至兵部郎中卒<lb/>
張式南陽人<lb/>
張莒常山人<lb/>
<pb n="KR3j0185_WYG_048-63a"/>
張惟儉宣城當塗人皆善言謔式至河南尹莒鄧州刺<lb/>
　史惟儉和州刺史<lb/>
奚陟江都人柔敏至吏部侍郎世謂陟善宦然其智足<lb/>
　以自處也<lb/>
盧景亮涿人有忠義多所激發為諫官奏書如水赴壑<lb/>
　坐貶廢棄甚久至順宗時為尚書郎升中書舎人卒<lb/>
楊於陵𢎞農人善吏敏秀者也為中書舎人京兆尹<lb/>
張因某人舉詔䇿為長安尉願去官為道士甚有名與<lb/>
<pb n="KR3j0185_WYG_048-63b"/>
　其弟回降封州曰吾老矣必死回也哭而行遂死封<lb/>
　州<lb/>
髙郢渤海人有文章規矩自立者不干貴幸以太常為<lb/>
　相罷居尚書<lb/>
唐次北海人有文章學行義甚髙以尚書郎出為刺史<lb/>
　屏棄永貞中召以為中書舎人道病去長安七十里<lb/>
　死傳舎<lb/>
苖拯上黨人有學術峭直以諫議大夫漏泄省中語貶<lb/>
<pb n="KR3j0185_WYG_048-64a"/>
　萬州卒<lb/>
柳氏兄弟者先君族兄弟也最大并字伯存為文學至<lb/>
　御史病瞽遂廢次中庸中行皆名有文咸為官早死<lb/>
柳登柳冕者族子也自其父芳善文史與冕並居集賢<lb/>
　書府冕文學益健頗躁自吏部郎中出為刺史至福<lb/>
　建亷使卒登晩仕至尚書郎祕書少監<lb/>
薛丹同郡人至尚書郎<lb/>
吕牧東平人由尚書郎刺澤州卒<lb/>
<pb n="KR3j0185_WYG_048-64b"/>
崔稹清河人至檢校郎官子羣為右補闕贈給事中<lb/>
房啓河南人善清言由萬年令為容州經略<lb/>
于申河南人至尚書郎<lb/>
常仲孺河南人今為諫議大夫<lb/>
蘇弁武功人好聚書至三萬卷與先君通書以戸部侍<lb/>
　郎貶復為刺史<lb/>
崔芃博陵人善言名理為御史尚書郎<lb/>
鄭元均滎陽人强抗少所推讓然以此多怨因不得位<lb/>
<pb n="KR3j0185_WYG_048-65a"/>
辛惲隴西人有史學<lb/>
韓衡昌黎人善士<lb/>
陳衆甫梓潼人髙志氣<lb/>
薛伯髙同郡人好讀書號為長者後至尚書卒<lb/>
張宣力清河人儒善後表其名去力但為官自元均至<lb/>
　宣力皆没没無顯仕者<lb/>
宗元曰先君之所與友凡天下善士舉集焉信讓而大<lb/>
顯道博而無雜今之世言交者以為端敢悉書所尤厚<lb/>
<pb n="KR3j0185_WYG_048-65b"/>
者附兹石以銘於背如右<lb/>
<pb n="KR3j0185_WYG_048-66a"/>
　　皮子世錄<hi>皮日休</hi>
皮子之先葢鄭公之苖裔賢大夫子皮之後在戰國及<lb/>
秦時無譜牒可考自漢至唐其英雄賢俊在位者往往<lb/>
有焉前漢時名容者以善為容官至大夫後漢時名廵<lb/>
者為太毉令三國時無聞焉晉朝名初者為襄陽太守<lb/>
名京者為賢處士宋朝名熙祖者與徐廣論議符王世<lb/>
名審者為堅侍郎後魏世名豹子者為魏名將子道明<lb/>
襲爵弟喜為使持節侍中都督秦雍梁益諸軍事大將<lb/>
<pb n="KR3j0185_WYG_048-66b"/>
軍仇池鎮將假公如故喜以戰守之功累加勲爵後轉<lb/>
散騎常侍安南將軍豫州刺史卒於天宗爵喜弟雙仁<lb/>
冠軍將軍仇池鎮將北齊時名景和者以功大官封王<lb/>
名延宗者為黄門侍郎隋朝名子信者為刺史至於吾<lb/>
唐汩汩於民間無能以文取位唯從祖翁諱瑕叔舉進<lb/>
士有名以剛柔不合時受蜀聘為幕府累官至刺史從<lb/>
翁諱行修明經及第累官至項城令以盗不發貶州掾<lb/>
卒時日休之世以逺祖襄陽太守子孫因家襄陽之竟<lb/>
<pb n="KR3j0185_WYG_048-67a"/>
陵世世為襄陽人自有唐已來或農竟陵或隱鹿門皆<lb/>
不拘冠冕以至皮子嗚呼聖賢命世世不賤不足以立<lb/>
志地不卑不足以立名是知老子産於厲鄉仲尼生於<lb/>
闕里茍使李乾早胎老子豈降叔梁早𦙍仲尼不生賢<lb/>
旣家有不足為立大功致大化振大名者其在斯乎<lb/>
<pb n="KR3j0185_WYG_048-68a"/>
　　盧氏雜説<hi>盧言</hi>
　　李綘<lb/>
憲宗時中官吐突承璀有恩澤欲為上立德政碑碑屋<lb/>
已成磨礱石訖請宣索文時李絳為翰林學士奏曰大<lb/>
人者與天地合其德日月合其明無立碑紀美之事恐<lb/>
取笑夷夏上深然之遽命拆屋廢石承璀奏碑屋用功<lb/>
極多難便毁拆欲堅其請上曰急索牛拽倒其納諫如<lb/>
此<lb/>
<pb n="KR3j0185_WYG_048-68b"/>
　　文宗<lb/>
文宗命中使宣兩軍中尉及諸司使内官等不許着紗<lb/>
縠綾羅巾其後駙馬韋處仁見巾夾羅巾以進上曰本<lb/>
慕卿門戸清素故俯從選尚如此巾服從他諸戚為之<lb/>
卿不須為也<lb/>
　　鄭餘慶<lb/>
鄭餘慶清儉有重德一日忽召親朋官數人㑹食衆皆<lb/>
驚朝僚以故相望重皆淩晨詣之至日髙餘慶方出閒<lb/>
<pb n="KR3j0185_WYG_048-69a"/>
話移時諸人皆囂然餘慶呼左右曰處方厨家爛蒸去<lb/>
毛莫抝折項諸人相顧以為必蒸鵞鴨之類逡廵舁臺<lb/>
盤出醬醋亦極香新良久就餐每人前下粟米飯一椀<lb/>
蒸胡蘆一枚相國餐美諸人强進而罷<lb/>
　　宣宗<lb/>
宣宗酷好進士及第每對朝臣問及第茍有科名對者<lb/>
必大喜便問所試詩賦題目并主司姓名或有人物稍<lb/>
好者偶不中第嘆惜移時常於内自題鄉貢進士李道<lb/>
<pb n="KR3j0185_WYG_048-69b"/>
龍<lb/>
　　内出題<lb/>
開成中髙鍇知舉内出霓裳羽衣曲賦太學創置石經<lb/>
詩進士試詩賦自此始也<lb/>
　　鄭薰<lb/>
鄭薰知舉放牓日唯舎人畢諴到宅謝恩至蕭倣放牓<lb/>
日並無朱紫及門時論誚之<lb/>
　　裴德融<lb/>
<pb n="KR3j0185_WYG_048-70a"/>
裴德融諱臯値髙鍇知舉入試主司曰伊諱臯某某下<lb/>
就試與及第困一生事後除屯田員外郎時盧簡求為<lb/>
右丞裴與除郎官一人同參到宅右丞先屈前一人入<lb/>
從容多時前人啟云某與新除屯田裴員外同祗候右<lb/>
丞裴員外在門外多時盧遽使驅使官傳語曰員外是<lb/>
何人下及第偶有事不得奉見裴倉皇失措騎前人馬<lb/>
出門去<lb/>
　　李景讓<lb/>
<pb n="KR3j0185_WYG_048-70b"/>
大中年丞郎宴席蔣伸在座忽斟一盃言曰席上有孝<lb/>
於家忠於國及名重於時者飲此爵衆皆肅然無敢舉<lb/>
者獨李公景讓起引此爵蔣曰此宜其然<lb/>
　　夏侯孜<lb/>
崔郢為京尹日三司使在永達亭子宴丞郎崔乗酒突<lb/>
飲衆人皆延之時譙公夏侯孜為戸部使問曰尹曾任<lb/>
給舎否崔曰無譙公曰若不曾歴給舎京兆尹不合衝<lb/>
丞郎宴命酒糺來命下籌且喫罰爵取三大器物引滿<lb/>
<pb n="KR3j0185_WYG_048-71a"/>
飲之良久方起<lb/>
　　榤刀覇長<lb/>
侯白㨗辨楊素與相善素關中人白山東人素嘗卒難<lb/>
之欲其無對而關中下俚人言音謂水漲爲覇長山東<lb/>
亦言擎將去為榤刀素嘗戲白曰山東固多仁義借一<lb/>
而得兩曰若為得兩曰有人從某借弓者乃曰榤刀去<lb/>
豈非借一而得兩白應聲曰關中人亦甚聰明問一知<lb/>
二素曰何以得知曰日有人問比來多雨渭水漲否答<lb/>
<pb n="KR3j0185_WYG_048-71b"/>
曰覇長豈非問一知二素伏其辨㨗<lb/>
<pb n="KR3j0185_WYG_048-72a"/>
　　零陵總記<hi>陸龜䝉</hi>
　　李義山<lb/>
李義山遊長安投宿旅店適㑹客因召與坐不知為義<lb/>
山也酒酣客賦木蘭花詩衆皆誇示義山后成詩曰洞<lb/>
庭波冷曉侵雲日日征帆送逺人幾度木蘭舟上望不<lb/>
知船是此花身坐客大驚詢之方知是義山也<lb/>
　　李邕<lb/>
李邕常不許蕭誠書乃詐作古帖令紙故暗持示邕曰<lb/>
<pb n="KR3j0185_WYG_048-72b"/>
此乃右軍眞跡如何邕看稱善誠實以告之復取視曰<lb/>
細看亦未能好<lb/>
　　嚴安之<lb/>
嚴安之崔潭俱為赤尉安之令伍伯執大杖潭亦大甚<lb/>
杖至如椽安之復令執小杖潭亦益小甚杖至如箸安<lb/>
之令伍伯空手乃不復學也<lb/>
　　庾倬<lb/>
新野庾倬為河南府兵曹有寡姊在家時洛中物價翔<lb/>
<pb n="KR3j0185_WYG_048-73a"/>
貴難致口腹庾常於公堂輟己饌以餉其姊始言所愛<lb/>
小男以餉之同官初甚鄙笑後知之咸嘉歎倬生簡休<lb/>
　　李牟<lb/>
李牟秋夜吹笛於𤓰洲舟檝甚隘初發調羣動皆息及<lb/>
數奏㣲風颯然而至又俄頃舟人賈客皆有怨歎悲泣<lb/>
之聲<lb/>
　　補闕母<lb/>
補闕母照博學有著述才上表請修古史先撰目録以<lb/>
<pb n="KR3j0185_WYG_048-73b"/>
進𤣥宗稱善賜絹百疋<lb/>
　　書生<lb/>
有書生讀經書甚精熟不知近代事因說駱賓王遂云<lb/>
某識其孫李少府者兄弟太多意謂駱賓是諸王封號<lb/>
也<lb/>
　　回鶻<lb/>
回鶻常與摩尼議政故京師為之立寺其法日晩乃食<lb/>
敬水而茹葷不飲乳酪其大摩尼數年一易往來中國<lb/>
<pb n="KR3j0185_WYG_048-74a"/>
小者年轉江嶺西市商胡槖其源生於回鶻有功也<lb/>
　　李約<lb/>
李約天性惟嗜茶能自煎謂人曰茶須緩火炙活火謂<lb/>
炭火之熖者也客至不限甌數竟日執持茶器不倦曾<lb/>
奉使行至陜州硤石縣東愛渠水清流旬日忘發<lb/>
　　張登<lb/>
張登長於小賦氣宏而密間不容髪有織成隱起往往<lb/>
蹙金之狀<lb/>
<pb n="KR3j0185_WYG_048-74b"/>
　　薛調<lb/>
薛調季瓚同年進士調美姿貎人號為生菩薩瓚俊爽<lb/>
人號為劒調寛恕而瓚猜忌論者以時人所稱協其性<lb/>
也<lb/>
　　李直方<lb/>
李直方常第果實若貢士者以緑李為首楞梨為二櫻<lb/>
桃為三柑為四蒲桃為五或薦荔枝曰寄舉之又問栗<lb/>
如之何曰最有冗事不出八九始范曄以諸香品時軰<lb/>
<pb n="KR3j0185_WYG_048-75a"/>
候味虛撰百官本草皆此類也<lb/>
　　周復<lb/>
元稹在鄂州時周復為從事稹嘗賦詩命院中屬和周<lb/>
簪笏見稹曰某偶以大人往還髙門謬獲一第其實詩賦<lb/>
皆不能也稹曰遽以實告賢於能詩者<lb/>
　　薛元超<lb/>
薛元超謂所親曰吾不才冨貴過人平生有三恨始不<lb/>
以進士擢第不娶五姓女不得修國史<lb/>
<pb n="KR3j0185_WYG_048-75b"/>
　　劉太眞<lb/>
貞元四年劉太眞侍郎入貢院寄前主司蕭聼尚書詩<lb/>
曰獨坐貢闈裏愁心芳草生山公昨夜事應見此時情<lb/>
　　于頔<lb/>
于頔司空嘗令客彈琴其嫂知音聼於簾下曰三分中<lb/>
一分箏聲二分琵琶聲絶無琴韻<lb/>
　　李沂公<lb/>
李沂公雅好琴常斵桐又取漆桶為之多至數百張求<lb/>
<pb n="KR3j0185_WYG_048-76a"/>
者與之<lb/>
　　鑒虛<lb/>
鑒虛為僧頗有風格而出入内道場賣弄權勢杖殺於<lb/>
京兆府城中言鑒虛善煮羊脾傳以為法<lb/>
<pb n="KR3j0185_WYG_048-77a"/>
　　玉堂閒話<hi>撰人闕</hi>
　　生贅肉<lb/>
釋氏因時果有報應近歳有一男子旣貧且賤於上吻<lb/>
忽生一片贅肉如展兩手許大下覆其口形狀醜異殆<lb/>
不可言其人每饑渴則揭贅肉以就飲啜頗甚苦楚或<lb/>
問其所因則曰少年無頼曾在軍伍常於佛寺安下同<lb/>
火共刲一羊分得少肉旁有一佛像上吻間可置之不<lb/>
數日嬰疾遂生此贅肉焉<lb/>
<pb n="KR3j0185_WYG_048-77b"/>
　　西明寺<lb/>
長安城西明寺鐘㓂亂之後緇徒流離閴其寺者數年<lb/>
有貧民利其銅袖鎚鏨往竊鑿之日獲一二片鬻於闤<lb/>
闠如是經年人皆知之官吏不禁後其家忽失所在市銅<lb/>
者亦訝其不來後官欲徙其鐘於别寺見寺鐘平墮在<lb/>
閣上及仆之見盗鐘者抱鎚鏨儼然坐於其間即已乾<lb/>
枯矣<lb/>
　　馬全節婢<lb/>
<pb n="KR3j0185_WYG_048-78a"/>
魏帥侍中馬全節嘗有侍婢偶不愜意自擊殺之後累<lb/>
年染重病忽見其婢立於前家人但訝全節之獨語如<lb/>
相問答初云爾來有何意又云與爾錢財復曰為爾造<lb/>
像書經哀祈移時其亡婢不受但索命而已不旬日而<lb/>
卒<lb/>
　　晉少主<lb/>
開運甲辰歳暮冬晉帝遣中使至内署宣問諸學士云<lb/>
朕昨夜夢一玉盤中有一玉碗及一玉帶皆有碾文光<lb/>
<pb n="KR3j0185_WYG_048-78b"/>
熒可愛是何徴也宜即奏來承㫖李愼儀與同僚併表<lb/>
奏賀以為玉者帝王之寶也帶者有誓功之兆盤盂者<lb/>
乃守器之象為吉夢不敢有他占<lb/>
　　郡牧<lb/>
唐有膏梁子出刺郡人迎候甚至前任與之設交代之<lb/>
禮儀無闕者二禮生具頭冠禮衣相其賓主升降揖讓<lb/>
而新牧巑岏踧踖歛容低視不敢正靣對禮生及禮畢<lb/>
使人再三傳話慰勞感謝皆莫涯其意翌日於内閣從<lb/>
<pb n="KR3j0185_WYG_048-79a"/>
禮生從容生極惶恐罔知去就旣坐嚬蹙低語曰賢尊<lb/>
安否禮生唯唯又曰頃年營大事時極煩賢尊心力生<lb/>
亦懵然及罷有親知細詢之乃曰此禮生縁方相子弟<lb/>
昔曾使他家君是以再三感謝且士流中亦有故為輕<lb/>
薄者亦有昧於菽麥不能分别者信而有之<lb/>
　　張咸光<lb/>
梁龍德年有貧衣冠張咸光遊丐無度於梁宋之間復<lb/>
有劉月明者與咸光相類常懷匕箸每遊貴門即遭虐<lb/>
<pb n="KR3j0185_WYG_048-79b"/>
戲方飱則奪其匕箸則䄂中出而用之梁駙馬温積諫<lb/>
議權判開封府事咸光忽遍詣豪門告别問其所詣則<lb/>
曰往投温諫議也問有何紹介而往答曰頃年大承記<lb/>
録此行必厚遇也大諫嘗製碣山潛龍宫上梁文云饅<lb/>
頭似椀胡餅如簏暢殺劉月明主簿喜殺張咸光秀才<lb/>
以此知必承顧盻聞者絶倒<lb/>
　　市馬<lb/>
洛中有大寮世籍膏梁不分牝牡偶市一馬都莫知其<lb/>
<pb n="KR3j0185_WYG_048-80a"/>
妍媸為駔儈所欺曰此馬不唯馴良齒及二十餘歳合<lb/>
直兩馬之資况行不動塵可謂馴良之甚也遂多金以<lb/>
市之儈旣倍獲利臨去又曰此馬兼有榅桲牙出也於<lb/>
是大喜詰旦乗出如鵞鴨之行及至家矜衒曰此馬不<lb/>
唯馴熟兼饒得果子牙兩所復召儈别贈二十<lb/>
　　上霄峯<lb/>
補闕熊皎云廬山有上霄峯者去平地七千仭上有古<lb/>
迹云是夏禹治水之時泊船之所鑿石為竅以繫纜焉<lb/>
<pb n="KR3j0185_WYG_048-80b"/>
磨崖為碑皆科斗文字隱隱可見則知大禹之功與天<lb/>
地不朽矣<lb/>
　　振武角抵人<lb/>
光啓年中左神䇿軍四軍軍使王卞出鎭振武置宴樂<lb/>
戲旣畢乃命角抵有一夫甚魁岸自隣州來此較力軍<lb/>
中十數輩軀貎膂力悉不能敵主帥亦壯之遂選三人<lb/>
相次而敵之魁岸者俱勝帥及座客稱善久之時有一<lb/>
秀才坐於席上忽起告主帥曰某撲得此人主帥頗駭<lb/>
<pb n="KR3j0185_WYG_048-81a"/>
其言所請旣堅遂許之秀才降階先入厨少頃而出遂<lb/>
掩綰衣服握左拳而前魁梧者㣲笑曰此一指必倒矣<lb/>
及漸相逼急展左手示之魁岸者懵然而倒合座大笑<lb/>
秀才徐步而出盥手而登席焉主帥詰之何術也對曰<lb/>
頃年客逰曾於道店逢此人纔近食桉踉蹌而倒有同<lb/>
伴曰怕醬見之輙倒某聞而志之適詣設厨求得少醬<lb/>
握在手中此人見之果自倒聊宴設之歡笑耳有邊岫<lb/>
判官目覩其事<lb/>
<pb n="KR3j0185_WYG_048-81b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷四十八下<lb/>
</p>
<p>
</p>
  </div>
</body>
</text>
</TEI>
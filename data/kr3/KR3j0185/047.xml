<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>說郛卷四十七上</head>
    <p>
<pb n="KR3j0185_WYG_047-1a"/>
欽定四庫全書<lb/>
　說郛卷四十七上　　　　元　陶宗儀　撰<lb/>
　　行營雜録<hi>趙葵</hi>
太祖初受周幼主命北討至陳橋為三軍推戴時太后<lb/>
以下眷屬悉在定力院設齋有司來搜捕主僧令登閤<lb/>
而固其扄鑰俄大搜索僧紿云皆散走不知所之矣甲<lb/>
士入寺升梯且發鑰見蛛網布滿其上而塵埃凝積若<lb/>
累年不曾開者乃相告曰是安得有人遂皆去有頃太<lb/>
<pb n="KR3j0185_WYG_047-1b"/>
祖已踐祚矣<lb/>
太祖潛耀日常與一道士遊闗河無定姓名自曰混沌<lb/>
或又曰真無每劇飲爛醉且善歌能引其喉於杳𡨕之<lb/>
間作清微之聲時或一二句隨天風飄下惟太祖聞之<lb/>
曰金猴虎頭四眞龍得真位至醒詰之則曰醉夢豈足<lb/>
憑邪至膺圖受禪之日乃庚申正月初四也自御極不<lb/>
再見下詔草澤徧訪之或見於轘轅道中或嵩洛間後<lb/>
十六載乃開寶乙亥歲也上巳祓褉駕幸西沼道士忽<lb/>
<pb n="KR3j0185_WYG_047-2a"/>
醉坐水次木陰下笑揖上曰别來安善上大喜亟遣中<lb/>
人宻引至後掖恐其遁急回蹕見之一如平時抵掌浩<lb/>
飲上曰久欲見汝决一事我壽還得幾多在道士曰但<lb/>
今年十月二十日夜晴則可延一紀不爾則當速措置<lb/>
上酷留之俾居後苑苑吏或見宿於木末鳥巢中數日<lb/>
忽不見上切切記其語至所期之夕上御太清閣以望<lb/>
氣是夕果晴星斗明燦上心方喜俄而陰霾四起天地<lb/>
陡變雪雹驟降移仗下閣急傳宫鑰開門召開封尹即<lb/>
<pb n="KR3j0185_WYG_047-2b"/>
太宗也延入内寢酌酒對飲宦官宫妾悉屏出但遥見<lb/>
燭影下太宗時或避席有不可勝之狀飲訖漏三鼓雪<lb/>
已數寸上引柱斧戮雪顧太宗曰好做好做遂解帶就<lb/>
寢鼻息如雷是夕太宗留宿禁内將五鼓周廬者寂無<lb/>
所聞帝已崩矣<lb/>
李後主歸朝後每懷故國且念嬪妾散落鬱鬱不自聊<lb/>
嘗作長短句簾外雨潺潺春意將闌羅衾不奈五更寒<lb/>
夢裏不知身是客一餉貪歡獨自莫凭闌無限闗山别<lb/>
<pb n="KR3j0185_WYG_047-3a"/>
時容易見時難流水落花春去也天上人間意思悽惋<lb/>
不久下世<lb/>
祥符中封禪事竣宰執對于後殿上曰治平無事久欲<lb/>
與卿等一處閒玩今日可矣遂引羣公及内侍數人入<lb/>
一小殿多有假山甚高山面有洞上旣入乃復招羣公<lb/>
從行初覺甚暗數十歩則天宇豁然千峰百嶂雜花流<lb/>
水盡天下之偉觀少焉至一所重樓複閣金碧照耀有<lb/>
一道士貌亦奇古來揖上執禮甚恭上亦答之良厚邀<lb/>
<pb n="KR3j0185_WYG_047-3b"/>
上主席上再三遜謝然後坐羣臣再拜居道士之次所<lb/>
論皆𤣥妙之旨而牢醴之屬又非人間所見也鸞鶴舞<lb/>
庭除笙簫振林木至夕乃罷道士送上出門而别曰萬<lb/>
幾之暇無惜與諸公頻見過也復由舊路以歸臣下因<lb/>
以請于上上曰此道家所謂蓬萊三山者也羣臣自失<lb/>
者累日後亦不復再往不知何術以致之也<lb/>
慶厯三年有李京者爲小官吳鼎臣在侍從二人相與<lb/>
通家一日薦其友人於鼎臣求為聞達於朝鼎臣即繳<lb/>
<pb n="KR3j0185_WYG_047-4a"/>
書具奏之京坐貶官未行京妻謁鼎臣妻叙别鼎臣妻<lb/>
慙不出京妻立㕔事召鼎臣幹僕語之曰我來雖為往<lb/>
還之久欲求一别以為乃公嘗有數帖與吾夫囑私事<lb/>
恐爾家以爲疑索火焚之而去<lb/>
王嗣宗守邠土邠舊有狐王廟相傳能為人禍福歲時<lb/>
享祀祈禱不敢少怠至不敢道故嗣宗至郡集諸邑獵<lb/>
户得百餘人以甲兵圍廟薰灌其穴殺百餘狐或云有<lb/>
大白狐從火中逸去其妖遂息後人復為立廟則寂無<lb/>
<pb n="KR3j0185_WYG_047-4b"/>
靈矣嗣宗後帥長安處士种放者朝廷所尊禮每帥守<lb/>
至輒面數之嗣宗不服以言拒之放責數嗣宗聲色俱<lb/>
厲嗣宗怒以手批其頰先是真宗有勑書令放有章奏<lb/>
即附驛欲詣闕即乘驛放遂乘驛訴於上前上特於嵩<lb/>
山之陽置書院以處之後嗣宗去郡有人贈詩曰終南<lb/>
處士威風減渭北妖狐窟穴空嗣宗大喜歸告其子孫<lb/>
曰吾死更勿為碑誌但石刻此詩置于墓旁吾其榮矣<lb/>
偽蜀廣政末成都人唐季明因破一木中有紫文𨽻書<lb/>
<pb n="KR3j0185_WYG_047-5a"/>
太平兩字時以為佳瑞有識者云不應此時須成都破<lb/>
後方見太平爾自王師平蜀頻施曠蕩之恩仍有太平<lb/>
興國之號<lb/>
大中祥符六年緜州彰明縣崇仙觀栢柱上有木文如<lb/>
畵天尊狀毛髪眉目衣服履舄纎縷悉備知州比部員<lb/>
外郎劉宗言遂繪事奏聞奉旨令津置赴闕送玉清昭<lb/>
應宫今川民皆圖畫供奉之<lb/>
成都漆工艾延祚甲午歲為賊所驅於郡治令造漆器<lb/>
<pb n="KR3j0185_WYG_047-5b"/>
五月六日忽聞鼓鼙聲及南門火起乃天兵至郡也延<lb/>
祚窘甚緣上大樹匿穠葉間見天兵往來搜捕殺戮狼<lb/>
籍至夜遂下樹卧積屍中及中宵聞數十人傳呼聲頗<lb/>
類將吏且無燭炬因竊視之不見其形但聞按籍㸃名<lb/>
僵屍聞呼一一應之惟不呼延祚乃知聖朝伐叛討逆<lb/>
悉奉行天誅也<lb/>
南唐胡則守江州堅壁不下曹翰攻之危急忽有旋風<lb/>
吹片紙墜城中有詩曰由來秉節世無雙獨守孤城死<lb/>
<pb n="KR3j0185_WYG_047-6a"/>
不降何似知機早囘首免教流血滿長江後城䧟屠殺<lb/>
殆盡謂之洗城<lb/>
人傳溫公西江月詞流播已久今又得一首名錦堂春<lb/>
云紅日遲遲虛廊轉影槐陰迤邐西斜彩筆工夫難狀<lb/>
晩景煙霞蝶尚不知春去漫繞幽砌尋花柰猛風過後<lb/>
縱有殘紅飛向誰家始知青鬢無價歎飄零官路荏苒<lb/>
年華今日笙歌叢裏特地咨嗟席上青衫濕透筭感舊<lb/>
何止琵琶怎不敎人易老多少離愁散在天涯<lb/>
<pb n="KR3j0185_WYG_047-6b"/>
劉貢父為中書舍人一日朝會幙次與三衛相鄰時諸<lb/>
帥兩人出軍伍有一水晶茶盂傳玩良久一帥曰不知<lb/>
何物所成瑩潔如此貢父隔幙謂之云諸公豈不識此<lb/>
乃多年老冰耳<lb/>
慶厯中郎官呂覺者勘公事囘因登對自陳衣緋已久<lb/>
乞改章服上曰待别差遣與卿換朕不欲因鞫獄與人<lb/>
恩澤慮刻薄之徒望風希進加入人罪耳<lb/>
神考嘗問荆公卿曾㸔歐陽修五代史不對曰臣不曾<lb/>
<pb n="KR3j0185_WYG_047-7a"/>
仔細㸔但見每篇首必曰嗚呼是豈五代時事事可歎<lb/>
者乎<lb/>
昭陵上賔前一月每夜太廟中有哭聲不敢奏一日太<lb/>
宗神御前香案自壞<lb/>
元祐癸酉九月一日夜開寶寺塔表裏通明徹旦禁中<lb/>
夜遣中使齎降御香寺門已閉旣開寺僧皆不知也寺<lb/>
中望之無所見去寺漸明後二日宣仁上仙<lb/>
國家開寶中所鑄錢文曰宋通元寶至寶元中則皇宋<lb/>
<pb n="KR3j0185_WYG_047-7b"/>
通寶近世錢文皆著年號惟此二錢不然者以年號有<lb/>
寶字文不可重也<lb/>
皇女為公主其夫必拜駙馬都尉故謂之駙馬宗室女<lb/>
封郡主者謂其夫為郡馬縣主者為縣馬不知何義<lb/>
神廟一日行後苑見牧猳猪者問何所用牧者曰自太<lb/>
祖來常令畜之自稚養以至大則殺之又養稚者累朝<lb/>
不敢易亦不知何用神廟沈思久之詔付所司禁中自<lb/>
今不得復畜月餘忽獲妖人急欲血澆之禁中卒不能<lb/>
<pb n="KR3j0185_WYG_047-8a"/>
致方悟祖宗逺略<lb/>
司馬溫公隧碑賜名清忠粹德紹聖初毁磨之際大風<lb/>
走石羣吏莫敢近獨有一匠氏揮斤而擊未盡碎忽仆<lb/>
碑下而死<lb/>
東坡仁宗朝登進士科復應制科擢居異等英宗朝判<lb/>
鳳翔欲以唐故事召入翰林宰相限以近例且欲召試<lb/>
秘閣上曰未知其能否故試之如軾豈不能邪宰相猶<lb/>
難之及試又入優等遂直史館神宗朝以議新法不合<lb/>
<pb n="KR3j0185_WYG_047-8b"/>
補外李定之徒媒孽其詩文有訕上語下詔獄欲寘之<lb/>
死上獨庇之得出方在獄時宰相舉軾詩云根到九泉<lb/>
無曲處世間惟有蟄龍知此不臣也上曰詩人之詞安<lb/>
可如此推求時相語塞上一日與近臣論人才因曰軾<lb/>
方古人孰比近臣曰頗似李白上曰不然白有軾之才<lb/>
無軾之學累有意復用而言者力沮之一日忽出手札<lb/>
曰蘇軾黜居思咎閲歲兹深人材實難不忍終棄因量<lb/>
移臨汝哲宗朝起知登州召為南宫舎人不數月遷西<lb/>
<pb n="KR3j0185_WYG_047-9a"/>
掖遂登翰苑紹聖後熈豐諸臣當國元祐諸臣例遷謫<lb/>
崇觀間京卞用事拘以黨籍禁其文辭墨迹而毁之政<lb/>
和間忽弛其禁求軾墨迹甚銳人莫知其由或傳徽宗<lb/>
親臨寶籙宫醮筵其主醮道流拜章伏地久之方起上<lb/>
詰其故答曰適至上帝所值奎宿奏事良久方畢始能<lb/>
達其章也上歎訝久之問曰奎宿何神為之所奏何事<lb/>
對曰所奏事不可知為此宿者即本朝蘇軾也上大驚<lb/>
不惟弛其禁且欲玩其詞翰一時士大夫遂從風而靡<lb/>
<pb n="KR3j0185_WYG_047-9b"/>
道君皇帝大觀二年戊子秋八月以易數一一口乂乂<lb/>
一乃御製易運碑刻之延福殿東壁其略曰始建元基<lb/>
<hi>高宗御字德基</hi>紹興德壽<hi>謂紹興年德壽宫</hi>承太乙循運盡在陽九之<lb/>
數<hi>高宗聖壽八十一歲</hi>祖傳甲庚吉<hi>太祖子/孫再傳</hi>建炎炎共盛之勢<hi>建炎</hi>
<hi>年號</hi>柰何五行逆順天地之數非由人致朕嘗聞易孰善<lb/>
本基庚子辛丑禍起東南<hi>謂方臘</hi>肇動干戈元衝立刼壬<lb/>
寅癸卯<hi>宣和間天下大亂</hi>亦云哀哉甲辰乙巳<hi>與金人夾攻燕山</hi>丙午<lb/>
丁未<hi>金人入㓂二帝北狩</hi>内有丙火天下生靈塗炭至半<hi>是時天下大亂</hi>
<pb n="KR3j0185_WYG_047-10a"/>
江表之虞<hi>駕幸江表</hi>莫知何辜戊申己酉<hi>高宗/初立</hi>時正災刼<hi>金人</hi>
<hi>渡江苖劉内變</hi>庚戌辛亥偏重勢輕<hi>高宗航海劉豫稱帝于汴</hi>壬子癸丑後<lb/>
成改建<hi>改元紹興</hi>甲寅乙卯立應豐穰<hi>是年大有</hi>丙辰丁巳朕巳<lb/>
何在<hi>徽宗以紹興五年崩</hi>祖宗復有中興之後<hi>是年孝宗以建國公進封普安郡王</hi>
<hi>復紹太祖之後</hi>云云其後事皆歴驗信乎聖哲先知之明因往<lb/>
推來在天數者果不可逭與<lb/>
初陳橋兵變太祖整軍從仁和門入建炎南渡御蹕過<lb/>
杭聞縣名曰仁和上甚喜曰此京師門名也遂有定都<lb/>
<pb n="KR3j0185_WYG_047-10b"/>
之意<lb/>
道教之方盛也一時詔命章表皆指佛為金氏焉試舉<lb/>
其略政和元年四月詔曰朕每澄神黙受帝命訂正訛<lb/>
俗閔中華被金氏之教盛行而至真之道未正宣和三<lb/>
年十一月詔曰噫金氏西域陰邪之氣源流𣲖分使信<lb/>
者以寂滅爲樂豈非陰氣襲而陽魄散邪林靈素凡四<lb/>
五表皆以金氏為語如賀神霄降云蠢金氏之成羣干<lb/>
丹霄之正法如謝駕幸寶籙院聽講大洞經云幸際玉<lb/>
<pb n="KR3j0185_WYG_047-11a"/>
霄之主是膺金氏之風又云金氏至而華風變又云期<lb/>
銷金氏之魔而宣和元年道德院方奏金芝生車駕幸<lb/>
觀因幸蔡京家鳴鸞堂置酒時蔡京有詩徽宗即席賜<lb/>
和曰道德方今喜迭興萬邦從化本天成定知金帝來<lb/>
為主不待春風便發生其後金人起海上滅遼䧟中原<lb/>
以金為國號䜟金氏之禍而金帝之來不待春風葢金<lb/>
以靖康元年冬犯京師以閏十一月二十五日城䧟時<lb/>
太史預借春出土牛以迎新歳竟無補於事則徽宗賜<lb/>
<pb n="KR3j0185_WYG_047-11b"/>
和之句甚符其䜟可深歎哉<lb/>
監左帑龍舒張宣義嘗言有親戚宦遊西蜀路經襄漢<lb/>
晩投一店行户外忽見旁左側上有一人無首以為鬼<lb/>
也主人云尊官不須驚此人也非鬼也往年因患瘰癧<lb/>
病勢蔓衍一旦頭忽墮脱家人以為不可救而竟不死<lb/>
自此每有所需則以手指畫但日以粥湯灌之至今猶<lb/>
存耳又云岳侯軍中有一兵犯法梟首妻方懷姙後誕<lb/>
一子如常人而首極細軀幹甚偉首僅如拳眉目皆如<lb/>
<pb n="KR3j0185_WYG_047-12a"/>
刻畫則知胞胎所係父母相為感應<lb/>
嘉興精嚴寺大刹也僧造一殿中塑大佛詭言婦人無<lb/>
子者祈禱于此獨寢一宵即有子殿門令其家人自封<lb/>
鎻葢僧於房中穴地道直透佛腹穿頂而出夜與婦人<lb/>
合婦人驚問則云我是佛州人之婦多䧟其術次日不<lb/>
敢言有仕族妻亦往求嗣中夜僧忽造前旣不能免即<lb/>
囓其鼻僧去翊日其家遣人遍於寺中物色見一僧卧<lb/>
病以被韜面揭而視之鼻果有傷掩捕聞官時韓彦古<lb/>
<pb n="KR3j0185_WYG_047-12b"/>
子師為郡將流其僧廢其寺<lb/>
豐有俊字宅之四明人登青樓偶見小倡疑故人女累<lb/>
目之女亦悟酒罷留宿女羞澁良久乃入曰豐官人識<lb/>
妾否詰之果故人女豐曰某所以留者以坐間不敢問<lb/>
也且各寢必有以處汝娼遂退豐與京尹有契明日以<lb/>
白尹且云某僅有錢百千從公更貸二百千嫁之尹嘉<lb/>
其誼即取入府厚匳具擇良士嫁焉尹即王宣子佐也<lb/>
天台宋氏家本富後貧鬻廬於鄰價成作詩曰自歎年<lb/>
<pb n="KR3j0185_WYG_047-13a"/>
來刺骨貧吾廬今已屬西鄰殷勤説與東園柳他日相<lb/>
逢是路人富者見詩惻然即以劵還之亦不索其直鄉<lb/>
人嘉其誼<lb/>
有夫出外而妻獨居者忽夜半見一道人從空而下逼<lb/>
與為滛婦入室取刀為誓曰汝若逼我有死而已相持<lb/>
至曉乃一喫菜事魔人也信哉邪之不可干正也如此<lb/>
馬裕齋知處州禁民捕蛙有一村民犯禁乃將冬𤓰切<lb/>
作蓋刳空其腹實蛙於中黎明持入城為門卒所捕械<lb/>
<pb n="KR3j0185_WYG_047-13b"/>
至于庭公心恠之問曰汝何時捕此蛙答曰夜半有知<lb/>
者否曰唯妻知公追其妻詰之乃妻與人通俾妻教夫<lb/>
如此又先往語門卒以收捕意欲䧟夫於罪而據其妻<lb/>
也公窮究其罪遂寘妻并姦夫於法<lb/>
初隆祐太后升遐朝廷欲建山陵大臣謂諸帝陵寢今<lb/>
在伊洛不日復中原即歸祔矣宜以攢宮為名遂卜吉<lb/>
於會稽民間冡墓附近者往往他徙高宗思陵興役之<lb/>
際孝宗密勑無輙壞民墓其愛物之心一至於此文王<lb/>
<pb n="KR3j0185_WYG_047-14a"/>
澤及枯骨未足多也<lb/>
有士人貧甚夜則露香祈天益久不懈一夕忽聞空中<lb/>
語曰帝閔汝誠使我問汝所欲士答曰某所欲甚微非<lb/>
敢過望但願此生衣食麤足逍遥山水間以終其身足<lb/>
矣空中大笑曰此上界神仙之樂何可易得若求富貴<lb/>
則可矣予因歴數古人極貴念歸而終不遂者皆是蓋<lb/>
清樂天所靳惜百倍於功名爵祿也<lb/>
歐公甥女適夫張氏夫死携孤女歸父家嫁公族子晟<lb/>
<pb n="KR3j0185_WYG_047-14b"/>
晟之官至宿州赴郡宴歸而失其舟至京師捕得之開<lb/>
封府勘乃稍人與晟妾通妻知而欲笞之反為妾所誘<lb/>
併與稍人通府尹承當路風㫖令張氏引公以自解獄<lb/>
奏仁宗大駭遣中使王昭明監勘而張氏反異公遂得<lb/>
明白猶坐以張氏匳具買田作歐陽户名出知滁州<lb/>
松陽縣民有被毆經縣驗傷翊日引驗了無瘢痕宰恠<lb/>
而詰之乃仇家使人要歸飲以熟麻油酒臥之火燒地<lb/>
上覺而疼腫盡消又有人嘗中創血如箭出醫者以炒<lb/>
<pb n="KR3j0185_WYG_047-15a"/>
原蠶蛾末傅之立愈又云前方亦治跌撲後方大治金<lb/>
瘡<lb/>
孝宗留心經術無所不涉奏對官被顧問者多致失措<lb/>
有王過者蜀人上殿孝宗驟問曰李融字若川謂何過<lb/>
即對曰天地之氣融而為川結而為山李融之字若川<lb/>
如元結之字次山也上大喜遂詔改官密院編修<lb/>
紹興中金人遣其祕書監劉陶來聘因問岳飛以何罪<lb/>
而死館伴者無以對但曰意欲謀叛為部將所告以抵<lb/>
<pb n="KR3j0185_WYG_047-15b"/>
誅陶曰江南忠臣善用兵者止有岳飛所至紀律甚嚴<lb/>
秋毫無犯所謂項羽有一范增而不能用所以為我擒<lb/>
如飛者其亦江南之范增乎館伴者黙不能對秦檜聞<lb/>
之約束勿奏俄以不職貶其人<lb/>
行都崇新門外鹿花寺乃殿帥楊存中郡王特建以處<lb/>
北地流寓僧一歲元宵側近營婦連夜入寺觀燈有殿<lb/>
司將官妻同一女往觀乃為數僧引入房中置酒盛饌<lb/>
逼令其醉遂留宿於幽室遽殺母而留女女不敢哀及<lb/>
<pb n="KR3j0185_WYG_047-16a"/>
半年三僧盡出其房牕外乃是野地女因窺牕見一卒<lb/>
在地打草呼近牕下備語前事可急往某寨某將家報<lb/>
知速來取我卒如言往報將官即告楊帥帥令人告報<lb/>
本寺云來日郡王自齋合寺僧行人力本府自遣厨子<lb/>
排齋至是坐定每二卒擒下一僧合寺僧行人力盡縳<lb/>
之又令百餘卒破其寺果得此女見父號慟遂綁三人<lb/>
主首送所屬依法施行而毁其寺逐去諸髠<lb/>
<pb n="KR3j0185_WYG_047-17a"/>
　　江行雜錄<hi>廖瑩中</hi>
肅宗在春宮嘗與諸王從𤣥宗詣太清宫有龍見于殿<lb/>
之東梁𤣥宗目之顧問諸王有所見乎皆曰無之問太<lb/>
子太子俛而未對上問頭在何處曰在東上撫之曰真<lb/>
我兒也<lb/>
和政公主肅宗第三女也降柳渾肅宗宴于宫中女優<lb/>
有弄假官戲其綠衣秉簡者謂之叅軍樁天寶末蕃將<lb/>
阿布思伏法其妻配掖庭因使𨽻樂工是日遂為假官<lb/>
<pb n="KR3j0185_WYG_047-17b"/>
之長所謂樁者及侍宴皆笑樂公主獨俛首顰目不視<lb/>
上問其故公主曰禁中侍女不少何必須此人使阿布<lb/>
思眞逆人也其妻亦同刑人不合近至尊之座果寃橫<lb/>
又豈忍使妻與羣優雜處為笑謔之具哉妾雖至愚深<lb/>
以為不可上亦憫惻遂罷戲而免阿布思之妻由是賢<lb/>
重公主<lb/>
令狐文公除守兖州州境方旱米價甚高公至首問米<lb/>
價幾何州有幾倉屈指獨語曰舊價若干四倉各出米<lb/>
<pb n="KR3j0185_WYG_047-18a"/>
若干以若干定價糶則可以賑救矣左右聽之流語遍<lb/>
郡中富人競發所畜物價乃平人心欣然<lb/>
賈躭精於術數有一叟失牛詣桑國師占師曰爾牛在<lb/>
賈相公帽筒中叟迎公首訴之公笑取筒中式盤據鞍<lb/>
作卦曰爾牛在安國觀之門後大槐鵲巢中便往探視<lb/>
見旁有人繫牛乃獲盜牛者<lb/>
牛奇章帥維揚杜牧在幕中夜多微服逸遊公聞之以<lb/>
街子數輩潛隨䕶之以防不虞後牧之以拾遺召臨别<lb/>
<pb n="KR3j0185_WYG_047-18b"/>
公以縱逸為戒牧之始猶諱之公命取一篋皆街子報<lb/>
帖云杜書記平善乃大感服<lb/>
杜牧之阿房宮賦云六王畢四海一蜀山兀阿房出陸<lb/>
傪作長城賦云千城絶長城列秦民竭秦君滅傪輩行<lb/>
在牧之前則阿房宮賦又祖長城句法矣牧之云明星<lb/>
熒熒開粧鏡也綠雲擾擾梳曉鬟也渭流漲膩棄脂水<lb/>
也煙斜霧橫焚椒蘭也雷霆乍驚宮車過也轆轆遠聽<lb/>
杳不知其所之也盛言秦之奢侈楊敬之作華山賦有<lb/>
<pb n="KR3j0185_WYG_047-19a"/>
云見若咫尺田千畝矣見若環堵城千雉矣見若杯水<lb/>
池百里矣見若蟻垤臺九層矣蜂窠聯聯起阿房矣小<lb/>
星熒熒焚咸陽矣華山賦杜司徒佑巳常稱之牧之乃<lb/>
佑孫亦是俲敬之所作信矣文章以不蹈襲為難也<lb/>
元相國之鎮江夏也嘗秋夕登黃鶴樓遥望海江之濵<lb/>
有光若殘星焉乃令親信往觀之遂櫂小舟直至江所<lb/>
乃釣船也詢彼漁云適獲一鯉光則無之親信乃携鯉<lb/>
而來旣登樓命庖人剖之腹中得古鏡二如古錢大以<lb/>
<pb n="KR3j0185_WYG_047-19b"/>
面相合背則隱起雙龍雖小而鱗鬛髯爪悉具旣磨瑩<lb/>
則常有光耀公寶之置巾箱中及相國薨鏡亦亡云<lb/>
外王父中書令晉國公宣宗朝再啓黄閣不協比於權<lb/>
貴惟以公諒宰大政四方有請訴礙於法者必固爭不<lb/>
已由是征鎮忌焉然志尚典籍雖門施行馬庭列鳬鍾<lb/>
而尋繹未嘗稍倦於永寧里第别搆書齋每退朝獨處<lb/>
其中愉愉如也大中三年因請假將入齋惟所擾卑脚<lb/>
大花鴨從旣啓扉而花鴨連䘖公衣却行叱去復至旣<lb/>
<pb n="KR3j0185_WYG_047-20a"/>
入閤花鴨仰視吠轉急公亦疑之乃匣中抜千金劒按<lb/>
於膝上向空祝之曰若有異類隂物可出相見吾乃大<lb/>
丈夫豈懾於鬼輩而相迫邪言訖歘有物從梁上墜地<lb/>
乃人也朱髪衣短褐衣色貌黝瘦頓首連拜惟曰死罪<lb/>
公止之且詢其姓名何為對曰李龜壽盧龍塞人也或<lb/>
有厚賂龜壽令不利於公龜壽上感鈞化復為花鴨所<lb/>
驚形不能匿令公若貰龜壽萬死之罪願以餘生服事<lb/>
台鼎公曰待汝以不死遂命元從都押衙傅存𨽻之明<lb/>
<pb n="KR3j0185_WYG_047-20b"/>
日旦有婦人至第門服裝單急曳履而抱持襁嬰請於<lb/>
閽曰幸為呼李龜壽龜壽出乃其妻且曰訝君稍遲昨<lb/>
夜半自前來相見耳遂與龜壽同止及公薨龜壽盡室<lb/>
亡去<lb/>
白樂天詩云倦倚繡牀愁不動緩垂綠帶髻鬟低遼陽<lb/>
春盡無消息夜合花開日又西好事者化為倦繡圖<lb/>
梁太祖統四鎮日名溫與崔相國連構大事崔每奏太<lb/>
祖忠赤委之闗東國無患矣昭宗遂勑太祖改名全忠<lb/>
<pb n="KR3j0185_WYG_047-21a"/>
識者曰全字人王也又在中心其不可也近臣亦奏上<lb/>
方悔焉勑命旣行追之莫及後果簒大位是時四方天<lb/>
下其在中心賜名之應也<lb/>
王平甫云花蕊宫詞三十二首今考王恭簡續成初集<lb/>
記纔二十八首盡筆於此庶真贋了然五雲樓閣鳳城<lb/>
間花木長新日月閒三十六宫連内苑太平天子坐崑<lb/>
山會真廣殿約宫墻樓閣相扶接太陽静甃玉堦横水<lb/>
岸御爐香氣撲龍牀龍池九曲逺相通楊柳絲牽兩岸<lb/>
<pb n="KR3j0185_WYG_047-21b"/>
風長似江南好春景畵船來去碧波中東内斜將紫禁<lb/>
通龍池鳳苑夾城中曉鐘聲斷嚴妝罷院院紗牕海日<lb/>
紅殿名新立號重光島上池臺盡改張但是一人行幸<lb/>
處黃金閤内鎻牙牀安排諸院接行廊水鑑周回十里<lb/>
强青錦地衣紅繡毯盡鋪龍腦鬱金香夾城門與内門<lb/>
通朝罷巡遊到苑中每日中官祗候處滿堤紅豔立春<lb/>
風厨船進食簇時新侍坐無非列近臣日午殿頭宣索<lb/>
膾隔花催喚打魚人立春日進内園花紅蕊輕輕嫩淺<lb/>
<pb n="KR3j0185_WYG_047-22a"/>
霞跪到玉堦猶帶露一時宣賜與宫娃三面宫城近夾<lb/>
墻苑中池水白茫茫亦從獅子門前入旋見亭臺繞岸<lb/>
傍離宫别院繞宫城金板輕敲合鳳笙夜夜月明花樹<lb/>
底傍池長有按歌聲御製新翻曲子成六宫纔唱未知<lb/>
名盡將觱栗來抄譜先按君王玉笛聲旋移紅樹劚青<lb/>
苔宣使龍池再鑿開展得綠波寛似海水心樓殿勝蓬<lb/>
萊太虛高閣凌波殿背倚城墻面浸池諸院各分娘子<lb/>
位羊車到處不敎知脩儀承寵住龍池掃地焚香日午<lb/>
<pb n="KR3j0185_WYG_047-22b"/>
時等候大家來院裏看敎鸚鵡念宮詩才人出入每相<lb/>
隨筆硯將來繞曲也能向綵牋書大字忽防御製寫新<lb/>
詩六宮官職總新除宮女安排入畫圖二十四司分六<lb/>
局御前頻見錯相呼春風一面晩妝成偷折花枝傍水<lb/>
行却被内監遙覷見故將紅豆打黄鶯梨園弟子簇池<lb/>
頭小樂携來候燕遊旋把銀笙先按拍海棠花下合梁<lb/>
州殿前排燕賞花開宮女侵晨探幾回斜望苑門遥舉<lb/>
袖傳聲先喚近臣來小毬塲近曲池頭宣喚勳臣試打<lb/>
<pb n="KR3j0185_WYG_047-23a"/>
毬先向畫廊排御幄管絃聲動立浮㳺供奉頭籌不敢<lb/>
爭上棚專喚近臣名内人酌酒纔宣賜馬上齊呼萬歲<lb/>
聲殿前宫女總纎腰初學乘騎怯又嬌上得馬來纔欲<lb/>
走幾回抛鞚抱鞍橋自教宫娥學打毬玉鞍初跨柳腰<lb/>
柔上棚知是官家認遍遍長嬴第一籌翔鸞閣外夕陽<lb/>
天樹影花光水接連望見内家來往處水門斜過罨樓<lb/>
船内人追逐採蓮時驚起沙鷗兩岸飛蘭棹把來齊拍<lb/>
水並船相鬬濕羅衣新秋女伴各相逢罨畫船飛别浦<lb/>
<pb n="KR3j0185_WYG_047-23b"/>
中旋折荷花伴歌舞夕陽斜照滿衣紅月頭支給買花<lb/>
錢滿殿宫娥盡十千遇著唱名多不應含羞急過御牀<lb/>
前<lb/>
周恭帝幼冲軍政多決於韓通通愚愎太祖英資有度<lb/>
量多智畧屢立戰功由是將士皆愛服歸心焉及將北<lb/>
征京師民間諠言出軍之日當立㸃撿爲天子富室或<lb/>
挈家逃匿於外州獨宮中不之知太祖懼宻以告家人<lb/>
曰外間詾詾如此將若之何太祖姊<hi>或云即魏氏長公主</hi>方在厨<lb/>
<pb n="KR3j0185_WYG_047-24a"/>
引麵杖逐太祖擊之曰大丈夫臨大事可否當自決胸<lb/>
懷乃來家間恐怖婦女何為<lb/>
太祖之自陳橋還也太夫人杜氏方設齋於定力院聞<lb/>
變王夫人懼杜太夫人曰吾兒平生奇異人皆言當極<lb/>
貴何憂也言笑自若是日太祖即位契丹北漢兵皆退<lb/>
京都中下之户不重生男每生女則愛䕶如捧璧擎珠<lb/>
甫長成則隨其姿質教以藝業用備士大夫採拾娛侍<lb/>
名目不一有所謂身邊人本事人供過人針線人堂前<lb/>
<pb n="KR3j0185_WYG_047-24b"/>
人劇雜人拆洗人琴童棋童厨娘等級截乎不紊就中<lb/>
厨娘最為下色然非極富貴家不可用余以寶祐丁巳<lb/>
參閫寓江陵嘗聞時官中有舉其族人置厨娘事首末<lb/>
甚悉謾書之以發一笑其婺人名某者奮身寒素已歴<lb/>
二倅一守然受用澹泊不改儒家之風偶奉祠居里使<lb/>
嬖不足使令飲饌且大粗率守念昔留某官處晩膳出<lb/>
京都厨娘調羮極可口適有便介如京謾作承受人書<lb/>
託以物色費不屑較未幾承受人復書曰得之矣其人<lb/>
<pb n="KR3j0185_WYG_047-25a"/>
年可二十餘近回自府第有容藝能算能書旦夕遣以<lb/>
詣直不旬月果至初憇五里頭時遣脚夫先申狀來乃<lb/>
其親筆也字畫端楷歴叙慶幸即日伏事左右末乞以<lb/>
四轎接取庶成體面辭甚委曲殆非庸碌女子所可及<lb/>
守一見為之破顔及入門容止循雅紅裙翠裳參視左<lb/>
右乃退守大過所望少選親朋皆議舉杯為賀厨娘厨<lb/>
娘遽至使厨請曰未可展會明日且是常食五杯五分<lb/>
厨娘請食品菜品資次出書以示之食品第一為羊頭<lb/>
<pb n="KR3j0185_WYG_047-25b"/>
僉菜品第一為蔥虀餘皆易辨者厨娘謹奉旨敎舉筆<lb/>
硯具物料内羊頭僉五分各用羊頭十個蔥韮五牒合<lb/>
用蔥五斤他物稱是守固疑其妄然未欲遽示以儉鄙<lb/>
姑從之而宻覘其所用翊旦厨師告物料齊厨娘發行<lb/>
匳取鍋銚盂勺湯盤之屬令小婢先捧以行熣燦燿目<lb/>
皆白金所為大約計該五七十兩至如刀砧雜器亦一<lb/>
一精緻旁觀嘖嘖厨娘更圍襖圍裙銀索攀膊掉臂而<lb/>
入據坐胡牀切徐起取抹批臠慣熟條理真有運斤成<lb/>
<pb n="KR3j0185_WYG_047-26a"/>
風之勢其治羊頭也漉置几上别留臉肉餘悉擲之地<lb/>
衆問其故厨娘曰此皆非貴人所食矣衆為拾頓他所<lb/>
厨娘笑曰若輩真狗子也衆雖怒無語以荅其治蔥韮<lb/>
也取蔥微徹過沸湯悉去鬚葉視楪之大小分寸而截<lb/>
之又除其外數重取條心之似韭黄者以淡酒醯浸漬<lb/>
餘棄置了不惜凡所供備馨香脆美濟楚細膩難以盡<lb/>
其形容食者舉筯無嬴餘相顧稱好旣撤席厨娘整襟<lb/>
再拜曰此日試厨萬幸台意須照例守方遲難厨娘曰<lb/>
<pb n="KR3j0185_WYG_047-26b"/>
豈非待撿例邪探囊取數幅紙以獻曰是昨在某官處<lb/>
所得支賜判單也守視之其例每展㑹支賜絹帛或至<lb/>
百疋錢或至三二百千無虚拘者守破慳勉强私竊喟<lb/>
歎曰吾輩事力單薄此等筵宴不宜常舉此等厨娘不<lb/>
宜常用不兩月託以他事善遣以還其可笑如此<lb/>
溫公之任崇福春夏多在洛秋冬在夏縣每日與本縣<lb/>
從學者十許人講書用一大竹筒筒内貯竹簽上書學<lb/>
生姓名講後一日即抽簽令講講不通則微數責之公<lb/>
<pb n="KR3j0185_WYG_047-27a"/>
每五日作一暖講一杯一飯一麵一肉一菜而已公先<lb/>
隴在鳴條山墳所有餘慶寺公一日省墳止寺中有父<lb/>
老五六輩上謁云欲獻薄禮乃用瓦盆盛粟米飯瓦罐<lb/>
盛菜羮真飯土簋啜土鉶也公享之如太牢既畢復前<lb/>
啓曰某等聞端明在縣日為諸生講書村人不及往聽<lb/>
今幸略説公即取紙筆書庶人章講之既已復前白曰<lb/>
自天子章以下各有毛詩兩句此獨無有何也公默然<lb/>
少許謝曰某平生慮不及此當思其所以奉答村父笑<lb/>
<pb n="KR3j0185_WYG_047-27b"/>
而去每見人曰我講書曽難倒司馬端明公聞之不介<lb/>
意<lb/>
建炎己酉秋杭州清波門裏竹園山平地涌血須臾成<lb/>
池腥聞數里明年金人殺戮萬人即暗竹園也熙寧八<lb/>
年冬杭州地涌血者三最後流入于河腥不可聞<lb/>
有稱中興野人和東坡念奴嬌詞題吳江橋上車駕巡<lb/>
師江表過而覩之詔物色其人不復見矣詞云炎精中<lb/>
否歎人材委靡都無英物戎馬長驅三犯闕誰作長城<lb/>
<pb n="KR3j0185_WYG_047-28a"/>
堅壁萬國奔騰兩宮幽陷此恨何時雪草廬三顧豈無<lb/>
髙臥賢傑天心眷我中興吾皇神武踵曾孫周發河嶽<lb/>
封疆俱効順狂虜會須灰滅翠羽南巡扣閽無語徒有<lb/>
衝冠髪孤忠耿耿劒鋒冷浸秋月<lb/>
古者尚書令史防禁甚宻宋法令史白事不得宿外雖<lb/>
八座命亦不許李唐令史不得出入夜鎖之韓愈為吏<lb/>
部侍郎乃曰人所以畏鬼以其不見鬼如可見則人不<lb/>
畏矣選人不得見令史故令史勢重任其出入則勢自<lb/>
<pb n="KR3j0185_WYG_047-28b"/>
輕不禁吏出入自文公始<lb/>
徽宗北狩四太子請王婉容為尼瑪哈子婦上遣之曰好<lb/>
事新主及行大哭曰何忍以一身事兩主就輿中以匳<lb/>
刀自刎太子曰南宋大臣未有如此者擇地葬之立碑<lb/>
曰貞婦冡<lb/>
光堯聖壽太上皇帝當内修外攘之際尤以文德服逺<lb/>
至於宸章睿藻日星昭垂者非一紹興二十八年將郊<lb/>
祀有司以太常樂章篇序失次文義弗協請遵真宗仁<lb/>
<pb n="KR3j0185_WYG_047-29a"/>
宗朝故事親製祭享樂章詔從之自郊社宗廟原廟等<lb/>
共十有四章肆筆而成睿思雅正宸文典贍所謂大哉<lb/>
王言也至於一時閒適寓景而作則有漁父辭十五章<lb/>
又清新簡逺備騷雅之體其辭有曰薄晩煙林淡翠微<lb/>
江邊秋月已明輝縱逺柁適天機水底閒雲片段飛又<lb/>
曰青草開時已過船錦鱗躍處浪痕圓竹葉酒柳花氊<lb/>
有意沙鷗伴我眠又曰水涵微影湛虛明小笠輕簔未<lb/>
易晴明鏡裏縠紋生白鷺飛來空外聲辭不能盡載觀<lb/>
<pb n="KR3j0185_WYG_047-29b"/>
此數篇雖古之騷人詞客老於江湖擅名一時者不能<lb/>
企及<lb/>
通判監酒趙詩者昔在學校嘗因齋生熟寐與衆戲以<lb/>
香燭花果楮錢之類設供於臥榻前而潛伺之寢者既<lb/>
覺見之曰我已死邪因唏嘘不已少頃復寐久不起視<lb/>
之真死矣乃徹供設之物相與秘之斯人豈乍覺見此<lb/>
神魂驚散遂不復還體也邪事有不可知者<lb/>
<pb n="KR3j0185_WYG_047-30a"/>
　　聞見雜錄<hi>王鞏</hi>
太祖為殿前都㸃檢有殿直衝節執詣樞府樞相王朴<lb/>
曰太尉軍制殿直廷臣無廻避禮後太祖每曰安得如<lb/>
王朴者相之<lb/>
故事執政奏事坐論殿上太祖即位之明日執政登殿<lb/>
上曰朕目昏持文字近前執政至榻前宻遣中使撤其<lb/>
坐執政立奏事自此始也<lb/>
慈聖光獻皇后養女范觀音得幸仁宗溫成患之一日<lb/>
<pb n="KR3j0185_WYG_047-30b"/>
歲大旱仁宗祈雨甚切至然臂香以禱宮人内璫皆然<lb/>
祈雨之術備盡天意弗荅上心憂懼溫成養母賈氏宮<lb/>
中謂之賈婆婆威動六宮時相認之以為其姑乃陰謂<lb/>
丞相請出宮人以弭災變上從之溫成乃曰上非出所<lb/>
親厚者莫能感天意首出其養女以率六宫范氏遂被<lb/>
出而雨未至上問臺官李東之曰惟册免議未行耳是<lb/>
夕鎻院賈氏營救不獲時相從工部侍郎拜武鎮軍節<lb/>
度使同中書門下平章事判北京雨遂霔<lb/>
<pb n="KR3j0185_WYG_047-31a"/>
先公為諫官論王德用進女口仁宗初詰之曰此宮禁<lb/>
事卿何從和先公曰臣職在風聞有之則陛下當改無<lb/>
之則為妄傳何至詰其從來也仁宗笑曰朕真宗子卿<lb/>
王某子與他人不同自有世契德用所進女口實有之<lb/>
在朕左右亦甚親近且留之如何先公曰若在疏逺雖<lb/>
留可也臣之所論正恐親近仁宗色動呼近璫曰王德<lb/>
用所進女口各支錢三百貫即今令出内東門了急來<lb/>
遂涕下先公曰陛下既以臣奏為然亦不須如此之遽<lb/>
<pb n="KR3j0185_WYG_047-31b"/>
且入禁中徐遣之上曰朕雖為帝王然人情同耳茍見<lb/>
其涕泣不忍出則恐朕亦不能出之卿且留此以待報<lb/>
先公曰陛下從諫古之哲王所未有天下社稷幸甚久<lb/>
之中使奏宮女已出門矣上復動容而起<lb/>
李和文都尉好士一日召從官呼左右軍官妓置會夜<lb/>
午臺官論之楊文公以告先公不荅退以紅箋書小詩<lb/>
以遺和文且以不得預會為恨明日真宗出章疏先公<lb/>
曰臣嘗知之亦遺其詩恨不得往也太平無象此其象<lb/>
<pb n="KR3j0185_WYG_047-32a"/>
乎上意遂釋<lb/>
丁晉公嘗忌楊文公一日詣晉公旣拜而髯拂地晉公<lb/>
曰内翰拜時鬚撇地楊起視其仰塵曰相公坐處幕漫<lb/>
天時人稱其敏而有理<lb/>
太祖一日幸後苑賞牡丹召宮妃將置酒得幸者以疾<lb/>
辭再召復不至上乃親折一枝過其舍而簪于髻上上<lb/>
還輒取花擲地上顧之曰我辛勤得天下乃欲以一婦<lb/>
人敗之邪即引佩刀截其腕而去<lb/>
<pb n="KR3j0185_WYG_047-32b"/>
金城夫人得幸太祖頗恃寵一日宴射後苑上酌巨觥<lb/>
以勸太宗太宗固辭上復勸之太宗顧庭中曰金城夫<lb/>
人親折此花來乃飲上遂命之太宗引弓射而殺之再<lb/>
拜而泣抱太祖足曰陛下方得天下宜為社稷自重而<lb/>
上飲射如故<lb/>
張乖崖布衣時客長安旅次聞鄰家夜聚哭甚悲訊之<lb/>
其家無他故乖崖詣其主人力叩之主人遂以實告曰<lb/>
某在官不自慎嘗私用官錢為家僕所持欲娶長女拒<lb/>
<pb n="KR3j0185_WYG_047-33a"/>
之則畏禍從之則女子失節約在朝夕所以舉家悲泣<lb/>
也乖崖明日至門首俟其僕出即曰我白汝主假汝至<lb/>
一親家僕遲遲强之而去出城使導馬前至崖間即數<lb/>
其罪僕倉皇間以刄揮墜崖中歸告其鄰曰僕已不復<lb/>
來矣速歸汝鄉後當謹於事也<lb/>
太祖即位方鎮多偃蹇所謂十兄弟者是也上一日召<lb/>
諸方鎮授以弓劔人馳一騎與之私出固子門大林中<lb/>
下馬酌酒上語方鎮曰此間無人爾輩要作官家者可<lb/>
<pb n="KR3j0185_WYG_047-33b"/>
殺我而為之方鎮伏地戰恐上再三諭之伏地不敢對<lb/>
上曰爾輩是真欲我為主邪方鎮皆再拜呼萬歲上曰<lb/>
爾輩既欲我為天下主爾輩當盡臣節今後毋或偃蹇<lb/>
方鎮復再拜呼萬歲與飲盡醉而歸<lb/>
李文靖端黙寡言堂下花檻傾圯經歲不開家人一日<lb/>
語之文靖不荅累以為言文靖曰豈以此故動吾一念<lb/>
哉亦不之問<lb/>
廣東老媼江邊得巨蚌剖之得大珠歸而藏之絮中夜<lb/>
<pb n="KR3j0185_WYG_047-34a"/>
轍飛去及曉復還媼懼失去以大釡煮之至夜有光燭<lb/>
天隣里驚之以為火也競往赴之光自釡出乃珠也明<lb/>
日納于官府今在韶州軍資庫予嘗見之其大如彈丸<lb/>
狀如水精非蚌珠也其中有北斗七星隱然而見煮之<lb/>
半枯矣故郡不敢貢于朝<lb/>
金州道左有石洞入洞十里有石門門間有仙人像半<lb/>
掩扉外又有白石龍一條觀者必秉炬而入有落燼即<lb/>
旋去之每旱必往祈請及出洞門必有書字記雨之多<lb/>
<pb n="KR3j0185_WYG_047-34b"/>
少商人或過洞外必森然心動莫不加敬<lb/>
䕫峽將至灔澦堆峽左巖上有題聖泉二字泉上有大<lb/>
石謂之洞石而初無泉也過者擊石大呼則水自石下<lb/>
出予嘗往焚香俾舟人擊而呼之曰山神土地人渴矣<lb/>
久之不報一卒無室家復大呼曰龍王萬姓渴矣隨聲<lb/>
水注時正月雪下其水如湯或曰夏則如氷凡呼者必<lb/>
以萬歲别以龍王而呼之水於是出矣<lb/>
揚州后土廟有瓊花一株宋丞相郊構亭花側榜曰無<lb/>
<pb n="KR3j0185_WYG_047-35a"/>
䨇謂天下無别株也仁宗慶厯中嘗分植禁中明春輒<lb/>
枯遂復載還廟中鬰茂如故<lb/>
張文懿為射洪令時出城遇村寺老僧于道邂逅過之<lb/>
亦必出迎文懿恠而詰之僧曰長官來則山神夜夢告<lb/>
某曰相公至矣一日復往而僧不出文懿曰不出何也<lb/>
僧謝曰神不我告也文懿以為誕使僧問其所以夜夢<lb/>
告曰長官誤斷殺牛事天符已下不復相矣文懿驚駭<lb/>
省之果嘗有殺牛事也遂復改正明日再過寺僧復出<lb/>
<pb n="KR3j0185_WYG_047-35b"/>
曰昨夕山神云長官復為相明日當來但減筭爾後文<lb/>
懿再入中書<lb/>
太宗即位以太祖諸子並稱皇子嘗曰猶我子也何有<lb/>
分别其後皇族遂不以疏密尊卑皆加皇字故有皇兄<lb/>
之類非典故也予丞宗正嘗建言乞如春秋之制各冠<lb/>
其父祖所封國曰王子公孫皇字惟皇子得稱焉時相<lb/>
呂申公喻太常少卿梁燾阻格不行宗正寺玉牒仙源<lb/>
類譜皇屬籍自慶厯八年張文定以翰林學士為宗正<lb/>
<pb n="KR3j0185_WYG_047-36a"/>
寺修玉牒官修進之後至元祐元年凡四十五年玉牒<lb/>
官皆一時名人宗次道輩是也未嘗成書神宗朝官制<lb/>
行分𨽻宗正寺至予為丞方建明修完其間最難取會<lb/>
者宮禁中事與皇族女夫官位耳葢慶厯前皇族女尚<lb/>
少至元祐間不下萬員予請於朝宮禁事乞會内侍省<lb/>
御藥院皇族女夫附于屬籍不必書其官但書某人可<lb/>
也朝㫖從之遂獲成書然玉牒事迹皆取三省樞密院<lb/>
時政記與日厯修著其禁甚嚴元祐末遂令史院官修<lb/>
<pb n="KR3j0185_WYG_047-36b"/>
撰送宗正寺書錄葢丞失其人非典故與官制也自予<lb/>
罷丞今十餘年不聞復進書矣國書嚴奉未有如玉牒<lb/>
者祖宗以來用金花白羅紙金花紅羅縹黄金軸神宗<lb/>
時詔為黃金梵策以軸大難披閲也予進神宗玉牒始<lb/>
用此制又以黄金為匣鎻鑰皆黄金也進畢奉安於太<lb/>
廟南宗正寺玉牒殿予初白報正官乞修寺書自司馬<lb/>
丞相呂丞相而下無一人知此典制者皆曰玉牒用玉<lb/>
簡刋刻如册者也其玉牒典制尚不悉知書之廢亦宜<lb/>
<pb n="KR3j0185_WYG_047-37a"/>
矣<lb/>
<pb n="KR3j0185_WYG_047-38a"/>
　　養疴漫筆<hi>趙溍</hi>
靖康之變中原為北地當時髙人勝士亡没者不少紹<lb/>
興庚申辛酉河南闗陜暫復有自闗中驛舍壁間得詩<lb/>
二絶云鼙鼓轟轟聲徹天中原廬井半蕭然鶯花不管<lb/>
興亡事妝㸃春光似去年又云渭平沙淺鴈來棲渭漲<lb/>
沙移鴈不歸江海一身多少事清風明月淚霑衣<lb/>
張南軒晩得奇疾虚陽不祕每歎曰養心莫善於寡欲<lb/>
吾平生理會何事而心失所養乎竟莫能治踰年而卒<lb/>
<pb n="KR3j0185_WYG_047-38b"/>
就歛通身透明腑臓筋骨歴歴可數瑩徹如水晶自昔<lb/>
醫書不載此疾之症<lb/>
翟欽甫者金人也衆飲清菴欽甫偶至衆不之識俾賦<lb/>
清菴詩欽甫故拙起句云為問清菴何以清衆拍手大<lb/>
笑及賦第二句霜天明月照蓬瀛衆失色連賦廣寒宫<lb/>
裏琴三弄白玉樓頭笛一聲金井玉壺秋水冷石田茅<lb/>
屋暮雲平夜來一枕遊仙夢十二瑶臺獨自行衆愧謝<lb/>
延之上坐<lb/>
<pb n="KR3j0185_WYG_047-39a"/>
嘉㤗間内臣李大謙於行都九里松玉泉寺側建功德<lb/>
寺役工數内有漆匠張某者天台人偶春夜出浴回於<lb/>
道中遇一老嫗挽入小門暗中以手捫壁隨嫗而行但<lb/>
覺是布幙轉經數曲至一室中使就物坐此嫗乃去繼<lb/>
有一尼携燈至又見四壁皆有青赤衣帷遮護終不知<lb/>
是何地此尼又引經數曲及至一室燈燭酒殽器皿一<lb/>
一畢備俱非中下人家所有張見之驚異亦不敢問其<lb/>
所以且疑且喜尼往頃時復至後有一婦人隨來容美<lb/>
<pb n="KR3j0185_WYG_047-39b"/>
非常惟不冠飾張殊畏懼尼逼使坐遂召前嫗命酒殽<lb/>
數盤此婦人更不一語尼云已晩矣張但懇尼云匠者<lb/>
無錢尼終不顧遂令就寢尼執燈扄戸而去張屢詢所<lb/>
來及姓名而婦人竟無一語疑為瘖疾至鐘動尼復至<lb/>
啓鑰喚張起如前令嫗引出亦摸布壁行覺至一門非<lb/>
先來所經此嫗令出街可至役所張如夢寐中行至一<lb/>
街迨曉即離役所二里許後循路歸其董役者責之及<lb/>
聞此事使人徧訪終不得其原所入門域衆皆謂遇鬼<lb/>
<pb n="KR3j0185_WYG_047-40a"/>
物而有一木匠云固寵借種耳<lb/>
建隆中曹彬潘美伐江南城旣破李煜白衫紗㡌見二<lb/>
公先見潘設拜潘答之次見曹設拜曹使人明語之曰<lb/>
介胄在身拜不及答識者善之二公先登舟召煜飲茶<lb/>
船前獨設一木脚道煜嚮之國主儀衛甚盛一旦獨登<lb/>
舟徘徊不能進曹命左右掖而登焉旣一啜曹謂李歸<lb/>
辦裝詰旦會于此同赴京師未曉如期而赴焉潘始甚<lb/>
惑之曰詎可放歸曹曰適來獨木版尚不能前畏死甚<lb/>
<pb n="KR3j0185_WYG_047-40b"/>
也旣許其生赴中國矣焉能取死衆皆服其識量<lb/>
太祖一日小宴顧李煜曰聞卿能詩可舉一首煜思久<lb/>
之乃舉詠扇詩云揖讓月在手動揺風滿懐太祖曰滿<lb/>
懐之風何足尚侍臣莫不嘆服<lb/>
太原王仁裕家逺祖母約二百餘歲形質纔三四尺兩<lb/>
眼白睛皆碧飲㗖甚少夜多不睡每月餘忽不見數日<lb/>
復至亦不知其來徃之迹牀頭有一柳箱可尺餘封鎻<lb/>
甚宻人未嘗得見其中物常戒諸孫曰如我出慎勿開<lb/>
<pb n="KR3j0185_WYG_047-41a"/>
此箱開則我不回也諸孫中有一無賴者一日醉酒而<lb/>
歸祖母不在徑詣牀頭取封鎻柳箱開之其中止有一<lb/>
小鐵箆子餘無他物自此祖母竟不回矣<lb/>
竹之異品頗多成都古今記云對青竹黄而溝青故每<lb/>
節若間出云此竹今浙中亦有之惟會稽頗多彼人呼<lb/>
為黄釡間碧玉辰州有一種小竹曰龍絲竹生山谷間<lb/>
髙不盈尺細僅如針前輩詩有小竹如針能具體即此<lb/>
也武陵桃源山有方竹四面平整如削堅勁可以為杖<lb/>
<pb n="KR3j0185_WYG_047-41b"/>
予頃在湖湘間見有以竹為桶者其徑幾二尺羅浮山<lb/>
記云第三峯有竹大徑七尺圍節長丈二葉若芭蕉謂<lb/>
之龍公竹松牕雜錄有異竹篾長二百餘尺玉篇云<graphic n="KR2414" url="https://raw.githubusercontent.com/kanripo/KR-Gaiji/master/images/KR2414.png" mimeType="image/png"/>
竹可為舟但未親見耳云實有之<lb/>
陳同甫名亮號龍川始聞辛稼軒名訪之將至門遇小<lb/>
橋三躍而馬三却同甫怒㧞劒揮馬首推馬仆地徒步<lb/>
而進稼軒適倚樓望見之大驚異遣人詢之則已及門<lb/>
遂定交稼軒帥淮時同甫與時落落家甚貧訪稼軒於<lb/>
<pb n="KR3j0185_WYG_047-42a"/>
治所相與談天下事酒酣稼軒言南北之利害南之可<lb/>
以并北者如此北之可以并南者如此且言錢唐非帝<lb/>
王居斷牛頭之山天下無援兵决西湖之水滿城皆魚<lb/>
鱉飲罷宿同甫于齋中同甫夜思稼軒沉重寡言醒必<lb/>
思其誤將殺我以滅口遂盗其駿馬而逃月餘同甫致<lb/>
書稼軒假十萬緍以濟貧稼軒如數與之<lb/>
孝宗幸天竺及靈隱有輝僧相隨見飛來峯問輝曰既<lb/>
飛來如何不飛去對曰一動不如一靜又㸔觀音像手<lb/>
<pb n="KR3j0185_WYG_047-42b"/>
持數珠問曰何用曰念觀音經問自念則甚曰求人不<lb/>
如求巳孝宗大喜<lb/>
本朝四帝亦有吉符真宗即來和天尊出楊礪之夢紀<lb/>
載諸國史祥符崇尚道敎建立宫觀專尚祥瑞王欽若<lb/>
獻芝草八千一百三十九本丁謂獻芝草三萬七千餘<lb/>
本獨孫奭不然其事真宗久無嗣用方士拜章至上帝<lb/>
所有赤脚大仙微笑上帝即遣大仙為嗣大仙辭之帝<lb/>
曰當遣箇好人去相輔贊仁宗在禁中未嘗鞋惟坐殿<lb/>
<pb n="KR3j0185_WYG_047-43a"/>
方御鞋襪下扆即去之徽宗即江南李主神祖幸秘書<lb/>
省閲江南李主像見其人物儼雅再三歎訝而徽宗生<lb/>
生時夢李主來謁所以文采風流過李主百倍及北狩<lb/>
女真用江南李主見藝祖故事髙宗韋后生徽宗夢錢<lb/>
王再三乞還兩浙夢覺與鄭后言朕夜被錢王取兩浙<lb/>
甚急鄭后奏云昨夜妾夢亦然須㬰報韋后誕髙宗及<lb/>
建炎渡江今都錢唐百有餘年豈非應乞兩浙之夢乎<lb/>
夷門志載宣和間禁中有物曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>塊然一物無頭眼手<lb/>
<pb n="KR3j0185_WYG_047-43b"/>
足有毛如漆中夜有聲如雷禁中人皆云<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>來諸閣皆<lb/>
扄戸徽廟亦避之甚至登亢金坐移時或往諸嬪妃榻<lb/>
中睡以手撫之亦溫暖曉則自榻滚下而去罔知所在<lb/>
後宮妃嬪夢中有與同寢者即此<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也或云朱溫之厲<lb/>
所化左傳云豕人立而啼未必誣也<lb/>
紹興初楊存中在建康有䨇勝交環謂之二勝環取兩<lb/>
宫北還之意因得美玉琢成㡌環進髙廟日尚御冕偶<lb/>
有一伶人者在傍髙宗指環示之此環楊太尉進來名<lb/>
<pb n="KR3j0185_WYG_047-44a"/>
二勝環伶人接奏云可惜二勝環且放在腦後髙宗亦<lb/>
為之改色此所謂執藝事以諫也<lb/>
王黼宅與一寺為鄰有一僧每日於黼宅旁溝中漉取<lb/>
流出雪色飯洗淨曬乾數年積成一囤靖康城破黼宅<lb/>
骨肉絶食此僧即用所積乾飯復用水浸蒸熟送入黼<lb/>
宅老幼頼之無餒<lb/>
真定大厯寺有藏雖小精巧藏經皆唐宮人所書經尾<lb/>
題名氏極可觀佛龕上有一匣藉匣古錦儼然有開元<lb/>
<pb n="KR3j0185_WYG_047-44b"/>
賜藏經勑書及會昌間賜免拆殿勑書有塗金匣藏經<lb/>
一卷字體尤婉麗其後題曰善女人楊氏為大唐皇帝<lb/>
李三郎書<lb/>
士之窮通出處葢有命焉非人所能為也元祐中東坡<lb/>
知貢舉李方叔就試將鎖院坡緘封一簡令叔黨持與<lb/>
方叔值方叔出其僕受簡置几上有頃章子厚二子曰<lb/>
持曰援者來取簡竊觀乃楊雄優於劉向論一篇二章<lb/>
驚喜擕之以去方权歸求簡不得知為二章所竊悵惋<lb/>
<pb n="KR3j0185_WYG_047-45a"/>
不敢言已而果出此題二章皆模倣坡作方叔幾於閣<lb/>
筆及拆號坡意魁必方叔也乃章援第十名文意與魁<lb/>
相似乃章持坡失色二十名間一卷頗奇坡謂同列曰<lb/>
此必方叔視之乃葛敏修時山谷亦與校文曰可賀内<lb/>
翰得人此乃僕宰泰和時一學子相從者也而方叔竟<lb/>
下第坡出院聞其故大嘆恨作詩送其歸所謂平生漫<lb/>
説古戰塲過眼空迷日五色者是也其母歎曰蘇學士<lb/>
知貢舉而汝不成名復何望哉抑鬱而卒余謂坡拳拳<lb/>
<pb n="KR3j0185_WYG_047-45b"/>
於方叔如此真盛德事然卒不能增益其命之所無反<lb/>
使二章得竊之以發身而子厚小人將以坡為有私有<lb/>
黨而無以大服其心豈不重可惜哉<lb/>
淳熙中王季海為相奏起汪玉山為大宗伯知貢舉且<lb/>
以書速其來玉山將就道有一布衣之友平生極相得<lb/>
屢黜于禮部心甚念之乃以書約其胥會于富陽一蕭<lb/>
寺與之對榻夜分密語之曰某此行或者典貢舉當特<lb/>
相牢籠省試程文易義冐子中可用三古字以為驗其<lb/>
<pb n="KR3j0185_WYG_047-46a"/>
人感喜玉山旣知貢舉搜易卷中果有冐子用三古字<lb/>
者遂竟批上置之前列及拆號乃非其友人也竊怪之<lb/>
數日友人來見玉山怒責之曰此必足下輕名重利售<lb/>
之他人何相負乃如此友人指天誓曰某以暴疾幾死<lb/>
不能就試何敢漏泄于他人玉山終不釋未幾以古字<lb/>
得者來謁玉山因問之曰老兄頭場冐子中用三古字<lb/>
何也其人泯黙久之對曰兹事甚怪先生旣問不敢不<lb/>
以實對某之來就試也假宿於富陽某寺中與寺僧閒<lb/>
<pb n="KR3j0185_WYG_047-46b"/>
步廡下見室下一棺塵埃漶漫僧曰此一官員女也殯<lb/>
於此十年矣杳無骨肉來問又不敢自塟之因相與黙<lb/>
然是夕夢一女子行廡下謂某曰官人赴省試妾有一<lb/>
語相告此去頭場冐子中可用三古字必登髙科但幸<lb/>
勿相忘使妾枯骨早得入土旣覺甚怪之遂用其言果<lb/>
叨前列近已往寺中塟其女矣玉山驚歎<lb/>
臨安中瓦在御街上士大夫必遊之地天下術士皆聚<lb/>
焉凡挾術者易得厚獲而近來數十年間向之行術者<lb/>
<pb n="KR3j0185_WYG_047-47a"/>
多不驗惟後進者術皆竒中有老於談命者下問後進<lb/>
汝今之術即我向之術何汝驗我若何不驗後進者云<lb/>
向年士大夫之命占得祿貴生旺皆是貴人今日士大<lb/>
夫之命多帶刑殺衝擊方是貴人汝不見今日為監司<lb/>
郡守閫帥者日以殺人為事邪老師歎服<lb/>
狒狒讚曰狒狒怪萌被髪操竹獲人則笑唇掩其目終<lb/>
亦號跳反為我戮物類相感志曰狒狒出西南蠻宋建<lb/>
武中安昌縣進雌雄二頭帝曰吾聞狒狒能負千斤旣<lb/>
<pb n="KR3j0185_WYG_047-47b"/>
力若此何能致之對曰狒狒見人輙笑笑則下唇掩其<lb/>
額故可以釘之髪可為朱纓血可染衣似獼猴人面而<lb/>
紅作人言鳥聲善知人生死飲其血使人見鬼帝命工<lb/>
圖之元稹詩狒狒穿筒格猩猩置屐馴<lb/>
凡人溺死者及服金屑未死者以鴨血灌之可活　耳<lb/>
暴聾者用全蝎去毒為末酒調滴耳中聞水聲即聾愈<lb/>
　枸杞子榨油㸃燈觀書能益目力　金瘡刀斧傷用<lb/>
獨殻大栗研為乾末傅之立止或倉卒用生嚼傳亦驗<lb/>
<pb n="KR3j0185_WYG_047-48a"/>
　喉痺并乳鵝蝦蟆衣鳳毛草擂細入鹽霜梅肉煮酒<lb/>
各少許和再研細布絞汁鵝毛刷患處隨手吐痰即消<lb/>
　癰疽惡瘡初腫起當歸次黃蘖皮羌活為細末生鷺<lb/>
鷥膝擂汁調傅瘡之四圍自然收毒聚作小頭即破切<lb/>
不可併瘡頭傅之恐毒氣四攻不可收也<lb/>
新昌徐氏婦病産有名醫陸某在二百里外輿致之及<lb/>
門婦已死但胷膈間猶微熱陸入診之良久曰此血悶<lb/>
也得紅花數十斤則可活主人亟購如數陸乃為大鍋<lb/>
<pb n="KR3j0185_WYG_047-48b"/>
煮之候湯沸遂以三木桶盛湯于中取窻格藉婦人寢<lb/>
其上湯氣微復進之有頃婦人指動半日遂蘇<lb/>
四明延慶寺一僧自頂至踵平分寒熱醫無識者有一<lb/>
道人曰此生偏腸毒也藥之一夕而愈<lb/>
骨鯁用犬涎穀芒用鵝涎無弗愈者皆以意推也<lb/>
孝宗嘗患痢衆醫不効德壽憂之過宮偶見小藥肆遣<lb/>
中使詢之曰汝能治痢否對曰專科遂宣之至請問得<lb/>
病之由語以食湖蟹多故致此疾遂令診脉曰此冷痢<lb/>
<pb n="KR3j0185_WYG_047-49a"/>
也其法用新采藕節細研以熱酒調服如其法杵細酒<lb/>
調數服即愈德壽大喜就以杵藥金杵臼賜之至今呼<lb/>
為金杵臼嚴防禦家可謂不世之遇<lb/>
病眼生赤瘴者取田螺一枚去掩以黄連末糝之置於<lb/>
露中曉取則肉化為水以之滴目赤瘴自消<lb/>
治𠻳方甚多余得一方甚簡但用香<graphic n="KR4316" url="https://raw.githubusercontent.com/kanripo/KR-Gaiji/master/images/KR4316.png" mimeType="image/png"/>去核薄切作細<lb/>
片以時酒同入砂瓶内煮令熟爛自昏至五更為度用<lb/>
蜜拌勻當睡中喚起用匙挑服甚効又越州某學錄云<lb/>
<pb n="KR3j0185_WYG_047-49b"/>
少時苦𠻳百藥不療或教用向南柔桑條一束每條寸<lb/>
折内鍋中大約用水五碗煎至一碗於盛暑中遇渇飲<lb/>
之服一月而愈<lb/>
象山縣有村民患水腫者以為鬼禍訊之卜者卜者授<lb/>
之方用田螺大蒜車前草和研為膏作大餅覆臍上水<lb/>
從便出數日遂愈<lb/>
　<lb/>
　說郛卷四十七上<lb/>
<pb n="KR3j0185_WYG_047-50a"/>
欽定四庫全書<lb/>
　說郛卷四十七下　　　　元　陶宗儀　撰<lb/>
　　文昌雜錄<hi>龐元英</hi>
禮部侍郎謝公言有一養珠法以今所作假珠擇光瑩<lb/>
圓潤者取稍大蚌蛤以清水浸之伺其口開急以珠投<lb/>
之頻換清水夜置月中蚌蛤采玩月華比經兩秋即成<lb/>
真珠矣<lb/>
禮部王員外言昔在金陵有一士子為魚鯁所苦累日<lb/>
<pb n="KR3j0185_WYG_047-50b"/>
不能飲食忽見賣白餳者因買食之頓覺無恙然後知<lb/>
餳能治鯁也後見孫真人書已有此方矣余知安州有<lb/>
鼎州通判柳應辰為余傳治魚鯁法以倒流水半盞先<lb/>
問其人使之應吸其氣入水中面東誦元亨利貞七遍<lb/>
吸氣入水飲少許即差亦嘗試之甚驗<lb/>
禮部謝侍郎言乾山藥法刮去皮以厚紙裹挂於風中<lb/>
最良又置焙籠中下鋪茅數寸以微火烘之亦佳作湯<lb/>
㸃如新者乳香最難研先置壁罅中半日許入鉢乃不<lb/>
<pb n="KR3j0185_WYG_047-51a"/>
粘祠部趙郎中亦云研乳香取指甲三兩片置鉢中尤<lb/>
易末爾<lb/>
禮部王員外言今謂面油為玉龍膏太宗皇帝始合此<lb/>
藥以白玉碾龍合子貯之因以名焉<lb/>
禮部王員外言崔豹古今注蛺蝶大者名鳳子然詞人<lb/>
罕用余讀韓偓詩有鵝兒唼啑雌黃嘴鳳子輕盈膩粉<lb/>
腰正為蝶也<lb/>
石曼卿善豪飲與布衣劉潛為友嘗通判海州劉潛來<lb/>
<pb n="KR3j0185_WYG_047-51b"/>
訪之曼卿與劇飲中夜酒欲竭顧船中有醋斗餘乃傾<lb/>
入酒中併飲之至明日酒醋俱盡每與客痛飲露髪跣<lb/>
足著械而坐謂之囚飲飲于木杪謂之巢飲以藁束之<lb/>
引首出飲復就束謂之鼈飲其狂縱大率如此<lb/>
華嶽張超谷巖石下有僵尸齒髪皆完春時遊人多以<lb/>
酒灑口中呼為臥仙好事者作木榻以薦之嘉祐中有<lb/>
石方十餘丈自上而下正塞巖口豈未仙者所蛻山靈<lb/>
䕶之不欲人之䙝慢邪<lb/>
<pb n="KR3j0185_WYG_047-52a"/>
閩嶺已南多木綿土人競植之採其花為布號吉貝余<lb/>
後因讀南史海南諸國傳言林邑等國出古貝木其華<lb/>
成對如鵞毳抽其緒紡之以作布與苧不異亦染成五<lb/>
色織為斑布正此種也葢俗呼古為吉耳<lb/>
熙寧中福建賊廖恩聚羣黨於山林招撫久之方出降<lb/>
朝廷赦其罪授右班殿直旣至有司供脚色一項云歴<lb/>
任以來竝無公私過犯見者無不笑之<lb/>
淳化中有司言油衣帟幙損弊者萬數欲毁棄詔令煮<lb/>
<pb n="KR3j0185_WYG_047-52b"/>
而浣之命尚方染以雜色刺為旗幟焉<lb/>
晉志云袴褶之制未詳所起近代車駕親戎中外戒嚴<lb/>
則服之唐制三品已上紫褶五品已上緋褶通用細綾<lb/>
七品已上緑褶九品已上碧褶通用小綾玉藻云襌為絅<lb/>
<hi>音扄</hi>引急也帛為褶褶袷也鄭云襌為絅有衣裳而無裏者也帛為褶有<lb/>
表裏而無著者也周遷輿服雜事云趙武靈王縵胡之<lb/>
纓戎服有袴褶之制始自漢武近世服以從戎隋制纘<lb/>
嚴文武百官咸服之車駕親戎則縛袴使不舒散皇朝<lb/>
<pb n="KR3j0185_WYG_047-53a"/>
導駕官袴褶葢馬上之服也<lb/>
通典梁御史中丞給威儀十人其八人武冠絳鞲一人<lb/>
緗衣執鞭杖依行列行七人唱呼入殿引喤<hi>音横</hi>至階一<lb/>
人執青儀囊不喤國朝故事御史中丞涖官呵引至朝<lb/>
堂門兩朱衣吏雙引入朝堂至文德殿門止葢亦引喤<lb/>
之比也<lb/>
唐德宗貞元十年七月賜故唐安公主謚曰莊穆葢公<lb/>
主賜諡始於此也<lb/>
<pb n="KR3j0185_WYG_047-53b"/>
杜甫紫宸退朝詩云香飄合殿春風轉花覆千官淑景<lb/>
移又晩出左掖云退朝花底散歸院柳邊迷乃知唐朝<lb/>
殿前種花柳今殿前惟對植槐楸鬰鬰然有嚴毅之氣<lb/>
世言市井市㕓未曉其義如何因讀風俗通曰市亦謂<lb/>
之市井言人至市有粥賣者當於井上洗濯令香潔然<lb/>
後到市或曰古者二十畝為井田因井為市故云又市<lb/>
中空地謂之㕓顔師古乃云凡言市井者市交易之處<lb/>
井共汲之所總而言也<lb/>
<pb n="KR3j0185_WYG_047-54a"/>
契丹謂住坐處曰巴納四時皆然如春巴納之類是也<lb/>
不曉其義近者彼國中書舎人王師儒來修祭奠余充<lb/>
接伴使因以問師儒答云是契丹家語猶言行在也<lb/>
禮部王員外言昔見朝議大夫李冠卿説揚州所居堂<lb/>
前杏一窠極大花多而不實適有一媒姥見如此笑謂<lb/>
家人曰來春與嫁了此杏冬深忽攜酒一尊來云是婚<lb/>
家撞門酒索處子裙一腰繫杏上已而奠酒辭祝再三<lb/>
家人莫不笑之至來春此杏結子無數江淮亦多有嫁<lb/>
<pb n="KR3j0185_WYG_047-54b"/>
橘法不知是何術也<lb/>
國子朱司業言南方柑橘雖多然亦畏霜每霜時亦不<lb/>
甚收惟洞庭霜雖多即無所損詢彼人云洞庭四面皆<lb/>
水也水氣上騰尤能辟霜所以洞庭柑橘最佳歲收不<lb/>
耗正為此爾<lb/>
司門范郎中云叔父蜀郡公鎮近居許昌作髙菴以待<lb/>
司馬公累招未至菴極髙在一臺基上司馬公居洛作<lb/>
地室隧而入以避暑熱故蜀公作髙菴以為戲也北京<lb/>
<pb n="KR3j0185_WYG_047-55a"/>
留守王宣徽洛中園宅尤勝中堂七間上起高樓更為<lb/>
華侈司馬公在陋巷所居才能庇風雨又作地室常讀<lb/>
書於其中洛人戲云王家鑽天司馬家入地然而道德<lb/>
之尊彼亦不知顔氏子之樂也<lb/>
元豐三年高麗國遣使柳洪副朴寅亮朝貢且獻日本<lb/>
國車一乗洪云諸侯不貢車服誠知非禮本國所以上<lb/>
進者欲中朝見日本工拙爾朝廷為留之髙麗本箕子<lb/>
之國其知禮如此<lb/>
<pb n="KR3j0185_WYG_047-55b"/>
梁灝八十二歲雍熙二年狀元及第其謝啓云白首窮<lb/>
經少伏生之八歲青雲得路多太公之二年後終秘書<lb/>
監年九十餘<lb/>
延平吳氏姊妹六人皆妒悍殘忍時號六虎就中五虎<lb/>
尤甚凡三適人皆不終平生手殺婢十餘人每至夜分<lb/>
常聞堂廡間喧呼擊扑之聲同室者皆懼五虎怒曰何<lb/>
鬼敢爾命開户移榻於中庭持刄獨寢徹旦寂然人謂<lb/>
五虎之威鬼猶畏之也<lb/>
<pb n="KR3j0185_WYG_047-56a"/>
守宮其形大槩類蜥蜴足短而加濶亦有金色者秦始<lb/>
皇時有人進之云能守鑰人不敢竊發鑰故名之曰守<lb/>
宮由此也又云致于宮中宮人之有異志者即吐血汚<lb/>
其衣或曰以守宮繫宮人臂守宮吐血汚臂者有淫心<lb/>
也秦皇則殺之<lb/>
長安故宮闕前有唐肺石尚在其制如佛寺所繫響石<lb/>
而甚大可長八九尺形如人肺亦有欵識但漫剝不可<lb/>
讀秋官大司㓂以肺石達窮民原其義乃伸寃者擊之<lb/>
<pb n="KR3j0185_WYG_047-56b"/>
立其下就士師聽辭如今之撾登聞鼓也所以肺形者<lb/>
便於垂又肺主聲聲所以達其寃也<lb/>
張杲卿丞相知潤州日有婦人夫出經數日不歸忽有<lb/>
人報菜園井中有死人婦人驚往視之號哭曰吾夫也<lb/>
遂以聞官公命屬官集鄰里就井驗是其夫與非衆皆<lb/>
以井深不可辨請出屍驗之公曰衆皆不能辨婦人獨<lb/>
何以知其夫收付所司鞫問果姦人殺夫婦人與其謀<lb/>
漁家以猢猻毛置之網四角則多得魚云魚見之如人<lb/>
<pb n="KR3j0185_WYG_047-57a"/>
之見錦繡也今有見人於江湖溪沼間垂釣布網者但<lb/>
至心黙禱誦揭諦呪一七遍則可使終日無獲湘潭間<lb/>
有李道人常持此呪以濟物命後為羣漁所仇乃越境<lb/>
而遁<lb/>
北方有白鴈似鴈而小色白秋深則來白鴈至則霜降<lb/>
河北人謂之霜信杜甫詩云故國霜前白鴈來即此也<lb/>
夜蔵飲食器中覆之不密䑕聞其氣欲盗食而不可得<lb/>
則環器而走涎滴器中食之者得黃疾通身如蠟鍼藥<lb/>
<pb n="KR3j0185_WYG_047-57b"/>
所不能療也<lb/>
史記趙同漢書同作談葢司馬遷以父名故改之今人<lb/>
與父同名者改曰同為是也<lb/>
元微之詩云松門待制應全逺藥樹監搜可得知葢有<lb/>
唐宣政殿為正衙殿廷東西有四松松下待制官立班<lb/>
之地舊圖至今猶存<lb/>
　按開成元年正月詔以入閤日次對官班退立於東<lb/>
　階松樹下俟宰臣奏事畢齊至香案前各言本司事<lb/>
<pb n="KR3j0185_WYG_047-58a"/>
　雖紫宸殿亦有松樹為待對官立位六殿門外有藥<lb/>
　樹監察御史監搜之位在焉唐制百官入宮殿門必<lb/>
　搜監察所掌也太和元年下詔曰自魏晉以降參用<lb/>
　霸制虚儀搜索因習尚存朕方推表大信寘人心腹<lb/>
　况吾台宰又何間焉自今已後坐朝衆寮旣退宰臣<lb/>
　復進奏事其監搜宜停<lb/>
<pb n="KR3j0185_WYG_047-59a"/>
　　遂昌雜錄<hi>鄭元祐</hi>
髙昌廉公諱希貢字端父由按察僉事累任廉使後以<lb/>
薊國公致仕公嘗出其兄平章公諱希憲像面白晳如<lb/>
滿月冠巾團領袍手執盂子公嘗言先兄禮賢下士如<lb/>
不及方為中書平章時江南劉整以尊官來見先兄毅<lb/>
然不命之坐劉去宋諸生藍縷冠衣袖詩請見先兄亟<lb/>
延入坐語稽經紬史飲食勞苦如平生驩既罷某等兄<lb/>
弟請於先兄曰劉整貴官也而兄簡薄之宋諸生寒士<lb/>
<pb n="KR3j0185_WYG_047-59b"/>
也而兄加禮殊厚某等不能無疑敢問公曰此非汝輩<lb/>
所知我國家大臣語黙進退繫天下輕重劉整官雖尊<lb/>
貴背其國以叛者若夫宋諸生與彼何罪而覊囚之况<lb/>
今國家起朔漠我於斯文不加厚則儒術由此衰熄矣<lb/>
宋亡故官并中貴往往為道士若杭省馬院張太尉其<lb/>
一也其人長身廣顙宋為入内都知太尉國家以其内<lb/>
侍拘入朝遂傾家賄上下得以其子代如李丞相羅司<lb/>
徒皆是也羅李既貴悉顯其親族而張獨畏愿不敢奏<lb/>
<pb n="KR3j0185_WYG_047-60a"/>
僅撥平江田三十頃贍之得田後固巳優裕無他望一<lb/>
日仁廟顧謂張曰汝有父母在乎張拜答曰母已亡獨<lb/>
父在為道人上曰封贈慶典曾及之乎張曰老父旣寄<lb/>
迹方外不敢覬望後福上愀然召中書省臣以為張哥<lb/>
在朝久矣而慶典不及其父母即命以其子爵秩貴之<lb/>
其父在杭固不知而是日頸痛重若為物所壓日重一<lb/>
日制贈金紫光祿大夫司徒上柱國徽政院使典謁卿<lb/>
閩國公賜玉帶金幣鈔物等又降特旨江浙省臣浙西<lb/>
<pb n="KR3j0185_WYG_047-60b"/>
憲臣皆將旨燕犒于其家比使臣至頸痛重殆不勝使<lb/>
臣即臥内宣恩命瞢不知極品之貴使臣舉玉帶以示<lb/>
之始驚顧謂其所親者曰宋得賜玉帶者兩人福王賈<lb/>
平章耳不及佩服舉手一撫摩遂卒嗚呼顯宦貴祿信<lb/>
有命彼不知而妄求者可以為戒也<lb/>
余年三十許時識一老僧於吳江洲渚上僧台人也時<lb/>
已年七十餘為余言伯顔丞相先鋒兵至吳是日大寒<lb/>
雨雪老僧者時為承天寺行童兵森列寺前住山老僧<lb/>
<pb n="KR3j0185_WYG_047-61a"/>
某令其覘兵勢且將自刎行童震慄逺望有以銀椅中<lb/>
坐者以手招行童童莫敢前且令軍士趣召之將至戒<lb/>
以無恐旣至召令前問住山某和尚安否西廊下某首<lb/>
座安否童大驚且戒令先往首座房致意首座僧大驚<lb/>
而銀椅中坐者已至房作禮笑問曰首座如何忘却耶<lb/>
某固昔時知命子寺前賣卜者也嘗宿上房踰半年已<lb/>
而偕至方丈拜主僧主僧錯愕漫不省扣之乃言曰我<lb/>
尤宣撫也今日尚何言即命大鍋煮粥啗兵人令兵人<lb/>
<pb n="KR3j0185_WYG_047-61b"/>
持招安榜而令行童以吳語誦榜文曉諭百姓於此始<lb/>
知尤公探諜江南凡八年至以龍虎山張天師符籙取<lb/>
驗於世祖皇帝云<lb/>
尤公久於江南探諜南士人品髙下皆悉知之時江淮<lb/>
省改江浙省自維揚遷錢塘尤公因陞平章郡有天慶<lb/>
觀即今𤣥妙觀杭髙士褚雪巘先生諱師秀自宋以清<lb/>
苦節行聞一日尤公單騎從一童至天慶方丈觀主王<lb/>
管轄者尚不知為平章尤公乃自言觀主大驚尤公曰<lb/>
<pb n="KR3j0185_WYG_047-62a"/>
我欲一拜褚髙士耳觀主謂主人孤僻士宰相何取而<lb/>
欲見之尤公意彌堅觀主扣房門髙士方讀書聞扣户<lb/>
聲問為誰觀主以姓名對髙士曰主首不游廊管轄何<lb/>
為至此觀主以山門急切事語之乃啓戸觀主言平章<lb/>
請見髙士拒之曰某自來不識時貴人而平章顧已拜<lb/>
於地意欲髙士延坐其室即鎻户偕行廊廡間平章卑<lb/>
抑敬之愈甚至雲堂前語平章曰三年前有閬州王髙<lb/>
士嘗留此某則非其人也因長揖竟出尤公顧瞻嗟咨<lb/>
<pb n="KR3j0185_WYG_047-62b"/>
曰是真一世之髙士公每出見杭士女出遊仍故都遺<lb/>
風前後雜沓公必停輿或駐馬戒飭之曰汝輩尚瞢瞢<lb/>
睡耶今日非南朝矣勤儉力作尚慮不能供繇役而猶<lb/>
若是惰遊乎時三學諸生团甚公出必擁呼曰平章今<lb/>
日餓殺秀才也從者叱之公必使之前以大囊貯中統<lb/>
小鈔探囊撮予之遂建言以學校養士從公始<lb/>
宋僧溫日觀居葛嶺瑪瑙寺人但知其畫蒲萄不知其<lb/>
善書也今世傳蒲萄多贗其真者枝葉鬚梗皆草書法<lb/>
<pb n="KR3j0185_WYG_047-63a"/>
也酷嗜酒楊總統以名酒啗之終不一濡脣見輙憤詈<lb/>
曰掘墳賊惟鮮于伯機父愛之温時至其家抱軒前支<lb/>
離叟或歌或哭每索湯浴鮮于公必躬為進澡具其法<lb/>
中所謂散聖者其人也支離叟即伯機家所種松也<lb/>
宋巨璫李太尉者宋亡為道士號梅溪元祐童時嘗侍<lb/>
其游故内指㸃歴歴如在獨記其過葫蘆井揮涕曰是<lb/>
葢宋時先朝位上釘金字大牌曰皇帝過此罰金百兩<lb/>
宋家法之嚴如此他則童騃不能記憶<lb/>
<pb n="KR3j0185_WYG_047-63b"/>
宋京畿各郡門有激賞庫郡有慈幼局遇盜發郡守開<lb/>
庫募士故盜不旋踵擒獲貧家子多厭之輒不育乃許<lb/>
抱至局書生年月日時局有乳媪鞠育之他人家或無<lb/>
子女却來取於局歲祲子女多入慈幼局故道無抛棄<lb/>
子女信乎其恩澤之周也積雨雪亦有錢雖小惠然無<lb/>
甚貧者<lb/>
故老言賈相當國時内後門火飛報已至葛嶺賈曰火<lb/>
近太廟乃來報言竟後至者曰火已近太廟賈乗兩人<lb/>
<pb n="KR3j0185_WYG_047-64a"/>
小肩輿四力士以鎚劒䕶轎里許即易轎人倐忽至太<lb/>
廟臨安府已為具賞犒募勇士樹皁纛列劊手皆立具<lb/>
於呼吸間賈下令肅然不過曰火到太廟斬殿帥令甫<lb/>
下火㳂太廟八風兩殿前卒肩一卒飛上斬八風板落<lb/>
火即止登驗姓名轉十官就給金銀賞之賈才局若此<lb/>
類亦可喜傅景文云<lb/>
宋太學生東嘉林景曦字霽山當楊總綂發諸陵時林<lb/>
故為杭丐者背竹籮手持竹杖夾遇物即以夾投籮中<lb/>
<pb n="KR3j0185_WYG_047-64b"/>
鑄銀作兩許小牌百十繫腰間賄西僧云自餘不敢望<lb/>
收得髙宗孝宗骨斯足矣番僧左右之果得髙孝兩朝<lb/>
骨為兩函貯之歸葬於東嘉其詩有夢中作十首其一<lb/>
絶曰一抔未築珠宫土雙匣親傳竺國經只有春風知<lb/>
此意年年杜宇哭冬青又曰空山急雨洗巖花金粟堆<lb/>
寒起暮鴉水到蘭亭更嗚咽不知真帖落誰家又曰橋<lb/>
山弓劍未成灰玉匣珠襦一夜開猶記去年寒食日天<lb/>
家一騎捧香來餘七首尤悽怨則忘之葬後於宋常朝<lb/>
<pb n="KR3j0185_WYG_047-65a"/>
殿前掘冬青樹一株植於兩函土堆上又有冬靑花一<lb/>
首曰冬靑花冬靑花花時一日腸九折隔江風雨清影<lb/>
空五月深山落微雪移來此種非人間曾識萬年觴底<lb/>
月後忘之又一首有曰君不記羊之年馬之月霹靂一<lb/>
聲山石裂聞其事甚異不欲書若林霽山者其亦可謂<lb/>
義士也已<lb/>
梁溪王文友諱仁輔刻苦讀書里人倪文光諱昭奎者<lb/>
延之以教其兩弟曰子瑛曰元鎮居久之文光殁而子<lb/>
<pb n="KR3j0185_WYG_047-65b"/>
瑛騃元鎮出應門户不勝州郡之朘剝也貲力遂耗減<lb/>
已而子瑛卒家中乾元鎮刓無作有以濟朋友會文友<lb/>
卒元鎮買油杉棺葬之芙蓉峯傍葬之日梁溪士友皆<lb/>
至葬文友後元鎮窘於誅求顧未有能振之者<lb/>
閩人鄭所南先生諱思肖宋有國時其上世仕於吳宋<lb/>
亡遂客吳下聞其有田數十畝寄之城南報國寺以田<lb/>
歲入寺為祠其祖禰遇諱必大慟祠下而先生併館穀<lb/>
於寺焉先生自宋亡矢不與北人交接於友朋坐間見<lb/>
<pb n="KR3j0185_WYG_047-66a"/>
語音異者輙引起人知其孤僻故亦不以為異其上世<lb/>
本業儒而先生於佛老教則喜之平日喜畫蘭疎花簡<lb/>
葉不求甚工其所自賦詩以題蘭皆險異詭特葢以攄<lb/>
其憤懣云吳人好事者為板刋其所謂錦錢集者行於<lb/>
世若先生在周為頑民在殷為義士葢不易窺其涯涘<lb/>
云<lb/>
鄧中齋先生諱剡字光薦宋丞相信國公客也宋亡以<lb/>
義行著其所賦鷓鴣辭有曰行不得也哥哥瘦妻弱子<lb/>
<pb n="KR3j0185_WYG_047-66b"/>
羸㹀䭾天長地久多網羅南音漸少北語多肉飛不起<lb/>
可奈何行不得也哥哥其意可見其所贊文丞相像有<lb/>
曰目煌煌兮疎星曉寒氣英英兮晴雷殷山頭碎柱兮<lb/>
璧完血化碧兮心丹嗚呼孰謂斯人不在人間<lb/>
謝后既北遷其支裔在杭者固多謝君退樂一人也退<lb/>
樂嘗言江南始内附有所謂李信卿者自北來謂能相<lb/>
人望氣崖岸倨甚退樂以貴官咸敬之亦設早饌以延<lb/>
致之李至即中坐省幕官皆下坐不得其一言時趙文<lb/>
<pb n="KR3j0185_WYG_047-67a"/>
敏公謂之七司戸固退樂婣戚也屈公來同飯時文敏<lb/>
風瘡滿面李遥見即起迎文敏謂衆人曰我過江僅見<lb/>
此人耳瘡愈即面君公輩記取異時官至一品名滿四<lb/>
海初襄陽未破時世祖令其即軍中望氣行踰三兩舍<lb/>
即還言於世祖曰臣見卒伍中往往有公輔貴人襄陽<lb/>
不破江南不平何處著許多富貴人嗚呼此與南衙士<lb/>
卒皆將相者何異哉<lb/>
宋季琴士汪水雲者工於詩詩皆清麗可喜杭城破其<lb/>
<pb n="KR3j0185_WYG_047-67b"/>
詩有曰西塞山邊日落處北闗門外雨來天南人墮淚<lb/>
北人笑臣甫低頭拜杜鵑又曰錢塘江上雨初乾風入<lb/>
端門陣陣酸萬馬亂嘶臨警蹕三宮灑淚濕鈴鸞童兒<lb/>
空想追徐福厲鬼終當滅賀蘭若説和親能活國嬋娟<lb/>
賸遣嫁呼韓題王導像有曰秦淮浪白蔣山青西望神<lb/>
州草木腥江左夷吾甘半壁只緣無淚灑新亭聞水雲<lb/>
後從謝后北遷老宮人能詩者皆水雲指敎或謂瀛國<lb/>
公喜賦詩亦水雲敎之也<lb/>
<pb n="KR3j0185_WYG_047-68a"/>
今嘉議大夫吏部尚書致仕許昌馮公名夢弼字士啓<lb/>
其始仕由八蕃雲南宣慰司吏繼辟掾湖廣省士啓嘗<lb/>
言其在八蕃時乘驛出向某所最後至一驛驛吏語以<lb/>
今夕晩矣且馬絆出在江上不若勿行士啓漫不省即<lb/>
選馬亟行行未三四十里忽烏刺赤者急下馬拜跪伏<lb/>
其言侏離莫能曉而其意則甚哀窘士啟問之揺手意<lb/>
謂且死矣於是士啟亦下馬禱之曰某萬里逺客從吏<lb/>
逺方使有祿命固不死無之敢逃死時月微明睹一物<lb/>
<pb n="KR3j0185_WYG_047-68b"/>
如小屋大竟滚入江水腥風臭浪襲人行數里許乃問<lb/>
烏刺赤烏刺赤曰是之謂馬絆問馬絆何物揺手不敢<lb/>
對三更後至前驛驛吏出迎錯愕曰是何大膽敢越馬<lb/>
絆來乎士啟問馬絆驛吏乃言此馬黄精也遇之者輙<lb/>
為其所啗齊諧志怪而畧此於是乎書<lb/>
國初富初菴先生以占筮起東南時錢唐初内附以故<lb/>
都生聚既繁貲力殷盛世皇占其後來如何既成卦而<lb/>
富猶未之知也世皇曰我占宋故都富對曰誠如所占<lb/>
<pb n="KR3j0185_WYG_047-69a"/>
其地五六十年後會見城市生荆棘不如今多也今杭<lb/>
州連厄於火災復困於科繇視昔果不逮<lb/>
和靖先生豈有頷珠者而楊璉真珈亦發其墓焉聞棺<lb/>
中一無所有獨有端硯一事余童時尚見一碑鐫和靖<lb/>
先生墓五大字仆草中久之余山中以浙省儒學提舉<lb/>
有心力於先生墓上悉力起發水濵仍建學士橋傍山<lb/>
建祠宇塑先生像於其中今復數年矣聞又荒落賢人<lb/>
何不幸哉<lb/>
<pb n="KR3j0185_WYG_047-69b"/>
今河南行省參知政事宛丘趙公名期頤字子期其先<lb/>
府君宛丘公諱祐字天錫為江浙行省照磨時余客於<lb/>
其家宛丘公嘗言其家在陳州有瓦屋一横人稱為趙<lb/>
總把家國家每歲秋綂兵官將兵哨江南北初至極嚴<lb/>
毅再歲三四歲情契如故一日哨馬南歸睹一纍囚兩<lb/>
足凍垂堕呻吟飢凍馬足間宛丘之父問囚為誰囚嚬<lb/>
蹙曰我南宋官人廬州通判胡某城破為所得公父復<lb/>
問如此汝則是秀才囚復曰我春秋登科公父曰汝如<lb/>
<pb n="KR3j0185_WYG_047-70a"/>
此則能敎學囚曰豈有秀才而不能敎學者乎公父請<lb/>
於綂兵官用兩馬易得之浣濯以湯液包裹以氊毳温<lb/>
糜以酒漿幾絶而復蘇蘇則兩足墮矣因問其姓字貫<lb/>
籍遂延致于家以敎諸子是時淮以北舉不知有全書<lb/>
胡通判以其所記憶授諸生更六年而後殂因葬之屋<lb/>
後臨殁謝宛丘公之家曰我分死六年前矣重為汝家<lb/>
所延汝之家後必有斯文顯者逮子期登丁卯科用文<lb/>
儒登政府而其二代皆封二品信乎斯文之報可徴云<lb/>
<pb n="KR3j0185_WYG_047-71a"/>
　　宣政雜錄<hi>江萬里</hi>
政和壬寅有狐登崇政殿御座衛士晨起叱狐不動呼<lb/>
衆逐之至西廊下不見即日得㫖壊狐廟亦敵犯闕之<lb/>
先兆也<lb/>
宣和初都下有朱節以罪置外州其妻年四十居望春<lb/>
門外忽一夕頤頷痒甚至明鬚出長尺餘人問其實莫<lb/>
知所以賜度牒為女冠居於家葢人妖而外敵犯闕之<lb/>
先兆也又淮南民家兒四歲自耳目下皆生髯長寸餘<lb/>
<pb n="KR3j0185_WYG_047-71b"/>
能作大字其父入都持兒示人日得數緡月餘人傳曰<lb/>
於某處看<lb/>
宣和初收復燕山以歸朝金民來居京師其俗有臻蓬<lb/>
蓬歌每扣鼓和臻蓬蓬之音為節而舞人無不喜聞其<lb/>
聲而效之者其歌曰臻蓬蓬外頭花花裏頭空但看明<lb/>
年正二月滿城不見主人翁本北䜟故京師不禁然次<lb/>
年正月徽宗南幸次年二聖北狩又有伎者以數丈長<lb/>
竿繫椅於杪伎者坐椅上少頃下投於小棘坑中無偏<lb/>
<pb n="KR3j0185_WYG_047-72a"/>
頗之失未投時念詩曰百尺竿頭望九州前人田土後<lb/>
人收後人收得休歡喜更有收人在後頭此亦北䜟而<lb/>
兆禍可怪<lb/>
政和中宗室士頓所居鈍軒忽生白芝數本於梁棟上<lb/>
因易名芝軒賔客詠歌以為和氣次年士頓死又一年<lb/>
賜所居入四聖觀族衆散徙葢不祥也壬寅春太傅王<lb/>
黼賜第有白芝生於正寢附卧榻後屏風而出又一本<lb/>
在㕔事照壁上隔六年有戮身之禍<lb/>
<pb n="KR3j0185_WYG_047-72b"/>
宣和庚子滄州南皮縣弓手張德平日以健勇擒捕有<lb/>
獲然多及平人因瘟疫死半歲墓中忽有聲人報其子<lb/>
往視則墓已穴露出其面矣及破墓欲出之則身變白<lb/>
蛇子驚問曰何為異類父曰我以殺平人多獲此報子<lb/>
可作屋置我於中開竅於頂時出頭四望以肉飼我日<lb/>
十餘斤足矣年餘身漸大所食增多家貧謂其子曰我<lb/>
雖壊爾財物切無害我若殺我則十二年後復生為白<lb/>
蛇則天下兵矣子憤其妖曰此正喪門神也殺之乃所<lb/>
<pb n="KR3j0185_WYG_047-73a"/>
以止兵乘醉礪刄斷之蛇奮躍展轉壊屋宇桑麻數里<lb/>
宣和年都下趙倚年十二隨母嫁里中田生生勇於力<lb/>
母每遭毒手積六年倚每見母被凌辱即勸母去母終<lb/>
無意一日倚病母遭叱詈倚病中憤鬱因力遣母出買<lb/>
藥時田生尚寢倚乃闔户持刀殺田生連十餘下以力<lb/>
弱不能中要害而田亦宛轉血中隣人排闥入倚曰吾<lb/>
母以身歸田生執㸑具飯乳子澣衣勤勞旦夕而未嘗<lb/>
得田生一善言為人子者得不痛心恨吾病甚不能力<lb/>
<pb n="KR3j0185_WYG_047-73b"/>
斷其首即以刄付邏卒束手就執既行猶回視諸人曰<lb/>
好視吾母行人皆為之泣下獄察其孝亦為讞上上哀<lb/>
其誠止從杖而編置焉<lb/>
政和中濟南府禹城縣孝義村崔志有女甚孝母臥病<lb/>
久冬忽思魚食而不可得其女曰聞昔者王祥臥冰得<lb/>
魚想不難也兄弟皆曰盡信書則不如無書汝女子何<lb/>
妄論古今女曰不然父母有兒女者本欲養生送死兄<lb/>
謂女不能邪乃同乳媼焚香誓天即往河中臥氷凡十<lb/>
<pb n="KR3j0185_WYG_047-74a"/>
日果得魚三尾鱗鬛稍異歸以饋母食之所病頓愈人<lb/>
或問方臥冰時曰以身試冰殊不覺寒也<lb/>
濟南府開元寺因更修掘地得古碑葢會昌中汰僧碑<lb/>
也字皆刓缺磨滅不可讀惟八字獨存云僧盡烏巾尼<lb/>
皆綠鬢僧惡而碎之後有詔改德士遂符碑言<lb/>
唐武后昇中述志碑后自撰睿宗書極壯偉在嵩山下<lb/>
政和中河南尹上言請碎其碑詔從之<lb/>
靖康初民間以竹徑二寸長五尺許冒皮於首鼓成節<lb/>
<pb n="KR3j0185_WYG_047-74b"/>
奏取其聲似曰通同部又謂製作之法曰漫上不漫下<lb/>
通衢用以為戲云<lb/>
建炎戊申鎮江府民家兒生四歲暴得腹脹疾經數月<lb/>
臍裂有兒從裂中生眉目口鼻人也但頭以下手足不<lb/>
分莫辨男女又出白汁斗餘三日二子俱死<lb/>
徽宗崇寧間曾夢青童自天而下出玉牌上有字曰丙<lb/>
午昌期真人當出上覺黙疏於簡札謂丙午年是昌盛<lb/>
之時真仙當降乃預製詔書具陳夢意令天下尋訪異<lb/>
<pb n="KR3j0185_WYG_047-75a"/>
人以詔揭于寶籙宮然四方了無異人至乙巳冬内禪<lb/>
欽宗即位意當丙午之期矣而次年金人果至有北狩<lb/>
之禍僕實從徽宗北行每語青童夢怪其無驗後乃悟<lb/>
曰豈丙午是猖獗之期而天真之人出也葢事未經變<lb/>
不能悉其婉言<lb/>
徽宗北狩經薊縣梁魚務務有還鄉橋石少主命名人<lb/>
至今呼之上曰此乃亂世之主後聖必能力伸此寃令<lb/>
我回此橋因不食而去<lb/>
<pb n="KR3j0185_WYG_047-75b"/>
宣和五年間每夜漏三鼓街衢稍寂滿耳聞犬吠聲勢<lb/>
若舉禁城内百萬之犬俱嘷無復聞人聲每深夜獨行<lb/>
附近察逺傾耳聽之不見犬也當時已為異及靖康末金<lb/>
人入京師至今都之始悟其異晉書載廬江何氏家忽<lb/>
聞地中有犬聲掘得一犬并雌雄二雛後里中亦有禍<lb/>
徽宗遜位前一年中秋後在苑中賦晩間景物一聨云<lb/>
日射晩霞金世界月臨天宇玉乾坤寫示宰臣甚謂得<lb/>
意皆稱贊取對精切格韻髙勝聖學非從臣可及<lb/>
<pb n="KR3j0185_WYG_047-76a"/>
　　古杭雜記<hi>李有</hi>
理宗庚申賈似道初入相有人作詩云收拾乾坤一担<lb/>
擔上肩容易下肩難勸君髙着擎天手多少傍人冷眼<lb/>
看<lb/>
晉郭璞錢唐天目山詩云天目山前兩乳長龍飛鳳舞<lb/>
到錢唐海門一㸃巽峯起五百年間出帝王及高宗中<lb/>
興建邦天目乃主山至度宗甲戌山崩京城騷動時有<lb/>
建遷蹕之議者未幾宋鼎遂移有人作詩云天目山前<lb/>
<pb n="KR3j0185_WYG_047-76b"/>
水齧磯天心地脉露危機西周浸冷觚稜月未必遷岐<lb/>
說果非<lb/>
開禧韓侂胄開邊隙至函其首以乞和太學有詩云晁<lb/>
錯旣誅終叛漢於期巳入竟亡燕<lb/>
驛路有白塔橋印賣朝京里程圖士大夫往臨安必買<lb/>
以披閲有人題於壁曰白塔橋邊賣地經長亭短驛甚<lb/>
分明如何秪説臨安路不數中原有幾程<lb/>
寶慶丙戌袁樵尹京於西湖三賢堂賣酒有人題壁曰<lb/>
<pb n="KR3j0185_WYG_047-77a"/>
和靖東坡白樂天三人秋菊薦寒泉而今滿面生塵土<lb/>
郤與袁樵課酒錢<lb/>
太學服膺齋上舍鄭文秀州人其妻寄以憶秦娥云花<lb/>
深深一勾羅襪行花隂行花隂閒將栁帶細結同心耳<lb/>
邉消息空沉沉畫眉樓上愁登臨愁登臨海棠開後望<lb/>
到如今此詞為同舍見者傳播酒樓妓館皆歌之以為<lb/>
歐陽永叔詞非也<lb/>
婺州劉鼎臣赴省試臨行妻作詞名鷓鴣天云金屋無<lb/>
<pb n="KR3j0185_WYG_047-77b"/>
人夜剪繒寶釵翻過齒痕輕臨行執手殷勤送襯取蕭<lb/>
郎兩髻靑聽囑付好看成千金不抵此時情明年宴罷<lb/>
瓊林晩酒面微紅相映明<lb/>
易袚字彥章潭州人以優校為前廊久不歸其妻作一<lb/>
剪梅詞寄云染淚修書寄彦章貪做前廊忘郤回廊功<lb/>
名成遂不還鄉石做心腸鐵做心腸紅日三竿懶畫粧<lb/>
虚度韶光痩損容光不知何日得成雙羞對鴛鴦懶對鴛鴦<lb/>
三山蕭軫登第榜下娶再婚之婦同舍張任國以柳梢<lb/>
<pb n="KR3j0185_WYG_047-78a"/>
青詞戲之曰挂起招牌一聲喝采舊店新開熟事孩兒<lb/>
家懷老子畢竟招財當初合下安排又不豪門買獃自<lb/>
古道正身替代見任添差<lb/>
理宗朝嘗欲舉行推排畝田之令有言而未行至賈似<lb/>
道當國卒行之有人作詩曰三分天下二分亡猶把山<lb/>
川寸寸量縱使一坵添一畝也應不似舊封疆又有作<lb/>
沁園春詞云道過江南泥牆粉壁右具在前述何縣何<lb/>
鄉里住何人地佃何人田氣象蕭條生靈憔悴經界從<lb/>
<pb n="KR3j0185_WYG_047-78b"/>
來未必然惟何甚為官為巳不把人憐思量幾許山川<lb/>
况土地分張又百年西蜀巉巖雲迷鳥道兩淮淸野日<lb/>
警狼烟宰相弄權姦人罔上誰念干戈未息肩掌大地<lb/>
何須經理萬取千焉<lb/>
蜀人文及翁登第後期集遊西湖一同年戲之曰西蜀<lb/>
有此景否及翁即席賦賀新郎云一勺西湖水渡江來<lb/>
百年歌舞百年酣醉囘首洛陽花世界烟渺黍離之地更不<lb/>
復新亭墮淚簇擁紅粧揺畫舫問中流擊楫何人是千古恨<lb/>
<pb n="KR3j0185_WYG_047-79a"/>
幾時洗余生自負澄淸志更有誰蟠溪未遇𫝊巖未起<lb/>
國事如今誰倚仗衣帶一江而已便都道江神堪恃借<lb/>
問孤山林處士但掉頭笑指梅花蕊天下事可知矣<lb/>
項羽廟在臨安近郡三衢十八里頭樟戴市市人失火<lb/>
延及斯廟人有詩曰嬴秦久矣酷斯民羽入闗中又火<lb/>
秦父老莫嗟遺廟毁咸陽三月是何人<lb/>
凈慈寺乃祖宗功德院側有五百尊羅漢别創一田字<lb/>
殿安頓裝塑雄偉殿中有千手千眼觀音一位尤為精<lb/>
<pb n="KR3j0185_WYG_047-79b"/>
製其第四百二十二位阿濕毘尊者獨設一龕用黄羅<lb/>
為幙幙之傍置籖筒一座其像側身偃蹇便腹斜目覷<lb/>
人而笑臨安婦人祈嗣者必詣此炷香黙禱以手摩其<lb/>
腹云有感應日積月久汗手加於泥粉之上其腹黑光<lb/>
可鑒邪說誣民如此又假此以為題化之端斂掠民財<lb/>
不可勝計其無忌甚矣<lb/>
史彌遠作相時士夫多以鑽刺得官伶人俳優者一人<lb/>
手執一石用一大鑽鑽之久而不入其一人以物擊其<lb/>
<pb n="KR3j0185_WYG_047-80a"/>
首曰汝不去鑽彌遠郤來鑽彌堅可知道鑽不入也遂<lb/>
被流罪<lb/>
舊傳三歲拜郊或明堂大禮所有在前誤國姦臣首級<lb/>
在大理寺者必以文祭葢訛傳謂以汚穢之物祭之其<lb/>
實乃少牢也其文云國家於三年恩霈汝雖誤國然今<lb/>
亦不忘汝之舊特用以祭謬傳若此豈朝廷寛大之恩<lb/>
哉<lb/>
杭州市肆有䘮之家命僧為佛事必請親戚婦人觀看<lb/>
<pb n="KR3j0185_WYG_047-80b"/>
王母則帶養孃隨從養孃首問來請者曰有和尚弄花<lb/>
鼓棒否請者曰有則養孃爭肯前去花鼓棒者謂每舉<lb/>
法樂則一僧三四鼓棒在手輪轉抛弄諸婦人競觀之<lb/>
以為樂亦誨淫之一端也<lb/>
賈似道母兩國夫人本賈涉之賤妾嘉定癸酉涉為萬<lb/>
安丞似道在孕不容於嫡縣宰陳履常新淦人也涉與<lb/>
之通家往來以情告之遂相與謀陳宰令其妻過丞㕔<lb/>
之次諸妾環侍談話間因語丞妻以乏使令欲借知事<lb/>
<pb n="KR3j0185_WYG_047-81a"/>
一妾丞妻云惟所擇用陳妻遂指似道之母丞妻幸其<lb/>
去欣然許之即隨軒以歸縣衙及八月八日似道生於<lb/>
縣治賈承檄往他郡歸謁于宰始知之終不復入丞㕔<lb/>
後改任雖擕似道歸鄉而其母竟流落及似道鎮維揚<lb/>
子母方得聚會享富貴數十年咸淳甲戌以壽終似道<lb/>
歸越治葬朝士貴戚設祭饌以相髙為競有累至數丈<lb/>
者裝祭之日以至攧死數人送葬者值水潦不問貴官<lb/>
没及腰膝不得自便雖理宗度宗山陵無以過之其冬<lb/>
<pb n="KR3j0185_WYG_047-81b"/>
北兵渡江似道潰師<lb/>
寶祐乙卯御史洪天錫劾内臣盧允升董宋臣疏不行<lb/>
六月御筆御史丁大全除司諫御史陳大方除正言正<lb/>
言胡大昌除侍御洪天錫遂左遷時天下目丁大全陳<lb/>
大方胡大昌為三不吠之犬<lb/>
温陵吕中作國史要畧謂南渡之後一壞於紹興之檜<lb/>
再壞於開禧之韓三壞於嘉定之史愚亦謂理宗四十<lb/>
年在御一壞於嵩之再壞於大全三壞於似道也相之<lb/>
<pb n="KR3j0185_WYG_047-82a"/>
壞國如此哉<lb/>
<pb n="KR3j0185_WYG_047-83a"/>
　　錢塘遺事<hi>劉一清</hi>
髙宗誕之三日徽宗幸慈寧后閤妃嬪捧抱以見上撫<lb/>
視甚喜顧謂后妃曰浙臉也葢慈寧后乃浙人其後駐<lb/>
蹕于杭亦豈偶然宋太祖次陳橋驛整軍從仁和門入<lb/>
髙宗由海道過杭聞縣名仁和甚喜曰此京師門名也<lb/>
駐蹕之意始此也<lb/>
五代錢王射潮箭在臨安府候潮門左手數步昔江潮<lb/>
每衝激城下錢氏以壯士數百人候潮之至以强弩射<lb/>
<pb n="KR3j0185_WYG_047-83b"/>
之由此潮頭退避後遂以鐵鑄成箭樣其大如柝作亭<lb/>
泥路之傍埋箭亭中出土外猶七尺許以示鎮壓之義<lb/>
然潮汛之來常失故道臨安府置一司名脩江司馬<lb/>
賈相當國陳蔵一作雪詞譏之詞曰沒把鼻霎時間做<lb/>
出漫天漫地不論髙低并上下平白都敎一例鼓動滕<lb/>
神招邀巽二一任張威勢識他不破只今道是祥瑞却<lb/>
鵝鴨池邊三更半夜悞了吳元濟東郭先生都不管闗<lb/>
上前門穩睡一夜東風三竿暖日萬事隨流水東皇笑<lb/>
<pb n="KR3j0185_WYG_047-84a"/>
道山河元是我的詞名念奴嬌<lb/>
度宗崩幼君諒陰進士榜第一名黃龍潭二名路萬里<lb/>
三名胡幼黃京師為之語曰龍在潭飛不得萬里路行<lb/>
不得幼而黃留不得德祐元年三月太皇太后詔諭吕<lb/>
文煥等息兵通好詔曰賈似道專制朝政十有五年挾<lb/>
智行私矜已自用結怨軍民失信鄰國戰功當賞而不<lb/>
賞邊費當支而不支盡心力以守襄城者坐視不救<lb/>
備巳財以增郢兵者反受責言遂使諸將離心三軍解<lb/>
<pb n="KR3j0185_WYG_047-84b"/>
體比者請師出督畏死偷生不戰而逃莫知所在自古<lb/>
失律之師未有如此之謬者吾已明正其罪但念吾年<lb/>
七十抱病滋久嗣君幼冲㷀㷀在疚念北方之兵薄吾<lb/>
近地宗社危急不可以一朝居似道召禍至此老身幼<lb/>
主實受其殃因思爾文煥世受國恩久當事任守城六<lb/>
載備殫勤勞爾奕爾文虎昔受先朝之知嘗任師旅<lb/>
之寄一時捨此度非本心三人在北豈能遂忘本朝之<lb/>
舊不念吾國之危兹用手披敷陳吾意爾三人為吾轉<lb/>
<pb n="KR3j0185_WYG_047-85a"/>
道此意于師相吾老幼雖不足念生靈何辜受此荼毒<lb/>
不知何道可以息民何辭可以通好于北朝以成南北<lb/>
之交好以紓社稷之近憂願亟為我圖俾王室不壞理<lb/>
宗在天之靈要必降于爾衷故兹詔示想宜孚悉呂文<lb/>
煥囘本國書云報國盡忠自許初心之無愧居城守難<lb/>
豈圖末路之多差兹祈轉念昔日之功庶可少伸今日<lb/>
之欵明公問信歸人欲言伏念少服戎行壯臨邊徼干<lb/>
戈滿眼輕性命于鴻毛弓箭在腰繫死生于馬足不憚<lb/>
<pb n="KR3j0185_WYG_047-85b"/>
驅馳于西北誓將屏蔽于東南幸以微勞屢收薄效至<lb/>
若襄城之計最為淮甸之危蠢兹無厭之人指將必攻<lb/>
之地迅裂如水火之衝擊震蕩如風雨之去來坐一日<lb/>
為尤難居九年而可奈萬山髙築葢欲拒吾喉襟樊城<lb/>
盡屠其在剪我羽翼雖劉也先首于犯順而焦然中苦<lb/>
于黨姦孤城其若彈丸謂可靴尖之踢倒長江雖曰天<lb/>
塹或欲投鞭而斷流兇焰如斯先聲屢至臣能死爾仰<lb/>
天而哭伏地而哀男旣生氓析骸而㸑易子而食尚冀<lb/>
<pb n="KR3j0185_WYG_047-86a"/>
廟堂之念我急會鄰郡之聚兵委病痛于九年之間案<lb/>
肌肉于羣虎之口思念張廵之死守不如李陵之詐降<lb/>
猶期後圖可作内應國手局敗留着此豈出尋常之機<lb/>
俗眼圖耳觀形奈不識驪黄之馬豈使忠臣偶陷于他<lb/>
國亦從絶意不念于鄉閭固知死也何補于生安有食<lb/>
焉不任其事因銜北命乃擁南兵視以犬馬報以仇讐<lb/>
非曰子弟攻其父母不得已也尚何言哉臣煥等死罪<lb/>
幸荷今皇上亶其好生開以自新之路明公都督雖是<lb/>
<pb n="KR3j0185_WYG_047-86b"/>
開罪藹然念舊之情安敢固違永為背叛見今按兵不<lb/>
動卧轍不驚撫此良臣伏覩景命且秦穆公之赦殺馬<lb/>
在野人猶知報恩如齊威公之相射鉤願君子終無忌<lb/>
怨<hi>出德祐太皇太后</hi>
　<lb/>
　<lb/>
　<lb/>
　說郛卷四十七下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>說郛卷八十四上</head>
    <p>
<pb n="KR3j0185_WYG_084-1a"/>
欽定四庫全書<lb/>
　說郛卷八十四上　　　　元　陶宗儀　撰<lb/>
　　庚溪詩話<hi>西郊野叟</hi>
藝祖皇帝嘗有詠月詩曰未離海底千山暗纔到天中<lb/>
萬國明大哉言乎撥亂反正之心見于此詩矣又竊聞<lb/>
上微時客有詠初日詩者語雖工而意淺陋上所不喜<lb/>
其人請上詠之即應聲曰太陽初出光赫赫千山萬山<lb/>
如火發一輪頃刻上天衢逐退羣星與殘月蓋本朝以<lb/>
<pb n="KR3j0185_WYG_084-1b"/>
火德王天下及上登極僣竊之國以次削平混一之志<lb/>
先形於言規模逺矣<lb/>
太宗皇帝既輔藝祖皇帝創業垂統暨登寳位尤留<lb/>
意斯文每進士及第賜聞喜宴必製詩賜之其後累朝<lb/>
遵為故事宰相李昉年老罷政家居曲宴必宣赴坐昉<lb/>
獻詩曰微臣自愧頭如雪也向鈞天侍玉皇上俯和曰<lb/>
珍重老臣純不已我慚寡昧繼三皇時皆榮之蘇易簡<lb/>
在翰林一日上召對賜酒謂之曰君臣千載遇易簡應<lb/>
<pb n="KR3j0185_WYG_084-2a"/>
聲曰忠孝一生心吕端參知政事上一日宴後苑釣魚<lb/>
賜之斷句曰欲餌金鈎殊未逹磻溪須問釣魚人端賡<lb/>
以進曰愚臣鈎直難堪用宜問濠梁結網人既而端遂<lb/>
拜相君臣㑹遇形于詠歌其與唐虞賡載事雖異而實<lb/>
同也<lb/>
真宗皇帝聽斷之暇惟務觀書每觀一書畢即有篇詠<lb/>
命近臣賡和故有御製觀尚書詩春秋周禮禮記孝經<lb/>
詩各三章讀宋書陳書各二章讀後魏書三章讀北<lb/>
<pb n="KR3j0185_WYG_084-2b"/>
齊書二章讀後周書隋書唐書各三章讀五代史後唐<lb/>
晉史漢史周史各二章可謂好文之主也仁宗皇帝當<lb/>
持盈守成之世尤以斯文為急毎進士聞喜宴必以詩<lb/>
賜之景祐元年所賜詩末句曰寒儒逢景運報國合如<lb/>
何言宏大而有激勵真詔㫖也山東李庭臣嘗言遼人<lb/>
有持錦臂鞲鬻于市者其上織成詩一聨恩袍草色動<lb/>
仙籍桂香浮乃景祐五年賜進士詩也聖製固宜逺播<lb/>
而仁化所覃雖逺人亦知敬愛庭臣遂以千金易之作<lb/>
<pb n="KR3j0185_WYG_084-3a"/>
小屏几硯間見之者莫不改容瞻敬嘉祐初龍圖閣直<lb/>
學士尚書吏部郎中梅摰公儀出守杭州上御製詩以<lb/>
寵賜之其首章曰地有吳山美東南第一州梅既到杭<lb/>
州欲侈上之賜遂建堂山上曰有美歐陽修為記以述<lb/>
之亦人臣之榮遇也<lb/>
光堯夀聖太上皇帝當内修外攘之際尤以天德服逺<lb/>
至于宸章睿藻日星照垂者非一至紹興二十八年將<lb/>
郊祀有司以太常樂章為序失次文義弗協請遵真宗<lb/>
<pb n="KR3j0185_WYG_084-3b"/>
仁宗朝故事親製祭享樂章詔從之自郊丘宗廟原廟<lb/>
等共有十四章肆筆而成睿思雅正宸文典贍所謂大<lb/>
哉王言也至于一時閒適遇景而作則有漁父辭十五<lb/>
章清新簡逺備騷雅之體其辭有曰薄晚烟林淡翠微<lb/>
江邊秋月已明輝縱逺柁適天機水㡳閒雲片段飛<lb/>
又曰青草開時已過船錦鱗躍處浪痕圎竹葉酒柳花<lb/>
氊有意沙鷗伴我眠又曰水涵微雨湛虛明小笠輕蓑<lb/>
未要晴明鑑裏縠紋生白鷺飛来空外聲辭多不能盡<lb/>
<pb n="KR3j0185_WYG_084-4a"/>
載觀此數篇雖古之騷人詞客老于江湖擅名一時者<lb/>
不能跂及又一章曰春入朝陽苑曉霧弄滄波載與俱<lb/>
歸又若何此又有進用賢才之意關治體也今上皇帝<lb/>
以英睿之資宸文聖作煥然超卓方居王邸時從太上<lb/>
皇帝視師江左經由京口題詩金山曰屹然山立枕中<lb/>
流彈壓東南二百州狂敵来臨須破膽何勞平地戰貔<lb/>
貅辭斐而㫖深已包不戰而屈人兵之意也今上皇帝<lb/>
躬受内禪踐阼以来未嘗一日暫忘中興之業每形於<lb/>
<pb n="KR3j0185_WYG_084-4b"/>
詩辭如新秋雨過述懷有曰平生雄武心覽鏡朱顔在<lb/>
豈惜常憂勤規模須廣大如春晴有感曰春風歸草木<lb/>
曉日麗山河物滯欣逢泰時豐自此多神州應未遠當<lb/>
繼沛中歌觀此則䂓恢之志大矣如幸秘閣宴羣臣賜<lb/>
詩曰稽古右文慙菲德禮賢下士法前王欲臻至治觀<lb/>
熙洽更罄謨猷為贊襄俯和丞相史浩詩有曰誰欲元<lb/>
首明自得股肱喜又曰虛心欲受人忠言資逆耳朕瘠<lb/>
天下肥至樂無易此觀此則任賢聽諫虛巳愛民之心<lb/>
<pb n="KR3j0185_WYG_084-5a"/>
切矣至如詠德壽宫冷泉亭古風有曰孰云人力非自<lb/>
然千岩萬壑藏雲烟上有崢嶸依空之翠壁下有潺湲<lb/>
潄玉之飛泉一堂虛敞臨佳沼宻䕃交加森翠葆山頭<lb/>
草木四時芳閱盡歲寒長不老又曰日長雅趣超塵俗<lb/>
𣪚歩逍遥快心目山光水色無盡時都將挹向杯中醁<lb/>
觀此則篤于奉親盡天下之養者無不至矣如春賦曰<lb/>
浹土膏之流潤將勸功於九農碧草萋其𢃄露遊絲飄<lb/>
其曳空丹緑兮衆芳迢遥兮春風春風兮歸来信吹萬<lb/>
<pb n="KR3j0185_WYG_084-5b"/>
之不同又曰碧實朱英穠苞艶葩榮于春者冬必悴蘖<lb/>
于夏者秋必花擢喬松于歲寒出竒卉于天涯知深仁<lb/>
之被物曾何間四時與幽遐吾將觀登臺之熙熙包八<lb/>
荒而為家穆然若東風之振槁灑然若膏雨之萌芽則<lb/>
生生之德無時不在又何美乎眩目之芳華觀此則所<lb/>
以贊天地化育一視而同仁者深矣真帝王之用心也<lb/>
當今皇太子夙禀岐嶷之資篤日就月將之道方其處<lb/>
恭邸時在三王中閱經史習藝業為最多每為詩篇辭<lb/>
<pb n="KR3j0185_WYG_084-6a"/>
語髙妙巖肖時備員講官毎請退則與同僚詠嘆敬服<lb/>
不已今育徳春宫之久諒製作深造顥靈之體但以在<lb/>
逺不可得而聞竊觀賡主上新秋雨過述懷詩有曰中<lb/>
興日月異王氣山河在萬物飾昭回稽首王言大其辭<lb/>
如是其意宏逺矣<lb/>
漢髙帝大風歌不事華藻而氣槩逺大真英主也武帝<lb/>
秋風辭言固雄偉而終有感慨之語故其末年㡬至于<lb/>
變魏文父子横槊賦詩雖遒壯抑揚而乏帝王之度六<lb/>
<pb n="KR3j0185_WYG_084-6b"/>
朝以後人主言非不工而纎麗不逞無足言也<lb/>
唐文皇既以武功平隋亂又以文德致太平于篇咏尤<lb/>
其所好如曰昔乗匹馬去今驅萬乘来詞氣壯偉固人<lb/>
所膾炙又嘗觀其過舊宅詩曰新豐停翠輦譙邑駐鳴<lb/>
笳一朝辭此去四海遂成家蓋其詩語與功烈真相副<lb/>
也<lb/>
唐宣宗微時以武宗忌之遁跡為僧一日遊方遇黄蘖<lb/>
禪師因同行觀瀑布黄蘖曰我咏此得一聨而下韻不<lb/>
<pb n="KR3j0185_WYG_084-7a"/>
接宣宗曰當為續成之黄蘖云千岩萬壑不辭勞逺看<lb/>
方知出處髙宣宗續云溪澗豈能留得住終歸大海作<lb/>
波濤其後宣宗竟踐位志先見于詩矣然自宣宗以後<lb/>
接懿僖之時宇内遂不靖則作波濤之語豈非䜟耶<lb/>
少陵詩非特紀事至于都邑所出土地所生物之有無<lb/>
貴賤亦時見于吟咏如云急須相就飲一斗恰有青銅<lb/>
三百錢丁晉公謂以是知唐之酒價也建炎己酉歲車<lb/>
駕駐蹕建康比錢申仲赴召命僕亦以事至彼與之同<lb/>
<pb n="KR3j0185_WYG_084-7b"/>
邸申仲以能詩自負常作詩話甚詳余偶用其剪紙刀<lb/>
渠甚靳之且曰此刀唯吾鄉所造者頗佳他處不及也<lb/>
余戲之曰仙鄉剪刀雖佳然不及太原也錢曰太原唯<lb/>
出銅器未聞出剪刀也余曰君深于詩而不知此耶子<lb/>
美詩曰焉得并州快剪刀剪取吳淞半江水吾豈妄言<lb/>
哉錢大笑因而定交世謂六一居士歐陽永叔不好杜<lb/>
少陵詩觀六一詩話載陳從易舎人初得杜集舊本多<lb/>
脫誤其送蔡都尉詩云身輕一鳥其下脫一字陳公與<lb/>
<pb n="KR3j0185_WYG_084-8a"/>
數客各用一字補之或云落或云起或云下其後得善<lb/>
本乃身輕一鳥過陳歎服以為雖一字諸君不能到也<lb/>
又曰唐之晚年無復李杜豪放之格但務以精意相髙<lb/>
而已又集古録曰秦嶧山碑非真杜甫直謂棗木傳<lb/>
刻爾杜有李潮八分小篆歌云嶧山之碑野火焚棗木<lb/>
傳刻肥失真故也六一于杜詩既稱其雖一字人不能<lb/>
到又稱其格之豪放又取以證碑刻之真偽誰謂六一<lb/>
不好之乎言未可信也<lb/>
<pb n="KR3j0185_WYG_084-8b"/>
江南五月梅熟時霖雨連旬謂之黄梅雨然少陵曰南<lb/>
京西浦道四月熟黄梅湛湛長江去冥冥細雨来蓋唐<lb/>
人以成都為南京則蜀中梅雨乃在四月也及讀柳子<lb/>
厚詩曰梅實迎時雨蒼茫値晚春愁深楚猿夜夢斷越<lb/>
雞晨海霧連南極江雲暗北津素衣今盡化非為帝京<lb/>
塵此子厚在嶺外詩則南粤梅雨又在春末知是梅雨<lb/>
時候所至早晚不同<lb/>
杜子美遊龍門奉先寺詩天闕象緯逼雲卧衣裳冷此<lb/>
<pb n="KR3j0185_WYG_084-9a"/>
寺在洛陽之龍門按韋述東都記龍門號雙闕以與大<lb/>
内對屹若天闕然此詩天闕指龍門也後人謂其屬對<lb/>
不切改為天關王介甫改為天閱蔡興宗又謂世傳古<lb/>
本作天闚引莊子用管闚天為證以余觀之皆臆説也<lb/>
且天闕象緯逼雲卧衣裳冷乃此寺中即事耳以彼天<lb/>
闕之髙則勢逼象緯以我雲臥之幽則冷侵衣裳語自<lb/>
混成何必屑屑較𤨏碎失大體哉<lb/>
澄江朱正民舉直嘗云少陵今夕行指意不茍其語云<lb/>
<pb n="KR3j0185_WYG_084-9b"/>
今夕何夕嵗云徂則言歲除夜也更長燭明不可孤則<lb/>
言夜永人多守歲不寐當有以自遣也咸陽客舎一事<lb/>
無則言旅中少况且無幹也相與博塞為歡娛此則言<lb/>
為此猶賢乎巳也蓋謂窮冬佳節旅中永夕無事方可<lb/>
為此自遣耳他時不可也則正民觀少陵詩不茍矣正<lb/>
民乃余先太夫人族弟沈晦元同榜登科其人簡率而<lb/>
議論有直氣為廣德軍教授含山縣令而卒惜哉<lb/>
蔡元長京既貴享用侈靡喜食鶉每預蓄養之烹殺過<lb/>
<pb n="KR3j0185_WYG_084-10a"/>
當一夕夢鶉數千百訴于前其一鶉居前致辭曰食君<lb/>
廩中粟作君羮中肉一羮數百命下箸猶未足羮肉何<lb/>
足論生死猶轉轂勸君宜勿食禍福相倚伏觀此亦可<lb/>
為饕餮而暴殄天物者之戒<lb/>
昔人臨岐執别囘首引望戀戀不忍遽去而形于詩者<lb/>
如王摩詰云車徒望不見時見起行塵歐陽詹云髙城<lb/>
已不見況復城中人東坡與其弟子由别云登髙回首<lb/>
坡隴隔時見烏帽出復没葢紀行人已逺而故人不復<lb/>
<pb n="KR3j0185_WYG_084-10b"/>
可見語雖不同其惜别之意則同也<lb/>
昌黎韓退之和裴晉公詩云秋臺風日逈正好看前山<lb/>
後東坡和陶詩云前山正好數後騎且莫驅此語雖不<lb/>
同而寄情物外夷曠優游之意則同也王摩詰漢江臨<lb/>
汎詩曰江流天地外山色有無中六一居士平山堂長<lb/>
短句曰平山欄檻倚晴空山色有無中豈用摩詰語耶<lb/>
然詩人意所到而語偶相同者亦多矣其後東坡作長<lb/>
短句云記取醉翁語山色有無中則專以為六一語也<lb/>
<pb n="KR3j0185_WYG_084-11a"/>
吳門蠡口瀕太湖乃范蠡自此乗扁舟泛五湖也鄭毅<lb/>
夫獬有詩曰千重越甲夜成圍戰罷君王醉不知若論<lb/>
破吳功第一黄金只合鑄西施<lb/>
宋景文有詩曰捫虱須逢英俊主釣鰲豈在牛蹄涔小<lb/>
物以大為對而語壯氣勁可嘉也又東坡一聨曰聞說<lb/>
騎鯨遊汗漫亦嘗捫虱語悲辛則律切而語益竒矣<lb/>
前人咏落花世傳二宋兄元獻公郊詩為工元獻詩云<lb/>
漢皋佩冷臨江失金谷樓危到地香景文詩云將飛更<lb/>
<pb n="KR3j0185_WYG_084-11b"/>
作囘風舞已落猶成半面粧固佳矣而余襄公靖安詩<lb/>
亦工云金谷已空新步障馬嵬徒見舊香囊不减二宋<lb/>
也而景文公又有五言殘花詩一聨云香歸蜜房盡紅<lb/>
入燕泥乾雖不用事亦自是佳句<lb/>
韓退之聨句云遥岑出寸碧逺目增雙明固為佳句後<lb/>
見謝無逸云忽逢隔水一山碧不覺舉頭雙眼明若敷<lb/>
衍退之語然句意清快亦自可喜也<lb/>
京師景徳寺東廊三學院壁間題曰明月斜秋風冷今<lb/>
<pb n="KR3j0185_WYG_084-12a"/>
夜故人来不来教人立盡梧桐影皆傳吕先生洞賓所<lb/>
題也靖康間遊京師天清寺于僧房壁間得一絶云空<lb/>
餘緑綺琴嬾把新聲寫不見臨卭人誰是知音者不題<lb/>
名氏想有感而題之<lb/>
盧贊元襄宣和末靖康間為吏部侍郎詩篇極多向嘗<lb/>
得其數十篇皆清㧞可喜後因兵火失之尚記其贈鼓<lb/>
琴者曰試將鍾子山水意一洗退之氷炭腸恨失其全<lb/>
篇<lb/>
<pb n="KR3j0185_WYG_084-12b"/>
紹興初余之官建康艤舟溧陽郵亭見壁間題云十年<lb/>
棄微官歸来事却掃扁舟訪安期要覓如瓜棗不知膏<lb/>
粱珍惡食亦自好田園苦無多生理但草草濁酒時一<lb/>
樽孤斟從醉倒然不著名氏不知何人所作觀其言淡<lb/>
而㫖逺要非汩没名利而不知返者也<lb/>
昔年因過邵伯埭登平野亭見梁間題曰地勢如披掌<lb/>
天形似覆盤三星羅戶牖北斗挂闌干晚色芙蕖靜秋<lb/>
香桂子寒更無山礙眼剰覺水雲寛此劉濤無言詩此<lb/>
<pb n="KR3j0185_WYG_084-13a"/>
詩蓋盡得平野之景物也<lb/>
舊傳有太守因旱祈雨于龍潭得小雨而未甚應作一<lb/>
絶云祈雨精神尚未通浮雲開闔有無中龍潭恐我羞<lb/>
歸去畧灑些些表不空因寫詩投潭中繼即大雨隨足<lb/>
陳柟待制紹興中嘗從諸大将為謀議官頗好修養<lb/>
之方且自以為得道常題于所居曰神仙多是大羅客<lb/>
我比大羅超一格有輕薄續其後曰行滿三千我四千功<lb/>
成八百我九百<lb/>
<pb n="KR3j0185_WYG_084-13b"/>
嘗見蘭溪范安茂云嚴陵一士人忘其姓名能詩好為<lb/>
大言而間有可取者如咏林影曰日月明方見乾坤暗<lb/>
即消咏扇曰大柄如歸手蚊䖟莫浪飛言皆類此不能<lb/>
盡記也<lb/>
靖康之變中原為金擾當時文人勝士陷于彼者不少<lb/>
紹興庚申辛酉河南關陜之地暫復有自關中驛舎壁<lb/>
間見詩二絶云鼙皷轟轟聲徹天中原廬井半蕭然鶯<lb/>
花不管興亡事粧㸃春光似昔年又云渭平沙淺鴈来<lb/>
<pb n="KR3j0185_WYG_084-14a"/>
棲渭漲沙深鴈不歸江海一身多少事清風明月我霑<lb/>
衣<lb/>
夢筆驛廼江淹舊居姚宏令聲一絶可警後學者詩云<lb/>
一宵短夢驚流俗千載髙名挂里閭遂使晚生矜此意<lb/>
癡眠不讀半行書<lb/>
<pb n="KR3j0185_WYG_084-15a"/>
　　紫微詩話<hi>吕伯恭</hi>
晁伯禹載之學問精確少見其比嘗作昭陵夫人祠詩<lb/>
云殺翁分我一杯羮龍種由来事杳𡨕安用生兒作劉<lb/>
季暮年無骨葬昭陵<lb/>
晁之道詠之西池唱和詩有旌旗太一三山外車馬長<lb/>
楊五柞中柳外雕鞍公子醉水邊紈扇麗人行殆絶唱<lb/>
也<lb/>
髙秀實茂華人物髙逺有出塵之姿善為文辭嘗和予<lb/>
<pb n="KR3j0185_WYG_084-15b"/>
髙郵道中詩有中途有眼占星聚一夕披顔覺霧收之<lb/>
句便覺予詩急迫少從容閒暇處<lb/>
汪信民革嘗作詩寄謝無逸云問訊江南謝康樂溪堂<lb/>
春木想扶踈髙談何日看揮麈安歩從来可當車但得<lb/>
丹霞訪龎老何須狗監薦相如新年更勵於陵節妻子<lb/>
同鉏五畝蔬饒德操見此詩謂信民曰君詩日進而道<lb/>
日逺矣蓋用功在彼而不在此也<lb/>
洪龜父朋寫韻亭詩云紫極宫下春江横紫極宫中百<lb/>
<pb n="KR3j0185_WYG_084-16a"/>
尺亭水入方洲界玉局雲映連山羅翠屏小楷四行餘<lb/>
翰墨主人一粒畫仙靈文簫彩鸞不復返至今神界花<lb/>
㝠㝠作詩至此殆無遺恨矣<lb/>
宣和末林子仁敏功寄夏均父倪詩云嘗憶它年接緒<lb/>
餘饒三落拓我迂疎溪橋㡬換風前柳僧壁今留醉後<lb/>
書忘記下四句饒三德操也表叔范元實既從山谷學<lb/>
詩要字字有来處嘗有詩云夷甫雌黄須倚閣君卿脣<lb/>
舌要施行<lb/>
<pb n="KR3j0185_WYG_084-16b"/>
從叔知止少年作詩云彭澤有琴常無弦大令舊物惟<lb/>
青氊我亦四壁對黙坐中有一床供晝眠元實深賞愛<lb/>
之云殆似山谷少時詩也<lb/>
外弟趙才仲少時詩夕陽緣隙明等句精確可喜才仲<lb/>
少學柳文曾詩晁以道説之輩皆以才仲能為古人之<lb/>
文也夏均父倪文詞富贍儕軰少及嘗以天寒霜雪繁<lb/>
游子有所之為韻作十詩留别饒德操不愧前作也<lb/>
晁季一貫之嘗訪杜子師輿不遇留詩云草堂不見浣<lb/>
<pb n="KR3j0185_WYG_084-17a"/>
花老折得青松度水歸<lb/>
衆人倣學山谷詩時晁叔用冲之獨專學老杜詩衆求<lb/>
生西方時秀實獨求生兠率<lb/>
叔用嘗戲謂余云我詩非不如子作得子詩只是子差<lb/>
熟耳余戲答云只熟便是精妙處叔用大笑以為然<lb/>
王立之直方病中盡以書畫寄交舊余亦得書畫數種<lb/>
與余書云劉𤣥德生兒不相象賢蓋譏其子不能守其<lb/>
圖書也余初未與立之相識而相與如此夏均父嘗寄<lb/>
<pb n="KR3j0185_WYG_084-17b"/>
立之詩云書来整整復斜斜蓋謂其病中作字如此<lb/>
饒德操酷愛徐師川俯雙廟詩開元天寳間衮衮見諸公<lb/>
不聞張與許名在臺省中之句<lb/>
張先生子厚與從祖子進同年進士也張先生自登科<lb/>
不復仕居毘陵紹聖中從祖自中書舍人出知睦州子<lb/>
厚小舟相送數程别後寄詩云籬鷃雲鵬各有營匆匆<lb/>
相别未忘情恨君不在蓬籠底共聽蕭蕭夜雨聲先生<lb/>
少有異才多夢嘗作夢録記夢中事予舊寳藏今失之先<lb/>
<pb n="KR3j0185_WYG_084-18a"/>
生夢中詩如楚峡雲嬌宋玉愁月明溪凈印銀鈎襄王<lb/>
定是思前夢又抱霞衾上玉樓又無限寒鴉冐雨飛紅<lb/>
樹髙髙出粉墻之句殆不類人間語也<lb/>
紹聖初嘗訪祖父滎陽公於歴陽旣歸乗小舟泝松江<lb/>
至烏江還書云今日江行風浪際天嘗記往時京師作<lb/>
詩云苦厭塵沙隨馬足却思風浪拍船頭也<lb/>
紹聖初滎陽公自淛中赴懐州叔祖赴睦州邂逅於鎮江<lb/>
别後叔祖寄絶句云江南江北来昨夜同枝宿平明一<lb/>
<pb n="KR3j0185_WYG_084-18b"/>
聲起四顧以極目<lb/>
江西諸人詩如謝無逸富贍饒德操蕭𣪚皆不减潘邠<lb/>
老大臨精苦也然德操為僧後詩更髙妙殆不可及嘗<lb/>
作詩勸予專意學道云向来相許濟時功大似頻伽餉<lb/>
逺空我已定交木上座君猶求舊管城公文章不療百<lb/>
年老世事能排雙頰紅好貸夜窗三十刻胡床趺坐究<lb/>
幡風<lb/>
邠老嘗寄德操均父詩云文如二稚徒懷璧武似三明<lb/>
<pb n="KR3j0185_WYG_084-19a"/>
却韔弓松檜參天西邑路時時騎馬訪龎公文如二稚<lb/>
謂德操武似三明謂均父也後德操為僧名如璧殆詩<lb/>
之䜟也<lb/>
吳春卿參政以資政殿大學士知河南過郭店謁文靖<lb/>
公墓詩云漢相岩岩真國英門庭曾是接諸生陽秋談<lb/>
論四時具河岳精神一坐傾議者以為頗盡文靖儀觀<lb/>
論議云滕元發甫賀正獻公拜相啓云玉璜釣瀬家傳<lb/>
渭水之符金鼎調元代出山東之相又云寰區大忭盡<lb/>
<pb n="KR3j0185_WYG_084-19b"/>
還仁祖之風朝野一辭復見申公之政當時稱誦之<lb/>
劉師川莘老丞相幼子力學有文嘗贈舍弟詩云大阮<lb/>
平生予所愛小阮相逢亦傾蓋濟陽未識情更親信手<lb/>
新詩落珠貝楊氏作公誰料理臧孫有後誠可喜長亭<lb/>
木落風雨多無酒飲君如别何余時為濟陽縣主簿大<lb/>
阮謂知止也<lb/>
曽子固舎人為太平州司戸時張伯玉璪作守歐公王<lb/>
荆公諸人皆與伯玉書以子固屬之伯玉殊不為禮一<lb/>
<pb n="KR3j0185_WYG_084-20a"/>
日就後㕔召子固作大排唯賔主二人亦不交一談也<lb/>
既而召子固於書室謂子固曰人皆謂公為曾夫子必<lb/>
無所不學也子固辭避而退一日請子固作六經閣記<lb/>
子固屢作終不可其意迺謂子固曰吾試為之即令子<lb/>
固書曰六經閣者諸子百家皆在焉不盡尊經也其下<lb/>
文不能具載又令子固問書傳中隱晦事其應答如流<lb/>
子固大服始有意廣讀異書矣<lb/>
崇寧初滎陽公自曹州與相州太守劉壽臣唐大學士<lb/>
<pb n="KR3j0185_WYG_084-20b"/>
兩易㑹於滑州守陳修伯師錫殿院也坐中有詩云金<lb/>
馬舊游三學士玉麟交政兩諸侯蓋記當時事也<lb/>
元符初滎陽公謫居楊道孚為州法曹掾嘗從公出游<lb/>
以職事遽歸遺公詩云雨緑霜紅郭外田山濃水淡欲<lb/>
寒天參軍抱病陪清賞一檄呼歸亦可憐公甚稱之李<lb/>
方叔豸嘗作寒食詩千株宻炬出嚴闉走馬天街賜近<lb/>
臣我亦茅簷自鑽燧煨針燒艾檢銅人又嘗贈汝州太<lb/>
守詩云安得吾皇四百州皆如此邦二千石<lb/>
<pb n="KR3j0185_WYG_084-21a"/>
滎陽公元符末起知單州登城樓詩云斷霞孤鶩欲寒<lb/>
天無復青山礙目前世路崎嶇飽經歴始知平地是神<lb/>
仙<lb/>
楊道孚深愛義山嫦娥應悔偷靈藥碧海青天夜夜心<lb/>
以為作詩當如此學<lb/>
仲清源君嘗言前身當是陶淵明愛酒不入逺公社故<lb/>
流轉至今耳<lb/>
正獻公自同知樞宻院出知定州謝上表有云特以百<lb/>
<pb n="KR3j0185_WYG_084-21b"/>
年舊族荷累聖不貲之恩一介微軀辱主上非常之遇<lb/>
又云謂臣世服近僚有均休共戚之義察臣旁無厚援<lb/>
絶背公死黨之嫌又云進不敢希功而生事退不敢弛<lb/>
備以曠官<lb/>
<pb n="KR3j0185_WYG_084-22a"/>
　　竹坡老人詩話<hi>周少隱</hi>
杜少陵遊何將軍山林詩有雨抛金鎖甲苔卧緑沉槍<lb/>
之句言甲抛於雨為金所鎻槍卧於苔為緑所沉有將<lb/>
軍不好武之意余讀薛氏補遺乃以緑沉為精鐵謂隋<lb/>
文帝賜張奫以綠沉之甲是也不知金鎖當是何物後<lb/>
又讀趙徳麟侯鯖録謂緑沉為竹乃引陸龜蒙詩一架三<lb/>
百竿緑沉森杳㝠此尤可笑<lb/>
戴良少所推服毎見黄憲必自降薄悵然若有所失母<lb/>
<pb n="KR3j0185_WYG_084-22b"/>
問汝何不樂乎復從牛毉兒所来耶王履道詩不見牛<lb/>
毉黄叔度即㝷馬磨許文休語雖工然牛毉乃叔度之<lb/>
父耳非叔度也<lb/>
聰聞復錢塘人以詩見稱於東坡先生余遊錢塘甚久<lb/>
絶不見此老詩松園老人謂余言東坡倅錢塘時聰方<lb/>
為童行試經坡謂坐客言此子雖少善作詩近參寥子<lb/>
作昏字韻詩可令和之聰和篇立成云千㸃亂山横紫<lb/>
翠一鈎新月掛黄昏坡大稱賞言不减唐人因笑曰不<lb/>
<pb n="KR3j0185_WYG_084-23a"/>
須念經也做得一箇和尚是年聰始為僧<lb/>
東坡詩云君欲富餅餌㑹須縱牛羊殊不可曉河朔土人<lb/>
言河朔地廣麥苖彌望方其盛時須使人縱牧其間踐<lb/>
蹂令稍疎則其收倍多是縱牛羊所以富餅餌也<lb/>
維揚之擾衣冠皆南渡王邦憲客宛陵與其鄉人相遇<lb/>
作集句云揚子江頭楊柳春衣冠南渡多崩奔柳條弄<lb/>
色不忍見東西南北更堪論誰謂他鄉各異縣豈知流<lb/>
落復相見青春作伴好還鄉為問淮南米貴賤其叙事<lb/>
<pb n="KR3j0185_WYG_084-23b"/>
有情致為可喜近時集句所未有也<lb/>
集句近世徃徃有之唯王荆公得此三昧前人所傳如<lb/>
雨荒深院菊風約半池萍之句非不律切但苦無思耳<lb/>
孔毅父喜集句東坡嘗以指呼市人如使兒戲稱之觀其<lb/>
寄孫元忠詩云不恨我衰子貴時經濟實藉英雄姿君<lb/>
有長才不貧賤莫令斬斷青雲梯驊騮作駒已汗血坐<lb/>
看千里當霜蹄省郎京君必俯拾軍符侯印取豈遲殆<lb/>
不減胡笳十八拍也<lb/>
<pb n="KR3j0185_WYG_084-24a"/>
紹興初有退相寓永嘉獨陳用中彦才雖隣不謁及再<lb/>
相有薦之者止就部注邑連江戲作小詩云命賤安能<lb/>
比鉅公偶然年月與時同只因日上爭些子笑向連江<lb/>
作醉翁蓋其所生年月時適與時宰同但日差異耳<lb/>
東坡遊西湖僧舎壁間見小詩云竹暗不通日泉聲落<lb/>
如雨春風自有期桃李亂深塢問誰所作或告以錢塘<lb/>
僧清順者即日求得之一見甚喜自是而順之名出矣<lb/>
余留錢塘七八年間有能誦順詩者徃徃不逮前篇政<lb/>
<pb n="KR3j0185_WYG_084-24b"/>
以所見之未多耳然而使其止於此亦足傳也<lb/>
米元章少時作邑㑹歲大旱遣吏捕蝗甚急有鄰邑宰<lb/>
忽移文責之謂吏驅蝗入境元章取公牒作一絶大書<lb/>
其背而遣之云蝗蟲本是天災不由人力擠排若是敝<lb/>
邑遣去却煩貴縣發来見者大笑<lb/>
東莱蔡伯世作杜少陵正異甚有功亦時有可疑者如<lb/>
峡雲籠樹小湖日落船明以落為蕩且云非久在江湖<lb/>
間者不知此字之為工也以余觀之不若落字為佳耳<lb/>
<pb n="KR3j0185_WYG_084-25a"/>
又春色浮山外天河宿殿隂以宿為没没字不若宿字<lb/>
之意味深遠明甚大扺五字詩其㸃化正在一字間而<lb/>
好惡不同乃如此良可恠也<lb/>
客有誦淵明閒情賦者想其於此亦自不淺或問坐客<lb/>
淵明有侍兒否皆不知所對有一人言有之問其何以<lb/>
知曰所謂雍端年十三不識六與七此豈非有侍兒耶<lb/>
於是坐客皆發一笑<lb/>
杜少陵之子宗武以詩示阮兵曹兵曹答以斧一具而<lb/>
<pb n="KR3j0185_WYG_084-25b"/>
告之曰欲子斫斷其手不然天下詩名又在杜家矣余<lb/>
嘗觀少陵作宗武生日詩云自從都邑語已伴老夫名<lb/>
詩是吾家事人傳世上情則宗武之能詩為可知矣惜<lb/>
乎其不可得而見也<lb/>
士大夫學淵明作詩徃徃故為平澹之語而不知淵明<lb/>
制作之妙已在其中矣如讀山海經云亭亭明玕照落<lb/>
落清瑶流豈無雕琢之功蓋明玕謂竹清瑶謂水與所<lb/>
謂紅皺曬簷瓦黄團繫門衡者異矣<lb/>
<pb n="KR3j0185_WYG_084-26a"/>
樞宻張公嵇仲喜談兵論邊事面目極嚴冷而作小詩<lb/>
有風味岐王宫有侍兒出家為比丘尼者公賦詩云六<lb/>
尺輕羅染麴塵金蓮步穩襯湘裙從今不入襄王夢翦<lb/>
盡巫山一朶雲殊可喜也<lb/>
徐陵玉臺新詠序云南都石黛最發雙蛾北地燕支偏<lb/>
開兩臉崔正熊古今注云燕支出西方土人以染中國<lb/>
謂之紅藍以染粉為婦人色而俗乃用胭脂或臙脂字<lb/>
不知其何義也杜少陵林花著雨胭脂濕亦用此二字<lb/>
<pb n="KR3j0185_WYG_084-26b"/>
而白樂天三千宫女臙脂面却用此二字殊不可曉<lb/>
潮州韓文公祠有異木世傳退之手植去祠十數步種<lb/>
之輒死有題文公祠者云韓木有情春谷暖鱷魚無種<lb/>
海潭清者是也<lb/>
李石柳公權俱與唐文宗論詩李石云人生不滿百常<lb/>
懐千歳憂畏不逢也晝短苦夜長暗時多也何不秉燭<lb/>
遊勸之照也古人作詩之意未必爾然人臣進言要當<lb/>
如此及文宗有人皆苦炎熱我愛夏日長之句公權但<lb/>
<pb n="KR3j0185_WYG_084-27a"/>
云薫風自南来殿閣生微凉而已殊不寓規諫之意何<lb/>
也蓋責文宗享殿閣之凉而不知人間之苦所以譏之<lb/>
深矣曉人豈不當如是邪<lb/>
氷肌玉骨清無汗水殿風来暗香滿繡簾一㸃月窺人<lb/>
欹枕釵横雲鬢亂起来庭戸悄無聲時見疎星渡河漢<lb/>
屈指西風㡬時来不道流年暗中換世傳此詩為花蘂<lb/>
夫人作東坡嘗用此作洞仙歌曲或謂東坡託花蘂以<lb/>
自解耳不可知也<lb/>
<pb n="KR3j0185_WYG_084-27b"/>
王荆公作集句得江州司馬青衫濕之句欲以全句作<lb/>
對久而未得一日問蔡天啓江州司馬青衫濕可對甚<lb/>
句天啓應聲曰何不對梨園弟子白髮新公大喜<lb/>
梁太祖受禪姚垍為翰林學士上問及裴延裕行止曰<lb/>
頗知其人文思甚㨗垍曰向在翰林號為下水船太祖<lb/>
應聲曰卿便是上水船議者以垍為急灘頭上水船魯<lb/>
直詩云花氣薫人欲破禪心情其實過中年春来詩思<lb/>
何所似八節灘頭上水船山谷㸃化前人詩而其妙如<lb/>
<pb n="KR3j0185_WYG_084-28a"/>
此詩中三昧手也<lb/>
東南之有蠟梅蓋自近時始余為兒童時猶未之見元<lb/>
祐間魯直諸公方有詩前此未嘗有賦此詩者政和間李<lb/>
端叔在姑谿元夕見之僧舎中嘗作兩絶其後篇云程<lb/>
氏園當尺五天千金争賞凭朱欄莫因今日家家有便<lb/>
作尋常兩等看觀端叔此詩可以知前日之未嘗有也<lb/>
近世士大夫家所藏杜少陵逸詩本多不同余所傳古<lb/>
律二十八首其間一詩陳叔易記云得於管城人家冊<lb/>
<pb n="KR3j0185_WYG_084-28b"/>
子葉中一詩洪炎父記云得之江中石刻又五詩謝仁<lb/>
伯記云得於盛文肅家故書中猶是吳越錢氏所録要<lb/>
之皆得於流傳安得無好事者亂真然而如巴西聞收<lb/>
京云傾都看黄屋正殿引朱衣又云剋復誠如此安危<lb/>
在數公又舟過洞庭一篇云蛟室圍青草龍堆擁白沙<lb/>
䕶江蟠古木迎櫂舞神鴉又一篇云說道春来好狂風<lb/>
大放顛吹花隨水去翻却釣魚船此決非他人可到其<lb/>
為此老所作不疑<lb/>
<pb n="KR3j0185_WYG_084-29a"/>
西湖諸寺所存無㡬唯南山靈石猶是舊屋寺僧言頃<lb/>
時有數道人来丐食拒而不與乃題詩屋山而去至今<lb/>
猶存字畫頗類李北海是唐人書也其詩云南塢數回<lb/>
泉石西峯㡬疊烟雲登攜孰以為侣顔㝢李甲蕭耘後<lb/>
好事者譯之前一句乃吕字第二句洞字第三句賔字<lb/>
是洞賔與三人者来耳李甲近世人東坡以比郭恕仙善<lb/>
畫而有丈餘不知其為何人當亦是神仙也<lb/>
東平王興周為余言東平人有居竹間自號竹谿翁者一夕有<lb/>
<pb n="KR3j0185_WYG_084-29b"/>
鬼題詩竹間云墓前古木號秋風墓尾幽人萬慮空唯有詩<lb/>
魂銷不得夜深来訪竹谿翁世傳鬼詩甚多常疑其偽<lb/>
為此詩傳於興周鄉里必不妄矣鬼之能詩是果然也<lb/>
凡詩人作語要令事在語中而人不知余讀太史公天<lb/>
官書天一槍棓矛盾動揺角大兵起杜少陵詩云五更<lb/>
鼔角聲悲壯三峡星河影動揺葢暗用遷語而語中乃<lb/>
有用兵之意詩至於此可以為工也<lb/>
白樂天長恨歌云玉容寂寞淚䦨干梨花一枝春𢃄雨<lb/>
<pb n="KR3j0185_WYG_084-30a"/>
人皆喜其工而不知其氣韻之近俗也東坡作送人小<lb/>
詞云故將别語調佳人要看梨花枝上雨雖用樂天語<lb/>
而别有一種風味非㸃鐵成黄金手不能為此也<lb/>
自古詩人文士大抵皆祖述前人作語梅聖俞詩云南<lb/>
隴鳥過北隴叫髙田水入低田流歐陽文忠公誦之不<lb/>
去口魯直詩有野水自添田水滿晴鳩却喚雨鳩来之<lb/>
句恐其用此格律而其語意髙妙如此可謂善學前人<lb/>
者矣<lb/>
<pb n="KR3j0185_WYG_084-30b"/>
林和靖賦梅花詩有踈影横斜水清淺暗香浮動月黄<lb/>
昏之語膾炙天下殆二百年東坡晚年在惠州作梅花<lb/>
詩云紛紛初疑月挂樹耿耿獨與參横昏此語一出和<lb/>
靖之氣遂索然矣張文潛云調鼎當年終有實論花天<lb/>
下更無香此雖未及東坡髙妙然猶可使和靖作衙官<lb/>
政和間余見胡份司業和曾公衮梅詩云絶艶更無花<lb/>
得似暗香唯有月相知亦是竒絶使醉翁見之未必専<lb/>
賞和靖也<lb/>
<pb n="KR3j0185_WYG_084-31a"/>
世所傳退之遺文其中載嘲鼾睡二詩語極恠譎退之<lb/>
平日未嘗用佛家語作詩今云有如阿鼻尸長喚忍衆<lb/>
罪其非退之作决矣有如鐵佛聞皺眉石人戰揺腿之<lb/>
句太似鄙陋退之何嘗作是語小兒輩亂真如此者甚<lb/>
衆烏可不辨<lb/>
有數貴人遇休沐攜歌舞燕僧舎者酒酣誦前人詩因<lb/>
過竹院逢僧話偷得浮生半日閒僧聞而笑之貴人問<lb/>
師何笑僧曰尊官得半日閒老僧却忙了三日謂一日<lb/>
<pb n="KR3j0185_WYG_084-31b"/>
供帳一日燕集一日掃除也<lb/>
羅叔共言頃歲錢塘有葛道人者無他技能以業屨為<lb/>
生得錢即沽酒自飲往来湖上間數歳矣人無知之者<lb/>
一日為寺僧修屨口中微有聲狀若哦詩者僧恠而問<lb/>
之葛生笑曰今日偶得句耳問之乃云百囀已休鶯哺<lb/>
子三眠初罷柳飛花自是人始知其為詩人世之露才<lb/>
揚己急于人知者聞斯人之風亦可少愧矣<lb/>
詩人造語用字有著意道處往徃頗露風骨如滕元發<lb/>
<pb n="KR3j0185_WYG_084-32a"/>
月波樓詩野色更無山隔斷天光直與水相連是也只<lb/>
一直字便是著力道處不惟語稍崢嶸兼亦近俗何不<lb/>
云野色更無山隔斷天光自與水相連為微有藴藉然<lb/>
非知之者不可以語此<lb/>
有明上人者作詩甚艱求㨗法于東坡東坡作兩頌以<lb/>
與之其一云字字覔竒險節節累枝葉咬嚼三十年轉<lb/>
更無相渉其一云衝口出常言法度法前軌人言非妙<lb/>
處妙處在于是乃知作詩到平淡處要似非力所能東<lb/>
<pb n="KR3j0185_WYG_084-32b"/>
坡嘗有書與其姪云大凡為文當使氣象崢嶸五色絢<lb/>
爛漸老漸熟乃造平澹余以謂不但為文作詩者尤當<lb/>
取法于此<lb/>
劉元素名博文與余為同郡其為人靜退有守好作詩<lb/>
而語不妄發内子朱賢而善事其夫每舉案齊眉則相<lb/>
敬如賔一日元素與客飲分韻得柳眉其詩云青眼相<lb/>
看吾可知精神渾在豔陽時只因嫁得東君後雨淚相<lb/>
看是别離詩成坐客皆不恱後數日而其妻亡蓋詩䜟<lb/>
<pb n="KR3j0185_WYG_084-33a"/>
也<lb/>
郭功父晚年不廢作詩一日夢中作遊采石二詩明日<lb/>
書以示人曰予决非久于世者人問其故功父曰余近<lb/>
時有欲尋鐵索排橋處只有楊花慘客愁之句豈特非<lb/>
余平日所能到雖前人亦未嘗有也忽得之不祥不逾<lb/>
月果死李端叔聞而笑曰不知杜少陵如何活得許多<lb/>
嵗<lb/>
詩中用雙疊字易得句嫩如水田飛白鷺夏木囀黄鸝<lb/>
<pb n="KR3j0185_WYG_084-33b"/>
此李嘉祐詩也王摩詰乃云漠漠水田飛白鷺隂隂夏<lb/>
木囀黄鸝摩詰四字下得最為穩切若杜少陵風吹客<lb/>
衣日杲杲樹攪離思花㝠㝠無邊落木蕭蕭下不盡長<lb/>
江滚滚來則又妙不可言矣<lb/>
楊次翁守丹陽米元章過郡留數日而去元章好易他<lb/>
人書畫次翁作羮以飯之曰今日為君作河豚其實他<lb/>
魚元章疑而不食次翁笑曰公可無疑此贋本耳其行<lb/>
送之以詩有淮海聲名二十秋之句林子中見之謂次<lb/>
<pb n="KR3j0185_WYG_084-34a"/>
翁曰公言無乃過與次翁笑曰二十年来何處不知有<lb/>
米顚子邪余游濡須識次翁之孫侃為余道此<lb/>
杜牧之嘗為宣城幕遊涇溪水西寺留二小詩其一云<lb/>
李白題詩水西寺古木回嵓樓閣風半醒半醉遊三日<lb/>
紅白花開山雨中此詩今載集中其一云三日去還住<lb/>
一生焉再遊含情碧溪水重上粲公樓此詩今榜壁間<lb/>
而集中不載乃知前人好句零落多矣<lb/>
晁以道家有宋子京手書杜少陵詩一卷如握節漢臣<lb/>
<pb n="KR3j0185_WYG_084-34b"/>
歸乃是秃節新炊間黄粱乃是聞黄粱以道䟦云前軰<lb/>
見書自多不如晚生少年但以印本為正也不知宋氏<lb/>
家藏為何本使得盡見之想其所補亦多矣<lb/>
韓退之城南聨句云庖霜鱠𤣥鯽淅玉炊香秔語固竒<lb/>
甚魯直云庖霜刀落鱠執玉酒明船雖依退之而駸駸<lb/>
直與少陵分路而揚鑣矣若明眼人見之自當作兩等<lb/>
看不可與退之同調也<lb/>
錢塘關子東為余言熙寧中有長老重喜㑹稽人少以<lb/>
<pb n="KR3j0185_WYG_084-35a"/>
捕魚為生然日誦觀世音菩薩不少休舊不識字一日<lb/>
輙能書而又能作偈頌嘗作頌云地爐無火一囊空雪<lb/>
似楊花落歲窮乞得苧麻縫敗衲不知身在寂寥中此<lb/>
豈捕魚者之所能哉解悟如此蓋得觀音智慧力也<lb/>
余讀東坡和梵天僧守詮小詩所謂但聞煙外鐘不見<lb/>
煙中寺幽人行未已草露濕芒履唯應山頭月夜夜照<lb/>
来去未嘗不喜其清絶過人逺甚晚遊錢塘始得詮詩<lb/>
云落日寒蟬鳴獨歸林下寺松扉竟未掩片月隨行履<lb/>
<pb n="KR3j0185_WYG_084-35b"/>
時聞犬吠聲更入青蘿去乃知其幽深清逺自有林下<lb/>
一種風流東坡老人雖欲回三峽倒流之瀾與溪壑争<lb/>
流終不近也<lb/>
杜牧之華清宫三十韻無一字不可人意其叙開元一<lb/>
事意直而詞隱曄然有騷雅之風至一千年際㑹三萬<lb/>
里農桑之語置在此詩中如使伶優與嵇阮軰並席而<lb/>
談豈不敗人意哉<lb/>
錢塘强幼安為余言頃歳調官都下始識博士唐庚因<lb/>
<pb n="KR3j0185_WYG_084-36a"/>
論坡詩之妙子美以来一人而已其叙事簡當而不害<lb/>
其為工如嶺外詩叙虎飲水潭上有蛟尾而食之以十<lb/>
字說盡云潛鱗有飢蛟掉尾取渴虎只著渇字便見飲<lb/>
水意且屬對親切他人不能到也<lb/>
韓退之薦士詩云孟軻分邪正眸子看瞭眊杳然粹而<lb/>
精可以鎮浮躁蓋為孟東野也余嘗讀孟東野下第詩<lb/>
云棄置復棄置情如刀劍傷及登第則自謂春風得意<lb/>
馬蹄疾一日看盡長安花一第之得失喜憂至于如此<lb/>
<pb n="KR3j0185_WYG_084-36b"/>
宜其雖得之而不能享也退之謂可以鎮浮躁恐未免<lb/>
于過情<lb/>
東坡喜食燒猪佛印住金山時毎燒猪以待其来一日<lb/>
為人竊食東坡戲作小詩云逺公沽酒飲陶潜佛印燒<lb/>
猪待子瞻採得百花成蜜後不知辛苦為誰甜東坡性<lb/>
喜嗜猪在黄岡時嘗戲作食猪肉詩云黄州好猪肉價<lb/>
賤如糞土富者不肯喫貧者不解煮慢着火少着水火<lb/>
候足時他自美每日起来打一碗飽得自家君莫管此<lb/>
<pb n="KR3j0185_WYG_084-37a"/>
是東坡以文滑稽耳後讀雲仙散錄載黄昇日食鹿肉<lb/>
二斤自晨煑至日影下西門則曰火候足矣乃知此老<lb/>
雖煑肉亦有故事他可知矣<lb/>
福唐黄文若言南徐刁氏子字麟㳺十歲賦竹馬詩云<lb/>
小兒騎竹作驊騮猶走東西意未休我已童心無一在<lb/>
十年渾付水東流後十嵗果卒人有誌其墓者以比李<lb/>
長吉蓋文章早成古人有之然亦人之所忌也<lb/>
道士林靈素以方術顯於時有附之而得美官者頗自<lb/>
<pb n="KR3j0185_WYG_084-37b"/>
矜有驕色或戲作靈素畫像詩云當日先生在市㕓世<lb/>
人那識是真仙只因學得飛昇後雞犬相隨也上天<lb/>
紅燭秋光冷畫屏輕羅小扇撲流螢瑶階夜色凉如水<lb/>
坐看牽牛織女星此一詩杜牧之王建集中皆有之不<lb/>
知其誰所作也以余觀之當是建詩耳盖二子之詩其<lb/>
清婉大畧相似而牧多險側建多平麗此詩蓋清而平<lb/>
者也<lb/>
兩京作斤賣五谿無人採此髙力士詩也魯直作食筍<lb/>
<pb n="KR3j0185_WYG_084-38a"/>
詩云尚想髙將軍五谿無人採是也張文潜作薺羮詩<lb/>
乃云論斤上國何曽飽旅食江城日至前嘗慕藜羮最<lb/>
清好固應加糝愧吾緣則是髙將軍所作乃薺詩耳非<lb/>
筍詩也二公同時而用事不同如此不知其何故也<lb/>
承議郎任隨成字師心劉景文甥也嘗謂余言景文昔<lb/>
為忻州守間數日率一謁晉文公祠既至祠下必與神<lb/>
偶語久之乃出文公亦時時来謁景文景文閉閭若與<lb/>
客語者則神之至也一日於廣坐中謂一掾曰天帝當<lb/>
<pb n="KR3j0185_WYG_084-38b"/>
来召君吾亦當繼往坐客皆相視失色已而掾果無疾<lb/>
而逝劉亦相繼而亡去後一日死而復甦起作三詩乃<lb/>
復就瞑其一云中宫在天半其上乃吾家紛紛鸞鳳舞<lb/>
徃徃芝术華揮手謝世人聳身入雲霞公暇詠天海我<lb/>
非世人譁其二云仙都非世間天神繞樓殿髙低霞霧<lb/>
匀左右龍蛇徧雲車山嶽聳風鼙天地擅從兹得舊渥<lb/>
萬動毫端變其三云從来英傑自銷磨好笑人天事更<lb/>
多艮上巽中為進發千車安穩渡銀河詩成謂其家人<lb/>
<pb n="KR3j0185_WYG_084-39a"/>
曰吾今掌事雷部中不復為世間人矣<lb/>
馮均州為余言頃年平江府雍熙寺毎深夜月明有婦<lb/>
人歌小詞于廊廡間者就之不見其詞云滿目江山憶<lb/>
舊遊汀洲花草弄春柔長亭艤住木蘭舟好夢易隨流<lb/>
水去芳心空逐曉雲愁行人莫上望京樓客有聞而錄<lb/>
之者姑蘇士子慕容嵓卿見而驚曰君何從得此詞客<lb/>
語之故嵓卿悲歎久之曰此余亡妻之詞無知之者明<lb/>
日視之乃其妻旅櫬所在<lb/>
<pb n="KR3j0185_WYG_084-39b"/>
大梁景德寺峨眉院壁間有吕洞賔題字寺僧相傳以<lb/>
謂頃時有蜀僧號峨眉道者戒律甚嚴不下席者二十<lb/>
年一日有布衣青裘昂然一偉人来與語良久期以明<lb/>
年是日復相見於此願少見待也明年是日日方午道<lb/>
者沐浴端坐而逝至暮偉人果来問道者安在曰亡矣<lb/>
偉人歎息良久忽復不見明日書數語於堂側壁間絶<lb/>
髙處其語云落日斜西風冷幽人今夜来不来教人立<lb/>
盡梧桐影字畫飛動如翔鸞舞鳳非世間筆也宣和間<lb/>
<pb n="KR3j0185_WYG_084-40a"/>
余遊京師猶及見之<lb/>
李京兆諸父中有一人嘗為博守者不得其名其人極<lb/>
廉介一日迓監司于城門吏報酉時守亟命閉關已而<lb/>
使者至不得入相與語於門隙使者請入見曰法當閉<lb/>
鑰不敢啓關請以詰朝奉迎又京遞至發緘視之中有<lb/>
家問即令滅官燭取私燭閱書閲畢命秉官燭如初當<lb/>
時遂有閉關迎使者滅燭看家書之句㢘白之節昔人<lb/>
所髙矯枉太過則其弊遂至於此<lb/>
<pb n="KR3j0185_WYG_084-40b"/>
東坡在黄州時嘗赴何秀才㑹食油果甚酥因問主人<lb/>
此名為何主人對以無名東坡又問為甚酥坐客皆曰<lb/>
是可以為名矣又潘長官以東坡不能飲毎為設醴坡<lb/>
笑曰此必錯著水也他日忽思油果作小詩求之云野<lb/>
飲花前百事無腰間唯繫一葫蘆已傾潘子錯著水更<lb/>
覔君家為甚酥李端叔嘗為余言東坡云街談市語皆<lb/>
可入詩但要人鎔化耳此詩雖一時戲言觀此亦可以<lb/>
知其鎔化之功也<lb/>
<pb n="KR3j0185_WYG_084-41a"/>
唐人作樂府者甚多當以張文昌為第一近時髙郵王<lb/>
觀亦可稱而人不甚知觀嘗作遊侠曲云雪擁燕南道<lb/>
酒䦨中夜行千里不見讐怒須如立釘出門氣吹霧南<lb/>
山鷄未啼腰間解下聶政刀袖中擲下朱亥椎冷笑邯<lb/>
鄲乳口兒此篇詞意大似李太白恨未入文昌之室耳<lb/>
至莫惱翁篇云榖垂乾穗豆垂角雨足年登不勝樂烏<lb/>
巾紫領銀鬚長白酒滿盆翁自酌翁醉不知秋色凉兒<lb/>
捋翁鬚孫撼床莫惱翁翁年已髙百事慵遂與文昌爭<lb/>
<pb n="KR3j0185_WYG_084-41b"/>
衡矣<lb/>
本朝樂府當以張文潜為第一文潜樂府刻意文昌徃<lb/>
徃過之頃在南都見倉前村民輸麥行余嘗見其親藳<lb/>
其後題云此篇效張文昌而語差繁乃知其喜文昌如<lb/>
此輸麥行云余過宋見倉前村民輸麥止車槐隂下其<lb/>
樂洋洋也晚復過之則扶車半醉相招歸矣感之因作<lb/>
輸麥行云以補樂府之遺塲頭雨乾塲地白老稚相呼打<lb/>
新麥半歸倉廪半輸王免教縣吏相催廹羊頭車子毛<lb/>
<pb n="KR3j0185_WYG_084-42a"/>
布囊淺泥易涉登前岡倉頭買券槐隂凉清嚴官吏兩<lb/>
平量出倉掉臂呼同伴旗亭酒美單衣換半醉扶車歸<lb/>
路凉月出到家妻具飯一年從此皆閒日風雨閉門公<lb/>
事畢射狐置兔嵗蹉跎百壺社酒相經過<lb/>
元微之作李杜優劣論謂太白不能窺杜甫之藩籬况<lb/>
堂奥乎唐人未嘗有此論而稹始為之至退之云李杜<lb/>
文章在光焰萬丈長不知羣兒愚那用故謗傷則不復<lb/>
為優劣矣洪慶善作韓文辨證著魏道輔之言謂退之<lb/>
<pb n="KR3j0185_WYG_084-42b"/>
此詩為微之作也微之雖不當自作優劣然指稹為愚<lb/>
兒豈退之之意乎<lb/>
黄師是赴浙憲東坡與之姻家置酒餞其行使朝雲侍<lb/>
飲坐間賦詩有緑衣有公言之句後人乃謂綠衣小官猶<lb/>
惜其不畱是有公言也時朝雲語師是曰他人皆進用<lb/>
而君數補外何也是謂公言而緑衣則東坡指朝雲也<lb/>
吕舎人作江西宗派圖自是雲門臨濟始分矣東坡寄<lb/>
子由云贈君一籠牢收取盛取東軒長老来則是東坡<lb/>
<pb n="KR3j0185_WYG_084-43a"/>
子由為師兄弟也陳無已詩云鄉来一瓣香敬為曽南<lb/>
豐則陳無已承嗣鞏和尚為何疑余嘗以此語客為林<lb/>
下一笑無不撫掌<lb/>
古今詩人多喜效淵明體者如和陶詩非不多但使淵<lb/>
眀愧其雄麗耳韋蘇州云霜露悴百草時菊獨姸華物<lb/>
性有如此寒暑其奈何掇英泛濁醪日入㑹田家盡醉<lb/>
茅簷下一生豈在多非唯語似而意亦大似葢意到而<lb/>
語隨之也<lb/>
<pb n="KR3j0185_WYG_084-43b"/>
頃歲朝廷多事郡縣不頒厯所至晦朔不同朱希真避<lb/>
地廣中作小盡行一詩云藤州三月作小盡梧州三月<lb/>
作大盡哀哉官厯今不頒憶昔昇平淚成陣我今何異<lb/>
桃源人落葉為秋花作春但恨未能與世隔時聞䘮亂<lb/>
空傷神與夫山中無厯日寒盡不知年無間然矣<lb/>
江淮間有水禽號魚虎翠羽而紅首顔色可愛人罕識<lb/>
之崔徳符通羊道中詩所謂翠裘錦帽初相識魚虎彎<lb/>
環略岸飛是也余至興國數月郡去通羊二百里猶未<lb/>
<pb n="KR3j0185_WYG_084-44a"/>
及識詢之土人亦無識者毎誦德符詩想像一見而已<lb/>
張文潜中興碑詩可謂妙絶今古然潼關戰骨髙於山<lb/>
萬里君王蜀中老之句議者猶以肅宗即位靈武明皇<lb/>
既而歸自蜀不可謂老於蜀也雖明皇有老於劍南之<lb/>
語當須説此意則可若直謂老於蜀則不可<lb/>
揚子雲好著書固已見誚于當世後之議者紛然徃徃<lb/>
詞費而意殊不盡唯陳去非一詩有譏有評而不出四<lb/>
十字楊雄平生書肝腎閒雕鐫晚于𤣥有得始悔賦甘<lb/>
<pb n="KR3j0185_WYG_084-44b"/>
泉使雄早大悟亦何事於𤣥頼有一言善酒箴真可傳<lb/>
後之議雄者雖累千萬言未必能出諸此也<lb/>
柳子厚别弟宗一詩云零落殘魂倍黯然雙垂别淚越<lb/>
江邊一身去國六千里萬死投荒十二年桂嶺瘴来雲<lb/>
似墨洞庭春盡水如天欲知此後相思夢長在荆門郢<lb/>
樹煙此詩可謂妙絶一世但夢中安能見郢樹煙煙字<lb/>
只當用邊字葢前有江邊故耳不然當改云欲知此後<lb/>
相思處望斷荆門郢樹煙如此却是穩當<lb/>
<pb n="KR3j0185_WYG_084-45a"/>
汪内相將赴臨川曾吉父以詩迎之有白玉堂中曾草<lb/>
詔水晶宫裡近題詩之句韓子蒼改云白玉堂深曽草<lb/>
詔水晶宫冷近題詩吉父聞之以子蒼為一字師<lb/>
柳子厚與浩初上人看山詩云海畔尖山似劍鋩秋来<lb/>
處處割愁腸若為化得身千億散上峯頭望故鄉議者<lb/>
謂子厚南遷不得為無罪葢未死而身已在刀山矣<lb/>
杜子美北征詩云海圖拆波濤舊繡移曲折天吳及紫<lb/>
鳳顛倒在短褐可謂窮矣及賦韋偃畫古松詩則云我<lb/>
<pb n="KR3j0185_WYG_084-45b"/>
有一疋好東絹愛之不減錦繡段已令拂拭光零亂請<lb/>
君放筆為直幹子美乃有餘絹作畫材何也余嘗戲作<lb/>
小詩示少陵云百尺寒松老幹枯韋郎筆妙古今無何<lb/>
如莫掃鵝溪絹留取天吳紫鳳圖使少陵尚無恙當為<lb/>
我一捧腹也<lb/>
今日校譙國集適此兩卷皆公在宣城時詩某為兒時<lb/>
先人以公真藳指示某是時已能成誦今日讀之如見<lb/>
數十年前故人終是面熟但句中時有與昔時所見不<lb/>
<pb n="KR3j0185_WYG_084-46a"/>
同者必是痛遭俗人改易爾如病起一詩云病来久不<lb/>
上層臺<hi>謂宣城疊嶂雙溪也</hi>牕有蜘蛛徑有苔多少山茶梅子樹<lb/>
未開齊待主人来此篇最為竒絶今乃改云為報園花<lb/>
莫惆悵故教太守及春来非特意脉不倫然亦是何等<lb/>
語又如櫻桃欲破紅改作綻紅梅粉初墜素改作梅葩<lb/>
殊不知綻葩二字是世間第一等惡字豈可令入詩来<lb/>
又喜雨晴詩云豐穰未可期疲瘵何日起乃易疲瘵為<lb/>
痩飢若當時果痩飢二字則此老大段窘也<lb/>
<pb n="KR3j0185_WYG_084-46b"/>
　竹坡其誰乃宣城都公周少隱自謂然詩話非具史<lb/>
　筆則未易作要見其詮次髙下抑揚品題有眼目耳<lb/>
　非擅能詩聲則何以有所決擇州教官戴文舉姻家<lb/>
　也出其編遺郡丞魏公茂丞又轉而示守陸子東併<lb/>
　勉鏤板于郡閤為貽傳未見之書扵當世墨客子卿焉<lb/>
　可嘉也歲在丁亥六月既望論兼書<lb/>
<pb n="KR3j0185_WYG_084-47a"/>
　　臨漢隱居詩話<hi>魏㤗</hi>
竹有黒㸃謂之斑竹非也湘中斑竹方生時毎㸃上有苔<lb/>
錢封之甚固土人斫竹浸水中用草壤洗出苔錢則紫<lb/>
暈斕斑可愛此真斑竹也韓愈曰剥苔弔斑林角飯餌<lb/>
沉塚是也<lb/>
李肇國史補載韓愈游華山窮極幽險心悸目眩不能<lb/>
下發狂號哭投書與家人别華隂令百計取之方能下<lb/>
沈顔作聲書以為肇妄載豈有賢者輕命如此余觀退<lb/>
<pb n="KR3j0185_WYG_084-47b"/>
之答張徹詩云洛邑得休告華山窮絶陘倚岩睨海浪引<lb/>
袖拂天星磴蘚澾拳跼梯飇颭伶俜悔狂已咋指垂戒<lb/>
仍鐫銘則知肇記為信然而沈顔為妄辨也<lb/>
班固云春秋五傳謂左丘明公羊髙穀梁赤鄒氏夾氏<lb/>
又云鄒氏無書夾氏未有書而韓愈贈盧仝詩曰春秋<lb/>
三傳束髙閣獨抱遺經究終始不知此二傳果何等書<lb/>
也<lb/>
韋絢集劉禹錫之言為嘉話録載劉希夷詩云年年歲<lb/>
<pb n="KR3j0185_WYG_084-48a"/>
歲花相似歲歲年年人不同希夷之舅宋之問愛此句<lb/>
欲奪之希夷不與之問怒以土囊壓殺希夷世謂之問<lb/>
末節貶死乃劉生之報也吾觀之問集中儘有好處而<lb/>
希夷之句殊無可采不知何至壓殺乃奪之真狂死也<lb/>
梅堯臣贈朝集院隣居詩云壁隙透燈光籬根分井口<lb/>
徐鉉亦有喜李少保卜隣云井泉分地脉砧杵共秋聲<lb/>
此句尤賢逺矣<lb/>
唐人詠馬嵬之事者多矣世所稱者劉禹錫曰官軍誅<lb/>
<pb n="KR3j0185_WYG_084-48b"/>
佞倖天子捨妖姬羣吏伏門屏貴人牽帝衣低回轉美<lb/>
目清日自無輝白居易曰六軍不發將奈何宛轉蛾眉<lb/>
馬前死此乃歌詠禄山能使官軍皆叛逼迫明皇明皇<lb/>
不得已而誅楊妃也噫豈特不曉文章體裁而造語拙<lb/>
憃斯已失臣下事君之禮也老杜則不然其北征詩曰<lb/>
惟昔艱難初事與前世别不聞夏商衰中自誅褒妲方<lb/>
見明皇鑑夏商之敗畏天悔過賜妃子死官軍何預焉<lb/>
唐闕史載鄭畋馬嵬詩命意似矣而詞句凡下此說無<lb/>
<pb n="KR3j0185_WYG_084-49a"/>
狀不足道也<lb/>
李光弼代郭子儀入其軍號令不更而旌旗改色及其<lb/>
亡也杜甫哀之曰三軍晦光彩烈士痛稠疊前人目杜<lb/>
甫句為詩史蓋謂是也非但叙塵迹摭故實而已<lb/>
古樂府中木蘭詩焦仲卿詩皆有髙致蓋世傳木蘭詩<lb/>
為曹子建作似矣然其中云可汗問所欲漢魏時夷狄<lb/>
未有可汗之名不知果誰之詞也杜牧木蘭廟詩云彎<lb/>
弓征戰作男兒夢裏曽驚學畫眉㡬度思歸還把酒拂<lb/>
<pb n="KR3j0185_WYG_084-49b"/>
雲堆上祝明妃殊有美思也<lb/>
皇甫湜題浯溪頌曰次山有文章可惋只在碎亦善評<lb/>
文者<lb/>
元稹作李杜優劣論先杜而後李韓退之不以為然詩<lb/>
曰李杜文章在光燄萬丈長不知羣兒愚何用故謗傷<lb/>
蚍蜉撼大木可笑不自量為微之發也<lb/>
韓退之有李花詩云夜領張徹投盧仝乗雲同到玉皇<lb/>
家長姬香御四羅列縞裙練帨無等差及贈盧仝詩云<lb/>
<pb n="KR3j0185_WYG_084-50a"/>
買羊沽酒謝不敏偶逢明月耀桃李正此之謂也<lb/>
㓂莱公七月十四日生魏野詩云何時生上相明日是<lb/>
中元李文定公廸八月十五日生杜黙乃作中秋八月<lb/>
詩以獻僅數百言皆以月况文定其中句有蟾輝吐光<lb/>
育萬種我公蟠屈為心胸老桂根株撼不折我公得此<lb/>
為清節孤輪碾空周復圓我公得此為機權餘光燭物<lb/>
無洪細我公得此為經濟終篇大率皆如此雖造語粗<lb/>
淺亦豪爽也黙少以歌行自負石介贈三豪詩謂之歌<lb/>
<pb n="KR3j0185_WYG_084-50b"/>
豪以配石曼卿歐陽永叔晚節益縱酒落魄文章尤狂<lb/>
鄙熙寧末以特奏名得同出身一命得臨江軍新淦縣<lb/>
尉年近七十卒<lb/>
楊億劉筠作詩務積故實而語意輕淺一時慕之號西<lb/>
崑體識者病之<lb/>
詩惡蹈襲古人之意亦有襲而愈工若出於己者蓋思<lb/>
之愈精則造語愈深也魏人章疏云福不盈身禍將溢<lb/>
世韓愈則曰歡華不滿眼咎責塞兩儀李華弔古戰塲<lb/>
<pb n="KR3j0185_WYG_084-51a"/>
文曰其存其没家莫聞知人或有言將信將疑睊睊心<lb/>
目夢寐見之陳陶則云可憐無定河邉骨猶是春閨夢<lb/>
裡人蓋愈工於前也<lb/>
李固為處士純盗虛名韓愈雖與石洪溫造李渤游而<lb/>
多侮薄之所謂水北山人得名聲去年去作幕下士水<lb/>
南山人今又徃鞍馬僕從照閭里少室山人索價髙兩<lb/>
以諫官徵不起彼皆刺口論時事有力未免遭驅使<lb/>
孟郊詩蹇澁窮僻琢削不假真苦吟而成觀其句法格<lb/>
<pb n="KR3j0185_WYG_084-51b"/>
力可見矣其自謂夜吟曉不休苦吟神鬼愁如何不自<lb/>
閒人與身為讎而退之薦其詩云榮華肖天秀㨗疾逾<lb/>
響報何也<lb/>
池州齊山石壁有刺史杜牧處士張祐題名其旁又刋<lb/>
一聨云天下起兵誅董卓長沙子弟最先来與題名一<lb/>
手書也此句乃吕温詩全篇曰恩驅義感即風雷誰道<lb/>
南方乏武才<lb/>
歐陽文忠公作詩話稱周朴之詩曰風暖鳥聲碎日髙<lb/>
<pb n="KR3j0185_WYG_084-52a"/>
花影重以為佳句此乃杜荀鶴之句非朴也<lb/>
予毎評詩多與存中合予頃年嘗與王荆公評詩予謂<lb/>
凡為詩當使挹之而源不窮咀之而味愈長至如永叔<lb/>
之詩才力敏邁句亦雄健但恨其少餘味爾荆公曰不<lb/>
然如行人仰頭飛鳥驚之句亦可謂有味矣然至今思<lb/>
之不見此句之佳亦竟莫原荆公之意信乎所見不同<lb/>
不可强聞也<lb/>
鼎澧道中有甘泉寺過客多酌泉瀹茗天禧末㓂莱公<lb/>
<pb n="KR3j0185_WYG_084-52b"/>
準南遷題名寺壁天聖初丁晉公復南遷又題名而行<lb/>
其後范諷為湖南安撫感二相連斥遂作詩云平仲酌<lb/>
泉方頓轡謂之禮佛向南行層巒下瞰炎荒路轉使髙<lb/>
僧薄寵榮<lb/>
夏鄭公竦評老杜中秋月詩初升紫塞外已隱暮雲端<lb/>
以為意在肅宗也鄭公善評詩也吾觀退之煌煌東方<lb/>
星奈此衆客醉豈順宗時作乎東方謂憲宗在儲也<lb/>
劉禹錫云賈生王佐才衛綰工車戲同遇漢文時何人<lb/>
<pb n="KR3j0185_WYG_084-53a"/>
居重位賈生當文帝時流落不偶而死是也衛綰以車<lb/>
戲事文帝為郎爾及景帝立稍見親用久之為御史大夫<lb/>
封建陵侯景帝末年始拜丞相在文帝時實未居重位<lb/>
也<lb/>
人豈不自知耶及自愛其文章乃更大繆何也劉禹錫<lb/>
詩固有好處及其自稱平淮西詩云城中喔喔晨鷄鳴<lb/>
城頭鼔角聲和平為盡李愬之美又云始知元和十四<lb/>
歲四海重見昇平年為盡憲宗之美吾不知此兩聨為<lb/>
<pb n="KR3j0185_WYG_084-53b"/>
何等語也<lb/>
賈島云獨行潭底影數息樹邊身其自注云二句三年<lb/>
得一吟雙淚流知音如不賞歸卧故山秋不知此二句<lb/>
有何難道至於三年始成而一吟淚下也楊衡自愛其<lb/>
句云一　一鶴聲飛上天此尤可笑也<lb/>
韋應物古詩勝律詩李徳裕武元衡律詩勝古詩五字<lb/>
句又勝七字張籍王建詩格極相似李益古律詩相稱<lb/>
然皆非應物之比也<lb/>
<pb n="KR3j0185_WYG_084-54a"/>
黄庭堅喜作詩得名好用南朝人語專求古人未使之<lb/>
事又一二竒字綴葺而成詩自以為工其實所見之僻<lb/>
也故句雖新竒而氣乏渾厚吾嘗作詩題其篇後略云<lb/>
端求古人遺琢抉手不停方其拾機羽往往失鵬鯨蓋<lb/>
謂是也<lb/>
<hi>闕</hi>　　長韻律詩善叙事其它無大好處籌筆驛<hi>闕</hi>
　　　　　為一集之冠五言小詩如海雲含雨重江<lb/>
樹𢃄蟬疎平蕪逺更緑斜日寒無輝此殆其庶㡬乎<lb/>
<pb n="KR3j0185_WYG_084-54b"/>
白居易亦善作長韻叙事但格制不髙局於淺切又不<lb/>
能更風操雖百篇之意只如一篇故使人讀而多厭也<lb/>
蘇舜欽以詩得名學書亦飄逸然其詩以奔放豪健為<lb/>
主梅堯臣亦善詩雖乏髙致而平淡有工世謂之蘇梅<lb/>
其實與蘇相反也舜欽嘗自歎曰平生作詩被人比梅<lb/>
堯臣寫字比周越良可笑也<lb/>
周越為尚書郎在天聖景祐間以書得名輕俗不近古<lb/>
無足取也<lb/>
<pb n="KR3j0185_WYG_084-55a"/>
元豐癸亥春予謁王荆公於鍾山因從容問公比作詩<lb/>
否公曰久不作矣蓋賦詠之言亦近口業然近日復不<lb/>
能忍亦時有之予曰近詩自何始可得聞乎公笑而口<lb/>
占一絶云南圃東岡二月時物華撩我有新詩含風鴨<lb/>
緑鱗鱗起弄日鵝黄嫋嫋垂此之真為佳句也<lb/>
前軰詩多用故事其引用比擬對偶親切亦甚有可觀<lb/>
者楊察謫守信州及其去也送行至境上者十二人隱<lb/>
父於餞筵作詩以謝皆用十二故事其詩曰十二天之<lb/>
<pb n="KR3j0185_WYG_084-55b"/>
數今宵席客盈位如星占野人若月分卿極醉巫山側<lb/>
聨吟嶰管清他年為舜牧協力濟蒼生用故事亦恰好<lb/>
慶厯中李淑罷翰林學士知鄭州㑹奉祠柴陵作詩三<lb/>
絶其恭帝詩最渉嫌忌曰弄楯牽車晚鼓催不知門外<lb/>
倒戈囘荒墳斷壠逾三尺猶認房陵半仗來既為仇家<lb/>
陳述古抉其事以聞褫一職<lb/>
至和中阮逸為王宫教授有宗室能詩多與逸唱和逸<lb/>
有句曰易立泰山名難枯上林柳有言其事者朝廷方<lb/>
<pb n="KR3j0185_WYG_084-56a"/>
治之㑹逸復以請求受賄事因廢斥之<lb/>
張鑄健吏也性亦滑稽為河北轉運使以事謫知信州<lb/>
是時以屯田貟外郎葛源新得提舉銀銅坑冶信州在<lb/>
所提舉源欲為鑄發舉狀移牒令鑄供歷任脚色狀鑄<lb/>
不平作詩寄之曰銀銅坑冶是新差職任催綱降一階<lb/>
更使下官供脚色下官踪跡轉沉埋源有慙色<lb/>
王摩詰閉户著書多歲月種松皆作老龍鱗一本作皆<lb/>
老作龍鱗尤佳<lb/>
<pb n="KR3j0185_WYG_084-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　說郛卷八十四上<lb/>
<pb n="KR3j0185_WYG_084-57a"/>
欽定四庫全書<lb/>
　說郛卷八十四下　　　元　陶宗儀　撰<lb/>
　　苕溪漁隱叢話胡仔<lb/>
古今詩人以詩名世者或只一句㦯只一聨或只一篇<lb/>
雖其餘别有好詩不專在此然播傳後世膾炙於人口<lb/>
者終不岀此夫豈在多哉如池塘生春草則謝康樂也<lb/>
澄江靜如練則謝宣城也隴首秋雲飛則柳吳興也風<lb/>
定花猶落則謝元正也鳥鳴山更幽則王文海也空梁<lb/>
<pb n="KR3j0185_WYG_084-57b"/>
落燕泥則薛道衡也楓落吳江冷則崔信明也庭草無<lb/>
人隨意緑則王胃也凡此皆以一句名<lb/>
于競大唐傳湖州德清縣南前溪村則南朝集樂之處<lb/>
今尚有數百家習音樂江南聲妓多自此出所謂舞出<lb/>
前溪者也復齋謾録言陳劉刪詩山邊歌落日池上舞<lb/>
前溪唐崔顥詩舞愛前溪妙歌憐子夜長按智匠古今<lb/>
樂録晉車騎將軍沈玩作前溪而非舞也葢復齋不曾<lb/>
見于競大唐傳故不知舞出前溪耳<lb/>
<pb n="KR3j0185_WYG_084-58a"/>
東坡大江東去赤壁詞語意髙妙真古今絶唱近時有<lb/>
人和此詞題於郵亭壁間不著其名語雖粗豪亦氣槩<lb/>
可取今謾筆之詞曰炎精中否歎人材委靡都無英物<lb/>
塞馬長驅三犯闕誰作連城堅壁楚漢吞并曹劉割據<lb/>
白骨今如雪書生鑚破簡編說甚英傑天意眷我中原<lb/>
吾君神武小子曽孫周發海岳封疆俱効職狂敵何勞追<lb/>
滅翠羽南廵叩閽無路徒有冲冠髪孤懐耿耿劍鋒冷<lb/>
浸秋月<lb/>
<pb n="KR3j0185_WYG_084-58b"/>
元豐間都人李嬰調蘄水縣令作滿江紅一曲往黄州<lb/>
上東坡東坡甚喜之其詞云荆楚風煙寂寞近中秋時<lb/>
候露下冷蘭英將謝葦花初秀歸燕殷勤辭紫陌鳴蛩<lb/>
淒楚来窻牖又誰念江邊有神仙飄零久横琴膝㩦笻<lb/>
手曠望眼閒吟口祇紛紛萬事到頭何有君不見凌煙<lb/>
冠劍客何人氣貎長依舊歸去来一曲為君吟為君壽<lb/>
賈耘老舊有水閣在苕溪之上景物清曠東坡作守時<lb/>
屢過之題詩畫竹於壁間沈㑹宗又為賦小詞云景物<lb/>
<pb n="KR3j0185_WYG_084-59a"/>
因人成勝槩滿目更無塵可碍等閒簾幕小欄干衣未<lb/>
解心先快明月清風如有待誰信門前車馬隘别是人<lb/>
間閒世界坐中無物不清凉山一𢃄水一𣲖流水白雲<lb/>
長自在其後水閣屢易主今已摧毁久矣遺址正與余<lb/>
水閣相近同在一岸景物悉如㑹宗之詞故余嘗有鄙<lb/>
句云三間小閣賈耘老一首佳詞沈㑹宗無限當時好<lb/>
風月如今摠屬續溪翁葢謂此也<lb/>
劉義落葉詩云返蟻難㝷穴歸禽易見窠滿廊僧不厭<lb/>
<pb n="KR3j0185_WYG_084-59b"/>
一片俗嫌多鄭谷柳詩云半煙半雨溪橋畔間杏間桃<lb/>
山路中㑹得離人無限意千絲萬絮惹春風或戲謂此<lb/>
二詩乃落葉及柳謎子觀者試一思之方知其善謔也<lb/>
温飛卿晚春曲云家臨長信徃來道乳燕雙雙拂煙草<lb/>
油壁車輕金犢肥流蘇帳曉春鷄報籠中嬌鳥煖尤睡<lb/>
簾外落花閒不掃衰桃一樹近前池似惜容顔鏡中老<lb/>
殊有富貴佳致也<lb/>
裴璘詠白牡丹詩云長安豪貴惜春殘爭賞先開紫牡<lb/>
<pb n="KR3j0185_WYG_084-60a"/>
丹别有玉杯承露冷無人起就月中看時稱絶唱以余<lb/>
觀之語句凡近不若胡武平詠白牡丹詩云璧堂月冷<lb/>
難成寐翠幄風多不奈寒其語意清勝過裴璘逺矣如<lb/>
皮日休詠白蓮詩云無情有恨何人見月冷風清欲墮<lb/>
時若移作詠白牡丹詩有何不可覺更清切耳曼卿詠<lb/>
小桃二絶句云生色深紅綬𢃄長宫簾寒在井欄香誰<lb/>
家升上瑶池品先得春風一面粧本分桃花寒食前小<lb/>
桃長是上春天二喬二趙俱傾國女弟嬌彊意自先其<lb/>
<pb n="KR3j0185_WYG_084-60b"/>
模冩命意豈不佳哉<lb/>
歐公和劉原父揚州時㑹堂絶句云積雪猶封蒙頂樹<lb/>
驚雷未發建溪春中洲地煖萌芽早入貢宜先百物新<lb/>
注云時㑹堂造貢茶所也余以陸羽茶經考之不言揚<lb/>
州出茶惟毛文錫茶譜云揚州禪智寺隋之故宫寺傍<lb/>
蜀岡其茶甘香味如蒙頂焉第不知入貢之因起於何<lb/>
時故不得而誌之也<lb/>
唐茶惟湖州紫筍入貢每歲以清明日貢到先薦宗廟<lb/>
<pb n="KR3j0185_WYG_084-61a"/>
然後分賜近臣紫筍生顧渚在湖常二境之間當採茶<lb/>
時兩郡守畢至最為盛集此蔡寛夫詩話之言也蔡但<lb/>
知其一而不知其二按陸羽茶經云浙西以湖州上常<lb/>
州次湖州生長興縣顧渚山中常州義興縣生君山懸<lb/>
脚嶺北峯下唐義興縣重修茶舎記云義興貢茶非舊<lb/>
也前此故御史大夫李栖筠實典是邦山僧有獻佳茗<lb/>
者㑹客嘗之野人陸羽以為芬香甘辣冠于他境可薦<lb/>
於上栖筠從之始進萬兩此其濫觴也厥後因之徵獻<lb/>
<pb n="KR3j0185_WYG_084-61b"/>
浸廣遂為任土之貢與常賦之邦侔矣故玉川子詩云<lb/>
天子須嘗陽羡茶百草不敢先開花正謂是也當時顧<lb/>
渚義興皆貢茶又鄰壤相接白樂天守姑蘇聞賈常州<lb/>
崔湖州茶山境㑹想羨歡宴因寄詩云遥聞境㑹茶山<lb/>
夜珠翠歌鐘俱遶身盤下中分兩州界燈前合作一家<lb/>
春青娥遞舞應爭妙紫筍齊嘗各鬭新自歎花時北窗<lb/>
下蒲黄酒對病眠人唐袁髙為湖州刺史因修貢顧渚<lb/>
茶山作詩云禹貢通逺俗始圖在安人後王失其本職<lb/>
<pb n="KR3j0185_WYG_084-62a"/>
吏不敢陳亦有姦佞者因兹欲求伸動至千金費日使<lb/>
萬姓貧我来顧渚源得與茶事親黎甿輟耕農采掇實<lb/>
苦辛一夫且當役盡室皆同臻捫葛上欹壁蓬頭入荒<lb/>
榛終朝不盈掬手足皆鱗皴悲嗟遍空山草木為不春<lb/>
隂嶺牙未吐使曹牒已頻心爭造化先走挺麋鹿均選<lb/>
納無日夜擣聲昏繫晨衆功何枯櫨俯視彌傷神皇帝<lb/>
尚廵狩東郊路多堙周囬繞天涯所獻惟艱勤况减兵<lb/>
革用兼兹困疲民未知供御餘誰合分此珍顧省忝邦<lb/>
<pb n="KR3j0185_WYG_084-62b"/>
守有慙復因循茫茫滄海間丹憤何由申此詩雅得詩<lb/>
人諷諫之體可尚也<lb/>
詩云誰謂荼苦爾雅云檟苦荼注樹似梔子今呼早采<lb/>
者為茶晚采者為茗一名荈蜀人名之苦茶故東坡乞<lb/>
茶栽詩云周詩記苦荼茗飲出近世初縁厭粱肉假此<lb/>
雪昏滯蓋謂是也六一居士嘗新茶詩云泉甘器潔天<lb/>
色好坐中揀擇客亦佳東坡守維揚於石塔寺試茶詩<lb/>
云禪窻麗午景蜀井出氷雪坐客皆可人鼎器手自潔<lb/>
<pb n="KR3j0185_WYG_084-63a"/>
正謂諺云三不㸃也<lb/>
魯直諸茶詞余謂品令一詞最佳能道人所不能言尤<lb/>
在結尾三四句詞云鳳舞團團餅恨分破教孤另金渠<lb/>
休淨隻輪慢碾玉塵光瑩湯響松風早减二分酒病味<lb/>
濃香永醉鄉路成佳境恰如燈下故人萬里歸来對影<lb/>
口不能言心下快活自省<lb/>
錫宴明日絶句云宴罷回来日欲斜平康坊裏那人家<lb/>
㡬多紅袖迎門笑爭乞釵頭利市花清明日絶句云無<lb/>
<pb n="KR3j0185_WYG_084-63b"/>
花無酒過清明興味都来似野僧昨日鄰家乞新火曉<lb/>
窻分與讀書燈二詩何況味不同如此亦可見其老少<lb/>
情懐之異也<lb/>
裴說云讀書貧裏樂捜句靜中忙此二事乃余日用者<lb/>
甘貧守静自少至老飽諳此味矣<lb/>
學者欲愽讀異書余謂退之之進學解云上規姚姒渾<lb/>
渾無涯周誥湯盤詰屈聱牙春秋謹嚴左氏浮誇易竒<lb/>
而法詩正而葩下逮莊騷太史所録子雲相如同工異<lb/>
<pb n="KR3j0185_WYG_084-64a"/>
曲若只讀此足矣何必多嗜異書<lb/>
曹元寵本善作詞特以紅窻逈戲詞盛行于世遂掩其<lb/>
名如望月婆羅門一詞亦豈不佳詞云漲雲暮捲漏聲<lb/>
不到小簾櫳銀河淡掃澄空皓月當軒髙挂秋入廣寒<lb/>
宫正金波不動桂影朦朧佳人未逢歡此夕與誰同望<lb/>
逺傷懷對景霜滿愁紅南樓何處想人在長笛一聲中<lb/>
凝泪眼立盡西風此詞語病在霜滿愁紅之句時太早<lb/>
耳曽端伯編雅詞乃以此詞為楊如晦作非也<lb/>
<pb n="KR3j0185_WYG_084-64b"/>
牧之于題詠好異于人如赤壁云東風不與周郎便銅<lb/>
雀春深鎻二喬題商山四皓廟云南軍不袒左邊袖四<lb/>
老安劉是滅劉皆反說其事至題烏江亭則好異而畔<lb/>
于理詩云勝敗兵家事不期包羞忍恥是男兒江東子<lb/>
弟多才俊卷土重来未可知項氏以八千人渡江敗亡<lb/>
之餘無一還者其失人心為甚誰肯復附之其不能卷<lb/>
土重来決矣<lb/>
題吳江三賢堂内陸龜蒙詩云千首文章二頃田囊中<lb/>
<pb n="KR3j0185_WYG_084-65a"/>
未有一錢㸔却因養得能言鴨驚破王孫金彈丸談苑<lb/>
云陸龜蒙居笠澤有内養自長安使杭州舟出舎下彈<lb/>
其一緑頭鴨龜蒙遽從舎出大呼曰此緑頭有異善人<lb/>
言吾將獻天子今持此死鴨以詣官内養少長宫禁信<lb/>
然厚以金帛遺之因徐問龜蒙曰此鴨何言龜蒙曰常<lb/>
自呼其名遊道場山何山詩云白水田頭問行路小溪<lb/>
深處是何山髙人讀書夜逹旦至今山鶴鳴夜半汪彦<lb/>
章何山何氏書堂記云寺有何氏書堂圖記相承以何<lb/>
<pb n="KR3j0185_WYG_084-65b"/>
氏為晉何楷楷嘗讀書此山後為吳興太守以其居為<lb/>
寺而名其山<lb/>
東坡在潁州時因歐陽叔弼讀元載傳歎淵明之絶識<lb/>
遂作詩云淵明求縣令本縁食不足束𢃄向督郵小屈<lb/>
未為辱翻然賦歸去豈不念窮獨重以五斗米折腰營<lb/>
口腹云何元相國萬鍾不滿欲胡椒銖兩多安用八百<lb/>
斛以此殺其身何翅抵鵲玉徃者不可悔吾其反自燭<lb/>
淵明隱約栗里柴桑之間或飯不足也顔延年送錢二<lb/>
<pb n="KR3j0185_WYG_084-66a"/>
萬即日送酒家與蓄積不知紀極至藏胡椒八百斛者<lb/>
相去逺近豈直睢陽蘇合彈與螳蜋糞丸比哉<lb/>
鍾嶸評淵明詩為古今隱逸詩人之宗余謂陋哉斯言<lb/>
豈足以盡之不若蕭統云淵明文章不羣詞彩精㧞跌<lb/>
宕昭彰獨超衆類抑揚朗爽莫之與京横素波而傍流<lb/>
干青雲而直上語時事則指而可想論懷抱則曠而且<lb/>
真加以貞志不休安道苦節不以躬耕為恥不以無財<lb/>
為病自非大賢篤志與道汚隆孰能如是乎此言盡之<lb/>
<pb n="KR3j0185_WYG_084-66b"/>
矣<lb/>
東坡汲江水煎茶詩云活水還須活火烹自臨釣石取<lb/>
深清大瓢貯月歸春甕小杓分江入夜瓶此詩竒甚道<lb/>
盡烹茶之要且茶非活水則不能發其鮮馥東坡深知<lb/>
此理矣余頃在富沙嘗汲溪水烹茶色香味俱成三絶<lb/>
又况其地産茶為天下第一宜其水異於他處用以烹<lb/>
茶水功倍之至于浣衣尤更潔白則水之輕清益可知<lb/>
矣近城山間有陸羽井水亦清甘寔好事者為名之羽<lb/>
<pb n="KR3j0185_WYG_084-67a"/>
著經言建州茶未得詳則知羽不曾至富沙也<lb/>
<pb n="KR3j0185_WYG_084-68a"/>
　　歲寒堂詩話<hi>張戒</hi>
韓退之詩愛憎相過愛者以為雖杜子羙亦不及不愛<lb/>
者以為退之於詩本無所得自陳無已輩皆有此論然<lb/>
二家之論詩俱過矣以為子美亦不及者固非以為退<lb/>
之於詩本無所得者談何容易邪退之詩大抵才氣有<lb/>
餘故能擒能縱顛倒崛竒無施不可放之則如長江大<lb/>
河瀾翻洶湧滚滚不窮收之則藏形匿影乍出乍没姿<lb/>
態横生變怪百出可喜可愕可畏可服也蘇黄門子由<lb/>
<pb n="KR3j0185_WYG_084-68b"/>
有云唐人詩當推韓杜韓詩豪杜詩雄則杜詩之雄有<lb/>
可以兼韓之豪也此論得之詩文字畫大抵從胸臆中<lb/>
出子美篤於忠義深於經術故其詩雄而正李太白喜<lb/>
任俠喜神仙故其詩豪而逸退之文章侍從故其詩文<lb/>
有廊廟氣退之詩正可以太白為敵然三豪不並立當<lb/>
屈退之第三<lb/>
柳柳州詩字字如珠玉精則精矣然不若退之變態百<lb/>
出也使退之收歛而為子厚則易使子厚開拓而為退<lb/>
<pb n="KR3j0185_WYG_084-69a"/>
之則難矣意味可學而才氣則不可强也<lb/>
韋蘇州詩韵髙而氣清王右丞詩格老而味長雖稱五<lb/>
言之宗匠然互有得失不無優劣以體韵觀之右丞詩<lb/>
格老而味逺不逮蘇州至於詞不廹切而味甚長雖韋<lb/>
蘇州亦不可及也<lb/>
某言白少傅詩格卑雖誠有之然亦不可不察也元白<lb/>
張籍詩皆自陶阮中出專以道得人心中事為工本不<lb/>
應格卑但其詞傷於太煩其意傷於太盡遂成冗長卑<lb/>
<pb n="KR3j0185_WYG_084-69b"/>
陋爾比之盧仝韓偓俳優之詞號為格卑則有間矣若<lb/>
收斂其詞而少加含蓄其意味豈復可及也蘇端明子<lb/>
瞻喜之獨甚良有由然皮日休曰天下皆汲汲樂天獨<lb/>
恬然天下皆悶悶樂天獨捨旃仕若不得志為可龜鑒<lb/>
焉此語得之<lb/>
退之於籍湜輩皆兒子蓄之獨於東野極口推重雖退<lb/>
之謙抑亦不徒然世以配賈島而鄙其寒苦蓋未之察<lb/>
也郊之詩寒苦則信矣然其格致髙古詞意精確其才<lb/>
<pb n="KR3j0185_WYG_084-70a"/>
亦豈可易得論詩文當以文體為先警策為後若但取<lb/>
其警策而已則楓落吳江冷豈足以定優劣孟浩然微<lb/>
雲淡河漢疎雨滴梧桐之句東野集中未必有也然使<lb/>
浩然當退之大敵如城南聯句亦必困矣子瞻云浩然<lb/>
詩如内庫法酒却是上尊之䂓模但欠法才爾此論盡<lb/>
之<lb/>
韋蘇州律詩似古劉隨州古詩似律大抵下李杜韓退<lb/>
之一等便不能兼隨州詩韻度不能如韋蘇州之高簡<lb/>
<pb n="KR3j0185_WYG_084-70b"/>
意味不能如王摩詰之清逺然其筆力豪贍氣格老成<lb/>
則皆過之與杜子美並峙其得意處子美之匹亞也長<lb/>
城之目蓋不徒然<lb/>
張司業詩與元白一律專以道得人心中事為工但白<lb/>
才多而意切張思深而語精元體輕而詞躁爾律詩雖<lb/>
有意味而少文遠不逮李義山劉夢得杜牧之然籍之<lb/>
樂府諸人未必能也<lb/>
李義山劉夢得杜牧之三人筆力不能相上下大抵工<lb/>
<pb n="KR3j0185_WYG_084-71a"/>
律詩而不工古詩七言尤工五言微弱劣雖有佳句然<lb/>
不能如韋柳王孟之髙致也義山多竒趣夢得有韻牧<lb/>
之專事華藻此其優劣耳<lb/>
杜牧之叙李賀詩云騷人之苗裔又云小加以理奴僕<lb/>
命騷可也牧之論李賀詩乃李太白樂府中出瑰竒譎<lb/>
恠則似之秀逸天縱則不及也賀有太白之語而無太<lb/>
白之韻而白以意為主失於少文賀以詞為主而失於<lb/>
少理各得其一偏故曰文質彬彬然後君子<lb/>
<pb n="KR3j0185_WYG_084-71b"/>
王介甫只知巧語之為詩而不知拙語亦詩也山谷只<lb/>
知竒語之為詩不知常語亦詩也歐陽公詩專以快意<lb/>
為主而蘇端明詩專以刻意為工李義山詩只知有金<lb/>
玉龍鳳杜牧之詩只知有綺羅脂粉李長吉詩只知有<lb/>
花草蜂蝶而不知世間一切皆詩也惟杜子美則不論<lb/>
在山林在廊廟遇巧則巧遇拙則拙遇竒則竒遇俗則<lb/>
俗或放或刻或奮一切物一切事一切意無非詩者故<lb/>
曰吟多意有餘又曰詩盡人間興誠哉是言<lb/>
<pb n="KR3j0185_WYG_084-72a"/>
孔子曰詩三百一言以蔽之曰思無邪世儒解釋終不<lb/>
了余嘗觀古今詩人然後知斯言良有以也詩序有云<lb/>
詩者志之所之也在心為志發言為詩情動於中而形<lb/>
於言其正少其邪多孔子刪詩取其思無邪者而已自<lb/>
建安七子六朝有唐及近世諸人思無邪者惟杜子美<lb/>
陶淵明耳餘皆不免落邪思也六朝顔鮑徐庾唐李義<lb/>
山國朝黄魯直乃邪思之尤者魯直雖不多說婦人然<lb/>
其韻度矜持冶容太甚讀之便足以蕩人心魄此正所<lb/>
<pb n="KR3j0185_WYG_084-72b"/>
謂邪思也魯直專學子美然子美詩讀之使人凛然興<lb/>
起肅然生敬詩序所謂經天緯地者孝敬人倫美教化<lb/>
移風俗者也豈可以魯直詩同年而語耶<lb/>
<pb n="KR3j0185_WYG_084-73a"/>
　　娯書堂詩話<hi>趙與<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>
唐許渾題孫處士居云髙歌懷地肺逺賦憶天台極為<lb/>
的對真誥云金陵者洞虚之膏腴句曲之地肺注云其<lb/>
地肥故曰膏腴水至則浮故曰地肺<lb/>
古樂府云愛惜加窮絝防閑托守宫冷齋夜話云窮絝<lb/>
漢時語今襠袴也然未詳所出按西漢上宫后傳宫人<lb/>
使令皆為窮袴多其𢃄服䖍曰窮袴有前後襠不得交<lb/>
通也師古云即今之裩襠袴也<lb/>
<pb n="KR3j0185_WYG_084-73b"/>
東坡謂晨飲為澆書李黄門謂午睡為攤飯陸務觀嘗<lb/>
有絶句云澆書滿浥浮蛆瓮攤飯横眠夢蝶床莫笑山<lb/>
翁見機晚也勝朝侍一生忙<lb/>
康與之在髙宗朝以詩章應制與左璫狎適睿思殿有<lb/>
徽祖御畫時為卓絶上時持玩以起羮墻之悲璫下直<lb/>
竊攜至家而康適来留之飲因出示之康紿璫入取殽<lb/>
核輙書一絶于上曰玉輦宸遊事已空尚餘奎藻貯春<lb/>
風年年花鳥無窮恨盡在蒼梧夕照中璫見之大駭然<lb/>
<pb n="KR3j0185_WYG_084-74a"/>
無可奈何明日伺間叩頭請死上大怒亟取視之天威<lb/>
頓霽但一慟而已<lb/>
宗人紫芝贈李道士云教人知遁甲笑客問勾庚前人<lb/>
所未對亦警語也<lb/>
白樂天詩云倦倚綉床愁不動緩垂緑𢃄髻鬟低遼陽<lb/>
春盡無消息夜合花前日又西好事者畫為倦繡圖<lb/>
<pb n="KR3j0185_WYG_084-75a"/>
　　二老堂詩話<hi>闕名</hi>
江州陶靖節集末載宣和六年臨漢曾紘謂靖節讀山<lb/>
海經詩其一篇云形夭無千歲猛志固常在疑上下文<lb/>
義不貫遂按山海經有云刑天獸名口銜干戚而舞以<lb/>
此句為刑天舞干戚因筆畫相近五字皆訛岑穰晁詠<lb/>
之撫掌稱善予謂紘說固美然靖節此題十三篇大槩<lb/>
篇指一事如前篇之所言夸父同此篇恐專說精衛銜<lb/>
木填海無千歲之壽而猛志常在化去不悔若併指刑<lb/>
<pb n="KR3j0185_WYG_084-75b"/>
天似不相續又况末句云徒設在昔心良晨詎可待何<lb/>
預干戚之猛耶後見周紫芝竹坡詩話第一句復襲紘<lb/>
意以為己說皆誤矣<lb/>
劉禹錫淮隂行云無奈脫葉時清淮春浪軟黄魯直云<lb/>
淮隂行情調殊美語氣尤穩切春無脫葉時不可解當<lb/>
待博物洽聞者證也予嘗見古本作挑菜時東坡惠州<lb/>
詩云水生挑菜渚恐用此乎<lb/>
蘇文忠公詩文少重複者惟人生如寄耳十數處用雖<lb/>
<pb n="KR3j0185_WYG_084-76a"/>
和陶詩亦及之葢有感於斯言此句本起魏文帝樂府<lb/>
歐公詩云玉勒爭門隨仗入牙牌當殿報班齊或未解<lb/>
其事今朝殿爭門者徃往隨仗而入及在廷排立定駕<lb/>
將御殿閣門持牙班排齊小黄門接入上先坐後幄黄<lb/>
門復出揚聲云入人齊未行門當頭者應云人齊上即<lb/>
出方轉照殿衛士即鳴鞭罷此乃是駕出時也<lb/>
老人十抝朱新仲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>川志有郭功父老人十抝詩謂不<lb/>
記近事記逺事不能近視能遠視哭無淚笑有淚夜不<lb/>
<pb n="KR3j0185_WYG_084-76b"/>
睡日睡不肯坐多好行不肯食軟要食硬兒子不惜惜<lb/>
孫子大事不問細碎事問少飲酒多飲茶煖不出寒即<lb/>
出丁巳歲予年七十二目視花昏耳中無時不作風雨<lb/>
聲而實雨却又不甚聞因補一聨云夜雨稀聞聞耳雨<lb/>
春花微見見空花是亦兩抝也嘗録寄朱元晦朱大以<lb/>
為然遂貼兩句云自憐他日盲宰相今日痴聾作富家<lb/>
予家舊有米元章書長壽菴三字後兩句云人是西方<lb/>
無量佛壽如南極老人星不知何人詩或曰元章自作<lb/>
<pb n="KR3j0185_WYG_084-77a"/>
也<lb/>
<pb n="KR3j0185_WYG_084-78a"/>
　　比紅兒詩話<hi>馮曾</hi>
北齊馮淑妃名小憐後主惑之願得生死一處荀奉倩<lb/>
妻曹氏病熱奉倩乃出中庭取冷還以體熨之<lb/>
孫綽情人詩云碧玉破瓜時吕洞賔詩云功成當在破<lb/>
𤓰年楊文公謂俗以破𤓰為二八<lb/>
顔回望吳門馬見一疋練孔子曰馬也然則馬之光景<lb/>
一疋長耳後人號馬為一疋<lb/>
齊武帝宫人不聞端門皷漏聲置鐘景陽樓上應五皷<lb/>
<pb n="KR3j0185_WYG_084-78b"/>
及三皷宫人聞鐘聲早起粧飾出南史<lb/>
潘妃有琥珀釧一雙直至七十萬<lb/>
馬明主隨神女入室卧紫金床<lb/>
王獻之情人桃葉歌云桃葉復桃葉渡江不用楫但渡<lb/>
無所苦我自来迎接<lb/>
羿請不死之藥於西王母其妻姮娥竊而服之得仙奔<lb/>
入月中為月精<lb/>
甄皇后每寢寐家中髣髴見如有持玉衣覆其上者<lb/>
<pb n="KR3j0185_WYG_084-79a"/>
華山記云頂上有池生千葉蓮服之羽化<lb/>
范寛之得妓人結絲合歡香囊寄詞云謝娘梔子賈妃<lb/>
茰佩<lb/>
王訓舞詩云動衣千里香<lb/>
<pb n="KR3j0185_WYG_084-80a"/>
　　林下詩談<hi>闕名</hi>
范靖同妻沈氏生後園觀洒翠池又上洗心亭共索筆<lb/>
硏為映水曲沈氏先成曰輕鬂學浮雲雙蛾擬初月水<lb/>
澄正落釵萍開理垂髪靖竒之不復敢作沈氏小字滿<lb/>
願<lb/>
王淑英婦劉孝綽之妹㓜有詞藻春日淑英之官劉不<lb/>
克從寄贈以詩曰粧鉛㸃黛拂輕紅鳴環動佩出房櫳<lb/>
看梅復看柳淚滿春衫中時人傳誦之<lb/>
<pb n="KR3j0185_WYG_084-80b"/>
厲𤣥渡江見一婦人屍收葬之夜夢在一處如深山中<lb/>
明月初上清風吹衣遥聞有吹笙聲音韻縹緲忽有美<lb/>
女在林下自詠云紫府參差曲清宵次苐聞及就試得<lb/>
緱山月夜聞王子晉吹笙題用夢中語作第三第四句<lb/>
竟以是得賞舉進士人以為葬婦人之報<lb/>
鄙嘗謂髙逹夫燕歌行千載稱之第一篇皆三韻一換<lb/>
獨鐡衣逺戍下五韻差不稱耳顔敷應聲戲改曰邊庭<lb/>
飃䬙那可薄絶域蒼茫無所掠殺氣三時作陣雲寒聲<lb/>
<pb n="KR3j0185_WYG_084-81a"/>
一夜傳征柝却佳<lb/>
齊凌波以藕絲連螭錦作囊四角以鳳毛金飾之實之<lb/>
以辟寒香寄鍾觀玉觀玉方寒夜讀書一佩而徧室俱<lb/>
煖芳香襲人鳳毛金者鳳凰頸下有毛若綬光明與金<lb/>
無二而細軟如絲遇春必落山下人拾取織為金錦名<lb/>
鳯毛金明皇時國人奉貢宫中多以飾衣夜中有光惟<lb/>
貴妃所賜最多裁以為帳燦若白日<lb/>
子瞻在惠州與朝雲閒坐時青女初至落木蕭蕭悽然<lb/>
<pb n="KR3j0185_WYG_084-81b"/>
有悲秋之意命朝雲把大白唱花褪殘紅朝雲歌喉将<lb/>
囀淚滿衣襟子瞻詰其故答曰奴所不能歌是枝上柳<lb/>
綿吹又少天涯何處無芳草也子瞻翻然大笑曰是吾<lb/>
政悲秋而汝又傷春矣遂罷朝雲不久抱疾而亡子瞻<lb/>
終身不復聽此詞<lb/>
楊炯初見鄭羲真誦其姪女容華臨鏡曉粧詩鄭大擊<lb/>
節後誦已作數十首鄭皆曰不如首作炯為之汗背容<lb/>
華詩曰啼鳥驚眠罷房櫳曙色開鳳釵金作縷鸞鏡玉<lb/>
<pb n="KR3j0185_WYG_084-82a"/>
為臺粧似臨池出人疑向月来自憐方未已欲去復徘<lb/>
徊<lb/>
貞元中有周存者性喜放生嘗放一鯉魚戲為詩極佳<lb/>
陸氏稱之末云倘若成龍去還施潤物功後入試試題<lb/>
為白雲向空盡詩既成苦于無結忽憶鯉魚詩因改二<lb/>
字云倘若從龍出還施潤物功遂得通籍<lb/>
<pb n="KR3j0185_WYG_084-83a"/>
　　詩話雋永<hi>喻正己</hi>
　　寒食詩<lb/>
寒食詩云寒食家家挿柳枝戀春春亦不多時兒孫只<lb/>
解花前醉青塜能消㡬個悲此賈秋壑平章於德祐元<lb/>
年上母墳囘至集賢堂所作豈非亡國之䜟語<lb/>
　　海鰍行<lb/>
鮮于伯㡬經歴作海鰍行云至元辛卯之季冬浙江連<lb/>
日吹腥風有物宛轉泥沙中非黿非鼈非蛟龍神物失<lb/>
<pb n="KR3j0185_WYG_084-83b"/>
勢誰為雄萬刃刲割江水紅九州之外四海通出内日<lb/>
月涵虛空汪洋浩瀚足爾容胡為一出蕩忘反糜軀鼎<lb/>
爼蝦蜆同吁嗟人有逹與窮無以外慕殘厥躬古来妄<lb/>
動多災凶<lb/>
　　風之始<lb/>
吳給事女敏慧工詩詞後歸華陽陳子朝名儒也晚年<lb/>
惑一妾緣此遂染風疾一日親戚来問吳同妾在側指<lb/>
妾曰此風之始也後西南士夫凡有所惑者皆以風之<lb/>
<pb n="KR3j0185_WYG_084-84a"/>
始為口實<lb/>
　　巴家富詩<lb/>
李黨學次女適巴長適鄒巴貧甚李亦安之嘗戲作詩<lb/>
云誰道巴家窘巴家十倍鄒池中羅水馬庭下列蝸牛<lb/>
燕麥紛無數榆錢散不收夜来添驟富新月掛銀鈎<lb/>
　　白紙詩<lb/>
士人郭暉因寄問安誤封一白紙去細君得之乃寄一<lb/>
絶云碧紗窻下啟緘封盡紙從頭徹尾空應是仙郎懐<lb/>
<pb n="KR3j0185_WYG_084-84b"/>
别恨憶人全在不言中<lb/>
　　来歲狀元賦<lb/>
祥符中西蜀有二舉人同硯席既得舉貧干索旁郡乃<lb/>
能辦行已廹歲始發鄉里懼引保後時窮日夜行至劍<lb/>
門張惡子廟號英顯王其靈響震三州過者必禱焉二<lb/>
子過廟已昏晚大風雪苦寒不可夜行遂禱於神各占<lb/>
其得失且祈夢為信草草就廟廡下席地而寢入夜風<lb/>
雪轉甚忽見廟中燈燭如晝然後肴爼甚盛人物紛然<lb/>
<pb n="KR3j0185_WYG_084-85a"/>
徃来俄傳導自逺而至聲振四山皆岳瀆貴神也既就<lb/>
席賔主勸酬如世人二子大懼已無可奈何潜起伏暗<lb/>
處觀焉酒行忽一神曰帝命吾儕作来歲狀元賦當議<lb/>
題一神曰以鑄鼎象物為題既而諸神皆一之韻且各<lb/>
刪潤更改商確又久之遂畢朗然誦之曰當召作状元<lb/>
者魂魄授之二子黙喜私相謂曰此正為吾二人發迨<lb/>
將曉見神各起致别傳呼出廟而去視廟中寂然如故<lb/>
二子素聰警各盡記其賦函寫為書帙後無一字忘相<lb/>
<pb n="KR3j0185_WYG_084-85b"/>
與拜賜鼓舞而去倍道以行笑語欣然惟恐富貴之逼<lb/>
身也至京適及引保就試過省益志氣洋溢半驗矣至<lb/>
御試二子坐東西廊御題出果鑄鼎象物賦韻脚盡同<lb/>
東廊者下筆思廟中所書懵然一字不能上口間關過<lb/>
西廊問之西廊者望見東廊來者曰御題驗矣我乃不<lb/>
能記欲起問子幸無隱也東廊者曰正欲問子也於是<lb/>
二子交相疑曰臨利害之際乃見平生且此神賜而獨<lb/>
私以自用天其福爾邪各忿怒不得意草草信筆而出<lb/>
<pb n="KR3j0185_WYG_084-86a"/>
唱名二子皆被黜狀元乃徐奭也即見印賣賦二子比<lb/>
廟中所記者無一字異也二子嘆息始悟凡得失皆有<lb/>
假手者遂皆罷筆不復事筆硯恨不能記其姓名云<lb/>
<pb n="KR3j0185_WYG_084-87a"/>
　　詩詞餘話<hi>俞悼</hi>
陳古遇平江人也作詩髙古無宋末氣惜不嫻于時嘗<lb/>
有志怪莫飲二詩立意髙遠不在建安黄初下志怪云<lb/>
沉沉萬仭淵下有驪龍珠佩之壽松喬售之富侔都貪<lb/>
夫臨淵羡重利輕微軀百金不龜藥千金水犀珠丹砂<lb/>
與翠羽陸産海所無齎裝濤浪中巨闕光炯如粲粲兩<lb/>
青童駢肩問所須再拜上珠翠敢問龍起居青童粲玉<lb/>
齒雲龍卧𤣥虚為君窮珠山鞭雲取長軀雲急風更惡<lb/>
<pb n="KR3j0185_WYG_084-87b"/>
蒼梧来時徐丹藥兩須失哀哉飽鯨魚莫飲酒云莫飲<lb/>
酒酒醒罵人繞盆走酒香入腦頭欲旋罵聲漸低涎落<lb/>
口草履有長短伸脚可試否未論身後五車書已隨生<lb/>
前一杯酒又有馬别主詞哀忱悽斷足以警薄俗詞云<lb/>
馬别主兮涕泗沾臆士别主兮喜見顔色吁嗟馬兮胡<lb/>
戀而駐吁嗟士兮胡弃而背皆有益於世教惜不多見<lb/>
波景髙吳興烏程人亦佳子也流落不遇於世人亦不<lb/>
知其能詞一日見其嘗和龍洲指甲詞纎利可愛其詞<lb/>
<pb n="KR3j0185_WYG_084-88a"/>
云新脫魚鱗平分鵝管愛勒眉兮記搯恨香憔愁悰細<lb/>
說劃情嬾竹怨雨新翻旋撲梅英壯髪匹飲珠領重交<lb/>
游道寒嬌無奈哭輕拈杏𢃄淺掲湘裙宫相也學則繟<lb/>
時綰就同心羞自看解傳桮頻覩藏<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>羅袖歸鞭鞍重<lb/>
數刻印闌干暗解綃囊倦捲揮瑶琴餧乳鶯兒綉閣問<lb/>
蒼天風流處路鷄頭新剥消遣情郎悶詞葢沁園春詞<lb/>
也<lb/>
詹天游名正字可大風流才思不减昔人故宋駙馬楊<lb/>
<pb n="KR3j0185_WYG_084-88b"/>
鎮有十姬皆絶色名粉兒者尤勝一日招天遊宴盡出諸<lb/>
姬佐觴天遊屬意於粉兒口占一詞云淡淡青天一㸃<lb/>
春嬌羞一口兒嬰一梭玉一雲白藕香中見西子玉梅<lb/>
花下見昭君不曾真個也消魂楊遂以粉兒贈之曰天<lb/>
游真銷人魂也後為翰林學士熊納文嘗以軟香遺之<lb/>
因作慶清朝慢以謝極形容也其詞云紅雨爭妍芳塵<lb/>
生潤將春都揉成泥分眀惠風微露搏搦花枝欵欵汗<lb/>
酥薫透嬌羞無奈濕雲痴偏厮稱霓裳霞佩玉骨氷肌<lb/>
<pb n="KR3j0185_WYG_084-89a"/>
梅不似蘭不似風流處那更著意聞時驀地生綃扇内<lb/>
凉浮動好風微醉得渾無氣力海棠一色睡胭脂滋味<lb/>
滯人花氣爭知<lb/>
朱熠本武臣常為内夫人妹内官官弟婚啓理廟見之<lb/>
大加賞異特㫖授官至參知政事其啓云環堂座之九<lb/>
星貂珥曾叅於畫室羅嬪嬙之九御魚軒嘗綴於彤闈<lb/>
俱從天上之神仙来結人間之嘉㑹所由逺爾夫豈偶<lb/>
然令弟從長奕世近龍光月殿斯沾於湛露舎妹夫人<lb/>
<pb n="KR3j0185_WYG_084-89b"/>
十年陪鳳輦霓裳猶粲於朝霞水流紅葉之無心琴續<lb/>
朱絃而有托璚臺不怕雪甫歌采鸞之詩玉杵曾𢷬霜<lb/>
辱聘雲英之詠朱乃武舉狀元温州人理廟微時識之<lb/>
理宗時李亶歸化朝廷命學士院制詔以褒之時黄某<lb/>
當筆以思已成而其起句有難為辭者葢以父全逆節<lb/>
故也往請於後村云臣子之心忠君而愛父春秋之法<lb/>
内脩而外攘黄大踧踖即以應詔<lb/>
約房之府君既卒貧無以歸好事者為作一疏求賻贈<lb/>
<pb n="KR3j0185_WYG_084-90a"/>
平淡簡易截斷衆流其起聨云有䘮未舉行道之人忍<lb/>
聞見義不為秉彜之天安在四六尤難作宋末如方岳<lb/>
李劉諸公駢花儷葉葉芳嫓麗至有一句累十餘字者<lb/>
則失其為四六之體矣與其事異而句竒孰若字平而<lb/>
句雅去陳腐取渾成方可以言制作之妙如近世徐耕<lb/>
華辭郡倅清觀理書末云招非其招士固且為小相役<lb/>
則往役我未免於鄉人時以敷役不及赴也用事切著<lb/>
對之無出其右<lb/>
<pb n="KR3j0185_WYG_084-91a"/>
　　詞品<hi>涵虛子</hi>
馬東籬如朝陽鳴鳳張小山如瑶天笙鶴白仁甫如鵬<lb/>
摶九霄李壽卿如洞天春曉喬夢符如神鰲鼔浪費唐<lb/>
臣如三峽波濤宫大用如西風鵰鶚王實甫如花間美<lb/>
人張鳴善如彩鳳刷羽關漢卿如瓊筵醉客鄭徳輝如<lb/>
九天珠玉白無咎如太華孤峰已上十二人為首等貫<lb/>
酸齋如天馬脫羈鄧玉賔如幽谷芳蘭滕玉霄如碧漢<lb/>
閒雲鮮于去矜如奎璧騰輝商政叔如朝霞散彩范子<lb/>
<pb n="KR3j0185_WYG_084-91b"/>
安如竹裏鳴泉徐甜齋如桂林秋月楊淡齋如碧海珊<lb/>
瑚李致逺如玉匣昆吾鄭廷玉如佩玉鳴鑾劉廷信如<lb/>
摩雲老鶻吳西逸如空谷流泉秦竹村如孤雲野鶴馬<lb/>
九臯如松隂鳴鶴石子章如蓬莱瑶草<hi>缺</hi>西村如清風<lb/>
爽籟朱廷玉如百草争芳庾吉甫如雲峰散綺楊立齋<lb/>
如風烟花柳楊西菴如花柳芳妍周紫山如秋潭孤月<lb/>
張雲莊如玉樹臨風元遺山如窮島孤松髙文秀如金<lb/>
盤牡丹<hi>缺</hi>　　　　　　　　止庵如晴霞結綺荆<hi>缺</hi>
<pb n="KR3j0185_WYG_084-92a"/>
　如珠籠鸚鵡薩天錫如天風環珮薛昂夫如雪窻翠<lb/>
竹<hi>缺</hi>　　如雪中喬木周徳清如玉笛横秋博果宻如<lb/>
閒雲出岫杜善夫如鳳池春色鍾繼先如騰空寳氣王<lb/>
仲文如劍氣騰空李文蔚如雪壓蒼松楊顯之如瑶臺<lb/>
夜月顧仲清如鵰鶚冲霄趙文寶如藍田美玉趙明逺<lb/>
如太華晴雲李子中如清廟朱瑟李叔進如壯士舞劍<lb/>
呉昌齡如庭草交翠武漢臣如逺山叠翠李宜夫如梅<lb/>
邊月影馬昂夫如秋蘭獨茂梁進之如花裏啼鶯紀君<lb/>
<pb n="KR3j0185_WYG_084-92b"/>
祥如雪裏梅花于伯淵如翠柳黄鸝王廷秀如月印寒<lb/>
潭姚守中如秋月揚輝金志甫如西山爽氣沈和甫如<lb/>
翠屏孔雀睢景臣如鳳管秋聲周仲彬如平原孤隼吳<lb/>
仁卿如山間明月秦簡夫如峭壁孤松石君寶如羅浮<lb/>
梅雪趙公輔如空山清嘯孫仲章如秋風鐡笛岳伯川<lb/>
如雲林樵響趙子祥如馬嘶芳草李好古如孤松掛月<lb/>
陳存甫如湘江雪竹鮑吉甫如老蛟泣珠戴善甫如荷<lb/>
花映水張時起如鴈陣驚寒趙天錫如秋水芙蕖尚仲<lb/>
<pb n="KR3j0185_WYG_084-93a"/>
賢如山花獻笑王伯成如紅鴛戲波已上七十人次之<lb/>
又有董解元盧疎齋鮮于伯㡬馮海粟趙子昂班彦功<lb/>
王元鼎董君瑞查徳卿姚牧庵髙拭史敬先施君美汪<lb/>
澤民輩凡百五人不著題評抑又其次也虞道園張伯<lb/>
雨楊鐡崖輩俱不得與可謂嚴矣<lb/>
<pb n="KR3j0185_WYG_084-94a"/>
　　詞㫖<hi>陸輔之</hi>
　夫詞亦難言矣正取近雅而又不逺俗予從樂笑翁<lb/>
　遊深逹奥㫖製度所法因從其言命韶暫作詞㫖語<lb/>
　近而明法簡而要俾初學易于入室云陸輔之識<lb/>
　　詞說<lb/>
命意貴逺用字貴便造語貴新煉字貴響古人詩有翻<lb/>
案法詞亦然詞不用雕刻刻則傷氣務在自然周清真<lb/>
之典麗姜白石之騷雅史梅溪之句法吳夢窻之字面<lb/>
<pb n="KR3j0185_WYG_084-94b"/>
取四家之所長去四家之所短此翁之要訣學者所謂<lb/>
刻鵠不成尚類鶩者也不可與俗人言可與知者道對<lb/>
句好可得起句好難得收拾全藉出場凡觀詞須先識<lb/>
古今體製雅俗脫出宿生塵腐氣然後知此語咀嚼有<lb/>
味蘄王孫韓鑄字亦顔雅有才思嘗學詞于樂笑翁一<lb/>
旦與周公瑾父買舟西湖泊荷花而飲酒杯半公瑾舉<lb/>
似亦顔學詞之意翁指花云蓮子結成花自落<lb/>
詞云清空二字亦一生受用不盡指迷之妙盡在是矣<lb/>
<pb n="KR3j0185_WYG_084-95a"/>
學者必在心傳耳傳以心㑹意有悟入處然須跳出窠<lb/>
臼外時出新意自成一家若屋下架屋則為人之賤僕<lb/>
矣<lb/>
製詞須布製停匀血胍貫穿過片不可斷意如常山之<lb/>
蛇救首救尾沈伯時樂府指迷多有好處中間一兩段<lb/>
亦非詞家之語<lb/>
　　屬對<lb/>
小雨分山斷雲籠口<hi>曰不伐探春</hi>烟横山腹鴈㸃秋容<hi>呉叔聲聲</hi>
<pb n="KR3j0185_WYG_084-95b"/>
<hi>慢</hi>問竹平安㸃花番次<hi>徐/淵</hi>穉柳蘇晴故溪歇雨<hi>美成清平樂</hi>
虛閣籠雲小簾通月<hi>白石法曲獻仙音</hi>蟬碧勾花鴈紅攢月<hi>丁夢</hi>
<hi>菴前調</hi>落葉霞飄敗窻風咽<hi>吳夢/窻仝</hi>風泊波驚露零秋冷<hi>秋曉</hi>
<hi>白蓮前人</hi>花匝么絃象奩雙陸<hi>陸團扇法曲獻仙音</hi>珠蹙花輿翠翻蓮<lb/>
額<hi>紫木香</hi>汗粉難融袖香新竊<hi>同/上</hi>種石生雲移花𢃄月<hi>翁處</hi>
<hi>靜齊天樂</hi>斷浦沉雲空山掛雨<hi>史邦卿綺羅香</hi>畫裏移舟詩邊就夢<lb/>
<hi>同上齊天樂</hi>硯凍凝花香寒散霧<hi>周草窻同調</hi>繫馬橋空移舟岸<lb/>
易<hi>黄雙溪仝</hi>疏綺籠寒淺雲棲月<hi>丁宏寒</hi>竹深水逺臺髙石出<lb/>
<pb n="KR3j0185_WYG_084-96a"/>
<hi>施梅川</hi>香茸沾袖粉甲留㾗<hi>去姬/復来</hi>就船換酒隨地攀花<hi>梅川</hi>
調雨為酥催冰做水<hi>王清痩</hi>做冷欺花将烟困柳<hi>邦卿春雨</hi>巧<lb/>
剪蘭心偷粘草甲<hi>前人春雪</hi>羅袖分香翠綃封淚<hi>陳董甫</hi>池面<lb/>
冰膠墻腰雪老<hi>白石</hi>枕簟邀凉琴書換日<hi>仝</hi>薄袖禁寒輕<lb/>
妝媚晚<hi>花翁</hi>倒葦沙閒枯蘭洲冷<hi>方竹屋</hi>綠芰擎霜黄花招<lb/>
雨<hi>仝</hi>紫曲迷香緑窻夢月<hi>李篔/房</hi>暗雨敲花柔風過柳<hi>仝</hi>
霜杵敲寒風燈揺夢<hi>吳夢窻</hi>盤絲繫腕巧篆垂簮<hi>重午</hi>翠葉<lb/>
垂香玉容消酒<hi>姜白石</hi>金谷移春玉壺貯煖<hi>張寄閔茶花</hi>擁石<lb/>
<pb n="KR3j0185_WYG_084-96b"/>
池臺約花欄檻<hi>仝</hi>問月賖晴憑春買夜<hi>丁湖南</hi>醉墨題香<lb/>
閒簫弄玉<hi>周草窻</hi>
　　樂笑翁竒對<lb/>
隨花甃石就泉通沼<hi>掃花游</hi>斷碧分山空簾剰月<hi>瑣寒窻</hi>沙<lb/>
淨草枯水平天逺<hi>解連環</hi>接葉巢鶯平波捲絮<hi>髙陽臺</hi>晴光<lb/>
轉樹曉氣分嵐<hi>聲聲慢</hi>鶴響天髙水流花淨<hi>壺中天</hi>料理琴<lb/>
書夷猶今古<hi>真珠簾</hi>欵竹門深移花檻小<hi>一蕚紅</hi>掃花㝷逕<lb/>
撥葉通池<hi>仝</hi>亂雨敲春深烟𢃄晚<hi>𤨏寒窻</hi>開簾過雨隔水<lb/>
<pb n="KR3j0185_WYG_084-97a"/>
呼燈<hi>懐舊游</hi>浪捲天浮山邀雲去<hi>壺中天</hi>岸角衝波籬根愛<lb/>
葉<hi>湖月</hi>波蕩蘭觴隣分杏酪<hi>慶春/朝</hi>雲映山輝柳分溪影<hi>法曲</hi>
<hi>獻仙音</hi>荷衣消翠蕙𢃄餘香<hi>聲聲/慢</hi>淺草朝霜融泥木燕<hi>慶清</hi>
<hi>朝</hi>香㝷古字譜掐歌聲<hi>甘/州</hi>行歌趂月喚酒延秋<hi>解語花</hi>穿<lb/>
花覔路傍柳㝷隣<hi>聲聲慢</hi>門當竹逕路管臺城　鬟絲濕<lb/>
霧扇錦翻桃　因花整帽借柳維船<hi>並同前</hi>
　　警句<lb/>
悶来彈鵲又攪碎一簾花影<hi>徐幹臣二郎神</hi>鴈足不来馬蹄難<lb/>
<pb n="KR3j0185_WYG_084-97b"/>
駐門掩一庭芳景<hi>仝前</hi>盡吸西江細斟北斗萬象為賔客<lb/>
扣舷獨笑不知今夕何夕<hi>念奴嬌</hi>花影吹笙滿地淡黄月<lb/>
<hi>石湖醉落魄</hi>寒光庭下水連天飛起沙鷗一片<hi>丹陽湖西江月</hi>涼滿<lb/>
北窻休共軟紅說<hi>並仝</hi>燈花結片時春夢江南天濶　惟<lb/>
有兩行低鴈咫尺倚畫樓月<hi>並仝</hi>人在煗紅温翠<hi>趙醉林上元</hi>
波底夕陽紅濕<hi>趙彦謁金門</hi>應把花卜歸期纔簪又重數<hi>稼軒</hi>
是他春𢃄愁来春歸何處却不解𢃄將愁去　翠銷香<lb/>
煖雲屏更那時酒醒<hi>劉龍洲</hi>燕子不歸花有恨小院春深<lb/>
<pb n="KR3j0185_WYG_084-98a"/>
<hi>謝靜寄</hi>海棠影下子規聲裏立盡黄昏<hi>洪平齋</hi>相思無處說<lb/>
相思笑把畫羅小扇覔春詞<hi>徐山民南柯子</hi>妾心移得在君心<lb/>
方知人恨深<hi>前調</hi>驚起半牀幽夢淡月啼鴉<hi>劉小山清平樂</hi>千樹<lb/>
壓西湖寒碧<hi>白石賦梅</hi>波心蕩冷月無聲<hi>仝前人揚州慢</hi>昭君不慣<lb/>
胡沙逺但暗憶江南江北<hi>仝</hi>牆頭喚酒誰問信城南詩<lb/>
客岑寂髙柳晚蟬報西風消息<hi>仝惜紅衣</hi>問甚時同賦三十<lb/>
六陂秋色<hi>仝</hi>冷香飛上詩句<hi>仝念奴嬌</hi>一般離思兩消魂馬<lb/>
上黄昏樓上黄昏<hi>劉小山一剪梅</hi>絮飛春盡天逺書沉日長人<lb/>
<pb n="KR3j0185_WYG_084-98b"/>
瘦<hi>花翁</hi>燭影揺紅<hi>牡丹</hi>臨斷岸新緑生時是落紅𢃄愁流處<lb/>
記當日門掩梨花剪燈深夜語<hi>史邦卿綺羅香春雨</hi>愁損玉人日<lb/>
日畫欄獨凭<hi>仝雙飛燕</hi>恐鳳鞋挑菜歸来萬一灞橋相見<hi>仝東</hi>
<hi>風第一枝春雪</hi>自憐詩酒瘦難應接許多春色<hi>仝喜遷鶯元夕</hi>愁萬斛<lb/>
為春痩了怕春知<hi>髙竹屋金人捧露盤梅</hi>驚愁攪夢更不管庾郎<lb/>
心醉<hi>仝祝英臺近</hi>悠悠歲月天涯一分秋一分憔悴<hi>張東澤桂枝香</hi>
落葉西風吹老幾番醒醉<hi>仝</hi>露侵宿雨踈簾淡月照人<lb/>
無寐<hi>仝</hi>算只藕花知我意猶把紅芳留客<hi>仝念奴嬌</hi>春在賣<lb/>
<pb n="KR3j0185_WYG_084-99a"/>
花聲裏<hi>王貴英夜行船</hi>試花春雨濕晴<hi>韓蕭問浪淘沙</hi>貪與蕭郎眉語<lb/>
不知舞錯伊州<hi>劉後村清平樂賦妓</hi>何處消魂初三夜月第四橋<lb/>
春<hi>羅谷柳稍春</hi>一硯梨花雨<hi>周蕭齋㸃絳唇</hi>薄倖東風薄情游子薄<lb/>
命佳人<hi>仝柳梢春賦柳花</hi>怪别来胭脂慵傅被東風偷在杏梢<lb/>
<hi>趙山戀繡衣</hi>對菱花與說相思看誰瘦損<hi>陸云西睡鶴仙</hi>清絶影也<lb/>
别知心惟有月<hi>蕭結山霜天曉角梅</hi>花開猶是十年前人不似十<lb/>
年前後丁寧記取兒家碧雲隱約紅霞直下小橋流水<lb/>
門前一樹桃花<hi>李肩吾清平樂</hi>又是羊車過也月明花落黄昏<lb/>
<pb n="KR3j0185_WYG_084-99b"/>
<hi>黄玉林清平樂宫詞</hi>連呼酒上琴臺去秋與雲平<hi>吳夢窻甘州靈岩</hi>簾半<lb/>
捲𢃄黄花人在小樓<hi>仝</hi>南樓不恨吹横笛恨曉風千里<lb/>
關山<hi>仝髙陽臺落梅</hi>玉奴最晚嫁東風来結梨花幽夢<hi>仝清江月有梅</hi>
緑隂青子老溪橋羞見東隣嬌小<hi>並仝</hi>月落盃空無影<hi>仝齊</hi>
<hi>天樂</hi>不約舟移楊柳繫有縁人映桃花見<hi>仝倦㝷芳遇舊妓</hi>漸老<lb/>
芙蓉猶是𢃄霜看<hi>仝</hi>不成又是教人恨待倩楊花去問<lb/>
<hi>月湖杏花天</hi>珠簾捲上還重下怕東風吹散歌聲<hi>趙釣月風入松</hi>燕<lb/>
子不来東風無語又黄昏琴心不度春雲逺斷膓難托<lb/>
<pb n="KR3j0185_WYG_084-100a"/>
啼鵑夜深猶倚垂楊二十四欄<hi>陳西麓絳都春</hi>寄相思偏仗柳<lb/>
枝待拆　尊前唱奈東風吹落絮飛　甚等閒半委東<lb/>
風半委小橋流水<hi>張寄閒睡鶴仙</hi>待晴猶未又粉蝶兒住落花<lb/>
不去濕重㝷香兩翅怎知人一㸃新愁寸心萬里雲隱<lb/>
吟情閒逺<hi>仝壺中天</hi>斷雲過雨花前歌扇梅邊酒盞<hi>莫事山水龍吟</hi>
但良宵空有亭亭霜月作相思伴又燕子銜来相思自<lb/>
道玉痩不禁春病<hi>湯西村二郎神</hi>宿粉殘香隨夢冷落花流水<lb/>
知天逺<hi>倦尋芳</hi>都將千里芳心十年幽夢分付一聲啼鴂<lb/>
<pb n="KR3j0185_WYG_084-100b"/>
<hi>祝英臺近</hi>不妨綵筆銀箋翠樽水　自管領一庭秋色<hi>中秋</hi>春<lb/>
在欄干咫尺<hi>李篔房壺中天寄開明亭</hi>明年今夜玉尊知醉何處<hi>仝</hi>
閒簾深掩梨花雨誰問東陽瘦<hi>仝探芳信和草窻</hi>㡬番鸚外斜<lb/>
陽䦨干倚遍恨楊柳遮愁不斷歸醉夜堂歌舞月拚廢<lb/>
春眠<hi>李秋厓浪淘沙</hi>參差護晴窻戸<hi>王竹可</hi>心期暗數總寂寞當<lb/>
年酒籌花浦付春愁小樓今夜雨暗粉疎紅為誰匀注<lb/>
都負了燕約鶯期更閒却柳烟花雨<hi>張梅崖綺羅香</hi>夢魂欲度<lb/>
蒼茫去怕夢驚還被愁遮<hi>草窻髙陽臺</hi>休綴潘鬢影怕緑窻<lb/>
<pb n="KR3j0185_WYG_084-101a"/>
年少人驚<hi>仝柳花</hi>花深深處柳隂隂處一片笙歌<hi>仝少年遊</hi>一<lb/>
掬春情斜月杏花屋<hi>王碧山醉落魄</hi>採碎花心唫碎淡黄雪<hi>仝</hi>
翠簟一池秋水半牀露半牀月<hi>仝霜天曉角</hi>恰是斷魂江上<lb/>
柳越春深越瘦<hi>仝謁金門</hi>一室秋燈一庭秋雨更一聲秋鴈<hi>仝醉</hi>
<hi>蓬莱歸故山</hi>昨宵風雨凉到木犀屏<hi>趙元甫相思引</hi>重見落冷楓紅<lb/>
舞<hi>白石</hi>黄簾緑幕蕭蕭夢燈前幾換秋風<hi>吳夢窻贈宏菴</hi>鴈風吹<lb/>
裂雲痕小樓一縷斜陽影<hi>丁夢窻水龍吟</hi>清隂一架顆顆蒲萄<lb/>
醉花碧<hi>仝六么令</hi>看畫船盡入西湖閒却半湖春日<hi>西湖</hi>
<pb n="KR3j0185_WYG_084-101b"/>
　　樂笑翁警句<lb/>
和雲流出空山年年淨洗花香不了<hi>南浦春水</hi>寫不成書只<lb/>
記得相思一㸃<hi>解連環孤鴈</hi>纔放些晴意早瘦了梅花一半<lb/>
也知不作花看東風何事吹散<hi>探春雪霽</hi>見說新愁如今也<lb/>
到鷗邊<hi>西湖</hi>醒醉一乾坤<hi>真珠簾</hi>莫開簾怕見飛花怕聽啼<lb/>
鵑<hi>並仝</hi>須待月許多都付與秋<hi>聲聲慢</hi>幾日不来一片蒼雲<lb/>
未掃<hi>掃花遊</hi>春風不奈垂楊柳吹却絮雲多少<hi>齊天樂</hi>𢃄天<lb/>
香吹動一身秋<hi>甘州贈桂卿</hi>茂樹石牀因坐久又却被清風<lb/>
<pb n="KR3j0185_WYG_084-102a"/>
留住<hi>慶宫春</hi>忍不住低低問春<hi>仝/</hi>不知能聚愁多少<hi>霜葉飛老</hi>
<hi>妓</hi>
　　詞眼<lb/>
燕嬌鶯姹<hi>潘元質</hi>緑肥紅痩<hi>易/安</hi>寵柳嬌花<hi>仝/</hi>籠燈燃月<hi>清真</hi>
醉雲醒月<hi>夢窻</hi>挑雲研雪<hi>碧/山</hi>柳昏花暝<hi>梅/溪</hi>翠隂香逺<hi>千里</hi>玉<lb/>
嬌香怨<hi>竹屋</hi>蝶悽蜂慘<hi>守/齋</hi>柳腴花瘦<hi>西/材</hi>綰燕吟鶯<hi>仝</hi>燕昏<lb/>
鶯曉<hi>秋崖</hi>漁烟鷗雨　翠顰紅妬<hi>可/竹</hi>愁胭恨粉<hi>玉笛</hi>月約星<lb/>
期<hi>團言為</hi>雨今雲古<hi>玉/笛</hi>恨烟顰雨<hi>東/澤</hi>燕窺鶯認<hi>梅心</hi>愁羅恨<lb/>
<pb n="KR3j0185_WYG_084-102b"/>
綺<hi>虚靜</hi>移紅換紫<hi>閏翁</hi>聨詩換酒　選歌試舞　舞勾歌引<lb/>
　三生春夢<lb/>
　　單字集虛<lb/>
任看正待乍怕縱問愛奈似但料想更算况悵怏早儘<lb/>
嗟憑歎方將未已應若莫念甚<lb/>
　　兩字<hi>缺</hi>
　此本還在沈伯時樂府指迷之後古雅精妙較是輸<lb/>
　他一着也若新巧清麗是册亦未可少也元跋<lb/>
<pb n="KR3j0185_WYG_084-103a"/>
　　四六餘語<hi>宋相國道</hi>
帝王之制備載乎書典謨訓誥誓令之文多以四字為<lb/>
句惟鮮對偶後之制誥間以六字而以四字成聨者亦<lb/>
多賦者古詩之流今之則四六矣詩三百篇其間長短<lb/>
之句固無幾足以盡四字句之㫖此四者殆四六之所<lb/>
從祖徽廟以于闐玉增八寶有九<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>其文云範圍天地<lb/>
幽贊神明保合太和萬壽無疆王初寮艸詔曰太極函<lb/>
三通太和于一氣乾元用九增<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>籙于萬年包括璽文<lb/>
<pb n="KR3j0185_WYG_084-103b"/>
無一遺者<lb/>
　　祭春牛文<lb/>
東坡手澤云元豐六年十一月二十七日天欲明數吏<lb/>
持紙一幅其上題云請祭春牛文余取筆疾書云三陽<lb/>
既至庻草將興爰出土牛以戒農事衣被丹青之好本<lb/>
出泥塗成毁須臾之間誰為喜慍吏微笑曰此兩句復<lb/>
當有怒者傍有一吏云不妨此是喚醒他盤洲祭勾芒<lb/>
神文曰天子命我盡牧南海之民農人告予將有西疇<lb/>
<pb n="KR3j0185_WYG_084-104a"/>
之事念銅虎謹班春之職出土牛示嗣歲之期此當是<lb/>
帥廣時所作意雖與東坡不同而詞語瓌妙似之<lb/>
　　玉牒<lb/>
玉牒所記非止本支而凡一朝大政事大號令大更革<lb/>
拜罷皆在焉仙源積慶特其一條耳前此進玉牒備書<lb/>
表章能備言之惟子湖一表終始對說其辭云帝系勤<lb/>
鴻榮科條於屬籍聖謨啓祐嚴訓典於寳儲堯統漢緒<lb/>
肇𣲖别于天潢周誥商盤儼仙躔於東壁惟昭穆親疎<lb/>
<pb n="KR3j0185_WYG_084-104b"/>
之有序與文章詞令之當傳麟趾振振共仰宗盟之益<lb/>
茂虞書渾渾更瞻聖作之相輝其形容玉牒方為兩盡<lb/>
　　語對<lb/>
紹聖中蔡京館遼使李儼葢汎使者留舘頗久一日儼<lb/>
方飲忽持盤中杏曰来未開花如今多杏京即舉梨謂<lb/>
之曰去雖葉落未可輕梨<lb/>
　　天生對偶<lb/>
舊說以紅生白熟脚色手文寛焦薄脆之屬為天生對<lb/>
<pb n="KR3j0185_WYG_084-105a"/>
偶觸類索之亦有經前人紀載者聊疏于此如三年太<lb/>
守舊日老翁相公公相子人主主人公泥肥禾長水落<lb/>
石出斷送一生惟有破除萬事無過北斗七星三四㸃<lb/>
南山萬壽十千年迅雷風烈風雷雨絶地天通天地人<lb/>
筵上枇杷本是無聲之樂草間蚱蜢還同不繫之舟皆<lb/>
絶工者又有書語兩句而證于俗諺曰堯之子不肖舜<lb/>
之子亦不肖諺曰外甥多似舅吾力足以舉百鈞不足<lb/>
以舉一羽諺曰便重不便輕之類是也<lb/>
<pb n="KR3j0185_WYG_084-105b"/>
　　作賦用事<lb/>
晚唐五代間詩人作賦用事亦有甚工者如江文蔚天<lb/>
窻賦云一窻初啓如鑿開混沌之時兩瓦乍飛類化作<lb/>
鴛鴦之後又土牛賦云飲水俄臨訝盟津之拳塞度關<lb/>
倘許疑函谷之丸封<lb/>
　　儺文<lb/>
政和中新創禁中儺儀有㫖令翰苑撰文翟公選當直<lb/>
其畧云南正司天無俾神人之雜夏后鑄鼎以絶山林<lb/>
<pb n="KR3j0185_WYG_084-106a"/>
之姦茍非聖神孰知情狀頃刻進入人服其敏而工<lb/>
<pb n="KR3j0185_WYG_084-107a"/>
　　月泉吟社<hi>吳渭</hi>
　　社規<lb/>
本社預于小春月望命題至正月望日收卷月終結局<lb/>
請諸處吟社用好紙楷書以便謄副而免于差舛明書<lb/>
州里姓號以便供賞而不致浮湛切望如期差人来問<lb/>
浦江縣西地名前吳吳知縣位對面交卷守囘標照應<lb/>
俟評校畢三月三日掲曉賞隨詩冊分送此固非足凂<lb/>
我同志亦姑以講前好求新益云<lb/>
<pb n="KR3j0185_WYG_084-107b"/>
　　誓詩壇文<lb/>
月泉舊社久褰詩錦之華季子後人獨倣禮羅之意遂<lb/>
從昨歲徧致新題春日田園頗多襍興東風桃李又是<lb/>
一番鄉邦之勝友雲如湖海之英游雷動古囊交集鉅<lb/>
軸横陳誰掲青銅尚詢黄髮無舎女學何至教琢玉哉<lb/>
不用道謀是在主為室者俾得臣而寓目與舅犯以同<lb/>
心睠惟騷吟良由工苦所貴相觀而善亦多自負所長<lb/>
能雄萬夫定羞與絳灌等伍如降一等乃待以季孟之<lb/>
<pb n="KR3j0185_WYG_084-108a"/>
間欲辛甘燥濕之俱齊固甚難以曲直輕重而見欺亦<lb/>
不可念偉事或偶成於戲劇彼讒言特借譽而揄揚我<lb/>
詩如鄶曹何幸縱觀于諸老此聲得梁楚誓將不負于<lb/>
齊盟一㸃無他三辰在上<lb/>
　　詩評<lb/>
詩有六義興居其一凡隂陽寒暑草木鳥獸山川風景<lb/>
得于適然之感而為詩者皆興也風雅多起興而楚騷<lb/>
多賦與比漢魏至唐傑然如老杜秋興八首深詣詩人<lb/>
<pb n="KR3j0185_WYG_084-108b"/>
閫奥興之入律者宗焉春日田園襍興此蓋借題于石<lb/>
湖作者固不可舎田園而泛言亦不可泥田園而他及<lb/>
舎之則非此詩之題泥之則失此題之趣有因春日田<lb/>
園間景物感動性情意與景融辭與意㑹一吟風頃悠<lb/>
然自見其為襍興者此真襍興也不明此義而為此詩<lb/>
他未暇悉論徃徃叙實者多入于賦稱美者多近于頌<lb/>
甚者將襍興二字體貼而相去益逺矣諸公長者惠顧<lb/>
是盟而屑之教形容模冩盡情極態使人誦之如逰輞<lb/>
<pb n="KR3j0185_WYG_084-109a"/>
川如遇桃源如共柴桑墟里撫榮木觀流泉種東皋之<lb/>
苗摘中園之蔬與義熙人相爾女也如入豳風國耜者<lb/>
桑者競載陽之光景而聆倉庚之載好其音也如夢寐<lb/>
時雍之世出而作入而息優游于耕鑿食飲而壤歌之<lb/>
起吾後先也其餘瓌辭藻思粲然畢陳應接有所不暇<lb/>
姑次第其篇什附以管見俟覽者細訂之若曰折衷則<lb/>
吾豈敢<lb/>
　春日田園襍興<lb/>
<pb n="KR3j0185_WYG_084-109b"/>
　　　羅公福<hi>第一名杭清吟社三山連文鳳伯正號應山</hi>
老我無心出市朝東風林壑自逍遥一犁好雨秧初種<lb/>
幾道寒泉藥旋澆放犢曉登雲外壟聽鶯時立柳邊橋<lb/>
池塘見說生新草已許吟魂入夢招<lb/>
　　評曰衆傑作中求其粹然無疵極整齊而不見邊<lb/>
　　幅者此為冠<lb/>
　　　司馬澄翁<hi>第二名義烏馮澄字澄翁號来青</hi>
編蘭春思倩吟鞭著面和風軟似綿黄犢烏犍秧榖候<lb/>
<pb n="KR3j0185_WYG_084-110a"/>
雄蜂雌蝶菜花天把鉏健婦踏烟壟抱甕丈人分野泉<lb/>
忙事關心在何處流鶯不聽聽啼鵑<lb/>
　　評曰起善包括兩聨說田園的而襍興寓其中末<lb/>
　　語亦不泥<lb/>
　　　髙宇<hi>第三名杭州西塾梁相字必大</hi>
膏雨初晴布榖啼村村景物正熈熙誰知農圃無窮樂<lb/>
自與鶯花有舊期彭澤歸来惟種柳石湖老去最能詩<lb/>
桃紅李白新秧緑問着東風摠不知<lb/>
<pb n="KR3j0185_WYG_084-110b"/>
　　評曰前聨妙於細合後聨引陶范不為事縛句法<lb/>
　　更髙末借言襍興的是老手<lb/>
　<lb/>
　<lb/>
　<lb/>
　<lb/>
　<lb/>
　說郛卷八十四下<lb/>
</p>
<p>
</p>
  </div>
</body>
</text>
</TEI>
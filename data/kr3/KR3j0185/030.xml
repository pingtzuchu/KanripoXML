<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>說郛卷三十上</head>
    <p>
<pb n="KR3j0185_WYG_030-1a"/>
欽定四庫全書<lb/>
　說郛卷三十上　　　　元　陶宗儀　撰<lb/>
　　游宦紀聞<hi>張世南</hi>
書云朞三百有六旬有六日以閏月定四時成歲是一<lb/>
歲三百有六十有六日明甚今以每歲十二月計之只<lb/>
三百六十日又有小盡不與焉世南嘗以此問學者所<lb/>
對皆未精切其說當以今歲立春數至來歲立春恰三<lb/>
百六十有六日<hi>以時刻較之實三百六十有五日零三也</hi>世南始得其說未<lb/>
<pb n="KR3j0185_WYG_030-1b"/>
以為然取百中經試加稽考殊無差者盖三百六旬有<lb/>
六日言其凡也其實周天三百六十五度四分度之一<lb/>
日行一度一歲一周天一歲云者自今歲冬至數至開<lb/>
年冬至凡三百六十有五日奇三時所奇三時即四分<lb/>
日之一也若以十二月計之不滿三百六十日者月有<lb/>
小盡又積其餘五度有奇合之以置閏其所以有小盡<lb/>
有閏月者以月行速二十七日有奇也周天進三十度<lb/>
與日合朔合朔之際即為一月凡一歲十二合朔故曰<lb/>
<pb n="KR3j0185_WYG_030-2a"/>
十二月若論春之一當以氣周斷不當以十二月斷也<lb/>
翡翠屑金人氣粉犀此物理相感之異者常觀歸田録<lb/>
載歐公家有一玉罌形製甚古且精巧始得之梅聖俞<lb/>
以為碧玉在潁川時嘗以示僚屬坐有兵馬鈐轄鄧保<lb/>
吉者真宗廟老内臣也識之曰此瑶器也謂之翡翠寶<lb/>
物皆藏宜聖庫有翡翠琖一隻所以識也其後偶以金<lb/>
環於罌腹信手磨之金屑紛紛而落如硯中磨墨始知<lb/>
翡翠之能屑金也諸藥中犀最難細搗必先鎊屑乃入<lb/>
<pb n="KR3j0185_WYG_030-2b"/>
衆藥中已而衆藥篩盡犀屑猶存偶行見一醫生元違<lb/>
者解犀為小塊子方一寸半許以極薄紙裹置懷中近<lb/>
肉以人氣蒸之候氣薫蒸浹洽乘熱投臼中急搗應手<lb/>
如粉因知人氣之能粉犀也今醫工皆莫有知者<lb/>
書大字用松煙墨每患無光采而墨易脫偶得太一宫<lb/>
一髙士書符用墨訣試之果妙其法以黄明水膠半兩<lb/>
許用水小盂煎至五分蒸化尤妙如磨松墨時以膠水<lb/>
兩蜆殻研至五色見浮采再添膠水俟墨濃可書則止<lb/>
<pb n="KR3j0185_WYG_030-3a"/>
如覺滯筆入生姜自然汁少許或溶膠時入濃皂角水<lb/>
數滴亦可<lb/>
今醫家修製藥品往往一遵古法如本草炮炙及許學<lb/>
士方前所載亦既詳矣世南在蜀得數法頗出古人意<lb/>
表如麥門冬去心古法湯炮少時則易去今只以銀石<lb/>
銚火上微烙隨手漸剥極易為力又不為湯漬去藥味<lb/>
乳香没藥最難研若作丸子藥則以乳鉢研略細更入<lb/>
酒或水研頃刻如泥更無滓脚若酒糊丸則入酒研若<lb/>
<pb n="KR3j0185_WYG_030-3b"/>
以麵則入水研甚省力而易細且不飛走以耗分兩<lb/>
淮南人藏鹽酒蟹凡一器十隻以皂莢半挺置其中則<lb/>
經歲不壞世南向侍親至四明鹽白而廉僕輩貪利以<lb/>
器盛貯邸翁曰塗中走鹵將若之何投汝一法可煨皂<lb/>
莢一挺置其中則無慮矣試之果然<lb/>
凡衣帛為漆所汚即以麻油先漬洗透令漆去盡即以<lb/>
水膠溶開少著水令濃以洗麻油頃刻可盡盖膠性與<lb/>
油相著即如米泔桐油亦然若白衣為油涴石膏火煅<lb/>
<pb n="KR3j0185_WYG_030-4a"/>
研細糝汚處以重物壓過夜則如初如卒無此只以新<lb/>
石灰亦佳此皆已試之効<lb/>
騐漆之美惡有櫽括為韻語者云好漆清如鏡懸絲似<lb/>
釣鈎撼動虎斑色打著有浮漚騐真桐油之法以細篾<lb/>
一頭作圈子入油蘸若真者則如皷面<graphic n="KR3021" url="https://raw.githubusercontent.com/kanripo/KR-Gaiji/master/images/KR3021.png" mimeType="image/png"/>圈子上纔有<lb/>
偽則不著圈上矣<lb/>
尊人有誡後生不可稱前輩表德也古人以為美稱殷<lb/>
人以諱事神而後有字儀禮子祭父云敢昭告于考伯<lb/>
<pb n="KR3j0185_WYG_030-4b"/>
某父稱字也子思子作中庸稱其祖曰仲尼曰云云爰<lb/>
盎之姪問盎曰絲能日飲幾何近世子由與坡公多言<lb/>
子瞻兄陳了齋師事龜山簡中稱中立先生非若今世<lb/>
俗既諱其名又諱其字也又今往往有台諱尊諱之語尤<lb/>
為非是生曰名死曰諱載之禮經可覆禮部韻載先帝<lb/>
廟諱曰諱今上皇帝御名只曰名稱生人名乃曰諱不<lb/>
祥之甚也<lb/>
辨博書畫古器前輩盖嘗著書矣其間有論議而未詳<lb/>
<pb n="KR3j0185_WYG_030-5a"/>
明者如臨摹硬黄響搨是四者各有其說今人皆謂臨<lb/>
摹為一體殊不知臨之與摹迴然不同臨謂置紙在傍<lb/>
親觀其大小濃淡形勢而學之若臨涖之臨摹謂以薄<lb/>
紙覆上隨其曲折婉轉用筆曰摹硬黄謂置紙熱熨斗<lb/>
上以蠟塗勻儼如枕角毫釐必見響搨謂以紙覆其上<lb/>
就明忩牖間映光摹之辨古器則有所謂欵識蠟茶色<lb/>
朱砂斑真青緑井口之類方圖真古其製作有雲紋輕<lb/>
重雷紋垂花雷紋鱗紋細紋粟紋蟬紋黄目飛廉饕餮<lb/>
<pb n="KR3j0185_WYG_030-5b"/>
螭蛟虬龍麟鳳熊虎龜蛇鹿馬象夔犧蜼<hi>余李反</hi>鳬雙魚<lb/>
蟠虺如意圜絡盤雲百乳鸚耳貫耳偃耳直耳附耳挾<lb/>
耳獸耳虎耳獸足夔足百獸三螭穟草瑞草篆帶<hi>若虯結之</hi>
<hi>勢</hi>星帶<hi>四旁飾/以星象</hi>輔乳<hi>鐘名用以/節樂者</hi>碎乳<hi>鐘名大乳三十六外復有小乳周之</hi>
立夔雙夔之類凡古器制度一有合此則以名之如雲<lb/>
雷鐘鹿馬洗鸚耳匜之類是也如有欵識則以欵識名<lb/>
如周叔液鼎齊侯鐘之類是也古器之名則有鐘<hi>大曰特中</hi>
<hi>曰鑄小曰編</hi>鼎尊罍彛舟<hi>類洗而/有耳</hi>卣<hi>音酉又音由中尊器也有覆盖之類也</hi>瓶<lb/>
<pb n="KR3j0185_WYG_030-6a"/>
爵斗<hi>有耳有流有足流即觜也</hi>巵<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>之跋切/酒觴也</hi>角<hi>類彛而/無柱</hi>杯敦簠<hi>其形方</hi>
簋<hi>類鼎而跋葢有四足</hi>豆獻<hi>中偃切無/底甑也</hi>錠<hi>徒徑切又/都定切</hi>斚觚鬲<hi>形制同鼎</hi>
<hi>漢志謂空足曰鬲</hi>鍑<hi>方宥切玉篇云似釡大/其實類小瓮而有環</hi>盉<hi>户戈切又胡卧切盛五味之器</hi>
<hi>也似鼎而有葢有觜有提攀</hi>
                    <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <hi>其類有四口圎/曰區方曰温</hi>盫<hi>於含切覆葢也似洗而腰大有退有</hi>
<hi>提攀</hi>瓿<hi>蒲後切類/<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>而矮</hi>鋪<hi>類豆鋪陳/鷹獻之義</hi>罌<hi>類/釡</hi>鑑<hi>盛水器上方如斗鏤底作風忩下設</hi>
<hi>盤以盛之</hi>匜<hi>弋之切/沃盥器</hi>盤洗盆銷<hi>呼𤣥切類洗玉篇云小盆也</hi>杼磬錞鐸鉦<lb/>
<hi>類鐘而矮</hi>鐃戚鐓<hi>飾/柄</hi>奩鑑<hi>即鏡</hi>節鉞戈矛盾弩機表坐旂鈴刀<lb/>
筆杖頭蹲龍<hi>宫廟乘輿之飾或云欄楯間物</hi>鳩車<hi>兒戲之具</hi>提梁龜蛇硯滴<lb/>
<pb n="KR3j0185_WYG_030-6b"/>
車輅托轅之屬此其大槩難於盡備然如此者思過半<lb/>
矣所謂欵識乃分二義欵謂隂字是凹入者刻畫成之<lb/>
識謂陽字是挺出者正如臨之與摹各自不同也臘茶<lb/>
色亦有差别三代及秦漢間之器流傳世間歲月寖久<lb/>
其色微黄而潤澤今士大夫間論古器以極薄為真此<lb/>
盖一偏之見也亦有極薄者有極厚者但觀製作色澤<lb/>
自可見也亦以數百年前句容所鑄其藝亦精今鑄不<lb/>
及畢竟黒而燥須自然古色方為真古也<lb/>
<pb n="KR3j0185_WYG_030-7a"/>
硯品中端石人皆貴重之載於譜紀取名各異其有眼<lb/>
為端或以無眼為貴然石之青脉者必有眼嫩則多眼<lb/>
堅則少眼石嫩則細潤而發墨所以貴有眼不特為石<lb/>
之騐也眼之品類不一曰鸚哥眼鸜鵒眼了哥眼雀眼<lb/>
白雞眼猫眼菉荳眼各以形似名之翠緑為上黄赤為<lb/>
下諺謂大黯為佳然亦石之病且石之有眼余亦不取<lb/>
大抵瑕翳於石有嫌況病眼假眼韻度尤不足觀<lb/>
玉出藍田昆崗本草亦云好玉出藍田及南陽徐善亭<lb/>
<pb n="KR3j0185_WYG_030-7b"/>
部界日南廬容水中外國于闐疎勒諸處皆善今藍田<lb/>
南陽日南不聞有玉國朝禮器及乘輿服御多是于闐<lb/>
玉晉天福中平居誨從使于闐為判官作記紀其采玉<lb/>
處云玉河在國城外源出崑山西流三千餘里至國界<lb/>
牛頭山分為三曰白玉河在城東三十里曰緑玉河在<lb/>
城西二十里曰烏玉河在緑玉河西七里源雖一玉隨<lb/>
地變故色不同每歲五六月水暴漲玉隨流至多寡由<lb/>
水細大水退乃可取方言曰撈玉國主未采禁人至河<lb/>
<pb n="KR3j0185_WYG_030-8a"/>
濵大觀中添創八寶從于闐國求大玉一日忽有國使<lb/>
奉表至故事下學士院召譯表語而後答詔其表云日<lb/>
出東方䓇䓇大光照見西方五百國五百條貫生師子<lb/>
黒漢王表上日出東方䓇䓇大光照見西天下四天下<lb/>
條貫主何舅大官家你前時要者王自家甚是用心力<lb/>
只為難得似你尺寸底自家已令人兩河去訪纔得似<lb/>
你尺寸底便奉上也當時傳以為笑後果得之厚大踰<lb/>
三尺色如截肪昔未始有也大底今世所寶多出西北<lb/>
<pb n="KR3j0185_WYG_030-8b"/>
部落西夏五臺山于闐國玉分五色白如截肪黄如蒸<lb/>
栗黒如㸃漆紅如雞冠紫如臙脂惟青碧一色髙下最<lb/>
多端帶白色者漿又分九色上之上之中之下中之上<lb/>
之中之下下之上之中之下愷和殿有玉等子以諸色<lb/>
玉次第排定凡玉至則以等子比之髙下自見今内帑<lb/>
有金等子亦此法<lb/>
自甲至癸為十榦自子至亥為十二枝後人省文以榦<lb/>
為干以枝為支非也<lb/>
<pb n="KR3j0185_WYG_030-9a"/>
今之逺官及逺服賈者皆云天涯海角葢談逺也頃在<lb/>
成都嘗聞有天涯地角石暇時訪古及閱圖志乃知天<lb/>
涯石在中興寺耆老傳云人坐其上則脚踵不能行至<lb/>
今人不敢踐履及坐其上又有天牙石在大東門對昭<lb/>
覺寺髙六七尺有廟今在市人湯家園地角石舊有廟<lb/>
在羅城内西北角髙三尺餘王均之亂為守域者所壞<lb/>
今不復存矣欽州有天涯亭廉州有海角亭二郡皆南<lb/>
轅窮途也<lb/>
<pb n="KR3j0185_WYG_030-9b"/>
沙隨程先生嘗云頃於行在見一道人以笛拄項下吹<lb/>
曲其聲清暢而不近口竟不曉所以然此說已在三十<lb/>
年前嘉定庚辰先兄岳翁趙憲伯鳳自曲江攜一道人<lb/>
歸三衢亦喉間有竅能吹簫比飲食則以物塞之不然<lb/>
水自孔中溢出每作口語則塞喉間作喉間語則以手<lb/>
掩口先兄之所目覩但不知沙隨先生昔所見者是此<lb/>
人否<lb/>
諸香中龍涎最貴重廣州市真者每両不下百千次亦<lb/>
<pb n="KR3j0185_WYG_030-10a"/>
五六十千係蕃中禁𣙜之物出大食國近海傍常有雲<lb/>
氣罩山間即知其有龍睡在其下或半載或二三載土<lb/>
人更相守視俟雲散則知龍已去往觀必得龍涎或五<lb/>
七兩或十餘兩視所守人多寡均給之或不平更相讐<lb/>
殺或雲龍多蟠於洋中大石卧而吐涎魚聚而噆之土<lb/>
人見則沒而取焉又一說大海洋中有渦旋處龍在下<lb/>
湧出其涎為太陽所爍則成片為風飄至岸人則取之<lb/>
納官予嘗叩泉廣合香人云龍涎入香能收斂腦麝氣<lb/>
<pb n="KR3j0185_WYG_030-10b"/>
雖經數十年香味仍在嶺外雜紀所載龍涎出大食西<lb/>
海多龍枕石一睡涎沫浮水積而能堅鮫人采之以為<lb/>
至寶新者色白稍久則紫甚久則黒又一說云白者如<lb/>
百藥煎而膩理黒者亞之如五雲脂而光澤其氣近於<lb/>
臊似浮石而輕或云異香或云氣腥能發衆香氣皆非<lb/>
也於香本無損益但能聚煙耳和香而用真龍涎焚之<lb/>
則翠煙浮空結而不散坐客可用一剪以分煙縷所以<lb/>
然者蜃氣樓臺之餘烈也又一說云龍出沒於海上吐<lb/>
<pb n="KR3j0185_WYG_030-11a"/>
出涎沫有三品一曰汎水二曰滲沙三曰魚食汎水輕<lb/>
浮水面善水者伺龍出沒隨而取之滲沙乃被波浪飄<lb/>
泊洲嶼凝積多年風雨浸淫氣味盡於沙土中魚食乃<lb/>
因龍吐涎魚競食之復作糞散於沙積其氣腥穢汎水<lb/>
香可入香用餘二者不堪曲江鄧顥以為就三說較之<lb/>
後說頗是諸家之論不同未知孰當以愚見第一說稍<lb/>
近<lb/>
<pb n="KR3j0185_WYG_030-12a"/>
　　行都紀事<hi>陳晦</hi>
北山九里松牌吳說書高宗詣天竺遂親御宸翰徹去<lb/>
吳書吳未幾守信州陛辭高宗因與語云九里松乃卿<lb/>
書乎吳唯唯復云朕常作此三次觀之終不如卿吳益<lb/>
遜謝暨朝退即令再揭元牌遍索之乃得之天竺庫院<lb/>
復令植道傍今所榜是也<lb/>
橘園亭在今豐樂橋投北自棚前直穿即是葢向來未<lb/>
建都之時此地皆種橘高宗欲親巡就此乘舟創亭其<lb/>
<pb n="KR3j0185_WYG_030-12b"/>
上前臨大河故是至今此街市傳為橘園亭<lb/>
俞家園在金井亭橋之南向時未為民所占皆荒地或<lb/>
種稻或種茭故因以園為名今則如蜂房蟻垤葢為房<lb/>
廊屋巷陌極難認葢其錯雜與棋局相類也<lb/>
有兩行繩巷都亭驛前一候潮門外一有兩名版巷臨<lb/>
安府前一柴木巷中一有兩龍舌頭臨安府前并江下<lb/>
鮝團兩櫻桃園七寶山并薦橋門外是也<lb/>
城中舊無門䦨沿河惟居民門首各為䦨障不相聨屬<lb/>
<pb n="KR3j0185_WYG_030-13a"/>
河之轉曲兩岸燈火相直醉者夜行經過如履平地往<lb/>
多溺死歲以數十百人計自王宣子尹京始於抽解場<lb/>
材置大木欄城内沿河皆周匝每船歩留一門民始便<lb/>
之<lb/>
閭丘編修泳自言往年遊宦湖湘間舟行江上有客子<lb/>
附舟尾至暮吹笛可聽閭丘正飲甚賞音命以酒勞之<lb/>
未幾或砰然有聲甚厲且訝且問則皆不對少頃稍稍<lb/>
遽進云某官且聽聲勿復問舟尾横笛者乃賊也以此<lb/>
<pb n="KR3j0185_WYG_030-13b"/>
為號而嘯其徒耳適已撲殺矣須臾有一舟笑呼而前<lb/>
以為已有應援則無應之者果詢之云吹笛船安在舟<lb/>
人皆答云已過前去矣俄賊前過急投岸獲免<lb/>
監左帑龍舒張宣義嘗言有親戚遊宦西蜀路經襄漢<lb/>
晩投一店飯畢行户外忽見旁左側上有一人無首以<lb/>
為鬼也主人云尊官不須驚此人也非鬼也往年因患<lb/>
瘰<graphic n="KR1349" url="https://raw.githubusercontent.com/kanripo/KR-Gaiji/master/images/KR1349.png" mimeType="image/png"/>病勢蔓衍一旦頭忽脫墜家人甚悲駭已而竟無<lb/>
恙自此每有所需則以手指畫但日以粥湯灌之故至<lb/>
<pb n="KR3j0185_WYG_030-14a"/>
今猶存耳又曰岳侯軍中一兵犯法梟首妻方懷姙後<lb/>
誕一子如常人軀幹甚偉首僅如拳眉目皆雕刻則胞<lb/>
胎所係父母相為感應<lb/>
霅川月河莫氏稱望族嘗言某祖在大觀間在上庠以<lb/>
春秋馳聲嘗至一酒樓飲壁間有題字云春王三月公<lb/>
與夫人㑹於此樓葢輕薄子攜娼妓飲於此所題耳莫<lb/>
即援筆題其下云夏大旱秋饑冬雨雪公薨君子曰不<lb/>
度德不量力其死於饑寒也宜哉見者無不大笑<lb/>
<pb n="KR3j0185_WYG_030-14b"/>
嘉興精嚴寺大刹也僧造一殿中塑大佛詭言婦人無<lb/>
子者惟祈禱於此獨寢一宵即有子殿門令其家封鎻<lb/>
葢僧於房中穴地道直透佛腹穿其頂而出夜與婦人<lb/>
合婦人驚問則云我是佛州民無不墮其計次日往往<lb/>
不敢言有仕族之妻亦往求寺中夜僧忽前既不免即<lb/>
嚙其鼻僧去翌日其家遣人遍於寺中物色見一僧卧<lb/>
病以被韜面得而視之鼻果有傷掩捕聞官時韓彦古<lb/>
子思為郡將流其僧而廢其寺<lb/>
<pb n="KR3j0185_WYG_030-15a"/>
楊誠齋名萬里字廷秀為監司時巡厯至一郡郡守盛<lb/>
禮以宴之時適初夏有官妓歌賀新郎詞以送酒其中<lb/>
有萬里雲帆何時到誠齋遽曰萬里昨日到太守大慚<lb/>
即監係官妓<lb/>
朱晦菴為倉使時某郡太守遭捃摭幾為按治憂惶百<lb/>
端未幾晦菴易節它路喜可知也有寄居官署者因召<lb/>
守飲出寵姬歌大聖樂至末句云休眉鎖問朱顔去了<lb/>
還更來麽太守為之起舞也<lb/>
<pb n="KR3j0185_WYG_030-15b"/>
某邑宰因預借違㫖遭按而歸其郡郡將乃宰公之故<lb/>
因留連燕有妓慧黠得宰罷官之由時方仲秋謳漁家<lb/>
傲十月小春梅蕊綻宰云何太早邪答云乃預借也宰<lb/>
公大慚<lb/>
<pb n="KR3j0185_WYG_030-16a"/>
　　隣幾雜誌<hi>江休復</hi>
康定中侍禁李貴為西邊寨主妻為昊賊所擄去家中<lb/>
一白犬頗馴擾祝之曰我聞犬之白乃前世為人也爾<lb/>
能送我歸乎犬俯仰如聽命即裹糧隨之有警則引伏<lb/>
草間渴即濡身而返凡六七日出賊境其夫無恙朝廷<lb/>
封崇信縣君<lb/>
陸叅宰邑判訟田狀云汝不聞虞芮之事乎耆司不受<lb/>
再執詣縣云不曉㑹得再判云十室之邑必有忠信<lb/>
<pb n="KR3j0185_WYG_030-16b"/>
李戡宰邑問民間十否莫有疾苦否莫有孝悌否之類<lb/>
有一患大風者藥云吾不療爾<lb/>
都下弄蝎尾有五毒者三毒者云城西剥馬務蝎食馬<lb/>
血尤毒己亥歲中屢有螫死者<lb/>
毒虺斷首猶能飛以噬人<lb/>
御史臺閣門移文用捺頭牒章郇公判審官院張觀為<lb/>
中丞常用此例移審官時章為翰林學士辨之張以故<lb/>
事而止<lb/>
<pb n="KR3j0185_WYG_030-17a"/>
客有投縉雲山寺中宿者僧為具饌羞鱉甚美但訝其<lb/>
無裙耳入後屋見黄泥數十團大如缶問行者即向所<lb/>
食者在其中取龜以黄泥裹之三日龜服氣肥味特異<lb/>
章仲鎮云章伯鎮勘㑹案歲給禁中椽燭十三萬條内<lb/>
酒坊祖宗廟用糯米八百石真宗三千石今八萬石<lb/>
王介甫云明州有一講僧夜中為鬼物來請講欣然從<lb/>
命舁行數十里寘在猪圏中比曉方悟為鬼所侮<lb/>
張樞言說楊大年臨卒戒家人曰吾頂赤趺坐汝輩勿<lb/>
<pb n="KR3j0185_WYG_030-17b"/>
哭驚吾既而果然家人驚號則復寤而寢遂卒釋敎頂<lb/>
赤生天腹赤生人足赤沈滯<lb/>
梅聖俞云叔父為陜西漕知客卒浴殮畢他婢欲竊其<lb/>
衣其屍熱如火驚告家人遂傳於外或云不祥此當有<lb/>
重喪俄而嬸氏卒<lb/>
持國按樂見絃斷結續者笙竽之類吹不成聲詰之云<lb/>
自有私樂器國家議黍尺數年乃定造樂器費以萬計<lb/>
乃用樂工私器以享宗廟<lb/>
<pb n="KR3j0185_WYG_030-18a"/>
又七廟共用羊一五方帝亦然温成廟用羊豕各二疑<lb/>
郊本用特後去特以一羊豕代之符后以永熈不可虛<lb/>
配遂得升祔明德尚在故也后廟神德賀宋二宗尹潘<lb/>
奉慈劉李楊李升祔今獨章惠<lb/>
永叔書法最弱筆濃磨墨以借其力<lb/>
范希文戍邊行水邊甚樂之從者前云此水不好裏面<lb/>
有蟲<hi>聲如陳秦聲</hi>謂之蟲乃是魚也答云不妨我亦食此蟲<lb/>
也<lb/>
<pb n="KR3j0185_WYG_030-18b"/>
原父五十諡法一篇神化無方曰尼耄期稱道曰𥅆卮<lb/>
言日出曰周潔白不汚曰皓<lb/>
楠樹直竦枝葉不相妨蜀人謂之讓木<lb/>
胡瑗字翼之卒凶訃至京錢公輔學士與太學生徒百<lb/>
餘人詣興國戒壇院舉哀又自陳以師喪給假二日近<lb/>
時無此事<lb/>
王景芬職方邵氏壻常州人小兒四五歲甚俊爽病將<lb/>
卒忽言翁㜑留取某某長大必能葬翁㜑景芬大駭始<lb/>
<pb n="KR3j0185_WYG_030-19a"/>
改葬其父母邵不疑云<lb/>
沈文通說故三司副使陳洎卒後婢子附語亦云生不<lb/>
葬父母當得為貴神今謫作賤鬼足脛皆生長毛云<lb/>
祖擇之押字直作一口字人問之答云口無擇言<lb/>
司馬君實充史討白執政時政起居注皆竝不載元昊<lb/>
叛命北戎請地事欲就樞密府檢尋事跡以備載録龐<lb/>
相自至史院商量孫朴兼修國史之任云國惡不可書㑹<lb/>
龎去相遂寢<lb/>
<pb n="KR3j0185_WYG_030-19b"/>
江南一節使召相者命内子立羣婢中令辨之相者云<lb/>
夫人頭上自有黄氣羣婢皆竊視之然後告云某是柁<lb/>
工火兒雜立使辨何者是柁人云面上有水波文是亦<lb/>
用前術<lb/>
吳沖卿說其先君為江州瑞昌令一卒力啗巴豆如松<lb/>
子問其由始用飯一盌巴豆兩粒研和食稍加如藥丸<lb/>
盡則加巴豆減飯積以歲月至於純食巴豆此亦習噉<lb/>
葛之類<hi>曹操嘗啗葛</hi>
<pb n="KR3j0185_WYG_030-20a"/>
掌老太卿判太僕供祫享太牢只供特牛無羊豕去問<lb/>
禮直官如此不知羊豕牛俱為太牢<lb/>
太學生鄭叔雄用善毉王尚書舉正知雜吴薦為秘書<lb/>
省校書郎起居舎人范師道論列云山林有道之士大<lb/>
臣薦之不報而方技援例輙行于是汝州孔<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>除直講<lb/>
揚州孫侔除試校書州學教授<lb/>
大内都知張惟吉請諡禮官以惟吉前持温成喪不當<lb/>
居皇儀爭之至力時宰不知典則阿諛順㫖惟吉頓足<lb/>
<pb n="KR3j0185_WYG_030-20b"/>
泣下縁此得諡忠惠<lb/>
陳執中死禮官以前事不正諫請諡榮靈<hi>寵禄光大曰榮勤不成名</hi>
<hi>曰靈</hi>
大名府學進士劉建侯盗官書賣之捜索既切遂焚之<lb/>
又與妻同殺人取其金前殺士人事明白猶且稱寃府<lb/>
中謂之始皇以其焚書坑儒也<lb/>
程琳尚書知府曰殺之其容貌堂堂言詞辨博荘生<lb/>
大儒之盜也<lb/>
<pb n="KR3j0185_WYG_030-21a"/>
藥方一大兩即今之三兩隋合三兩為一兩<lb/>
宋相公中朝書人郭忠恕可對二徐書佩觹集三卷楊<lb/>
弦望之當官凡私家上厯亦自買紙為江南轉運使先<lb/>
移文江寧府要府官月俸米麥何人擔負磨麫曽支脚<lb/>
錢<lb/>
司馬君實侍先君知鳳翔府竹園中得一物如蝙蝠巨<lb/>
如大䲭莫有識者有自山西來者云此鼯鼠也一名飛<lb/>
生飛而生子每欲飛則縁樹至顛能下不能高<lb/>
<pb n="KR3j0185_WYG_030-21b"/>
判尚書禮部則尚書之職判禮部貢院則侍郎之職也<lb/>
其名表則員外之任也王禹玉帶館職判禮部作三字<lb/>
猶不解百官謝衣表御史中丞署狀而舍人作表是兼<lb/>
尚書員外之職也<lb/>
陳執中在樞府建排牆殞夏儧使人上歎樞府不得人<lb/>
於是王<graphic n="KR0934" url="https://raw.githubusercontent.com/kanripo/KR-Gaiji/master/images/KR0934.png" mimeType="image/png"/>張觀與執中皆罷<lb/>
孫承㫖自稱韓持國作維國齊廊大卿呼邵興宗作元<lb/>
宗<lb/>
<pb n="KR3j0185_WYG_030-22a"/>
祫享昭穆各有幄次謂之神帳云<hi>陳彭年所建</hi>
禮牲體貴賤以為俎實肩背臑膊骼觳左右前後賔主<lb/>
有儀今不復用司馬公說曽在并州見蕃俗頗存此禮<lb/>
其最尊者得羊臆骨其次項𤨏骨又說婦人不服寛袴<lb/>
與襜製旋裠必前後開胯以便乘驢其風始於都下妓<lb/>
女而士夫家反慕之曽不知恥辱如此又涼衫以褐紬<lb/>
為之以代毳袍韓持國云始於内臣班行漸及士人今<lb/>
兩府亦然獨不肻服予讀儀禮婦人衣上之制如明衣<lb/>
<pb n="KR3j0185_WYG_030-22b"/>
謂之景景明也所以禦塵垢而為光明也則涼衫亦所<lb/>
以䕶朝服雖出近俗不可謂之無稽<lb/>
君實又說夾拜今陜府村野婦人皆如此男子一拜婦<lb/>
人兩拜<lb/>
子容判禮院見君實八音克諧無相奪倫今樂懸但聞<lb/>
金聲餘樂掩而不聞宜罷連擊次第見其聲<lb/>
歐陽永叔修唐書求罷三班院乞一閒慢差遣俄除太<lb/>
常禮院因巡㕔言朝廷將太常禮院作閒慢差遣耶<lb/>
<pb n="KR3j0185_WYG_030-23a"/>
子容說周廟制户在東牖在西當中之分則扆也近代<lb/>
宗室南向祫室猶在西壁祫享猶設昭穆位於户外南<lb/>
北相對<lb/>
武功常景主簿說慶善宫有唐碣為民藏窖盖民恐他<lb/>
人見之理認逺祖土田旁有慈德寺太宗所建㑹昌廢<lb/>
寺猶遭毁折武宗可謂能行令矣至大中復建碑記尚<lb/>
存<lb/>
肆赦宣德門登降用樂懸又排仗盡如外朝之儀<lb/>
<pb n="KR3j0185_WYG_030-23b"/>
六典禮部吉儀五十有五其二十九日祭於五龍壇予<lb/>
奉敕於五龍廟謝晴廟廊竝頽毁寓宿殿東道士之室<lb/>
亦無壇也<lb/>
儀仗内五牛旗刻畫五色木牛豎旗于背載以舉狀四<lb/>
人舁之按六典衞尉三十二旗十八曰五牛旗皆是繡<lb/>
繪旗幅若五牛以牛載則其他麟鳳之類亦當如此矣<lb/>
祫享行禮之際雪寒特甚上秉圭露腕助祭諸臣見上<lb/>
恭䖍裹手執笏者惕然皆揎袖脱袖廟主帝用白帊后用青帊<lb/>
<pb n="KR3j0185_WYG_030-24a"/>
覆行禮則發之方木為趺薦以重褥置主於其上<lb/>
廛俗呼野人為沙塊未詳其義士大夫亦頗道之永叔<lb/>
戲長文賢良之選既披沙而揀金吳頗憾之遷怒于原<lb/>
父云某沙于心不沙于面君侯沙于面而不沙于心愈<lb/>
怒焉<lb/>
又嘗戲馬遵舊日沙而不哨如今哨而不沙<lb/>
永叔云令狐揆著書數年乃成託宋公序投獻李夷庾<lb/>
夷庾問何人作序訊知其人使送銀二笏<lb/>
<pb n="KR3j0185_WYG_030-24b"/>
龎相令制後舎人自署其名永叔云誥身後惟吏部判<lb/>
官誥院者當押字爾<lb/>
林瑀王洙同作直講林謂王何相見之闊也答云遭此<lb/>
霖雨今後轉更疎闊也王曰何故答云值這短晷葢詆<lb/>
其侏儒矣<lb/>
太祖忌宰相馬不入寺宗王忌相乘馬入至佛殿東素<lb/>
無定制也駕往寺觀燒香中丞不從由入臺翌日幸慈<lb/>
孝集禧宣召乃赴<lb/>
<pb n="KR3j0185_WYG_030-25a"/>
供奉官羅承嗣住州西鄰人每夜聞擊物聲穴隙視之<lb/>
乃知寒凍齒相擊耳贈之氊堅不受妻母來見其女方<lb/>
食其枕中豆贈之米麫亦不敢納遂挈其家居州南<hi>都下</hi>
<hi>俗語謂之州南</hi>聚贍窮親四十口嘗辭水路差遣云法乘官舟<lb/>
載私物不得過若干斤重恐罹此罪乞換陸路差遣<lb/>
祕書丞沈士龍者嘗建言害民事數十條漕司不行遂<lb/>
棄官歸關門不放過訴云母老病拘滯於此母必不全<lb/>
亦關吏之罪也士龍竟坐擅去官守追官勒停舉主關<lb/>
<pb n="KR3j0185_WYG_030-25b"/>
吏一例見劾<lb/>
李照譏王朴編鐘不圎後得周編鐘正與朴同議者始<lb/>
知照之妄<lb/>
次道見鄭毅夫除省判誥詞中間具官某又云云當誥<lb/>
詞前具銜云云中當云以爾云云<lb/>
程侍郎言某為御史接伴人使中丞張觀云待之以禮<lb/>
答之以簡戡佩服其言又說髙敏之奉使接伴戎使走<lb/>
馬墜地前行不顧翌日髙馬蹶墜地戎使亦不下馬張<lb/>
<pb n="KR3j0185_WYG_030-26a"/>
唐公將奉使王景彞云某接伴時舊例使副每日早先<lb/>
立驛㕔戎使方出相揖某則不然先請我使立階下然<lb/>
後前挹登階唐公云我出疆彼亦如此奈何遂却如舊<lb/>
例<lb/>
王景彞判三班院云某總記上凡使臣八千五百人差<lb/>
殿中丞蘇袞作簿簿成只有七千六人其餘捜括並未<lb/>
見<lb/>
　<lb/>
<pb n="KR3j0185_WYG_030-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷三十上<lb/>
<pb n="KR3j0185_WYG_030-27a"/>
欽定四庫全書<lb/>
　說郛卷三十下　　　　　元　陶宗儀　撰<lb/>
　　楓忩小牘卷上<hi>袁褧</hi>
　　予迫猝渡江僑寓臨安山中父書手定都為烏有<lb/>
　　第日對忩西烏桕省念舊聞得數十事録之以備<lb/>
　　遺忘時晚秋蕭瑟喜有丹葉殘霞來射几案㑹録<lb/>
　　成輒呼酒落之名曰楓忩小牘<lb/>
藝祖受命元年秋三佛齊來貢時尚不知皇宋受禪也<lb/>
<pb n="KR3j0185_WYG_030-27b"/>
貢物有通天犀中有形如龍檠一葢其龍形騰上而尾<lb/>
少左向□其文即宋字也真主受命豈偶然哉藝祖即<lb/>
以此犀為帶每郊廟則繫之<lb/>
予僑家後圃有一大井是武肅王外祖家舊物井上有<lb/>
文曰於維此井渟育坎靈有莘有邰實此儲英時有長<lb/>
虹上貫青㝠是惟王氣宅相先徴爰啓霸主奠綏蒼氓<lb/>
沛膏漸澤配德東溟臣羅隱謹頌<lb/>
太祖征李筠以太宗為大内都㸃檢汴民驚曰㸃檢作<lb/>
<pb n="KR3j0185_WYG_030-28a"/>
天子矣更為一天子地邪此又人口木簡也<lb/>
太平興國中蜀人張思訓製上渾儀其製與舊儀不同<lb/>
最為巧捷起為樓閣數層髙丈餘以木偶為七直人以<lb/>
直七政自能撞鐘擊皷又為十二神各直一時至其時<lb/>
即自執辰牌循環而出余大王父贊善公嘗入文明殿<lb/>
漏室中見之<lb/>
國初杭粤蜀漢未入版圗總户九十六萬七千五百五<lb/>
十三至開寶末増至二百五十萬八千六十五户太宗<lb/>
<pb n="KR3j0185_WYG_030-28b"/>
拓定南北户猶三百五十七萬四千二百五十七此後<lb/>
遞増至徽廟有一千八百七十八萬之多噫可謂盛矣<lb/>
及乘輿南渡江淮以北悉入北庭今上主户亦至一千<lb/>
一百七十萬五千六百有奇生息之繁視宣和已前僅<lb/>
減七百萬耳尚令此輩假氣遊魂何也<lb/>
太宗命儒臣輯太平廣記時徐鉉實與編纂稽神録鉉<lb/>
所著也每欲採擷不敢自專輒示宋白使問李昉昉曰<lb/>
徐率更以博信天下乃不自信而取信於宋拾遺乎詎<lb/>
<pb n="KR3j0185_WYG_030-29a"/>
有率更言無稽者中採無疑也於是此録遂得見收<lb/>
楊億作二京賦既成好事者多為傳寫有輕薄子書其<lb/>
門曰孟堅再生平子出世文選中間恨無隙地楊亦書<lb/>
門答之曰賞惜違顔事等隔世雖書我門不爭此地余<lb/>
謂此齊東之言也楊公長者肯相較若爾邪<lb/>
道君皇帝改元宣和人或離合其字曰一旦宋亡此與<lb/>
蕭巋離合後周宣政為宇文亡日同<lb/>
太常音律官田琮家庭中嘗有光怪掘地得古鐸三枚<lb/>
<pb n="KR3j0185_WYG_030-29b"/>
一黄鍾一中呂一土死無聲又一玉管校長于古玉管<lb/>
葢漢晉間物也其年遂遷職<lb/>
趙韓王疾夜夢甚惡使道流上章禳謝道流請章㫖趙<lb/>
難言之從枕躍起索筆自草曰情關母子弟及自出於<lb/>
人謀計協臣民子賢難違乎天意乃憑幽祟逞此强陽<lb/>
瞰臣氣血之衰肆彼魘呵之厲倘合帝心誅既不誣管<lb/>
蔡幸原臣死事堪永謝朱均云云密封令勿發向空焚<lb/>
之火正䙝函而此章為大風所掣吹墮朱雀門為人所<lb/>
<pb n="KR3j0185_WYG_030-30a"/>
得傳誦于時竟不起<lb/>
淳化三年冬十月太平興國寺牡丹紅紫盛開不踰春<lb/>
月冠葢雲擁僧舎填駢有老妓題寺壁云曽趂東風看<lb/>
幾巡冒霜開喚滿城人殘脂剰粉憐猶在欲向彌陀借<lb/>
小春此妓遂復車馬盈門<lb/>
古人稱士農工商為四民今有六民真宗初即位王禹<lb/>
偁上五事有云古者井田之法農即兵也今執戈之士<lb/>
不復事農是四民之外又一民也自佛教入中國度人<lb/>
<pb n="KR3j0185_WYG_030-30b"/>
修寺不畊不蠶而具衣食是五民之外又一民也<lb/>
李文靖賢相也與張齊賢稍不協齊賢竟以被酒失儀<lb/>
罷相時人語曰李相太醒張相太醉此亦里巷之公論<lb/>
也<lb/>
汴京閨閣粧抹凡數變崇寧間少嘗記憶作大髩方額<lb/>
政宣之際又尚急把垂肩宣和已後多梳雲尖巧額髩<lb/>
撑金鳳小家至為剪紙襯髮膏沐芳香花鞾弓履窮極<lb/>
金翠一襪一領費至千錢今聞戎女閨飾復爾如痩金<lb/>
<pb n="KR3j0185_WYG_030-31a"/>
蓮方瑩面丸遍體香皆自北傳南者<lb/>
邢昺以九經及第鬱為儒者乃傾意欽若納身垢汙為<lb/>
士流所薄嘗奉敕撰爾雅疏義其後太學生郭盛言昔<lb/>
人不分老子與韓非同傳郭注邢疏無論周公不享其<lb/>
意即先人得無稱寃地下且郭迕逆敦邢附欽若爾雅<lb/>
近正今則近邪盛舉九經乞辭此疏時邢自稱子才之<lb/>
裔太學中語曰景純有孫子才無後<lb/>
宣和中有反語云冦萊公之知人則哲王子明之將順<lb/>
<pb n="KR3j0185_WYG_030-31b"/>
其美包孝肅之飲人以和王介甫之不言所利此皆賢<lb/>
者之過人皆得而見之者也<lb/>
祥符中天書既降復有道士趙壽國來上靈寶大洞人<lb/>
皇經稍記其首篇云爾時玉清虛皇上帝在玉清景靈<lb/>
之宫忽從自明簾内傳下玉音清越嘹亮三十三天一<lb/>
時耳根共感是諸天衆速駕雲車龍鸞填隘天路皆滿<lb/>
諸天既集面覲虛皇于雲陛之下劒珮瑽琤交映左右<lb/>
虛皇曰嗟爾諸天聽予渙號夫天有天皇地有地皇人<lb/>
<pb n="KR3j0185_WYG_030-32a"/>
有人皇天得清皇地得寧皇惟此林林衆滿太蒼下方<lb/>
大亂予閔是痌爰召宓羲遣兹訟靈下撫方州二亥後<lb/>
先命處天門八方歸王天下太平今兹嗣皇實惟聖神<lb/>
合壽千春東封泰山西封金天威鎮幽朔鬼方血腥云<lb/>
云其言誕譽不經皆若此類朝廷雖知其妄亦賜金帛<lb/>
設朝受之供奉大内<lb/>
吕夷簡有總髻交王至清以屢試不第隱遯山壑後以<lb/>
子簿畿縣薄游京師吕折簡召之不赴㑹仁宗詔廢郭<lb/>
<pb n="KR3j0185_WYG_030-32b"/>
后吕實贊之至清寓書夷簡曰僕初與坦夫讀書山寺<lb/>
論家人一卦坦夫獨以孔子反身二字為此卦入證語<lb/>
乃今天子第有取于威如之吉使天下夫婦之主不得<lb/>
終始其義坦夫獨不可以反身之說諫之而將順至此<lb/>
乎安在其有證于尼父一言也僕今知讀書與仕宦自<lb/>
是兩截事幸哉天以布衣終我身也雖然坦夫自今永<lb/>
保禄位矣何者有所廢必有所愛能從人主所愛處有<lb/>
勲力焉亦必不愛爵禄以愛其人于衆人之外也此一<lb/>
<pb n="KR3j0185_WYG_030-33a"/>
牘也先為相業唁後為相位賀惟坦夫兩受之夷簡大<lb/>
怒併其子逐焉<lb/>
賢士大夫亦有天理抹煞處如錢惟演之下石冦萊公<lb/>
是也凶忍大奸亦有天理不泯處如秦檜之不盡殺鄂<lb/>
國子孫是也<lb/>
洪駒父才而傲每讀時輩篇什大呌云使人齒頰皆甘<lb/>
其人喜而問之曰似何物駒父曰不減樹頭霜柿人每<lb/>
頳面而去比汴京失守尼瑪哈勾括金銀駒父以奉命<lb/>
<pb n="KR3j0185_WYG_030-33b"/>
行事日惟觴酌幸醉中不見此時情狀竟為綱紀自利<lb/>
峻于捜索坐貶沙門亦大寃也<lb/>
余少長大梁豢養於保抱之手即淮泗之間近在襟帶<lb/>
未嘗眼見身到比一旦崩亂將母則棄妻挈妻則擲女<lb/>
屈身孤篷之底乘風渡淮濁浪掀空幾葬于寶應魚腹<lb/>
魂魄盡喪相顧失色及至江上于時海潮上逆狂濤東<lb/>
瀉渺迷極望雖騰價買舟猶與僧尼雜販共載一船母<lb/>
妻悲號至不欲渡願投江流舟發未幾檣為風折半欹<lb/>
<pb n="KR3j0185_WYG_030-34a"/>
浪中滿船狂呌人心先覆幸呼他舟擲纜得抵潤州此<lb/>
葢生平未遭之危合門未遘之苦也後嘗問人曰江必<lb/>
從此渡乎必當更有狹處其人亦不知答既而司諫吳<lb/>
表臣上疏言大江之南上自荆鄂下至常潤不過十郡<lb/>
之間其要不過七渡上流最急者三荆南之公安石首<lb/>
岳之北津中流最急者二鄂之武昌太平之采石下流<lb/>
最急者二建康之宣化鎮江之𤓰洲此七渡當擇官兵<lb/>
守之其餘數十處或道路迂曲水陸不便非大軍往來<lb/>
<pb n="KR3j0185_WYG_030-34b"/>
徑捷之處於是始知前問之失也望洋之喻豈虛也哉<lb/>
慶厯三年三月吕夷簡以司徒歸第夏竦召至國門而<lb/>
罷詔以賈昌朝叅知政事杜衍為樞密使富弼為樞密<lb/>
副使弼固辭改資政殿學士乃以范仲淹代弼又以歐<lb/>
陽修余靖蔡襄王素充諫官一時朝野懽欣至酌酒相<lb/>
慶太學博士石介因作慶厯聖德頌其詞太激邪佞切<lb/>
齒其頌至范仲淹曰太后乘勢湯沸火熱汝時小臣危<lb/>
言嶪嶪太后一語仁宗含之在中不敢出之口者所不<lb/>
<pb n="KR3j0185_WYG_030-35a"/>
宜言其最儆心目者如衆賢之進如茅斯拔大奸之去<lb/>
如距斯脫又曰神武不殺其黙如淵聖人不測其動如<lb/>
天時韓魏公與范文正公適自陜來朝竦之密姻有令<lb/>
于閿者手録此頌進于二公且口道竦非為諸君子慶<lb/>
二公去閿范拊股謂韓曰為此怪鬼輩壞之也韓曰天<lb/>
下事不可如此必壞孫復聞之亦曰石守道禍始於此<lb/>
矣<lb/>
汴中呼餘杭百事繁庶地上天宫及余邸寓山中深谷<lb/>
<pb n="KR3j0185_WYG_030-35b"/>
枯田林莽塞目魚蝦屏斷鮮適莫搆惟野葱苦蕒紅米<lb/>
作炊炊汁許許代脂供飲不謂地上天宫有此受享也<lb/>
國朝婦人封自執政以上封夫人尚書以上封淑人侍<lb/>
郎以上封碩人大中大夫以上封令人中散大夫以上<lb/>
封恭人朝奉大夫以上封宜人朝奉郎以上封安人通<lb/>
直郎以上封孺人然夫人有國郡之異而武臣一凖文<lb/>
階其後三公大將封帶王爵者妾亦受封特視正妻減<lb/>
階耳若郡縣君則先曽王大母亦封縣君正和二年詔<lb/>
<pb n="KR3j0185_WYG_030-36a"/>
除之<lb/>
本朝以童子舉如國初賈黄中舉自五代不論若太宗<lb/>
朝洛陽郭忠恕通九經七歲舉童子科淳化二年賜泰<lb/>
州童子譚孺卿出身雍熈間得楊億年十一以童子召<lb/>
對授秘書正字咸平間得宋綬景德間撫州進士晏殊<lb/>
年十四大名府進士姜葢年十三祥符間又得李淑又<lb/>
趙煥以童子召對令從秘閣讀書時年十二蔡伯希年<lb/>
四歲誦詩百餘篇召為秘書正字神宗朝元豐七年賜<lb/>
<pb n="KR3j0185_WYG_030-36b"/>
饒州童子朱天錫五經出身年九歲賜錢五萬又天錫<lb/>
從兄天申年十二試十經皆通賜五經出身紹興七年<lb/>
賜處州孝童周智出身乾道淳熈間吕嗣興王克勤賜<lb/>
童子出身先君子以十歲通九經以不謁丁晉公擯不<lb/>
以聞竟不得與諸君子同聲治朝也<lb/>
壽山艮嶽在汴城東北隅徽宗所築初名鳳凰山後改<lb/>
壽山艮嶽周圍十餘里其最髙一峰九十步上有介亭<lb/>
分東西二嶺直接南山山之東有萼緑華臺家大夫嘗<lb/>
<pb n="KR3j0185_WYG_030-37a"/>
承命作頌曰玉皇御天金母嫁女琱璧成車裁瑛作塵<lb/>
龍馭崑丘鳥發𤣥圃笑月光微看雲色阻荷露添華柳<lb/>
煙生嫵九重歡眷六宫遜處乃搆椒房用當金宇碌碌<lb/>
宜階瑟瑟為户碧落深沈青霞墉堵小臣獻頌庶叶萬<lb/>
舞書館八仙館紫石巖棲真登覽秀軒龍吟堂山之南<lb/>
則壽山兩峯並峙有雁池噰噰亭山之西有藥寮西莊<lb/>
巢雲亭白龍沜濯龍峽蟠秀練光跨雲三亭羅漢巖又<lb/>
西有萬松嶺嶺畔有倚翠樓上下設兩閣閣下有平地<lb/>
<pb n="KR3j0185_WYG_030-37b"/>
鑿大方沼沼中作兩洲東為蘆渚浮陽亭西為梅渚雪<lb/>
浪亭西流為鳳池西出為雁池中分二館東曰流碧西<lb/>
曰環山有巢鳳閣三秀堂東池後有揮雪亭復由嶝道<lb/>
上至介亭亭左有極目亭蕭森亭右有麗雪亭半山北<lb/>
俯景龍江引江之上流注山澗西行為潄瓊軒又行石<lb/>
間為凍丹凝觀圜山三亭下視江際見髙陽酒肆及清<lb/>
澌閣北左有勝筠菴躡雲臺蕭間閣飛岑亭支流别為<lb/>
山莊為回溪又於南山之外為小山横亘二里曰芙蓉<lb/>
<pb n="KR3j0185_WYG_030-38a"/>
城窮極巧妙而景龍江外則諸館舎尤精山之西北有<lb/>
老君洞為供奉道像之所其地又因瑶華宫火取其地<lb/>
作大池名曲江中有堂曰蓬壺東盡封丘門而止西則<lb/>
是天波門橋引水直西殆半里江乃折南又折北折南<lb/>
者過閶闔門為複道通茂德帝姬宅折北者四五里屬<lb/>
之龍德宫既成帝自為艮嶽記以為山在國之艮位故<lb/>
名艮嶽嶽之正門名曰陽華故亦號陽華宫宣和五年<lb/>
朱勔於太湖取石髙廣數丈載以大舟挽以千夫鑿河<lb/>
<pb n="KR3j0185_WYG_030-38b"/>
斷橋毁堰拆牐數月乃至㑹初得燕山之地因賜號敷<lb/>
慶神運石石傍植兩檜一夭矯者名朝日升龍之檜一<lb/>
偃蹇者名卧雲伏龍之檜皆玉牌金字書之徽宗御題<lb/>
云拔翠琪樹林雙檜植靈囿上梢蟠木枝下拂龍髥茂<lb/>
撐拏天半分連卷虹南負為棟復為梁夾輔我皇構嗟<lb/>
乎檜以和議作相不能恢復中原已兆於半分南負而<lb/>
一結更是髙廟御名要皆天定也巖曰玉京獨秀太平<lb/>
巖峯曰慶雲萬態奇峯又作絳霄樓直山北勢極髙峻<lb/>
<pb n="KR3j0185_WYG_030-39a"/>
夐出雲霄葢工藝之巧其後羣閹興築不已四方花竹<lb/>
奇石悉萃於斯珍禽異獸無不畢集命市人薛翁豢擾<lb/>
馴狎駕至迎立鞭扇間名萬歲山珍禽命局曰來儀所<lb/>
及金芝産于艮嶽萬壽峯只改名壽嶽<lb/>
先三老碑在扶溝石牛廟後徙墓下碑横裂為二上復<lb/>
破泐如圭然光瑩可鑒少嘗從祖父詣碑拜讀至斬賊<lb/>
公先勇食邑遺鄉六百户事考之東漢先人列傳了不<lb/>
可得後從駕南渡得歐陽公集古録第釋序世次及缺<lb/>
<pb n="KR3j0185_WYG_030-39b"/>
文而已最後得趙明誠金石録始知公先勇為公孫勇<lb/>
又不知出自何書今耄矣目不能觀書徒悒悒此事未<lb/>
了忽從宇文學博處得鄱陽洪景伯碑跋方知此事在<lb/>
范書田廣明傳傳云故城父令公孫勇謀反衣繡衣乘<lb/>
駟馬車至圉圉使小史侍之知其非是守尉魏不害等<lb/>
共收捕之上封四人為侯小史竊言上問之對曰為侯<lb/>
者得東歸否上曰汝鄉名為何對曰名遺鄉上曰用遺<lb/>
汝矣於是賜小史爵關内侯食邑遺鄉六百户不覺快<lb/>
<pb n="KR3j0185_WYG_030-40a"/>
躍而起籜冠墮地老髮躧躧弗暇手握也家世讀書碑<lb/>
碣尚在至千年不知碑石上事媿已媿已<lb/>
余嘗見内庫書金樓子有李後主手題曰梁孝元謂王<lb/>
仲宣昔在荆州著書數十篇荆州壞盡焚其書今在者<lb/>
一篇知名之士咸重之見虎一毛不知其斑後西魏破<lb/>
江陵帝亦盡焚其書曰文武之道盡今夜矣何荆州壞<lb/>
焚書二語先後一轍也詩以慨之曰牙籤萬軸裹紅綃<lb/>
王粲書同付火燒不是祖龍留面目遺篇那得到今朝<lb/>
<pb n="KR3j0185_WYG_030-40b"/>
書卷皆薛濤紙所抄惟今朝字誤作金朝徽廟惡之以<lb/>
筆抹去後書竟如讖入金也<lb/>
丁謂傾意以媚萊公冀得大拜然事未可必生平最尚<lb/>
禨祥每晨占鳴鵲夜看燈蕊雖出門歸邸亦必竊聽人<lb/>
語用卜吉兆時有無賴于慶貧寒不振計且必死凍餓<lb/>
謀于一落第老儒老儒曰汝欲自振必易姓名當大濟<lb/>
耳幸無忘我慶拜而聽之老儒遂改于為丁易名宜禄<lb/>
使投身於謂謂大喜收之門下皆怪問之謂不答第曰<lb/>
<pb n="KR3j0185_WYG_030-41a"/>
吾得此人大拜必矣不旬月而謂果入相此人遂以寵<lb/>
冠紀綱雖大僚節使無弗倚藉關說不踰年而宜禄家<lb/>
十萬矣老儒亦以引見竟得敎授大郡至今相傳不解<lb/>
所謂頃偶讀沈約宋書曰宰相蒼頭呼為宜禄且復姓<lb/>
丁愈愜所念莫謂晉公眼不讀書也<lb/>
道君皇帝以于闐玉益八寶為九寶其文云範圍天地<lb/>
幽贊神明保合太和萬壽無疆王初寮草詔曰太極函<lb/>
三運神功于八索乾元用九增寶厯於萬年八索用九<lb/>
<pb n="KR3j0185_WYG_030-41b"/>
可謂切事徽廟以銀椀盛蘇合香賜之<lb/>
司馬温公保身說云天下有道君子揚于王庭以正小<lb/>
人之罪而莫敢不服天下無道君子括囊不言以避小<lb/>
人之禍而猶或不免倘人生昏亂之世不在其位四海<lb/>
横流而欲以口舌救之臧否人物激濁揚清撩蛇虺之<lb/>
頭踐虎狼之尾以至身被滛刑禍及朋友士類殲滅而<lb/>
國隨以亡不亦悲乎夫惟郭泰既明且哲以保其身申<lb/>
屠蟠見幾而作不俟終日卓乎其不可及也先君書此<lb/>
<pb n="KR3j0185_WYG_030-42a"/>
以置座右葢自鑑其生平所遭耳吳趙諸公惜不早見<lb/>
及此遂陷秦氏酷禍悲哉<lb/>
杭州江隄築是梁開平四年八月時錢氏始霸武肅王<lb/>
以候潮通江二門之外潮水衝齧版築不就命強弩數<lb/>
百射之潮水為避擊西陵遂以竹籠石植大木圉之率<lb/>
數歲輒復壞祥符七年潮直抵郡城守臣戚綸漕臣陳<lb/>
堯佐議累木為岸實新土以捍之或言非便命發運使<lb/>
李漙按視十月壬戌溥請如錢氏舊制立木積石以捍<lb/>
<pb n="KR3j0185_WYG_030-42b"/>
潮波從之其後踰年隄不成卒用薪土天聖四年二月<lb/>
辛酉侍御史方謹言請修江岸二斗門慶厯六年漕臣<lb/>
杜把築錢塘隄起官浦至沙陘以捍風濤浙江石塘創<lb/>
於錢氏景祐中工部郎中張夏為轉運使置捍江兵採<lb/>
石修塘人為立祠紹興二十年修石堤二十二年十一<lb/>
月二十五日吏部尚書林大鼐言潮為吳患其來已久<lb/>
捍禦之䇿見於浙江亭碑自江流失道潮與洲門怒號<lb/>
激烈千霆萬皷民以不寧宜顓置一司究利病而後興<lb/>
<pb n="KR3j0185_WYG_030-43a"/>
工乾道七年十一月十八日帥臣沈夐修石隄成増石<lb/>
塘九十四丈<lb/>
武肅王還臨安與父老飲有三節還鄉之歌父老多不<lb/>
解王乃髙揭吳音以歌曰你輩見儂底歡喜别是一般<lb/>
滋味子長在我儂心子裏至今狂童遊女借為奔期問<lb/>
答之歌呼其宴處為歡喜地<lb/>
汴京故宫躡雲蔽日常在夢寐稍能記憶條載於此宫<lb/>
城本五代周舊都宋因之建隆三年廣皇城東北隅命<lb/>
<pb n="KR3j0185_WYG_030-43b"/>
有司畫洛陽宫殿按圗修之周圍五里南三門中曰乾<lb/>
元東曰左掖西曰右掖東西面門曰東華西華北一門<lb/>
曰拱宸乾元門内正南門曰大慶東西横門曰左右升<lb/>
龍左右北門内各二門曰左右銀臺東華門内一門曰<lb/>
左承天祥符西華門内一門曰右承天左承天門内道<lb/>
北門曰宣祐正南門内正殿曰大慶東西門曰左右太<lb/>
和正衙殿曰文德兩掖門曰東西上閣東西門曰左右<lb/>
嘉福大慶殿北有紫宸殿視朝之前殿也西有垂拱殿<lb/>
<pb n="KR3j0185_WYG_030-44a"/>
常日視朝之所也次西有皇儀殿又次西有集英殿宴<lb/>
殿也殿後有需雲殿東有昇平樓宫中觀宴之所也宫<lb/>
後有崇政殿閱事之所也殿後有景福殿殿西有殿北<lb/>
向曰延和便坐殿凡殿有門者皆隨殿名宫中有延慶<lb/>
安福觀文清景慶雲玉京等殿夀寧堂延春閣福寧殿<lb/>
東西有門曰左右昭慶觀文殿西門曰延真其東真君<lb/>
殿積慶前建感真閣又有龍圗閣下有資政崇和宣德<lb/>
述古四殿天章閣下有羣玉蕊珠二殿有寶文閣閣東<lb/>
<pb n="KR3j0185_WYG_030-44b"/>
西有嘉德延康二殿前有景輝門後苑東門曰寧陽苑<lb/>
内有崇聖殿太清樓其西又有宣聖化成金華西涼清<lb/>
心等殿翔鸞儀鳳二閣華景翠芳瑶津三亭延福宫有<lb/>
穆清殿延慶殿北有柔儀殿崇徽殿北有欽明殿延福<lb/>
宫北有廣聖宫内有太清玉清沖和集福會祥五殿建<lb/>
流盃殿於後苑又有慈德殿觀稼殿延曦閣邇英殿隆<lb/>
儒閣慈壽殿慶壽宫保慈宫玉華殿基春殿睿思殿承<lb/>
極殿崇慶隆祐二宫睿成宫宣和殿聖瑞宫顯謨閣玉<lb/>
<pb n="KR3j0185_WYG_030-45a"/>
虛殿玉華閣親蠶宫燕寧殿延福宫致和三年春作新<lb/>
宫始南向殿因宫名曰延福次曰蕊珠有亭曰碧琅玕<lb/>
其東門曰晨暉其西門曰麗澤宫左復列二位其殿有<lb/>
穆清成平㑹寧睿謨凝和崑玉羣玉其東閣則有蕙馥<lb/>
報瓊蟠桃春錦疊瓊芬芳麗玉寒香拂雲偃葢翠葆鉛<lb/>
英雲錦蘭薫摘金其西閣有繁英雪香披芳鉛華瓊華<lb/>
文綺絳萼穠華緑綺瑶碧清隂秋香叢玉抉玉絳雲㑹<lb/>
寧之北疊石為山山上有殿曰翠微旁為二亭曰雲巋<lb/>
<pb n="KR3j0185_WYG_030-45b"/>
曰層巘凝和之次閣曰明春其髙踰一百一十尺閣之<lb/>
側為殿二曰玉英曰玉潤其輩附城築土植杏名杏岡<lb/>
覆茅為亭修竹萬竿引流其下宫之右為位二閣曰晏<lb/>
春廣十有二丈舞臺四列山亭三峙鑿圎池為海跨海<lb/>
為亭架石梁以升山亭曰飛華横度之四百尺有奇縱<lb/>
數之二百六十有七尺又流泉為湖湖中作隄以接亭<lb/>
隄中作梁以通湖梁之上又為茅亭鶴莊鹿砦孔翠諸<lb/>
柟蹄尾動數千嘉花名木類聚區别幽勝宛若生成西<lb/>
<pb n="KR3j0185_WYG_030-46a"/>
抵麗澤不類塵境其東直景龍門西抵天波門宫東西<lb/>
二横門皆視禁門法所謂晨暉麗澤者也而晨暉門出<lb/>
入最多其後又跨舊城修築號延福第六位跨城之外<lb/>
浚濠深者水三尺東景龍門橋西天波門橋二橋之下<lb/>
叠石為固引舟相通而橋上人物外自通行不覺也名<lb/>
曰景龍江其後又闢之東過景龍門至封丘門此特大<lb/>
槩耳其雄勝不能盡也<lb/>
余汴城故居近陳州門内蔡河東畔居後有圃喬林深<lb/>
<pb n="KR3j0185_WYG_030-46b"/>
竹映帶城隅中有來鶴亭王大父時有野鶴來棲遂馴<lb/>
狎不去蘇子瞻有詩云鴻漸偏宜丹鳳南冠霞披月羽<lb/>
毿毿酒酣亭上來看舞有客新名喚作耽每誦此詩未<lb/>
嘗不淚滿青衫也<lb/>
子瞻又有與王大父手墨一紙云累日欲上謁竟未暇<lb/>
辱敎承足疾未平不勝馳繫足疾惟葳靈仙牛膝二味<lb/>
為末蜜丸空心服必効之藥也但葳靈仙難得真者俗<lb/>
醫所用多藁本之細者爾其騐以味極苦而色紫黑如<lb/>
<pb n="KR3j0185_WYG_030-47a"/>
胡黄連狀且脆而不韌折之有細塵起向明示之斷處<lb/>
有黑白暈俗謂之有鴝鵒眼此數者備然後為真服之<lb/>
有奇騐腫痛拘攣皆可己久乃有走及奔馬之效二物<lb/>
當等分或視臟氣虛實酌飲牛膝酒及熟水皆可下獨<lb/>
忌茶耳犯之不復有効若常服此即每歲收槐皁莢芽<lb/>
之極嫩者如造草茶法貯之以代茗飲此効屢常目擊<lb/>
知君疾苦故詳以奉白元素書已作稍暇詣見軾白彦<lb/>
方足下王大父有末疾故以此方見示此紙尚存篋中<lb/>
<pb n="KR3j0185_WYG_030-47b"/>
渡江已來與妻孥共寶者<lb/>
徽廟嘗乘驄馬至太和宫前忽宣平日所愛小烏其馬<lb/>
至御前馬足不肯進左右鞭之益鳴跳不如調馴時圉<lb/>
人進曰此願封官耳上曰猴子且官供奉況使小烏白<lb/>
身邪勑賜龍驤將軍然後帖然就轡<lb/>
荆公柄國時有人題相國寺壁云終歲荒蕪湖浦焦貧<lb/>
女戴笠落柘條阿儂去家京洛遥驚心冦盜來攻剽人<lb/>
皆以為夫出婦憂荒亂也及荆公罷相子瞻召還諸公<lb/>
<pb n="KR3j0185_WYG_030-48a"/>
飲蘇寺中以此詩問之蘇曰于貧女句可以得其人矣<lb/>
終歲十二月也十二月為青字荒蕪田有艸也艸田為<lb/>
苗字湖浦焦水去也水旁去為法字女戴笠為安字柘<lb/>
落木條剩石字阿儂是吳言合吳言為誤字去家京洛<lb/>
為國冦盜為賊民葢言青苗法安石誤國賊民也<lb/>
家大父嘗謂曽子固南齊書序是一部十七史序不可<lb/>
不熟看其要處云所謂良史者其明必足以周萬事之<lb/>
理道必足以適天下之用智必足以通難知之意文必<lb/>
<pb n="KR3j0185_WYG_030-48b"/>
足以發難顯之情然後其任可得而稱也昔者唐虞有<lb/>
神明之性有微妙之德使由之者不能知知之者不能<lb/>
名其言至約其體至備而為之二典者推而明之所記<lb/>
者豈獨其迹併與其深微之意而傳之無不盡也至于<lb/>
後世諸史事迹曖昧雖有隨世以就功名之君相與合<lb/>
謀之臣未有得赫然傾動天下之耳目而一時偷奪悖<lb/>
理之人亦幸而不暴著於世豈非所託不得其人故邪<lb/>
第其中反覆照應處多累句重叠為可惜耳<lb/>
<pb n="KR3j0185_WYG_030-49a"/>
汴京河渠凡四曰蔡河自陳蔡由西南戴樓門入京城<lb/>
繚繞向東南陳州門出曰汴河自西京洛口分水從東<lb/>
水門入京城繞州橋御路水西門出曰五丈河來自濟<lb/>
鄆自新曹門入通汴河曰金水河自京城西南分京索<lb/>
河築隄從汴河上用木槽架過從西北水門入京城夾<lb/>
牆遮擁入大内灌後苑池浦先是詔析金水河透槽回<lb/>
水入汴北引洛水入禁中賜名天源河然舟至即啟槽<lb/>
頻妨行舟乃自城西超宇坊引洛由咸豐門立隄凡三<lb/>
<pb n="KR3j0185_WYG_030-49b"/>
千三十步水遂入禁而槽廢<lb/>
吳越忠懿王以天成四年八月二十四日四鼓生以端<lb/>
拱元年八月二十四日四皷薨年政六十是夕大流星<lb/>
墜于正寢之上光燭滿庭<lb/>
羅昭諫投身武肅特加殊遇復命簡書辟之曰仲宣逺<lb/>
託婁荆州都縁亂世夫子辟為魯司冦只為故鄉以劉<lb/>
為婁避武肅嫌名也<lb/>
余邸寓于錢氏之舊鄉蒼山碧樹想見衣錦風烟因念<lb/>
<pb n="KR3j0185_WYG_030-50a"/>
余昔家京邑每過南宫城太學左方禮賢宅未嘗不欽<lb/>
仰忠懿之賢雖喬木垂楊朱門雕砌宛若猶在于時子<lb/>
姓貧寒至有衣食不周者嘗讀兩朝供奉録太祖太宗<lb/>
雖所賜金器六萬四千七百餘兩銀器四十萬八千八<lb/>
百餘兩玉石器皿一萬七千事寶玉帶四十二條錦綺<lb/>
一十六萬六千三百餘疋然忠懿入貢如赭黄犀龍鳳<lb/>
龜魚仙人鰲山寶樹等通犀帶凡七十餘條皆希世之<lb/>
寶也玉帶一十四紫金獅子帶一金九萬五千餘兩銀<lb/>
<pb n="KR3j0185_WYG_030-50b"/>
一百一十萬二千餘兩錦綺二十八萬餘疋色絹七十<lb/>
九萬七千餘疋金飾玳瑁器一千五百餘事水晶碼碯<lb/>
玉器凡四千餘事珊瑚十高三尺五寸金銀飾陶器一<lb/>
十四萬餘事金銀飾龍鳳船舫二百艘銀粧器械七十<lb/>
萬事白龍腦二百餘斤及歸國之初舉朝文武閹寺皆<lb/>
有餽遺葢有國已來所積一空矣<lb/>
<pb n="KR3j0185_WYG_030-51a"/>
　　楓忩小牘卷下<lb/>
舊京工役固多奇妙即烹煮槃案亦復擅名如王樓梅<lb/>
花包子曹婆婆肉餅薛家羊飯梅家鵝鴨曹家從食徐<lb/>
家瓠羮鄭家油餅王家乳酪段家熝物石逢巴子南食<lb/>
之類皆聲稱于時若南遷湖上魚羮宋五嫂羊肉李七<lb/>
兒妳房王家血肚羮宋小巴之類皆當行不數者宋五<lb/>
嫂余家蒼頭嫂也每過湖上時進肆慰談亦他鄉寒故<lb/>
也悲夫<lb/>
<pb n="KR3j0185_WYG_030-51b"/>
比部郎洪湛以王欽若賄賣任懿及第累謫儋州竟死<lb/>
海外忽有相識遇洪大庾嶺猶儀衞赫然若有官者相<lb/>
識謂是赦還與執手慶慰洪曰我往捕王欽若耳言訖<lb/>
不見其人愕然已而欽若病甚口呼洪卿寛我我以千<lb/>
金累卿然惠秦已橐百兩不難償卿九百也觀此則二<lb/>
百五十金之說猶當時鞫者黙為欽若減貫也然湛寃<lb/>
極矣<lb/>
名畫李成以山水供奉禁中然以子姓饒貲為宫市珠<lb/>
<pb n="KR3j0185_WYG_030-52a"/>
玉大商不易為人落筆惟性嗜香藥名酒人亦不知獨<lb/>
相國寺東宋藥家最與相善每往醉必累日不特紙素<lb/>
揮灑盈滿箱篋即舖門兩壁亦為淋漓潑染識者謂壁<lb/>
畫最入神妙惜在白堊上耳<lb/>
思陵神輿就祖道祭陳設窮極工巧百官奠哭紙錢差<lb/>
小官家不喜諫官以為俗用紙錢乃釋氏使人以過度<lb/>
其親者恐非聖主所宜以奉賔天也今上抵於地曰邵<lb/>
堯夫何如人而祭先亦用紙錢豈生人處世如汝能日<lb/>
<pb n="KR3j0185_WYG_030-52b"/>
不用一錢否乎<lb/>
岳少保既死獄籍其家僅金玉犀帶數條及瑣鎧兠鍪<lb/>
南蠻銅弩鑌刀弓劎鞍轡布絹三千餘疋粟麥五千餘<lb/>
斛錢十餘萬書籍數千卷而已視同時諸將如某某輩<lb/>
莫不寶玩滿堂寢田園佔畿縣享樂壽考妻兒滿前禍<lb/>
福頓懸不意如此天道亦自有不可知者<lb/>
本朝厯凡十變在建隆則曰應天在太平興國則曰乾<lb/>
元在咸平則曰儀天在天聖曰崇天在治平曰明天在<lb/>
<pb n="KR3j0185_WYG_030-53a"/>
熈寧曰奉天在元祐曰觀天在崇寧曰占天未幾又改<lb/>
曰紀元在紹興曰統元<lb/>
真宗時賈昌朝撰國朝時令初景祐中丁度等承詔約<lb/>
唐時令為國朝時令以備宣讀最後昌朝又參以蔡邕<lb/>
髙誘李林甫諸家月令之說為集時劉安靜撰時鏡所<lb/>
書以四時分十二月各繫其事孫岊撰備用時令見賈<lb/>
昌朝所奏時令見夫紹興中雖訪得之非復舊本乃以<lb/>
景祐厯書者日月之合疏列分度併取一二名數註字<lb/>
<pb n="KR3j0185_WYG_030-53b"/>
音於下以備閱時之宜焉<lb/>
余少從家大夫觀金明池水戰見船舫迴旋戈甲照耀<lb/>
為之目動心駭比見錢塘水軍戈船飛虎迎弄江濤出<lb/>
沒聚散歘忽如神令人汗下以為金明池事政如兒戲<lb/>
耳至如韓蘄王困敵王天蕩飛輪八檝蹈軍槃回江面<lb/>
者更不知何如也<lb/>
熈寧元年十月詔頒河北諸軍敎閱法凡弓分三等九<lb/>
斗為第一八斗為第二七斗為第三弩分三等二石七<lb/>
<pb n="KR3j0185_WYG_030-54a"/>
斗為第一二石四斗為第二二石一斗為第三<lb/>
余始寓京邸于紹興二年五月大火僅挈母妻出避湖上此<lb/>
時被燬者一萬三千餘家及家山中六年十二月京師復<lb/>
火更一萬餘家人皆以為中興之始改元建炎致此然<lb/>
周顯德五年夏四月辛酉城南火作延于内城忠懿王<lb/>
避居都城驛詰旦且焚鎮國倉王泣禱而滅計一萬九<lb/>
千餘家但臨安撲救視汴都為疎東京每坊三百步有<lb/>
軍巡舖又于髙處有望火樓上有人探望下屯軍百人<lb/>
<pb n="KR3j0185_WYG_030-54b"/>
及水桶洒箒鈎鋸斧<graphic n="KR1166" url="https://raw.githubusercontent.com/kanripo/KR-Gaiji/master/images/KR1166.png" mimeType="image/png"/>梯索之類每遇火發撲救須臾<lb/>
便滅<lb/>
髙廟在建康有大赤鸚鵡自江北來集行在承塵上口<lb/>
呼萬歲宦者以手承之鼓翅而下足有小金牌有宣和<lb/>
二字因以索架置之稍不驚恠比上膳以行在草草無<lb/>
樂鸚鵡大呼卜尚樂起方響久之曰卜娘子不敬萬歲<lb/>
葢道君時掌樂宫人以方響引樂者故猶以舊格相呼<lb/>
髙廟為罷膳泣下後此鳥持至臨安忽死髙宗親為文<lb/>
<pb n="KR3j0185_WYG_030-55a"/>
祭之云金距絳裳何意朱紫乘軒駭散纒羅鬪死不逺<lb/>
長江來自汴水匪饑則附曰忠自矢謝跡雲端投身禁<lb/>
裏每呼舊人以勵近侍禽言若斯鳥官誰似云胡委羽<lb/>
歸魂鶉尾借號有烏來朝無雉漸肯為儀厯仍輝紀尚<lb/>
饗宸翰灑灑一時大手當為置筆<lb/>
真宗皇帝祀汾而還駕過伊闕親洒宸翰為銘勒石文<lb/>
不加㸃羣臣皆呼萬歲其文曰夫結而為山融而為谷<lb/>
設險阻於地理資守距於國都足以表坤載之無疆示<lb/>
<pb n="KR3j0185_WYG_030-55b"/>
神州之大壯者也矧復洪源南導髙岸中分夏禹濬川<lb/>
初通關塞周成相宅肇建王城風雨所交形勢斯在靈<lb/>
葩珍木接畛而揚芬盤石檻泉奔流而激響寶塔千尺<lb/>
蒼崖萬尋祕等覺之真身刻大雄之尊像豈獨勝遊之<lb/>
是屬故亦景貺之潛符躬薦兩圭祝汾隂而祈民福言<lb/>
旋六轡臨雒宅而觀土風既周覽於名區乃刋文於貞石<lb/>
銘曰髙闕巍峩羣山迤邐乃固王域是通伊水形勝居<lb/>
多英靈萃止螺髻偏摩雁塔髙峙奠玉河濵回輿山趾<lb/>
<pb n="KR3j0185_WYG_030-56a"/>
鳴蹕再臨貞珉斯紀<lb/>
國朝開獻書之路祥符中獻書者十九人賜出身得書<lb/>
萬七百五十四卷宣和五年三館參校榮州助敎張頥<lb/>
所進書二百二十三卷李東一百六十二卷皆係闕遺<lb/>
乞加褒賞頥賜進士出身東補迪功郎七年取索到王<lb/>
闡張宿等家藏書以三館祕閣書目比對所無者凡六<lb/>
百五十八部二千四百一十七卷闡補承務郎宿補迪<lb/>
功郎<lb/>
<pb n="KR3j0185_WYG_030-56b"/>
余從祖姑壻陳從易得與太清樓校勘天聖三年六月<lb/>
陳以十代興亡論妄加塗竄同官皆降職<lb/>
崇寧二年五月祕閣書寫成二千八十二部未寫者一<lb/>
千二百十三部及闕卷二百八十九立程限繕録政和<lb/>
七年十一月十四日戊戌校書郎孫覿奏四庫書尚循<lb/>
崇文舊目頃訪求遺書總目之外凡數百家幾萬餘卷<lb/>
請譔次増入總目合為一卷詔覿等譔次名曰祕書總<lb/>
目及汴京不守悉為金人輦去車駕渡江詔搜江浙閩<lb/>
<pb n="KR3j0185_WYG_030-57a"/>
粤載籍四庫至四萬四千四百八十六卷較崇文舊目<lb/>
多一萬三千八百十七卷又思陵以萬幾之暇御書六<lb/>
經論語史記列傳刋石立于太學典籍之盛無媿先朝<lb/>
第奇祕闕逸較前少損所増多近代編述耳<lb/>
余向從汴中得見錢武肅王鐵券其文曰維乾寧四年<lb/>
歲次丁巳八月甲辰朔四日丁未皇帝若曰咨爾鎮海<lb/>
鎮東等軍節度浙江東西等道觀察處置營田招討等<lb/>
使兼兩浙鹽鐵制置發運等使開府儀同三司檢校太<lb/>
<pb n="KR3j0185_WYG_030-57b"/>
尉兼中書令持節潤越等州刺史上柱國彭城郡王食<lb/>
邑五千户寔封一百户錢鏐朕聞銘鄧隲之勲言垂漢<lb/>
典載孔悝之德事美魯經則知褒德䇿勲古今一致頃<lb/>
者董昌僭偽為昏鏡水狂謀惡迹漸染齊人爾能披攘<lb/>
兇渠盪定江表忠以衞社稷惠以福生靈其機也氛祲<lb/>
清其化也疲羸泰拯於越於塗炭之上師無私焉保餘<lb/>
杭於金湯之固政有經矣志奬王室績冠侯藩溢于旂<lb/>
常流在丹素雖鍾繇刋五熟之釜竇憲勒燕然之山未<lb/>
<pb n="KR3j0185_WYG_030-58a"/>
足顯功抑有異數是用錫其金板申以誓詞長河有似<lb/>
帶之期泰華有如拳之日惟我念功之㫖永將延祚子<lb/>
孫使卿長襲寵榮克保富貴卿恕九死子孫三死或犯<lb/>
常刑有司不得加責承我信誓往惟欽哉宜付史館頒<lb/>
示天下賫券中使則焦楚鍠也<lb/>
歐陽文忠公樊侯廟災記真稿舊存余家其中改竄數<lb/>
處如立軍功三字稿但曰起家平生曰生平振目曰瞋<lb/>
目勇力曰威武雄武曰英勇生能萬人敵死不能庇一<lb/>
<pb n="KR3j0185_WYG_030-58b"/>
躬曰生能讋喑啞叱咤之主死不能保束艸附土之形<lb/>
有司曰殘暴後喑啞叱咤四字無第曰使風馳電擊憑<lb/>
此咆哮凡定二十三字書亦遒勁時余家從祖倅鄭故<lb/>
得其稿今竟失去不得與蘇公手書並存惜哉<lb/>
紹興九年十月二十一日詔皇太后宫殿名慈寧三十<lb/>
日畢功羣臣上表云臣等言德之大者必盡萬物之報<lb/>
以稱其禮孝之至者必得四表之心以寧其親天祚文<lb/>
武之隆世基任姒之德仰模太紫前考異宫宜昭揭於<lb/>
<pb n="KR3j0185_WYG_030-59a"/>
鴻名以答揚於流澤臣中賀竊以來朝置衞逺存長樂<lb/>
之鴻名中禁承顔近著寶慈之茂實皆以體王居於宸<lb/>
極據寶執於坤靈廣一人欽愛之風極萬世尊崇之奉<lb/>
載新令典允屬聖時伏惟皇帝達孝通于神明要道形<lb/>
于德敎紹復大業對越祖宗在天之靈抑畏小心躬蹈<lb/>
帝王髙世之行人與能而樂戴天復命以中興上推履<lb/>
武之祥丕啓生商之慶方且致天下之養用寅奉於母<lb/>
儀成路寢之威示日嚴於子道臣等率籲衆志懇欵一<lb/>
<pb n="KR3j0185_WYG_030-59b"/>
詞爰籍合於前章極崇施於顯號叶情文而並舉煥典<lb/>
册以増華輦道中通朝夕燕兩宫之奉珮環入覲時節<lb/>
奉萬年之觴示垂裕於無疆益儲休於有美伏請建皇<lb/>
太后宫殿以慈寧為名時顯仁太后尚覊北庭讀此真<lb/>
堪為髙廟泣下也<lb/>
雞冠花汴中謂之洗手花中元節前兒童唱賣以供祖<lb/>
先今來山中此花滿庭有髙及丈餘者每遥念墳墓涕<lb/>
泣潸然乃知杜少陵感時花濺淚非虛語也<lb/>
<pb n="KR3j0185_WYG_030-60a"/>
頃從臨安得見石晉授文穆王玉册文曰惟天福八年<lb/>
歲次癸卯十月丙午朔六日辛亥皇帝若曰在天成象<lb/>
拱辰分將相之星惟帝念功啓土列侯王之國朕所以<lb/>
法昊穹而光宅稽典禮以疏封而況世著大勲時推令<lb/>
器探寶符而嗣位杖金鉞以宣威羽翼大朝藩籬東夏<lb/>
宜列諸侯之上特隆一字之封簡自朕心叶于輿論咨<lb/>
爾保邦宣化忠正翊戴功臣起復鎮國大將軍右金吾<lb/>
衞上將軍員外置同正員檢校太師兼中書令杭州越<lb/>
<pb n="KR3j0185_WYG_030-60b"/>
州大都督充鎮海鎮東等軍節度浙江東西等道管内<lb/>
觀察處置兼兩浙鹽鐵制置發運營田等使上柱國吳<lb/>
越國王食邑一萬七千户寔封四千户錢佐為時之瑞<lb/>
命世而生負經文緯武之才藴開物成務之志英華發<lb/>
外精義入神亞夫繼社稷之勲顧榮擅東南之美眷言<lb/>
祖考志奉國朝清吳越之土疆執桓文之弓矢天資厥<lb/>
德代有其人荷基搆以克家事梯航而述職殊庸斯在<lb/>
信史有光是舉彞章爰行盛典土茅符節方推翼世之<lb/>
<pb n="KR3j0185_WYG_030-61a"/>
賢黻冕輅車更重䇿勲之禮斯為異數允屬真王今遣<lb/>
光禄大夫檢校司徒行太子賔客上柱國太原縣開國<lb/>
男食邑三百户王珓使副正議大夫行尚書吏部郎中<lb/>
柱國賜紫金魚袋趙熈等持節備禮册爾為吳越國王<lb/>
於戱周寵元臣四履錫命漢封異姓八國始王指河岳<lb/>
以誓功俾子孫而襲爵爾纂服舊業朕考前文勿忘必<lb/>
復之言更廣無窮之祚懋昭前烈爾惟欽哉<lb/>
余家藏春秋繁露中缺兩紙比從藏書家借對缺紙皆<lb/>
<pb n="KR3j0185_WYG_030-61b"/>
然即館閣訂本亦復爾爾不知當時校勘受賞銀絹者<lb/>
得無媿乎後從相國寺資聖門買得抄本兩紙俱全此<lb/>
時歡喜如得重寶架橐似為生氣及離亂南來缺本且<lb/>
不可得矣<lb/>
東坡歐公集序云宋興七十餘年民不知兵富而敎之<lb/>
至天聖景祐極矣而斯文終有媿於古士亦因陋守舊<lb/>
論卑而氣弱自歐陽子出天下爭自濯磨以通經學古<lb/>
為髙以救時行道為賢以犯顔納諫為忠長育成就至<lb/>
<pb n="KR3j0185_WYG_030-62a"/>
嘉祐末號稱多士歐陽子之功為多劉隋司馬温公文<lb/>
集序云是文也君天下者得之足以鑑興衰通治體公<lb/>
卿大夫得之足以勸忠嘉盡臣節士庶人得之足以儉<lb/>
身厲行為君子之歸以至山顛水涯幽人放客得之則<lb/>
浩歌流詠斟酌厭飫隨取隨足兩公之文真不媿蘇劉<lb/>
序言也<lb/>
國朝自建隆至靖康自建炎至乾道大赦凡一百二十<lb/>
有三恩沾率土可謂至矣嘗讀神宗即位大赦詔曰夫<lb/>
<pb n="KR3j0185_WYG_030-62b"/>
赦令國之大恩所以蕩滌瑕穢納於自新之地是以聖<lb/>
王重焉中外臣僚多以赦前事捃摭吏民興起訟獄茍<lb/>
有詿誤咸不自安甚非持心近厚之宜使吾號令不信<lb/>
於天下其曰詔内外言事按察官司每得依前舉劾且<lb/>
按取㫖否則科違制之罪知諫院司馬光上言切惟御<lb/>
史之職本以繩按百辟糾擿姦邪之狀固非一日所為<lb/>
國家素尚寛仁數下赦令或一歲之間至於再三若赦<lb/>
前之事皆不得言則其可言者無幾矣萬一有姦邪之<lb/>
<pb n="KR3j0185_WYG_030-63a"/>
臣朝廷不知誤加進用御史欲言則違今日之詔若其<lb/>
不言則陛下何從知之臣恐因此言者得以箝口偷安<lb/>
姦邪得以放心不懼此乃人臣之至幸非國家之長利<lb/>
也請追改前詔刋去言事兩字帝命光送詔於中書<lb/>
周顯德中嘗詔王朴考正雅樂朴以為十二律管互吹<lb/>
難得其真乃依京房為律凖以九尺之弦十三依管長<lb/>
斷分寸設柱用七聲為均樂乃和至景祐元年九月帝<lb/>
御觀文殿詔取王朴律凖觀視御筆篆寫律凖字於其<lb/>
<pb n="KR3j0185_WYG_030-63b"/>
底復付太常祕藏本寺模勒刻石于㕔事博士直史館<lb/>
宋祁為之賛其詞曰有周有臣嗣古成器絃寫琯音柱<lb/>
分律位俾授攸司謹傳來世上聖稽古規庭閱視嘉御<lb/>
正聲親銘寶字奎鈎奮芒河龍獻勢樂府増榮乾華俯<lb/>
賁用協咸韶永和天地<lb/>
元祐六年七月朔皇帝既視文德朝翰林學士拜疏於<lb/>
廷曰陛下即位尊有德親有道詔舉賢良方正經明行<lb/>
修藝文之士欲以幸敎天下甚惠夫太學者敎化之原<lb/>
<pb n="KR3j0185_WYG_030-64a"/>
也且先皇帝初斥三學舎増弟子至三千員惟聖上幸<lb/>
照臨其官上以問丞相丞相曰學士議是今歲屢豐賀<lb/>
海内誠無事而陛下聰明仁孝好學出天性不因是以<lb/>
風動四方則事尚何可為者況祖宗之舊章皆在可考<lb/>
請下有司討論以進制曰可以歲十月庚午駕自景靈<lb/>
宫移仗謁孔子祠入門降輦步就小次由東階以升奠<lb/>
爵再拜禮官告禮成然後退幸太學詔博士皆升堂坐<lb/>
諸生兩廡下乃命國子祭酒講書之無逸終篇因而幸<lb/>
<pb n="KR3j0185_WYG_030-64b"/>
武成王廟而過左丞相實從於是率諸公賦詩以形容<lb/>
之在位者皆屬和十二月許至太學祭酒司業合其僚<lb/>
屬以謀之曰此太平希濶盛事也太學何敢私有必刻<lb/>
金石以傳之天下為稱且屬格非序其本末格非竊惟<lb/>
成周之隆其人君起居動作之美載於詩聲於樂者多<lb/>
出於左右輔弼之臣而王之德意志慮至設官而傳道<lb/>
之不為區區也今丞相諸公賦詩與雅頌之作無異祭<lb/>
酒欲傳之天下與道王之德意無異宜刻石不疑元祐<lb/>
<pb n="KR3j0185_WYG_030-65a"/>
七年正月十日謹序此李公格非筆也諸公詩皆七言<lb/>
以章庠行王堂為韻賦詩諸公為吕公大防蘇公頌韓<lb/>
公忠彦蘇公轍馮公京王公巖叟范公百禄梁公燾劉<lb/>
公奉世顧公臨李公之純孫公升馬公黙范公純禮王<lb/>
公欽臣孔公武仲陳公軒吳公安持豐公稷趙公挺之<lb/>
李公師德李公階王公誼許公彦孫公諤蔡公肇周公<lb/>
知黙傅公楫宋公彬周宋公商吳公師仁張公敦義劉<lb/>
公符陳公祥道鄧公忠臣李公格非凡三十六人<lb/>
<pb n="KR3j0185_WYG_030-65b"/>
東坡謂食河魨值得一死余過平江姻家張諫院言南<lb/>
來無他快事秪學得手煑河魨耳須臾烹煑對余方且<lb/>
共食忽有客見顧俱起延欵為猫翻盆犬復往食頃之<lb/>
猫犬皆死幸矣哉奪兩人於猫犬之口也乃汴中食店<lb/>
以假河魨餉人以今念之亦足半死<lb/>
<pb n="KR3j0185_WYG_030-66a"/>
　　湖湘故事<hi>陶岳</hi>
徐仲雅題合歡牡丹云平分造化雙包去拆破春風兩<lb/>
面開<lb/>
羅漢絛後洞有草蔓結如帶長丈餘附木而生相傳謂<lb/>
之羅漢絛畢田詩云五百遺栖絶洞深空留轍跡杳難<lb/>
尋緑絲絛帶何人施長到春來掛滿林<lb/>
湖南馬氏作㑹春園開宴徐東野作詩有數聨為當時<lb/>
所稱云珠璣影冷偏粘草蘭麝香濃却損花山色逺堆<lb/>
<pb n="KR3j0185_WYG_030-66b"/>
羅黛雨艸梢春戛麝香風衰蘭寂寞含愁緑小杏妖嬈<lb/>
弄色紅<lb/>
蔣維東字孟陽零陵人旅中書懷云未有一夜夢不歸<lb/>
千里家<lb/>
段成式與温庭筠詩序云予在九江造雲藍紙輒送五<lb/>
十板<lb/>
楚僧惠崇工詩於近代釋子中為傑出如河分崗勢斷<lb/>
春入燒痕青隂井生秋早明河轉曙遲香淺氷生井宵<lb/>
<pb n="KR3j0185_WYG_030-67a"/>
分月上軒掩門青檜老出定白髭長浪經蛟浦濶山入<lb/>
鬼門寒可謂去唐不逺<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0185_WYG_030-67b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷三十下<lb/>
</p>
<p>
</p>
  </div>
</body>
</text>
</TEI>
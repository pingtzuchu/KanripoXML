<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>說郛卷三十九上</head>
    <p>
<pb n="KR3j0185_WYG_039-1a"/>
欽定四庫全書<lb/>
　說郛卷三十九上　　　　元　陶宗儀　撰<lb/>
　　揮麈録<hi>王清臣</hi>
　　仁宗不寶玉𢃄<lb/>
李和文遺事云仁宗嘗服美玉𢃄侍臣皆注目上還宫<lb/>
語内侍曰侍臣目𢃄不已何邪對曰未嘗見此竒異者<lb/>
上曰當解以遺遼主左右皆曰此天下至寶賜外國可<lb/>
惜上曰天下以人安為寶此何足惜臣下皆呼萬嵗<lb/>
<pb n="KR3j0185_WYG_039-1b"/>
　　欲封夫子為帝<lb/>
北齊顯祖髙祥晉陽公李元忠南齊竟陵王蕭子良隋<lb/>
長孫覽俱謚文宣王孔子盖出四謚之後大中祥符元<lb/>
年始加𤣥聖二字後避聖祖諱易為至聖熈寧中欲加<lb/>
謚至神元聖帝禮官李邦直以謂夫子周臣也周室諸<lb/>
君止稱王執以為不可卒從其議<lb/>
　　避諱易姓<lb/>
太上皇帝中興之初蜀中有大族犯御名之嫌者而遊<lb/>
<pb n="KR3j0185_WYG_039-2a"/>
宦參差不齊倉卒之間各易其姓仍其字而更其音者<lb/>
勾濤是也加金字者鈎光祖是也加絲字者絇<hi>闕</hi>是也<lb/>
加草頭者茍諶是也改爲句者句思是也増<hi>闕</hi>爲句龍<lb/>
者如淵是也繇是拆爲數家累世之後昏姻將不復别<lb/>
文潞公自云敬暉之後以國初翼祖諱而改今有茍氏<lb/>
子孫與文氏所云相同蓋本一族亦是仕于南北失於<lb/>
相照與此相類<lb/>
　　㳂襲之誤<lb/>
<pb n="KR3j0185_WYG_039-2b"/>
崇寧中以王荆公配宣聖亞兖公而居鄒公之上故遷<lb/>
鄒于兖之次靖康初詔黜荆公但舁塑像不復移鄒公<lb/>
于舊位至今天下庠序悉兖鄒並列而虛右雖後來重<lb/>
建者率皆㳂襲而竟不能革也<lb/>
　　古印章<lb/>
亡友薛叔器家有關内侯印甚奇古後攷之魏建安二<lb/>
十三年嘗置此名也又友人家有盪寇將軍章及明淸<lb/>
有横武將軍印皆不可攷伯氏有新遷長印後考前漢<lb/>
<pb n="KR3j0185_WYG_039-3a"/>
書乃新室嘗以上蔡爲新遷也又友人家有睦子家丞<lb/>
印乃睦郡名旣王之子家丞秩甚卑然篆文印様皆出<lb/>
諸印右嘗搜得之或云亦王莽時印畢少董家有雍未<lb/>
央姓名見於急就章<lb/>
　　告身著形貎<lb/>
本朝及五代以來吏部給初出身官告身不惟著歲數<lb/>
兼說形貌如云長身品紫棠色有髭髯大眼靣有若干<lb/>
痕記或云短小無髭眼小靣瘢痕之類以防僞冒至元<lb/>
<pb n="KR3j0185_WYG_039-3b"/>
豐改官制始除之靖康之亂衣冠南渡承襲僞冒盜名<lb/>
字者多矣不可稽攷乃知舊制不爲無意也<lb/>
　　潮<lb/>
姚寛令威明淸先友也著西溪殘語考古今事最爲詳<lb/>
備其間一條云舊於㑹稽得一石碑論海水依附陰陽<lb/>
時刻極有理不知其誰氏復恐遺失故載之觀古今諸<lb/>
家海潮之說多矣或謂天河激湧<hi>葛洪潮說</hi>亦云地機翕張<lb/>
<hi>見洞眞正一經</hi>盧肇以日激水而潮生封演云月周天而潮應<lb/>
<pb n="KR3j0185_WYG_039-4a"/>
挺空入漢山湧而濤隨<hi>施師謂僧隱之之言</hi>析木大梁月行而水<lb/>
大<hi>見竇叔蒙濤志</hi>源殊𣲖異無所適從索隱探微宜申確論大<lb/>
中祥符九年冬奉詔按察嶺外嘗經合浦郡<hi>亷州</hi>沿南溟<lb/>
東過海康<hi>雷州</hi>歴陵水<hi>化/州</hi>渉恩平<hi>恩/州</hi>往南海<hi>廣州</hi>迨由龍川<lb/>
<hi>惠州</hi>扺潮陽<hi>潮/州</hi>洎出守㑹稽<hi>越/州</hi>移蒞句章<hi>明州</hi>是以上諸郡<lb/>
皆沿海濵朝夕觀望潮汐之候者有日矣復以是求之<lb/>
刻漏究之消息<hi>謂進退也</hi>十年用心頗有凖的大率元氣噓<lb/>
吸天隨氣而漲歛溟渤往來潮順天而進退者也以日<lb/>
<pb n="KR3j0185_WYG_039-4b"/>
者衆陽之母陰生於陽故潮附之於日也月者太隂之<lb/>
精水者陰氣故潮依之於月也是故隨日而應月依陰<lb/>
而附陽盈於朔望消於朏魄虚於上下弦息於輝朒<hi>朔而日見</hi>
<hi>東方</hi>故潮有大小焉今起月朔半夜子時潮平於地之子<lb/>
位四刻一十六分半月離於日在地之辰次日移三刻<lb/>
七十二分對月到之位以日臨之次潮必應之過月望<lb/>
復東行潮附日而又西應之至後朔子時四刻一十六<lb/>
分半日月潮水亦俱復㑹於子位於是知潮當附日而<lb/>
<pb n="KR3j0185_WYG_039-5a"/>
右旋以月臨子午潮必平矣月在卯酉汐必進矣或遲<lb/>
速消息之少異而進退盈虛終不失其時期也或問曰<lb/>
四海潮平來皆有漸惟浙江濤至則亘如山岳奮如雷<lb/>
霆水岸横飛雪崖傍峙澎騰奔激勢可畏也其激怒之<lb/>
理可得聞乎曰或云夾岸有山南曰赭北曰龕二山相<lb/>
對謂之海門岸狹勢逼湧而爲濤耳若言岸狹勢逼則<lb/>
東溟自定海<hi>縣名屬四明郡</hi>吞餘姚奉化二江<hi>江以縣爲名一屬㑹稽一𨽻四</hi>
<hi>明</hi>侔之浙江尤甚狹逼潮來不聞濤有聲耳今觀浙江<lb/>
<pb n="KR3j0185_WYG_039-5b"/>
之口起自纂風亭<hi>地名屬㑹稽</hi>北望嘉興大山<hi>屬秀州</hi>水濶二<lb/>
百餘里故海商舶船怖於江潬<hi>徒旱切</hi>惟泛餘姚小江小<lb/>
江易舟而浮運河逹于杭越矣蓋以下有沙潬南北亘<lb/>
之隔礙洪波蹙遏潮勢夫月離震兌它潮已生惟浙江<lb/>
水未消月經㢲乾潮來稍遲濁浪推滯後水溢來於是<lb/>
溢於沙潬猛怒頓湧聲勢激射故起而爲濤耳非江山<lb/>
狹逼使之然也宜哉令威以該洽聞於時恨不能知其<lb/>
人明淸心謂必精博之人後以眞宗實錄考之大中祥<lb/>
<pb n="KR3j0185_WYG_039-6a"/>
符九年以燕肅爲廣東提㸃刑獄遂取兩朝史燕公實<lb/>
錄傳觀之果嘗自知越州移明州卷末又云嘗著海潮<lb/>
圖並行於世則知爲燕無疑<lb/>
　　降王舊臣修書<lb/>
太平興國中諸降王死其羣臣或宣怨言太宗盡收用<lb/>
之寘之館閣使修羣書如册府元龜文苑英華太平廣<lb/>
記之類廣其卷帙厚其廪祿贍給以役其心多卒老於<lb/>
文字之間云<lb/>
<pb n="KR3j0185_WYG_039-6b"/>
　　帝學權輿<lb/>
仁帝卽位方十歲章獻明肅太后臨朝章獻素多知謀<lb/>
分命儒臣馮章靖元孫宣公奭宋宣獻綅等采摭歴代<lb/>
君臣事跡爲觀文覽古一書祖宗故事爲三朝寶訓十<lb/>
卷每卷十事又纂郊祀儀仗爲鹵簿圖三十卷詔翰林<lb/>
待詔高克明等繪畫之極爲精妙叙事於左令傅姆輩<lb/>
日夕侍上展玩之解釋誘進鏤版於禁中元豐末哲宗<lb/>
以九歲登極或有以其事啓於宣仁聖烈皇后者亦命<lb/>
<pb n="KR3j0185_WYG_039-7a"/>
取版摹印倣此爲帝學之權輿分賜近臣及館職<lb/>
　　赤脚仙人<lb/>
章懿李后初在側微事章獻明肅章聖過閣中欲盥手<lb/>
后捧洗而前上悦其膚色玉耀與之言后奏昨夕忽夢<lb/>
一羽衣之士跣足從空而下云來爲汝子時上未有嗣<lb/>
聞之大喜當爲汝成之是夕召幸有娠明年誕育昭陵<lb/>
㓜年每穿履襪卽令脱去嘗跣歩禁掖宮中皆呼爲赤<lb/>
脚仙人蓋古之得道李君也<lb/>
<pb n="KR3j0185_WYG_039-7b"/>
　　高宗臥處龍現<lb/>
宣和中諸王燕於禁中高宗困於酒倦甚小憇幄次徽<lb/>
宗忽詢康王何往左右告以故徽宗幸其所視之甫入<lb/>
卽返驚愕黙然内侍請於上上云適掲簾之次但見金<lb/>
龍丈餘蜿蜒榻上所以亟出久之云天命也繇是異待<lb/>
焉<lb/>
　　愼刑<lb/>
高宗嘗語呂熈浩云朕在宮中每天下奏獄案至莫不<lb/>
<pb n="KR3j0185_WYG_039-8a"/>
熟閲再三求生路有至夜分卿可以此意戒刑寺官凡<lb/>
欲治獄切當畱心勿草草熈浩再拜贊卽以上㫖諭之<lb/>
　　温公得人心<lb/>
司馬温公元豐末來京師都人疊足聚觀卽以相公目<lb/>
之馬至於不能行謁時相於私第市人登樹騎屋窺瞰<lb/>
人或止之曰吾非望而君所願識司馬相公之風采耳<lb/>
呵叱不退屋瓦爲之碎樹枝爲之折一時得人之心如<lb/>
此<lb/>
<pb n="KR3j0185_WYG_039-8b"/>
　　蔡元長南遷<lb/>
蔡元長旣南遷中路有㫖取有所寵姬慕容邢者三人<lb/>
以金人指名來索也元長作詩以别云爲愛桃花三樹<lb/>
紅年年歲歲惹春風如今去逐他人手誰復尊前念老<lb/>
翁初元長之竄也道中市食飲之類問知蔡氏皆不肯<lb/>
售至於詬罵無所不道州縣吏爲驅逐稍息元長轎中<lb/>
獨歎曰京失人心一至於此至潭州作詞曰八十一年<lb/>
住世四千里外無家如今流落向天涯夢到瑤池闕下<lb/>
<pb n="KR3j0185_WYG_039-9a"/>
玉殿五囬命相彤庭幾度宣麻止因貪此戀榮華便有<lb/>
如今事也後數月卒門人吕川卞老醵錢塟之<lb/>
　　碑工辭刻黨人碑<lb/>
九江碑工李仲寜刻字甚工黄太史題其居曰琢玉坊<lb/>
崇寜初詔郡國刋元祐黨碑姓名呼使仲寜仲寜曰小<lb/>
人家舊貧窶止因開蘇内翰黄學士詞翰遂至飽煖今<lb/>
日以爲姦不忍下手議之者曰賢哉士大夫之所不及<lb/>
也<lb/>
<pb n="KR3j0185_WYG_039-9b"/>
　　蘇叔黨榮遇<lb/>
宣和中蘇叔黨游京師寓居景泰寺僧房忽見快行家<lb/>
者同一轎至傳㫖宣名亟令登車叔黨不知所以然不<lb/>
敢拒纔入則以物障其前不見路頂上以小凉傘蔽之<lb/>
二人肩之其疾如飛約行十餘里扺一修廊内侍一人<lb/>
自上而下引之升一小殿中上已先坐披黄背子頂靑<lb/>
玉冠宮女環侍莫知其數勿敢仰窺始知爲崇髙莫大<lb/>
之居時當六月積冰如山噴香若霧寒不可忍俯仰之<lb/>
<pb n="KR3j0185_WYG_039-10a"/>
間不可名狀起居畢上諭云聞卿是蘇軾之子善畵窠<lb/>
石適有素壁欲煩一掃非有他故也黨再拜承命然後<lb/>
落筆湏㬰而成上起身縱觀賞歎再三命宫人奉賜醇<lb/>
酒一鍾錫賚極渥拜謝而下復循廊間登小輿而出亦<lb/>
不知經從所歴何地但歸來如夢復如痴也<lb/>
<pb n="KR3j0185_WYG_039-11a"/>
　　揮麈餘話<hi>王淸臣</hi>
　　永昌陵<lb/>
永昌陵卜吉命司天監苗昌裔相地西洛旣覆土昌裔<lb/>
引董役内侍王繼恩登山嶺周覽形勢謂繼恩云太祖<lb/>
之後當再有天下繼恩黙識之太宗大漸繼恩乃與叅<lb/>
知政事李昌齡樞密趙鎔知制誥胡旦布衣潘閬謀立<lb/>
太祖之孫惟吉適洩其機吕正惠時爲上宰鎻繼恩而<lb/>
迎眞宗於南衙卽帝位繼恩等尋悉誅竄前人已嘗記<lb/>
<pb n="KR3j0185_WYG_039-11b"/>
之熈寜中昌齡之孫逢登進士第以能賦擅名一時吳<lb/>
伯固編三元衡鑑祭九河爲一者是也逢素聞其家語<lb/>
與方士李士寜醫劉育熒惑宗世居共謀不軌旋皆敗<lb/>
死詳見國史靖康末趙子崧守陳州子崧先在郡中剽<lb/>
竊此說至是適天下大亂二聖北狩與門人傅亮等㰱<lb/>
血爲盟以倖非常傳檄有云藝祖造厯千齡而符景運<lb/>
皇天祐宋六葉而生藐躬繼知髙宗已濟大河惶懼歸<lb/>
命遣其妻弟陳良輔奉表勸進髙宗羅致元帥幙中興<lb/>
<pb n="KR3j0185_WYG_039-12a"/>
後亟欲大用㑹與大將辛道宗爭功宗得其檄文進之<lb/>
詔置獄京口究治得情高宗震怒然不欲暴其事以他<lb/>
罪竄子崧於嶺外此與夏賀良赤精子之言劉歆易名<lb/>
以應符䜟何以異哉豈知接千歲之統皇帝自有眞邪<lb/>
　　符兆<lb/>
髙宗建炎二年冬自建康避狄幸浙東初渡錢塘至蕭<lb/>
山有列拜於道側者掲其前云宗室趙不衰以下起居<lb/>
上大喜顧左右曰符兆如是吾無慮焉詔不衰進秩三<lb/>
<pb n="KR3j0185_WYG_039-12b"/>
等是行雖渉海往返然天下自此大定矣不衰卽善俊<lb/>
之父此與太宗征河東宋犍之祥一也是時選御舟篙<lb/>
工又有趙立畢勝之䜟<lb/>
　　阜陵中選<lb/>
紹興壬子詔掌太宗正事安定郡王令畤訪求宗室伯<lb/>
子號七歲以下者十人入宫備選十人中又選二人焉<lb/>
一肥一癯迺畱肥而遣癯賜銀三百兩以謝之未及出<lb/>
思陵忽云更子細觀之迺令二人叉手並立忽一猫走<lb/>
<pb n="KR3j0185_WYG_039-13a"/>
前肥者以足踢之上曰此猫偶爾而過何爲遽踢之輕<lb/>
易如此安能任重邪卽逐肥者癯者乃阜陵也肥者名<lb/>
伯<lb/>
　　平楚樓<lb/>
張邦昌僭位國號大楚其坐罪始謫昭化軍節度副使<lb/>
潭州安置旣扺貶所寓居於郡中天寜寺寺有平楚樓<lb/>
取唐沈傅師目傷平楚虞帝魂之句也朝廷遣殿中侍<lb/>
御史馬伸賜死讀詔畢張徘徊退避不忍自盡執事者<lb/>
<pb n="KR3j0185_WYG_039-13b"/>
趣迫登樓張仰首急覩二字長歎就縊<lb/>
　　秦熺<lb/>
秦熺本王暎孽子暎妻鄭氏逹夫之女暎繇婦家而早<lb/>
逹鄭氏怙勢而妒熺旣誕卽逐其所生以熺爲檜之乞<lb/>
子檜之任中司被拘北去夫婦偕行獨留熺與檜之夫<lb/>
人伯父王仲嶷豐父子恃驕而傲每凌侮之其後檜用<lb/>
事親黨遍躋要途獨豐每以叅議官處之<lb/>
<pb n="KR3j0185_WYG_039-14a"/>
　　避暑漫抄<hi>陸游</hi>
上西幸蜀祿山以車輦樂器及歌舞衣服迫脅樂工牽<lb/>
引犀象驅掠舞馬盡入洛陽復散於河北向時之盛掃<lb/>
地而盡矣洎肅宗克復方散求於人間其後歸於京師<lb/>
者十無一二初祿山至東都大設聲樂揣幽燕戎王番<lb/>
人酋長多未之見因誑之曰吾當有天下大象自南海<lb/>
奔走而至見吾必拜舞鳥獸尚知天命有所歸何况人<lb/>
乎於是左右引象來至則瞪目憤怒略無拜舞者祿山<lb/>
<pb n="KR3j0185_WYG_039-14b"/>
大懷慚怒命置於檻穽中以烈火爇之以刀槊俾壯士<lb/>
乗高投之洞中胷臆血流數丈鷹人樂工見者無不掩<lb/>
泣<lb/>
蕭瑀嘗因宴太宗謂近臣曰自知一座最貴者先把酒<lb/>
時長孫無忌房𤣥齡相顧未言瑀引手取盃帝問曰卿<lb/>
有何說瑀對曰臣是梁朝天子兒隋室皇后弟唐朝左<lb/>
僕射天子親家翁太宗撫掌極歡而罷<lb/>
安祿山敗史思明繼逆至東都遇櫻桃熟其子在河北<lb/>
<pb n="KR3j0185_WYG_039-15a"/>
欲寄遺之因作詩同去詩曰櫻桃一籠子半赤半巳黄<lb/>
一半與懷王一半與周至詩成皆贊羙之曰讀公此詩<lb/>
大佳若能言一半周至一半懷王卽與黄字聲勢稍穩<lb/>
思明大怒曰我兒豈可居周至之下周卽其傅也<lb/>
元和初有官與中外之親爲婚者先已渉溱洧之譏就<lb/>
禮之夕儐相則有淸河張仲素宗室李程女家索催妝<lb/>
詩仲素朗吟曰舜耕餘草木禹鑿舊山川程久之乃悟<lb/>
曰張九張九舜禹之事吾知之矣羣客大笑<lb/>
<pb n="KR3j0185_WYG_039-15b"/>
李福妻裴氏性妬忌姬侍甚多福未嘗敢屬意鎮滑臺日有<lb/>
以女奴獻之者福意欲私之而未果一日乘間言於妻曰某<lb/>
官已至節度使矣然所指使者率不過老僕夫人待某<lb/>
無乃薄乎裴曰然不知公意所屬何人卽指所獻女奴<lb/>
裴許諾爾後不過執衣侍膳未嘗得一繾綣福又囑妻<lb/>
之左右曰設夫人沐髮必遽來報我旣而果有以沐髮<lb/>
來告者福卽言腹痛且召其女奴旣往左右以裴方沐<lb/>
不可遽已卽告以福所疾裴以爲信然遽出髮盆中跣<lb/>
<pb n="KR3j0185_WYG_039-16a"/>
問福所苦旣業以疾爲言卽若不可忍狀裴極憂之由<lb/>
是以藥投童溺中進之明日監軍使及將校悉來候問<lb/>
福卽具以告之因曰一事無成固當有分所苦者虛咽<lb/>
一甌溺耳聞者莫不大笑<lb/>
咸通中優人李可及滑稽諧戲獨出輩流雖不能託諷<lb/>
諭然巧智敏㨗亦不可多得嘗因延慶節緇黄講誦畢<lb/>
次及優倡爲戲可及褎衣博帶攝齊升座稱三教論衡<lb/>
偶坐者問曰旣言博通三教釋伽如來是何人對曰婦<lb/>
<pb n="KR3j0185_WYG_039-16b"/>
人問者驚曰何也曰金剛經云敷坐而坐非婦人何須<lb/>
夫坐而後兒坐也上爲之啓齒又曰太上老君何人曰<lb/>
亦婦人也問者益所不喻乃曰道德經云吾有大患爲<lb/>
吾有身及吾無身吾有何患非婦人何患於有娠乎上<lb/>
大悦又問曰文宣王何人也曰婦人也問者曰何以知<lb/>
之曰論語云沽之哉沽之哉我待價者也非婦人奚待<lb/>
嫁為上極歡賜予頗厚<lb/>
漢以孝廉取士而袁本初曹孟德皆舉孝廉唐重進士<lb/>
<pb n="KR3j0185_WYG_039-17a"/>
而黄巢屢舉進士科目之不足據也如此<lb/>
張廵之守睢陽𤣥宗巳幸蜀賊烽方熾城孤勢蹙人食<lb/>
竭以絺布切煑而食之時以茶紙和之而意氣自如其<lb/>
謝加金吾表曰想娥眉之碧峯豫遊西蜀追綠耳於𤣥<lb/>
圃保壽南山逆賊祿山迷逆天地戮辱黎元蹂躪闕庭<lb/>
震驚陵廟臣被圍七旬親經百戰主辱臣死當臣致命<lb/>
之時惡稔罪盈是賊滅亡之日其忠勇如此又激勵將<lb/>
士賦詩曰接戰春來苦孤城日漸危受圍如月暈分守<lb/>
<pb n="KR3j0185_WYG_039-17b"/>
若魚麗屢厭黄塵起時將白羽揮裹瘡猶出陣飲血更<lb/>
登陴忠信應難敵堅貞諒不移無人報天地心計欲何<lb/>
施又夜聞笛詩曰岧嶤試一臨北騎俯城陰不辨風塵<lb/>
色安知天地心營開星月近戰苦陣雲深旦夕髙樓上<lb/>
遥聞吹笛吟<lb/>
安氏將亂於中原梁朝誌公大師有語曰兩角女子綠<lb/>
衣裳却背太行邀君王一止之月必消亡兩角女子安<lb/>
字綠者祿字也一止正月也果正月敗亡<lb/>
<pb n="KR3j0185_WYG_039-18a"/>
張易之行成之族孫則天臨朝太平公主引其弟昌宗<lb/>
入侍昌宗薦易之器用過臣卽令召見俱承辟陽之寵<lb/>
右補闕朱敬則諫曰臣聞志不可滿樂不可極嗜欲之<lb/>
情愚智皆同惟賢者能節之不使過度則前聖格言也<lb/>
陛下内寵已有薛懷義張易之昌宗固應足矣近聞尚<lb/>
食奉御柳模自言子良賔潔白羙鬚眉左監門衛長史<lb/>
候祥自云陽道壯偉過於薛懷義專欲自進堪充宸内<lb/>
供奉無禮無義溢於朝聽臣愚職在諫諍不敢不奏則<lb/>
<pb n="KR3j0185_WYG_039-18b"/>
天勞之曰非卿直言朕不知此賜綵百叚唐史舊章詳<lb/>
載斯語父子兄弟君臣薦進獻納如此亦可謂之穢史<lb/>
矣<lb/>
唐文皇旣以武功平隋亂又以文德致太平於篇詠尤<lb/>
其所好如曰昔乘疋馬去今驅萬乘來詞氣壯偉固人<lb/>
所膾炙又嘗觀其過舊宅詩曰新豐停翠輦譙邑駐鳴<lb/>
笳一朝辭此去四海遂成家蓋其詩語與功烈眞相副<lb/>
也<lb/>
<pb n="KR3j0185_WYG_039-19a"/>
宣宗微時以武宗忌之遁跡為僧一日遊方遇黄蘖禪<lb/>
師同行因觀瀑布黄蘖曰我詠此得一聯而下韻不接<lb/>
宣宗曰當爲續成之黄蘖云千巖萬壑不辭勞逺㸔初<lb/>
知出處髙宣宗續云溪澗豈能留得住終歸大海作波<lb/>
濤其後竟踐大位兆先見於此詩矣然自宣宗以後接<lb/>
懿僖之時海内遂不靖則作波濤之語豈非䜟耶<lb/>
李煜歸朝後鬱鬱不樂見於詞語在賜第七夕命故妓<lb/>
作樂聞於外太宗怒又傳小樓昨夜又東風併坐之遂<lb/>
<pb n="KR3j0185_WYG_039-19b"/>
被禍龍衮江南錄云李國主小周后隨後主歸朝封鄭<lb/>
國夫人例隨命婦入宫每一入輙數日出必大泣罵後<lb/>
主聲聞於外後主多宛轉避之又韓玉汝家有李國主<lb/>
歸朝後與金陵舊宫人書云此中日夕只以眼淚洗靣<lb/>
李芳儀江南國主李景女也納土後在京師初嫁供奉<lb/>
官孫某為武疆都監為遼中聖宗所獲封芳儀生公主<lb/>
一人趙至忠虞部自北籍歸明嘗仕遼為翰林學士修<lb/>
國史著北庭雜記載其事時晁補之為北都教官覽其<lb/>
<pb n="KR3j0185_WYG_039-20a"/>
書而悲之與顔復長道作芳儀曲云金陵宫殿春霏微<lb/>
江南花發鷓鴣飛風流國主家千口十五年來粉黛稀<lb/>
滿堂詩酒皆詞客奪錦揮毫在瑶席後庭一曲風景改<lb/>
收淚臨江悲故國令公獻籍朝未央勑書築第優降王<lb/>
魏俘曾不輸織室供奉一官奔武疆秦淮瀚水鍾山樹<lb/>
塞北江南易懷土雙燕淸秋夢栢梁吹落天涯猶竝羽<lb/>
相隨未是斷腸悲黄河應有却還時寜知翻手更朝事<lb/>
咫尺山河不可期倉皇三皷滹沱岸良人白馬今誰見<lb/>
<pb n="KR3j0185_WYG_039-20b"/>
國亡家破一身存薄命如雲信流轉芳儀加我名字新<lb/>
教歌遣舞不由人採朱拾翠衣常好深紅暗盡驚沙塵<lb/>
陰山射虎邊風急嘈雜琵琶酒䦨泣無言數徧天河星<lb/>
只有南箕近鄕邑當年千指渡江來千指不知身獨衰<lb/>
中原骨肉又零落黄鵠寄意何當囘生男自有四方志<lb/>
女子那知出門事君不見李陵椎髻泣窮邊丈夫漂泊<lb/>
猶堪憐江州廬山眞風觀李主有國日施財修之刋姓<lb/>
氏于石有太寜公主永禧公主皆李景女不知芳儀者<lb/>
<pb n="KR3j0185_WYG_039-21a"/>
孰是也<lb/>
李煜在國微行娼家遇一僧張席煜遂為不速之客僧<lb/>
酒令謳吟吹彈莫不高了見煜明俊醖藉契合相愛重<lb/>
煜乗醉大書右壁曰淺斟低唱偎紅倚翠大師鴛鴦寺<lb/>
主住持風流教法久之僧擁妓之屏帷煜徐歩而出僧<lb/>
妓竟不知煜嘗宻諭徐鉉鉉言於所親焉<lb/>
李後主嘗買一硯山徑長纔踰尺前聳三十六峯皆<hi>闕</hi>
　　　左右則引兩阜坡陀而中鑿為硯及江南國破<lb/>
<pb n="KR3j0185_WYG_039-21b"/>
硯山因流轉數十人家為米老元章得後米老之歸丹<lb/>
陽也念將卜宅久未就而蘇仲恭學士之弟雅稱好事<lb/>
有甘露寺下竝江一古基多羣木唐晉人所居時米欲<lb/>
得宅而蘇覬得硯於是王彦昭侍郎兄弟與登北固共<lb/>
為之和㑹蘇米竟相易米後號海嶽菴者是也硯山藏<lb/>
蘇氏未幾索入九禁矣<lb/>
慈聖光獻曹后佐佑仁廟定䇿立英宗神宗乃本朝后<lb/>
妃盛德之至者也其在父母家時與羣女共為撚錢之<lb/>
<pb n="KR3j0185_WYG_039-22a"/>
戱而后一錢輙獨旋轉盤中凡三日方止及晚歲疾病<lb/>
急顧左右問此爲何日左右對以十月二十日實太祖<lb/>
大忌日也后頷之乃自語曰只此日去只此日去免煩<lb/>
他百官蓋謂不欲别日立忌使百官有司有奉慰行香<lb/>
之勞也遂以是日崩今人學道號超非常一旦於死生<lb/>
之際未必能逹后之始終若此豈非天人乎<lb/>
神廟當宁慨然興大有爲之志欲問西北二邉罪一日<lb/>
被金甲詣慈壽宮見太皇太后曰娘娘臣著此好否后<lb/>
<pb n="KR3j0185_WYG_039-22b"/>
迎笑曰汝甲甚好也雖然使汝至衣此等物則國家何<lb/>
堪矣神廟黙然心服遂卸金甲<lb/>
藝祖受命之三年密鐫一碑立於太廟寢殿之夾室謂<lb/>
之誓碑用銷金黄幔蔽之門鑰封閉甚嚴因勑有司自<lb/>
後時享及新天子卽位謁廟禮畢奏請恭讀誓詞是年<lb/>
秋享禮官奏請如勑上詣室前再拜陞堦獨小黄門不<lb/>
識字者一人從餘皆逺立庭中黄門驗封啟鑰先入焚<lb/>
香明燭掲幔亟走出階下不敢仰視上至碑前再拜跪<lb/>
<pb n="KR3j0185_WYG_039-23a"/>
瞻黙誦訖復再拜而出羣臣及近侍皆不知所誓何事<lb/>
自後列聖相承皆踵故事歲時伏謁恭讀如儀不敢漏<lb/>
泄雖腹心大臣如趙韓王王魏公韓魏公富鄭公王荆<lb/>
公文潞公司馬温公呂許公申公皆天下重望累朝最<lb/>
所倚任亦不知也靖康之變金人入廟悉取禮樂祭祀<lb/>
諸法物而去門皆洞開人得縱觀碑止高七八尺濶四<lb/>
尺餘誓詞三行一云柴氏子孫有罪不得加刑縱犯謀<lb/>
逆止於獄中賜盡不得市曹刑戮亦不得連坐支屬一<lb/>
<pb n="KR3j0185_WYG_039-23b"/>
云不得殺士大夫及上書言事人一云子孫有渝此誓<lb/>
者天必殛之至建炎中曹勲自北中囘太上寄語云祖<lb/>
宗誓碑在某處恐今天子不及知云云<lb/>
政和初上始躬攬權綱不欲付諸大臣因述藝祖故事<lb/>
御馬親廵大内諸司至内後拱宸門之左對後苑東門<lb/>
有一庫無名號但謂之苑東門庫乃貯毒藥之所也外<lb/>
官一員共監之皆二廣川蜀每三歲一貢藥有七等野<lb/>
葛胡蔓皆預鴆猶在第三其上者鼻嗅之立死於是親<lb/>
<pb n="KR3j0185_WYG_039-24a"/>
筆為詔謂取㑹到本庫稱自建隆以來不曽有文遣此<lb/>
皆前代用以殺不廷之臣藉使臣下果有不赦之罪當<lb/>
明正典刑豈宜用此可罷其貢廢其庫將見在毒藥焚<lb/>
棄瘞於逺郊仍表識之母令牛畜犯焉嗚呼上聖至仁<lb/>
大哉堯舜之用心也<lb/>
林中書彥振攄氣宇軒昻有王陵之少戅罷政事去不<lb/>
得意寓揚州喪其偶久之忽於几筵座上時見形飲食<lb/>
言語如平生狀仍決責奴婢甚苦彥振徐察非是乃微<lb/>
<pb n="KR3j0185_WYG_039-24b"/>
伺其蹤則掘地得大宂破之羅捕六七老狐中一狐尤<lb/>
耄而白且解人語言向彥振求哀曰幸母見殺必厚報<lb/>
彥振弗顧悉命殺之迄無他<lb/>
朝奉郎劉均國言侍其父吏部公罷官成都行李中水<lb/>
銀一篋偶過溪渡篋塞遽脫急求不獲卽攬取渡傍叢<lb/>
草塞之而渡至都久之偶欲汞用傾之不出而斤重如<lb/>
故也破篋視之盡成黄金矣國初征澤潞時軍士於澤<lb/>
中鎌取馬草晩歸鎌刃透成金色或以草然釡㡳亦成<lb/>
<pb n="KR3j0185_WYG_039-25a"/>
黄金焉又臨安僧法堅言有歙客經於濳山中見一蛇<lb/>
其腹脹甚蜿蜒草中徐遇一草便嚙破以腹就磨頃之<lb/>
脹消如故蛇去客念此草必消脹毒之藥取置篋中夜<lb/>
宿旅邸鄰房有過客方呻吟牀笫間客就訊之云為腹<lb/>
脹所苦卽取藥就釡煎一杯湯飲之頃之不復聞聲意<lb/>
謂良已至曉但聞鄰房滴水聲呼其人不復應卽起燭<lb/>
燈視之則其人血肉俱化為水獨遺骸臥牀急挈裝而<lb/>
逃至明主人視之了不測其何為至此及潔釡炊飯則<lb/>
<pb n="KR3j0185_WYG_039-25b"/>
釡通體成金乃密瘞其骸旣久經赦客至邸語其事方<lb/>
傳外人也<lb/>
張守一為大理少卿平反折獄死囚出免者甚多後有<lb/>
白頭老人詣前拜謝曰某非生人明公所出死囚之父<lb/>
也無以報德儻有防身之求或能致耳俄有詔賜酺城<lb/>
中縱觀守一見士人家女甚羙悦之計無從出試呼前<lb/>
鬼問曰能為我致否曰此易事然不得久纔可七日而<lb/>
已遂營靜處設帷帳有頃而至女驚曰此何處守一及<lb/>
<pb n="KR3j0185_WYG_039-26a"/>
鬼在傍紿云此是天上因與欵眤情愛甚切至七日鬼<lb/>
復掩其目送還守一私覘女家云女郞卒中惡不識人<lb/>
七日而醒<lb/>
有神降於鄭洚家吟詩曰忽然湖上片雲飛不覺舟中<lb/>
雨濕衣折得蓮花渾忘却空將荷葉蓋頭歸<lb/>
富彥國在靑社河北大飢民爭歸之有夫婦襁負一子<lb/>
寘之道左空冡中而去後歸鄉過此冡欲取其骨則兒<lb/>
尚活肥健於未棄時冡中有大蟾蜍如半輪氣咻咻然<lb/>
<pb n="KR3j0185_WYG_039-26b"/>
意兒呼吸此氣故能不食而健自爾遂不食年六七歲<lb/>
肌理如玉其父抱兒來京師以示小兒醫張荆筐張曰<lb/>
物之能蟄燕蛇蝦蟆之類是也能蟄則不食不食則壽<lb/>
千歲若聽其不食不娶則仙道也父喜擕去今不知所<lb/>
在<lb/>
秦㑹之有十客曹冠以塾師為門客王㑹以婦弟為親<lb/>
客吳蓋以愛婿為嬌客施全以剚刃為刺客李季以章<lb/>
醮為羽客龔釡以治産為莊客丁禩以通家為狎客曹<lb/>
<pb n="KR3j0185_WYG_039-27a"/>
詠以獻計取林一飛還子為說客郭知運以離婚為逐<lb/>
客初止有此九客耳秦旣死塟於建康有蜀人史叔夜<lb/>
者懷雞黍拏生芻號慟墓前其家大喜因厚遺之於是<lb/>
謂之弔客以足十客之數<lb/>
嶺表或見異物自空而下始如彈丸漸如車輪遂四散<lb/>
人中之卽病謂之瘴母海邊時有鬼市半夜而合鷄鳴<lb/>
而散人從之多得異物<lb/>
宣政宫中用龍涎沈腦屑和蠟為燭兩行列數百枝豔<lb/>
<pb n="KR3j0185_WYG_039-27b"/>
明而香溢鈞天所無也南渡後久絶此惟太后囘鑾沙<lb/>
漠復値稱壽上極天下之養用宣政故事然僅列數十<lb/>
炬太后陽若不聞上奉巵問此燭頗愜聖意否后曰爾<lb/>
爹爹每夜常設數百枝諸閤亦然上因后起更衣微謂<lb/>
憲聖曰如何比得爹爹富貴<lb/>
<pb n="KR3j0185_WYG_039-28a"/>
　　南唐近事<hi>鄭文寶</hi>
烈祖輔吳之初未踰强仕元勲碩望足以鎭時靖亂然<lb/>
當時同立功如朱瑾李德誠朱延壽劉信張崇柴再同<lb/>
周本劉金張宣崔太初劉威韋建王綰等皆握强兵分<lb/>
守方靣由是朝廷用意牢籠終以䟦扈為慮上雖至仁<lb/>
長厚猶以為非老成無以彈壓遂服藥變其髭鬢一夕<lb/>
成霜洎厯數有歸讓皇内禪諸藩入覲竟無異圖<lb/>
烈祖嘗晝寢夢一黄龍繚繞殿檻鱗甲炳煥照耀庭宇<lb/>
<pb n="KR3j0185_WYG_039-28b"/>
殆非常狀逼而視之蜿蜒如故上旣寤使視前殿卽齊<lb/>
王凭檻而立偵上之安否問其至止時刻及視向背皆<lb/>
符所夢上曰天意諄諄信非偶爾成吾家事其惟此子<lb/>
乎旬月之間遂正儲位齊王卽元宗居藩日所封之爵<lb/>
也<lb/>
江都縣大㕔相傳云隂有鬼物所據前政令長升之者<lb/>
必為瓦礫所擲或中夜之後毁去案硯或家人暴疾遺<lb/>
火不常斯邑皆相承居小㕔蒞事始獲小康江夢孫聞<lb/>
<pb n="KR3j0185_WYG_039-29a"/>
之嘗憤其説然夢孫儒行正直衆所推服無何自袐書<lb/>
郎出宰是邑下車之日升正㕔受賀訖向夜具香案端<lb/>
笏當中而坐誦周易一遍明日如常理事篾爾無聞自<lb/>
始來至終考莫覩怪異後之為政者皆飲其惠焉<lb/>
金陵城北有湖周廻十數里幕府雞籠二山環其西鐘<lb/>
阜蔣山諸峰聳其左名園勝境掩映如畵六朝舊跡多<lb/>
出其間每歲菱藕罟網之利不下數十千建康實錄所<lb/>
謂𤣥武湖是也一日諸閣老待漏朝堂語及林泉之事<lb/>
<pb n="KR3j0185_WYG_039-29b"/>
坐間馮謐因舉𤣥宗賜賀監三百里鏡湖信為盛事又<lb/>
曰予非敢望此但賜後湖亦暢予平生也吏部徐鉉怡<lb/>
聲而對曰主上尊賢待士常若不及豈惜一後湖所乏<lb/>
者知章爾馮大有慚色<lb/>
朱鞏侍郎童蒙日在廣陵入學其師甚嚴每朝午歸餐<lb/>
指景為約其時不至當行檟楚朱雖禀師之命然常爲<lb/>
里巷中一惡犬當道過輙啅吠鞏乃整衣望犬再拜祈<lb/>
之曰幸無囓我早入學中免為夫子笞責精誠所至涕<lb/>
<pb n="KR3j0185_WYG_039-30a"/>
泗交流犬亦狂吠不顧是夕犬暴卒于家<lb/>
處士史虛白北海人也淸太中客遊江表卜居於潯陽<lb/>
落星灣遂有終焉之志容貌恢廓髙尚不仕嘗對客奕<lb/>
棋旁令學徒四五輩各秉紙筆先定題目或為書啟表<lb/>
章或詩賦碑頌隨口而書握管者略不停綴數食之間<lb/>
衆製皆就雖不精絶然詞彩磊落㫖趣流暢亦一代不<lb/>
覊之才也晩節放逹好乘雙犢板轅挂酒壺於車上山<lb/>
童總角負瓢以隨徃來廬阜之間任意所適當時朝士<lb/>
<pb n="KR3j0185_WYG_039-30b"/>
咸所推仰保大末淮甸未寜割江之際虛白乃為割江<lb/>
賦以諷曰舟車有限㳂汀島以俱閒魚鼈無知尚交游<lb/>
而不止又賦隱士詩云風雨掲却屋渾家醉不知其譏<lb/>
刺時政率皆類此元宗南幸道由蠡澤虛白鶴氅杖蔾<lb/>
謁鑾輅於江左元宗駐蹕存問頒之榖帛又知其嗜酒<lb/>
别賜御醖數壺以厚其意也他日病將終謂其子曰皇<lb/>
上賜吾上樽飲之略盡固留一榼藏之於家待吾死日<lb/>
殮以時服置拄杖一條及此酒於棺中葬之足矣四時<lb/>
<pb n="KR3j0185_WYG_039-31a"/>
愼勿享奠有益勞費何利死者吾當不歆矣洎卒家人<lb/>
一遵遺命而其子頓絶時祀每因節序必修奠訖爇紙<lb/>
緡於靈座紙皆不化用意焚之火則自滅遂不復更祭<lb/>
奠矣<lb/>
嚴續相公歌姬唐鎬給事通犀帶皆一代之尤物也唐<lb/>
有慕姬之色嚴有欲帶之心因雨夜相第有呼盧之㑹<lb/>
唐適預焉嚴命出妓解帶較勝於一擲舉座屏氣觀其<lb/>
得失六骰數廵唐彩大勝唐乃酌酒命羙人歌一曲以<lb/>
<pb n="KR3j0185_WYG_039-31b"/>
别相君宴罷拉而偕去相君悵然遣之<lb/>
昇元初許文武百僚觀内藏隨意取金帛盡重載而去<lb/>
惟蔣廷翊獨持一縑還家餘無所取士君子以是而多<lb/>
之終尚書郎<lb/>
鍾謨性聰敏多記問奏䟽理論穎脫時輩自禮部侍郎<lb/>
聘周忤㫖左授耀州典午盛夏之月自周徂秦每見道<lb/>
旁古碑必駐馬歷覽皆黙識或止郵亭命筆繕寫一日<lb/>
之行不過數里而已又見一圭首豐碑制度甚廣約其<lb/>
<pb n="KR3j0185_WYG_039-32a"/>
詞㫖不下數千餘字臥諸荒壍之中半為水潦所淹無<lb/>
由披讀謨欣然解衣游泳壍中以手捫揣黙記其文志<lb/>
諸紙墨他日徴還重經是路天久不雨無復沈碑之泉<lb/>
乃發笥得舊錄本就壍較之無一字差誤<lb/>
馮謐總戎廣陵為周師所䧟乃削髮披緇以紿周人將<lb/>
圖間道南歸為識者所擒送至行在時鍾謨亦使周人<lb/>
或譏之曰昔日旌旗擁出坐籌之將今朝毛髮化為行<lb/>
脚之僧世宗甚悦因釋罪歸之終中書侍郎<lb/>
<pb n="KR3j0185_WYG_039-32b"/>
賈崇自統軍拜使相鎮江都周師未及境盡焚其邑井棄壘<lb/>
而渡元宗引見於便殿責其奔潰之由且曰朝野謂卿為賈<lb/>
尉遲朕甚賴卿一旦敵兵未至棄甲宵遁何施面目至<lb/>
此耶崇叩首具陳舒元旣叛大軍失律城孤氣寡無數<lb/>
旅之兵以禦要害雖眞尉遲亦無所施其勇臣當孥戮<lb/>
惟陛下裁之以忤㫖釋罪長流撫州<lb/>
元宗少躋大位天性謙謹每接臣下恭愼威儀動循禮<lb/>
法雖布素僚友無以加也一日御小殿欲道服見諸學<lb/>
<pb n="KR3j0185_WYG_039-33a"/>
士必先遣中使數使宣諭或訴以小苦巾褁不及冠褐<lb/>
可乎常目宋齊邱為子嵩李建勲為史館皆不之名也<lb/>
君臣之間待遇之禮率類於此<lb/>
沈彬長者有詩名保大中以尚書郎致仕閒居於江西<lb/>
之高安三吳侯伯多餉粟帛嘗荷杖郊原手植一樹於<lb/>
平野之間召諸子戒曰異日葬吾此地違之者非人子<lb/>
也居數年彬終諸子將起墳於植樹之所尋有術士語<lb/>
以吉凶事近樹北數尺之地卜塟家人諾之是夕諸子<lb/>
<pb n="KR3j0185_WYG_039-33b"/>
咸夢家君訶責擅移塟地復違吾言禍其至矣詰朝乃<lb/>
依遺命伐樹掘土深丈餘得一石椁工用精妙光潔可<lb/>
鑒葢上刋八篆字云開成二年壽椁一所乃舉棺就椁<lb/>
而塟之廣狹之間皆中其度彬第二子道者亦能為詩<lb/>
以色絲繫銅佛像長寸餘懸於襟上衣道服辟榖隆冬<lb/>
盛夏惟單褐布裙跣足日日馳數百里狂率嗜酒罕接<lb/>
人事多往來玉笥浮雲二山林棲野宿不常厥居至今<lb/>
尚在南中人多識之<lb/>
<pb n="KR3j0185_WYG_039-34a"/>
位崇文以舊德殊勲位崇台衮巨鎭名籓節制逮之坐<lb/>
鎭浮競出入三朝喜愠莫形世推名將臨武昌日閲兵<lb/>
於蹴踘塲武昌㕔有古屋百餘間久經霖雨一旦而頽<lb/>
出乎不意聲聞數里左右色動心恐惟崇文指縱㸃閱<lb/>
安詳如故亦無所顧問<lb/>
何教洙善彈射性勇決微時為鄂帥李簡家僮李性嚴<lb/>
毅果於殺戮左右給使之人小有過愆鮮獲全宥何嘗<lb/>
因薄暮與同輩戲於小㕔下有蒼頭取李公所愛硯擎<lb/>
<pb n="KR3j0185_WYG_039-34b"/>
於手中謂諸僮曰誰敢破此何時餘酣乗興厲色而應<lb/>
曰死生有命吾敢碎之乃擲硯於石階之上鏗然毁裂<lb/>
羣豎迸散無敢觀者翊日李衙退視事責碎硯之由主<lb/>
者具以實對李極怒卽命擒何以至死不旋踵矣李之<lb/>
夫人素賢明知何有奇相每曰異日當極貴至是匿何<lb/>
後堂中旬浹之間李怒未解夫人亦不敢救一日李獨<lb/>
坐小㕔有一烏申喙向李而噪其聲甚厲李惡之遂拂<lb/>
衣往後園池亭中烏亦隨其所之呌噪不已命家人多<lb/>
<pb n="KR3j0185_WYG_039-35a"/>
方驅逐略無去意李性旣褊急怪怒愈甚顧左右曰何<lb/>
教洙善彈亟召來能斃此畜當釋爾罪何應召而至注<lb/>
丸挾彈精誠中激應弦斃之李佳賞至再遂捨其罪洎<lb/>
成立擢為小校以軍功累建旌鉞建隆初自江西移鎭<lb/>
鄂渚下車之日小亭中復見一烏顧何而鳴何曰昔日<lb/>
全吾之命得非爾乎乃取食物自置諸掌烏翻然而下<lb/>
食何掌中其後何位至中書令守太師致仕功算崇極<lb/>
時莫與比靈禽之應豈徒然哉<lb/>
<pb n="KR3j0185_WYG_039-35b"/>
馮僎卽刑部尚書謐之子也舉進士初年少衆譽籍籍<lb/>
以為平折丹桂秋賦之間僎一夕夢登崇孝寺幡刹極<lb/>
高處打方響先是徐幼文能圓夢遂詣徐請圓之徐曰<lb/>
雖有聲價至下第洎來春僎俄成名於侍郎韓熈載榜<lb/>
下或有責徐之言謬者徐曰誠如吾語後當知之放㮄<lb/>
數日中書奏主司取士不當遂追榜御試馮果覆落<lb/>
鄧匡圖為海州刺史有野客潘扆謁之鄧不甚禮遇館<lb/>
於外廐忽一日鄧命潘觀獵近郊鄧妻因詣廐中覘扆<lb/>
<pb n="KR3j0185_WYG_039-36a"/>
棲泊之所弊榻莞席竹籠而已籠中有錫彈丸二枚其<lb/>
他一無所有至夜扆從禽歸啟籠之際忽為嘆駭之聲<lb/>
且曰定為婦人所觸幸吾朝來攝其光鋩不爾斷婦人<lb/>
頸久矣圉人異之乃聞於鄧鄧詰其由室家具以實告<lb/>
鄧頗驚異遂召潘升堂屏左右曰先生其有劒術乎潘<lb/>
曰素所習之鄧曰願先生陳其所妙使某拭目一觀可<lb/>
乎潘曰何不可也明日公當齋戒三日擇近郊平廣之<lb/>
地可試吾術鄧如其約至期命潘聯鑣而出至城東其<lb/>
<pb n="KR3j0185_WYG_039-36b"/>
始潘自懷袖中出二彈丸置掌中俄有氣兩條如白虹<lb/>
之狀微微出指端須臾上接於天若風雨之聲當空而<lb/>
轉又繞鄧之頸左盤右旋千餘匝其勢奔掣其聲錚摐<lb/>
雖震電迅雷無以加也鄧據案危坐䘮精褫魄雨汗浹<lb/>
體莫知己身之所從乃稽首祈謝曰先生神術固已知<lb/>
矣幸攝其威靈無相見怖潘笑舉一手二白氣復貫掌<lb/>
中若雲霧之乍收數食間復為二錫彈丸矣鄧自此禮<lb/>
遇彌厚表薦於烈祖納焉其後欲傳之於人一夕夢其<lb/>
<pb n="KR3j0185_WYG_039-37a"/>
師怒扆擅洩靈術傳非其人陰奪其法旣寤不復能劔<lb/>
矣尋病終於紫極宫臨終上言乞桐棺葬於近地後當<lb/>
尸解上從之使中貴人䕶葬於金波園至保大中元宗<lb/>
命親信發塜觀之骸骨尚在迄無異焉<lb/>
進士黄可字不可孤寒朴野深於雅道詩句中多用驢<lb/>
字如獻高侍郞詩云天下傳將舞馬賦門前迎得跨驢<lb/>
賔之類又嘗謁舍人潘佑潘教服槐子云豐肌郤老明<lb/>
旦潘公趨朝天階未曙見槐樹煙霧中有人若猿狙之<lb/>
<pb n="KR3j0185_WYG_039-37b"/>
狀追而視之卽可也怪問其故乃擁條而謝曰昨蒙明<lb/>
公教服槐子法故今日齋戒而掇之潘大噱而去<lb/>
孫晟為尚書郎上賜一宅在鳯臺山西岡壠之間徙居<lb/>
之日羣公萃止韓熈載見其門卑巷陋謂孫曰湫隘若<lb/>
此豈稱為相第邪舉座莫喻其㫖明年孫拜御史大夫<lb/>
旬日之間果正台席<lb/>
昇元格盜物直三緡者處極法廬陵村落間有豪民暑<lb/>
雨初霽曝衣篋於庭中失新潔衾服衣少許計其資直<lb/>
<pb n="KR3j0185_WYG_039-38a"/>
不下數十千居廬僻逺人罕經行唯一貧人隣垣而已<lb/>
周訪蹤狀必為隣人盜之乃訴於邑邑白郡郡命吏按<lb/>
驗歸罪於貧人詐服為盜詰其贓即言散鬻於市葢不<lb/>
勝捶掠也赴法之日寃聲動人長吏察其詞色似非盜<lb/>
者未即刑戮遂具案聞於朝廷烈祖命員外郎蕭儼覆<lb/>
之儼持法明辨甚有理聲受命之日乃絶葷茹齋戒理<lb/>
棹冥禱神祇晝夜兼行佇雪寃枉至郡之日索案詳約<lb/>
始末迄無他狀儼是夕復焚香於庭稽首冥禱願降儆<lb/>
<pb n="KR3j0185_WYG_039-38b"/>
戒將行大辟翊日天氣融和忽有雷雨自西北起至失<lb/>
物之家震死一牛盡剖其腹腹中得所失衣物乃是為<lb/>
牛所噉猶未消潰遂赦貧民而儼驟獲大用<lb/>
諫議大夫張義方命道士陳友合還丹於牛頭山頻年<lb/>
未就㑹義方遘疾將卒恨不成九轉之功一旦命子弟<lb/>
發丹竈竈下有巨虺火吻錦鱗蜿蜒其間若為神物䕶<lb/>
持乃取丹自餌一粒瘖瘂而終當時識者以為氣未盡<lb/>
服之陰者不壽也<lb/>
<pb n="KR3j0185_WYG_039-39a"/>
劉仁贍鎭壽春周師堅壘三載蹙而不降一夕愛子泛<lb/>
舟於敵境艾夜為小校所擒疑有叛志請於贍贍將行<lb/>
軍法監軍使懇救不廻復使馳告其夫人夫人曰某郎<lb/>
妾最小子擕提愛育情若不及奈軍法至重不可私也<lb/>
名義至大不可虧也茍屈公議使劉氏之門有不忠之<lb/>
名妾與令公何顏以見三軍遂促令斬之然後成其䘮<lb/>
禮戰士無不墮淚<lb/>
高越燕人也將舉進士文價藹然器宇森挺時人無出<lb/>
<pb n="KR3j0185_WYG_039-39b"/>
其右者鄂帥李公賢之待以殊禮將妻以愛女越竊諭<lb/>
其意因題鷹一絶書於屋壁云雪爪星眸衆鳥歸摩天<lb/>
專待振毛衣虞人莫謾張羅網未肯平原淺草飛遂不<lb/>
告而去後為范陽王盧文納之為壻與王南歸烈祖累<lb/>
居淸顯終禮部侍郎與江文蔚俱以詞賦著名故江南<lb/>
士人言體物者以江高為稱首焉<lb/>
朱匡業劉存忠雖無勲略然以宿舊嚴整皆處環衛之<lb/>
長劉彥貞壽陽既敗我師屡北京師危之元宗臨軒旰<lb/>
<pb n="KR3j0185_WYG_039-40a"/>
食問其守禦之方匡業對曰時來天地皆同力運去英<lb/>
雄不自由遂忤㫖流撫州存忠在側賛羙匡業之言不<lb/>
已流饒州<lb/>
韓寅亮偓之子也嘗為予言偓捐館之日温陵帥聞其<lb/>
家藏箱笥頗多而緘鐍甚密人罕見者意其必有珍翫<lb/>
使親信發觀惟得燒殘龍鳯燭金縷紅巾百餘條蠟淚<lb/>
尚新巾香猶鬱有老僕泫然而言曰公為學士日常視<lb/>
草金鑾内殿深夜方還翰苑當時皆宮妓秉燭炬以送<lb/>
<pb n="KR3j0185_WYG_039-40b"/>
公悉藏之自西京之亂得罪南遷十不存一二矣余丱<lb/>
歲延平家有老尼嘗説斯事與寅亮之言頗同尼卽渥<lb/>
之妾云耳<lb/>
張易為太弟賔客方雅眞率而好乘醉凌人時論憚之<lb/>
嘗侍宴昭愛宮儲后持所愛玉杯親酌易酒捧翫勤至<lb/>
有不顧之色易張目排座抗音而讓曰殿下輕人重器<lb/>
不止虧損至德恐乖聖人慈儉之㫖言訖碎玉杯於殿<lb/>
柱一座失色儲后避席而謝之<lb/>
<pb n="KR3j0185_WYG_039-41a"/>
廬山九天使者廟有道士忘其姓名體貎魁偉飲㗖酒<lb/>
肉有兼人之量晩節服餌丹砂躁於冲舉魏王之鎭潯<lb/>
陽也郡齋有雙鶴因風所飄憇于道舘廻翔嘹唳若自<lb/>
天降道士且驚且喜焚香端簡前瞻雲霓自謂當赴上<lb/>
天之召命山童控而乘之羽儀淸弱莫勝其載毛傷背<lb/>
折血洒庭除仰按久之是夕皆斃翌日馴養者詰知其<lb/>
狀訴于公府王不之罪處士陳沆聞之為絶句以諷云<lb/>
㗖肉先生欲上昇黄雲踏破紫雲崩龍腰鶴背無多力<lb/>
<pb n="KR3j0185_WYG_039-41b"/>
傳語麻姑借大鵬<lb/>
慶王茂元宗第二子也雅言俊德宗室罕倫未冠而薨<lb/>
上深軫悼毎顧侍臣曰子夏䘮明不為異也或對曰臣<lb/>
聞仁而不壽仙經所謂鍊形於太隂之中然慶王必將<lb/>
侍三后於三淸友王喬於玉除伏望少寢矜念上泫然<lb/>
焉<lb/>
烈祖輔吳將有禪讓之事人情尚懷彼此一旦不樂周<lb/>
宗請之上曰吾夜夢為人引劔斷吾之頸意所惡之宗<lb/>
<pb n="KR3j0185_WYG_039-42a"/>
遽下堦拜賀曰當䇿立耳居數日而内禪<lb/>
王魯為當塗宰頗以資產為務㑹部民連狀訴主簿貪<lb/>
賄於縣尹魯乃判曰汝雖打草吾已虵驚為好事者口<lb/>
實焉<lb/>
鄧亞文高安鄉野之人也烈祖時自尚書郎拜靑陽令<lb/>
升㕔就案而食自謂尊顯彌極還語兒子輩云當思為<lb/>
學自致煙霄吾為百里之長聲鼓喫飯腦後接筆此吾<lb/>
稽古之力也<lb/>
<pb n="KR3j0185_WYG_039-42b"/>
宋齊丘微時日者相之曰君貴不可說然亞夫下獄之<lb/>
相君實有之位極之日當早引退庶幾保全齊丘登相<lb/>
位數載致仕復以大司徒就徵保大末坐陳覺謀於記<lb/>
事乃餓死於青陽<lb/>
元宗㓜學之年馮權常給使左右上深所親倖毎曰我<lb/>
富貴之日為爾置銀靴焉保大初聽政之暇命親王及<lb/>
東宮舊僚擊鞠歡極頒賚有等語及前事卽日賜銀三<lb/>
十斤以代銀靴權遂命工鍜靴穿焉人皆哂之<lb/>
<pb n="KR3j0185_WYG_039-43a"/>
元宗嗣位之初春秋鼎盛留心内寵宴私擊鞠略無虛<lb/>
日常乘醉命樂工楊花飛奏水調詞進酒花飛唯歌南<lb/>
朝天子好風流一句如是者數四上旣悟覆杯大懌厚<lb/>
賜金帛以旌敢言上曰使孫陳二主得此一句固不當<lb/>
有銜璧之辱也翌日罷諸懽宴留心庶事圖閩吊楚幾<lb/>
致治平<lb/>
常夢錫為翰林學士剛直不附貴近側目或謂曰公罷<lb/>
直私門何以為樂常曰垂幃痛飲靣壁而已葢馮魏擅<lb/>
<pb n="KR3j0185_WYG_039-43b"/>
權之際也<lb/>
周業為左街使信州刺史本之子也與劉郎素有隙<hi>劉郎</hi>
<hi>長公主壻時為禁帥</hi>無何昇元中金陵告災業方濳飲人家醉不<lb/>
能起有聞上者上顧親信施仁望曰率衛士十人詣災<lb/>
所見其馳救則釋不然就戮於牀仁望旣往亟使召業<lb/>
家語之業大怖衣女子服奔見仁望仁望怒之洎火息<lb/>
復命至便殿門會劉郎先至亦將白災事仁望揣劉意<lb/>
不能蔽業又懼與之偕罪計出倉卒遽排劉越次見上<lb/>
<pb n="KR3j0185_WYG_039-44a"/>
曰火不為災業誠如聖㫖上曰戮之乎仁望曰業父本<lb/>
方臨敵境臣未敢卽時奉詔上撫几大悦曰幾誤我事<lb/>
仁望自此大獲奬用業乃全<lb/>
陳誨嗜鴿馴養千餘隻誨自南劔牧拜建州觀察使去<lb/>
郡前一月羣鴿先之富沙舊所無孑遺矣又嘗因早衙<lb/>
有一鴿投誨之懷袖中為鷹鸇所擊故也誨感之自是<lb/>
不復食鴿矣<lb/>
章齊一為道士滑稽無度善於嘲毁倡里樂籍多稱其<lb/>
<pb n="KR3j0185_WYG_039-44b"/>
詞長曰齊二次曰齊三保大中任樂坊判官一旦暴疾<lb/>
齊一齚舌而終<lb/>
女冠耿先生鳥爪玉貎甚有道術獲寵於元宗將誕前<lb/>
三日謂左右曰我子非常產之夕當有異及他夕果震<lb/>
雷繞室大雨河傾半夜雷止耿身不復孕左右莫知所<lb/>
產將子亦隨失矣<lb/>
陳繼善自江寕尹拜少傅致仕富於資産性鄙屑别墅<lb/>
林池未嘗暫適旣不嗜學又杜絶賔客惟自荷一鋤理<lb/>
<pb n="KR3j0185_WYG_039-45a"/>
小圃成畦以真珠之餘顆若種蔬狀布土壤之間記顆<lb/>
俯拾周而復始以此為樂焉<lb/>
烈祖鎮建業日義祖薨於廣陵致意將有奔䘮之計康<lb/>
王已下諸公子謂周宗曰幸聞兄長家國多事宜抑情<lb/>
捐禮無勞西渡也宗度王似非本意堅請報簡示信於<lb/>
烈祖康王以忽遽為辭宗袖中出筆復為左右取紙得<lb/>
故茗紙貼乞手札康王不獲已而札曰幸就東府舉哀<lb/>
多壘之秋二兄無以奔䘮為念也明年烈祖朝覲廣陵<lb/>
<pb n="KR3j0185_WYG_039-45b"/>
康王及諸公子果執上手大慟誣上不以臨䘮為意詛<lb/>
讓百端冀動物聽上因出王所書以示之王靦顔而已<lb/>
兵部尚書杜業任樞密有權變足機㑹兵賦民藉指之<lb/>
掌中其妻張氏妬悍尤急室絶婢妾業憚之如事嚴親<lb/>
烈祖嘗命元皇后召張至内庭誡之曰業位望通顯得<lb/>
置妾媵何拘忌如此豈婦道所宜邪張雪涕而言曰業<lb/>
本狂生遭逢始運多壘之初陛下所藉者駑馬未竭耳<lb/>
而又早衰多病縱之必貽其患將誤於任使耳烈祖聞<lb/>
<pb n="KR3j0185_WYG_039-46a"/>
之大加奬嘆以銀盆綵叚賞之<lb/>
烈祖輔吳四方多壘雖一騎一卒必加姑息然羣校多<lb/>
從禽聚飲近野或搔擾民庶上欲糾之以法而方藉其<lb/>
材力思得酌中之計問於嚴求求曰無煩繩之易絶耳<lb/>
請敕泰興海鹽諸縣罷採鷹鸇可不令而止烈祖從其<lb/>
計朞月之間禁校無復游墟落者<lb/>
嚴求微時為陽邑吏陽宰器之待以賔禮毎曰卿當自<lb/>
愛他日極人臣之位吾不復見卿之貴幸以遺孤留意<lb/>
<pb n="KR3j0185_WYG_039-46b"/>
朞年嚴亟登公輔宰殁既久其子理遺命候謁嚴門嚴<lb/>
贈擔石束帛而已其子慊懷而退嚴不甚顧密遣家人<lb/>
賫黄金數十斤伺於逆旅間謝之曰非陽宰之子乎相<lb/>
君使奉金以備行李又薦一官地宅僕馬畢為之置其<lb/>
子他日及門致謝嚴曰聊以報尊府君平昔之遇耳一<lb/>
見後終身謝絕焉<lb/>
烈祖輔吳日與諸侯㑹射延賔亭劉信擎牙注矢揖擬<lb/>
四座小校孫漢威疑不利於上忽引身障烈祖以巳當<lb/>
<pb n="KR3j0185_WYG_039-47a"/>
之上自此益加寵遇位至侍中九江帥<lb/>
劉信攻南康終月不下義祖譴信使者而杖之詈曰語<lb/>
劉信要背卽背何疑之甚也信聞命大怖并力急攻次<lb/>
宿而下凱旋之日師至新林浦犒錫不至亦無所存勞<lb/>
他日謁見義祖命諸元勲為六博之戲以紓前意信酒<lb/>
酣掬六骰於手曰令公疑信欲背者傾西江之水終難<lb/>
自滌不負公當一擲徧赤誠如前㫖則衆彩而已信當<lb/>
自拘不煩刑吏耳義祖免釋不暇投之於盆六子皆赤<lb/>
<pb n="KR3j0185_WYG_039-47b"/>
義祖賞其精誠昭感復待以忠貞焉<lb/>
李建勲鎭臨川方與僚屬㑹飲郡齋有送九江帥周宗<lb/>
書至者訴以赴鎭日近器用儀注或闕求輟於臨川李<lb/>
無復報簡但乘醉大批其書一絶云偶罷阿衡來此郡<lb/>
固無閒物可應官憑君為報羣胥道莫作循州刺史看<lb/>
趙王李徳誠鎭江西有日者自稱世人貴賤一見輙分<lb/>
王使女妓數人與其妻滕國君同妝梳服餙偕立庭中<lb/>
請辨良賤客俯躬而進曰國君頭上有黄雲羣妓不覺<lb/>
<pb n="KR3j0185_WYG_039-48a"/>
皆仰首日者曰此是國君也王悦而遣之<lb/>
陳覺微時為宋齊邱之客及為兵部侍郞也其妻李氏<lb/>
妬悍親執尼㸑不置妾媵齊邱選姿首之婢三人與之<lb/>
李亦無難色奉侍三婢若舅姑禮問其故李曰此令公<lb/>
寵倖之人見之若靣令公何敢倨慢三婢旣不自安求<lb/>
還宋第李笑而許之<lb/>
馮延已鎭臨川聞朝議已有除替一夕夢通舌生毛翊<lb/>
日有僧解之曰毛生舌間不可剃也相公其未替乎旬<lb/>
<pb n="KR3j0185_WYG_039-48b"/>
日之間果已寢命<lb/>
張洎計偕之歲為閏師燕王兾所薦首謁韓熈載韓一<lb/>
見待之如故謂曰子好一中書舍人頃之韓主文洎擢<lb/>
第不十年果主綸闈之任<lb/>
進士李冠子善吹中管妙絶當代上饒郡公嘗聞於元<lb/>
宗上甚欲召對屬淮甸多故盤桓朞月戎務日繁竟不<lb/>
獲見出關日李建勲贈一絶云韻如古澗長流水怨似<lb/>
秋枝欲斷蟬可惜人間容易聽新聲不到御樓前<lb/>
<pb n="KR3j0185_WYG_039-49a"/>
鍾傅鎭江西日客有以覆射之法求謁傅以厯日包一<lb/>
橘致袖中使射之客口占一歌以揭之云太歲當頭立<lb/>
諸神莫敢當其中有一物常帶洞庭香<lb/>
程員舉進士將逼試夜夢烏衣吏及門告員曰君與王<lb/>
倫廖衢陳度魏淸並已及第員夢中驚喜理服馳馬詣<lb/>
省門見楊遂張觀曾顗立街中謂曰榜在雞行何忽至<lb/>
此員悵然而覺祕不敢言其年考功員外郎張祕權知<lb/>
貢舉果放楊遂等三人員輩卒無徵應旣夏内降御札<lb/>
<pb n="KR3j0185_WYG_039-49b"/>
尚慮遺賢命張洎舎人取所試詩賦就中書重定務在<lb/>
精選洎果取員等五人附來春别榜及第明年歲在癸<lb/>
酉也<lb/>
李徳來任大理少卿持法甚峻忌刻便佞時號李猫兒<lb/>
本無學術詐稱博聞每呼馬為韓盧樂工為伶倫諂佞<lb/>
為謇諤以此貽譏於世<lb/>
木平和尚不知何許人也保大初徵至闕下傾都瞻禮<lb/>
闐咽里巷金帛之施日積數萬常出入宮禁中他日從<lb/>
<pb n="KR3j0185_WYG_039-50a"/>
上登百尺樓上曰新建此樓制度佳否木平曰尤宜望<lb/>
火上初不喻其㫖居數歲木平卒淮甸大擾自壽陽置<lb/>
烽堠以應龍安山旦夕上多登覽以瞻動静又上最鍾<lb/>
愛慶王王初幼學上問壽命幾何木平曰郎君聰明哲<lb/>
智預知六十年事壽當七十是歲疾終年十七葢反語<lb/>
以對之也<lb/>
李徵古宜春人也少時賤遊嘗宿同郡潘長史家是夜<lb/>
潘妻夢門前有儀注鞍馬擁劔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䤪衙隊約二百人或<lb/>
<pb n="KR3j0185_WYG_039-50b"/>
坐或立且云太守在此洎見乃寓宿秀才覺後言於潘<lb/>
曰此客非常人也妾來晨略見餞酒一鍾贈之金枙腕<lb/>
曰郎君他日富貴愼勿相忘李不可知也來年至京一<lb/>
舉成名不二十年自樞密副使除本州刺史離闕日元<lb/>
宗賜内庫酒二百瓶<lb/>
韓熈載放曠不稽所得俸錢卽為諸姬分去乃著衲衣<lb/>
負筐令門生舒雅執手板於諸姬院乞食以為笑樂使<lb/>
中國作詩云我本江北人去作江南客舟到江北來舉<lb/>
<pb n="KR3j0185_WYG_039-51a"/>
目無相識不如歸去來江南有人憶<lb/>
陶穀學士奉使恃上國勢下視江左辭色毅然不可犯<lb/>
韓熈載命妓秦弱蘭詐為驛卒女每日敝衣持帚掃地<lb/>
陶悦之與狎因贈一詞名風光好云好因緣惡因緣只<lb/>
得郵亭一夜眠别神仙琵琶撥盡相思調知音少待得<lb/>
鸞膠續斷絃是何年明日後主設宴陶辭色如前乃命<lb/>
弱蘭歌此詞勸酒陶大沮卽日北歸<lb/>
韓熈載北人仕江南致位通顯不防閑婢妾有北齊徐<lb/>
<pb n="KR3j0185_WYG_039-51b"/>
之才風侍兒往往私客客賦詩有云最是五更留不住<lb/>
向人枕畔著衣裳之句熈載亦不介意<lb/>
　<lb/>
　<lb/>
　<lb/>
　<lb/>
　<lb/>
　說郛卷三十九上<lb/>
<pb n="KR3j0185_WYG_039-52a"/>
欽定四庫全書<lb/>
　說郛卷三十九下　　　　　元　陶宗儀　撰<lb/>
　　洞微志<hi>錢希白</hi>
太平興國中李守忠為承㫖奉使南方過海至瓊州界道<lb/>
逢一翁自稱楊遐舉年八十一邀守忠詣所居見其父<lb/>
曰叔連年一百二十二又見其祖曰宋卿年一百九十<lb/>
五語次見梁上一鷄窠中有一小兒頭下視宋卿曰此<lb/>
吾前代祖也不語不食不知其年朔望取下子孫列拜<lb/>
<pb n="KR3j0185_WYG_039-52b"/>
而已<lb/>
顯德中齊州有人病狂每唱歌曰踏陽春人間二月雨<lb/>
和塵陽春踏盡秋風起腸斷人間白髮人又歌曰五雲<lb/>
華蓋晩玲瓏天府由來汝腑中惆悵此情言不盡一丸<lb/>
蘿蔔火吾宮後遇一道士作法治之云每見一紅衣小<lb/>
女引入宫殿皆多紅名紫州小姑令道士曰此正犯天<lb/>
䘮毒女郎心神小姑脾神也按醫經紅蘿蔔治麵毒故曰<lb/>
火吾宫卽以藥兼蘿蔔食之其疾遂愈<lb/>
<pb n="KR3j0185_WYG_039-53a"/>
有術士於腕間出彈子二丸皆五色叱令變卽化雙燕<lb/>
飛騰上下又令變卽化二小劒交擊須臾復為丸入腕<lb/>
汴都之南百餘里有周令公墓墓前一石人能為怪人<lb/>
或過之多稱魯校書或云石押衙<lb/>
僧便聰於五臺將還京師寺有老僧寄以書其上題云<lb/>
東京城北尋勃賀分付僧竊啓封視之云度衆僧畢早<lb/>
來茍更强住却恐造業復封之乃至京尋訪不見其人<lb/>
一日五丈河側見一小兒逐一大猪名勃賀僧問之云<lb/>
<pb n="KR3j0185_WYG_039-53b"/>
屠者趙氏之子能引羣猪令不亂遂愛婆荷故以名僧<lb/>
試呼其名以書投之猪遂食其書人立而化僧徑之五<lb/>
臺訪老僧亦化去矣<lb/>
虞部郎中周仁得監永豐倉有通謁者進士吕中及見<lb/>
之十歲小兒出一啓為贄仁得讀之有莊周之壑已空<lb/>
孔緒之車初適仁得問孔氏之車出何書乃厲聲呼仁<lb/>
得父祖名化為大䑕入倉而去<lb/>
盧多遜未第時面極黑有相告曰此名敗土色貴卽明<lb/>
<pb n="KR3j0185_WYG_039-54a"/>
潤復來必多災多遜歴貴仕面色甚瑩將敗數日忽暗<lb/>
黑如故<lb/>
有人喜食野物捕鴉鶵之未毛者以油塗之復置窠中<lb/>
至大不毛取食號為鴉㹠後其妻産一物正如其狀<lb/>
<pb n="KR3j0185_WYG_039-55a"/>
　　該聞錄<hi>李畋</hi>
唐路丞相隨父必從渾瑊㑹平凉為人所執死焉隨方<lb/>
在嬰襁中迨十歲母謂隨曰汝還識汝父不隨嗚咽無<lb/>
言母曰視汝眉目宛若父之眉目隨遂覽照觀之殞絶<lb/>
於地後終身不復臨鏡與夫曾參父嗜羊棗而參終身<lb/>
不食同矣豈非孝之純乎世有朝感而暮恱貌慘而心<lb/>
泰者其類甚衆噫斯孝之妄者豈獨孝乎忠亦有之<lb/>
龍圖閣待制唐公肅文行淵雅蒞政有清識之譽先與<lb/>
<pb n="KR3j0185_WYG_039-55b"/>
濟陽丁相同舉進士為三益友後官各顯著居水櫃街<lb/>
與濟陽宅相對一日朝廷自金陵召濟陽入議有弼諧<lb/>
之命唐遂遷居州北避之畋徃謁唐公諮其由唐曰謂<lb/>
之<hi>丁相字</hi>入即大拜彼權勢日隆若數與之徃還事渉依<lb/>
附或經旬不見情必猜疑故避之朞歲濟陽因妖誣事<lb/>
黜降嶺表畋復謁唐公公曰果有是日丁之才術實天<lb/>
與之乃唐李贊皇之流葢動多而靜少任智而鮮仁可<lb/>
以佐三事可以總家庶若得太祖朝趙中令呂丞相居<lb/>
<pb n="KR3j0185_WYG_039-56a"/>
其上則丁之用不私位不危也至哉言乎<lb/>
開寶中神泉縣令張某者新到官外以廉潔自矜内則<lb/>
貪黷自奉其例甚多一日自榜縣門云某月某日是知<lb/>
縣生日告示門内與給事諸色人不得輒有獻送有一<lb/>
曹吏與衆議曰宰君明言生辰日意令我軰知也言不<lb/>
得獻送是也衆曰然至日各持縑獻之命曰續壽衣宰<lb/>
一無所拒感領而已復告之曰後月某日是縣君生日<lb/>
更莫將來無不嗤者得之於神泉進士黄鳯時王嵒以<lb/>
<pb n="KR3j0185_WYG_039-56b"/>
鷺鶿詩諷之云飛來疑是鶴下處却尋魚最為中的<lb/>
畋生於丑門昌西橋所居之南舊有一宅高敞虛閴人<lb/>
不可居每至昏瞑間於堂壁之下有聲漸起若銅鈴之<lb/>
響或四或五繚繞宅内至曉始息先考好接士徧訪人<lb/>
問其故時有焦道士曰妖祥之興本由隂陽五行之氣<lb/>
相剋減而然也凡二氣相搏為聲此必因沴氣畜在一<lb/>
隅故成妖爾謂徧室中屋壁狹隘之處俾其開豁虛明<lb/>
發泄滯氣然後復新其壁先考如其言果妖不復作畋<lb/>
<pb n="KR3j0185_WYG_039-57a"/>
自幼誌之後有朋友凶宅者以此傳之皆驗<lb/>
范丞相質常言驢馬駒子行有先後屬詰廐吏言俱可<lb/>
驗蓋上旬駒生者行在母前中旬生者行與母並下旬<lb/>
生者行在母後毎驗之皆不繆質曰是含靈之類悉禀<lb/>
五行之氣馴至之道得於自然至於魚龍異淵沼虎兕<lb/>
居藪穴分行列於鴻鴈辨尊卑於蠭螘蠢動猶然而况<lb/>
於人乎其有逆天之理矯性之分其大者則為亂臣賊<lb/>
子曾禽獸之不如也<lb/>
<pb n="KR3j0185_WYG_039-58a"/>
　　從駕記<hi>陳隨隱</hi>
孟享駕出則軍器庫御酒庫御厨祇候庫儀鑾司御藥<lb/>
院從物前導騏驥院馬引從舎人内外諸司庫務官繼<lb/>
之前驅親從左右各二十一人控攏親從三百十四㳂<lb/>
路喝賛舎人二文武左右各八都下親從如其數閤門<lb/>
宣賛捧駕頭於馬上乃太祖卽位所坐香木為之金飾<lb/>
四足隨其角前小偃織藤冐之至則迎駕者起居引駕<lb/>
主首左右各五人閤門提㸃御史臺諸房副承直御椅<lb/>
<pb n="KR3j0185_WYG_039-58b"/>
子簿書官閤門祇候金鎗銀鎗招箭東一至五西一至<lb/>
五茶酒等班環衛御帶内等子逍遥子御輦院官御燎<lb/>
子翰林司官閤門覺察宣賛二人殿侍五十二快行如<lb/>
上數而殺其二御馬數十院官隨之警蹕八人殿侍執<lb/>
從物者十人行門徃來禁衛内編排三十人知閤歩帥<lb/>
行於中御龍直執從物者八十人引駕長八人祗候左<lb/>
右班各二十人殿前指揮使如上數各殺其六親方圍<lb/>
子二百四十人内殿直御龍直各二百崇政殿親從内<lb/>
<pb n="KR3j0185_WYG_039-59a"/>
外等子各如上數内等子十七人作内圍子主管殿司<lb/>
公事主管禁衛官押之燭籠兩行各六十人快行如初<lb/>
數行門二十四人擎輦六十人中仰天顔蓋二扇二挾<lb/>
輦殿前指揮使左右各二十四人内殿直如之挾輦御<lb/>
藥左右各二人挿帶内外御帶倍上數帶御器械閤下<lb/>
官又倍之文武親從又各如前數筤一扇二左賢右戚<lb/>
乘馬從駕彈壓宮殿之行門以下舒腳幞頭大團花羅<lb/>
袍擊鞭編排小團花羅袍御龍直茶酒等班紅地方勝<lb/>
<pb n="KR3j0185_WYG_039-59b"/>
練鵲纈羅衫各塗金束帶控攏御馬左右直執七寶素<lb/>
紅瑪瑙鞭各二擎硃紅水地戲珠龍杌子各一皂紗㡌<lb/>
青地荷蓮纈羅衫塗金束帶文武親從貼錦㡌紫寶相<lb/>
花大神衫銅革帶内外圍子皂紗㡌紅地黄白獅子纈<lb/>
羅衫緋線羅背子塗金戲獅束帶前引從並姜牙㡌三<lb/>
色纈衫銅帶親事官曲脚幞頭簇四金鵰袍塗金帶百<lb/>
官諸司並朝服阮秀實仰瞻聖駕詩云紫烟斂翠碧天<lb/>
長柳蔭旌旗午尚霜一朶彩雲擎瑞日光華盡在舜衣<lb/>
<pb n="KR3j0185_WYG_039-60a"/>
裳僧必萬云輕塵不動馬蹄催警蹕聲中聖輦來漢代<lb/>
威儀周禮樂太平天子拜香囘若恭謝駕囘於圍子内<lb/>
作樂添教坊東西班各三十六人丞相以下皆簮花姜<lb/>
䕫云六軍文武浩如雲花簇頭冠様様新惟有至尊渾<lb/>
不帶盡分春色賜羣臣萬數簮花滿御街聖人先自景<lb/>
靈囘不知後面花多少但見紅雲冉冉來潘牥云輦路<lb/>
安排看駕迴千官花壓㡌簷垂君王不輟憂勤念玉貌<lb/>
還如未挿時鄧充中云輦路春風錦繡張裁紅剪綠鬭<lb/>
<pb n="KR3j0185_WYG_039-60b"/>
芬芳黄羅傘㡳瞻天表萬疊明霞捧太陽阮秀實云宮<lb/>
花密映帽簷新誤蝶疑蜂逐去塵自是近臣偏得賜繡<lb/>
鞍扶上不勝春先臣云幸驂恭謝覩繁華馬上歸來戴<lb/>
御花老婦稚兒相顧問也頒春色到詩家<lb/>
<pb n="KR3j0185_WYG_039-61a"/>
　　東巡記<hi>趙彥衛</hi>
台州臨海縣章安祥符寺法堂有高廟御坐寺僧師顔<lb/>
年八十餘矣能言東巡事云時年方十四事悟講主建<lb/>
炎三年十二月二十六日民間讙言天子航海東來泊<lb/>
金鼇山下二十八日平明有十六人皆衣戰袍歩自金<lb/>
鼇入寺有黄領者坐頃之問寺有素食否時方修歲懴<lb/>
乃取炊餅五枚以進之食其三已又食其半悟講主復<lb/>
擷園蔬芼以薑鹽進之有㫖取一内人乃借民間小竹<lb/>
<pb n="KR3j0185_WYG_039-61b"/>
輿乗之以來立語良乆復令登舟晩遂復幸金鼇凡留<lb/>
十四日始航海幸永嘉又留四十五日復航海幸金鼇<lb/>
又留八日忽聞六軍皆呼萬歲㨗書至也於是航海由<lb/>
四明還紹興李正民侍郎乘桴錄云己酉十二月五日<lb/>
車駕至四明十五日大雨遂登舟至定海十九日至昌<lb/>
國縣二十六日移舟之温台自是連日南風舟行雖稳<lb/>
而日僅行數十里二十九日歲除庚戌正月二日北風<lb/>
稍勁晩泊台州港三日早至章安知台州晁公為來上<lb/>
<pb n="KR3j0185_WYG_039-62a"/>
幸祥符寺從官迎拜於道左是日得餘杭把隘官陳彦<lb/>
報人馬至縣迎擊乃退六日得張俊奏云二十八二十<lb/>
九日正月二日凡遇三敵殺傷相當八日張忠正奏云<lb/>
張俊出兵擊退北騎十四日張俊自台州來十八日移<lb/>
舟離章安十九日晩雪雨又作二十日泊靑隩門二十<lb/>
一日泊温州港國史載此事皆在四年正月與顏言不<lb/>
合然今歲懴皆開歲乃修則顏所記誤耶金鼇蓋一獨<lb/>
峰坡陁鬱茂若鼇背然正與栅浦相對兩涘之間略辨<lb/>
<pb n="KR3j0185_WYG_039-62b"/>
牛馬東看海門雲飛波翻渺然無際山頂有善齊寺與<lb/>
夫祥符塔院紹興三十二年始賜額先是有人題詩云<lb/>
牡蠣灘頭一艇横夕陽多處待潮生與君不負登臨約<lb/>
同向金鼇背上行髙廟覽之以為詩䜟求其人不可得<lb/>
御坐一竹椅寺僧今别造以黄蒙之壁間有詩云黄㡌<lb/>
當年駕舳艫東浮鯨海出三吳中興事業風波惡好作<lb/>
君王座右圖不著姓氏<lb/>
<pb n="KR3j0185_WYG_039-63a"/>
　　江表志<hi>鄭文寶</hi>
江表志者有國之時朝章國典粲然可觀執政大臣以<lb/>
史筆爲不急之務洎開寶中起居郎高遠當職始編輯<lb/>
昇元以來故事將成一家之言書未成遠疾亟數篋文<lb/>
章皆令焚之無孑遺矣太宗皇帝欲知前事命湯悦徐<lb/>
鉉撰成江南錄十卷事多遺落無年可編筆削之際不<lb/>
無高下當時好事者往往少之文寶耳目所及編成三<lb/>
卷方國志則不足比通厯則有餘聊足補亡以俟來者<lb/>
<pb n="KR3j0185_WYG_039-63b"/>
庚戌歲閏二月二十三日序<lb/>
南唐高祖姓李諱知誥生於徐州有唐疏屬鄭王房之<lb/>
攴𣲖父榮不仕帝少孤有姊出家為尼出入徐温宅<lb/>
與温妻李氏同姓帝亦隨姊往來温妻以其同宗憐其<lb/>
明惠收為養子居諸子之上名曰知誥累典郡符温為<lb/>
丞相封齊王出鎭金陵留帝在都執楊氏政事帝沈機<lb/>
遠畧莫知其際折節謙下中外所曕纔及弱冠躬秉大<lb/>
權揚都繁浩之地海内所聞帝卒由寒素無所耽溺内<lb/>
<pb n="KR3j0185_WYG_039-64a"/>
輔㓜主外弼義父延楊祚十數年帝之力也丞相薨盡<lb/>
摠其兵嘗以䜟詞有東海鯉魚飛上天之語由是懷逼<lb/>
禪位之心矣吳帝加以九錫封齊王丙申年執政者欲<lb/>
盡楊氏一朝然後受禪烈祖不可遂以國稱唐改元昇<lb/>
元更姓李氏名昇追尊丞相為義祖皇帝吳帝為讓皇<lb/>
帝在位七年年五十四廟號烈祖謚曰孝高陵曰永陵<lb/>
元敬皇后宋氏祔焉年號昇元<lb/>
　　皇子<lb/>
<pb n="KR3j0185_WYG_039-64b"/>
元宗<hi>一子少亡</hi>　大弟遂　　齊王逹　　衛王逷<lb/>
　　宰相<lb/>
宋齊丘　　李建勲　　嚴球　　　張居詠<lb/>
　　使相<lb/>
趙王李得成　　　　　張崇　　　張宣<lb/>
周本　　　李簡　　　王輿　　　劉威<lb/>
劉信　　　王綰　　　柴再用　　劉金<lb/>
徐介　　　馬仁裕<lb/>
<pb n="KR3j0185_WYG_039-65a"/>
　　樞宻使<lb/>
杜鄴　　　陳褒<lb/>
　　將帥<lb/>
崔太初　　王輿　　　姚景　　　祖重恩<lb/>
李鐇<lb/>
　　文臣<lb/>
楊彦伯　　高弼　　　孫晟　　　李正明<lb/>
龔凛　　　蕭儼　　　陳㓜文　　賈潭<lb/>
<pb n="KR3j0185_WYG_039-65b"/>
嚴球為相是時王愼辭奉使北朝球在病請告烈祖授<lb/>
以論答凡數百事皆中機務然嚴球未見更就宅訪之<lb/>
球覽畢尤稱所羙請更添事北朝問黑雲長劒多少來<lb/>
時及五十指揮皆在都下柴再用不曾赴鎭烈祖首問<lb/>
黑雲長劒並柴再用所云愼辭依前致對梁太祖鋭意<lb/>
南征卽時罷兵球夜宿金山常有詩云淮船分螘㸃江<lb/>
市聚蠅聲烈祖性多嚴忌宋齊丘因而興譛以竹籠盛<lb/>
之沈於江口<lb/>
<pb n="KR3j0185_WYG_039-66a"/>
魏王知訓徐温之子烈祖曲宴引金觴賜酒曰願我弟<lb/>
百年長壽魏王察烈祖意引他器均之曰願與陛下各<lb/>
享五百歲烈祖不飲乆之申漸高乘詼諧併而飲之内<lb/>
金鍾於懷袖亟趨而出到家腦潰而終<lb/>
宋齊丘鎭鍾陵有布衣李匡堯累贄謁於宋知其忤物<lb/>
托以它故終不與之見一日宋公䘮子匡堯隨弔客造<lb/>
謁賓司復却之乃就賔次大署二十八字云安排唐祚<lb/>
挫强吳盡見先生設廟謨今日䘮雛猶自哭譲皇宮眷<lb/>
<pb n="KR3j0185_WYG_039-66b"/>
合何如<lb/>
讓皇遷於泰州永寜宮數年未卒每有枝葉及五歲卽<lb/>
有中使賜衫笏加官卽日而終讓皇居泰州永寜宮常<lb/>
賦詩云江南江北舊家鄉三十年來夢一塲吳苑宮闈<lb/>
今冷落廣陵臺榭亦荒凉煙凝逺岫愁千㸃雨滴孤舟<lb/>
淚數行兄弟四人三百口不堪回首細思量<lb/>
申漸髙嘗因曲宴天久無雨烈祖曰四郊之外皆言雨足惟<lb/>
都城百里之地亢旱何也漸髙云雨怕抽税不敢入城異日<lb/>
<pb n="KR3j0185_WYG_039-67a"/>
市征之令咸有損除<lb/>
仲時光者樂部中之宮妓也有寵於永寜生衛王逷烈<lb/>
祖務嚴峻整有難犯之色常怒作數聲金鋪振動仲夫<lb/>
人左手擎飯右手捧匙安詳而進之雷電為之少霽後<lb/>
封越國太妃<lb/>
柴再用按家樂於後園有左右人竊於門隙觀之柴遇<lb/>
之乃召至後園使觀其按習曰隙風恐傷爾眸子<lb/>
元宗名璟烈祖元子也母曰宋太后謙和明睿奢儉得中搜<lb/>
<pb n="KR3j0185_WYG_039-67b"/>
訪賢良訓齊師族政無大小咸必躬親善曉音律不至<lb/>
耽溺深知理體洞明物情聖德聞於隣國矣在吳朝太<lb/>
子諭德後累居丞相常於廬山搆書堂有物外之意烈<lb/>
祖卽位為皇太子烈祖崩於柩前卽位年四十九在位<lb/>
十九年廟號元宗謚曰明德孝道陵曰順陵皇后光穆<lb/>
順聖鍾氏年號二保太交泰<lb/>
　　皇子<lb/>
太子兾　　　　　陳王<hi>少亡</hi>　　　保寜<hi>少亡</hi>
<pb n="KR3j0185_WYG_039-68a"/>
慶王𢎞茂<hi>少亡</hi>　鄭王從善<hi>降封南楚國公</hi>後主從嘉<lb/>
鄧王從鎰<hi>降封江國公</hi>吉王從謙<hi>降封鄂國公</hi>昭平郡公從度<lb/>
　　宰相<lb/>
宋齊丘　　李建勲　　馮延已　　徐游<lb/>
孫晟　　　嚴續　　　謝匡<lb/>
　　使相<lb/>
趙王李德誠　　　　　王崇文　　郭宗<lb/>
謝匡　　　朱鄴　　　柴克究　　孫漢威<lb/>
<pb n="KR3j0185_WYG_039-68b"/>
皇甫暉　　劉彥貞<lb/>
　　樞宻使<lb/>
嚴續　　　湯悦　　　李徵吉　　陳覺<lb/>
唐鎬　　　陳處堯　　魏岑<lb/>
　　僞王<lb/>
楚王馬萼　　　　　　光山王王延政<lb/>
　　將帥<lb/>
馬先進　　陳誨　　　魏韶　　　林仁肇<lb/>
<pb n="KR3j0185_WYG_039-69a"/>
張漢卿　　鄭彦華　　丘仁翊　　陸孟俊<lb/>
王建封　　祖全恩　　馬在貴　　鄭再誠<lb/>
張彦卿　　劉從俊　　張全約　　時厚<lb/>
武暉　　　咸師朗　　查文徽　　許文愼<lb/>
邊鎬　　　陳承昭　　高弼<lb/>
　　文臣<lb/>
江文蔚　　王仲連　　李貽業　　游簡言<lb/>
湯悅　　　常夢錫　　朱鞏　　　陳𤣥藻<lb/>
<pb n="KR3j0185_WYG_039-69b"/>
馮延魯　　潘承祐　　高逺　　　田霖<lb/>
張義方　　<hi>闕</hi>　　　　賈潭　　　李克明<lb/>
張易　　　趙宣　　　陳繼善<lb/>
元宗為太子日常問安寢門㑹烈祖酣寢未解夢便殿<lb/>
有黄龍據䦨檻蜿蜒可懼烈祖旣寤命左右觀之卽太<lb/>
子也<lb/>
蘇洪進揚州版築發一塜不顯姓名刻石為銘曰日為<lb/>
箭兮天為弓射四時兮無窮但見天將明月在不覺人<lb/>
<pb n="KR3j0185_WYG_039-70a"/>
隨流水空南山石兮高穹窿天人墓兮在其中猿啼烏<lb/>
叫煙濛濛千年萬歲松柏風<lb/>
左散騎常侍王仲連北土人事元宗元宗嘗謂曰自古<lb/>
及今江北文人不及江南才子多王仲連對曰誠如聖<lb/>
旨陛下聖祖𤣥元皇帝降於亳州眞源縣文宣王出於<lb/>
兖州曲阜縣亦不為少矣嗣主有愧色<lb/>
兩浙錢氏偏霸一方急徵苛慘科賦凡欠一斗者多至<lb/>
徒罪徐湯嘗使越云三更已聞獐麂號逹曙問於驛吏<lb/>
<pb n="KR3j0185_WYG_039-70b"/>
乃縣司徵科矣民多赤體有弊葛褐者多用竹篾繫腰<lb/>
間執事非利不行雖貧者亦家累千金<lb/>
元宗割江南之後金陵對岸卽為敵境因遷都豫章舟<lb/>
車之盛旌旂絡驛凡數千里百司儀衛洎禁校帑藏不<lb/>
絶者僅一載上每北顧忽忽不樂澄心堂承㫖泰裕臧<lb/>
徵多引屏風幛之嘗吟御製詩云靈槎思浩渺老鶴憶<lb/>
崆峒<lb/>
上友愛之分備極天倫登位之初太弟遂燕王逷齊<lb/>
<pb n="KR3j0185_WYG_039-71a"/>
王逹出處遊宴未嘗相捨軍國之政同爲參決<lb/>
保太五年元日大雪上詔太弟以下登樓展宴咸命賦<lb/>
詩令中使就私第賜李建勲建勲方㑹中書舎人徐鉉<lb/>
勤政殿學士張義方於溪亭卽時和進元宗乃召建勲<lb/>
鉉義方同入夜艾方散侍臣皆有興詠徐鉉為前後序<lb/>
太弟合爲一圖集名公圖繪曲盡一時之妙御容高冲<lb/>
古主之太弟以下侍臣法部絲竹周文矩主之樓閣宫<lb/>
殿朱澄主之雪竹寒林董元主之池沼禽魚徐崇嗣主<lb/>
<pb n="KR3j0185_WYG_039-71b"/>
之圖成無非絶筆侍宴詩纔記數篇而御詩云珠簾高<lb/>
捲莫輕遮往往相逢隔歲華春氣昨朝飄律管東風今<lb/>
日散梅花素姿好把芳姿比落勢還同舞勢斜座有賔<lb/>
朋樽有酒可憐情味屬儂家建勲詩云紛紛忽降當元<lb/>
㑹著物輕明似月華狂洒玉墀初放仗宻粘宫樹未妨<lb/>
花廻封雙闕千尋峭冷壓南山萬仭斜寧意晩來中使<lb/>
出御題宣賜老僧家鉉詩曰一宿東林正氣和便隨仙<lb/>
仗放春華散飄白獸惟分影輕綴靑旂始見花落砌更<lb/>
<pb n="KR3j0185_WYG_039-72a"/>
依宫舞轉入樓偏向御衣斜嚴徐幸待金門詔願布堯<lb/>
言賀萬家義方詩曰恰當歲曰紛紛落天贊瑤華助物<lb/>
華自古最先標瑞牒有誰輕擬比楊花宻飄粉署光同<lb/>
冷静壓庭枝勢欲斜豈但小臣添興詠狂歌醉舞一千<lb/>
家<lb/>
陳覺李徵吉少日依托鎮南楚公齊丘援引至樞宻使<lb/>
保太之末王室多故覺及徵吉屢上變言天命已改請<lb/>
元宗深居後苑請國老攝國事令陳高草敕上前曰陛<lb/>
<pb n="KR3j0185_WYG_039-72b"/>
下旣署此敕臣不復見陛下矣元宗使鍾謨言於周世<lb/>
宗曰罪大臣理合奏啓世宗曰自家國事大國難預命<lb/>
湯恱草制曰惡莫大於無君罪莫深於賣國宋齊丘本<lb/>
一布衣遭遇先帝不二十年窮極富貴陳覺李徵吉言<lb/>
齊丘是造國之手理當居攝云云卽日齊丘靑陽安置<lb/>
覺徵吉各賜自盡齊丘將至靑陽絶食數日後命至家<lb/>
人亦菜色中使云令公捐舘方始供食家人以絮塞口<lb/>
而卒有魂氣一道舟中起直貫九華<lb/>
<pb n="KR3j0185_WYG_039-73a"/>
朱遵度本靑州書生好藏書髙尚不仕閒居金陵著鴻<lb/>
漸學記一千卷羣書麗藻一千卷漆經數卷皆行於世<lb/>
元宗嗣位李建勲出師臨川將行謂所親曰今主上寛<lb/>
仁大度比於先帝遠甚矣但往昔未足定左右獻贊得<lb/>
方正之事若如目前所圖終恐不守舊業及馮延魯陳<lb/>
覺出封閩中徵督軍糧急於星火建勲以詩寄延魯曰<lb/>
粟多未必為全計師老須防有援兵旣而福州之軍果<lb/>
為越人所敗歸授司空累表致政自稱鍾山公詔授司<lb/>
<pb n="KR3j0185_WYG_039-73b"/>
徒不起時學士湯悦致狀賀之建勲以詩荅曰司空猶<lb/>
不作那敢作司徒幸有山公號如何不見呼先是宋齊<lb/>
丘自京口求退歸靑陽號九華先生未周歲一徵而起<lb/>
時論薄之建勲年德未衰時望方重或有以宋公比之<lb/>
因為詩曰桃花流水須相信不學劉郎去又來捐館之<lb/>
夕告門人曰時事如此吾得保全為幸已甚吾死不須<lb/>
封樹立碑塜土任民耕鑿無致他日毁斵之弊其後甲<lb/>
戌之難公卿營域為兵發遍獨建勲莫知葬所訖不及<lb/>
<pb n="KR3j0185_WYG_039-74a"/>
禍<lb/>
魏王知訓為宣州帥苛斂暴下百姓苦之因入覲侍宴<lb/>
伶人戲作綠衣大面一人若鬼神狀傍一人問曰何者<lb/>
綠衣對曰吾宣州土地神王入覲和地皮掠來因至於<lb/>
此<lb/>
張崇帥廬江好爲不法士庶苦之嘗入覲江都廬人幸<lb/>
其改任皆相謂曰渠伊必不復來矣崇歸聞之計口徴<lb/>
渠伊錢明年再入覲盛有罷府之耗人不敢指實皆道<lb/>
<pb n="KR3j0185_WYG_039-74b"/>
路相目捋髭相慶輙歸又徴捋髭錢嘗爲伶人所戲使<lb/>
一伶假為人死有遣當作水卒者陰府判曰焦湖百里<lb/>
一任作獺崇亦不慚<lb/>
馮謐朝堂待漏因話及明皇賜賀監三百里鏡湖今不<lb/>
敢過望但恩賜𤣥武湖三十里亦當足矣徐公曰國家<lb/>
不惜𤣥武湖所乏者賀知章耳<lb/>
徐公撰江南錄議者謂之不直蓋不罪宋國老故也國<lb/>
老當淮甸失律之後援引門人陳覺李徴吉掌樞宻之<lb/>
<pb n="KR3j0185_WYG_039-75a"/>
任且授其意曰天命已去元宗當深居此苑國老監國<lb/>
元宗詔之將行陳高草詔諍之而止舉國皆聞爲臣之<lb/>
道餘可知矣<lb/>
文獻太子兾旣正儲闈頗專國事而又率多不法元宗<lb/>
一旦甚怒撻之以毬杖且曰當命太弟遂兾有懼色它<lb/>
日宻使持酖付昭慶宮宫使袁從範未幾範子幹為遂<lb/>
嬖臣宋何九䜛搆遂訐寘之法範乃懼而且怨㑹遂擊<lb/>
鞠暑渴範進漿遇酖卽日未殯而體已潰矣<lb/>
<pb n="KR3j0185_WYG_039-75b"/>
元宗誅戮大臣之後暮年於禁中往往見宋齊丘陳覺<lb/>
李徴吉如生叱之不去甚惡之因議太子南幸太子兾<lb/>
旣病數見太弟遂為祟於昭慶宫中<lb/>
前進士韓熈載江北行止云熈載本貫齊州隱居嵩岳<lb/>
雖叨科第且晦姓名今則慕義來朝假身為賈旣及疆<lb/>
境合貢行藏某聞釣巨鼇者不投取魚之餌斷長鯨者<lb/>
非用割鷄之刀是故有經邦治亂之才可以踐股肱輔<lb/>
弼之位得之則佐時成績救萬姓之焦熬失之則遁世<lb/>
<pb n="KR3j0185_WYG_039-76a"/>
藏名臥一山之蒼翠某爰思㓜稚便異諸童竹馬蒿弓<lb/>
固罔親於好弄杏壇槐里寜不倦於修身但勵志以為<lb/>
文每棲身而學武得麟經於泗水寧怪異圖授豹畧於<lb/>
邳垠方酣勇戰占惟竒骨夢以生松敢期墜印之文上<lb/>
媿擔簦之路於是攖龍頷編虎鬚繕獻㨗之師徒築受<lb/>
降之城壘爭雄筆陣決勝詞鋒運陳平之六奇飛魯連<lb/>
之一箭塲中就敵不攻而自立降旗天下鴻儒遙望而<lb/>
盡推堅壘横行四海高歩出羣姓名遽列於煙霄行止<lb/>
<pb n="KR3j0185_WYG_039-76b"/>
遂離於塵俗且口有舌而手有筆腰有劒而袖有鎚時<lb/>
方亂離迹猶飄泛徙以術精韜畧氣激雲霓箕口張而<lb/>
陰電搖怒呼發而暑雷動神驅鬼殿天蓋地車鬬霹靂<lb/>
於雲中未為蹻㨗喝樗蒲於筵上不是酋豪藴機權而<lb/>
自有英雄仗勁節而豈甘貧賤但攘袂叱咤㧞劒長嗟<lb/>
不偶良時孰能言志旣逢昭代合展壯圖伏聞大吳肇<lb/>
基聿修文教聯顯懿於中上走明恩於外疆萬邦咸貞<lb/>
四海如砥燮和天地岩廊有禹稷臯陶洒掃烟塵藩翰<lb/>
<pb n="KR3j0185_WYG_039-77a"/>
有韓彭衛霍豈獨漢稱三傑周舉十人凝王氣於神都<lb/>
吐祥光於丹闕急賢共理侔漢氏之懸科待旦旁求類<lb/>
周人之設學而又隣邦接畛敵境連封一條鷄犬相聞<lb/>
兩岸馬牛相望彼則待之以力數年而頻見傾亡此則<lb/>
禮之以賢一坐而更無騷動由是見盛衰之勢審吉凶<lb/>
之機得不上順天心次量人事且向明背暗捨短從長<lb/>
聖賢所圖古今一致然而出靑山而裹足渡長淮而棄<lb/>
繻𣲖遙終赴於天池星遠須環於帝座是攜長䇿來詣<lb/>
<pb n="KR3j0185_WYG_039-77b"/>
大朝伏惟司空楚劒倚天秦松發地言雄武則平窺絳<lb/>
灌語兵機則高掩孫吳經受素王書傳𤣥女莫不鞭撻<lb/>
宇宙驅役風雷勞愁積而䏶肉生憤氣激而臂臠起一<lb/>
怒而豺狼竄懾再呼而神鬼愁驚搥蠻鼓而簸朱旗雷<lb/>
奔電走掉燕鎚而揮白刃斗落星飛命將拉龍使兵合<lb/>
虎可以力平鯨海可以拳擊鼇山破堅每自於先登敵<lb/>
無不剋䇿馬嘗時於後殿功乃非矜國家賴如股肱邊<lb/>
境用為堡障勲藏盟府名鏤景鐘今則化舉六條地方<lb/>
<pb n="KR3j0185_WYG_039-78a"/>
千里示之以寛猛化之以温恭繕甲兵而耀武威緩戸<lb/>
口而䘏農事漫灑隨車之雨洗活嘉田輕搖逐扇之風<lb/>
吹消沴氣可謂仁而有斷謙而逾光賢豪向義以歸心<lb/>
姦宄望風而屏迹佇見秉旄仗鉞列土分茅修職貢以<lb/>
勤王控臨四海率諸侯而定覇彈壓八方遐邇具瞻威<lb/>
名洽著况復設庭燎以待士開雪宫以禮賢前席請論<lb/>
其韜鈐危坐願聞於興廢古今英傑孰可比方某才越<lb/>
通津已觀至化及陳上謁罔棄謏才是敢輙述行藏鋪<lb/>
<pb n="KR3j0185_WYG_039-78b"/>
盡毫幅况聞鳥有鳯魚有龍草有芝泉有醴斯皆嘉瑞<lb/>
出應昌期某幸處士倫謬知人理足以副明君之奬善<lb/>
恢聖代之樂賢昔婁敬布衣上言於漢祖曹劌草澤陳<lb/>
謀於魯公失范增而項氏不興得吕望而周朝遂覇使<lb/>
逺人之來格實至德之克昭謹具行止如前伏請准式<lb/>
順義六年七月歸明進士韓熈載狀<lb/>
後主諱煜字重光母曰鍾太后太子兾薨後主當立鍾<lb/>
謨以其德輕志放請立弟從謙嗣主不可遂以太子總<lb/>
<pb n="KR3j0185_WYG_039-79a"/>
百揆嗣主南幸洪州後主留居守金陵數月嗣主殂遺<lb/>
詔就金陵卽位稱北朝正朔建隆壬戌歲也後主天性<lb/>
純孝孜孜儒學虚懷接下賔對大臣向奉中朝唯恐不<lb/>
及加以留心著述勤於政事至於書畵皆盡精妙然頗<lb/>
曉竺乾之教果於自信所以姦邪得計排斥忠讜土地<lb/>
日削貢奉不充越人肆諜遂為敵國又求援於北土行<lb/>
人泄謀兵遂不解矣二十六卽位十四年己亥國亡封<lb/>
隴西公贈吳王葬北邙鄭國夫人周氏祔<hi>起建隆三年終開寶八年</hi>
<pb n="KR3j0185_WYG_039-79b"/>
　　皇子<lb/>
清源郡公仲遇　　　　岐王<hi>少亡</hi>
　　宰相<lb/>
嚴續　　　徐游　　　游簡言　　湯悦<lb/>
　　使相<lb/>
林仁肇　　王崇文　　何洙　　　湯悦<lb/>
朱鄴　　　陳海　　　黄延謙　　嚴續<lb/>
柴克貞　　皇甫續貞　鄭彦華<lb/>
<pb n="KR3j0185_WYG_039-80a"/>
　　樞宻使<lb/>
嚴續　　　朱鞏　　　陳高<lb/>
　　將帥<lb/>
陳謙　　　陳德成　　孫彦祥　　李彦虬<lb/>
沙萬金　　劉存忠　　胡則　　　宋克明<lb/>
高彦　　　林益　　　張粲　　　張遇<lb/>
馬仁信　　蔡振　　　穆堅　　　譚宗<lb/>
張進勍　　張仁煦　　李雄　　　吳翰<lb/>
<pb n="KR3j0185_WYG_039-80b"/>
龔愼儀　　羅彦原　　馬承俊　　謝彦質<lb/>
謝文節<lb/>
　　文臣<lb/>
徐鉉　　　徐鍇　　　韓熈載　　王克貞<lb/>
張洎　　　龔頴　　　張佖　　　湯淨<lb/>
朱銑　　　喬舜　　　潘佑　　　湯澥<lb/>
湯滂　　　郭照度　　孫舉　　　伍喬<lb/>
孟拱臣　　高遠　　　高越　　　馮謐<lb/>
<pb n="KR3j0185_WYG_039-81a"/>
李牛　　　張紹　　　賈彬　　　田霖<lb/>
顧彜　　　趙宣輔<lb/>
後主嗣復之初夜夢有羊據文德殿御榻而坐甚惡之<lb/>
洎乙亥冬太祖弔伐之初首命吏部郎中楊克讓知府<lb/>
事故已陰數定也柳宣為監察御史居韓熈載門下韓<lb/>
以帷薄不修責授太子右庻子分司南都議者疑柳宣<lb/>
上言宣無以自明乃上章雪熈載後主叱曰爾不是魏<lb/>
徴頻好直言宣曰臣非魏徵陛下亦非太宗<lb/>
<pb n="KR3j0185_WYG_039-81b"/>
韓熈載上表其畧云無横草之功可禆於國有滔天之<lb/>
過自累其身又老妻伏枕以呻吟稚子環床而坐泣三<lb/>
千里外送孤客以何之一葉舟中泛病身而前去遂免<lb/>
南行後臥疾終於城南戚家山後主賜衾被以殮贈同<lb/>
平章事所司以為無贈宰相之故事後主曰當自我始<lb/>
徐鉉祭文所謂黔婁之衾賜從御府季子之印佩入泉<lb/>
扄<lb/>
後主奉竺乾之教多不茹葷嘗買禽魚謂之放生北苑<lb/>
<pb n="KR3j0185_WYG_039-82a"/>
水心西有清輝殿學士院太子太傅徐遼太子太保文<lb/>
安郡公徐遊别置一院於後謂之澄心堂臨汝姪元楀<lb/>
元樞為員外郎及秘書郎皆在後出入内庭宻畫中㫖<lb/>
多出其間中書宻院皆同散地用兵之際降御札移易<lb/>
兵士宻院不知皇甫繼勲伏誅之後夜出萬人斫寨招<lb/>
討分兵署宇不知何往皆出於澄心堂直承宣命者謂<lb/>
之澄心堂承㫖政出多門皆傚此也<lb/>
宋齊丘為儒日修啓投姚洞天畧云城上之嗚嗚曉角<lb/>
<pb n="KR3j0185_WYG_039-82b"/>
吹入愁腸樹頭之颯颯秋風結成離緒又云其如干懇<lb/>
萬端無奈飢寒兩字時有識者云當須殍亡後果如其<lb/>
言<lb/>
胡則守江州堅壁不下曹翰攻之危急忽有旋風吹文<lb/>
學之紙墜於城中其詞曰由來秉節世無雙獨守孤城<lb/>
死不降何似知機早囘顧免教流血滿長江翰攻陷江<lb/>
州殺戮殆盡謂之洗城焉<lb/>
開寶中將興兵革吉州城頭有一大面方三尺睨目多<lb/>
<pb n="KR3j0185_WYG_039-83a"/>
鬂狀如方相自旦至申酉時郡人觀覩衆所驚異明年<lb/>
國亡之應也<lb/>
霓裳羽衣曲自兵興之後絶無傳者周后按譜尋之盡<lb/>
得其聲<lb/>
二廟父子為相者嚴可求嚴續父子為將者劉信劉彦<lb/>
貞王綰王崇周本周業陳德誠皇甫暉皇甫繼勲弟興<lb/>
彦貞姪存忠亦為將兄弟承恩遇者馮延巳延魯兄弟<lb/>
有大名者徐鉉徐鍇二人連呼文筆則韓熈載徐鉉正<lb/>
<pb n="KR3j0185_WYG_039-83b"/>
直則蕭常權勢則鍾謨李德明建康受圍二歲斗米十<lb/>
數千死者相籍人無叛心後主殂於大梁江左聞之皆<lb/>
巷哭焉<lb/>
國中銜至寃者多立於御橋下謂之拜橋甚者操長釘<lb/>
攜巨斧而釘脚者又有䦨入立於殿庭之下者為拜殿<lb/>
進士曾凱南省下第其實釘足謝必下第立殿稱寃舉<lb/>
人之風掃地矣後主卽位初張泌上書建隆二年七月<lb/>
二十八日將仕郞守江寧府句容縣尉張某言頓首頓<lb/>
<pb n="KR3j0185_WYG_039-84a"/>
首死罪死罪謹上書陛下臣聞行潦之水徙善利而不<lb/>
廣斗筲之器因虚受而無庸雖欲强其所弗能亦不知<lb/>
其量也然當陛下纘服丕圖嗣臨寶位百姓凝視仰徽<lb/>
猷而注目四方傾聽望德音而竦耳是陛下虚心側席<lb/>
克己納隍將敬懇天恩以布親命慰兆民顒顒之目非<lb/>
有朴直之士不能貢千慮一得之言干視聽也我國家<lb/>
積德累仁重華承聖雖疆里褊小而基構𢎞遠矧賢智<lb/>
左右前後比肩繼踵以道揚末命致成康之化猶反掌<lb/>
<pb n="KR3j0185_WYG_039-84b"/>
爾又何以規然晉公之聽重人齊侯之用老馬豈重人<lb/>
踰伯宗之善老馬過管仲之智蓋尺有所短寸有所長<lb/>
此之謂也臣是以申旦不寐齋沐停思用以廣裨陛下<lb/>
惟新之政萬分之一也伏惟我唐之有天下也造功自<lb/>
高祖重熈於太宗聖子神孫歷載三百丕祚中否烈祖<lb/>
紹復大勲未集肆我大行嗣之德則休明降年不永焦<lb/>
勞癯瘠奄棄萬戶民旣歸仁天亦輔德襲唐祚者非陛<lb/>
下而誰陛下居吳邸而庶事康庶事康而卒乗睦升儲<lb/>
<pb n="KR3j0185_WYG_039-85a"/>
位而納百揆納百揆而黎民變當大行修廵狩之禮陛<lb/>
下膺監國之任兢兢業業神人咸和令若秋霜澤如時<lb/>
雨洎憂翼室而無異望臣聞昔漢文帝承高祖之後天<lb/>
下一家僅三十年德教被於物也久矣而又封建子弟<lb/>
委用將相具朱虚東牟之力陳平周勃之謀宋昌之忠<lb/>
諸侯之助由長子而立可謂究矣及卽位戒愼謙讓服<lb/>
勤政事躬行節約思治平舉賢良賑鰥寡除紛挐相坐<lb/>
之法去誹謗妖言之令不貴難得之貨不作無益之費<lb/>
<pb n="KR3j0185_WYG_039-85b"/>
其屈己愛人也如此晁錯賈誼賈山馮唐之徒上書進<lb/>
諫言必激切至於痛哭流涕之辭者葢懼靡不有初鮮<lb/>
克有終也而文帝優容不咈聖德充塞幾致刑措王業<lb/>
巍巍千載之下風聲不泯皆勤勉强而臻於此也今陛<lb/>
下當數歲大兵之後鄰封襲利之日國用匱竭民力疲<lb/>
勞而野無劉章興居之人朝無絳侯曲逆之佐可謂危<lb/>
矣非陛下聰明睿知視險若夷豈能如是乎設使漢文<lb/>
帝之才處今日之勢何止於寒心消志而已陛下以天<lb/>
<pb n="KR3j0185_WYG_039-86a"/>
未厭德民方戴舊則可矣若欲駭逺近之聽慰億兆之<lb/>
思臣敢昧死言之夫人君卽位之始必在發號施令行<lb/>
人之所難行者非率漢文帝之心以布政究人臣不知<lb/>
其可也臣以國家今日之急務畧陳其綱要伏惟陛下<lb/>
留聽幸甚一曰舉簡大以行君道二曰畧繁小以責臣<lb/>
職三曰明賞罰以彰勸善懲惡四曰慎名器以杜<lb/>
作威擅權五曰詢言行以擇忠良六曰均賦役以役黎<lb/>
庶七曰納諫諍以容正直八曰究毁譽以逺䜛佞九曰<lb/>
<pb n="KR3j0185_WYG_039-86b"/>
節用以行克儉十曰克己以固舊好亦在審先代之治<lb/>
亂考前載之褒貶纎芥之惡必去毫釐之善必為宻取<lb/>
與之機濟寛猛之政進經學之士退掊克之吏察邇言<lb/>
以廣視聽好下問以開閉塞斥無用之物罷不急之務<lb/>
此而不治臣不信矣臣又聞之詩曰敬之敬之天維顯<lb/>
思書曰儆戒無虞罔失法度易曰其亡其亡繫于包桑<lb/>
言君人者必懼天之明威遵古之令典作事謀始居安<lb/>
慮危也臣旋觀今日下民期陛下之致治如百穀之仰<lb/>
<pb n="KR3j0185_WYG_039-87a"/>
膏雨不足喻焉願陛下勉强行之無俾文帝專羙於漢<lb/>
臣幸承勲緒忝逢昭代書賢能於鄉老第甲乙於宗伯<lb/>
由文章而進侍待詔于金門比八年於兹矣沐大行育<lb/>
才之化聖鍳不遺當陛下御禮之辰王猷未洽若復優<lb/>
游義府黙然無辭則愧家修而有靦靣目矣塵黷宸聽<lb/>
伏切兢憂臣誠惶誠恐死罪死罪謹言御批云古人讀<lb/>
書不祇謂詞賦口舌也委質事人忠言無隱斯可謂不<lb/>
辱士子之風矣况朕纂承之始政德未敷哀毁之中知<lb/>
<pb n="KR3j0185_WYG_039-87b"/>
慮荒亂深虞布政設教有不足仰副民望泌居下位而<lb/>
首進讜謀觀詞氣激揚决于披覽十事煥羙可舉而行<lb/>
朕必繕初而思終卿無今直而後佞其中事件亦有己<lb/>
於赦書處分者二十八日<lb/>
　<lb/>
　<lb/>
　<lb/>
　說郛卷三十九下<lb/>
</p>
<p>
</p>
  </div>
</body>
</text>
</TEI>
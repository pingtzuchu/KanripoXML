<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>説郛卷十六上</head>
    <p>
<pb n="KR3j0185_WYG_016-1a"/>
欽定四庫全書<lb/>
　説郛卷十六上　　　　　元　陶宗儀　撰<lb/>
　　宋景文公筆記<hi>宋祁</hi>
　　釋俗<lb/>
近世授觀察使者不帶金魚袋初名臣錢若水拜觀察<lb/>
使佩魚自若人皆疑而問之若水勌於酬辯録唐故事<lb/>
一畨在袖中人問者輙示之<lb/>
宦者宫人言正月與上諱同音故共易為初月王珪為<lb/>
<pb n="KR3j0185_WYG_016-1b"/>
修起居注頗熟其聞因上言秦始皇帝名政改正<hi>音政</hi>月<lb/>
為端月以正<hi>音政</hi>為正<hi>音征</hi>令乞廢正征音一字不用遂下<lb/>
兩制議兩制共是其請表去其字曽公亮疑而問予予<lb/>
曰不宜廢且月外尚有射正詩曰不出正兮不止正月<lb/>
矣曽寤密語相府罷之<lb/>
國朝有骨朶子直衛士之親近者予嘗修日厯曽究其<lb/>
義關中人謂腹大者為<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>
                    <graphic n="KR1975" url="https://raw.githubusercontent.com/kanripo/KR-Gaiji/master/images/KR1975.png" mimeType="image/png"/>上孤下都俗因謂杖頭大<lb/>
者亦為<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>
                    <graphic n="KR1975" url="https://raw.githubusercontent.com/kanripo/KR-Gaiji/master/images/KR1975.png" mimeType="image/png"/>後訛為骨朶朶從平聲然朶難得音今為<lb/>
<pb n="KR3j0185_WYG_016-2a"/>
軍額固不可改矣<lb/>
予昔領門下省會天子排正仗吏供洞案者設於前殿<lb/>
兩螭首間案上設燎香爐修注官夾案立予詰吏何名<lb/>
洞吏辭不知子思之通朱漆為案故名曰洞耳丞相公<lb/>
序謂然唐人鄭谷嘗用之<lb/>
宣獻宋公著鹵簿記至䂍槊不能得其始徧問諸儒無<lb/>
知者予後十餘年方得其義云江左有瓝槊以首大如<lb/>
瓝故云<hi>䂍一作犦</hi>
<pb n="KR3j0185_WYG_016-2b"/>
陶榖本唐彦謙後石晉時避帝諱改曰陶後納唐氏為<lb/>
壻亦可怪<lb/>
古人冩書盡用黃紙故謂之黃卷顔之推曰讀天下書<lb/>
未徧不得妄下雌黃雌黃與紙色類故用之以滅誤今<lb/>
人用白紙而好事者多用雌黃滅誤殊不相類道佛二<lb/>
家寫書猶用黃紙齊民要術有治雌黃法或曰古人何<lb/>
須用黃紙曰蘖染之可用辟蟫今臺家詔勅用黃故私<lb/>
家避不敢用<lb/>
<pb n="KR3j0185_WYG_016-3a"/>
孫炎作反切語本出於俚俗常言尚數百種故謂就為<lb/>
鯽溜凡人不慧者即曰不鯽溜謂團曰突欒謂精曰鯽<lb/>
令謂孔曰窟籠不可勝舉而唐盧仝詩云不鯽溜鈍漢<lb/>
國朝林逋詩云團欒空遶百千回是不曉俚人反語逋<lb/>
雖變突為團亦其謬也<lb/>
碑者施於墓則下棺施於廟則繫牲古人因刻文其上<lb/>
今佛寺揭大石鏤文士大夫皆題曰碑銘何耶吾所未<lb/>
曉<lb/>
<pb n="KR3j0185_WYG_016-3b"/>
樂石有磬今浮屠持銅鉢亦名磬世人不識樂石而儒<lb/>
者往往不曉磬折義故不獨不識磬又不能知鉢擣辛<lb/>
物作虀南方喜之所謂金虀玉膾者古説虀臼曰受辛<lb/>
是臼中受辛物擣之<lb/>
南方之人謂水皆曰江北方之人謂水皆曰河隨方言<lb/>
之便而淮濟之名不顯司馬遷作河渠書并四瀆言之<lb/>
子虚賦曰下屬江河事已相亂後人宜不能分别言之<lb/>
也<lb/>
<pb n="KR3j0185_WYG_016-4a"/>
莒公言河陽出王鮪即今黃魚也形如豕口與目俱在<lb/>
腹下每春二月出於石穴逆河而上人乃取之其腥不<lb/>
可近官以為鮓獻御其味甚美然有毒所謂王鮪岫居<lb/>
者<lb/>
蜀人謂老為皤<hi>音波</hi>取皤皤黃髮義後有蠻王小皤作亂<lb/>
今國史乃作小波非是<lb/>
蜀人見物驚異輙曰噫嘻嚱李白作蜀道難因用之汾<lb/>
晉之間尊者呼左右曰咄左右必曰喏而司空圖作休<lb/>
<pb n="KR3j0185_WYG_016-4b"/>
休亭記又用之修書學士劉義㬰為予言晉書言咄嗟<lb/>
而辦非是宜言咄喏而辦然咄嗟前代人文章中多用<lb/>
之或自有義<lb/>
今造屋勢有曲折者謂之庯峻齊魏間以人有儀矩可<lb/>
喜者謂之庯峭葢庯峻也<hi>集韻考庯庩屈不平也庯奔模切庩同都切</hi>
儒者讀書多隨俗呼不從本音或終身不悟者凡讀廷<hi>音定</hi>皆<lb/>
作廷<hi>音亭</hi>故廷中廷爭栢者鬼之廷游神之廷皆作庭假<lb/>
借之假<hi>音嫁</hi>皆作假<hi>音/賈</hi>朝請<hi>音才/姓切</hi>皆作請<hi>屈請/之請</hi>爛脫<hi>音奪</hi>皆<lb/>
<pb n="KR3j0185_WYG_016-5a"/>
作脫太守<hi>音狩</hi>作守周身之防<hi>去/聲</hi>為防廷尉評<hi>去聲</hi>為評中<lb/>
<hi>去聲</hi>興為中興若此甚衆<lb/>
莒公嘗言山東曰朝陽山西曰夕陽故詩曰度其夕陽<lb/>
又曰梧桐生矣于彼朝陽指山之處耳後人便用夕陽<lb/>
為斜日誤矣予見劉琨詩夕陽忽西流然古人亦誤用<lb/>
久矣夫<lb/>
余見今人為學不及古人之有根本每亦自愧嘗讀祭<lb/>
式其中有任器字注曰未詳且任器乃檐荷之具雜見<lb/>
<pb n="KR3j0185_WYG_016-5b"/>
子史何云未詳<lb/>
古今語無雅俗惟世之罕道者似雅如古以大為大<hi>音如</hi>
<hi>舟柂之柂</hi>則言大雅大夫大閱大舉類不及今人言大<hi>徒帶反</hi>
之雅古以車<hi>音居</hi>為車<hi>唱遮/反</hi>漢以來乃言車<hi>居</hi>俗語則曰<lb/>
車<hi>唱遮反</hi>則今語為雅<lb/>
今公私文書以勅<hi>音賚</hi>為敕吏既書畫有體不復能改春<lb/>
秋説以人十四心為德詩説以二在天下為酉漢書以<lb/>
貨泉為白水眞人新論以金昆為銀國志以天上有口<lb/>
<pb n="KR3j0185_WYG_016-6a"/>
為吳晉書以黃頭小人為恭宋書以召力為劭<lb/>
古無正字多假借以中為仲以説為帨以召為邵以間<lb/>
為閑後人以亂旁為舌揖下無耳黿鼉從龜奪奮從雀<lb/>
席中從帶惡上安西鼔外設皮鑿頭生毁離則配禹壑<lb/>
乃施谿巫混經旁臯分澤外獵化為獦<hi>音葛獸名</hi>業左益土<lb/>
靈底著器其何法哉<lb/>
余友楊備得古文尚書釋文讀之大喜於是書訊刺字<lb/>
皆用古文僚友不之識指為怪人<lb/>
<pb n="KR3j0185_WYG_016-6b"/>
余少為學本無師友家苦貧無書習作詩賦未始在志<lb/>
立名於當世也願計粟米養親紹家閥耳年二十四而<lb/>
以文投故宰相夏公公竒之以為必取甲科吾亦不知<lb/>
果是歟天聖甲子從鄉貢試禮部故龍圖學士劉公嘆<lb/>
所試辭賦大稱之朝以為諸生冠吾始重自淬礪力於<lb/>
學模寫有名士文章諸儒頗稱以為是年過五十被詔<lb/>
作唐書精思十餘年盡見前世諸著乃悟文章之難也<lb/>
雖悟於心又求之古人始得其巖略因取視五十以前<lb/>
<pb n="KR3j0185_WYG_016-7a"/>
所為文赧然汗下知未嘗得作者藩籬而所效皆糟粕<lb/>
芻狗矣<hi>一作耳</hi>夫文章必自名一家然後可以傳不朽若<lb/>
體規畫圓凖方作矩終為人之臣僕古人譏屋下作屋<lb/>
信然陸機曰謝朝花于已披啓夕秀于未振韓愈曰惟<lb/>
陳言之務去此乃為文之要五經皆不同體孔子沒後<lb/>
百家奮興類不相沿是前人皆得此旨嗚呼吾亦悟之<lb/>
晩矣雖然若天假吾年猶冀老而成云<lb/>
莒公嘗言王沂公所試有教無類有物混成賦二篇在<lb/>
<pb n="KR3j0185_WYG_016-7b"/>
生平論著絶出有若神助云楊億大年亦云自古文章<lb/>
立名不必多如王君二賦一生衣之食之不能盡<lb/>
李淑之文自髙一代然最愛劉禹錫文章以為唐稱栁<lb/>
劉劉宜在栁栁州之上淑所著論多類之末年尤奥澁<lb/>
人讀之至有不能曉者栁州為文或取前人陳語用之<lb/>
不及韓吏部卓然不朽亐丐於古而語一出諸已劉夢<lb/>
得巧於用事故韓栁不加目品焉<lb/>
晏相國今世之工為詩者也末年見編集者乃過萬篇<lb/>
<pb n="KR3j0185_WYG_016-8a"/>
唐人已來所未有然相國不自貴重其文凡門下客及<lb/>
官屬解聲韻者悉與酬唱<lb/>
上即位天聖初元以來縉紳間為詩者益少惟故丞相<lb/>
晏公殊錢公惟演翰林劉公筠數人而已至丞相王公<lb/>
曙叅知政事宋公綬翰林學士李公淑文章外亦作詩<lb/>
而不專也其後石延年蘇舜欽梅堯臣皆自謂好為詩<lb/>
不能自名矣<lb/>
余於為文似蘧瑗瑗年五十知四十九年非余年六十<lb/>
<pb n="KR3j0185_WYG_016-8b"/>
始知五十九年非其庶幾至於道乎天禀余才纔及中<lb/>
人中人之流未能名一世然自力於當時則綽綽矣<lb/>
每見舊所作文章憎之必欲燒棄梅堯叟喜曰公之文<lb/>
進矣僕之為詩亦然<lb/>
文有屬對平側用事者供公家一時宣讀施行以便快<lb/>
然久之不可施於史傳發修唐書未嘗得唐人一詔一<lb/>
令可載於傳者唯捨對偶之文近髙古乃可著於篇大<lb/>
抵史近古對偶宜今以對偶之文入史策如粉黛飾壯<lb/>
<pb n="KR3j0185_WYG_016-9a"/>
士笙匏佐鼙鼓非所施云<lb/>
莒公常言宋宣獻公作西太乙宫碑文之極摯者也晏<lb/>
丞相嘗問曽明仲云劉禹錫詩有瀼西春水縠紋生生<lb/>
字作何意明仲曰作生育之生丞相曰非也作生熟之<lb/>
生語乃健<hi>莊子曰生熟不進於前王建詩曰自别城中禮數生</hi>
　　考古<lb/>
莒公言左氏國語越大夫舌庸今春秋傳作后庸而姓<lb/>
纂舌氏引越大夫為祖<lb/>
<pb n="KR3j0185_WYG_016-9b"/>
今人多誤以鮑照為昭李商隠有詩云濃烹鮑照葵又<lb/>
金陵有人得地中石刻作鮑照字<lb/>
衛宏漢儀注曰太史公武帝置位在丞相上天下計書<lb/>
先上太史公副上丞相序事如古春秋司馬遷死後宣<lb/>
帝以其官為令行太史文書而已晉灼以宏言為非是<lb/>
顔師古曰司馬談為太史令耳遷尊之為公予謂遷與<lb/>
任安書自言僕之先人文史星歴近乎卜祝之間固主<lb/>
上所戲弄倡優畜之流俗之所輕也若其位在丞相上<lb/>
<pb n="KR3j0185_WYG_016-10a"/>
安得此言耶百官表不著其官信其非矣<lb/>
古者大夫字便用疊畫寫之以夫有大音故也莊子李<lb/>
斯嶧山碑如此<lb/>
古者牛唯服車書曰肇牽車牛易曰服牛乗馬漢趙過<lb/>
始教人用牛耕王弼傳易曰牛稼穡之資是不原漢始<lb/>
牛耕之意<lb/>
今國學行王弼易題曰周易乾傳第一下云王弼注且<lb/>
傳即注解名下當只云王弼乃允<lb/>
<pb n="KR3j0185_WYG_016-10b"/>
莒公言詩有棠棣之華逸詩有唐棣之華世人多誤以<lb/>
棠棣為唐棣於兄弟用之因唐誤棠且棠棣棣也唐棣<lb/>
栘也栘開而反合者也此兩物不相親<lb/>
鄭𤣥注禮記謂樝梨之臧者今樝與梨絶不類恐𤣥所<lb/>
指非今樝也<lb/>
莒公言物理不可必故聖人隨有無言之以教一世必<lb/>
於有則不可常見如彭祖七百嵗黃帝升天秦穆趙簡<lb/>
之帝所也若必於無則又忽然而有也如魏明帝時有<lb/>
<pb n="KR3j0185_WYG_016-11a"/>
火浣布刋去文帝所論是已<lb/>
易家有蜀才史記有臣瓉顔之推曰范長生自稱蜀才<lb/>
則蜀人也臣瓉者于瓉也<lb/>
唐𤣥宗始以棣楷易尚書古文今儒者不識古文自唐<lb/>
開元始予見蘇頲撰朝覲壇頌有乩虞氏字舘閣校讐<lb/>
官輙㸃乩字側云疑不知乩即稽字<lb/>
顔之推説唐末文籍亡散故諸儒不知字學江南惟徐<lb/>
鉉徐鍇中朝郭恕先此三人信其博也鍇為説文系傳<lb/>
<pb n="KR3j0185_WYG_016-11b"/>
恕先作汗簡佩觹時蜀有林氏作小説然狹於徐郭太<lb/>
宗朝句中正亦頗留意予頃請刻篆楷二體九經於國<lb/>
學予友髙敏之笑之<lb/>
李陽冰深於篆𨽻而名作冰音凝故參政王公堯臣但<lb/>
讀陽凝予曰陽凝無義唯陽冰有不冶之語<lb/>
周大臣王朴名朴平豆反而自謂樸案説文朴無樸音<lb/>
俗以朴為樸耳<lb/>
後魏北齊時里俗作偽字最多如巧言為辯文子為學<lb/>
<pb n="KR3j0185_WYG_016-12a"/>
之比隋有栁辯傳又辯之訛以□易巧矣予見佛書以<lb/>
言辯字多作𧦬世人不復辯詰<lb/>
學者不讀説文余以為非是古者有六書安得不習春<lb/>
秋止戈為武反正為乏亥二首六身韓子八厶為公子<lb/>
夏辯三豕度河仲尼登太山見七十二家字皆不同聖<lb/>
賢尚爾何必為固陋哉<lb/>
唐吕溫作由鹿賦曰由此鹿以致他鹿故曰由鹿子案<lb/>
説文曰率鳥者繫生鳥以來之名㘥㘥音由吕得其意<lb/>
<pb n="KR3j0185_WYG_016-12b"/>
而不知説文有此㘥字也<lb/>
焉本鳥名能獸名為猴名乙鷰名借鳳為朋黨字<hi>朋本音鳳</hi>
學者多不知不讀説文之過也<lb/>
漢書李廣傳數竒注切為所角反故學者皆曰數<hi>音朔</hi>竒<lb/>
孫宣公奭當世大儒亦從曰數<hi>音朔</hi>後予得江南本乃所<lb/>
具反由是復觀顔注乃顔破朔從所具反云世人不知<lb/>
覺<lb/>
漢書黃霸傳云京兆尹張敞舍鶡雀飛集丞相府霸以<lb/>
<pb n="KR3j0185_WYG_016-13a"/>
為神爵議欲以聞顔師古曰此鶡音介字當作䲸此通<lb/>
用耳䲸雀大而青出羗中非武賁所載鶡也今官本介<lb/>
字誤作芬䲸字作鳻鳻亦音芬鳻是鳥聚貌非鳥名也<lb/>
予見徐鍇本亦如此改定<lb/>
予曽見蕭該漢書音義若干篇時有異議然本書十二<lb/>
篇今無其本顔監集諸家漢書注獨遺此不收疑顔當<lb/>
時不見此書云今略記於後<lb/>
儒林傳施讐傳云魯伯授太山毛莫如少路師古曰姓<lb/>
<pb n="KR3j0185_WYG_016-13b"/>
毛名莫如字少路該案風俗通姓氏篇混屯大昊之良<lb/>
佐漢有屯莫如為常山太守又有毛姓云毛伯文王子<lb/>
也見左傳漢有毛樗之為夀張令案此莫如姓非毛乃<lb/>
應作屯字音徒本反今人相承呼為毛忽聞為屯驚怪<lb/>
者多但毛屯相類容是傳寫誤耳應劭解漢書世人皆<lb/>
用何為風俗通而不信<lb/>
趙子傳蔡誼授同郡食我子公師古無註該案風俗通<lb/>
食我韓公子也見戰國策漢有食子公為博士食音嗣<lb/>
<pb n="KR3j0185_WYG_016-14a"/>
顔安樂傳疏廣授琅瑘筦路師古曰筦亦管子也路為<lb/>
御史中丞該案草下完音丸又音官今漢書本却作草<lb/>
下完風俗通姓氏篇有管筦二姓云莞蘇楚大夫見吕<lb/>
氏春秋漢有莞路為御史中丞即此是也又有管姓云<lb/>
管夷吾齊桓佐也見論語漢有管號為西河太守今莞<lb/>
路是草下完非竹下完及竹下官由來讀者多惑檢風<lb/>
俗通乃知<lb/>
瑕丘江公傳丁姓授楚申章昌曼君為博士至長沙太<lb/>
<pb n="KR3j0185_WYG_016-14b"/>
傅李奇曰姓申章名昌字曼君該案風俗通姓氏篇云<lb/>
由余秦相也見史記漢有由章至長沙太傅<lb/>
揚雄傳名曰畔牢愁李竒曰畔離牢聊也與君相離愁<lb/>
而無聊也該案牢字旁著水晉直作牢韋昭曰浶騷也<lb/>
鄭氏愁音曹又恐鷤䳏之先鳴師古鷤音大系反䳏音<lb/>
桂該案蘇林鷤䳏音殄絹　又挾獝狂該曰獝狂無頭<lb/>
鬼見字林<lb/>
招揺泰壹顔以張晏注招揺泰壹皆神名該曰如淳作<lb/>
<pb n="KR3j0185_WYG_016-15a"/>
臯楔臯積柴於頭置牲玉於其上舉而燒之故曰臯揺<lb/>
儲胥弩阹該引三蒼因山谷為牛馬圉謂之阹黃圖云<lb/>
弩阹在上林苑外灑沈菑呀壑瀆該案灑沈菑而呀壑<lb/>
瀆兮呀或作呵呵叱問四瀆也啾啾蹌蹌入西園切神<lb/>
先顔曰啾啾蹌蹌騰驤貌該案啾舊亦作愁韋昭音裁<lb/>
梟反今書或作口旁秋該引埤倉啾衆聲也又引楚辭<lb/>
鳴玉鸞之啾啾為据云稽顙樹頷扶服哦伏如淳曰叩<lb/>
頭時項下向則樹向上也該案韋本作梨顙樹頷梨顙<lb/>
<pb n="KR3j0185_WYG_016-15b"/>
顙<graphic n="KR2049" url="https://raw.githubusercontent.com/kanripo/KR-Gaiji/master/images/KR2049.png" mimeType="image/png"/>地樹頷頷觸地也今作稽顙傳冩誤耳又𤣥有首<lb/>
衝錯測攡瑩數文掜圖告十一篇該案衝作衡云八十<lb/>
一家相對之第如輻轑之衛又案别録告下有𤣥問一<lb/>
篇合十二篇今脫一篇疑今人不見太𤣥及别録不知<lb/>
其謬譔為十三卷顔曰譔與撰同該案字林譔專教也<lb/>
音詮惟禮記音撰尚有一卷未尋得<lb/>
予最愛李令伯表曰盡節於陛下之日長報劉之日短<lb/>
也此言之要也<lb/>
<pb n="KR3j0185_WYG_016-16a"/>
古文卯本栁字後借為辰卯之卯北本别字後借為西<lb/>
北之北虞翻笑鄭𤣥不識古文以卯為昧訓北曰北猶<lb/>
别也<lb/>
古人語自有椎拙不可掩者樂府曰何以銷憂惟有杜<lb/>
康劉越石曰何其不夢周又曰夫子悲獲麟西狩泣孔<lb/>
丘雖有意緒辭亦鈍樸矣又不及沈約云黃憲牛醫之<lb/>
子叔度名動京師云<lb/>
古人名黑臋黑肩牛蝨犬子今不以為雅迎猫為食田<lb/>
<pb n="KR3j0185_WYG_016-16b"/>
䑕讀禮者不曰猫音茅而曰猫<hi>音苖</hi>避俗也莊子曰道在<lb/>
屎溺今為鄙語漢書驢非驢馬非馬龜兹王乃騾也如<lb/>
此語麤甚可削去也<lb/>
宣獻宋公嘗謂左邱明工言人事莊周工言天道二子<lb/>
之上無有文矣雖聖人復興蔑以加云予謂老子道徳<lb/>
篇為𤣥言之祖屈宋離騷為辭賦之祖司馬遷史記為<lb/>
紀傳之祖後人為之如至方不能加矩至圓不能過規<lb/>
矣<lb/>
<pb n="KR3j0185_WYG_016-17a"/>
栁子厚正符晉說雖模寫前人體裁然自出新意可謂<lb/>
文矣劉夢得著天論三篇理雖未極其辭至矣韓退之<lb/>
送窮文進學解毛頴傳原道等諸篇皆古人意思未到<lb/>
可即以名家矣<lb/>
王弼注易直發胷臆不如鄭𤣥等師承有來也或曰何<lb/>
以得立為一家予曰弼棄易象互體專附小象衍成其<lb/>
文是以諸儒不能訾退之今講易者已讀弼注訖至小<lb/>
象則更無可敷演矣劉齊善言易説曰六十四卦本之<lb/>
<pb n="KR3j0185_WYG_016-17b"/>
乾坤及諸卦中皆有乾坤象意孔子叙乾為玉為金坤<lb/>
為牛為輿之類本釋他卦所引非徒言也弼不可云得<lb/>
意忘象得象忘言<lb/>
老子曰無物之象古語亦有想象韓非子曰人希見生<lb/>
象得死象圖之又案其圖以想其生也故人所以意想<lb/>
者皆謂之象然説亦怪矣<lb/>
司馬相如賛曰春秋推見至隠易本隠以之顯大雅言<lb/>
王公大人德逮黎庻小雅推小民之得失其流及上所<lb/>
<pb n="KR3j0185_WYG_016-18a"/>
言雖殊其合徳一也此語最佳<lb/>
太史公曰趙勝翩翩濁世之佳公子也見自振澤纔為<lb/>
亂世之士治世則罪人矣<lb/>
春秋者天下之正法也孔子有王天下之才而不得位<lb/>
故見其志於春秋是以引天下之譽襃之賢者不敢私<lb/>
引天下之議貶之姦人不敢亂故漢人以春秋決獄所<lb/>
以法仲尼也<lb/>
曽子年七十文學始就乃能著書孔子曰參也魯葢少<lb/>
<pb n="KR3j0185_WYG_016-18b"/>
時止以孝顯未如晩節之該洽也<lb/>
賈誼善言治晁錯善言兵董仲舒善推天人司馬遷叙<lb/>
事相如揚雄文章劉向父子博洽至矣<lb/>
韓退之稱孟軻醇乎醇者也至荀況揚雄曰大醇而小<lb/>
疵予以為未之盡孟之學也雖醇於用緩荀之學也雖<lb/>
疵於用切揚則立言可矣不近於用<lb/>
賈誼善言治健而快過董仲舒一等仲舒優軟不迫切<lb/>
純儒也<lb/>
<pb n="KR3j0185_WYG_016-19a"/>
莒公言歐陽永叔推重歸去來以為江左髙文丞相以<lb/>
為知言<lb/>
或詆漢髙祖非張良陳平不能得天下曰不然良平非<lb/>
髙祖不能用夫智髙於良平乃能聽其謀至項羽不知<lb/>
用范増則敗矣髙祖之量之謀兼韓信彭越者八九故<lb/>
三分關東地與之而不疑當是時玩信等如股掌上一<lb/>
土丸爾<lb/>
髙祖知吕后與戚夫人有隙方病時去吕后若斷一巨<lb/>
<pb n="KR3j0185_WYG_016-19b"/>
拇然終不殺者以惠帝不能制陳平周勃蕭何曹參等<lb/>
故委戚氏不顧為天下計俾后佐之惠帝六年后八年<lb/>
是時天下已定姦人不能揺亂文帝以一乗車自代來<lb/>
即位則髙祖料之熟矣<lb/>
世稱文帝漢盛徳主也然在朝之儒賈誼一人而已所<lb/>
任宰相盡髙祖時猥將庸人亦不深討禮樂典章於時<lb/>
詩書皆伏而未出然而天下太和兵革不興南越順徳<lb/>
諸侯軌道匈奴雖數盜邊亦不敢深入由是言之治天<lb/>
<pb n="KR3j0185_WYG_016-20a"/>
下者在質而已不必尚文故曰質近實文近名文弊則<lb/>
民詐興矣<lb/>
曹操忌孔融崔琰殺之操之宇為弗裕矣孫權引殺融<lb/>
為比而斥虞翻誅張温權之量又下矣待賢少忌惟劉<lb/>
備為綽綽云<lb/>
荀彧之於曹操本許以天下及議者欲加九錫彧未之<lb/>
許非不之許欲出諸已耳操不悟遽殺之然則天奪其<lb/>
爽以誅彧寧不信乎<lb/>
<pb n="KR3j0185_WYG_016-20b"/>
孫權用吳諸葛亮用蜀終不能得中國一尋一常地卒<lb/>
之并吳蜀者晉也<lb/>
能以身為國興亡者蜀諸葛晉謝安秦王猛是也<lb/>
霍光學伊尹才不周用故宣帝立王莽學周公姦足以自<lb/>
文故平帝簒<lb/>
詩曰蕭蕭馬鳴悠悠斾旌見整而靜也顔之推愛之楊<lb/>
栁依依雨雪霏霏冩物能慰人情也謝𤣥愛之逺猷辰<lb/>
告謝安以為佳語<lb/>
<pb n="KR3j0185_WYG_016-21a"/>
左太沖詩曰振衣千仞岡濯足萬里流使飄飄有世表<lb/>
意不減嵇康目送飛鴻語<lb/>
栁子厚云嘻笑之怒甚於裂眦長歌之音過於慟哭劉<lb/>
夢得云駭機一發浮謗如川信文之險語韓退之云婦<lb/>
順夫旨子嚴父詔又云耕於寛閑之野釣於寂寞之濵<lb/>
又云持被入直三省丁寧顧婢子語刺刺不得休此等<lb/>
皆新語也<lb/>
莊周曰送君者皆自涯而反君自兹逺每讀至此令人<lb/>
<pb n="KR3j0185_WYG_016-21b"/>
蕭寥有遺世之意<lb/>
經曰孝莫大於嚴父嚴父莫大於配天則周公其人也<lb/>
昔者周公郊祀后稷以配天宗祀文王於明堂以配上<lb/>
帝釋曰古者祭天於郊以其蕩蕩然蒼蒼然無乎不覆<lb/>
無乎不見故以至敬事之郊也者不屋者也逹自然之<lb/>
氣也掃地而祭器尚陶匏不敢以人之所愛奉之尊之<lb/>
也逺而敬之也人莫不本乎祖祖一而已尊無二上故<lb/>
曰率義而上至於祖祖尊而不親是所以配天也周推<lb/>
<pb n="KR3j0185_WYG_016-22a"/>
后稷配天盡矣至矣不可以加矣周公之攝政仁乎其<lb/>
父欲配之郊則抗乎祖欲遂無配則已有仁父之心不<lb/>
能見之天下不見之天下非仁也於是乎名天以上帝<lb/>
而配之上帝也者近人理者也人於萬物乃一物假令<lb/>
天若有知然宰制生育未必圓顱方趾耳鼻食息如人<lb/>
者也今名之帝以人事天引天以自近親之也人之親<lb/>
者莫若父故以文王配上帝不可以郊故内之明堂明<lb/>
堂王者最尊處也仁乎其父故親於天天有帝名則祭<lb/>
<pb n="KR3j0185_WYG_016-22b"/>
之明堂親與敬兼之矣孔子所以美周公能以是心達<lb/>
於天下而不失乎至禮禮者縁人情者也或曰經前曰<lb/>
天後曰上帝奈何曰天上帝一耳不通言則若兩物然<lb/>
故郊曰昊天明堂曰昊天上帝天人之分明也明祖不<lb/>
可以在明堂文王不可以配郊矣<lb/>
䕫曰蕭韶九成鳳皇來儀擊石拊石百獸率舞敢問何<lb/>
謂也對曰以為虞氏之德上奉天下法地中得人萬物<lb/>
字茂寒而寒暑而暑殺之不暴貸之不私挈天下納於<lb/>
<pb n="KR3j0185_WYG_016-23a"/>
仁夀若奠器在壚以其成功次之歌詩轟然寫金石入<lb/>
匏竹無所加其德可矣鳳未始來也獸未始感也且樂<lb/>
作之朝作之廟作之郊乎朝有宫室之嚴廟有垣壖之<lb/>
護郊有營衛之禁則獸何自而至焉自山林來則必凌<lb/>
突淮河戢戢林林躨跜躑躅然連頓足掉首騰踏盤完<lb/>
何其怪也羣瞽在廷百工鴈行而獸參其間吾以為怪<lb/>
而不祥曰然則孔子何為不刪而著之曰樂主成功不<lb/>
得不盛推吾誼侈吾言以肆之有如祖考來格又將見<lb/>
<pb n="KR3j0185_WYG_016-23b"/>
顓頊堯瞽叟闖然於堂上耶<lb/>
子路問於孔子曰治國何如孔子曰尊賢而賤不肖子<lb/>
路曰范中行氏尊賢而賤不肖矣其亡何也曰中行氏<lb/>
尊賢而不能用賤不肖而不能去賢者知其不已用而<lb/>
怨之不肖者知其賤已而讐之賢者怨不肖者讐中行<lb/>
氏欲不亡得乎孔子可謂知言矣昔者郭公如是而國<lb/>
為墟中行氏既知之矣而不能改又及於滅<lb/>
蜀關侯善待卒伍而驕士大夫張飛愛重君子而不恤<lb/>
<pb n="KR3j0185_WYG_016-24a"/>
小人二者特所偏耳身皆死於人手是不可忽也燕小<lb/>
國也其地於天下若靨之著面然而昭王賢王也得郭<lb/>
隗尊事之故鄒衍樂毅以齊趙至蘇子屈景以周楚至<lb/>
於是舉兵而攻齊棲閔於莒䑕伏而不敢出悉返燕地<lb/>
計其衆不與齊醜然而能申意至此者由得士也故曰<lb/>
無常安之家無常治之民得賢則安昌失賢則危亡自<lb/>
古迄今未有不然者也明鑒所以照景前事所以知今<lb/>
夫知惡往古之所以危亡而不務矯蹟於其所以安昌<lb/>
<pb n="KR3j0185_WYG_016-24b"/>
未有以異夫却走而求及前人也<lb/>
余謂佛西方之達人也其言汪茫漫誕貫生死鬼神無<lb/>
有濵涯合萬物之妄以為一眞眞立而妄隨又去眞掊<lb/>
妄以無修無證為極若曰無修乃修也無證乃證也雖<lb/>
修而未嘗修雖證而未嘗證故舉天下衆生皆入無餘<lb/>
湼槃而滅度之者如是無量實無衆生得滅度者又曰<lb/>
如來説即非衆生是名衆生於以脫滯縳泯有無自放<lb/>
於太空無垠之所雖然法待言而立不得無言迷待法<lb/>
<pb n="KR3j0185_WYG_016-25a"/>
而悟不得無法故惟釋迦文殊剟言之瘢刮法之痕矣<lb/>
自文殊而下已自執所見所見差駮纖垢淫夷故維摩<lb/>
詰以一嘿對之乃皆悟入佛與中國老𥅆莊周列禦冦<lb/>
之言相出入大抵至於道者無今古華戎若符棨然<lb/>
堯之四凶今之姦臣能之周之十亂今之賢臣能之古<lb/>
與今交相勝耳<lb/>
堯舜之世比屋可封非盡可封也可封之人多也桀紂<lb/>
之世比屋可誅非盡可誅也可誅之人多也成康刑措<lb/>
<pb n="KR3j0185_WYG_016-25b"/>
四十年不用非也以為二王能用法不濫殺可矣<lb/>
春秋許夷狄者不一而足見中國之尊且見略於外也<lb/>
蜀人謂柂師為長年三老杜甫用之詩人不以事害意<lb/>
古者用事簡而當亦不以字害句故音韻清濁隨宜改<lb/>
易劉在薪中入張韻留宴汾陰西入先韻直取意順則<lb/>
已至唐人以律格自拘不復敢用惟白居易用其音於<lb/>
語中如照地麒用佶音麒袍雪擺胡用鶻音謄衫紅攔<lb/>
干三百六十橋用諶音等往往有之晏丞相殊嘗許之<lb/>
<pb n="KR3j0185_WYG_016-26a"/>
曰詩人乗語俊當如用字<lb/>
春秋霸之濟不在此舉也古人以濟不作兩字用謂濟<lb/>
與不濟也今人用不為歟耶之比不一音孚鳩反漢陳<lb/>
平封曲逆侯蕭何為鄼侯霍去病為嫖姚將軍今學者<lb/>
讀曲逆為去遇鄼作鹺驃為漂遥不作本音何耶<lb/>
古人自有文語卓然可愛者榖梁子曰輕千乗之國則<lb/>
可矣蹈道則未也故栁宗元以為潔三軍之士粲然皆<lb/>
笑粲明也知萬衆皆啓齒齒既白以粲義包之仲尼居<lb/>
<pb n="KR3j0185_WYG_016-26b"/>
三蒼作尼説文作□<lb/>
亘從二間舟<hi>冄名亘字</hi>𨽻改舟為曰何法盛以再一為舟航<lb/>
字<lb/>
　　雜説<lb/>
君得其健强陰戢戰臣執其旨百度乃凝欲正四方先<lb/>
定中央中央君也<lb/>
天不待規而圓地不待矩而方天尊地卑其道有常君<lb/>
天道也臣地道也<lb/>
<pb n="KR3j0185_WYG_016-27a"/>
天用其圓地用其方圓道主於生方道主於成天君徳<lb/>
也地臣職也君操無為以臨臣之有為萬物自歸上逸<lb/>
於制下勞於事百度乃治無為者非謂塞吾耳不聽也<lb/>
蔽吾目不視也閟吾言不出也謂審於有為之内不為<lb/>
於有為之外也何謂内曰官不職責之相士不練責之<lb/>
將財匱責司農獄不正責廷尉是為内何謂外曰嵗有<lb/>
常賦而又賦焉是曰賸人有常役而又役焉是曰橫力<lb/>
不勝加如負則跌材已窮加如任則敗是為外振其領<lb/>
<pb n="KR3j0185_WYG_016-27b"/>
羣毛整提其綱萬目張綱歟領歟君所執歟<lb/>
君有常道臣有定守賞當功罰當罪與之惟我德奪之<lb/>
惟我懼君道也奉法循令竭已力以獻功於上臣道也<lb/>
故臣有所憎能以得君之罰以去之是謂作威有所愛<lb/>
能以得君之賞以貴之是謂作福法雖明意得輕重之<lb/>
謂之玩法令可遵情得出入之謂之侮令君䘮道臣失<lb/>
守故曰害于而家凶于而國<lb/>
能無卜而知吉凶乎曰以甚治攻甚亂濟所以安除甚<lb/>
<pb n="KR3j0185_WYG_016-28a"/>
患能無祭而福乎曰不奪民時而順物宜能無膠漆而<lb/>
合乎曰不以逺近内外與之同欲一推吾心納兆人之<lb/>
腹能不賞而使人勸乎曰先賞有功能無罰而使人畏<lb/>
乎曰先罰有罪弛惡不戮姦笑於腹當封吝寵勞臣諱<lb/>
勇奴耕于原婢執其㸑丈人以安<lb/>
植表挺挺下無曲影善聲之唱應無醜響<lb/>
不可得者上不以求不可止者上不以禁不可行者上<lb/>
不以令故曰求愈多得愈寡禁愈急止愈少令愈繁行<lb/>
<pb n="KR3j0185_WYG_016-28b"/>
愈慢上求而不得謂之失威求不可得而得謂之暴禁<lb/>
而不止謂之慢禁不可止而止謂之虐令而不行謂之<lb/>
凌上令不可行而行謂之亂故聖人愼舉錯去三不可<lb/>
則善矣<lb/>
賤而不可不因者衆也剛而不可不用者兵也慘而不<lb/>
可不行者法也小而不可不防者盜也勞而不可不勸<lb/>
者農也穴<hi>恐當作冗</hi>而不可不嗇者財也曰因衆奈何曰人<lb/>
之情莫不惡勞而我逸之莫不欲富而我與之莫不憚<lb/>
<pb n="KR3j0185_WYG_016-29a"/>
危而我安之莫不畏死而我生之民已逸則可與共勞<lb/>
已富則可與共乏已安則可與同憂已生則可與濟難<lb/>
夫民國之基也五仞之墻所以不毁基厚也所以毁基<lb/>
薄也故曰<hi>一無字曰</hi>百足不僵則附者衆流水不窮則來者<lb/>
逺民之瘠無肥國下之恱有豫<hi>一作裕</hi>君<lb/>
食者人仰以生也適則飽過則病甚病者死法者國仰<lb/>
以安也順則治逆則亂甚亂者滅商家之法一而湯以<lb/>
王桀以放周家之法一而文武以興幽厲以亡然則食<lb/>
<pb n="KR3j0185_WYG_016-29b"/>
無心於生死在人之適過法無必於治亂在君之順逆<lb/>
古之人淳今之人詐奈何不然人無淳詐在治亂而已<lb/>
今日之治三皇是也唐五代之亡桀紂是也難曰古巢<lb/>
居今宫室古茹毛今饔熟奈何曰是直事有工拙耳剏<lb/>
始者難踵成者易功百物皆是夫何足疑云東南天地<lb/>
之奥藏寛柔而卑西北天地之勁方雄尊而嚴故帝王<lb/>
之興常在西北乾道也東南坤道也東南奈何曰其土<lb/>
薄而水淺其生物滋其財富其為人剽而不重靡食而<lb/>
<pb n="KR3j0185_WYG_016-30a"/>
偷生士懦脆而少剛笮之則服西北奈何曰其土髙而<lb/>
水寒其生物寡其財确其為人毅而近愚食淡而勤生<lb/>
士沉厚而少慧屈之不撓<lb/>
小人之情易見也其錚錚似辯其悻悻似直攻人之私<lb/>
似公觸大臣撼大事似强多所建請似才數讓小官辭<lb/>
小禄似髙陰引其朋似薦賢攻其朋之細過似不黨故<lb/>
君人者𣙜以眞偽則錚錚者敗討其忠邪則悻悻者露<lb/>
語人之私隠而無驗則公者詐察大臣之可仗而不宜<lb/>
<pb n="KR3j0185_WYG_016-30b"/>
退則強者譎聽而不可施行則才非是權以要官厚禄<lb/>
靦然而謝則髙者猥所憎者去所同者進則非賢時時<lb/>
取黨人之細過暴揚于外如甘辛相反而和水火不同<lb/>
性而濟上疑主心下欺輿人而君子已見其肺肝然施<lb/>
施自以為莫我得也<lb/>
夫生民晨作夜寢早起晡食寒絮暑絺常忽而不為之<lb/>
節何哉然則攝生不可不知也冬許晩絮春許徐褫早<lb/>
許飽夕許慊行立坐偃皆不得久此甚易行毋以吾胃<lb/>
<pb n="KR3j0185_WYG_016-31a"/>
熟生物暖冷物勿以吾氣賛喜怒且憂樂喜怒人所未<lb/>
嘗無也多憂傷神多思傷志過樂䘮守喜極氣散怒極<lb/>
氣慉而不下若使吾心為郵候憂樂喜怒至而不久舍<lb/>
毋令少宿則善矣若有留彼其以我為囊槖矣<lb/>
掩其耳而聽藐藐由洪洪然掩其目而視了了由眊眊<lb/>
然惡來掩紂之耳武王翺師於孟津之濵宰嚭掩夫差<lb/>
之目勾踐噤笑於㑹稽之隒<hi>一作隒</hi>
歌者不曼其聲則少和舞者不長其袂則寡態左顧者<lb/>
<pb n="KR3j0185_WYG_016-31b"/>
不能右盼勢不兼也<lb/>
櫛之於髪不去亂不能治髻法之於人不誅有罪不能<lb/>
完善人此謂損之而益<lb/>
古語曰斛滿人槩之人滿神槩之聖人其善槩歟大奢<lb/>
槩以中溢欲槩以節寢慢槩以威由是治身由是化人<lb/>
樹果得實樹棘得刺樹德得和樹威得怨嗚呼為國者<lb/>
審所樹而已<lb/>
鶬鶊鳴春蟋蟀唫夏蜩蟧喝秋螘子戰陰非有命之者<lb/>
<pb n="KR3j0185_WYG_016-32a"/>
氣自動耳<lb/>
鑑向日而火至方諸向月而水至物有自然而感者無<lb/>
逺近之間<lb/>
佞色不能説堯目忠言不能入桀耳色非不美堯識之<lb/>
言非不至桀厭之<lb/>
愚不可詐者民也賤不可勝者衆也撫之為吾之力毒<lb/>
之為吾之賊<lb/>
重兵在邊京師乃單拂軀以尾尾不可大掉之不能反<lb/>
<pb n="KR3j0185_WYG_016-32b"/>
為軀害臂大於指屈伸可使指大不使其臂乃廢剛四<lb/>
肢者骨也剛大厦者棟也剛天下者兵也<lb/>
莫仁於雨露而靡草夏枯莫嚴於霜雪而松栢冬青作<lb/>
法者君守法者臣役法者民臣弄其法主威且刼政在<lb/>
大臣人走私門私門可炙君户將閴<lb/>
父慈於箠家有敗子將礪於鈇士乃忘軀<lb/>
珠丸之珍雀不祈彈也金鼎之貴魚不求烹也<lb/>
䦨金在途無不掇也吐珠在澤無不拾也<lb/>
<pb n="KR3j0185_WYG_016-33a"/>
梟不憑夜弗能自怪政必先鏬姦人投詐<lb/>
父否母然子無適從政産二門下乃告勤<lb/>
君與臣不同而昌君與臣同而亡<lb/>
謀不厭衆決之在一決不能專朝有爭言<lb/>
金鼓既震卒騰於陣爵賜已明士勇于廷<lb/>
重輕不同衡獻其公曲直相欺繩出其私<lb/>
造父亡轡馬顛於跬庸人厲策馬為盡力<lb/>
去山弗棲虎䘮其威爪牙弗具失所為虎<lb/>
<pb n="KR3j0185_WYG_016-33b"/>
知賢不進朝有刓印知不肖不退挈明入昧<lb/>
我與之生故能為吾死我與之樂故能為吾憂<lb/>
喌于場者雞至嗟于牢者豕集惠於國者天下治<lb/>
足食足衣禮往從之近寒與饑恥則去之<lb/>
贗賈亂㕓窳農敗田讒夫撓邦害馬汙羣<lb/>
忠與邪並黨衆者勝主乃失柄<lb/>
不大其幹而衆其枝幹乃速披<lb/>
言等出於口在賢者為正在不肖為佞<lb/>
<pb n="KR3j0185_WYG_016-34a"/>
櫛所以去亂髪浴所以濯膚垢<lb/>
工圃者飽於茹善邦者羨於食<lb/>
□外求圓無圓矣法外求平無平矣<lb/>
眞贗不同物治亂不同日<lb/>
救亂之世不語儒求治之世不語戰<lb/>
水淵則回道衍則聖<lb/>
聖賢授受功不賛漏<lb/>
拙製傷錦迂政損國<lb/>
<pb n="KR3j0185_WYG_016-34b"/>
任賢而二五堯不治<lb/>
含糊不斷上産其亂<lb/>
謀道作舍三年弗架<lb/>
鼎大魚小糜於數攪<lb/>
入林失斧不能得楚<lb/>
主不謹户盜者夜舞<lb/>
樹枝太繁必揺其根<lb/>
苦口之藥疾者甘之拂耳之言明君愛之<lb/>
<pb n="KR3j0185_WYG_016-35a"/>
我憎之能得罰於君我愛之能得賞於君政在於臣黨<lb/>
與成羣君則孤而無民<lb/>
種禾不耰而懟其秋與食為仇<lb/>
兩上不得相事兩下不得相使<lb/>
　　庭戒諸兒<lb/>
教之持世者三家而已儒家本孔氏道家本老氏佛家<lb/>
本浮屠氏吾世為儒今華吾體者衣冠也榮吾私者官<lb/>
禄也謹吾履者禮法也睿吾識者詩書也入以事親出<lb/>
<pb n="KR3j0185_WYG_016-35b"/>
以事君生以養死以葬莫非儒也由終日戴天不知天<lb/>
之髙終日蹠地不知地之重故天下蚩蚩終無謝生於<lb/>
其本者德大而不可見也道家所尚清淨柔弱聞齒以<lb/>
剛而缺不聞舌以柔而折以有為為末無為為本故為<lb/>
者敗之執者失之賊莫大於德有心心有眼吾有大患<lb/>
為吾有身生生者不生化化者不化然其清淨可以治<lb/>
人柔弱可以治身若等服而行之不害為儒也佛家自<lb/>
逺方流入中國其言荒茫奓大多所譬諭合羣迷為眞<lb/>
<pb n="KR3j0185_WYG_016-36a"/>
指生死為妄以太虚為體其法曰欲言則差欲心則謬<lb/>
如一漚生一漚滅還入於海漚自妄見海無生滅無有<lb/>
也亦無無有亦無無無淡然無所得而止止亦不止也<lb/>
　　治戒<lb/>
吾殁後稱家之有亡以治䘮歛用濯浣之鶴氅紗表㡌<lb/>
綫履三日棺三月𦵏愼無爲陰陽拘忌棺用雜木漆其<lb/>
四會三塗即止使數十年足以腊吾骸朽衣巾而已吾<lb/>
之焄然勆勆有識者還於造物放之太虛可腐敗者合<lb/>
<pb n="KR3j0185_WYG_016-36b"/>
於黃壚下付無窮吾尚何患掘冡三丈小為冡室劣取<lb/>
容棺及明器左置明水水二盎酒二缸右置米麫二奩<lb/>
朝服一稱私服一稱華履自副左列吾誌右刻吾銘即<lb/>
掩壙惟簡惟儉無以金銅雜物置冡中吾學不名家文<lb/>
章僅及中人不足垂後為吏在良二千石下可著數人<lb/>
故無功於國無惠於人不可以請謚有司不可受賵贈<lb/>
又不宜求巨公作誌及碑冡上樹五株栢墳髙三尺石<lb/>
翁仲獸不得用葢自摽置者非千載永安計爾不得作<lb/>
<pb n="KR3j0185_WYG_016-37a"/>
道佛二家齋醮此吾生平所志若等不可違命作之違<lb/>
命作之是死吾也是以吾為遂無知也䘮之詣塋以繪<lb/>
布纒棺四翣引勿得作方相俑人陳列衣服器用累吾<lb/>
之儉吾生平語言無過人者愼無妄編綴作集<lb/>
　　左誌<lb/>
祁之為名宋之為氏學也則儒亦顯其仕行年六十有<lb/>
四孤操完履三封之南葬從孔子<lb/>
　　右銘<lb/>
<pb n="KR3j0185_WYG_016-37b"/>
生非吾生死非吾死吾亦妄吾要明吾理吾侍上講勸<lb/>
凡十七年上頗記吾面目姓名然身後不得妄丐恩澤<lb/>
為無厭事若等兄弟十四人惟二孺兒未經任子此以<lb/>
諉莒國公莒公在若等不為孤矣孔子稱天下有至德<lb/>
要道謂之孝故自作經一篇以教後人必到於善謂曰<lb/>
至莫不切於事謂曰要舉一孝百行罔不該焉故吾以<lb/>
此教若等凡孝於親則悌於長友於少慈於㓜出於事<lb/>
君則為忠於朋友則為信於事為無不敬無不敬則庻<lb/>
<pb n="KR3j0185_WYG_016-38a"/>
乎成人矣若等兄弟十四人雖有異母者但古人謂四<lb/>
海之内皆兄弟况同父均氣乎詩稱死䘮之威兄弟孔<lb/>
懐不可不念也兄弟之不懷求合他人他人渠肯信哉<lb/>
縱陽合之彼應背憎也若等視吾事莒公莒公友吾云<lb/>
何可以為法矣大抵人不可以無學至於章奏牋記隨<lb/>
宜為之天分自有所禀不可強也要數百卷書在胷中<lb/>
則不為人所輕誚矣<lb/>
　<lb/>
<pb n="KR3j0185_WYG_016-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷十六上<lb/>
<pb n="KR3j0185_WYG_016-39a"/>
欽定四庫全書<lb/>
　説郛卷十六下　　　　　元　陶宗儀　撰<lb/>
　　王文正筆録<hi>王曽</hi>
范魯公質早輔周室及太祖受禪不改其任兩朝翊戴<lb/>
嘉謀偉量時稱明相自云執政之地生殺舒慘所繫苟<lb/>
不早夜兢畏悉心精慮敗事覆餗憂患畢至道有枉直<lb/>
時有夷險居其位者今古為難嘗謂同列曰人能鼻吸<lb/>
三斗醇醋即可為宰相矣<lb/>
<pb n="KR3j0185_WYG_016-39b"/>
宣徽使舊亞樞使位在樞宻副使同知樞宻院事之上<lb/>
咸平中周瑩拜宣徽使有所畏避因自陳願居其下先<lb/>
帝從之遂為常制自瑩始也<lb/>
眞宗皇帝天資仁孝性尤謙愼淳化中冊為皇太子聖<lb/>
朝親王班在宰相之下至是升儲帝亦固讓遂仍舊貫<lb/>
凡東宫故事多所損益至於官僚稱殿下立妃皆乞寢<lb/>
罷太宗並嘉納之故莊穆皇后訖太宗世止為皇太子<lb/>
夫人其兢業遜避如此<lb/>
<pb n="KR3j0185_WYG_016-40a"/>
王繼忠性謹飭純固有守事眞宗儲邸厯年最久羣<lb/>
萃中為之冠首衆皆憚其嚴整宫中事有所未便常盡<lb/>
規諌上每為之斂容聽納特加禮遇及上嗣位咸平中<lb/>
邊鄙尚聳與今侍中張耆同典禁兵戍守鎭定會戎馬<lb/>
大至晨薄我軍亟命出兵為左右翼以禦之陣之西偏<lb/>
最為兵衝繼忠固請代耆西往及我師敗績繼忠遂為<lb/>
契丹所獲因授以官爵為其婚娶大加委用繼忠亦悉<lb/>
心勤職由是漸被親任乃從容進説曰竊觀契丹與南<lb/>
<pb n="KR3j0185_WYG_016-40b"/>
朝為仇敵每嵗賦車籍馬國内騷然未見其利孰若馳<lb/>
一介尋舊盟結好息民休兵解甲為彼此之計無出此<lb/>
者國母春秋已髙國主承襲已嵗久共忻納之咸平六<lb/>
年夏四月石普方守莫州素與繼忠同在東宫乃命致書<lb/>
於普請遣使至北境時議和好普具奏其事朝廷弗之<lb/>
信止令普答其書而已是秋繼忠書復至意甚切令普<lb/>
答書且曰俟彼先遣使至即議修好冬契丹舉兵深入<lb/>
貝魏邊烽警急上在澶淵乃遣曹利用馳往許以通聘<lb/>
<pb n="KR3j0185_WYG_016-41a"/>
利用至魏參知政事王公欽若鎮天雄留而不遣及通<lb/>
德清逺兩軍被圍愈急上令參政王公旦作手書以諭<lb/>
欽若始聽其北去契丹國母見利用大喜曰何來之晩<lb/>
耶即日議定其事遣使丁振偕來朝廷又命李繼昌報<lb/>
聘於是兵罷改元景德車駕還京是舉也雖宸謀善斷<lb/>
亦繼忠能揣敵情而啓導之自是生辰正日信使往還<lb/>
皆賜繼忠手詔器玩服帶甚厚仍通其家信嵗以為常<lb/>
至其身没乃止繼忠為人有誠信北境甚重之封河間<lb/>
<pb n="KR3j0185_WYG_016-41b"/>
王彼土人士或稱之曰古人盡忠止能忠於一主今河<lb/>
間王南北歡好若此可謂盡忠於兩國主然則繼忠身<lb/>
陷異國不能即死與夫無益而茍活者異矣<lb/>
舊制文武羣臣由一命而上自外至京必先詣正衙見<lb/>
訖乃得入見辭謝亦如之太祖皇帝御極之初親總<lb/>
庻務常驛召一邊臣入對將授以方畧訝其到闕已數<lb/>
日而未見左右或奏以未過正衙太祖意不平之乃<lb/>
令自今皆先入見辭謝畢方得詣正衙遂為定制<lb/>
<pb n="KR3j0185_WYG_016-42a"/>
王劒兒名彦昇以善擊劒得事太祖潜躍中𨽻於帳<lb/>
下顯德末帝為六軍推戴還憇府第召宰相至諭以擁<lb/>
逼之狀范質等未及對彦昇率爾於後按劒叱之質等<lb/>
惶懼降堦定君臣之禮帝以彦昇麄獷倉卒終抑而弗<lb/>
用後稍遷使領為京城北偏廵檢因夜抵舊相王溥私<lb/>
第莫之測及延見置酒與語殆至酣酗意若恐迫乃遺<lb/>
以白金千兩而去帝寖知其事遂黜罷之<lb/>
景德中契丹初通好首命故給事中孫公僅奉使而往<lb/>
<pb n="KR3j0185_WYG_016-42b"/>
洎至彼國屬修聘之始迎勞饔餼頒給之禮殊未詳僃<lb/>
北人館待優異務在豐腆無數然事或過差僅必抑而<lb/>
罷之自餘皆為隨事損益俾豐腆中度而後已迄今信<lb/>
使往復不改其制故奉使鄰境由僅為始時得禮制<lb/>
内侍都知閻承翰質直强幹景德初契丹方睦于我聘<lb/>
使往來凡百供饋賜與程式未定俾承翰專掌其事執<lb/>
政間有欲以漢衣冠賜彼來使者承翰以為不可曰南<lb/>
北異宜請各從其土俗而已上以承翰所議為定<lb/>
<pb n="KR3j0185_WYG_016-43a"/>
太尉王公旦祥符中在中書聖眷特厚嘗因便坐奏事<lb/>
上語及一省郎姓名旦曰斯人行履才幹俱有可采今<lb/>
方典郡宜與甄擢公及同列亦皆素知其為人因共相<lb/>
薦之自是屢加歎賞即令記錄俾俟歸朝日亟命轉運<lb/>
使徐更别議陞陟既而代還至闕上復先省記之會外<lb/>
計闕官即與同列擬定名氏約以次日奏補及晩歸私<lb/>
第斯人投刺來謁公方議委使辭而不見詰朝入對具<lb/>
道本末請授以轉漕之任上黙然不許公退而歎駭惕<lb/>
<pb n="KR3j0185_WYG_016-43b"/>
息累日乃知昨暮造請雖不之見已宻為伺察者所糾<lb/>
而此人訖眞宗世不能用公不欲指其名而每戒同<lb/>
列以私謁之嫌當湏謹避庻幾免於悔吝<lb/>
國初方隅未一京師儲廩仰給唯京西京東數路而已<lb/>
河渠轉漕最為急務京東自濰宻以西州郡租賦悉輸<lb/>
沿河諸倉以備上供清河起青淄合東阿歴齊鄆渉梁<lb/>
山濼濟州入五丈河達汴都嵗漕百餘萬石所謂清河<lb/>
即濟水也而五丈河常苦淤淺每春初農隙調發衆夫<lb/>
<pb n="KR3j0185_WYG_016-44a"/>
大興力役以是開濬始得舟楫通利無所壅遏太祖<lb/>
皇帝素知其事尤所屬意至嵗中興役之際必輿駕親<lb/>
臨督課率以為常先是春夫不給口食古之制也上惻<lb/>
其勞苦特令一夫日給米一升天下諸處役夫亦如之<lb/>
迄今遂為永式<lb/>
弭德超起自冗列為諸司使雍熈中因奏事稱㫖驟加<lb/>
委遇時侍中曹公彬勲望特隆德超陰以計中傷誣其<lb/>
不軌太宗疑之拜德超樞宻副使不數月屬趙公普<lb/>
<pb n="KR3j0185_WYG_016-44b"/>
再秉鈞軸因為辨雪保證事狀明白上乃大悟即時竄<lb/>
逐德超而待彬如初自是數日上頗不懌從容謂普等<lb/>
曰朕以聽斷不明幾悞大事夙夜循省内愧于心普對<lb/>
曰陛下知德超才幹而任用之察曹彬無罪而昭雪之<lb/>
有勞者進有罪者誅物無遁情事至立斷此所以彰陛<lb/>
下之聖明也雖堯舜何以過是哉上於是釋然曰善<lb/>
太平興國中朝士祖吉歴典方郡奸贓事覺下獄案劾<lb/>
欵占未見時郊祀將近太宗怒其貪墨遣中使諭<lb/>
<pb n="KR3j0185_WYG_016-45a"/>
㫖於執政曰祖吉特俾郊赦不宥明日宰相趙普奏曰<lb/>
敗官抵罪合正刑辟然而國家卜郊肆類所以對越天<lb/>
地告于神明而吉本何人亦安足以隳陛下赦令哉上<lb/>
善其對而止<lb/>
太祖皇帝削平僣偽諸國收其帑藏金帛之積歸於京<lb/>
師貯之别庫號曰封樁庫凡嵗終國用羡贏之數皆入<lb/>
焉嘗宻諭近臣昔石晉茍利於巳割幽燕郡縣以賂契<lb/>
丹使一方之民獨限外境朕甚憫之欲候斯庫所蓄滿<lb/>
<pb n="KR3j0185_WYG_016-45b"/>
三五百萬當議遣使謀於彼國土地民庻倘肯歸之於<lb/>
我則此之金帛悉令齎往以為贖直如曰不然朕特散<lb/>
滯財募勇士俾圖攻取以決勝負耳會太祖上僊其事<lb/>
亦寝太宗改為右藏庫今為内藏庫<lb/>
周朝駙馬都尉張永德輕財好施喜延接方士嘗遇一<lb/>
異人言及時事且曰天下將太平眞主已出永德曰其<lb/>
誰乎答曰天意所造安能識諸然而有一事庻幾可驗<lb/>
公或覩紫黑色屬豬人善戰果於殺伐者善待之永德<lb/>
<pb n="KR3j0185_WYG_016-46a"/>
甞隂自求訪及太祖皇帝勲位漸隆永徳因潜識帝<lb/>
之英表問其嵗在亥永德歎駭其事傾身親附相得甚<lb/>
懽凡已之所玩好資用子女玉帛必先恣帝擇取有餘<lb/>
乃以自奉至國初以舊恩體貌富貴與佐命勲戚同等<lb/>
終太祖世莫能替焉<lb/>
太祖皇帝與永德洎當時宿將數人同從周世宗征淮<lb/>
南戰於夀春獲一軍校欲全活之而被創已重且自言<lb/>
素有癱風病請就戮及斬之因令部曲視其病患之狀<lb/>
<pb n="KR3j0185_WYG_016-46b"/>
既而覩其臓腑及肉色自上至下左則皆青右則無他<lb/>
異中心如線直分之不雜毫髪焉<lb/>
舊制宰相早朝上殿命坐有軍國大事則議之常從容<lb/>
賜茶而退自餘號令除拜刑賞廢置事無巨細並熟狀<lb/>
擬定進入上於禁中親覽批紙尾用御寶可其奏謂之<lb/>
印畫降出奉行而已由唐室歴五代不改其制抑古所<lb/>
謂坐而論道者歟國初范魯公質王宫師溥魏相仁溥<lb/>
在相位上雖傾心眷倚而質等自以前朝相且憚太<lb/>
<pb n="KR3j0185_WYG_016-47a"/>
祖英睿具劄子面取進止朝退各疏其事所得聖旨臣<lb/>
等同署字以志之如此則盡禀承之方免遺誤之失帝從<lb/>
之自是奏御寖多或至旰昃啜茶之禮尋廢固弗暇於<lb/>
坐論矣于今遂為定式自魯公始也<lb/>
文武陞朝官遇郊祀展禮諸大朝會並朝服常朝起居<lb/>
並公服今百執事由長趨而上每嵗誕節端午初冬各<lb/>
賜時服有差内公服舊制雖冬賜亦止單製至太祖皇<lb/>
帝在位訝其方冬而賜單衣詰諸有司對以遵用已久<lb/>
<pb n="KR3j0185_WYG_016-47b"/>
葢前之闕典上於是特命改制今公卿大夫之有夾公<lb/>
服自此始也<lb/>
舊制國忌迭命宰相參知政事一員率文武常參官赴<lb/>
佛寺行香内職不預焉景德中同知樞宻院事王公欽若<lb/>
陳公堯叟率内職同赴乃聽自今大忌樞宻使内職學<lb/>
士内諸司使軍職下洎列校同為一班先詣西上閤門<lb/>
進名奉慰宰相參知政事文武百官為一班次詣閤門<lb/>
進名奉慰訖退齊赴佛寺行香小忌則否太中祥符九<lb/>
<pb n="KR3j0185_WYG_016-48a"/>
年秋稼將登郡縣頗云蝗蟲為災一日眞宗皇帝坐便<lb/>
殿閤中御晩饍左右聲言飛蝗且至上起至軒仰視則<lb/>
連雲翳日莫見其際帝黙然坐意甚不安命徹匕筯自<lb/>
是遂不豫<lb/>
太祖皇帝以神武定天下儒學之士初未甚進用及卜<lb/>
郊肆類僃法駕乗大輅翰林學士盧多遜攝太僕卿升<lb/>
輅執綏且僃顧問上因歎儀物之盛詢政理之要多遜<lb/>
占對詳敏動皆稱旨他日上謂左右曰作宰相湏用儒<lb/>
<pb n="KR3j0185_WYG_016-48b"/>
者盧後果大用葢兆於此<lb/>
乾興初先帝遺制皇太后權及軍國重事其聽斷儀式<lb/>
久而未定宰相丁公謂欲每議大政則皇太后坐後<lb/>
殿朝執政朔望則皇帝坐前殿朝羣臣其餘庻務獨令<lb/>
入内押班雷允㳟禁中附奏傳命於中書機宻院平決<lb/>
之衆皆以為不可時上下隔絶中外惴恐俄而擅移山<lb/>
陵皇堂事覺丁遂罷去始采用東漢故事上在左母后<lb/>
在右<hi>出蔡邕獨斷</hi>同殿垂簾坐中書宻院而下以次奏事如<lb/>
<pb n="KR3j0185_WYG_016-49a"/>
儀自是羣情乃安迄明道末自是不改其制<lb/>
太祖創業在位厯年石守信王審琦等猶分典禁兵如故相國<lb/>
趙普屢以為言上力保庇之普又宻啓請授以他任於<lb/>
是不得已召守信等曲宴道舊相樂因諭之曰朕與公<lb/>
等昔常比肩義同骨肉豈有他哉而言事者進説不已<lb/>
今莫若自擇善地各守外藩勿議除替賦租之入足以<lb/>
自奉優游卒嵗不亦樂乎朕後宫中有諸女當約婚以<lb/>
示無間庻幾異日無累公等守信等咸頓首稱謝由是<lb/>
<pb n="KR3j0185_WYG_016-49b"/>
髙石王魏之族俱䝉選尚尋各歸鎭幾二十年貴盛赫<lb/>
奕始終如一前稱光武能保全功臣不是過也<lb/>
咸平景德中文靖李公沆在相位王公旦任參知政事<lb/>
時西北二方猶梗羽書邊奏葢無虛日每延英畫誥王<lb/>
命急宣或至旰昃弗遑暇食王公歎曰安得企見太平<lb/>
吾輩優游暇食矣李答曰國家强敵外患適足為警懼<lb/>
異日天下寧晏人臣率職亦未必髙拱無事君奚念哉<lb/>
及北鄙和好西鄰欵附於是朝陵展禮登封行慶寖尋<lb/>
<pb n="KR3j0185_WYG_016-50a"/>
鉅典無所不講屬公既衰且病疲於賛導始服李之深<lb/>
識<lb/>
文靖李公沆布衣時先正端煥知舒州屬因事涉江公<lb/>
實侍行俄而風濤暴作幾覆没有大校王其姓善人倫<lb/>
遽白曰此有眞相孰敢為害何懼之有是日果利渉無<lb/>
虞衆皆神其事及公之貴王校尚存焉<lb/>
建隆中興師伐蜀王全斌曹彬等為帥沈倫總隨軍轉<lb/>
漕安撫實同謀議將行上宻戒諭曰平蜀之日府庫聚<lb/>
<pb n="KR3j0185_WYG_016-50b"/>
積管籥自主之賞軍用度外諸將求取皆勿與及王師<lb/>
克㨗全斌輩皆以賞薄為名詣倫致請倫盡以管籥與<lb/>
之及還或告全斌而下率多隠匿寶貨金帛各行降黜<lb/>
獨倫及彬無所染上深嘉嘆因責倫不遵前戒縱成其<lb/>
過倫對曰全蜀已平金帛固無足惜且勿與則志不滿<lb/>
情不安或至生患是以與之<lb/>
侍中曹公彬為樞宻使向公敏中為副使當是時契丹<lb/>
犯塞繼遷叛命每軍書至上必亟召樞臣計議彬則曰<lb/>
<pb n="KR3j0185_WYG_016-51a"/>
狂冦當速發兵誅討斬決而已止用强弩若干步騎若<lb/>
干足矣敏中徐曰某所儲廩未僃或塗迃逺或出兵非<lb/>
其時當施方畧制之纎悉措置多從敏中所議上或謂<lb/>
將帥難其人彬必懇激而言臣請自効更無他説敏中<lb/>
常私怪之及彬之子瑋亦有將材累歴邊任威名甚著<lb/>
晩自樞貳出殿西鄙臨事整衆酷類其先君復果於戰<lb/>
鬬而未嘗以安民柔逺為意豈將帥之體固當若是邪<lb/>
左右史所以記言動也然而王者之宻畫切問弼臣之<lb/>
<pb n="KR3j0185_WYG_016-51b"/>
僉諧獻納外廷分職莫克與聞則中書有時政記得以<lb/>
詳述焉近制參知政事二員共掌其任復有羣司上殿<lb/>
奏事或親奉德音或特出宸斷可以訓俗示後者終録<lb/>
送中書亦同編纂寫訖奏御宣付史舘景德祥符中知<lb/>
樞宻院事王公欽若陳公堯叟請自今樞宻院所覩嘉<lb/>
言羙德更不録送中書願别為時政記從之<lb/>
駙馬都尉高懷德以節制領睢陽嵗久性頗奢靡而洞曉<lb/>
音律故聲伎之妙冠於當時法部中精絶者殆不過之<lb/>
<pb n="KR3j0185_WYG_016-52a"/>
宋城南抵汴渠五里有東西二橋舟車交會民居繁夥<lb/>
倡優雜户厥類亦衆然率多鄙俚為髙之伶人所輕誚<lb/>
每宴飲樂作必效其朴野之態以為戲玩謂之河市樂<lb/>
迄今俳優常有此戲<lb/>
宰相丁公謂在中書暇日語同僚曰西漢髙祖何如主<lb/>
或曰奮布衣取天下觀其創業垂統規摹宏逺實英雄<lb/>
主也丁曰何英雄之有張良導之左則左陳平勸之右<lb/>
則右及項羽既死海内無主天下自歸之葢隨流委順<lb/>
<pb n="KR3j0185_WYG_016-52b"/>
與物無競一田舍翁耳又嘗言古今所謂忠臣孝子皆<lb/>
不足信乃史筆緣飾欲為後代美談者也此雖僅乎戲<lb/>
抑斯言之玷<lb/>
尚書左丞陳公恕峭直自公性靡阿順總領計司多歴<lb/>
年所每便坐奏事太宗皇帝或未深察必形誚讓公<lb/>
斂裾踧踖退至殿壁負墻而立若無所容俟上意稍解<lb/>
復進慤執前奏終不改易或至三四上察其忠亮多從<lb/>
其議當時稱忠直者公為之首<lb/>
<pb n="KR3j0185_WYG_016-53a"/>
汴渠𣲖分洪河自唐迄今皆以為莫大之利然迹其事<lb/>
實抑有深害何哉凡梁宋之地畎澮之利凑流此渠以<lb/>
成其大至隋煬將幸江都遂析黃河之流築左右隄三<lb/>
百餘里舊所凑水悉為橫絶散漫無所故宋亳之地遂<lb/>
成沮洳卑濕且昔之安流今乃湍淖覆舟之患十有二<lb/>
三昔之漕運冬夏無限今則春開秋開嵗中漕運止得<lb/>
半載昔之泝沿兩無艱阻今則逆流而上乃重載而行<lb/>
其為難也甚矣沿流而下即虛舟而往其為利也倍矣<lb/>
<pb n="KR3j0185_WYG_016-53b"/>
矧自天子建都而汴水貫都東下每嵗霖㴻決溢為<lb/>
慮由斯觀之其利安在然歴世浸逺詎可卒圖異日明<lb/>
哲之士開悟積惑言復曩迹始兹言之不謬<lb/>
沈倫以明經事太祖潜躍中伐蜀凱旋奏事稱旨遂<lb/>
有意於大用其後命倫為相趙普執奏以為不可上曰<lb/>
如倫者忠孝謹飭雖守散錢亦可普無以對翌日制下<lb/>
太常博士李戡素有文稱祥符末守夀春驛奏時務深<lb/>
稱上旨宣諭執政曰若斯人尚未進用不為不遺賢也<lb/>
<pb n="KR3j0185_WYG_016-54a"/>
驛召歸闕比至上屢歎以為見晩執政將以言動之職<lb/>
俾近清光及引對之際上虛懐前席以俟其啓沃而戡<lb/>
語不及他首以牙<hi>缺</hi>為<hi>缺</hi>先帝黙然翌日諭之執政曰<lb/>
以斯材而賦斯職知人固未易也<lb/>
太祖嘗遣曹彬下江南許以平定之日授之相印洎凱<lb/>
旋之日恩禮愈厚絶無前命彬等曲宴從容陳叙及之<lb/>
上曰非忘之也顧河東未下耳卿等官位甚重豈可更<lb/>
親此事邪比彬等宴退賜彬錢二十萬其重爵勸功如<lb/>
<pb n="KR3j0185_WYG_016-54b"/>
此<lb/>
太宗嘗晩坐崇政殿召學士竇儼對上時燕服儼於屏<lb/>
間見之不進中使促不應上訝其久不出笑曰豎儒以<lb/>
我燕服爾遽命袍帶儼遂趨出祥符中予初為學士一<lb/>
日眞宗承明再坐召對<hi>承明直崇政之南每崇政殿聽朝罷至此謂之倒坐御膳</hi>
<hi>畢復坐謂之再坐</hi>亦方燕服對囘至院忽中使傳宣撫諭曰適<lb/>
忘袍帶卿無怪否予惶愧降階將謝中使復稱有旨曰<lb/>
上以是為愧勿俾稱謝及具奏來他日亦不可面叙二<lb/>
<pb n="KR3j0185_WYG_016-55a"/>
聖優禮近侍不亦至乎<hi>故事對舍人以下即燕服學士以下必袍帶而後見</hi>
<pb n="KR3j0185_WYG_016-56a"/>
　　丁晉公談録<hi>闕名</hi>
眞宗在儲貳時忽一日因乗馬出至朱雀門外方辰時<lb/>
有大星落于馬前迸裂有聲眞宗囘東宫驚懼時召<lb/>
司天監明天文者詢之云不干皇太子事不煩憂慮自<lb/>
是國家災五年方應至第五年果太宗晏駕<lb/>
眞宗即位晉公言眞宗即位有彗星見于東方眞宗恐<lb/>
懼内愧涼德何以紹太祖太宗之德業是天禍也不敢<lb/>
詢于掌天文者唯俟命而已忽有先生王得一入見見<lb/>
<pb n="KR3j0185_WYG_016-56b"/>
聖容似有憂色宻詰于中貴中貴述以聖上憂懼彗星<lb/>
之事得一遂奏云此星主契丹兵動十年方應至十年<lb/>
果契丹兵冦澶淵聖駕親征<lb/>
景徳中契丹冦澶淵在河北聖駕在河南陣敵次忽日食<lb/>
盡眞宗見之憂懼司天監官奏云按星經云主兩軍和解<lb/>
眞宗不之信復檢晉書天文志亦云和解尋時契丹兵果<lb/>
自退而續馳書至求通好時晉公為紫微舍人知鄆州<lb/>
一日有野鷄入端王宫眞宗召司天監丁文泰令筮<lb/>
<pb n="KR3j0185_WYG_016-57a"/>
之云郊野位爻動必是郊野中五采生氣物見於皇城<lb/>
内皇闈外皇宫之中以是推之須是野鷄若然則無他<lb/>
必王<hi>已上四件皆是眞宗親宣示於晉公人皆不知也</hi>
晉公嘗云居帝王左右奏覆公事愼不可觸機繫于宸<lb/>
斷所貴行事歸功恩于主上耳嘗有一臣僚判審刑院<lb/>
因進呈一官員犯贓罪案眞宗方讀案遲囘間欲寛貸<lb/>
次未有聖語其判院輙便奏云此是魏振男因兹眞宗<lb/>
便嚇怒云是魏振男便得受贓便得為不法拂下其案<lb/>
<pb n="KR3j0185_WYG_016-57b"/>
云依法正行遂處死後來有一知院因觀前車覆轍每<lb/>
奏事兢懼取進止忽復有詞科臣僚犯贓罪案進呈眞<lb/>
宗問云如何遂奏云此人悉以當辜聞説涕泣云玷陛<lb/>
下之與科名孤陛下之所任使更無面得見陛下更無<lb/>
面得見朝廷唯俟一死而已眞宗聞之云特與貸罪<lb/>
安置<lb/>
眞宗朝因宴有一親事官失却金楪子一片左右奏云<lb/>
且與決責上云不可且令尋訪又奏云只與決小杖上<lb/>
<pb n="KR3j0185_WYG_016-58a"/>
云自有一百日限若百日内尋得只小杖亦不可行也<lb/>
帝王尚守法如此為臣子誠合如何<lb/>
眞宗朝嘗有兵士作過於法合死特貸命於橫門决脊<lb/>
杖二十改配其軍士聲髙叫喚乞劒不伏决杖從人把<lb/>
捉不得遂奏取進止傳宣云湏决杖二十後别取進止<lb/>
處斬尋決訖取㫖眞宗云此只是怕見喫杖後如此<lb/>
既已决了便送配所更莫與問其寛恤如此今洪基益<lb/>
固景祚綿昌豈不由祖宗積德之所及乎<lb/>
<pb n="KR3j0185_WYG_016-58b"/>
太宗即位後來數年應為朱邸牽攏僕馭者皆位至節<lb/>
帥人皆歎訝之洎晉公為福建路轉運使日建州浦城<lb/>
知縣李元侃善算術因訪問之云人生名品皆盡有階<lb/>
級固不可越誠天象行度臨照次第而使然耳太宗<lb/>
即位木在奎居兖州地分奎為天奴僕宫故當時執馭<lb/>
者皆驟居富貴豈偶然乎<lb/>
晉公嘗見掌武太原公言先太師傾背時朝賢來弔朱紫盈門<lb/>
唯徐左省鉉獨攜一麻袍角帶於客位内更易後方入相弔以<lb/>
<pb n="KR3j0185_WYG_016-59a"/>
此知士大夫朝服臨哀慰問深不可也先太師即兵部侍郎祐也<lb/>
艾仲孺侍郎言仲孺嘗聞祖母當日歸時衣笥中得黒<lb/>
黲衣妯娌骨肉皆驚駭而詰之云父母將此令候翁家<lb/>
私忌日著此衣出慰之當時士庻之家猶有此禮今之<lb/>
時固未嘗聞也<lb/>
徐左省鉉職居近列雖盛寒入奉朝請即未嘗披毛衫<lb/>
或詰之曰豈有䨇闕之下衣戎服歟每覩待漏院前燈<lb/>
火人物賣肝夾粉粥來往喧雜即皺睂惡之曰眞同寨<lb/>
<pb n="KR3j0185_WYG_016-59b"/>
下耳一生好服寛袴未嘗窄衣裳謂諸士夫曰軒裳之<lb/>
家雞豕魚鱉果實蔬茹皆可僃矣葢沽酒市脯不食爾<lb/>
其敦尚儒素也如此<lb/>
晉公被謫之初木掩房一日馮侍中拯薨背火守房王<lb/>
相公欽若薨背火拂著房而過因知公相大臣榮謝豈<lb/>
偶然哉<lb/>
太祖豁達得天下後時韓王屢以在微時所不足者言<lb/>
之欲潜加害太祖曰不可若塵埃中摠敎識天子宰<lb/>
<pb n="KR3j0185_WYG_016-60a"/>
相則人皆去尋也自後韓王不復敢言<lb/>
杜鎬尚書鴻博之士也因看孫逖之文集云愼寛之詔<lb/>
沉思良久曰嘗徧閱羣書愼寛無所出也當是塡<hi>音鈿</hi>寛<lb/>
之詔出毛詩哀䘏之義也愼寛傳寫之誤耳<lb/>
眞宗欲東封泰山問兩地大臣可否大臣曰聖駕行幸<lb/>
豈無甲兵隨駕只恐糧草不備時晉公爲三司使眞宗<lb/>
遂問曰朕東封糧草得備否晉公曰有備真宗又曰<lb/>
如何是僃晉公曰隨駕兵士大約不過十萬人每日請<lb/>
<pb n="KR3j0185_WYG_016-60b"/>
口食米二升半一日只支得米二千五百石或遇駐蹕<lb/>
處所不過三日只支得米七千五百石何處州縣無七<lb/>
千五百石斛斗往囘之間俱可有僃眞宗甚喜又問只<lb/>
與二升半米亦須與他些麫食晉公曰今來所經州郡<lb/>
只可借路而過使逐程百姓榮觀國家大禮固不可科<lb/>
率臣欲省司行文字告示沿路所經州軍必恐有公用<lb/>
錢州軍及應文武臣僚州縣官僚僧道百姓有進蒸餬<lb/>
者仰先具州縣官位姓名蒸餬數目申來待慿進呈破<lb/>
<pb n="KR3j0185_WYG_016-61a"/>
係省錢支與一倍價錢囘賜仍大駕往東封日進蒸餬<lb/>
囘日並許進酒肉縁有公使節帥防團刺史有人可以<lb/>
勾當仰於經過縣鎭草市處排當經過者是州縣官員<lb/>
僧道百姓可於經過本州縣處進眞宗聞之又甚喜<lb/>
又問曰或遇泥雨非次支賜鞋轎錢動要五七萬貫如<lb/>
何有僃晉公對曰臣亦已有擘畫伏縁隨駕軍士各是<lb/>
披帶稍重到處若遇有支賜錢物如何將行臣欲先令<lb/>
殿前指揮使曹璨問當六軍或遇路中有非次支賜置<lb/>
<pb n="KR3j0185_WYG_016-61b"/>
隨駕便錢一司仍各與頭子支便於軍士住營處或指<lb/>
定州軍便支與各人骨肉請領一則便於軍士請領二<lb/>
則軍士隨駕骨肉在營得便到支錢物因兹甚安人心<lb/>
尋曹璨問諸六軍皆曰隨駕請得何用兼難以將行若<lb/>
聖恩如此皆感戴官家眞宗聞之又甚喜於是以此<lb/>
告諸兩地臣僚遂定東封聖駕往囘畧無闕誤眞宗<lb/>
於是因晉公奏事次宻謂晉公曰今來封禪禮畢大駕<lb/>
往囘凡百事湏俱摠辦集感卿用心晉公曰臣非才遭<lb/>
<pb n="KR3j0185_WYG_016-62a"/>
逢陛下過有委任臣實無所能今大禮已畢輙有二事<lb/>
上告陛下朝廷每有除改外面多謗議云某乙甚人主<lb/>
張某乙是甚人親戚此後每有除改外面多謗望聖聰<lb/>
不聽上曰朕深知不聽其如臣僚何晉公又曰只如每<lb/>
遇南郊大禮外面多竊議中書宻院臣僚别有動靜今<lb/>
來禮畢望陛下兩地臣僚並令依舊免動人心眞宗<lb/>
聞之甚喜彌加睠遇首台掌武聞之益多其奏議<lb/>
忽一日眞宗問馮拯如何晉公奏曰馮拯在中書宻<lb/>
<pb n="KR3j0185_WYG_016-62b"/>
院十年却並無是非實亦公心於國家眞宗良久不<lb/>
答又奏復不答遂退尋問掌武曰丁某每來朕前保持<lb/>
馮拯不知馮拯屢來破除伊掌武奏曰丁某不獨於上<lb/>
前不言人非於臣處亦未嘗言人之非掌武退謂晉公<lb/>
曰今後休於上前保持始平公亦别無他語掌武由是<lb/>
愈器重晉公<lb/>
眞宗忽一日謂晉公曰有人來言卿主張謝濤受六重<lb/>
恩澤是否晉公曰臣亦記得謝濤是六重恩澤然亦非<lb/>
<pb n="KR3j0185_WYG_016-63a"/>
中書之所敢私試對陛下數之謝濤奉聖旨召試詩賦<lb/>
論三題可取蒙陛下面與直史館一重也謝濤係審官<lb/>
院磨勘合該改轉一官二重也謝濤累典大藩了當並<lb/>
有臣僚保舉合與轉運使三重也謝恩日面賜金紫四<lb/>
重也例奏得一男五重也例有支賜六重也眞宗笑<lb/>
曰元來將此以為六重恩澤<lb/>
士大夫不可爭名競進致有其缺行玷平生之蹤跡昔<lb/>
張去華當太祖朝乞試有數知己皆館閣名臣保舉<lb/>
<pb n="KR3j0185_WYG_016-63b"/>
之太祖怒而問曰汝有多少文章得如陶榖曰不如<lb/>
敢與竇儀比試曰不敢汝與張澹比試遂遲遲不對遂<lb/>
令張澹比試試畢考校所試優於張澹然澹是季父自<lb/>
此去華一生不得入館閣葢由是耳<lb/>
上谷冦公為參政日素與馮拯不協拯以不合上章乞<lb/>
立儲貳太宗怒降授太常博士知杭州尋令轉官與<lb/>
大博彭惟節同制時首台吕相公端除注二人俱授屯<lb/>
田員外郎上谷改其進呈文字將馮拯授虞部馮遂上<lb/>
<pb n="KR3j0185_WYG_016-64a"/>
章訟中書除授不當吕但於上前拜謝而待罪終不言<lb/>
冦之僣擅改授上聞之尋索元吕某除注文字視之由<lb/>
是睠注益厚馮遂移知江州然馮一生常追悔不合訟<lb/>
疏於冦亦如陳左丞恕之訟大將軍三司使王知贍錢<lb/>
内翰易之訟馮侍中皆是一時間不獲已而為之不免<lb/>
一生耻其缺行<lb/>
竇儀尚書本燕人為性嚴重家法肅整尚書每對客即<lb/>
二侍郎三起居四參政五補闕皆侍立焉尚書夫人先<lb/>
<pb n="KR3j0185_WYG_016-64b"/>
亡以房院稍多不敢與勢家為親援遂再娶孔縣令女<lb/>
為夫人夫人性愈嚴右丞夫人傾背即一房列五榻自<lb/>
孔夫人而下五房妯娌皆同寢處尚書薨孔夫人每召<lb/>
參政問事參政則披秉立於門外而應對焉其事嫂之<lb/>
禮如此尚書周世宗時為翰林學士每宿直世宗宫中<lb/>
不敢令奏樂曰恐竇儀聞之至宋太祖登極猶在翰林<lb/>
忽一日宣召入禁闈中顧問事行至屏障間覘太祖<lb/>
衩衣潜身却退中官謂曰官家坐多時請出見儀曰聖<lb/>
<pb n="KR3j0185_WYG_016-65a"/>
上衩衣必是未知儀來但奏云宣到翰林學士竇儀<lb/>
太祖聞之遂起索衫帶著後方召入見復一日中書臣<lb/>
僚皆罷命韓王普為相見無宰臣署勑太祖悔其倉<lb/>
遽良久曰但去問竇儀是他會儀對曰今晉王正守中<lb/>
書令合且送相印請晉王署勑用印太祖於是甚悦<lb/>
又晉公嘗言竇家二侍郎儼為文宏贍不可企及有集<lb/>
一百卷得常楊之體又撰釋門數事五十件從一至百<lb/>
數皆節其要妙典故又善術數聽聲音而知興廢之未<lb/>
<pb n="KR3j0185_WYG_016-65b"/>
兆撰大周樂正一百卷周世宗時同兄儀在翰林為學<lb/>
士儀常鄙其詭怪世宗嘗令陶人應二十四氣燒瓦二<lb/>
十四片各題識其節氣遂隔簾敲響令辯之一無差謬<lb/>
嘗指明德門謂楊盧二校書曰此門相次變為大宫闕<lb/>
兵漸銷偃天下太平幾乎似開元天寶間耳然京師人<lb/>
却漸逼迫二校書將來富貴皆見之也盧雖甚貴其如<lb/>
夀不及楊尋世宗禪位太祖改明德門為乾元門宫<lb/>
闕壯麗書軌混同多遜為相貶朱崖而楊徽之為尚書<lb/>
<pb n="KR3j0185_WYG_016-66a"/>
享年皆如其言乂儀因於堂前雕起花椅子二隻以袛<lb/>
僃右丞洎太夫人同坐儼忽見之謂兄曰好工夫奈何<lb/>
其間一隻至甚月日先破儀於是以幕覆於屏風後愛<lb/>
謹不用果至是日有内夫人至儀第其從人不知急於<lb/>
屏風後取此椅子就門外下馬遂為馬踢而碎之此晉<lb/>
公聞於楊徽之尚書説也又儼謂其弟偁參政曰儼兄<lb/>
弟五人皆不為相兼總無夀其間唯四哥稍得然結裹<lb/>
得自家兄弟姊妹了亦住不得後偁果為參政只有姊<lb/>
<pb n="KR3j0185_WYG_016-66b"/>
王家太夫人即王沔參政之母儀儼之妹也無何亦得<lb/>
疾偁尋以抱病而歎曰二哥嘗言結裹姊妹兄弟亦住<lb/>
不得必不可矣果數日而薨晉公嘗謂竇二侍郎今之<lb/>
師曠也晉公即參政之東坦也<lb/>
吕丞相端本自奏蔭而至崇顯葢器識逺大有公輔之<lb/>
才自為司户參軍便置外厨多延食客能知典故凝然<lb/>
不動年五十六七猶為太常丞充開封府判官時秦州<lb/>
楊平木塲坊木筏沿程免税而至京吕之親舊競託選<lb/>
<pb n="KR3j0185_WYG_016-67a"/>
買吕皆從而買之於是入官者多㨂退材植值三司給<lb/>
事中侯陟急於宣貴於太宗之前欲傾其衆人無何<lb/>
吕獨當之認為已買太宗嚇怒俾臺司枷項送商於<lb/>
安置滅耳後猶簽書府中舊事怡然曰但將來但將<lb/>
來著枷判事自古有之洎後發往商州身體魁梧太宗<lb/>
傳宣令不得騎馬只令步去尋相座傳語且請認災公<lb/>
曰不是某災是長耳災談諧大笑如式畧不介撓時有<lb/>
善算者吕公木在土下宫又是方主晩年大達須位極<lb/>
<pb n="KR3j0185_WYG_016-67b"/>
人臣此何用慮耳尋自商州量移汝州上谷冦凖屢奏<lb/>
吕某器識非常人漸老矣陛下早用之太宗曰朕知<lb/>
此人是人家子弟能喫大酒肉餘何所能後近臣皆上<lb/>
言稱吕某宜朝廷大用尋自太常丞知蔡州召入拜户<lb/>
部員外郎為樞宻直學士時王二丈禹偁行誥詞畧曰<lb/>
多直道以事君每援經而奏事後苑賞花宴太宗宣<lb/>
臣僚賦詩吕奏曰臣無出身不敢應詔洎為户部尚書<lb/>
門下相上谷猶為諌議大夫參政忽一日未後三棒皷<lb/>
<pb n="KR3j0185_WYG_016-68a"/>
吕上馬至門道裏立馬候上谷多時探上谷者曰參政<lb/>
方洗面裏吕乃徐謂從人曰餵得馬飽否其微旨如此<lb/>
後表讓李參政沆大拜吕乞養疾授太子太保在京薨<lb/>
背享年七十三<lb/>
王二丈禹偁忽一日閣中商較元和長慶中名賢所行<lb/>
詔誥有勝於尚書者衆皆驚而請益之曰只如元稹行<lb/>
牛元翼制云殺人盈城汝當深誡孥戮示衆朕不忍聞<lb/>
且尚書云不用命戮于社又云予則孥戮汝以此方之<lb/>
<pb n="KR3j0185_WYG_016-68b"/>
書不如矣其閱覽精詳也如此衆皆伏之<lb/>
凡士大夫之必居大位者先觀其器度寛厚則無不中<lb/>
矣故韓王普在中書忽命吕公蒙正為參預趙常潜覘<lb/>
其為事而多之曰吾嘗觀吕公每奏事得聖上嘉賞未嘗<lb/>
有喜遇聖上抑挫亦未嘗有懼色仍俱未嘗形於言眞台<lb/>
輔之器也只如太祖初即位命韓王為相顧謂趙曰汝雖<lb/>
為相見舊相班立坐起也須且讓他趙奏曰陛下初創業<lb/>
以為相正欲彈壓四方臣見舊相臣須在上不可更讓<lb/>
<pb n="KR3j0185_WYG_016-69a"/>
也太祖嘉之洎因奏忤㫖上怒就趙手掣奏劄子挼<lb/>
而擲之趙徐徐拾之起以手展開近前復奏上愈怒拂<lb/>
袖起趙猶奏曰此事合如此容臣進入取旨其膽量也<lb/>
如此仍忽因大宴大雨驟至上不悦少頃雨不止形于<lb/>
言色以至叱怒左右趙近前奏曰外面百姓正望雨官<lb/>
家大宴何妨只是損得些少陳設濕得些少樂人衣裳<lb/>
但令樂人雨中做雜劇此時雨難得百姓得雨快活之<lb/>
際正好喫酒娯樂上於是大喜宣樂人就雨中奏樂入<lb/>
<pb n="KR3j0185_WYG_016-69b"/>
雜劇是日屢勸近臣百官軍員喫酒盡歡而散趙之為<lb/>
相臨時機變能囘聖上之心也如此又言趙嘗出鎭河<lb/>
陽襄鄧三郡皆以嚴重肅下政務自集唯聖節日即張<lb/>
樂設筵則豐厚飲饌凡一廵酒則遍勸席中喫盡盡與<lb/>
不盡但勸至三而止其雅素也又如此在相府忽一日<lb/>
奏太祖曰石守信王審琦皆不可令主兵上曰此二<lb/>
人豈肯作罪過趙曰然此二人必不肯為過臣熟觀其<lb/>
非才但慮其不能制伏於下既不能制伏於下其間軍<lb/>
<pb n="KR3j0185_WYG_016-70a"/>
伍忽有作孽者臨時不自由耳太祖又謂曰此二人受<lb/>
國家如此擢用豈負得朕趙曰只如陛下豈負得世宗<lb/>
太祖方悟而從之<lb/>
太祖明聖慈惠歴代創業之主不可比也初陳橋為三<lb/>
軍擁迫而囘不獲已而徇其衆懇乃先與三軍約曰汝<lb/>
等入城不得驚動府庫不得殺害人民不得取奪財物<lb/>
從吾令則吾不違汝之推戴於是三軍皆曰不敢違命<lb/>
洎即位後遣王全斌等討蜀大兵自劍關入船自䕫峽<lb/>
<pb n="KR3j0185_WYG_016-70b"/>
而入水陸齊攻曹彬為都監沈義倫為行營判官收復<lb/>
西蜀無何全斌殺降兵三千人是時曹不從命但收其<lb/>
文案不署字王曹沈等囘太祖傳宣送中書取勘左右<lb/>
曰方克復西蜀囘雖殺降兵亦不可便按劾今後陛下<lb/>
如何用人太祖曰不然今河東江南皆未歸復若不<lb/>
勘劾恐今後委任轉亂殺人但令勘成案宣令後殿見<lb/>
責問曰如何敢亂殺人又曰曹彬但退不干汝事曹不<lb/>
退但叩頭伏罪曰是臣同商議殺戮降兵朝廷問罪臣<lb/>
<pb n="KR3j0185_WYG_016-71a"/>
首合誅戮太祖見曹如此皆與原之王受金州節度餘<lb/>
皆次第進擢也忽一日宣曹太尉彬潘太傅美曰命汝<lb/>
收江南又顧曹曰更不得似西蜀時亂殺人曹徐奏<lb/>
曰臣若不奏又恐陛下未知曩日西川元不是臣要殺<lb/>
降卒縁臣商量固執不下臣見收得當日文案臣元不<lb/>
肯著字太祖今取進呈太祖覽之又謂曰卿既商量<lb/>
不下為何對朕堅自伏罪曰臣從初與王全斌等同<lb/>
奉陛下委任若王全斌等獲罪獨臣清雪不為穏便臣<lb/>
<pb n="KR3j0185_WYG_016-71b"/>
是以一向伏罪太祖曰卿既自欲當辜如此又安用此<lb/>
文字曰臣從初謂陛下必行誅戮臣留此文書令老母<lb/>
進呈陛下乞全母一身太祖尤器遇之又潜謂曰但只<lb/>
要他歸伏愼勿殺人是他無罪只是自家著他不得卿<lb/>
切會取曹曰謹奉詔旨不敢違越晉公曰今國家享無<lb/>
疆之休良由是耳曹之四子璨瑋<hi>缺</hi>琮皆享豐禄豈非<lb/>
餘慶乎<lb/>
五代晉朝時襄陽帥髙懷德下親隨私通其愛姬竊錦<lb/>
<pb n="KR3j0185_WYG_016-72a"/>
襖子與其皂皂轉令人鬻於市髙已知之或有人告於<lb/>
髙曰大王錦襖子有人將在市中賣高曰錦襖子是人<lb/>
家宣賜得豈只是我家有莫亂執他人其皂都不覺其<lb/>
主已知也後以他事陰去之襄陽後帥安審琦亦有愛<lb/>
妾與外人私接忽因夜初隔幕燭下潜見有人自宅中<lb/>
出去據膝而言曰叵耐審琦是夕遇害莫知其誰子姪<lb/>
輩皆泣告曰大王平生器業如此豈無威靈使其姦人<lb/>
敗露湏㬰時於是其姦賊自以手擒捉身體撲於靈座<lb/>
<pb n="KR3j0185_WYG_016-72b"/>
前亦一僕厮耳晉公言居其上者制禦小人切不可失<lb/>
其機乃賈害之速也高之與安誠可為鑒誡矣<lb/>
太祖朝昭憲皇后因不豫召韓王普至卧榻前問官家<lb/>
萬年千載之後寶位當繼與誰普曰晉王素有德望衆<lb/>
所欽服官家萬年千嵗後合是晉王繼統仍上一劄子<lb/>
論之昭憲宻緘題署藏之於宫内時韓王為相尋出鎭<lb/>
襄陽洎太祖晏駕太宗嗣位忽有言曰若還普在<lb/>
中書朕亦不得此位盧多遜聞之遂奉旨宻加誣譛將<lb/>
<pb n="KR3j0185_WYG_016-73a"/>
不利於韓王遽召歸授太子太保散官班中日負憂恐<lb/>
遂扣中貴宻達太宗云昭憲皇后寢疾時臣曾上一劄子<lb/>
論事時昭憲緘藏在宫中乞賜尋覔果於宫中尋得太<lb/>
宗大喜方與韓王忠赤是時上元登樓觀燈忽有宣旨<lb/>
召趙普赴宴左右皆愕然縁太子太保散官無例赴宴<lb/>
乃奏曰趙普值上辛在太廟宿齋太宗曰速差官替來<lb/>
少頃召至太宗便指於見任宰相沈相公上座乃顧謂<lb/>
趙曰世間姦邪信有之朕欲卿為相來日便入中書盧<lb/>
<pb n="KR3j0185_WYG_016-73b"/>
相聞之惶駭不已翌日盧遂告趙曰聖上有此宣示如<lb/>
何趙曰某今入相公必不可同處相公欲得保全但請<lb/>
上章乞退必無慮耳沈相尋乞致仕盧乃上章云陛下<lb/>
若不賜主張微臣必遭毒手太宗怒使令罷相趙乃奏<lb/>
云乞除盧兵部尚書罷相太宗不允乃以所上章示于<lb/>
韓王自後以秦王事謫于朱崖所以至今皆言盧遭趙<lb/>
之毒手耳<lb/>
河東偽相趙文度歸向朝廷便授華州節度使時同州<lb/>
<pb n="KR3j0185_WYG_016-74a"/>
節度使宋相公移鎭邠州道由華下趙張筵命宋宋以<lb/>
趙自河東來氣燄凌之帶隨使樂官一百人入趙府署<lb/>
庭所使排立于東廂將舉盞趙之樂官立于西廡時東<lb/>
廂先品數聲趙謂曰於此調吹採蓮送盞皆吹不得却<lb/>
令西廡吹之送盞畢東廂之樂由是失次宋亦覺其挫<lb/>
鋭洎中筵起移於便㕔再坐宋自吹笙送趙一盞趙遂<lb/>
索笛復送一盞聲調清越衆所驚嘆其笛之竅宋之隨<lb/>
使樂工手指按之不滿洎席闋宋囘驛趙又於山亭張<lb/>
<pb n="KR3j0185_WYG_016-74b"/>
夜宴召之不至宋於是宵遯晉公曰庻事不可輕易宋<lb/>
焉知河東僣偽小國之有人矣<lb/>
眞宗忽一日於龍圖閣諸侍讀侍講學士待制直閣環<lb/>
侍以問九經書并疏共多少卷數侍講邢昺尚書而下<lb/>
俱不能對<lb/>
盧相多遜在朝行時將歴代帝王年厯功臣事迹天下<lb/>
州郡圖誌理體事務沿革典故括成一百二十絶詩以<lb/>
備應對由是太祖太宗每所顧問無不知者以至<lb/>
<pb n="KR3j0185_WYG_016-75a"/>
踐清途登鈞席皆此力耳<lb/>
皇城使劉承規在太祖朝為皇門小底時氣性不同<lb/>
已有心力宫中呼為劉七每令與諸小底數眞珠内夫<lb/>
人潜於看窗覘之未嘗偷竊一顆餘皆竊置於衣帶中<lb/>
洎太宗即位後有一宫人潜踰垣而出捕獲太宗<lb/>
遲疑間似不欲殺承規輙承意而奏曰此人不可容官<lb/>
家若放却宫人摠走臣乞監去處置湏是活取心肝進<lb/>
呈太宗甚然之六宫皆拜而泣告承規再三奏不可<lb/>
<pb n="KR3j0185_WYG_016-75b"/>
留於是就太宗前領去送一尼寺中潜逺嫁之却取<lb/>
旋殺猪心肝一具猶熱以合子貯來進呈六宫皆圍合<lb/>
子而哭之良久畧揭視之便令承規將去仍傳宣賜承<lb/>
規壓驚銀五錠由是宫掖之間肅然畏法<lb/>
韓王普初罷隴州廵官到京至日者王勛卜肆問命次<lb/>
簾下看魯公騶殿稍盛歎曰似此大官修箇甚福來得<lb/>
到此勛曰員外即日富貴更強似此人何足歎羨往後<lb/>
便為交代亦未可知後果如其言<lb/>
<pb n="KR3j0185_WYG_016-76a"/>
今之朝廷儒臣多不知典故亦須記之只如左右揆為<lb/>
百僚師長守此官居中書可矣若在班列不可久居亦<lb/>
由御史大夫一百二十日須大拜耳是故朝廷將有爰<lb/>
立之命即除之只如御史中丞諫議大夫正授即便當<lb/>
給事中三年轉工部侍郎工侍授便當刑部侍郎轉兵<lb/>
部侍郎只如尚書左右丞同中書門下平章事即不可<lb/>
更兼中省侍郎縁丞郎一般也若守六尚書省郎兼中<lb/>
書或門下侍郎可矣若自吏部兵部侍郎同平章事改<lb/>
<pb n="KR3j0185_WYG_016-76b"/>
轉便正轉充中書侍郎同中書門下平章事侍郎便當<lb/>
左右丞若有改轉便自中書侍郎授禮部尚書或兼門<lb/>
下侍郎同平章事只如中書舍人是閣老更不下知制<lb/>
誥不同他官耳或以他官充翰林學士却須下知制誥<lb/>
何者制誥是中書所掌翰林不當主之近代宰臣節帥<lb/>
除拜出自宸𠂻不欲預聞于外故以隔日宰臣百官出<lb/>
後宻召翰林學士懷具員冊入禁闥上前議定是夕草<lb/>
制謂之内制中夜進入五更降出以麻紙大書之一行<lb/>
<pb n="KR3j0185_WYG_016-77a"/>
只可三字謂之白麻何者縁黃紙始自唐髙宗朝已來<lb/>
只是中書出勑得使之所以内制用麻紙翌日乃以繡<lb/>
幞葢於箱中置於案上謂之麻案臺於御座左右候進<lb/>
呈事退即降麻而宣之訖送中書出勑寫官告勑紙廣<lb/>
幅與常紙不同年月日先後署執政參政宰相銜署字<lb/>
後方接次列以使相銜不押字亦不控斷行其官告却<lb/>
只下直日知制誥官名宣奉行更不下元撰麻詞翰林<lb/>
學士名銜緣翰林學士無例於中書行詞故也然後選<lb/>
<pb n="KR3j0185_WYG_016-77b"/>
中上事書日於閤門受告勑後始赴上若使相即中書<lb/>
正宰相送上至中書都堂正宰相坐東位使相看幾員<lb/>
列坐西位訖然後逐位就牙牀小案子上判案三道仍<lb/>
側坐拽一脚候幾員各判案訖正宰相退然後看使相<lb/>
是幾員並正面並坐受賀其參政於中書都堂無位其<lb/>
宰臣官告用五色金花羅紙寫犀軸頭一如太君官告<lb/>
様此事庻僚多不知因而記之<lb/>
錢塘武肅王不識文字然凡所言皆可律下忽一日雜<lb/>
<pb n="KR3j0185_WYG_016-78a"/>
役兵士於公署壁題之曰無了期無了期營基纔了又<lb/>
倉基由是部轄者皆怒王見而謂曰不必怒命羅隠從<lb/>
事續書之曰無了期無了期春衣纔了又冬衣卒伍見<lb/>
之於是怡然力役不復怨咨又言武肅王左右算術醫<lb/>
流無非名士有葉簡李咸者占筮武肅忽一日非常旋<lb/>
風南來遶案而轉召葉簡問之曰無妨事此是淮南楊<lb/>
渥已薨但早遣弔祭使去王曰生辰使方去未知端的<lb/>
豈可便申弔祭簡曰不然此是必然之理但速發使往<lb/>
<pb n="KR3j0185_WYG_016-78b"/>
彼若問如何得知但云貴國動靜當道皆預知之貴令<lb/>
知本國有人洎依而遣之生辰使先一日到楊渥已薨<lb/>
次日弔祭使至由是楊氏左右皆大驚伏其先見先是<lb/>
楊渥欲興兵取錢塘宻遣人往聽鼓角聽者囘告楊氏<lb/>
曰錢塘鼓角子子孫孫土爵不絶不可輕動<lb/>
<pb n="KR3j0185_WYG_016-79a"/>
　　楊文公談苑<hi>黃鑑</hi>
故翰林楊文公大年在眞宗朝掌内外制有重名為天<lb/>
下學者所仗文辭之外其博物殫見又過人逺甚故當<lb/>
時與其遊者輙獲異竒説門生故人往往削藏去以為<lb/>
談助江夏黃鑑唐卿者文公之里人有俊才為公獎重<lb/>
㓜在外舍建白成立故唐卿所纂比諸公為多但雜抄<lb/>
旁記交錯無次序好事者相與名曰談藪余因為掇去<lb/>
重複分為二十一目勒成一十五卷輙改題曰楊公談<lb/>
<pb n="KR3j0185_WYG_016-79b"/>
苑中書後閣宋庠序<lb/>
　　王彦超<lb/>
太祖微時常遊鳳翔從王彦超超遺十千遣之後即位<lb/>
悉徴藩侯入覲苑中縱酒為樂諸帥競論疇昔功勲惟<lb/>
彦超獨言久忝藩寄無功能可紀願納符節入備宿衛<lb/>
上喜曰前朝異世事安足論彦超之言是也後從容諭<lb/>
彦超曰卿當日不留我何也對曰蹄涔之水安可以延<lb/>
安神龍萬一留止又豈有今日之事帝王受命非細事<lb/>
<pb n="KR3j0185_WYG_016-80a"/>
也上益喜謂曰復遣卿還鎮一意以為報餘諸帥悉歸<lb/>
班<lb/>
　　錢若水<lb/>
錢若水為學士一日太宗自作祝辭久而不成令左右<lb/>
持入翰林中命即草之若水對使者撰成其首自云上<lb/>
帝之休惟𦕈躬是荷下民之命乃明神所司上喜曰朕<lb/>
閣筆思之久矣不能措辭尤激賞其才美<lb/>
　　勅字<lb/>
<pb n="KR3j0185_WYG_016-80b"/>
千字文題云勅員外郎散騎侍郎周興嗣次韻勑字乃<lb/>
梁字傳寫誤爾當時帝王命令尚未稱勅至唐顯慶中<lb/>
始云不經鳳閤鸞臺不得稱勅勅之名始定於此<lb/>
　　白氏六帖<lb/>
人言白居易作六帖以陶家缾數千各題門目作七層<lb/>
架列置齋中命諸生采集其事類投缾倒取之抄録成<lb/>
書故其所記時代多無次序<lb/>
砌臺即今擦臺也王侯家多作砌臺以為林觀之景唐<lb/>
<pb n="KR3j0185_WYG_016-81a"/>
張仲素詩云冩望臨香閣登髙下砌臺林間見青使<lb/>
意上賜錢來即知唐末有之太祖時胡都尉家其子<lb/>
曰承俗幼時其父戲補砌臺使<lb/>
　　銅碑記<lb/>
梁沙門寶誌銅碑記多識未來事云有眞人在冀州閉<lb/>
口張弓左右邊子子孫孫萬萬年江南中主名其子曰<lb/>
𢎞冀吳越錢鏐諸子皆連𢎞字期以應之而宣祖諱正<lb/>
當之也<lb/>
<pb n="KR3j0185_WYG_016-81b"/>
　　麻胡<lb/>
馮暉為靈武節度使有威名羌人畏服號麻胡以其面<lb/>
有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>子也<lb/>
　　學士草文<lb/>
學士之職所草文辭名目浸廣拜免公王將相妃主曰<lb/>
制賜恩宥曰赦書曰德音處公事曰勅榜文號令曰御<lb/>
札賜五品官以上曰詔六品以下曰勑書批勑羣臣表<lb/>
奏曰批荅賜外國曰蕃書道曰青詞釋門曰齋文聞教<lb/>
<pb n="KR3j0185_WYG_016-82a"/>
坊宴㑹曰白語土木興建曰上梁文宣勞賜曰口宣此<lb/>
外更有祝文祭文諸王布改榜號簿隊曰讚佛文疏語<lb/>
復有别受詔旨作銘碑墓誌樂章奏議之屬此外章表<lb/>
歌頌應制之作舊説唐朝宫中常於學士取眼兒歌偽<lb/>
學士作桃花文孟昶學士辛寅遜題桃符云新年納餘<lb/>
慶佳節號長春是也<lb/>
<pb n="KR3j0185_WYG_016-83a"/>
　　欒城遺言<hi>蘇籀</hi>
公言春秋時先王之澤未逺士君子重義理持節操其<lb/>
處死生之際卓然凛然非後世之士所及葢三代之遺<lb/>
民也當時達者語三代遺事甚多今捨此無以考證<lb/>
公為籀講老子數篇曰髙於孟子二三等矣<lb/>
公言伊周以道德深妙得之管葛房杜姚宋以才智髙<lb/>
偉得之皆不可窺測<lb/>
公解孟子二十餘章讀至浩然之氣一段顧籀曰五百<lb/>
<pb n="KR3j0185_WYG_016-83b"/>
年無此作矣<lb/>
公言仲尼春秋或是令丘明作傳以相發明<lb/>
公常云在朝所見朝廷遺老數人而已如歐陽公永叔<lb/>
張公安道皆一世偉人蘇子容劉貢父博學強識亦可<lb/>
以名世予幸獲與之周旋聽其誦説放失舊聞多得其<lb/>
詳實其於天下事古今得失折衷典據甚多東坡與貢<lb/>
父會語及不獲已之事貢父曰充類至義之盡也東坡<lb/>
曰貢父乃善讀孟子歟<lb/>
<pb n="KR3j0185_WYG_016-84a"/>
公試進士河南府問三代以禮樂為治本刑政為末後<lb/>
世反之而不言禮樂之效與刑政之敝其相去甚逺然<lb/>
較其治亂盛衰漢文帝唐太宗海内安樂雖三代不能<lb/>
加今祖宗法令修明求之前世未有治安若今之久者<lb/>
然而禮樂不如三代世之治安不在禮樂歟河南士人<lb/>
皆不能喻此意司馬溫公問如此發策亦自有説乎公<lb/>
曰安敢無説溫公黙然既而見文定文定曰策題國論<lb/>
也葢元豐間流俗多主介甫説而非議祖宗法制也<lb/>
<pb n="KR3j0185_WYG_016-84b"/>
公言歐陽文忠公讀書五行俱下吾嘗見之但近覷耳<lb/>
若逺視何可當<lb/>
公曰吾為春秋集傳乃平生事業<lb/>
公年十六為夏商周論今見於古史年二十作詩傳公<lb/>
言先曽祖晚嵗讀易玩其爻象得其剛柔逺近喜怒逆<lb/>
順之情以觀其詞皆迎刃而解作易傳未完疾革命二<lb/>
公述其志東坡受命卒以成書初二公少年皆讀易為<lb/>
之解説各仕他邦既而東坡獨得文王伏羲超然之旨<lb/>
<pb n="KR3j0185_WYG_016-85a"/>
公乃送所解予坡今蒙卦獨是公解<lb/>
公少年與坡公治春秋公嘗作論明聖人喜怒好惡譏<lb/>
公榖以日月土地為訓其説固自得之元祐間後進如<lb/>
張大亨嘉父亦攻此學大亨以問坡坡答書云春秋儒<lb/>
者本務然此書有妙用學者罕能領會多求之䋲約中<lb/>
乃近法家者流苛細繳繞竟亦何用惟丘明識其用終<lb/>
不肯盡談微見端兆欲使學者自求之故僕以為難未<lb/>
敢輕論也<lb/>
<pb n="KR3j0185_WYG_016-85b"/>
公自熈寧謫髙安覽諸家之説為集傳十二卷紹聖初<lb/>
再謫南方至元符三易地最後卜居龍川白雲橋集傳<lb/>
乃成歎曰此千載絶學也既而俾坡公觀之以為古人<lb/>
所未至<lb/>
公言東坡律詩最忌屬對偏枯不容一句不善者古詩<lb/>
用韻必須偶數<lb/>
公曰吾莫年於義理無所不通悟孔子一以貫之者<lb/>
東坡幼年作却䑕刀銘公作缸硯賦曽祖稱之命佳紙修<lb/>
<pb n="KR3j0185_WYG_016-86a"/>
寫裝飾釘於所居壁上<lb/>
公曰子瞻之文竒予文但穏耳<lb/>
公曰吾讀楚辭以為除書<lb/>
公在諌垣論蜀茶祖宗朝量收税李杞劉佑蒲宗閔取<lb/>
息初輕後益重立法愈峻李稷始議極力掊取民間遂<lb/>
困稷引陸師閔共事額至一百萬貫陸師閔又乞額外<lb/>
以百萬貫為獻成都置都茶場公條陳五害乞放𣙜法<lb/>
令民自作交易但收税錢不出長引止令所在場務據<lb/>
<pb n="KR3j0185_WYG_016-86b"/>
數抽買博馬茶勿失武備而已言師閔百端凌虐細民<lb/>
除茶遞官吏養兵所費所收錢七八十萬貫蜀人泣血<lb/>
無所控告公講畫纎悉曲折利害昭炳時小吕申公當<lb/>
軸歎曰只謂蘇子由儒學不知吏事精詳至於如此公<lb/>
論役法尤為詳盡識者韙之公曰李德裕謫崖州著窮<lb/>
愁志言牛僧孺將圖不軌不意老臣為此言也<lb/>
張十二病後詩一卷頗得陶元亮體然余觀古人為文<lb/>
各自用其才耳若用心專摹倣一人捨巳徇人未必貴<lb/>
<pb n="KR3j0185_WYG_016-87a"/>
也<lb/>
張十二之文波瀾有餘而出入整理骨格不足秦七波<lb/>
瀾不及張而出入勁健簡㨗過之要知二人後來文士<lb/>
之冠冕也<lb/>
元祐間公及蘇子容劉貢父同在省中二人各云某輩<lb/>
少年所讀書老而遺忘公亦云然貢父云觀君為文强<lb/>
記甚敏公辭焉二人皆曰某等自少記憶書籍不免抄<lb/>
節而後稍不忘觀君家昆仲未嘗抄節而下筆引據精<lb/>
<pb n="KR3j0185_WYG_016-87b"/>
切乃眞記得者也<lb/>
賈誼宋玉賦皆天成自然張華鷦鷯賦亦佳妙<lb/>
子瞻諸文皆有奇氣至赤壁賦髣髴屈原宋玉之作漢<lb/>
唐諸公皆莫及也<lb/>
公曰余少年苦不達為文之節度讀上林賦如觀君子<lb/>
佩玉冠冕還折揖讓音吐皆中規矩終日威儀無不可<lb/>
觀<lb/>
公曰余少作文要使心如旋牀大事大圓成小事小圓<lb/>
<pb n="KR3j0185_WYG_016-88a"/>
轉每句如珠圓<lb/>
公曰凡為詩文不必多古人無許多也<lb/>
公曰余黃樓賦學兩都也晩年來不作此工夫之文貢<lb/>
父嘗謂公所為訓詞曰君所作强於令兄<lb/>
公曰申包胥哭秦庭一章子瞻誦之得為文之法<lb/>
公曰范蜀公少年儀矩任真為文善腹藁作賦場屋中黙坐<lb/>
至日晏無一語及下筆頃刻而就同試者笑之范公遂<lb/>
魁成都<lb/>
<pb n="KR3j0185_WYG_016-88b"/>
公曰莊周養生一篇誦之如龍行空爪趾鱗翼所及皆<lb/>
自合規矩可謂奇文<lb/>
唐儲光羲詩髙處似陶淵明平處似王摩詰<lb/>
歐公碑版今世第一集中怪竹辯乃甚無謂非所以示<lb/>
後世<lb/>
唐皇甫湜論朝廷文字以燕許為宗文奇則怪矣<lb/>
公曰李方叔文似唐蕭李所以可喜韓駒詩似儲光羲<lb/>
程正叔引論語云南郊行事廻不當哭溫公公曰古人<lb/>
<pb n="KR3j0185_WYG_016-89a"/>
但云哭則不歌不曰歌則不哭葢朋友之故何可預期<lb/>
公曰讀書須學為文餘事作詩人耳<lb/>
公曰讀書百遍經義自見<lb/>
族兄在廷問公學文如何曰前輩但看多做多而已<lb/>
區以别矣如𤓰苧之區自反而縮如王祭不供無以縮酒<lb/>
公曰去陳言初學者事也<lb/>
公讀一江西臨川前輩集曰胡為竊王介甫之説以為<lb/>
已説<lb/>
<pb n="KR3j0185_WYG_016-89b"/>
公言吕吉甫王子韶皆解三經并字説介甫專行其説<lb/>
兩人所作皆廢弗用王吕由此矛盾<lb/>
公曰文貴有謂予少年聞人唱三臺今尚記得<hi>云云</hi>其<lb/>
詞至鄙俚而傳者有謂也<lb/>
公讀由余事曰女樂敗人可以為戒<lb/>
公聞以螺鈿作茶器者凡事要敦簡素不然天罰<lb/>
公曰漢武帝所得人才皆鷹犬馳驅之才非以道致君<lb/>
者也<lb/>
<pb n="KR3j0185_WYG_016-90a"/>
公曰以伍員比管仲猶鷹隼與鳳鸞<lb/>
王介甫用事富鄭公罷政過南京謂張文定公曰不料<lb/>
其如此亦嘗薦之文定操南音謂公曰富七獨不慙惶<lb/>
乎公問吾丈待之如何文定曰某則不然初見其讀書<lb/>
亦頗有意於彼既而同在試院見其議論乖僻自此疎<lb/>
之<lb/>
黃魯直盛稱梅聖俞詩不容口公曰梅詩不逮君魯直<lb/>
甚喜<lb/>
<pb n="KR3j0185_WYG_016-90b"/>
晁無咎作東臯記公見之曰古人之文也<lb/>
姪孫元老呈所為文一卷公曰似曽子固少年時文<lb/>
陳恬題㐮城北極觀鐵脚道人詩詩似退之<lb/>
公大稱任象先之文以為過其父徳翁<lb/>
徐蒙獻書公曰甚佳但波瀾不及李方叔<lb/>
公每語籀云聞吾言當記之勿忘吾死無人為汝言此<lb/>
矣<lb/>
公曰莊周多是破執言至道無如五千文<lb/>
<pb n="KR3j0185_WYG_016-91a"/>
公言班固諸敘可以為作文法式<lb/>
公曰六郎作詩髣髴追前人畵墨竹過李康年逺矣<lb/>
或問公陳瑩中公曰英俊人也但喜用字説尚智<lb/>
公曰李太白詩過人其平生所享如浮花浪蘂其詩云<lb/>
羅幃卷舒似有人開明月直入無心可猜不可及<lb/>
公觧詩時年未二十初出魚藻兎罝等説曽祖編扎以為先<lb/>
儒所未喻作夏商周論纔年十有六古人所未到<lb/>
公讀新經義曰乾纒了濕纒做殺也不好謂介甫曰色<lb/>
<pb n="KR3j0185_WYG_016-91b"/>
取仁而行違居之不疑乃仲尼所謂聞者也<lb/>
公曰唐士大夫少知道知道惟李習之白樂天喜復性<lb/>
書三篇嘗寫入漸偈于屏風<lb/>
易曰一陰一陽之謂道坡公以為陰陽未交公以坡公<lb/>
所説為未允公曰陰陽未交元氣也非道也政如云一<lb/>
龍一蛇之謂道也謂之龍亦可謂之蛇亦可<lb/>
公曰張文定死而復蘇自言所見地位清髙又曰吾得<lb/>
不做宰相氣力<lb/>
<pb n="KR3j0185_WYG_016-92a"/>
公論唐人開元燕許云文氣不振倔强其間自韓退之<lb/>
一變復古追還西漢之舊然在許昌觀唐文粹稱其碑<lb/>
頌往往愛張蘇之作又覽唐皇甫湜持正諭業云所譽<lb/>
燕許文極當文奇則涉怪施之朝廷不須怪也葢亦取<lb/>
燕許<lb/>
公巾嵗歸自江南過宋聞鐵龜山人善術數邀至舟中<lb/>
問休咎云此去十年如飛騰升進前十年流落已過然<lb/>
尚有十年流落也後皆如其言<lb/>
<pb n="KR3j0185_WYG_016-92b"/>
曽祖母蜀國太夫人夢蛟龍伸臂而生公<hi>王子年拾遺記孔子當生</hi>
<hi>之夜二蒼龍亘天而下來附徴在之房誠吉兆也</hi>
籀年十有四侍先祖潁昌首尾九年未嘗暫去侍側見<lb/>
公終日燕坐之餘或看書籍而已世俗藥餌玩好公漠<lb/>
然忘懐一日因為籀講莊子二三段訖公曰顔子簞瓢<lb/>
陋巷我是謂矣所聞可追記者若干語傳諸筆墨以示<lb/>
子孫<lb/>
公令籀作詩文五六年後忽謂籀曰汝學來學去透漏<lb/>
<pb n="KR3j0185_WYG_016-93a"/>
矣嘗與文氏家姑言之亦如此<lb/>
公謂籀曰蘇瓌訓頲常令衣青布襦伏於床下出其頸<lb/>
受榎楚汝今懶惰可乎<lb/>
馬公知節詩草一卷公䟦云馬公子元臨事敢為立朝<lb/>
敢言以將家子得讀書之助作詩葢其餘事耳蚤知成<lb/>
都以抑强扶弱為蜀人所喜然酷嗜圖畵能第其髙下<lb/>
成都多古畵壁每至其下或終日不轉足蜀中有髙士<lb/>
孫知微以畵得名然實非畵師也公欲見之而不可得<lb/>
<pb n="KR3j0185_WYG_016-93b"/>
知微與夀寧院僧相善嘗於其閣上畵惠逺送陸道士<lb/>
藥山見李習之一壁僧宻以告公公徑往從之知微不<lb/>
得已擲筆而下不復終畵公不一為忤禮之益厚知㣲<lb/>
亦愧其意作蜀江出山圖俟其罷去追至劒門贈之葢<lb/>
公之喜士如此陽翟李君方叔公之外𤣥孫也以此詩<lb/>
相示因記所聞於後辛巳季春丙寅眉山蘇轍子由題<lb/>
<hi>李名豸</hi>
潁昌太祖書閣有厨三隻春秋説一軸解注以公榖左<lb/>
<pb n="KR3j0185_WYG_016-94a"/>
氏其復卷末後題丙申嘉祐元年冬寓居興國浴室東<lb/>
坐第二位讀三傳次年夏辰時坡公書名押字少年親<lb/>
書此卷壓積蠧簡中未嘗開緘籀偶開之一一對擬今<lb/>
黃門春秋集傳悉皆有指定之説想爾時與坡公同學<lb/>
潛心稽考老而著述大成遺書具在當以黃門集傳為<lb/>
證據坡公晚嵗謂春秋傳皆古人未至故附記之於斯<lb/>
大悲圜通閣記公偶為東坡作坡云好個意思欲别作<lb/>
而卒用公所著和陶詩擬古九首亦坡代公作<lb/>
<pb n="KR3j0185_WYG_016-94b"/>
范淳父雒中問公求論題公以莊子孝未足以言至仁<lb/>
令范作范論詆斥莊子公曰曽閔匹夫之行堯舜仁及<lb/>
四海<lb/>
公云王介甫解佛經三昧之語用字説示關西僧法秀<lb/>
秀曰相公文章村和尚不會介甫悻然又問如何秀曰<lb/>
梵語三昧此云正定相公用華言解之誤也公謂坐客<lb/>
曰字説穿鑿儒書亦如佛書矣<lb/>
公與關西文長老相善公晩年自政府謫官筠州既而<lb/>
<pb n="KR3j0185_WYG_016-95a"/>
復謫雷州威命甚峻時文老特來唁公留宿所寓宅中<lb/>
公被命即登轎出郭外文老亦相隨去歎曰克文處之<lb/>
尚恐不能公眞大過人者<lb/>
東坡病殁于晉陵伯達叔仲歸許昌生事蕭然公篤愛<lb/>
天倫曩嵗别業在浚都鬻之九千數百緡悉以助焉囑<lb/>
勿輕用時公方降三官謫籍奪俸<lb/>
公言呂微仲性闇邊事河事皆乖戾故子孫不逺<lb/>
公言易云精義入神以致用不是要説脱空<lb/>
<pb n="KR3j0185_WYG_016-95b"/>
崇寧丙戌十一月八日四鼓夢中及古菖蒲詩云一人<lb/>
得飽滿餘人皆不恱之句王介甫在側借觀示之赧然<lb/>
有愧恨之色<lb/>
公言場屋之敝曰昔南省賦題官韻於字舉子程文云<lb/>
何以加於其文中選後詩韻有同者或曰何以更加於<lb/>
大抵場屋多此類也<lb/>
公言張文潛詩云龍驚漢武英雄射山笑秦王爛漫遊<lb/>
晩節作詩似稍失其精處<lb/>
<pb n="KR3j0185_WYG_016-96a"/>
公蚤嵗教授宛丘或者屢以房中術自鬻於前公曰此<lb/>
必晩損止傳其養氣嗇神之法<lb/>
公言近世學問濡染陳俗却人雖善士亦或不免葢不<lb/>
應鄉舉無以干祿但當謹擇師友湔洗之也<lb/>
公讀易謂人曰有合討論處甚多但來理會籀輩弱齡<lb/>
駑怯憚公嚴峻不敢發問今悔之無及<lb/>
東坡遺文流傳海内中庸論上中下篇墓碑云公少年<lb/>
讀莊子太息曰吾昔有見於中口不能言今見莊子得<lb/>
<pb n="KR3j0185_WYG_016-96b"/>
吾心矣乃出中庸論其言微妙皆古人所未喻今後集<lb/>
不載此三論誠為闕典<lb/>
公講論語至畏大人曰如文潞公亦須是加敬所言信<lb/>
重之<lb/>
先王議事以制不為刑辟東坡有人法兼用之説公以<lb/>
為勑令不可不具二公之論不同坡外集有策題一首<lb/>
乃此意<lb/>
公云晉史唐賢房杜輩所作議論可據籀思之本朝新<lb/>
<pb n="KR3j0185_WYG_016-97a"/>
唐書歐宋諸公一代賢傑所作以文字浩博人不能該<lb/>
覽惜哉必有篤於此學者<lb/>
公語韓子蒼云學者觀儒書至於佛書亦可多讀知其<lb/>
器能也<lb/>
公妙齡舉方聞見在朝兩制諸公書云其學出於孟子<lb/>
而不可誣也有解説二十四章老年作詩云近存八十<lb/>
一章注從道老聃門下人葢老而所造益妙録録者莫<lb/>
測矣<lb/>
<pb n="KR3j0185_WYG_016-97b"/>
公悟悦禪定門人有以漁家傲祝生日及濟川者以非<lb/>
其志也乃賡和之七十餘年眞一夢朝來夀斝兒孫奉<lb/>
憂患已空無復痛心不動此間自有千鈞重蚤嵗文章<lb/>
供世用中年禪味疑天縱石塔成時無一縫誰與共人<lb/>
間天上隨他送<lb/>
箴眼醫王彦若在張文定公門下坡公於文定坐上贈<lb/>
之詩引喻證據博辯詳切髙深後學讀之茫然坡公敏<lb/>
於著述如此先祖屢云<lb/>
<pb n="KR3j0185_WYG_016-98a"/>
坡撰富公碑以擬寇公公稍不甚然之作德威堂銘居<lb/>
士集敘公極賞慨其文咨嗟不已<lb/>
公潁昌牡丹時多作詩前後數四有共傳青帝開金屋欲<lb/>
遣姚黃比玉眞之句又曰造物不違遺老意一枝頗似<lb/>
雒人家稱道雒家殷勤不已敬想富鄭公文潞公司馬<lb/>
溫公范忠宣公皆看花耆德偉人也風流追憶不逮後<lb/>
生茫然耳先祖葢歎前哲云或曰嵇康廣陵散亦歎也<lb/>
東坡求龍井辯才師塔碑於黃門書云兄自覺談佛不<lb/>
<pb n="KR3j0185_WYG_016-98b"/>
如弟今此文見欒城後集又天竺海月塔碑以坡與之<lb/>
游故銘云我不識師面知其心中事儒者談佛為坡公<lb/>
所取因火失其書翰<lb/>
公言秦火後漢叔孫通賈誼董仲舒諸人以詩書禮樂<lb/>
彌縫其闕西漢之文後世莫能髣髴今朝廷求魁偉之<lb/>
才黜謬妄之學可以追兩漢之餘漸復三代之故後學<lb/>
當體此説<lb/>
　説郛卷十六下<lb/>
</p>
<p>
</p>
  </div>
</body>
</text>
</TEI>
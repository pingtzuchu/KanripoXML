<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>說郛卷十三上</head>
    <p>
<pb n="KR3j0185_WYG_013-1a"/>
欽定四庫全書<lb/>
　說郛卷十三上　　　　　元　陶宗儀　撰<lb/>
　　演繁露<hi>程大昌</hi>
　　邸閣<lb/>
為邸為閣貯糧也通典漕運門後魏於水運處立邸閣<lb/>
八所俗名為倉也<lb/>
　　霤<lb/>
五祀有中霤左氏三進及霤通典曰古者穴居故名室<lb/>
<pb n="KR3j0185_WYG_013-1b"/>
曰霤許叔重說文曰屋水流也以今人家準之則堂中<lb/>
有天井處也許說誠確<lb/>
　　筮逺日<lb/>
旬之外日為逺日<lb/>
　　金鎰<lb/>
枚乘七發曰射千鎰之重賈逵國語注曰一鎰二十四<lb/>
兩<lb/>
　　坫<lb/>
<pb n="KR3j0185_WYG_013-2a"/>
論語反坫也者乃是藉爵之器兩邦君酬酢飲已而反<lb/>
置爵其上是名為坫也沈存中記國初人有用反坫為<lb/>
屏者沈以為誤為其上文已有塞門塞門屏也不應重<lb/>
以屏出也案許氏說文云坫屏也不知許氏别有據否<lb/>
亦恐許誤<lb/>
　　古每一官别鑄印<lb/>
孔琳之當太元時建議曰古者皇王傳國之璽及公侯<lb/>
襲封之印皆奕世傳用無取改作今世惟尉之一職獨<lb/>
<pb n="KR3j0185_WYG_013-2b"/>
用一印至於内外羣臣每遷悉改終年刻鑄金銀銅炭<lb/>
之費不可勝言愚請衆官印即用一印無煩改作<lb/>
　　躧<lb/>
地理志趙地倡優女子彈弦跕<hi>它頰反</hi>躧游媚富貴注躡<lb/>
跟為跕掛指為躡師古曰屣謂小履之無跟者也跕謂<lb/>
輕躡之也案今人夏月以生帛為屧其三面稍隆起惟<lb/>
當脚跟處正低即師古所指也<lb/>
　　市馬<lb/>
<pb n="KR3j0185_WYG_013-3a"/>
市馬於吐蕃古記無載然已有其事鹽鐵論曰齊陶之<lb/>
縑南漢之布中國以一端縵得匈奴累金之物駱騾駝<lb/>
可使銜尾入塞則漢世已嘗出縑帛買馬塞外矣顧其<lb/>
時虜未知中國縑帛真價故得出一縑一布而得累金<lb/>
之物至唐世則病其酬帛之多矣<lb/>
　　臘鼔<lb/>
湖州土俗嵗十二月人家多設鼓而亂撾之晝夜不停<lb/>
至來年正月半乃止問其所本無能知者但相傳云此<lb/>
<pb n="KR3j0185_WYG_013-3b"/>
名打耗打耗云者言警去鬼祟也世說禰衡作漁陽蹀<lb/>
躞而前正是正月十五案時而言此說近之矣然其撾<lb/>
擊不待正月又似不相應也<lb/>
　　錦纒頭<lb/>
唐書代宗詔許大臣燕郭子儀于其第魚朝恩出錦三<lb/>
十疋為纒頭之費舊俗賞歌舞人以錦綵置之頭上謂<lb/>
之纒頭宴饗加惠借以為詞<lb/>
　　唐人行卷<lb/>
<pb n="KR3j0185_WYG_013-4a"/>
唐人舉進士必行卷者為緘軸録其所著文以獻主司<lb/>
也其式見李義山集新書序曰治紙工率一幅以墨為<lb/>
邊準<hi>今俗呼解行也</hi>用十六行式<hi>言一幅解為墨邊十六行也</hi>率一行不過<lb/>
十一字<hi>此式至本朝不</hi>
　　進士試徹夜<lb/>
五代會要二十一曰清泰二年禮部奏奉長興二年敕<lb/>
進士引試早入晩出今請依舊例試雜文並㸃門入省<lb/>
經宿就試唐試連夜以燭三條為限白樂天集曰試許<lb/>
<pb n="KR3j0185_WYG_013-4b"/>
燒木燭三條燭盡不許更續至此因禮部奏乃始達旦<lb/>
也<lb/>
　　謎<lb/>
古無謎字若其意制即伍舉東方朔謂之為隠者是也<lb/>
隠者藏匿事情不使暴露也至鮑照集則有井謎矣玉<lb/>
篇亦收謎字釋云隠也即後世之謎也鮑之井謎曰一<lb/>
八五八飛泉仰流飛泉仰流也者埀綆取水而上之故<lb/>
曰仰流也一八者井字八角也五八者析井字而四之<lb/>
<pb n="KR3j0185_WYG_013-5a"/>
則其字為十者四也四十即五八也凡謎皆倣此<lb/>
　　按字<lb/>
醫有按摩法按者以手揑捺病處也摩者挼搓之也字<lb/>
當從手則其書當為按矣玉篇手部無按字廣韻有按<lb/>
字却從才别出案字從木注曰几屬也<lb/>
　　箙鞬<lb/>
董卓傳六十二卓膂力過人雙帶兩鞬左右馳射注方<lb/>
言曰所以藏箭謂之箙藏弓謂之鞬左氏傳云右屬櫜<lb/>
<pb n="KR3j0185_WYG_013-5b"/>
鞬<lb/>
　　刺<lb/>
漢外戚傳成帝答許皇后詔曰皇帝有所疑便不便具<lb/>
條刺使大長秋來白之師古曰條謂分條之刺謂書之<lb/>
於刺板也刺音千賜反<lb/>
　　餛飩<lb/>
世言餛飩是國外渾氏屯氏為之案方言餅謂之餛<hi>徒毘</hi>
<hi>反</hi>或謂之餦<hi>音/張</hi>或謂之餛<hi>音渾</hi>則其來久矣非出國外也<lb/>
<pb n="KR3j0185_WYG_013-6a"/>
　　棊道<lb/>
今棊方十九道合枰為棊子三百六十一案李善注韋<lb/>
昭博奕論枯棊三百引邯鄲淳藝經曰棊局縱横各十<lb/>
七道合二百八十九道白黒棊子各一百五十枚<lb/>
　　鎗<lb/>
御覽鐺門笑林云太原人夜失火欲出銅鎗誤出熨斗<lb/>
曰異事火未至已燒失脚<lb/>
　　白接䍦<lb/>
<pb n="KR3j0185_WYG_013-6b"/>
竇蕐酒譜白接䍦巾也<lb/>
　　明皇孝經<lb/>
𤣥宗開元中親注孝經并製序八分書之立于國學以<lb/>
層樓覆之<lb/>
　　殺青<lb/>
劉向列子序皆殺青書注謂汗簡刮去青皮也<lb/>
　　尋常<lb/>
八尺為尋倍尋為常<lb/>
<pb n="KR3j0185_WYG_013-7a"/>
　　銅作兵<lb/>
食貨志賈誼言收銅勿布以作兵器注古以銅為兵按<lb/>
此則漢猶以銅為兵也<lb/>
　　球<lb/>
玉磬也<lb/>
　　筝<lb/>
鼓絃竹身樂也按今筝未有以竹為之者<lb/>
　　葉子<lb/>
<pb n="KR3j0185_WYG_013-7b"/>
古書皆卷至唐始為葉子今書冊也<lb/>
　　漢官稱府<lb/>
漢時廷尉治亦稱府御史亦稱府<lb/>
　　類交㦸<lb/>
交㦸之内案通典衛尉公車令曰胡廣曰諸門部各陳<lb/>
屯夾道其旁設兵以示威武交節立㦸以遮呵出入也<lb/>
　　祏室<lb/>
宗廟神王皆設石函藏諸廟室之西壁故曰祏室室必<lb/>
<pb n="KR3j0185_WYG_013-8a"/>
用石者防火也<lb/>
　　若干<lb/>
若干者設數之言也干猶箇也若箇猶言幾何枚也又<lb/>
說干者十幹自甲至癸也亦以數言也<lb/>
　　巖廊<lb/>
舜遊巖廊李試義訓曰屋埀謂之宇宇下謂之廡步檐<lb/>
謂之廊峻廊謂之巖漢宣帝選六郡良家子便弓馬者<lb/>
為羽林郎一名巖郎言其禦侮巖除之下注曰後漢志<lb/>
<pb n="KR3j0185_WYG_013-8b"/>
曰言從遊獵還宿殿下室中故號巖郎<lb/>
　　和香<lb/>
梁武帝祀地用土和香杜佑注以地於人近宜加雜馥<lb/>
案雜馥即合諸香為之言不止一香也梁武帝祭天始<lb/>
用沉香古未用也<lb/>
　　行馬<lb/>
晉魏以後官至貴品其門得施行馬行馬者一木橫中<lb/>
兩木互穿以成四角施之於門以為約禁也周禮謂之<lb/>
<pb n="KR3j0185_WYG_013-9a"/>
梐枑今官府前义子是也<lb/>
　　花信風<lb/>
三月花開時風名花信風初而泛觀則似謂此風來報<lb/>
花之消息耳按吕氏春秋曰春之得風風不信則其花<lb/>
不成乃知花信風者風應花期其來有信也<lb/>
　　䕶駕<lb/>
六典侍中䕶駕又左補闕掌扈從乘輿扈即䕶也近說<lb/>
引相如賦扈從橫行出乎四校之中則失之矣師古曰<lb/>
<pb n="KR3j0185_WYG_013-9b"/>
扈跋扈也言其驍勇不循行列而自跋扈行乎四校之<lb/>
外也不專以䕶衞為義也<lb/>
　　盋盂<lb/>
東方朔傳置守宫盂下注盂食器也若盋而大今之所<lb/>
謂盋盂也盋音撥今僧家名其食鉢為鉢則中國古有<lb/>
此名而佛徒用之耳<lb/>
　　車渠<lb/>
尚書大傳曰散宜生輩之江淮之浦取大貝如車渠陳<lb/>
<pb n="KR3j0185_WYG_013-10a"/>
於紂庭然則車渠非大貝也特貝之大者可比車渠耳<lb/>
不知車渠又何物也車者車也渠者轍迹也孟子謂城<lb/>
門之軌者是也<lb/>
　　霞帔<lb/>
唐睿宗召司馬承禎問道遂賜絳霞紅帔以還公卿賦<lb/>
詩送之今世之謂霞帔者殆起此耶<lb/>
　　牛衣<lb/>
王章臥牛衣中注龍具也龍具之制不知何若案食貨<lb/>
<pb n="KR3j0185_WYG_013-10b"/>
志董仲舒曰貧民常衣牛馬之衣而食犬彘之食然則牛<lb/>
衣者編草使暖以被牛體葢簔衣之類也<lb/>
　　神道<lb/>
李廣傳丞相李蔡得賜冢地盗取三頃賣之又盗取神<lb/>
道外壖地一畆葬其中世之言神道者始此又霍光塋<lb/>
起三上闕築神道神道言神行之道也<lb/>
　　絲杉<lb/>
霍光傳師古曰爾雅毛詩傳皆云樅木則松葉栢身栝<lb/>
<pb n="KR3j0185_WYG_013-11a"/>
木則栢葉松身按栢葉松身乃今俗呼為絲杉者也<lb/>
　　虚封<lb/>
建安二十年曹操專封拜始置名號侯至五大夫與舊<lb/>
列侯關内侯凡六等以賞軍功虞松之曰今之虚封葢<lb/>
始於此<lb/>
　　蓍以七為數<lb/>
諸家多言蓍以七為數至其何以用七則莫有言者意<lb/>
謂七七四十九正蓍之用耳厯攷諸易自數總以及數<lb/>
<pb n="KR3j0185_WYG_013-11b"/>
變皆無以七為祖者獨有七為少陽固在四䇿之一然<lb/>
此之七也進之不得為陽數之極退之不能為陽變之<lb/>
祖則七在四䇿中特其列數之一耳安能總攝它數也<lb/>
顧獨於末流取四十九以配七七而謂蓍數之祖何所<lb/>
本也<lb/>
　　鴻毛<lb/>
王褒聖主得賢臣頌曰翼乎如鴻毛之遇順風鴻毛非<lb/>
指其羽中之最大者言如鴻鵠得風而順其羽翰既大<lb/>
<pb n="KR3j0185_WYG_013-12a"/>
風又借便故以為賢臣遇主之喻也<lb/>
　　河豚<lb/>
類篇魚部引博雅云鯸䱌魨也背青腹白觸物即怒其<lb/>
肝殺人正今人名為河豚者也然則豚當作魨<lb/>
　　湘素雜記<lb/>
靖康間閩人黄朝俊所作也辨正世傳名物音義多有<lb/>
歸宿而時有闕疑者至釋宋子京刈麥詩以四月而曰<lb/>
為麥秋按北史蘇綽傳麥秋在野其名逺矣是未嘗讀<lb/>
<pb n="KR3j0185_WYG_013-12b"/>
月令也以此見博記之難<lb/>
　　宿州虹縣<lb/>
虹縣今宿州屬邑也今讀如絳孔光傳光為虹縣長注<lb/>
虹沛之縣也音貢即與今呼不同<lb/>
　　舞馬<lb/>
梁天監四年禊飲華光殿其日河南獻赤龍駒能伏拜<lb/>
善舞周興嗣為賦按此時已有舞馬不待開元間矣唐<lb/>
中宗景龍文館記已有舞馬亦非明皇剙教也<lb/>
<pb n="KR3j0185_WYG_013-13a"/>
　　渾姓<lb/>
劉禹錫集送渾大夫赴豐州其詩曰鳳銜新詔降恩華<lb/>
又見旌旗出渾家然則渾姓側聲也<lb/>
　　東堂桂<lb/>
晉郄詵試東堂得第自言猶桂林一枝東堂者晉宫之<lb/>
正殿也山謙丹陽記曰前殿正殿也東西堂魏制也在<lb/>
周為小寢也<lb/>
　　含章梅粧<lb/>
<pb n="KR3j0185_WYG_013-13b"/>
壽陽公主在含章殿梅花飄著其額因橅倣之以為粧<lb/>
様山謙之丹陽記曰皇后正殿曰顯陽東曰含章西曰<lb/>
徽音皆洛陽宫舊名也名起後漢<lb/>
　　太守黄堂<lb/>
郡國志曰雞坡之側即春申君之子假居之地也後有<lb/>
守居之以數失火故塗以雄黄遂名黄堂<lb/>
　　七牢百牢<lb/>
僖十五年秦改館晉侯饋七牢焉注云牛羊豕各一為<lb/>
<pb n="KR3j0185_WYG_013-14a"/>
一牢呉責魯饋百牢亦累此數而言之也牛羊豕具為<lb/>
太牢但有羊豕而無牛則為少牢今人獨以太牢名牛<lb/>
失之矣<lb/>
　　長短句<lb/>
魏晉唐郊廟歌率多四字為句唐曲在者如柳枝竹枝<lb/>
欸乃句皆七字不知當時歌唱用何為調也張華表曰<lb/>
漢氏所用文句長短不齊則今人以歌曲為長短句者<lb/>
本張華所陳也<lb/>
<pb n="KR3j0185_WYG_013-14b"/>
　　角<lb/>
通典樂門蚩尤帥魑魅與黄帝戰帝乃命吹角為龍吟<lb/>
以禦之其後魏武北征烏桓減為半鳴而尤更悲矣胡<lb/>
角者本以應胡笳之聲後漸用之橫吹有雙角即胡樂<lb/>
也張騫入西域傳其法於西京後漢以給邊將和帝時<lb/>
萬人將軍得之<lb/>
　　皷吹<lb/>
後魏永熈中諸州鎮各給皷吹人多少各以大小等級<lb/>
<pb n="KR3j0185_WYG_013-15a"/>
為差諸王為州皆給鼓吹其等以赤青黒色為次中州<lb/>
刺史及諸鎮戍皆給之<lb/>
　　樂營將弟子<lb/>
開元二年𤣥宗以太常禮樂之司不應典優倡雜樂乃<lb/>
更置左右教坊以教俗樂命左右驍衞將軍范及為之<lb/>
使又選樂工數百人自教法曲於梨園謂之皇帝梨園<lb/>
弟子至今謂優女為弟子命伶魁為樂營將者此其始<lb/>
也<lb/>
<pb n="KR3j0185_WYG_013-15b"/>
　　六纛<lb/>
御覽三百三十九曰纛六口大將中營建出引六軍古<lb/>
者天子六軍諸侯三軍今天子十二諸侯六軍故有六<lb/>
纛以總軍衆按此即凡今詞人語建節者云植六纛皆<lb/>
本此也<lb/>
　　放牛租<lb/>
通鑑記周太祖放免租牛晉天福四年户部己申放矣<lb/>
　　兜鍪為突厥<lb/>
<pb n="KR3j0185_WYG_013-16a"/>
後周書曰突厥之先臣於茹茹居金山之陽為茹茹鐵<lb/>
工金山形似兜鍪其俗謂兜鍪為突厥因以為號<lb/>
　　海不波溢<lb/>
韓詩外傳曰越裳來獻白雉謂周公曰久矣天之不迅<lb/>
風疾雨也海之不波溢也中國殆有聖人今人用瀛海<lb/>
無波皆本此<lb/>
　　方寸<lb/>
徐庶母為人所執曰方寸亂矣古今謂方寸為心似始<lb/>
<pb n="KR3j0185_WYG_013-16b"/>
乎此然而列子已嘗曰吾見子之心矣方寸之地虚矣<lb/>
　　繒<lb/>
厚帛也蔡邕女誡曰繒貴厚而色尚深為其堅韌也按<lb/>
此即厚帛乃始名繒其著色深也<lb/>
　　端疋<lb/>
左氏昭六年豐賈以幣錦二兩遺子猶注云二丈為一<lb/>
端二端為一兩所謂疋也二兩者二疋也<lb/>
　　水土斤兩重輕<lb/>
<pb n="KR3j0185_WYG_013-17a"/>
世傳水之好者比它水升斗同而銖兩多故宣州漏水<lb/>
有秤為此也杜牧罪言曰幽并二州程其水土與河南<lb/>
等常重十二然則不獨水有輕重土亦然也<lb/>
　　馬後樂<lb/>
今郡守馬後樂即古鼔吹也古今樂録曰後漢以給邊<lb/>
將萬人將軍得之劉熈釋名曰橫吹麾幢皆大將所有<lb/>
班超為將兵長史故假鼓吹幢麾也其謂假者起未為<lb/>
大將止為長史故許借大將鼔吹幢麾而用之也<lb/>
<pb n="KR3j0185_WYG_013-17b"/>
　　絹一疋<lb/>
唐食貨志曰開元二年頒租庸調于天下濶者一尺八<lb/>
寸長者四丈<lb/>
　　麫一斗<lb/>
天寶元載敕麫今後以三斤四兩為斗<lb/>
　　大斗大尺<lb/>
開元九年敕度以十寸為尺尺二寸為大尺量以十升<lb/>
為斗斗三升為大斗此謂十寸而尺十升而斗者皆秬<lb/>
<pb n="KR3j0185_WYG_013-18a"/>
黍為定也鍾律冠冕湯藥皆用之此外官私悉用大者<lb/>
則黍尺一尺外更増二寸黍量一斗更増三升也唐志<lb/>
租絹長四丈二尺<lb/>
　　洪州石為城<lb/>
龍圖張存守洪州絫石為城明年大水淹及城半賴石<lb/>
為捍城以堅全石城至今尚存<lb/>
　　頌繫<lb/>
通典刑法門百六十二景帝詔頌禁注頌讀曰容容寛<lb/>
<pb n="KR3j0185_WYG_013-18b"/>
不桎梏<lb/>
　　蘇塗<lb/>
通典東夷馬韓祭鬼神立蘇塗建大木以埀鈴鼓注蘇<lb/>
塗有似浮塗按浮塗即浮圖浮圖即塔也<lb/>
　　養不吠之犬<lb/>
東坡上神宗萬言書曰畜犬本以防姦不可以無姦而<lb/>
養不吠之犬北史宋游道傳畢義雲奏劾游道楊遵彦<lb/>
曰譬之畜狗本取其吠今以數吠殺之恐將來無復吠<lb/>
<pb n="KR3j0185_WYG_013-19a"/>
犬詔除名<lb/>
　　立乘車<lb/>
古者乘車皆立不坐車前橫木曰軾在車遇所敬則<lb/>
俯身以手按式武王式商容閭葢如此其式也惟安車<lb/>
乃始坐乘杜延年賜安車駟馬顔師古曰安車坐乘車<lb/>
是也<lb/>
　　物産有無<lb/>
汶南無鸜鵒江南無狐粤無馬虎廬山人見駞以為山<lb/>
<pb n="KR3j0185_WYG_013-19b"/>
精潤州人見蠍以為主簿蟲<lb/>
　　倍蓰<lb/>
孟子或相倍蓰古書罕有用蓰字者史記周本紀其罰<lb/>
倍蓰徐廣曰一作蓰五倍曰蓰孔安國曰倍百二百鍰也<lb/>
　　清河<lb/>
晉太和四年桓温自姑熟伐燕引舟師自清水入河據<lb/>
此即晉時未有隋汴故自清水入河<lb/>
　　勿勿<lb/>
<pb n="KR3j0185_WYG_013-20a"/>
古旗有名勿勿者集衆則用之後人轉為匆匆匆匆者<lb/>
亟遽之辭也杜牧遣興曰浮生長勿勿兒小且嗚嗚<lb/>
　　納粟拜爵<lb/>
秦始皇四年令民納粟千石拜爵一級按此即晁錯之<lb/>
所祖效非錯剙意也<lb/>
　　罷太守銅魚<lb/>
唐制太守交事皆合銅魚為信周世宗顯德六年以除<lb/>
州自有制書罷銅魚不用<lb/>
<pb n="KR3j0185_WYG_013-20b"/>
　　三關<lb/>
世宗由滄州北順水而行先降益津關次瓦橋關次瀛<lb/>
州以瓦橋關為雄州以益津關為霸州<lb/>
　　上宫<lb/>
孟子之滕館於上宫趙岐曰孟子舍止賔客所館之樓<lb/>
上也詩曰期我乎桑中要我乎上宫漢陳皇后雖廢供<lb/>
奉如法長門無異上宫也<lb/>
　　螢囊<lb/>
<pb n="KR3j0185_WYG_013-21a"/>
沈存中清夜録丁朱崖敗有司籍其家有絳紗籠數十<lb/>
大率如燭籠而無䟦無炧不知何用其家曰聚螢囊也<lb/>
詳其此製有火之用無火之熱亦已巧矣然隋煬帝已<lb/>
嘗為之曰大為之囊照耀山谷也丁氏之囊葢其具體<lb/>
而微者耳<lb/>
　　厨傳<lb/>
宣帝元康二年詔曰吏或擅興徭役飾厨傳以稱譽過<lb/>
客按厨傳兩事也厨庖也以好飲食供過客則為飾厨<lb/>
<pb n="KR3j0185_WYG_013-21b"/>
也傳者驛也具車馬資行役則為飾傳也今人合厨傳<lb/>
為一槩謂豐饌為厨傳非也<lb/>
　　十金<lb/>
薛宣曰十金法重不忍相暴章匡衡坐多取封邑四百<lb/>
頃監臨盗所守十金以上免為庶人按漢以黄金一斤<lb/>
為一金十金之重者言其贓直滿十金也<lb/>
　　白蓮花<lb/>
洛陽無白蓮花白樂天自吳中帶種歸乃始有之有白<lb/>
<pb n="KR3j0185_WYG_013-22a"/>
蓮泛舟詩曰白藕新花照水開紅窻小舫信風迴誰教<lb/>
一片江南興逐我殷勤萬里來又種白蓮詩曰呉中白<lb/>
藕洛中栽莫戀江南花懶開萬里携歸爾知否紅蕉朱<lb/>
槿不將來<lb/>
　　小步馬<lb/>
西域傳烏桓國出小步馬師古曰小細也言其能蹀足<lb/>
即今所謂百步千跡者也韓退之詩曰橫飛玉盞家山<lb/>
曉細蹀金珂塞草春用此也<lb/>
<pb n="KR3j0185_WYG_013-22b"/>
　　華陽<lb/>
後漢傳贊注梁州北拒華山之陽南距黒水故常璩叙<lb/>
蜀事謂之華陽國志也<lb/>
　　魚笱<lb/>
唐書王君廓傳君廓無行善盜嘗負竹笱如魚具内置<lb/>
逆刺見鬻繒者以笱囊其頭不可脫乃奪繒去而主不<lb/>
辨也按魚具而内有逆刺此吾鄉名為倒鬚者也<lb/>
　　方書<lb/>
<pb n="KR3j0185_WYG_013-23a"/>
通典御史門曰張蒼為御史主柱下方書如淳曰方板<lb/>
也謂事在板上也周禮以方書之書於板也<lb/>
　　竹<graphic n="KR1850" url="https://raw.githubusercontent.com/kanripo/KR-Gaiji/master/images/KR1850.png" mimeType="image/png"/>
白樂天集十一入峽詩曰苒蒻竹篾<graphic n="KR1850" url="https://raw.githubusercontent.com/kanripo/KR-Gaiji/master/images/KR1850.png" mimeType="image/png"/>欹危機師趾<lb/>
　　半池<lb/>
白樂天集五十三池上竹下作云穿籬遶舍碧逶迤十<lb/>
畆閑居半是池<lb/>
　　繫馬<lb/>
<pb n="KR3j0185_WYG_013-23b"/>
威公城楚丘以封衞其畜散而無育公與之繫馬三百<lb/>
韋氏謂良馬在閑而不放散也則知繫馬千駟弗眎言<lb/>
雖甚良而不取也<lb/>
　　都盧縁<lb/>
唐人以縁橦者為都盧縁按國語胥臣對晉文公曰侏<lb/>
儒扶盧韋氏謂扶縁也盧矛㦸之柲縁之以為戱<lb/>
　　上中下褚衣<lb/>
南粤王傳陸賈往賜尉佗上中下褚衣師古音云綿裝<lb/>
<pb n="KR3j0185_WYG_013-24a"/>
衣以綿多少分三品<lb/>
　　閥閱<lb/>
史記古人之功有三以德以言以功明其等曰閥積日<lb/>
曰閱<lb/>
　　衣錦夜行<lb/>
東觀漢記建武二年封景丹為櫟陽侯上謂曰富貴不<lb/>
歸故鄉如衣錦夜行故以封卿按前漢皆言衣繡惟此<lb/>
言衣錦<lb/>
<pb n="KR3j0185_WYG_013-24b"/>
　　棨㦸當斧鉞<lb/>
漢雜事竇固征匈奴騎都尉秦彭擅刺軍司馬固奏劾<lb/>
之公府掾郭躬曰漢制假棨㦸以當斧鉞彭得斬人<lb/>
　　朱衣非舊制<lb/>
王儉為司右長史晉令公府長史著朝服宋大明以來<lb/>
著朱衣儉言宜復舊制時不許<lb/>
　　扁舟五湖<lb/>
隗囂傳方望以書辭囂曰范蠡收責勾踐乘扁舟於五<lb/>
<pb n="KR3j0185_WYG_013-25a"/>
湖注曰計然云范蠡乘扁舟於五湖<lb/>
　　五稷<lb/>
職方氏并州宜五稷鄭𤣥曰黍稷麥稻菽后稷社稷皆<lb/>
取此以其該五種名之也<lb/>
　　丹圖<lb/>
秋官司約凡大約劑書於宗彞小約劑書於丹圖注春<lb/>
秋傳曰斐豹𨽻也著於丹書漢髙紀鐵劵與功臣剖符<lb/>
作誓丹書鐵劵藏之宗廟<lb/>
<pb n="KR3j0185_WYG_013-25b"/>
　　象刑<lb/>
司圜掌収教罷民凡害民者弗使冠飾而加明刑焉注<lb/>
弗使冠餙者著黑幪若古之象刑歟<lb/>
　　卵翼<lb/>
左傳哀公下曰子西曰勝如卵余翼而長之今人言卵<lb/>
翼之恩本此<lb/>
　　忩牖<lb/>
説文穿壁以木為交忩所以見日也向北出牖也在墻<lb/>
<pb n="KR3j0185_WYG_013-26a"/>
曰牖在壁曰忩<lb/>
　　櫓<lb/>
許氏説文曰櫓大楯也案今城上雉堞曰櫓為其在城<lb/>
上可以蔽人如人之被楯也<lb/>
　　玉堂<lb/>
漢武故事玉堂去地十二丈基堦皆用玉<lb/>
　　白日衣繡<lb/>
風俗通義江夏張遼為兖州太守以二千石歸過鄉里<lb/>
<pb n="KR3j0185_WYG_013-26b"/>
白日衣繡榮羨如此<lb/>
　　地圖一寸折百里<lb/>
貞元十一年賈耽進華夷圖廣三丈率以一寸折百里<lb/>
　　羽檄<lb/>
魏武奏事曰有急以雞羽挿木檄謂之羽檄說文曰檄<lb/>
以木簡為書長尺二寸<lb/>
　　羲和<lb/>
山海經海外有女名羲和浴日於甘泉<lb/>
<pb n="KR3j0185_WYG_013-27a"/>
　　百丈<lb/>
南史朱超石傳宋武北伐超石前鋒入河軍人縁河南<lb/>
岸牽百丈有漂度北岸者杜詩上蜀多言百丈也<lb/>
　　鄣扇<lb/>
諸王鄣扇不得雉尾<lb/>
　　螭魚<lb/>
螭魚四足長尾鱗成五色頭似龍無角<lb/>
　　金馬碧雞祠<lb/>
<pb n="KR3j0185_WYG_013-27b"/>
二髙山東有碧雞西為金馬者云漢武使王褒祠二神<lb/>
於彼其地當在西蜀在彼者恐未真也<lb/>
　　鳳棲梨<lb/>
陜州有梨樹貞觀中有鳳止其上結實香脆其色赤黄<lb/>
號鳳棲梨<lb/>
　　碧落觀<lb/>
絳州碧落觀龍朔中刺史李諶為母太妃追薦所造神<lb/>
人所篆<lb/>
<pb n="KR3j0185_WYG_013-28a"/>
　　犀車<lb/>
韓子國有法術賞罰若陸行之有犀車良馬<lb/>
　　神道碑<lb/>
裴子野葬湘東王為墓誌銘陳于藏内邵陵王又立墓<lb/>
誌堙于羨道道列誌自此始<lb/>
　　墓石<lb/>
南史宋張永開冢内得銅威斗有一石銘大司徒甄邯<lb/>
之墓<lb/>
<pb n="KR3j0185_WYG_013-28b"/>
　　石室<lb/>
黄瓊曰陛下宜開石室按河洛外命史官條上災異注<lb/>
云石室藏書之府<lb/>
　　三尺<lb/>
杜周曰三尺安出哉注以三尺竹簡書法律也<lb/>
　　鐵劵<lb/>
形似半破小木甑子曲處着肚上有四孔穿縚處其文<lb/>
於面鐫陷金<lb/>
<pb n="KR3j0185_WYG_013-29a"/>
　　八投<lb/>
王莽傳平原女子遲昭平能說經博以八投服䖍曰博<lb/>
奕經以八箭投之<lb/>
　　資斧<lb/>
易得其資斧應劭曰資利也<lb/>
　　銅柱<lb/>
楚王馬希範既破羣蠻自以為伏波之後以銅五千斤<lb/>
鑄柱髙丈二尺入地六尺銘誓狀於上立之溪州<lb/>
<pb n="KR3j0185_WYG_013-29b"/>
　　古貝<lb/>
唐環王傳出古貝古貝草也緝其花為布粗曰貝精曰<lb/>
㲲按今吉貝亦緝花為之而古吉二字不同豈訛名耶<lb/>
抑兩物也<lb/>
　　籟<lb/>
莊周天地人皆言籟說文曰三孔籥也大者謂之笙中<lb/>
者謂之籟小者謂之箹<lb/>
　　夷玉<lb/>
<pb n="KR3j0185_WYG_013-30a"/>
說文珣玗璂皆醫無閭玉周書所謂夷玉也<lb/>
　　先馬<lb/>
荀子正論天子乘大路諸侯持輪挾輿先馬注先馬導<lb/>
馬也後世太子洗馬釋者曰洗先也亦此先馬之義也<lb/>
天子出則有先驅太子則有洗馬言騎而為太子儀衞<lb/>
之先也<lb/>
　　束帛文端疋<lb/>
玉壺清話胡旦云古義束脩謂脯十挺即為一束束帛<lb/>
<pb n="KR3j0185_WYG_013-30b"/>
則卷為二端五疋表王者屈折隠淪之道<lb/>
　　宰木拱<lb/>
秦襲鄭百里奚與蹇叔諫秦伯怒曰若爾之年者宰上<lb/>
之木拱矣注云宰冢也拱可以手對抱對抱者以兩大<lb/>
指圜合之也與拱把之桐梓同也<lb/>
　　揖<lb/>
公羊僖二年晉謀伐虢荀息進獻公揖而進之注以手<lb/>
通指曰揖又宣六年晉靈公望見趙盾愬而再拜盾北<lb/>
<pb n="KR3j0185_WYG_013-31a"/>
　　革甲<lb/>
呉子謂魏文侯曰今君四時使人斬離皮革掩以朱漆<lb/>
畫以丹青爍以犀象則知戰國時但以革為甲未用鐵<lb/>
也<lb/>
　　紫荷<lb/>
通典尚書令僕射尚書銅印墨綬朝服佩水蒼玉腰劒<lb/>
紫荷執笏<lb/>
　　山𤣥玉水蒼玉<lb/>
<pb n="KR3j0185_WYG_013-31b"/>
通典周制也天子白玉山𤣥水蒼者視之文色所似也<lb/>
　　繡衣使所始<lb/>
史記武帝時盜羣起遣中丞丞相長史督之弗能禁乃<lb/>
使范昆張德等衣繡衣持節虎符發兵以擊之<lb/>
　　五王桃李<lb/>
狄梁公既立中宗薦張柬之袁恕已桓彦範崔元暐敬<lb/>
暉五公咸出門下皆自州縣拔居顯列外以為五公為<lb/>
一代之盛桃李也<lb/>
<pb n="KR3j0185_WYG_013-32a"/>
　　帖職<lb/>
劉禹錫集九荆門縣記云禹錫方以即位帖職于計臺<lb/>
予所見帖職字此為先然未知帖是否<lb/>
　　爊<lb/>
韓文衞造微曰我聞南方多水銀丹砂雜佗竒藥爊為<lb/>
黄金可餌以不死<lb/>
　　鎰<lb/>
趙與蘇秦黄金百鎰注二十兩為一鎰<lb/>
<pb n="KR3j0185_WYG_013-32b"/>
　　一金<lb/>
公孫閈使人操十金卜於市注二十兩為一金<lb/>
　　皷角<lb/>
節將入界每州縣須起節樓本道亦至界首衙仗前引<lb/>
旌幢中行大將打珂金鉦皷角隨後右出李商隠所撰<lb/>
使範在臺儀後<lb/>
　　珧<lb/>
字書珧蜃甲可飾物則江瑶之用瑶誤矣爾雅釋弓曰<lb/>
<pb n="KR3j0185_WYG_013-33a"/>
弓有縁者為弓以金者謂之銑以蜃者謂之珧則江珧<lb/>
不當為瑶明矣<lb/>
　　銅葉盞<lb/>
東坡後集二從駕景靈宫詩曰病貪賜茗浮銅葉按今<lb/>
御前賜茶皆不用建盞用大湯<graphic n="KR1812" url="https://raw.githubusercontent.com/kanripo/KR-Gaiji/master/images/KR1812.png" mimeType="image/png"/>色正白但其制様似<lb/>
銅葉湯<graphic n="KR1812" url="https://raw.githubusercontent.com/kanripo/KR-Gaiji/master/images/KR1812.png" mimeType="image/png"/>耳銅葉色黄褐色也<lb/>
　　金釦器<lb/>
續漢書桓帝祠老子用純金釦器揚雄蜀都賦曰雕鐫<lb/>
<pb n="KR3j0185_WYG_013-33b"/>
釦器百技千工<lb/>
　　八蠶<lb/>
呉録曰南陽郡一嵗蠶八績<lb/>
　　馬乳蒲萄<lb/>
唐平髙昌得馬乳蒲萄造酒京師始識此酒之味<lb/>
　　金蓮燭<lb/>
令狐綯賜金蓮燭是以金蓮花為臺事見摭言<lb/>
　　亷察<lb/>
<pb n="KR3j0185_WYG_013-34a"/>
周禮亷能之類諸家雖訓亷為察嘗疑理不相符因閱<lb/>
漢髙帝紀詔亷問有不如吾詔者以重論之顔氏曰亷<lb/>
字本作□其音同乃知亷之為察本覝字也有覘眎之<lb/>
義<lb/>
　　茅三間<lb/>
東坡詩周公與管蔡恨不茅三間南史劉義真傳贊曰<lb/>
善乎龎公之言比之周公管蔡若處茅屋之内宜無放<lb/>
殺之酷<lb/>
<pb n="KR3j0185_WYG_013-34b"/>
　　平白地腸斷<lb/>
李太白越女詞曰東陽素足女會稽素舸郎相看月未<lb/>
墮白地斷肝腸此東坡長短句所取以為平白地為伊<lb/>
腸斷也<lb/>
　　跳盪<lb/>
渾瑊年十一立跳盪功唐兵志矢石未交陷堅突衆敵<lb/>
因而敗曰跳盪<lb/>
　　虎賁<lb/>
<pb n="KR3j0185_WYG_013-35a"/>
沈約宋志虎賁舊訓虎奔言如虎之奔走也王莽以古<lb/>
有勇士孟賁故以奔通不必取孟賁為義<lb/>
　　䕶駕<lb/>
豹尾以前比省中尚書侍郎御史令史皆執注以督整<lb/>
車騎所謂䕶駕也<lb/>
　　麒麟<lb/>
古有麒麟非馬也其字亦不從馬魯詩有麒說文云青<lb/>
驪文如傅綦也類篇有麟引爾雅為說曰青麒麟驅馬<lb/>
<pb n="KR3j0185_WYG_013-35b"/>
之斑文也是古雖有麒麟字皆以其毛色命之至淮南<lb/>
子始曰應龍生建馬建馬生麒麟麒麟生庶獸凡毛者<lb/>
皆生於庻獸則漢世已用馬之上品配麟龍而加馬其<lb/>
旁矣故唐廐遂以祥麟院為名老杜詩近聞下詔宣都<lb/>
邑肯使麒麟地上行是用天上石麒麟為事正以騏驎<lb/>
為麒麟矣<lb/>
　　天鹿辟邪<lb/>
烏弋有桃拔孟康曰桃拔一名符拔似鹿長尾一角者<lb/>
<pb n="KR3j0185_WYG_013-36a"/>
或為天鹿兩角者或為辟邪西域傳<lb/>
　　疊<lb/>
酉陽雜爼劉録事食鱠數疊今俗書楪字誤以其可疊<lb/>
故名為疊也然牒字乃疊札為之則以疊為楪亦有理<lb/>
也<lb/>
　　疇人<lb/>
古字不拘偏傍多借同聲用之漢志疇人疑籌人也從<lb/>
算厯言之比疇列之疇於義為徑<lb/>
<pb n="KR3j0185_WYG_013-36b"/>
　　玉衣<lb/>
老杜詩玉衣晨自舉鐵馬汗常趨皆言昭陵神靈也三<lb/>
輔故事髙廟中御衣從篋中出舞於殿上冬衣自下在<lb/>
席上<lb/>
　　沓拖<lb/>
東坡頗有沓拖風味李白大鵬賦連軒沓拖揮霍翕忽<lb/>
　　皂衣<lb/>
獨斷公卿尚書衣皂而朝曰朝臣故張敞曰備皂衣議<lb/>
<pb n="KR3j0185_WYG_013-37a"/>
論<lb/>
　　浯<lb/>
世傳浯溪本無浯字元結自名之恐不然也説文浯水<lb/>
出琅琊靈門壼山東北入濰從水吾則浯非結之所名<lb/>
也<lb/>
<pb n="KR3j0185_WYG_013-38a"/>
　　學齋呫嗶<hi>史繩祖</hi>
　　洪範商書<lb/>
左傳襄三年君子謂祁奚於是能舉善矣商書曰無偏<lb/>
無黨王道蕩蕩其祁奚之謂矣注云商書洪範也余按<lb/>
洪範今在周書而當時謂之商書豈以箕子為商人耶<lb/>
抑不知當時編在商書而經秦火之後編入周書耶但<lb/>
箕子雖商人而洪範之篇實成於武王訪問之日只當<lb/>
作周書為正矣<lb/>
<pb n="KR3j0185_WYG_013-38b"/>
　　經言<lb/>
漢桓寛著鹽鐵論引孔子曰吾於河廣知德之至也又<lb/>
引孟子堯舜之道非逺人也而人不思之耳今皆不見<lb/>
所出又劉向乞封甘延壽等疏引司馬法曰軍賞不踰<lb/>
月欲民速得為善之利也今禮記中自有此句向號博<lb/>
洽乃捨經而引兵書何耶<lb/>
　　魚須笏辯<lb/>
禮記玉藻云笏天子以球玉諸侯以象大夫以魚須文<lb/>
<pb n="KR3j0185_WYG_013-39a"/>
竹士竹木象可也注球美玉也文飾也大夫士飾竹以<lb/>
為笏不敢用純物也須音班謂以魚頒文飾竹之邊也<lb/>
而後之俗儒承訛襲誤至馮鑑事始乃謂球玉為珠玉<lb/>
不知珠豈可以為笏耶又謂大夫用魚鬚文士以竹既<lb/>
誤以須為鬚於文字下又去竹字殊失本義而李賀詩<lb/>
云往還誰是龍頭人公王遣秉魚鬚笏以鬚對頭失之<lb/>
甚矣又漢制列侯夫人以魚須為㰅長一尺為簮珥則<lb/>
直以魚須為象耳尤可笑也<lb/>
<pb n="KR3j0185_WYG_013-39b"/>
　　朔月吉月<lb/>
詩十月之交朔月辛卯注云朔日也而乃謂朔月葢月<lb/>
朔之反辭也亦猶書之月正元日乃正月元日之比也<lb/>
又論語吉月必朝服而朝注謂吉月月朔也如詩二月<lb/>
初吉注月朔謂之吉吉月亦猶朔月也<lb/>
　　滅烕異音<lb/>
毛詩正月云燎之方揚寧或滅之赫赫宗周褒姒烕之<lb/>
注烕滅也義同而字異音亦異烕武劣反音血滅忹列<lb/>
<pb n="KR3j0185_WYG_013-40a"/>
反今或作褒姒滅之誤也然史傳亦多有誤作滅字者<lb/>
矣<lb/>
　　詩人詠物<lb/>
東坡謂詩人詠物至不可移易之妙如桑之未落其葉<lb/>
沃若是也東坡之詠橄㰖詩云紛紛青子落紅鹽葢凡<lb/>
果之生也必青及熟也必變色如梅杏半傅黄朱果爛<lb/>
枝繁是也惟有橄㰖雖熟亦青故謂之青子不可他用<lb/>
也<lb/>
<pb n="KR3j0185_WYG_013-40b"/>
　　傳注竒語<lb/>
羣書注疏解說多有竒語異事不可忽略看過如鄭氏<lb/>
月令注引農書曰土上冒橛陳根可㧞耕者急發又引<lb/>
孝經說曰地順受澤謙虚開張含泉任萌滋物歸中此<lb/>
數語甚竒又如董仲舒救日食祝曰炤炤大明纎滅無<lb/>
光奈何以陰侵陽以卑凌尊見於周官大祝注又漢司<lb/>
徒府有大會殿亦云百官朝會殿見於周禮朝士槀人<lb/>
注又漢瓉槃見於周官典瑞注此皆史事而見於經注<lb/>
<pb n="KR3j0185_WYG_013-41a"/>
葢鄭𤣥于寶皆漢人故引用與今云云皆漢事也至如<lb/>
經事而見於史注則前漢志舜修五禮五樂顔師古注<lb/>
謂尚書五禮五玉五玉即五瑞也伏生年老聲之訛耳<lb/>
且列五樂之名之用於其下甚詳經史可以互見故不<lb/>
可忽至如李善文選秋胡詩注引易歸藏曰君子戒車<lb/>
小人戒徒亦可以見亡書之語<lb/>
　　夏屋非屋宇之屋<lb/>
詩夏屋渠渠注夏屋大具也渠渠勤勤也言於我設禮<lb/>
<pb n="KR3j0185_WYG_013-41b"/>
食大具以食我其意勤勤然初不指屋宇也經言夏屋<lb/>
惟此而已至揚子雲法言乃云震風凌雨然後知夏屋<lb/>
之帡幪也則誤以為屋宇矣葢由漢人言廣夏大夏已<lb/>
差忒矣<lb/>
　　儒釋老之異<lb/>
易繫辭云生生之謂易生生兩字疊言之此大易之妙<lb/>
而吾儒根極用功處易者變易也所謂生生者變化無<lb/>
窮生意不息纔終於冬復生於春纔盡於剥旋生於復<lb/>
<pb n="KR3j0185_WYG_013-42a"/>
靡有間斷人之一身消息盈虚死生得䘮萬事萬變無<lb/>
出此理而道家者流乃謂修證長生若使人皆長生而<lb/>
不死物皆長存而不亾則一氣之消息盈虚滅矣勢無<lb/>
此理也釋氏又謂證無生忍法經曰不生不滅則是使<lb/>
天下皆絶生意人人物物塊然如死灰槁木豈有是事<lb/>
哉方之吾儒生則烏可已之言生生之謂易之語葢覺<lb/>
夢之異也世之昧者捨正學而流異端何必昧者皆然<lb/>
雖儒者亦間溺其說矣哀哉<lb/>
<pb n="KR3j0185_WYG_013-42b"/>
　　詩諱國惡<lb/>
洪氏容齋隨筆謂元稹連昌宫詞有規諷勝如白居易<lb/>
長恨歌然余竊謂前賢歌詠前世之事可以直言而當<lb/>
代君臣則宜諱國惡如陳司敗問昭公知禮乎子曰知<lb/>
禮葢為國惡諱也司敗曾不知之乃云君取於呉為同<lb/>
姓謂之呉孟子君而知禮孰不知禮何其謬哉唐明皇<lb/>
納壽王妃楊氏本陷新臺之惡而白樂天所賦長恨歌<lb/>
乃謂楊家有女初長成養在深閨人未識天生麗質難<lb/>
<pb n="KR3j0185_WYG_013-43a"/>
自棄一朝選在君王側則深没壽邸一段葢得孔子答<lb/>
司敗之遺意矣春秋為尊者諱此歌深得之<lb/>
　　致知格物<lb/>
大學致知在格物物格而後知至此最是要切交會融<lb/>
貫處葢欲致其知全在格物而物不能格何由可以致<lb/>
其知求諸孔聖之言惟子曰嵗寒然後知松栢之後凋<lb/>
也此一句最於致知格物極其淵妙葢松栢物也察其<lb/>
因何而嵗寒之際獨後凋是欲格其物理也茍能格之<lb/>
<pb n="KR3j0185_WYG_013-43b"/>
則然後知之三字為真致其知矣何以見其格之正如<lb/>
禮器所謂如松栢之有心居天下之大端故貫四時而<lb/>
不改柯易葉則知其為得氣之本而嵗寒不凋矣是也<lb/>
　　孔子誄<lb/>
宣聖之誄數處互有不同左氏傳哀公十六年夏四月<lb/>
己丑孔丘卒公誄之曰昊天不弔不憖遺一老俾屏余<lb/>
一人在位㷀㷀余在疚嗚呼哀哉尼父無自律而禮記<lb/>
檀弓乃云魯哀公誄孔子曰天不遺耆老莫相余位焉<lb/>
<pb n="KR3j0185_WYG_013-44a"/>
嗚呼哀哉尼父與左氏異而史記孔子世家與左傳所<lb/>
載全同而班氏前漢五行志則云孔丘卒哀公誄之曰<lb/>
昊天不弔不憖遺一老俾屏余一人而止又與史記異<lb/>
大聖人之誄尚紛紛異同如此況其下者乎<lb/>
　　坡詩不入律<lb/>
黄魯直次東坡韻云我詩如曹鄶淺陋不成邦公如大<lb/>
國楚吞五湖三江其尊坡公可謂至而自況可謂小矣<lb/>
而實不然其深意乃自負而諷坡詩之不入律也曹鄶<lb/>
<pb n="KR3j0185_WYG_013-44b"/>
雖小尚有四篇之詩入國風楚雖大國而三百篇絶無<lb/>
取焉至屈原而始以騷稱為變風矣黄又嘗謂坡公文<lb/>
好罵謔不可學又指坡公文章妙一世而詩句不逮古<lb/>
人信斯證也<lb/>
　　漢鳻雀辨<lb/>
漢黄霸傳鶡雀集丞相府鶡字音芬非音曷也今人例<lb/>
以曷字讀之誤矣按霸傳蘇林注云今武賁所著之鶡<lb/>
而師古注曰蘇說非也此鶡雀音芬本從鳻字通用鳻<lb/>
<pb n="KR3j0185_WYG_013-45a"/>
似鳳也若夫鶡雀之鶡青色好鬭不止俗謂之鶡鷄音<lb/>
曷與此鶡雀音芬者不同故志之以正訛舛<lb/>
　　晉志之誤<lb/>
予昔與婦弟羅君玉同讀晉書君玉曰嵇康之誅於晉<lb/>
文帝執魏柄之時疑不當傳於晉向秀卒于魏世其傳<lb/>
亦然又云君苗無姓吕安無傳與嵇康書者皆當考<lb/>
　　錢載年號之始<lb/>
馮鑑事始載後魏孝莊時用錢稍薄髙道穆曰論今復<lb/>
<pb n="KR3j0185_WYG_013-45b"/>
古宜改鑄大錢文載年號以記其始鑑遂以錢載年號<lb/>
始於此余按杜佑通典厯叙古今錢幣之制載宋武帝<lb/>
孝建初鑄四銖錢文曰孝建一邊文曰四銖則是錢載<lb/>
年號實始於宋武孝建也孝建元年甲午距後魏孝莊<lb/>
永安二年己酉鑄永安五銖錢之嵗凡七十有六年紀<lb/>
載昭昭豈可謂始於永安鑑讀書不精誤以髙恭之奏<lb/>
請載年號以記其始遂以為事始於此不知髙之奏乃<lb/>
謂改鑄大錢年分之始非事始也此固可笑矣又舍中<lb/>
<pb n="KR3j0185_WYG_013-46a"/>
國正統之年號事始取諸北狄偏閏之朝見識何汙下<lb/>
耶恐後學承訛襲謬不得不辨<lb/>
　　䔖蓤二物<lb/>
前輩筆記小說固有字誤或刋本之誤因而後生末學<lb/>
不稽考本出處承襲謬誤甚多今畧舉其一端如馬大<lb/>
年永卿著懶真子録辨王逸注楚詞以芰為蓤秦人曰<lb/>
薢茩之誤當矣惜其字有差誤義遂不明永卿謂爾雅<lb/>
薢茩英光注云英明也或云蓤也關西謂之薢茩字音<lb/>
<pb n="KR3j0185_WYG_013-46b"/>
皆又云蓤厥攟注今水中芰此皆馬所記也今余考爾<lb/>
雅正本則云薢茩蕨光注芵明也即今决明也或曰䔖<lb/>
也字從卩非從冫及至蓤蕨攟然後從凌注水中芰也<lb/>
則是䔖與蓤其為二物不同王逸誤引陸生之䔖曰薢<lb/>
茩而為水中之蓤其失明甚而馬又併以從水兩蓤字<lb/>
交證且誤以芵光芵明為英光英明此馬大年之誤尤<lb/>
可哂也<lb/>
　　酒價緋魚<lb/>
<pb n="KR3j0185_WYG_013-47a"/>
丁謂參知政事真宗嘗問唐酒價幾何謂對以每升三<lb/>
十上曰何以知謂引杜詩云速來相就飲一斗恰有三<lb/>
百青銅錢上喜其對又蔡嶷廷試第一俄召對徽宗問<lb/>
唐京官五品方賜緋佩魚借緋即不佩國朝因循其制<lb/>
嶷對曰在唐借緋亦佩魚因誦白居易詩為證曰親朋<lb/>
相慶問何如服色恩光盡反初投老喜抛黄艸峽眼明<lb/>
驚拆紫泥書便將朱紱還鈴閣却著青袍侍玉除無奈<lb/>
嬌癡三嵗女遶腰啼哭覔銀魚上尤喜其對之㨗二事<lb/>
<pb n="KR3j0185_WYG_013-47b"/>
正相類但佩魚之對尤切於典故信大臣專對不可無學<lb/>
也謂字謂之姑蘇人嶷字文饒河内人並見於曽慥詩<lb/>
選紀載後余因看李太白詩有金樽美酒斗十千之句<lb/>
以為李杜同時何故詩句所言酒價頓異客有戲噱者<lb/>
曰太白謂美酒耳恐杜老不擇飲而醉村店壓茅柴耳<lb/>
坐皆大笑然亦近理也<lb/>
　　二月無絲<lb/>
聶夷中傷田家詩最得風人之體但二月賣新絲恐當<lb/>
<pb n="KR3j0185_WYG_013-48a"/>
作四月葢二月則蠶尚未生戴勝降於桑乃三月内節<lb/>
所在必於此時蠶事方盛葢月令蠶事乃在季春之月<lb/>
而祭義蠶嵗注亦云三月月盡以後豳風蠶月條桑亦<lb/>
指三月二月安得有新絲耶當是四字傳寫者訛刻畫<lb/>
耳其曰五月糶新榖却有之<lb/>
　　班氏當從斑<lb/>
山谷云班氏以鬭榖於莵得姓凡班姓皆當從斑史作<lb/>
班誤也<lb/>
<pb n="KR3j0185_WYG_013-48b"/>
　　坡文之妙<lb/>
東坡泗州僧伽塔詩耕田欲雨蓺欲晴去得順風來者<lb/>
怨此乃櫽括劉禹錫問卜賦中語曰同涉于川其時在<lb/>
風㳂者之吉泝者之凶同蓺于野其時在澤惟種之利<lb/>
乃穋之厄坡以一聨十四字而包盡劉禹錫四對三十<lb/>
二字之義葢奪胎換骨之妙也至如前赤壁賦尾段一<lb/>
節自惟江上之清風與山間之明月至相與枕藉乎舟<lb/>
中不知東方之既白却只是用李白清風明月不用一<lb/>
<pb n="KR3j0185_WYG_013-49a"/>
錢買玉山自倒非人推一聨十六字演成七十九字愈<lb/>
竒妙也<lb/>
　　表忠觀碑體孝門銘<lb/>
東坡表忠觀碑先列奏狀以為序至制曰可而系之以<lb/>
銘其格甚新乃倣柳柳州所作壽州安豐縣孝門銘葢<lb/>
以忠比孝全用其體制耳柳宗元孝門銘史臣既全載<lb/>
於唐孝友傳文甚典雅蘇公表忠觀碑視柳有加宜乎<lb/>
金陵王氏以太史公所作年表許之二文㫖意其允合<lb/>
<pb n="KR3j0185_WYG_013-49b"/>
於史法矣<lb/>
　　周子愛蓮說如屈原橘頌<lb/>
左傳云譬諸草木吾臭味也屈正平離騷經一篇之中<lb/>
固以香草而比君子矣然於九章中特出橘頌一章朱<lb/>
文公謂受命不遷謂橘踰淮為枳也原自比志節如橘<lb/>
不可移徙也末乃言橘之髙潔可比伯夷宜立以為像<lb/>
而效法之亦因以自託余因文公之言而謂濓溪周子<lb/>
作愛蓮說謂蓮為花之君子亦以自況與屈原千古合<lb/>
<pb n="KR3j0185_WYG_013-50a"/>
轍不寧惟是而二篇之文皆不滿二百字詠橘詠蓮皆<lb/>
能盡物之性格物之妙無復餘藴葢心誠之所發越萬<lb/>
物皆備於我之所著形是可敬也讀者宜精體之<lb/>
　　正符過封禪文<lb/>
司馬長卿封禪文典雅為西京之宗然未免託符瑞以<lb/>
啓武帝之侈心君子已耻之其後揚雄倣之作劇秦美<lb/>
新尤為可恥斑孟堅典引亦引符瑞以效尤唐人作玉<lb/>
牒真紀以美𤣥宗尤淺陋及柳宗元正符謂受命不于<lb/>
<pb n="KR3j0185_WYG_013-50b"/>
天于其人休符不於祥於其仁惟人之仁匪祥于天兹<lb/>
為正符哉未有棄仁而久者也未有恃祥而壽者也遂<lb/>
一洗前作之陋為可喜也<lb/>
　　大小各適其性<lb/>
莊周之書有鷦鷯巢林不過一枝又曰鵬搏扶揺九萬<lb/>
里而風斯在下葢齊物之論也後世有本其說而賦之<lb/>
者如張茂先賦鷦鷯自譬甚小李太白賦大鵬自譬甚<lb/>
大皆適其性而已不出莊周齊物之論耳<lb/>
<pb n="KR3j0185_WYG_013-51a"/>
　　漢唐史取當代之文以為賛叙<lb/>
國朝宋祁著唐書藩鎮傳序全載杜牧守論一篇實體<lb/>
班固項籍傳賛全載賈誼過秦論一篇葢守論乃藩鎮<lb/>
之事實而過秦實項氏之張本不嫌取當代詞人之文<lb/>
而證之然司馬遷亦嘗取過秦論而賛秦紀矣但没賈<lb/>
生之名而書其文幾若揜人之善曷若班氏直下賛云<lb/>
昔賈生之過秦曰云云如摶蛟縳虎之手何必皆自己<lb/>
出宋公用其體尤為歐公之所稱美匪惟班宋擅一代<lb/>
<pb n="KR3j0185_WYG_013-51b"/>
之史筆而賈杜二子之文益有光於信史矣<lb/>
　　六出四出花<lb/>
吕氏春秋云草木之花皆五出雪花獨六出古今莫喻<lb/>
其理獨朱文公謂地六為水之成數雪者水結為花故<lb/>
六出或言花中惟巖桂四出之異余謂土之生物其成<lb/>
數五故草木花皆五惟桂乃月中之木居西方地四乃<lb/>
西方金之成數故花四出而金色且開於秋云此桂之<lb/>
在離騷以喻君也先師魏鶴山巖桂詩云虎頭㸃㸃開<lb/>
<pb n="KR3j0185_WYG_013-52a"/>
金粟犀首纍纍佩印章自注云顧虎頭善畫金粟佛公<lb/>
孫衍佩五國相印真善借喻而體物矣余亦嘗賦巖桂<lb/>
云四出花中異三開格外芳名髙平月品韻勝霸秋香<lb/>
或者頗許之以為弗可移賦他花木也<lb/>
　　加田<lb/>
周禮司勲惟加田無國正加田如今之加食實封也<lb/>
　　唐給事中草制學士不草制<lb/>
呉曽漫録仁宗朝胡宿武平一知制誥封還楊懐敏詞頭<lb/>
<pb n="KR3j0185_WYG_013-52b"/>
上問宰相故事文彦博對曰唐給事中袁髙不草盧<lb/>
杞制然則唐典故給事中亦草制耶故成袁髙之志云<lb/>
又韓渥金鑾宻記曰崔貽範於鳳翔圍城中挾李茂貞<lb/>
起復作相渥當草制抗疏論其不可夜半中人以詞頭<lb/>
投渥曰學士無以性命為戲渥不答扄户而寢明日無<lb/>
麻制宣讀茂貞曰陛下命相學士不肯草制與反何異<lb/>
昭宗曰卿薦貽範朕不拒渥不艸制朕亦不拒其如道<lb/>
理分明何至范蜀公東齋記事真宗欲立章獻為后楊<lb/>
<pb n="KR3j0185_WYG_013-53a"/>
文公不草制章獻既立楊文公億不自安乃託母疾而<lb/>
行留請假榜子與孔目官而去學士不肯草制自唐韓<lb/>
渥始也<lb/>
　　折梅遣使始於諸發不始於陸凱<lb/>
荆州記謂陸凱與范蔚宗相善凱自江東遣使寄梅花<lb/>
一枝詣長安與范蔚宗并詩一絶云折花逢驛使寄與<lb/>
隴頭人江南無所有聊贈一枝春後世紛紛舉用多矣<lb/>
皆以陸范為證不知劉向說苑已載越使諸發執一枝<lb/>
<pb n="KR3j0185_WYG_013-53b"/>
梅遺梁王梁王之臣曰韓子者顧左右曰烏有一枝梅<lb/>
乃遺列國之君則折梅遣使始此矣<lb/>
　　日隨天左旋<lb/>
余曏作補亾月采篇辯日月隨天左旋援引張横渠朱文<lb/>
公魏鶴山之言及朱文公援引月令注疏為證詳無軼<lb/>
遺矣後因讀陸德明周易音義至明夷卦明夷于左股<lb/>
注馬融王肅音股字作般云旋也日隨天左旋也乃知<lb/>
經注已及之不待注疏及後世之辯也尤為端的惜先<lb/>
<pb n="KR3j0185_WYG_013-54a"/>
儒不及引此耳故録以補其前說<lb/>
　　傳注引逸書之誤<lb/>
左傳昭十年子皮歸謂子羽曰夏書云欲敗度縱敗禮<lb/>
我之謂矣注云逸書也又十七年太史曰在此月也故<lb/>
夏書曰辰不集於房瞽奏鼓嗇夫馳庶人走此月朔之<lb/>
謂也注逸書也余按此兩節皆見於今文尚書如子皮<lb/>
所舉欲敗度縱敗禮兩言今見於太甲篇乃商書也而<lb/>
子皮以為夏書固失之矣而杜預遂以為逸書失尤甚<lb/>
<pb n="KR3j0185_WYG_013-54b"/>
矣至如周太史所舉辰不集於房四言今見於𦙍征正<lb/>
是夏書只差一不字無可疑者而杜乃注為逸殊可訝<lb/>
焉故辨之以明傳注不可盡信如此<lb/>
　　舜七始詠<lb/>
前漢律厯志引書曰予欲聞六律五聲八音七始詠以<lb/>
出納五言女聽予者帝舜也言以律吕和五聲施之八<lb/>
音合之成樂七者天地四時人之始也順以歌詠五常<lb/>
之言聽之則順乎天地序乎四時應人倫本陰陽原情<lb/>
<pb n="KR3j0185_WYG_013-55a"/>
性風之以德感之以樂莫不同乎一惟聖人為能同天<lb/>
下之意故帝舜欲聞之也七始詠三字今文尚書却只<lb/>
作在治忽注謂察天下治理及忽怠者在治忽三字於<lb/>
六律五聲八音解家頗傅會反不若班氏所載七始詠<lb/>
義訓胥協也又禮樂志房中祠歌曰七始華始肅倡和<lb/>
聲孟康注引班氏所載云七始者天地四時人之始以<lb/>
為樂名以此則知漢初尚存此詠施之祠樂予謂七始<lb/>
詠三字甚新可加以舜字作詞題賛頌之屬如徐子儀<lb/>
<pb n="KR3j0185_WYG_013-55b"/>
試宏詞嵗舜五樂頌亦是引班志舜修五禮五樂注謂<lb/>
書云五玉玉字當為樂蓋已有五瑞即玉也且注列五<lb/>
樂之目於下即此類也因併記之<lb/>
　　三陳九卦<lb/>
易大傳三陳九卦孔聖有深㫖焉橫渠問繫辭獨說九<lb/>
卦之德切於人事以德字言之可謂深得之矣然只講<lb/>
得初陳之事於再於三尚有餘意今推言之自履德之<lb/>
基至巽德之制皆以之字發明其德此初陳也自履和<lb/>
<pb n="KR3j0185_WYG_013-56a"/>
而至至巽稱而隠皆以而字發九德之體此再陳也自<lb/>
履以和行至巽以行權皆以以字發九德之用此三陳<lb/>
也此九卦有德有體有用深味之則方見切於人事之<lb/>
要也<lb/>
　　厯日字所始<lb/>
堯典雖曰厯象日月星辰然未嘗連文說厯日字後世<lb/>
方言厯日然竟莫明其所始至坡詩云老去怕看新厯<lb/>
日雖百家注之亦無有一人及之者余按周禮馮相氏<lb/>
<pb n="KR3j0185_WYG_013-56b"/>
以會天位注謂合此嵗日月星辰宿五者以為時事之<lb/>
候若今厯日太嵗在某月某日某甲朔日直某也又引<lb/>
孝經說曰故勑以天期四時節有晩早趣勉趣時無失<lb/>
天位皆此術也以此觀之則今之厯法已詳備於漢時<lb/>
然自漢世已謂之厯日矣寶祐元年改厯名會天深得<lb/>
厯日經注本㫖<lb/>
　　祥刑詳刑字義之通<lb/>
先師鶴山在遂寧漕廨作極堂碑時攝憲書詳刑字余<lb/>
<pb n="KR3j0185_WYG_013-57a"/>
後繼忝漕節重新極堂仍立鶴山之碑一時僚屬咸疑<lb/>
詳刑字以為尚書吕刑篇告爾祥刑監于兹祥刑只作<lb/>
祥字余因謂之曰唐百官志改大理正為詳刑大夫固<lb/>
已用此詳刑字然不為無所本也當時顔師古輩留意<lb/>
經學故於傳注咸通焉葢吕刑篇中告爾祥刑只作祥<lb/>
字注謂善用刑之道然周禮太宰之職五曰刑典以詰<lb/>
邦國注引書曰度作詳刑以詰四方攷今古文尚書吕<lb/>
刑只曰度作刑以詰四方却無詳字然詳刑字見於經<lb/>
<pb n="KR3j0185_WYG_013-57b"/>
注亦可通用也<lb/>
　　辨餕餘不祭<lb/>
禮記云餕餘不祭父不祭子夫不祭妻本當三句合為<lb/>
一義而本注乃於餕餘不祭下作一義注云食人之餘<lb/>
曰餕禮輕故不敢祭此義是也然於父不祭子夫不祭<lb/>
妻之下别作一義注云祭先也從卑處家故不祭則是<lb/>
以夫與父不得而祭其妻子也此何義也故朱文公先<lb/>
生嘗釐正之以為父不祭子夫不祭妻非不祭也但明<lb/>
<pb n="KR3j0185_WYG_013-58a"/>
其不可以餕餘而祭耳在禮生則婦可餕夫之餘子可<lb/>
餕父之餘既死矣則以鬼禮享之當用其嚴敬弗可以<lb/>
餕餘而祭之為䙝且慢也此說明甚而世之俗儒薄夫<lb/>
乃有泥古注而不祭妻子者是可哀也是可鄙也故發<lb/>
明朱子之說而厚俗云<lb/>
　　輿地圖名<lb/>
世言輿地圖皆謂始於漢光武披輿地圖而不知前漢<lb/>
淮南王安傳已有按其地圖之語第蘇林注曰輿猶盡<lb/>
<pb n="KR3j0185_WYG_013-58b"/>
載之意可謂淺陋余謂大易云坤為輿然則地以輿名<lb/>
無易於此亦猶天形如倚葢張衡作葢天圖云<lb/>
　　古粧鏡銘<lb/>
鳳州遁迹山有<hi>闕</hi>　崖景德二年軍人楊忠忽入一洞<lb/>
穴穴中有石匣而架一坐鏡圍五寸背鑄水族回環有<lb/>
銘三十二字曰煉形神冶瑩質良工當眉寫翠對臉傅<lb/>
紅如珠出匣似月停空綺窻繡幌俱涵影中方取鏡而<lb/>
聞後有風雨聲既出穴鏡存而匣已爛矣詳其文乃是<lb/>
<pb n="KR3j0185_WYG_013-59a"/>
粧鏡不知何代之物而文義甚佳惜其不見於文集而<lb/>
獨見於郡志故傳録之以補欵識之一云<lb/>
　　夷齊泰伯封諡<lb/>
國朝天禧元年封汾州介之推廟為潔惠侯元符三年<lb/>
七月封伯夷為清惠侯叔齊為仁惠侯呉泰伯為至徳<lb/>
侯東方朔為智辨侯並行制見於國朝大詔令中而諸<lb/>
史往往不盡登載也<lb/>
　　改室人為安人<lb/>
<pb n="KR3j0185_WYG_013-59b"/>
政和初定今婦八階孺人次以室人後改為安人亦見<lb/>
於大詔令今職源等書亦不載也<lb/>
　　東箱字<lb/>
周昌傳吕后側耳東箱聽注師古曰正寢之東西室皆<lb/>
曰箱言似箱篋之形余謂此說得之今世誤作東廂西<lb/>
廂皆非是<lb/>
　　辨灰酒<lb/>
陸放翁筆記又有云唐人愛飲甜酒灰酒如杜子美詩<lb/>
<pb n="KR3j0185_WYG_013-60a"/>
不放春醪如蜜甜則引證切矣如灰酒又引陸龜蒙酒<lb/>
滴灰香似去年一句為證余又哂其不然葢龜蒙初冬<lb/>
絶句末聨云小爐低幌還遮掩酒滴灰香似去年言初<lb/>
冬圍爐飲酒盞瀝滴在灰中而香仍似去年光景不是<lb/>
酒以灰香耳以上句觀之其義昭然此老精於詩而不<lb/>
善觀詩如此何哉<lb/>
　　瓦卜<lb/>
今之瓦卜葢有取於周太卜之瓦兆注云瓦兆帝堯之<lb/>
<pb n="KR3j0185_WYG_013-60b"/>
兆其象似瓦原之釁罅是用名之<lb/>
　　閏月無中氣<lb/>
唐人作詩雖巧麗然直有不曉義理而淺漏可笑者如<lb/>
李賀十二月詞又有閏月一首其中一句云天宫葭琯<lb/>
灰剩飛是以閏通為十三箇月也不知葭灰之飛每月<lb/>
只是一次而閏無中氣雖置閏之年亦只是十二箇月<lb/>
二十四氣節候無十三箇月氣候之理今官厯自可見<lb/>
灰琯豈有剩飛一月之理乎姑舉其一如是者甚多也<lb/>
<pb n="KR3j0185_WYG_013-61a"/>
　　九經所無之字<lb/>
九經有筆墨字如史載筆工輸削墨之類而無硯字意<lb/>
是古人用墨以器和之如莊子所云䑛筆和墨是也硯<lb/>
字雖見於西京雜記天子以玉為硯及異書引帝鴻氏<lb/>
之硯然字不見於經也且唐人多只是以瓦為硯故昌<lb/>
黎毛頴傳止稱為陶泓及國初而硯以譜行端歙二石<lb/>
擅名天下矣九經中有燭字如夜行以燭隅坐執燭燭<lb/>
不至䟦是也而無燈字至漢竹宫祠太一自昬至曉然<lb/>
<pb n="KR3j0185_WYG_013-61b"/>
燈故有七枝燈百枝燈之類然上林鐙字却只從金旁<lb/>
是以五金鑄之也九經中無麫字周禮所謂䵄只是如<lb/>
今炒麥至王莽始有啖麫及鰒魚之文九經無茶字或<lb/>
言荼苦即是也見於爾雅謂之檟茗則是今之茶但經<lb/>
中只有荼字耳九經中無豉字至宋玉九辯大苦鹹酸<lb/>
注大苦䜴也又史記貨殖傳鹽䜴千答前漢食貨志長<lb/>
安樊少翁賣豉號豉樊是也九經中無醋字止有醯及<lb/>
和用酸而已至漢方有此字<lb/>
<pb n="KR3j0185_WYG_013-62a"/>
　　體用字<lb/>
先儒體用字或以為出於近世非也乾元亨利貞注疏<lb/>
云天者定體之名乾者體用之稱言天之體以健為用<lb/>
又天行健注疏云天是體名乾是用名健是其訓三者<lb/>
竝見最為詳悉余謂體用字當本諸此<lb/>
　　王霸記<lb/>
周禮大司宼注引王霸記曰四面削其地又王霸記曰<lb/>
置之空墠之地又王霸記曰正之者殺之也又王霸記曰<lb/>
<pb n="KR3j0185_WYG_013-62b"/>
殘滅其為惡又王霸記曰犯令者違命也陵政者輕政<lb/>
法不遁也又王霸記曰悖人倫内外無以異於禽獸不<lb/>
可親百姓則誅滅去之凡六舉於司宼之注而不見此<lb/>
篇於他書意其刑章之事及閱西漢藝文志春秋二十<lb/>
三家無此記又於刑法家亦無之又考大戴記及家語<lb/>
竝無篇名不知漢儒何所本也<lb/>
　　騷雅只止字同義<lb/>
屈原小招句句用只字葢當時語助晦菴辨證已摘其<lb/>
<pb n="KR3j0185_WYG_013-63a"/>
中陟降堂只與詩陟降庭止同字義矣然余又以詩母<lb/>
也天只不諒人只而又云會言近止征夫邇止則騷雅<lb/>
只止同一字義明矣<lb/>
　　西漢無兵志<lb/>
班孟堅西漢書有刑法志而無兵志兵制列於刑法志<lb/>
之首先儒謂古者大刑用甲兵兵固刑之一也然余嘗<lb/>
推其元則帝典命皋陶曰蠻夷猾夏宼賊姦宄汝作士<lb/>
明于五刑以弼五教則是兵刑固合為一矣故司馬文<lb/>
<pb n="KR3j0185_WYG_013-63b"/>
正公作潜虛云唐虞時禮樂之官析為二兵刑之官合<lb/>
于一詳畧之間意可見矣此說極髙明近有鼎科一士<lb/>
自鄂渚來說本州催糴甚急自㭄而笞笞而杖杖而徒<lb/>
竝用也余歎曰古者五刑以弼教今也五刑反以督糴<lb/>
而虐民耶馮宰曰此論偉矣然古者五刑以弼教而未<lb/>
始施之理財今郡縣以上至朝端刑專以理財而往往<lb/>
教之不明未嘗問也余極歎其言因哀叔末之世如此<lb/>
錯繆也<lb/>
<pb n="KR3j0185_WYG_013-64a"/>
　　一字詩不始於東坡<lb/>
坡公詩集中有和郭正輔一字詩云故居劒閣隔錦官<lb/>
柑果姜桂交荆菅竒孤甘掛汲古綆僥覬敢揭鈎今竿<lb/>
已歸耕稼供藁秸公貴幹國髙巾冠改更句格各謇喫<lb/>
姑固狡獪加間關又有郊居江干堅關扄一首及四言<lb/>
一首亦名喫語詩注家及苕溪漁隠俱以為公出意以<lb/>
文為戲余嘗觀唐人姚合少監詩集中有洞庭蒲萄架<lb/>
詩云萄藤洞庭頭引葉様盈揺皎潔鈎髙掛玲瓏影落<lb/>
<pb n="KR3j0185_WYG_013-64b"/>
寮陰煙壓幽屋濛宻夢㝠苖清秋青且翠冬到凍都凋<lb/>
則此體已具矣坡公不過才髙記博造句傑特有來處<lb/>
因前人之體而為戲耳若直指為坡則寡見可笑矣<lb/>
　<lb/>
　<lb/>
　<lb/>
　<lb/>
　說郛卷十三上<lb/>
<pb n="KR3j0185_WYG_013-65a"/>
欽定四庫全書<lb/>
　說郛卷十三下　　　　　元　陶宗儀　撰<lb/>
　　李氏刋誤<hi>李涪</hi>
　　二都不並建<lb/>
予少讀厯代史每考沿習自夏殷迄于周齊未聞兩都<lb/>
並置東西牙處者夫殷之五遷葢建國不安之為也竟<lb/>
都于亳底綏四方武王克殷為周成王卜洛幽王為犬<lb/>
戎所敗平王東遷自是不復都豐鎬矣更于秦漢晉魏<lb/>
<pb n="KR3j0185_WYG_013-65b"/>
但處一都隋以奄宅區宇公私殷富恃此繁盛遂創兩<lb/>
都為巡幸不常用都為憇息之所洎乎我唐髙宗以伊<lb/>
洛勝槩每樂巡幸是時武后殺蕭妃寃出宫室不安竟<lb/>
因登封遂成都洛武氏革唐為周乃立武氏崇先廟於<lb/>
東都神龍初中宗反正遷崇先於西京乃以其地為太<lb/>
廟欲使四海之知我唐復有宗廟矣爾後中宗還京復<lb/>
饗太廟時朝廷多事不暇議去東都權廟但閟而勿饗<lb/>
𤣥宗巡狩駐蹕復饗洛廟是時君臣安於清泰曽不論<lb/>
<pb n="KR3j0185_WYG_013-66a"/>
及宗廟定制遂使後人皆曰兩都不疑矣夫以出征則<lb/>
載遷廟之主亦有所稟既言載主則郡國豈宜復有廟<lb/>
主耶今二都並建各立神主都洛則有洛廟還秦則有<lb/>
秦廟則是便於人而不敬其神也以是而言毅然不移<lb/>
以朝萬國不亦宜乎昔隋時有上言者一帝二都實非<lb/>
舊典遂改為京始創之日已有譏者足顯二都之設可<lb/>
謂不經髙祖武德七年正月改東都為洛州是知稽古<lb/>
之帝必考是非置郡罷都埀法後世貞觀四年詔發卒<lb/>
<pb n="KR3j0185_WYG_013-66b"/>
修洛陽乾元殿以備巡幸給事中張𤣥素上書陛下頃<lb/>
平東都之始層樓廣殿皆令撤毁天下翕然同心歸仰<lb/>
豈有初則惡其侈靡後則襲其雕麗每承德音未即巡<lb/>
幸此則事不急之務成虛費之勞國無兼年之積何用<lb/>
兩都之好昔漢祖將都洛陽婁敬一言即日西駕豈不<lb/>
知地推中土貢賦所均但以形勢不如關内也太宗遂<lb/>
止𤣥素奥學達識為魏文貞推重請罷修建是也兩都<lb/>
置宗廟不殊侍御史顔標上議東都宗廟天寶建中兩<lb/>
<pb n="KR3j0185_WYG_013-67a"/>
度賊陷東都神主散失之外臣據見在十一主並已瘞<lb/>
于兩陛之間向來遲疑未去東都之號者葢以舊廟存<lb/>
焉則顔標所引原廟述漢失禮理亦至矣旋為巨宼焚<lb/>
爇廟室悉成煨燼況乎城闕崩壊宫室丘墟廢之有時<lb/>
契于至理今請制為藩鎮以汝洛節度為名選帥實兵<lb/>
以遏東夏<lb/>
　　春秋仲月巡陵不合擊樹<lb/>
開元禮春秋二仲月司徒司空巡陵春則掃除枯朽秋<lb/>
<pb n="KR3j0185_WYG_013-67b"/>
則芟薙繁蕪掃除者當發生之時欲使盛茂也芟薙者<lb/>
當秋殺之時除去擁蔽且慮火災也以二公之任隆位<lb/>
髙度力展儀以已率衆令巡陵公卿皆持小斧即其義<lb/>
也近代選任稍輕不達舊禮將及陵闕則取縣吏持斧<lb/>
擊樹三發謂之告神其為不經又何甚也<lb/>
　　禮儀使<lb/>
九卿太常專掌禮樂累代沿習不更其名又春官氏主<lb/>
國之五禮吉凶賔軍嘉也寺有少卿博士禮部有郎中<lb/>
<pb n="KR3j0185_WYG_013-68a"/>
員外慎選儒學達于典禮者足以咨訪大國儀範豈有<lb/>
闕文而代宗皇帝用顔真卿為禮儀使真卿博通典式<lb/>
曷不授太常卿禮部尚書而使掌國禮奈何禮儀以使<lb/>
為名則何異營田租庸者乎前代所無我唐有之必為<lb/>
後世之譏宜亟去其名也<lb/>
　　開府儀同三司<lb/>
周制太師太傅太保為三公秦則有太尉司徒司空及<lb/>
安帝以車騎將軍鄧隲為開府儀同三司謂别開一府<lb/>
<pb n="KR3j0185_WYG_013-68b"/>
得比三公皇唐用開府為散階令有拜太師太保太尉<lb/>
司徒司空真秩者反以開府儀同三司為階授受之間<lb/>
莫此商較後代論者曰起自唐得不以乖舛為愧哉若<lb/>
以疇賞勲伐名數實繁秩至三公何須以階為盛<lb/>
　　宰相不合受節察防禦團練等使櫜鞬拜禮<lb/>
今代節度使帶平章者凡經藩鎮節察使必具櫜鞬迎<lb/>
于道左未知禮出何代前史國典並無其文且國初州<lb/>
郡皆以都督敇使理之至景雲二年賀㧞延嗣除涼州<lb/>
<pb n="KR3j0185_WYG_013-69a"/>
都督充河西節度自此始有節度之號景雲以後六典<lb/>
會要並無節度使觀察使戎服迎拜使相之禮若宜有<lb/>
之則節度使降麻防禦使制下之日便合具軍容詣中<lb/>
書謁謝在城既無此禮外府何為行之宰相位雖崇重<lb/>
猶與九品抗禮今則俱是將相豈可倨受戎容予常仰<lb/>
而思之乃悟其事必因元帥都統遂有是儀何者天寶<lb/>
逆賊建中叛臣既陷兩京兵連淮朔此際徵集師旅又<lb/>
假虜騎軍戎繁雜宜以位髙威震者都統而制之哥舒<lb/>
<pb n="KR3j0185_WYG_013-69b"/>
翰郭子儀繼為元帥都統時諸道節使會兵討叛者必<lb/>
以軍禮導之而淮朔亦不以是為讓欲使軍中稟大將<lb/>
軍之命也爾後元和十一年裴度提相印充淮西節度<lb/>
兼淮西宣慰使㑹諸鎮師旅十餘萬衆指揮節制憲宗<lb/>
悉委於度及平逋寇李愬統兵入蔡州屯兵鞠塲以待<lb/>
度馬首具櫜鞬度將避之愬曰此方不識上下等威久<lb/>
矣愬今具戎服拜相國於堂下使吏民瞻覩敬畏生焉<lb/>
如此可不勞理矣度然之蔡邦遂清蔡人遂寧愬以度<lb/>
<pb n="KR3j0185_WYG_013-70a"/>
兼宣慰處置使宰相專征不異都統之重故具戎服以<lb/>
申拜敬且以禮示蔡民也爾後為藩鎮兼平章事者不<lb/>
謂我非元帥都統唯以宰相合當節度防禦等使櫜鞬<lb/>
拜禮舛誤相承所宜改正<lb/>
　　副大使<lb/>
國朝大邦土有以親王或宰相遥領者則副大使知節<lb/>
度事始於貞觀八年以蜀王恪遥領益州都督開元十<lb/>
五年兵部侍郎河西節度副大使知節度事蕭嵩中書<lb/>
<pb n="KR3j0185_WYG_013-70b"/>
門下平章事節如故親王宰相遥領自此始也自後率<lb/>
用為常本以大使在京則一軍之權以副大使主之今<lb/>
正授節度使且無遥領之名亦曰副大使知節度使藩<lb/>
方之選任莫重焉宜正其名以示楷則<lb/>
　　都都統<lb/>
辛丑嵗大駕在蜀以巨寇未殄命中書令王鐸仗節鎮<lb/>
滑臺且統關東諸將收復京國時有論曰京西北言統<lb/>
者三四人慮不稟鐸之節制宜立其號曰都都統鐸兩<lb/>
<pb n="KR3j0185_WYG_013-71a"/>
朝丞相三陟台司名位顯著武將莫不望風願受其畫<lb/>
曷須都都方可統制自秦漢已降將相統戎葢多無有<lb/>
都都統之號所引故事則曰先帝時俳優各恃恩寵願<lb/>
為都知者咸允其請一日大合樂樂工諠譁上召都知<lb/>
止之三十人並進上曰止召都知何為畢至梨園使奏<lb/>
曰三十人皆都知職列既等不能相下上乃命李可及<lb/>
為都都知此則故事也然中令急於殄寇不以是為辱<lb/>
曷不曰諸軍西南行營都統制帥之號莫過於斯<lb/>
<pb n="KR3j0185_WYG_013-71b"/>
　　上事拜㕔<lb/>
朝廷典式出於南宫予亦為尚書郎陪郎上事多矣是<lb/>
日儐者引上事官面北再拜余乃詰之曰曷再拜拜㕔<lb/>
予曰非也此乃拜恩也葢京城官署皆在大内之南故<lb/>
先面北再拜然後踐履官常儐者不達乃曰拜㕔予嘗<lb/>
為河南少尹至上事日功曹吏張從玘曰請服羅巾吉<lb/>
衫予詢之則曰先拜恩後上事又衆官列位儐者曰面<lb/>
西再拜拜訖成上事之禮既事予以其有知奬而勉之<lb/>
<pb n="KR3j0185_WYG_013-72a"/>
吏曰非某所知某叔祖嘗為功曹吏時李相國珏為河<lb/>
南尹命功曹參軍示之曰先拜恩後上事小人傳之父<lb/>
祖不敢廢闕予喜小吏好善將慕李公得禮故書之以<lb/>
示將來<lb/>
　　壓角<lb/>
兩省官上事日宰相臨焉上事者設床几面南而坐判<lb/>
三道案宰相别施一床連上事官床坐於西隅謂之壓<lb/>
角自常侍而下以南為上差舛相承實乖禮敬曷不為<lb/>
<pb n="KR3j0185_WYG_013-72b"/>
丞相設位于衆官之南常侍諌議給事舍人循次而坐<lb/>
於丞相之下尊卑有序足以為儀壓角之來莫究其始<lb/>
開元禮及累朝典故並無其文習俗因循莫近於理今<lb/>
請去壓角以釋衆疑<lb/>
　　曾參不列四科<lb/>
今人之論皆以孝者人之本也先聖重之不列四科所<lb/>
以曾參不列十哲之次愚謂不然夫德行之特者莫大<lb/>
孝焉是以夫子門人推重顔回及乎講則曾參侍坐是<lb/>
<pb n="KR3j0185_WYG_013-73a"/>
知聖人之㫖二子莫有後先曾子不列四科者先述聖<lb/>
人一時列坐門人弟子耳豈是舍曽氏之大孝重宰我<lb/>
之言語葢不在其席故不盡舉此如太宗文皇帝使王<lb/>
珪品藻李靖魏徵戴胄温彦博房𤣥齡時則有若髙士<lb/>
亷杜淹岑文本楊師道劉洎李大亮禇遂良才識豈在<lb/>
温戴之下乎偶不在列故不徧稱將釋衆疑方今以喻<lb/>
　　出土牛<lb/>
月令出土牛以示農耕之早晩謂於國城之南立土牛<lb/>
<pb n="KR3j0185_WYG_013-73b"/>
其言立春十二月月望筞牛人近前示其農早也立春<lb/>
在十二月晦及正月朔則筞牛人當中示其農中也立<lb/>
春在正月望筞牛人在後示其農晩也為國之大計不<lb/>
失農時故聖人急於養民務成東作今天下州郡立春<lb/>
日制一土牛飾以文彩即以綵杖鞭之既而碎之各持<lb/>
其土以祈豐稔不亦乖乎<lb/>
　　侍中僕射官號<lb/>
宓羲氏以龍名官神農氏以火黄帝以雲少昊氏以鳥<lb/>
<pb n="KR3j0185_WYG_013-74a"/>
自顓頊已降而名以民事又以五行為官卨作司徒敬<lb/>
敷五教禹作司空以平水土周則以春夏秋冬配為官<lb/>
名伏以古者命官以天地四氣五行雲龍為號者皆上<lb/>
稟天時下達人事見聖人埀意未有不急於惠民者也<lb/>
後代不究深㫖率爾命官僕射侍中尤為不可秦有侍<lb/>
中僕射其初且非官名唯供奉左右是其職業侍中當<lb/>
西漢掌乘輿服御下至褻器虎子之類虎子溺器也武<lb/>
帝以孔安國為侍中以其儒者特許掌御唾壺朝廷榮<lb/>
<pb n="KR3j0185_WYG_013-74b"/>
之云侍中本丞相吏也五人來往殿内奏事故曰侍中<lb/>
又僕射者<hi>射音夜尤寡其義</hi>在秦有周青臣孔衍注云僕射小<lb/>
官扶左右者也亦曰主射乃守門之夫在漢為武士在<lb/>
宫門則曰宫門僕射在永巷則曰永巷僕射葢言僕御<lb/>
執射之夫也如今宦䜿之首耳皆因權倖漸峻官名開<lb/>
元元年改左右僕射為左右丞相是官號之不正也又<lb/>
則天寵侍御者張易之其官號曰控鶴監向五王未復<lb/>
唐德則控鶴亦占丞相之名也以是而言皆因權倖漸<lb/>
<pb n="KR3j0185_WYG_013-75a"/>
竊相權我唐分職設官必先舊典茍踵斯弊曷範將來<lb/>
今請遵周故事以司徒司空為正宰相或無勲德元臣<lb/>
則宜暫虛其位兼置中書而不用<lb/>
　　士大夫立私廟不合奏請<lb/>
禮嫡士立二廟庶人祭於寢累代禮文不易斯義開元<lb/>
十二年勅一品許祭四廟三品許祭三廟五品二廟嫡<lb/>
士亦許祭二廟爾後禮令並無革易古者廟連於家家<lb/>
主之喪則殯于西階之上鄉人儺孔子朝服立于阼階<lb/>
<pb n="KR3j0185_WYG_013-75b"/>
又曰喪不慮居為無廟也則知居不違廟禮典昭然近<lb/>
代顯居上位率多祭寢亦嘗發問皆曰官品未宜有位<lb/>
至將相者奏請之詞則曰臣官階並及三品準令合立<lb/>
私廟是不知舊制妄有論奏廟貌申敬用展孝思豈於<lb/>
霜露之情合俟朝廷之命葢以將同列㦸先白有司既<lb/>
展哀榮宜遵典故<hi>原其奏請之因葢立廟不在其家别於坊選吉地乃為府縣申奏或有官</hi>
<hi>居顯重慎慮是宜營搆之初亦自聞奏相習既久致立廟須至聞奏</hi>
　　九寺皆為棘卿<lb/>
<pb n="KR3j0185_WYG_013-76a"/>
凡言九寺皆曰棘卿周禮三槐九棘槐者懐也上佐天<lb/>
子懐來四方棘者言其赤心以奉其君皆三公九卿之<lb/>
任也近代唯大理得言棘卿下寺則否九卿皆樹棘木<lb/>
大理則於棘下訊鞫其罪所謂大司寇聽刑於棘木之<lb/>
下<lb/>
　　京尹不合避御史<lb/>
京尹皇都專理任莫重焉且以刑法財賦統而兼制御<lb/>
史之職糺繆繩愆本為避嫌不可私謁三司慎守遂絶<lb/>
<pb n="KR3j0185_WYG_013-76b"/>
經過今代京尹逢御史於路必避馬而敬之名分既乖<lb/>
曷為取則且秩五品不避御史比肩事主於理誠然則<lb/>
京尹委用之權豈輕於郎官國子博士者乎漢桓典傳<lb/>
曰行行且止避驄馬御史行者且止尚能記之豈漢制<lb/>
京尹避御史偶不載于正史耶乃知前史不書是無避<lb/>
馬之理必以刑賦為嫌止于不相過從而已然相值于<lb/>
路但以色勃而返可也<lb/>
　　火<lb/>
<pb n="KR3j0185_WYG_013-77a"/>
論語曰鑽燧改火春榆夏棗秋柞冬槐則是四時皆改<lb/>
其火自秦漢已降漸至簡易唯以春是一嵗之首止一<lb/>
鑽燧而適當改火之時是為寒食節之後既曰就新即<lb/>
去其舊今人持新火曰勿與舊火相見即其事也又禮<lb/>
記郊特牲云季春出火為禁火此則禁火之義昭然可<lb/>
徵俗傳禁火之因皆以介推為據是不知古故以鑽燧<lb/>
證之<lb/>
　　座主當門生拜禮<lb/>
<pb n="KR3j0185_WYG_013-77b"/>
春官氏每嵗選升進士三十人以備將相之任是日自<lb/>
狀元已下同詣座主之宅座主立于庭一一而進曰某<lb/>
外氏某家或曰甥或曰弟又曰某大外氏某家又曰外<lb/>
大外氏某家或曰重表弟或曰表甥孫又有同宗座主<lb/>
宜為姪而反為叔言叙既畢拜禮得申予輒議曰春官<lb/>
氏選士得其人正供職業耳而俊造之士以經術待聘<lb/>
獲采㧞于有司則朝廷與春官氏皆何恩于舉子今使<lb/>
謝之則與選士之㫖豈不異乎有海東之子嶺嶠之人<lb/>
<pb n="KR3j0185_WYG_013-78a"/>
皆與華族叙中表從使拜首而已論諸事體又何有哉<lb/>
　　非驗<lb/>
咸亨三年五月咸陽公主薨于房州公主髙宗同母妹<lb/>
也初適杜荷貞觀中坐太子承乾事伏誅公主再行于<lb/>
薛瓘將成婚禮太宗使卜之卜人曰兩火俱食始則同<lb/>
榮末亦同悴若晝日行合卺之禮則終吉馬周以違禮<lb/>
亂常不可用也太宗從之而後瓘為房刺公主隨焉偕<lb/>
没於任雙柩而還蘇冕書之曰卜驗矣余曰違禮而行<lb/>
<pb n="KR3j0185_WYG_013-78b"/>
亂也雙柩而還常也若云卜驗則是禮可廢而卜可遵<lb/>
豈曰守正依經之道哉<lb/>
　　封爵<lb/>
周制五等爵以封諸侯以其有功加地進律以是所封<lb/>
之國固定非處一方近者凡所封邑必取得姓之地所<lb/>
以疇庸進爵有違王度竊以蕭何封鄼侯蕭之得姓不<lb/>
在於鄼曹參封平陽侯曹之得姓不在平陽國朝房𤣥<lb/>
齡封梁公房之得姓不在於梁杜如晦封萊公杜之得<lb/>
<pb n="KR3j0185_WYG_013-79a"/>
姓不在於萊古典悉然不可悉數其誤也始于幸蜀之<lb/>
年中書主者不閑舊制故也<lb/>
　　祈雨<lb/>
庚子嵗夏旱禾黍不逾尺京城米粟日増其價一日達<lb/>
彼九重天子下詔宰臣禱祀所宜承命不過一二日䖍<lb/>
誠于郊廟乃下太常擇日太卜署狀宜用來月六日癸<lb/>
亥至是旱苗悉為枯荄矣<lb/>
　　發救兵<lb/>
<pb n="KR3j0185_WYG_013-79b"/>
夫請濟師者是兵力危殆求之速也不逾一兩日發之<lb/>
足以應其急也主帥問其來由命軍師曰為擇一日以<lb/>
遂其請翌日師復命曰以後日戊午吉及乎師至軍壘<lb/>
已陷<lb/>
　　進獻竒零<lb/>
戊戌嵗閱報狀見潤州節度進應天節白金二千六百<lb/>
五十七兩臣下獻壽國有常儀少曷不曰二千兩多曷<lb/>
不曰三千兩竒零微鮮無異償債豈臣子之禮哉<lb/>
<pb n="KR3j0185_WYG_013-80a"/>
　　起居<lb/>
今代謁見尊崇皆謹祗候起居起居者動止理固不乖<lb/>
近者復云謹祗候起居某官其義何在相承斯誤曽不<lb/>
經心<lb/>
　　嘉禮<lb/>
吉凶賔軍嘉是為五禮婚姻屬之嘉嘉者善也今代每<lb/>
言婚姻則曰佳期者美也婚姻之重所宜依經若用為<lb/>
佳實傷古義<lb/>
<pb n="KR3j0185_WYG_013-80b"/>
　　鵞<lb/>
夫展禮之夕壻執鴈入奠執䞇之義也又以鴈是隨陽<lb/>
之禽隨夫所適鴈是野物非時莫能致故以鵞替之者<lb/>
亦曰奠鴈爾雅云舒鴈鵞鵞亦鴈之屬也其有重於嗣<lb/>
續切於成禮者乃以厚價致之既而獲則曰已有鵞矣<lb/>
何以鴈為是以雁為使代鵞為禮鴈為長<hi>除悵反</hi>物典故<lb/>
將廢何不正之<lb/>
　　拜客<lb/>
<pb n="KR3j0185_WYG_013-81a"/>
婚期云來日婦於庭拜舅姑次謁夫之長屬中外故舊<lb/>
皆當婦禮即通謂之客故有拜客之名今代非親非舊<lb/>
皆列坐而覿婦容豈其宜哉<lb/>
　　拜四<lb/>
夫郊天祭地止於再拜其禮至重尚不可加今代婦謁<lb/>
姑嫜其拜必四予輒詳之婦初再拜次則跪獻衣服文<lb/>
史承其筐篚則跪而受之常於此際授受多誤故四拜<lb/>
相屬因為疑又婦拜夫家長老長老答之則又再拜即<lb/>
<pb n="KR3j0185_WYG_013-81b"/>
其事也士林威儀豈可傚諸下俚耶謁拜姑嫜宜修典<lb/>
故再申挿地<hi>周禮婦拜挿地</hi>拜儀可觀<lb/>
　　婦謁姑不宜表以絹囊<lb/>
投刺始于雋不疑冠進賢冠帶礧具劍上謁暴勝之上<lb/>
謁如今之投刺也爾後凡言謁見必先以此道其姓名<lb/>
行于婦人即未知其所自然亦不失於禮敬其有違舅<lb/>
姑在于他國者因節序推遷亦以名紙逺申參奉之儀<lb/>
近代皆以絹囊緘之有同尺題重封也至於婦來面謁<lb/>
<pb n="KR3j0185_WYG_013-82a"/>
舅姑合申投刺之禮豈宜亦以彩帛表之卑敬有乖所<lb/>
宜削去<lb/>
　　樂論<lb/>
貞觀十七年太宗文皇帝與太常少卿祖孝孫論樂太<lb/>
宗曰治政善惡豈此之因御史大夫杜淹曰陳之將亡<lb/>
也為玉樹後庭花隋之將亡也為伴侣行路難聞之莫<lb/>
不悲泣所謂亡國之音以是觀之實自於樂帝曰不然<lb/>
夫音聲豈能感人歡者聞之則恱憂者聽之則悲悲恱<lb/>
<pb n="KR3j0185_WYG_013-82b"/>
在人非因樂也今玉樹伴侣其聲具存今為公奏之知<lb/>
公必不悲矣予曰聖君有所未悟耳禮云國家將興必<lb/>
有禎祥國家將亡必有妖孽見乎蓍龜動乎四體斯曲<lb/>
者陳隋二主之所作也二主荒淫自娯不知將亡之音<lb/>
形於曲折矣是知休徵咎徵皆見其兆豈止于歌樂也<lb/>
哉如文皇君人之近與舜禹比隆耆幼欣欣然得其所<lb/>
也雖聞桑間濮上如聞韶濩之音何後庭花伴侣行能<lb/>
感其心哉哀也樂也繫于時君詩不云乎治世之音安<lb/>
<pb n="KR3j0185_WYG_013-83a"/>
以樂其政和亂世之音怨以怒其政乖亡國之音哀以<lb/>
思其民困斯之謂也<lb/>
　　釋怪<lb/>
李商隠為文曰儒者之師曰魯仲尼仲尼師𥅆猶龍不<lb/>
知𥅆師竺乾善入無為稽首正覺吾師吾師夫老子生<lb/>
于周為柱下史司馬遷史記與韓非同傳曰老子無為<lb/>
自化清浄自正韓非揣事情循勢理故作老子韓非同<lb/>
傳此則老子行藏之道盡于是矣既正史不言老子適<lb/>
<pb n="KR3j0185_WYG_013-83b"/>
戎狄師於竺乾未知商隠何為取信孔宣父生於魯襄公<lb/>
二十一年至哀公十六年卒當周敬王也聖自天資而<lb/>
廣學師堯舜文王周公之道以老子老而能熟古事故<lb/>
仲尼師之師之之道謂聖人學無常師主善為師又曰<lb/>
三人行必有我師焉非謂幼而師之如堯舜文王周公<lb/>
之聖德也故袁宏後漢書孔融答李膺曰先君孔子與<lb/>
子先人李耳同德比義而相師友是也孟軻論伯夷非<lb/>
其君不事非其民不使治則進亂則退論伊尹曰何事<lb/>
<pb n="KR3j0185_WYG_013-84a"/>
非君何使非民治亦進亂亦進論仲尼則曰可以仕則<lb/>
仕可以止則止可以久則久可以速則速乃所願學史<lb/>
遷直筆述乎聖德以遺後人爾來一千祀厯諸百王行<lb/>
其道者夷夏寧違其教者君臣亂竺乾者經史無聞佛<lb/>
書自言生於周昭王時言後漢明帝夢金人有傅毅對<lb/>
徵於周漢正史並無此文未知𥅆師竺乾出于何典近<lb/>
世尚綺靡鄙稽古而商隠詞藻竒麗為一時之㝡所著<lb/>
尺題篇詠少年師之如不及無一言經國無纎意奬善<lb/>
<pb n="KR3j0185_WYG_013-84b"/>
唯逞章句因以知夫為錦者纎巧萬狀光輝曜目信其<lb/>
美矣首出百工唯是一端得其性也至於君臣長幼之<lb/>
義舉四隅莫反其一也彼商隠者乃一錦工耳豈妨其<lb/>
愚也哉<lb/>
　　昭穆<lb/>
按禮記昭明也穆美也葢光揚先祖之德著斯美號至<lb/>
晉武帝以其父名昭改為韶音厯代已逺豈宜為晉氏<lb/>
之諱而行於我唐哉今請復為昭穆<lb/>
<pb n="KR3j0185_WYG_013-85a"/>
　　洛隨<lb/>
漢以火德有天下後漢都洛陽字旁有水以水尅火故<lb/>
就佳隨以魏周齊不遑寧處文帝惡之遂去走單書隋<lb/>
字故今洛字有水有佳隋字有走無走夫文字者致理<lb/>
之本豈以漢隨兩朝不經之忌而可法哉今宜依古文<lb/>
去佳書走<lb/>
　　僅甥傍繆廐薦<lb/>
近嵗精用文字者反以僅為逺近之近僅者纔也纔以<lb/>
<pb n="KR3j0185_WYG_013-85b"/>
身免纔得中算爾雅云謂我舅者曰甥近者皆去男空<lb/>
書生字不原聖人之㫖徒欲異于經文旁者旁求諸野<lb/>
旁求儒雅皆是本字近日皆以旁為傍始傳胥生近逼<lb/>
文史繆者名與實爽曰繆又繩愆糺繆又如織絍紕繆<lb/>
近者凡書繆字悉皆從言遂使紕繆廢而不用又五十<lb/>
年來馬廏字皆書廐字廏字從殳既字從旡經史中且<lb/>
無此廐字殳者戈㦸之類馬亦武事故曰廏庫是以廏<lb/>
字從殳若從旡即失武事之義薦字經史並從艹不單<lb/>
<pb n="KR3j0185_WYG_013-86a"/>
書廌<hi>音獬豸之廌</hi>此而不悟曷曰文人<lb/>
　　奉陵<lb/>
奉陵内官内人固有舊制某自省事六十年來常見報<lb/>
狀云内官某以某過奉陵内人亦時有之伏見士大夫<lb/>
每選兒孫主守塋域必以謹良寡過者處之夫事生尚<lb/>
擇其人奉先尤宜盡敬且禮云父母愛一人焉子愛一<lb/>
人焉自衣服飲食此無敢視父母所愛聖人埀教誠可<lb/>
企及今以罰過配陵實乖嚴奉之禮其奉陵内官伏請<lb/>
<pb n="KR3j0185_WYG_013-86b"/>
遵行舊制不用有過之人<lb/>
　　宰相合與百官抗禮<lb/>
宰相權重位尊夷夏瞻敬然與九品抗禮古之謂會昌<lb/>
已前不易斯制咸通已後每謁見丞相必先言中外申<lb/>
拜首乃盡具臣之儀韋庶人保衡為相既曰外進且非<lb/>
公望當時崇秩宿德競造其門接跡排肩皆被傲然當<lb/>
其拜禮韋於中書命酒執爵揖讓之際師保尚書一時<lb/>
下拜自後羣官謁相府罕有不言中外曲申卑敬者昔<lb/>
<pb n="KR3j0185_WYG_013-87a"/>
汲黯不拜大將軍有揖客為重豈不信哉<lb/>
　　切韻<lb/>
自周隨已降師資道廢既號傳授遂憑精音切韻始於<lb/>
後魏校書令李啓撰聲韻十卷又夏矦詠撰四聲韻略<lb/>
十二卷撰集非一不可具載至陸法言採諸家纂述而<lb/>
為己有原其著述之初士人尚多專業經史精練罕有<lb/>
不述之文故切韻未為時人之所急後代學問日淺尤<lb/>
少專經或捨四聲則秉筆多礙自爾已後乃為要切之<lb/>
<pb n="KR3j0185_WYG_013-87b"/>
具然呉音乖舛不亦甚乎上聲為去去聲為上又有字<lb/>
同一聲分為兩韻且國家誠未得術又於聲律求人一<lb/>
何乖濶然有司以一詩一賦而定否臧音匪本音韻非<lb/>
中律於此考覈以定去留以是法言之為行于當代法<lb/>
言平聲以東農非韻以東崇為切上聲以董勇非韻以<lb/>
董動為切去聲以送種非韻以送衆為切入聲以屋燭<lb/>
非韻以屋宿為切又恨怨之恨則在去聲很戾之很則<lb/>
在上聲又言辯之辯則在上聲冠弁之弁則在去聲又<lb/>
<pb n="KR3j0185_WYG_013-88a"/>
舅甥之舅則在上聲故舊之舊則在去聲又皓白之皓<lb/>
則在上聲號令之號則在去聲又以恐字恨字俱去聲<lb/>
令士君子於上聲呼恨去聲呼恐得不為有知之所笑<lb/>
乎又舊書曰嘉謀嘉猷法言曰嘉予嘉猷詩曰載沉載<lb/>
浮法言曰載沉載浮<hi>伏予反</hi>夫呉民之言如病瘖風而噤<lb/>
每啓其口則語淚喎呐隨聲下筆竟不自悟凡中華音<lb/>
切莫過東都葢居天地之中禀氣特正予嘗以其音證<lb/>
之必大哂而異焉且國風杕杜篇云有杕之杜其葉湑<lb/>
<pb n="KR3j0185_WYG_013-88b"/>
湑獨行踽踽豈無他人不如我同姓小雅大東篇曰周<lb/>
道如砥其直如矢君子所履小人所視此則不切聲律<lb/>
足為驗矣何須東冬中終妄别聲律詩頌以聲韻流靡<lb/>
貴其易熟人口能遵古韻足以詠歌如法言之非疑其<lb/>
怪矣予今别白去上各歸本音詳較重輕以符古義理<lb/>
盡於此豈無知音其間乖舛既多載述難盡申之後序<lb/>
尚愧周詳<lb/>
　　祭物先<lb/>
<pb n="KR3j0185_WYG_013-89a"/>
禮云瓜祭上環又曰吾食於少施氏而飽少施氏食我<lb/>
以禮吾祭作而辭曰疏食不足祭也此則祭物之先謂<lb/>
神農火食德侔造化後人追而敬之今代尚崇佛氏謂<lb/>
之衆生士子儒人宜遵典教<lb/>
　　弔者跪<lb/>
夫為弔者主人當踴弔者跪以手承主人而發弔詞其<lb/>
有主人官髙弔者位卑不敢手及尊者但跪而起起而<lb/>
致詞禮也今代不循其義皆先一拜謂之跪禮至有輕<lb/>
<pb n="KR3j0185_WYG_013-89b"/>
服主人無踴客亦先申一拜豈曰經心於展禮乎<lb/>
　　短啓短疏<lb/>
今代盡敬之禮必有短啓短疏出於晉宋兵革之代時<lb/>
國禁書疏非弔喪問疾不得輒行尺牘故羲之書首云<lb/>
死罪是違制令故也且啓事論兵皆短而緘之貴易于<lb/>
隠藏前進士崔旭累世藏鍾王書即有羲之啓事一帖<lb/>
折紙尚存葢事出一時沿習不改我唐賢儒接武壊法<lb/>
必修晉宋權機焉可行於聖代令啓事弔疏皆同當代<lb/>
<pb n="KR3j0185_WYG_013-90a"/>
書題削去短封以絶舛謬<lb/>
　　七曜厯<lb/>
賈相國躭撰日月五星行厯推擇吉凶無不差繆夫日<lb/>
星行度遲速不常謹按長厯太陽與水星一年一周天<lb/>
今賈公言一星直一日則是唐堯聖厯甘氏星經皆無凖<lb/>
憑何所取則是知賈公之作過于率爾復有溺於陰陽<lb/>
曲言其理者曰此是七曜日直非干五星常度所言既<lb/>
有遲速焉可七日之内能致一周賈公好竒而不悟其<lb/>
<pb n="KR3j0185_WYG_013-90b"/>
怪妄也遂致髙駢慕一公之作誑惑愚淺往往神之<lb/>
　　廏焚<lb/>
廏焚子退朝曰傷人乎不問馬注云重人而賤畜也其<lb/>
下曰不問馬是門弟子歎重夫子之言或有論者曰傷<lb/>
人乎否問馬言先問人後問馬且焚廏退朝而問曰傷<lb/>
人乎又問傷馬乎此乃人之常情何足紀述本以不問<lb/>
馬唯問人弟子慕聖人推心足以埀範又傷人乎即是<lb/>
問之之辭<lb/>
<pb n="KR3j0185_WYG_013-91a"/>
　　臘日非節<lb/>
夫節者因天地四時也而為之節非人事推移而能變<lb/>
之禮云臈也嵗十二月臈得禽獸為祭百神以相其功<lb/>
夫火德之君以子祖戌臈土德之君以丑祖辰臈各繫<lb/>
五運盛衰推而用之非稟天地四時是知臈月為節則<lb/>
乖本義今代凡造作百物必取臈日欲其無壊腐之弊<lb/>
也但取臈月中合作自無朽蠧若須臈日豈謂達于事<lb/>
耶<lb/>
<pb n="KR3j0185_WYG_013-91b"/>
　　繕完葺牆<lb/>
左傳子産相鄭伯以如晉晉侯以魯喪未之見也子産<lb/>
壊客館之垣以納車馬士文伯讓之曰繕完葺牆以待<lb/>
賔客若皆毁之何以供命予謂垣壊葺之而已今云繕<lb/>
牆豈古人於文理如此不達耶所疑字誤遂有繁文予<lb/>
輒究其義是繕宇葺牆以待賔客此則本書宇誤為完<lb/>
書曰峻宇雕牆足以為比況上文云髙其閈閎厚其垣<lb/>
牆又曰司空以時平易道路館宫室如此足以待賔客<lb/>
<pb n="KR3j0185_WYG_013-92a"/>
豈徒葺牆而可以崇大諸侯之館哉<lb/>
　　論醫<lb/>
夫醫切脉指下能知生死者非天受其性則因積學而<lb/>
致然始或著能末而寡效論者以始能命通也末繆數<lb/>
窮也予曰不然其初屢中喜於積財記憶未衰診理方<lb/>
銳及其久也筋力已疲志怠心勞獲效遂鮮則始能末<lb/>
繆於斯見矣若以數之通塞豈曰知理哉<lb/>
　　舅姑服<lb/>
<pb n="KR3j0185_WYG_013-92b"/>
子夏喪服傳婦為舅姑齊衰五升布十一月而練十三<lb/>
月而祥十五月而禫禫後門庭尚素婦服素縑衣以俟<lb/>
夫之終喪習俗以婦之服素縑謂其尚在喪制故因循<lb/>
亦同夫之喪紀再周而後吉禮女子在家以父為天婦<lb/>
人無二天則婦之為舅姑不服齊衰三年著矣貞元十<lb/>
一年河中府倉曹參軍蕭據狀稱堂兄至女子適李氏<lb/>
壻見居喪今時俗婦為舅姑服三年恐為非禮請禮院<lb/>
詳定埀下詳定判官前太常博士李岧議曰謹按大唐<lb/>
<pb n="KR3j0185_WYG_013-93a"/>
開元禮五服制度婦為舅姑及女子適人為其父母皆<lb/>
齊衰不杖周葢以婦之道以專一不得自達必繫于人<lb/>
故女子適人服夫以斬而降其父母喪服傳曰女子已<lb/>
適人為父母何以周也婦人不二斬也婦人從人無專<lb/>
用之道故未嫁從父既嫁從夫夫死從子父者子之天<lb/>
也夫者妻之天也先聖格言厯代不敢易而此論之父<lb/>
母之喪尚止周嵗舅姑之服無容三年今之學者不本<lb/>
其義輕重紊亂<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>以成俗伏以開元禮𤣥宗所修上纂<lb/>
<pb n="KR3j0185_WYG_013-93b"/>
累聖旁求禮經其道昭明其文彰著藏之秘府埀之無<lb/>
窮布在有司頒行天下率土之内固宜遵行有違斯文<lb/>
命曰敗法亂紀伏請正牒以明典章此李苕之論可謂<lb/>
正矣凡居士列得不守之<lb/>
　　杖周議<lb/>
準禮父在為母為所生母父為嫡子夫為妻皆杖周自<lb/>
周禮已降至于開元禮及唐史二百六十年並不易斯<lb/>
議未聞為兄弟杖者自亂離以後武臣為兄弟始行杖<lb/>
<pb n="KR3j0185_WYG_013-94a"/>
周之禮是賔佐不能以禮正之致其繆誤也予乾寧三<lb/>
年九月行弔於名士之家覩其弟為兄杖門人知舊無<lb/>
有言其乖禮者實慮日久<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>以為是自今後士子好禮<lb/>
者於服式之中慎而行之<lb/>
　　祭節拜㦸<lb/>
禮曰君有賜則拜而受之賜莫重於九錫衣服朱户納<lb/>
陛乘輿樂縣虎賁弓矢鈇鉞秬鬯徧詳禮文未有拜衣<lb/>
服虎賁者也是物也故不宜拜若拜朱户渠門宜謂之<lb/>
<pb n="KR3j0185_WYG_013-94b"/>
神禮記祭法累代祭名不聞有㦸神是知無拜祭之禮<lb/>
也近代受節置于一室朔望必祭之非也凡㦸天子二<lb/>
十四諸侯十今之藩鎮即古之諸侯也在地則施于衙<lb/>
門雖罷守藩閫有爵位崇髙亦許列於私第上元元年<lb/>
宰相吕諲立㦸有司載㦸及門諲方慘服乃更吉服迎<lb/>
而拜之頗為有識者所嗤則知辱君命拜賜可也拜㦸<lb/>
祭節大乖於禮<lb/>
　　客卿<lb/>
<pb n="KR3j0185_WYG_013-95a"/>
按史記春秋之後儒術之士名聞諸侯者既適列國為<lb/>
客卿乃得陳王霸之道如孟軻在齊樂毅在燕趙西漢<lb/>
鄒陽在梁伍被在呉亦行斯道爾後辯說絶但不復客<lb/>
卿耳自中和已後藩鎮道賔者名曰客卿始則索客之<lb/>
徒時有斯號近者名人朝士不免繼之訛繆相承莫不<lb/>
因此恐誤來者故書之以示兒孫<lb/>
　　參謀<lb/>
秦漢之職在賔幕中籌畫戎機非多學深識者莫居是<lb/>
<pb n="KR3j0185_WYG_013-95b"/>
選自亂離已後每居藩翰必以陰陽伎術者處之仍居<lb/>
將校之末宜重而輕誠可惜也設有文人仗節統戎舉<lb/>
辟名士宜于管記支使之間以正其名不亦善乎<lb/>
<pb n="KR3j0185_WYG_013-96a"/>
　　孔氏雜說<hi>孔平仲</hi>
　　以名為字<lb/>
漢孔安國字安國晉安帝名德宗字德宗恭帝名德文<lb/>
字德文會稽王名道子字道子乃至北史慕容紹宗馮<lb/>
子琮魏蘭根南史蔡興宗唐郭子儀辛京杲戴休顔張<lb/>
孝忠尚可孤孟浩然顔見遠田承嗣田承緒張嘉貞宇<lb/>
文審李嗣業皆以名為字<lb/>
　　三世用之字<lb/>
<pb n="KR3j0185_WYG_013-96b"/>
王羲之子徽之徽之子禎之王允之子晞之晞之子肇<lb/>
之王晏之子崑之崑之子陋之皆三世同用之字胡母<lb/>
輔之子謙之呉隠之子瞻之顔恱之子愷之皆兩世同<lb/>
用之字<lb/>
　　或諱或不諱<lb/>
太史公父名談故史記無談字季布傳改趙談作趙同<lb/>
范曄父名泰故後漢書無泰字郭泰鄭泰皆改作太字<lb/>
李翺父名楚金故其所為文皆以今為茲韓愈作諱辯<lb/>
<pb n="KR3j0185_WYG_013-97a"/>
持言在不言徵之說故父名仲卿未嘗諱焉晉曹志者<lb/>
植子也奏議武帝云榦植不强不諱植字三國時猶不<lb/>
諱其君吕岱傳張承與岱書云功以權成是斥孫權名<lb/>
也<lb/>
　　古文字通稱<lb/>
文王可以為文君張衡賦文君為我端蓍是也北狄可<lb/>
以為蠻史記匈奴傳獫狁葷粥居于北蠻是也二典可<lb/>
以為謨馬融曰戞擊鳴球載於虞謨是也堯典亦可謂<lb/>
<pb n="KR3j0185_WYG_013-97b"/>
之唐書呉陸抗傳静言庸違唐書攸戒是也韶可以為<lb/>
禹樂史記禹興九韶之樂是也三王亦得稱帝史記夏<lb/>
紀帝桀是也獻俘不獨人也物皆可以為俘俘取也書<lb/>
云俘厥寶玉是也匄不止于自乞也與人亦可稱匄前<lb/>
漢廣川王越傳盡取善繒匄諸宫人注匄遺也賄不獨<lb/>
賂也賜皆可以為賄書賄肅慎之命是也診不止脉也<lb/>
視物皆可以為診後漢王喬傳尚方診視舄是也餉不<lb/>
止飲食也贈皆可以為餉魏文紀注以詩賦餉孫權徐<lb/>
<pb n="KR3j0185_WYG_013-98a"/>
孝穆有答餉鏡詩是也城邑亦可謂之幣趙世家馮亭<lb/>
以城市邑十七幣吾國是也稱譽亦可謂之薦伯夷傳<lb/>
七十子之徒仲尼獨薦顔淵是也<lb/>
　　龍不止比君徳<lb/>
龍不獨以譬君德凡有德者皆可以龍言也諸葛亮嵇<lb/>
康皆號臥龍孔融薦禰衡云龍躍天衢袁宏贊武侯云<lb/>
初九龍盤雅志彌確樊英傳注安帝徵隠士䇿文云使<lb/>
難進易退之人龍潜不屈許劭許䖍汝南平輿<hi>音預</hi>人人<lb/>
<pb n="KR3j0185_WYG_013-98b"/>
稱平輿淵有二龍焉唐烏承玭與兄承恩人號轅門二<lb/>
龍陰興謂貴人曰亢龍有悔以譬外戚之象如此之類<lb/>
甚多然則龍不止比君德矣<lb/>
　　大人<lb/>
父命得為敕後漢樊重焚劵諸子從敕是也叔可稱大<lb/>
人疏受對疏廣云從大人議是也母亦稱大人前漢淮<lb/>
陽獻王傳張博云王遇大人益解後漢范滂就獄與母<lb/>
訣曰大人割不忍之恩是也父可以稱聖善楊修答曹<lb/>
<pb n="KR3j0185_WYG_013-99a"/>
植書有聖善之教注謂武帝也人臣不嫌稱萬嵗馬援<lb/>
傳援釃酒享軍士皆伏稱萬嵗是也上父母壽可萬壽<lb/>
潘岳閒居賦稱萬壽以獻觴是也屋之髙嚴通謂之殿<lb/>
前漢霍光傳鴟鳴殿前樹上黄霸傳郡國上計長史一<lb/>
輩先上殿是也白事丞相亦可謂之奏事魏相傳帶劒<lb/>
奏事是也造謁人亦可謂之朝司馬相如傳臨卬令日<lb/>
往朝相如是也人臣得言埀拱薛宣自言埀拱蒙成是<lb/>
也人臣得言端拱謝孚言端拱笑咏謝鯤言端拱廟堂<lb/>
<pb n="KR3j0185_WYG_013-99b"/>
是也人臣得言諒闇山濤傳武帝嘗云山太常雖居諒<lb/>
闇是也人臣得稱聖君賢君晉曹攄一縣號曰聖君薛<lb/>
宣傳屬縣各得賢君是也<lb/>
　　射䇿對䇿<lb/>
漢時射䇿對䇿其事不同蕭望之傳註云射䇿者謂為<lb/>
難問疑義書之於䇿量其大小署為甲乙之科列而置<lb/>
之不使彰顯有欲射者隨其所取得而釋之以知優劣<lb/>
射之言投射也對䇿者顯問以政事經義令各對之以<lb/>
<pb n="KR3j0185_WYG_013-100a"/>
觀其文辭定髙下也晉史潘京為州所辟謁見問䇿探<lb/>
得不孝字刺史戲曰辟士為不孝邪答曰今為忠臣不<lb/>
得為孝子亦射䇿遺法耳<lb/>
　　可憑<lb/>
相之不可憑也南史庾夐家富于財食必列鼎又狀貌<lb/>
豐美頥頰開張人皆謂必為方伯及魏尅江陵夐以餓<lb/>
死時又有水軍都督褚藴面甚尖危從理入口竟保衣<lb/>
食而終唐柳渾十餘嵗有巫告曰兒相夭且賤出家可<lb/>
<pb n="KR3j0185_WYG_013-100b"/>
免死渾不從仕至宰相魏朱建平善相鍾繇以為唐舉<lb/>
許負何以復加然相王肅年踰七十位至三公肅六十<lb/>
二終於中領軍耳史氏以為蹉跌吾以為相不可憑也<lb/>
南史徐陵八嵗屬文十三通莊老光宅寺慧雲法師每<lb/>
嗟陵早夭陵仕至太子少傅年至七十七唐孔若思傳<lb/>
孔季詡擢制科授校書郎陳子昻嘗稱其神清韻達可<lb/>
比衞玠而季詡終于左補闕使徐陵夭而不壽季詡遂<lb/>
至顯官則人遂以為風鑒之驗矣吾以此知風鑒之不<lb/>
<pb n="KR3j0185_WYG_013-101a"/>
可憑也<lb/>
　　佛氏<lb/>
佛果何如以捨身為福則梁武以天子奴之不免侯景<lb/>
之禍以莊嚴為功則晉之王恭修營佛寺務在壯麗其<lb/>
後斬于倪塘以持誦為獲報則周嵩事佛精進王敦害<lb/>
之臨刑猶如市誦經竟死刃下佛果何如哉佛出於西<lb/>
域言語不通華人譯之成文謂之經而晉人諸君子甚<lb/>
好于此今世所謂經說性理者大抵多晉人文章也謝<lb/>
<pb n="KR3j0185_WYG_013-101b"/>
靈運繙經臺今尚存焉唐傅奕謂佛入中國<graphic n="KR1021" url="https://raw.githubusercontent.com/kanripo/KR-Gaiji/master/images/KR1021.png" mimeType="image/png"/>兒丐夫<lb/>
模象莊老以文飾之姚元崇治令其說亦甚詳霍去病<lb/>
破匈奴獲休屠祭天金人注祭天以金人為主休屠祠<lb/>
金人也師古曰今之佛像是也其後休屠王太子歸漢<lb/>
以金人之故賜姓金氏即日磾也據此則前漢時佛像<lb/>
已入中國矣凡今之佛像皆祭天之主也其盛有天助<lb/>
焉爾後漢明帝夢見金人以為佛於是遣使天竺國圖<lb/>
其形像楚王英始信其術齋戒祭祀陶謙傳笮融大起<lb/>
<pb n="KR3j0185_WYG_013-102a"/>
浮屠寺作黃金塗像浴佛設飯前漢西域傳塞王南君<lb/>
罽賔塞種分散往往為數國自疏勒以西北休循捐毒<lb/>
之屬皆故塞種<hi>塞先得反</hi>捐毒即身毒天竺也後漢襄楷傳<lb/>
注浮屠即佗聲之轉耳史記大月氏傳身毒國在大夏<lb/>
東南數千里其俗土著與大夏同而卑濕暑熱按後漢<lb/>
西域傳天竺一名身毒今浮屠像多赤足此卑濕暑熱<lb/>
之驗也又云其民乘象以戰今浮屠像亦跨象云<lb/>
　　留落<lb/>
<pb n="KR3j0185_WYG_013-102b"/>
霍去病傳諸宿將嘗流落不耦注流謂遲留落謂墜落<lb/>
據出處流字合作留<lb/>
　　得太上皇名<lb/>
漢髙祖父太上皇前史不載其名後漢章帝紀祠太上<lb/>
皇於萬年注名煓<hi>他官切</hi>一名執嘉髙后紀載髙祖母曰<lb/>
昭靈后<lb/>
　　古人名字<lb/>
管仲謂之管敬仲出左傳閔公元年子産謂之子美出<lb/>
<pb n="KR3j0185_WYG_013-103a"/>
左傳襄公二十五年原憲字子思出史記張宗字諸君<lb/>
杜茂字諸公陳忠傳記注施延字君子出後漢書四皓<lb/>
名氏鄉里可見者東園公姓園名秉字宣朝陳留襄邑<lb/>
人常居園中故號園公夏黄公姓崔名郭字少通齊人<lb/>
隠居修道號夏黄公陶潜作聖賢羣輔録云出皇甫謐<lb/>
髙士傳揚雄所稱李仲元者名𢎞出蜀秦宓傳鄭子真<lb/>
名撲嚴君平名尊出前史王貢兩龔傳注伯樂姓孫名<lb/>
陽字伯樂秦穆公時人出莊子馬蹄疏莊周字子休出<lb/>
<pb n="KR3j0185_WYG_013-103b"/>
列子辛計然范蠡師也姓辛氏字子文或曰計研或曰<lb/>
計倪出史記索隠杜康字仲寧出魏武短歌行注楚狂<lb/>
接輿姓陸氏名通師曠字子野並出莊子疏伯夷姓墨<lb/>
名允字公信孤竹君之子也叔齊名智字公達伯夷弟<lb/>
也夷齊謚也見論語疏引春秋少陽篇<lb/>
　　羃帷<lb/>
齊隋婦人施羃罹全身障蔽也唐永徽以後皆用帷帽<lb/>
拖裙到頸漸為淺露若今之葢頭矣先是婦人猶乘車<lb/>
<pb n="KR3j0185_WYG_013-104a"/>
唐乾元以來乃用兜籠若今之檐子矣唐志載咸亨中<lb/>
勑云多著帷帽遂棄羃羅曾不乘車别坐檐子<lb/>
　　稱謂可通用<lb/>
謂人為明公閤下之類亦可謂之髙明孔融傳李膺謂<lb/>
融曰髙明必為偉器又曰髙明父祖與僕有舊恩明公<lb/>
亦可謂之仁公温嶠書與陶侃謂侃為仁公明府亦可<lb/>
謂之明庭張儉傳李篤謂毛欽曰雖好義明庭今日載<lb/>
其半矣賢相亦可謂之賢宰左雄傳論曰陳蕃楊秉世<lb/>
<pb n="KR3j0185_WYG_013-104b"/>
稱賢宰<lb/>
　　巾箱五經<lb/>
昔時文字未有印板多是寫本齊宗室傳衡陽王鈞常<lb/>
手自細寫五經置于巾箱中巾箱五經自此始也<lb/>
　　更㸃擊鐘<lb/>
今之更㸃擊鉦唐六典皆擊鐘也太史門有典鐘二百<lb/>
八十八人常擊編鐘<lb/>
　　用仰字<lb/>
<pb n="KR3j0185_WYG_013-105a"/>
今公家文字用仰字北史時已有此語北齊孝文皇帝<lb/>
紀詔定三恪禮儀體式亦仰議之<lb/>
　　累重<lb/>
俗所謂累重亦有所出也前漢西域傳屯田輪臺募民<lb/>
壯健有累重敢徙者詣田所注累謂妻子家屬也<lb/>
　　阿誰<lb/>
俗所謂阿誰三國時已有此語龎統傳向者之論阿誰<lb/>
為是<lb/>
<pb n="KR3j0185_WYG_013-105b"/>
　　日子<lb/>
俗所謂日子亦有所出文選曹公檄呉將校部曲文年<lb/>
月朔日子注發檄時也然則日子日時也<lb/>
　　功夫<lb/>
工夫或作功字魏志王肅傳太極已前功夫尚大也<lb/>
　　停待<lb/>
俗所謂停待晉書已有此語愍懐太子傳陛下停待是<lb/>
也<lb/>
<pb n="KR3j0185_WYG_013-106a"/>
　　日許<lb/>
俗所謂日許者爾許也聲之訛也啓顔録詠短人云城<lb/>
門爾許髙故自匍匐入<lb/>
　　抽替<lb/>
俗呼抽替南史殷淑儀孝武帝之貴妃也有寵而斃帝<lb/>
思見之遂為抽替棺欲見輒引替覩屍<lb/>
　　五夜<lb/>
前鮑宣傳注持時夜行夜行如今持更是已持時如今<lb/>
<pb n="KR3j0185_WYG_013-106b"/>
報時是已漢官儀黃門持五夜甲夜乙夜丙夜丁夜戊<lb/>
夜亦如今五更也<lb/>
　　課馬<lb/>
俗呼牝馬為課馬出唐六典凡牝四游而課羊則當年<lb/>
而課之課謂嵗課駒犢<lb/>
　　太夫人<lb/>
文帝七年令列侯太夫人夫人無得擅徵捕如淳曰列<lb/>
侯之妻稱夫人列侯死子復為列侯乃得稱太夫人子<lb/>
<pb n="KR3j0185_WYG_013-107a"/>
不為列侯不得稱也然則婦人稱太者葢如是耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0185_WYG_013-107b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　說郛卷十三下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>説郛卷一百十七上</head>
    <p>
<pb n="KR3j0185_WYG_117-1a"/>
欽定四庫全書<lb/>
　説郛卷一百十七上　　　元　陶宗儀　撰<lb/>
　　異聞實録<hi>唐李玖</hi>
　　　長明公<lb/>
楊禎于昭應寺讀書毎見一紅裳女子一日誦詩曰金<lb/>
殿不勝秋月斜石樓冷誰是相顧人褰幃弔孤影<graphic n="KR1027" url="https://raw.githubusercontent.com/kanripo/KR-Gaiji/master/images/KR1027.png" mimeType="image/png"/>問<lb/>
其姓氏云逺祖名無忌姓宋十四代祖因顯揚釋教封<lb/>
長明公開元中明皇與楊妃建此寺立經幢封妾為西<lb/>
<pb n="KR3j0185_WYG_117-1b"/>
州夫人因賜珊瑚寳帳居之自此巽生蛾郎不復強暴<lb/>
矣後驗之乃經幢中燈也<lb/>
　　　妾換馬<lb/>
酒徒鮑生多聲妓外弟韋生好乘駿馬經行四方各求<lb/>
其好一日相遇于途宿于山寺各出所有互易之乃以<lb/>
女妓善四絃者換紫叱撥㑹飲未終有二人造席適聞<lb/>
以妾換馬可作題共聯賦否乃折庭下舊葉書之一云<lb/>
彼佳人兮如瓊之英此良馬兮負駿之名将有求于逐<lb/>
<pb n="KR3j0185_WYG_117-2a"/>
日豈得吝于傾城香暖深閨未厭夭桃之色風清廣陌<lb/>
曾憐噴玉之聲一曰步至庭砌立當軒墀望新恩懼非<lb/>
吾偶也戀舊主疑借人乘之香散緑<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>意以忘于鬒髮<lb/>
汗流紅頷愛無異于凝脂文多不載二客自稱江淹謝<lb/>
莊也<lb/>
　　　甘棠舘詩<lb/>
㑹昌中許孝廣路由甘棠館逢白衣叟乗馬髙吟春草<lb/>
萋萋春水綠野棠開盡飄香玉繡嶺宫前鶴髪人猶唱<lb/>
<pb n="KR3j0185_WYG_117-2b"/>
開元太平曲許異其詩逐問之忽入一林遂不見<lb/>
　　　竹葉舟<lb/>
陳季卿者江南人舉進士至長安十年不歸一日于青<lb/>
龍寺訪僧不值憇于大閣有終南山翁亦候僧偶坐久<lb/>
之壁間有寰<graphic n="KR1589" url="https://raw.githubusercontent.com/kanripo/KR-Gaiji/master/images/KR1589.png" mimeType="image/png"/>圖季卿尋江南路太息曰得此歸不悔<lb/>
無成翁曰此何難乃折堦前竹葉置圖上渭水中謂陳<lb/>
曰注目于此如願矣季卿熟視即渭水波濤洶洶涌一<lb/>
舟甚大恍然登舟其去極速行次禪窟寺題詩云霜鐘<lb/>
<pb n="KR3j0185_WYG_117-3a"/>
鳴時夕風急亂鴉又望寒林集此時輟棹悲且吟獨對<lb/>
蓮花一峯立明日次潼關又作詩題之末句云已作羞<lb/>
歸計猶勝羞不歸旬餘至家兄弟妻子迎見甚喜信宿<lb/>
謂其妻曰我試期已逼不可久留乃復進棹又作詩别<lb/>
其妻云酒至添愁飲詩成和淚吟飄然而去家人軰皆<lb/>
驚為鬼物矣候忽復至渭水徑趨青龍寺山翁尚擁褐<lb/>
而坐僧猶未歸季卿謝曰豈非夣耶翁曰他日自知經<lb/>
月家人來訪具述所以題詩皆在<lb/>
<pb n="KR3j0185_WYG_117-3b"/>
　　　蚍蜉王漁紫石潭<lb/>
徐𤣥之夜讀書見人物如粟米粒數百皆具甲胄擁一<lb/>
紫衣者行案上傳呼云蚍蜉王欲觀漁于紫石潭漁其<lb/>
數十人入硯中皆獲小魚𤣥之大駭以册覆之照㸔皆<lb/>
無<lb/>
<pb n="KR3j0185_WYG_117-4a"/>
　　靈異小録<hi>宋曾忬</hi>
化度寺内有無盡藏院京城捨施日漸崇盛武德貞觀<lb/>
后錢帛金玉積聚不可勝計常使名僧監藏為等分一<lb/>
分供天下伽藍修理之用一分施天下饑餓一分充舊<lb/>
供無遮之㑹城中士女奔走捨施爭次不得至暮收獲<lb/>
亦鉅萬有大車載錢帛捨了弃去不知姓名者多矣藏<lb/>
内物天下寺院許容來取供給亦不可勝數不阻貞觀<lb/>
年中有裴元智戒行修謹宛是修行髙人入寺洒掃十<lb/>
<pb n="KR3j0185_WYG_117-4b"/>
年有餘寺中觀其行無玷缺使之守藏不覺被盜去黃<lb/>
金極多將去不可知數寺衆見潜走去後不還衆僧驚<lb/>
異遂於元智寢房内㸔壁上有詩四句曰將肉遣狼守<lb/>
置骨向狗投自非阿羅漢焉能免得偷后莫知所之武<lb/>
后遂移藏東都福光寺日久錢物漸耗却移歸舊寺至<lb/>
開元九年發散錢帛於京師諸寺<lb/>
正月十五日夜許三夜夜行金吾巡禁察其寺觀及前<lb/>
後街巷㑹要盛造燈籠燒燈光明若晝山堂髙百餘尺<lb/>
<pb n="KR3j0185_WYG_117-5a"/>
神龍已後復加嚴飭士女無不夜游罕有居者車馬塞<lb/>
路有足不躡地被浮行數十步者王公之家皆數百騎<lb/>
行歌蘇味道詩曰火樹銀花合星橋鐵鎻開暗塵隨馬<lb/>
去明月逐人來遊妓皆穠李行歌盡落梅金吾不禁夜<lb/>
玉漏莫相催郭利正詩曰九陌連燈影千門度日華傾<lb/>
城出馬騎匝路轉香車爛漫惟愁曉周遊不問家更聞<lb/>
清管發處處落梅花崔液詩曰今年春色勝常年此夜<lb/>
風光正可憐鳷鵲樓前新月滿鳳凰臺上寳燈燃玉漏<lb/>
<pb n="KR3j0185_WYG_117-5b"/>
銅壺且莫催鐵關金鎻徹明開誰家見月能閒坐何處<lb/>
聞燈不㸔來神燈佛火百輪張刻像圖容七寳粧影裏<lb/>
惟聞金口説空中疑散玉毫光金勒銀鞍控紫騮玉輪<lb/>
青盖駕青牛驂驔始散東城外倐忽逺逢南陌頭公子<lb/>
王孫意氣驕不論相識也相邀最憐長袖風前嫋更賞<lb/>
新絃暗裏調星回漢轉月將微露洒煙飄燈漸稀猶惜<lb/>
路傍歌舞處踟蹰相顧不能歸<lb/>
明皇友悌古無有者嘗以書賜弟憲等魏文帝詩以西<lb/>
<pb n="KR3j0185_WYG_117-6a"/>
山一何髙髙髙殊無極上有兩仙童不飲亦不食賜我<lb/>
一丸藥光輝有五色服之四五日身體生羽翼朕每言<lb/>
服藥而生羽翼寜如兄弟天生之羽翼乎陳思王之才<lb/>
足以紓國絶其朝謁卒使憂死魏祚未終司馬氏奪之<lb/>
豈神丸效耶<lb/>
潁州張龍圖嘗見州牒押字多團下拽一畫有人云押<lb/>
字有如蒸餅様張應聲曰為官恰似麵糊團有同人自<lb/>
言近年云鬚鬢恰如驄馬色張曰文章依舊草驢鳴<lb/>
<pb n="KR3j0185_WYG_117-6b"/>
唐太府寺隋都水門之地隋平陳於此置叔寳叔寳敗<lb/>
亡有飛鳥集於庭以觜畫地作詩云獨足上髙臺腐艸<lb/>
化為灰欲知我家處朱門臨水開<lb/>
<pb n="KR3j0185_WYG_117-7a"/>
　　異苑<hi>宋劉敬叔</hi>
漢安帝元初三年平陸有瓜異處同蔕共生一瓜時以<lb/>
為嘉瓜<lb/>
晉武帝太康八年六月王濬園瓜生一實<lb/>
古語有之曰古者有夫妻荒年菜食而死俱化成青絳<lb/>
故俗呼美人虹<lb/>
太原温湛婢見一嫗向婢流涕無孔竅婢駭怖告湛湛<lb/>
遂抽刀逐之化成一物如紫虹形宛然長舒上沒霄漢<lb/>
<pb n="KR3j0185_WYG_117-7b"/>
長沙王道隣子義慶在廣陵臥疾食次忽有白虹入室<lb/>
就飲其粥義慶擲器於階遂作風雨聲振於庭户良乆<lb/>
不見<lb/>
㑹稽天台山雖非遐逺自非卒生忘形則不能躋也赤<lb/>
城阻其徑瀑布激其衝石有莓苔之險淵有不測之深<lb/>
烏程卞山本名土山有項籍廟自號卞王因改名山山<lb/>
足有一石櫃髙數尺陳郡殷康常往開之風雨晦㝠乃<lb/>
止<lb/>
<pb n="KR3j0185_WYG_117-8a"/>
釣磯山者陶侃嘗釣於此山下水中得一織梭還掛壁<lb/>
上有頃雷雨梭變成赤龍從空而去其山石上猶有侃<lb/>
迹存焉<lb/>
乘磯山下臨清川昔有漁父宿於川夜半聞水中有絃<lb/>
歌之音宫商和暢清弄諧密<lb/>
百丈山上有石房内有石案置石書二卷<lb/>
永寜縣濤山有河水色紅赤有自然石橋多魚獺異禽<lb/>
陰雨時嘗聞鞉角聲甚亮<lb/>
<pb n="KR3j0185_WYG_117-8b"/>
凉州西有沙山俗云昔有覆師於此者積尸數萬從是<lb/>
有大風吹沙覆其上遂成山阜因名沙山時聞有鼔角<lb/>
聲<lb/>
蘭陵昌慮縣郳城有華山山上有井鳥巢其中金喙黑<lb/>
色而團翅此鳥見則大水井又不可窺窺者不盈一歳<lb/>
輒死<lb/>
潯陽曇椿世居長沙宅有古井每夜輒聞有如炮竹聲<lb/>
相承謂之龍吒<lb/>
<pb n="KR3j0185_WYG_117-9a"/>
句容縣有延陵季子廟廟前井及潭恒自涌沸故曰沸<lb/>
井於今猶然亦曰沸潭<lb/>
陳郡謝晦字宣明宅南路上有古井以元嘉二年汲者<lb/>
忽見二龍甚分明行道住觀莫不嗟異有人入井始知<lb/>
是磚隱起作龍形<lb/>
魏時殿前大鐘無故大鳴人皆異之以問張華華曰此<lb/>
蜀郡銅山崩故鐘鳴應之耳㝷蜀郡上其事果如華言<lb/>
晉武帝時呉郡臨平岸崩出一石皷打之無聲以問張<lb/>
<pb n="KR3j0185_WYG_117-9b"/>
華華云可取蜀中桐材刻作魚形打之則鳴矣於是如<lb/>
言音聞數十里<lb/>
晉康帝建元中有漁父垂釣得一金鎻引鎻盡見金牛<lb/>
急挽出牛斷猶得鎻長二尺<lb/>
晉太元中桂陽臨武徐孫江行見岸有錢溢出即輦着<lb/>
船中須臾悉變成土<lb/>
義熈中新野黄舒耕田得一舡金卜者云三年勿用長<lb/>
守富也舒不能從遂成土壤<lb/>
<pb n="KR3j0185_WYG_117-10a"/>
苻堅建元年中長安樵人於城内見金鼎走白堅堅遣<lb/>
載取到化為銅鼎入門又變成大鐸<lb/>
西河有鐘在水中晦朔輒鳴聲響悲激覊客聞而悽愴<lb/>
越崔門㑹元縣有𤣥馬河有銅鈁船河畔有祠中有碧<lb/>
珠若不祭祀取之不祥<lb/>
上黨侯亮之於江都城下獲一石磨下有銅馬<lb/>
月支國有佛髪盛以瑠璃罌<lb/>
陽羨縣小吏呉龕於溪中見五色浮石因取内牀頭至<lb/>
<pb n="KR3j0185_WYG_117-10b"/>
夜化成女子<lb/>
河内司馬𤣥𦙍元嘉中為新淦令䘮官月旦設祭柑化<lb/>
而為鳶<lb/>
晉惠帝元康二年巴西郡界竹生花紫色結實如麥外<lb/>
皮青中赤白味甚甘<lb/>
晉太元中南郡忻陵縣有棗樹一年忽生桃李棗三種<lb/>
花子<lb/>
漢興平元年九月桑再椹時劉𤣥德軍於沛年荒榖貴<lb/>
<pb n="KR3j0185_WYG_117-11a"/>
士衆皆饑仰以為糧<lb/>
北方有白桑椹長數寸食之甘美<lb/>
建安有篔簹竹節中有人長尺許頭足皆具<lb/>
交州諸菌以葉塗人軀便舉體菌生生既遍便就朽爛<lb/>
肌肉消腐<lb/>
<pb n="KR3j0185_WYG_117-12a"/>
　　幽明録<hi>宋劉義慶</hi>
　　　狸知雨<lb/>
有客詣董仲舒談論微奥仲舒疑之客又云天欲雨仲<lb/>
舒因戲之曰巢居却風穴處知雨卿非狐狸即其老䑕<lb/>
客化為老狸而走<lb/>
　　　化女<lb/>
陽羨縣小吏呉龕嘗於溪中見五色浮石因取内床頭<lb/>
至夜化成女子<lb/>
<pb n="KR3j0185_WYG_117-12b"/>
　　　金臺<lb/>
海中有金臺山髙百丈結搆巧麗窮盡神工橫立巖渚<lb/>
竦曜星門臺内有金機彫文備制<lb/>
　　　赤幟<lb/>
義熈五年彭城劉澄常見鬼及為左衛司馬與將軍巢<lb/>
營𪠘宇相接澄夜相就坐語見一小兒赭衣手執赤幟<lb/>
團團似芙蓉花數日巢大遭火<lb/>
　　　丹野<lb/>
<pb n="KR3j0185_WYG_117-13a"/>
桓温北征姚襄在伊水上許遜曰不見得襄而有大功<lb/>
見襄走入太𤣥中問曰太𤣥是何等也答曰南為丹野<lb/>
北為太𤣥必西北走也果如言<lb/>
　　　庾宏奴<lb/>
庾宏為竟陵王府佐家在江陵宏令奴無患者載米餉<lb/>
家未逹三里遭刼被殺屍流泊查口村時岸傍有文欣<lb/>
者母病醫云須得髑髏屑服之即差欣重賞募索有鄰<lb/>
婦楊氏見無患尸因斷頭與欣欣燒之欲去皮肉經三<lb/>
<pb n="KR3j0185_WYG_117-13b"/>
日夜不焦眼角張轉欣雖異之猶惜不棄因刮耳頰骨<lb/>
與母服之即覺骨停喉中經七日而卒㝷而楊氏得疾<lb/>
通身洪腫形如牛馬見無患頭來罵云善惡之報其能<lb/>
免乎楊氏以語兒言終而卒<lb/>
　　　袁安<lb/>
漢袁安父亡母使安以雞酒詣卜工問葬地道逢三書<lb/>
生問安何之具以告書生曰吾知好葬地安以雞酒禮<lb/>
之畢告安地處云當此世為貴公便與别數步顧視皆<lb/>
<pb n="KR3j0185_WYG_117-14a"/>
不見安疑是神人因葬其地遂登司徒子孫昌盛四世<lb/>
五公焉<lb/>
　　　陳仲舉<lb/>
陳仲舉微時嘗行宿主人黃申家申家夜産仲舉不知<lb/>
夜三更有叩門者久許聞應云門裏有貴人不可前宜<lb/>
從後門徃俄聞徃者還門内者問之見何兒名何當幾<lb/>
歳還者云是男兒名阿奴當十五歳又問曰後當若為<lb/>
死答曰為人作屋落地死仲舉聞此黙志之後十五年<lb/>
<pb n="KR3j0185_WYG_117-14b"/>
為豫章太守遣使徃問昔兒阿奴所在家云助東家作<lb/>
屋墮棟而死矣仲舉後果大貴<lb/>
　　　賈弼<lb/>
河東賈弼為琅琊參軍夜夢一人<graphic n="KR1439" url="https://raw.githubusercontent.com/kanripo/KR-Gaiji/master/images/KR1439.png" mimeType="image/png"/>
                    <graphic n="KR4294" url="https://raw.githubusercontent.com/kanripo/KR-Gaiji/master/images/KR4294.png" mimeType="image/png"/>大鼻瞷目請曰<lb/>
愛君之貎換君之頭可乎夢中不獲已遂被換去覺而<lb/>
人見者悉驚走還家家人悉藏自此後能半面笑啼兩<lb/>
手足及口中各題一筆書之詞翰俱美<lb/>
　　　王奉先<lb/>
<pb n="KR3j0185_WYG_117-15a"/>
有貴人亡後永興令王奉先夢與之相對如平生奉先<lb/>
問遠有情色乎答云某日至其家問婢後覺問其婢云<lb/>
此日其夢郎君來<lb/>
　　　魚報<lb/>
昆明池中有神池通白鹿原人釣魚綸絶而去夢於漢<lb/>
武帝求去鈎帝明日戲於池見大魚銜索帝曰豈夢所<lb/>
見耶取而放之後三日池邉得明珠一雙帝曰豈魚之<lb/>
報耶<lb/>
<pb n="KR3j0185_WYG_117-16a"/>
　　續幽明録<hi>唐劉孝孫</hi>
盧充范陽人家西三十里有崔少府墓充年二十先冬<lb/>
至一日出宅西獵射麞中之麞倒而復起充逐之不覺<lb/>
忽然見道北一里許高門瓦屋四周有如府舍不復見<lb/>
麞門中一鈴下唱客前有一人投一襆新衣曰府君以<lb/>
繫郎充着訖進見少府語充曰尊府君不以僕門鄙近<lb/>
得書為郎君索少女為婚故相迎耳便以書示充父亡<lb/>
時雖小然已識父手跡即<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>欷無復辭免便勑内盧郎<lb/>
<pb n="KR3j0185_WYG_117-16b"/>
已來便可使女粧嚴既就東廊及至黄昬内白女郎嚴<lb/>
竟崔語充君可至東廊既至婦已下車立席頭即共拜<lb/>
時為三日給食三日畢崔謂充曰君可歸女生男當以<lb/>
相還無相疑生女當留養勅内嚴車送客充便出崔氏<lb/>
送至中門執手涕零出門見一犢車駕青牛又見本所<lb/>
着衣及弓箭故在門外尋追傳教將一人投一襆衣與<lb/>
充相問曰姻縁始爾别甚悵恨今故致衣一襲被褥一<lb/>
副充上車去如電逝須臾至家母問其故充悉以狀對<lb/>
<pb n="KR3j0185_WYG_117-17a"/>
别後四年三月充臨水戲忽見傍有犢車乍沈乍浮既<lb/>
而上岸同坐皆見而充徃開其車後户見崔氏女與三<lb/>
嵗男共載女抱兒以還充又與金椀并贈詩曰煌煌靈<lb/>
芝質光麗何猗猗華艶當時顯嘉異表神竒含英未及<lb/>
秀中夏羅霜萎榮耀長幽滅世路永無施不悟陰陽運<lb/>
哲人忽來儀充取兒椀及詩忽然不見充後乘車入市<lb/>
賣椀冀有識者有一婢識此還白大家曰市中見一人<lb/>
乘車賣崔氏女郎棺中椀大家即崔氏親姨母也遣兒<lb/>
<pb n="KR3j0185_WYG_117-17b"/>
視之果如婢言乃上車敘姓名語充曰昔我姨姊少府<lb/>
女未嫁而亡家親痛之贈一金椀著棺中可説得椀本<lb/>
末充以事對此兒亦為悲咽齎還白母母即令詣充家<lb/>
迎兒還諸親悉集兒有崔氏之狀又復以充貌兒椀俱<lb/>
騐姨母曰我外甥也即字温休温休者是幽㛰也遂成<lb/>
令器歴郡守子孫冠葢相承至今其後生植字幹有名<lb/>
天下<lb/>
<pb n="KR3j0185_WYG_117-18a"/>
　　搜神後記卷一<hi>陶濳</hi>
丁令威本遼東人學道于靈虗山後化鶴歸遼集城門<lb/>
華表柱時有少年舉弓欲射之鶴乃飛徘徊空中而言<lb/>
曰有鳥有鳥丁令威去家千年今始歸城郭如故人民<lb/>
非何不學仙冢纍纍遂髙上冲天今遼東諸丁云其先<lb/>
世有升仙者但不知名字耳<lb/>
嵩髙山北有大穴莫測其深百姓歳時遊觀晉初嘗有<lb/>
一人誤墮穴中同軰冀其儻不死投食于穴中墜者得<lb/>
<pb n="KR3j0185_WYG_117-18b"/>
之為尋穴而行計可十餘日忽然見明又有草屋中有<lb/>
二人對坐圍棊局下有一杯白飲墜者告以飢渴棊者<lb/>
曰可飲此遂飲之氣力十倍棊者曰汝欲停此否墜者<lb/>
不願停棊者曰從此西行有天井其中多蛟龍但投身<lb/>
入井自當出若餓取井中物食墜者如言半年許乃出<lb/>
蜀中歸洛下問張華華曰此仙館大夫所飲者瓊漿也<lb/>
所食者龍穴石髓也<lb/>
㑹稽剡縣民袁相根碩二人獵經深山重嶺甚多見一<lb/>
<pb n="KR3j0185_WYG_117-19a"/>
羣山羊六七頭逐之經一石橋甚狹而峻羊去根等亦<lb/>
隨渡向絶崖崖正赤壁立名曰赤城上有水流下廣狹<lb/>
如匹布剡人謂之瀑布路徑有山穴如門豁然而過既<lb/>
入内甚平敞草木皆香有一小屋二女子住其中年皆<lb/>
十五六容色甚美着青衣一名瑩珠一名<hi>缺</hi>　見二人<lb/>
至忻然云早望汝來遂為室家忽二女出行云復有得<lb/>
壻者徃慶之曳履于絶巖上行琅琅然二人思歸濳去<lb/>
歸路二女追還已知乃謂曰自可去乃以一腕囊與根<lb/>
<pb n="KR3j0185_WYG_117-19b"/>
等語曰愼勿開也於是乃歸後出行家人開視其囊囊<lb/>
如蓮花一重去一重緮至五葢中有小青鳥飛去根還<lb/>
知此悵然而已後根于田中耕家依常餉之見在田中<lb/>
不動就視但有殻乃蟬蜕也<lb/>
滎陽人姓何忘其名有名聞士也荆州辟為别駕不就<lb/>
隱遯養志常至田舍人收穫在塲上忽有一人長丈餘<lb/>
蕭踈單衣角巾來詣之翩翩舉其兩手並舞而來語何<lb/>
云君曾見韶舞不此是韶舞且舞且去何尋逐徑向一<lb/>
<pb n="KR3j0185_WYG_117-20a"/>
山山有穴纔容一人其人命入穴何亦隨之入初甚急<lb/>
前輒閒曠便失人見有良田數十頃何遂墾作以為世<lb/>
業子孫至今賴之<lb/>
晉太元中武陵人捕魚為業縁溪行忘路遠近忽逢桃<lb/>
花夾岸數百步中無雜樹芳華鮮美落英繽紛漁人甚<lb/>
異之<hi>漁人姓黃名道眞</hi>復前行欲窮其林林盡水源便得一山<lb/>
山有小口彷彿若有光便捨舟從口入初極狹纔通人<lb/>
復行數十步豁然開朗土地曠空屋舍儼然有良田美<lb/>
<pb n="KR3j0185_WYG_117-20b"/>
池桑竹之屬阡陌交通雞犬相聞<hi>男</hi>女衣著悉如外人<lb/>
黃髪垂髫並怡然自樂見漁人大驚問所從來具答之<lb/>
便要還家為設酒殺雞作食村中人聞有此人咸來問<lb/>
訊自云先世避秦難率妻子邑人至此絶境不復出焉<lb/>
遂與外隔問今是何世乃不知有漢無論魏晉此人一<lb/>
一具言所聞皆為歎惋餘人各復延至其家皆出酒食<lb/>
停數日辭去此中人語云不足為外人道也既出得其<lb/>
船便扶向路處處誌之及郡乃詣太守説如此太守劉<lb/>
<pb n="KR3j0185_WYG_117-21a"/>
歆即遣人隨之徃尋向所誌不復得焉<lb/>
南陽劉驎之字子驥好遊山水嘗採藥至衡山深入忘<lb/>
反見有一澗水水南有二石囷一閉一開水深廣不得<lb/>
渡欲還失道遇伐薪人問徑僅得還家或説囷中皆仙<lb/>
方靈藥及諸雜物驎之欲更尋索不復知處<lb/>
長沙醴陵縣有小水有二人乘船取樵見岸下土穴中<lb/>
水逐流出有新斫木片逐流下深山中有人跡異之乃<lb/>
相謂曰可試如水中㸔何由爾一人便以笠自障入穴<lb/>
<pb n="KR3j0185_WYG_117-21b"/>
穴纔容人行數十步便開明朗然不異世間<lb/>
平樂縣有山臨水巖間有兩目如人眼極大瞳子白黑<lb/>
分明名為目巖<lb/>
始興機山東有兩巖相向如䲭尾石室數十所經過皆<lb/>
聞有金石絲竹之響<lb/>
中㝛縣有貞女峽峽西岸水際有石如人形狀似女子<lb/>
是曰貞女父老相傳秦世有女數人取螺于此遇風雨<lb/>
晝昬而一女化為此石<lb/>
<pb n="KR3j0185_WYG_117-22a"/>
臨城縣南四十里有葢山百許歩有姑舒泉昔有舒女<lb/>
與父析薪于此泉女因坐牽挽不動乃還告家比還唯<lb/>
見清泉湛然女母曰吾女好音樂乃作弦歌泉涌洄流<lb/>
有朱鯉一雙今人作樂嬉戲泉故涌出<lb/>
<pb n="KR3j0185_WYG_117-23a"/>
　　搜神後記卷二<lb/>
呉舍人名猛字世雲有道術同縣鄒惠政迎猛夜于家<lb/>
中庭燒香忽有虎來抱政兒超籬去猛語云無所苦須<lb/>
臾當還虎去數十步忽然復送兒歸政遂精進乞為好<lb/>
道士猛性至孝小兒時在父母旁臥時夏日多蚊虫而<lb/>
終不揺扇同宿人覺問其故答云懼蚊虫去噆我父母<lb/>
爾及父母終行服墓次蜀賊縱暴焚燒邑屋發掘墳壠<lb/>
民人迸竄猛在墓側號慟不去賊為之感愴遂不犯<lb/>
<pb n="KR3j0185_WYG_117-23b"/>
謝允從武當山還在桓宣武座有言及左元放為曹公<lb/>
致鱸魚者允便云此可得爾求大瓮盛水朱書符投水<lb/>
中俄有一鯉魚鼔鬐水中<lb/>
錢塘杜子恭有秘術嘗就人借瓜刀其主求之子恭曰<lb/>
當即相還耳既而刀主行至嘉興有魚躍入船中破魚<lb/>
腹得瓜刀<lb/>
太興中衡陽區純作䑕市四方丈餘開四門門有一木<lb/>
人縱四五䑕于中欲出門木人輒以手推之<lb/>
<pb n="KR3j0185_WYG_117-24a"/>
晉大司馬桓溫字元子末年忽有一比丘尼失其名來<lb/>
自遠方投温為檀越尼才行不恒温甚敬待㞐之門内<lb/>
尼每浴必至移時溫疑而窺之見尼裸身揮刀破腹出<lb/>
臟斷截身首支分臠切溫怪駭而還及至尼出浴室身<lb/>
形如常温以實問尼答曰若逐凌君上形當如之時温<lb/>
方謀問鼎聞之悵然故以戒懼終守臣節尼後辭去不<lb/>
知所在<lb/>
沛國有一士人姓周同生三子年將弱冠皆有聲無言<lb/>
<pb n="KR3j0185_WYG_117-24b"/>
忽有一客從門過因乞飲聞其兒聲問之曰此是何聲<lb/>
答曰是僕之子皆不能言客曰君可還内省過何以致<lb/>
此主人異其言知非常人良久出云都不憶有罪過客<lb/>
曰試更思㓜時事入内食頃出語客曰記小兒時當牀<lb/>
上有燕巢中有三子其母從外得食哺三子皆出口受<lb/>
之積日如此試以指内巢中燕雛亦出口承受因取三<lb/>
薔茨各與食之俄而皆死母還不見子悲鳴而去昔有<lb/>
此事今實悔之客聞言遂變為道人之容曰君既自知<lb/>
<pb n="KR3j0185_WYG_117-25a"/>
悔罪今除矣言訖便聞其子言語周正忽不見此道人<lb/>
天竺人佛圖澄永嘉四年來洛陽善誦神咒役使鬼神<lb/>
腹旁有一孔常以絮塞之每夜讀書則㧞絮孔中出光<lb/>
照于一室平旦至流水側從孔中引出五臟六腑洗之<lb/>
訖還内腹中<lb/>
石虎鄴中有一胡道人知咒術乘驢作估客于外國深<lb/>
山中行下有絶澗窅然無底忽有惡鬼偷牽此道人驢<lb/>
下入絶澗道人尋跡咒誓呼諸鬼王須臾即驢物如故<lb/>
<pb n="KR3j0185_WYG_117-25b"/>
曇遊道人清苦沙門也剡縣有一家事蠱人噉其食飲<lb/>
無不吐血死遊嘗詣之主人下食遊依常咒顧一雙蜈<lb/>
蚣長尺餘便于盤中跳走遊便飽食而歸安然無他<lb/>
髙悝家有鬼怪言語呵叱投擲内外不見人形或器物<lb/>
自行再三發火巫祝厭劾而不能絶適值幸靈乃要之<lb/>
至門見符索甚多並取焚之惟據軒小坐而去其夕鬼<lb/>
怪即絶<lb/>
趙固常乘一匹赤馬以戰征甚所愛重常繫所住齋前<lb/>
<pb n="KR3j0185_WYG_117-26a"/>
忽腹脹少時死郭璞從此過因往詣之門吏云將軍好<lb/>
馬甚愛惜今死盛懊惋璞便語門吏云可入通道吾能<lb/>
活此馬則必見我門吏聞之驚喜即啟固固踴躍令門<lb/>
吏走往迎之始交寒温便問卿能活我馬乎璞曰我可<lb/>
活爾固忻喜即問須何方術璞云得卿同心徤兒二三<lb/>
十人皆令持竹竿于此東行三十里當有丘陵林樹狀<lb/>
若社廟有此者便當以竹竿攪擾打拍之當得一物便<lb/>
急持歸既得此物馬便活矣于是左右驍勇之士五十<lb/>
<pb n="KR3j0185_WYG_117-26b"/>
人使去果如璞言得大叢林有一物似猴而非走出人<lb/>
共逐得便抱持歸此物遙見死馬便跳梁欲往璞令放<lb/>
之此物便自走往馬頭間噓吸其鼻良久馬起噴奮奔<lb/>
迅便不見此物固厚貲給璞得過江左<lb/>
王文獻曾令郭璞筮已一年吉凶璞曰當有小不吉利<lb/>
可取廣州二大甖盛水置床張二角名曰鏡好以厭之<lb/>
至某時撒甖去水如此其災可消至日忘之尋失銅鏡<lb/>
不知所在後撒去水乃見所失鏡在于甖中甖口數寸<lb/>
<pb n="KR3j0185_WYG_117-27a"/>
鏡大尺餘王公復令璞筮鏡甖之意璞云撒甖違期故<lb/>
至此妖邪魅所為無他故也使燒車轄而鏡立出<lb/>
中興初郭璞每自為卦知其凶終嘗行經建康栅塘逢<lb/>
一趨步少年甚寒便牽住脱絲布袍與之其人辭不受<lb/>
璞曰但取後自當知其人受而去及當死果此人行刑<lb/>
旁人皆為求屬璞曰我託之久矣此人為之歔欷哽咽<lb/>
行刑既畢此人乃説<lb/>
髙平郗超字嘉賓年二十餘得重病盧江杜不愆少就<lb/>
<pb n="KR3j0185_WYG_117-27b"/>
外祖郭璞學易卜頗有經驗超令試占之卦成不愆曰<lb/>
案卦言之卿所恙尋愈然宜于東北三十里上官姓家<lb/>
索其所養雄雉籠而絆之置東簷下却後九日丙午日<lb/>
午時必當有野雌雉飛來與交合既畢雙飛去若如此<lb/>
不出二十日病都除又是休應年將八十位極人臣若<lb/>
但雌逝雄留者病一周方差年半八十名位亦失超時<lb/>
正羸篤慮命在旦夕笑而答曰若保八十之半便有餘<lb/>
矣一周病差何足為淹然未之信或勸依其言索雄果<lb/>
<pb n="KR3j0185_WYG_117-28a"/>
得至景午日超臥南軒之下觀之至日晏果有雌雉飛<lb/>
入籠與雄雉交而去雄雉不動超歎息曰管郭之奇何<lb/>
以尚此超病逾年乃起至四十卒于中書郎<lb/>
<pb n="KR3j0185_WYG_117-29a"/>
　　稽神録<hi>唐徐鉉</hi>
廣陵有男子行乞於市每見馬矢即取食自云嘗為人<lb/>
飼馬慵不能晨起其主恒自檢視槽中無草督責之乃<lb/>
取烏梅并以飼馬矢齒楚不能食竟以是致死後因病<lb/>
見馬矢輒流涎欲食食之與烏梅味正同了無穢氣<lb/>
清源人陳褒憶居别業臨牕夜坐牕外即曠野忽聞有<lb/>
人馬聲視之見一婦人騎虎自牕下過徑之屋西室内<lb/>
壁先有一婢臥婦人即取細竹杖從壁隙中刺之婢忽<lb/>
<pb n="KR3j0185_WYG_117-29b"/>
爾肚痛開户云如厠褒方愕駭未及言婢始出已為虎<lb/>
所搏遽前救之僅免鄉人云村中恒有此怪所謂鬼虎<lb/>
者也<lb/>
周寳為浙西節度使治城堭至鶴林門得古塜棺櫝將<lb/>
腐發之有一女子面如鉛粉衣服皆不敗堂役者以告<lb/>
寳親視之或曰當此是嘗餌靈藥待時而發發則解化<lb/>
之期矣寳即命改葬之具車輿聲樂以送寳僚屬登城<lb/>
望之行數里有紫雲覆輀車之上衆或見一女子出自<lb/>
<pb n="KR3j0185_WYG_117-30a"/>
車中坐于紫雲冉冉而上久之乃没開棺則無矣<lb/>
梁開平二年使其將李思安攻潞州營於下關伐木為<lb/>
栅破一大木木中朱書文六字曰天十四載石遲思安<lb/>
表上之其羣臣皆賀以為十四年必有逺夷貢稱寳者<lb/>
其司天少監徐鴻獨謂其所親曰遲右無之字為犀號<lb/>
者上天符命豈缺文乎吾以為丙申之歳當有石氏王<lb/>
此地者移四字中兩竪畫置天字左右即丙字也移四<lb/>
字外圏以十貫之即申字也後至丙申歳晉髙祖以石<lb/>
<pb n="KR3j0185_WYG_117-30b"/>
姓起并州如鴻之言<lb/>
楚王馬希範修長沙城開濠畢忽有一物長十餘丈髙<lb/>
丈餘無頭尾手足狀若土山自北出游泳水上久之入<lb/>
南岸而沒出入俱無踪跡或謂之土龍無幾何而馬氏<lb/>
亡<lb/>
閩王審知初為泉州刺史州北數十里地名桃林光啟<lb/>
初一夕村中地震有聲如鳴數百面皷及明視之禾稼<lb/>
方茂了無一莖試掘地求之則皆倒懸在土下其年審<lb/>
<pb n="KR3j0185_WYG_117-31a"/>
知尅晉安盡有甌閩之地傳國六十年至子延義立桃<lb/>
林地中復有鼓聲時禾已收穫餘秡在田及時視之亦<lb/>
無一莖掘地求之則亦倒懸土下其年延義為左右所<lb/>
殺王氏遂滅<lb/>
福州城中有烏石山山有峯大鑿三字曰薛老峯癸卯<lb/>
歲一夕風雨聞山上如數千人喧噪之聲及旦則薛老<lb/>
峯倒立峯字返向上地中石碑皆自轉側<lb/>
<pb n="KR3j0185_WYG_117-32a"/>
　　幽怪録<hi>唐牛僧孺</hi>
　　　鸚鵡能言<lb/>
柳歸舜至君山忽見鸚鵡羣集皆能人言各相稱呼故<lb/>
有武遊郎武仙郎阿蘇兒者又有自在先生踏蓮露鳯<lb/>
皇䑓戴蟬兒多花子亦有能歌者音調清麗<lb/>
　　　阿春㸔客<lb/>
鸚鵡見歸舜忽呼曰阿春㸔客忽一青衣垂雲而下相<lb/>
見<lb/>
<pb n="KR3j0185_WYG_117-32b"/>
　　　鬰金檝<lb/>
武遊郎言余昔見漢武乘鬰金檝泛積翠池吹縹玉長<lb/>
笛<lb/>
　　　玉巵娘<lb/>
有書生姓崔遇神女因見一胡僧指其女曰此西王母<lb/>
第三女號玉巵娘子也<lb/>
　　　輕紅輕素<lb/>
曹惠得木偶人能言語自稱輕紅輕素因語惠曰鷄角<lb/>
<pb n="KR3j0185_WYG_117-33a"/>
入骨紫鶴喫黃角甲不害五通泉室為六代吉昌且曰<lb/>
曉此者當極貴顯中書令岑文本識其三句矣<lb/>
　　　三耳秀才<lb/>
董愼為太山府君呼為録事令决疑獄愼舉秀才張審<lb/>
通決之甚當府君喜其聰敏為于頞上更一耳既還頞<lb/>
極痒踴出一耳尤聰時人曰天有九頭鳥地有三耳秀<lb/>
才亦呼為雞冠秀才<lb/>
　　　耳中天地<lb/>
<pb n="KR3j0185_WYG_117-33b"/>
薛君忽見二青衣駕赤犢出耳中乃别有天地花木繁<lb/>
茂云兠𤣥國<lb/>
　　　威汚蠖<lb/>
隋來君綽夜行投宿埜人家主人曰威汚蠖奴曰蝸兒<lb/>
館之甚厚翌日視其處乃陂澤沮洳有蚓蝸螺在焉<lb/>
　　　顧惣是劉稹後身<lb/>
梁顧惣始為縣吏日苦其罪一夕遇二人自稱王粲徐<lb/>
幹且謂惣曰公乃劉稹後身因誦其夕為之文惣乃頓<lb/>
<pb n="KR3j0185_WYG_117-34a"/>
悟前事得其遺文數篇投于令令待之甚厚時謂死劉<lb/>
稹猶庇得生顧惣<lb/>
　　　炎沙之罰<lb/>
開元中葉天師講經于明州奉化縣忽一老父來禮自<lb/>
云守藏龍守此千歲方免炎沙之罰今為僧咒水欲殺<lb/>
幸師以符救之<lb/>
　　　和神國<lb/>
李元之暴卒後生云往遊和神之國人壽皆一百二十<lb/>
<pb n="KR3j0185_WYG_117-34b"/>
歲皆二男二女鄰里為婚姻地産大瓠瓠中皆五糓不<lb/>
種而實水泉皆如美酒飲多不醉氣候常如深春樹木<lb/>
皆綵緑可以為衣<lb/>
　　　滕六降雪巽二起風<lb/>
晉州刺史蕭至忠將以臘日出獵前一日有樵者見禽<lb/>
獸百許祈于𤣥㝠使者使者令老麋祈于東谷嚴四嚴<lb/>
四曰若令滕六降雪巽二起風不復遊獵矣天未明忽<lb/>
風雪大作刺史不復出也<lb/>
<pb n="KR3j0185_WYG_117-35a"/>
　　　橘中之樂不減商山<lb/>
巴卭橘園中霜後見橘如缶剖開中有二老叟象戲一<lb/>
叟曰橘中之樂不减商山但不得深根固蒂爾一叟取<lb/>
龍脯食之食訖餘脯化為龍衆乗之而去<lb/>
　　　玉塵九斛<lb/>
橘中叟相謂曰汝輸我瀛洲玉塵九斛<lb/>
　　　癭中琴瑟<lb/>
伶人刁朝俊妻甚美而有癭癭中有琴瑟笙竽之聲一<lb/>
<pb n="KR3j0185_WYG_117-35b"/>
日忽破裂内一猱跳去癭乃無<lb/>
　　　四眞<lb/>
楊敬眞忽有仙樂綵雲來迎至一處云雲<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>峯有四人<lb/>
來謁號四眞馬信眞徐湛眞徐修眞夏守眞曰須謁大<lb/>
仙伯問為誰即茅眞君也<lb/>
　　　郭登厠<lb/>
厠神名<lb/>
　　　坤明國<lb/>
<pb n="KR3j0185_WYG_117-36a"/>
顧惣前身是劉稹昔嘗為坤明國侍中魏開國鄴地也<lb/>
<pb n="KR3j0185_WYG_117-37a"/>
　　幽怪録<hi>唐王惲</hi>
代國公郭元振開元中不第自晉之汾夜行陰晦失道<lb/>
久而絶逺有燈火之光以為人居也徑往尋之八九里<lb/>
有宅門院宇甚峻入廟廊下及堂上燈燭熒煌牢饌羅<lb/>
列若嫁女之家而悄無人公繋馬西廊前歴階而升徘<lb/>
徊堂上不知其何處也俄聞堂上東閤有女子哭聲嗚<lb/>
咽不已公問曰堂中泣者人邪鬼耶何陳設如此無人<lb/>
而獨泣曰妾此鄉之祠有烏將軍者能禍福人每歲求<lb/>
<pb n="KR3j0185_WYG_117-37b"/>
祀於鄉人必擇處女之美者而嫁焉妾雖陋拙父利鄉<lb/>
人之五百緍潜以應選今夕鄉人之女竝為遊宴者到<lb/>
是醉妾此室共鏁而去以適於將軍者也今父母棄之<lb/>
就死而今惴惴哀懼君誠人邪能相救免畢身為掃除<lb/>
之婦以奉指使公大憤曰其來當何時曰二更曰吾忝<lb/>
為大丈夫必力救之若不得當殺身以狥汝終不使汝<lb/>
枉死於淫鬼之手也女泣少止於是坐於西階上移其<lb/>
馬於堂北令一僕峙立於前若為賓而待之未幾火光<lb/>
<pb n="KR3j0185_WYG_117-38a"/>
照耀車馬駢闐二紫衣吏入而復走出曰相公在此逡<lb/>
廵二黃衫吏入而出亦曰相公在此公私心獨喜曰吾<lb/>
當為宰相必勝此鬼矣既而將軍漸下導吏復告之將<lb/>
軍曰入有戈劒弓矢翼以入即東階下公使僕前曰郭<lb/>
秀才遂行揖將軍曰秀才安得到此曰聞將軍今夕嘉<lb/>
禮願為小相耳將軍者喜而延坐與對食言笑極歡公<lb/>
於囊中有利刀思欲刺之乃問曰將軍曾食鹿腊乎曰<lb/>
此地難遇公曰某有少許珍者得自御厨願削以獻將<lb/>
<pb n="KR3j0185_WYG_117-38b"/>
軍者大悦公乃起取鹿腊并小刀因削之置一小器令<lb/>
自取之將軍喜引手取之不疑其他公伺其無機乃投<lb/>
其脯捉其腕而斷之將軍失聲而走導從之吏一時驚<lb/>
散公執其手脱衣纒之令僕夫出望之寂無所見乃啟<lb/>
門謂泣者曰將軍之腕已在此矣尋其血蹤死亦不久<lb/>
汝旣獲免可出就食泣者乃出年可十七八而甚佳麗<lb/>
拜於公前曰誓為僕妾公勉諭焉天方曙開視其手猪<lb/>
蹄也俄聞哭泣之聲漸近乃女之父母兄弟及鄉中耆<lb/>
<pb n="KR3j0185_WYG_117-39a"/>
老相與舁襯而來將收屍以備殯殮見公及女乃生人<lb/>
也咸驚以問之公具以告焉鄉老共怒公殘其神曰烏<lb/>
將軍此鄉鎭神鄉人奉之久矣嵗配以女才無他虞此<lb/>
禮不設即風雨雷雹為虐奈何失路之客而傷我明神<lb/>
致暴於神此鄉何負當殺卿以祭烏將軍不爾亦縳送<lb/>
本縣揮少年將令執公公諭之曰爾徒老於年未老於<lb/>
事我天下之逹理者爾衆其聽吾言夫承天而為鎮也<lb/>
不若諸侯受命於天子而疆理天下乎曰然公曰使諸<lb/>
<pb n="KR3j0185_WYG_117-39b"/>
侯漁色於國中天子不怒乎殘虐於人天子不伐乎誠<lb/>
使爾呼將軍者其神明也神固有猪蹄者乎且淫妖之<lb/>
獸天地之罪畜也吾執正以誅之豈不可乎爾曹無正<lb/>
人使爾少年之女横死於妖畜積罪動天安知天不使<lb/>
虐焉從吾言當為爾除之永無聘禮之患如何鄉人悟<lb/>
而喜之曰願從命公乃令數百人執弓矢刀鎗鍬钁之<lb/>
屬相隨尋血而行纔二十里血入大塜穴中因圍而斸<lb/>
之應手漸大如瓮口公令束薪燃火投入照之其中若<lb/>
<pb n="KR3j0185_WYG_117-40a"/>
大室見一大猪無前左脚血臥其地突烟走出斃於圍<lb/>
中鄉人翻共相慶㑹錢以酬公公不受曰吾為人除害<lb/>
非鬻獵者得救之女辭其父母親族曰多幸為人托質<lb/>
血肉閨闈未出固無可殺之罪今日貪錢五十萬以嫁<lb/>
妖獸忍鎻而去豈人所宜若非郭公之仁勇寜有今日<lb/>
是妾死於父母生於郭公也請從郭公不復以舊鄉為<lb/>
念矣泣拜而從公公多岐慰喻止之不獲遂納為側室<lb/>
生子數人公之貴也皆任大官之位事已前定雖生逺<lb/>
<pb n="KR3j0185_WYG_117-40b"/>
地而至於鬼神終不能害明矣<lb/>
尼玅寂景氏初嫁任華父鼎與華往賈長沙廣陵間元<lb/>
和十一年春之潭州不復過期數月妙寂忽夢父被髪<lb/>
裸形洗血滿身泣曰吾與汝夫湖中遇盜皆已死矣以<lb/>
汝心似有志者天許復讐但幽㝠之意不欲顯言故吾<lb/>
隱語報汝誠能思而復之吾亦何恨妙寂曰隱語云何<lb/>
鼎曰殺我者車中猴門東草俄而見夫形狀若父泣曰<lb/>
殺我者禾中走一日夫妙寂撫膺而哭遂為女弟所覺<lb/>
<pb n="KR3j0185_WYG_117-41a"/>
泣告其母闔門大駭念其隱語杳不可知訪於隣叟及<lb/>
鄉閭之有知者皆不能解秋詣上元縣舟檝之所交者<lb/>
四方士大夫多憇焉而又邑有瓦棺寺寺上有閤倚山<lb/>
瞰江萬里在目亦江湖之極境遊人弭棹莫不登眺吾<lb/>
將緇服其間伺可問者必有醒吾惑者於是緇衣上元<lb/>
捨身瓦棺寺日箕帚洒掃閣下閒則徙倚闌檻以俟識<lb/>
者見髙冠博𢃄吟嘯而來者必拜而問居數年無能辨<lb/>
者十七年嵗在辛巳李公佐者罷嶺南從事而來攬衣<lb/>
<pb n="KR3j0185_WYG_117-41b"/>
至閤神采俊逸頗異常倫妙寂前拜泣且以前事問之<lb/>
公佐曰吾平生好為人解謎況子之寃懇而神告如此<lb/>
當為子思之黙行數歩喜招妙寂曰吾得之矣殺汝父<lb/>
者申蘭殺汝夫者申春耳妙寂悲喜嗚咽拜問其説公<lb/>
佐曰夫猴申生也車去兩頭而言猴故申字耳草而門<lb/>
門而東非蘭字邪禾中走者穿田過也此亦申字也一<lb/>
日又加夫盖春字耳鬼神欲惑人故有錯其言妙寂喜<lb/>
若不自勝久而掩涕拜謝曰賊名旣彰雪寃有路苟獲<lb/>
<pb n="KR3j0185_WYG_117-42a"/>
釋憾誓報深恩婦人無他唯潔誠奉求佛祈増福海耳<lb/>
乃再拜而去元和初泗洲普光王寺有梵氏戒壇人之<lb/>
為僧者必由之四方輻凑僧尼繁㑹觀者如市焉公佐<lb/>
自楚之秦維舟而徃觀之有一尼眉目朗秀若舊識者<lb/>
每過必凝視公佐若有意而未言者久之公佐將去其<lb/>
尼遂呼曰侍御元和中不為南從事乎公佐曰然然則<lb/>
記小師乎公佐曰不記也妙寂曰昔瓦棺寺閤求觧車<lb/>
中猴者也公佐悟曰竟獲賊否對曰自悟夢言乃男服<lb/>
<pb n="KR3j0185_WYG_117-42b"/>
易名士寂泛傭於江湖之間數年聞蘄黃之間有申村<lb/>
因徃焉流轉周星乃聞其村西北隅有申蘭者黙徃求<lb/>
傭輒貶其價蘭喜召之俄又聞其從父弟有名春者於<lb/>
是勤恭執事晝夜不離見其可為者不顧輕重而為之<lb/>
未嘗待命蘭家器之晝與羣傭共作夜寢其席無知其<lb/>
非丈夫者逾年益自勤幹蘭愈欽念視士寂即自視其<lb/>
子不若也蘭或農或商或畜貨於武昌開鏁啟閉悉委<lb/>
焉因騐其櫃中半是已物亦見其夫及父常所服者垂<lb/>
<pb n="KR3j0185_WYG_117-43a"/>
涕而記之而蘭春叔姪出處未嘗偕在慮其擒一而驚逸<lb/>
其一也銜之數年永眞年重陽二盜飲既醉士寂奔告<lb/>
于州乗醉而獲一問而辭伏就法得其所䘮以歸盡奉<lb/>
母而請從釋教師洪州之天宮寺尼洞微即昔時受教<lb/>
者也妙寂雖一女也誓血誠獲讐天亦不奪遂以夢寐<lb/>
之言獲悟於君子與其讐者得不同天撫此微軀豈酬<lb/>
明哲惟捨身梵宇無他惟䖍誠法像以報効耳公佐大<lb/>
異之遂為作傳<lb/>
<pb n="KR3j0185_WYG_117-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷一百十七上<lb/>
<pb n="KR3j0185_WYG_117-44a"/>
欽定四庫全書<lb/>
　説郛卷一百十七下　　　元　陶宗儀　撰<lb/>
　　續幽怪録<hi>唐李復言</hi>
盧從史元和初以左僕射節制澤潞因鎭陽拒命跡涉<lb/>
不臣為中官驃騎將軍吐突承璀所紿縳送京師以反<lb/>
狀未明左遷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>州司馬既而逆跡盡露賜死於康州寶<lb/>
厯元年蒙州刺史李湘去郡歸闕自以海隅郡守無臺<lb/>
閣之親一旦造上國若扁舟泛滄海者聞端溪縣女巫<lb/>
<pb n="KR3j0185_WYG_117-44b"/>
者知未來之事維舟召焉巫到曰某能知未來之事乃<lb/>
見鬼者呼之皆可召然有二等有福德之鬼有貧賤之<lb/>
鬼福德者精神俊爽往往自與人言貧賤者氣劣神瘁<lb/>
假某以言事盡在所遇非某能知也湘曰安得鬼而問<lb/>
之曰㕔前楸林下有一人衣紫佩魚自稱澤潞盧僕射<lb/>
可拜而請之湘乃公服執簡向林而拜女巫曰僕射已<lb/>
答拜湘遂揖上階空中言曰從史死於此㕔為弓弦所<lb/>
迫今尚惡之使君牀上弓幸除之湘遽命去焉時驛㕔<lb/>
<pb n="KR3j0185_WYG_117-45a"/>
副階上只有一榻湘偶忘其貴將坐問之女巫曰使君<lb/>
無禮僕射官髙何不迎坐乃將吏視之僕射大怒去也<lb/>
急隨拜謝或肯卻來湘匍匐下階問其所向一步一拜<lb/>
凢數十步空中曰大錯公之官未敵吾軍一裨將奈何<lb/>
對我而自坐湘再三辭謝方肯卻回女巫曰僕射卻迴<lb/>
矣於是拱立而行及階女巫曰僕射上矣别置榻而設<lb/>
茵褥以延之巫曰坐矣湘乃坐空中曰使君何所問對<lb/>
曰湘逺官歸朝憂疑之極伏知僕射神通造化識逹未<lb/>
<pb n="KR3j0185_WYG_117-45b"/>
然伏乞畧賜一言示其榮悴空中曰大有人接到城一<lb/>
月當刺梧州湘又問終更不言湘因問曰僕射去人寰<lb/>
乆矣何不還生人中而乆處㝠寞曰吁是何言哉人世<lb/>
勞苦萬愁纒心盡如燈蛾爭撲名利愁勝而髪白神敗<lb/>
而形羸方寸之間波瀾萬丈相妬相賊猛於豪獸故佛<lb/>
以世界為火宅道以人身為大患吾已免離下視湯火<lb/>
豈復低身而臥其間乎且夫據其生死明晦未殊學仙<lb/>
成敗則無復計之也其辭自無形而煉成三尺之形則<lb/>
<pb n="KR3j0185_WYG_117-46a"/>
上天入地乗雲駕鶴千變萬化無不可也吾之形未圓<lb/>
者三寸耳飛行自在出幽入明亦可也萬乗之君不及<lb/>
我况平民乎湘曰煉形之道可得聞乎曰非使君所宜<lb/>
聞也復問梧州之後終不言乃去湘到輦下以其貨求<lb/>
助助者數人未一月拜梧州刺史皆如其言竟終於梧<lb/>
州盧所以不使言其後事也<lb/>
<pb n="KR3j0185_WYG_117-47a"/>
　　窮怪録<lb/>
　　　茅崇丘<lb/>
齊世祖永明十年丹陽郡民茅崇丘家夜夜厨中有人<lb/>
語笑復明燈火有宴饌之聲及開門視之即無所見及<lb/>
閉户即依然聞此數旬忽有一道士詣崇丘問曰君家<lb/>
夜有妖患乎崇丘曰然道士乃懷中取一符與之謂崇<lb/>
丘曰但釘于竈上及北壁來日早視之言訖遂失其道<lb/>
士崇丘喜乃以符如其言明日見厨中有五六大䑕各<lb/>
<pb n="KR3j0185_WYG_117-47b"/>
長二尺無毛而色如朱盡死於北壁乃竟絶<lb/>
　　　天女<lb/>
後魏明帝正光二年夏六月首陽山中有晩虹下飲於<lb/>
溪泉有樵人陽萬於嶺下見之良久化為女子年十六<lb/>
七異之問不言乃告浦津戍將宇文顯取之以聞明帝<lb/>
召入宫幸未央宫視之見其容貎姝美問云我天女也<lb/>
暫降人間帝欲逼幸而色甚難復令左右擁抱聲如鐘<lb/>
磬化為虹而上天<lb/>
<pb n="KR3j0185_WYG_117-48a"/>
　　　射猪翁<lb/>
辰州有射猪者遂入石室見老翁問何故射吾猪對以<lb/>
傷禾翁即呼一童責之曰何不謹門令猪出射猪者問<lb/>
翁是何人童子答曰此河上翁帝使為諸生講易我即<lb/>
王弼受易未通遂罰守門<lb/>
<pb n="KR3j0185_WYG_117-49a"/>
　　𤣥怪記<hi>唐徐炫</hi>
陽雍伯嘗設義漿以給行旅一日有行人飲訖懷中出<lb/>
石子一升與之曰種此可生美玉并得好婦如其言種<lb/>
之有徐氏女極美試求之徐公曰得白璧一雙即可乃<lb/>
於所種處得璧遂娶之<lb/>
楊道和夏於田中有雷神至桑下霹靂下擊之道和以<lb/>
鋤格其肱遂落地不得去色如丹目如鏡毛角長三尺<lb/>
餘狀如六畜頭似獼猴<lb/>
<pb n="KR3j0185_WYG_117-49b"/>
盧汾夢入螘穴見堂宇危豁題曰審雨堂<lb/>
廬陵太守龎企自云其乃祖非罪繫獄墻上有螻蛄行<lb/>
其左右謂曰爾有神能活我死否因投食與之螻蛄食<lb/>
盡去有頃復出行形體稍大乃復與食如此數月間其<lb/>
大如豚及將刑之夜螻蛄掘壁為大穴乃破械從之出<lb/>
亡後遇赦免故龎氏世祀螻蛄<lb/>
狄希中山人也能造千日酒飲之千日醉時有州人姓<lb/>
劉名𤣥石好飲酒往求之希曰我酒發來未定不敢飲<lb/>
<pb n="KR3j0185_WYG_117-50a"/>
君石曰縱未熟且與一盃得否希曰聞此語不免飲之<lb/>
復索曰美哉可更與之希曰且歸别日當來只此一盃<lb/>
可眠千日石别似有怍色至家醉死家不之疑哭而葬<lb/>
之經三年希曰𤣥石必應酒醒宜徃問之既往石家詰<lb/>
曰石在家否家人皆怪之曰𤣥石亡來服已闋矣希驚<lb/>
曰酒眠千日今合醒矣乃命其家人鑿塜破棺㸔之塜<lb/>
上汗氣徹天遂命發塜方見開目張口引聲而言曰快<lb/>
哉醉我也因問希曰汝作何物令我一盃大醉今日方<lb/>
<pb n="KR3j0185_WYG_117-50b"/>
醒日髙幾許墓上人皆笑之被石酒氣衝入鼻中亦各<lb/>
醉卧三月<lb/>
青蚨似蟬而差大其味辛可食每生子必於草葉大如<lb/>
蠶子人將子歸則母亦飛來即以母血塗錢八十一文<lb/>
以子血復塗餘錢每市物或先用子者即母歸用母即<lb/>
子歸如此輪環不已<lb/>
安豐侯王戎常赴人家殯殮主人治棺未竟安豐在車<lb/>
上卧見空中有一異物如鳥熟視轉大漸近見一乗赤<lb/>
<pb n="KR3j0185_WYG_117-51a"/>
馬車一人在中着幘赤衣手持一斧至地下車徑入王<lb/>
車中迴環久之謂王曰君神明清照物無隱情凡人家<lb/>
殯殮葬送苟非至親不可急往良不獲已可乗赤車令<lb/>
髯奴御之及乘白馬則可禳之因謂戎君當致位三公<lb/>
語良乆主人内棺當殯衆客悉入此鬼亦入既入户鬼<lb/>
便持斧行棺牆上有一親趨棺欲與亡人訣鬼便以斧<lb/>
正打其額即倒地左右扶出鬼於棺上視戎而笑衆悉<lb/>
見鬼持斧而出<lb/>
<pb n="KR3j0185_WYG_117-52a"/>
　　續𤣥怪録<lb/>
　　　延州婦人<lb/>
昔延州有婦人白晳頗有姿貎年可二十四五孤行城<lb/>
市年少之子悉與之遊狎眤薦枕一無所却數年而殁<lb/>
州人莫不悲惜共醵䘮具為之葬焉以其無家瘞於道<lb/>
左大厯中忽有胡僧自西域來見墓遂趺坐具敬禮焚<lb/>
香圍繞讚歎數日人見謂曰此一滛縱女子人盡夫也<lb/>
以其無屬故瘞於此和尚何敬耶僧曰非檀越所知斯<lb/>
<pb n="KR3j0185_WYG_117-52b"/>
乃大聖慈悲喜捨世俗之欲無不狥焉此即鏁骨菩薩<lb/>
順縁已盡聖者云耳不信即啟以驗之衆人即開墓視<lb/>
遍身之骨鉤結皆如鎻狀果如僧言州人異之為設大<lb/>
齋起塔焉<lb/>
　　　臨海射人<lb/>
呉末臨海人入山射獵為舍住夜中一人長丈着黃衣<lb/>
白𢃄徑來謂射人曰我有讐尅明日當戰君可見助當<lb/>
厚相報明日食時君出溪邉敵從北來我南往白𢃄者<lb/>
<pb n="KR3j0185_WYG_117-53a"/>
我黃𢃄者彼射人許之明出果聞岸北有聲狀如風雨<lb/>
草木四靡視南亦爾唯見二大蛇長十丈於溪中相遇<lb/>
便見盤繞白蛇勢弱因引弓射之黃蛇死日將暮復見<lb/>
昨人來辭謝云住此一年獵明年去甚勿復來來必為<lb/>
禍射人曰善遂停一年獵所獲甚多家至巨富數年後<lb/>
忽憶先所獲多乃忘前言復更往獵見先白𢃄人告曰<lb/>
我語君勿更來不能見用讐子已大今必報君非我所<lb/>
知射人聞之甚怖便欲走乃見三烏衣皆長八尺俱張<lb/>
<pb n="KR3j0185_WYG_117-53b"/>
口向之射人即死<lb/>
<pb n="KR3j0185_WYG_117-54a"/>
　　志怪録<hi>唐陸勲</hi>
　　　勸酒女子<lb/>
有董氏女病邪多不食時索酒飲後作胡旋舞頻年醫<lb/>
治不差云常有一女子來相伴如夢寐中家人後於橱<lb/>
間得一勸酒女子疑之作祟遂焚之其女自此愈矣<lb/>
　　　澡盆<lb/>
文獻公誕時一蛇自屋陊于前舉頭張喙乆之方去及<lb/>
七日浴忽飄風暴雨劈其澡盆為二片與母俱無驚動<lb/>
<pb n="KR3j0185_WYG_117-54b"/>
　　　鬼物<lb/>
有人夜泊舟于富春間月色澹然見一人於沙際吟曰<lb/>
陊江三十年潮打形骸朽家人都不知何處奠杯酒舟<lb/>
人問曰君是誰可示姓名否又吟曰莫問我姓名向君<lb/>
言亦空潮生沙骨冷魂魄悲秋風舟人上岸揖之遂失<lb/>
所在<lb/>
　　　林中怪<lb/>
黃韞説明州黃使君時有吏人家竹園甚廣秋夕明月<lb/>
<pb n="KR3j0185_WYG_117-55a"/>
見車馬十來隊長數寸馬大如䑕或持鎗劔或負弓弩<lb/>
次第自林中出望其園門軋然而開似有人拔開吏人<lb/>
驚懼呼家人隨後觀之從江橋過望西南而馳罔知所<lb/>
之吏人明旦伐去竹林無所見其家亦無患害<lb/>
　　　枯竹根<lb/>
金樓子云山中夜見胡人者銅鐡精也中宵見火光者<lb/>
朽木也皆不為害温州有人山中遇一波斯抱野雞見<lb/>
人揮霍鑽入石壁中其石自合襲明子嘗聞外舅説頃<lb/>
<pb n="KR3j0185_WYG_117-55b"/>
嵗莊墻間熒熒光尺餘時兼兄弟中有不寜者衆謂之<lb/>
怪憂之數夕炳然如初外舅情不甘乃就拔之得一物<lb/>
回燈下㸔乃枯竹根耳其光遂滅疾者無咎<lb/>
　　　宅泣<lb/>
顧全武於越中廣搜楩柟建宅甚宏壯畢工之際梁棟<lb/>
皆出水户牖漬濕竟不得入斯屋而卒人謂之宅泣<lb/>
　　　怪婢<lb/>
鄭彦榮買得一婢年十五六容色不舒常頩然鄭詰之<lb/>
<pb n="KR3j0185_WYG_117-56a"/>
殊不對但低頭而已忽爾火光屋塼瓦亂擲牀榻俱震<lb/>
鄭甚懼猶未疑其婢自後或食饌穢汚或財帛濳失日<lb/>
見䑕人立夜有物歌吟召行道法者書符厭劾終不能<lb/>
勝婢自云但可驅使無有他事即日平靜問其所從曰<lb/>
常有一男子夜來同處性頗剛戾如别有顧即見嗔怒<lb/>
爾鄭既知不敢駐乃賤售之其年鄭遇害<lb/>
　　　虱異<lb/>
揚州蘇隱夜卧聞被下有數人齊念阿房宮賦聲𦂳而<lb/>
<pb n="KR3j0185_WYG_117-56b"/>
小急開被視之無他物惟得虱十餘其大如豆殺之即<lb/>
止<lb/>
　　　髪變血<lb/>
梁鄴上元後忽髮變如血卜曰元夜食牛肺犯天樞廵<lb/>
使夜行禱謝可免<lb/>
　　　猪肝中有䜟書<lb/>
白浦民割猪肝肝中有一紙大如手色如新書云煙蒼<lb/>
蒼明年無糧次年巢宼起州郡多荒<lb/>
<pb n="KR3j0185_WYG_117-57a"/>
　　　狗歌怨<lb/>
吏人蔡超家狗作怪蹲於堂上將拍板唱歌聲悲怨又<lb/>
一旦覔頭巾不見戴在竈上坐其月超遇害<lb/>
　　　蟾蜍<lb/>
沈慶校書説鏡中有一吏人家女病邪飲食無恒或歌<lb/>
或哭躶形奔馳抓毁面目遂召巫者治之結壇塲鳴鼓<lb/>
吹禁咒之次有一乘航船者偶駐泊門首河内枕舷卧<lb/>
忽見陰溝中一蟾蜍大如椀朱眼毛腳隨鼓聲作舞乃<lb/>
<pb n="KR3j0185_WYG_117-57b"/>
將篙撥得縛於篣板下聞其女呌云何故縛我壻船者<lb/>
乃扣門語其主曰某善除此疾主深喜問其所欲云秪<lb/>
希數千文别無所求主曰某惟此女偏愛之前後醫療<lb/>
已數百緡如得愈何惜數千耶願倍酬之船者乃將其<lb/>
蟾以油熬之女翌日差<lb/>
　　　爛彘首<lb/>
陸承澤遷新居有一女子布服戴巾蒙其面入門氣息<lb/>
穢惡云尀耐此軰當鞭殺人問曰何者即息聲再問亦<lb/>
<pb n="KR3j0185_WYG_117-58a"/>
不應陸怒令人起巾廼一臰爛彘首其年陸遇害<lb/>
　　　雙筆自舞<lb/>
杜昭遠將失寵幸家多妖物晝見狗作雞鳴嘗一日架<lb/>
上雙筆起舞相對回旋不已杜曰既為祟能自書乎右<lb/>
一筆倒硯中漬其毫於案上大書一殺字其年杜䧟大<lb/>
辟<lb/>
　　　枕聲<lb/>
中郎王文英枕自作聲<lb/>
<pb n="KR3j0185_WYG_117-58b"/>
　　　髪異<lb/>
孤山寺前楓樹上有一鵲巢甚偉人上取其子探得頭<lb/>
髪子數結光潤各長五尺莫知其由<lb/>
　　　一團毛<lb/>
明州有市人家見一大鳥飛入室家人擊殺之面似人<lb/>
身一團毛而已可重數兩乃挂於籬上旬日其家月下<lb/>
㑹宗忽從籬下地人立而語自稱我偶避猛鷙到此爾<lb/>
何見殺方欲陰論今値爾飲酒我甚思得一杯茍惠之<lb/>
<pb n="KR3j0185_WYG_117-59a"/>
即不為讐矣席人驚避乃自於尊中吸之及啄筵内餚<lb/>
饌畢望空而奮莫知所以尋州牧有事其家即無咎<lb/>
　　　猪臂<lb/>
呉中有一人於曲阿見塘上有一女子貎端正呼之即<lb/>
來便留宿乃解金鈴繫其臂至明日更求女卻無人忽<lb/>
過猪牢邉見母猪臂上有金鈴<lb/>
　　　攝鏡<lb/>
呉興許寂之太元中忽有鬼怪攝取大鏡以内器裏<lb/>
<pb n="KR3j0185_WYG_117-59b"/>
　　　石立<lb/>
後趙録云塗中有大石二文許自立石勒命斷之有魚<lb/>
羊之文于是字𤣥羊<lb/>
　　　皂筴<lb/>
元符三年冬内人自㤗陵還摘皂莢一籠入宮門籠輒<lb/>
自躍皂莢皆躍出<lb/>
　　　宫屏婦人<lb/>
元和初有士人因醉卧㕔中及醒見古屏上婦人等悉<lb/>
<pb n="KR3j0185_WYG_117-60a"/>
於床前踏歌歌曰長安女兒踏春陽無處春陽不斷腸<lb/>
士人驚叱之忽然上屏<lb/>
　　　燕化女子<lb/>
昔有燕飛入人家化為一小女子長僅三寸自言天女<lb/>
能先知吉凶<lb/>
　　　蝦蟆毒<lb/>
丘傑年十四遭母䘮以熟菜有味不嘗於口歳餘忽夢<lb/>
母曰汝噉生莱遇蝦蟆毒靈牀前有三丸藥可取服之<lb/>
<pb n="KR3j0185_WYG_117-60b"/>
傑驚起果得甌中藥服之下科斗子數升<lb/>
　　　皷鞞響<lb/>
晉孝武太元中帝每聞手巾箱中有皷吹鞞角響於是<lb/>
請僧齋㑹夜見一臂長三丈餘手長數尺來摹經案<lb/>
　　　一物如人眼<lb/>
蕭餘上元夜於宣陽里酒盤下得一物如人眼睛其體<lb/>
類美石光彩射人餘夜遊市肆閑置掌中每行黑闇衢<lb/>
巷隨身光明三尺毫末可鑒後因而飛出<lb/>
<pb n="KR3j0185_WYG_117-61a"/>
　　　人頭食肉<lb/>
鄧喜殺猪祀神治畢懸之忽見一人頭徃食肉喜引弓<lb/>
射之咋咋作聲繞屋三日<lb/>
　　　水影<lb/>
大厯末深洲束鹿縣中有水影長七八尺遥望見人馬<lb/>
往來如在水中及至前不見水<lb/>
　　　桑樹哭<lb/>
晉孝懷帝永嘉二年冬項縣桑樹有聲如解材人謂之<lb/>
<pb n="KR3j0185_WYG_117-61b"/>
桑樹哭<lb/>
　　　怪疾<lb/>
陳子直主簿妻有異疾每腹脹則腹中有聲如擊皷遠<lb/>
聞于外行人過門者皆謂其家作樂腹消則皷聲亦止<lb/>
一月一作醫莫能知<lb/>
<pb n="KR3j0185_WYG_117-62a"/>
　　志怪録<hi>祖台之</hi>
呉未亡前常有紫赤氣見斗牛之間星官及諸善占者<lb/>
咸憂呉方興惟張茂先於天文尤精獨知為神劍之氣<lb/>
非江南之祥<lb/>
晉懷帝永嘉中譙國丁杜渡江至陰陵界時天昏霧在<lb/>
道北見一物如人倒立兩眼垂血從頭下聚地兩處各<lb/>
有升餘杜與從弟齊聲喝之滅而不見立處聚血皆化<lb/>
為螢火數千枚縱横飛去<lb/>
<pb n="KR3j0185_WYG_117-62b"/>
茍晞為兖州鎮去京師五百里有貢晞珍異食者欲貽<lb/>
都邑親貴慮經信宿之間不復鮮美募有牛能日行數<lb/>
百里者當厚賞之有人進一牛云此一日行千里晞乃<lb/>
命其丁車善馭書疏發遣旦發日中到京師取答書還<lb/>
至一更始竟便逹晞以其駿快筋骨必將有異遂殺而<lb/>
觀之亦無靈唯雙筋如小竹大自頭挾脊著肉裹故晞<lb/>
不覺也<lb/>
呉中有一士大夫於都假還西曲阿堂上見一女子甚<lb/>
<pb n="KR3j0185_WYG_117-63a"/>
美留其宿士解臂金鈴繫女臂令暮更來遂不至使人<lb/>
求都無此色過猪圏見一母猪臂上繫金鈴<lb/>
㑹稽山陰東郭氏女先與縣人私通此人估還於縣東<lb/>
靈慈橋女往入船就之因共寢接為設食鰌蝥食畢女<lb/>
將兩鰌蝥上岸去船還來至郭逢人語此女已死乃徃<lb/>
省之尚未殯也發衾視之兩手各把一鰌蝥<lb/>
呉中書郎盛冲至孝母王氏失明冲暫行勅婢食母婢<lb/>
乃蠐螬虀食之王氏甚美然非魚肉母謂冲曰汝試問<lb/>
<pb n="KR3j0185_WYG_117-63b"/>
之既而問婢服實見蠐螬沖抱母慟哭而目立開本草<lb/>
經曰蠐螬一名蟦齊主治血瘴<lb/>
建康小吏曹著見廬山夫人夫人為設酒出金鳥啄甖<lb/>
其中鏤刻奇飾異形非人所能名下七子合盤盤中亦<lb/>
無俗中餚<lb/>
孫𢎞常自云見鬼神與其言語委曲衆未之信鎮西將<lb/>
軍謝尚常所乘馬忽暴死㑹𢎞詣尚常愛惜至甚謂尚<lb/>
曰我為君活馬何如尚常不信𢎞答曰卿若能令此馬<lb/>
<pb n="KR3j0185_WYG_117-64a"/>
更生則卿真實通神矣𢎞於是便下床去良久還於尚<lb/>
曰廟神愛樂馬故耳向我詣神請之初殊不許後乃見<lb/>
聽馬即日便活尚對死馬坐意甚不信怪其所言須臾<lb/>
其馬忽從門外走還衆咸見之莫不驚惋既至馬屍應<lb/>
時能動有頃奮逸鳴呼尚方歎服<lb/>
㑹稽郡常有大鬼長數丈腰大數十圍髙冠𤣥衣郡將<lb/>
吉凶跂于雷門示憂喜之色謝氏一族憂喜必告𢎞道<lb/>
未遭母難數月鬼晨夕來臨及後轉吏部尚書拊掌三<lb/>
<pb n="KR3j0185_WYG_117-64b"/>
節舞自大門至中庭尋而遷問至<lb/>
<pb n="KR3j0185_WYG_117-65a"/>
　　吉凶影響録<hi>宋岑象求</hi>
韋丹未第時洛陽橋見漁者得一黿甚大丹異之買投<lb/>
于河後有元長史名濬之來謝謁即其黿也<lb/>
治平中黄靖國死見㝠中數獄吏指一所曰此唐武后<lb/>
獄后惡至大方以大甕貯黄蝎螫之也酷吏奸臣皆有<lb/>
獄也<lb/>
馮乗虞蕩夜獵見一大麈射之麈便云虞蕩汝射殺我<lb/>
耶明晨得一麈而入即時蕩死<lb/>
<pb n="KR3j0185_WYG_117-65b"/>
曾子從仲尼在楚而心動辭歸問母母曰思爾齧指孔<lb/>
子曰曽參之精感萬里<lb/>
靈帝光和元年南宮侍中寺雌雞欲化為雄一身毛皆<lb/>
似<lb/>
次年南宮傍舍一雌雞亦化為雄一身毛皆似雄但頭<lb/>
冠尚未變<lb/>
昭帝時上林苑中大桞樹斷仆地一朝起立生枝葉有<lb/>
蟲食其葉成文字<lb/>
<pb n="KR3j0185_WYG_117-66a"/>
魯定公元年有九蛇繞柱占以為九世廟不祀乃立煬<lb/>
宫<lb/>
<pb n="KR3j0185_WYG_117-67a"/>
　　靈應録<hi>唐傅亮</hi>
　　　邸嫗<lb/>
有邸嫗鋤桑拾得一銅觀音像剜壁作穴安之每有食<lb/>
饌不惟蔬蓛魚肉之類皆將供養嫗有子時在潘葑軍<lb/>
前日夕祝之保其安寜其子當陣之際倒于草間聞背<lb/>
上連下三劒似擊銅器聲戰罷起㸔身上並無斫痕其<lb/>
母此日見銅像落在地背上有三刃痕罔知其由至子<lb/>
回説其事方知神助爾<lb/>
<pb n="KR3j0185_WYG_117-67b"/>
　　　沈仲霄子<lb/>
沈仲霄之子於竹林中見蛇纒一龜將鋤擊殺之其家<lb/>
數十口旬日相次而卒有識者曰𤣥武神也<lb/>
　　　衢州民<lb/>
衢州民家里胥至督促租賦家貧無以備飱秪有哺鷄<lb/>
一隻擬烹之里胥恍惚間見桑下有著黃衣女子前拜<lb/>
乞命又云自死即閑不忍兒子未見日光里胥曰某到<lb/>
此催徴即無追捕殺傷者其女泣而逃里胥驚惻回至<lb/>
<pb n="KR3j0185_WYG_117-68a"/>
屋頭見一雞哺數子其家將縛之次意疑之不許殺遂<lb/>
去後一旦再來其雞已抱出一羣子見里胥向前踴躍<lb/>
有似相感之狀捨而遂行數百步遇一虎跳躑漸近忽<lb/>
一雞飛去撲其虎眼里胥因斯奔馳得免至暮從别路<lb/>
回其家已不見雞問之云朝來西飛去杳無蹤里胥怪<lb/>
之具説見虎之事遂徃尋之其雞已斃於草間羽毛零<lb/>
落自後一邨少有食雞子者<lb/>
　　　長興嫗<lb/>
<pb n="KR3j0185_WYG_117-68b"/>
晉郭文舉與虎探去鯁虎送鹿來報以為異今長興縣<lb/>
有邸嫗採桑次被虎衘入深谷中不傷之其虎就將蹲<lb/>
自旦至午嫗告曰某之年邁莫有宿業否今困於此又<lb/>
不食乞大聖念之呼虎為大聖遂伸一脚於嫗前㸔之<lb/>
有一竹籖在爪下嫗又曰莫要去邪虎掉尾㸃頭似相<lb/>
感之狀嫗乃為拔之迅躍數四却銜至舊所並無損至<lb/>
夜置一鹿於門首去<lb/>
　　　安吉嫗<lb/>
<pb n="KR3j0185_WYG_117-69a"/>
智鈞大師說天福中安吉有邸嫗家力麤備好修善長<lb/>
蔬食或見魚鼈之徒鳥雀之類皆贖而放之因潦水後<lb/>
有一龜長尺餘從門入嫗怪之令子將往家前瀆内放<lb/>
之其子遂於龜背著放生字放於水中其龜又上岸㳂<lb/>
回田畦間有一孔穴可深三二尺龜忽陊其中嫗子曰<lb/>
本將放爾命却落於此中乃攘臂取之龜即不見矣探<lb/>
得白金二鋌莫知其由<lb/>
　　　吕門官<lb/>
<pb n="KR3j0185_WYG_117-69b"/>
洋山在海中有廟其神傳是隋煬帝山髙峻内有三湖<lb/>
名曰三姑菱芡鳬雁鸂鶒鴛鴦之類悉有又有神立于<lb/>
門首號曰呂門官凡欲祭饗其㕑多䑕而夏足蠅預告<lb/>
其門神即絶之<lb/>
　　　陳太<lb/>
陳太者先家貧販紙為業而好施有一僧不知其名號<lb/>
長仰酒憨每來求食多説一生瞬息速作善事或問居<lb/>
何寺云老僧以四方為常住呵呵而已如此得三載而<lb/>
<pb n="KR3j0185_WYG_117-70a"/>
陳氏供侍如初忽一旦謂陳曰爾有多少口要幾許金<lb/>
便得足陳曰弟子㓜累二十口歳約一百緡粗備縁以<lb/>
業次淺薄無得厚利僧笑曰我有白金五十鋌酬爾三<lb/>
年供養因指庭中金櫻樹曰此去造一佛堂當有報應<lb/>
言訖而去陳謂之風狂故不信至夜見一白䑕雪色緣<lb/>
其樹或上或下久之揮而不去陳言於妻子曰衆言有<lb/>
白䑕處即有藏僧應不妄言遂掘之果獲五十笏其僧<lb/>
遂絶蹤矣<lb/>
<pb n="KR3j0185_WYG_117-70b"/>
　　　薛主薄<lb/>
問潯説永嘉縣有一人患瘇衣裳襤褸顔色寒餒於市<lb/>
中求乞羣小兒多將篾隨後摵其瘇處亦不為怒有薛<lb/>
主簿愍之來即與飲食去亦不謝或時負薪出賣至暮<lb/>
從水南而往莫知所止薛後暴卒見一人持文帖云太<lb/>
山府君追薛憂惶隨徃經歴路岐甚崎嶇入一城中如<lb/>
官府薛立門外追者入唱喏云某乙到聞聲去領入追<lb/>
者卻出引薛至堦前仰視一人衣王者之服㕔宇髙敞<lb/>
<pb n="KR3j0185_WYG_117-71a"/>
兩廊數十人濟濟而立王問因何事追之吏云為前生<lb/>
寃家執論王遣之令勘對薛方回身忽報大舅至王即<lb/>
起身迎揖薛觀之乃瘇者也遂髙聲呌相救瘇者見薛<lb/>
拍手驚曰主簿何得此來王曰有寃債追瘇者謂王曰<lb/>
老舅承斯人顧眄可為拔之乎王愀然良久謂吏曰試<lb/>
㸔命如何吏趨出將到二卷簿書檢云有三十年在王<lb/>
曰奇哉乃謂薛曰能作善業即可得還薛曰如得還生<lb/>
願造尊勝幢子所解寃讐王令一吏記之語畢又一吏<lb/>
<pb n="KR3j0185_WYG_117-71b"/>
報云某乙寃讐已承功德解脱王顧薛忻然稽首曰大<lb/>
哉之法力還世速建置無遷延若非舅知識亦難相為<lb/>
吏令拜王及舅王處分吏曰令向追者凖前押領薛回<lb/>
不得停駐遂引從舊路歸直至所居門首似夢覺家人<lb/>
號泣云一宿矣頃方能言斯事後遂每日一食建幢子<lb/>
專持念其瘇者即不至矣乃圖像供養焉<lb/>
　　　髙彦<lb/>
湖州髙彦司徒夢見一道士仗劒至卧内髙問彼何人<lb/>
<pb n="KR3j0185_WYG_117-72a"/>
答曰來作司徒之子要戮數千寃讐髙驚覺説之其妻<lb/>
是月有孕朞長一子精神俊利名曰禮年十三四心奸<lb/>
詐後繼父之位毒害生民動惟傷殺醉怒一婢因而斬<lb/>
之後頻作祟照鏡見其形體甚惡之謂親密者曰我前<lb/>
後殺人多矣或衙内宿舊或軍中勲列皆無滯魄偶勦<lb/>
一婢彷彿在焉有善道法者求以猒之親密者乃言道<lb/>
士葉孤雲精於符録請試佩之禮如其言後果絶影響<lb/>
　　　黃德瓌<lb/>
<pb n="KR3j0185_WYG_117-72b"/>
黃德瓌家人烹鼈將箬笠覆其釡揭見一鼈仰把其笠<lb/>
背皆蒸爛然頭足猶能伸縮家人愍之濳放河涇間後<lb/>
因患熱將殛德瓌徙於河邊屋中將養夜有一物徐徐<lb/>
上身覺甚冷及曙能視胸臆悉塗淤泥其鼈在上間三<lb/>
曳三顧而去即日病差<lb/>
　　　錢珣<lb/>
右丞錢珣與裴安居近珣病死再宿而活言於妻子曰<lb/>
人召云命已終然平生無作罪業便再為男子遂去市<lb/>
<pb n="KR3j0185_WYG_117-73a"/>
人畢瑫家託身入見其家雖門户低小而物力甚豐其<lb/>
畢氏妻有孕月數足將有所育忽一使者持帖奔至云<lb/>
悞矣合在裴家為男此非也又隨使者到裴家見其妻<lb/>
使者云當在斯為子縁裴氏妻月數未滿故令其回此<lb/>
去四十日夀當終爾及期而卒裴家是日果産一男容<lb/>
色有似右丞訪畢氏之子皆如所説<lb/>
　　　章藴<lb/>
上虞縣有民章藴者因歲歉於隣人假糧數十斛後隣<lb/>
<pb n="KR3j0185_WYG_117-73b"/>
人闕食就索之抵負誓曰的不還作犂牛填章笑而許<lb/>
諾朞月章卒其隣家産一犢當耕耨之次謂弟兄曰章<lb/>
某欠我米已云許作牛還此犢莫是否偶以姓名呼之<lb/>
隨聲而應再答既而墜淚屈膝似拜訴之狀報其家屬<lb/>
來驗之右肘上隱起字曰負人米罰作此畜其家乃數<lb/>
倍價贖而養之<lb/>
　　　台州漁者<lb/>
台州海壖有漁者死信宿而活云被人追徃一處入院<lb/>
<pb n="KR3j0185_WYG_117-74a"/>
宇中見先舅氏在其間似為世之曹吏謂漁者曰追者<lb/>
悞矣姓名同爾呼追者曰是温州界某乙速押斯人回<lb/>
去當别之際謂曰舅在此甚驅馳為向骨肉間言造楞<lb/>
嚴經救拔餘無所要又戒之曰爾之業不善還世改求<lb/>
衣食良久有人報上司有貼下云來歲在戊子諸道兵<lb/>
起惟江南疫死數千人處分水府減魚料一百萬頭追<lb/>
者促行回至所居驚覺其家將欲殯次其年果然漁者<lb/>
乃為行者<lb/>
<pb n="KR3j0185_WYG_117-74b"/>
　　　煠鱔人<lb/>
有人常煠鱔貨歲月既深而有惡報一旦歸怒其妻掫<lb/>
髪而曳之其髻子脱在手腦中盡是鱔頭戢戢焉而卒<lb/>
　　　狗不相食<lb/>
衆説狗不相食者近人道矣匏里有人將其肉餧一犬<lb/>
衘徃草中跑地埋之嗚咽久而不去<lb/>
　　　屠者<lb/>
漢書云挹婁國人穴居好養豕食其肉衣其皮冬以膏<lb/>
<pb n="KR3j0185_WYG_117-75a"/>
塗身厚數分以禦風寒今之屠者眼多似其類焉<lb/>
　　　霅溪漁人<lb/>
霅溪有漁人將箄籃捕魚徃收之際見一鱧長數尺枕<lb/>
於箄上將鐡乂篸之不中看箄内有一小鱧漁者思之<lb/>
此俱是其子未取之隱於葦叢再候大者良久至游泳<lb/>
箄外求出其子漁者忽悟曰常聞殺鱧益罪乃謂其魚<lb/>
曰若有變異當放爾子其魚乃吐一條黄氣上有一僧<lb/>
長數丈其氣髙二丈餘頃而没漁者駭然遂開箄放其<lb/>
<pb n="KR3j0185_WYG_117-75b"/>
子相引跳躍漁者棄業於金山寺為僧至今存焉襲明<lb/>
子疑斯事召其僧詢之不虛<lb/>
　　　胡氏<lb/>
越中有胡氏之妹性妬忌怒婢妾將熨斗烙其面皮肉<lb/>
焦爛猶未快意及其疾病遍身瘡痍兼當三伏中臥欲<lb/>
展轉肌膚旋粘牀席體血臰穢骨露方卒<lb/>
　　　台州民<lb/>
台州有民姓王常祭厠神一日至其所見着黄女子民<lb/>
<pb n="KR3j0185_WYG_117-76a"/>
問何許人答云非人厠神也感君敬我今來相報乃曰<lb/>
君聞螻蟻言否民謝之非惟鄙人自古不聞此説遂懷<lb/>
中取小合子以指㸃少膏如口脂塗民右耳下戒之曰<lb/>
或見蟻子側耳聆之必有所得良久而滅民明日一見<lb/>
柱礎下羣蟻紛紜憶其言乃聽之果聞相語云移穴去<lb/>
暖處傍有問之何故云其下有寳甚寒住不安民伺蟻<lb/>
出訖尋之獲白金十鋌即此後不更聞矣<lb/>
　　　沈徴<lb/>
<pb n="KR3j0185_WYG_117-76b"/>
有沈徵者性惡見蚯蚓前後殺之甚多一旦腿間生癰<lb/>
内有一肉迭起有似蚯蚓之頭觸之痛楚入髓欲徃僧<lb/>
元灝處求膏傅之其夜夢一條極偉作人言曰我業為<lb/>
此蟲類以時出於泥中無患君事何意殺我眷屬今來<lb/>
要君命聞徃灝公處取膏且去也速與作善因拔我即<lb/>
不再來徴驚覺説與妻子許寫佛經㸔其瘡果有一條<lb/>
從中而出徴以指引之長數寸其瘡即日而合<lb/>
　　　龍山軍人<lb/>
<pb n="KR3j0185_WYG_117-77a"/>
龍山有數軍人修築茶園見一白蛇大如拱競舉鋤擊<lb/>
之内一人姓余者勸不殺衆不從其言遂攫斃之來旦<lb/>
一白衣女子携一籃下嶺皆見之良久放下籃子入林<lb/>
中似回顧衆往奪之姓余者亦不隨其籃内盛一顆蕈<lb/>
光嫩玉色女㦸手曰平時此地有盜垂泣而去軍人將<lb/>
歸火幕烹之方食之次姓余者忽頭痛不可忍乃睡夢<lb/>
其女子云此蕈有毒君不害我請莫食之睡覺衆人各<lb/>
食訖姓余者怪而疑之将抛棄旬日衆人相次嘔血而<lb/>
<pb n="KR3j0185_WYG_117-77b"/>
卒惟姓余者存焉<lb/>
　　　潘逢<lb/>
潘逢者為吏有民因罪而法未合死潘曲殺之後見他<lb/>
人即不見惟聞語聲云在陰中論爾須去對之方得脱<lb/>
於冥間潘召人禁咒猒劾不能除每日同飲食行坐惟<lb/>
不入國門潘問之何不入其門曰我是鬼門神不與入<lb/>
潘曰爾是官殺何相執不能取我命空朝夕繫綴何也<lb/>
鬼曰爾不上文字官焉殺我葢縁爾命未盡是以隨之<lb/>
<pb n="KR3j0185_WYG_117-78a"/>
潘無奈之乃曰與修善因㧞離冥寞如何鬼曰甚善然<lb/>
須作手狀云為某甲造某事依其言後即不見矣<lb/>
　　　彭和尚<lb/>
大鄰大師説彭和尚性殺螻蟻前後火燒湯潑不可勝<lb/>
紀及篤病蟻縁卧床上身圍匝舁於淨室中將石灰周<lb/>
遭遶之又自空而飛至及卒口眼耳鼻中皆是<lb/>
　　　梁元帝<lb/>
梁元帝母阮修容曽失一珠元帝時絶㓜吞之謂是左<lb/>
<pb n="KR3j0185_WYG_117-78b"/>
右所盜乃灸魚眼以厭之信宿之間珠從便出元帝尋<lb/>
一目致眇<lb/>
　　　黃敏<lb/>
都校黃敏者因禦寇墮馬折其左股其下遂速以石碎<lb/>
生龜傅之月餘乃愈而龜頭尚活龜腹與髀肉相連而<lb/>
生敏遂惡之他日思割去將下刃痛楚與刀刺無異不<lb/>
能而止龜目所視亦同己所見也<lb/>
<pb n="KR3j0185_WYG_117-79a"/>
　　聞奇録<hi>唐于逖</hi>
　　　王氣<lb/>
太宗少時帥師戰淮人於千秋嶺大克之彼望我軍上<lb/>
雲物如龍虎之狀有識者曰此王者之氣也<lb/>
　　　楊集<lb/>
楊集將兵得𤣥女之術下城破陳定日時取之計收人<lb/>
馬器甲預言其數略無參差武肅定江表頼其功遂將<lb/>
處州酬之三讓不就曰某將數千衆當勍敵不敢辱命<lb/>
<pb n="KR3j0185_WYG_117-79b"/>
擁雙旌理百姓恐無分禄武肅不識其言堅授之至郡<lb/>
月餘卒<lb/>
　　　方干<lb/>
處士方干與許贖善贖寓越中有非罪劉漢宏械于闤<lb/>
闠干時在新定聞之馳於境上賣一橱高其價不售固<lb/>
蔽贖之刑也曰方處士為友賣橱太守知之遂釋贖之<lb/>
過<lb/>
　　　鍾安禮<lb/>
<pb n="KR3j0185_WYG_117-80a"/>
郎中鍾安禮好學多能著武成王備載十卷選諸家詩<lb/>
為資吟集五卷然有畢吏部之嗜談諧間未嘗不言之<lb/>
見家人食饌戒之曰少喫隔爾酒因大醉卒<lb/>
　　　越僧<lb/>
越僧𧦬光善草書自言授法於陸相希聲其飄逸有張<lb/>
旭之妙呉翰林以歌獎之言多不載羅給事贈詩云聖<lb/>
主賜衣稱絶藝侍臣摛藻許髙蹤又有亞棲書骨氣不<lb/>
及𧦬而趨媚過之二人俱應制其蹤海内皆盛<lb/>
<pb n="KR3j0185_WYG_117-80b"/>
　　　王松年<lb/>
道士王松年説厲歸眞在丹丘善畫常至人家有好事<lb/>
者將絹素鋪於案上即自下筆預知人之所欲禽獸松<lb/>
竹之類如請之卻多不允飲酒數斗不醉或人在州城<lb/>
竟日飲其日有人於桐柏宮見之或來國清寺游又有<lb/>
見在開元宫後往洪州白日上昇遺下一布衣異香馥<lb/>
郁今人收得其畫蹤者多<lb/>
　　　羊襲吉<lb/>
<pb n="KR3j0185_WYG_117-81a"/>
羊襲吉狀元之子少時庭中乗涼忽見天開其内雲霞<lb/>
澒洞樓閣參差光明下照山岳襲吉驚懼逡廵乃閉襲<lb/>
吉勤於書寫仡仡不倦今尚在年逾八十矣<lb/>
　　　葉簡<lb/>
葉簡剡人善卜筮凡有盜賊皆知其姓名有鄉夫失牛<lb/>
卜之曰占失牛已被家邊載上州欲知賊姓一斤求欲<lb/>
知賊名十干頭乃隣人丘甲爾又有將橘子合之令占<lb/>
曰圓似珠色如丹儻能擘破同分喫爭不慚愧洞庭山<lb/>
<pb n="KR3j0185_WYG_117-81b"/>
又將巾子射覆云近來好裹束各自競尖新秤無三五<lb/>
兩因何號一斤又將雞子二箇占云此物不難知一雄<lb/>
兼一雌請將打破㸔方明混沌時他皆類此<lb/>
　　　漁者<lb/>
貞明中有漁者於大湖上見一船子光彩射人内有道<lb/>
士三人飲酒各長鬚眉目皆生於額上見漁者俱舉袖<lb/>
掩面其舟無人掌隨風行甚疾望洞庭而去<lb/>
　　　馬自然<lb/>
<pb n="KR3j0185_WYG_117-82a"/>
馬自然貎醜齇鼻秃鬢大口飲酒石餘醉卧即以拳入<lb/>
口人有疾病告之折薪草呵而與食無不差者嘗吟曰<lb/>
昔日曽隨魏伯陽無端醉卧紫金牀東君謂我多情賴<lb/>
罰向人間作酒狂後往梓州上升<lb/>
　　　孫晤<lb/>
孫晤家於七里瀨善於葬法得青烏子之術尤妙相墳<lb/>
即知其家貴賤貧富官禄人口數亦知穴中男女老少<lb/>
因某病而卒兼精於三命時楊集統師收復睦州至一<lb/>
<pb n="KR3j0185_WYG_117-82b"/>
巖下砦軍次忽一大石盤陊下楊占之曰此巖上有二<lb/>
十五人㸃兵收之獲居民二十人還楊曰合有二十五<lb/>
人何欠五人也問於民曰某等初聞大將軍將至遂與<lb/>
二十五人囬避於斯内一人孫晤善卜到時立草舍畢<lb/>
有雙雉飛下闕孫云軍至此也宜往别處不然遭擒掠<lb/>
某等不順其言有誠信者四人相隨去矣楊令人捕之<lb/>
不獲意甚不快曰得此人可師事之新定平後復在彼<lb/>
漁<lb/>
<pb n="KR3j0185_WYG_117-83a"/>
　　　吕知隱<lb/>
吕知隱於洞庭山穿一松造草舍而居寳正中徴起鶴<lb/>
<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>紗巾見武肅甚奇之善星緯識地理多術數嘗謂人<lb/>
曰夫草木鬱茂處有泉每戀卧處地可鑿井蚶蛤之屬<lb/>
内有少魚蝦及自死鳥獸口不閉者密瓶造鮓醬祭肉<lb/>
動者皆不可食又云赤豆湯洗色衣垢楊桃枝去粘研<lb/>
芥子入豆醬不生蟲牛乳去油衣粘問事無不知者<lb/>
　　　陸龜蒙<lb/>
<pb n="KR3j0185_WYG_117-83b"/>
陸龜䝉才名播海内居呉中然性浮薄時有内官經長<lb/>
洲於水濵見一花鴨彈之而斃守者告之乃乘小舟修<lb/>
表章告内官曰某養此鴨能人言方欲上進君何殺之<lb/>
乃將表示之内官驚而且慚酬之銀盎臨行詢之竟解<lb/>
何言語陸曰教來數載能自呼名爾<lb/>
　　　徐知業<lb/>
徐侍郎知業少時游天台山歇於大樹陰巖上石盤欲<lb/>
陊空中語曰下有人石矻然架樹囬身乃落震地堛然<lb/>
<pb n="KR3j0185_WYG_117-84a"/>
　　　皮光禹<lb/>
皮光禹業五七言詩自言賈浪仙之儔也句有燒平樵<lb/>
路出潮落海山髙作者多許之<lb/>
　　　傅𢎞業<lb/>
傅𢎞業宰天台縣有人獵得一獸形如豕仰鼻長尾有<lb/>
岐謂之怪傅識之曰蜼<hi>以醉反</hi>非怪也雨則縣於樹以尾<lb/>
塞其鼻後驗之可類子雲别鼮䑕曼倩識騶虞<lb/>
　　　陸孜<lb/>
<pb n="KR3j0185_WYG_117-84b"/>
陸孜居于明州大隱勤於畎畝物力粗備時太守酷虐<lb/>
不恤其民有贍者悉被撿獲孜所有財物寘于地後果<lb/>
搜其家産孜懼其罪遂通所藏之物掘地丈餘竟無所<lb/>
得謂是人所取太守怒其妄謫于象山築居掘得大隱<lb/>
之藏一無失焉又懼有告者遂將納之太守異之釋罪<lb/>
與財卻就舊業至今存焉<lb/>
　　　王耕<lb/>
王耕善畫而牡丹最佳春張於庭廡間則蜂蝶萃至本<lb/>
<pb n="KR3j0185_WYG_117-85a"/>
業文因畵所掩竟不成事<lb/>
　　　凌途<lb/>
凌途賣香好施一日旦有僧負布嚢携木杖至謂曰龍<lb/>
鍾步多蹇寄店憇歇可否途乃設榻僧寢移時起曰略<lb/>
到近郊權寄嚢杖去月餘不來取途濳啟囊有異香而<lb/>
貨人不遠千里來售乃致家富<lb/>
　　　楊䖍<lb/>
楊䖍為人與物無競性至孝母疾病衣不解帶常戚戚<lb/>
<pb n="KR3j0185_WYG_117-85b"/>
然焉丁憂泣血漣如每灑掃於墓徘徊涕泣不能去鄉<lb/>
黨欽焉<lb/>
　　　裘嬰<lb/>
處士裘嬰性髙古善拊琴去其爪作肉聲有公子不善<lb/>
之嬰作色曰如樂<hi>五教反</hi>其聲何不槌鼔聞者莫不大笑<lb/>
　　　花犬<lb/>
僧子捷建靈隱髙峯浮圖養一花犬每隨工徒銜塼置<lb/>
于㙮所又寺人於荒榛間收得一石佛而少右耳犬即<lb/>
<pb n="KR3j0185_WYG_117-86a"/>
跑古寺基深可三尺取得佛耳塔成乃斃<lb/>
　　　唐揵<lb/>
唐揵父延紹宰錢塘縣有仇訟之濫延紹不能自理揵<lb/>
乃入官山伐木囬與守者競聞於殿下曰邑大夫之子<lb/>
而自析薪可察之矣遂宥父子揵自此知名<lb/>
　　　沈嶓<lb/>
沈嶓居于境中初求縣宰夜夢還家渡江船覆水分為<lb/>
二西則清東則濁遂沿東而過説似友人賀曰君當授<lb/>
<pb n="KR3j0185_WYG_117-86b"/>
分水縣後旬日果應之見謝於友友勉曰為政宜清縁<lb/>
昨夜入濁非嘉嶓後果因濫而致命悲哉不内友之言<lb/>
　　　崔端己<lb/>
崔端己字安道善酒令著庭萱譜稱同塵先生有魏温<lb/>
者不知是崔撰嘗問曰君曽覽同塵先生庭萱譜乎崔<lb/>
正顔對曰不知同塵先生何姓氏左右大笑之<lb/>
　　　徐庭實<lb/>
徐庭實廵官説乾符中武義縣有人入山葬子掘地二<lb/>
<pb n="KR3j0185_WYG_117-87a"/>
尺來忽䧟丈餘深數尺收得秫百斛莫知其由將醖酒<lb/>
其味濃厚<lb/>
　　　蔣氏<lb/>
陸濛為湖州司法參軍妻蔣氏即凝之女也善屬文而<lb/>
眈酒後染邪氣心神不恒姊妹憂之勸節飲强飱應聲<lb/>
吟曰平生偏好酒勞爾勸吾飱但得尊中滿時光度不<lb/>
難<lb/>
　　　又<lb/>
<pb n="KR3j0185_WYG_117-87b"/>
有聖保寺僧知業性髙古有詩名偶訪司法談𤣥之次<lb/>
蔣氏遽自内遞一杯酒與知業公免云業不曽飲蔣氏<lb/>
隔簾對曰秪如上人詩云接壘橋通何處路倚欄人是<lb/>
阿誰家觀此風韻得不飲乎業公慚怍起而退<lb/>
　　　高棨<lb/>
高棨員外人才懦家困窶主上愍之奏授東化縣到任<lb/>
不預時事有里胥送果親修緘扎謝之左右聞之云此<lb/>
在伏事棨曰豈有得人惠不謝之乎又有督賦者稽遲<lb/>
<pb n="KR3j0185_WYG_117-88a"/>
吏具撿請懲戒示之曰本司有狀訴公即官人嗔責翻<lb/>
怒於吏曰此軰不良平地作訟聞者莫不大笑又謂於<lb/>
友曰常聞字人驅之雞自至此思一隻亨不得則麽有<lb/>
羣驅之<lb/>
　　　夏宗萬<lb/>
夏宗萬知前生事年五歲門首見一僧牽其衣呼是奴<lb/>
子和尚涕泣不已衆罔知情僧將去堅覔相隨徃寺似<lb/>
熟其路入房良久云奴子讀底經安某處何在又云念<lb/>
<pb n="KR3j0185_WYG_117-88b"/>
珠雜戲具子在某處果然取得僧方悟云是貧道前手<lb/>
下童子年七嵗而卒今涉五載矣其經是觀音經品試<lb/>
之尚彷彿記爾<lb/>
　　　費縣民<lb/>
琅琊費縣民家常患失物謂是偷者毎以扃鑰為意常<lb/>
周行宅内後果見籬穿一穴可容人臂滑澤有踪跡乃<lb/>
作繩彄放穴口夜中忽聞有擺撲聲往掩得一髪長可<lb/>
三尺許從此無復所失<lb/>
<pb n="KR3j0185_WYG_117-89a"/>
　　　費季<lb/>
呉人費季客賈去家與諸賈人語曰吾臨行就婦求金<lb/>
釵婦與之吾乃置户楣上忘向婦説妻夢見季死前金<lb/>
釵在户上妻取得發哀一年季卻還<lb/>
　　　麻姑<lb/>
丹陽縣故湖側有麻姑廟姑生時有道術能着屐行水<lb/>
上<lb/>
　　　留贊<lb/>
<pb n="KR3j0185_WYG_117-89b"/>
留贊為将臨敵必先被髪呌天因抗音而歌左右應之<lb/>
歌畢乃進戰<lb/>
　　　鄭昌圖<lb/>
鄭昌圖登第嵗居長安夜納涼于庭夢為人歐撃擒出<lb/>
春明門至石橋上乃得解遺其紫羅履一隻奔及居而<lb/>
寤甚困言于弟兄而牀前果失一履旦令人于石橋上<lb/>
尋得<lb/>
　　　燕奴<lb/>
<pb n="KR3j0185_WYG_117-90a"/>
有術士於腕間出彈子二丸皆五色叱令變化即化雙<lb/>
燕飛騰名燕奴又令變即化二小劍交擊須臾復為丸<lb/>
入腕中<lb/>
　唐人靈應録聞奇録二帙合之即陳氏葆光集不知<lb/>
　孰為先後吾善其為者蔡羽識<lb/>
　<lb/>
　<lb/>
　<lb/>
<pb n="KR3j0185_WYG_117-90b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷一百十七下<lb/>
</p>
<p>
</p>
  </div>
</body>
</text>
</TEI>
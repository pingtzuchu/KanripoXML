<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>說郛卷一百六上</head>
    <p>
<pb n="KR3j0185_WYG_106-1a"/>
欽定四庫全書<lb/>
　說郛卷一百六上　　　　元　陶宗儀　撰<lb/>
　　菌譜<hi>宋陳仁玉</hi>
芝菌皆氣茁也靈華三秀稱瑞尚矣朝菌晦朔莊生訕<lb/>
之至若儔其食品古則未聞自商山茹芝而五臺天花<lb/>
亦甲羣彚仙居界台栝叢山峻拔仙靈所宫爰産異菌<lb/>
林居巖棲者左右芼之固藜莧之至腴蓴葵之上瑞比<lb/>
或以羞王公登玉食自有此山即有此菌未有此遇也<lb/>
<pb n="KR3j0185_WYG_106-1b"/>
遇不遇無預菌事繄欲盡菌性而究其用第其品作菌<lb/>
譜淳祐乙巳秋九月山人陳仁玉序<lb/>
　　　合蕈<lb/>
邑極西韋羌山髙迥秀異寒極雪收林木堅瘦春氣微<lb/>
欲動土鬆芽活此菌候也菌質外褐色肌理玉潔芳薌<lb/>
韻味發釜鬲聞百步外蓋菌多種例柔美皆無香獨合<lb/>
蕈香與味稱雖靈芝天花無是也非全徳耶宜特尊之<lb/>
以冠諸菌合蕈始名舊傳昔甞上進標以台蕈上遙見<lb/>
<pb n="KR3j0185_WYG_106-2a"/>
誤讀因承誤云數十年既未充苞貢山獠得善賈率曝<lb/>
乾以售罕獲生致邑孟溪山中亦同時産惟蕈柄髙無<lb/>
香氣土人以是别於韋羌焉<lb/>
　　　稠膏蕈<lb/>
邑西北孟谿山窈窕邃深莫測秋中山氣重霏雨零露<lb/>
浸釀山膏木膄䔒為菌花戢戢多生山絶頂髙樹杪初<lb/>
如蘂珠圓瑩類輕酥滴乳淺黄白色味尤甘勝己乃傘<lb/>
張大幾掌味頓渝矣春時亦間生不能多稠槀得名土<lb/>
<pb n="KR3j0185_WYG_106-2b"/>
人謂稠木膏液所生耳合蕈他邦猶或有之此菌獨此<lb/>
邑此山所産故尤可貴鬻法當徐下鼎瀋伺涫沸漉起<lb/>
謹勿七撓撓則涏腥不可食性參和衆味而特全於酒<lb/>
烹齊既調温厚滑甘雉尾蓴不足道也或欲致逺則復<lb/>
湯蒸熟貯之瓶罌然其味去出山逺也<lb/>
　　　栗殻蕈<lb/>
寒氣至稠膏將盡栗殻色者則其續也尚有典刑焉<lb/>
　　　松蕈<lb/>
<pb n="KR3j0185_WYG_106-3a"/>
生松隂採無時凡物松出無不可愛松葉與脂伏靈琥<lb/>
珀皆松裔也昔之遁山服食求長年者實松焉依人有<lb/>
病溲濁不禁者偶掇松下菌病良已此其效也<lb/>
　　　竹蕈<lb/>
生竹根味極甘當與筍通譜而菌為北阮矣<lb/>
　　　麥蕈<lb/>
多生溪邊沙壤鬆土中俗名麥丹蕈未詳味殊美絶類<lb/>
北方蘑菇蕈品最優<lb/>
<pb n="KR3j0185_WYG_106-3b"/>
　　　玉蕈<lb/>
生山中初寒時色潔晳可愛故諡為玉然作羮微韌俗<lb/>
名寒蒲蕈<lb/>
　　　黄蕈<lb/>
叢生山中梔鬱黄色俗名黄纘　又有名黄㹠者殊峭<lb/>
硬有味<lb/>
　　　紫蕈<lb/>
赬紫色亦山中産俗名紫富蕈品為下<lb/>
<pb n="KR3j0185_WYG_106-4a"/>
　　　四季蕈<lb/>
生林木中味甘而肌理麄峭不入品<lb/>
　　　鵝膏蕈<lb/>
生髙山狀類鵝子久乃繖開味殊甘滑不謝稠膏然與<lb/>
杜蕈相亂杜蕈者生土中俗言毒蜇氣所成食之殺人<lb/>
甚美有惡宜在所黜食肉不食馬肝未為不知味也凡<lb/>
中其毒者必笑解之宜以苦茗雜白礬勺新水併咽之<lb/>
無不立愈因著之俾山居者享其美而逺其害此譜外<lb/>
<pb n="KR3j0185_WYG_106-4b"/>
意也<lb/>
<pb n="KR3j0185_WYG_106-5a"/>
　　蔬食譜<hi>宋陳達叟</hi>
　本心翁齋居宴坐玩先天易對博山爐紙帳梅花石<lb/>
　鼎茶葉自奉泊如也客從方外来竟日清言各有飢<lb/>
　色呼山童供蔬饌客甞之謂無人間烟火氣問食譜<lb/>
　予口授二十品每品贊十六字與味道腴者共之<lb/>
　　　啜菽<hi>菽豆也今豆腐條切淡煮蘸以五味</hi>
禮不云乎啜菽飲水素以絢兮瀏其清矣<lb/>
　　　羮菜<hi>凡畦蔬根葉花實皆可羮也</hi>
<pb n="KR3j0185_WYG_106-5b"/>
先聖齊如菜羮瓜祭移以奉賓乃敬之至<lb/>
　　　粉餈<hi>粉米蒸成加糖曰飴</hi>
天官籩人糗餌粉餈未見君子惄如調飢<lb/>
　　　薦韭<hi>春薦韭一名鍾乳草</hi>
四之日蚤豳風祭韭我思古人如蘭其臭<lb/>
　　　貽来<hi>来小麥也今水引蝴蝶麵</hi>
貽我来思玉屑塵細六出飛花天一生水<lb/>
　　　玉延<hi>山藥也炊熟片切漬以生蜜</hi>
<pb n="KR3j0185_WYG_106-6a"/>
山有靈藥録于仙方削數片玉漬百花香<lb/>
　　　瓊珠<hi>圓眼乾荔也劈開取實煮以清泉</hi>
汲金井水煮瓊珠羮蚌胎的皪龍目精熒<lb/>
　　　玉磚<hi>炊餅方切椒鹽糝之</hi>
截彼圓璧琢成方磚有馨斯椒薄洒以鹽<lb/>
　　　銀韲<hi>黄韲白水薑椒和之</hi>
冷冷水白剪剪銀黄韲鹽風味牙齒宫商<lb/>
　　　水團<hi>秫粉包糖香湯浴之</hi>
<pb n="KR3j0185_WYG_106-6b"/>
團團秫粉㸃㸃蔗霜浴以沈水清甘且香<lb/>
　　　玉版<hi>笋也可羮可菹</hi>
春風抽籜冬雪挑鞭淇澳公族孤竹君孫<lb/>
　　　雪藕<hi>蓮根也生熟皆可薦籩</hi>
中虛七竅不染一塵豈但爽口自可觀心<lb/>
　　　土酥<hi>蘆菔也作玉糝羮</hi>
雪浮玉糝月浸瑤池咬得菜根百事可為<lb/>
　　　炊栗<hi>蒸開蜜漬</hi>
<pb n="KR3j0185_WYG_106-7a"/>
周人以栗亦可以贄紫殻吹開黄中通理<lb/>
　　　煨芋<hi>煨香片切</hi>
朝三暮四狙公何為卻彼羊羔啗吾蹲鴟<lb/>
　　　采杞<hi>枸杞也可餌可羮</hi>
丹石纍纍緑苖菁菁餌之羮之心開目眀<lb/>
　　　甘薺<hi>薺菜也東坡有食薺法且曰天生此物為幽人山居之福</hi>
誰謂荼苦其甘如薺天生此物為山居賜<lb/>
　　　菉粉<hi>菉豆粉也鋪薑為羮</hi>
<pb n="KR3j0185_WYG_106-7b"/>
碾破緑珠撒成銀縷熱蠲金石清徹肺腑<lb/>
　　　紫芝<hi>蕁也木蕁為良</hi>
漆園之菌商山之芝濕生者腴卉生者竒<lb/>
　　　白粲<hi>炊玉粒沃以香湯</hi>
釋之叟叟烝之浮浮有一簞食吾復何求<lb/>
　　已上二十品不必求備得四之一斯足矣前五品<lb/>
　　出經典列之前筵尊經也後十五品有則具無則<lb/>
　　止或樽酒醻酢暢叙幽情但勿醺酣恐俗此㑹詩<lb/>
<pb n="KR3j0185_WYG_106-8a"/>
　　詠采蘋禮嚴祭菜澗溪沼沚之毛可羞王公可薦<lb/>
　　鬼神以之待賔誰曰不宜苐未免貽笑於公膳侯<lb/>
　　鯖之家然不笑不足為道彼笑吾吾笑彼客辭出<lb/>
　　門大笑吾歸隠几亦一笑手録畢又自笑目閲過<lb/>
　　輒一笑萬一此譜散在人間世其傳笑將無窮也<lb/>
<pb n="KR3j0185_WYG_106-9a"/>
　　筍譜卷上<hi>吳僧贊寧</hi>
　　一之名<lb/>
筍者竹之篛也竹根曰鞭鞭節之間乳贅而生者竹屬<lb/>
兼草而木偕少陽之氣歟故初種根食土而下求乎母<lb/>
也<lb/>
　母水也而潤下得水而生也<lb/>
及擢筍冒土而上愛乎子也<lb/>
　子火也而炎上鑽竹而生火也<lb/>
<pb n="KR3j0185_WYG_106-9b"/>
皆自然之性也竹盛髙平之地黄白息壤即是所宜也<lb/>
　得山阜良下田傷水則死矣<lb/>
凡植竹正月二月引根鞭必西南而行<lb/>
　負隂就陽也<lb/>
諺曰東家種竹西家理地謂其滋蔓而來生也其居東<lb/>
北隅者老竹也老種不生生亦不滋茂矣宜用稻麥糠<lb/>
糞之不可饒沃植之開坑深二尺許覆土厚五寸除瓦<lb/>
石軟柔之土為嘉大抵竹八月俗謂之小春暑已去寒<lb/>
<pb n="KR3j0185_WYG_106-10a"/>
欲來氣至而涼故曰小春往往木有花草有荂竹得是<lb/>
氣也根伸而達亦謂為鞭行鞭頭為筍俗謂之偽筍<lb/>
　言偽者音訛也二筍也亦如花再生花也二果二葉<lb/>
　亦同也<lb/>
今吳㑹間八月鄉人往往掘土採鞭頭為筍向市而鬻<lb/>
然終傷損春筍而且害竹母凡百穀各以其初生為春<lb/>
熟為秋若筍以鞭行時分芽露白月為春<lb/>
　始生也用夏正<lb/>
<pb n="KR3j0185_WYG_106-10b"/>
及乎外苞内實冒土而生當二三月為秋<lb/>
　為成熟時也然有四時之筍則春秋不定也許慎説<lb/>
　文云竹冬生也<lb/>
釋草云筍竹萌郭璞注竹初生也孫炎云竹初生曰萌<lb/>
生謂之筍詳孫之説始冐土者為萌萌芽也生長挺挺<lb/>
然為筍也尚書孔傳筍篛竹也詳孔之説篛竹白篛也<lb/>
白篛之類越多爾雅説芙蕖莖下本蔤郭注曰蔤莖下<lb/>
白亦可食篛在泥中也周禮說蒲葅亦蒲之篛也謂蒲<lb/>
<pb n="KR3j0185_WYG_106-11a"/>
始生取其中心入地篛大如匕柄正白噉之甘脆也凡<lb/>
草木有白篛嫩而堪食者皆曰白篛也今孔安國云篛<lb/>
竹為筍已過為竹未勁故謂為篛竹也合言竹之篛篛<lb/>
即見白也所言篛者幼弱也加草者簡濫也䈚箭萌郭<lb/>
注萌筍也周禮䈚葅雁醢䈚葅即以箭筍鹽藏為葅實<lb/>
於籩豆中也虇蘆筍也爾雅炎薍其萌虇郭注江東呼<lb/>
蘆筍為蘆虇然則<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>葦之類其初生者皆名虇也如是<lb/>
者只有多名也<lb/>
<pb n="KR3j0185_WYG_106-11b"/>
一名筍<lb/>
　生成謂之筍<lb/>
一名萌<lb/>
　初生謂之萌言絶篛也<lb/>
一名篛竹<lb/>
　土内皮中謂之篛也<lb/>
一名䈚<lb/>
　箭竹萌即㑹稽箭筍也<lb/>
<pb n="KR3j0185_WYG_106-12a"/>
一名虇<lb/>
　蘆葦之初生總名虇萌今沙岸潮濤汩漱蘆葦<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>薍<lb/>
　根露白晳然濯而食之味甜且脆詳虇名芽也今江<lb/>
　東人言虇牙之事是也<lb/>
一名竹胎<lb/>
　出說文然筍芽之時卷葉左右重重然旋露節而實<lb/>
　終露外際籜苞裹而生堅勁為竹故謂之竹胎也<lb/>
一名竹牙<lb/>
<pb n="KR3j0185_WYG_106-12b"/>
　即牙目之牙也<lb/>
一名茁<lb/>
　謂竹萌初生茁茁然故殊方音訓之名也<lb/>
一名初篁<lb/>
　初始也篁竹也見梁簡文帝集<lb/>
一名竹子<lb/>
　張華神異經注子筍也<lb/>
前之諸名别同異分少長也厥狀可尋而識也字體說<lb/>
<pb n="KR3j0185_WYG_106-13a"/>
文云凡竹屬皆從竹今筍二形下聲或作筍笋悉通葢<lb/>
旬尹聲相濫耳<lb/>
　　二之出<lb/>
周易震主蒼筤竹所生蒼筤筍若然者既得木少陽之<lb/>
氣而弱亦負隂而就陽為草則勁而彊耳<lb/>
周禮揚州之利竹箭亦有䈚萌之别名矣舉成數實物<lb/>
也惟筍竹萌也皆四月生也<lb/>
　此據洛陽土中嵩少之間四月方生及秦隴終南皆<lb/>
<pb n="KR3j0185_WYG_106-13b"/>
　四月生也<lb/>
笆竹筍<lb/>
　八月生盡九月成都蜀地有别受氣類一云笆竹而<lb/>
　竹與筍俱有刺芒也<lb/>
郿竹筍<lb/>
　長節而深根筍冬夏皆生鄉人掘土取筍廣志作篃<lb/>
　竹可作屋椽山海經同也<lb/>
箭筍<lb/>
<pb n="KR3j0185_WYG_106-14a"/>
　十二月生㑹稽以來諸山絶多或叢生或蔓延可如<lb/>
　筯大長三四寸<lb/>
䈄<graphic n="KR2221" url="https://raw.githubusercontent.com/kanripo/KR-Gaiji/master/images/KR2221.png" mimeType="image/png"/>筍<lb/>
　自甌越以南七月生至八月盡<lb/>
鷰筍<lb/>
　錢塘多生其色紫苞當其鷰至時生故俗謂鷰筍<lb/>
天目筍<lb/>
　五月生盡六月其筍色黄出天目山端午後方採鬻<lb/>
<pb n="KR3j0185_WYG_106-14b"/>
　旱歲則無<lb/>
竹王林筍<lb/>
　漢武世一女浣於勝水見竹節隨流近女子推去又<lb/>
　來聞有音聲持歸破之得小兒男也及長以竹為姓<lb/>
　立以為王其竹棄之於野化生成林其筍宻密冒土<lb/>
　南地熱其筍多冬生<lb/>
桃竹筍<lb/>
　涪陵相思崖生此竹昔有童子在崖下吹竹神女見<lb/>
<pb n="KR3j0185_WYG_106-15a"/>
　恱之投以桃竹釵童子報之以簴今桃枝與竹皆生<lb/>
　崖畔其筍生亦柔弱有異因號崖為相思也<lb/>
孤竹筍<lb/>
　襄陽薤山下有孤竹三年方生一筍及筍成竹竹母<lb/>
　已死矣代謝如春秋焉又周官曰孤竹之管孫竹之<lb/>
　管隂竹之管鄭注曰孤竹特生者孫竹根之末生者<lb/>
　隂竹生山北者今詳孤竹特生獨生筍者即子母不<lb/>
　相同孫竹根鞭生筍者隂竹山北引鞭晚生筍者也<lb/>
<pb n="KR3j0185_WYG_106-15b"/>
旋味筍<lb/>
　一名苦蒲筍福州南一日程多生苦竹春則生筍鄉<lb/>
　人煮食甚苦而且澁及停久則味還可食故曰旋味<lb/>
　筍<lb/>
<graphic n="KR2946" url="https://raw.githubusercontent.com/kanripo/KR-Gaiji/master/images/KR2946.png" mimeType="image/png"/>竹筍<lb/>
　出交趾其為竹也實中勁彊有毒彼土人銳以刺虎<lb/>
　中之則死筍亦内實<lb/>
桂竹筍<lb/>
<pb n="KR3j0185_WYG_106-16a"/>
　山海經云桂竹甚毒傷人必死戴凱之竹譜云同山<lb/>
　海經今未詳桂竹狀貌筍亦難識今恐<graphic n="KR2946" url="https://raw.githubusercontent.com/kanripo/KR-Gaiji/master/images/KR2946.png" mimeType="image/png"/>筍異名實<lb/>
　也<graphic n="KR2454" url="https://raw.githubusercontent.com/kanripo/KR-Gaiji/master/images/KR2454.png" mimeType="image/png"/>堅不同此例然<graphic n="KR2454" url="https://raw.githubusercontent.com/kanripo/KR-Gaiji/master/images/KR2454.png" mimeType="image/png"/>與<graphic n="KR2946" url="https://raw.githubusercontent.com/kanripo/KR-Gaiji/master/images/KR2946.png" mimeType="image/png"/>信譜而録即應今可食<lb/>
　者早晚桂筍所以不同也<lb/>
<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>竹筍<lb/>
　生海畔山而竹與筍悉有毛傷人則死泊船海嶼慎<lb/>
　勿取毛筍食又有䇮筍同此毒廣志云<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>竹堪作笛<lb/>
　既有毒豈可作笛此同名而殊實也<lb/>
<pb n="KR3j0185_WYG_106-16b"/>
<graphic n="KR2414" url="https://raw.githubusercontent.com/kanripo/KR-Gaiji/master/images/KR2414.png" mimeType="image/png"/>竹筍<lb/>
　竹本根長千丈斷節為大船生海畔山其竹萌可數<lb/>
　丈猶為筍也<lb/>
簩竹筍<lb/>
　其竹皮薄而空多大者徑不過二寸皮上有麤澁文<lb/>
　可為錯鑢物并爪甲利於鐵作者若用久鈍則漿水<lb/>
　洗還復快利其筍無肉今詳微多毛猶或殺人豈況<lb/>
　麤可鑢筍皮亦澁理而可食乎一云簩竹一枝百葉<lb/>
<pb n="KR3j0185_WYG_106-17a"/>
　有毒<lb/>
篠簜筍<lb/>
　尚書曰揚州厥貢篠簜孔注云篠竹箭簜大竹禹貢<lb/>
　揚州任土或曰今揚州絶少篠簜竹箭中為矢者臨<lb/>
　川㑹稽為良非也曽不知夏禹時揚州土疆南極交<lb/>
　廣皆一分墟近代分撫越也箭筍易識簜筍名詁訓<lb/>
　故未詳<lb/>
䇘筍<lb/>
<pb n="KR3j0185_WYG_106-17b"/>
　七月生至十月間縉雲以南多出然味苦而節疎筍<lb/>
　可大於箭筍少許山人採剝以灰汁熟煮之都為金<lb/>
　色然後可食苦味減而甘食甚佳也<lb/>
<graphic n="KR3252" url="https://raw.githubusercontent.com/kanripo/KR-Gaiji/master/images/KR3252.png" mimeType="image/png"/>筍<lb/>
　出温處建以来竹如苦竹長節而薄可作屋椽筍則<lb/>
　春生可食<lb/>
釣絲竹筍<lb/>
　南越多有之竹本大如鼓形上節漸小髙三四丈者若<lb/>
<pb n="KR3j0185_WYG_106-18a"/>
　釣絲然筍下廣上銳味甘可食發病<lb/>
木竹筍<lb/>
　今靈隠山中亦出中堅亦通小脉節内若通草中也<lb/>
　筍堅可食今人採竹作杖可愛或與<graphic n="KR2454" url="https://raw.githubusercontent.com/kanripo/KR-Gaiji/master/images/KR2454.png" mimeType="image/png"/>同類耳<lb/>
邛竹筍<lb/>
　出蜀中臨邛故曰邛竹其筍春生羅浮山記曰邛竹<lb/>
　本出邛山張騫西至大宛所得歸而此山左右時有<lb/>
　之鄉老多以為杖今羅浮山有筍生又早時候與蜀<lb/>
<pb n="KR3j0185_WYG_106-18b"/>
　不同其竹節横出中間練杵形為杖如木刻竹筍中<lb/>
　實食美山海經云龜山扶竹注筇也節髙實中扶也<lb/>
　名之扶老行也與扶竹並節者不同<lb/>
赤竹筍<lb/>
　出閩中大者如椽堪作彈織箔扇筍不毒<lb/>
衛丘竹筍<lb/>
　山海經云衛於山丘南帝俊<hi>借音舜字</hi>竹林在焉大可為<lb/>
　舟郭注云舜林中竹一節可以為船筍可知矣<lb/>
<pb n="KR3j0185_WYG_106-19a"/>
籚竹筍<lb/>
　其為竹也葉濶而利可用割物實箬類也筍苦亦可<lb/>
　食出廬州<lb/>
對青竹筍<lb/>
　竹則一邊青一畔紫二色相映可愛筍萌可食出成<lb/>
　都近孟昶據蜀作對青竹亭焉<lb/>
慈母山筍<lb/>
　丹陽記江寧縣南慈母山竹可以為簫管王褒洞簫<lb/>
<pb n="KR3j0185_WYG_106-19b"/>
　賦所稱即此也其筍圓緻異於餘處自伶倫采竹嶰<lb/>
　谷其後惟此簳見珍俗呼鼓吹山常禁伐者筍則三<lb/>
　月生可食<lb/>
鍾龍竹筍<lb/>
　戴凱之竹譜云此竹伶倫所伐也其筍生可食<lb/>
漢竹筍<lb/>
　譜云大者一節受一斛小者受數斗可為樽榼其筍<lb/>
　一節可受二三斗味雖甘而澁<lb/>
<pb n="KR3j0185_WYG_106-20a"/>
利竹筍<lb/>
　其竹蔓生若藤蔓屬實中而堅韌筍隨竹蔓而生亦<lb/>
　實韌也<lb/>
簢筍<lb/>
　爾雅云簢筡中郭注其中空今詳竹皆空中或自根<lb/>
　至梢空中則無節竹也疑簢竹一名筡中一云其中<lb/>
　䎡曰筡可以為席如此者則其竹内隔䎡與常竹不<lb/>
　同故云筡中為筍嫩而節䎡薄也<lb/>
<pb n="KR3j0185_WYG_106-20b"/>
鄰竹筍<lb/>
　爾雅郭注堅中謂貞實與平常竹不同筍味同木竹<lb/>
　筍<lb/>
雲母筍<lb/>
　郭義恭廣志云雲母大竹也其筍亦相稱<lb/>
箘筍簵筍<lb/>
　伊二本竹生荆楚間尚書荆州厥貢箘簵孔注箘簵<lb/>
　美竹也出雲夢之澤三國常致貢焉天下稱美蓋堪<lb/>
<pb n="KR3j0185_WYG_106-21a"/>
　為矢大者為筆本母既曰美竹厥萌可曰美筍也<lb/>
<graphic n="KR2312" url="https://raw.githubusercontent.com/kanripo/KR-Gaiji/master/images/KR2312.png" mimeType="image/png"/>筍<lb/>
　廣志<graphic n="KR2312" url="https://raw.githubusercontent.com/kanripo/KR-Gaiji/master/images/KR2312.png" mimeType="image/png"/>竹皮青肉白如雪軟韌可為索字或從草從<lb/>
　竹不定其筍皮青而筍肉晳白王子年拾遺記有<graphic n="KR2312" url="https://raw.githubusercontent.com/kanripo/KR-Gaiji/master/images/KR2312.png" mimeType="image/png"/>
　竹作簫<lb/>
少室竹筍<lb/>
　河圖曰少室之山大竹堪為甑器其筍長偉堪食<lb/>
渭川竹<lb/>
<pb n="KR3j0185_WYG_106-21b"/>
　史記曰渭川千畝竹其人與千户侯等今詳史記舉<lb/>
　其本而不言筍筍利利人厥富可儕等王侯也筍晚<lb/>
　四月方盛<lb/>
鄠杜竹筍<lb/>
　漢書曰秦地有鄠杜竹林南山檀柘號陸海也鄠杜<lb/>
　多竹而勁少西夏結乾筍豈不是乎<lb/>
鏞竹筍<lb/>
　出廣州此本竹絶大内空容得三升許米交廣以来<lb/>
<pb n="KR3j0185_WYG_106-22a"/>
　人將此作升子量出納其出黄可療風癎疾名天竹<lb/>
　黄按竹黄名天竹言此竹大也亦猶天麻天蓼言天<lb/>
　大如云雀麥䑕莧言小也或曰天竺之竺非也詳其<lb/>
　竹亦療風筍功可見也一說竹黄是南海邊竹内塵<lb/>
　沙加於竹凝結成致竹兼筍皆療風疾<lb/>
相迷竹筍<lb/>
　生廣州已来竹狀與鏞竹少異其洪長亦同内空生<lb/>
　黄堪作丸筍減鏞筍少分<lb/>
<pb n="KR3j0185_WYG_106-22b"/>
桃枝竹筍<lb/>
　其竹勁直柔弱可為篾為席尚書顧命竹席是也其<lb/>
　筍叢生其皮生毛聚蟲蟻而不可食今觀此竹是處<lb/>
　有之王彪之閩中賦亦見矣<lb/>
新婦竹筍<lb/>
　出武林山隂其竹圓直韌可為篾筍則三月而生可<lb/>
　食<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>竹筍<lb/>
<pb n="KR3j0185_WYG_106-23a"/>
　竹譜曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>竹似桂而概節其筍可食<lb/>
簟竹筍<lb/>
　沈懷逺南粤志曰博羅縣東蒼州足簟竹既大薄且<lb/>
　空中節直二丈其直如松詳其竹直二丈猶為筍而<lb/>
　可食<lb/>
雞頭竹筍<lb/>
　竹譜曰雞頭竹似篁而細筍亦可食堪茹<lb/>
斑竹筍<lb/>
<pb n="KR3j0185_WYG_106-23b"/>
　博物志云舜死二妃淚下染竹成斑妃死為湘水神<lb/>
　故曰湘妃竹詳其筍脫其殻乃為篛竹方生斑筍不<lb/>
　可食<lb/>
篃筍<lb/>
　竹譜云篃竹江漢間謂之竿䉈一枝數葉葉大如履<lb/>
　可以作篷今詳葉如履即王彪之閩中賦云湘箬也<lb/>
　其筍亦不大止是箬葉異諸竹耳又此竹與郿竹同<lb/>
　也<lb/>
<pb n="KR3j0185_WYG_106-24a"/>
篔簹筍<lb/>
　曹毗湘中賦云其竹則篔簹今詳其筍亦洪大竹節<lb/>
　長四尺<lb/>
沛竹筍<lb/>
　神異經云南方荒中有沛竹其長百丈圍二丈五六<lb/>
　尺厚八九寸可以為大船其子美煮而食之<lb/>
白烏筍<lb/>
　湘中有此竹生是筍見魏曹毗賦又有實中竹即實<lb/>
<pb n="KR3j0185_WYG_106-24b"/>
　中筍<graphic n="KR2454" url="https://raw.githubusercontent.com/kanripo/KR-Gaiji/master/images/KR2454.png" mimeType="image/png"/>屬也<lb/>
魚腸竹筍<lb/>
　梁簡文脩竹賦中見魚腸雲母之名曰映花靡等今<lb/>
　詳魚腸為名必像實而作其竹細而屈筍亦可以識<lb/>
　矣<lb/>
篁筍<lb/>
　八月生筍止十一月竹閩温已来多節疎鄉人候抽<lb/>
　長成竹梢弱正月時便斷之以火燎之逐重𧺫之可<lb/>
<pb n="KR3j0185_WYG_106-25a"/>
　為條而弱韌謂之竹麻泉州已去路傍多生彼土人<lb/>
　取逐節可八九尺堅捺之青皮纔爆内白肉便為麻<lb/>
　即不見火謂之麻竹南中轉髙長節疎其筍皮黒紫<lb/>
　色其心實人取細切鹽漬少頃以漿水漬再宿瀝乾<lb/>
　缾藏泥封謂之筍笴<lb/>
挲摩筍<lb/>
　嶺表録云桂廣皆殖大若茶椀竹厚而空小一夫止<lb/>
　擎一竿堪為茆屋椽梁柱其種者欽其竿每截二尺<lb/>
<pb n="KR3j0185_WYG_106-25b"/>
　許打入土不踰月而生根葉明年長芽筍不數嵗成<lb/>
　林其筍南人亦藏之為筍笴<lb/>
箣竹筍<lb/>
　嶺表録云其竹枝上刺南人呼為箣自根横生枝條<lb/>
　展轉如織雖野火焚燒只燎細枝嫩條其筍叢生轉<lb/>
　復牢密邕州舊以為城蠻蜒来侵竟不能入<lb/>
羅浮筍<lb/>
　羅浮山貞元中有人遊第十三嶺見巨竹有三十九<lb/>
<pb n="KR3j0185_WYG_106-26a"/>
　節二丈餘圍筍甚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>直<lb/>
雲丘帝筍<lb/>
　竹譜云帝陵上所生竹一節可以為船筍大如本<lb/>
匾竹筍<lb/>
　匡廬山中多其筍初冒土便匾薄及成竹匾而長今<lb/>
　諸山中是處皆有之<lb/>
箖箊筍<lb/>
　左思吳都賦曰竹則篔簹箖箊今詳其筍可食<lb/>
<pb n="KR3j0185_WYG_106-26b"/>
<graphic n="KR3701" url="https://raw.githubusercontent.com/kanripo/KR-Gaiji/master/images/KR3701.png" mimeType="image/png"/>筒筍<lb/>
　見吳都賦吳越有之筍可食<lb/>
<graphic n="KR3107" url="https://raw.githubusercontent.com/kanripo/KR-Gaiji/master/images/KR3107.png" mimeType="image/png"/>箿竹筍<lb/>
　竹節疎而筍可食也<lb/>
篻竹筍<lb/>
　其竹實中<graphic n="KR2454" url="https://raw.githubusercontent.com/kanripo/KR-Gaiji/master/images/KR2454.png" mimeType="image/png"/>屬見吳都賦中筍堅大可食篻出韶州<lb/>
　莖五六寸中為弓弩筍堪食自秋生至于冬末春即<lb/>
　不生矣<lb/>
<pb n="KR3j0185_WYG_106-27a"/>
䈥竹筍<lb/>
　天台圖經云五縣皆有言其竹韌也日南九真炙生<lb/>
　可作彈弓絃也<lb/>
服傷筍<lb/>
　竹大者五六寸圍長二丈其中實滿筍至四月已後<lb/>
　方出味甚美<lb/>
狗竹筍<lb/>
　寧海已来多三寸圍節間有毛筍三月生可食諸邑<lb/>
<pb n="KR3j0185_WYG_106-27b"/>
　皆有之<lb/>
筀竹筍<lb/>
　今春二月已去吳越多生<lb/>
扶竹筍<lb/>
　今武陵山西舊謂雙竹院中所産脩篁嫰篠皆對抽<lb/>
　並𦙍相傳云兹竹自永泰已来有之馮翊嚴諸為其<lb/>
　記王子敬竹譜云㑹稽箭竹錢塘扶竹蓋此雙竹即<lb/>
　扶竹也譬猶東之地産桑兩兩並生謂之扶桑矣今<lb/>
<pb n="KR3j0185_WYG_106-28a"/>
　詳是竹為筍便有合歡貌並出愚曽著扶竹賦<lb/>
慈竹筍<lb/>
　四月生江南人多以灰煮食之其為竹也内實而節<lb/>
　疎性弱而可代藤用其形𦂳而細又蘄黄生叢竹一<lb/>
　叢數竿筍不外迸只向裏生如多只可删科四五六<lb/>
　月長筍明年方成竹其筍不堪食<lb/>
玳瑁竹筍<lb/>
　薛翊異物志曰弓竹以䈥藤斑駁如玳瑁其筍脫殻<lb/>
<pb n="KR3j0185_WYG_106-28b"/>
　而微有斑文也<lb/>
龍牙竹筍<lb/>
　出永嘉大羅山其竹長四五尺稀節人取必有大風<lb/>
　雨雷電人下山則止近故節惠公令取種遇風而止<lb/>
　其筍則春二月生也<lb/>
棘竹筍<lb/>
　竹譜曰其筍味肥食之落人鬢髪<lb/>
<graphic n="KR3747" url="https://raw.githubusercontent.com/kanripo/KR-Gaiji/master/images/KR3747.png" mimeType="image/png"/>竹筍<lb/>
<pb n="KR3j0185_WYG_106-29a"/>
　齊民要術云筍無味<lb/>
雞脛竹筍<lb/>
　食之肥美<lb/>
㯽榔竹筍<lb/>
　見杜臺卿淮賦<lb/>
毛竹筍<lb/>
　出武陵洞口人斫竹隨生土俗云僊人入洞故生此<lb/>
　竹以隔浮生也<lb/>
<pb n="KR3j0185_WYG_106-29b"/>
篁竹筍<lb/>
　疑其狀貌類字或是䇘竹筍皆無味<lb/>
由梧竹筍<lb/>
　南方草木狀云由梧竹民間種之長百尺徑一尺八<lb/>
　九寸交趾人作屋柱筍澁不可食<lb/>
方竹筍<lb/>
　出澧州西游川鐵冶辰山之陽其筍莖方二寸已来<lb/>
　彼封人多為臺卓衣架等其筍硬不堪食其竹節平<lb/>
<pb n="KR3j0185_WYG_106-30a"/>
　其性堅其心實<lb/>
丹竹筍<lb/>
　出道州瀧中峭壁之上竹每節可一丈或八尺莖不<lb/>
　大裊裊搖空粉節上似有丹色心空肉薄舟人多劈<lb/>
　為百丈縴<lb/>
毛斑竹筍<lb/>
　出蘄州初伐竹即無斑以灰汁洗之即斑見彼人多<lb/>
　作簾席或笛管筍絶不堪食與二妃祠者不同矣<lb/>
<pb n="KR3j0185_WYG_106-30b"/>
沙麻竹筍<lb/>
　南粤志中此竹人削為弓弓似弩也或云蘇麻竹或<lb/>
　云麤麻竹此疑與斯摩同耳若斯摩筍一人只可擔<lb/>
　兩莖耳亦堪為筍笴<lb/>
白竹筍<lb/>
　連州抱腹山多生此竹莖徑白節心少許緑彼土人<lb/>
　出筍之後落籜撒梢時採此竹以灰煮水浸作竹布<lb/>
　鞋或搥一節作箒謂曰竹拂若貢布一疋只重數兩<lb/>
<pb n="KR3j0185_WYG_106-31a"/>
　也<lb/>
匾竹筍<lb/>
　出廬山徑匾傳云釋惠逺使鬼神號辟蛇行者捻此<lb/>
　竹為匾竹筍出皆匾堪食之<lb/>
拂雲箒竹筍<lb/>
　出廬山莖大如指竹杪細葉密翠如箒彼人採為方<lb/>
　物贈人謂之拂雲箒作纖長也<lb/>
雙梢竹筍<lb/>
<pb n="KR3j0185_WYG_106-31b"/>
　出九疑山第二重麓臺側筍長獨莖及生枝葉即分<lb/>
　為兩梢葉密而細亦謂為合歡竹與象扶桑者少同<lb/>
箖竹筍<lb/>
　出襄州卧龍山諸葛亮祠中筍堪食甚美漸長長百<lb/>
　尺只梢上有葉土人作幡竿承落<lb/>
木竹筍<lb/>
　韶州多生成竹一莖如萬歲藤一節長四尺無花而<lb/>
　實實如草豆蔲土人鹽之為果實筍初生時礧磈然<lb/>
<pb n="KR3j0185_WYG_106-32a"/>
　不堪食與今吳㑹間木竹筍如筍食美而甘味不同<lb/>
水竹筍<lb/>
　出黔南管内或巖下潭水中生其筍隨水深淺以成<lb/>
　節若深一丈則筍出水面為一節蠻蜒採取以為食<lb/>
古散竹筍<lb/>
　節似馬鞭葉似桐樹而小皮似栟櫚柔韌筍亦堪食<lb/>
秋蘆竹筍<lb/>
　其竹似蘆身如荻蔗冬天不凋插枝如生筍可食也<lb/>
<pb n="KR3j0185_WYG_106-32b"/>
鶴膝竹筍<lb/>
　竹狀節下大小似苦竹而閩中土人呼為槌竹亦堪<lb/>
　作拄杖詳此同筇竹也筍可食<lb/>
石<graphic n="KR3613" url="https://raw.githubusercontent.com/kanripo/KR-Gaiji/master/images/KR3613.png" mimeType="image/png"/>竹筍<lb/>
　一名篻簩生閩中竹似石而小吳都賦曰篻簩有叢<lb/>
　筍可食也<lb/>
合歡竹筍<lb/>
　出南嶽下諸州山溪間郴州最多其筍初生合歡形<lb/>
<pb n="KR3j0185_WYG_106-33a"/>
　勢及成竹也或三莖合或兩莖合斷其間有竅竹皮<lb/>
　或斑㸃文僧斷作針筒用也<lb/>
紫竹筍<lb/>
　成都府人家庭心多苞叢而生其色沈紫可愛抽筍<lb/>
　且稀心實筍不宜食<lb/>
月竹筍<lb/>
　竹狀輕短叢生毎月抽筍謂之月竹筍如箭竹萌人<lb/>
　不食也<lb/>
<pb n="KR3j0185_WYG_106-33b"/>
三稜竹筍<lb/>
　其狀若㯶櫚葉莖柄三脊然筍細初抽川中人家竹<lb/>
　林中忽有云吉兆也<lb/>
<pb n="KR3j0185_WYG_106-34a"/>
　　筍譜卷下<hi>吳僧贊寧</hi>
　　三之食<lb/>
李績本草云竹筍味甘無毒主消渴利水道益氣可久<lb/>
食又陳藏器云諸筍皆發冷血及氣不如苦筍不發病<lb/>
今詳諸說皆冷久食亦發風苦筍冷毒尤甚陳說非也<lb/>
以親驗為証諸筍以豉汁漬之能解酒毒又本草云淡<lb/>
竹葉味辛平大寒主胸中痰熱欬逆上氣又堇竹吹苦<lb/>
竹淡竹甘竹葉又實中竹並以筍為佳是知筍食去前<lb/>
<pb n="KR3j0185_WYG_106-34b"/>
病當葉根茹一半明矣若丹石熱渴煮淡竹根汁以療<lb/>
之筍汁亦可除丹砂毒噦嘔逆氣鬼氣可取筍中酒服<lb/>
之謂糟中筍節中水也最止小兒嘔吐又食<graphic n="KR2946" url="https://raw.githubusercontent.com/kanripo/KR-Gaiji/master/images/KR2946.png" mimeType="image/png"/>桂等筍<lb/>
或中<graphic n="KR2946" url="https://raw.githubusercontent.com/kanripo/KR-Gaiji/master/images/KR2946.png" mimeType="image/png"/>桂之刺毒發唯草犀根能療之草犀解諸毒生<lb/>
嶺南及睦婺洪饒間生苖髙二三尺獨莖對葉根如細<lb/>
辛生硏服之以功如犀故名草犀陳藏器云也次則麻<lb/>
油薑皆殺筍毒凡食筍之要譬若治藥修煉得門則益<lb/>
人反是則損採筍之法可避露日出後掘深土取之半<lb/>
<pb n="KR3j0185_WYG_106-35a"/>
折取鞭根旋得投密竹器中以油單覆之勿令見風風<lb/>
吹旋堅以巾紛拭土又不宜見水含殻沸湯瀹之煮宜<lb/>
久<lb/>
　按煮筍實可一周時已熟或見生水還重煮一周時<lb/>
驗知筍不可生生必損人苦筍最宜久甘筍出湯後去<lb/>
殻澄煮筍汁為羮茹味全加美然後始可與語為食筍<lb/>
者矣此外不足算也<lb/>
　不然蒸最美味全煻灰中煨後入五味尤佳<lb/>
<pb n="KR3j0185_WYG_106-35b"/>
採筍一日曰蔫二日曰箊見風則觸本堅入水則浸肉<lb/>
硬脫殻煮則失味生著刄則失柔採而停久非鮮也盛<lb/>
而苦雨非藏也揀之脫殻非治也浄之入水非洗也蒸<lb/>
煮不久非食也筍萌之味或甘或苦甘則脾藏食苦則<lb/>
肝藏食原其木性實酸蓋本性也食甘多則損脾而逆<lb/>
胃何耶竹實少陽之氣終尅於脾土也食苦多則補肝<lb/>
而助膽何耶與肝同類木也二味都利大小腸<lb/>
　民間有煮苦筍才入出水自貽伊毒竹肉一周時臨<lb/>
<pb n="KR3j0185_WYG_106-36a"/>
　熟為水濺食可以皮膚爆裂苦筍與竹實同氣而降<lb/>
　一等也<lb/>
一說滑利大腸無益於肺也俗或謂之刮腸箆是也凡<lb/>
物過度而食益少而損多豈止筍耶殺筍之毒吳蜀薑<lb/>
麻油如竹叢欲敗以油滓沃明年則凋疎矣<lb/>
葅法周禮云加豆之實筍葅魚醢注䈚箭萌筍竹萌今<lb/>
詳鄭注不言葅法如南人筍笴是也此久藏法鹽出水<lb/>
後加鹽糯米粥藏可以過暑月到無筍時食暴藏或鹽<lb/>
<pb n="KR3j0185_WYG_106-36b"/>
酢而已如蒲葅亦爾古加于豆籩中以享賔客用薦鬼<lb/>
神也<lb/>
酢法煮用鹽米粥藏之加以椒辛物或炒熟油藏為醢<lb/>
食極美矣<lb/>
藏法食經云淡竹安鹽中一宿煮糠令冷藏之再出别<lb/>
煮糠加鹽藏之五日可食<lb/>
生藏法將陶器一口可受一石者選肥筍覆之宻泥塞<lb/>
之勿令風入到無筍時揭器則宛轉器中取其弱處剪<lb/>
<pb n="KR3j0185_WYG_106-37a"/>
之勿令見風入湯便瀹後方脫皮一將筍截其尖銳用<lb/>
鹽湯煮之停冷入瓶用前冷鹽湯同封瓶口令宻後沈<lb/>
於井底至九月井水暖早取出如生可五味治之而食<lb/>
乾法將大筍生去尖銳頭中折之多鹽漬停久曝乾用<lb/>
時久浸易水而漬作羮如新筍也<lb/>
脯法作熟脯搥碎薑酢漬之火焙燥後盎中藏無令風<lb/>
犯<lb/>
㑹稽箭筍乾法多將小筍蒸後以鹽酢焙乾凡筍宜蒸<lb/>
<pb n="KR3j0185_WYG_106-37b"/>
味全今越箭乾為美啖也<lb/>
結筍乾法秦隴已来出筍纖長土人用土鹽鹽乾結之<lb/>
市于山東道浸而為臛菜甚美<lb/>
取麻法南方作疎作扇作鞋取篁竹麻竹當其正月新<lb/>
竹上表獨是筍下已成竹逐節斷重重起已入湯煮柔<lb/>
韌作績纖疎作鞋隨意可也<lb/>
　　四之事<lb/>
竹之與筍蓋草木中之殊名親屬一物則其根葉密而<lb/>
<pb n="KR3j0185_WYG_106-38a"/>
堅其莖心空而直其枝背戻而裊其葉玲瓏而繁貞而<lb/>
不剛柔而不屈居天下之大端貫四時而不易葉蓋得<lb/>
氣之本也是故君子愛之壯者謂之竹弱者謂之筍厥<lb/>
譬母子焉少慕長焉言其濟人之利博矣歴代文士名<lb/>
而志之久則滋蔓以廣於後<lb/>
　　神農　　　　周成王　　　周公<lb/>
　　尹吉甫　　　子夏　　　　莊周<lb/>
　　列禦寇　　　漢髙祖　　　東方朔<lb/>
<pb n="KR3j0185_WYG_106-38b"/>
　　張平子　　　馬援　　　　漢樂安相李尤<lb/>
　　魏侍中王粲　王子平　　　晉潘岳<lb/>
　　左太沖　　　王宣　　　　葛洪<lb/>
　　陸雲　　　　丘道䕶　　　吳孟宗<lb/>
　　王彪之　　　郭璞　　　　劉殷<lb/>
　　丁古　　　　木𤣥虛　　　江逌<lb/>
　　戴凱之　　　劉虚哲　　　沈道䖍<lb/>
　　何隨　　　　齊陳后　　　明僧紹<lb/>
<pb n="KR3j0185_WYG_106-39a"/>
　　王儉　　　　梁簡文帝　　劉孝綽<lb/>
　　范元琰　　　梁元帝　　　宗懍<lb/>
　　陳江總　　　隂鏗　　　　蕭大圜<lb/>
　　杜臺卿　　　北齊蕭慤　　唐楊師道<lb/>
　　李淳風　　　道士吳筠　　叚成式<lb/>
　　白居易　　　陳藏器　　　釋志徹<lb/>
　　陸龜蒙　　　劉恂　　　　夏侯彪之<lb/>
　　沈如琢　　　梁髙祖　　　林諝<lb/>
<pb n="KR3j0185_WYG_106-39b"/>
　　何光逺　　　程崇雅　　　范旻<lb/>
神農本經中竹筍味甘主疾等居李英公本草同而廣<lb/>
今詳神農作本經非也三五之世朴畧之風史氏不繁<lb/>
紀録無見斯實後醫工知草木之性託名炎帝耳<lb/>
周成王將崩命召畢率諸侯相康王作顧命篇云敷重<lb/>
筍席<hi>𤣥粉純漆仍几</hi>孔注篛竹云私宴之坐故席機質飾也說<lb/>
筍席者多或云以篛竹為席今詳篛竹筍新成豈堪起<lb/>
而為篾非篾安能織席此恐不然知用筍皮殻破而編<lb/>
<pb n="KR3j0185_WYG_106-40a"/>
簟也故尚書正義云取筍竹之皮以為席是也其正義<lb/>
中不取筍皮皮短故連言筍竹之皮即筍成竹時其皮<lb/>
長而勁可破織席明矣若取篛竹破以為篾而織者即<lb/>
同前篾席也今尚質取筍皮織也一云如取長節筍新<lb/>
成竹者起皮亦通而織但弱脆耳亦異前篾席此合質<lb/>
素之義也<lb/>
周公作周禮云加豆之實筍葅魚醢鄭𤣥注凡葅醢皆<lb/>
以氣味相成其狀未聞箈葅鴈醢注箈箭萌<lb/>
<pb n="KR3j0185_WYG_106-40b"/>
尹吉甫作韓奕詩以美宣王能錫命諸侯其三章韓侯<lb/>
出祖顯父餞之曰清酒百壺其殽維何炰鼈鮮魚其蔌<lb/>
維何維筍及蒲<lb/>
子夏作爾雅云筍竹萌䈚箭萌等按張揖諸儒說周公<lb/>
作釋詁以訓成王一云子夏作釋訓叔孫通作釋言今<lb/>
云皆子夏作前三篇後諸篇續加糅罔知也如言菖歜<lb/>
豈可新制禮以諱事鬼神自犯父名而能訓子姪耶金<lb/>
縢云惟爾元孫某不言發是也郭璞云興於中古而注<lb/>
<pb n="KR3j0185_WYG_106-41a"/>
張仲周宣王時賢臣自為函矢陸羽說茶引釋草而列<lb/>
周公非也今筍列子夏亦未全是不知釋草木何人作<lb/>
且引卜商為是<lb/>
莊子說萬物皆出於機皆入於機一氣萬形有變化云<lb/>
為死生互質者也故曰羊奚比乎不筍久竹生於青寧<lb/>
列子云羊奚比生乎不筍久竹生青寧文意同莊子<lb/>
漢髙祖為亭長乃以竹皮為冠令求盜卒往薛縣治冠<lb/>
應劭注以竹始生皮作冠今鵲尾冠是也薛魯國縣有<lb/>
<pb n="KR3j0185_WYG_106-41b"/>
竹冠師故髙祖令往修治舊冠也賤而冠之及貴常冠<lb/>
所謂劉氏冠是也<lb/>
東方朔著神異經記周巡天下所見山海經所不載者<lb/>
列之雖有而不論者亦列之說<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>竹可以為船其子美<lb/>
煮而食之可以亡創厲張茂先注子筍也惡厲創也<lb/>
張平子作南都賦述南陽光武舊都也云春卵夏筍秋<lb/>
韭冬菁<lb/>
東漢馬援至荔浦見冬苞筍上言禹貢厥包橘柚疑謂<lb/>
<pb n="KR3j0185_WYG_106-42a"/>
是也<lb/>
漢樂安相李尤字伯仁作七疑云橙醯筍葅<lb/>
魏侍中王粲作釋云越鱊涼拘全筍葅菁<lb/>
王子年拾遺記云蓬莱山有浮筠之簳葉青莖紫子如<lb/>
大珠有青鸞棲其上下砂礰細如粉暴風至竹條翻起<lb/>
拂細砂如雲霧仙者来觀戲焉風吹竹折如鐘磬之音<lb/>
竹既如彼今詳萌謂仙筍矣<lb/>
潘岳為河陽懐令頻宰三邑勤於政績為尚書郎廷尉<lb/>
<pb n="KR3j0185_WYG_106-42b"/>
評免官作閒居賦云青筍紫薑按筍不過縹緑賦言青<lb/>
筍今是處竹萌多作青緑色非青碧色也<lb/>
左太沖吳都賦云苞竹抽節往往縈結注苞謂筍苞皮<lb/>
抽節謂長也<lb/>
王宣居宇堂前有筍兩莖一日盜折而亡宣顧而不言<lb/>
葛洪云吳景帝時戍將廣陵發一塚有人體如生人共<lb/>
<graphic n="KR1221" url="https://raw.githubusercontent.com/kanripo/KR-Gaiji/master/images/KR1221.png" mimeType="image/png"/>出死人懷中頽然出筍<lb/>
陸雲字士龍為性喜笑笑林云漢人有適吳吳人設筍<lb/>
<pb n="KR3j0185_WYG_106-43a"/>
問是何物語曰竹也歸煮其牀簀而不熟乃謂其妻曰<lb/>
吳人轣轆欺我如此<lb/>
丘道䕶誄一道士曇諦曰梨柚薦甘蒲筍為䔩<lb/>
孟宗字恭武江夏人為性至孝從李肅學其母為作厚<lb/>
褥大被人問其母曰小兒無徳致客學者多貪故與為<lb/>
廣被庶可氣類相接讀書不懈及長為朱據軍吏將母<lb/>
在營既不得志遇夜雨屋漏因泣以謝母母勉之遷吳<lb/>
縣令在官得物未寄母不先食及母卒母性嗜筍冬節<lb/>
<pb n="KR3j0185_WYG_106-43b"/>
將至宗乃入林哀泣筍為之生得以供祭<lb/>
王彪之作閩中賦曰竹則苞甜亦苦縹箭班弓貟當函<lb/>
矢桃枝育蟲緗箬素筍彤竿緑筒<lb/>
郭璞字景純博物多識世謂無比作爾雅䈚箭萌注云<lb/>
筍周禮䈚葅鴈醢又作菼薍其萌虇注云今江東呼蘆<lb/>
筍為虇虇音繾綣之綣<lb/>
晉劉殷年甫九歲孝性自然為曽祖母冬思筍殷泣而<lb/>
獲供饋焉<lb/>
<pb n="KR3j0185_WYG_106-44a"/>
丁固仕吳性敦孝敬母甞思筍因遂泣竹生筍母子俱<lb/>
大賢位至封公貴極人望<lb/>
木𤣥虛著四明山記云雪竇山北嵓生石乳其峰非人<lb/>
可升有毛竹銀筍詳其毛竹自生毛筍若銀筍即銀鑛<lb/>
如筍然如池州山穴曽有懸囚人下窺至百餘尋後見<lb/>
洞明煥遂手搴之得三數莖疑是此耶或云毛竹筍白<lb/>
如銀未詳<lb/>
江逌作竹賦云望春擢筍應秋發堅<lb/>
<pb n="KR3j0185_WYG_106-44b"/>
戴凱之作竹譜捜括竹類言有六十一焉筍類附在此<lb/>
也又云䈄<graphic n="KR3874" url="https://raw.githubusercontent.com/kanripo/KR-Gaiji/master/images/KR3874.png" mimeType="image/png"/>竹大如脚指蟲食其筍皮類繡甚可愛<lb/>
宋劉虛哲性孝謹母疾篤禱祈備徧夢一黄衣翁曰汝<lb/>
可取南山竹筍食之病立瘥驚覺俱依夢采南山竹筍<lb/>
饋母食之病愈<lb/>
宋沈道䖍人有抜屋後筍令人止之曰惜此筍欲成林<lb/>
更有佳者相與乃令人買大筍送與之<lb/>
何隨華陽國志云人有盜其園筍隨見挈屐而歸恐盜<lb/>
<pb n="KR3j0185_WYG_106-45a"/>
者見也<lb/>
齊孝宣陳皇后性嗜筍鴨卵永明九年詔太廟祭后薦<lb/>
筍鴨卵云<lb/>
齊王儉贈髙士宗測蒲褥筍席<lb/>
齊明僧紹字真承隱江東攝山齊太祖謂其弟慶符曰<lb/>
卿兄髙尚朕雖不相接時通夢中焉遺紹竹根如意筍<lb/>
籜冠太祖聞紹出遊定林寺囑沙門僧逺欲相接竟不<lb/>
諧永明中徴不就而卒<lb/>
<pb n="KR3j0185_WYG_106-45b"/>
梁簡文帝七勵云澄瓊漿之素色雜金筍之甘葅又春<lb/>
晚賦云望初篁之傍嶺愛新荷之發池<lb/>
梁劉孝綽謝建安王餉米等啓傳教李孟孫宣教㫖垂<lb/>
賜米酒瓜筍葅脯鮓茗至味芳雲杜潭抽節等<lb/>
范元琰家有竹圃毎見人盜筍苦於過溝元琰伐樹為<lb/>
橋與盜者過盜人感其情而息意不盜<lb/>
梁元帝賦得竹詩曰作龍遷葛水為馬向并州柯亭臨<lb/>
絶澗桃枝夾細流冠學芙蓉勢花堪威鳯遊略諸句冠<lb/>
<pb n="KR3j0185_WYG_106-46a"/>
學芙蓉勢亦筍皮冠也<lb/>
梁宗懷作荆楚歲時記云五月民並斷竹筍為糭搏葉<lb/>
插頭五絲繫臂謂為長命縷<lb/>
陳江總嵗暮還宅詩曰悒然想泉石驅駕出中臺翫竹<lb/>
春前筍驚花雪後梅<lb/>
陳隂鏗侍宴賦得竹詩曰夾池一叢竹青翠不驚寒葉<lb/>
醖宜城酒皮裁薛縣冠今詳隂鏗用漢髙祖往薛縣治<lb/>
筍殻冠也<lb/>
<pb n="KR3j0185_WYG_106-46b"/>
隋蕭大圜竹花賦云洛下七賢湘中二女傾翠蓋之踟<lb/>
蹰泛蓮洲之容與倜儻傲人便娟笑語拊嫰筍以含啼<lb/>
顧貞筠而命醑<lb/>
杜臺卿作淮賦云緑筒縹箭罕節疎目㯽榔之筍盛冬<lb/>
所育<lb/>
北齊蕭殻作春庭晚望詩曰春庭聊縱望春臺自相隱<lb/>
忩梅落晚花池竹間初筍泉鳴知水急雲来覺山近不<lb/>
愁花不飛只畏花飛盡<lb/>
<pb n="KR3j0185_WYG_106-47a"/>
唐楊師道春朝閑步詩偃沐乗閑豫清晨步北林池塘<lb/>
藉芳草蘭蕙襲幽衿霧中分曉日花裏叫春禽野逕香<lb/>
恒滿山階筍屢侵何須命輕蓋桃李自成隂<lb/>
唐李淳風撰占夢書云夢折筍得財象也夢竹生筍者<lb/>
欲有子息也或云周公占夢按周禮說六夢外故無委<lb/>
曲而言今言李淳風亦恐非也何則言詞淺近妄說周<lb/>
禮之名此且附李下耳<lb/>
道士吳筠著竹賦云一筍明其𦙍嗣三節獲乎嬰兒<lb/>
<pb n="KR3j0185_WYG_106-47b"/>
段成式者唐相文昌之子著酉陽雜俎云張芬曽為南<lb/>
康行軍曲藝過人力舉七尺碑趡鞠髙過半塔彈力五<lb/>
斗常揀向陽巨筍纖以籠之隨長以土培之常留寸許<lb/>
度計髙四尺數長久方除籠伐之一尺十節其色如金<lb/>
塗壁方長彈子作天下太平字<lb/>
唐白樂天作筍歌布在華裔<lb/>
唐陳藏器明草木性本草拾神農陶𢎞景李世績之遺<lb/>
事多說筍療治發害之性也<lb/>
<pb n="KR3j0185_WYG_106-48a"/>
釋志徹㑹昌年中於上元縣瓦官閣南有雙籠閉之忘<lb/>
記歲月及詔折浮圖開之徹得筍筆<hi>一作筴</hi>千餘頭中藏<lb/>
者則大業拾遺藁也<lb/>
唐僖宗朝陸龜蒙處士隱蘇臺甫里村亦號甫里先生<lb/>
著筍賦云洪殺靡定方圓不均自注曰南方有方竹今<lb/>
澧州游川鐵冶多方竹竹内實微通心若釵股許筍可<lb/>
食亦實湘川人取竹作床椅有四稜上穿孔入當耳<lb/>
劉恂唐昭宗朝出為廣州司馬官滿上京擾攘遂居南<lb/>
<pb n="KR3j0185_WYG_106-48b"/>
海作嶺表録云邕溪箣筍交廣挲摩筍<lb/>
唐夏侯彪之上新繁令問里胥曰竹筍一錢幾莖對曰<lb/>
五莖取十千買五萬莖謂之曰吾未要且寄林中養之<lb/>
至秋竹成一竿十文遂成五十萬貪猥不道皆此類也<lb/>
沈如琢成都人有孝行母患渴非時思桑椹苦求不遂<lb/>
家東一樹生摘以奉母母渴愈及亡負土成墳廬於側<lb/>
白鵠二棲于廬冬筍抽十莖天寶二年詔旌表<lb/>
朱梁髙祖開平二年冬商州進筍以為瑞品詔賜太守<lb/>
<pb n="KR3j0185_WYG_106-49a"/>
幣帛<lb/>
林諝著閩中記述風土所生竹二十許類筍附而云<lb/>
何光逺作廣政録記孟氏有蜀時翰林學士徐光溥劉<lb/>
侍郎羲度分直忽覩庭中筍迸出徐因題之劉性多譏<lb/>
誚徐託土本是蜀人徐詩曰迸出班犀數十株更添幽<lb/>
景向蓬壺出来似有凌雲勢用作丹梯得也無劉詩曰<lb/>
徐徐出土非人種枝葉難投日月壺為是因縁生此地<lb/>
從他長養譬如無二學士從此不睦<lb/>
<pb n="KR3j0185_WYG_106-49b"/>
程崇雅者遂州蓬山縣人有孝譽母患冬月思筍焚香<lb/>
入林中哭泣感生大筍數株<lb/>
范旻著邕管記有鹿頭筍諸色筍名類甚多不能備述<lb/>
其名<lb/>
　　五之雜説<lb/>
凡草木受隂陽之氣從元和之主苟無範圍何大鈞鑄<lb/>
形而相肖故云木實從核以求其種<hi>柤為梨屬枳為橘屬</hi>草荂從<lb/>
秀以求其醜<hi>葦醜苕</hi>竹之醜節種<hi>同蔗屬也</hi>厥性弱於木而強<lb/>
<pb n="KR3j0185_WYG_106-50a"/>
於草知非木實草木中之别類故爾雅曰如竹箭曰苞<lb/>
<hi>見釋木也</hi>篠箭<hi>見釋/草也</hi>亦言菜<hi>筍為人之所採取也</hi>民間說竹有生日即<lb/>
五月十三日也移竹栽取宜此日或于雨土虛鞭行明<lb/>
年筍萌交出偷筍閭閻人隔垣籬必埋猫於家牆下明<lb/>
年筍迸過矣<lb/>
筍皮扇今江東人取苦竹筍皮厚可三分磔開一尺五<lb/>
寸杉木為柄漆紙飾縁内書畫適意止不受彩耳<lb/>
筍皮僧家多取苦筍殻裁為鞋屐中屜可隔足汗耳<lb/>
<pb n="KR3j0185_WYG_106-50b"/>
昔王子猷暫寄人家便令種竹或問暫居何煩子猷笑<lb/>
曰何可一日無此君後代人謂竹都為此君今作譜者<lb/>
可命筍為此君之子也<lb/>
吾儕中有利口薄徒喜詆訶賢達曰汝是玉吾見汝作<lb/>
石時汝是竹吾見汝作筍時<lb/>
俗聞呼筍為龍孫若然者龍未聞化竹竹化為龍豈宜<lb/>
言龍孫今詳理實竹為龍龍且不生筍故嘉言巧論呼<lb/>
為龍孫耳<lb/>
<pb n="KR3j0185_WYG_106-51a"/>
或問筍有五色彰采否對曰江東黄筀閑居賦有青筍<lb/>
閩中賦有素筍赤筍錢塘多紫桂筍自餘班狸緗縹不<lb/>
可勝言大約不過青緑色<lb/>
本草木性甲乙氣<lb/>
愚著物類相感志常寄書問天目舊友問山中所出伊<lb/>
僧嗜筍却迴詩云山中人事違天眼中修定<hi>天目一名天眼</hi>我<lb/>
本無根株只將筍為命<lb/>
諺曰臘月煮筍羮大人道便是昔有新婦不得舅姑意<lb/>
<pb n="KR3j0185_WYG_106-51b"/>
凡所須索必昔時而逆意其婦善承須不違所要皆巧<lb/>
圖與夫求變而副舅姑無以取責姑一日歳暮而索筍<lb/>
羮婦答即煮供上妯娌問之曰今臘且盡何處求筍婦<lb/>
曰且譍為貴以順攘逆責耳其實何從得筍姑聞而後<lb/>
悔倍憐新婦故又諺曰恭敬不如從命受訓莫如從順<lb/>
　<lb/>
　<lb/>
　說郛卷一百六上<lb/>
<pb n="KR3j0185_WYG_106-52a"/>
欽定四庫全書<lb/>
　說郛卷一百六下　　　　元　陶宗儀　撰<lb/>
　　茹草紀事<hi>林洪</hi>
孟子曰舜之飯糗茹草也若將終身焉<lb/>
晉書曰昔張季鷹為齊王從事有蓴菜鱸魚之思遂解<lb/>
官歸<lb/>
東觀漢記曰王莽末南方枯旱民多餓羣入野澤掘鳬<lb/>
茨食之<lb/>
<pb n="KR3j0185_WYG_106-52b"/>
荆楚歲時記曰九月九日事稱菰菜地菌之流作羮甚<lb/>
美<lb/>
又曰宗測字敬微南陽人宋徴士炳之孫自少静退不<lb/>
樂人間量腹而進松术度形而衣薜蘿淡然已足屢徴<lb/>
不就<lb/>
北齊書曰王收字子深少孤獨種葵三畝被人盗之王<lb/>
收密令人書葵葉下明旦市中看之遂得偷者<lb/>
吳録曰陸遜諸葛瑾攻襄陽遜遣親人韓扁抄掠瑾聞<lb/>
<pb n="KR3j0185_WYG_106-53a"/>
之欲急去遜方催人種葑豆與諸將奕棊射戲如常<lb/>
齊書曰武陵王煜性清簡尚書令王儉詣煜煜留儉設<lb/>
食盤中菘菜䱒魚而已<lb/>
又曰周顒清貧寡欲終年蔬食雖有妻子獨處小舍甚<lb/>
機辯文惠太子問顒菜食何味最勝顒曰初春早韭秋<lb/>
末晚菘<lb/>
晉書曰石崇奴勝白奴常種羅勒胡荽不親不疎<lb/>
杜工部秋日阮隱居詩曰致薤三十束<lb/>
<pb n="KR3j0185_WYG_106-53b"/>
漢書曰秦破趙遷卓氏曰吾聞㟭山之下沃壄下有踆鴟<lb/>
至死不饑乃求逺遷致之臨邛富至童八百人<lb/>
崔鴻蜀録曰李雄克成都衆甚飢餒乃將民就穀於郪<lb/>
掘野芋而食之<lb/>
崔瑗愛士好賔客盛脩肴膳殫極滋味不問餘産居常<lb/>
疏食菜羮而已<lb/>
吳書曰趙咨使魏魏人曰江東有耑蹄菜作若為食咨<lb/>
曰當得倉鰷以作羮<lb/>
<pb n="KR3j0185_WYG_106-54a"/>
晉書曰桓温性儉毎讌唯下七尊伴菜菓而已<lb/>
齊書曰周顒隱鍾山王儉謂曰卿在山中何所食答曰<lb/>
赤米白鹽緑葵紫蓼<lb/>
庾杲之字景行為世祖征虜功曹清貧食唯韭葅雜菜<lb/>
之屬戲之曰誰言庾郎貧食葅常有二十七種韭言三<lb/>
九也<lb/>
列仙傳曰務光服蒲薤根<lb/>
世說曰蘇峻亂庾公南奔見陶侃雅相重及食庾噉薤<lb/>
<pb n="KR3j0185_WYG_106-54b"/>
因留白陶問用此何為庾云故可種食陶尤歎<lb/>
梁書曰沈顗逢齊末兵荒家人并日而食或有饋其粱<lb/>
肉者閉門不受唯採蓴荇根供食以樵採自資<lb/>
左傳曰王使周公閲来聘饗有昌歜<lb/>
抱朴子曰韓終服菖蒲三十年身生毛日視書萬言皆<lb/>
誦之冬袒不寒<lb/>
風俗通曰南陽酈縣有甘谷谷水甘美云其山有大菊<lb/>
水從山上流下得其滋液谷中有三十餘家不復穿井<lb/>
<pb n="KR3j0185_WYG_106-55a"/>
悉飲此水上壽百二三十中壽百餘下壽七八十者<lb/>
宋玉賦主人女為炊彫胡飯<lb/>
唐盧懷慎為相召客食曰爛蒸去毛莫拗折項客以為<lb/>
非鵝即鴨也已而下粟米飯惟葫蘆一枚而已<lb/>
三十國春秋曰劉殷字長盛七嵗喪其父哀毁踰禮曽<lb/>
祖母王氏盛冬思堇殷入澤中慟哭有堇生焉得斛餘<lb/>
青牛先生者字正方客三輔曉知星歴風角鳥情常食<lb/>
青葙莞花年似五六十者<lb/>
<pb n="KR3j0185_WYG_106-56a"/>
　　藥譜<hi>侯寜極</hi>
　苾芻清本良於醫藥數百品各以角貼所題名字詭<lb/>
　異余大駭究其源底答言天成中進士侯寧極戲造<lb/>
　藥譜一卷盡出新意改立别名因時多艱不傳于世<lb/>
　余以禮求假録一通用娛閒暇<lb/>
假君子<hi>牽牛</hi>　　　　昌明童子<hi>川烏頭</hi>
淡伯<hi>厚朴</hi>　　　　　木叔<hi>胡椒</hi>
雪眉同氣<hi>白扁豆</hi>　　金丸使者<hi>椒</hi>
<pb n="KR3j0185_WYG_106-56b"/>
馘毒仙<hi>預知子</hi>　　　貴老<hi>陳皮</hi>
逺秀卿<hi>沈香</hi>　　　　化米先生<hi>神麯</hi>
九日三官<hi>吳茱萸</hi>　　燄叟<hi>硫黄</hi>
三閭小玉<hi>白芷</hi>　　　中黄節士<hi>麻黄</hi>
時美中<hi>蒔蘆</hi>　　　導河掾<hi>木猪苓</hi>
𠻳神<hi>五味子</hi>　　　　曲方氏<hi>防風</hi>
削堅中尉<hi>三稜中一作都</hi>　　白天壽<hi>吳术</hi>
洞庭奴隷<hi>枳殻</hi>　　　黄英石<hi>檀香</hi>
<pb n="KR3j0185_WYG_106-57a"/>
緑劍真人<hi>菖蒲</hi>　　　魏去疾<hi>阿魏</hi>
禹孫<hi>澤㵼</hi>　　　　　槖籥尊師<hi>僊靈脾</hi>
風稜御史<hi>史君子</hi>　　雪如来<hi>白蔗</hi>
風味團頭<hi>縮砂</hi>　　　郝肺侯<hi>款冬花</hi>
骨鯁元君<hi>萆薢</hi>　　　苦督郵<hi>黄芩</hi>
調睡參軍<hi>酸棗仁</hi>　　黒司命<hi>從容</hi>
知微老<hi>白薇</hi>　　　　太清尊者<hi>朴硝</hi>
既濟公<hi>升麻</hi>　　　　冷翠金剛<hi>石楠葉</hi>
<pb n="KR3j0185_WYG_106-57b"/>
脫桃嬰兒<hi>桃仁</hi>　　　□翁<hi>訶梨勒</hi>
抱靈居士<hi>香附子</hi>　　隨陽給事中<hi>甘遂</hi>
斜枝大夫<hi>草龍胆</hi>　　野文<hi>白頭翁</hi>
建陽八座<hi>蛇床子</hi>　　𤣥房仲長統<hi>皂莢</hi>
藂生藥王<hi>覆盆子</hi>　　仁棗<hi>川練子</hi>
石仲寧<hi>滑石</hi>　　　　命門録事<hi>安息香</hi>
隱上座<hi>郁李仁</hi>　　　水狀元<hi>紫蘇</hi>
飛風道者<hi>牙</hi>硝　　　帝膏<hi>蘇合香</hi>
<pb n="KR3j0185_WYG_106-58a"/>
畢和尚<hi>畢澄茄</hi>　　　金山力士<hi>自然銅</hi>
麝男<hi>甘松</hi>　　　　　冰喉尉<hi>薄荷</hi>
草東牀<hi>大腹皮</hi>　　　腎曹都尉<hi>葫蘆巴</hi>
壽祖<hi>威靈仙</hi>　　　　玲瓏霍去病<hi>藿香</hi>
千眼油<hi>蕤人</hi>　　　　延年卷雪<hi>桑白皮</hi>
水銀腊<hi>輕粉</hi>　　　　黄香影子<hi>梔子</hi>
六亭劑<hi>五味子</hi>　　　顯明犯<hi>阿膠</hi>
出様珊瑚<hi>木通</hi>　　　中央粉<hi>蒲黄</hi>
<pb n="KR3j0185_WYG_106-58b"/>
瘡帚何首烏　　　　支解香<hi>丁香</hi>
洗瘴丹㯽榔　　　　海腊<hi>麒麟竭</hi>
水磨橄㰖<hi>金鈴子</hi>　　無名印<hi>地榆</hi>
無憂扇<hi>枇杷葉</hi>　　　鬼木串<hi>槐角</hi>
黒煞星<hi>夜明砂</hi>　　　續命筒<hi>乾漆</hi>
蠻龍舌血<hi>没藥</hi>　　　羽化魁<hi>五加皮</hi>
清涼種<hi>香薷</hi>　　　　度厄錢<hi>連翹</hi>
湯主<hi>山茱茰</hi>　　　　聖蘢鬆<hi>瞿麥</hi>
<pb n="KR3j0185_WYG_106-59a"/>
翻胃木<hi>常山</hi>　　　　醒心杖<hi>逺志</hi>
玉皇瓜<hi>馬兠鈴</hi>　　　偷蜜珊瑚<hi>甘草</hi>
徳兒<hi>杏仁</hi>　　　　　混沌螟蛉<hi>寄生</hi>
永嘉聖脯<hi>乾薑</hi>　　　紅心石<hi>赤石脂</hi>
藥本<hi>五靈脂</hi>　　　　靜風尾<hi>荆芥</hi>
正坐丹砂<hi>附子</hi>　　　迎陽子<hi>兔絲子</hi>
山屠<hi>黄蘗</hi>　　　　　脾家瑞氣<hi>肉荳䓻</hi>
甜面淳于<hi>蜜陀僧</hi>　　剔骨香<hi>青皮</hi>
<pb n="KR3j0185_WYG_106-59b"/>
痰宫霹靂<hi>半夏</hi>　　　玉虛飯<hi>龍腦</hi>
鎻眉根<hi>苦參</hi>　　　　黒龍衣<hi>鼈甲</hi>
小帝青<hi>青鹽</hi>　　　　百辣雲<hi>生薑</hi>
縷帶米<hi>麥蘖</hi>　　　　半夏精<hi>天南星</hi>
夜金<hi>雄黄</hi>　　　　　沙田髓<hi>黄精</hi>
無聲虎<hi>大黄</hi>　　　　小昌明<hi>草烏頭</hi>
草兵<hi>巴豆</hi>　　　　　巢烟九助<hi>烏梅</hi>
百子堂<hi>草果子</hi>　　　皺靣還丹<hi>人參</hi>
<pb n="KR3j0185_WYG_106-60a"/>
琥珀孫<hi>松脂</hi>　　　　賊參<hi>薺苨</hi>
不死麵<hi>茯苓</hi>　　　　火泉<hi>竹汁</hi>
比日沈香<hi>烏藥</hi>　　　陸續丸<hi>蔓荆子</hi>
地白<hi>瓜婁根</hi>　　　　天豆<hi>破故紙</hi>
滴膽芝<hi>黄連</hi>　　　　新羅白肉<hi>白附子</hi>
痩香嬌<hi>丁黄一作丁香</hi>　　　破闗符<hi>蓬莪术</hi>
王絲皮<hi>杜仲一作王孫犮</hi>　　血櫃<hi>牡丹皮</hi>
川元蠢<hi>川芎一作几元</hi>　　　九女春<hi>鹿茸</hi>
<pb n="KR3j0185_WYG_106-60b"/>
百藥綿<hi>黄耆</hi>　　　　英華庫<hi>益智</hi>
通天拄杖<hi>牛膝</hi>　　　赤天佩<hi>姜黄</hi>
丹田霖雨<hi>巴㦸</hi>　　　百丈鬚<hi>石斛</hi>
飛天蕊<hi>旋蕧花</hi>　　　安神隊杖<hi>麥門冬</hi>
鄆芝<hi>天麻</hi>　　　　　錦繡根<hi>芍藥</hi>
草魚目<hi>薏苡仁</hi>　　　茅君寶<hi>箧蒼术</hi>
尉陀生<hi>桂</hi>　　　　　鍊形松子<hi>柏子仁</hi>
蘆頭豹子<hi>柴胡</hi>　　　丑寶<hi>牛黄</hi>
<pb n="KR3j0185_WYG_106-61a"/>
肚裏屏風<hi>艾</hi>　　　　九畹菜<hi>澤蘭</hi>
女二天<hi>當歸</hi>　　　　天通緑<hi>木香</hi>
旱水晶<hi>鵬歸一作硼砂</hi>　　　還元大品<hi>地黄</hi>
兩平章<hi>羌活</hi>　　　　死冰<hi>白殭蠶</hi>
一寸樓臺<hi>蜂窠</hi>　　　三尺籙<hi>枸杞</hi>
無情手碙砂　　　　抜萃團<hi>麝香</hi>
緑鬚薑<hi>細辛</hi>　　　　笑靨金<hi>菊花</hi>
走根梅<hi>乾葛</hi>　　　　八月珠<hi>茴香</hi>
<pb n="KR3j0185_WYG_106-61b"/>
銀條徳星<hi>山藥</hi>　　　埋光烏藥<hi>良薑</hi>
椹聖<hi>畢撥</hi>　　　　　破軍殺<hi>大㦸</hi>
吉祥杵<hi>桔梗</hi>　　　　金母蛻<hi>鬰金</hi>
線子檀<hi>芽香</hi>　　　　良醫七首<hi>葶藶</hi>
產家大器<hi>秦艽</hi>　　　滴金卯<hi>延胡索</hi>
鬼丹<hi>蘆苓一作盧㑹鬼一作鬼</hi>　　宜州様子<hi>白荳䓻</hi>
瓦壠班<hi>貝母</hi>　　　　孝梗<hi>知母</hi>
萬金茸<hi>紫菀</hi>　　　　秦尖<hi>蒺蔾</hi>
<pb n="KR3j0185_WYG_106-62a"/>
西天蔓<hi>前胡</hi>　　　　蕨臣<hi>卷栢</hi>
五福臠<hi>白歛</hi>　　　　保生藂<hi>藁本</hi>
狨奴<hi>狗脊</hi>　　　　　蒜腦藷<hi>百合</hi>
備身弩<hi>芫花</hi>　　　　玉靈片<hi>石膏</hi>
<pb n="KR3j0185_WYG_106-63a"/>
　　藥録<hi>李當之</hi>
㯽榔一名賔門<lb/>
菥蓂一名折目一名榮冥一名馬駒<lb/>
石流黄味酸生谷中治婦人隂蝕疽痔作金銀物生東<lb/>
海<lb/>
石流青白色主益肝氣明目<lb/>
石流赤生羌道山谷<lb/>
陽起石一名白石味酸微温生山谷治崩中補足肉攣<lb/>
<pb n="KR3j0185_WYG_106-63b"/>
藏中血結氣寒熱腸痛漏下無子隂陽不合生齊地<lb/>
陽起石神農扁鵲酸無毒桐君雷公岐伯無毒李氏小<lb/>
寒或生太山或陽起山採無時<lb/>
牆蘼虋冬也條谷之山草多虋冬<lb/>
赤須子豊人好食天門冬齒落更生<lb/>
甘始者太原人服天門冬在人間三百餘年<lb/>
天門冬莖間有茨而葉滑曰郗體一名顛蕀根以浣縑<lb/>
素白越人名為浣草似天門冬而非也凡服此見試浣<lb/>
<pb n="KR3j0185_WYG_106-64a"/>
衣如法者便非天門冬<lb/>
杜子服天門冬御十八妾有子百四十人日行三百里<lb/>
石膽一名畢石一名君石出秦州羌道山谷大石間或<lb/>
出句青山其為石也青色多白文易破狀如空青能化<lb/>
鐵為銅合名金銀煉餌食之不老<lb/>
石肺一名石肝黒澤有赤文如肺肝置水中即乾濡主<lb/>
益氣明目生水中<lb/>
石脾一名胃口一名胃石一名腎石赤文治胃中寒<lb/>
<pb n="KR3j0185_WYG_106-65a"/>
　　何首烏録<hi>李翺</hi>
僧文象好養生術元和七年三月十八日朝茅山遇老<lb/>
人於華陽洞口告僧曰汝有仙相吾授汝祕方有何首<lb/>
烏者順州南河縣人祖能嗣本名田兒天生閹嗜酒年<lb/>
五十八因醉夜歸卧野中及醒見田中有藤兩本相逺<lb/>
三尺苗蔓相交久乃解解合三四心異之遂掘根持問<lb/>
村野人無能名曝而乾之有鄉人袁良戲而曰汝閹也<lb/>
汝老無子此藤異而夜以合其神藥汝盍餌之田兒乃<lb/>
<pb n="KR3j0185_WYG_106-65b"/>
篩末酒服經七宿忽思人道累旬力輕健慾不制遂娶<lb/>
寡媍曽氏田兒因甞餌之加飡兩錢七百餘日舊疾皆<lb/>
愈反有少容遂生男鄉人異之十年生數男俱號為藥<lb/>
告田兒曰此交藤也服之可夀百六十歲而古方本草<lb/>
不載吾傳於師亦得之於南河吾服之遂有子吾本好<lb/>
静以此藥害於静因絶不服汝偶餌之乃天幸因為田<lb/>
兒盡記其功而改田兒名能嗣焉能嗣年百六十歲乃卒<lb/>
男女一十九人子庭服亦年百六十歲男女三十人孫<lb/>
<pb n="KR3j0185_WYG_106-66a"/>
首烏服之年百三十嵗男女二十一人安期叙交藤云<lb/>
交藤味甘温無毒主五痔腰腹中宿疾㾉氣長筋益精<lb/>
令人多子能食益氣力長膚延年一名野苗一名交莖<lb/>
一名夜合一名地精一名桃栁藤生順州南河縣田中<lb/>
嶺南諸州往往有之其苗大如木藁光澤形如桃栁其<lb/>
葉皆偏獨單背生不相對有雌雄雄者苗色黄白雌者<lb/>
黄赤其生相逺夜則苗蔓交或隱化不見春末夏中初<lb/>
秋三時候晴明日兼雌雄採之烈日曝乾散服酒下良<lb/>
<pb n="KR3j0185_WYG_106-66b"/>
採時盡其根勿洗承潤以布帛拭去泥土勿損皮密器<lb/>
貯之毎月再曝凡服偶日二四六八十日服訖以衣服<lb/>
汗出導引尤忌猪羊肉血老人言訖遂别去其行如疾<lb/>
風浙東知院殿中孟侍御識何首烏甞餌其藥言其功<lb/>
如所傳出賔州牛頭山苖如萆薢蔓生根如柸拳削去<lb/>
黒皮生啖之南人因呼為何首烏焉元和八年八月録<lb/>
<pb n="KR3j0185_WYG_106-67a"/>
　　彰明附子記<hi>楊天惠</hi>
綿州故漢地廣領縣八惟彰明出附子彰明領鄉二十<lb/>
惟赤水亷水㑹昌昌明宜附子總四鄉之地為田五百二<lb/>
十頃有竒然稅稻之田五菽粟之田三而附子之田止<lb/>
居其二焉合四鄉之産得附子一十六萬斤已上然赤<lb/>
水為多亷水次之而會昌昌明所出微甚凡上農夫嵗以<lb/>
善田代處前期輙空田一再耕之蒔薺麥若巢糜其中<lb/>
比苖稍壯并根葉耨覆上下後耕如初乃布種毎畝用<lb/>
<pb n="KR3j0185_WYG_106-67b"/>
牛十耦用糞五十斛七寸為壠五寸為符終畆為符二<lb/>
十為壠千二百壠從無衡深亦如之又以其餘為溝為<lb/>
涂春陽憤盈丁壯畢出疏整符壠以需風雨雨過輙振<lb/>
拂而駢持之既又挽艸為援以御短日其用工力比它<lb/>
田十倍然其歲獲亦倍稱成之凡四鄉度用種千斛以<lb/>
上出龍安及龍州齊歸木閑青搥小平者良其播種以<lb/>
冬盡十一月止采擷以秋盡九月止其莖類野艾而澤<lb/>
其葉類地麻而厚其花紫葉黄蕤長苞而圓其蓋其實<lb/>
<pb n="KR3j0185_WYG_106-68a"/>
之美惡視功之勤寙以故富室之入常美貧者雖接畛<lb/>
或不盡然又有七月采者謂之早水拳縮而小蓋附子<lb/>
之未成者然此物謂畏惡猥多不能常熟或種美而苖<lb/>
不茂或苗秀而不充或以釀而腐或以暴而攣若有物<lb/>
焉隂為之故園人將采常禱於神或目為藥妖云其釀<lb/>
法用醢醅安密室淹覆彌月乃發以時暴涼久乾定方<lb/>
出壤時其大有如拳者已定不輙盈掘故及兩者極難<lb/>
得蓋附子之品有七實本同而末異其種之化為烏頭<lb/>
<pb n="KR3j0185_WYG_106-68b"/>
附烏頭而傍生者為附子又左右附而偶生者為萴子<lb/>
又附而長者為天雄又附而尖者為天佳又附而上者<lb/>
為萴子又附而散者為漏藍出皆脈胳連貫如子附母<lb/>
而附子以貴故獨專附名自餘不得與焉凡種一而子<lb/>
六七以上則其實皆小種一而子二三則其實稍大種<lb/>
一而子特生則其實特大此其凡也附子之形以蹲坐<lb/>
正節角少為上有節氣多䑕乳香次之形不正而傷缺<lb/>
風皺者為下附子之色以花白為上鐵色次之青緑為<lb/>
<pb n="KR3j0185_WYG_106-69a"/>
下天雄烏頭天佳以豐實過掘為勝而漏藍側子園人<lb/>
以乞役夫不足數也大率蜀人人餌附子者少惟陜輔<lb/>
閩浙宜之陜輔之賈纔市其下者閩浙之賈纔市其中<lb/>
者其上品則皆士大夫求之蓋貴人金多喜竒故非得<lb/>
大者不厭然土人有知藥者云小者固難用要之半兩<lb/>
以上皆良不必及兩乃可此言近之按本經及志載附<lb/>
子出犍為山谷及在山南嵩髙齊魯間以今攷之皆無<lb/>
有誤矣又曰春采為烏頭冬采為附子大謬又云附子<lb/>
<pb n="KR3j0185_WYG_106-69b"/>
八角者良其角為側子愈大謬與余所聞絶異豈所謂<lb/>
盡信書不如無書者類耶以上皆楊說古涪既删取其<lb/>
略著于篇然又云天雄與附子類同而種殊附子種近<lb/>
類漏藍天雄種如香附子凡種必取土為槽作傾邪之<lb/>
處勢下廣而上狭寘種其間其先也與附子絶不類雖<lb/>
物性使然亦人力有以使之此又楊說所不及也審如<lb/>
志言則附子與天雄非一本矣楊說失之本草圖經與<lb/>
此小異廣雅云奚素毒附子也一嵗為萴<hi>與側同</hi>子二嵗<lb/>
<pb n="KR3j0185_WYG_106-70a"/>
為烏喙三嵗為附子四嵗為烏頭五嵗為天雄蓋亦不<lb/>
然萴子天雄漏藍三物本草皆不著張華博物志又云<lb/>
烏頭天雄附子一物春秋冬夏味各異也<lb/>
<pb n="KR3j0185_WYG_106-71a"/>
　　種樹書<hi>郭槖駝</hi>
　　木<lb/>
凡木皆有雌雄雄者多不實可鑿作方寸穴取雌木填<lb/>
之乃實凡木擣麻餅雜糞灰壅之則枝葉茂<lb/>
冬青樹凋瘁以猪糞壅之則茂一說猪溺灌之<lb/>
凡木早晚以水沃其上以唧筒唧水其上<lb/>
移樹木用穀調泥漿水於根下日沃之再無有不活者<lb/>
插杉枝用驚蟄前後五日斬新枝鋤開根入枝下泥杵<lb/>
<pb n="KR3j0185_WYG_106-71b"/>
𦂳視天隂則挿挿了遇雨十分無雨即有分數<lb/>
草木羊食者不長<lb/>
栽松時去松中大根唯留四傍鬚根則無不偃蓋一年<lb/>
之計種之以竹十年之計種之以木<lb/>
凡移樹不要傷根鬚須濶垜不可去土恐傷根諺云移<lb/>
樹無時莫教樹知<lb/>
松必用春後社前帶土栽培百株百活舎此時決無生<lb/>
理也<lb/>
<pb n="KR3j0185_WYG_106-72a"/>
春分後勿種松秋分後方宜種不獨松為然<lb/>
種松法大槩與竹同只要根實不令動搖自然活今移<lb/>
樹者以小牌記取南枝不若先鑿窟沃水澆泥方栽築<lb/>
令實不可踏仍多以木扶之恐風搖動其顛則根搖雖<lb/>
尺許之木亦不活根不揺雖大可活更莖上無使枝葉<lb/>
繁則不招風<lb/>
種一切樹大枝向南栽亦向南<lb/>
凡樹要移當三年一樹得掘而枯然未可一槩論若以<lb/>
<pb n="KR3j0185_WYG_106-72b"/>
桂為丁在下釘則枯在上磑則茂<lb/>
順挿為栁倒挿為楊<lb/>
木自南而北多枯寒而不枯只於臘月去根旁土麥穰<lb/>
厚覆之燃火深培如故則不過一二年皆結實若嵗用<lb/>
此法則南北不殊猶人炷艾耳<lb/>
種木無時戴毛蟲於根下皮以甘草末擦之亦佳<lb/>
種水楊須先用木樁釘穴方入楊庶不損皮易長臘月<lb/>
二十四日種楊樹不生蟲<lb/>
<pb n="KR3j0185_WYG_106-73a"/>
斫松樹五更初斫倒便削去皮則無白螘猶須擇血忌<lb/>
日以斧敲之云今日血忌則白螘自出<lb/>
黄梔子候其大時摘青者晒收至黄熟則能消化水矣<lb/>
元日天未明將火把於園中百樹上從頭用火燎過可<lb/>
免百蟲食葉之患<lb/>
頻婆樹冬花夏子<lb/>
種栁取青嫩枝條如臂大長六七尺燒下二三寸埋二尺以上<lb/>
種青桐九月収子二三月作畦種之治畦下水<lb/>
<pb n="KR3j0185_WYG_106-73b"/>
　　　桑<lb/>
種桑取椹子淘浄暴乾熟耕地畦種<lb/>
榖樹上接桑其葉肥大桑上接梨脆美而甘撒子種桑<lb/>
不若壓條而分根莖<lb/>
雞脚桑葉花而薄得繭薄而絲少<lb/>
白桑葉大如掌而厚得繭厚而堅絲每倍常桑葉生黄<lb/>
衣而皺者號曰金桑非特蠶不食而木亦將槁腐矣<lb/>
先椹而後葉者葉必少<lb/>
<pb n="KR3j0185_WYG_106-74a"/>
浙間植桑斬其葉而植之謂之稼桑却以螺殻覆其頂<lb/>
恐梅雨侵損其皮故也二年即盛<lb/>
常以三月三日雨卜桑葉之貴賤諺云雨打石頭徧桑<lb/>
葉三錢片或曰四日尤甚杭州人云三日尚可四日殺<lb/>
我言四日雨尤貴<lb/>
午日不得鋤桑園<lb/>
有柘蠶食柘而早繭<lb/>
葉濕不可飼蠶雨中採至必拭令乾恐有傷也<lb/>
<pb n="KR3j0185_WYG_106-74b"/>
　　竹<lb/>
冬至前後各半月不可種植葢天地閉塞而成冬種之<lb/>
必死<lb/>
種時斬去梢仍為架扶之使根不搖易活又法三兩竿<lb/>
作一本移葢其根自相持則尤易活也或云不須斬梢<lb/>
只作兩重架尤妙<lb/>
種竹處當積土令稍髙於傍地二三尺則雨潦不侵損<lb/>
錢塘人謂之竹脚<lb/>
<pb n="KR3j0185_WYG_106-75a"/>
竹有花輙槁死結實如稗謂之竹米一竿如此則久之<lb/>
滿林皆然其治法於初米時擇一竿稍大者截去近根<lb/>
三尺許通其節以糞之則止<lb/>
竹林中有樹切勿去之蓋竹為樹枝所礙雖風雪不復<lb/>
欹斜筀竹根多穿害堦砌惟聚皂筴刺埋土中障之根<lb/>
則不過栽油麻萁尤妙<lb/>
凡種竹正二月劚取西南根於東北角種其鞭自然行<lb/>
西南蓋竹性向西南行也諺云東家種竹西家種地若<lb/>
<pb n="KR3j0185_WYG_106-75b"/>
得死猫埋其下其竹尤盛種竹有醉日即五月十三日<lb/>
也<lb/>
種竹若用鋤頭打實土則笋生遲<lb/>
種竹不去條則林外向陽者三二年間便有大竹諺云<lb/>
栽竹無時雨過便移多留宿土切記南枝如要不間年<lb/>
不出笋用本命日於正月一日二月二日也<lb/>
又云種竹須濶掘溝用礱糠和泥抱根然後用淨土傅<lb/>
其上或鋪少大麥於其中令竹根著麥上以土蓋之其<lb/>
<pb n="KR3j0185_WYG_106-76a"/>
根易行<lb/>
志林云竹有雌雄雌者多笋故種竹半擇雌者物不逃<lb/>
於隂陽可不信與凡欲識雌雄當自根上第一枝觀之<lb/>
雙枝是雌即出笋若獨枝者是雄<lb/>
種竹法擇大竹就根上去三四寸許截斷之去其上不<lb/>
用只以竹根截處打通節實以硫黄末顛倒種之第一<lb/>
年生一竹隨即去之次年亦去之至第三年生竹其大<lb/>
如所種者<lb/>
<pb n="KR3j0185_WYG_106-76b"/>
種竹用舊茅茨夹土則竹根尋地脈而生竹有六十年<lb/>
數便生花<lb/>
竹以三伏内及臘月砍者不蛀<lb/>
竹留三去四蓋三年留四年者伐去<lb/>
月菴種竹法先鋤其地深三尺濶一尺五寸將馬糞乾<lb/>
者和細泥并土填一尺髙令人於其上踏熟或無馬糞<lb/>
以礱糠代之夏月令稀冬月令稠然後種竹須三四莖<lb/>
作一叢者淺栽為佳上多用河泥葢之斫去竹稍裝架<lb/>
<pb n="KR3j0185_WYG_106-77a"/>
地廣宜種筀竹亭檻間宜種筋竹至次年八月方可去<lb/>
篠竹<lb/>
竹與菊根皆長向上添泥覆之為佳<lb/>
又七月間移竹無不活者<lb/>
　　果<lb/>
栗採時要得披殘明年其枝葉益茂<lb/>
桃樹接李枝則紅而甘<lb/>
桃實自乾不落者名桃梟<lb/>
<pb n="KR3j0185_WYG_106-77b"/>
柿樹接桃枝則為金桃<lb/>
李樹接桃枝則為李桃<lb/>
南方柑橘雖多然亦畏霜不甚收惟洞庭霜雖多無所<lb/>
損橘最佳嵗收不耗正謂此焉以死䑕浸溺缸内候䑕<lb/>
浮取埋橘樹根下次年必盛涅槃經云如橘得䑕其果<lb/>
子多<lb/>
柑樹為蟲所食取螘窠於其上則蟲自去<lb/>
桃李銀杏栽帶子向上者個個生向下者少<lb/>
<pb n="KR3j0185_WYG_106-78a"/>
葡萄欲其肉實當栽於棗樹之旁於春鑚棗樹上作竅<lb/>
子引葡萄枝入竅中透出至二三年其枝既長大塞滿<lb/>
樹竅便可斫去葡萄根託棗根以生便得肉實如棗北<lb/>
地皆如此法種<lb/>
銀杏樹有雌雄雄者有三稜雌者有二稜合二者種之<lb/>
或在池邊能結子而茂葢臨池照影亦生也<lb/>
果樹有蠧出者以芫花納孔中即止或納百部葉<lb/>
鑿果樹納少鍾乳粉則子多且美又樹老以鍾乳末和<lb/>
<pb n="KR3j0185_WYG_106-78b"/>
泥於根上掲去皮抹之復茂<lb/>
凡接矮果及花用好黄泥晒乾篩過以小便浸之又晒<lb/>
乾篩過再浸之凡十餘度以泥封樹皮用竹筒破兩半<lb/>
根裹之則根立生次年斷其皮截根栽之<lb/>
桑上接梅梅則不酸<lb/>
桑上接梨則脆而甘美<lb/>
果實異常者根下必有毒蛇切不可食<lb/>
果木有蟲蠧處以杉木削小丁塞之其蟲立死<lb/>
<pb n="KR3j0185_WYG_106-79a"/>
生人髪挂樹上鳥不敢食其實<lb/>
接樹須取向南隔下者接之則著子多<lb/>
凡種樹宜在望前在望後少實<lb/>
花果樹如曽經孝子及孕婦手折則數年不著花或不<lb/>
甚結子<lb/>
果子先被人盜喫一枚飛禽便来喫<lb/>
凡果木未全熟時摘若熟了即抽過筋脈来嵗必不盛<lb/>
果實凡經數次接者核小但其核不可種耳<lb/>
<pb n="KR3j0185_WYG_106-79b"/>
河隂石榴名三十八者其中只有三十八粒子<lb/>
橄欖將熟以竹釘釘之或納少許鹽於皮下其實盡落<lb/>
柿子接及三次則全無核<lb/>
桃樹過春以刀疎斫之則穰出而不蛀<lb/>
桃實太繁則多墜以刀横斫其榦數下乃止社日令人<lb/>
摏桃樹下則結實牢<lb/>
凡果不牢者宜社日樁其根<lb/>
三月上旬斫取果木好直枝如大胟指大長五寸許納<lb/>
<pb n="KR3j0185_WYG_106-80a"/>
芋魁中種之或大蔓菁根亦可用勝種核者種核三四<lb/>
年乃如此大耳<lb/>
桃李蛀者以煮猪頭汁冷澆之即不蛀<lb/>
桃者五行之精制百鬼謂之仙木<lb/>
凡果實初熟用雙手摘則年年生果見麝香熏則花不<lb/>
結子種甘蔗必用猪毛和土則長梅樹接桃則脆桃樹接<lb/>
杏則大<lb/>
桃熟時牆面暖處寛深為坑收濕牛糞納坑中收好桃<lb/>
<pb n="KR3j0185_WYG_106-80b"/>
核十數枚尖頭向上坑中糞土葢厚一尺深春芽生和<lb/>
土移種之<lb/>
果樹生小青蟲虰蜻盼挂樹自無<lb/>
凡樹木當元日日未出時以斧斑駁椎接棗李等樹謂<lb/>
之嫁樹<lb/>
種石榴取直枝如胟指大斬一尺長八九條共為一科<lb/>
燒二頭二寸作坑深一尺條口徑一尺豎枝坑畔圍布<lb/>
令匀置枯骨姜石於枝間下土令實一重骨石一重土<lb/>
<pb n="KR3j0185_WYG_106-81a"/>
出枝頭一寸水澆即生又以骨石置枝間即茂杏熟間<lb/>
時取核納糞中至春既生則移栽實地既移不得更移<lb/>
凡移大梅樹去其枝梢大其根盤沃以溝泥無不活者<lb/>
生龍眼沸湯内淖過食之能健脾<lb/>
柿子尚生㬠之即熟<lb/>
凡果須候肉爛和核種之否則不類其種<lb/>
柑橘橙等於根棘上接者易活<lb/>
林檎蛀以鐵線尋竅内鑽刺用百部杉木釘塞之如生<lb/>
<pb n="KR3j0185_WYG_106-81b"/>
毛蟲以魚腥水潑根活埋蚕蛾於地下<lb/>
　　糓麥<lb/>
凡種五穀用成收滿平定日為佳小豆忌卯稻麻忌辰<lb/>
禾忌丙黍忌丑秫忌寅未小麥忌戌大麥忌子大豆忌<lb/>
申凡九穀不避忌日種之多傷敗<lb/>
種諸豆子油麻大麻等若不及時去草必為草所蠧耗<lb/>
雖結實亦不多諺云麻耘地豆耘花麻須初生時耘豆<lb/>
雖開花亦可耘<lb/>
<pb n="KR3j0185_WYG_106-82a"/>
種菉豆地宜痩<lb/>
臘日種麥及豆来年必熟麥麥苗盛時須使人縱牧於<lb/>
其間令稍實則其收倍多麥屬陽故宜乾原稻屬隂故<lb/>
宜水澤<lb/>
小麥不過冬大麥不過年<lb/>
麥最宜雪諺云冬無雪麥不結<lb/>
種麥之法土欲細溝欲深耙欲輕撒欲匀晒麥之法宜<lb/>
烈日之中乗熱而收仍用蒼耳葉或麻葉碎雜其中則<lb/>
<pb n="KR3j0185_WYG_106-82b"/>
免化蛾<lb/>
　　菜<lb/>
茄子開花時取葉布路旁以灰圍之結子加倍謂之嫁<lb/>
茄<lb/>
種香菜常以洗魚水澆之則香而茂<lb/>
種茄子時初見根處擘開納硫一星以泥培之結子倍<lb/>
多其大如盞味甘而益人<lb/>
菠薐過月朔乃生今月初一二間種與二十七八間種<lb/>
<pb n="KR3j0185_WYG_106-83a"/>
者皆過来月初一乃生驗之信然葢菠薐西國菜也<lb/>
生菜種之不拘時纔盡即下種亦便出諺云生菜不離<lb/>
園以不時而出也<lb/>
香菜與土龍朏不得用糞澆澆則不香只以溝泥水米<lb/>
泔汁澆之佳<lb/>
茭白根逐年移動生者不灰<lb/>
甜瓜生者以鮝魚骨挿頂上則蒂落而易熟<lb/>
冬瓜正月晦日傍牆區種之圓三寸深五寸著糞種之<lb/>
<pb n="KR3j0185_WYG_106-83b"/>
種韭之畦欲深下水和糞初嵗惟一剪每剪即加糞惟<lb/>
深其畦為容糞也<lb/>
茄著五葉因雨栽之<lb/>
種蘿蔔宜沙壖地五月犁五六遍六月六日種鋤不厭<lb/>
多稠即少種<lb/>
種芋根欲深斲其葉以覆其上旱則澆之有草鋤去之<lb/>
種枸杞法秋冬間收子於水盆中挼取曝乾春熟地作<lb/>
畦畦中去五寸土勾作壟壟中縛草稕如臂長與壟等<lb/>
<pb n="KR3j0185_WYG_106-84a"/>
即以泥塗草稕上以枸杞子布於泥上以細土葢令遍<lb/>
又以爛牛糞一重又以土一重令畦平待苗出水澆堪<lb/>
喫便剪<lb/>
又法枸杞可以挿種<lb/>
　　花<lb/>
凡接牡丹須令人看視之如一接活者逐嵗有花如初<lb/>
接不活削去再接只當年有花牡丹花上穴如針孔乃<lb/>
蟲所藏處花工謂之氣倉以大針㸃硫黄末針之蟲乃<lb/>
<pb n="KR3j0185_WYG_106-84b"/>
死或以百部草塞之牡丹千葉者蜀人號為京花謂洛<lb/>
陽種也單葉者只號為川花又曰山丹又曰山花<lb/>
菜園中間種牡丹芍藥最茂<lb/>
牡丹芍藥不可置木檞中不耐久須要避風處<lb/>
海棠花欲其鮮而盛於冬至日早以糖水澆根下<lb/>
立春若是子日於茄根上接牡丹花不出一月即爛漫<lb/>
初春掘藕節藕頭著泥中種之當年著花<lb/>
以蓮菂投靛瓮中經年移種發碧花<lb/>
<pb n="KR3j0185_WYG_106-85a"/>
種蓮須先以羊糞壌地於立夏前兩三日種當年便著<lb/>
花又法用五月二十日移深種蓮柄長者以竹杖挟之<lb/>
無不活者<lb/>
種藕以酒糟塗之則盛<lb/>
月桂花葉常若蟲食者以魚腥水澆之乃止<lb/>
李贊皇花木記云凡草木以海為名者悉從海外来如<lb/>
海棠之類是也<lb/>
瑞香花惡濕日不得頻沃以水宜用小便可殺蚯蚓或<lb/>
<pb n="KR3j0185_WYG_106-85b"/>
從花脚澆之則葉緑又用梳頭垢膩根上有日色即覆<lb/>
之<lb/>
雞糞壅茉莉則盛壅百合則甚滋生<lb/>
用燖猪湯澆茉莉素馨花則肥<lb/>
催花法用馬糞浸水前一日澆之三四日方開者次日<lb/>
盡開<lb/>
木犀接石榴開花必紅<lb/>
花木接者移種須令接頭在土外<lb/>
<pb n="KR3j0185_WYG_106-86a"/>
灌溉花木各自不同木犀當用猪糞瑞香當用燖猪湯<lb/>
葡萄當用米泔水肉汁尤妙花木有不宜用糞穢者甚<lb/>
多尤宜審問用之非其宜立槁<lb/>
園圃中四旁宜種決明草則虵不敢入<lb/>
凡接花木雖已接活内有脂力未全包生接頭處切要<lb/>
愛䕶如梅雨浸其皮必不活<lb/>
濯洗布衣灰汁澆瑞香必能去蚯蚓且肥花以瑞香根<lb/>
甜灰汁則蚯蚓不食而衣垢又自肥也<lb/>
<pb n="KR3j0185_WYG_106-86b"/>
芙蓉未開隔夜以靛水調紙蘸花蕊上以紙裹蕊口花<lb/>
開成碧色花五色皆可染<lb/>
黄白二菊各披去一邊皮用麻皮扎合其花半黄白色<lb/>
棘能辟霜花果藝棘園中即茂<lb/>
鸎粟九月九日及中秋夜種之花必大子必滿<lb/>
凡種花木須冬至後立春前斫直接有鶴膝如大胟指<lb/>
者長二尺許扎于芋魁中掘令寛調泥漿細切生蔥一<lb/>
束攪於泥中以細土覆之勿令實當有花次年結實<lb/>
<pb n="KR3j0185_WYG_106-87a"/>
牡丹著蕊如彈子大時試捻十朶中必有三兩朶不實<lb/>
者去之庶不奪他花力<lb/>
凡種好花木其旁須種葱薤之類免麝香觸也<lb/>
種花藥處栽數株蒜遇麝香則不損<lb/>
種蘭蕙忌洒水<lb/>
凡種花欲得花多須用肥土秋冬間壅根春来著花自<lb/>
然盛以猪糞和土令發熱為肥土木犀葉有齒如鋸其<lb/>
紋亦麄澀者乃香有一等葉光澤者殊無香也又有一<lb/>
<pb n="KR3j0185_WYG_106-87b"/>
等花極白者亦無香蘭亦如之<lb/>
冬間花瓶多凍破以爐灰置瓶中則不凍或用硫黄置<lb/>
瓶内亦得<lb/>
芍藥牡丹摘下燒其柄挿瓶中後用其柄以蠟封之尤<lb/>
妙<lb/>
苦楝樹上接梅花則成墨梅<lb/>
海棠候花謝結子剪去来年花盛無葉<lb/>
凡花木有直根一條謂之命根趂小栽時便盤了或以<lb/>
<pb n="KR3j0185_WYG_106-88a"/>
磚石承之勿令生下則他日易移<lb/>
凡花皆宜春種惟牡丹宜秋社前後種接<lb/>
種水仙詩訣云六月不在土七月不在房栽向東籬下<lb/>
花開朶朶香<lb/>
　<lb/>
　<lb/>
　<lb/>
　<lb/>
<pb n="KR3j0185_WYG_106-88b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷一百六下<lb/>
</p>
<p>
</p>
  </div>
</body>
</text>
</TEI>
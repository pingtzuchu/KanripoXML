<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>說郛卷四十二</head>
    <p>
<pb n="KR3j0185_WYG_042-1a"/>
欽定四庫全書<lb/>
　說郛卷四十二　　　　　元　陶宗儀　撰<lb/>
　　創業起居注卷上<hi>温士雅</hi>
起義旗至發引凡四十八日<lb/>
初帝自衛尉卿轉右驍衛將軍奉詔為太原道安撫大<lb/>
使郡文武官治能不稱職者並委帝黜陟選補焉河東<lb/>
已来兵馬仍令帝徴發討捕所部盜賊隋大業十二年<lb/>
煬帝之幸樓煩時也帝以太原黎庶陶唐舊民奉使安<lb/>
<pb n="KR3j0185_WYG_042-1b"/>
撫不踰本封因私喜此行以為天授所經之䖏示以寛<lb/>
仁賢智歸心有如影響煬帝自樓煩逺至雁門為突厥<lb/>
始畢所圍事甚平城之急賴太原兵馬及帝所徴兵聲<lb/>
勢繼進故得解圍僅而獲免遂向東都仍幸江都宫以<lb/>
帝地居外戚赴難應機乃詔帝率太原部兵馬與馬邑<lb/>
郡守王仁恭北備邉朔帝不得已而行竊謂人曰外裔<lb/>
為害自古患之周秦及漢魏厯代所不能攘相為勍敵<lb/>
者也今上甚憚邉塞逺適江濵反者多于蝟毛羣盜所<lb/>
<pb n="KR3j0185_WYG_042-2a"/>
在蜂起以此擊敵将求以濟天其或者殆以俾余我當<lb/>
用長策以馭之和親而使之令其畏威懐恵在兹一舉<lb/>
既至馬邑帝與仁恭兩軍兵馬不越五千餘人仁恭以<lb/>
兵少甚懼帝知其意因謂之曰突厥所長惟恃騎射見<lb/>
利即前知難便走風馳電卷不恒其陳以弓矢為爪牙<lb/>
以甲胄為常服隊不列行營無定所逐水草為居室以<lb/>
羊馬為軍糧勝止求財敗無慚色無警夜巡晝之勞無<lb/>
搆壘饋糧之費中國兵行皆反於是與之角戰罕能立<lb/>
<pb n="KR3j0185_WYG_042-2b"/>
功今若同其所為習其所好彼知無利自然不来當今<lb/>
聖主在逺孤城絶援若不决戰難以圗存仁恭以帝隋<lb/>
室之近親言而詣理聽帝所為不敢違異乃簡使能騎<lb/>
射者二千餘人飲食居止一同突厥隨逐水草逺置斥<lb/>
堠每逢突厥候騎旁若無人馳騁射獵以耀威武帝尤<lb/>
善射每見走獸飛禽發無不中嘗卒與突厥相遇驍銳<lb/>
者為别隊皆令持滿以伺其便突厥每見帝兵咸謂似<lb/>
其所為疑其部落有引帝而戰者常不敢當辟易而去<lb/>
<pb n="KR3j0185_WYG_042-3a"/>
如此再三衆心乃安咸思奮擊帝知衆欲决戰突厥畏<lb/>
威後與相逢縱兵擊而大破之獲其特勤所乗駿馬斬<lb/>
首數百千級自爾厥後突厥喪膽深服帝之能兵收其<lb/>
所部不敢南入時有賊帥王漫天别黨衆逾數萬自號<lb/>
厯山飛結營於太原之南境上黨西河京都道路斷絶<lb/>
煬帝後十三年勅帝為太原留守仍遣獸<hi>唐諱虎字</hi>賁郎<lb/>
将王威獸牙郎将髙君雅為副帝遂私竊喜甚而謂第<lb/>
二子秦王等曰唐固吾國太原即其地焉今我来斯是為<lb/>
<pb n="KR3j0185_WYG_042-3b"/>
天與與而不取禍将斯及然厯山飛不破突厥不和無<lb/>
以經邦濟時也既而厯山飛衆數不少刧掠多年巧於<lb/>
攻城勇於力戰南侵上黨已破将軍慕容将軍羅侯之<lb/>
兵北冦太原又斬将軍潘長文首頻勝兩軍所向無前<lb/>
於是帝率王威等及河東太原兵馬往討之於河西雀<lb/>
鼠谷口與賊相遇賊衆二萬餘人帝時所統步騎纔五<lb/>
六千而已威及三軍咸有懼色帝笑而謂威等曰此輩<lb/>
羣賊惟財是視頻恃再勝自許萬全鬭力而取容未能<lb/>
<pb n="KR3j0185_WYG_042-4a"/>
克以智圗之事無不果所憂不戰戰必破之幸無憂也<lb/>
須臾賊陣齊来十許里間首尾相繼去帝漸近帝乃分<lb/>
所将兵為二陣以羸兵居中多張幡幟盡以輜重繼後<lb/>
從旌旗鼔角以為大陣又以麾下精兵數百騎分置左<lb/>
右隊為小陣軍中莫識所為及戰帝遣王威領大陣<lb/>
居前旌旗從賊衆遥看謂為帝之所在乃帥精銳競来<lb/>
赴威及見輜䭾捨鞍爭取威怖而落馬從者挽而得脫<lb/>
帝引小陣左右二隊大呼而前夾而射之賊衆大亂因而縱<lb/>
<pb n="KR3j0185_WYG_042-4b"/>
擊所向摧䧟斬級獲生不可勝數而餘賊黨老幼男女<lb/>
數萬人並来降附於是郡境無虞年穀豐稔感帝恩<lb/>
徳若亢陽之逢膏雨焉後突厥知帝已還太原仁恭獨<lb/>
留無援數侵馬邑帝遣副留守髙君雅将兵與仁恭并<lb/>
力拒之仁恭等違帝指授遂為突厥所敗既而隋主逺<lb/>
聞以帝與仁恭不時捕㓂縱為邉患遂遣司直馳驛繫<lb/>
帝而斬仁恭帝不疾而速此使之行可謂神也天其以<lb/>
此使促吾當見㡬而作雄斷英譽從此遂定帝素懐濟<lb/>
<pb n="KR3j0185_WYG_042-5a"/>
世之略有經綸天下之心接待人倫不限貴賤一面相<lb/>
遇十數年不忘山川衝要一覽便憶逺近承風咸思託<lb/>
附仍命皇太子於河東潜結英俊秦王於晉陽宻招豪<lb/>
友太子及王俱禀聖略傾財賑施卑身下士逮乎鬻繒博<lb/>
徒監門厮養一技可稱一藝可取與之抗禮未嘗云倦<lb/>
故得士庶之心無不至者十三年嵗在丁亥正月丙<lb/>
子夜晉陽宫西北有光夜眀自地屬天若大燒火飛<lb/>
燄炎赫正當城西龍山上直指西南極望竟天俄而山<lb/>
<pb n="KR3j0185_WYG_042-5b"/>
上當童子寺左右有紫氣如虹横絶火中上衝北斗自一<lb/>
更至三更而滅城上守更人咸見而莫能辨之皆不敢<lb/>
道大業初帝為樓煩郡守時有望氣者云西北乾門有<lb/>
天子氣連太原甚盛故隋主於樓煩置宫以其地當東<lb/>
都西北因過太原取龍山風俗道行幸以厭之云後又<lb/>
拜代王為郡守以厭之二月己丑馬邑軍人劉武周殺<lb/>
太守王仁恭據其郡而自稱天子國號定楊武周竊知<lb/>
煬帝於樓煩築宫厭當時之意故稱天子規以應之帝<lb/>
<pb n="KR3j0185_WYG_042-6a"/>
聞而歎曰頃来羣盜遍于天下攻略郡縣未有自謂王<lb/>
侯者焉而武周䜿子生于塞上一朝歘起輕竊大名可<lb/>
謂陳涉狐鳴為沛公驅除者也然甚欲因此起兵難于<lb/>
先發私謂王威髙君雅等曰武周雖無所能僣稱尊號<lb/>
脫其進入汾源宫我輩不能剪除並當滅族矣雅大懼<lb/>
固請聚兵帝察威等情切謬謂之曰待據樓煩可微為<lb/>
之備宜示寛閒以寜所部三月丁邜武周南破樓煩郡<lb/>
進據汾源上帝謂官僚曰兵可戒嚴城可守備糧可賑<lb/>
<pb n="KR3j0185_WYG_042-6b"/>
給三者當今廢一不可須預部分惟諸公斷之威等計<lb/>
無所出拜而請帝曰今日太原士庶之命懸在眀公公<lb/>
以為辭孰能辦此帝知衆情歸已乃更從容謂之曰朝<lb/>
廷命将出師皆禀節度未有閫外敢得専之賊據離宫<lb/>
自稱天子威福賞罰隨機相時以此攻城何城不克汾<lb/>
源去此數百里間江都懸隔三千餘里關河襟帶他賊<lb/>
據之聞奏往来還期莫測以嬰城膠柱之兵當巨猾豕<lb/>
突之勢諮文人以救火其可撲滅乎公等國之爪牙心<lb/>
<pb n="KR3j0185_WYG_042-7a"/>
如鐵石欲同戮力以除國難公家之利見則須為俾其<lb/>
無猜期于報効所以詢議擇善行之是非憚於治兵敢<lb/>
辭戎首威等對曰公之眀略逺近備知地在親賢與國<lb/>
休戚公不竭力誰盡丹誠若更逡巡羣情疑駭帝若不<lb/>
得已而從之衆皆恱服懽而聽命帝以王威兼任太原<lb/>
郡丞為人清恕令與晉陽宫監裴寂相知檢校倉糧賑<lb/>
給軍户口髙君雅當守髙陽得無失脫遣巡行城池及<lb/>
捍禦器械以兵馬鎧仗戰守事機召募勸賞軍民徴發<lb/>
<pb n="KR3j0185_WYG_042-7b"/>
皆須决於帝太原左近聞帝部分募兵備邉所在影赴<lb/>
旬日之頃少長得數千人兵司總帳以聞請安營䖏帝<lb/>
指興國寺曰勤王之師不謀而至此其興國者焉宜于<lb/>
此寺安䖏恐威雅猜覺亦不之閲間私謂秦王等曰紀<lb/>
綱三千足成覇業䖏之興國可謂嘉名仍遣宻使徃蒲<lb/>
州催追皇太子等是月也朔方郡人梁師都又殺郡官<lb/>
而稱天子初帝遣獸牙郎将髙君雅與馬邑守王仁恭<lb/>
防遏突厥雅違帝㫖失利而還帝恐煬帝有責便欲據<lb/>
<pb n="KR3j0185_WYG_042-8a"/>
法繩雅雅是煬帝舊左右慮被猜嫌忍而弗問雅性庸<lb/>
很不知慚屈是時帝甚得太原内外人心瞻仰龍顔疑<lb/>
有異志每與王威宻伺帝隙有鄉長劉龍者晉陽之富<lb/>
人也先與宫監裴寂引之謁帝帝雖知其微細亦接待<lb/>
之以招客君雅又與龍相善龍感帝恩眄竊知雅等宻<lb/>
意具以啓聞帝謂龍曰此輩下愚闇于時事同惡違衆<lb/>
必自斃也然卿能相報深有至誠幸勿有多言我為之<lb/>
所夏五月癸亥夜帝遣長孫順徳趙文恪等率興國寺<lb/>
<pb n="KR3j0185_WYG_042-8b"/>
所集兵五百人總取秦王分部伏于晉陽宫城東門之<lb/>
左以自備甲子旦命晉陽縣令劉文静導開陽府司馬<lb/>
劉正㑹辭告髙君雅王威等與北蕃私通引突厥南冦<lb/>
帝集文武官僚收威等繫獄丙寅而突厥數萬騎抄逼太<lb/>
原入自羅郭北門取東門而出帝分命裴寂文静等守<lb/>
備諸門並令大開不得輒閉而城上不張旗幟守城之<lb/>
人不許一人外看亦不得髙聲示以不測衆咸莫知所<lb/>
以仍遣首賊帥王康達率其所部千餘人與志節府<lb/>
<pb n="KR3j0185_WYG_042-9a"/>
鷹揚郎将楊毛等潜往北門隠䖏設伏誡之待突厥過<lb/>
盡抄其馬羣擬充軍用然突厥多帝登宫城東南樓望<lb/>
之旦及日中騎塵不止康達所部並是驍銳勇於抄刼<lb/>
日可食時謂賊過盡出抄其馬突厥前後夹擊埃塵漲<lb/>
天逼臨汾河康達等既無出力並墮汾而死唯楊毛等<lb/>
一二百人浮而得脫城内兵數無㡬已喪千人軍民見<lb/>
此勢私有危懼皆疑王威君雅召而至焉恨之愈切帝<lb/>
神色自若懽甚于常顧謂官僚曰當今天下賊盜十室<lb/>
<pb n="KR3j0185_WYG_042-9b"/>
而九稱帝圗王專城據郡孤荷文皇殊寵思報厚恩欲<lb/>
與諸賢立功王室適欲起兵威雅沮衆深相猜忌宻搆<lb/>
異謀欲加之罪疑其私通境外豈謂繫之二日<hi>甲子是十五日</hi>
<hi>丙寅是十七日</hi>突厥果入太原此殆天心為孤罰罪非天意也<lb/>
何從而至天既為孤遣来還應為孤令去彼若不去當<lb/>
為諸軍遣之無為慮也帝以見兵未多又失康達之輩<lb/>
戰則衆寡非敵緩恐入掠城外居民夜設伏兵出城以<lb/>
據險要曉令他道而入若有来援仍誡出城将士遥見<lb/>
<pb n="KR3j0185_WYG_042-10a"/>
突厥則速據險勿與共戰若知其戰去必莫追之但送<lb/>
出境而還使之莫測爾後再宿突厥達官自相謂曰唐<lb/>
公相貌有異舉止不凡智勇過人天所與者前来馬邑<lb/>
我等已大畏之今在太原何可當也且我輩無故逺来<lb/>
他又不與我戰開門待我我不能入久而不去天必瞋<lb/>
我我以唐公為人復得天意出兵要我盡死不疑不如<lb/>
早去無住取死巳亥夜潜遁眀旦城外覘入馳報帝曰<lb/>
我知之矣文武官入賀帝曰且莫相賀當為諸官召而<lb/>
<pb n="KR3j0185_WYG_042-10b"/>
使之即立自手疏與突厥書曰何所聞而来何所見而<lb/>
去自去自来豈非天所為也我知天意故不遣追汝知<lb/>
天意亦須同我當今隋國喪亂蒼生困窮若不救濟總<lb/>
為上天所責我今大舉義兵欲寜天下逺迎主上還共<lb/>
突厥和親更似開皇之時豈非好事且今日陛下雖失<lb/>
可汗之意可汗寜忘髙祖之恩也若能從我不侵百姓<lb/>
征伐所得子女玉帛皆可汗有之必以路逺不能深入<lb/>
見與和通坐受寳玩不勞兵馬亦任可汗一二便宜任<lb/>
<pb n="KR3j0185_WYG_042-11a"/>
量取中仍命封題署云某啓所司報請云突厥不識文<lb/>
字惟重貨財願加厚遺改啓為書帝笑而謂請者曰何<lb/>
不達之深也自頃離亂亡命甚多走裔奔越書生不少<lb/>
中國之禮併在諸裔我若敬之彼仍未信如有輕慢猜<lb/>
慮愈深古人云屈于一人之下伸于萬人之上塞外羣<lb/>
賊何比擬凡庸之一耳且啓之一字未直千金千金尚<lb/>
欲與之一字何容有恡此非卿等所及迺遣使者馳驛<lb/>
送啓始畢得書大喜其部達官等曰我知唐公非常人<lb/>
<pb n="KR3j0185_WYG_042-11b"/>
也果作異常之事隋主前在雁門人馬甚衆我輩攻之<lb/>
竟不敢出太原兵到我等畏之若神皆走還也天将以<lb/>
太原與唐公必當平定天下不如從之以求寳物但唐<lb/>
公欲迎隋主共我和好此語不好我不能從隋主為人<lb/>
我所悉知若迎来也即忌唐公於我舊怨决相誅伐唐<lb/>
公以此喚我我不能去唐公自作天子我則從行覔大<lb/>
勲賞不避時熱當日即以此意作書報帝使人往還不<lb/>
踰七日使至前日所賀官僚舞蹈稱賀帝開書歎息久<lb/>
<pb n="KR3j0185_WYG_042-12a"/>
之曰非有天命此虜寜肯如此但孤為人臣須盡節主<lb/>
憂臣辱當未立功欲舉義兵欲戴王室大名自署長惡<lb/>
無君可謂階亂之人非復尊隋之事本慮兵行以後突<lb/>
厥南侵屈節連和以安居者不謂今日所報更相要逼<lb/>
乍可絶好蕃人無有從其所勸突厥之報帝書也謂使<lb/>
人曰唐公若從吾語即宜急報我遣大達官往取進止<lb/>
官僚等以帝辭色懍然莫敢咨諫興國寺兵知帝未從<lb/>
突厥所請往往偶語曰公若更不從突厥我亦不能從<lb/>
<pb n="KR3j0185_WYG_042-12b"/>
公裴寂劉文静等知此議以狀啓聞帝作色曰公等並<lb/>
是隋臣方来共事以此勸孤臣節安在裴寂等對曰儻<lb/>
使伊吕得盡誠于桀紂即不為湯武之臣寂等改以事<lb/>
君不敢拘于小節且今士衆已集所乏者馬蕃人未是<lb/>
急須胡馬待之如渇若更遲留恐其有悔帝曰事不師<lb/>
古鮮能克成諸賢宜更三思以謀其次六月己邜太子<lb/>
與齊王至自河東帝懽甚裴寂等乃因太子秦王等入<lb/>
啓請依伊尹放太甲霍光廢昌邑故事廢皇帝而立代<lb/>
<pb n="KR3j0185_WYG_042-13a"/>
王興義兵以檄郡縣改旗幟以示突厥師出有名以輯<lb/>
華夏帝曰如此所作可謂掩耳盜鈴事機相迫不得不<lb/>
爾雖失意于後主幸未負于先帝衆議既同孤何能易<lb/>
所恨元首叢脞股肱墮哉欷歔不得已裴寂等曰文皇<lb/>
傳嗣後主假權楊素亡國喪家其来漸矣民怨神怒降<lb/>
兹禍亂致天之罰理亦其宜於是遣使以衆議馳報突<lb/>
厥始畢依㫖即遣其柱國康鞘利級失熱寒特勤達官<lb/>
等送馬千疋来太原交市仍許遣兵送帝往西京多少<lb/>
<pb n="KR3j0185_WYG_042-13b"/>
惟命康鞘利将至軍司以兵起甲子之日又符䜟尚白<lb/>
請建武王所執白旗以示突厥帝曰誅紂之旗牧野臨<lb/>
時所仗未入西郊無容預執宜兼以絳雜半續之諸軍<lb/>
矟旛皆仿此營壁城壘旛旗四合赤白相映若花園開<lb/>
皇初太原童謡云法律存道徳在白旗天子出東海常<lb/>
亦云白衣天子故隋主恒服白衣每向江都擬于東海常<lb/>
修律令筆削不停所以綵畫五級木壇自隨以事道<lb/>
又有桃李子歌曰桃李子莫浪語黄鵠繞山飛宛轉花<lb/>
<pb n="KR3j0185_WYG_042-14a"/>
園裏案李為國姓桃當作陶若言陶唐也配李而言故<lb/>
云桃花園宛轉屬旌幡汾晉老幼謳謌在耳忽覩靈驗<lb/>
不勝懽躍帝每顧旗幡笑而言曰花園可爾不知黄鵠<lb/>
如何吾當一舉千里以符冥䜟自爾已後義兵日有千<lb/>
餘集焉二旬之間得衆數萬裴寂等啓曰義軍漸大宜<lb/>
有司存官僚所統須有肄屬帝曰布衣之士或假名竊<lb/>
位孤實将軍居唐大宇近捨于此更欲何求裴寂等請<lb/>
進位大将軍以隆府號不乖古今權藉威名帝曰卿以<lb/>
<pb n="KR3j0185_WYG_042-14b"/>
二立相期欲孤為霍光之任威在将軍何關大也必須<lb/>
仍舊亦任加之署置府僚長史已下功次取之量能受<lb/>
職裴寂等又請置諸軍并兵士等總號帝曰諸侯三軍<lb/>
春秋所許孤今霸業差擬晉文可作三軍分置左右謀<lb/>
簡統帥妙選其人諸軍既是義兵還可呼為義士昔周<lb/>
武克殷義士非其薄徳況今未有所克敢忘義士者乎<lb/>
太原遼山縣令髙斌㢘拒不從命仍遣使間行往江都<lb/>
奏帝舉兵煬帝惡李氏據有太原聞而甚懼乃勅東都<lb/>
<pb n="KR3j0185_WYG_042-15a"/>
西京嚴為備禦西河不時送款帝曰遼山守株未足為<lb/>
慮西河繞山之路當吾行道不得留之六月甲申乃命<lb/>
大郎二郎率衆取之除程命齎三日之糧時文武官人<lb/>
並未署置軍中以次第呼太子秦王為大郎二郎焉臨<lb/>
行帝語二兒曰爾等少年未之更事先以此郡觀爾所<lb/>
為人具爾瞻咸宜勉力大郎二郎跪而對曰兒等早蒙<lb/>
𢎞訓禀教義方奉以周旋不敢失墜家國之事忠孝在<lb/>
焉故從嚴令事須稱㫖如或有違請先軍法帝曰爾曹<lb/>
<pb n="KR3j0185_WYG_042-15b"/>
能爾我復何憂于時義師初㑹未經講閱大郎等慮其<lb/>
不攻以軍法為言三軍聞者人皆自肅兵向西河大郎<lb/>
二郎在路一同義士等其甘苦齊其休息風塵警急身<lb/>
即前行民間近道果菜已上非買不食義士有竊取者<lb/>
即遣求主為還價亦不詰所竊之人路左有長老或進<lb/>
蔬食壺漿者重傷其意非共所見軍人等同分未嘗獨<lb/>
受如有牛酒饋遺案輿来者勞而遣之曰此隋法也吾<lb/>
不敢頗慮前人有限遂為終日不食以謝之於是将士<lb/>
<pb n="KR3j0185_WYG_042-16a"/>
見而感恱人百其勇至西河城下大郎二郎不甲親往<lb/>
喻之城外欲入城人無問男女小大並皆放入城内既<lb/>
見義軍寛容至此咸思奔赴唯有郡丞髙徳儒執迷不<lb/>
返巳丑以兵臨之飛梯纔進衆皆爭上郡司法書佐朱<lb/>
知瑾等從城上引兵而入執徳儒以送軍門徳儒即隋<lb/>
之見鸞人也大郎二郎等數之曰卿逢野鳥謬道見鸞<lb/>
佞惑隋主以為祥瑞趙髙指鹿為馬何相似哉義兵今<lb/>
奨王室理無不殺趙髙之輩仍命斬焉自外不戮一人<lb/>
<pb n="KR3j0185_WYG_042-16b"/>
秋毫不犯往還九日西河遂定師歸帝聞而喜曰以此用<lb/>
兵天下横行可也是日即定入關之策癸巳以世子為<lb/>
隴西公為左領軍大都督左三統軍等逮焉二郎為燉<lb/>
煌公為右領軍大都督右三統軍等逮焉世子乃為太<lb/>
原郡守命裴寂劉文静為大将軍府長史司馬以殷開<lb/>
山劉正㑹温大雅唐儉權𢎞夀盧階思徳平武士彠等<lb/>
為掾屬記室㕘佐等官以鷹揚王長階姜寳誼楊毛京<lb/>
兆長孫順徳竇琮劉𢎞基等分為左右統軍副統軍自<lb/>
<pb n="KR3j0185_WYG_042-17a"/>
外文武職員隨才銓用其平旦有僧俗姓李氏獲白雀<lb/>
而獻之至日未時又有白雀来止帝牙前樹上左右復<lb/>
捕獲焉眀旦有紫雲見于天當帝所坐䖏移時不去<lb/>
既而欲散變為五色皆若龍虎之象如此三朝百姓<lb/>
咸見文武謁賀帝皆抑而不受丙申突厥柱國康鞘利<lb/>
等并馬而至舎之於城東興國𤣥壇鞘利見老君尊<lb/>
容皆拜道士賈昂見而謂同郡温彦将曰突厥来詣<lb/>
唐公<hi>闕</hi>
<pb n="KR3j0185_WYG_042-18a"/>
　　創業起居注卷中<lb/>
起自太原至京城凡一百二十六日<lb/>
秋七月壬子以四郎元吉為太原郡守留守晉陽宫文<lb/>
武後事並委焉義師欲西入關移營於武徳南癸丑将<lb/>
引帝立軍門仗白旗而大號誓衆文曰夫天地定位否<lb/>
泰迭其盛衰日月著明虧昃貶其貞滿惟神莫測尚<lb/>
乃盈虚矧兹王道能無悔恡克先帝世炎漢商周撥<lb/>
亂乗乾多厯年所厥嗣墜緒時屬艱危則其股肱宰衡<lb/>
<pb n="KR3j0185_WYG_042-18b"/>
藩屏親戚戮力同奨推心翼戴顛或可扶糺合而奔官守<lb/>
惡不可救廢放而安宗社伊霍桓文並其人也率爾踵武<lb/>
代有其事布在方策可得而言日者蒼精云謝炎運将<lb/>
啓上天眷命屬乎隋室於是我髙祖文皇帝以后父之<lb/>
尊周親入相豹變陕左龍飛漢東誅尉逈於韓魏則<lb/>
神鉦遏響勦王謙於巴蜀則靈山斯鏤四罪咸服九有樂<lb/>
推經綸帷幄之間揖讓巖廊之内造我區夏不更朞月<lb/>
舜禹以来受終未有如斯之易者以故臨朝恭已庶績<lb/>
<pb n="KR3j0185_WYG_042-19a"/>
為心親覽萬㡬平章百姓兢兢慎于馭朽翼翼懼於<lb/>
烹鮮齊六合為一家等黔黎于赤子有陳不率殄虐政<lb/>
於江湖獯醜相屠降封章于沙漠其弔民也如彼其和戎<lb/>
也若兹散馬牛於山林鑄劒㦸為農器求瘼恤隠訟<lb/>
息刑清輕徭薄賦家給人足倉庫流衍于里閭職貢委<lb/>
輸于帑藏豈獨水衡貫朽常平粟紅而已哉加以愛民<lb/>
治國節用而敦本深根固蒂因河而踐華肆覲朝宗止<lb/>
於京邑𤣥覽縱觀弗踰岐下遐邇叶和内外禔福凱澤<lb/>
<pb n="KR3j0185_WYG_042-19b"/>
洋溢休祥紹至一世之氓咸賴仁夀二紀之治可謂隆平<lb/>
揚㩁往初厯選前辟詩書所美莫之能尚然聖人千慮<lb/>
失於知子以正萬國輕易元良廢守器之長立不才之<lb/>
庶兆亂之萌於是乎在異哉今上之行巳也獨智自賢安<lb/>
忍忌刻拓狂悖為混沌茍鴆毒為恣睢飾非好佞拒<lb/>
諫信讒敵怨忠艮仇讐骨肉巡幸無度窮兵極武喜怒<lb/>
不恒親離衆叛御河導洛肆舳艫而達江馳道縁邉徑<lb/>
長城而傍海離宫别館之所在車轍馬跡之所向咸塹<lb/>
<pb n="KR3j0185_WYG_042-20a"/>
山而陻谷畢結瑶而搆瓊遼水屢征殱丁壮於億兆伊<lb/>
谷轉輸斃老幼於百萬禽荒罄於飛走蠶食窮於水<lb/>
陸征稅盡於重歛民力殫於勞止十分天下九為盜賊<lb/>
荆棘旅于闕廷豺狼充於道路帶牛佩犢輟耕者連孤<lb/>
竹而㓂潢池鋤耰棘矜大呼者聚萑蒲而起芒澤青差<lb/>
白狄剽東道而肆威黄巾赤眉屠閭左而竊號曝骸如<lb/>
莽僵尸若麻敵國滿畫鷁之舟夷越繞和鸞之轂四海<lb/>
波振而冰泮五嶽塵飛而土崩踞積薪以待然鉗衆口<lb/>
<pb n="KR3j0185_WYG_042-20b"/>
而寄坐眀眀皇祖貽厥無人赫赫宗隋滅為亡國某以<lb/>
庸愚謬蒙嘉恵承七葉之餘慶資五世之克昌遂得地<lb/>
居戚里家稱公室典驍衛之禁兵守封唐之大宇義無<lb/>
坐觀綴旒之絶不舉勤王之師茍利社稷專之可也廢<lb/>
昏立眀敢遵故實今便興甲晉陽奉尊代邸掃定咸<lb/>
雒集寜㝢縣放後主於江都復先帝之鴻績固配天于<lb/>
圜寝存司牧于蒼生豈謂一朝言及於此事不獲已追増<lb/>
感欷凡厥士民義旅豪傑敏究時難曉達權謀家怨國<lb/>
<pb n="KR3j0185_WYG_042-21a"/>
恥雪乎今日從我同盟無為貳志有渝此盟神其殛之<lb/>
仍命以此誓辭檄諭所在郡縣并命檄書勿得因循妄<lb/>
論軍勢帝性簡質大度豁如前代自矜逺嫌之事皆以<lb/>
恕實行之不為欺紿自然反經合義妙盡機權類皆如<lb/>
此其義士等各以名到先後為次第汎加宣恵綏徳二<lb/>
尉官帝謂行之等曰吾今特為此官示宣行恵和綏撫<lb/>
以徳使逺者知有征無戰見我心焉是夕次於清源牧<lb/>
馬置營皆據髙險老弱樵採丁壮休息虞候覘守之地<lb/>
<pb n="KR3j0185_WYG_042-21b"/>
飛鳥不通勿論人也帝乃将世子及燉煌公等率家僮<lb/>
十數廵行營幕次比器仗精粗坐卧飲食糧稟升斗馬<lb/>
驢饑飽逮乎僕𨽻皆親閱之如有不周即令從人借助<lb/>
亦不責所屬典司顧謂二兒曰天下神器聖人大寳非<lb/>
符命所屬大功濟世不可妄居所以納揆試艱虞登帝<lb/>
位櫛風沐雨夏㑹諸侯自時厥後膺圖甚衆啓基創業<lb/>
未有無功而得帝王者也吾生自公宫長于貴戚牧州<lb/>
典郡少年所為晏樂從容懽娛事極饑寒賤役見而未<lb/>
<pb n="KR3j0185_WYG_042-22a"/>
經險阻艱難聞而不冒在兹行也並欲備嘗如弗躬親<lb/>
恐違天㫖爾等從吾勿欲懈怠今欲不言而治故無所<lb/>
尤庶愚者恱我寛容智者慚而改過世子及燉煌公請<lb/>
曰經綸機務一日萬端取决英謩四方輻輳麾下驅馳<lb/>
兒等承之自餘常事請付司存巨細以聞恐疲神思又<lb/>
慮将佐等不被委任頗以自疑帝曰是何言與是何言<lb/>
與中外不附爵賞不行吾之責也摧鋒蹈刃斬将搴旗<lb/>
爾之務也深溝髙壘談笑從容将吏之逸也吾憂責爾<lb/>
<pb n="KR3j0185_WYG_042-22b"/>
急於務逸樂推下功名與之賢自當内省不賢吾無所<lb/>
愧然晉陽從我可謂同心之人俱非致命之士漢初有<lb/>
蕭曺而無爾輩今吾有爾輩而無蕭曺天道平分乃復<lb/>
如是行矣自愛吾知爾懐自是以後記室奉命宣㫖稱<lb/>
教部伍間事給付一物軍書羽檄賞罰科條接撫初附<lb/>
慰恱逺近帝或口陳事緒手疏意㫖發言折中下筆當<lb/>
理非奉進止所司莫能裁答義旗之下每日千有餘人<lb/>
請賞論勲吿寃申屈附文希㫖百計千端来衆如雲觀<lb/>
<pb n="KR3j0185_WYG_042-23a"/>
者如堵帝處斷若流常無疑滯人人得所咸盡懽心皆<lb/>
歎神眀謂為天下主也壬寅遣通議大夫張綸等率師<lb/>
經略稽胡離石龍泉文成等諸郡丙辰至于西河引見<lb/>
民庶等禮敬耆老哀撫㷀獨賑貸窮困擢任賢能平<lb/>
章獄訟日昃而罷罔有所遺顧謂左右曰向之五條惟皇<lb/>
要道聰眀文思以之建極孤所以自強不息為義兵之<lb/>
先聲也仍自注授老人七十已上通議朝請朝散三大<lb/>
夫等官教曰乞言将智事屬髙年耄耋杖鄉禮宜優<lb/>
<pb n="KR3j0185_WYG_042-23b"/>
異老人等年餘七十匍匐壘壁見我義旗懽踰擊壤筋<lb/>
力之禮知不可為肉帛之資慮其多闕式加榮秩以賙其<lb/>
養節級並如前授自外當土豪雋以資除授各有差官<lb/>
之大小並帝自手注量才叙効咸得厥宜口問功能筆<lb/>
不停輟所司唯給告身而已爾後遂為恒式帝特善書<lb/>
工而且疾真草不拘常體而草跡韶媚可愛嘗一日注<lb/>
授千許人官更案遇得好紙走筆若飛食頃而訖得官<lb/>
人等不敢取告符乞寳神筆之跡遂各分所授官名而<lb/>
<pb n="KR3j0185_WYG_042-24a"/>
去乙丑張綸等下離石郡其太守楊子崇為亂兵所害<lb/>
崇即後主從弟也頗有學識性理帝甚惜之崇性怯而<lb/>
無謀故及於難入自雀鼠谷次于靈石縣壬戌霖雨甚<lb/>
頓營於賈胡堡去霍邑五十餘里此縣西北抗汾水東<lb/>
拒霍太山守險之衝是為襟帶西京留守代王遣驍将<lb/>
虎牙郎将宋老生率精兵二萬拒守又遣左武侯大将<lb/>
軍屈突通将遼東兵及驍果等數萬餘人據河東與老<lb/>
生相影響仍命臨汾以東諸郡所在軍民城守並隨便<lb/>
<pb n="KR3j0185_WYG_042-24b"/>
受老生屈突等徵發帝聞而笑曰億兆離心此何為也<lb/>
老生乳臭未知師老之謀屈突膽薄嘗無曲突之慮自<lb/>
防輕敵二子有之閫外相時俱非其事且屈突嘗破𤣥<lb/>
感時人謂其能兵老生數勝羣盜自許堪當勍敵無識<lb/>
之徒因相蹈附謂其必能制我不遣援兵我若緩以持<lb/>
之彼必以吾為怯出其不意不過一兩月間並當擒之<lb/>
吾無憂也于時秋霖未止道路泥濘帝乃命府佐沈叔<lb/>
安崔善為等間遣羸兵往太原更運一月糧以待開<lb/>
<pb n="KR3j0185_WYG_042-25a"/>
霽甲子有白衣野老自云霍太山遣来詣帝請謁帝𢎞<lb/>
達至理不語神怪逮乎佛道亦以致疑未之深信門人<lb/>
不敢以聞此老乃伺帝行營路左拜見帝戱謂之曰<lb/>
神本不測卿何得見卿非神類豈共神言野老對曰某<lb/>
事山祠山中聞語遣語大唐皇帝云若往霍邑宜東南<lb/>
傍山取路八月初雨止我當為帝破之可為吾立祠廟<lb/>
也帝試遣案行傍山向霍邑道路雖峻兵枉行而城中<lb/>
不見若取大路去縣十里城上人即遥見兵来帝曰行<lb/>
<pb n="KR3j0185_WYG_042-25b"/>
逢滯雨人多疲濕甲仗非精何可令人逺見且欲用權<lb/>
譎難為之計山神示吾此路可謂指蹤雨霽有徴吾從<lb/>
神也然此神不欺趙襄子亦應無負於孤顧左右笑以<lb/>
為樂丙寅突厥始畢使逹官級失特勤等先報已遣兵<lb/>
馬上道計日當至帝曰地名賈胡知胡将至天其假吾<lb/>
此胡以成王業也巳巳滎陽賊帥李宻遣使送欵致書<lb/>
請與帝合從帝大恱謂大郎二郎等曰桀賊南柔強胡<lb/>
北附所憂此輩今並歸心主上志在過江京都憂死不<lb/>
<pb n="KR3j0185_WYG_042-26a"/>
暇天下可傳檄而定何樂如之初李宻與楊𤣥感同逆<lb/>
感誅而宻亡命投東郡賊帥翟譲譲知宻是蒲山公<lb/>
之子頗讀漢書納而禮之推為謀主宻以百姓饑弊説<lb/>
来據洛口倉屯守武牢之險宻自復舊封為魏公號翟<lb/>
讓為司徒公讓所部兵並齊濟間漁獵之手善用長槍<lb/>
華騶龍廐細馬所向江都者多為譲所刼故其兵銳於他<lb/>
賊加以宻是逃刑之人同守衝要隋主以李氏當王又<lb/>
有桃李之歌謂宻應於符䜟故不敢西顧尤加憚之宻<lb/>
<pb n="KR3j0185_WYG_042-26b"/>
雖為譲所推恐其圖已恭儉自勵布衣蔬食所居之室<lb/>
積書而已子女珍玩一無所取賑貸貧乏敬禮賔客故<lb/>
河汴間絶糧之士多往依之宻又形儀眇小譲弗之忌<lb/>
遂謀殺譲而并其衆宻以煬帝不来翟讓已死坐對敖<lb/>
倉便有自矜之志作書與帝以天下為己任屢有大言<lb/>
其書多不録大略云欲帝為盟津之會殪商辛於牧野<lb/>
執子嬰于咸陽其㫖以殺後主執代王為意帝覽書抵<lb/>
掌謂所親曰宻誇誕不達天命適所以為吾拒東都之<lb/>
<pb n="KR3j0185_WYG_042-27a"/>
兵守成臯之阨更覔韓彭莫如用宻宜卑辭推奨以驕<lb/>
其志使其不虞於我得入闗據蒲津而屯永豐阻崤函<lb/>
而臨伊洛東看羣賊鷸蚌之勢吾然後為秦人之漁父<lb/>
矣記室承㫖報宻書曰頃者崑山火烈海水羣飛赤縣<lb/>
丘墟黔黎塗炭布衣戍卒耰鋤棘矜爭帝圗王狐鳴蠭<lb/>
起翼翼京洛強弩圍城膴膴周原僵屍滿路主上南巡泛<lb/>
膠舟而忘返匈奴北熾将被髪於伊川輦上無虞羣下<lb/>
結舌大盜移國莫之敢指忽焉至此自貽伊戚七百<lb/>
<pb n="KR3j0185_WYG_042-27b"/>
年之基窮於二世周齊以往書契以還邦國淪胥未有<lb/>
如斯之酷者也則我髙祖之業㡬墜於地吾雖庸劣幸<lb/>
承餘緒出為八使入典八屯位未為髙足成非賤素飡<lb/>
當世僶俛叨榮從容平勃之間誰云不可但顛而不扶<lb/>
通賢所責主憂臣辱無義徒然等袁公而流涕極賈生<lb/>
之慟哭所以仗旗役袂大㑹義兵綏撫河朔和親蕃塞<lb/>
共匡天下志在尊隋以弟相幾而作一日千里雞鳴起<lb/>
舞豹變先鞭御宇當塗聿来中土兵臨郏鄏将觀周鼎<lb/>
<pb n="KR3j0185_WYG_042-28a"/>
營屯敖倉酷似漢王前遣簡書屈為唇齒今辱来㫖莫<lb/>
我肯顧天生蒸民必有司牧當今為牧非子而誰老夫<lb/>
年踰知命願不及此欣戴大弟攀鱗附翼惟兾早膺圗<lb/>
籙以寜兆庶宗盟之長屬籍見容復封于唐斯足榮矣<lb/>
殪商辛於牧野所不忍言執子嬰於咸陽非敢聞命汾<lb/>
晉左右尚須安輯盟津之㑹未暇卜期今日鑾輿南幸<lb/>
恐同永嘉之勢顧此中原鞠為茂草興言感歎實疚于<lb/>
懐脫知動静遲數始報未面虚襟用増勞軫名利之地<lb/>
<pb n="KR3j0185_WYG_042-28b"/>
鋒鏑縱横深慎垂堂勉兹鴻業宻得書甚恱示其部下<lb/>
曰唐公見推天下不足定也遂注意東都無心外畧劉<lb/>
文静之使蕃也来遲而突厥兵馬未至時有流言者云<lb/>
突厥欲與武周南入乗虚掩襲太原帝集文武官人及<lb/>
大郎二郎等而謂之曰以天賛我而言應無此勢以人<lb/>
事見㡬而發無有不為此行遣吾當突厥武周之地<lb/>
何有不来之理諸公意謂何議者以老生突厥相去不<lb/>
遥李宻譎誑奸謀難測突厥見利則行武周事彼者也<lb/>
<pb n="KR3j0185_WYG_042-29a"/>
太原一都之㑹義兵家屬在焉愚夫所慮伏聽教㫖帝<lb/>
謂大郎二郎等曰爾輩如何對曰武周位極而志滿突<lb/>
厥少信而貪利外雖相附内實相猜突厥必欲逺離太<lb/>
原寜肯近亡馬邑武周悉其此勢必未同謀又朝廷既<lb/>
聞唐國舉兵憂虞不暇京都留守特畏義旗所以驍<lb/>
将精兵鱗次在近今若却還諸軍不知其故更相恐動<lb/>
必有變生營之内外皆為勍敵於是突厥武周不謀同<lb/>
至老生屈突追奔競来進闕圗南退窮自北還無所入<lb/>
<pb n="KR3j0185_WYG_042-29b"/>
往無所之畏溺先沉近于斯矣且今来禾菽被野人馬<lb/>
無憂坐足有糧行即得衆李宻戀于倉米未遑逺略<lb/>
老生輕躁破之不疑定業取威在兹一决諸人保家愛命<lb/>
所謂言之者也兒等捐軀力戰可謂行之者也耕織自<lb/>
有其人請無他問雨罷進軍若不殺老生而取霍邑<lb/>
兒等敢以死謝帝喜曰爾謀得之吾其决矣三占從二<lb/>
何藉輿言懦夫之徒幾敗乃公事耳丙子太原運糧人<lb/>
等至八月己卯霖止帝指霍太山而言曰此神之語信<lb/>
<pb n="KR3j0185_WYG_042-30a"/>
而有徴封内名山禮許諸侯有事乃命所部鄉人設祠<lb/>
致祭焉庚辰命諸軍曝行装整鎧仗辛巳且發引取傍<lb/>
山道而趍霍邑七十餘里初行霧甚俄而秋景澄眀帝<lb/>
謂大郎二郎曰今日之行在卿兩将景色如此天似為<lb/>
人唯恐老生怯而不戰閉門城守其若之何大郎二郎<lb/>
啟帝曰老生出自寒微勇而無智討捕小盜頗有名聲<lb/>
今来居此必當大蒙賞勞若不出戰死在不疑輕騎挑<lb/>
之無憂不出如其固守便可誣其相引謬為誠節彼無<lb/>
<pb n="KR3j0185_WYG_042-30b"/>
識解不知逺大為其左右體悉凡庸羣小相猜自成疑<lb/>
阻無妨宻相表奏不廢傳首京都小慧之人思此解事<lb/>
以此量之来戰不惑帝曰老生不能逆戰賈胡吾知無<lb/>
能為也爾等籌之妙盡其實是日未時帝将麾下左右<lb/>
輕騎數百先到霍邑城東去五六里以待步兵至方欲<lb/>
下營且遣大郎二郎各将數十騎逼其城行視戰地帝<lb/>
分所将人為十數隊巡其城東南而向西南徃徃指麾<lb/>
似苦安營而攻城者仍遣殷開山急追馬步等後軍<lb/>
<pb n="KR3j0185_WYG_042-31a"/>
老生在城上遥見後軍欲来真謂逼其城置營乃從南<lb/>
門東門兩道引兵而出衆将三萬許人帝慮其背城不<lb/>
肯逺鬭乃部勒所将騎兵馬左右軍大郎領左軍擬屯<lb/>
其東門二郎将右軍擬斷其南門之路仍命小縮偽若<lb/>
避之既而老生見帝兵却謂為畏巳果引兵更前去城<lb/>
里許而陣殷開山等所追步兵前軍統到方陣以當老<lb/>
生中軍後軍相續而至未及戰帝命大郎二郎依前部<lb/>
分馳而向門義兵齊呼而前紅塵暗合鼔未及動鋒刃<lb/>
<pb n="KR3j0185_WYG_042-31b"/>
巳交響若山崩城樓皆振帝乃傳言已斬宋老生所部<lb/>
衆聞而大亂捨仗而走爭奔所出之門門有大郎二郎<lb/>
先所屯守懸門不發老生取入不得城上人下繩引之<lb/>
老生攀繩欲上去地丈餘軍頭盧君諤所部人等跳躍<lb/>
及而斬之傳首詣帝於是兵隨所向奮擊禁不可止數<lb/>
里之間血流蔽地僵屍相枕日欲将落帝見戰士心銳<lb/>
仍命登城時無攻具肉薄而上自申至酉遂平霍邑帝<lb/>
視戰地愴然謂左右曰河東已来孤之所使百姓見義<lb/>
<pb n="KR3j0185_WYG_042-32a"/>
旗有誠節老生所逼至于塗炭亂兵之下善惡不分火<lb/>
燒崐山誰論玉石無妨死人之内大有赤心於我者也<lb/>
取来不得及此戰亡生未被知沒有餘恨静而思之良<lb/>
深痛惜從今已去當以文徳来之不復用兵戈矣其破<lb/>
霍邑攻戰人等有勲者並依格賞受事不踰日惟有徒<lb/>
𨽻一色勲司疑請教曰義兵取人山藏海納逮乎徒𨽻<lb/>
亦無棄者及著勲績所司致疑覽其所請可為太息豈有<lb/>
矢石之間不辯貴賤庸勲之次便有等差以此論功<lb/>
<pb n="KR3j0185_WYG_042-32b"/>
将何以勸黥而為王亦何妨也賞宜從重吾其與之諸<lb/>
部曲及徒𨽻征戰有功勲者並從本色勲授壬午帝引<lb/>
霍邑城内老生文武長幼見而勞之曰老生之外孤無<lb/>
所咎縱卿不誠于孤亦當以赤心相仰乃節級授官與<lb/>
元從人齊等其丁壮勝兵者即遣從軍配左右領軍天<lb/>
都督還取其同色同黨自相統處之不為疑異俘降之<lb/>
徒不勝喜躍欣若再生其有關中人欲還者即授五品<lb/>
散官放還内外咸恱咸思報効仍命𦵏宋老生以本官<lb/>
<pb n="KR3j0185_WYG_042-33a"/>
之禮自是以後未歸附者無問鄉村堡塢賢愚貴賤咸<lb/>
遣書招慰之無有不至其来詣軍者帝並節級授朝散<lb/>
大夫以上官至于逸民道士亦請効力教曰義旗撥亂<lb/>
庶品来蘓類聚羣分無思不至乃有出自青溪逺辭丹<lb/>
竈就人間而齊物從戎馬以同塵咸願解巾負兹羈鞢<lb/>
雖欲勿用重違其請逸民道士等誠有可嘉並依前授<lb/>
人或以授官太髙諫帝者帝曰不恡爵賞漢氏以興比<lb/>
屋可封唐之盛徳吾方稽古敢不遵行天下之利義無<lb/>
<pb n="KR3j0185_WYG_042-33b"/>
獨饗率土皆貴于我豈不益尊乎且皇隋敗壊各歸於<lb/>
此雁門解圍之効東都援臺之勲在難即許授大夫免<lb/>
禍則惟加小尉所以士無鬭志将有墮心版蕩分崩至<lb/>
于今日覆車明鑑誰敢効尤然亦使外冦覬覦之徒嘗<lb/>
授無過此也又加官慰撫何如用兵殺戮好生任賞吾<lb/>
覺其優當以不日而定天下非卿等小見所及丙戌入<lb/>
臨汾郡勞撫任用郡内官民一如霍邑庚寅宿于絳郡<lb/>
西北之鼔山此山帝為討捕大使時舊停營所故逗而宿<lb/>
<pb n="KR3j0185_WYG_042-34a"/>
焉去絳十餘里絳城不下是日曉鼔山西北有大浮雲<lb/>
色或紫或赤似華葢樓闕之形須㬰有暴風吹来向營<lb/>
而臨所居帳上帝指絳城而謂傍侍曰風雲如此見從<lb/>
彼何不達之甚仍命厨人明日下城而後進食辛卯<lb/>
帝觀兵于絳城将士等爭欲先登因而縱上自卯及巳<lb/>
遂取之而食于正平縣令李安逺之宅通守陳叔逺巳<lb/>
下面縛請罪並捨而不問待之如初餘依臨汾郡部分<lb/>
癸巳至於龍門縣劉文静康鞘利等来自北蕃突厥<lb/>
<pb n="KR3j0185_WYG_042-34b"/>
五百人馬二千疋從鞘利等至帝喜其兵少而来遲藉<lb/>
之以關隴謂劉文静曰吾已及河突厥始至馬多人少<lb/>
甚惬本懐先是帝使時于此縣界見河水清皇太子又<lb/>
于此界獲𤣥狐於往縣西南宴見鞘利并與縣内道俗<lb/>
等叙舊極懽丙申至汾隂遣書招馮翊賊帥孫華華所<lb/>
部強兵至餘數千積年刼掠非常富實濼水以北莫敢<lb/>
當之帝書到華喜而從命己亥進營停于壺口分遣諸<lb/>
軍問津水濵之人具舟爭進日有數百仍署水軍焉辛丑<lb/>
<pb n="KR3j0185_WYG_042-35a"/>
太原獲青石龜形文有丹書四字曰李治萬世齊王遣<lb/>
使獻之翠石丹文天然映徹上方下銳宛若龜形神工器<lb/>
物見者咸驚竒異帝初弗之信也乃令水漬磨以驗之<lb/>
所司浸而經宿久磨其字愈更鮮眀於是内外畢賀<lb/>
帝曰上天眀命貺以萬吉恭承休祉須安萬方孤以寡<lb/>
徳寜堪預此既為人下不容以之頒告宜以少牢祀石<lb/>
龜而爵送龜人用彰休慶是日又有獲嘉禾而獻者<lb/>
教曰嘉禾為瑞聞諸往策逮乎唐氏世有兹祥放<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>
<pb n="KR3j0185_WYG_042-35b"/>
獲之於前叔虞得之於後孤今糺合復逢靈貺出自興<lb/>
平来因善樂休徴偉兆何其美與顧循虛薄未堪當此呈<lb/>
形之處須表天休送嘉禾人興平孔善樂宜授朝散大夫<lb/>
以旌嘉應壬寅孫華率其腹心輕騎數十至自郃陽華<lb/>
年餘弱冠言容質直帝見而輕之華每殷勤誠欵請先<lb/>
立効帝乃厚加撫遇甚得其情謂華曰卿能渡河逺来<lb/>
相見吾當貴卿不減鄧仲華也關中卿輩不少名並<lb/>
劣卿卿今率先從我羣雄當相繼而至於是拜華左光禄<lb/>
<pb n="KR3j0185_WYG_042-36a"/>
大夫封武鄉縣公加馮翊郡守從其来者仍委華以次授<lb/>
官頒賜各有差仍命華先濟為西道主人華大恱而<lb/>
去仍命左右統軍王長諧劉𢎞基并左領軍大都督府<lb/>
長史陳演夀等率師次華而渡據河西岸以待大兵九<lb/>
月乙邜張綸自離石道下龍泉文城等郡獲文城太守<lb/>
莘公鄭元璹送焉帝見元璹釋而遣之初王長諧劉𢎞<lb/>
基陳演夀之濟河也帝誡之曰屈突通今在河東精兵<lb/>
不少相去五十餘里而不敢来足驗人情不為之用然<lb/>
<pb n="KR3j0185_WYG_042-36b"/>
通雖不武久在戎行守法懼罪終無坐位不妨伺便時<lb/>
相邀襲冝為之備以折要衝通苦不入闗河東自然歸<lb/>
我分兵向彼我即擊其河東通若全兵守城卿其絶其<lb/>
橋道可謂前扼其喉後撫其背首尾相救非通所堪若<lb/>
不走之必成擒矣吾且按兵觀其進退至是通聞孫華<lb/>
導長諧等渡河果遣虎牙郎将桑顯和率驍果精騎<lb/>
數千人夜馳掩襲長諧等軍營諧及孫華等奉教備預<lb/>
故並覺之伺和赴營設伏分擊應時摧散追奔至于飲馬<lb/>
<pb n="KR3j0185_WYG_042-37a"/>
泉斬首獲生略以千計顯和走入河東城僅以身免仍<lb/>
撤斷蒲津橋帝聞而謂官屬曰屈突遣兵此行事不獲<lb/>
巳今若進逼圍之必不敢出使劉𢎞基孫華等至關門<lb/>
斷其行路然後吾於壺口朝服濟河利涉大川斯之謂<lb/>
矣戊午帝親率諸軍圍河東郡分遣大郎二郎長史裴<lb/>
寂勒兵各守一面帝登城東原上西望城内所為屈突<lb/>
果不敢出兵閉門自守城髙甚峻不易可攻帝觀義士<lb/>
等志試遣登之南面千餘人應時而上時值雨甚帝命<lb/>
<pb n="KR3j0185_WYG_042-37b"/>
旋師軍人既得上城遂不時速下帝曰屈突宿衞舊人<lb/>
解安陣隊野戰非其所長嬰城善為捍禦我師常勝人<lb/>
必輕之驍銳先登恐無還路今且示威而巳未是攻城<lb/>
之時殺人得城如何可用乃還命諸将移營河渚文武<lb/>
将佐等已下定河北衆餘十數萬今欲入關請兼置公<lb/>
府觀領太尉増選僚屬帝曰兵臨蒲坂諸君欲以舜職<lb/>
見推此意可知未煩如此必為僚屬増府任從便宜加<lb/>
置於是復領太尉丙辰馮翊太守蕭造率官屬舉郡歸<lb/>
<pb n="KR3j0185_WYG_042-38a"/>
義相繼有華隂縣令李孝常據永豐倉遣子弟妹夫竇<lb/>
軌等送欵仍便應接河西關上兵馬又京兆萬年醴泉<lb/>
等諸縣皆遣使至帝曰吾未濟者正須此耳今既事辦<lb/>
可以濟乎乃命所司以少牢祀河庚申率諸軍以次而<lb/>
渡甲子舍于朝邑長春宫三秦士庶衣冠子弟郡縣長<lb/>
吏豪族弟兄老幼相携来者如市帝皆引見親勞問仍<lb/>
節級授官教曰義旗濟河關中響應轅門輻凑赴者如<lb/>
歸五陵豪傑三輔冠盖公卿将相之緒餘侠少良家之<lb/>
<pb n="KR3j0185_WYG_042-38b"/>
子弟從吾投刺咸畏後時扼腕連䮽爭求立效縻之好<lb/>
爵以永今朝於是秦人大恱更相語曰真吾主也来何<lb/>
晚哉咸願前驅以死自効丙寅遣世子隴西公将司馬<lb/>
劉文静統軍王長諧姜寳誼寳琮諸軍數萬人屯永<lb/>
豐倉守潼關備他盜慰撫使人竇軌等受節度焉遣燉<lb/>
煌公率統軍劉𢎞基長孫順徳楊毛等諸軍數萬人往<lb/>
髙陵道定涇陽雲陽武功盩厔鄠諸縣等慰撫使人掾<lb/>
殷開山等受節度焉先是帝從弟趙興公神通起兵鄠縣<lb/>
<pb n="KR3j0185_WYG_042-39a"/>
有衆數千聞義旗渡河遣使迎帝又賊帥李仲文遣兄<lb/>
仲威送款仲文則魏宻之從父也以宻反於滎陽縁坐<lb/>
亡命招集無賴抄刼郿縣之間衆将四五千盩厔賊帥<lb/>
何潘兒向善志等亦各率衆數千歸附宜君賊帥劉旻<lb/>
又率其黨數千人降帝並以不次封遣書勞之仍令各<lb/>
於當界率衆便受燉煌公部署旬日間京兆諸賊四面<lb/>
而至相繼歸義罔有所遺商農工賈各安其業京城留<lb/>
守代王及尚書衞文昇将軍隂世師京兆丞骨儀等以<lb/>
<pb n="KR3j0185_WYG_042-39b"/>
帝威徳遐振民願所從恐京邑之人一旦盡去乃閉門<lb/>
拒守運糧入宫帝聞而歎曰吾既平戎於王翼尊隋室<lb/>
欲立孺子以報髙皇今被見疑拒不相納方知召奭不<lb/>
恱周旦非徒言耳隂衞羣小負我之深巳巳帝之蒲津<lb/>
觀河東城庚午南過永豐倉是夜宿於臨晉濼渭合<lb/>
流之䖏将渡渭津人以見船朽破不堪帝渡及於濼水<lb/>
上流數十里更取好船苦於水淺沙積相次船行不進<lb/>
憂怖不知所為其夜三更天甚晴霽忽然覺水暴長數<lb/>
<pb n="KR3j0185_WYG_042-40a"/>
尺逆流而上船泛深波得達津次及明帝登船欲渡乃<lb/>
見逆流不已津司以聞衆咸駭異以為光武滹沱之冰<lb/>
無以異此並於舟中拜賀帝曰此偶然耳吾何徳以堪<lb/>
之乃命所司以少牢祀濼渭并有事於華山帝至倉所<lb/>
勞軍見箱廩填實銘題數多喜謂從者曰千里逺来<lb/>
急於此耳此既入手餘復何論食之與兵今時且足信出<lb/>
於己久行諸将俱謹備守無為他慮未下馬仍開倉大<lb/>
賑饑民辛未還宫壬申進屯馮翊郡過舊宅饗告五廟<lb/>
<pb n="KR3j0185_WYG_042-40b"/>
禮也初周齊戰爭之始周太祖數往同州侍從達官隨<lb/>
便各給田宅景皇帝與隋太祖並家於州治隋太祖宅<lb/>
在州城東南西臨大路景皇帝宅居州城西北而面濼<lb/>
水東西相望二里之間數十年中兩宅俱出受命之主<lb/>
相繼代興時人所見開闢已来未之有也乙亥燉煌公<lb/>
至盩厔所過諸縣及諸賊界莫不風馳草靡褁糧卷甲<lb/>
唯命是從遣使啓帝請期日赴京帝曰屈突東行不可<lb/>
西歸無路觀吾成敗方有所之不可為虞矣乃命隴西<lb/>
<pb n="KR3j0185_WYG_042-41a"/>
公量簡倉上精兵自新豐道趨長樂離宫令燉煌公率<lb/>
新附諸軍自鄠縣道屯長安故城至並各聽教迨上郡<lb/>
雎隂以北咸遣使歸款丙子大軍西引厯下邽過櫟陽<lb/>
路左所有煬帝行宫園苑及宫人等並罷之教曰大業<lb/>
已来巡幸過度宿止之䖏好依山水經兹勝地每起離<lb/>
宫峻宇雕墻亟成壮麗良家子女充牣其間怨曠感于<lb/>
幽眀靡費極于民産替否迭進将何糺逖馳道所有宫<lb/>
室悉宜罷之其宫人等並放還親屬冬十月辛巳帝至<lb/>
<pb n="KR3j0185_WYG_042-41b"/>
灞上仍進營停于大興城春明門之西北與隴西燉煌<lb/>
等二公諸軍二十餘萬衆㑹焉帝勒諸軍各依壘壁勿<lb/>
入村居無為侵暴若無兵者恭以俟命代王與留守衞<lb/>
文昇隂世卿等以義兵多而且肅不令而齊門防轉嚴<lb/>
拒守愈固信使不通告喻事絶帝雖每遣使至城下申<lb/>
以尊隋夾輔之意愚人俗吏不達變通闇于事機徃而<lb/>
無報如此向經旬日諸将相率啓帝曰京城不啓此是<lb/>
隋運其亡天既亡之非人能復違天棄日勞師費糧坐<lb/>
<pb n="KR3j0185_WYG_042-42a"/>
守愚夫恐非長策請進圍之以觀其意帝曰兵纒象魏<lb/>
矢及黄屋人其謂我何哉諸将對曰無成王之主不得<lb/>
行周公之事又恐巨猾之徒知義兵已定關中来爭形<lb/>
勝請更思之帝乃逡巡未决有報京兆舊賊帥等並以家<lb/>
近帝城不預元從恥無功乃各率所部兵分地逼城而<lb/>
上帝慮其輕脫失利辛卯命二公各将所統兵往為之<lb/>
援京城東面南面隴西公主之西面北面燉煌公主之<lb/>
城中見而失色更無他計惟兾屈突及東都救援而已<lb/>
<pb n="KR3j0185_WYG_042-42b"/>
甲午關中羣帥等各請率驍銳登城二公莫之能止時<lb/>
帝在春明門外聞而馳入舎於羅郭安興坊以鎮之甲<lb/>
辰諸軍各競造攻具以臨城帝又未之許二公及文武<lb/>
所司等固請曰太原以来所過未嘗經宿長驅四塞罕<lb/>
有不克之城今至京師不時早定玩敵致冦以挫兵鋒<lb/>
又慮初附之人私輕太原之兵無䏻為也此機不小請<lb/>
速部分帝曰𢎞弩長㦸吾豈不許用之所兾内外共知<lb/>
以安天下斯志不果此外任諸公從民所欲然七廟及<lb/>
<pb n="KR3j0185_WYG_042-43a"/>
代王并宗室支戚不得有一驚犯乃下教有違此者罪<lb/>
及三族於是諸軍各于所部營分角修攻戰之具雲梯<lb/>
競聳樓橦爭髙百道齊来千里並進近京竹木殱于斯<lb/>
矣十一日丙辰昧爽咸自逼城帝聞而馳往欲止之而弗<lb/>
及纔至景風門東面軍頭雷永吉等已先登而入守城<lb/>
之人分崩帝乃遣二公率所統兵依城外部分封府庫<lb/>
收圗籍禁<graphic n="KR3323" url="https://raw.githubusercontent.com/kanripo/KR-Gaiji/master/images/KR3323.png" mimeType="image/png"/>掠軍人勿雜勿相驚恐太倉之外他<lb/>
無所干吏民安堵一如漢初入關故事代王先在東宫乃<lb/>
<pb n="KR3j0185_WYG_042-43b"/>
奉迎居於大興後殿是日帝還移營舍於長樂宫滻<lb/>
川上先是隋主以梟滅作逆掘其墳壟而洿其室隂世師<lb/>
骨儀等遂以為恒准乃令京兆郡訪帝之五廟塋域所<lb/>
在並發掘焉帝以此憾之言必流涕戊午收隂世師骨<lb/>
儀崔毘伽李仁政等並命隴西公斬于朱雀街道以不<lb/>
從義而又愎焉餘無所問京邑士女懽娱道路華夷觀<lb/>
聽相顧欣欣乃命太常促擇吉日告髙廟定尊位立代<lb/>
王之禮文武将佐等議請曰天厭隋徳厯數在唐謳歌<lb/>
<pb n="KR3j0185_WYG_042-44a"/>
在路被于遐邇起兵晉陽逺定秦雍百餘日間廓清帝<lb/>
宅神武之速此謂若飛非天啓聖孰能如是昔漢髙入<lb/>
關不即自王項羽後至悔無所及公雖卑以自牧須安<lb/>
天下僉議請依符䜟上尊號帝愀然改容曰舉兵之始<lb/>
本為社稷社稷有主孤何敢二劉季不立子嬰所以屈<lb/>
於項羽孤今尊奉世嫡何復憂哉壬戌乃率百僚備羽<lb/>
儀法物具法駕迎代王即位於大興殿是時年十餘嵗<lb/>
矣大赦天下改大業十二年為義寜元年復天下勿出<lb/>
<pb n="KR3j0185_WYG_042-44b"/>
今年租賦賜民子孫承後者爵一級是日仍遥尊後主<lb/>
為太上皇以少帝在不言廢也<lb/>
<pb n="KR3j0185_WYG_042-45a"/>
　　創業起居注卷下<lb/>
起攝政至即真日凡一百八十三日<lb/>
義寜元年冬十一月甲子少帝以帝為丞相進封唐王<lb/>
位在王公上以武徳殿為丞相府改教稱令萬㡬百度<lb/>
禮樂征伐兵馬糧仗庶繢羣官並責成於相府惟郊祀<lb/>
天地四時禘祫奏聞帝固辭不拜公卿将佐等請曰公<lb/>
負孺子當朝豈得辭乎攝政公不入相王室何依臨兹<lb/>
大節義無小讓帝歎曰王家失鹿遂使狐同老狼乃奏<lb/>
<pb n="KR3j0185_WYG_042-45b"/>
詔受册乙丑榆林靈武五原平源安定諸郡並舉城降<lb/>
並遣使詣義軍請命於是遣書發使慰喻巴蜀丙寅置<lb/>
丞相府長史已下屬官還以大将軍府僚裴寂等依次<lb/>
為之己卯以隴西公為唐王世子改封燉煌公為秦國<lb/>
公四郎元吉為齊國公仍改太原留守為鎮北府総統<lb/>
山東諸郡十二月隴西金城郡奴賊薛舉等破賊率唐弼<lb/>
于扶風自稱天子初弼遣使詣帝歸欵投状扶風郡而<lb/>
為薛舉所圍帝遣援兵往扶風未至弼黨在郡城<lb/>
<pb n="KR3j0185_WYG_042-46a"/>
外為舉所圗弼遂被郡守竇璡所殺俄而璡及河池郡<lb/>
守蕭瑀相繼歸京師於是拜璡為户部尚書上柱國封<lb/>
燕國公瑀拜禮部尚書封宋公是月也屈突通自潼闗<lb/>
都尉府欲奔東都關上劉文静等諸軍追而獲焉送之<lb/>
相府帝見通捨而禮之謂曰公以清貞奉上臣道不虧<lb/>
孤所翹心惟恨得卿之晚通拜<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>劉文静等仍定𢎞農<lb/>
郡及佐諸縣義寜二年春正月蜀漢及氐𦍑所在諸郡<lb/>
雄豪并守長等奉帝書感恱競遣子弟獻款絡繹而至<lb/>
<pb n="KR3j0185_WYG_042-46b"/>
所司報答日有百餘梁益之間宴如也承詔封丞相長<lb/>
史裴寂為魏國公司馬劉文静為魯國公趙興公神通<lb/>
為鄭國公永安公孝基為蜀國公自餘将佐殷開山劉<lb/>
𢎞基已下並以次封開國郡公縣公焉其日令曰李宻<lb/>
趦趄鞏洛自許當塗王城如燬憂心孔棘東都危逼有<lb/>
若倒懸西人之子理本奔命其左右大都督府所統諸<lb/>
軍並宜誡嚴以時式遏有征無戰是謂義師招諭不從<lb/>
勿難還也初年孟月春作方興不奪農時宜知其速於<lb/>
<pb n="KR3j0185_WYG_042-47a"/>
是以世子為左元帥秦王為右元帥左右二府諸軍十<lb/>
餘萬衆引于滻水之北仍以尚書蕭瑀為相府司馬劉<lb/>
文静為左元帥府長史尚書竇璡為掾殷開山為右元<lb/>
帥府司馬長史又拜屈突通為上柱國封蔣國公檢校<lb/>
行軍左右虞候事軍士以下僚佐等皆選知名者為之<lb/>
帝親詣軍勞而誓遣之二月涿郡大守羅藝與漁陽上<lb/>
谷北平栁城等郡諸官民遣使送款先是平原賊竇建<lb/>
徳聚衆數萬人充斥河右渤海髙陽等郡大将軍府使<lb/>
<pb n="KR3j0185_WYG_042-47b"/>
人張道源所定趙郡襄國武安清河等郡至是並䧟於<lb/>
賊道源亦隨而沒焉建徳遂僣稱王自號夏國又南陽<lb/>
朱粲衆有數萬並好食人自稱可達汗莫知可達汗之<lb/>
名有何義理酷害異常又有賊蕭銑起兵於江陵於是<lb/>
以華陽公鄭元璹為太常卿封沛國公遣将兵出商山<lb/>
上洛道定南陽以東諸郡並遣使人左領軍大都督府<lb/>
司兵馬元規慰撫安陸及荆襄間三月左右二元帥軍<lb/>
招諭東都城門不啓李宻又不敢西冦時逼農月遂奉<lb/>
<pb n="KR3j0185_WYG_042-48a"/>
令旋師宜陽新安二郡而還留行軍總管史萬寳盛彦<lb/>
師鎮宜陽吕紹宗任懐鎮新安少帝以帝功徳日懋天<lb/>
厯有歸欲行禪譲之禮乃進帝為相國加九錫賜殊物<lb/>
加殊禮焉册曰於戯維爾假黄鉞使持節大都督内外<lb/>
諸軍事録尚書大丞相新除相國總百揆唐王夫乾道<lb/>
貞觀四象所以運行坤徳含𢎞萬有馮其載育是以天<lb/>
地交泰資始由乎聖人隂陽順成總已歸其元輔故䏻<lb/>
陶甄品物代彼天工息四海之羣飛廻三靈之掩耀百<lb/>
<pb n="KR3j0185_WYG_042-48b"/>
揆時序五典克從雖伊尹格於皇天周公光於四表方<lb/>
斯蔑如也今将授王典册其敬聽朕命上天不造降禍<lb/>
于我國家髙祖棄盛業而昇龍太上釋寳圗以委御王<lb/>
室如燬喪亂𢎞多數屬道消時鍾代季郊廟絶主有若<lb/>
綴旒則我祖宗之業已墜于地矣王應休眀之運從兆<lb/>
人之欲奉七璽於代邸飛六轡於周京此乃綱我絶維<lb/>
有大造於皇家者也曩者塞表省方羣胡反噬矢流君<lb/>
側圍甚平城淪陷指期阽危莫恤王釋位同謀總伐千<lb/>
<pb n="KR3j0185_WYG_042-49a"/>
里晨炊蓐食倍道兼行匈奴逺跡乗輿反正此則王之<lb/>
功也厯山飛稱兵戈燕趙妄假名號河朔響應山西屯結<lb/>
王首啓戎行大殱醜類此又王之功也戎狄貪婪屬犯<lb/>
關塞驅迫良善殺略吏人王鞠旅理兵卷甲長駕追奔<lb/>
逐北掃地無遺此又王之功也王威徒黨潛謀逆亂外<lb/>
交邉裔内騁奸回實繁有徒傾覆宗社王收戮兇渠罪<lb/>
人斯得此又王之功也四郊多壘三輔倒懸黄巾示宫<lb/>
闕之名赤眉為園陵之禍凶荒仍嵗荆棘旅庭王投袂<lb/>
<pb n="KR3j0185_WYG_042-49b"/>
義舉星言電邁取霍邑如摧枯舉秦關如反掌克清河<lb/>
渭志存匡復此又王之功也北荒獯鬻事藉羇縻比者<lb/>
中原多故龍堆道絶王式遏有方款關請吏更敦隣睦<lb/>
復我舊藩此又王之功也汾晉地險逋逃攸聚山藏川<lb/>
量負罪稽誅類馬騰之乞活同嚴尤之盡赦王懐柔伏<lb/>
叛杖信示威交臂屈膝申其向化此又王之功也河潼<lb/>
轉漕宻邇關畿京坻委積由来尚矣羣凶據竊一鼓而<lb/>
崩此又王之功也京師危迫奸臣放命異一相之居内<lb/>
<pb n="KR3j0185_WYG_042-50a"/>
同四凶之扇禍王大誓師旅興言感慨蕩清上國拯厥<lb/>
贅旒暴市焚屍並梟元惡此又王之功也上天貽愛莫<lb/>
甚乎人爰祚聖哲弼予冲幼官守司存社稷有奉濟方<lb/>
割于下墊爍員光於上㕘此又王之功也唐弼凶𥪡草<lb/>
竊岐陽吞噬舊邦侵逼都鄙王制以銜策觀其携二親<lb/>
離衆叛我盡収之此又王之功也華陽黒水控接岷嶓<lb/>
山川阻深盡為逋藪義風所靡化行江漢此又王之功<lb/>
也薛舉崇奸同惡相濟僣擬輿服㴞天泯夏西土游魂<lb/>
<pb n="KR3j0185_WYG_042-50b"/>
秦山肆毒赫斯受律咸俘醜類岐隴齊築京觀汧渭為<lb/>
之不流此又王之功也三蜀奥區一都之㑹夷民紛雜<lb/>
蠻陬荒梗王發一介之使降咫尺之書而靈關洞開劒<lb/>
閣無隘此又王之功也𢎞農甸服襟帶河陜鞠為寇場<lb/>
連城阻亂長策逺振不征而服此又王之功也王有濟<lb/>
天下之勲重之以眀徳爰初發跡肇自鴻階峻極比于<lb/>
嵩華清瀾運于溟海體兹将聖道被如仁在物不失其<lb/>
宜含靈咸安其所春生夏長信及四時地平天成義兼<lb/>
<pb n="KR3j0185_WYG_042-51a"/>
得一總萬㡬之務因百姓之心保乂我皇家𢎞濟乎多<lb/>
難者也是以濟濟多士庶政緝熙穆穆四時要荒式序<lb/>
激清風以厲俗暢和氣以調時神功侔於造化積徳髙<lb/>
於垂象朕又聞之先王之宰物也尊賢尚徳茂賞疇庸<lb/>
五侯専征九命作伯周㐮光錫桓文是膺大啓南陽以<lb/>
表東海況乃道冠伊稷功髙晉鄭酬勲蔑爾朕甚懼焉<lb/>
今晉授相國以河内汲郡清河武安魏郡信都髙陽平<lb/>
原趙郡襄國通前三十郡増封唐國錫兹黒土苴以白<lb/>
<pb n="KR3j0185_WYG_042-51b"/>
茅爰定爾邦用建家社昔周召分陕咸為保傅毛畢諸<lb/>
侯入作卿士内外之任禮實攸冝今授相國印綬唐王<lb/>
璽紱茅土金獸符第一至第五竹使符第一至第十相<lb/>
國禮絶羣后任總所司朝班彛數宜以事革其以相國<lb/>
總百揆去録尚書之號上所假黄鉞内外都督丞相印綬<lb/>
又加王九錫其敬聽後命以王繩紀禮度哀矜折獄<lb/>
罔不用情無或遷志是用錫王大輅戎輅各一𤣥牡二<lb/>
駟以王分地敦本人天是賴疏爵務農所寳惟穀是用<lb/>
<pb n="KR3j0185_WYG_042-52a"/>
錫王衮冕之服赤舄副焉以王風雅所被獯戎咸格隂<lb/>
陽順理遐邇宅心是用錫王軒懸之樂六佾之舞以王<lb/>
翼宣皇道義聲遐暢三才所運四海攸歸是用錫王朱<lb/>
户以居以王登賢命秩褎徳升朝思帝所難能官流詠<lb/>
是用錫王納陛以登以王正色持衡鎔範御下式遏姦<lb/>
宄蕩清華夏是用錫王武賁之士三百人以王威同夏<lb/>
日志厲秋霜刑厝有期寛而不漏是用錫王鈇鉞各一<lb/>
彤弓一彤矢百玈弓十玈矢千以王霜露履踐禋祀恭<lb/>
<pb n="KR3j0185_WYG_042-52b"/>
嚴天地幽通孝思至感是用錫王秬鬯一卣圭瓚副焉<lb/>
唐國宜置丞相已下一遵舊式往欽哉祗奉大禮用膺<lb/>
多福踵舜之譲禹以眀堯哲示天下為至公不私己於<lb/>
尊位故賔虞以後若脫屣焉是知非堯不䏻讓舜非舜<lb/>
不能命禹商周徳所不逮有撥亂反正之功順天行誅<lb/>
逆取順守咸以至誠兼濟無隠神祗三五帝王稱兹四<lb/>
聖英聲茂實飛騰萬古堯舜不及於子譲徳而稱帝<lb/>
湯武不私於後𦙍力取而為王故道有降差名有優劣然<lb/>
<pb n="KR3j0185_WYG_042-53a"/>
立功立徳亦各一時末葉後来功徳無紀時逢屯否擁<lb/>
兵竊命託云輔政擇立餘孽頑嚚支庶先被推崇睿哲<lb/>
英宗宻加夷戮専權任已逼令讓位雖欲已同於舜不<lb/>
覺禪者非堯貶徳於唐虞見過于湯武豈不悖哉魏晉<lb/>
宋齊為惑已甚託言之士須知得失羣公退而恱服私<lb/>
相謂曰相王格論絶後光前發眀典謨申理誓誥可謂<lb/>
君子一言定八代之榮辱矣帝又謂所親曰諸人雖復<lb/>
見吾言論仍自不知至理吾今一匡天下三分有二入<lb/>
<pb n="KR3j0185_WYG_042-53b"/>
關時形勢頗似漢髙祖且起軍甲子旗幟已革如何更<lb/>
於少帝之處却受九錫而求殊禮孺子有知不容肯行<lb/>
此事既成無識此乃吾自為之立身以来不欺暗室如何<lb/>
今日誣罔天聽所區别帝王激揚名理以懲是古非今<lb/>
之輩謬相勸逼於是惟改丞相府為相府國而九錫殊<lb/>
禮並屬諸有司是月也宇文化及兼弟智及等并驍果<lb/>
武賁司馬龕監門郎将裴乾通等謀同逆因驍果等欲<lb/>
還精銳遂夜率之而圍江都宫殺後主於彭城閣初驍<lb/>
<pb n="KR3j0185_WYG_042-54a"/>
果兵等苦於久在江都咸思歸叛至是煬帝知唐據有<lb/>
西京過江計定仍先分驍果往守㑹稽誑之云往東吴<lb/>
催米故化及等因之而作難於是隋主崩問至帝乃率<lb/>
文武羣賢僚佐從少帝舉哀於大興後殿帝哭甚哀有<lb/>
諫止帝者帝曰吾為人下喪居何可不哀然亦恨後主<lb/>
不亡於開皇之末以延鼎祚耳化及等因思歸之衆而<lb/>
行殺逆及以許公之子為衆所推至是遂僣稱尊號<lb/>
率其同惡欲入關以李宻斷成臯據洛口乃圗北取黎<lb/>
<pb n="KR3j0185_WYG_042-54b"/>
陽倉從白馬津而渡帝乃遣統軍張倫将蒲津以東<lb/>
從兵往魏郡道招慰化及等繼遣淮安王神通往定山<lb/>
東諸郡又募犯罪者數千人聽効力贖罪并張倫等並<lb/>
是淮安王節度焉李宻聞化及之趣河北乃分兵遣别<lb/>
将徐世勣等屯黎陽拒守化及從宛道渡河絶糧遂頓<lb/>
於聊城縣淮安王等率衆圍城部分失機行兵不利退<lb/>
保魏郡化及衆聚聊城糧無所出竇建徳知其窮蹙遂<lb/>
攻破之獲化及兼弟智及責以弑逆並斬之而狥衆煬帝<lb/>
<pb n="KR3j0185_WYG_042-55a"/>
蕭皇后亦沒于賊庭於是江都宫人美女珍寳金帛及<lb/>
乎玉璽並建徳有之不逞之徒因說建徳送蕭皇后及<lb/>
宫人等多齎金帛重賂突厥市馬而求援少帝年未<lb/>
勝衣不經師傅長於婦人之手時事茫然既知煬帝不<lb/>
存惟求潜遜夏四月詔曰天禍隋國大行太上皇遇盜<lb/>
江都酷甚望夷釁深驪北憫予小子奄紹丕愆哀號永<lb/>
感五情糜潰仰惟荼毒仇復靡申形影相弔罔知啓處<lb/>
相國唐王膺期命世扶危拯溺自北徂南東征西伐總<lb/>
<pb n="KR3j0185_WYG_042-55b"/>
九合于一匡决百勝于千里糺率夷夏大庇氓黎保乂<lb/>
朕躬繄王是賴徳侔造化功格蒼旻兆庶歸心厯數斯<lb/>
在屈為人臣載違天命昔在虞夏揖譲相推茍非重華<lb/>
誰堪命禹當今九服崩離三靈改卜大運去矣請避賢<lb/>
路兆謀布徳顧已莫䏻私僮命駕須歸藩國予本代王<lb/>
及予而代天之所廢豈其如是庶慿稽古之聖以誅四<lb/>
凶幸值惟新之恩願充三恪雪恥怨於皇祖守禋祀為<lb/>
孝孫朝聞夕殞及泉無恨今遵故事遜於舊邸庶官羣<lb/>
<pb n="KR3j0185_WYG_042-56a"/>
后改事唐朝宜依前典趣上尊號若釋重負感泰兼<lb/>
懐假手真人俾除醜逆濟濟多士眀知朕意仍勅有司凡<lb/>
是表奏皆不得以聞章奏不通理難再請欲召公卿議<lb/>
之漸以啓諭於是文武将佐裴寂等二千人不謀同辭<lb/>
並不肯奏詔乃相率上疏勸進曰臣聞天下至公非一<lb/>
姓之獨有聖人達節與萬物而推移故五運遞興百王<lb/>
更王春蘭秋菊無絶終古玉疏石記筆舌紛綸垂統有<lb/>
光煥乎寳籙伏惟陛下資靈種徳禀慶至真固縱惟<lb/>
<pb n="KR3j0185_WYG_042-56b"/>
神生知乃聖量包乎宇宙智周乎品物羣生塗炭躋之仁<lb/>
夀逢百六之厄創業雲雷追三五之蹤財成天地仲夏<lb/>
之半龍躍晉陽孟冬伊始鳯翔灞上鴻志蝟毛之反者<lb/>
霧委来庭觸柱㧞山之大盜風馳獻欵三晉子弟共獯<lb/>
獫而陪麾咸秦豪傑連巴蜀而響應英聲西被懋徳<lb/>
東漸南諧交趾北變幽都躬未戎衣手不提劍機務成<lb/>
於雄斷人傑得於才子威加四海功出一門計極萬安戰<lb/>
窮百勝小往大来算無遺䇿時未期月業倍前王今古<lb/>
<pb n="KR3j0185_WYG_042-57a"/>
代興膺斯撥亂若兹之舉如兹之速載籍以来未之前<lb/>
聞也臣等誠歡誠喜頓首頓首死罪竊以陛下承家開<lb/>
國積徳累功世濟擬於髙陽纉緒盛於周武載誕燭神<lb/>
光之異儀形表玉勝之竒白雀呈祥丹書授厯名合天<lb/>
淵姓符桃李君堯之國靡不則天星紀云周奉時圗始<lb/>
甲子之旦不<hi>闕</hi>而脫起兵西北勢合乗乾我来自東位<lb/>
當出震至八井深水之圗䜟唐唐李樹之驍歌固以備<lb/>
在人謡無徳而稱者也且夫體非常之道立非常之功<lb/>
<pb n="KR3j0185_WYG_042-57b"/>
實非常之人有非常之事不時正位人神佇式天命不<lb/>
常惟徳是與遷虞事夏抑有前䂓臣等敢録舊典奉上<lb/>
尊號當今萬幾曠主九有困窮伏願降鑒回慮憂世外<lb/>
已上順天心祇膺允執俯從人願屈就樂推變黎庶于<lb/>
時雍配上帝于宗祀勿以王者兼濟之功而為匹夫獨<lb/>
美之操昔之堯佐咸大天工績尤著者𦙍饗稷卨播穀<lb/>
之都餘慶商周臯陶好生洽人今興陛下盛徳有後其<lb/>
若是乎四相三王齊名踵武千年得一相繼風聲符命<lb/>
<pb n="KR3j0185_WYG_042-58a"/>
所鍾有自来矣願納縉紳慺慺之情允副億兆顒顒之<lb/>
望率土更生含靈幸甚臣等誠惶誠恐昧死以聞頓首<lb/>
頓首死罪死罪所司以表意奏聞帝退所奏表謂奏者<lb/>
曰吾固知如是拒而不答裴寂等進見曰昔桀紂雖復<lb/>
不賢亦各有子未聞湯武臣輔之龜鏡已見兹無所疑<lb/>
也先人有言曰功葢天下者不賞陛下欲譲天尊而為<lb/>
臣下恐隋朝不然此事且臣等唐之将佐茅土大位受<lb/>
之唐國陛下不為唐帝臣等應須去官伏願深思容臣<lb/>
<pb n="KR3j0185_WYG_042-58b"/>
等有地帝笑曰裴公何相逼之深當為審思亦未之許<lb/>
裴寂等又依光武長安同舍人強華奉赤伏符故事乃<lb/>
奏神人太原慧化尼蜀郡衛元嵩等歌謡詩䜟慧化尼<lb/>
歌詞曰東海十八子八井喚三軍手持雙白雀頭上戴<lb/>
紫雲又曰丁丑語甲子深藏入堂裏何意坐堂裏中央<lb/>
有天子又曰西北天火照龍山昭童子赤光連北斗童<lb/>
子木上懸白旛胡兵紛紛滿前後拍手唱堂堂驅羊向<lb/>
南走又曰胡兵未濟漢不整治中都䕶有八井又曰興<lb/>
<pb n="KR3j0185_WYG_042-59a"/>
伍伍仁義行武得九九得聲名童子木底百丈水東家<lb/>
井裏五色星我語不可信問取衞先生蜀郡衞元嵩周<lb/>
天和五年閏十月作詩戌亥君臣亂子丑破城隍寅邜<lb/>
如欲定龍蛇伏四方十八成男子洪水主刀傍市朝義<lb/>
歸政人寜俱不荒人言有恒性也復道非常為君好思<lb/>
量何為號禹湯桃源花簇簇李樹起堂堂只看寅卯<lb/>
嵗深水沒黄楊未萌之前謡䜟遍扵天下今覩其事人<lb/>
人皆知之陛下雖不以介懐天下信為靈効持此欲作<lb/>
<pb n="KR3j0185_WYG_042-59b"/>
常藩將何以免須上為七廟下安萬民既膺符命不得<lb/>
拘文牽㫖違天不祥裴寂等言之甚切帝曰所以逡巡<lb/>
至於再三者非徒推譲亦恐羣公面諛退為口實然漢<lb/>
髙云諸侯王推髙于寡人以為皇帝位甚便宜於天下<lb/>
之民則可矣孤亦何能有異之哉於是寂等再拜舞蹈<lb/>
稱萬嵗而出遂與國子博士丁孝烏等數百人具禮儀<lb/>
擇良日以武徳元年嵗在戊寅五月甲子皇帝即位於<lb/>
太極前殿設壇于長安城南柴燎告天册文曰皇帝臣<lb/>
<pb n="KR3j0185_WYG_042-60a"/>
某敢用𤣥牡昭告于皇天后帝生人以来樹之司牧睠<lb/>
命所屬謂之大寳厯數不在罔<hi>一作時</hi>或偷安故舜禹至<lb/>
公揖譲而興虞夏湯武兼濟干戈而有商周事乃殊途<lb/>
功成一致後之剏業咸取則焉某承家慶世禄降祉曰<lb/>
祖曰考累功載徳賜履參墟建侯唐舊地居戚里門號<lb/>
公宫丕緒建基足為榮矣但有隋屬厭大業爽徳饑饉<lb/>
師旅民胥怨咨謫見咎徴昭於皇鑒備聞卑聽所不忍言<lb/>
某守晉陽馳心魏闕授手濡足拯溺救焚大舉義兵<lb/>
<pb n="KR3j0185_WYG_042-60b"/>
式寜區宇懲邊荒之辮髪輯兆庶之離心誓以捐驅救<lb/>
兹生命指除喪亂期之乂安有功繼世無希九五惟身<lb/>
及子竭誠盡力率先鋒鏑誓以無二再蒙𢎞誘克濟艱<lb/>
難電掃風驅廓清大邑傳檄而定峨嵋拱手而平關隴<lb/>
西戎即叙東夷底定非啓非賛孰能兹速尊立世嫡翼<lb/>
奉宗隋戮力輔政無虧臣節值鼎祚云革天禄将移謳<lb/>
歌獄訟聿来唐邸人神符瑞輻凑微躬逺近宅心華夷<lb/>
請命少帝知神器有適大運去之遜位而禪若隋之初<lb/>
<pb n="KR3j0185_WYG_042-61a"/>
讓徳不嗣羣情逼請六宗闕祀七政未齊罪有所歸恐<lb/>
當天譴請因吉日克舉前典設壇肆類祗謁上帝恵兹<lb/>
下人翼子謀孫罔敢愆徳則小則大無或有違對越鴻<lb/>
休伏深慚懼謹遣太尉公裴寂等用薦告之禮瑞册蒼<lb/>
璧秬鬯清酌薌合薌萁眀粢嘉蔬禋祀于皇皇后帝眀<lb/>
靈降享<hi>闕</hi>　　備羽儀法物臨軒大赦天下改義寜二<lb/>
年為武徳元年<hi>闕</hi>　　　　　　踐祚有司以子夘不<lb/>
樂請擇他日帝曰嵗在戊寅<hi>闕</hi>　　　　　　始此為<lb/>
<pb n="KR3j0185_WYG_042-61b"/>
難得至今遇之烏可失之且殷周二代<hi>闕</hi>
　所之以為大吉同域之誡又甲于五行為木木加于<lb/>
子<hi>闕</hi>　　良日雖欲勿用其能捨諸故自起軍逮乎入<lb/>
相登極咸用甲子焉<lb/>
<pb n="KR3j0185_WYG_042-62a"/>
　　乾淳起居注<hi>周宻</hi>
乾道三年三月初十日南内遣閤長至徳夀宫奏知連<lb/>
日天氣甚好欲一二日間恭邀車駕幸聚景園看花取<lb/>
自聖意選定一日太上云傳語官家備見聖孝但頻頻<lb/>
出去不惟費用又且勞動多少人本宫後園亦有㡬株<lb/>
好花不若来日請官家過来閒看遂遣提舉官同到南<lb/>
内奏過遵依訖次日進早膳後車駕與皇后太子過宫<lb/>
起居二殿訖先至燦錦亭進茶宣召吳郡王曽兩府已<lb/>
<pb n="KR3j0185_WYG_042-62b"/>
下六員侍宴同至後苑看花兩廊並是小内侍及幕士<lb/>
效學西湖鋪放珠翠花朶玩具疋帛及花籃閙竿市食<lb/>
等許從内人關撲次至毬場看小内侍抛綵毬蹴鞦韆<lb/>
又至射㕔看百戱依例宣賜囘至清妍亭看荼䕷就登<lb/>
御舟繞堤閒逰亦有小舟數十隻供應雜藝嘌唱鼓板<lb/>
蔬果與湖中一般太上倚欄門看適有雙燕掠水飛過<lb/>
得㫖令曽覿作詞遂賦進阮郎歸云桞隂庭院占風光<lb/>
呢喃春晝長碧波新漲小池塘雙雙蹴水忙萍散漫絮<lb/>
<pb n="KR3j0185_WYG_042-63a"/>
飛揚輕盈體態狂為憐流水落花香銜将歸畫梁既登<lb/>
舟知閣張掄進栁梢青云栁色初濃餘寒似水纎雨如<lb/>
塵一陣東風縠紋微皺碧沼鱗鱗仙娥花月精神奏鳯<lb/>
管鸞絃鬭新萬嵗聲中九霞盃内長醉芳春曽覿和進<lb/>
云桃靨紅勻梨腮粉薄鴛徑無塵鳯閣凌虚龍池澄碧<lb/>
芳意鱗鱗清時酒聖花神看内苑風光又新一部仙韶<lb/>
九重鸞仗天上長春各有宣賜次至靜樂堂看牡丹進<lb/>
酒三盞太后邀太皇官家同到劉婉容位奉華堂聽摘<lb/>
<pb n="KR3j0185_WYG_042-63b"/>
阮奏曲罷婉容進茶訖遂奏太后云本位近教得二女<lb/>
童瓊華緑華並能琴阮下棊寫字畵竹背誦古文欲得<lb/>
就納與官家則劇遂令各呈伎藝併進自製阮譜三十<lb/>
曲太后遂宣賜婉容宣和殿玉軸沉香槽三峽流泉正<lb/>
阮一面白玉九芝道冠北珠縁領道氅銀絹三百疋兩<lb/>
㑹子一百萬貫是日三殿並醉酉牌還内自此官裏知<lb/>
太上聖意不欲頻出勞人遂奏知太上命修内司日下<lb/>
於北内後苑建造冷泉堂疊巧石為飛来峰開展大池<lb/>
<pb n="KR3j0185_WYG_042-64a"/>
引注湖水景物並如西湖其西又建大樓取蘓軾詩句<lb/>
名曰聚逺並是今上御名恭書又御製堂記太上賦詩<lb/>
今上恭和刻石堂上是嵗翰苑進端午帖子云聚逺樓<lb/>
前面面風冷泉堂下水溶溶人間炎熱何由到真是瑶<lb/>
臺第一重又曰飛来峰下水泉清臺沼經營不日成境<lb/>
趣自超塵世外何須方士覔蓬瀛皆紀實也<lb/>
淳熙三年五月二十一日天申聖節先十日駕詣徳夀<lb/>
宫進香並進奉銀五萬兩絹五千疋錢五萬貫度牒一<lb/>
<pb n="KR3j0185_WYG_042-64b"/>
百道用緑油匣二百箇上貼簽云臣某<hi>御名</hi>謹進令幕士<lb/>
安頓寝殿前候閣長到宫移入殿上并鋪放進香排目<lb/>
皇太子皇太子妃并大内職典等進香至日夘時車駕<lb/>
率皇太子太子妃文武百僚並詣宫上夀車駕至小次<lb/>
降輦太上遣本宫提舉傳㫖減拜行禮上囘奏云上感<lb/>
聖恩容臣依禮上夀太上再命減十拜俟太上升殿皇<lb/>
帝起居拜舞如儀併率皇太子百官奉上御酒樂作衞<lb/>
士山呼駕興入幄次小歇樂人再排立殿上降簾太上<lb/>
<pb n="KR3j0185_WYG_042-65a"/>
再坐太后率皇后太子妃上夀六宫次第起居禮畢退<lb/>
上侍太上過寝殿進早膳太上令宣喚吳郡王等官前<lb/>
来伴話上侍太上同往射㕔看百戲依例宣賜再入幄<lb/>
次小歇上遣閣長奏知太上午時三刻恭請赴坐至期<lb/>
車駕並赴徳夀殿排當自皇帝已下並簪花侍宴至第<lb/>
三盞太上遣内侍請官家免花帽束帶并缷上葢衣官<lb/>
裏回奏上感聖恩并免皇后頭冠皇太子穿執並謝恩<lb/>
訖太上泛賜皇太子壘金嵌寳盤盞紫羅紫紗南北内<lb/>
<pb n="KR3j0185_WYG_042-65b"/>
互賜承應人日子錢主管禁衞官率禁衞等人於殿門<lb/>
外謝恩又入幄次小歇約二刻再請太上徃至樂堂再<lb/>
坐教坊太使申正徳進新製萬嵗興龍曲樂破對舞各<lb/>
賜銀絹有差又移宴清華宫看蟠松宫嬪五十人皆仙<lb/>
妆奏清樂進酒并衙前呈新藝約至五盞太上賜官裏<lb/>
御書急就章并金剛經官家却進御書真草千文太上<lb/>
看了甚喜云大哥近日筆力甚進上起謝同皇太子步至<lb/>
蟠松下看御書詩再入坐太上皇索翡翠鸚鵡杯官裏<lb/>
<pb n="KR3j0185_WYG_042-66a"/>
與皇后親捧杯進酒太上曰此是宣和間外國進到可<lb/>
以屑金就以為賜上謝恩時太上官家並有七八分醉<lb/>
再服上盖率皇后太子謝恩宣平輦近裏升輦太上宣<lb/>
諭知省云官家已醉可一路小心照管知省等領聖㫖<lb/>
還内来早上遣知省至宫恭問二聖起居并奏欲親到<lb/>
宫謝恩太上就令提舉往問興居并免到宫行禮<lb/>
八月二十一日夀聖皇太后生辰先十日車駕過宫先<lb/>
至太上處起居方至本殿進香次皇后皇太子太子妃<lb/>
<pb n="KR3j0185_WYG_042-66b"/>
荘文太子妃張娘娘已下並進香起居上至太上内書<lb/>
院進泛索遂奏安止還内十二日婉容到宫至西便門<lb/>
廊下先至太上處奏起居次入本殿進香值雨免下堦<lb/>
起居大内進香十三日知省及大官到宫進香閣長就<lb/>
管押進奉銀絹度牒等并七寳金銀器皿比天申節減<lb/>
半并珠子十號並於後殿鋪放十六日本殿提舉率<lb/>
本宫官屬進香并設放夀星及神仙書畫等物隔簾奏<lb/>
喏免起居退次日皇太后宅親屬到宫進香并本宫人吏<lb/>
<pb n="KR3j0185_WYG_042-67a"/>
後苑官屬作院使臣等並節次進香二十一日夘時皇<lb/>
后先到宫候駕到至太上前殿起居次至本殿官家<lb/>
第一班皇后第二班太子并太子妃第三班上夀訖太后<lb/>
宅親屬上夀並同天申節儀太上邀官裏至清心堂進<lb/>
泛索值雨不呈百戯依例支賜午初二刻奏辯就本殿<lb/>
大堂面北坐官家花帽兒上盖皇后三釵頭冠並賜簪<lb/>
花至五盞並免大衣服官裏便背兒赴坐第七盞小劉<lb/>
婉容進自製十色菊千秋嵗曲破内人瓊瓊柔柔對舞<lb/>
<pb n="KR3j0185_WYG_042-67b"/>
上衣閣子庫取賜五兩數珠子一號細色北段各滿十<lb/>
疋太后又賜七寳花十枝珠翠芙蓉領縁一副又移<lb/>
坐靈芝殿有木犀䖏進酒次到至樂堂再更後還内<lb/>
十月二十二日太上皇帝㑹慶聖節至日車駕過宫太<lb/>
上升殿起居簪花拜舞進夀酒訖太上回賜夀酒次<lb/>
至太后殿行禮<hi>詳並見第一卷</hi>從太上至後苑梅坡看早梅又<lb/>
至浣溪亭看小春海棠午初至載忻堂排當官家換素<lb/>
帽兒太后賜官家女樂二十人上再拜謝恩并教坊都<lb/>
<pb n="KR3j0185_WYG_042-68a"/>
管王喜等進新製㑹慶萬年薄媚曲破對舞並賜銀絹<lb/>
太上以白玉桃盃賜上御酒云學取老爹年紀早早還<lb/>
京上飲酒再拜謝恩三盞後官家換背兒免拜皇后換<lb/>
團冠背兒太子免繫裹再坐本宫御侍六人並升郡夫<lb/>
人就賜誥謝恩并照例支散日子錢太上又賜官裏玉<lb/>
酒器十件壘珠嵌寳器皿一千兩克絲作金龍装花軟<lb/>
套閣子一副侍宴官吳郡王已下各賜金柈盞疋段并<lb/>
薇露酒香茶等是日官裏大醉申後宣逍遥子入便<lb/>
<pb n="KR3j0185_WYG_042-68b"/>
門升輦還内<lb/>
淳熙五年二月初一日上過徳夀宫起居太上留坐冷<lb/>
泉堂進泛索訖至石橋亭子上看古梅太上曰苔梅有<lb/>
二種宜興張公洞者苔蘚甚厚花極香一種出越上苔<lb/>
如緑絲長尺餘今嵗二種同時着花不可不少留一觀<lb/>
上謝曰恭領聖㫖上皇因言多日不見史浩命内侍宣<lb/>
召既至起居訖賜坐并召居廣鄭藻初筵教坊奏樂呈伎<lb/>
酒三行太上宣索市食如李婆婆雜菜羮賀四酪面<lb/>
<pb n="KR3j0185_WYG_042-69a"/>
三臓猪胰胡餅戈家甜食等數種太上笑與史浩曰此<lb/>
皆京師舊人各厚賜之史起謝又移宴靜樂堂盡遣樂<lb/>
工全用内人動樂且用盤架品味百餘種酒行無算又<lb/>
宣索黄玉紫心葵花大盞太上親自宣勸史捧觴為兩<lb/>
宫夀時君臣皆已霑醉小内侍宻語史相公云少酌上<lb/>
聞之曰滿酌不妨當為老先生一醉太上極喜賜史少<lb/>
保玉帶一條冰片腦子一金合紫泥羅二十疋御書四<lb/>
軸史相謝恩退<lb/>
<pb n="KR3j0185_WYG_042-69b"/>
淳熈六年三月十五日車駕過宫恭請太上太后幸聚<lb/>
景園次日皇后先到宫起居入幕次換頭面候車駕至<lb/>
供泛索訖從太上太后至聚景園太上太后至㑹芳殿<lb/>
降輦上及皇后至翠光降輦並入幄次小歇上邀兩殿<lb/>
至瑶津少坐進泛索太上太后並乘步輦官裏乗馬遍<lb/>
逰園中再至瑶津西軒入御筵至第三盞都管使臣劉<lb/>
景長供進新製泛蘭舟曲破吴興柘舞各賜絹上親捧<lb/>
玉酒船上夀酒酒滿玉船船中人物多能舉動如活太<lb/>
<pb n="KR3j0185_WYG_042-70a"/>
上喜動顔色散兩宫内官酒食并承應人日子錢遂至<lb/>
錦壁賞大花三面漫坡牡丹約千餘叢各有牙牌金字<lb/>
上張碧油絹幕又别剪好色様一千朶安頓花架並是<lb/>
水晶玻瓈天晴<hi>一作天青</hi>汝窑金瓶就中間沉香卓兒一隻<lb/>
安頓白玉碾花商尊約髙二尺徑二尺三寸獨挿照殿<lb/>
紅十五枝進酒三杯應隨駕官人内官並賜兩面翠葉<lb/>
滴金牡丹一枝翠葉牡丹沉香柄金絲御書扇各一把<lb/>
是日知閣張掄進壺中天慢云洞天深處賞嬌紅輕玉<lb/>
<pb n="KR3j0185_WYG_042-70b"/>
髙張雲幙國艷天香相競秀瓊苑風光如昨露洗妖嬈<lb/>
風傳馥郁雲雨巫山約如春濃酒五行臺榭樓閣　聖<lb/>
代道洽功成一塵不動四境無鳴柝屢有豐年天助順<lb/>
基業増隆山嶽兩世明君千秋萬嵗永享昇平樂東皇<lb/>
呈瑞更無一片花落賜金杯盤法錦等物<hi>此詞或謂是康伯可所賦</hi>
<hi>張掄以為已作</hi>又進酒兩盞至清輝少歇至翠光登御舟入裏<lb/>
湖出斷橋又至真珠園太上命買湖中龜魚放生并宣<lb/>
喚在湖賣買等人内侍用小綵旗招引各有支賜時有<lb/>
<pb n="KR3j0185_WYG_042-71a"/>
賣魚羮人宋五嫂對御自稱東京人氏隨駕到此太上<lb/>
特宣上船起居念其年老賜金錢十文銀錢一百文絹<lb/>
十疋仍令後苑供應泛索時從駕官丞相趙雄樞宻使<lb/>
王淮叅政錢良臣並在顯應觀西齋堂侍班各賜酒食<lb/>
翠花扇子至申時御舟梢泊花光亭至㑹芳少歇時太<lb/>
上已醉官裏親扶上船並乗轎皃還内都人盡出觀瞻<lb/>
賛嘆聖孝<lb/>
九月十五日明堂大禮十三日值雨未時奏請宿齋北<lb/>
<pb n="KR3j0185_WYG_042-71b"/>
内送天花藦菇蜜蒸山藥棗兒乳糖巧炊火燒角兒等<lb/>
十四日早車駕詣景靈宫回太廟宿齋雨終日不止午<lb/>
後太上遣提舉至太廟傳話官家連日祀事不易所有<lb/>
十六日詣宫飲福以隂雨泥濘勞頓可免到宫行禮天氣<lb/>
隂寒請官家善進御膳頻添御服聖㫖遣閣長回奏上<lb/>
感聖恩至日若登樓肆赦時依舊詣宫行禮若值雨不<lb/>
登門時續當奏聞至晚雨不止宣諭大禮使趙雄来早更<lb/>
不乗輅止用逍遥輦詣文徳殿致齋一應儀仗排立<lb/>
<pb n="KR3j0185_WYG_042-72a"/>
並行放免從駕官並常服以從併遣御藥奏聞北内来<lb/>
日為值雨更不乗輅謹遵聖㫖更不過宫行飲福禮<lb/>
太上令傳語官家既不乗輅此間也不出去看也大禮<lb/>
使趙雄雖已得㫖猶不許放散上聞之曰来早若不晴<lb/>
時有何面目雄聞之曰縱使不晴得罪不過罷相耳堅<lb/>
執不肯放散至黄昏後雨止月眀上大喜遣内侍李思恭<lb/>
宣諭大禮使仍舊乗輅再遣御藥奏聞北内以天晴仍<lb/>
舊乗輅候登樓肆赦訖詣宫行飲福禮禮畢略至絳華<lb/>
<pb n="KR3j0185_WYG_042-72b"/>
堂進泛索知閣張掄進臨江仙詞云聞道彤庭森寳仗<lb/>
霜風<hi>闕</hi>　驅雲六龍扶輦下青㝠香隨鸞扇逺日映赭<lb/>
袍<hi>闕</hi>　簾捲天街人頂戴滿城喜氣氤氲等閑散作<hi>闕</hi>
　　欲知天意好昨夜月華新<lb/>
淳熙七年十二月二十八日南内遣御藥并後苑官管<lb/>
押進奉兩宫守嵗合食則劇金銀錢消夜嵗軸果兒錦<lb/>
厯鍾馗爆仗羔兒法酒春牛花朶等就奏知太上皇帝<lb/>
元日欲先詣宫朝賀然後還内引見大金人使太上不<lb/>
<pb n="KR3j0185_WYG_042-73a"/>
許傳語官家至日可先引見人使訖行到宫<lb/>
淳熙八年元日上坐紫宸殿引見人使訖即率皇后皇<lb/>
太子太子妃至徳夀宫行朝賀禮<hi>詳見第一卷</hi>拜進呈畫本<lb/>
人使面貌姓名及管伴問答是嵗太上聖夀七十有五<lb/>
舊嵗欲再行慶夀禮太上不許至是乃宻進黄金酒器<lb/>
二千兩上侍太上於欏木堂香閣内說話宣押棊待詔<lb/>
并小說人孫竒等十四人下棊兩局各賜銀絹供泛索<lb/>
訖官家恭請太上太后来日就南内排當初二日進早<lb/>
<pb n="KR3j0185_WYG_042-73b"/>
膳訖遣太子到宫恭請兩殿並只用轎兒禁衞簇擁入<lb/>
内官家親至殿門拱迎親扶太上降輦至損齋進茶次<lb/>
至清燕殿閒看書畫玩器約午時初後苑恭進酥酒十<lb/>
色熬煮午正三刻就凌虚排當三盞至蕚緑華堂看梅<lb/>
上進銀三萬兩㑹子十萬貫太上云此無用錢䖏不須<lb/>
得上再三奏請止受三分之一未初雪大下正是臘前<lb/>
太上官家甚喜云今年正欠些雪可謂及時太上云雪<lb/>
却甚好但恐長安有貧者上奏云已令有司比去年倍<lb/>
<pb n="KR3j0185_WYG_042-74a"/>
數支散矣太上亦命提舉官於本宫支撥官㑹照朝廷<lb/>
數目發下臨安府支散貧民一次又移至明逺樓張燈<lb/>
進酒節使吴琚等進喜雪水龍吟詞云紫皇髙宴蕭臺<lb/>
雙成戱擊瓊包碎何人為把銀河水剪甲兵都洗玉樣<lb/>
乾坤八荒同色了無塵翳喜冰消太液暖融鳷鵲端門<lb/>
曉班初退聖主憂民深意轉鴻鈞滿天和氣太平有象<lb/>
三宫二聖萬年千嵗雙玉杯深五雲樓逈不妨頻醉細<lb/>
看来不是飛花片片是豐年瑞上大喜賜鍍金酒器二<lb/>
<pb n="KR3j0185_WYG_042-74b"/>
百兩細色段疋復古殿香羔兒酒等太后命本宫歌板<lb/>
色歌此曲進酒太上盡醉至更後宣轎兒入便門上親<lb/>
扶上輦還宫<lb/>
淳熙九年八月十五日駕過徳夀宫起居太上留坐至<lb/>
樂堂進早膳畢命小内侍進綵竿垂釣上皇曰今日中<lb/>
秋天氣甚清夜間必有好月色可少留看月了去上恭<lb/>
領聖㫖索車兒同過射㕔射弓觀御馬院使臣打毬<lb/>
進市食看水傀儡晚宴香逺堂堂東有萬嵗橋長六<lb/>
<pb n="KR3j0185_WYG_042-75a"/>
丈餘並用吴璘進到玉石甃成四畔雕鏤欄檻瑩徹可<lb/>
愛橋中心作四面亭用新羅白羅木盖造極為雅潔大<lb/>
池十餘畝皆是千葉白蓮凡御榻御屏酒器香奩器用<lb/>
並用水晶南岸列女童五十人奏清樂北岸芙蓉岡一帶<lb/>
並是教坊工近二百人待月初上簫韶齊舉縹緲相應<lb/>
如在霄漢既入座樂少止太上召小劉貴妃獨吹白玉笙<lb/>
霓裳中序上自起執玉杯奉兩殿酒并以壘金嵌寳注<lb/>
椀杯柈等賜貴妃侍宴官開府曽覿恭上壺中天慢一<lb/>
<pb n="KR3j0185_WYG_042-75b"/>
首云素颷颺碧看天衢穏送一輪眀月翠水瀛壺人不<lb/>
到比似世間秋别玉手瑶笙一時同色小按霓裳疊天<lb/>
津橋上有人偷記新闋當日誰幻銀橋阿暪兒戱一笑<lb/>
成癡絶肯信羣仙髙宴䖏移下水晶宫闕雲海塵清山<lb/>
河影滿桂冷吹香雪何勞玉斧金甌千古無缺上皇曰<lb/>
從来月間不曽用金甌事可謂新竒賜金束帶紫畨羅<lb/>
水晶注椀一副上亦賜寳盞古香至一更五㸃還内是<lb/>
夜隔江西興亦聞天樂之聲<lb/>
<pb n="KR3j0185_WYG_042-76a"/>
淳熙十年八月十八日上詣徳夀宫恭請兩殿往浙江<lb/>
亭觀潮進早膳訖御輦檐兒及内人車馬並出候潮門<lb/>
有命修内司於浙江亭兩旁㧓縳席屋五十間至是並<lb/>
用綵纈幕㡩得㫖從駕百官各賜酒食並免侍班從便<lb/>
觀看先是澉浦金山都統司水軍五千人抵江下至是<lb/>
又命殿司新刺防江水軍臨安府水軍並行閱試軍船<lb/>
擺布西興龍山兩岸近千隻管軍官於江面分布五陣<lb/>
乗騎弄旗標槍舞劒如履平地㸃放五色烟炮滿江及<lb/>
<pb n="KR3j0185_WYG_042-76b"/>
烟收炮息則諸船盡藏不見一隻奉聖㫖自管軍已下<lb/>
並行支犒一次自龍山已下貴邸豪民綵幕凡二十餘<lb/>
里車馬駢闐幾無行路西興一帶亦皆㧓縳幕次綵繡<lb/>
照江有如鋪錦市井弄水人如僧兒留住等凡百餘人皆<lb/>
手持十幅綵旗踏浪爭雄直至海門迎潮又有踏混木<lb/>
水傀儡水百戲撮弄等各呈技藝並有支賜太上喜見<lb/>
顔色曰錢塘形勝東南所無上起奏曰錢塘江潮亦天<lb/>
下所無有也太上宣諭侍宴官令各賦酧江月一曲至<lb/>
<pb n="KR3j0185_WYG_042-77a"/>
晚進呈太上以吴琚為第一其詞云玉虹遥掛望青山<lb/>
隠隠一眉如抺忽覺天風吹海立好似春霆初發白馬<lb/>
凌空瓊鰲駕水日夜朝天闕飛龍舞鳯鬱葱環拱吴越<lb/>
料此景天下應無羨東南形勝偉觀真竒絶好是吴兒<lb/>
飛綵幟蹴起一江秋雪黄屋天臨水犀雲擁看擊中<lb/>
流楫晚来波静海門飛上眀月兩宫並有宣賜至月上<lb/>
還内<lb/>
淳熙十一年六月初一日車駕過宫太上命提舉傳㫖<lb/>
<pb n="KR3j0185_WYG_042-77b"/>
盛暑請官家免拜至内殿起居太上令小内侍扶掖免<lb/>
拜謝恩太后處亦免拜太上邀官裏便背兒至冷泉堂<lb/>
進早膳訖太上宣諭云今嵗比常年熱甚上起荅云伏<lb/>
中正要如此太上云今日且留在此納涼到晚去或三<lb/>
省有緊切文字不妨就幄次進呈上領聖㫖遂同至<lb/>
飛来峰看放水簾時荷花盛開太上指池心云此種五花<lb/>
同幹近伯圭自湖州進来前此未見也堂前假山修竹<lb/>
古松不見日色並無暑氣後苑小厮兒三十人打息氣<lb/>
<pb n="KR3j0185_WYG_042-78a"/>
唱道情太上云此是張掄所撰鼔子詞後苑進沆瀣漿<lb/>
雪浸白酒上起奏曰此物恐不宜多喫太上曰不妨反<lb/>
覺爽快上曰畢竟傷脾太上首肯因閒説宣和間<lb/>
公每遇三伏多在碧玉壺及風泉館萬荷荘等處納涼<lb/>
此處涼甚每次侍宴雖極暑中亦着衲襖兒也命小内<lb/>
侍宣張婉容至清心堂撫琴并令棋童下棊及令内侍<lb/>
投壷賭賽利物則劇官家進水晶提壺連索兒可盛白<lb/>
酒二斗白玉雙蓮杯柈碾玉香脫兒一套六箇大金盤一<lb/>
<pb n="KR3j0185_WYG_042-78b"/>
面盛七寳水戱并宣押趙喜等教舞水族又進太皇<lb/>
后白玉香珀扇柄兒四把龍涎香數株佩帶五十副真<lb/>
珠香囊等物直至酉初還内<lb/>
<pb n="KR3j0185_WYG_042-79a"/>
　　御塞行程<hi>趙彦衛</hi>
自東京至女真所謂御塞行程東京四十五里至封丘<lb/>
縣皆望北行四十五里至胙城縣腰頓四十五里至渡河<lb/>
沙店四十五里至滑州館二十五里至濬州七十里至<lb/>
湯隂縣腰頓三十五里至相州安陽館六十里至磁州滏<lb/>
陽驛腰頓七十里至邯鄲縣館四十里至臨洺鎮七<lb/>
十里至信徳府邢臺驛三十五里至皇甫村驛柏鄉<lb/>
縣五十里至趙州平棘驛一百里至真定驛六十里至<lb/>
<pb n="KR3j0185_WYG_042-79b"/>
新樂縣五十里至中山驛五十里至望都縣七十里至<lb/>
保州金臺驛四十里至保州梁臺驛三十里至固城五<lb/>
十里至馬村舖五十里至涿州本道館六十里至良鄉<lb/>
縣六十里至燕京水平館始望東行六十里至潞縣九<lb/>
十里至三河縣七十里至薊州八十里至永濟務九十<lb/>
里至七箇嶺九十里至平州八十里至新安縣六十里<lb/>
至潤州自此皆沿海行四十里至遷州八十里至莱<lb/>
州八十里至隰州八十里至淘河島八十里至胡家務八十<lb/>
<pb n="KR3j0185_WYG_042-80a"/>
里至新城八十里至梯已寨六十里至倉官寨三十<lb/>
里至廣寜府三十里至顯州五里至東館八十里至兔<lb/>
兒堝八十里至梁虞務六十里至遼河大口平津館七<lb/>
十三里至廣州廣平館復望北行七十里至瀋州樂郊<lb/>
館八十里至興州興平館五十里至銀銅館九十里至<lb/>
咸州咸平館三十里至宿州宿寜館八十里至賈道舖<lb/>
懐方館四十里至楊八寨通逺館五十里至合叔孛堇<lb/>
舖同風館三十六里至義和館五十里至如歸館四十<lb/>
<pb n="KR3j0185_WYG_042-80b"/>
里至信州彰信館七十里至勝州来徳館五十里至山<lb/>
寺舖㑹方館五十里至威州威徳館五十里至龍驤館<lb/>
六十里至詳州常年館六十里至濵州混同館六十里<lb/>
至髙平館四十里至同流館五十里至沒搭合孛堇菜<lb/>
同館七十里至烏龍館三十里至北寨號御寨今之使<lb/>
北者止至燕未有至烏龍館者長安圗元豐三年五<lb/>
月五日龍圗閣待制知永興軍府事汲郡吕公大防命户<lb/>
曹劉景陽按視邠州觀察推官吕大臨檢定其法以隋<lb/>
<pb n="KR3j0185_WYG_042-81a"/>
都成大明宫並以二寸折一里城外取容不用折法大<lb/>
率以舊圗及韋述西京記為本叅以諸書及遺迹考定<lb/>
太極大明興慶三宫用折地法不能盡容諸殿又為别<lb/>
圗漢都城縱廣各十五里周六十五里十二門八街九陌<lb/>
城之南北曲折有南斗北斗之象未央長樂宫在其<lb/>
中未央在西直便門長樂在東直社門隋都城外郭縱<lb/>
十五里一百七十五步廣十八里百十五步周六十七<lb/>
里髙一丈八尺東西南北各三門縱十二街横十四街<lb/>
<pb n="KR3j0185_WYG_042-81b"/>
當皇城朱雀門南北九里一百七十五步縱十一街各<lb/>
廣百步皇城之南横街十各廣四十七步皇城左右各<lb/>
横街四三街各六十步一街直安福延喜門廣百步朱<lb/>
雀街之東市一坊五十五萬年治之街之西市一坊五<lb/>
十五長安治之坊之制皇城之南三十六坊各東西三<lb/>
門縱各三百五十步中十八坊廣各三百五十步外十<lb/>
八坊廣各四百五十步皇城之左右共七十四坊各四<lb/>
門廣各六百五十步皇城左右之南六坊縱各五百五<lb/>
<pb n="KR3j0185_WYG_042-82a"/>
十步北六坊縱各四百步市居二坊之地方各六百歩<lb/>
四面街各廣百步面各二門皇城縱三里一百四十步<lb/>
廣五里一百一十五步周十七里一百五十步縱五街横<lb/>
七街百司居之北附宫城南直朱雀門皆有大街各<lb/>
廣百步東西各二門南三門大極宫城廣四里縱二百<lb/>
四十步周十三里一百八十步髙二丈五尺東一門西<lb/>
二門南六門北三門宫城之西有大安宫唐大明宫城<lb/>
在苑内廣二千一百四十八步縱四百九十五步東北<lb/>
<pb n="KR3j0185_WYG_042-82b"/>
各一門南五門西二門禁苑廣二十七里縱三十里東<lb/>
一門南二門北五門西内苑廣四里縱二百四面各一<lb/>
門東内苑廣二百五十步縱四里九十五步東一門以<lb/>
渠道水入城者三一曰龍首渠自城東南導滻至長<lb/>
樂坡灑為三渠一北流入苑一經通化門興慶宫由皇<lb/>
城入太極宫二曰永安渠導交水自大安坊東街入城<lb/>
北流入苑注渭三曰清眀渠導坑水自大安坊東街入<lb/>
城由皇城入太極宫城内有六髙岡横列如乾之六爻初<lb/>
<pb n="KR3j0185_WYG_042-83a"/>
隋建都以九二置宫室九三䖏百司九五不欲令民居乃<lb/>
置𤣥都觀興善寺此後漢隋唐宫禁城邑之制而西京<lb/>
記云街東西各五十四坊六典注西市居其中両坊之<lb/>
地凡一百一十坊今除市居外其餘各五十五坊當以<lb/>
六典注為正又六典注土閣之西延英李庚賦東則延<lb/>
英耽耽當以庚賦為正又西京記大興城南直子午谷<lb/>
今據子午谷乃漢城所直隋城南直石鼈谷又唐志<lb/>
大明宫縱一千八百步廣一千八十步今實計縱一千<lb/>
<pb n="KR3j0185_WYG_042-83b"/>
一百一十八步廣一千五百三十五步此舊說之誤也<lb/>
唐髙宗始營大明宫於丹鳯後南開翊善永昌二坊各<lb/>
為二外郭東北隅永福二坊築八廡先天以後為十六<lb/>
王内宅又髙宗以隆慶坊為興慶宫附外郭為複道自<lb/>
大明宫經過通化門蹬道潛通以達此宫謂之夹城又<lb/>
制永嘉坊西百步入宫外郭東南隅一坊始建都城以<lb/>
地髙不便隔在郭外為芙蓉園引黄渠水注之號曲江<lb/>
明皇増築興慶宫夹城直至芙蓉園又武宗於宣政殿<lb/>
<pb n="KR3j0185_WYG_042-84a"/>
東北築臺曰望仙今人誤以為蓬莱山武宗又修未央宫<lb/>
為通光亭宣宗修憲宗遺迹於夾城中開便門自芙蓉<lb/>
園北入至青龍寺俗號新開門自門至寺開敦化以北四<lb/>
坊各為二此遷改之異也大底唐多仍隋舊故吕公受<lb/>
其制度之宻而傷唐人冒襲史氏沒其實遂刻而為<lb/>
圗故誌之<lb/>
<pb n="KR3j0185_WYG_042-85a"/>
　　熙豐日厯<hi>王明清</hi>
紹興庚申金國以河南故地歸我詔以孟富文庾為東<lb/>
京留守富文辟畢少董良史以自隨未㡬又敗盟少<lb/>
董身䧟偽地者累年常於相國寺鬻故書處得熙<lb/>
豐日厯殘帙數葉無復倫叙少董南歸出以相示於<lb/>
是緝其可以傳信者凡八條今録於編亦有已見裕陵<lb/>
日録中者併存之云<lb/>
中書劄子度支員外郎充龍圗待制秦鳯路經略安撫<lb/>
<pb n="KR3j0185_WYG_042-85b"/>
使吕大防奏伏見本州路鳯翔府寄居著作佐郎前崇<lb/>
文院校書郎張載學術精深性資方毅昨因得告尋醫<lb/>
未蒙朝廷召命義難自進老於田間衆所共惜臣未<lb/>
敢别乞朝廷任使欲望聖慈且令召還書館舊職有不如<lb/>
臣所舉甘坐罔上不忠之罪俟勅㫖奉聖㫖依奏許朝<lb/>
參令發来赴闕依舊供職<lb/>
中書省劄子已降勅㫖奉使髙麗船第一隻賜號凌虚<lb/>
致逺安濟神舟第二隻賜號靈飛順濟神舟右奉聖㫖<lb/>
<pb n="KR3j0185_WYG_042-86a"/>
額宜令御書院如法書寫一面疾速入急遞至明州交割<lb/>
及本州製造牌額安排所有勅牒令安燾等收掌<lb/>
均州奏為本州編管前漳州軍事判官練亨甫逐次與<lb/>
兄練劼弟練冲甫往女弟子魯麗華家踰濫後收養在<lb/>
寳林院郭和尚房下令求食因探見魯麗華與百姓王<lb/>
尤在店飲酒喚歸寺毆打魯麗華致樂營将申舉已送<lb/>
司理院照對去訖奏聞<lb/>
晉州奏據雄州防禦推官知秀州崇徳縣事充晉州州<lb/>
<pb n="KR3j0185_WYG_042-86b"/>
學教授陸長愈状欲乞今後春秋釋奠並以兖鄒二公<lb/>
配享如允所請乞即下禮部定奪次序立式伏乞備聞<lb/>
奏州司所據陸長愈状聞勅㫖尋下太常寺定奪申<lb/>
部今據本寺状看詳至聖文宣王以先師顔子配享及<lb/>
以次從祀皆其門弟子也孟子知道固當尊禮然與孔子<lb/>
異代難與顔子並行配享之禮所請難議施行申部看<lb/>
詳太常寺所定未得允當古者配享及從祀但取著徳<lb/>
立功其道又以相成者不必皆用同時之人如蜡之祭<lb/>
<pb n="KR3j0185_WYG_042-87a"/>
也主先嗇而祭司嗇先農之配即以后稷神勾芒為少<lb/>
昊氏之子祝融為髙辛氏火正今春秋之祭則勾芒配<lb/>
伏羲祝融太庭迎氣之日又為從祀異代之人得為配<lb/>
祀明矣唐貞觀二十一年詔伏生與髙堂生杜預范寗<lb/>
之徒二十一賢與顔子俱配享孔子廟堂至今猶為從<lb/>
祀孟子亦於孔聖之門當在顔子之列至荀況揚雄韓<lb/>
愈皆發明先聖之道有益學者未久配享誠為闕典伏<lb/>
請自今春秋釋奠以鄒國公孟子配享文宣王設位於兖<lb/>
<pb n="KR3j0185_WYG_042-87b"/>
國公之次所有荀況揚雄韓愈並以世次先後祀於左<lb/>
丘明等二十一賢之間所貴上稱聖朝褒崇儒賢備<lb/>
條祀典之意謹録奏聞伏候勅㫖帖檢㑹左丘明至范<lb/>
寗二十一人並封伯爵如允所請即乞荀況揚雄韓愈<lb/>
並加伯爵自國子監及天下至聖文宣王廟皆塑鄒國<lb/>
公像其冠服同兖國公仍畫荀況等像於從祀之列荀<lb/>
況在左丘明之下冠服皆從封爵奉聖㫖依議<lb/>
勅下江東轉運使斷太中大夫充龍圗閣待制江寜府<lb/>
<pb n="KR3j0185_WYG_042-88a"/>
陳繹為前知廣州日将造到公使庫檀木觀音将松木<lb/>
觀音換檀木觀音入已并将公使錢糴糧餵飼自己白<lb/>
鷴等并役使土丁槍手修築廨宇内地基及并将官乳<lb/>
香於神寺獨自焚燒并申奏辨眀所犯虚詐及取勘時<lb/>
逐次虚妄對罪并男承務郎新差汝州洛南稻田務陳<lb/>
彦輔從使廣州軍人織造木棉生活等罪并取勘虚妄<lb/>
併将仕郎試國子監四門助教郭應之於廣州公使庫<lb/>
受供給與陳繹管勾宅庫買賣物虧價陳繹合追見<lb/>
<pb n="KR3j0185_WYG_042-88b"/>
在太中大夫舊職大夫龍圗閣待制或以職當徒一年勒<lb/>
停縁前項輕罪内犯盜賍一疋仍令准勅例追毁出身<lb/>
以来誥勅文字除名勒停杖陳彦輔各從杖一百私罪<lb/>
上定斷罰銅十斤放郭應之該勅奉勅並依斷内陳繹<lb/>
特見除名勒停落龍圗閣待制仍追一官差知建昌軍<lb/>
替鄭琰成資過滿闕陳彦輔特衝替<lb/>
王安石劄子奏幸遇聖運超㧞等夷知奨眷憐逮兼父<lb/>
子戴天負地感涕難勝顧廹衰殘糜捐何補不勝螻蟻<lb/>
<pb n="KR3j0185_WYG_042-89a"/>
微願臣今所居江寧府上元縣園屋為僧寺一所永逺<lb/>
祝延聖夀如蒙矜許特賜名額廣昭希曠榮遇一時仰<lb/>
慿威神誓報無已取進止奉聖㫖依所乞以報本禪寺<lb/>
為名額其中載練亨甫事以知經術馳名熙寜間為王<lb/>
荆公之髙弟而所坐乃爾殊不可曉又恐在謫籍一時<lb/>
官吏迎合觀望如秦少游未可知耳<lb/>
太皇太后復生詔差御藥院李舜舉傳宣中書宻院<lb/>
両府南㕔醫詢本人稱限六十日内當如其所陳於京師<lb/>
<pb n="KR3j0185_WYG_042-89b"/>
城内金眀池内修壇作醮差御藥監及宣賜静衣一套<lb/>
至期無驗復詰之云太皇方與仁宗凭玉䦨干賞千樹<lb/>
梅花無意復思人間上以狂妄除名送秀州編管後不<lb/>
知所終<lb/>
<pb n="KR3j0185_WYG_042-90a"/>
　　唐年補録<hi>馬揔</hi>
　　　孔威<lb/>
咸通末有舒州刺史孔威進龍骨一具因有表録其事<lb/>
狀云州之桐城縣善政鄉有百姓胡舉有青龍鬭死於<lb/>
庭中時四月尚有繭箔在庭忽雲雷暴起聞雲中有擊<lb/>
觸聲血如釃雨洒繭箔上血不汙箔漸旋結聚可拾置<lb/>
掌上須臾令人冷痛入骨初龍拖尾及地遶一泔桶即<lb/>
騰身入雲及雨悉是泔也龍既死剖之喉中有大瘡凡<lb/>
<pb n="KR3j0185_WYG_042-90b"/>
長十餘尺身尾相半尾本褊薄鱗鬛皆魚唯有鬚長二<lb/>
丈其足有赤膜翳之雙魚各長二丈其腹自相齟齬時<lb/>
遣大雲倉使督而送舟以肉重不能全舉乃剸之為數<lb/>
十段載之赴官<lb/>
　　　王忠政<lb/>
泗州門監王忠政云開成中死十二日復活始見一人<lb/>
碧衣赤幘引臂登雲曰天召汝行雨𨽻於左落隊其<lb/>
左右落隊各有五方甲馬簇於雲頭俯向下重樓深室嚢<lb/>
<pb n="KR3j0185_WYG_042-91a"/>
櫃之内纎細悉見更異者見米粒長數尺凡兩隊而一<lb/>
隊於小項缾子貯人間水一隊所貯如馬牙硝末謂之<lb/>
乾雨雨皆在前風車為殿<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0185_WYG_042-91b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　說郛卷四十二<lb/>
</p>
<p>
</p>
  </div>
</body>
</text>
</TEI>
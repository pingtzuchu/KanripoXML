<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>説郛卷八十一</head>
    <p>
<pb n="KR3j0185_WYG_081-1a"/>
欽定四庫全書<lb/>
　説郛卷八十一　　　　元　陶宗儀　撰<lb/>
　　䂬溪詩話<hi>黃徹</hi>
　　李杜不可齊名<lb/>
世俗誇太白賜衣調羮為榮力士脱靴為勇愚觀唐𤣥<lb/>
宗之於白豈真樂道下賢者哉其意急得艶詞媟語以<lb/>
悦婦人耳白之論撰亦不過為玉樓金殿鴛鴦翡翠等<lb/>
語社稷蒼生何賴就使滑稽傲世然東方亦不忘納諫<lb/>
<pb n="KR3j0185_WYG_081-1b"/>
况黃屋既為之屈乎説者以謀謨潛宻厯攷前集愛國<lb/>
憂民之心如子美語一何鮮也力士門闥腐庸惟恐不<lb/>
當人主意挾主勢駈之何所不可脱靴乃其職也自退<lb/>
之為蚍蜉撼大樹之喻遂使後學吞聲余竊謂如論其<lb/>
文章豪逸真一代偉人如論其心術事業安可施廊廟<lb/>
李杜齊名真忝竊也<lb/>
　　淵明心乎忠愛<lb/>
淵明心乎忠愛非謂枯槁其所以感嘆時世推遷者葢<lb/>
<pb n="KR3j0185_WYG_081-2a"/>
傷時人之急於聲利也非謂亂離其所以愁憤於干戈<lb/>
盜賊者葢以王室元元為懷也俗士何以識之<lb/>
　　戲擬蘇張<lb/>
許身一何愚自比稷與契杜陵布衣老且愚信口自比<lb/>
稷與契其平居趨超自是唐虞上人時誇儀秦似不可<lb/>
曉飃飃蘇季子六印佩何遲敝裘蘇季子厯國未知還<lb/>
季子黑貂敝得無妻嫂欺戰國奸民蘇張為渠此老不<lb/>
應未喻及觀薇蕨餓首陽裘馬資厯聘賤子欲適從疑<lb/>
<pb n="KR3j0185_WYG_081-2b"/>
誤此二柄其意甚明前言葢戲耳<lb/>
　　白鳥<lb/>
江湖多白鳥天地有青蠅人遂以白鳥為鷺而禮記月<lb/>
令羣鳥養羞鄭氏乃引夏小正丹鳥白鳥之説謂白鳥<lb/>
為蚊蚋則知以對青蠅意有深矣不然江湖多白鷺有<lb/>
何説邪<lb/>
　　仁愛民物<lb/>
杜云築塲憐穴蟻拾穗許村童人謂有仁愛民物意臨<lb/>
<pb n="KR3j0185_WYG_081-3a"/>
川詠促織云只向貧家促機杼幾家能有一機絲愚謂<lb/>
世之嚴督征賦不恤疲瘵之有無者雖魁然其形實㣲<lb/>
䖝智爾<lb/>
　　甘泉寺詩<lb/>
澧陽道旁有甘泉寺因萊公丁謂曽留行記從而題詠<lb/>
者甚衆碑牌滿屋孫諷有平仲酌泉曽頓轡謂之禮佛<lb/>
遂南行髙臺下瞰炎荒路轉使髙僧薄寵榮人多傳道<lb/>
余獨恨其語無别自古以直道見黜者多矣豈能貪寵<lb/>
<pb n="KR3j0185_WYG_081-3b"/>
榮者哉又有人云此泉不洗千年恨留與行人戒覆車<lb/>
害理尤甚萊公之事亦例為覆車乎因過之偶為數韻<lb/>
其間有云已慿靜止鑑忠精更遣清泠洗讒喙葢指二<lb/>
公也<lb/>
　　留題<lb/>
黃州麻城縣界有萬松亭連日行清陰中其館亭亦可<lb/>
愛適當闗山路往來留題無數東坡傷來者不嗣其意<lb/>
嘗有詩云十年栽種百年規好德無人助我儀又云為<lb/>
<pb n="KR3j0185_WYG_081-4a"/>
問幾株能合抱殷勤記取角弓詩後碑壤有士題云舊<lb/>
韻無儀字蒼髯有恨聲<lb/>
　　銀甕<lb/>
老杜復見諸山得銀甕注引禮記山出器車注葢瑞應<lb/>
圖曰王者宴不及醉刑罰中人不為非則銀甕出昌黎<lb/>
我有雙飲醆其銀得朱提見漢志朱提銀八兩為一流<lb/>
注朱提邑名<lb/>
　　輕以告人<lb/>
<pb n="KR3j0185_WYG_081-4b"/>
嘗恨王子猷作此君語輕以難名者告人遂使庸夫俗<lb/>
子忘意其間酤坊茗肆適以汚累之謫仙云但得酒中<lb/>
趣勿為醒者傳此理信然東坡云此味只憂兒軰覺逢<lb/>
人休道北忩凉人生此樂須天賦莫遣兒曹取次知使<lb/>
子猷知此必鉗其喙也<lb/>
　　友朋<lb/>
司馬温公云清茶淡話難逢友濁酒狂歌易得朋雖造<lb/>
次間語亦在于直諒之益而退便僻之損也<lb/>
<pb n="KR3j0185_WYG_081-5a"/>
　　理語<lb/>
張無盡題武昌陵竹寺云孟宗泣竹笋冬生豈是青青<lb/>
竹有情影響主張非别物人心但莫負幽明語雖淺直<lb/>
然當于理<lb/>
　　詩不務竒<lb/>
樂天云餘霞㪚成綺别葉乍辭風等語麗矣不過于嘲<lb/>
風雪弄花月而已故寄唐生云非求宫律髙不務文字<lb/>
竒惟歌生民病得願天子知<lb/>
<pb n="KR3j0185_WYG_081-5b"/>
　　賓鴻<lb/>
東坡云賓鴻社燕巧相違月令來賓事常疑人未曽用<lb/>
及觀劉夣得秋江晩泊云莫霞千萬狀賓鴻次第飛顧<lb/>
况云安得凌風翰肅肅賓天京又别浦雁賓秋更佳<lb/>
　　讀書以紙計<lb/>
牧之贈何宜詩云一日讀十紙一月讀十箱古人讀書<lb/>
以紙計范雲就袁叔明授毛詩日誦九紙又袁俊家貧<lb/>
無書每從人假借必皆抄冩自課日五十紙為計<lb/>
<pb n="KR3j0185_WYG_081-6a"/>
　　十年讀書<lb/>
沈攸之晩好讀書手不釋卷嘗歎曰早知窮達有命恨<lb/>
不十年讀書東坡再和劉景文介亭長篇云早知事大<lb/>
繆恨不十年讀<lb/>
　　語須吞<lb/>
東坡有欲吐狂言喙三尺怕君嗔我却須吞嘗疑其語<lb/>
太怪及觀杜集亦有臨風欲動哭聲出己復吞韋蘇州<lb/>
髙歌長安酒中憤不可吞<lb/>
<pb n="KR3j0185_WYG_081-6b"/>
　　推敲詩<lb/>
舊賈浪仙抒思僧敲月下門或引推作敲勢遂冲尹節<lb/>
世傳為美談舊于太學得江御史詩一軸有督人和詩<lb/>
云直饒煆煉經時序若是推敲揔可刪以是知雷同從<lb/>
非善學也<lb/>
　　字有所本<lb/>
舊觀臨川集肯顧北山如慧約與公新崦劚莓苔嘗愛<lb/>
其劚字最有力後讀集當為劚青冥藥許隣人劚退之<lb/>
<pb n="KR3j0185_WYG_081-7a"/>
詩翁憔悴劚荒棘窖谿劚株橜子厚戒徒劚雲根雖一<lb/>
字之法不無所本<lb/>
　　詠杖<lb/>
苕溪云退之古藤杖詩空堂晝眠倚户牖飛電著壁搜<lb/>
蛟螭故東坡鉄柱杖詩云入懷氷雪生秋思倚壁蛟龍<lb/>
䕶晝眠山谷笻竹杖贊涪翁晝寢蒼龍挂壁皆用退之<lb/>
詩也<lb/>
　　自號<lb/>
<pb n="KR3j0185_WYG_081-7b"/>
温公自稱為叟香山居士亦嘗以自號其詩云初時被<lb/>
目為迃叟近日䝉呼作隠人司馬豈慕其洛居有閒適<lb/>
之樂邪<lb/>
　　豫為世慮<lb/>
岑參寄杜拾遺云聖朝無闕事自覺諫書稀退之贈崔<lb/>
補闕云年少得塗未要忙時清諫疏尤宜罕皆謬承荀<lb/>
卿有聽從無諫諍之語遂阿諛奸佞用以藉口以是知<lb/>
凡造意立言不可不豫為天下來世慮<lb/>
<pb n="KR3j0185_WYG_081-8a"/>
　　大者難窺<lb/>
王君玉云子美之詩詞有近質如麻鞋見天子垢膩脚<lb/>
不襪之句所謂轉石于千仭之山勢也學者尤之過甚<lb/>
豈逺大者難窺乎<lb/>
　　明分守<lb/>
舍人遺織成褥段云服飾定尊卑大哉萬古程煌煌珠<lb/>
宫物寢處禍所嬰錦衣卷還客始覺心和平其意在明<lb/>
分守警貪饕屛斥玩物嚴道氣之大節豈直為詩哉<lb/>
<pb n="KR3j0185_WYG_081-8b"/>
　　囘紇字<lb/>
陰風西北來慘淡隨囘紇紇字從一作鶻唐史德宗朝<lb/>
始改名囘鶻正文非也<lb/>
　　友于貽厥<lb/>
史傳襲稱兄弟為友于故淵明詩云再喜見友于子美<lb/>
云友于皆挺拔又山鳥山花吾友于南史到藎從武帝<lb/>
登北固樓賦詩藎受詔便就上以示其祖溉云藎定是<lb/>
才子翻恐卿從來文章假手于藎後毎和御詩上輒手<lb/>
<pb n="KR3j0185_WYG_081-9a"/>
詔戲溉曰得無貽厥之力乎退之玉川詩云誰謂貽厥<lb/>
無基址二事正可對也<lb/>
<pb n="KR3j0185_WYG_081-10a"/>
　　環溪詩話<hi>吳沆</hi>
　　御燕<lb/>
嘉祐七年冬宴近臣于羣玉殿英宗以皇子預坐在舍<lb/>
人待制之後岐公詩云翠輦生香容扈蹕黃金塗紙㸔<lb/>
揮毫介甫云何不言翠玉裝輿岐公改之以進上大悦<lb/>
　　劉洞<lb/>
劉洞不知何許人江南國破後題池州一亭云千里長<lb/>
江唯渡馬十年養士得何人<lb/>
<pb n="KR3j0185_WYG_081-10b"/>
　　詩訕<lb/>
來鵠洪州人咸平中名振都下然喜以詩譏訕當路為<lb/>
人所惡卒不第金錢花云青帝若教花裏用牡丹應是<lb/>
得錢人夏雲云無限旱苖枯欲盡悠悠閒處作竒峰偶<lb/>
題云可惜青天好雷電只能驅趂懶蛟龍亦頗韻<lb/>
　　堠子詩<lb/>
劉子儀與夏英公同在翰林子儀表為先達章獻臨朝<lb/>
子儀主文在貢院聞英公為樞宻副使意頗不平作堠<lb/>
<pb n="KR3j0185_WYG_081-11a"/>
子詩曰空呈厚貌臨官道更有人從㨗徑過<lb/>
<pb n="KR3j0185_WYG_081-12a"/>
　　東坡詩話<hi>蘇軾</hi>
　　書孟東野詩<lb/>
元豐四年與馬夣得飲酒黃州東禪醉後誦孟東野詩<lb/>
云我亦不笑原憲貧不覺失笑東野何緣笑得原憲遂<lb/>
書此以贈夣得只夣得亦未必笑得東野也<lb/>
　　題孟郊詩<lb/>
孟東野作聞角詩云似開孤月口能説落星心今夜聞<lb/>
崔誠老彈曉角始覺此詩之妙<lb/>
<pb n="KR3j0185_WYG_081-12b"/>
　　書淵明飲酒詩後<lb/>
顔生稱為仁榮公言有道屢空不獲年長飢至于老雖<lb/>
留身後名一生亦枯槁死去何所知稱心固為好客養<lb/>
千金軀臨化消其寳裸葬何必惡人當解意表此淵明<lb/>
飲酒詩也正飲酒中不知何緣記得此許多事<lb/>
　　題淵明詩<lb/>
陶靖節云平疇返逺風良苖亦懷新非古之偶耕植杖<lb/>
者不能道此語非余之世農亦不能識此語之妙也<lb/>
<pb n="KR3j0185_WYG_081-13a"/>
　　題淵明飲酒詩後<lb/>
採菊東籬下悠然見南山因採菊而見山境與意會此<lb/>
句正有妙處近嵗俗本皆作望南山則此一篇神氣多<lb/>
索然矣古人用意深㣲而俗士率然妄以意改此最可<lb/>
疾<lb/>
　　題鮑明逺詩<lb/>
舟中讀鮑明逺詩有字謎三首飛泉仰流者舊説是井<lb/>
字一云乾之一九隻立無耦坤之六二宛然雙宿是三<lb/>
<pb n="KR3j0185_WYG_081-13b"/>
字一云頭如刀尾如鈎中間橫廣四角六抽右畔負兩<lb/>
刃左邊屬雙牛當是龜字也<lb/>
　　記退之抛青春詩<lb/>
諱退之詩曰百年未滿不得死且可勤買抛青春國史<lb/>
補云酒有郢之富春烏程之若下春滎陽之土窟春富<lb/>
平之石凍春劒南之燒春杜子美亦云聞道雲安麴米<lb/>
春纔傾一盞便醺人近世裴鉶作傳竒記裴航事亦有<lb/>
酒名松醪春乃知唐人名酒多以春則抛青春亦必酒<lb/>
<pb n="KR3j0185_WYG_081-14a"/>
名也<lb/>
　　書子美雲安詩<lb/>
兩邊山木合終日子規啼此老杜雲安縣詩也非親到<lb/>
其處不知此詩之工<lb/>
　　書子美驄馬行<lb/>
余在岐下見秦州一馬騣如牛額下垂胡側立傾倒毛<lb/>
生肉端番人云此肉騣馬也乃知鄧公驄馬行云肉駿<lb/>
碨礧連錢動當作騣<lb/>
<pb n="KR3j0185_WYG_081-14b"/>
　　書子美黃四娘詩<lb/>
子美詩云黃四娘家花滿蹊千朶萬朶壓枝低留連戲<lb/>
蝶時時舞自在嬌鸎恰恰啼此詩雖不甚佳可以見子<lb/>
美清狂野逸之態故僕喜書之昔齊魯有大臣史失其<lb/>
名黃四娘獨何人哉而託此詩以不朽可以使覽者一<lb/>
笑<lb/>
　　評子美詩<lb/>
子美自比稷與契人未必許也然其詩云舜舉十六相<lb/>
<pb n="KR3j0185_WYG_081-15a"/>
身尊道益髙秦時用商鞅法令如牛毛此自是契稷軰<lb/>
人口中語也又云知名未足稱局促商山芝又云王侯<lb/>
與螻蟻同盡隨丘墟願聞第一義囘向心地初乃知子<lb/>
美詩外尚有事在也<lb/>
　　書子美憶昔詩<lb/>
憶昔詩云闗中小兒壞紀綱謂李輔國也張后不樂上<lb/>
為忙謂肅宗張皇后也為留猛士守未央謂郭子儀奪<lb/>
兵柄入宿衞也<lb/>
<pb n="KR3j0185_WYG_081-15b"/>
　　題栁子厚詩<lb/>
詩須要有為而作用事當以故為新以俗為雅好竒務<lb/>
新乃詩之病<lb/>
　　評韓栁詩<lb/>
栁子厚詩在陶淵明下韋蘇州上退之豪放竒險則過<lb/>
之而温麗靖深不及也所貴乎枯澹者謂其外枯而中<lb/>
膏似澹而實美淵明子厚之流是也若中邊皆枯澹亦<lb/>
何足道佛云如人食蜜中邊皆甜人食五味知其甘苦<lb/>
<pb n="KR3j0185_WYG_081-16a"/>
者皆是能分别其中邊者百無一二也<lb/>
　　書子厚詩<lb/>
栁子厚詩云盛時一失貴反賤桃笙葵扇安敢當不知<lb/>
桃笙為何物偶閲万言簟宋魏之間謂之笙乃悟桃笙<lb/>
以竹為簟也梁簡文荅南王餉書云五離九折出桃枝<lb/>
之翠笋乃謂桃枝竹簟也桃竹出巴渝間杜子美有桃<lb/>
竹歌<lb/>
　　書樂天香山寺詩<lb/>
<pb n="KR3j0185_WYG_081-16b"/>
白樂天為王涯所讒謫江州司馬甘露之禍樂天在洛<lb/>
適遊香山寺有詩云當今白首同歸日是我青山獨往<lb/>
時不知者以樂天為幸之樂天豈幸人之禍者哉葢悲<lb/>
之也<lb/>
　　書韓李詩<lb/>
李太白詩云遺我鳥跡書飄然落巖間其字乃上古讀<lb/>
之了不閑戲謂栁生李白尚氣乃自招不識字可發大<lb/>
笑不如韓愈倔强云我寧屈曲自世間安能隨汝巢神<lb/>
<pb n="KR3j0185_WYG_081-17a"/>
仙也<lb/>
　　書澗明詩<lb/>
孔文舉云坐上客常滿樽中酒不空吾無事矣此語甚<lb/>
得酒中趣及見淵明云偶有佳酒無夕不傾顧影獨盡<lb/>
悠然復醉便覺文舉多事矣<lb/>
　　書薛能茶詩<lb/>
唐人煎茶用薑故薛能詩云鹽損添常戒薑宜着更誇<lb/>
據此則又有用鹽者矣近世有用此二物者輒大笑之<lb/>
<pb n="KR3j0185_WYG_081-17b"/>
然茶之中等者用薑煎信佳也鹽則不可<lb/>
　　書鄭谷詩<lb/>
鄭谷詩云江上晚來堪畫處漁人披得一蓑歸此村學<lb/>
中詩也栁子厚云千山鳥飛絶萬徑人踪滅扁舟蓑笠<lb/>
翁獨釣寒江雪人性有隔也哉殆天所賦不可及也已<lb/>
　　書王梵志詩<lb/>
王梵志詩云城外土饅頭饀草在城裏每人喫一箇莫<lb/>
嫌無滋味已且為饀草當使誰食之為易其後兩句云<lb/>
<pb n="KR3j0185_WYG_081-18a"/>
預先着酒澆圖教有滋味<lb/>
　　書黃魯直詩後<lb/>
讀魯直詩如見魯仲連李太白不敢復論鄙事雖若不<lb/>
入用亦不無補於世也<lb/>
　　又<lb/>
魯直詩文如蝤蛑江瑶柱格韻髙絶盤飱盡廢然不可<lb/>
多食多食則發風動氣<lb/>
　　自記呉興詩<lb/>
<pb n="KR3j0185_WYG_081-18b"/>
僕為吳興有游飛英寺詩云㣲雨止還作小窗幽更妍<lb/>
盆山不見日草木自蒼然非至吳越不見此景也<lb/>
　　書曹希藴詩<lb/>
近世有婦人曹希藴者頗能詩雖格韻不髙然時有巧<lb/>
語嘗作墨竹詩云記得小軒岑寂夜月移疎影上東牆<lb/>
此語甚工<lb/>
　　書贈陳季常詩<lb/>
余謫黃州與陳慥季常往來每過之輒作汁字韻詩一<lb/>
<pb n="KR3j0185_WYG_081-19a"/>
篇季常不禁殺故以此諷之季常既不復殺而里中皆<lb/>
化之至有不食肉者皆云未死神已泣此語使人凄然<lb/>
也<lb/>
　　書參寥論杜詩<lb/>
參寥子言老杜詩云楚江巫峽半雲雨清簟疎簾看奕<lb/>
棊此句可畫但恐畫不就爾僕言公禪人亦復愛此綺<lb/>
語耶寥云譬如不事口腹人見江瑶柱豈免一朶頥哉<lb/>
　　記闗右壁間詩<lb/>
<pb n="KR3j0185_WYG_081-19b"/>
欲掛衣冠神武門先尋水竹渭南村却將舊斬樓蘭劒<lb/>
買得黃牛教子孫余舊見此詩於闗右壁間愛之不知<lb/>
何人詩也<lb/>
　　書彭城觀月詩<lb/>
暮雲收盡溢清寒銀漢無聲轉玉槃此生此夜不長好<lb/>
明月明年何處㸔余十八年前中秋夜與子由觀月彭<lb/>
城作此詩以陽闗歌之今復此夜宿於贛上方遷嶺表<lb/>
獨歌此曲聊復書之以識一時之事殊未覺有今夕之<lb/>
<pb n="KR3j0185_WYG_081-20a"/>
悲懸知有他日之喜也<lb/>
　　題秧馬歌後<lb/>
吾嘗在湖北見農夫用秧馬行泥中極便頃來江西作<lb/>
秧馬歌以教人罕有從者近讀唐書囘鶻部族黠戞斯<lb/>
傳其人以木馬行水上以板薦之以曲木支腋下一蹴<lb/>
輒百餘步意殆與秧馬類歟聊復記之異日詳問其狀<lb/>
以告江南人也<lb/>
　　跋黔安居士漁父詞<lb/>
<pb n="KR3j0185_WYG_081-20b"/>
魯直作此詞清新婉麗問其得意處自言以水光山色<lb/>
替却玉肌花貌此乃真正漁父家風也然才出新婦磯<lb/>
又入女兒浦此漁父無乃大瀾浪乎<lb/>
　　記西邸詩<lb/>
余奉使西邸見書此數句愛而錄之云人間有酒仙兀<lb/>
兀三杯醉世上無眼禪昏昏一枕睡雖然没交涉其奈<lb/>
畧相似相似尚如此何况真箇是<lb/>
<pb n="KR3j0185_WYG_081-21a"/>
　　西清詩話<hi>蔡條</hi>
　　李後主<lb/>
南唐李後主歸朝後每懷江國且念嬪妾散落欝欝不<lb/>
自聊嘗作長短句云簾外雨潺潺春意闌珊羅衾不煖<lb/>
五更寒夣裏不知身是客一餉貪歡獨自莫凴欄無限<lb/>
闗山别時容易見時難流水落花何處也天上人間含<lb/>
思悽惋未幾下世<lb/>
　　髙英秀<lb/>
<pb n="KR3j0185_WYG_081-21b"/>
髙英秀者吳越間人與贊寧為詩友口給好罵滑稽毎<lb/>
見眉目有異者必噂短於甘後人號惡啄薄徒嘗譏名<lb/>
人詩病云李山甫覽漢史云王莽弄來曽半破曹公將<lb/>
去便平沉定是破船詩李羣玉詠鷓鴣云方穿詰曲﨑<lb/>
嶇路又聽鈎輈格磔聲定見梵語詩羅隠云雲中鷄犬<lb/>
劉安過月裏笙歌煬帝歸定見鬼詩杜荀鶴云今日偶<lb/>
題題似着不知題後更誰題此衞子詩也不然安有四<lb/>
蹄贊寧笑謝而已<lb/>
<pb n="KR3j0185_WYG_081-22a"/>
　　鳳子<lb/>
韓偓詩云鵞兒唼啑梔黃觜鳯子輕盈膩粉腰事見崔<lb/>
豹古今注云蛺蝶大者為鳯子<lb/>
　　非稚語<lb/>
魯直少警悟八嵗能作詩送人赴舉云送君歸去明主<lb/>
前若問舊時黃庭堅謫在人間今八年此已非髫稚語<lb/>
矣<lb/>
　　紅梅<lb/>
<pb n="KR3j0185_WYG_081-22b"/>
紅梅清艶兩絶昔獨盛於姑蘇晏元獻始移植西岡第<lb/>
中特珍賞之一日貴遊洛園吏得一枝分接由是都下<lb/>
有二本公嘗與客飲花下賦詩曰若更遲開三二月北<lb/>
人應作杏花㸔客曰公詩固佳待北俗何淺也公笑曰<lb/>
顧傖父安得不然一坐絶倒王君玉聞道花事以詩遺<lb/>
公云館娃宫裏舊精神粉痩瓊寒露蕊新園吏無端偷<lb/>
折去鳯城從此有雙身自爾名園事培接遍都城矣苕<lb/>
溪漁隠曰王介甫紅梅詩云春半花纔發多應不奈寒<lb/>
<pb n="KR3j0185_WYG_081-23a"/>
北人初未識渾作杏花㸔與元獻之詩暗合<lb/>
　　望江南<lb/>
望江南朱崖李太尉鎮闗西日為亡姬謝秋娘所作後<lb/>
進入教坊<lb/>
　　嘉月<lb/>
謝惠連云漾舟陶嘉月王褒九懷云陶嘉月兮總駕王<lb/>
逸云及吉時也<lb/>
　　悶詩<lb/>
<pb n="KR3j0185_WYG_081-23b"/>
人之好惡固自不同子美在蜀作悶詩乃云捲簾唯白<lb/>
水隠几亦青山若使余居此應從王逸少語吾黨則以<lb/>
樂死豈復更有悶邪<lb/>
　　聽水詩<lb/>
退之宿灘詩云浩浩復蕩蕩灘聲抑更揚黃魯直曰退<lb/>
之才聽水句尤見工非諳客裏夜卧飽聞聲安能周旋<lb/>
妙處如此耶<lb/>
　　旋法<lb/>
<pb n="KR3j0185_WYG_081-24a"/>
山陰野雪興難來佳辰强飲食猶寒皆幹旋其語使就<lb/>
音律近集有天上嬌雲未肯同十年江海别嘗輕皆此<lb/>
法也<lb/>
　　紅麯酒<lb/>
李賀云酒滴珍珠紅夏彦剛云江南人造紅麯酒<lb/>
<pb n="KR3j0185_WYG_081-25a"/>
　　艇齋詩話<hi>曽季貍</hi>
　　淵明題甲子<lb/>
陶淵明詩自宋義熈以後皆題甲子此説始於五臣注<lb/>
文選云爾後世遂因仍其説治平中有虎丘僧思悦者<lb/>
編淵明集獨辨其不然其説曰淵明之詩題甲子者始<lb/>
庚子迄丙辰凡七十年間九首皆晉安帝時所作及恭<lb/>
帝元熈二年庚申嵗宋始受禪自庚子至庚申葢二十<lb/>
年豈有宋未受禪前二十年恥事二姓而題甲子之理<lb/>
<pb n="KR3j0185_WYG_081-25b"/>
哉思悦之言信而有證矣<lb/>
　　東坡有德<lb/>
前人論詩初不知有韋蘇州栁子厚論字亦不知有楊<lb/>
凝式三者至東坡而後發此祕遂以韋栁配淵明凝式<lb/>
配魯國東坡真有德于三子者<lb/>
　　天馬之子<lb/>
老杜詩吾聞天子之馬走千里當是天馬之子<lb/>
　　攤錢<lb/>
<pb n="KR3j0185_WYG_081-26a"/>
老杜詩白書攤錢髙浪中攤錢今攤賭也見後漢梁冀<lb/>
傳<lb/>
　　口號<lb/>
東坡海外上梁文口號曰為報先生春睡美道人輕打<lb/>
五更鐘章子厚見之遂再貶儋耳以為安穏故再遷也<lb/>
　　長結<lb/>
韓文石鼎聯云長頸髙結喉中作楚語結字斷句結音<lb/>
髻西漢髻字皆作結字寫退之正用此也今人讀作結<lb/>
<pb n="KR3j0185_WYG_081-26b"/>
喉非也東坡云長頸髙結喉葢誤也<lb/>
　　東海釣客<lb/>
韋蘇州集載秦系詩自稱東海釣客少游作啓事嘗用<lb/>
之葢秦氏事也<lb/>
　　身訓我<lb/>
東坡詩云公是主人身是客舉觴登望得無愁用樂天<lb/>
心是主人身是客身猶言我也如張飛自言身是張<lb/>
翼德可共來决死乃宋彭城王義真自闗中逃歸謂宏<lb/>
<pb n="KR3j0185_WYG_081-27a"/>
曰身在此謝瀹云身家太傅若此類甚多皆以身為我<lb/>
也韓子蒼詩云身今老病投炎瘴最憶氷厓昨嵗秋<lb/>
<pb n="KR3j0185_WYG_081-28a"/>
　　梅澗詩話<hi>韋居安</hi>
　　青獅子<lb/>
姚興嘗畜一馬名青獅子毎親飼之善通其語言時取<lb/>
斗酒投大盆中與馬同飲曰吾與汝同力報國紹興辛<lb/>
已之冬金亮來冦尉子橋之戰大將王權先遁時興為<lb/>
統領以所部四百騎敵亮凡十餘戰權不救援部將戴<lb/>
臯亦玩視不救遂與馬同没於陣朝廷憫之厚恤加諡<lb/>
立廟淮甸有題絶句者云赤心許國自平時見敵捐軀<lb/>
<pb n="KR3j0185_WYG_081-28b"/>
更不疑權忌臯庸皆遁走同時死難只青獅<lb/>
　　肉騣<lb/>
余在岐下見秦州進一馬騣如牛項垂胡側立顛倒毛<lb/>
生肉端蕃人云此肉騣馬也乃知鄧公驄馬行云肉駿<lb/>
碨礧連錢動當作肉騣<lb/>
　　好石<lb/>
張祐性酷好太湖石三吳太守多以贈之故陸魯望以<lb/>
詩哭之曰一林石筍㪚豪家<lb/>
<pb n="KR3j0185_WYG_081-29a"/>
　　贈送<lb/>
王化基送梁助曰文章換桂一枝秀清白傳家兩弟貧<lb/>
人多誦之<lb/>
<pb n="KR3j0185_WYG_081-30a"/>
　　後村詩話<hi>劉後村</hi>
　　淵明寡和<lb/>
士之生世鮮不以榮辱得喪撓敗其天真者淵明一生<lb/>
惟在彭澤八十餘日涉世故餘皆髙枕比忩之日無榮<lb/>
惡乎辱無得惡乎喪此其所以為絶唱而寡和也二蘇<lb/>
公則不然方其得意也為執政侍從及其失意也至下<lb/>
獄過嶺晩更憂患於是始有和陶之作二公雖惓惓於<lb/>
淵明未知淵明果恁可否<lb/>
<pb n="KR3j0185_WYG_081-30b"/>
四言自曹氏父子王仲宣陸士衡後惟陶公最髙停雲<lb/>
榮木篇殆突過建安矣<lb/>
　　寒素<lb/>
李贊皇頗開寒素之路及南遷或人贈詩曰八百孤寒<lb/>
齊下淚一時南望李崖州<lb/>
　　家貧為客<lb/>
余讀許渾詩獨愛直道去官早家貧為客多之句非親<lb/>
嘗者不知其味也贈蕭兵曹詩云客道恥揺尾皇恩寛<lb/>
<pb n="KR3j0185_WYG_081-31a"/>
犯鱗直道去官早之實也將離郊園詩云久貧辭國逺<lb/>
多病在家希家貧為客多之實也<lb/>
　　鸜鵒<lb/>
鸜鵒居人多養之五月五日去其舌尖則能語聲尤清<lb/>
越雖鸚鵡不能過也僧虚中有詩云菖蒲花不艶鸜鵒<lb/>
性多靈<lb/>
　　踘蹴<lb/>
踘蹴惟栁三復能之丁晉公亦好焉晉公詩曰背裝花<lb/>
<pb n="KR3j0185_WYG_081-31b"/>
屈膝白打太廉斯進前行兩步蹺去立多時<lb/>
　　詩語相似<lb/>
汲長孺段太尉皆義勇奮不顧身之人至於仁愛撫養<lb/>
矜憐惻怛無所不至所謂剛者必仁仁者必勇也嘗觀<lb/>
樂天云况多剛悁性難與世同塵希文云吾生豈不幸<lb/>
所禀多剛腸皆心中語也白則有敢辭為俗吏且欲活<lb/>
疲民又云心中有念農桑苦耳裏如聞饑凍聲范有寸<lb/>
懷如春風思與天下共赴姑蘇云豈辭雲水三千里由<lb/>
<pb n="KR3j0185_WYG_081-32a"/>
濟瘡痍十萬民與汲段正相似<lb/>
　　詠燈<lb/>
李烈祖為徐温養子年九嵗詠燈詩云主人若也勤桃<lb/>
撥敢向尊前不盡心徐不復常兒待之<lb/>
　　謝詩<lb/>
謝康樂一字百煉乃出冶𤣥暉尤麗宻<lb/>
<pb n="KR3j0185_WYG_081-33a"/>
　　漫叟詩話<hi>闕名</hi>
　　句法<lb/>
前人評杜詩云紅豆啄殘鸚鵡粒碧梧棲老鳯凰枝若<lb/>
云鸚鵡啄殘紅豆粒鳯凰棲老碧梧枝便不是好句余<lb/>
謂詞曲亦然李景有曲手捲真珠上玉鈎或改為珠簾<lb/>
舒信道有曲云十年馬上春如夣或改云如春夣非所<lb/>
謂遇知音<lb/>
　　詩無鉛粉<lb/>
<pb n="KR3j0185_WYG_081-33b"/>
杜紫㣲不遇乃曰我詩無綺羅鉛粉宜不用淮海詩亦<lb/>
然人戲謂可入小石調然率多子美句但綺麗大勝爾<lb/>
　　賦出有自<lb/>
陶淵明閒情賦必有所自乃出張衡同聲歌云邂逅承<lb/>
際會偶得充後房情好新交接飂慓若探湯願思為莞<lb/>
蓆在下蔽匡牀願為羅衾幬在上衞風霜<lb/>
　　仲山<lb/>
張無盡嘗和山字云安得將相似仲山人疑之以近人<lb/>
<pb n="KR3j0185_WYG_081-34a"/>
所常用皆山甫也觀後漢志陽樊攅茅田服䖍注云楚<lb/>
仲山所居又楊修荅臨淄侯牋云仲山周旦之儔只稱<lb/>
仲山何疑之有<lb/>
　　白戰<lb/>
歐陽文忠守潁日因小雪會飲聚星堂賦詩約不得用<lb/>
玉月梨梅練絮白舞鵞鶴等事歐公一篇云脱遺前言<lb/>
笑塵雜捜索髙家窺㝠漠自後四十餘年莫有繼者元<lb/>
祐六年東坡在潁因禱雪於張龍公獲應遂復舉前篇<lb/>
<pb n="KR3j0185_WYG_081-34b"/>
令末云汝南先賢有故事醉翁詩話誰能説當時號令<lb/>
召聽取白戰不許持寸鐵<lb/>
　　詩懷<lb/>
子美詩草有害於人曽何生阻修芒刺在我眼焉能待<lb/>
時秋其憤邪嫉惡欲芟夷藴崇之以肅清王室者中懷<lb/>
可見臨川有勿去草草無惡如比世俗俗浮薄此方外<lb/>
之語異乎農夫之務者也<lb/>
　　槽洪<lb/>
<pb n="KR3j0185_WYG_081-35a"/>
江漢有滸以扞制泛濫大漲則溢於平陸水退滸見舟<lb/>
人謂之水落槽又灘石湍激其中深僅可容舟者謂之<lb/>
洪若大水則不復問洪矣臨川萬里寒江正復槽東江<lb/>
水落水分洪以此亦謂水黃㡌謂雲砲車非遐征逺涉<lb/>
不能知也<lb/>
　　爾汝<lb/>
杜云爾軰可忘年含悽覺汝賢送爾維舟惜此筵汝與<lb/>
山東李白好自世俗觀之則為簡傲嘗有云忘形到爾<lb/>
<pb n="KR3j0185_WYG_081-35b"/>
汝<lb/>
　　雪詩<lb/>
臨川愛眉山雪詩能用韻如云氷下寒魚漸可义和羔<lb/>
袖龍鐘手獨义葢子厚嘗云江魚或共义又云入郡腰<lb/>
常折逢人手盡义<lb/>
　　虛<lb/>
凡聚落相近期某旦集交易鬨然其名為虛栁云包飯<lb/>
趂虛人臨川云花間人語趂朝虛山谷荷葉裹鹽同趂<lb/>
<pb n="KR3j0185_WYG_081-36a"/>
虛<lb/>
　　詩相類<lb/>
少游贈坡詩云節毛零落氊餐雪辨舌縱橫印佩金語<lb/>
太不等子瞻譏集句云天邊鴻鵠不易得便令作對隨<lb/>
家鷄此詩正類此<lb/>
　　句辯<lb/>
曹子建七步詩世傳煑豆燃豆箕豆在釡中泣一本云<lb/>
萁向釡中燃豆在釡中泣其工拙淺深必有以辯之者<lb/>
<pb n="KR3j0185_WYG_081-37a"/>
　　桐江詩話<hi>闕名</hi>
　　富貴語<lb/>
永叔送李留後知鄆州詩乃士君子之處富貴非蕭鄙<lb/>
有力者所可為詩云北州能事謁家聲東土還聞政有<lb/>
成組甲光寒圍夜帳綵旗風煖看春耕金釵墜鬂分行<lb/>
立玉麈髙談四座傾富貴常情誰不愛羡君瀟洒有餘<lb/>
清<lb/>
　　牧童詩<lb/>
<pb n="KR3j0185_WYG_081-37b"/>
山谷七嵗作牧童詩云騎牛逺逺過前村吹笛風斜隔<lb/>
隴聞多少長安名利客機闗用盡不如君<lb/>
　　感事<lb/>
康節天津感事吟水流任急境常靜花落雖頻意自閒<lb/>
不似世人忙裏老生來未始得開顔此詩殊足警人也<lb/>
　　煎茶<lb/>
唐人煎茶用薑故薛能詩云鹽損添常戒薑宜着更誇<lb/>
據此則又有鹽者矣近世有用此二物者輒大笑之然<lb/>
<pb n="KR3j0185_WYG_081-38a"/>
茶之中等者用薑煎信佳鹽則不可<lb/>
　　暢道姑<lb/>
暢姓惟汝南有之其族尤奉道男女為黃冠者十之八<lb/>
九時有女冠暢道姑姿色妍麗神仙中人也少游挑之<lb/>
不得乃作詩云瞳人剪水腰如束一幅烏紗裹寒玉超<lb/>
然自有姑射姿囘㸔粉黛皆塵俗霧閤雲忩人莫窺門<lb/>
前車馬任東西禮罷曉壇春日淨落紅滿地乳鴉啼<lb/>
<pb n="KR3j0185_WYG_081-39a"/>
　　蘭莊詩話<hi>闕名</hi>
　　曹子建<lb/>
曹子建詩質樸渾厚舂容雋永風調非後人易到陳子<lb/>
昂李太白慕以為宗信乎晉以下鮮其儷也予毎讀其<lb/>
詩灑然有千古之想<lb/>
　　陶潛<lb/>
鍾嶸品陶潛詩文體省靜殆無長語篤意真古辭興婉<lb/>
愜古今隠逸詩人之宗也可謂知言矣而寘之中品其<lb/>
<pb n="KR3j0185_WYG_081-39b"/>
上品十一人如王粲阮籍軰顧右於潛耶論者稱嶸洞<lb/>
悉𤣥理曲臻雅致標揚極界以示法程自唐而上莫及<lb/>
也吾獨惑於處陶焉<lb/>
　　劉太真<lb/>
劉太真與韋蘇州書云顧著作來己足下郡齋燕集想<lb/>
亦云何情致暢茂趨逸之如此宋齊間沈謝吳何始精<lb/>
於理意緣情體物稱詩人㫖後之傳者甚矣其源推足<lb/>
下制其橫流師摰之始闗雎之亂於足下之意見之矣<lb/>
<pb n="KR3j0185_WYG_081-40a"/>
則知蘇州詩為當時所貴如此<lb/>
　　漢魏<lb/>
大槩學詩須以三百篇詞及漢魏間人詩為主方見古<lb/>
人妙處自無齊梁間綺靡氣味也<lb/>
<pb n="KR3j0185_WYG_081-41a"/>
　　迃齋詩話<hi>闕名</hi>
　　草上烟<lb/>
河東焉鋪有驛馹善行者鋪卒名為草上烟有勢力使<lb/>
命常數程打過好事作詩云過此唯㝷草上烟數程打<lb/>
過苦尤偏<lb/>
　　貽詩<lb/>
王太尉旦從車駕過陜魏野貽詩曰昔時宰相年年替<lb/>
君在中書十一秋西祀東封俱已了如今好伴赤松遊<lb/>
<pb n="KR3j0185_WYG_081-41b"/>
王袖其詩以呈上累表請退上不許<lb/>
　　遺詩<lb/>
農桑不擾嵗常登邊將無功吏不能四十二年如夣覺<lb/>
東風吹泪過昭陵此詩題于寢宫不著名氏宜表而出<lb/>
之<lb/>
　　草䖝<lb/>
僧居寧昆陵人妙工畫草䖝嘗見水墨草䖝有長四五<lb/>
寸者題云居寧醉筆須大失真然筆力遒勁可愛梅聖<lb/>
<pb n="KR3j0185_WYG_081-42a"/>
俞詩云草䖝有纎意醉筆得正熟<lb/>
　　春帖子<lb/>
翰苑作春帖子往往秀麗可喜<lb/>
<pb n="KR3j0185_WYG_081-43a"/>
　　金玉詩話<hi>闕名</hi>
　　用藥名<lb/>
藥名詩世云起自陳亞非也東漢已有離合體至唐始<lb/>
著藥名之號如張籍荅鄱陽客江臯嵗暮相逢地黃葉<lb/>
霜前半夏枝子夜吟詩向松桂心中萬事喜君知是也<lb/>
　　集句<lb/>
集句自國初有之未盛也至石曼卿人物開敏以文為<lb/>
戲然後大著嘗見手書下第偶成一生不得文章力欲<lb/>
<pb n="KR3j0185_WYG_081-43b"/>
上青雲未有因聖主不勞千里召姮娥何惜一枝春鳯<lb/>
凰詔下雖沾命豹虎叢中也立身啼得血流無用處着<lb/>
朱騎馬定何人又云年去年來來去忙為他人作嫁衣<lb/>
裳仰天大笑出門去獨對東風舞一塲至元豐間王文<lb/>
公益工於此人言此起自公非也杜少陵云作詩用事<lb/>
要如釋語水中着鹽飲水乃知鹽味此説詩家秘密藏<lb/>
也如五更鼔角聲悲壯三峽星河影動揺人徒見凌轢<lb/>
造化之工不知乃用事也襧衡撾漁陽操悲壯漢武故<lb/>
<pb n="KR3j0185_WYG_081-44a"/>
事星辰影動揺方朔為民勞之應則善用故事者如繫<lb/>
風捕影豈有迹耶此理殆不容聲予乃顯言之已落第<lb/>
二義矣<lb/>
　　天禀<lb/>
作詩者陶冶物情體會光景貴乎自得葢格有髙下才<lb/>
有分限不可强力至也譬之秦舞陽氣槩見秦王則戰<lb/>
失色淮南王安雖為神仙謁帝猶輕其舉止此豈有素<lb/>
習哉予以為少陵太白當險阻艱難流離困躓意雖卑<lb/>
<pb n="KR3j0185_WYG_081-44b"/>
而語未嘗不髙至於羅隠貫休得意偏大誇雄逞竒語<lb/>
雖髙而意實卑則乃知天禀自然有不能易者矣<lb/>
　　重韻<lb/>
少陵飲中八仙歌用韻船字眠字天字各用前字凢三<lb/>
於古未有其體予常質之叔父文正曰此歌分八篇人<lb/>
人各異雖製重韻無害亦周詩分章意也握牘吮墨者<lb/>
可不知乎<lb/>
　　詩吞雲夣<lb/>
<pb n="KR3j0185_WYG_081-45a"/>
洞庭天下大觀自昔騷人墨客鬭麗捜竒者尤衆如水<lb/>
涵天影濶山㧞地形髙四顧疑無地中流忽有山鳥飛<lb/>
應畏墮㠶逺却如閒皆見稱於世然莫若孟浩然氣蒸<lb/>
雲夣澤波撼岳陽城則洞庭空曠無際氣象雄張如在<lb/>
目前至讀杜子美詩則又不然吳楚東南坼乾坤日夜<lb/>
浮不知少陵胷中吞幾雲夣也<lb/>
　　謫仙詩<lb/>
蘄州黃梅縣峰頂寺在水中央環伏萬山人跡罕到曽<lb/>
<pb n="KR3j0185_WYG_081-45b"/>
子阜為令時因事登其山見梁間一版塵暗粉落蛛絲<lb/>
蒙罥幾不可讀滌拂久之乃謫仙詩也夜宿峰頂寺舉<lb/>
手捫星辰不敢髙聲語恐驚天上人世傳楊文公幼時<lb/>
詩者誤<lb/>
　　押簁字<lb/>
王師炅戍江左城將破或夣丱角女子行空中以巨簁<lb/>
簁物散落如豆着地皆成人問其故曰此當死于難者<lb/>
後見一貴人盛冠服推墮于地云徐屯田舍人也既寤聞<lb/>
<pb n="KR3j0185_WYG_081-46a"/>
徐鍇死圍城中云王文公兄弟在金陵和王㣲之哲登<lb/>
髙齋詩押簁字平甫曰當時徐氏擅筆墨夜圍夣墮空<lb/>
中簁此事竒譎而盤屈强韻中可謂拽虎手也<lb/>
　　鳯子<lb/>
韓偓詩鵝兒唼啑梔黃嘴鳯子輕盈膩粉腰不識鳯子<lb/>
定是何物問予姑以蝶應之問者依違而已退念藏書<lb/>
萬數不能貯心亦病也徐悟乃崔豹古今注耳謂蛺蝶<lb/>
大者為鳯子<lb/>
<pb n="KR3j0185_WYG_081-46b"/>
　　李后主詞<lb/>
南唐李后主歸朝後每懷江國且念嬪妾散落欝欝不<lb/>
自聊常作長短句簾外雨潺潺春意將闌羅衾不耐五<lb/>
更寒夣裏不知身是客一餉貪歡獨自倚欄杆無限闗<lb/>
山别時容易見時難流水落花春去也天上人間含意<lb/>
悽惋未幾下世云<lb/>
<pb n="KR3j0185_WYG_081-47a"/>
　　漢臯詩話<hi>闕名</hi>
　　酒膽豩<lb/>
豩字呼闗切頑也當在山字韻劉夣得有盃前膽不豩<lb/>
趙勰有吞船酒膽豩之句禮部韻不收唐韻亦無此<lb/>
　　長夜<lb/>
長夜苦寒誰獨悲杜陵野老骨欲折此成都詩舊集作<lb/>
長安非也其夜字之訛故誤作安耳况卒章之意明甚<lb/>
　　對霤<lb/>
<pb n="KR3j0185_WYG_081-47b"/>
掖垣竹埤梧十尋洞門對霤常隂陰霤字從别本文選<lb/>
云二堂對霤此春深詩也而諸本作雪悞矣<lb/>
　　蕩船<lb/>
峽雲籠樹小湖日蕩船明蕩字從一作非久遊江湖者<lb/>
不知此文之工正文作落蓋字訛也<lb/>
　　足期<lb/>
别離重相逢偶然豈足期足字舊集作定葢由字畫小<lb/>
訛况上句已云泄雲無定姿<lb/>
<pb n="KR3j0185_WYG_081-48a"/>
　　來詩<lb/>
力疾坐清曉來詩悲早春詩字役别未考詩題與上下<lb/>
句意當從之舊作時非也<lb/>
　　大火<lb/>
大火運金氣荆揚不知秋火字從一作謂大火西流七<lb/>
月詩也正文作暑今不取<lb/>
　　連山<lb/>
茂樹行相引連山望忽開茂字連山字皆從一作時歸<lb/>
<pb n="KR3j0185_WYG_081-48b"/>
鳯翔行在正文連山作連峰非也霧樹亦然<lb/>
　　撇捩<lb/>
渡河不用船千騎常撇捩撇捩疾貌大食刀歌鬼物撇<lb/>
捩辭沆壕字意皆同今從之舊集作撇烈非也<lb/>
　　辭意通<lb/>
風吹巨焰作河漢騰烟柱諸本下句作何掉騰烟柱蜀<lb/>
本何作河近見别本今從葢于辭意通也<lb/>
　　大路<lb/>
<pb n="KR3j0185_WYG_081-49a"/>
雲斷岳蓮臨大路天晴宫栁暗長春大路陜華間地名<lb/>
也晉書檀道濟從劉裕伐姚泓至潼闗姚鸞屯大路以<lb/>
絶道濟糧道而蜀本正作大道誤矣<lb/>
<pb n="KR3j0185_WYG_081-50a"/>
　　陳輔之詩話<hi>陳輔之</hi>
　　花詩相<lb/>
唐人牡丹詩云紅開西子粧樓曉翠揭麻姑水殿春若<lb/>
改春作秋全是蓮花詩林和靖梅花詩云疎影橫斜水<lb/>
清淺暗香浮動月黃昏近似野薔薇也<lb/>
　　月詩用韻<lb/>
王承之云太祖一夕翫月命學士盧多遜曰可以作詩<lb/>
多遜曰請用何韻太祖曰用兒字韻多遜奏詩曰太液<lb/>
<pb n="KR3j0185_WYG_081-50b"/>
池邊月上時好風吹動萬年枝誰家玉匣新開鑑露出<lb/>
清光些子兒<lb/>
　　道味<lb/>
愈寄孟刑部聯句云美君知道腴逸步謝天械或問道<lb/>
果有味乎余曰如介甫午雞聲不到禪林栢子烟中靜<lb/>
擁衾竹雞呼我出華胥起滅篝燈擁燎爐各據稿梧同<lb/>
不寐偶然聞雨落階除皆淡中意味非造此景不能形<lb/>
容也<lb/>
<pb n="KR3j0185_WYG_081-51a"/>
　　好石<lb/>
張祐性酷好太湖石三吳太守多舁以送之故陸魯望<lb/>
以詩哭之曰一林石筍㪚豪家<lb/>
　　杜詩<lb/>
明朝有封事數問夜如何此幸而得之坐以待旦之意<lb/>
避人焚諫草騎馬欲雞栖所謂嘉謀嘉猷入告爾后于<lb/>
外曰斯謀斯猷惟我后之德也<lb/>
　　文正公詩<lb/>
<pb n="KR3j0185_WYG_081-51b"/>
范文正淮上遇風云一棹危於葉旁觀欲損神他年在<lb/>
平地無忽險中人雖弄翰戲語卒然而作險濟加澤之<lb/>
心未嘗忘也<lb/>
　　又<lb/>
范文正公雷霆日有犯姑可報吾親誰謂臣子忠孝難於<lb/>
兩全也涖官不敬戰陣衰無勇本非事親事禮記必以<lb/>
為非孝公之謂歟<lb/>
　　煎茶詩<lb/>
<pb n="KR3j0185_WYG_081-52a"/>
唐趙璘述因話錄載其家兵部君性尤嗜茶能自煎謂<lb/>
人曰茶須緩火炙活水煎坡有活水還須緩火煎恐亦<lb/>
用此<lb/>
　　燈火<lb/>
子美夜宴左氏莊檢書燒燭短燭短不宜觀書檢閲時<lb/>
暫可也退之短檠二尺便且光可謂燈忩人中語猶有<lb/>
未便燈不籠則損目不宜勤且久山谷夜堂朱墨小燈<lb/>
籠可謂善矣而虛堂非夜久所宜子瞻推門入室書縱<lb/>
<pb n="KR3j0185_WYG_081-52b"/>
橫蠟紙燈籠晃雲母慣親燈火儒生酸態盡矣<lb/>
　　怨詩<lb/>
李山甫咸通中不第嘗有詩怨執政曰勸君不用誇頭<lb/>
角夣裏輸贏總未知<lb/>
　　乃心王室<lb/>
栁遷南荒有云愁向公筵問重譯欲投章甫作文身太<lb/>
白云我似鷓鴣鳥南遷懶北飛皆褊忮躁辭非畎畆惓<lb/>
惓之義杜詩云馮唐雖晩達終覬在皇都愁來有江水<lb/>
<pb n="KR3j0185_WYG_081-53a"/>
焉得北之朝其賦張曲江云歸老守故林戀闕悄延頸<lb/>
乃心王室可知<lb/>
　　飲博<lb/>
馮衮牧蘇州日多縱飲博因大勝以所得均與座客吟<lb/>
云八尺臺盤照面新千金一擲鬬精神合是賭時須賭<lb/>
物不堪囘首乞閒人<lb/>
<pb n="KR3j0185_WYG_081-54a"/>
　　敖器之詩話<hi>敖器之</hi>
　　陶詩<lb/>
陶彭澤詩如絳雲在霄舒卷自如<lb/>
　　琵琶曲<lb/>
樂譜琵琶曲有轉闗六么取其聲調閒婉又有濩索梁<lb/>
州謂其音節閒繁<lb/>
　　句相似<lb/>
老杜雨詩云紫崖奔處黒白鳥去邊明而江碧鳥逾白<lb/>
<pb n="KR3j0185_WYG_081-54b"/>
山青花欲燃之句似之贈王侍御云曉鶯工迸泪秋月<lb/>
解傷神而感時花濺泪恨别鳥驚心之句似之殆是同<lb/>
一機軸也<lb/>
　　鄉里<lb/>
古人稱妻曰鄉里沈休文山陰栁家女詩云還家問鄉<lb/>
里詎堪持作夫南史張彪傳曰我不忍令鄉里落它處<lb/>
姚令威曰今會稽人曰家里其義同也<lb/>
　　拜家慶<lb/>
<pb n="KR3j0185_WYG_081-55a"/>
唐人與親别而復歸謂之拜家慶盧象詩云上堂家慶<lb/>
畢顧與親思邇孟浩然詩云明朝拜家慶須著老萊衣<lb/>
<pb n="KR3j0185_WYG_081-56a"/>
　　潘子真詩話<hi>潘子真</hi>
　　古樂府<lb/>
古樂府云東飛伯勞西飛燕黃姑織女時相見予初不<lb/>
曉黃姑為何等語因讀杜公瞻所注宗懔撰荆楚嵗時<lb/>
記乃知黃姑即河鼓也亦猶桑落之語轉呼為索郎也<lb/>
　　山谷<lb/>
山谷言庾子山澗底百重花山根一片雨有以盡登髙<lb/>
臨逺之趣喜晴應詔全篇可為楷式其卒章有慶兆民<lb/>
<pb n="KR3j0185_WYG_081-56b"/>
句尤穏<lb/>
　　試茶詩<lb/>
葉濤詩極不工而喜賦詠嘗有試茶詩云碾成天上龍<lb/>
兼鳯煑出人間蟹與蝦好事者戲云此非試茶乃碾玉<lb/>
匠人嘗南食也<lb/>
　　絃管語<lb/>
江南馮延己善為詞歌晏元獻公所為歌詞不減馮也<lb/>
樂府木蘭花句都是七言晏詩云重頭歌咏響璁琤入<lb/>
<pb n="KR3j0185_WYG_081-57a"/>
破舞腰紅亂旋重頭入破皆管絃家語也<lb/>
<pb n="KR3j0185_WYG_081-58a"/>
　　青瑣詩話<hi>劉斧</hi>
大丞相李公昉嘗言當時自外鎮為麤官有學士遺外<lb/>
鎮官茶外鎮有詩謝云麤官乞與真虛擲賴有詩情合<lb/>
得嘗符彦卿知汴州有詩云全軍十萬擁雄師正是酧<lb/>
恩報國時汴水波濤喧鼓角隋堤楊栁拂旌旗前駈紅<lb/>
斾闗西將環坐青蛾趙國姬為報長安冠葢道麄官到<lb/>
底是男兒公云詩意葢有憾爾之詞其詩牌後人取去<lb/>
不知落於何地邑有白鶴觀向蘇子美遊於其中壁有<lb/>
<pb n="KR3j0185_WYG_081-58b"/>
留題一絶韓魏公詩尤為人稱美詩曰二蘇遺跡匿山<lb/>
扄賢相重來為發明字久半隨風雨剥氣豪尤入鬼神<lb/>
驚直疑鸞鳯騰雲去不假江山到骨清人對甚時須自<lb/>
勉酒豪顛草尚垂名公詩格高古雄豪如此又應制仁<lb/>
廟賞花釣魚之詩大為士君子稱賞公厯事三朝匡扶<lb/>
二帝社稷宗臣國之元老樂善好事晩嵗無替接引寒<lb/>
賤亭午忘飡出於天性近古無有也<lb/>
李先生清臣者北人也方束髪則才俊辭句驚人老儒<lb/>
<pb n="KR3j0185_WYG_081-59a"/>
軰莫不心服一日薄遊定州時韓魏公知定州先生擕<lb/>
刺往謁見其始太祝吏報曰太祝方寢先生求筆為詩<lb/>
一絶書於刺授其吏曰太祝覺而投之詩曰公子乗閒<lb/>
臥絳厨白衣老吏慢寒儒不知夣見周公否曽説當時<lb/>
吐哺無後魏公見詩云吾知此人久矣竟有東床之選<lb/>
先生後應進士中甲科舉賢良為優等方其射策天庭<lb/>
天子臨軒虛己侍臣聳觀揺筆不踰數刻落筆萬言皆<lb/>
出入九經極孔孟之淵源盡時政之要道天下莫不傾<lb/>
<pb n="KR3j0185_WYG_081-59b"/>
其風采實當世之偉儒也盛哉<lb/>
張丞相士遜慶厯年懇上封章乞還政柄方許還第一<lb/>
日暫出遊近邑惟一僕馭馬一僕持傘復歸門吏訝其<lb/>
青蓋詢之乃取門厯書一絶云因思山去看山囘軟帽<lb/>
輕紗入御臺門吏何須問張葢兩曽身到鳯池來門吏<lb/>
以詩奏御仁廟愛其詩特賜銀絹各百中使傳㫖云助<lb/>
卿遊山之費朝野榮之<lb/>
蔣侍郎棠還鎮告老髙如蘇公吟咏韻峭格清士君子<lb/>
<pb n="KR3j0185_WYG_081-60a"/>
頗稱賞之一日有僧謁公囘將歸錢塘<hi>時吕濟叔住巨川</hi>願得<lb/>
一書以光其行公曰吾無書有詩餞子之行詩曰吿老<lb/>
於君意灑然年來無事老江邊吾歸莫訝無詩去閒慢<lb/>
緘題必不㸔僧得詩遂行僧以公詩陳濟叔為之惻然<lb/>
厚遇其僧且以詩愧謝公焉公之詩清而有格意㫖逺<lb/>
到蓋皆類此也<lb/>
大丞相吕夷簡一日有儒者張球獻詩曰近日厨中乏<lb/>
所供孩兒啼哭飯籮空母因低語告兒道爹有新詩上<lb/>
<pb n="KR3j0185_WYG_081-60b"/>
相公公見詩甚悦因以俸錢百緡遺之又為引道貴官<lb/>
門館得依棲之公三十年居政地引援寒賤拯濟士類<lb/>
外牧守得其人内卿大夫各舉其職太平之賢宰相也<lb/>
嗚呼盛哉<lb/>
范文正公鎮越民曹孫居中死於官其家大窘遺二子<lb/>
幼妻長子方三嵗公乃以俸錢百緡賙之其他郡官從<lb/>
而遺之若有倍公數公為具舟擇一老吏送轄其舟且<lb/>
誡其吏曰過闗防汝以吾詩示之其詩曰一葉輕㠶泛<lb/>
<pb n="KR3j0185_WYG_081-61a"/>
巨川來時暖熱去凉天闗防若要知名姓乃是孤兒寡<lb/>
婦船公之拯濟孤貧可見也<lb/>
韓魏公鎮真定時有門客彭知方為酒使踰垣宿於室<lb/>
門吏報公公不究為種竹詩曰殷勤洗濯加培養莫遣<lb/>
狂枝亂出墻客見其詩愧甚乃和公詩云主人若也憐<lb/>
髙節莫為狂枝贈一柯公特以百緡遣一指使呼吏報<lb/>
都下市一女奴贈之公之愛士待客皆類此<lb/>
唐僖宗時于化茂頗有學問依棲中丞蔡授門館一日<lb/>
<pb n="KR3j0185_WYG_081-61b"/>
告去作燕離巢詩云舊壘危巢泥已墮今年因傍社前<lb/>
歸連雲大厦無棲處更向誰家門户飛主人見詩愴然<lb/>
復留<lb/>
邵州魏處士髙尚之士張丞相士遜召之入都不久告<lb/>
還丞相有詩送之曰一片閒雲來帝里歸飛不肯待秋<lb/>
風人皆榮之<lb/>
<pb n="KR3j0185_WYG_081-62a"/>
　　𤣥散詩話<hi>闕名</hi>
試鶯以朝鮮厚繭紙作鯉魚函兩面俱畫鱗甲腹下令<lb/>
可以藏書此古人尺素緘魚之遺制也試鶯每以此遺<lb/>
遷嘗有詩云花箋制葉寄郎邊江上尋魚為妾傳郎處<lb/>
斜楊三五樹路中莫近釣翁船此貞觀中事也<lb/>
縫衣詩自太宗宫人孟浩然後鮮覩佳者近惟謝幼睿<lb/>
一首字字精工不啻青出于藍也詩曰懶向粧臺理曉<lb/>
粧為郎獨自製衣裳金針入處心俱痛素線牽時恨共<lb/>
<pb n="KR3j0185_WYG_081-62b"/>
長霜户敢辭纎手冷芸忩思貼弱肌香縫成不恠無鴻<lb/>
雁贏得宵來覆妾床為一時傳誦<lb/>
沈雲卿夣噉羮甚寒仰見天上有無二兩字明日以吿<lb/>
金逈秀逈秀曰羮寒無火也非美乎天無二字非人乎<lb/>
以鄙人觀之君當有美人桑中之喜也沈是日果遇美<lb/>
人苖藴顔色絶代才調無雙沈有詩云十三學繡傍金<lb/>
牕十六梳頭壓大邦色比昭陽人第一才同江夏士無<lb/>
雙沈謂金曰子之占夢即索紞周宣不過也<lb/>
<pb n="KR3j0185_WYG_081-63a"/>
蘇紫藭愛謝耽只尺萬里靡由得親遣侍兒假耽恒着<lb/>
小衫畫則私服于内夜則擁之而寢耽知之寄以詩曰<lb/>
蘇娘一别夢魂稀來借青衫慰渴饑若使閒情重作賦<lb/>
也應願作謝郎衣謝亦取女袒服衷之後為夫婦<lb/>
　<lb/>
　<lb/>
　<lb/>
　<lb/>
<pb n="KR3j0185_WYG_081-63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷八十一<lb/>
</p>
<p>
</p>
  </div>
</body>
</text>
</TEI>
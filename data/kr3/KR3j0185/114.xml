<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>說郛卷一百十四</head>
    <p>
<pb n="KR3j0185_WYG_114-1a"/>
欽定四庫全書<lb/>
　說郛卷一百十四　　　　　元　陶宗儀　撰<lb/>
　　太淸樓侍宴記<hi>宋蔡京</hi>
政和二年三月皇帝至制詔臣京宥過省愆復官就是<lb/>
就昭以是月八日開後苑宴太清樓召臣執中臣候臣偲<lb/>
臣京臣紳臣居厚臣正夫臣蒙臣洵仁臣聚中臣洵武<lb/>
臣俅臣貫於崇政殿賜坐命宫臣擊鞠乃是景福殿西<lb/>
序入苑門詔臣京曰此跬步至宣和廊言者所謂金柱<lb/>
<pb n="KR3j0185_WYG_114-1b"/>
玉户者也厚誣宫禁其令子攸夜入觀焉東入小花徑<lb/>
南度碧蘆藂又東入便門至宣和殿止三楹几案臺榻<lb/>
漆以黒下宇純朱上棟絶緣飾椽無文彩東西無谷又<lb/>
殿東曰瓊蘭西曰凝芳後曰積翠南曰瑶林北曰玉宇<lb/>
後有沼曰環碧兩旁有亭曰臨漪華渚沼次有山殿曰<lb/>
雲華閤太寧左右躡道以登中道有亭曰琳霄次曰會<lb/>
春閤下有殿曰玉華玉華之側有御書殿榜曰三洞瓊<lb/>
文之殿旁有種玉綠雲軒相峙臣京奏曰宣王殿閤亭<lb/>
<pb n="KR3j0185_WYG_114-2a"/>
沼潔齊淸虛雅素若此則言者不根葢不足䘏日午謁<lb/>
者引執中已下入女童樂四百靴袍玉帶列排塲下宫<lb/>
人籠珠翠金玉束帶秉扇拂舞巾劍鉞執香毬擁御床<lb/>
以次立酒三行上顧謂群臣曰承平無事君臣同樂宜<lb/>
畧去苛禮飲食起居當自便無間已而羣臣盡醉京又<lb/>
為皇帝幸鳴鑾堂記曰宣和九年九月金芝生道德院<lb/>
二十已而皇帝自景龍江泛舟中天波溪至臣鳴鑾堂<lb/>
淑妃從臣京朝堂下移班拜妃内侍連呌曰妃答拜臣<lb/>
<pb n="KR3j0185_WYG_114-2b"/>
欲謝内侍掖起膝不得下上曰今歲四幸鳴鑾矣臣頓<lb/>
首曰昔人三顧堂成已六幸千載榮遇鳴鑾固卑陋但<lb/>
家素窶空且願留少頃使得伸尊奉意上曰為卿從容<lb/>
臣退西廡視庖膳上為舉筯屢釂歡笑如家人有遣使<lb/>
瑪瑙大杯賜酒遂御西閤親手調茶分賜左右妃亦酌<lb/>
酒遣賜道由臣堂視卧内嗟其弊惡步至之所上立門<lb/>
屏側語臣曰不御袍帶不可相見可去冠服臣惶怖曰<lb/>
人臣安敢罪萬死上曰既為姻家置君臣禮當敘親上<lb/>
<pb n="KR3j0185_WYG_114-3a"/>
親酌手持橄㰖以賜時屏内御坐妃嬪在側咫尺不敢<lb/>
望衆譁曰妃也妃顧起遽起立臣附童貫致禮乃奏乞<lb/>
遺貫妃壽上乃酌酒授貫妃飲竟上酌為妃酬酒上調<lb/>
美味妃剖橙榴析芭蕉分餘甘遣臣婢竟餘賜曰主上<lb/>
毎得四方美味新奇必賜師相無頃刻廢忘諭師相知<lb/>
無忘臣難感難謝上又賜酒命貫酌曰可與貫語貫與<lb/>
臣言君臣相與古今無若者臣嗚咽嗟惜因語身危非<lb/>
主上幾不保如今日大理魏彦純事是也貫遽以聞上<lb/>
<pb n="KR3j0185_WYG_114-3b"/>
駭曰御郡若此小人猶敢自昨日聶山對謝窮治彦純<lb/>
已覺其離間故罷山以事關豈以一語罪卿小人以細<lb/>
故織羅耳亟索紙即屏上草詔釋彦純聶山知安州上<lb/>
自命酒使貫陪遂醉諸孫掖出<lb/>
　莊綽曰京之叙致覼縷如此不特欲誇耀於世又將<lb/>
　以恐動言者然不知皆不足恃而榮也適足以為國<lb/>
　家之辱焉特以其居上露土木賜紫羅萬疋使治帟<lb/>
　幕而京之獻遺方數十萬緡後户部侍郎王畨發之<lb/>
<pb n="KR3j0185_WYG_114-4a"/>
　究治皆𣙜貨賂錢也所謂天波溪者由景寶籙宫循<lb/>
　城西南以至京第其子絛上書其父謂今日恩波他<lb/>
　年祻水而小民謡言蔡相居中人不羡萬乗官家渠<lb/>
　底串是也<lb/>
<pb n="KR3j0185_WYG_114-5a"/>
　　延福宫曲宴記<hi>宋李邦彦</hi>
宣和二年十二月癸巳召宰執親王等曲宴于延福宫<lb/>
特召學士承㫖臣李邦彦學士承㫖宇文粹中以示異恩<lb/>
也是日初御睿謨殿設席如外廷賜宴之禮然器用殽<lb/>
品瓌奇精緻非常宴比仙韶執樂和音曼聲合變應節<lb/>
亦非敎坊工人所能彷彿上遣殿中監察行諭㫖曰此<lb/>
中不同外廷無彈奏之地但飲食自如食味裹實自當<lb/>
携歸酒五行以碧玉盞宣諭侍宴諸臣云前此曲宴早坐<lb/>
<pb n="KR3j0185_WYG_114-5b"/>
未嘗宣勸今出異數少憇於殿門之東廡晩召赴景龍<lb/>
門觀燈玉華閣飛陛金碧絢耀隔在雲霄間設衢尊鈞<lb/>
樂于下都人熙熙且醉且戲繼以歌頌示天子與民同<lb/>
樂之意侈太平之盛事次詣穆淸殿後入崆峒洞天過<lb/>
霓橋至會寧殿有八閣東西對列曰琴棋書畫茶丹經<lb/>
香臣等熟視之自崆峒入至八閣所陳之物左右上下<lb/>
皆琉璃也映徹焜煌心目俱奪閣前再坐小案玉斚珍<lb/>
異如海陸羞脯又與睿謨不同酒三行甚速起詣殿側<lb/>
<pb n="KR3j0185_WYG_114-6a"/>
縱觀上詣保和殿謂學士蔡絛曰引二翰苑子細看一<lb/>
一說與諄語再三次詣成平殿鳳竹龍燈燦然如晝奇<lb/>
偉萬狀不可名言上命近侍取茶具親手注湯擊沸少<lb/>
頃白乳浮盞面如疎星淡月顧諸臣曰此自烹茶飲畢<lb/>
皆頓首謝既而命坐酒行無筭復出宫人合曲妙舞蹁<lb/>
躚態有餘妍凡目創見上諭臣邦彦臣粹中曰此盡是<lb/>
嬪御自來翰林不曾與此集自卿等始又曰翰林志可<lb/>
以盡載此事臣等榮遇臣邦彦謝不敏瓊瑶玉舟宣勸<lb/>
<pb n="KR3j0185_WYG_114-6b"/>
非一上每親臨視使釂復顧臣某曰李承㫖善飲仍數<lb/>
被特㫖進飲夜分而罷<lb/>
<pb n="KR3j0185_WYG_114-7a"/>
　　保和殿曲宴記<hi>宋蔡京</hi>
宣和元年九月十二日皇帝召臣蔡京臣王黼臣燕王<lb/>
俁臣楚王似臣嘉玉臣楷臣嗣臣濮臣王仲理臣童貫<lb/>
臣馮熙載臣蔡攸臣蔡絛臣蔡脩宴保和殿由東曲水<lb/>
朝於玉華殿上步西曲水循荼䕷架至大寧閣登層巒<lb/>
凌霄騫鳳垂雲亭景物滿前林木蔽蔭徧歴奇勝始至<lb/>
保和殿殿三楹楹七十架兩挾閣無綵繪飾落成於八<lb/>
月而高竹崇檜已森然蓊鬱中楹置御榻東西二間列<lb/>
<pb n="KR3j0185_WYG_114-7b"/>
寶玩與古鼎彛玉器左挾閣曰妙有設古今儒書子史<lb/>
楮墨名畫右挾閣曰宣徽設道家金櫃玉笈之書與神<lb/>
霄諸天隱文上步前行登稽古閣有宣王石皷歴邃古<lb/>
尚古鑑古作古傳古秘古諸閣藏祖宗訓謨與夏商周<lb/>
尊彛鼎鬲爵斚卣敦盤盂漢晉隋唐書畫多不知欵識<lb/>
而駭見上親指示為言其槩抵玉林軒過宣和殿列岫<lb/>
軒天真閣凝徳殿殿之東崇石峭壁高百尺林壑茂密<lb/>
倍於昔見過翠翹閣諸處賜茶至全真閣上御手注湯<lb/>
<pb n="KR3j0185_WYG_114-8a"/>
擊出乳花盈面臣等惶恐前曰陛下略君臣夷等為臣<lb/>
下烹調震惕惶怖豈敢啜之上曰可少休息乃出瑤林<lb/>
殿中賜馮皓傳㫖留題殿壁諭臣筆墨已具乃題曰瓊<lb/>
瑶錯亂乃成林檜竹交加午有陰恩許塵凡時縱步不<lb/>
知身在五雲深頃之就坐女童作樂坐間賜茘子黃橙<lb/>
金柑相間布列前後命師文浩剖撥分賜酒五行始休<lb/>
許至玉真軒軒在保和西南廡即安妃妝閣命使傳㫖<lb/>
曰雅宴酒酬添逸興玉真軒内看安妃詔臣賡補成篇<lb/>
<pb n="KR3j0185_WYG_114-8b"/>
臣即題曰保和新殿丽秋暉詔許塵凡到綺闈方是時<lb/>
人自謂得見妃矣既而但見畫像挂西垣臣即以詩謝<lb/>
奏曰玉真軒檻暖如春即見丹靑不見人月裡嫦娥終<lb/>
有恨鑑中姑射未應真須臾中使召臣至玉華閣上持<lb/>
詩曰因卿有詩况姻家有當見禮臣曰頃緣葭莩以得<lb/>
拜望故敢以詩請上大笑妃素妝無珠玉飾綽約若仙<lb/>
子臣前進再拜叙謝妃答拜臣又拜妃命左右掖起上<lb/>
手持大觥酌酒命妃曰可勸太師臣奏曰禮無不答不<lb/>
<pb n="KR3j0185_WYG_114-9a"/>
審酬酢可否於是特瓶注酒授使以進再坐徹去童女<lb/>
羯鼔御侍奏細樂作蘭陵王揚州散酬勸交錯臣奏曰<lb/>
陛下樂與人同不間高卑日且暮久勤聖躬人心不安<lb/>
上曰不醉無歸更勸迭送酒行無筭臣又奏曰樂奏繽<lb/>
紛酒觴交錯方事宴飲上及故老若朋友相與銜杯接<lb/>
慇懃之歡道舊論新故臣何足以當臣請序其事以示<lb/>
後世知今日宴樂非酒食而已夜漏已二皷五籌衆前<lb/>
奏丐罷退十三日臣京序<lb/>
<pb n="KR3j0185_WYG_114-10a"/>
　　周秦行紀<hi>唐牛僧孺</hi>
余貞元年舉進士落第歸宛葉間至伊闕南道鳴臯山<lb/>
下將宿大安民舍會暮不至更十餘里一道甚易夜月<lb/>
始出忽聞有異香氣因趨進行不知近遠見火明意謂<lb/>
莊家更前驅至一大宅門庭若富豪家黃衣閽人曰郎<lb/>
君何至余答曰僧儒姓牛應進士落第往家本往大安<lb/>
民舍誤道來此直乞宿無他中有小髻靑衣出責黃衣<lb/>
曰門外誰何黃衣曰有客黃衣入吿少時出曰請郎君<lb/>
<pb n="KR3j0185_WYG_114-10b"/>
入余問誰氏宅黃衣曰第進無須問入十餘門至大殿<lb/>
殿蔽以珠簾有朱衣紫衣人百數立階陛間左右曰拜<lb/>
殿下簾中語曰妾漢文帝母薄太后此是廟郎不當來<lb/>
何辱至余曰臣家宛下將歸失道恐死豺虎敢乞託命<lb/>
太后遣軸簾避席曰妾故漢室老母君唐朝名士不相<lb/>
君臣幸希簡敬便上殿來見太后著練衣狀貌瑰偉不<lb/>
甚年高勞余曰行役無苦乎召坐食頃聞殿内有笑聲<lb/>
太后曰今夜風月甚佳偶有二女伴相尋况义遇嘉賓<lb/>
<pb n="KR3j0185_WYG_114-11a"/>
不可不成一會呼左右屈兩箇娘子出見秀才良乆有<lb/>
女二人從中至從者數百前立者一人狹腰長面多髮<lb/>
不粧衣靑衣僅可二十餘太后曰高祖戚夫人余下拜<lb/>
夫人亦拜更一人柔肌隱身貌舒態逸光彩射遠近多<lb/>
服花繡年低薄太后后曰此元帝王嬙余拜如戚夫人<lb/>
王嬙復拜各就坐坐定太后使紫衣中貴人曰迎楊家<lb/>
潘家來久之空中見五色雲下聞笑語聲寖近太后曰<lb/>
楊潘至矣忽車音馬跡相雜羅綺煥燿旁視不給有二<lb/>
<pb n="KR3j0185_WYG_114-11b"/>
女子從雲中下余起立於側見前一人纎腰修眸容甚<lb/>
麗衣黃衣冠玉冠年三十來太后曰此是唐朝太真妃<lb/>
子余即伏謁拜如臣禮太真曰妾得罪先帝<hi>先帝謂肅宗也</hi>皇<lb/>
朝不置妾在后妃數中設此禮豈不虛乎不敢受却答<lb/>
拜更一人厚肌敏視小質潔白齒極卑被寛博衣太后<lb/>
曰齊潘淑妃余拜之如妃子既而太后命進饌少時饌<lb/>
至芳潔萬端皆不得名余但欲充腹不能足食已更具<lb/>
酒其器用盡如王者太后語太真曰何久不來相㸔太<lb/>
<pb n="KR3j0185_WYG_114-12a"/>
真謹容對曰三郎<hi>天寶中宫人呼𤣥宗多曰三郎</hi>數幸華淸宫扈從不<lb/>
得至太后又謂潘妃曰子亦不來何也潘妃匿笑不禁<lb/>
不成對太真視潘妃而對曰潘妃向玉奴<hi>太真名也</hi>說懊惱<lb/>
東昏侯疎狂終日出獵故不得時謁耳太后問余今天<lb/>
子為誰余對曰今皇帝先帝長子太真笑曰沈婆兒作<lb/>
天子也大竒太后曰何如主余對曰小臣不足以知君<lb/>
德太后曰然無嫌但言之余曰民間傳聖武太后首肯<lb/>
三四太后命進酒加樂樂妓皆少女子酒環行數周樂<lb/>
<pb n="KR3j0185_WYG_114-12b"/>
亦隨輟太后請戚夫人鼓琴夫人約指以玉環光照于<lb/>
座<hi>西京雜記云高祖與夫人環照見指骨也</hi>引琴而鼓聲甚怨太后曰牛秀<lb/>
才邂逅到此諸娘子又偶相訪今無以盡平生歡牛秀<lb/>
才固才士盍各賦詩言志不亦善乎遂各授與牋筆逡<lb/>
巡詩成薄后詩曰月寢花宫得奉君至今猶愧管夫人<lb/>
漢家舊是笙歌處煙草幾經秋復春王嬙詩曰雪裏穹<lb/>
廬不見春漢衣雖舊淚痕新如今最恨毛延壽愛把丹<lb/>
靑錯畫人戚夫人曰自別漢宫休楚舞不能粧粉恨君<lb/>
<pb n="KR3j0185_WYG_114-13a"/>
王無金豈得迎商叟吕氏何曾畏木彊太真詩曰金釵<lb/>
墮地別君王紅淚流珠滿御牀雲雨馬嵬分散後驪宫<lb/>
不復舞霓裳潘妃詩曰秋月春風幾度歸江山猶是鄴<lb/>
宫非東昏舊作蓮花地空想曾披金縷衣再三邀余作<lb/>
詩余不得辭遂應命作詩曰香風引到大羅天月地雲<lb/>
階拜洞仙共道人間惆悵事不知今夕是何年別有善<lb/>
笛女子短髪麗服貌甚美而且多媚潘妃偕來太后以<lb/>
接坐居之時令吹笛往往亦及酒太后顧而問曰識此<lb/>
<pb n="KR3j0185_WYG_114-13b"/>
否石家綠珠也潘妃養作妹故潘妃與俱來太后因曰<lb/>
綠珠豈能無詩乎綠珠乃謝而作詩曰此日人非昔日<lb/>
人笛聲空怨趙王倫紅殘翠碎花樓下金谷千年更不<lb/>
春辭畢酒既至太后曰牛秀才遠來今夕誰人為伴戚<lb/>
夫人先起辭曰如意成長固不可且不宜如此潘妃辭<lb/>
曰東昏以玉兒身死國除玉兒不擬負他綠珠辭曰石<lb/>
衛尉性嚴忌今有死不可及亂太后曰太真今朝先帝<lb/>
貴妃不可言其他太后謂王嬙曰昭君始嫁呼韓單于<lb/>
<pb n="KR3j0185_WYG_114-14a"/>
復為株絫單于婦固自困且苦寒地單于何能為昭君<lb/>
幸無辭昭君不對低眉羞恨俄各歸休余為左右送入<lb/>
昭君院會將旦侍人告起昭君垂泣持別忽聞外有太<lb/>
后命余遂出見太后太后曰此非郎君久留地宜亟還<lb/>
便別矣幸無忘向來歡更索酒酒再行已戚夫人潘妃<lb/>
綠珠皆泣下竟辭去太后使朱衣送往大安抵西道旋<lb/>
失使人所在時始明矣余就大安里問其里人里人云<lb/>
此十餘里有薄后廟余却迴望廟荒毁不可入非向者<lb/>
<pb n="KR3j0185_WYG_114-14b"/>
所見矣余衣上香經十餘日不歇竟不知其如何<lb/>
　　周秦行紀論<lb/>
　言發於中情見乎辭則言辭者志氣之來也故察其<lb/>
　言而知其内翫其辭而見其意矣余嘗聞太牢氏<hi>涼國</hi>
　<hi>李公嘗呼牛僧孺曰太牢梁公名不便故不書</hi>好奇怪其身險易其行以其<lb/>
　姓應國家受命之讖曰首尾三鱗六十年兩角犢子<lb/>
　恣狂顛龍蛇相鬬血成川及見著𤣥怪錄多造隱語<lb/>
　人不可解其或能曉一二者必附會焉縱司馬取魏<lb/>
<pb n="KR3j0185_WYG_114-15a"/>
　之漸用田恒有齊之由故自卑秩至於宰相而朋黨<lb/>
　若山不可動揺欲有意擺撼者皆遭誣坐莫不側目<lb/>
　結舌事具史官劉軻日歴余得太牢周秦行紀反覆<lb/>
　覩其太牢以身與帝王后妃㝠遇欲證其身非人臣<lb/>
　相也將有意于狂顛及至戲德宗為沈婆兒以代宗<lb/>
　皇后為沈婆令人骨戰可謂無禮于其君甚矣懷異<lb/>
　志于圖讖明矣余少服臧文仲之言曰見無禮于其<lb/>
　君者如鷹鸇之逐鳥雀也故貶太牢已久前知政事<lb/>
<pb n="KR3j0185_WYG_114-15b"/>
　欲正刑書力未勝而罷余讀國史見開元中御史汝<lb/>
　南周子諒彈奏牛仙客以具姓符圖讖雖似是而未<lb/>
　合三鱗六十之數自裴晉國與余涼國<hi>名不便</hi>彭源<hi>程</hi>
　趙郡<hi>紳</hi>諸從兄嫉太牢如讐頗類余志非懷私忿葢<lb/>
　惡其應讖也太牢作鎮襄州日判復州刺史樂坤賀<lb/>
　武宗監國狀曰閒事不足為賀則恃姓敢如此耶會<lb/>
　余復知政事將欲發覺未有由值平昭義得與劉從<lb/>
　諫交結書因竄逐之嗟乎為人臣陰懷逆節不獨人<lb/>
<pb n="KR3j0185_WYG_114-16a"/>
　得誅之鬼得誅矣凡與太牢膠固未嘗不是流薄無<lb/>
　賴輩以相表裏意太牢有非望而就佐命焉斯亦信<lb/>
　符命之致或以中外罪余于太牢愛憎故明此論庶<lb/>
　乎知余志所恨未暇族之而余又罷豈非王者不死<lb/>
　乎遺禍胎于國亦余大罪也儻同余志繼而為政宜<lb/>
　為君除患歴既有數意非偶然若不在當代其必在<lb/>
　于子孫須以太牢少長咸寘于法則刑罰中而社稷<lb/>
　安無患于二百四十年後嘻余致君之道分隔于明<lb/>
<pb n="KR3j0185_WYG_114-16b"/>
　時嫉惡之心敢辜于早歲因援毫而攄宿憤亦書行<lb/>
　紀之跡于後<lb/>
　是書本李賛皇門人韋瓘所撰而嫁其名于牛相思<lb/>
　黯賛皇遂著論一篇極詞醜詆必欲寘之族滅且曰<lb/>
　太牢以姓應讖文屢有異志又曰太牢貶而復用豈<lb/>
　王者不死乎噫不至是也思黯亦一代奇才特以持<lb/>
　論堅癖遂與正士為仇豈誠有田常魏操之心者衛<lb/>
　公斯言毋乃溺于朋黨之偏乎故余嘗謂士君子于<lb/>
<pb n="KR3j0185_WYG_114-17a"/>
　國家大議當平心定氣以求至當如漢之議鹽鐵者<lb/>
　乃足以建事而成功不然鮮不激而為黨如牛李者<lb/>
　嗟夫其始一話言之忤而其終也遂成死黨以相排<lb/>
　陷延蔓數十百年而不已亦可愳哉吾于斯傳也重<lb/>
　有感焉于是乎書子遠志<lb/>
<pb n="KR3j0185_WYG_114-18a"/>
　　東城老父傳<hi>唐陳鴻祖</hi>
老父姓賈名昌長安宜陽里人開元元年癸丑生元和<lb/>
庚寅歲九十八年矣視聽不衰言甚安徐心力不耗語<lb/>
太平事歴歴可聽父忠長九尺力能拽倒牛以材官為<lb/>
中宫幕士景龍四年持幕竿隨𤣥宗入大明宫誅韋氏<lb/>
奉睿宗朝羣后遂為景雲功臣以長刀備親衛詔徙家<lb/>
東雲龍門昌生七歲趫捷過人能搏柱乗梁善應對解<lb/>
鳥語音𤣥宗在藩邸時樂民間淸明節鬬雞戲及即位<lb/>
<pb n="KR3j0185_WYG_114-18b"/>
治雞坊于兩宫間索長安雄雞金毫鐵距高冠昻尾千<lb/>
數養于雞坊選六軍小兒五百人使馴擾教飼上之好<lb/>
之民風尤甚諸王世家外戚家貴主家侯家傾帑破産<lb/>
市雞以償雞直都中男女以弄雞為事貧者弄假雞帝<lb/>
出遊見昌弄木雞於雲龍門道旁召入為雞坊小兒衣<lb/>
食右龍武軍三尺童子入雞羣如狎羣小壯者弱者勇<lb/>
者怯者水穀之時疾病之候悉能知之舉二雞雞畏而<lb/>
馴使令如人䕶雞坊中謁者王承恩言于𤣥宗召試殿<lb/>
<pb n="KR3j0185_WYG_114-19a"/>
庭皆中𤣥宗意即日為五百小兒長加之以忠厚謹密<lb/>
天子甚愛幸之金帛之賜日至其家開元十三年雞籠<lb/>
三百從封東嶽父忠死太山下得子禮奉尸歸塟雍州<lb/>
縣官為塟器喪車乗傳洛陽道十四年三月衣鬭雞服<lb/>
會𤣥宗於温泉當時天下號為神雞童時人為之語曰<lb/>
生兒不用識文字鬬雞走馬勝讀書賈家小兒年十三<lb/>
富貴榮華代不如能令金距期勝負白羅繡衫隨軟輿<lb/>
父死長安千里外差夫特道挽喪車昭成皇后之在相<lb/>
<pb n="KR3j0185_WYG_114-19b"/>
王府誕聖於八月五日中興之後制為千秋節賜天下<lb/>
民牛酒樂三日命之曰酺以為常也大合樂於宫中歲<lb/>
或酺於洛元會與淸明節率皆在驪山每至是日萬樂<lb/>
具舉六宫畢從昌冠雕翠金華冠錦袖繡襦袴執鐸拂<lb/>
導羣雞敘立於廣塲顧盼如神指揮風生樹毛振翼礪<lb/>
吻磨距抑怒待勝進退有期隨鞭指低昂不失昌度勝<lb/>
負既決强者前弱者後隨昌雁行歸于雞坊角觝萬夫<lb/>
跳劍尋撞蹴毬踏繩舞于竿顛者索氣沮色逡巡不敢<lb/>
<pb n="KR3j0185_WYG_114-20a"/>
入豈敎猱擾龍之徒歟二十三年𤣥宗為娶梨園弟子<lb/>
潘大同女男服珮玉女服繡襦皆出御府昌男至信至<lb/>
德天寶中妻潘氏以歌舞重幸於楊貴妃夫婦席寵四<lb/>
十年恩澤不渝豈不敏於伎謹於心乎上生於乙酉雞<lb/>
晨使人朝服鬬雞兆亂于太平矣上心不悟十四載胡<lb/>
羯陷洛潼關不守大駕幸成都奔衛乘輿夜出便門馬<lb/>
踣道穽傷足不能進伏入南山每進雞之日則向西南<lb/>
大哭祿山往年朝於京師識昌於橫門外及亂二京以<lb/>
<pb n="KR3j0185_WYG_114-20b"/>
千金購昌長安洛陽市昌變姓名依於佛舍除地擊鐘<lb/>
施力於佛洎太上皇歸興慶宫肅宗受命於別殿昌還<lb/>
舊里居室為兵掠家無遺物布衣顦顇不復得入禁門<lb/>
矣明日復出長安南門道見妻兒於招國里菜色黯焉<lb/>
兒荷薪妻負故絮昌聚哭訣於道遂長逝息長安佛寺<lb/>
學大師佛㫖大歴元年依資聖寺大德僧運平往東市<lb/>
海池立陁羅尼石幢書能紀姓名讀釋氏經亦能了其<lb/>
深義至道以善心化市井人建僧房佛舍植美草甘木<lb/>
<pb n="KR3j0185_WYG_114-21a"/>
晝把土擁根汲水灌竹夜正觀於禪室建中三年僧運<lb/>
平人壽盡服禮畢奉舍利塔於長安東門外鎮國寺東<lb/>
偏手植松栢百株構小舍居於塔下朝夕焚香灑掃事<lb/>
師如生順宗在東宫捨錢三十萬為昌立大師影堂及<lb/>
齋舍又立外屋居游民取備給昌因日食粥一杯漿水<lb/>
一升臥草席絮衣過是悉歸於佛妻潘氏後亦不知所<lb/>
往貞元中長子至信衣并州甲隨大司徒燧入覲省昌<lb/>
於長壽里昌如已不生絶之使去次子至德歸販繒洛<lb/>
<pb n="KR3j0185_WYG_114-21b"/>
陽市來往長安間歲以金帛奉昌皆絶之遂俱去不復<lb/>
來元和中潁川陳鴻祖攜友人出春明門見竹栢森然<lb/>
香煙聞於道下馬覲昌於塔下聽其言忘日之暮宿鴻<lb/>
祖於齋舍話身之出處皆有條貫遂及王制鴻祖問開<lb/>
元之理亂昌曰老人少年以鬬雞求媚於上上倡優蓄<lb/>
之家於外宫安足以知朝廷之事也然有以為吾子言<lb/>
者老人見黃門侍郎杜暹出為磧西節度攝御史大夫<lb/>
始假風憲以威遠見哥舒翰之鎮涼州也下石堡戍靑<lb/>
<pb n="KR3j0185_WYG_114-22a"/>
海城出白龍逾葱嶺界鐵關總管河左道七命始攝御<lb/>
史大夫見張說之領幽州也毎歲入關輒長轅輓輻車<lb/>
輦河間薊州庸調繒布駕轊連軏坌入關門輸於王府<lb/>
江淮綺縠巴蜀錦繡後宫玩好而已河州燉煌道歲屯<lb/>
田實邊食餘粟轉輸靈州漕下黃河入太原倉備關中<lb/>
凶年關中粟麥藏於百姓天子幸五嶽從官千乗萬騎<lb/>
不食於民老人歲時伏臘得歸休行都市間見有賣白<lb/>
衫白疊布行鄰比鄽間有人禳病法用皂布一疋持重<lb/>
<pb n="KR3j0185_WYG_114-22b"/>
價不克致竟以幞頭羅代之近者老人扶杖出門閱街<lb/>
衢中東西南北視之見白衫者不滿百豈天下之人皆<lb/>
執兵乎開元十二年詔三省侍郎有缺先求曾任刺史<lb/>
者郎官缺先求曾任縣令者及老人見四十三省郎吏<lb/>
有理刑才名大者出刺郡小者鎮縣自老人居大道旁<lb/>
往往有郡太守休馬於此皆慘然不樂朝廷沙汰使治<lb/>
郡開元取士孝悌治人而已不聞進士宏詞㧞萃之為<lb/>
其得人也大略如此因泣下復言曰上皇北臣窮盧東<lb/>
<pb n="KR3j0185_WYG_114-23a"/>
臣雞林南臣滇池西臣昆夷三歲一來朝會視之禮容<lb/>
照之恩澤衣之錦絮飫之酒食使展事而去都中無留<lb/>
外國賓今北胡與京師雜處娶妻生子長安中少年有<lb/>
胡心矣吾子視首飾華服之制不與向同得非物妖乎<lb/>
鴻祖默不敢應而罷去<lb/>
　洪邁曰讀此傳𤣥宗全盛儼然在目至寫昌一段去<lb/>
　國失寵尤足寓悽感也<lb/>
<pb n="KR3j0185_WYG_114-24a"/>
　　登西臺慟哭記<hi>宋謝翶</hi>
始故人唐宰相魯公開府南服余以布衣從戎明年別<lb/>
公章水湄後明年公以事過張睢陽及顔杲卿所嘗往<lb/>
來處悲歌慷慨卒不負其言而從之游今其詩具在可<lb/>
考也余恨死無以藉手見公而獨記別時語毎一動念<lb/>
即於夢中尋之或山水池榭雲嵐草木與所別之處及<lb/>
其時適相類則徘徊顧盼悲不敢泣又後三年過姑蘇<lb/>
姑蘇公初開府舊治也望夫差之臺而始哭公焉又後<lb/>
<pb n="KR3j0185_WYG_114-24b"/>
四年而哭之於越臺又後五年及今而哭於子陵之臺<lb/>
先是一日與友人甲乙若丙約越宿而集午雨未止買<lb/>
榜江涘登岸謁子陵祠憇祠旁僧舍毁垣枯甃如入墟<lb/>
墓還與榜人治祭具須臾雨止登西臺設主於荒亭隅<lb/>
再拜跪伏祝畢號而慟者三復再拜起又念余弱冠時<lb/>
往來必謁拜祠下其始至也侍先君焉今余且老江山<lb/>
人物睠焉若失復東望泣拜不已有雲從南來渰浥浡<lb/>
鬱氣薄林木若相助以悲者乃以竹如意擊石作楚歌<lb/>
<pb n="KR3j0185_WYG_114-25a"/>
招之曰魂朝往兮何極暮來歸兮關水黑化為朱鳥兮<lb/>
有咮焉食歌闋竹石俱碎於是相向感唶復登東臺撫<lb/>
蒼石還憇于榜中榜人始驚余哭云適有邏舟之過也<lb/>
盍移諸遂移榜中流舉酒相屬各為詩以寄所思薄暮<lb/>
雪作風凜不可留登岸宿乙家夜復賦詩懷古明日益<lb/>
風雪別甲于江余與丙獨歸行三十里又越宿乃至其<lb/>
後甲以書及別詩來言是日風帆怒駛逾久而後濟既<lb/>
濟疑有神陰相以著兹遊之偉余曰嗚呼阮步兵死空<lb/>
<pb n="KR3j0185_WYG_114-25b"/>
山無哭聲且千年矣若神之助固不可知然兹遊亦良<lb/>
偉其為文詞因以達意亦誠可悲已余嘗欲倣太史公<lb/>
著季漢月表如秦楚之際今人不有知余心後之人必<lb/>
有知余者於此宜得書故紀之以附季漢事後時先君<lb/>
登臺後二十六年也先君諱某字某登臺之歲在乙丑<lb/>
云<lb/>
　臯羽倜儻有節嘗布衣杖䇿參人軍事未幾善哭如<lb/>
　唐衢過姑蘇望夫差之臺慟哭終日過勾越行禹窆<lb/>
<pb n="KR3j0185_WYG_114-26a"/>
　間北鄕哭乗舟至鄞過蛟門登候潮山感夫子浮桴<lb/>
　之嘆則又哭晩登子陵西臺以竹如意擊石歌招魂<lb/>
　之詞歌闋竹石俱碎失聲哭何其情之悲也<lb/>
<pb n="KR3j0185_WYG_114-27a"/>
　　東陽夜怪錄<hi>唐王洙</hi>
前進士王洙字學源其先本瑯琊人元和十三年春擢<lb/>
第嘗居鄒魯間名山習業洙自云前四年時因隨籍入<lb/>
貢暮次滎陽逆旅值彭城客秀才成自虛者以家事不<lb/>
得就舉言旋故里偶洙因話辛勤往復之意自虛字致<lb/>
本語及人間目覩之異是歲自虛十有一月八日東還<lb/>
翌日到渭南縣方屬陰曀不知時之早晩縣宰黎謂留<lb/>
飲數巡自虛恃所乗壯乃命僮僕輜重悉令先於赤水<lb/>
<pb n="KR3j0185_WYG_114-27b"/>
店俟宿聊踟蹰焉東出縣郭門則陰風刮地飛雪霧天<lb/>
行未數里迨將昏黑自虛僮僕既悉令前去道上又行<lb/>
人已絶無可問程至是不知所留矣路出東陽驛南尋<lb/>
赤水谷口道去驛不三四里有下塢林月光依微畧辨<lb/>
佛廟自虛啟扉投身突入雪勢愈甚自虛竊意佛宇之<lb/>
北有住僧將求委焉則策馬入其後纔認北橫數間空<lb/>
屋寂然無燈燭久之傾聽微似有人喘息聲遽繫馬於<lb/>
西面柱連問院主和尚今夜慈悲相救徐聞人應老病<lb/>
<pb n="KR3j0185_WYG_114-28a"/>
僧智高在此適僮僕已使出村敎化無得以致火燭雪<lb/>
若是復當深夜客何為者自何而來四絶親鄰何以取<lb/>
濟今夕脫不惡其病穢且此相就則免暴露兼輟所藉<lb/>
蒭藁分用委質可矣自虛他計既窮聞此内亦甚喜乃<lb/>
問高公生緣何鄕何故棲此又俗姓云何既接恩容還<lb/>
要審其出處曰貧道俗姓安<hi>以本身肉鞍之故也</hi>生在磧西本因<lb/>
捨力隨緣來詣中國到此未幾房院疎蕪秀才卒降無<lb/>
以供待不垂見怪為幸自虛如此問答頗忘前倦乃謂<lb/>
<pb n="KR3j0185_WYG_114-28b"/>
高公曰方知探寶化城如來非妄立喻今高公是我導<lb/>
師矣高公本宗固有如是降伏其心之敎俄則沓沓然<lb/>
若數人聯步而至者遂聞大極好雪師丈在否高公未<lb/>
應間聞一人云曹長先行或曰朱八丈合先行又聞人<lb/>
曰路甚寛曹長不合苦譲偕行可也自虛竊謂人多私<lb/>
心益壯有頃即似悉造座隅矣内一人謂曰師丈此有<lb/>
宿客乎高公對曰適有客來詣宿耳自虛昏昏然莫審<lb/>
其形質唯最前一人俯簷映雪彷彿若見着皁裘者背<lb/>
<pb n="KR3j0185_WYG_114-29a"/>
及肋有塔白補處其人先發問自虛云客何故踽踽<hi>音禹</hi>
然犯雪昏夜止此自虛則具以實吿其人因請自虛姓<lb/>
名對曰進士成自虛自虛亦從而語曰暗中不可悉揖<lb/>
淸揚他日無以為子孫之舊請各稱其官及名氏便聞<lb/>
一人云前河陰轉運巡官試左驍衛冑曹參軍盧倚馬<lb/>
次一人云桃林客副輕車將軍朱中正次一人曰去文<lb/>
姓敬次一人曰銳金姓奚此時則似周坐矣初因成公<lb/>
應舉倚馬旁及論文倚馬曰某兒童時即聞人詠師丈<lb/>
<pb n="KR3j0185_WYG_114-29b"/>
聚雪為山詩今猶記得今夜景象宛在目中師丈有之<lb/>
乎高公曰其詞謂何試言之倚馬曰所記云誰家掃雪<lb/>
滿庭前萬壑千峰在一拳吾心不覺侵衣冷曾向此中<lb/>
居幾年自虛茫然如失口呿眸眙尤所不測高公乃曰<lb/>
雪山是吾家山往年偶見小兒聚雪屹有峰巒之狀西<lb/>
望故國悵然因作是詩曹長大聰明憑何記得貧道舊<lb/>
時惡句不因曹長誠念在口實亦遺忘倚馬曰師丈騁<lb/>
逸步於遐荒脫塵機<hi>機當為羈</hi>於維縶巍巍道德可為首出<lb/>
<pb n="KR3j0185_WYG_114-30a"/>
儕流如小子之徒望塵奔走曷敢窺其高遠哉倚馬今<lb/>
春以公事到城受性頑鈍闕下桂玉煎迫不堪旦夕羈<lb/>
旅雖勤勞夙夜料入况微負荷非輕常懼刑責近蒙本<lb/>
院轉一虛銜<hi>謂空驅作替驢</hi>意在苦求脫免昨晩出長樂坡下<lb/>
宿自悲塵中勞役慨然有山鹿野麋之志因寄同侣成<lb/>
兩篇惡詩對諸作者輒欲口占去就未敢自虛曰今夕<lb/>
何夕得聞佳句倚馬又謙曰不揆荒淺況師丈文宗在<lb/>
此敢呈醜拙邪自虛苦請曰願聞願聞倚馬因朗吟其<lb/>
<pb n="KR3j0185_WYG_114-30b"/>
詩曰長安城東洛陽道車輪不息塵浩浩爭利貪前競<lb/>
著鞭相逢盡是塵中老<hi>其一</hi>日晩長川不計程離羣獨<lb/>
步不能鳴頼有靑靑河畔草春來猶得慰羈情合座咸<lb/>
曰大高作倚馬謙曰拙惡拙惡中正謂高公曰比聞朔<lb/>
漠之士吟諷師丈佳句絶多今此是潁川況側聆盧曹<lb/>
長所念開洗昏鄙意爽神淸新製的多滿座渴咏豈不<lb/>
能見示三兩首以沃羣矚高公請俟他日中正又曰眷<lb/>
彼名公悉至何謝兎園雅論高談抑一時之盛事今去<lb/>
<pb n="KR3j0185_WYG_114-31a"/>
儕流如小子之徒望塵奔走曷敢窺其高遠哉倚馬今<lb/>
春以公事到城受性頑鈍闕下桂玉煎迫不堪旦夕羈<lb/>
旅雖勤勞夙夜料入况微負荷非輕常懼刑責近蒙本<lb/>
院轉一虛銜<hi>謂空驅作替驢</hi>意在苦求脫免昨晩出長樂坡下<lb/>
宿自悲塵中勞役慨然有山鹿野麋之志因寄同侣成<lb/>
兩篇惡詩對諸作者輒欲口占去就未敢自虛曰今夕<lb/>
何夕得聞佳句倚馬又謙曰不揆荒淺況師丈文宗在<lb/>
此敢呈醜拙邪自虛苦請曰願聞願聞倚馬因朗吟其<lb/>
<pb n="KR3j0185_WYG_114-31b"/>
詩曰長安城東洛陽道車輪不息塵浩浩爭利貪前競<lb/>
著鞭相逢盡是塵中老<hi>其一</hi>日晩長川不計程離羣獨<lb/>
步不能鳴頼有靑靑河畔草春來猶得慰羈情合座咸<lb/>
曰大高作倚馬謙曰拙惡拙惡中正謂高公曰比聞朔<lb/>
漠之士吟諷師丈佳句絶多今此是潁川況側聆盧曹<lb/>
長所念開洗昏鄙意爽神淸新製的多滿座渴咏豈不<lb/>
能見示三兩首以沃羣矚高公請俟他日中正又曰眷<lb/>
彼名公悉至何謝兎園雅論高談抑一時之盛事今去<lb/>
<pb n="KR3j0185_WYG_114-32a"/>
篇自述匠石能聽之乎曰願聞其詩曰擁褐藏名無定<lb/>
蹤流沙千里度衰容傳得南宗心地後此身應便老雙<lb/>
峰為有閻浮珍重因遠離西國赴咸秦自從無力休行<lb/>
道且作頭陀不繫身又聞滿座稱好聲移時不定去文<lb/>
忽於座内云昔王子猷訪戴安道於山陰雪夜皎然及<lb/>
門而返遂傳何必見戴之論當時皆重逸興今成君可<lb/>
謂以文會友下視袁安蔣詡吾少年時頗負俊氣性好<lb/>
鷹鸇曾於此時畋遊馳騁吾故林在長安之㢲維御宿<lb/>
<pb n="KR3j0185_WYG_114-32b"/>
川之東峙<hi>此處地名茍家觜也</hi>詠雪有獻曹州房一篇不覺詩狂<lb/>
所攻輒汚泥高鑒耳因吟詩曰愛此飄飄六出公輕瓊<lb/>
洽絮舞長空當時正逐秦丞相騰躑川原喜北風獻詩<lb/>
訖曹州房頗甚賞僕此詩因難僕云呼雪為公得無檢<lb/>
束乎余遂徵古人尚有呼竹為君後賢以為名論用以<lb/>
證之曹州房結舌莫知所對然曹州房素非知詩者烏<lb/>
大嘗謂吾曰難得臭味同斯言不妄今涉彼遠官參東<lb/>
州軍事<hi>事見今古注</hi>相去數千苗十<hi>以五五之數故第十</hi>氣候啞吒憑<lb/>
<pb n="KR3j0185_WYG_114-33a"/>
恃羣親索人承事魯無君子者斯焉取諸銳金曰安敢<lb/>
當不見苖生幾日曰涉旬矣然則苖子何在去文曰亦<lb/>
應非遠知吾輩會於此計合解來居無幾苖生遽至去<lb/>
文偽為喜意拊背曰適我願兮去文遂引苖生與自虛<lb/>
相揖自虛先稱名氏苖生曰介立姓苖賓主相諭之詞<lb/>
頗甚稠沓銳金居其側曰此時則苦吟乏矣諸公皆在<lb/>
老奚詩病又發如何如何自虛曰向者承奚生眷與之<lb/>
分非淺何為尚吝瑰寶大失所望銳金退而逡巡曰敢<lb/>
<pb n="KR3j0185_WYG_114-33b"/>
不貽廣席一噱耳輒念三篇近詩云舞鏡爭鸞綵臨塲<lb/>
定鶻拳正思仙仗日翹首御樓前養鬬形如木迎春質<lb/>
似泥信如風雨在何憚跡卑棲為脫田文難常懷紀涓<lb/>
恩欲知疎野態霜曉呌荒村銳金吟訖暗中亦大聞稱<lb/>
賞聲高公曰諸賢勿以武士見待朱將軍此公甚精名<lb/>
理又善屬文而乃猶無所言皮底臧否吾輩抑將不可<lb/>
況成君遠客一夕之聚空門所謂多生有緣宿鳥同樹<lb/>
者也得不因此當異時之談端哉中正起曰師丈此言<lb/>
<pb n="KR3j0185_WYG_114-34a"/>
乃與中正樹荆棘耳茍衆情疑阻敢不唯命是聽然盧<lb/>
探手作事自貽伊戚如何高公曰請諸賢靜聽中正詩<lb/>
曰亂魯負虛名遊秦感寗生候驚丞相喘用識葛盧鳴<lb/>
黍稷滋農興軒車乏道情近來筋力退一志在歸耕高<lb/>
公歎曰朱八文華若此未離散秩引駕者又何人哉屈<lb/>
甚屈甚倚馬曰扶風二兄偶有所繫<hi>意屬自虛所乗</hi>吾家龜兹<lb/>
蒼文斃甚樂喧厭靜好事揮霍興在結束勇於前驅<hi>謂般</hi>
<hi>輕貨首隊頭驢</hi>此會不至恨可知也去文謂介立曰胃家兄弟<lb/>
<pb n="KR3j0185_WYG_114-34b"/>
居處匪遥莫往莫來安用尚志詩云朋友攸攝而使尚<lb/>
有遐心必須折簡見招鄙意頗成其美介立曰某本欲<lb/>
訪胃大去方以論文興酣不覺遲遲耳敬君命予今且<lb/>
請諸公不起介立略到胃家即囘不然便拉胃氏昆季<lb/>
同至可乎皆曰諾介立乃去無何去文於衆前竊是非<lb/>
介立曰蠢兹為人甚有爪距頗聞潔廉善主倉庫其如<lb/>
蜡姑之醜難以掩於物論何殊不知介立與胃氏相攜<lb/>
而來及門瞥聞其說介立攘袂大怒曰天生苗介立鬬<lb/>
<pb n="KR3j0185_WYG_114-35a"/>
伯比之胄下得姓於楚遠祖棼皇茹分二十族祀典配<lb/>
享至于禮經<hi>謂郊持牲八蜡迎虎迎猫</hi>柰何一敬去文盤瓠之餘長<lb/>
細無別非人倫所齒只合馴狎稚子獰守酒旗謟伺妖<lb/>
狐竊脂媚竈安敢言人之長短我若不呈薄藝敬子謂<lb/>
我咸秩無文使諸人異目視我今對師丈念一篇惡詩<lb/>
且看如何詩曰為慙食肉主恩深日宴蟠桃臥錦衾且<lb/>
學志人知白黑那將好爵動吾心自虛頗甚佳歎去文<lb/>
曰卿不詳本末厚加矯誣我實春秋向戍之後卿以為<lb/>
<pb n="KR3j0185_WYG_114-35b"/>
我盤瓠衰如辰陽此房於吾殊所乖闊中正深以兩家<lb/>
獻酬未絶為病乃曰吾願作宜僚以釋二忿可乎昔我<lb/>
逢丑父實與向家棼皇春秋時屢同盟會今座上有名<lb/>
客二子何乃互毁祖宗語中忽有綻露是取笑於成公<lb/>
齒冷也且盡吟詠固請息喧於是介立即引胃氏昆仲<lb/>
與自虛相見初䄡䄡然若白色二人來前長曰胃藏瓠<lb/>
次曰藏立自虛亦稱姓名介立乃於廣衆延譽胃氏昆<lb/>
弟潛蹤草野行著及於名族上參列宿親密内達肝膽<lb/>
<pb n="KR3j0185_WYG_114-36a"/>
況秦之八水實貫天府故林二十族多是咸京聞弟新<lb/>
有題舊業詩時稱甚美如何得聞乎藏瓠對曰小子謬<lb/>
厠賓筵作者雲集欲出口吻先增慙怍今不得已塵汚<lb/>
諸賢耳目詩曰鳥鼠是家川周王昔獵賢一從離子卯<lb/>
<hi>鼠兔皆變為蝟也</hi>應見海桑田介立稱好弟他日必負重名公<lb/>
道若存斯文不朽藏瓠歛躬謝曰藏瓠幽蟄所宜幸陪<lb/>
羣彦兄揄揚太過小子繆當重言若負芒刺座客皆笑<lb/>
時自虛方傳諸客佳什不暇自念己文但曰諸公淸才<lb/>
<pb n="KR3j0185_WYG_114-36b"/>
綺靡皆是目牛游刃中正將謂有譏潛然遁去高公求<lb/>
之不得曰朱八不吿而退何也倚馬對曰朱八世與庖<lb/>
氏為讎惡聞發硎之說而去耳自虛謝不敏此時去文<lb/>
獨與自虛論詰語自虛曰凡人行藏卷舒君子尚其達<lb/>
節揺尾求食猛虎所以見機或為知己吠鳴不可以主<lb/>
人無德而廢斯義也去文不才有兩篇言志奉呈詩曰<lb/>
事君同樂義同憂那校糟糠滿志休不是守株空待兔<lb/>
終當逐鹿出林丘少年嘗負饑鷹用内顧曾無寵鶴心<lb/>
<pb n="KR3j0185_WYG_114-37a"/>
秋草敺除思去宇平原毛血興從禽自虛賞激無限全<lb/>
忘一夕之苦方欲自誇舊制忽聞遠寺撞鐘則比膊鍧<lb/>
然聲盡矣注目略無所覩但覺風雪透窻臊穢撲鼻雖<lb/>
窣颯如有動者而厲聲呼問絶無由答自虛心神恍惚<lb/>
未敢遽前捫攫退尋所繫之馬宛在屋之西隅鞍韉被<lb/>
雪馬則齕草而立遲疑間暁色已將辨物矣乃於屋壁<lb/>
之北有橐駞一貼腹跪足儑耳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>口自虛覺夜來之異<lb/>
得以遍求之室外北軒下俄又見一瘁瘠烏驢連脊有<lb/>
<pb n="KR3j0185_WYG_114-37b"/>
磨破三處白毛茁然將滿舉視屋之北拱微若振迅有<lb/>
物乃見一老雞蹲馬前及設像佛宇塌座之北東西有<lb/>
隙地數十步牖下皆有彩畫處土人曾以麥䴰之長者<lb/>
積於其間見一大駁猫兒眠於上咫尺内有盛餉田漿<lb/>
破瓠一次有牧童所棄破笠一自虛因蹴之果獲二刺<lb/>
蝟蠕然而動自虛周求四顧悄未有人又不勝一夕之<lb/>
凍之乃攬轡振雪上馬而去週出村之北道左經柴欄<lb/>
舊圃覩一牛踣雪齕草次此不百餘步闔村悉輦糞於<lb/>
<pb n="KR3j0185_WYG_114-38a"/>
此藴崇自虛過其下羣犬喧吠中有一犬毛悉齊裸其<lb/>
狀甚異睥睨自虛自虛驅馬久之值一叟闢荆扉晨興<lb/>
開徑雪自虛駐馬訊焉對曰此故友右軍彭特進莊也<lb/>
郎君昨宵何止行李間有似迷途者自虛語及夜來之<lb/>
見叟倚篲驚訝曰極差極差昨晩天氣風雪莊家先有<lb/>
一病槖駝慮其為所斃遂覆之佛宇之北念佛社屋下<lb/>
有數日前河陰官脚過有乏驢一頭不任前去某哀其<lb/>
殘命未捨以斛粟易留之亦不羈絆彼欄中瘠牛皆莊<lb/>
<pb n="KR3j0185_WYG_114-38b"/>
家所畜適聞此說不知何緣如此放怪自虛曰昨夜已<lb/>
失鞍䭾今凍餒且甚事有不可卒話者大略如斯難於<lb/>
悉述遂策馬奔去至赤水店見僮僕方訝其主之相失<lb/>
始忙於求訪自虛慨然如喪䰟者數日<lb/>
<pb n="KR3j0185_WYG_114-39a"/>
　　冥通記<hi>梁陶𢎞景</hi>
夏至日未中少許在所住户南牀眠始覺仍令善生下<lb/>
簾又眠未熟忽見一人長可七尺面小口鼻猛眉多少<lb/>
有鬚靑白色年可四十許著朱衣赤幘上戴蟬垂纓極<lb/>
長紫革帶廣七寸許帶鞶囊鞶囊作龍頭足著兩頭舄<lb/>
舄紫色行時有聲索索然從者十二人二人提裾作兩<lb/>
髻髻如永嘉老姥髻紫衫靑袴履縳袴極緩三人著紫<lb/>
袴褶平巾幘手各執簡簡上有字不可識又七人並白<lb/>
<pb n="KR3j0185_WYG_114-39b"/>
布袴褶自履靺悉有所執一人挾坐席一人把如意五<lb/>
色毛扇一人把大卷書一人持紙筆大硯硯黑色筆猶<lb/>
如世上筆一人捉繖繖狀如毛羽又似綵帛斑駮可愛<lb/>
繖形圓深柄黑色極長入屋後倚簷前其二人並持囊<lb/>
囊大如小柱似有文書挾席人舒置書牀上席白色有<lb/>
光明草縷如䓉子但織縷尤大耳侍者六人入户並倚<lb/>
子平牀前此人始入户便皺面去居太近後仍就座以<lb/>
臂隱書案于時筆及約尺悉在案上便自捉内格中移<lb/>
<pb n="KR3j0185_WYG_114-40a"/>
格置北頭問左右那不將几來答云官近行不將來乃<lb/>
謂子良曰我是此山府丞嘉卿無愆故來相造子良乃<lb/>
起整衫未答仍問曰今日吉日日已欲中卿齋不答依<lb/>
常朝拜中食耳未曉齋法又曰中食已足但夏月眠不<lb/>
益人莫恒貪眠又答體羸有小事竟覺倦倦如欲眠不<lb/>
能自禁曰小小消息無苦因風起吹繖欲倒仍令左右<lb/>
看繖赤豆在庭中戲走來垂至繖邊左右以手格去郎<lb/>
善又來架子上取塸觸此左右善便倒地此左右以手<lb/>
<pb n="KR3j0185_WYG_114-40b"/>
接之此人問那得此小兒子子良答家在錢塘姓俞權<lb/>
寄此住又曰勿令裸身善神見之又問郎善何人子良<lb/>
答家在永嘉依廕陶先生又曰陶有美志為人所歸投<lb/>
又語子良曰卿父昔不無小過釋來已三年今處無事<lb/>
地自云墳塜在越雖自羈迴亦不願移之南頭有一坎<lb/>
宜塞去某今欲同來有文書事未了不果明年春當生<lb/>
王家以其前過未盡故復出世卿前身有福得值正法<lb/>
今生又不失人神之心按錄籍卿大命乃猶餘四十六<lb/>
<pb n="KR3j0185_WYG_114-41a"/>
年夫生為人實依依於世上死為神則戀戀於幽㝠實<lb/>
而論之幽㝠為勝今府中闕一任欲以卿補之事目將<lb/>
定莫復多言來年十月當相召可速營辦具故來相吿<lb/>
若不從此命者則三官符至可不慎之子良便有懼色<lb/>
此人曰卿趣欲住世種罪何為得補吾洞中之職面對<lb/>
天真遊行聖府自計天下無勝此處子良乃曰唯仰由<lb/>
耳又曰卿自㓜至今不無小愆可自思悔謝若不爾者<lb/>
亦為身累凡修道者皆不裸身露髻枉濫無辜起止飲<lb/>
<pb n="KR3j0185_WYG_114-41b"/>
食悉應依科聊復相告言窮於此今還所任方事猶疑<lb/>
冀非遠耳卿勗吾言勿示世中悠悠之人山中同炁知<lb/>
之無嫌便下席未出户見門上有令春劉白等<hi>令春是姨母問</hi>
<hi>裸子劉白是白從子</hi>乃又曰勿令小兒輩逼壇靖靖中有真經前<lb/>
失火處大屋基今猶有吏兵防䕶莫輕洿慢其輩無知<lb/>
事延家主卿姨病源乃重雖不能致斃亦難除子良因<lb/>
問不審若為治療腹中又有結病何當得除答曰不可<lb/>
即除歲月之間不知若為耳腹中亦有卒可差別當向<lb/>
<pb n="KR3j0185_WYG_114-42a"/>
卿言令春等去便下堦而滅<lb/>
二十七日二更中開眼見一人在牀前容質端正有鬚<lb/>
鬚甚厚細眉目年可二十餘顔狀甚可愛著芙蓉冠垂<lb/>
靑纓甚長著衣狀如單衣而有朱靑黃白相雜厠似錦<lb/>
復非素腰帶不知是何所著亦有光如前范帥來時燭<lb/>
光也獨自而已自云是中山人因言曰茅君用爾為丞<lb/>
已遣丞帥來相報事已定吾今來敎爾修道之方可從<lb/>
而言疏子良仍起襞紙疏之<lb/>
<pb n="KR3j0185_WYG_114-43a"/>
　　㝠音錄<hi>唐朱慶餘</hi>
廬江尉李侃者隴西人家於洛之河南太和初卒於官<lb/>
有外婦崔氏本廣陵倡家生二女既孤且幼孀母撫之<lb/>
以道遠子未成人因寓家廬江侃既死雖侃之宗親居<lb/>
顯要者絶不相聞廬江之人咸哀其孤藐而能自强崔<lb/>
氏性酷嗜音雖貧苦求活常以絃歌自娛有女弟篚奴<lb/>
風容不下善鼓箏為古今絶妙知名於時年十七未嫁<lb/>
而卒人多傷焉二女幼傳其藝長女適邑人丁𤣥夫性<lb/>
<pb n="KR3j0185_WYG_114-43b"/>
識不甚聰慧幼時毎敎其藝小有所未至其母輒加鞭<lb/>
箠終莫究其妙毎心念其姨曰我姨之甥也今既死生<lb/>
殊途恩愛久絶姨之生乃聰明死何蔑然而不能以力<lb/>
祐助使我心開目明粗及流輩哉毎至節朔輒舉觴酹<lb/>
地哀咽流涕如此者八歲母亦哀而憫焉開成五年四<lb/>
月三日因夜夢寐驚起號泣謂其母曰向者夢姨執手<lb/>
泣曰我自辭人世在陰司簿屬敎坊授曲於博士李元<lb/>
憑元憑屢薦我於憲宗皇帝帝召居宫一年以我鯁直<lb/>
<pb n="KR3j0185_WYG_114-44a"/>
穆宗皇帝宫中以筆導諸妃出入一年上帝誅鄭注天<lb/>
下大酺唐氏諸帝宫中互選妓樂以進神堯太宗二宫<lb/>
我復得侍憲宗毎一月之中五日一直長秋殿餘日得<lb/>
肆遊觀但不得出宫禁耳汝之情懇我乃知也但無由<lb/>
得來近日襄陽公主以我為女思念頗至得出入主第<lb/>
私許我歸成汝之願汝早圖之陰中法嚴帝或聞之當<lb/>
獲大譴亦上累於王復與其母相持而泣翌日乃灑掃<lb/>
一室列虛筵設酒果髣髴如有所見因執箏就坐閉目<lb/>
<pb n="KR3j0185_WYG_114-44b"/>
彈之隨指有得初授人間之曲十日不得一曲此一日<lb/>
獲十曲曲之名品殆非生人之意聲調哀怨幽幽然鴞<lb/>
啼鬼嘯聞之者莫不歔欷曲有迎君樂<hi>正商調三十八疊</hi>槲林<lb/>
歎<hi>分絲調四十四疊</hi>秦王賞金歌<hi>小石調二/十八疊</hi>廣陵散<hi>正商調二十八疊</hi>
行路難<hi>正商調二十八疊</hi>上江虹<hi>正商調二/十八疊</hi>晉城仙<hi>小石調二十八疊</hi>
絲竹賞金歌<hi>小石調二十八疊</hi>紅牕影<hi>雙柱調四十疊</hi>十曲畢慘然謂<lb/>
女曰此皆宫闈中新翻曲帝尤所愛重槲林歎紅窓影<lb/>
等毎宴飲即飛毬舞盞為佐酒長夜之歡穆宗敕修文<lb/>
<pb n="KR3j0185_WYG_114-45a"/>
舍人元稹撰其詞數十首甚美醼酣令宫人遞歌之帝<lb/>
親執玉如意擊節而和之勅秘其詞極切恐為諸國所<lb/>
得故不敢泄歲攝提地府當有大變得以流傳人世幽<lb/>
明異路人鬼道殊今者人事相接亦萬代一時非偶然<lb/>
也會以吾之十曲獻陽地天子不可使無聞於明代於<lb/>
是縣白州州白府刺史崔璹親召而試之則絲桐之音<lb/>
搶摐可聽其差琴調不類秦聲乃以衆樂合之則宫商<lb/>
調殊不同矣母令小女再拜求傳十曲亦備得之至暮<lb/>
<pb n="KR3j0185_WYG_114-45b"/>
決去數日復來曰吾聞揚州連帥取汝恐有謬誤汝可<lb/>
一一彈之又留一曲曰思歸樂無何州府果令送至揚<lb/>
州一無差錯廉察使故相李德裕議表其事小女尋卒<lb/>
<pb n="KR3j0185_WYG_114-46a"/>
　　三夢記<hi>唐白行簡</hi>
人之夢異於常者有之或彼夢有所往而此遇之者或<lb/>
此有所為而彼夢之者或兩相通夢者天后時劉幽求<lb/>
為朝邑丞嘗奉使歸未及家十餘里適有佛堂寺路出<lb/>
其側聞寺中歌笑歡洽寺垣短缺盡得覩其中劉俯身<lb/>
窺之見十數人兒女雜坐羅列盤饌環繞之而共食見<lb/>
其妻在坐中語笑劉初愕然不測其故久思之且思其<lb/>
不當至此復不能捨之又熟視容止言笑無異將就察<lb/>
<pb n="KR3j0185_WYG_114-46b"/>
之寺門閉不得入劉擲瓦擊之中其罍洗破迸走散因<lb/>
忽不見劉踰垣直入與從者同視殿廡皆無人寺扃如<lb/>
故劉訝益甚遂馳歸比至其家妻方寢聞劉至乃敘寒<lb/>
暄訖妻笑曰向夢中與數十人同遊一寺皆不相識會<lb/>
食於殿庭有人自外以瓦礫投之杯盤狼藉因而遂覺<lb/>
劉亦具陳其見葢所謂彼夢有所往而此遇之者矣<lb/>
元和四年河南元微之為監察御史奉使劒外踰旬予<lb/>
與仲兄樂天隴西李杓直同遊曲江詣慈恩佛舍徧歴<lb/>
<pb n="KR3j0185_WYG_114-47a"/>
僧院淹留移時日已晩同詣杓直修行里第命酒對酌<lb/>
甚歡暢兄停杯久之曰微之當達梁矣命題一篇于壁<lb/>
其詞曰春來無計破春愁醉折花枝作酒籌忽憶故人<lb/>
天際去計程今日到梁州實二十一日也十許日會梁<lb/>
州使適至獲㣲之書一函後寄紀夢詩一篇其詞曰夢<lb/>
君兄弟曲江頭也入慈恩院裏遊屬吏喚人排馬去覺<lb/>
來身在古梁州日月與遊寺題詩日月率同葢所謂此<lb/>
有所為而彼夢之者矣<lb/>
<pb n="KR3j0185_WYG_114-47b"/>
貞元中扶風竇質與京兆韋旬同自亳入秦宿潼關逆<lb/>
旅竇夢至華岳祠下見一女巫黑而長青裙素襦迎路<lb/>
拜揖請為之祝神竇不獲已遂聽之問其姓自稱趙氏<lb/>
及覺具言於韋明日至祠下有巫迎客容質妝服皆所<lb/>
夢也顧韋謂曰夢有徵也乃命從者視囊中得錢三環<lb/>
與之巫撫掌大笑謂同輩曰如所夢矣韋驚問之對曰<lb/>
昨夢二人從東來一髯而短者祝醑獲錢三環焉及旦<lb/>
乃徧述於同輩今則驗矣竇因問巫之姓氏同輩中曰<lb/>
<pb n="KR3j0185_WYG_114-48a"/>
姓趙氏自始及末若合符契葢所謂兩相通夢者矣<lb/>
行簡曰春秋及子史言夢者多然未有載此三夢者矣<lb/>
世人之夢亦衆矣亦未有此三夢豈偶然也抑亦必前<lb/>
定耶予不能知今備記其事以存錄焉<lb/>
行簡云淮安西市帛肆有販粥求利而為之平者姓張<lb/>
不得名家富於財居光德里其女國色也嘗因晝寢夢<lb/>
至一處朱門大户棨㦸森然由門而入望其中堂若設<lb/>
燕張樂之為左右廊皆施幃幄有紫衣吏引張氏于西<lb/>
<pb n="KR3j0185_WYG_114-48b"/>
廊幃見少女如張等輩十許人皆花容綽約釵鈿照耀<lb/>
既至促張妝飾諸女迭助之理澤傅粉有頃自外傳呼<lb/>
侍郎來自隙間窺之見一紫綬大官張氏之兄嘗為其<lb/>
小吏識之乃言曰吏部沈公也俄又呼曰尚書來未有<lb/>
識者也逡巡復連呼曰某來某來皆郎官以上六七個<lb/>
坐㕔前紫衣吏曰可出矣羣女旋進金石絲竹鏗鍧震<lb/>
響中署酒酣王并州見張氏而視之尤属意謂之曰汝<lb/>
習何藝能對曰未嘗學聲音使與之琴辭不能曰第操<lb/>
<pb n="KR3j0185_WYG_114-49a"/>
之乃撫之而成曲與之箏亦然琵琶亦然皆平生所不<lb/>
習也王公曰恐汝或遺乃令口受吟詩鬟梳嫽俏學宫<lb/>
妝獨立閑庭納夜涼手把玉簪敲砌竹淸歌一曲月如<lb/>
霜謂張曰且歸辭父母異日復來張忽啼寤手捫衣帶<lb/>
謂母曰尚書詩遺矣索筆錄之母問其故泣對以所夢<lb/>
且曰殆將死乎母怒曰汝作魘爾何以為辭乃出不祥<lb/>
言如是因卧病累日外親有持酒肴者又有將食來者<lb/>
女曰且須膏沐澡瀹母聽良久艷妝盛色而至食畢乃<lb/>
<pb n="KR3j0185_WYG_114-49b"/>
徧拜父母及坐客曰時不留某今往矣因援衾而寢父<lb/>
母環伺之俄爾遂卒會昌二年六月十五日也<lb/>
<pb n="KR3j0185_WYG_114-50a"/>
　　古鏡記<hi>隋王度</hi>
隋汾陰侯生天下奇士也王度常以師禮事之臨終贈<lb/>
度以古鏡曰持此則百邪遠人度受而寶之鏡橫徑八<lb/>
寸鼻作騏驎蹲伏之象遶鼻列四方龜龍鳳虎依方陳<lb/>
布四方外又設八卦卦外置十二辰位而具畜焉辰畜<lb/>
之外又置二十四字周遶輪郭文體似𨽻㸃畫無缺而<lb/>
非字書所有也侯生云二十四氣之象形承日照之則<lb/>
背上文畫墨入影内纎毫無失舉而扣之淸音徐引竟<lb/>
<pb n="KR3j0185_WYG_114-50b"/>
日方絶嗟乎此則非凡鏡所得同也宜其見賞高賢是<lb/>
稱靈物侯生常云昔者吾聞黃帝鑄十五鏡其第一橫<lb/>
徑一尺五寸法滿月之數也以其相差各校一寸此第<lb/>
八鏡也雖歲祀攸遠圖書寂寞而高人所述不可誣矣<lb/>
昔楊氏納環累代延慶張公喪劒其身亦終今度遭世<lb/>
擾攘居常鬱怏王室如燬生涯何地寶鏡復去哀哉今<lb/>
具其異跡列之如後庶千載之下儻有得者知其所由<lb/>
耳大業七年五月度自侍御史罷歸河東適遇侯生卒<lb/>
<pb n="KR3j0185_WYG_114-51a"/>
而得此鏡至其年六月度歸長安至長樂坡宿於主人<lb/>
程雄家雄新受寄一婢頗甚端麗名曰鸚鵡度既稅駕<lb/>
將白云不敢住度因召主人問其故雄云兩月前有一<lb/>
客攜此婢從東來時婢病甚客便寄留云還日當取比<lb/>
不復來不知其婢由也度疑其精魅引鏡逼之便云乞<lb/>
命即變形度即掩鏡曰汝先自敘然後變形當捨汝命<lb/>
婢再拜自陳云某是華山府君廟前長松下千歲老狸<lb/>
大行變惑罪合至死遂為府君捕逐逃於河渭之間為<lb/>
<pb n="KR3j0185_WYG_114-51b"/>
下邽陳思恭義女蒙養甚厚嫁鸚鵡與同鄉人柴華鸚<lb/>
鵡與華意不相愜逃而東出韓城縣為行人李無傲所<lb/>
執無傲粗暴丈夫也遂將鸚鵡遊行數歲昨隨至此忽<lb/>
爾見留不意遭逢天鏡隱形無路度又謂曰汝本老狸<lb/>
變形為人豈不害人也婢曰變形事人非有害也但跳<lb/>
匿幻惑神道所惡自當至死耳度又謂曰欲捨汝可乎<lb/>
鸚鵡曰辱公厚賜豈敢忘德然天鏡一照不可逃形但<lb/>
久為人形羞復故體願緘於匣許盡醉而終度又謂曰<lb/>
<pb n="KR3j0185_WYG_114-52a"/>
緘鏡於匣汝不逃乎鸚鵡笑曰公適有美言尚許相捨<lb/>
緘鏡而走豈不終恩但天鏡一臨竄跡無路唯希數刻<lb/>
之命以盡一生之歡耳度登時為匣鏡又為致酒悉召<lb/>
雄家隣里與宴謔比婢頃大醉奮衣起舞而歌曰寶鏡<lb/>
寶鏡哀哉予命自我離形於今幾姓生雖可樂死不必<lb/>
傷何為眷戀守此一方歌訖再拜化為老狸而死一座<lb/>
驚歎大業八年四月一日太陽虧度時在臺直晝卧㕔<lb/>
閣覺日漸昏諸吏吿度以日蝕甚整衣時引鏡出自覺<lb/>
<pb n="KR3j0185_WYG_114-52b"/>
鏡亦昏昧無復光色度以寶鏡之作合於陰陽光景之<lb/>
妙不然豈合以太陽失曜而寶鏡亦無光乎恠歎未已<lb/>
俄而光彩出日亦漸明比及日復鏡亦精朗如故自此<lb/>
之後毎日月薄蝕鏡亦昏昧其年八月十八日友人薛<lb/>
俠者獲一銅劒長四尺劒連於靶靶盤龍鳳之狀左文<lb/>
如火熖右文如水波光彩灼爍非常物也俠持過度曰<lb/>
此劒俠常試之毎月十五日天地淸朗置之暗室自然<lb/>
有光旁照數丈俠持之有日月矣明公好奇愛古如飢<lb/>
<pb n="KR3j0185_WYG_114-53a"/>
如渴願與君今夕一試度喜甚其夜果遇天地淸霽密<lb/>
閉一室無復脫隙與俠同宿度亦出寶鏡置於座側俄<lb/>
而鏡上吐光明照一室相視如晝劒横其側無復光彩<lb/>
俠大驚曰請内鏡於匣度從其言然後劒乃吐光不過<lb/>
一二尺耳俠撫劒歎曰天下神物亦有相伏之理也是<lb/>
後毎至月望則出鏡於暗室光常照數丈若日影入室<lb/>
則無光也豈太陽太陰之耀不可敵乎其年冬兼著作<lb/>
郎奉詔撰周史欲為蘇綽立傳度家有奴曰豹生年七<lb/>
<pb n="KR3j0185_WYG_114-53b"/>
十矣本蘇氏部曲頗涉史傳略解屬文見度傳草因悲<lb/>
不自勝度問其故謂度曰豹生常受蘇公厚遇今見蘇<lb/>
公言驗是以悲耳郎君所有寶鏡是蘇公友河南苖季<lb/>
子所遺蘇公者蘇公愛之甚蘇公臨亡之歲戚戚不樂<lb/>
常召苖生謂曰自度死日不久不知此鏡當入誰手今<lb/>
欲以蓍筮一斷先生幸觀之也便顧豹生取蓍蘇公自<lb/>
揲布卦卦訖蘇公曰我死十餘年我家當失此鏡不知<lb/>
所在然天地神物動靜有徵今河洛之間往往有寶氣<lb/>
<pb n="KR3j0185_WYG_114-54a"/>
與卦兆相合鏡其往彼乎季子曰亦為人所得乎蘇公<lb/>
又詳其卦云先入侯家復歸王氏過此以往莫知所之<lb/>
也豹生言訖涕泣度問蘇氏果云舊有此鏡蘇公薨後<lb/>
亦失所在如豹生之言故度為蘇公傳亦具言其事於<lb/>
末篇論蘇公蓍筮絶倫㸃而獨用謂此也大業九年正<lb/>
月朔旦有一胡僧行乞而至度家弟勣出見之覺其神<lb/>
彩不俗便邀入室而為具食坐語良久胡僧謂勣曰檀<lb/>
越家似有絶世寶鏡也可得見耶勣曰法師何以得知<lb/>
<pb n="KR3j0185_WYG_114-54b"/>
之僧曰貧道受明錄秘術頗識寶氣檀越宅上毎日常<lb/>
有碧光連日絳氣屬月此寶鏡氣也貧道見之兩年矣<lb/>
今擇良日故欲一觀勣出之僧跪捧欣躍又謂勣曰此<lb/>
鏡有數種靈相皆當未見但以金膏塗之珠粉拭之舉<lb/>
以照日必影徹牆壁僧又歎息曰更作法試應照見腑<lb/>
臟所恨卒無藥耳但以金煙薫之玉水洗之復以金膏<lb/>
珠粉如法拭之藏之泥中亦不晦矣遂留金煙玉水等<lb/>
法行之無不獲驗而胡僧遂不復見其年秋度出兼芮<lb/>
<pb n="KR3j0185_WYG_114-55a"/>
城令令㕔前有一棗樹圍可數丈不知幾百年矣前後<lb/>
令至皆祠謁此樹不則殃禍立及也度以為妖由人興<lb/>
淫祀宜絶縣吏皆叩頭請度度不得已為之一祀然陰<lb/>
念此樹當有精魅所托人不能除養成其勢乃密懸此<lb/>
鏡於樹之間其夜二鼔許聞其㕔前磊落有聲若雷霆<lb/>
者遂起視之則風雨晦暝纒繞此樹電光晃耀忽上忽<lb/>
下至明有一大蛇紫鱗赤尾綠頭白角額上有王字身<lb/>
被數鎗死於樹下度便收鏡命吏出蛇焚於縣門外仍<lb/>
<pb n="KR3j0185_WYG_114-55b"/>
掘樹樹心有一穴於地漸大有巨蛇蟠泊之跡既而實<lb/>
之妖恠遂絶其年冬度以御史帶芮城令持節河北道<lb/>
開倉糧賑給陜東時天下大饑百姓疾病滿陜之間癘<lb/>
疫尤甚有河北人張龍駒為度下小吏其家良賤數十<lb/>
口一時遇疾度憫之齎此鏡入其家使龍駒持鏡夜照<lb/>
諸病者見鏡皆驚起云見龍駒持一月來相照光陰所<lb/>
及如氷着體冷徹腑臟即時熱定至曉並愈以為無害<lb/>
於鏡而所濟衆於是令密持此鏡遍巡百姓其夜鏡如<lb/>
<pb n="KR3j0185_WYG_114-56a"/>
匣中泠然自鳴聲甚徹遠良久乃止度心獨恠明早龍<lb/>
駒來謂度曰龍駒昨忽夢一人龍頭蛇身朱冠紫服謂<lb/>
龍駒我即鏡精也名曰紫珍嘗有德於君家故來相託<lb/>
為我謝王公百姓有罪天與之疾奈何使我反天救物<lb/>
且病至後月當漸愈無為我苦度感其靈恠因此誌之<lb/>
至後月病果漸愈如其言也大業十年度弟勣自六合<lb/>
丞棄官歸又將遍遊山水以為長往之策度止之曰今<lb/>
天下向亂盜賊充斥欲安之乎且吾與汝同氣未嘗遠<lb/>
<pb n="KR3j0185_WYG_114-56b"/>
别此行也似將高蹈昔向子平遊五嶽不知所之汝若<lb/>
追踵前賢吾所不堪也便涕泣對勣勣曰意已決矣必<lb/>
不可留兄今之達人當無所不體孔子曰匹夫不可奪<lb/>
其志矣人生百年忽同過隙得情則樂失志則悲安遂<lb/>
其欲聖人之義也度不得已與之決别勣曰此别也亦<lb/>
有所求兄所寶鏡非塵俗物也勣將抗志雲路棲蹤煙<lb/>
霞欲兄以此為贈度曰吾何惜於汝也即以與之勣得<lb/>
鏡遂行不言所適至大業十三年夏六月始歸長安以<lb/>
<pb n="KR3j0185_WYG_114-57a"/>
鏡歸謂度曰此鏡眞寶物也勣辭兄之後先遊嵩山少<lb/>
室陟石梁坐玉壇屬日暮遇一嵌巖有一石堂可容三<lb/>
五人勣棲息止焉月夜三更後有兩人一貌胡鬢眉皓<lb/>
而瘦稱山公一面濶白鬢眉長黑而矬稱毛生謂勣曰<lb/>
何人斯居也勣曰尋幽探穴訪奇者二人坐與勣談文<lb/>
往往有異義出於言外勣疑其精恠引手潛後開匣取<lb/>
鏡鏡光出而二人失聲俯伏矬者化為龜胡者化為猿<lb/>
懸鏡至曉二身俱殞龜身帶綠毛猿身帶白毛即入箕<lb/>
<pb n="KR3j0185_WYG_114-57b"/>
山渡潁水歴太和視玉井井旁有池水湛然綠色問樵<lb/>
夫曰此靈湫耳村閭每八節祭之以祈福佑若一祭有<lb/>
闕即池水出黑雲大雹傷稼白雨流澍浸堤壞阜勣引<lb/>
鏡照之池水沸涌有雷如震忽爾池水騰出池中不遺<lb/>
涓滴可行二百餘步水落於地有一魚可長丈餘粗髯<lb/>
大於臂首紅額白身作靑黃間色無鱗有涎龍形蛇角<lb/>
觜尖狀如鱘魚動而有光在於泥水因而不能遠去勣<lb/>
謂鮫也失水而無能為耳刃而為炙甚膏有味以充數<lb/>
<pb n="KR3j0185_WYG_114-58a"/>
朝口腹遂出於宋汴汴主人張琦家有女子患入夜哀<lb/>
痛之聲實不堪忍勣問其故病來已經年歲白日即安<lb/>
夜常如此勣停一宿及聞女子聲遂開鏡照之痛者曰<lb/>
戴冠郎被殺其病者牀下有大雄雞死矣乃是主人七<lb/>
八歲老雞也遊江南將渡黃陵揚子江忽暗雲覆水黑<lb/>
風湧波舟子失容慮有覆沒勣攜鏡上舟背江中數步<lb/>
明朗徹底風雲四斂波濤遠息須臾之間達濟天壍躋<lb/>
躡山趨芳嶺或攀危頂或入深洞逢其羣鳥環人而噪<lb/>
<pb n="KR3j0185_WYG_114-58b"/>
數熊當路而蹲以鏡揮之熊鳥奔駭是時利涉浙江遇<lb/>
潮出海濤聲振吼數百里而聞舟人曰濤既近未可渡<lb/>
南若不迴舟吾輩必𦵏魚腹勣出鏡照江波不進屹如<lb/>
雲立四面江水豁開五十餘步水漸淸淺黿鼉散走舉<lb/>
帆翩翩直入南浦然後却視濤波洪湧高數十丈而至<lb/>
所渡之津也遂登天台周覽洞壑夜行佩之山谷去身<lb/>
百步四面光徹纎微皆見林間宿鳥驚而亂飛還履會<lb/>
稽逢異人張始鸞授勣周髀九章及明堂六甲之事與<lb/>
<pb n="KR3j0185_WYG_114-59a"/>
陳永同歸更遊豫章見道士許藏秘云是旌陽七代孫<lb/>
有況登刀履火之術說妖恠之次便言豐城縣倉督李<lb/>
敬家有三女遭魅病人莫能識藏秘療之無效勣故人<lb/>
曰趙丹有才器任豐城縣尉勣因過之丹命祗承人指<lb/>
勣停處勣謂曰欲得倉督李敬家居止丹遽設榻為主<lb/>
禮勣固問其故敬曰三女同居堂内閤子每至日晩即<lb/>
靚粧衒服黃昏後即歸所居閤子毎至日滅燈燭聽之<lb/>
竊與人言笑聲及至曉眠非喚不覺日日漸瘦不能下<lb/>
<pb n="KR3j0185_WYG_114-59b"/>
食制之不令粧梳即欲自縊投井無奈之何勣謂敬曰<lb/>
引示閤子之處其閤東有窓恐其門閉固而難啟遂晝<lb/>
日先刻斷窓櫺四條却以物支拄之如舊至日暮敬報<lb/>
勣曰粧梳入閤矣至一更聽之言笑自然勣㧞窓櫺子<lb/>
持鏡入閤照之三女呌云殺我壻也初不見一物縣鏡<lb/>
至明有一鼠狼首尾一尺三四寸身無毛齒有一老鼠<lb/>
亦無毛齒其肥大可重五斤又有守宫大如人手身披<lb/>
鱗甲煥爛五色頭上有兩角長可半寸尾長五寸以上<lb/>
<pb n="KR3j0185_WYG_114-60a"/>
尾頭一寸色白並於壁孔前死矣從此疾愈其後尋眞<lb/>
至廬山婆娑數月或棲息長林或露宿草莾虎豹接尾<lb/>
豺狼連跡舉鏡視之莫不竄伏廬岩處士蘇賓奇識之<lb/>
士也洞明易道藏往知來謂勣曰天下神物必不久居<lb/>
人間今宇宙喪亂他鄉未必可止吾子此鏡尚在足下<lb/>
衛幸速歸家鄉也勣然其言即時北歸便遊河北夜夢<lb/>
鏡謂勣曰我蒙卿兄厚禮今當捨人間遠去欲得一别<lb/>
卿請早歸長安也勣夢中許之及曉獨居思之恍恍發<lb/>
<pb n="KR3j0185_WYG_114-60b"/>
悸即時西首秦路今既見兄勣不負諾矣終恐此靈物<lb/>
亦非兄所有數月勣還河東大業十三年七月十五日<lb/>
匣中悲鳴其聲纖遠俄而漸大若龍咆虎吼良久乃定<lb/>
開匣視之即失鏡矣<lb/>
<pb n="KR3j0185_WYG_114-61a"/>
　　記錦裾<hi>唐陸龜蒙</hi>
侍御史趙郡李君好事之士也因予話上元瓦棺寺有<lb/>
陳後主羊車一輪天后武氏羅裾佛旛皆組繡奇妙李<lb/>
君乃出古錦裾一條示余幅長四尺下廣上狹下濶六<lb/>
寸上減下三寸半皆周尺如直其前則左有鶴二十勢<lb/>
若飛起率曲折一脛口中銜莩葩輩右有一鸚鵡聳肩<lb/>
舒毛數與鶴相等二禽大小不類而又以花卉均布無<lb/>
餘地界道四向五色間雜道上累細鈿㸃綴其中微雲<lb/>
<pb n="KR3j0185_WYG_114-61b"/>
璅結互以相帶有若駮霞殘虹流烟墮霧春草夾逕遠<lb/>
山截空壞牆古苔石泓秋水印丹浸漏蘂粉塗染盩縆<lb/>
環珮雲隱涯岸濃淡霏拂靄抑㝠密始如不可辨别及<lb/>
諦視之條段斬絶分畫一一有去處非繡非繪縝緻柔<lb/>
美又不可狀也裏用繒綵下制綫尚仍舊兩旁皆解散<lb/>
盖拆滅零落僅存此故耳縱非齊梁物亦不下三百年<lb/>
矣昔時之工如此妙耶曳其裾者復何人焉因筆之為<lb/>
辭繼于錦裾之後俾善詩者賦之<lb/>
<pb n="KR3j0185_WYG_114-62a"/>
　寺故有三寶一為師子國所貢玉如來像一為顧長<lb/>
　康所繪維摩詰天女一為戴顒所損臂胛塑像惜無<lb/>
　文筆如龜蒙紀之者<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0185_WYG_114-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷一百十四<lb/>
</p>
<p>
</p>
  </div>
</body>
</text>
</TEI>
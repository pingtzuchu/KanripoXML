<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>説郛卷七十二</head>
    <p>
<pb n="KR3j0185_WYG_072-1a"/>
欽定四庫全書<lb/>
　説郛卷七十二　　　　　元　陶宗儀　撰<lb/>
　　前定録<hi>鍾輅</hi>
　　　鄭䖍<lb/>
開元二十五年鄭䖍為廣文博士有鄭相如者年五十<lb/>
餘自隴右來應明經以從子謁䖍䖍待之無異禮他日<lb/>
復謁亦如之相如因謂䖍曰叔父頗知某之能否夫子<lb/>
云其或繼周者雖百世可知也某亦庶幾於此若在孔<lb/>
<pb n="KR3j0185_WYG_072-1b"/>
門未敢鄰於顔子如言偃子夏之徒固無所讓䖍大異<lb/>
之因詰所驗其應如響䖍乃杜門累日與之言因謂之<lb/>
曰若然君何不早為進取而遲暮如是相如曰某來歳<lb/>
方合成名所以不預來者時未至耳䖍曰君當為何官<lb/>
曰後七年選授衢州信安縣尉秩滿當卒䖍曰吾之後<lb/>
事可得聞乎曰自此五年國家當改年號又十五年大<lb/>
盜起幽薊叔父此時當被玷汙如能赤誠向國即可以<lb/>
免遷謫不爾非所料矣明年春果明經及第後七年調<lb/>
<pb n="KR3j0185_WYG_072-2a"/>
授衢州信安縣尉將之官告以永訣涕泣為别後三年<lb/>
有考使來䖍問相如存否曰替後數月暴終于佛寺至<lb/>
二十九年改天寶十五年安禄山亂東都遣偽署西京<lb/>
畱守張通儒至長安驅朝官就東洛䖍至東都偽署水<lb/>
部郎中乃思相如之言佯中風疾攝市令以自汚而亦<lb/>
濳拜章䟽上肅宗肅宗即位靈武其年東京平令三司以<lb/>
按受逆命者罪䖍以心不附賊貶台州司户而卒<lb/>
　　　裴諝<lb/>
<pb n="KR3j0185_WYG_072-2b"/>
寶應二年户部郎中裴諝出為廬州刺史郡有二遷客<lb/>
其一曰武徹自殿中侍御史貶為長史其一曰卜仲卿<lb/>
自刑部員外郎貶為别駕諝至郡三日二人來候謁諝<lb/>
方與坐俄而吏持一刺云寄客前巢縣主簿房觀請謁<lb/>
諝方與二客話舊不欲見觀語吏云謝房主簿相訪方<lb/>
對二客請俟他日吏以告觀觀曰某以使君有舊宜以<lb/>
今日謁固不受命吏又入白諝諝曰吾中外無有房氏<lb/>
為舊者乃令䟽其祖父官諱觀具以對又於懷中探一<lb/>
<pb n="KR3j0185_WYG_072-3a"/>
紙舊書以授吏諝覽之愀然遽命素服引於東廡而弔<lb/>
之甚哀既出未及易服顧左右問曰此有府職月請八<lb/>
九千者乎左右曰有名逐要者是也遽命吏出牒以署<lb/>
觀時二客相顧甚異之而莫敢發問諝既就榻歎息因<lb/>
謂二客曰君無為復患遷謫事固已前定某開元七年<lb/>
罷河南府文學時至大梁有陸仕佳為浚儀尉某往候<lb/>
之仕佳座客有陳畱尉李揆開封主簿崔器方食有前<lb/>
襄州功曹叅軍房安禹繼來時坐客聞其善相人皆請<lb/>
<pb n="KR3j0185_WYG_072-3b"/>
之安禹無所讓先謂仕佳曰官當再易後十三年而終<lb/>
次謂器曰君此去二十年當為府寺官長有權位而不<lb/>
見曹局亦有壽考次謂揆曰君今嵗名聞至尊十三年<lb/>
間位極人臣後二十年廢棄失志不知其所以然也次<lb/>
謂某曰此後厯踐清要然無將相年至八十言訖将去<lb/>
私謂某曰少間有以奉託幸一至逆旅安禹既歸某即<lb/>
繼往至則言欵甚宻曰君後二十八年當從正郎為江<lb/>
南郡守某明年當有一子後合為所守郡一官君至三<lb/>
<pb n="KR3j0185_WYG_072-4a"/>
日當令奉謁然此子命薄不可厚禄願假俸十千已下<lb/>
此即安禹子也徹等咸異其事仕佳後再受監察御史<lb/>
卒器後為司農丞肅宗在靈武以䇿稱㫖驟拜大司農<lb/>
及歸長安累奉使後十餘年竟不至本曹局揆其年授<lb/>
右拾遺累至宰相後與時不叶放逐南中二十年除國<lb/>
子祭酒充吐蕃㑹盟使既将行而終皆如其言安禹開<lb/>
元二十一年進士及第官止南陽令<lb/>
　　　劉邈之<lb/>
<pb n="KR3j0185_WYG_072-4b"/>
彭城劉邈之天寶中調授岐州陳倉尉邈之從母弟吳<lb/>
郡陸康自江南來有主簿楊豫尉張穎者聞康至皆來<lb/>
賀邈之時冬寒因飲酒方酣適有魏山人琮來邈之命<lb/>
下簾帷迎於庭且問其所欲琮曰某将入關請一食而<lb/>
去邈之顧左右命具芻米於館琮曰某非悠悠求一食<lb/>
者今将追延山人就於驛日旰矣若就館則慮不及請<lb/>
於此食而過邈之以方飲有難色琮曰某頗能知人若<lb/>
果從容亦有所獻邈之聞之喜遽命褰帷而坐客亦樂<lb/>
<pb n="KR3j0185_WYG_072-5a"/>
聞其説咸與揖讓而坐時康已醉臥於東榻邈之乃具<lb/>
饌既食邈之有所請琮曰自此當再名聞某官至二邑<lb/>
宰而不主務二十五年而終言訖将去豫穎固止之皆<lb/>
有所問謂豫曰君八月勿食驢肉食之遇疾當不可救<lb/>
次謂穎曰君後政官宜與同僚善勿與官長不叶如或<lb/>
不叶必為所害豫穎不悦琮知其意乃曰某先知者非<lb/>
能為君禍福也因指康曰如醉者不知為誰也明年當<lb/>
成名歴官十餘政壽考禄位諸君子不及也言訖遂去<lb/>
<pb n="KR3j0185_WYG_072-5b"/>
亦不知所往明年禄山陷兩京𤣥宗幸蜀陳倉當路時<lb/>
豫主郵務常念琮之言記之於手板及驛騎交至或有<lb/>
與豫舊者因召與食誤啗驢腸數臠至暮腹脹而卒穎<lb/>
後為臨濮丞時有寇至郡守不能制為賊所陷臨濮令<lb/>
薛景先率吏及武士持刀與賊戰賊退郡平節度使以<lb/>
聞即日拜景先為長史領郡務而穎常與不叶及此因<lb/>
事笞之遂隂汚而卒邈之後樓某下登科拜汝州臨汝<lb/>
縣令轉潤州上元縣令在任無政皆假掾以終考明年<lb/>
<pb n="KR3j0185_WYG_072-6a"/>
康明經及第授祕書省正字充隴右廵官府罷調授咸<lb/>
陽尉遷監察御史盩厔令比部員外郎連典大郡厯官<lb/>
二十二考<lb/>
　　　武殷<lb/>
武殷者鄴郡林慮人也少有名譽鄉里信愛嘗欲娶同<lb/>
郡鄭氏則殷從母之女也姿色絶世雅有令德殷甚恱<lb/>
慕女意亦願從之因求為壻有誠約矣無何逼於知己<lb/>
所薦将舉進士期以三年從母許之殷至洛陽聞勾龍<lb/>
<pb n="KR3j0185_WYG_072-6b"/>
生善相人兼好飲酒時殷持榼造焉生極喜與之竟夕<lb/>
因謂殷曰予之禄與壽甚厚然而晩遇未至七十而小<lb/>
厄殷曰今日之慮未暇於此請以近事言之生曰君言<lb/>
近事非名與婚乎殷曰然生曰自此三年必成大名如<lb/>
其婚娶殊未有兆殷曰約有所娶何言無兆生笑曰君<lb/>
之娶鄭氏乎曰然生曰此固非君之妻也君當娶韋氏<lb/>
後二年始生生十七而君娶之時當官未踰年而韋氏<lb/>
卒殷異其言固問鄭氏之夫即同郡郭子元也子元娶<lb/>
<pb n="KR3j0185_WYG_072-7a"/>
五年而卒然将嫁之夕君其夢之既二年殷下第有内<lb/>
黄人郭紹家富於財聞鄭氏美納賂以求其婚鄭之母<lb/>
聚其族謀曰女年既笄殷未成事吾老矣且願見其所<lb/>
適今有郭紹者求娶吾欲許之如何諸子曰唯命鄭氏<lb/>
聞之泣恚将斷髪為尼者數四及嫁之夕忽得疾昏眩<lb/>
若将不救時殷在京師其夕夢一女子嗚咽流涕似有<lb/>
所訴視之即鄭氏也殷驚問其故良久言曰某常仰慕<lb/>
君子之德亦知君之意且曾許事君矣今不幸為尊長<lb/>
<pb n="KR3j0185_WYG_072-7b"/>
所逼将適他氏没身之恨知復何言遂相對而泣因驚<lb/>
覺悲惋且異其事乃發使驗之則果適人問其姓氏則<lb/>
郭紹也殷數日思勾龍生言頗驗然疑其名之異耳及<lb/>
肅宗在儲邸名紹遂改子元殷明年擢第更二年而子<lb/>
元卒後十餘年殷歴位清顯每求娶輒不應後自尚書<lb/>
郎謫官韶陽郡守韋安貞固以女妻之殷念勾龍生之<lb/>
言懇辭不免娶數月而韋氏亾矣其後皆驗如勾龍生<lb/>
之言爾<lb/>
<pb n="KR3j0185_WYG_072-8a"/>
　　　豆盧署<lb/>
豆盧署本名輔真貞元六年舉進士下第将遊信安以<lb/>
文謁郡守鄭式瞻甚禮之館給數日稍狎因謂署曰子<lb/>
複姓不宜兩字為名将為改之何如署因起謝且求其<lb/>
所改式瞻書數字若著者助者署者曰吾慮子宗從中<lb/>
有同者故書數字子當自擇之其夕宿於館夢一老人<lb/>
謂曰聞使君與子更名子當四舉成名四者甚佳後二<lb/>
十年為此郡守因指郡隙地曰此可以建亭臺既寤思<lb/>
<pb n="KR3j0185_WYG_072-8b"/>
之四者署字也遂以為名既二年又下第以為夢無徴<lb/>
知者或誚之後二年果登第葢自更名後四舉也太和<lb/>
九年署自祕書少監為衢州刺史既至周覽郡内得夢<lb/>
中所指隙地遂命建一亭名曰徴夢亭<lb/>
　　　喬琳<lb/>
喬琳以天寶元年冬自太原赴舉至大梁舍於逆旅時<lb/>
天寒雪甚琳馬死傭僕皆去聞浚儀尉劉彦荘喜賔客<lb/>
遂往告之彦莊客申屠生者善鑒人自云八十已上頗<lb/>
<pb n="KR3j0185_WYG_072-9a"/>
箕踞傲物座雖知名之士未嘗與之揖讓及琳至則言<lb/>
款甚狎彦莊異之琳既出彦莊謂生曰他賔客賢與不<lb/>
肖未見先生與之一言向者喬生一布衣耳何詞之宻<lb/>
歟生笑曰此固非常人也且當為君之長吏宜善視之<lb/>
必獲其報向與之言葢為君結交耳然惜其情反於氣<lb/>
心不稱質若處極位不至百日年過七十當主非命子<lb/>
宜志之彦莊遂館之數日厚與車馬送至長安而申屠<lb/>
生亦告去且曰吾辱君之惠今有以報矣請從此辭竟<lb/>
<pb n="KR3j0185_WYG_072-9b"/>
不知所在琳後擢進士登第累佐大府大厯中除州刺<lb/>
史時彦莊任修武令誤斷獄有死者為其家訟寃詔下御<lb/>
史劾其事及琳至竟獲免建中初徴拜中書侍郎平章<lb/>
事在位八十七日以疾罷後陷賊朱泚中方削髪為僧<lb/>
泚知之竟逼受逆命及收復亦陳其狀太尉李晟欲免<lb/>
其死上不可遂誅之時年七十一矣<lb/>
　　　張轅<lb/>
吴郡張轅自奉天尉将調集時李庶人錡在浙西兼𣙜<lb/>
<pb n="KR3j0185_WYG_072-10a"/>
筦轅與之有舊将往謁且求資糧未至夢一人将官告<lb/>
至云張轅可知袁州新喻縣令轅夢中曰已曾為赤尉<lb/>
不宜為此固不肯受其人曰兩季之俸支牒已行不受<lb/>
何為遂委之而去轅覺竟惡之及見錡具言将選告以<lb/>
乏困錡留之數日将辭去錡因謂曰足下選限猶逺且<lb/>
能為一職乎亦可資桂玉之費轅不敢讓因署毗陵郡<lb/>
鹽鐵場官轅以職雖卑而利厚遂受之既至所職視其<lb/>
簿書所用印乃袁州新喻廢印也轅以四月領務九月<lb/>
<pb n="KR3j0185_WYG_072-10b"/>
而罷兩季之俸皆如其言<lb/>
　　　龎嚴<lb/>
京兆尹龎嚴為衢州刺史到郡數月忽夢二僧入寢門<lb/>
嚴不信釋氏夢中呵之僧曰使君莫怒余有先知故來<lb/>
相告耳嚴喜聞之乃問曰余為相乎曰無有節制乎曰<lb/>
無曰然則當為何官曰類廉察而無兵權有土地而不<lb/>
出畿内過此以往非吾所知也曰然壽幾何曰惜哉所<lb/>
乏者壽向使有夀則無求不可曰當何日去此曰來年<lb/>
<pb n="KR3j0185_WYG_072-11a"/>
五月二十三日及明年春有除替先以狀請於廉使元<lb/>
稹素與嚴善必謂得請行有日矣其晦日宴客得元公<lb/>
復書云請候交割嚴發書曰吾固知未可以去具言其<lb/>
夢中事於座中竟以五月二十三日發後為京兆尹而<lb/>
卒<lb/>
　　　李敏求<lb/>
京兆尹趙郡李敏求應進士八就禮部試不利太和九<lb/>
年秋旅居宣平里日晩擁膝愁坐忽如沉醉俄而精魄<lb/>
<pb n="KR3j0185_WYG_072-11b"/>
去身約行六七十里至一城府門之外有數百人忽有<lb/>
一人出拜之敏求曰何人也答曰某即十年前所使張<lb/>
岸也敏求曰汝前年隨吾旅遊卒於涇州何得在此對<lb/>
曰某自離二十二郎後事栁十八郎職甚雄盛今作㤗<lb/>
山府君判官二十二郎既至此亦須一見遂於稠人中<lb/>
引入通見入門兩廊多有衣冠或有愁立者或白衣者<lb/>
或執簡板者或有将通狀者其服率多慘紫或緑色既<lb/>
至㕔栁揖與之言曰公何為到此得非為他物所誘乎<lb/>
<pb n="KR3j0185_WYG_072-12a"/>
公宜速去非久住之所也敏求具如此答栁命吏送出<lb/>
将去懇求知将來之事栁曰人生在世一食一宿無不<lb/>
前定所不欲人知者慮君子不進德修業小人惰於農<lb/>
耳君固欲見亦不難爾乃命一吏引敏求至東院西有<lb/>
屋一百餘間從地至屋書架皆滿文簿籖帖一一可觀<lb/>
吏取一卷唯出三行其第一行云太和二年罷舉第二<lb/>
行云其年婚姻得伊宰宅錢二十四萬其第三行云受<lb/>
官於張平子餘不復見敏求既醒具書於褾帙之間明<lb/>
<pb n="KR3j0185_WYG_072-12b"/>
年客遊西京過時不赴舉明年遂娶韋氏韋之外親伊<lb/>
宰将鬻别第召敏求而售之因訪所親得價錢二百萬<lb/>
伊宰乃以二十萬貺敏求既而當用之券頭以四萬為<lb/>
貨時敏求與萬年尉户曹善因請之卒君用所資伊亦<lb/>
貺焉累為二十四萬明年以䕃調授河南北縣尉縣有<lb/>
張平子墓時説者失其縣名以俟知者<lb/>
　　　韓晉公<lb/>
韓晉公滉在中書嘗召一吏不時至怒将撻之吏曰某<lb/>
<pb n="KR3j0185_WYG_072-13a"/>
有所屬不得遽至乞寛其罪晉公曰宰相之吏更屬何<lb/>
人吏曰某不幸兼屬隂司晉公以為不誠怒曰既屬隂<lb/>
司有何所主吏曰某主三品以上食料晉公曰若然某<lb/>
明日當以何食吏曰此非細事不可顯之請疏於紙過<lb/>
後為驗乃恕之而繫其吏明旦遽有詔命既對適遇太<lb/>
官進食有餻麋一器上以一半賜晉公食之美又賜之<lb/>
既退而腹脹歸私第召醫者視之曰食物所擁宜服少<lb/>
橘皮湯至夜可啗漿水粥明旦疾愈思前夕吏言召之<lb/>
<pb n="KR3j0185_WYG_072-13b"/>
視其書則皆如其説公因復問人間之食皆有籍也答<lb/>
曰三品已上日支五品以上而有權位者旬支凡六品<lb/>
至九品者季支其有不食禄者嵗支<lb/>
　　　張宣<lb/>
杭州臨安縣令張宣寳厯中自越府户曹掾調授本官<lb/>
以家在浙東意求蕭山宰出謁已前三日忽夢一女子<lb/>
年二十餘修刺來謁宣素貞介夢中不與之見女子云<lb/>
某是明府邑中之客安得不相見耶宣遂見之禮貌甚<lb/>
<pb n="KR3j0185_WYG_072-14a"/>
肅曰妾有十一口依在貴境有年數矣今聞明府将至<lb/>
故來拜謁宣因問縣名竟不對宣因告其族人曰且誌<lb/>
之及後補湖州安吉縣令宣以家事不便将退之族人<lb/>
曰不然前夕所夢一女子安字乎十一口吉字乎此隂<lb/>
隲已定退亦何益宣悟且笑曰若然固應有定遂受之<lb/>
及秩滿數年又将選時江淮水歉宣移家河東固求宋<lb/>
亳一官将引家住又夢前時女子顔貌如舊曰明府又<lb/>
當宰妾之邑也宣曰某已為夫人之邑今豈再授乎女<lb/>
<pb n="KR3j0185_WYG_072-14b"/>
子曰妾自明府罷秩嘗即遷居今之所止非舊地也然<lb/>
往者家屬凋喪略盡今止三口為累耳明府到後數月<lb/>
亦當辭去言訖似若悽愴宣亦未喻及唱官日乃得杭<lb/>
州臨安縣令宣歎曰三口臨字也數月而去吾其憂乎<lb/>
到任半年而卒<lb/>
　　　杜思温<lb/>
貞元初有太學生杜思温善鼓琴多遊於公侯門館每<lb/>
登臨宴往往得與嘗從賔客夜宿城南茍家嘴中夜後<lb/>
<pb n="KR3j0185_WYG_072-15a"/>
山月如晝而遊客皆醉思温獨携琴臨水閒泛忽有一<lb/>
叟支頥來聽思温謂是座客殊不囘顧及曲罷與語乃<lb/>
知非向者同遊之人遽置琴而起老人曰少年勿怖余<lb/>
是秦時河南太守梁陟也遭難身没於此中平生好鼔<lb/>
琴向來聞君撫琴絃軫清越故來聽耳知音難遇無辭<lb/>
更為我彈之思温奏為沉湘老人曰此弄初成吾嘗尋<lb/>
之其間音指稍異此思温因求其異隨而正之聲韻涵<lb/>
古又多怨切時人莫之聞叟因謂思温曰君非太學諸<lb/>
<pb n="KR3j0185_WYG_072-15b"/>
生乎曰然叟曰君何不求於名譽而常為王門之伶人<lb/>
乎思温竦然受敎且問窮逹之事叟曰余之少子主管<lb/>
人間祿籍當為君問之此後二日當再㑹於此至期而<lb/>
思温往見叟亦至焉乃告曰惜哉君終不成名亦無正<lb/>
官然有假禄在巴蜀一十九年俸入不絶然慎勿為武<lb/>
職當有大禍非禳所免誌之誌之言訖遂不見思温明<lb/>
年又下第遂罷舉西遊扺成都以所藝謁韋令公公甚<lb/>
重之累署要籍隨軍十七八年所請襍俸月不下二萬<lb/>
<pb n="KR3j0185_WYG_072-16a"/>
又娶大将軍女車馬第宅甚盛而妻父常欲思温在轅<lb/>
門思温記老人之言輒辭不就後二日密請韋令公遂<lb/>
補討擊使牒出方告不敢復辭而常懼禍至求為逺使<lb/>
竟不果及劉闢反叛時思温在鹿頭城城陷為官軍所<lb/>
殺家族不知所在也<lb/>
　　　李相國揆<lb/>
李相國揆以進士調集在京師聞宣平坊王生善易筮<lb/>
往問之王生每以五百文决一局而來者雲集自辰至<lb/>
<pb n="KR3j0185_WYG_072-16b"/>
酉不得次而有空反者揆時持一縑晨往生為之開卦<lb/>
曰君非文字之選乎當得河南道一尉揆負才華不宜<lb/>
為此色悒忿而去王生曰君無怏怏自此數月當為左<lb/>
拾遺前事固不可涯也揆怒未解生曰若果然幸一枉<lb/>
駕揆以書判不中第補汴州陳留尉始以王生之言有<lb/>
徴後詣之生於几下取一緘書可十數紙以授之曰君<lb/>
除拾遺可發此緘不爾當大咎揆藏之既至陳留時採<lb/>
訪使倪若氷以揆才華族望留假府職㑹郡有事須上<lb/>
<pb n="KR3j0185_WYG_072-17a"/>
請擇與中朝通者無如揆乃請行開元中郡府上書姓<lb/>
李者皆先謁宗正時李璆為宗長適遇上尊號揆既謁<lb/>
璆璆素聞其才請為表三通以次上之上召璆曰百官<lb/>
上表無如卿者朕甚嘉之璆頓首謝曰此非臣所為是<lb/>
臣從子陳留尉揆所為乃下詔召揆時揆寓宿於懷逺<lb/>
坊盧氏姑之舍子弟聞召且未敢出及知上意欲以推<lb/>
擇遂出既見乃宣命宰臣試文詞時陳黄門為題目三<lb/>
篇其一曰紫絲盛露囊賦二曰答吐蕃書三曰代南越<lb/>
<pb n="KR3j0185_WYG_072-17b"/>
獻白孔雀表揆自午及酉而成既封請曰前二首無所<lb/>
遺恨後一首或有所疑願得詳之乃許拆其緘塗八字<lb/>
旁注兩句既進翌日授左拾遺旬餘乃發王生之緘視<lb/>
之三篇皆在其中而塗注者亦如之遽命駕往宣平坊<lb/>
訪王生則竟不復見矣<lb/>
　　　薛少殷<lb/>
河南薛少殷舉進士忽一日暴亾於長安崇儀里有一<lb/>
使持牒云大使追俄引至府門見府官即鮮于叔明也<lb/>
<pb n="KR3j0185_WYG_072-18a"/>
少殷欲有所訴叔明曰寒食将至何為鏤鷄子食也東<lb/>
靣有一僧手持寳塔門扇雙開少殷已在其中叔明曰<lb/>
某欲立事和尚何為救此人方乃廹而出令引少殷見<lb/>
判官及出門之西院閽者入白逡廵聞命素服乃引入<lb/>
所見乃亡兄也叙泣良久曰吾以汝久未成名欲薦汝<lb/>
於此分主公事故假追來非他也少殷時新婚姻懇不<lb/>
願住兄曰吾同院有王判官職居西曹汝既來此可以<lb/>
一謁而去乃命引少殷於西院見之接待甚厚俄聞備<lb/>
<pb n="KR3j0185_WYG_072-18b"/>
饌海陸畢備未食王判官忽起顧見向者持塔僧僧曰<lb/>
不可食食之則無由歸矣少殷曰饑甚奈何僧曰唯蜜<lb/>
煎薑可食乃取食之而王判官竟不至僧曰可去矣少<lb/>
殷復出詣兄且請去兄知不可留乃白府官許之少殷<lb/>
曰得歸人間願知當為何官兄曰此甚難言亦何用知<lb/>
之少殷懇請乃召一吏取籍尋閱不令少殷見之曰汝<lb/>
後年方成名初任當極西之官次得歴畿赤簿尉又一<lb/>
官極南此外吾不知也臨别兄曰吾舊使祇承人李俊<lb/>
<pb n="KR3j0185_WYG_072-19a"/>
令隨汝去有危急即可念之既去每過危險皆見其僧<lb/>
前引少殷曰弟子素不相識和尚何乃見䕶如此僧曰<lb/>
吾為汝持金剛經故相䕶爾既醒具述其事後年春果<lb/>
及第未幾授祕書省正字充和蕃判官及囘改同安主<lb/>
簿秩滿遇趙昌為安南節度少殷與之有舊懇求為從<lb/>
事欲厭極南之官昌許之曰乗遞之鎮未暇有表至江<lb/>
陵當以表請及表至少殷尋以母丁憂服除選授萬年<lb/>
縣尉時青淄卒吏與駙馬家童鬭死京兆府不時奏德<lb/>
<pb n="KR3j0185_WYG_072-19b"/>
宗怒時少殷主賊曹務一日乃貶髙州雷澤縣尉十餘<lb/>
年備歷艱苦而李俊常有所䕶及順宗嗣位有詔收録<lb/>
貶官少殷移至桂陽與貶官李定同行過水勒馬與一<lb/>
從人言即李俊也云某月日已足拜别而去少殷曰吾<lb/>
兄言官止於此李俊復去将不久矣李定驚感蹙問其<lb/>
事具以告之少殷十數日而卒<lb/>
　　　袁孝叔<lb/>
袁孝叔者陳郡人也少事母以孝聞母嘗得疾恍惚踰<lb/>
<pb n="KR3j0185_WYG_072-20a"/>
月不痊孝叔忽夢一老父謂曰子母疾可治孝叔問其<lb/>
名居不告曰明旦迎吾於石壇之上當有藥遺子及覺<lb/>
乃周覽四境所居之東十里有廢觀古石壇而見老父<lb/>
在焉孝叔喜拜迎至於家即於囊中取九靈丹一圓以<lb/>
新汲水服之即日而瘳孝叔德之欲有所答皆不受或<lb/>
累月一來然不詳其所止孝叔意其必能厯筭爵禄常<lb/>
欲發問而未敢言其後一旦來謂孝叔曰吾将有他適<lb/>
故來訪别於懷中探出一編書以遺之曰君之夀與位<lb/>
<pb n="KR3j0185_WYG_072-20b"/>
盡具於此事已前定非智力之所及也今之躁求者適<lb/>
足徒勞耳君藏吾此書銜名勿預視但受一命即開一<lb/>
幅不爾當有所損孝叔跪受而别後孝叔寝疾殆将不<lb/>
救其家或問後事孝叔曰吾為神人授書一編曾未開<lb/>
卷何遽以後事問乎旬餘其疾果愈後孝叔以門䕃調<lb/>
授宻州諸城縣尉五轉蒲州臨晉縣令每之任輒視神人之<lb/>
書時日無差後秩滿歸閿鄉别墅因晨起欲就巾櫛忽<lb/>
有物墜於鏡中類蛇而有四足孝叔驚仆於地不語數<lb/>
<pb n="KR3j0185_WYG_072-21a"/>
日而卒後逾月其妻因閱其笥得老父所留之書猶餘<lb/>
半軸因歎曰神人之言亦有誣矣書尚未盡而人已亡<lb/>
乃開視之其後唯有空紙數幅畵一蛇而盤照中矣孝<lb/>
叔之叔修已元和初為太學生具説其事<lb/>
　　　馬遊秦<lb/>
吏部令史馬遊秦開元中以年滿當選時侍郎裴光庭<lb/>
以本銓舊吏問其所欲遊秦不對固問之曰某官已知<lb/>
矣不敢復有所聞光庭曰當在我安得知之遊秦不答<lb/>
<pb n="KR3j0185_WYG_072-21b"/>
亦無懼色光庭怒曰既知可以言乎遊秦曰此可誌之<lb/>
未可言之乃命疏其事自藏於楹棟之間期注唱後發<lb/>
之後老君見於驪山鑾輿親幸其地因改㑹昌縣為昭<lb/>
應縣光庭以舊無昭應之名謂遊秦莫得而知也遂補<lb/>
其縣録事及唱官之日發棟間所誌之書則如言爾<lb/>
　　　韋泛<lb/>
韋泛者不知其所來大厯初罷潤州金壇縣尉客遊吴<lb/>
興維舟於興國佛寺之水岸時正月望夜士女繁㑹泛<lb/>
<pb n="KR3j0185_WYG_072-22a"/>
方寓目忽然暴卒縣吏捕驗其事未已再宿而甦云見<lb/>
一吏持牒來云府司追遂與之同行約數十里忽至一<lb/>
城兵衞甚嚴入見多是親舊往還泛驚問吏曰此何許<lb/>
也吏曰此非人間也泛方悟死矣俄見數騎呵道而來<lb/>
中有一人衣服鮮華容貌甚偉泛前視之乃故人也驚<lb/>
曰君何為來此曰為吏所追其人曰某職主召䰟未省<lb/>
追子因思之曰嘻誤矣所追者非追君也乃兖州金鄉<lb/>
縣尉韋泛也遽叱吏送之歸泛既喜得返且恃其故人<lb/>
<pb n="KR3j0185_WYG_072-22b"/>
因求其禄夀其人不得已宻謂一吏引於别院立泛於<lb/>
門吏入持一丹筆來書其左手曰前楊復後楊後楊年<lb/>
年強七月之節歸𤣥鄉泛既出前所追吏亦送之既醒<lb/>
具述其事沙門法一好異事盡得其實因𫝊之後六年<lb/>
以調授太原楊曲縣主簿秩滿至京師適遇所親與鹽<lb/>
鐵使有舊遂薦為楊子縣廵官在職五年建中元年六<lb/>
月二十八日将赴選以暴疾終于廣陵旅舍其日乃立<lb/>
秋日也<lb/>
<pb n="KR3j0185_WYG_072-23a"/>
　　　陳彦博<lb/>
陳彦博與謝楚同為太學廣文館生相與齊名彦博将<lb/>
取解忽夢至都堂見陳設甚盛若行大禮然庭中幃幄<lb/>
飾以錦繡中設一榻陳列几案上有尺牘望之照耀如<lb/>
金字彦博私問主事曰此何禮也荅曰明年進士人名<lb/>
將送上界官司閲視之所彦博驚喜因求一見其人引<lb/>
至案傍有紫衣人執象簡彦博見之歛袵而退紫衣曰<lb/>
公有名矣可以視之遂前見三十二彦博名在焉從上<lb/>
<pb n="KR3j0185_WYG_072-23b"/>
二人皆姓李而無謝楚名既晤獨喜不以告人及楚同<lb/>
過䇿試有自中書見名者宻以告楚而不言彦博彦博<lb/>
聞之不食而泣楚乃諭之曰君之能豈後於楚設使一<lb/>
年未利何若是乎彦博方言其夢且曰若果無驗吾恐<lb/>
終無成矣太學諸生曰誠如所説事亦未知也明旦視<lb/>
榜即果如夢中焉彦博以元和五年崔樞下及第上二<lb/>
人李顧行李仍叔謝楚明年于尹躬下擢第<lb/>
　　　陸賓于<lb/>
<pb n="KR3j0185_WYG_072-24a"/>
吴郡陸賓于舉進士在京師常有一僧曰惟瑛者善聲<lb/>
色兼知術數賓于與之往來每言小事無不驗至寳厯<lb/>
二年春賓于欲罷舉歸吴告惟瑛以行計瑛留止一宿<lb/>
明旦謂賓于曰君來嵗成名不必歸矣但取京兆薦送<lb/>
必在髙等賓于曰某曾三就京兆未始得今嵗之事尤<lb/>
覺甚難瑛曰不然君之成名必以京兆薦送他處不可<lb/>
也至七月六日若食水族必殊等及第矣賓于乃書於<lb/>
進昌里之牖間日省之數月後因於靖宫北門候一郎<lb/>
<pb n="KR3j0185_WYG_072-24b"/>
官適遇朝客遂迴憇于從孫聞禮之舍既入聞禮喜迎<lb/>
曰向有人惠鯉魚方欲候翁而烹之賔于素嗜魚便令<lb/>
具羮至者輒盡後日因視牖間所書字則七月六日也<lb/>
遽命駕詣瑛且紿之曰將遊蒲闗故來訪别瑛笑曰水<lb/>
族已食矣遊蒲闗何為賔于深信之因取薦京兆果得<lb/>
殊等明年入省試畢又訪瑛瑛曰君已登第矣名籍不<lb/>
甚髙當在十五人之外狀首姓李名合曳脚時有廣文<lb/>
生朱俅者時議及第監司所送名未登科賔于因問其<lb/>
<pb n="KR3j0185_WYG_072-25a"/>
非姓朱乎瑛曰三十三人無姓朱者時正月二十四日<lb/>
賔于言於從弟符符書壁間後月餘放榜狀頭李郃賔<lb/>
于名在十六即三十三人也惟瑛又謂賓于曰君成名<lb/>
後當食禄於吴越之分有一事甚速賓于不喻其意及<lb/>
從事於越半年而暴終<lb/>
　　　王璠<lb/>
王璠以元和五年登科嘗夢為河南尹平旦視事有二<lb/>
客來謁一衣紫而東坐一衣緋而西坐緋者謂紫者曰<lb/>
<pb n="KR3j0185_WYG_072-25b"/>
崙邦如何處置曰已科决遞出界訖覺乃書於誥牒之<lb/>
後别紙上後二十年果除河南尹既至三日留守大將<lb/>
知水北院官與洛陽令及分司郎官偕至問答一如夢<lb/>
中遽命開篋取官誥所誌者備焉乃是郎官家奴竊物<lb/>
而遁送縣縣斷如此<lb/>
　　　栁及<lb/>
栁及河南人貞元中進士登科殊之子也家于澧陽嘗<lb/>
客遊至南海元帥以其父有名於搢紳士林間俾假椽<lb/>
<pb n="KR3j0185_WYG_072-26a"/>
于廣未幾娶㑹長岑氏之女生一男名甑甑及以親老<lb/>
家逺不克迎候乃携妻子歸寜于澧陽未再嵗後以家<lb/>
給不足單車重遊南中至則假邑於蒙于武仙再娶沈<lb/>
氏㑹公事之郡獨沈氏與母孫氏在縣廨時當秋夜分<lb/>
之後天晴月皎忽於牖中見一小兒手招沈氏曰無懼<lb/>
無懼某幾郎子也告説事狀歷然可聽沈氏以告其母<lb/>
母乃問是何人有何所請答曰某甑甑也以去年七月<lb/>
身死故來辭别凡人夭逝未滿七嵗者以生時未有罪<lb/>
<pb n="KR3j0185_WYG_072-26b"/>
狀不受業報縱使未即托生多為天曹權録驅使某使<lb/>
當職役但送文書來往地府耳天曹記人善惡每月一<lb/>
送地府其間有暇亦得閒行沈氏因告曰汝父之郡㑹<lb/>
計亦當即至俄爾及歸沈氏具告及固不信曰荒徼之<lb/>
地當有妖怪假託人事殆非山精木魅之所為乎其夕<lb/>
即又於牖間以手招及及初疑尚正辭詰之乃聞説本<lb/>
末知非他鬼乃歔欷涕泗因詢其夭横之由答曰去年<lb/>
七月中戲㺯遂得痢疾醫藥不效以至於此亦命也今<lb/>
<pb n="KR3j0185_WYG_072-27a"/>
為天曹收役亦未有托生之期及曰汝既屬𠖇司即人<lb/>
生先定之事可知也試為吾檢窮達性命一來相告答<lb/>
云諾後夕乃至曰𠖇間有一大城貴賤等級咸有本位<lb/>
若棊布焉世人將死或半年或數月内即先於城中呼<lb/>
其名時甑甑已聞呼父名也輒紿而對既而私謂沈氏<lb/>
曰阿爺之名已被呼矣非久在人間他日有人求娶沈<lb/>
氏者慎勿許之若有姓周職在軍門者即可許之必當<lb/>
偕老衣食盈羨其餘所述近事無不徴驗後一夕又來<lb/>
<pb n="KR3j0185_WYG_072-27b"/>
曰某以拘役有限不得到人間從此永訣矣言詞悽愴<lb/>
欷歔而去後四月及果卒沈氏尋亦萍泊南海或有求<lb/>
納者輒不就後有長沙小將姓周者部本郡錢帛貨貿<lb/>
於廣州求娶沈氏一言而許之至今在焉平昌孟𢎞㣲<lb/>
與及相識具録其事<lb/>
　　　延陵包隰<lb/>
延陵包隰因選泝舟於隋河時以廹選限舟人寡而力<lb/>
殆乃率同舟僮僕輩七八人次為之挽過符離縣之西<lb/>
<pb n="KR3j0185_WYG_072-28a"/>
有古樹樹下有穴根盤於上若廢井然而一僕忽誤墜<lb/>
落乆而方出乃提一片石廣四寸有小篆其文曰旁有<lb/>
水上有道八百年中逢栲栳衆咸異之而莫知所謂尋<lb/>
問墜坑者名栲栳也時元和三年九月二十一日矣<lb/>
　　　沙門道昭<lb/>
永泰中有沙門道昭自云蘭州人俗姓康氏少時因得<lb/>
疾不救忽寤云𠖇司見善惡報應之事遂出家住太行<lb/>
山四十年戒行精苦往往言人將來之事初若隱晦後<lb/>
<pb n="KR3j0185_WYG_072-28b"/>
皆明驗嘗有二客來一曰姚邈舉明經其二曰張氏以<lb/>
資廕不記名僧謂張曰君授官四政慎不可食禄范陽<lb/>
四月八日得疾當不可救次謂邈曰君不利簮笏如能<lb/>
從戎亦當三十年無乏有疾勿令胡人療之其年張授<lb/>
官於襄鄧間後累選常求南州亦皆得之後又赴選果<lb/>
授虢州盧氏縣令到任兩日而卒卒之日果四月八日<lb/>
也後方悟范陽即盧氏望也邈後舉不第從所知于容<lb/>
州假軍守之名三十年累轉右職後因别娶婦求為儐<lb/>
<pb n="KR3j0185_WYG_072-29a"/>
者因得疾服嫗黄氏之藥而終後訪黄氏本末乃洞主<lb/>
所放出婢是胡女也<lb/>
<pb n="KR3j0185_WYG_072-30a"/>
　　續前定録<hi>鍾輅</hi>
　　　竇相易直<lb/>
竇相易直初時名祕家貧就業村學敎授叟有道術而<lb/>
人不知一日近暮風雪暴至學徒悉歸家不得羣而宿<lb/>
于漏屋之下寒争附火唯竇公寢于榻夜深方覺叟撫<lb/>
公令起曰竇祕君後為人臣貴夀之極勉勵自愛也及<lb/>
德宗幸奉天日公方舉進士亦隨駕而乗蹇驢至開逺<lb/>
門人稠路隘其府將闔公懼勢不可進聞一人叱驢兼<lb/>
<pb n="KR3j0185_WYG_072-30b"/>
捶其後得疾馳而出顧見一黑衣卒呼公曰秀才已後<lb/>
莫忘閭倩及陞朝訪得其子提挈累至大官吏中榮逹<lb/>
　　　栁員外<lb/>
栁宗元自永州司馬徴至京師意望録用一日詣卜者<lb/>
問命且告以夢曰余栁姓也昨夢栁樹仆地其不祥乎<lb/>
卜者曰無苦但憂逺官耳夫生則栁樹仆則栁木木者<lb/>
牧也其牧栁州乎卒如其言<lb/>
　　　李諒公<lb/>
<pb n="KR3j0185_WYG_072-31a"/>
李逢吉未掌絲綸前家有老婢好言夢後多有應公望<lb/>
除官因訪婢一日婢晨至慘然公問故曰昨夜與郎君<lb/>
作夢不是好夢意不欲説公強之婢曰夢有人舁一棺<lb/>
至堂後云且置在地不乆即移入堂中此夢恐非佳也<lb/>
公聞夢竊喜俄爾除中書舎人知貢舉未畢入相<lb/>
　　　崔相<lb/>
崔相國羣之鎮徐嘗以焦氏易林自筮遇乾之大畜其<lb/>
繇曰典䇿法書藏在蘭臺雖遭亂潰獨不遇災及經王<lb/>
<pb n="KR3j0185_WYG_072-31b"/>
智興之變果除祕書監<lb/>
　　　盧賔客<lb/>
盧賔客貞白父曰老彭有道術兼號知人元和初宗人<lb/>
𢎞宣簡辭𢎞正簡求俱候焉留坐因之曰一行五節度<lb/>
使可謂盛矣卒如其言又族子鍇初舉進士就安邑所<lb/>
居謁鍇曰爾求名大是美事但此後十餘年方得勿以<lb/>
遲晩為恨登朝亦大美官鍇至長慶元始擢第大中十<lb/>
年終庶子<lb/>
<pb n="KR3j0185_WYG_072-32a"/>
　　　牛師<lb/>
長慶中鄂州里巷人每語輒以牛字助之又有僧自號<lb/>
牛師乍愚乍智人有忤之者必云我兄即到豈奈我何<lb/>
未幾而相國竒章公帶平章事節制武昌軍其語乃絶<lb/>
而牛師尚存僧者牛公之名也方知將相之位豈偶然<lb/>
耶<lb/>
　　　陳存<lb/>
進士陳存能為古歌詩而命蹇主司每欲與第臨時皆<lb/>
<pb n="KR3j0185_WYG_072-32b"/>
有故不果許尚書孟容舊相知知舉日萬方欲為申屈<lb/>
將試前夕宿宗人家宗人為具入試食物兼備晨餐請<lb/>
存偃息以候時五更後怪不起就寢呼之不應前視之<lb/>
已中風不能言也<lb/>
　　　鄭謗<lb/>
進士鄭謗在名塲嵗乆輩流多已榮達常有後時之歎<lb/>
一夕忽夢及第而與韋周方同年當時韋氏舉人無名<lb/>
周方者益悶之太和元年秋移舉洛中時韋𢎞景尚書<lb/>
<pb n="KR3j0185_WYG_072-33a"/>
廉察陜邦族韋景方赴舉過陜尚書詰曰我名𢎞景汝<lb/>
兄𢎞方汝韋景方兄弟各分吾名一字誠無意也遂更<lb/>
名曰周方謗聞之喜曰吾及第有望矣四年周方升名<lb/>
而果同年焉謗子溥又自説應舉時曾夢看及第榜上<lb/>
但見鳯字大中元年求解鳯翔偶看本府鄉貫首便是<lb/>
鳯字至東都試緱山月夜聞王子晉吹笙詩生側諸詩<lb/>
悉有鳯字明年果登第焉<lb/>
　　　孔溫裕<lb/>
<pb n="KR3j0185_WYG_072-33b"/>
河南尹孔溫裕任補闕諫討党項貶栁州司馬乆之得<lb/>
堂兄尚書溫業書報云憲府欲取作侍御史日望勑下<lb/>
忽又得書云宰相以右史處之皆無音耗一日有鵲喜<lb/>
于庭直若語狀孩稚拜且祝曰願早作官鵲既飛去墜<lb/>
下方寸紙有補闕二字無幾遂除此官<lb/>
　　　王蒙<lb/>
王蒙與趙憬有布衣之舊常知其才趙公入相蒙自前<lb/>
新滏縣令求謁公見極喜給䘏甚厚将擢為御史時憲<lb/>
<pb n="KR3j0185_WYG_072-34a"/>
僚數少德宗難於除授而趙公之言多行蒙意可以坐<lb/>
待御史之拜一日偶詣慈恩寺僧占氣色者蒙問早晩<lb/>
得官僧曰觀君之色殊未見喜兆此後若午年當得一<lb/>
邊上御史蒙大笑而歸數日趙公奏言御史府闕太多<lb/>
就中監察尤為要官臣欲選擇三二人上曰此官須得<lb/>
孤直茂實充選料卿祗應取輕薄後生朝中子弟耳此<lb/>
不如不置公曰臣之愚見正如聖慮欲于録事參軍縣<lb/>
令中求上喜曰如此即朕之意公因薦二人其一即蒙<lb/>
<pb n="KR3j0185_WYG_072-34b"/>
也上曰早将狀來公既出逢裴延齡時以次對問公曰<lb/>
相公奏何事喜氣充溢公不對延齡慍罵而去云為此<lb/>
老叟所請得行否既見上奏事畢因問曰趙憬白論何<lb/>
事上曰趙憬極心公因説御史事延齡曰此大不可陛<lb/>
下何故信之且憬身為宰相豈諳州縣長續効白二人<lb/>
又不為人所稱憬何由身知之必私也後來陛下但詰<lb/>
其所自即知矣他日上果問云卿何以知此二人公曰<lb/>
一是故人一與臣微親諳熟之上無言他日延齡又入<lb/>
<pb n="KR3j0185_WYG_072-35a"/>
上曰憬所請果如卿料遂寢不行蒙遂歸故林而趙薨<lb/>
於相位後數年邊帥奏為從事得假御史焉<lb/>
　　　黄損<lb/>
黄損連州人有大志學于廬山與桑維翰宋齊丘相遇<lb/>
每論天下之務皆出損下損亦自負居無何遊五老峰<lb/>
遇磐石小憇頃之有叟長嘯而坐指維翰齊丘曰公等<lb/>
皆至將相但各不得其死耳次指損曰此子有道氣可<lb/>
以隱居若求官不過一州從事耳宜思之損甚怒叟曰<lb/>
<pb n="KR3j0185_WYG_072-35b"/>
休戚之數定矣吾先知也何怒乎後皆然<lb/>
　　　張寳藏<lb/>
貞觀中張寳藏為金吾長史嘗因下直歸櫟陽路逢少年<lb/>
畋獵割鮮野食倚樹嘆曰張寳藏身年七十未嘗得一<lb/>
食酒肉如此者可悲哉傍有一僧指曰張寳藏六十日<lb/>
内官登三品何足嘆也言訖不見寳藏異之即時還京<lb/>
師太宗苦於氣痢衆醫不效即下詔問殿庭左右有能<lb/>
治此疾者當重賞之寳藏嘗困是疾即具疏以乳煎蓽<lb/>
<pb n="KR3j0185_WYG_072-36a"/>
撥方進上服之立差宣下宰臣與五品官魏徴難之逾<lb/>
月不進擬上疾復問左右曰吾前飲乳煎蓽撥有効復<lb/>
命進之一啜又平復因思曰嘗令與進方人五品官不<lb/>
見除授何也徴懼曰奉詔之際未知文武二吏上怒曰<lb/>
治得宰相不妨已授三品官我天子也豈不及汝耶乃<lb/>
厲聲曰與三品文官授鴻臚卿時正六十日矣<lb/>
　　　崔龜從<lb/>
崔龜從未達時嘗至宣州夢到一廟門屋宇深大非人<lb/>
<pb n="KR3j0185_WYG_072-36b"/>
間所有有緑衣吏抱案龜從揖而問之緑衣亦喜云人<lb/>
生簿籍也崔問曰某未逹應舉請為一檢可乎吏唯之<lb/>
因為檢曰灼然及第科名極髙官至此州刺史言訖遂<lb/>
覺崔自喜之明年果中第又聨得科目官至中書舎人<lb/>
出為華州刺史因為妻曰昔夢皆騐今為刺史位至此<lb/>
矣當為身後之計俄除户部侍郎深不自會尋除為宣<lb/>
州觀察使至日吏白曰舊例長史到皆謁敬亭神廟崔<lb/>
公命駕謁之既到道路門巷皆昔夢中所遊入門宛然<lb/>
<pb n="KR3j0185_WYG_072-37a"/>
遂陞堂見西壁有畵一緑衣吏抱案其吏即夢中所見<lb/>
乃歸而怏怏又謂妻曰昔夢緑衣人云合至此州刺史<lb/>
此已任矣及旬日得疾治之不愈謂妻曰本來之説此<lb/>
其驗矣妻曰昔日為遊客尚獲佳夢今為地主合徃祈<lb/>
之崔公乃置酒食進祝之其夕又夢敬亭神自至曰大<lb/>
夫尋愈幸無憂也崔即告本廟吏之詞神曰吏以公為<lb/>
當此州偶然爾公位極重不可盡言自此去尚有十四<lb/>
年夀耳言訖而覺崔公疾尋差後此如其言時開成四<lb/>
<pb n="KR3j0185_WYG_072-37b"/>
年也<lb/>
　　　孫思邈<lb/>
孫處約嘗以諸子見思邈曰俊先顯侑晩貴佺禍在執<lb/>
兵後皆騐又太子詹事盧齊卿之少也思邈曰後五十<lb/>
年位方伯吾孫為屬吏願自愛時思邈之孫溥尚未生<lb/>
及溥為徐州蕭縣丞而齊卿為徐州刺史<lb/>
　　　武居常<lb/>
武居常天后髙祖也少時遊洛下人謂為猴類郎以居<lb/>
<pb n="KR3j0185_WYG_072-38a"/>
常頥下有若猿領也其上有四靨一日伊水上遇一丐<lb/>
者曰郎君當有身後名而骨法當刑然有女尚八十八<lb/>
後起家暴貴尋亦浸微居常不之信後卒如其言<lb/>
　　　房𤣥齡<lb/>
房𤣥齡來買卜成都日者笑而掩鼻曰公知名當世為<lb/>
時貴相柰無繼嗣何公怒時遺直以三嵗在側日者顧<lb/>
指曰此兒絶房者此也公大悵而還後皆信然也<lb/>
　　　明皇<lb/>
<pb n="KR3j0185_WYG_072-38b"/>
明皇始平禍亂在宫所與道士馮存澄因射覆得卦曰<lb/>
合因又得卦曰斬闗又得卦曰鑄印乗軒存澄啟謝曰<lb/>
昔此卦三靈為最善黄帝代炎帝而筮得之所謂合因<lb/>
斬闗鑄印乗軒始當果斷終得嗣天明皇掩其口曰止<lb/>
矣黙識之後即位應其術焉<lb/>
　　　姚宋<lb/>
明皇初登極夢二龍銜符自紅霧中來上大𨽻姚崇宋<lb/>
憬四字掛之兩大樹上蜿蜒而去夢囘上召申王圓兆<lb/>
<pb n="KR3j0185_WYG_072-39a"/>
王進曰兩木相也二人各為天遣龍致於樹即姚崇宋<lb/>
憬當為輔相兆矣上嘆異之<lb/>
　　　栁神州<lb/>
羅池北龍城勝地也役者得白石上微刻畵之龍城栁<lb/>
神所守驅役鬼出匕首福土氓制九醜余得之不詳其<lb/>
理特欲隱余於斯歟<lb/>
　　　𤣥宗<lb/>
𤣥宗幸東都偶秋宵與一行師登天宫寺閤臨眺乆之<lb/>
<pb n="KR3j0185_WYG_072-39b"/>
返顧淒然發嘆數四謂一行曰吾中子得無患乎一行<lb/>
進曰陛下行幸萬里皇祚無彊及西狩初到成都前望<lb/>
大橋上舉鞭問左右曰是橋何名節度使崔圓躍馬進<lb/>
曰萬里橋上因追嘆曰一行之言今果符之吾無憂矣<lb/>
　　　李衛公<lb/>
太尉衛公為并州從事到職未旬月忽有王山人者詣<lb/>
門請謁公與之及席乃曰某善按年也公初未之竒因<lb/>
清虚正寢備几案紙筆香水而已因令垂簾静伺之生<lb/>
<pb n="KR3j0185_WYG_072-40a"/>
與公皆坐於簾下頃之王生曰可驗矣紙上書八字甚<lb/>
大且有楷法曰位極人臣夀六十四生遽請歸竟亦不<lb/>
知所去及㑹昌朝三行䇿至一品薨于海南果符王生<lb/>
所按之年<lb/>
　　　李景讓<lb/>
宣宗將命相必採中外人情合為相三兩人姓名撚之<lb/>
置香案上以椀覆之宰相闕必添香探丸以命草麻上<lb/>
竊于李景讓竟探名不著有以見其命也<lb/>
<pb n="KR3j0185_WYG_072-40b"/>
　　　麻𧦬<lb/>
牛相新昌宅泓施號為金椀言金或傷庶可重製本將<lb/>
作大匠麻𧦬宅𧦬自辨崗阜形勢以其宅當出宰相後<lb/>
每命相有案必引領望之宅竟為牛所得<lb/>
　　　劉逸<lb/>
劉逸在淮汴州時韓𢎞為右廂都虞候王公為左廂與<lb/>
𢎞善相或譛王不利于劉劉大怒召詰之王年老股戰<lb/>
不能自辨劉令拉坐杖三十新造赤捧頭徑數寸固以<lb/>
<pb n="KR3j0185_WYG_072-41a"/>
筋漆數五六當死矣韓意其必死及昏造其家怪無哭<lb/>
聲訪問即言大使無恙𢎞遂至卧内問之王曰我讀金<lb/>
剛經四十年今方得力就説初坐時見巨手如簸箕翕<lb/>
然遮背因袒示都無撻痕<lb/>
<pb n="KR3j0185_WYG_072-42a"/>
　　還寃記<hi>顔之推</hi>
晉明帝殺力士金𤣥𤣥謂持刀者曰我頸多筋斫之必<lb/>
令即斷吾將報汝持刀者不能留意遂斫數創然後始<lb/>
絶尋見𤣥絳冠朱服赤弓彤矢射之持刀者呼曰金𤣥<lb/>
緩我少時而死<lb/>
瑯琊諸葛覆永嘉年為元真太守家累悉在揚都唯將<lb/>
長子元崇送職覆於郡病亡元崇年始十九送喪欲還<lb/>
覆門生何法僧貪其資貨與伴共推元崇墮水而死因<lb/>
<pb n="KR3j0185_WYG_072-42b"/>
分其財爾夜元崇母陳氏夣元崇還具叙亡父事及身<lb/>
被殺委曲屍骸流漂怨酷無䨇違奉累載一旦長辭銜<lb/>
悲茹恨如何可説歔欷不能自勝又云行速疲極困卧<lb/>
牕下牀上以頭枕牕母視兒眠處足知非虚矣陳氏悲<lb/>
怛驚起把火照兒眠處沾濕猶如人形於是舉家號泣<lb/>
便發聞于時徐森之始除交州徐道立為長史道立即<lb/>
陳氏從姑兒也具疏所夣托二徐驗之二徐道遇諸葛<lb/>
喪船驗其父子亡日如鬼語乃收其行兇二人即皆欵<lb/>
<pb n="KR3j0185_WYG_072-43a"/>
服依法殺之更差人送喪揚都<lb/>
晉夏侯𤣥字太初亦當時才望為司馬景王所忌而殺<lb/>
之𤣥宗族為之設祭見𤣥來靈座脱頭置其旁悉取果<lb/>
食酒肉以内頸中既畢還自安言曰吾得訴于上帝矣<lb/>
司馬子元無嗣也尋而景王薨遂無子其弟文王封次<lb/>
子為齊繼景王後攸薨攸子冏嗣立又被殺及永嘉之<lb/>
亂有巫見弟云我國傾覆正由曹爽夏侯𤣥二人訴寃<lb/>
得申故也<lb/>
<pb n="KR3j0185_WYG_072-43b"/>
漢孫策既定會稽引兵迎漢帝時道人于吉在䇿軍中<lb/>
遇天大旱船路艱澀䇿嘗自出督切軍中人每見將士<lb/>
多在吉所因憤怒曰吾不如吉遂收吉轉置日中令其<lb/>
降雨如不能者便當受誅俄頃之間雲雨滂沛未及移<lb/>
時州澗涌溢時並來賀吉免其死䇿轉忿恚意竟殺之<lb/>
因是䇿頗愍常每彷彿見吉復出射獵為刺客所傷治療<lb/>
將差引鏡自窺鏡中見吉顧則無之如是再三遂撲鏡<lb/>
大呌瘡皆崩裂湏臾而死<lb/>
<pb n="KR3j0185_WYG_072-44a"/>
魯桓公夫人文姜者齊襄公之妹也桓公與文姜俱朝<lb/>
于齊襄公通其妹焉桓公譴責文姜文姜告襄公襄公<lb/>
怒乃與桓公飲酒桓公出襄公使公子彭生送桓公于<lb/>
車彭生多力乃抵桓公脅桓公薨于車上魯人告于齊<lb/>
曰寡君畏君之威不敢寧居來修舊好禮成而不反無<lb/>
所歸咎惡何辭以告于諸侯請以彭生除耻辱也齊人<lb/>
歸罪于彭生而殺之後襄公獵于貝丘有大豕從者曰<lb/>
臣見豕乃彭生也襄公怒曰彭生何敢見乎射之豕乃<lb/>
<pb n="KR3j0185_WYG_072-44b"/>
人立而啼公懼墜于車傷足而還其臣連稱管至甫二<lb/>
人作亂遂殺襄公焉<lb/>
吴王夫差殺其臣公孫聖而不以罪後越伐吴吴敗走<lb/>
謂太宰嚭曰吾前殺臣公孫聖投于餘杭山之下今道<lb/>
當由之吾上畏蒼天下慙于地吾舉足而不進心不忍<lb/>
徃子試唱于前若聖猶在當有應嚭乃向餘杭之山呼<lb/>
曰公孫聖聖即從上應曰在三呼而三應吴王大懼仰<lb/>
天歎曰蒼天蒼天寡人豈可復歸乎吴王遂死不反<lb/>
<pb n="KR3j0185_WYG_072-45a"/>
晉安定張祚以永和中作涼州刺史因自立為涼王河<lb/>
州刺史張璀士衆强盛祚猜忌之宻遣兵進圖璀璀率<lb/>
衆拒祚祚遂為璀所殺璀後數見祚來部從鎧甲舉手<lb/>
指璀云底奴要當截汝頭璀入姑臧立張𤣥静為涼王<lb/>
自為涼州牧又謀廢𤣥静而自王事未遂嘗與𤣥静同<lb/>
車出城西門橋梁牢壯而忽摧折刺史舊事正旦放鳥<lb/>
璀所放出手輒死有鸛來巢廣夏門彈逐不去自往看<lb/>
之守燉煌宋混遣弟澄即于巢所害璀璀臨命語澄曰<lb/>
<pb n="KR3j0185_WYG_072-45b"/>
汝荷婚姻而為反逆皇天后土必當照之我自可死當<lb/>
令汝劇我矣混自為尚書令輔政有疾盡日見璀從屋<lb/>
而下奄入柱中其柱狀若火燒掘土則無所見混因病<lb/>
死澄又然燈油變為血廐中馬一夕無尾二嵗小兒作<lb/>
老公聲呼曰宋混澄斫汝頭又城東水中出火後三年<lb/>
澄為張邕所殺<lb/>
晉西域校尉張頎以怨殺麯儉臨死有恨言後頎夜見<lb/>
白狗自㧞劍斫之不中頃便倒地不起左右見儉在旁<lb/>
<pb n="KR3j0185_WYG_072-46a"/>
遂以暴卒<lb/>
宋元嘉中李龍等夜行刼掠于時丹陽陶繼之為秣陵<lb/>
縣令微宻尋捕遂擒龍等取龍引一人是太樂伎忘其<lb/>
姓名刼發之夜此伎推同伴徃就人宿共奏音聲陶不<lb/>
詳審為作欵列隨例申上及所宿主人士貴賔客並相<lb/>
明證陶知枉濫但以文書已行不欲自為通塞遂并諸<lb/>
刼十人于郡門斬之此伎聲伎精能又殊辨慧將死之<lb/>
日親隣知識看者甚衆伎曰我雖賤𨽻少懷慕善未嘗<lb/>
<pb n="KR3j0185_WYG_072-46b"/>
為非實不作劫陶令已當具知枉見殺害若死無鬼則<lb/>
已有鬼必自陳訴因彈琵琶歌曲而就死衆知其枉莫<lb/>
不殞泣經月餘陶遂夜夣伎來至案前云昔枉見殺實<lb/>
所不忿訴之得理今故取君便入陶口乃落腹中陶即<lb/>
驚寤俄而倒絶狀若風癲良乆方醒有時而發輒夭矯<lb/>
頭反着背四日而亡亡後家便貧顇一児早死餘有一<lb/>
孫窮寒路次<lb/>
宋泰始元年江州刺史鄧琬立刺史晉安王子勛為帝<lb/>
<pb n="KR3j0185_WYG_072-47a"/>
以作亂初南郡太守張悦得罪鏁歸楊都及湓口琬赦<lb/>
之以為冠軍將軍與共經紀軍事琬前軍袁顗既敗張<lb/>
悦懼誅乃稱暴疾伏甲而召鄧琬既至謂之曰卿始此<lb/>
禍而欲賣死少帝乎命斬于牀前并殺其子以琬頭至<lb/>
五年悦寢疾見琬為厲遂死<lb/>
宋齊豫章王蕭嶷亡後忽見形于沈文季曰我病未應<lb/>
死皇太子加膏中十一種藥使我不差湯中復加藥一<lb/>
種使我利不斷吾已訴先許還東郕州判此事便懷出<lb/>
<pb n="KR3j0185_WYG_072-47b"/>
青紙文書示文季云與卿少舊為呈主上也俄而失所<lb/>
在文季懼不敢傳少時文惠太子薨<lb/>
魏城陽王元徽初為孝章帝畫計殺尒朱榮及尒朱兆<lb/>
入洛害孝莊而徽懼走投洛陽令寇祖仁祖仁父叔兄<lb/>
弟三人為刺史皆徽之力也既而尒朱兆購徽萬户侯<lb/>
祖仁遂斬徽送之并匿其金百斤馬五十匹及兆得徽<lb/>
首亦不賞侯兆乃夢徽曰我金二百斤馬百匹在祖仁<lb/>
家卿可取也兆覺曰城陽家本巨富昨令收捕全無金<lb/>
<pb n="KR3j0185_WYG_072-48a"/>
銀此夢或實至曉即令收祖仁祖仁又見徽曰足得相<lb/>
報矣祖仁欵得金百斤馬五十疋兆不信之祖仁私歛<lb/>
戚屬得金三十斤馬三十疋輸兆猶不完數兆乃發怒<lb/>
懸頭于樹以石硾其足鞭捶殺之<lb/>
漢竇嬰字王孫漢孝文帝竇皇后從兄子也封魏其侯<lb/>
為丞相後乃免相及竇皇后崩嬰益踈薄無勢黜不得<lb/>
志與太僕灌夫相引薦交結其歡恨相知之晩乎孝景<lb/>
帝王皇后異父同母弟田蚡為丞相親幸縱横使人就<lb/>
<pb n="KR3j0185_WYG_072-48b"/>
嬰求城南田數頃嬰不與曰老僕雖棄丞相雖貴寧可<lb/>
以勢相奪乎灌夫亦助怒之蚡皆恨之及蚡娶妻王太<lb/>
后詔列侯宗室皆徃賀蚡灌夫為人狂酒先嘗以醉忤<lb/>
蚡不肻賀之竇嬰强與俱去酒酣灌夫引酒至蚡蚡曰<lb/>
不能滿觴夫因言辭不遜蚡遂怒曰此吾驕灌夫之罪<lb/>
也乃縳夫謂長史曰有詔召宗室而灌夫罵座不敬奏<lb/>
其在鄉里豪横處夫棄市竇嬰還謂其妻曰終不令灌<lb/>
夫獨死而嬰獨生乃上事具陳灌夫醉飽事不足誅帝<lb/>
<pb n="KR3j0185_WYG_072-49a"/>
召見之嬰與蚡互相言短長帝問朝臣兩人誰是朝臣<lb/>
多言嬰是王太后聞怒而不食曰我在人皆凌藉吾弟<lb/>
我百嵗後當魚肉之及出蚡復為嬰造作惡語用以聞<lb/>
上天子亦以蚡為不直特為太后故論嬰死嬰臨死罵<lb/>
曰若死無知則已有知要不獨死後月餘蚡病一身盡<lb/>
痛若有打擊之者但號呼叩頭謝罪天子使祝鬼者瞻<lb/>
之見竇嬰灌夫共手笞蚡蚡遂死<lb/>
晉大將軍王敦枉害刁𤣥亮及敦入石頭夣白犬自天<lb/>
<pb n="KR3j0185_WYG_072-49b"/>
下而噬之既還姑熟遇病白日見刁乗軺車道從吏卒<lb/>
來仰頭瞑目乃入攝録敦敦大怖逃不得脫<lb/>
河間國兵張鹿經曠二人相與諧善晉太元十四年五<lb/>
月五日共升鍾嶺坐于山椒鹿酗酒失性㧞刀斬曠曠<lb/>
母爾夕夣曠自説為鹿所殺殺屍澗中脱褌覆腹㝷覔<lb/>
之時必難可得當令裳飛起以示處也明晨追捕一如<lb/>
所言鹿知事露欲謀叛逸出門輒見曠手執䨇刀來擬<lb/>
其面遂不得去母具告官鹿以伏辜<lb/>
<pb n="KR3j0185_WYG_072-50a"/>
晉山隂縣令石宻先經為御史枉奏殺典客令萬黙宻<lb/>
白日見黙來殺宻遂死<lb/>
晉大司馬桓溫功業殊盛負其才力乆懷簒逆廢晉帝<lb/>
為海西公而立會稽王是為簡文帝太宰武陵王晞性<lb/>
尚武事好犬馬遊獵温常忌之故加罪狀奏免晞及子<lb/>
綜官又逼新蔡王晃使列晞綜及前著作郎殷涓太宰<lb/>
長史庾清等謀反頻請殺之詔特赦晞父子乃徙新安<lb/>
殺涓父浩先為温所廢涓頗有氣尚遂不詣温而與晞<lb/>
<pb n="KR3j0185_WYG_072-50b"/>
遊温乃疑之庾清坐有才望且宗族甚强所以並致極<lb/>
法簡文尋崩而皇太子立遺詔委政於温依諸葛亮王<lb/>
導舊事温大怨望以為失權僣逼愈甚後謁簡文髙平<lb/>
陵方欲伏見帝在墳前舉衣語温云家國不造委任失<lb/>
所温答臣不敢臣不敢既登車為左右説之又問殷涓<lb/>
形狀答以肥短温云向亦見在帝側十餘日便病因此<lb/>
憂懣而死<lb/>
秦姚萇字景荗赤亭羌也父弋仲事石勒石氏既滅萇<lb/>
<pb n="KR3j0185_WYG_072-51a"/>
隨其兄襄與苻永固戰于三原軍敗襄死萇乃降永固<lb/>
即受禄位累加爵邑及轉龍驤將軍督梁益州諸軍事<lb/>
永固謂之曰朕昔以龍驤建業此號未曽假人今持山<lb/>
南委卿故特以相授其蒙寵任優隆如此後隨永固子<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>討慕容泓為泓所敗叡獨死之萇遣長史詣永固謝<lb/>
罪永固怒既甚即戮其使萇益恐懼遂奔西州邀聚士<lb/>
卒而自樹置永固頻為慕容沖所敗沖轉侵逼永固又<lb/>
見妖怪屢起遂走五將山萇即遣驍騎將軍吴中圍永<lb/>
<pb n="KR3j0185_WYG_072-51b"/>
固中執永固以送萇即日囚之以求𫝊國璽及今禪讓<lb/>
永固不從數以叛逆之罪萇遂殺之遂稱帝後又将永<lb/>
固屍鞭撻無數裸剥衣裳薦之以棘掘坎埋之及萇遇<lb/>
疾即夣永固将天官使者鬼兵數百突入營中萇甚悚<lb/>
懼走入後帳宫人逆來刺鬼誤中萇隂鬼即相謂曰正<lb/>
着死所㧞去矛刃出血石餘忽然驚寤即患隂腫令醫<lb/>
刺之流血如夣又狂言曰殺陛下者臣兄㐮耳非臣萇<lb/>
罪願不賜枉後三日萇死<lb/>
<pb n="KR3j0185_WYG_072-52a"/>
秦李雄既王於蜀其第四子期從叔夀襲期而廢為卭<lb/>
都公尋復殺之而夀自立夀性素兇狠猜忌僕射蔡射<lb/>
等以正直忤㫖遂誅之無幾夀病恒見李期蔡射為祟<lb/>
嘔血而死<lb/>
宋髙平金鄉張超與同郡翟願不和願以宋元嘉中為<lb/>
方輿令忽為人所殺咸疑是超超後除金鄉縣解職宜<lb/>
還家入山伐木翟兄子銅烏執弓持矢并賫酒醴就山<lb/>
貺之斟酌已畢銅烏曰明府昔害我叔無縁同戴天日<lb/>
<pb n="KR3j0185_WYG_072-52b"/>
引弓射之即死銅烏其夜見超云我不殺汝叔枉見殘<lb/>
害今已上訴故來相報引刀刺之吐血而死<lb/>
宋下邳張稗者家世冠族末葉衰微有孫女殊有姿色<lb/>
隣人求聘為妾稗以舊門之後耻而不與隣人憤之乃<lb/>
焚其屋稗遂燒死其息邦先行不知後還亦知情狀而<lb/>
畏隣人之勢又貪其財而不言嫁女與之後經一年邦<lb/>
夣見稗曰汝為兒子逆天不孝棄親就怨潜同兇黨捉<lb/>
邦頭以手中桃杖刺之邦因嘔血而死邦死之日隣人<lb/>
<pb n="KR3j0185_WYG_072-53a"/>
又見稗排門直入張目攘袂曰君恃勢縱惡酷暴之甚<lb/>
枉見殺害我已上訴事獲申雪却後數日令君知之隣<lb/>
人得病尋亦殂殁<lb/>
宋世永康人吕慶祖家甚温富嘗使一奴名教子守視<lb/>
墅舎以元嘉中便往案行忽為人所殺族弟無期先時<lb/>
貸慶祖錢咸謂為害無期賫羊酒脯至柩所而祝曰君<lb/>
荼酷如此乃云是我䰟而有靈使知其既還至三更見<lb/>
慶祖來云近教子畦疇不理訐當痛治奴奴遂以斧斫<lb/>
<pb n="KR3j0185_WYG_072-53b"/>
我背將㡌塞口因得嚙奴三指悉皆破碎便取刀刺我<lb/>
頭我曳著後門初見殺時諸從行人亦在其中奴今欲<lb/>
叛我已釘其頭着壁言畢而滅無期早旦以告父母潜<lb/>
視奴所住壁果有一把髪以竹釘之又看其指並見破<lb/>
傷録奴詰騐具伏又云汝既反逆何以不叛奴云頭如<lb/>
被繫欲逃不得諸同見者事事相符即焚教子并其二<lb/>
息<lb/>
宋高祖平桓𤣥後以劉毅為撫軍將軍荆州刺史到州<lb/>
<pb n="KR3j0185_WYG_072-54a"/>
便收牛牧寺僧主云藏桓家兒度為沙彌并殺四道人<lb/>
後夜夢見此僧來云君何以枉見殺貧道貧道已白於<lb/>
天帝恐君亦不得乆因遂得病不食日彌羸痩當發揚<lb/>
都時多有争競侵凌宰輔宋髙祖因遣人征之毅敗夜<lb/>
單騎突出投牧牛寺僧曰撫軍昔枉殺我師我道人自<lb/>
無報仇之理然何宜來此亡師屢有靈驗云天帝當收<lb/>
撫軍於寺殺之毅便嘆叱出寺後崗上大樹自縊而死<lb/>
也<lb/>
<pb n="KR3j0185_WYG_072-54b"/>
漢世何敞為交趾刺史行部蒼梧郡髙要縣暮宿鵲奔<lb/>
亭夜猶未半有一女子從樓下出自云妾姓蘇名娥字<lb/>
始珠本廣信縣修里人早失父母又無兄弟夫亦乆亡<lb/>
有雜繒百二十疋及婢一人名致富妾孤窮羸弱不能<lb/>
自振欲往旁縣賣繒就同縣人王伯賃牛車一乗直錢<lb/>
萬二千載妾并繒令致富執轡乃以前年四月十日到<lb/>
此亭外于時日暮行人既絶不敢前行因即留止致富<lb/>
暴得腹痛妾往亭長舎乞漿取火亭長龔夀操刀持㦸<lb/>
<pb n="KR3j0185_WYG_072-55a"/>
來至車旁問妾曰夫人從何所來車上何載丈夫安在<lb/>
何故獨行妾應之曰何勞問之夀因捉妾臂曰少愛有<lb/>
色寧可相樂耶妾時怖懼不肻聼從夀即以刀刺脅一<lb/>
創立死又殺致富夀掘樓下埋妾并婢取財物去殺牛<lb/>
燒車車杠及牛骨貯亭東空并中妾死痛酷無所告訴<lb/>
故來自告於明使君敞曰今欲發汝屍骸以何為驗女<lb/>
子曰妾上下皆着白衣青絲履猶未朽也掘之果然敞<lb/>
乃遣吏捕夀拷問具服下廣信縣驗問與娥語同收夀<lb/>
<pb n="KR3j0185_WYG_072-55b"/>
父母兄弟皆繫獄敞表夀殺人于常律不致族誅但夀<lb/>
為惡隱宻經年王法所不能得鬼神訴千載無一請皆<lb/>
斬之以助隂殺上報聽之<lb/>
漢時有王忳字少林為郿縣令之縣到釐亭亭常有鬼<lb/>
殺人忳宿樓上夜有女子稱欲訴寃無衣自葢忳以衣<lb/>
與之乃進曰妾本涪令妻也欲往之官過此亭宿亭長<lb/>
殺妾大小十餘口埋在樓下奪取衣裳財物亭長今為<lb/>
縣門下游徼忳曰當為汝報之勿復妄殺良善也鬼捉<lb/>
<pb n="KR3j0185_WYG_072-56a"/>
衣而去忳旦收游徼詰問即服收同謀十餘人并殺之<lb/>
掘取諸䘮歸其家殯葬亭永清寧人謠曰信哉少林世<lb/>
無偶飛被走馬與鬼語飛被走馬别為他事今所不録<lb/>
宋東海徐某甲前妻許氏生一男名銕臼而許氏亡甲<lb/>
改娶陳氏陳氏凶虐志滅銕臼陳氏産一男生而祝之<lb/>
曰汝若不除銕臼非吾子也因名之曰銕杵欲以杵𢷬<lb/>
銕臼也於是捶打銕臼備諸苦毒飢不給食寒不加絮<lb/>
甲性闇弱又多不在舎後妻恣意行其暴酷銕臼竟以<lb/>
<pb n="KR3j0185_WYG_072-56b"/>
凍餓被杖而死時年十六亡後旬餘鬼忽還家登陳牀<lb/>
曰我銕臼也實無片罪横見殘害我母訢怨于天今得<lb/>
天曹符來取銕杵當令銕杵疾病與我遭苦時同將去<lb/>
自有期日我今停此待之聲如生時家人賔客不見其<lb/>
形皆聞其語于是恒在屋梁上住陳氏跪謝摶頰為設<lb/>
祭奠鬼云不湏如此餓我令死豈是一餐所能酬謝陳<lb/>
夜中竊語道之鬼厲聲曰何敢道我今當斷汝屋棟便<lb/>
聞鋸聲屑亦隨落拉然有響如棟實崩舉家走出炳燭<lb/>
<pb n="KR3j0185_WYG_072-57a"/>
照之亦了無異鬼又罵銕杵曰汝既殺我安坐宅上以<lb/>
為快也當燒汝屋即見火然烟熖大猛内外狼狽俄爾<lb/>
自滅茒茨儼然不見虧損日日罵詈時復歌云桃李花<lb/>
嚴霜落柰何桃李子嚴霜早已落聲甚傷切似是自悼<lb/>
不得長成也于時銕杵六嵗鬼至便病體痛腹大上氣<lb/>
妨食鬼屢打之打處青黶月餘而死鬼便寂然無聞<lb/>
魏司馬宣王功業日隆又誅魏大將軍曹爽簒奪之迹<lb/>
稍彰王陵時為揚州刺史以魏帝制於强臣不堪為主<lb/>
<pb n="KR3j0185_WYG_072-57b"/>
楚王彪年長而有才欲迎立之兖州刺史華歆以陵隂<lb/>
謀告宣王宣王自將中軍討陵卒然掩至陵自知勢窮<lb/>
乃單船出迎宣王宣王送陵還京師陵至城過賈逵廟<lb/>
側陵呼曰賈梁道吾固盡心於魏之社稷惟爾有神知<lb/>
之陵遂飲藥死三族皆誅其年宣王有疾白日見陵來<lb/>
并賈逵為祟因呼字曰彦雲緩我宣王身亦有打處少<lb/>
日遂薨<lb/>
魏支法存者本是胡人生長廣州妙善醫術遂成巨富<lb/>
<pb n="KR3j0185_WYG_072-58a"/>
有八尺[翕*毛]㲪作百種形像光彩曜日又有沉香八尺板<lb/>
牀居常芬馥王談為廣州刺史大兒劭之屢求二物法<lb/>
存不與王談因存豪縱殺之而籍没家財焉死後形見<lb/>
于府輒打閣下鼓似若稱寃魂如此經旬月王談得病<lb/>
恒見法存守之少時遂亡劭之至揚都又死<lb/>
宋沮渠蒙遜時有沙門曇摩懴者博逹多識為蒙遜之<lb/>
所信重魏氏遣李順拜蒙遜為涼王仍求曇摩懴蒙遜<lb/>
怯而不與摩䜟意欲入魏屢從蒙遜請行蒙遜怒殺之<lb/>
<pb n="KR3j0185_WYG_072-58b"/>
既而左右白日見摩䜟以劒擊蒙遜因疾而死<lb/>
漢時王濟左右嘗于闇中就婢取濟衣物婢欲奸之其<lb/>
人云不敢婢言若不從我我當大呌此人卒不肻婢遂<lb/>
呼云某甲欲奸我濟即令人殺之此人具自陳訴濟猶<lb/>
不信故牽将去顧謂濟曰枉不可受要當訟府君於天<lb/>
後濟乃病忽見此人語之曰前具告實不見理今便應<lb/>
去濟數日卒<lb/>
漢時游殷字幼齊漢世為羽林中郎将先與司𨽻校尉<lb/>
<pb n="KR3j0185_WYG_072-59a"/>
胡軫有隙軫遂誣搆殺之殷死月餘軫得病目精脱但<lb/>
伏罪伏罪游幼齊將鬼來於是遂死<lb/>
晉富陽縣令王範有妾桃英殊有姿色遂與閣下丁豐<lb/>
史華期二人姦通範嘗出行不還帳内都督孫元弼聞<lb/>
丁豐户内有環珮聲覘視見桃英與同被而卧元弼叩<lb/>
户面叱之桃英即起攬裙理髩躡履還内元弼又見華<lb/>
期帶珮桃英麝香二人懼元弼告之乃共謗元弼與桃<lb/>
英有私範不辨察遂殺元弼有陳超者當時在座勸成<lb/>
<pb n="KR3j0185_WYG_072-59b"/>
元弼罪後範代還超亦出都看範行至赤亭山下值雷<lb/>
雨日暮忽然有人扶超腋脛曵將去入荒澤中電光照<lb/>
見一鬼面甚青黑眼無瞳子曰吾孫元弼也訴怨皇天<lb/>
早見申理連時候汝乃今相遇超叩頭流血鬼曰王範<lb/>
既為事主當先殺之賈景伯孫文度在㤗山𤣥堂下共<lb/>
定死生名録桃英魂魄亦收在女青亭者是第三地獄<lb/>
名在黄泉下専治女鬼投至天明失鬼所在超至揚都<lb/>
詣範未敢説之便見鬼從外來逕入範帳至夜範始眠<lb/>
<pb n="KR3j0185_WYG_072-60a"/>
忽然大魘連呼不醒家人牽青牛臨範上并加桃人左<lb/>
索向明小蘇十許日而死妾亦暴亡超亦逃走長干寺<lb/>
易姓名為何規後五年三月三日臨水酒酣超云今當<lb/>
不復畏此鬼也低頭便見鬼影已在水中以手撏超鼻<lb/>
血大出可一升許數日而殂<lb/>
晉時張駿據有涼州忌害鎮軍將軍武威郗鑒以其宗<lb/>
族强大而多功也遂諷其主簿魏纂使誣鑒謀反駿逼<lb/>
鑒自殺後三年纂病見鑒在側遂死<lb/>
<pb n="KR3j0185_WYG_072-60b"/>
晉時羊𣆀字懿彭祖晉世廬陵太守為人剛克粗暴恃<lb/>
國姻親縱恣尤甚睚眦之嫌輒加刑殺征西大將軍庾<lb/>
亮檻送具以狀聞有司奏𣆀殺郡將吏及民簡良等二<lb/>
百九十人徒譴一百餘人應棄市依八議請宥中宗詔<lb/>
曰此事古今所未有此而可忍孰不可忍何八議之有<lb/>
下獄所賜命𣆀兄子賁先尚南郡公主自表解婚詔不<lb/>
許瑯琊孝王妃山氏珊之甥也苦以為請于是司徒王<lb/>
遵啟𣆀罪不可容恕宜極重法山太妃憂感動疾陛下<lb/>
<pb n="KR3j0185_WYG_072-61a"/>
罔極之恩宜蒙生全之宥于是詔下曰山太妃唯此一<lb/>
舅發言摧鯁乃至吐血情慮深重朕丁荼毒受太妃撫<lb/>
育之恩同于慈親若不堪難忍之痛以致頓斃朕亦何<lb/>
顔以寄今便原𣆀生命以慰太妃渭陽之恩于是除名<lb/>
為民少時𣆀病恒見簡良等曰枉豈可受今來相取經<lb/>
宿而死<lb/>
晉時會稽孔基勤學有志操馮結族人孔敞敞使其二<lb/>
子以基為師而敞子並凶狠趣尚不同基屢言之於敞<lb/>
<pb n="KR3j0185_WYG_072-61b"/>
此兒常有忿恚敞尋䘮亡服制既除基以宿舊乃賫羊<lb/>
酒往看二子子猶懷宿怨潜遣奴于路側殺基奴還未<lb/>
之至仍見基來張目攘袂厲聲言曰姦醜小竪人面獸<lb/>
心吾蒙顧存昔敦舊平生有何怨惡候道見害謾天忘<lb/>
父神人不容要當斷汝家種從此之後數數見形無幾<lb/>
大兒向厠忽便絶倒絡繹往看已斃于地次者尋復病<lb/>
殂兄弟無後<lb/>
晉時庾亮誅陶稱後咸康五年冬節會文武數十人忽<lb/>
<pb n="KR3j0185_WYG_072-62a"/>
然悉起向階拜揖庾驚問故並云陶公來陶公是稱父<lb/>
侃也庾亦起迎陶公扶兩人悉是舊怨傳詔左右數十<lb/>
人皆操伏戈陶公謂庾曰老僕舉君自代不圗此恩反<lb/>
戮其孤故來相問陶稱何罪身已得訴于帝矣庾不得<lb/>
一言遂寢疾八年一日死<lb/>
<pb n="KR3j0185_WYG_072-63a"/>
　　報應記<hi>唐臨</hi>
後魏盧景裕字仲儒節閔初為國子博士信釋氏註周<lb/>
易論語從兄神禮據鄉人反叛逼其同力以應西魏繫<lb/>
晉陽獄至心念金剛經枷鏁自脱齊神武作相特見原<lb/>
宥<lb/>
隋趙文若開皇初病亡經七日家人初欲歛忽縮一脚<lb/>
遂停既蘇云被一人來追即隨行入一宫城見王曰卿<lb/>
在生有何功德答曰唯持金剛經王曰此最第一卿算<lb/>
<pb n="KR3j0185_WYG_072-63b"/>
雖盡以持經之故更為申延又曰諸罪中殺生甚重卿<lb/>
以猪羊充飽如何即遣使領文若至受苦之處北行<lb/>
可三二里至髙墻下有穴才容身從此穴出登一髙阜<lb/>
四望遥濶見一城極髙峻煙火接天黒氣溢地又聞楚<lb/>
痛哀叫之聲不忍聽乃掩蔽耳目叩頭求出仍覺心破<lb/>
口中出血使者引廻見王曰卿既噉肉不可空廻即索<lb/>
長釘五枚釘頭及手足疼楚從此専持經更不食肉後<lb/>
因公事至驛忽夢一青衣女子求哀試問驛吏曰有何<lb/>
<pb n="KR3j0185_WYG_072-64a"/>
物食報云見備一羊甚肥嫩詰之云青㹀也文若曰我<lb/>
不喫肉遂贖放之<lb/>
陸彦通隋人精持金剛經日課十遍李宻盗起彦通宰<lb/>
武牢邑人欲殺之以應義旗彦通先知之遂投城下賊<lb/>
㧞刀以逐之前至深澗廹急躍入如有人接右臂置盤<lb/>
石上都無傷處空中有言曰汝為念經所致因得還家<lb/>
所接之臂有竒香之氣經月不滅後位至方伯九十餘<lb/>
終<lb/>
<pb n="KR3j0185_WYG_072-64b"/>
隋杜之亮仁夀中為漢王諒府叅軍後諒於并州舉兵<lb/>
反敗亮與僚屬皆繫獄亮惶懼日夜涕泣忽夜夢一僧<lb/>
曰汝但念誦金剛經即此厄可度至曉即取經専誠習<lb/>
念及主者並引就戮亮身在其中唱者皆死唯無亮姓<lb/>
名主典之者皆坐罰俄而會赦得免顯慶中卒於黄州<lb/>
刺史<lb/>
慕容文䇿隋人常持金剛經不喫酒肉大業七年暴卒<lb/>
三日復活䇿初見二鬼把文牒追至一城門顧極巖峻<lb/>
<pb n="KR3j0185_WYG_072-65a"/>
入行四五里見有宫殿羽衛主當殿坐僧道四夷不可<lb/>
勝數使者入見文䇿最在後一一問在生作善作惡東<lb/>
西令立乃唱䇿名問曰作何善對曰小來持金剛經王<lb/>
聞合掌歎曰功徳甚大且放還忽見二僧執火引策即<lb/>
捉袈裟角問之僧云縁公持經故來相衞可隨燭行遂<lb/>
出城門僧曰汝知地獄處否指一大城門曰此是也策<lb/>
不忍看求速去二僧即領至道有一横垣塞路僧以錫<lb/>
叩之即開云可從此去遂活<lb/>
<pb n="KR3j0185_WYG_072-65b"/>
蕭瑀梁武帝𤣥孫梁王巋之子梁滅入隋仕至中書令<lb/>
後封國公女煬帝皇后篤信佛法常持金剛經議伐髙<lb/>
麗不合㫖上大怒與賀若弼髙頴同禁欲寘於法瑀就<lb/>
其所入日念金剛經七百遍明日桎梏忽自脱守者失<lb/>
色復為著至殿前獨宥瑀二人即重罸因念般若經靈<lb/>
騐一十八條乃造寳塔貯經檀香為之髙三尺感一鍮<lb/>
石像忽在庭中奉安塔獲舎利百粒貞觀十二年見普<lb/>
賢菩薩冉冉而去<lb/>
<pb n="KR3j0185_WYG_072-66a"/>
唐袁志通天水人常持金剛經年二十被驅為軍士敗<lb/>
走巖嶮經日不得食而覺二童子持滿盂飯來與之志<lb/>
通拜忽然不見既食訖累日不饑後得還鄉貞觀八年<lb/>
病死兩日即蘇曰被人領見王王問在生善業答云常<lb/>
持金剛經王甚喜曰且令送出遂活<lb/>
髙紙隋僕射頴之孫也唐龍朔二年出長安順義門忽<lb/>
逢二人乗馬曰王唤紙不肯從去亦不知其鬼使䇿馬<lb/>
避之又被驅擁紙有兄是化度寺僧欲往寺内至寺門<lb/>
<pb n="KR3j0185_WYG_072-66b"/>
鬼遮不令入紙乃毆鬼一拳鬼怒即拽落馬曰此漢大<lb/>
兇麤身遂在地因便昏絶寺僧即令舁入兄院明旦乃<lb/>
蘇云初隨二使見王王曰汝未合來汝曾毁謗佛法且<lb/>
令生受其罪令左右㧞其舌以犁耕之都無所傷王問<lb/>
主吏曰彼有何福德如此曰曾念金剛經王稱善即令<lb/>
放還因與客語言次忽悶倒如吞物狀咽下有白脉一<lb/>
道流入腹中如此二度人問之曰少年盗食寺家果子<lb/>
㝠司罰令吞鐵丸後任為翊衛専以念經為事<lb/>
<pb n="KR3j0185_WYG_072-67a"/>
唐白仁哲龍朔中為虢州朱陽尉差運米遼東過海遇<lb/>
風四望昏黑仁哲憂懼急念金剛經得三百遍忽如夢<lb/>
寐見一梵僧謂曰汝念真經故來救汝須㬰風定八十<lb/>
餘人俱濟<lb/>
竇德𤣥麟德中為卿奉使揚州渡淮船已離岸數十歩<lb/>
見岸上有一人形容憔悴擎一小襆坐於地德𤣥曰日<lb/>
將暮更無船渡即令載之中流覺其有饑色又與飯乃<lb/>
濟及德𤣥上馬去其人即隨行已數里德𤣥怪之乃問<lb/>
<pb n="KR3j0185_WYG_072-67b"/>
曰今欲何去答曰某非人乃鬼使也今往揚州追竇大<lb/>
使曰大使何名云名德𤣥德𤣥驚懼下馬拜曰某即其<lb/>
人也涕泗請計鬼曰甚媿公容載復又賜食且放公急<lb/>
念金剛經一千遍當來相報至月餘經數足矣鬼果來<lb/>
云經已足保無他慮然亦終須相隨見王德𤣥於是就<lb/>
枕而絶一宿乃蘇云初隨使者入一宫城使者曰公且<lb/>
住我當先白王使者乃入於屏障後聞王遥語曰你與<lb/>
他作計漏洩吾事遂受杖三十使者却出袒以示公曰<lb/>
<pb n="KR3j0185_WYG_072-68a"/>
喫杖了也德𤣥再三媿謝遂引入見一著紫衣人下堦<lb/>
相揖云公大有功德尚未合來請公還出墮坑中於是<lb/>
得活其使者續至云饑未食及乞錢財並與之問其將<lb/>
來官爵曰熟記取從此改殿中監次大司憲次太子中<lb/>
允次司元太常伯次左相年至六十四言訖辭去曰更<lb/>
不復得來矣後皆如其言<lb/>
唐宋義倫麟德中為虢王府典籖暴卒三日方蘇云被<lb/>
追見王王曰君曾殺狗兎鴿今被論君筭合盡然適見<lb/>
<pb n="KR3j0185_WYG_072-68b"/>
君師主云君持金剛經不惟滅罪更合延年我今放君<lb/>
君能不喫酒肉持念尊經否義倫拜謝曰能又見殿内<lb/>
牀上有一僧年可五六十披衲義倫即拜禮僧曰吾是<lb/>
汝師故相救可依王語義倫曰諾王令隨使者往看地<lb/>
獄初入一處見大鑊行列其下燃火鑊中煑人痛苦之<lb/>
聲莫不酸惻更入一處鐡牀甚闊人卧其上燒炙焦黒<lb/>
形容不辨西顧有三人枯黑佇立頗似婦人向義倫叩<lb/>
頭云不得食喫已數百年倫答曰我亦自無何可與汝<lb/>
<pb n="KR3j0185_WYG_072-69a"/>
更入一獄向使者云時熱恐家人見歛遂去西南行數<lb/>
十歩後呼云無文書恐門司不放出遂得朱書三行字<lb/>
並不識門司果問看了放出乃蘇<lb/>
唐兵部尚書李岡得暴疾心上煖三日復蘇云見一目<lb/>
一人引見大將軍蒙令坐索案看云錯追公有頃獄卒<lb/>
擎一盤來中置鐡丸數枚復舁一鐺放庭中鐺下自然<lb/>
火出鐺中銅汁湧沸煮鐡丸赤如火獄卒進盤將軍以<lb/>
讓岡岡懼云飽將軍吞之既入口舉身洞然又飲銅汁<lb/>
<pb n="KR3j0185_WYG_072-69b"/>
身遂火起俛仰之際吞並盡良久復如故岡乃前問之<lb/>
答云地下更無他饌唯有此物即吸食之若或不食須<lb/>
㬰即為猛火所焚苦甚于此唯與寫佛經十部轉金剛<lb/>
經千卷公亦不來吾又離此岡既復生一依所約深加<lb/>
敬異<lb/>
唐王陁為鷹揚府果毅因病遂斷葷肉發心誦金剛經<lb/>
日五遍後染瘴疾見羣鬼來陁即急念經鬼聞便退遥<lb/>
曰王令追汝且止誦經陁即為歇鬼悉向前陁乃昏迷<lb/>
<pb n="KR3j0185_WYG_072-70a"/>
欲絶須㬰又見一鬼來云念經人王令權放六月既寤<lb/>
遂一心持誦晝夜不息六月雖過鬼亦不來夜聞空中<lb/>
有聲呼曰汝以持經功德當夀九十矣<lb/>
唐王令望少持金剛經還卭州臨溪路極險阻忽遇猛<lb/>
獸振怖非常急念真經猛獸熟視曵尾而去流涎滿地<lb/>
曾任安州判司過揚子江夜風暴起租船數百艘相接<lb/>
盡没唯令望船獨全後終亳州譙令<lb/>
唐陳惠妻王氏初未嫁表兄褚敬欲婚王氏父母不許<lb/>
<pb n="KR3j0185_WYG_072-70b"/>
敬詛曰若不嫁我我作鬼必相致後于歸惠惠為陵州<lb/>
仁夀尉敬隂恚之卒後王夢敬旋覺有娠經十七月不<lb/>
産王氏憂懼乃發心持金剛經晝夜不歇敬永絶交鬼<lb/>
胎亦銷從此日持七遍<lb/>
唐何澋天授初任懷州武德令常持金剛經至河陽水<lb/>
漲橋倒日已夕人爭上船岸逺未達欲没澋懼且急念<lb/>
經須㬰近岸遇懸盧攀縁得出餘溺死八十餘人<lb/>
唐張𤣥素洛陽人少持金剛經天授初任黄梅宰家有<lb/>
<pb n="KR3j0185_WYG_072-71a"/>
厄難應念而銷年七十遘疾忽有花葢垂空遂澡浴與<lb/>
家人訣别奄然而卒<lb/>
唐季丘一好鷹狗畋獵萬嵗通天元年任揚州髙郵丞<lb/>
忽一旦暴死見兩人來追一人自云姓叚時同被追者<lb/>
百餘人男皆著枷女即反縳丘一被鏁前驅行可十餘<lb/>
里見大槐樹數十下有馬槽叚云五道大神每廵察人<lb/>
間罪福於此歇馬丘一方知身死至王門叚指一胥云<lb/>
此人姓焦名䇿是公本頭遂被領見王曰汝安忍無親<lb/>
<pb n="KR3j0185_WYG_072-71b"/>
好殺他命以為已樂須㬰即見所殺獸禽皆為人語云<lb/>
乞早處分焦䇿進云丘一未合死王曰曾作何功德云<lb/>
曽寫造金剛經一卷王即合掌云㝠間號金剛經最上<lb/>
功德君能書寫其福不小即令焦䇿領向經藏令驗至<lb/>
一寳殿衆經充滿丘一試抽一卷果是所造之經既廻<lb/>
見王知造有實乃召所殺主類令懇陳謝許造功德丘<lb/>
一依王命願寫金剛經一百卷衆歡喜盡散王曰放去<lb/>
焦䇿領出城門云盡力如此豈不相報丘一許百千錢<lb/>
<pb n="KR3j0185_WYG_072-72a"/>
䇿不受云與造經二十部至一坑䇿推之遂活身在棺<lb/>
中者惟聞哭聲已三日矣驚呼人至破棺乃起旬日寫<lb/>
經十卷了焦䇿來謝致辭而去尋百卷亦畢揚州刺史<lb/>
奏其事敕加丘一五品仍充嘉州招討使<lb/>
　<lb/>
　<lb/>
　<lb/>
　<lb/>
<pb n="KR3j0185_WYG_072-72b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷七十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>説郛卷一百八上</head>
    <p>
<pb n="KR3j0185_WYG_108-1a"/>
欽定四庫全書<lb/>
　説郛卷一百八上　　　　元　陶宗儀　撰<lb/>
　　風后握竒經<hi>公孫𢎞解</hi>
　　<hi>宋髙似孫曰馬隆本作握機敘云風后軒轅臣也幄者帳也大將所居言其事不可妄示人故云握</hi>
　　<hi>機人稱諸子總有三本其一本三百六十字一本三百八十字盖呂尚增字以發明之其一行簡有</hi>
　　<hi>公孫𢎞等語或云武帝令霍光等習之於平樂館以輔少主備天下之不虞今本衍四字</hi>
經曰八陣四為正四為竒<hi>舊注竒讀如字後人説天地風雲為四正龍虎鳥蛇為四</hi>
<hi>竒公孫𢎞曰世有八卦陣法其既不用竒正似非風后所傳未可參用</hi>餘竒為握竒<hi>舊注竒讀</hi>
<pb n="KR3j0185_WYG_108-1b"/>
<hi>如竒耦之竒解云説竒正者多矣而握竒云者四為正四為竒餘竒為握竒陣數有九中心竒零者大將握之</hi>
<hi>以應赴八陣之急處</hi>或總稱之先出遊軍定兩端天有衝圓地有<lb/>
軸前後有衝<hi>一作有風雲</hi>風附於天雲附於地衝有重列各<lb/>
四隊前後之衝各三隊風居四維故以圓軸單列各三<lb/>
隊前後之衝各三隊風居四角故以方天居兩端地居<lb/>
中間總為八陣陣訖遊軍從後躡敵或驚其左或驚其<lb/>
右<hi>驚一作警</hi>聴音望麾以出四竒<lb/>
天地之前衝為虎翼風為蛇蟠圍繞之義也虎居於中<lb/>
<pb n="KR3j0185_WYG_108-2a"/>
張翼以進蛇居兩端向敵而蟠以應之天地之後衝為<lb/>
飛龍雲為鳥翔突擊之義也龍居其中張翼以進鳥掖<lb/>
兩端向敵而翔以應之虛實二壘<hi>一作三軍</hi>皆逐天文氣候<lb/>
向背山川利害隨時而行以正合以竒勝天地以下八<lb/>
重以列或曰握機望敵即引其後以犄角前列不動而<lb/>
前列先進以次之<hi>公孫𢎞曰傳項氏陣法依此今按而前列等八字舊文在依此注下誤也</hi>
<hi>故遷次以成之</hi>或合而為一因離而為八各隨師之多少觸類<lb/>
而長<lb/>
<pb n="KR3j0185_WYG_108-2b"/>
天或圓而不動<hi>一作天或圓而不布</hi>前為左後為右天地四望之<lb/>
屬是也<hi>一本下有風象二字</hi>天居兩端其次風其次雲<hi>一作其次天衝其次</hi>
<hi>地衝其次風衝其次雲衝</hi>左右相向是也地方布風雲各在後衝之<lb/>
前天居兩端其次地居中間<hi>一作其次地其次天中間</hi>兩地為比是<lb/>
也<hi>公孫𢎞曰比為地為從天陣變為地陣或即張弛布勢破敵攻圍不定其形故為動也一本自公孫𢎞曰</hi>
<hi>動静二義皆雜出經文中</hi>縱布天一<hi>一作兩天一無兩字而縱字上有雲象龍一句一作龍者象龍</hi>
天二次之<hi>天二一作兩天</hi>縱布地四次於天後<hi>一作縱布四地四地次之一無</hi>
<hi>下四地字</hi>縱布四風挾天地之左右<hi>一無地字</hi>天地前衝居其右<lb/>
<pb n="KR3j0185_WYG_108-3a"/>
後衝居其左<hi>一無二句一無天地字一無居其右後衝五字</hi>雲居兩端虛實二<lb/>
壘則此是也<hi>一本下有比為動也四字一無虛實已下公孫𢎞曰人多傳韓信注釋天或圓布已</hi>
<hi>下與此㣲有差異而范蠡樂毅之説相雜今亦錯綜於其中其部隊或三五或三十或五十變通之理寄之明</hi>
<hi>哲不復備載近古以來其文不滿尺多慿口訣以相傳授予今於難解之處增字發明之耳一本其部隊下上</hi>
<hi>五十云陣圖如此變通由人以為經文誤也按公孫氏稱與其異者天或圓布次遊軍定兩端下以為正經而</hi>
<hi>以天有衝止觸類而長列于續圖雲為翔鳥之下今馬本尚如此</hi>
握竒經續圖<lb/>
角音二　初警衆　末收衆<lb/>
<pb n="KR3j0185_WYG_108-3b"/>
革音五<lb/>
　一持兵　　二結陣　　三行　　四趨走<lb/>
　五急鬭<lb/>
金音五<lb/>
　一緩鬬　　二止鬬　　三退　　四背<lb/>
　五急背<hi>背一本作趍</hi>
麾法五<lb/>
　一𤣥　　　二黄　　　三白　　四青<hi>一作赤</hi>
<pb n="KR3j0185_WYG_108-4a"/>
　五赤<hi>一作青</hi>
旗法八<lb/>
　一天𤣥　　二地黄　　三風赤　四雲白<lb/>
　五天前上𤣥下赤　　　六天後上𤣥下白<lb/>
　七地前上𤣥下青<hi>一作赤</hi>　八地後上黄下赤<hi>一作青</hi>
陣勢八　　天　　　地　　　風　　　雲<lb/>
　飛龍　　翔鳥　　虎翼　　蛇蟠<lb/>
　二革二金為天　　三革三金為地<lb/>
<pb n="KR3j0185_WYG_108-4b"/>
　二革三金為風　　三革二金為雲<lb/>
　四革三金為龍　　三革四金為虎<lb/>
　四革五金為鳥　　五革四金為蛇<lb/>
　<hi>舊注此八陣名用金鼔之制</hi>
其金革之間加一角音者在天為兼風在地為兼雲在<lb/>
龍為兼鳥在虎為兼蛇加二角音者全師進東加三角<lb/>
音者全師進南<hi>一作西</hi>加四角音者全師進西<hi>一作南</hi>加五<lb/>
角音者全師進北鞉音不止者行伍不整金革既息而<lb/>
<pb n="KR3j0185_WYG_108-5a"/>
角音不止者師並旋<lb/>
　　三十二隊天衝　　十六隊風<lb/>
　　八隊天前衝　　　十二隊地前衝<lb/>
　　十二隊地軸<hi>合作二十四隊</hi>八隊天後衝<lb/>
　　十二隊地後衝　　十六隊雲<lb/>
　以天地前衝為虎翼天地後衝為飛龍風為蛇蟠雲<lb/>
　為翔鳥<lb/>
八陣總述<lb/>
<pb n="KR3j0185_WYG_108-5b"/>
　晉平虜䕶軍西平太守封奉髙侯加授東羗校尉<lb/>
　　馬　隆　述<lb/>
治兵以信求勝以竒信不可易戰無常䂓可握則握可<lb/>
施則施千變萬化敵莫能知<lb/>
　　匹陳讃<lb/>
動則為竒靜則為陳陳者陳列戰則不盡分苦均勞佚<lb/>
輪輒定有兵前守後隊勿進<lb/>
　　天陳讃<lb/>
<pb n="KR3j0185_WYG_108-6a"/>
天陳十六内方外圓四面風衝其形象天為陳之主為<lb/>
兵之先潜用三軍其形不偏<lb/>
　　地陳讃<lb/>
地陳十二其形正方雲生四角衝軸相當其體莫測動<lb/>
用無疆獨立不可配之於陽<lb/>
　　風陳讃<lb/>
風無正形附之於天變而為蛇其意漸𤣥風能鼓動萬<lb/>
物驚焉蛇能圍繞三軍懼焉<lb/>
<pb n="KR3j0185_WYG_108-6b"/>
　　雲陳讃<hi>自太公范蠡以來風雲無正形所以附天地下</hi>
雲附於地則知無形變為翔鳥其狀乃成鳥能突擊雲<lb/>
能晦㝠千變萬化金革之聲<lb/>
　　飛龍<lb/>
天地後衝龍變其中有手有足有背有胸潜則不測動<lb/>
則無窮陳形亦然象名其龍<lb/>
　　翔烏<lb/>
鷙鳥擊摶必先翺翔勢淩霄漢飛禽伏藏審而下之下<lb/>
<pb n="KR3j0185_WYG_108-7a"/>
必有傷一夫突擊三軍莫當<lb/>
　　蛇蟠<lb/>
風為蛇蟠蛇吞天真勢欲圍繞性能屈伸四季之中與<lb/>
虎為鄰後變常山首尾相因<lb/>
　　虎翼<lb/>
天地前衝變為虎翼伏虎將摶盛其威力淮隂用之變<lb/>
化無極垓下之㑹魯公莫測<lb/>
　　竒兵讃<lb/>
<pb n="KR3j0185_WYG_108-7b"/>
古之竒兵兵在陳内今人竒兵兵在陳外兵體無形形<lb/>
露必潰審而為之百戰不昧<lb/>
　　合而為一離而為八<lb/>
合而為一平川如城散而為八逐地之形混混沌沌如<lb/>
環無窮紛紛紜紜莫知所終合則天居兩端地居其中<lb/>
散則一隂一陽兩兩相衝勿為事先動而輒從<lb/>
　　遊軍<lb/>
遊軍之形乍動乍靜避實擊虛視羸撓盛結陳趨地斷<lb/>
<pb n="KR3j0185_WYG_108-8a"/>
繞四徑後賢審之勢無常定<lb/>
　　金革<lb/>
金有五革有五退則聽金進則聽鼓鼓以增氣金以抑<lb/>
怒握其機闗戰不失度<lb/>
　　鞉鼓<lb/>
紅塵戰深白刅相臨勝負未決人懐懼心乍犇乍背或<lb/>
縱或擒行伍交錯整在鞉音<lb/>
　　麾角<lb/>
<pb n="KR3j0185_WYG_108-8b"/>
麾法有五光目條流角音有五初驚末收麾者指揮角<lb/>
者驚覺臨機變化慎勿交錯<hi>光目一作光自</hi>
　　兵體<lb/>
上兵伐謀其下用師棄本逐末聖人不為利物禁暴隨<lb/>
時禁衰盖不得已聖人用之英雄為將夕惕乾乾<hi>舊闕四字</hi>
其形不偏樂與身後勞與身先小人偏勝君子兩全爭<lb/>
者逆徳不有破軍必有亡國握機為陳動則為賊後賢<lb/>
審之勿以為惑夫樂殺人者不得志於天下聖人之言<lb/>
<pb n="KR3j0185_WYG_108-9a"/>
以戒來者<hi>一作天下</hi>
似孫曰風后握竒經三百八十四字其妙本乎竒正相<lb/>
生變化不測盖潜乎伏羲氏之畫所謂天地風雲龍鳥<lb/>
蛇虎則其為八卦之象明矣盖注竒讀如竒耦之竒則<lb/>
尤可與易準諸儒多稱諸葛武侯八陣唐李衞公六花<lb/>
皆出乎此唐裴緒之論又以為六十四卦之變其出也<lb/>
無窮若此則所謂八陣者特八卦之綂爾焦氏易學卦<lb/>
變至乎四千七十有六竒正相錯變化無窮是可以名<lb/>
<pb n="KR3j0185_WYG_108-9b"/>
數該之乎然觀太公武韜且言牧野之師有天陣有地<lb/>
陣此固出於握竒而又有人陣焉此又出於天地陣之<lb/>
外者非八陣六花所能盡也獨孤及作風后八陣圖記<lb/>
有曰黄帝順煞氣以作兵法文昌以命將風后握機制<lb/>
勝作為陣圖故八其陣所以定位衝抗於外軸布於内<lb/>
風雲負其四維所以備物也虎張翼以進蛇向敵而蟠<lb/>
飛龍翔烏上下其勢所以致用也至若疑兵以固其餘<lb/>
地遊軍以案其後列門具將發然後合戰弛張則二廣<lb/>
<pb n="KR3j0185_WYG_108-10a"/>
迭舉犄角則四竒皆出圖成樽俎帝用經畧北逐獯鬻<lb/>
南平蚩尤遺風㝠㝠神機未眯項籍得之覇西楚黥布<lb/>
得之奄九江孝武得之攘匈奴唐天寶中客有得其遺<lb/>
制於黄帝書之外篇裂素而圖之按魚復之圖全本於<lb/>
握機得其妙窮其神者武侯而已獨孤乃以為項黥武<lb/>
帝得之未之思歟<lb/>
<pb n="KR3j0185_WYG_108-11a"/>
　算經<hi>謝察㣲</hi>
　　大數<lb/>
一<hi>大數之始也</hi>　十<hi>十箇一/為十</hi>　百<hi>十箇十/為百</hi>　千<hi>十箇百為千</hi>
萬<hi>十千為萬數之成也</hi>十萬　　　百萬　　　千萬<lb/>
億<hi>萬萬曰億</hi>　　十億　　　百億　　　千億<lb/>
萬億　　　十萬億　　百萬億　　千萬億<lb/>
兆<hi>萬萬億</hi>　　京<hi>萬萬/兆</hi>　　垓<hi>萬萬/京</hi>　　秭<hi>萬萬垓</hi>
　　小數<lb/>
<pb n="KR3j0185_WYG_108-11b"/>
分<hi>十釐為分</hi>　　釐<hi>十毫/</hi>　　毫<hi>十絲/</hi>　　絲<hi>十忽</hi>
忽<hi>十㣲</hi>　　㣲<hi>十纎/</hi>　　纎<hi>十沙/</hi>　　沙<hi>十塵</hi>
塵<hi>埃𣺌</hi>
　　度<lb/>
丈<hi>十尺</hi>　　尺<hi>十寸/</hi>　　寸<hi>十分/</hi>　　分<hi>十釐</hi>
釐　　　　毫　　　　絲　　　　忽<hi>已上同前</hi>
疋<hi>四文定制今無</hi>端<hi>五丈不一今亦</hi>
　　量<lb/>
<pb n="KR3j0185_WYG_108-12a"/>
石<hi>十斗</hi>　　斗<hi>十升/</hi>　　升<hi>十合/</hi>　　合<hi>十勺</hi>
勺<hi>十抄</hi>　　抄<hi>十撮/</hi>　　撮<hi>十圭/</hi>　　圭<hi>六粟</hi>
粟<hi>即一粒之粟也</hi>　斛<hi>古一石今五斗/或二斗五升</hi>　　　釡<hi>六斗四升</hi>
庾<hi>十六斗</hi>　　秉<hi>十六斛</hi>
　　衡<lb/>
斤<hi>十六兩</hi>　　兩<hi>二十/四銖</hi>　　銖<hi>十絫/</hi>　　絫<hi>十黍</hi>
黍<hi>禾方得而有准</hi>　秤<hi>原十五斤今二/十斤或三十斤</hi>　　　鈞<hi>二秤</hi>
石<hi>四鈞</hi>　　引<hi>二百/斤</hi>　　　<hi>今兩之下惟用錢分厘毫絲忽也</hi>
<pb n="KR3j0185_WYG_108-12b"/>
　　畆<lb/>
畆<hi>横一步直二百四十步即濶一丈長六十丈也</hi>　<hi>若以自方五尺計之積六千尺也</hi>
步<hi>方五尺也</hi>　　分<hi>五寸/</hi>　　釐<hi>半寸</hi>　　毫<lb/>
絲　　　　忽　　　　里<hi>三百六十步</hi>　　<hi>計一百八十丈約人行一</hi>
<hi>千步</hi>　　　　頃<hi>今以百/畆為頃</hi>　　<hi>頃畆者乃積税之總也卄四步為一分十分為畆畆</hi>
<hi>之以下曰厘毫絲忽</hi>　角<hi>一畆分為四角每角六十步也</hi>
　　九章名義<lb/>
一曰方田<hi>以御田疇界域</hi>　　　二曰粟布<hi>以御交質變易</hi>
<pb n="KR3j0185_WYG_108-13a"/>
三曰衰分<hi>以御貴賤廩税</hi>　　　四曰少廣<hi>以御積幂方圓</hi>
五曰商功<hi>以御功程積實</hi>　　　六曰均輸<hi>以御逺近勞費</hi>
七曰盈朒<hi>以御隱雜互見</hi>　　　八曰方程<hi>以御雜揉正負</hi>
九曰勾股<hi>以御髙深廣逺</hi>
　　用字例義<lb/>
法<hi>様數也</hi>　實<hi>本數/也</hi>　　因<hi>法之單位/者又由也</hi>歸<hi>入巳之數也</hi>
加<hi>增添也</hi>　减<hi>除少/也</hi>　　乘<hi>法之多/位者</hi>　歸<hi>先歸後除合名也</hi>
除<hi>减少也</hi>　積<hi>乘成之/數也</hi>　乘<hi>法實合/變數也</hi>　如<hi>九數用此下一位也</hi>
<pb n="KR3j0185_WYG_108-13b"/>
身<hi>本位也</hi>　則<hi>法也/</hi>　　左<hi>上邊大/位也</hi>　右<hi>下邊小位也</hi>
縱<hi>直長也</hi>　横<hi>廣濶/也</hi>　　廣<hi>横濶/也</hi>　　濶<hi>横廣也</hi>
直<hi>長也</hi>　面<hi>方面/也</hi>　　髙<hi>立起/也</hi>　　深<hi>陷下也</hi>
倍<hi>加上本數也</hi>併<hi>二數/相合</hi>　　截<hi>割斷/也</hi>　　分<hi>撥開也</hi>
原<hi>初數也</hi>　差<hi>多少不/同數也</hi>　通<hi>㑹同/其數</hi>　　變<hi>改換其數</hi>
約<hi>量度也</hi>　中<hi>算盤/之中</hi>　　進<hi>移上前/一位</hi>　逄<hi>遇有數而言逄</hi>
上<hi>脊梁之上又位之左</hi>下<hi>脊梁之下/又位之右</hi>挨<hi>隨身變/數也</hi>　退<hi>移下後一位</hi>
勾<hi>濶也</hi>　股<hi>長也/</hi>　　斜<hi>兩隅相去/又不正也</hi>弦<hi>勾股斜曰弦弧矢亦有弦</hi>
<pb n="KR3j0185_WYG_108-14a"/>
隅<hi>曲角也</hi>　長<hi>直也/</hi>　　周<hi>外圍/也</hi>　　較<hi>相减餘也</hi>
廉<hi>方直也</hi>　方<hi>四而/同數</hi>　　徑<hi>周中/之弦</hi>　　脊<hi>盤中横梁隔木</hi>
列位<hi>各置位次</hi>折半<hi>减去/一半</hi>　還原<hi>復舊/數也</hi>　商除<hi>心與意商量而除之</hi>
相乘<hi>長濶或銀貨等</hi>自乘<hi>法實數/同相乘</hi>再乘<hi>自乘之/而又乘</hi>遍乘<hi>先以一法遍乘諸數</hi>
　　<hi>合用商開之法于盤中</hi>　　開方<hi>即自乘/還原也</hi>開立<hi>即自乘再乗之還原</hi>
　實<hi>即商總也</hi>併率<hi>如一二三四五/併得十五數也</hi>　　得令<hi>斤兩貫鈞石等類也</hi>
得術<hi>乃法首位毎下該得之名</hi>　　互乘<hi>如四處數目上下斜角相乘</hi>
相减<hi>如二數以少减多餘曰較</hi>　　合得<hi>算數/定奪</hi>　維乘<hi>四處顛倒相乘</hi>
<pb n="KR3j0185_WYG_108-14b"/>
若干<hi>一為數始十為數終未算難定</hi>　㡬何<hi>與若干相同</hi>
<pb n="KR3j0185_WYG_108-15a"/>
　望氣經<hi>邵諤</hi>
凡望氣占候皆在子午夘酉之時太乙初移宫皆有氣<lb/>
見可以測之夕則日入時朝則日出時夜則夜半時中<lb/>
則午時<lb/>
天無言以七曜垂文地無言以五雲騰氣四時無言以<lb/>
寒暑變節六甲無言以孤虛定位<lb/>
晉氣之雲白潤精明楚雲如日渤海碣岱之間雲氣正<lb/>
黒色魏雲如䑕越雲如龍荆雲如犬秦雲如行人周雲<lb/>
<pb n="KR3j0185_WYG_108-15b"/>
如車輪華山河南氣色下黒上赤韓雲似布幽薊之氣<lb/>
如長蛇形宋雲如車魯雲如馬蜀雲如囷輦乍髙乍下<lb/>
濟水之雲如黒猪東齊之雲如青靛淮水之間氣如瀑<lb/>
布渭水之象如白狼尾東海之氣如懸燈烟附漢亦如<lb/>
圖畫江漢之氣如揺杆東齊吳鄭之間氣如絳衣趙冀<lb/>
氣如黒牛尾燕趙之間上青下黒北夷氣如穹廬狀也<lb/>
北狄之氣如牛羊之羣來而不斷也南蠻之氣如舩如<lb/>
閣亦如旌旗揺動東夷氣如樹西戎氣如屋宅之狀海<lb/>
<pb n="KR3j0185_WYG_108-16a"/>
傍蜃氣如樓閣廣野之氣如宫闕千嵗靈龜上有白雲<lb/>
常聚雲氣多黒潤者其下有潛龍<lb/>
二分二至必占雲氣黄雲如覆車五榖<hi>元作㯏</hi>大熟青雲<lb/>
致蟲白雲致盜烏黒雲多水赤雲有火鬱鬱蔥蔥隱隱<lb/>
隆隆佳氣也綿綿絞絞條條片片兵氣也澤澤燄燄女<lb/>
子氣也如藤蔓掛樹者寶氣也紫氛如樓者玉氣也赩<lb/>
氣有銅紅氣有瓊為璘褐色為銕赭色雲氣下垂不可<lb/>
以掘<lb/>
<pb n="KR3j0185_WYG_108-16b"/>
山雲草莽水雲魚鱗旱雲烟火涔雲波水陣雲如立垣<lb/>
杼雲類軸杓雲如繩蜺<hi>史記作蛪者</hi>雲類闕旗勝兵雲氣如<lb/>
織敗兵雲氣如枯<lb/>
若煙非煙若雲非雲郁郁紛紛蕭索輪囷是曰<hi>史記作謂</hi>卿<lb/>
雲卿雲者<hi>史記作見</hi>喜氣也若霧非霧若蒙非蒙著<hi>史記無此六字</hi>
衣冠而不濡見則其國<hi>史記作域</hi>被甲而趨<lb/>
凡望雲氣仰而望之三四百里平望在桑榆上餘二千<lb/>
里登髙而望之下屬地者三千里雲氣有獸居上者勝<lb/>
<pb n="KR3j0185_WYG_108-17a"/>
　墨子呂不韋陳平范增皆有其書今不可見其書引<lb/>
　易通卦騐春秋感精符云<lb/>
<pb n="KR3j0185_WYG_108-18a"/>
　星經卷上<hi>甘公石申著</hi>
　　原缺文一張<lb/>
　　四輔<lb/>
四輔四星抱北極樞星主君臣禮儀主政萬機輔弼佐<lb/>
理萬邦之象輔佐北辰而出入授政也<lb/>
　　六甲<lb/>
六甲六星在華盖之下扛星之旁主分隂陽而配於節<lb/>
候出入故在帝座旁所布政教而授農時也<lb/>
<pb n="KR3j0185_WYG_108-18b"/>
　　鉤陳<lb/>
鉤陳六星在五帝下為後宫大帝正妃又主天子六軍<lb/>
將軍又主三公若星暗人主凶惡之象矣<lb/>
　　天皇<lb/>
天皇大帝一星在鉤陳中央也不記數皆是一星在五<lb/>
帝前坐萬神輔録圖也其神曰耀魄寶主御羣靈也<lb/>
　　柱下<lb/>
<pb n="KR3j0185_WYG_108-19a"/>
柱下史在北辰東主左右史記過事也<lb/>
　　尚書<lb/>
五尚書在東南維主納言夙夜諮謀事也<lb/>
　　内㕑<lb/>
内㕑二星在西北角主六宫飲食后妃第宴飲㕑府也<lb/>
　　天床<lb/>
天床六星在宫門外聽政之前亦主寢宴㑹讌息床星<lb/>
傾天子不安失位也訣曰火入紫㣲宮中天下大亂帝<lb/>
<pb n="KR3j0185_WYG_108-19b"/>
王失位<lb/>
　北斗<lb/>
北斗星謂之七政天之諸侯亦為帝車魁四星為璇璣<lb/>
杓三星為玉衡齊七政斗為人君號令之主出號施令<lb/>
布政天中臨制四方第一名天樞為土星主陽徳亦曰<lb/>
政星也是太子像星暗赤經七日則大災第二名璇主<lb/>
<pb n="KR3j0185_WYG_108-20a"/>
金刑隂女主之位主月及法若星暗經六日則月蝕第<lb/>
三名璣主木及禍亦名金星若天子不愛百姓則暗也<lb/>
第四名權主火為伐為天理伐無道也天子施令不依<lb/>
四時則暗第五名衡主水為煞助四時旁煞有罪天子<lb/>
樂淫則暗第六名闓陽主木及天下倉庫五榖第七名<lb/>
瑶光主金亦為應星訣曰王有徳至天則斗齊明國昌<lb/>
總暗則國有災起也右斗中子星少則人多婬亂法令<lb/>
不行木星守貴人繁天下亂也火星守兵起人主災人<lb/>
<pb n="KR3j0185_WYG_108-20b"/>
不聊生棄宅走奔諸邑守斗西大饑人相食守斗南五<lb/>
果不成五星入斗中國易政又易主大亂也彗孛入斗<lb/>
中天下改主有大戮先舉兵者咎後舉兵者昌其國主<lb/>
大災甚於彗之禍右旁守之咎重細審之所守樞入張<lb/>
一度去北辰十八度也衡去極十五度去辰十一度<lb/>
　　華盖<lb/>
華盖十六星星在五帝座上正吉帝道昌星傾邪大凶<lb/>
<pb n="KR3j0185_WYG_108-21a"/>
扛九星為華盖之柄也上七星為庶子之官若星明匡<lb/>
主天下不明主亂期八年國無主也<lb/>
　　五帝座<lb/>
五帝内座在華盖下覆帝座也五帝同座也上色正吉<lb/>
色變為災凶也<lb/>
　　御女<lb/>
御女四星在鉤陳北主天子八十一御女妃也后之官<lb/>
明吉暗凶也<lb/>
<pb n="KR3j0185_WYG_108-21b"/>
　　天柱<lb/>
天柱五星在紫㣲宫内近東垣主建教等二十四氣也<lb/>
　　女史<lb/>
女史一星在天柱下史北掌記禁中傳漏動靜主時要<lb/>
事也<lb/>
　　隂徳<lb/>
隂徳二星以太隂在尚書西主天下綱紀隂徳遺周給<lb/>
惠賑財之事<lb/>
<pb n="KR3j0185_WYG_108-22a"/>
　　大理<lb/>
大理二星在宫門内主刑獄事也自北極已下五十星<lb/>
並在紫㣲宫内外占曰彗孛入中宫有異姓王火星入<lb/>
守北極臣下煞君木星入守北極國有大衰若分守久<lb/>
有逆臣反亂土星犯乘之大人當之太子有罪五星聚<lb/>
在中宫改立帝王五星及客犯守鉤陳者大臣凶所守<lb/>
犯之座皆受其殃咎也<lb/>
　　輔星<lb/>
<pb n="KR3j0185_WYG_108-22b"/>
輔星像親近大臣輔佐興而相明若明大如斗者則相<lb/>
奪政兵起若暗小則死免官若近斗一二寸為臣迫脅<lb/>
主若五六寸四遠客及彗孛入斗中諸侯爭權逼天子<lb/>
月暈斗大水入城兵起主有赦北斗第六七損角第四<lb/>
五六指南第一二指觜二十有九星<lb/>
　　内階<lb/>
内階六星在文昌北階為明堂頭<lb/>
<pb n="KR3j0185_WYG_108-23a"/>
　<lb/>
　　文昌<lb/>
文昌七星如半月形在北斗魁前天府主營計天下事<lb/>
其六星各有名六司法大理色黄光潤則天下安萬物<lb/>
成青黒及細㣲多所殘害揺動移處三公被誅不然皇<lb/>
后崩文昌與三公攝提軒轅共為一體通占木土星守<lb/>
之天下安火星守國亂兵起金星守兵大起若彗孛流<lb/>
星入之大將返叛亂也<lb/>
<pb n="KR3j0185_WYG_108-23b"/>
　　三公<lb/>
三公三星在斗柄東和隂陽齊七政以教天下人一星<lb/>
亾天下危二星亡天下亂三星亡天下不治也<lb/>
　　天棓<lb/>
天棓五星不用明明則天下兵起斧鉞用鎗棓八星皆<lb/>
非常也入氐一度去北辰二十八度<lb/>
　　天槍<lb/>
天槍三星在北斗柄東主天鋒武備在紫㣲宫右以御<lb/>
<pb n="KR3j0185_WYG_108-24a"/>
也<lb/>
　　傳舍<lb/>
傳舍九星在華盖奚仲北近天河主賓客之館客星守<lb/>
之兵起今四方館也<lb/>
　　天㕑<lb/>
天㕑六星在紫㣲宫東北維近傳舍北百官㕑今光禄<lb/>
㕑像之星亡君子賣衣民人賣妻子大饑客守之大饑<lb/>
荒<lb/>
<pb n="KR3j0185_WYG_108-24b"/>
　　天一<lb/>
天一星在紫㣲宫門外右曰南為天帝之神主戰鬬知<lb/>
吉凶星明吉暗凶若離本位而乘斗後九十日必兵大<lb/>
起也光明隂陽和也萬物盛天子吉星亡天下亂大凶<lb/>
也<lb/>
　　太一<lb/>
<pb n="KR3j0185_WYG_108-25a"/>
太一星在天一南半度天帝神主十六神知風雨水旱<lb/>
兵馬饑饉疾病災害若在其國也星明吉暗凶離本位<lb/>
而乘斗者九十日必兵大起也天一星入軫十度去北<lb/>
辰十五度半太一星去北辰十一度<lb/>
　　天牢<lb/>
天牢六星在北斗魁下貴人牢占為貫索同主禁思慕<lb/>
姦志火星守入之人民相食之應有赦也<lb/>
東方七宿三十三星七十五度并中外官輔座等<lb/>
<pb n="KR3j0185_WYG_108-25b"/>
　　角宿<lb/>
角二星為天門壽星金星春夏為火秋冬為水蒼龍角<lb/>
也東方首宿南左角名天津蒼色為列宿之長北右角<lb/>
為天門黄色中間名天闗左主天田右主天祗十三度<lb/>
八月日在北南去北辰九十一度凡日月五星皆從天<lb/>
闗行此為黄道入黄道為旱其角南二度為太陽道入<lb/>
隂道為水角宿北二度為隂道角宿直指辰即是耕種<lb/>
次為農官若明大王道太平若暗及芒角揺動王者失<lb/>
<pb n="KR3j0185_WYG_108-26a"/>
政星㣲小國弱失政王道不行春日月入角暈者王失<lb/>
政日月角中蝕者其邦不寧木星守七日有赦忠臣用<lb/>
火星守忠臣賢相受誅繒帛貴有鬭戰萬人兵起期以<lb/>
日宫中盜賊内亂火守角官道不通火環遶鉤巳者國<lb/>
大饑火犯之必戰火守左角太尉死國危守右角五榖<lb/>
不熟大水災犯左右角羣臣謀戰不成伏誅土守内主<lb/>
喜六十日國有忿爭金守天下兵大盛國有爭事金火<lb/>
合守太白居後被軍將殺水守王者刑罰急有水災疾<lb/>
<pb n="KR3j0185_WYG_108-26b"/>
疫客彗孛入角色白者國有兵起及大喪亦軍敗城䧟<lb/>
客守四十五日旱五榖焦風雨不時蝗蟲起星流出角<lb/>
門天子發使出外從他宿入角門外國使入中京或為<lb/>
近臣殺主戰死月蝕熒惑有亂臣在宫非賊而盜月入<lb/>
天市及河而暈三重兵起天下道斷軍將失利<lb/>
　　天理<lb/>
天理四星在北斗杓中主貴人牢為執法官星不欲明<lb/>
明則貴人被罪<lb/>
<pb n="KR3j0185_WYG_108-27a"/>
　　執法<lb/>
執法四星在太陽守西北主刑獄之人又為刑政之官<lb/>
助宣王命内常侍官也<lb/>
　　太陽<lb/>
太陽守在西北主大臣將備天下不虞事星明吉暗凶<lb/>
星移天下兵起中國不安之應也入張十三度北極四<lb/>
十五度<lb/>
　　相<lb/>
<pb n="KR3j0185_WYG_108-27b"/>
相星在北極斗南總領百司掌邦教以佐帝王安撫國<lb/>
家集衆事冢宰之佐星明吉暗凶亡相死不然流出太<lb/>
陽入張十三度去北辰四十五度相入翼一度去北辰<lb/>
三十一度<lb/>
　　平道<lb/>
平道二星在角間主路道之官<lb/>
　　進賢<lb/>
進賢一星在平道西坦卿相薦舉逸士學官等之職也<lb/>
<pb n="KR3j0185_WYG_108-28a"/>
星明賢士用進暗小人用<lb/>
　　天門<lb/>
天門二星在左角南主天門侍宴應對之所<lb/>
　　天田<lb/>
天田二星在角北主天子畿内地佐封壃界城邑邊塞<lb/>
　　周鼎<lb/>
周鼎三星足狀云鼎足星在攝提大角西主神鼎<lb/>
　<lb/>
<pb n="KR3j0185_WYG_108-28b"/>
　<lb/>
　　庫樓<lb/>
　<lb/>
庫樓星二十九星庫樓十五柱十五星衡四星在角南<lb/>
軫東南次器府東一曰丈陣兵車之府中繁衆則大兵<lb/>
起庫中無星下臣逆謀兵盡出天下無災居者庫中柱<lb/>
動出兵戈四夷狄柱半不具天子自將半兵出木星守<lb/>
<pb n="KR3j0185_WYG_108-29a"/>
人饑米貴西入軫一度去北辰四十九度昬中西去北<lb/>
辰八十九度<lb/>
　　左攝提<lb/>
　　右攝提<lb/>
攝提六星在角亢東北主九卿為甲兵携紀綱建時節<lb/>
祥火星守天下更主金星守兵起<lb/>
　　大角<lb/>
大角一星天棟在攝提中主帝座金星守兵大起月蝕<lb/>
<pb n="KR3j0185_WYG_108-29b"/>
王者惡忌之入亢三度半去北辰五十九度也<lb/>
　　帝席<lb/>
帝席三星在大角北星暗天下安星不欲明明則王公<lb/>
凶<lb/>
　　亢池<lb/>
亢池六星在亢北主度送迎之事<lb/>
　　折威<lb/>
<pb n="KR3j0185_WYG_108-30a"/>
折威七星在亢南主詔獄斬殺邊將死事<lb/>
　　陽門<lb/>
陽門二星在庫樓東北隘塞外㓂盜之事<lb/>
　　陣車<lb/>
陣車三星在氐南主革車兵車<lb/>
　　亢宿<lb/>
亢四星名天府一名天庭總領四海名火星春夏水秋<lb/>
冬金暗國内亂弱大明天下安寧<hi>日</hi>月蝕亢中國有事<lb/>
<pb n="KR3j0185_WYG_108-30b"/>
五星犯亢逆行君憂失國大臣不用木星守留三十日<lb/>
已上有赦年豐久守其國米貴人多疾病水災木與火<lb/>
星同榖不成人死如草木水災火星守多雨天下兵盡<lb/>
返大起水星守其分米貴久守多病大水災也土星守<lb/>
萬物不成多病金星守天下道不通兵起盜賊水災傷<lb/>
人金星行入南上道五榖傷赤色旱人流走彗孛犯之<lb/>
其國兵起大臣作亂一年月暈圍光士卒自將百里不<lb/>
遂士卒死<lb/>
<pb n="KR3j0185_WYG_108-31a"/>
　　梗河<lb/>
梗河三星梗在大角帝座北主天子鋒又主胡兵及喪<lb/>
訣曰梗河去也相去吉相向兵起客守世亂矣<lb/>
　<lb/>
　　騎官<lb/>
　<lb/>
騎官二十七星在氐南主天子騎虎賁貴諸侯之族子<lb/>
弟宿衞天子令三衞之像星衆天下安星少兵起五星<lb/>
<pb n="KR3j0185_WYG_108-31b"/>
守之兵起西北入北辰一百十五度<lb/>
　　車騎將軍<lb/>
車騎將軍星在騎官東南主車騎將軍之官<lb/>
　　車騎<lb/>
車騎三星在騎官南總領車騎行軍之事<lb/>
　　西咸<lb/>
西咸四星在氐東主治淫佚南星入氐五度去北辰九<lb/>
十三度<lb/>
<pb n="KR3j0185_WYG_108-32a"/>
　<lb/>
　　七公<lb/>
七公七星在招揺東氐北為天相主三公七政善惡星<lb/>
明則衆議詳審星入河中米貴人相食金星守天下兵<lb/>
起亂西星入氐四度去北辰四十九度<lb/>
　<lb/>
　　積卒<lb/>
　<lb/>
<pb n="KR3j0185_WYG_108-32b"/>
前下積卒星十二在氐東南星㣲小吉如大明及揺動<lb/>
主朝廷有兵㣲小吉一星亡兵半出二星亡兵大半出<lb/>
三星亡兵盡出五星守兵起星西入氐十三度去北辰<lb/>
一百二十四度<lb/>
　　房宿<lb/>
房四星名天府管四方一名天旗二名天駰三名天龍<lb/>
四名天馬五名天衡六為明堂是火星春夏水秋冬火<lb/>
房為四表表三道日月五星常道也上第一星名為右<lb/>
服次將其名陽環上道二星名右驂上相其名中道三<lb/>
<pb n="KR3j0185_WYG_108-33a"/>
名左服次將其名下道四名左驂上相總四輔左驂左<lb/>
服云東方及南方可用兵右驂右服云西方北方不可<lb/>
用兵<lb/>
　　𤣥戈<lb/>
𤣥戈一星在招揺北一名臣戈五星守兵起星明動胡<lb/>
兵起入氐一度去北辰四十二度<lb/>
　　招揺<lb/>
招揺星在梗河北主胡兵芒角動兵革起行入氐二度<lb/>
<pb n="KR3j0185_WYG_108-33b"/>
去北辰四十一度<lb/>
　　顓頊<lb/>
顓頊二星在折威東南主治獄官拷囚増杖察真偽也<lb/>
　　氐宿<lb/>
氐四星為天宿宫一名天根二名天符木星春夏木秋<lb/>
冬水主皇后妃嬪前二大星正妃後二左右大明為臣<lb/>
奉事君寧暗失臣勢動臣出國日月蝕氐中君犯惡之木<lb/>
星守之后喜守二十日有王者之所行不利疾則治遲<lb/>
<pb n="KR3j0185_WYG_108-34a"/>
行臣職主守必有諸侯並王火守大臣相譛逆行而赤<lb/>
色大臣亡久守六十日有大赦火星入之有賊臣為亂<lb/>
近期一年遠二年金星守者有兵起將軍有封爵者火<lb/>
之位水守有大水漂浸宫館萬物不成水入貴臣憂有<lb/>
獄事客守布帛貴土星守有立太子久守八十日已上<lb/>
國有兵起彗孛行入氐中後宫有異兵動不出一百八<lb/>
日内遭水東平月暈圍氐大將軍殃人多疾病<lb/>
　　鉤鈐<lb/>
<pb n="KR3j0185_WYG_108-34b"/>
鉤鈐二星主法去房宿七寸第一名天楗二名天宫籥<lb/>
開藏若近夫妻同心遠者夫妻不和大明則羣臣奉職<lb/>
天下道洽暗則羣臣亂政王道不行日月蝕房中王者<lb/>
亂昬大臣専權木星守天下和平留四十日五榖豐人<lb/>
安吉無疾病天子有令徳期在四月火星守有兵起七<lb/>
月有大喪及赦十日守大夫災二十日不去必臣反及<lb/>
君上天子憂亂王者惡之天下兵旱守止一日大臣亂<lb/>
土星守冇妾王亦亂旱及地動久守其有兵金守陪脇<lb/>
<pb n="KR3j0185_WYG_108-35a"/>
君大有土功事國亂布帛貴久守人饑易主火守姦臣<lb/>
謀王大臣相譛暴誅臣佐天下乖離若出房心中間地<lb/>
動客守米貴十倍日月五星犯之色青國憂兵喪色白<lb/>
大兵相殺積尸如丘彗孛入房國危人亂相殘流星入<lb/>
房西行為枉矢王殺忠臣臣殺主輔臣亡遠期三年常<lb/>
以三月候房日月出表南大旱喪出表北災及萬里兵<lb/>
亂隂雨若出中道太平許徐潁州月暈圍房心災疫凶<lb/>
五度九月日此上去北辰一百四度半<lb/>
<pb n="KR3j0185_WYG_108-35b"/>
　　罰<lb/>
罰三星在東咸西下西北而列主受金罰贖市布租也<lb/>
　　東咸<lb/>
東咸四星在房東北主防淫佚木在北守而揺動天子<lb/>
淫佚過度星南入心二度去北辰一百三度也後則不<lb/>
過百八十日遠則不過三年起於宋汴等州<lb/>
　　天乳<lb/>
天乳星在氐北主甘露十五度十二中西南星去北辰<lb/>
<pb n="KR3j0185_WYG_108-36a"/>
九十六度北件屬前項天乳别<lb/>
　　貫索<lb/>
貫索九星在七公前為賊人牢牢口一星為門門欲開<lb/>
開則有赦若赦主人憂若牢門閉及口星入牢中有自<lb/>
絞死者以五子日夜候之一星亡有喜事二星亡有爵<lb/>
事三星亡有赦甲庚期八十日丙辛期七十日戊壬期<lb/>
六十日星入河中人相食若九星總見獄事煩水星守<lb/>
水災火星守米貴有大星出牢大赦小星即小曲恩降<lb/>
<pb n="KR3j0185_WYG_108-36b"/>
慮口舌右星入尾一度去北辰五十五度也<lb/>
　　巫官<lb/>
巫官二星在房西南主醫巫之職事也<lb/>
　　天福<lb/>
天福三星在房西主鑾駕乘輿之官也<lb/>
　　鍵閉<lb/>
鍵閉星在房東北主管籥星不欲明明則内亂門扉不<lb/>
禁姦淫至行於女也<lb/>
<pb n="KR3j0185_WYG_108-37a"/>
　　心宿<lb/>
心三星中天王前為太子後為庶子火星也春夏木秋<lb/>
冬水一名大火二名大辰三名鶉火中星明大赤為照<lb/>
天子徳行暗小失常色為主㣲弱不能自斷星不欲直<lb/>
直則主失計動揺天子憂木星守天下安久守而絶犯<lb/>
者臣謀主大兵起火星守地動守二十日臣謀主色黒<lb/>
主崩之像土守聖帝出謀臣天下太平有云國有赦久<lb/>
守不去憂賊天下大旱有金星守山崩四方兵起久守<lb/>
<pb n="KR3j0185_WYG_108-37b"/>
二十日已上去心三寸兵起鉤㦸上殿期八十日亦有<lb/>
大蟲災人饑災也水星犯有水災及旱兵起布帛貴客<lb/>
守犯大旱赤地千里日月五星經心失積赤暈虹蜺背<lb/>
向蝕人饑兵起臣反國易主喪大臣使客月貫心内亂<lb/>
彗孛入心主憂有喪大臣廢黜心變期急不過七日之<lb/>
應也<lb/>
<pb n="KR3j0185_WYG_108-38a"/>
　<lb/>
　　天市<lb/>
天市垣五十六星在房心北主權衡一名天旗大明則<lb/>
米貴市中星衆則嵗實五星入市門則兵起芒角色赤<lb/>
赤氣入大災火守米貴所守坐犯皆當之門左星入尾<lb/>
一度去北辰九十四度也<lb/>
　　侯<lb/>
侯星在市東主輔臣隂陽法官明則輔臣強小暗輔㣲<lb/>
<pb n="KR3j0185_WYG_108-38b"/>
弱入箕三度去北辰七十二度<lb/>
　　宦官<lb/>
宦官四星在帝座西南侍帝之傍入尾十二度<lb/>
　<lb/>
　　斗<lb/>
斗五星在宦星西南主稱量度明斗西後則豐若斗亡<lb/>
仰不熟入尾十度<lb/>
　　宗人<lb/>
<pb n="KR3j0185_WYG_108-39a"/>
宗人四星在宗政東主司享先人星動帝親致憂<lb/>
　　宗正<lb/>
宗正二星在帝座東南主宗正卿大夫暗失位宗族有<lb/>
事<lb/>
<pb n="KR3j0185_WYG_108-40a"/>
　　星經卷下<lb/>
　　屠肆<lb/>
屠肆二星在帛度北主屠煞之位也<lb/>
　　市樓<lb/>
市樓六星在市門中主闤闠之司今市曹官之職<lb/>
　　斛<lb/>
斛四星在北斗南主斛食之事已上諸星並在市中也<lb/>
　　女床<lb/>
<pb n="KR3j0185_WYG_108-40b"/>
女床三星在天紀北主後宫生女事侍帝及皇后明則<lb/>
宫人自恣入箕一度去北辰五十三度<lb/>
　　帝座<lb/>
帝座一星在市中神農所貴色明潤天子威令行㣲小<lb/>
凶亾大惡之入尾十五度去北辰七十一度<lb/>
　　宗星<lb/>
宗二星在侯東主宗室為帝血脉之臣録皇家親族等<lb/>
<pb n="KR3j0185_WYG_108-41a"/>
級星明則族人有序暗則族有憂<lb/>
　　列肆<lb/>
列肆二星在斛西北主貨珍寶金玉等也<lb/>
　　東肆<lb/>
東肆二星在宫門門垣左星之西主市易價直之官<lb/>
　　帛度<lb/>
帛度二星在宗星東北主平量也<lb/>
　　天紀<lb/>
<pb n="KR3j0185_WYG_108-41b"/>
天紀九星在貫索東主九卿萬事綱紀掌理怨訟與貫<lb/>
相連有索即地動期二年星不欲明即天下有怨恨生<lb/>
亡則國政壊西入尾五度去北辰五十一度<lb/>
　　天棒<lb/>
天棒五星在女床東北主忿爭刑罰以禦王難備非常<lb/>
明大有憂㣲小吉不用明火星守兵起入箕八度去北<lb/>
辰十二度春夏火秋冬水主八風之始一名析木<lb/>
<pb n="KR3j0185_WYG_108-42a"/>
　　天維<lb/>
天維三星在尾北斗杓後若星散則天下不徵名也<lb/>
　　天江<lb/>
天江四星在尾北主太隂明動大水不禁兵起不具天<lb/>
下津梁不通南星入尾六度去北辰一百十一度<lb/>
　　天龜<lb/>
天龜六星在尾南漢中主卜吉凶明君臣若火星守旱<lb/>
澇災入尾十二度去北辰一百四十一度<lb/>
<pb n="KR3j0185_WYG_108-42b"/>
　　天魚<lb/>
天魚一星在尾河中主雲雨理隂陽明河海出天魚揺<lb/>
暴水災火星守南旱北水<lb/>
　<lb/>
　<lb/>
龍尾九星為後宫第一星后次三夫人次九嬪次嬪妾<lb/>
一名后族水星也二風后三天鷄四天狗五太廟皆欲<lb/>
明大小相承則宫多子孫傅説曰一星在第二東二寸<lb/>
<pb n="KR3j0185_WYG_108-43a"/>
小者是長其星明則輔臣忠政暗則陪臣亂邦木星守<lb/>
立太子三十日必后族逆兵妾賣權臣亂國火星守兵<lb/>
相向大臣憂火與水合守箕尾間名九江口必有赦若<lb/>
勝踊拆絶者天下亂及旱災土星守多盜賊旱宫有廢<lb/>
黜土入魚鹽貴兵起大將出征土火星合守准上金星<lb/>
入守人亂大臣變易失政水守入天下水災江河決魚<lb/>
米貴客守賊暴貴客入天下大饑荒亂人相食疾疫死<lb/>
竄他方不耕織君子貨衣小人賣妻子日月蝕於尾貴<lb/>
<pb n="KR3j0185_WYG_108-43b"/>
臣中相刑反暈虹蜺背向尾將相憂亂后有喪彗孛行<lb/>
犯貴臣誅内寵亂政幽州定冀遼東等之應也<lb/>
　　箕宿<lb/>
箕四星主後别府二十七世婦八十一御女為相天子<lb/>
后也亦為天漢九江口主梁在漢邊金星春夏金秋冬<lb/>
土箕后動有風期三日也前二星為后也箕入河中大<lb/>
饑人相食箕前亦名糠星大明嵗豐小㣲天下饑荒天<lb/>
下無米木守宫有口舌火星守天下饑久守環遶成鉤<lb/>
<pb n="KR3j0185_WYG_108-44a"/>
已大臣被誅火守大水災平澤溢若十月守之大水米<lb/>
倍饑土水二星守萬物不成饑久守兵起或米貴或赦<lb/>
金星入守兵起有赦更主久守風旱防内亂兵起攻城<lb/>
水星守榖不豐入大人憂客守天下大饑米貴十倍人<lb/>
相食流亡他邑不耕織色赤大風雨亂客在南旱計日<lb/>
月五星入其中天下兵起滄洲洛陽𤣥菟廣陵等應之<lb/>
也<lb/>
　　建星<lb/>
<pb n="KR3j0185_WYG_108-44b"/>
建六星在南斗北天之都開三光道也主司七耀行得<lb/>
失十一月甲子冬至大應治政之宿所起也木星守水<lb/>
災米貴多病金星守萬物不成火星等守惡水星守人<lb/>
饑西星入斗七度去北辰一百十三度<lb/>
　<lb/>
　　天弁<lb/>
天弁九星在建近河為市官之長暗凶無萬物明大萬<lb/>
物興衆主市易也<lb/>
<pb n="KR3j0185_WYG_108-45a"/>
　　狗<lb/>
狗二星在斗魁前主卿臣移處卿臣為亂<lb/>
　　狗國<lb/>
狗國四星在建東南主鮮卑烏丸明邊兵起也<lb/>
　　天籥<lb/>
天籥七星在斗杓第二星西主闗籥開閉明吉暗凶災<lb/>
　　鱉<lb/>
天鱉十五星在斗南主太隂水蟲不在漢中有水火災<lb/>
<pb n="KR3j0185_WYG_108-45b"/>
白衣食星大人喪火守旱水星即水災右入斗一度去<lb/>
北辰一百二十七度<lb/>
　　漸臺<lb/>
漸臺四星屬織女東足主晷漏律吕隂陽事<lb/>
　輦道<lb/>
　<lb/>
輦道五星屬織女西足主天子遊官嬉樂之道也<lb/>
<pb n="KR3j0185_WYG_108-46a"/>
　　杵<lb/>
杵三星在箕南主杵臼舂米事星動人失釜甑修田横<lb/>
大饑荒守之天下饑北星入箕一度去北辰一百四十<lb/>
三度<lb/>
　　農<lb/>
農丈人一星在斗南主農官正政司農卿等之職<lb/>
北方七宿三十五星九十八度七十五分五十杪<lb/>
　　斗宿<lb/>
<pb n="KR3j0185_WYG_108-46b"/>
南斗六星主天子壽命亦云宰相爵禄之位巫咸氏云<lb/>
木星春夏木秋冬水一名天斧二名天闕三名天機大<lb/>
明王道和平將相同心帝命壽天下安暗大臣失位天<lb/>
下驚芒角動揺國失忠臣天下愁木守六十日大臣增<lb/>
壽爵禄水逆行入魁中大臣逆久守兵起水災大饑人<lb/>
相食火守國有内變相輔不安兵起火逆行順守者及<lb/>
遶城鉤已將相崩死國災火久守國絶嗣土星守入斗<lb/>
中有王者不用兵昇大位守之九十日兵起水災金星<lb/>
<pb n="KR3j0185_WYG_108-47a"/>
守執法大臣作逆國亂兵起有赦火金星俱入斗中名<lb/>
曰鑠必有臣子逆久留遲火經過速出者禍難速平水<lb/>
星守水災火入斗兵起於吳越人大饑守客有兵絶道<lb/>
卒有大水賊盜多亂喪弟攻兄子殺父或主崩米貴久<lb/>
守國絶嗣客守第二星大水人相食客赤色入斗中兵<lb/>
起軍將死日月入斗大臣失位或被戮若斗中蝕者日<lb/>
帝惡月后惡暈圍斗之人流千里江池丹揚越廬洪地<lb/>
等應也<lb/>
<pb n="KR3j0185_WYG_108-47b"/>
　　天泉<lb/>
天泉十星在鼈東一曰大海主灌溉溝渠之事也<lb/>
　　織女<lb/>
織女三星在天市東端天女主苽果絲帛收藏珍寶及<lb/>
女變明大天下平和常以七月一月六七日見東方色<lb/>
赤精明女功善一星主兵起女人為役常向扶匡即善<lb/>
不向則絲帛倍貴火星守布帛貴兵起十年乃息公主<lb/>
<pb n="KR3j0185_WYG_108-48a"/>
憂客守絲帛等貴入二十七去北辰五十二度也<lb/>
　　牽牛<lb/>
牽牛六星主闗梁工役主大路中主牛木星春夏木秋<lb/>
冬火中央火星為政始日月五星行起於此呰携星遠<lb/>
漢天下牛貴明亦貴暗小賊入漢中并役死直米穀價<lb/>
平曲米貴失常色牛多死穀不成水星守天下和平久<lb/>
守水災人凍死米貴賣子虎害人臣謀主水逆久守有<lb/>
水道不通火星守老臣逆牛貴十倍人相食兵起將軍<lb/>
<pb n="KR3j0185_WYG_108-48b"/>
死大水災津梁不通土星守臣謀主君有失位臣金星<lb/>
守地氣泄兵起至城天下人多死水守辰星常以冬朝<lb/>
牽牛若不朝來年五穀不熟大水損害客守二十日兵<lb/>
起彗孛行牛中吳越有自王者彗出牛中七十日有政<lb/>
更像虹蜺出牛必有壊城臨淮月暈圍牛損小兒災變<lb/>
也八度八月昬中氐中去北辰一百十度<lb/>
　　扶匡<lb/>
<pb n="KR3j0185_WYG_108-49a"/>
扶匡七星在天柱東主桑蠶之事<lb/>
　　天鷄<lb/>
天鷄二星在狗國北主異鳥火星守兵起土守人饑相<lb/>
食流亡<lb/>
　　河鼔<lb/>
河鼓三星中大星為大將軍左星為左將軍右為右將<lb/>
軍星直吉為羽軍幹能曲即凶為失計奪勢左右旗各<lb/>
九星並在牛北枕河主軍鼓達其聲音設守險以旗表<lb/>
<pb n="KR3j0185_WYG_108-49b"/>
亡動兵起左旗黒色主隂幽之處備警急之事河鼓有<lb/>
芒角為將軍雄強百盛也<lb/>
　　天浮<lb/>
天浮四星在左旗南北列主漏刻天鼓若暗漏刻失時<lb/>
明則得所吉<lb/>
　　九坎<lb/>
九坎九星在牛南主溝渠水泉流通明災起暗吉五星<lb/>
<pb n="KR3j0185_WYG_108-50a"/>
守及犯之水泛溢西入斗四度去北辰一百二十六度<lb/>
　　天田<lb/>
天田九星在牛東南主畿内田苖之職<lb/>
　　羅堰<lb/>
羅堰二星在牛東星不明暗吉大明馬被水淹浸<lb/>
　　女宿<lb/>
須女四星主布帛為珍寶藏一名婺女天女水星春夏<lb/>
水秋冬火大明女功有就天下甚熟小暗天下不足庫<lb/>
<pb n="KR3j0185_WYG_108-50b"/>
藏空虛日月蝕女中天下女功不為邦憂患木星守嵗<lb/>
多水有喜女主人多凍死火星守産婦多死布帛貴蒙<lb/>
土星守人相嫉惡有錢人暴貴存女喪金星守臣下謀<lb/>
主兵起人多死女多寡府藏出珍帛水星守有水災萬<lb/>
物不成布帛貴客守諸侯進妓女布絹貴有女暴貴彗<lb/>
孛行犯國兵起女亂常海西郡婺州台州等月暈圍主<lb/>
女死也十二月日在此二月旦中西星去北辰一百六<lb/>
<pb n="KR3j0185_WYG_108-51a"/>
度<lb/>
　　離珠<lb/>
離珠五星在女北主藏府以御後宫移則亂西入女一<lb/>
度去北辰九十四度也<lb/>
　　𤓰瓠<lb/>
　<lb/>
𤓰瓠五星在離珠北敗𤓰五瓜南星明大熟主隂謀後<lb/>
宫天子果園星不具揺動有賊害人木水客星等守魚<lb/>
<pb n="KR3j0185_WYG_108-51b"/>
鹽貴𤓰瓠入女一度去北辰七十一度<lb/>
　　璃瑜<lb/>
璃瑜三星在秦代東南列北主王餱衣服<lb/>
　　虛宿<lb/>
虛二星主廟堂哭泣金星春夏水秋冬金一名𤣥枵二<lb/>
名顓頊三名大卿亦臨官星欹枕斜上下不比則嚮祀<lb/>
失禮木星守昭穆失序人饑多病木星與土合守名隂<lb/>
陽盡為大水災魚行人道民流亡不居其處期三年當<lb/>
<pb n="KR3j0185_WYG_108-52a"/>
大旱赤地千里火星守赤地千里女子多死萬物不成<lb/>
有土功役天子之兵久守人饑米貴十倍土守風雨不<lb/>
時大旱多風米貴金星守臣謀主國政急兵起殺人流<lb/>
血水星守旱萬物不成其客守其分有災疫若凌犯環<lb/>
遶鉤已國亂彗孛行犯久有兵入相殺流血如川屍如<lb/>
丘大星如半月守名天賊為帝主者奉郊廟以銷災齊<lb/>
州日圍虛兵動人饑<lb/>
　　越<lb/>
<pb n="KR3j0185_WYG_108-52b"/>
越一星在婺女之南<lb/>
　　鄭<lb/>
鄭一星在越星南<lb/>
　　趙<lb/>
趙二星在鄭之南<lb/>
　　齊<lb/>
齊二星在越星南<lb/>
　　周<lb/>
<pb n="KR3j0185_WYG_108-53a"/>
周二星在越星東<lb/>
　　楚<lb/>
楚二星在魏星南<lb/>
　　燕<lb/>
燕一星在楚星南<lb/>
　　秦<lb/>
秦二星在周星東南<lb/>
　　魏<lb/>
<pb n="KR3j0185_WYG_108-53b"/>
魏二星在韓星北<lb/>
　　韓<lb/>
韓一星在晉星北<lb/>
　　晉<lb/>
晉一星在代星北<lb/>
　　代<lb/>
代二星在秦星南<lb/>
右件星色黒變動流亡五星淩犯則其國各當咎也<lb/>
<pb n="KR3j0185_WYG_108-54a"/>
　　司非　司危　司禄　司命<lb/>
　<lb/>
司命司禄司危司非各二星已上在虛北司禄次司命<lb/>
北司危次司禄北司非次司危北<lb/>
右各主天下壽命爵禄安泰危敗是非之事<lb/>
　　天津<lb/>
　<lb/>
天津九星在虛北河中主津瀆津梁知窮危通濟度之<lb/>
<pb n="KR3j0185_WYG_108-54b"/>
官星明動兵起參差米貴星大津不通三河水為害星<lb/>
移河溢覆赤氣入之旱災黄白氣入天子有令徳火星<lb/>
守天下大亂及旱西入牛二度去北辰四十九度也<lb/>
　　危宿<lb/>
危三星主宫室祭祀土星春夏水秋冬火動而暗天子<lb/>
宫室土功事興<lb/>
　　墳<lb/>
墳墓四星在危下主山陵悲慘事暗失本位小不見則<lb/>
<pb n="KR3j0185_WYG_108-55a"/>
山陵毁梓宫刳割事也日月蝕危中主宫殿崩陷大臣<lb/>
殺逆天下作木星守祀不敬天子别造宫室土火守人<lb/>
多役死不葬嵗儉南方有兵久守束大兵逆國敗政人<lb/>
饑旱米貴十倍土星守土功起旱損急兵金星守罷兵<lb/>
將軍喜慶水星守臣下亂謀敗破被刑法官有憂國有<lb/>
水災日月五星入天下亂來年大饑客守國政主王侯<lb/>
事米貴彗孛行犯國返兵起流星入天下不安近半年<lb/>
遠三年蔡州太原郡月暈圍邑人多病<lb/>
<pb n="KR3j0185_WYG_108-55b"/>
　<lb/>
　　室宿<lb/>
營室二星主軍糧離宫上六星主隱藏木星春夏火秋<lb/>
冬水一名宫二名室明國昌動揺兵出起日蝕室中王<lb/>
自將出征不伏月蝕嵗饑百姓絶種上六星名離宫主<lb/>
六宫妃后位為掖庭永巷若危乘守入城鉤已環遶左右<lb/>
逆行徃來於宫者為妃后廢黜或主崩后黨被誅或宫<lb/>
女外通以時占之木星守在南東有善事北即憂西米<lb/>
<pb n="KR3j0185_WYG_108-56a"/>
貴火星守將軍凶久守成鉤已者主失官位大臣隂謀<lb/>
憂旱米貴十倍大臣作逆守經二十日已上至久九十<lb/>
日臣亂殺君簒位天子惡之土星守主隂造宫室起土<lb/>
功將軍益封金星守兵革散久守軍兵滿野水星守水<lb/>
災民為主欲敗亡候之不出四十客守有軍出失兵法<lb/>
主民得地人米貴人散彗孛星出天下亂國易政卒為<lb/>
敗曠政彗孛犯之前起兵者為弱亦不守鬭戰必敗涇<lb/>
渭甘秦州月暈圍室壁下人謀成起謀不成婦兒多病<lb/>
<pb n="KR3j0185_WYG_108-56b"/>
死者應之時取占之應也<lb/>
　　奚仲<lb/>
奚仲四星在天津北帝王東宫之官也<lb/>
　鉤<lb/>
鉤九星在造父西河中星移主地動之應也<lb/>
　<lb/>
　　車府<lb/>
<pb n="KR3j0185_WYG_108-57a"/>
車府七星在天津東近河主官車之府也<lb/>
　　哭<lb/>
哭二星在虛南主死哭之事<lb/>
　　泣<lb/>
泣二星在哭星東已上並主死悲泣之事<lb/>
　　造父<lb/>
造父五星在傳舍南主御女之官動則馬貴<lb/>
　　盖屋<lb/>
<pb n="KR3j0185_WYG_108-57b"/>
盖屋二星在危宿之南主宫室之事也<lb/>
　　虛梁<lb/>
虛梁四星在危南主國陵寢廟非人居處<lb/>
　　天壘<lb/>
天壘十三星如貫索狀在哭泣之南主北夷丁零匈奴<lb/>
之事也<lb/>
　　敗臼<lb/>
敗臼四星在虛危南主政治如哭泣亡人賣釜甑出鄉<lb/>
<pb n="KR3j0185_WYG_108-58a"/>
宅客守人亂西南入女十三度去北辰一百三十一度<lb/>
　　人星<lb/>
人五星在危北主天下百姓亡官有詐偽作詔勑之人<lb/>
為婦人凶亂者也<lb/>
　　杵臼<lb/>
杵臼星在人傍主舂軍糧臼四星在杵下若杵臼不相<lb/>
當軍事饑臼仰嵗熟豐傾覆大饑也<lb/>
　　土吏<lb/>
<pb n="KR3j0185_WYG_108-58b"/>
土吏三星在室西南主備設司過農事<lb/>
　　天錢<lb/>
天錢十星在虛梁南主錢財庫聚天下財物庸調之輩<lb/>
司今左右庫藏是也<lb/>
　　螣蛇<lb/>
螣蛇二十三星在室北枕河主水蟲暗國安移南大旱<lb/>
移北大水客守水災頭入室一度去北辰五十度也<lb/>
<pb n="KR3j0185_WYG_108-59a"/>
　　天海<lb/>
天海十星在壁西南五星及客守之水涌溢浸溺人邑<lb/>
　　雷電<lb/>
雷電六星在室西南主興雷電也<lb/>
　　雲雨<lb/>
雲雨四星在雷電東主雨澤萬物成之<lb/>
　　霹靂<lb/>
霹靂五星在雲雨北主天威擊擘萬物<lb/>
<pb n="KR3j0185_WYG_108-59b"/>
　　北落<lb/>
北落師門一星在羽林軍西主候兵星明大而角軍兵<lb/>
安小暗天下兵五星犯兵起金水木星守尤甚木土犯<lb/>
吉火星守人兵羽不可固國殘朝亡入危九度去北辰<lb/>
一百二十度<lb/>
　　天綱<lb/>
天綱二星在北落西南主天繩張漫野宿所用也<lb/>
　　八魁<lb/>
<pb n="KR3j0185_WYG_108-60a"/>
八魁九星在北落東南主獸之官五星及客守之兵起<lb/>
金火星守尤凶甚<lb/>
　　鈇鑕<lb/>
鈇鑕三星在八魁西北一名斧鉞主斬刈亂行誅誑詐<lb/>
偽人暗吉移處兵起<lb/>
　　壁宿<lb/>
東壁二星主文章圖書也土星春夏金秋冬土一名天<lb/>
術失色大小不同天子將封鄙土而失天下過日蝕壁<lb/>
<pb n="KR3j0185_WYG_108-60b"/>
中國不用賢士失文字月蝕中大臣憂文者死木星守<lb/>
五經仕人被用朝廷興火星守大臣謀君嵗旱不熟米<lb/>
貴不顯内外勝政兵起土星守久賢臣國用文章道術<lb/>
興行國君延壽天下豐熟太平火星入中街君崩五日<lb/>
則相薨若不死則流散土星守逆行入壁萬物不成守<lb/>
經九十日已上大兵起百姓有立王者金星守天下不<lb/>
通王者急刑罰有兵大臣憂水守水災道不通客守多<lb/>
風雨及水災臣下賊王者政刑事内明通明有政事内<lb/>
<pb n="KR3j0185_WYG_108-61a"/>
清月暈壁其久國亂彗孛行犯兵起火守火災太廟門<lb/>
天下有兼并者壁明王道興有君子在位星暗王道衰<lb/>
人得用武蘭凉衛州等分也<lb/>
　<lb/>
　　羽林<lb/>
　<lb/>
羽林軍星四十五星壘辟十二星並在室南主翊衛天<lb/>
子之軍入安飛將星欲威明天下安星暗兵盡失西入<lb/>
<pb n="KR3j0185_WYG_108-61b"/>
室五度去北辰一百二十三度也<lb/>
　　王良<lb/>
王良五星在奎北河中為御馬官漢中四星天駟旁一<lb/>
星名王良主疾及路為天橋主急兵也星不具津河不<lb/>
通移向四方隨方有兵起也<lb/>
　　䇿<lb/>
䇿一星在王良前為天子僕䇿御馬云王良䇿馬軍騎<lb/>
滿野大兵起火守良兵起明則馬賤暗即馬貴西入壁<lb/>
<pb n="KR3j0185_WYG_108-62a"/>
半度去北辰四十二度<lb/>
　　土公<lb/>
土公二星在壁南主營造宫室起土之官等類也<lb/>
　　廐<lb/>
天廐十星在壁北主天子馬坊廐苑之官也<lb/>
　<lb/>
　<lb/>
　<lb/>
<pb n="KR3j0185_WYG_108-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷一百八上<lb/>
<pb n="KR3j0185_WYG_108-63a"/>
欽定四庫全書<lb/>
　説郛卷一百八下　　　　元　陶宗儀　撰<lb/>
　　相雨書<hi>黄子發</hi>
常以戊申日候日欲入時日上有冠雲不問大小視四<lb/>
方黒者大雨青者小雨<lb/>
候日始出日正中有雲覆日而四方有雲黒者大雨青<lb/>
者小雨<lb/>
四方有雲如羊猪雨立至<lb/>
<pb n="KR3j0185_WYG_108-63b"/>
四方北斗中有雲後五日大雨<lb/>
四方斗中無雲唯河中有雲三枚相連狀如浴猪三日<lb/>
大雨<lb/>
以丙丁辰之日四方無雲唯漢中有者六十日風雨如<lb/>
常<lb/>
以六甲之日平旦清明東向望日始出時如日上有直<lb/>
雲大小貫日中青者以甲乙日雨赤者以丙丁日雨白<lb/>
者以庚辛日雨黒者以壬癸日雨黄者以戊巳日雨<lb/>
<pb n="KR3j0185_WYG_108-64a"/>
六甲日四方雲皆合者即雨<lb/>
<hi>缺</hi>　方雨時視雲有五色黒赤並見者即止<lb/>
<pb n="KR3j0185_WYG_108-65a"/>
　水衡記<hi>闕名</hi>
　　淩解水<lb/>
黄河正月水名<lb/>
　　桃花水<lb/>
二月三月水名<lb/>
　　麥黄水<lb/>
四月水名<lb/>
　　苽蔓水<lb/>
<pb n="KR3j0185_WYG_108-65b"/>
五月苽延蔓故以名<lb/>
　　礬山水<lb/>
六月水名<lb/>
　　荻苖水<lb/>
七月八月菼花故以名<lb/>
　　登髙水<lb/>
九月水名<lb/>
　　復槽水<lb/>
<pb n="KR3j0185_WYG_108-66a"/>
十月水落復故道<lb/>
　　過淩水<lb/>
十一月十二月水斷氷結<lb/>
<pb n="KR3j0185_WYG_108-67a"/>
　峽船誌<hi>王周</hi>
峽山之船與下之船大抵觀浮葉而為之其狀有難執<lb/>
而為用者或狀殊而用一或狀同而名異皆有謂也下<lb/>
之船有檣有五兩有㠶所以使風也尾有柁傍有棚上<lb/>
者以其山曲水急下有石皆不可用也狀直如艣前後<lb/>
各一者謂之稍船之斜正欹側為船之司命者稍類柁<lb/>
其狀殊而船之便於事者悉不如稍作稍詩艣槳橈棹<lb/>
㧞使其進而無退利涉川澤為船之陳力者艣㡬槳類<lb/>
<pb n="KR3j0185_WYG_108-67b"/>
其狀同而異名也在船有力悉不如艣作艣詩峽水湍<lb/>
浚激石忽發者謂之濆沲洑而湤者謂之腦岸石壁立<lb/>
濆之忽作篙力難制以其木之堅韌竿直㦸其首以竹<lb/>
納䕶之者謂之戙竹為<graphic n="KR2623" url="https://raw.githubusercontent.com/kanripo/KR-Gaiji/master/images/KR2623.png" mimeType="image/png"/>而勾其戙者謂之納為船之<lb/>
良輔者戙與篙狀殊而用一也在船獨出悉不如戙作<lb/>
戙詩巖石如齒非麻枲紉繩之為前牽取竹之筋者破<lb/>
而用枲為紉以續之以備其牽者謂之百丈繫其船首<lb/>
者謂之陽紐牽之者擊鼔以號令之人聲灘聲亂無以<lb/>
<pb n="KR3j0185_WYG_108-68a"/>
相接所以節動止進退牽之防礙者謂之下緯濟其不<lb/>
通為船之先進者枲與竹狀殊而用一也在船先容悉<lb/>
不如百丈作百丈詩噫古人觀物因事為誌者甚多也<lb/>
予祗命憲局㳂泝巴賨抵瞿唐耳目熟於長年三老輩<lb/>
矣船具之於船有力者作詩以稱之庶㡬魯望茶經者<lb/>
也俾系其末<lb/>
<pb n="KR3j0185_WYG_108-69a"/>
　水經卷上<hi>桑欽撰</hi>
　　河水<lb/>
崑崙墟在西北去嵩髙五萬里地之中也其髙萬一千里<lb/>
河水出其東北陬屈從其東南流入于渤海又出海外南<lb/>
至積石山下有石門河水冐以西南流河水又南入葱嶺<lb/>
山河水又西逕罽賔國北河水又西逕月氐國南又西逕<lb/>
安息南河水與蜺羅跂禘水同注雷翥海又西逕四大塔<lb/>
北又西逕陀衛國北河水又東逕皮山國北其一源出于<lb/>
<pb n="KR3j0185_WYG_108-69b"/>
闐國南山北流與葱嶺河合東注蒲昌海河水又東與于<lb/>
闐河合又西北流注于河南河又東逕于闐北南河又東<lb/>
北逕扜彌國北南河又東逕且末國北北河又東北流分<lb/>
為二水枝流出焉北河自踈勒逕流南河之北北河又東<lb/>
逕莎車國南北河之東南逕温宿國北河又東逕姑墨國<lb/>
南河水又東逕注賔城南又東逕樓蘭城南而東注河水<lb/>
又東注于泑海又東入塞過敦煌酒泉張掖郡南河水又<lb/>
自東河曲逕西海郡南河水又東逕允川而歴大榆小榆<lb/>
<pb n="KR3j0185_WYG_108-70a"/>
谷北又東過隴西河關縣北洮水從東南來流注之河水<lb/>
又東北流入西卑郡界左合二川南流入河又東北濟川<lb/>
水注之河水東又逕澆河故城北河水又東北逕黄川城<lb/>
河水又東逕石城南左合北谷水河水又東北逕黄河城<lb/>
南河水又東北逕廣違城北又合烏頭川水河水又東逕<lb/>
邯川城南河水又東臨津谿水注之河水又東逕津城西<lb/>
北白土城南河水又東左㑹白土川水河水又東北㑹兩<lb/>
川右合二水河水又東得野亭南河水又東歴鳯林北<lb/>
<pb n="KR3j0185_WYG_108-70b"/>
河水又東與灕水合河水又逕左南城南大河又東逕<lb/>
赤岸北河水又東洮水注之又東過金城允吾縣北河<lb/>
水又東逕石城南又東過榆中縣北又東過天水北界<lb/>
又北過武威媪圍縣東北又東北過天水勇士縣北又<lb/>
東北過安定北界麥田山河水東北流逕安定祖厲縣<lb/>
故城西北河水又東北逕麥田城西又北與麥田泉水<lb/>
合河水又東北逕麥田山西河水又東北逕于黒城北<lb/>
又東北髙平川水注之河水又東北逕眴卷縣故城西<lb/>
<pb n="KR3j0185_WYG_108-71a"/>
河水又北過北地富平縣西河水又北逕富平縣故城<lb/>
西河水又北薄骨律鎮城河水又逕典農城東河水又<lb/>
北逕典農城東河水又東北逕廉縣故城東河水又與<lb/>
北枝津河水又東北逕渾懐鄣西河水又東北歴石崖<lb/>
山西又北過朔方臨戎縣西河水又北逕臨戎縣故城<lb/>
西河水又北有枝渠東出謂之銅口東逕沃野故城南<lb/>
河水又北屈而為南河出焉河水又北迆西溢於窳渾<lb/>
縣故城東河水又屈而東流為北河東逕髙闕南河水<lb/>
<pb n="KR3j0185_WYG_108-71b"/>
自臨河縣東逕陽山南河水又南逕馬隂山西河水又<lb/>
東南逕朔方縣故城東北河水自朔方東轉逕渠捜縣<lb/>
故城北河水又東逕成宜縣故城南河水又東逕原亭<lb/>
城南河水又東逕宜梁縣之故城南河水又東逕稒陽<lb/>
城南又東過臨沃縣南河水又東枝津出焉河水又東<lb/>
流石門水南注之河水又東逕稒陽縣故城南河水又<lb/>
東逕塞泉城南而東注又東過雲中楨陵縣南又東過<lb/>
沙南縣北從縣東屈南過沙陵縣西河水屈而流白渠<lb/>
<pb n="KR3j0185_WYG_108-72a"/>
水注之河水南入楨陵縣西北又南過赤城東又南過<lb/>
定襄桐過縣西河水於二縣之間濟有君子之名河水<lb/>
又東南左合一水河水又南樹頽水注之河水又南大<lb/>
羅水注之河水又左得湳水口又南過西河圁<hi>音銀</hi>陽縣<lb/>
東河水又東端水入焉河水又南諸次之水入焉河水<lb/>
又南湯水注之又南離石縣西奢延水注之河水又南<lb/>
陵水注之河水又南得離石水口又南過中陽縣西又<lb/>
南過土軍縣西河水又南合契水河水又南得大蛇水<lb/>
<pb n="KR3j0185_WYG_108-72b"/>
河水又南又納辱水又南過上郡髙奴縣東河水又南<lb/>
蒲川石樓山南逕蒲城東河水又南過河東北屈縣西<lb/>
河水又南得鯉魚河水又南羊求水入焉河水又南為<lb/>
採桑津又南過皮氏縣西河水又南合蒲水河水又南<lb/>
逕丹水西南河水又南黒水注之河水又南至崿谷傍<lb/>
河水又南洛水自獵山枝分東派東南注于河又南出<lb/>
龍門口汾水從東來注之河水又南右合暢谷水河水<lb/>
又南逕梁山原東河水又南崌谷水注之河水又南右<lb/>
<pb n="KR3j0185_WYG_108-73a"/>
合陶渠水河水又西徐水注之河水又南逕子夏石室<lb/>
又南過汾隂縣西河水又逕郃陽城東河水又南逕陶<lb/>
城西又南過蒲坂縣西河水又南逕雷首山西又南涑<lb/>
水注之又南至華隂潼闗渭水從西來注之河水歴船<lb/>
司空與渭水㑹河水又東北玉澗水注之河水又東逕<lb/>
閿鄉侯河東與全鳩澗水合又東過河北縣南河水又<lb/>
東永樂澗水注之河水自河北城南東逕芮城河水又<lb/>
㑹槃澗河水又東逕湖縣故城北河水又東合柏谷水<lb/>
<pb n="KR3j0185_WYG_108-73b"/>
河水又東右合門水又東過陜縣北又西逕陜縣故城<lb/>
南又東過大陽縣南河水又東逕大陽縣故城南河水<lb/>
又東沙澗水注之又東過砥柱間河之右則崤水注之<lb/>
河水又東千崤之水注焉又東過平隂縣北又東至鄧<lb/>
清水從西北來注之河水又東與教水合河水又與畛<lb/>
水合河水又東合庸庸之水河水又東逕平隂縣北河<lb/>
水西㑹濝水<hi>一作右㑹</hi>河水又東過平隂縣北湛水從北來<lb/>
注之河水又東逕河陽縣故城南河水又逕臨平亭北<lb/>
<pb n="KR3j0185_WYG_108-74a"/>
河水又東逕洛陽縣北河水又東逕平縣故城北河水<lb/>
又東溴水入焉又東沛水注焉又東過鞏縣北洛水從<lb/>
縣西北流注之又東過成臯縣北濟水從北來注之河<lb/>
水又逕黄馬坂北河水又東逕旋門坂北河水東逕成<lb/>
臯大伾山下河水南對玉門河水又東合汜水河水又<lb/>
東逕板城北河水又東逕五龍塢北又東過滎陽縣蒗<lb/>
蕩渠出焉河水又東北逕卷之扈亭北河水又東逕八<lb/>
激堤北河水又東逕卷縣北河水又東北逕赤岸固北<lb/>
<pb n="KR3j0185_WYG_108-74b"/>
而東北注之又東北過武徳縣東沁水從之東至酸棗<lb/>
縣西濮水東出焉河水又東北通謂之延津河水又逕<lb/>
東燕縣故城北則有濟水自北來注之河水又東淇水<lb/>
入焉又東逕遮害亭南河水又東右逕滑臺城又東北<lb/>
過黎陽縣南河水自津東北逕凉城縣河水又東北逕<lb/>
伍子胥廟南河水又東北為長壽津故瀆東北逕戚城<lb/>
西故瀆又逕繁陽縣故城東北逕隂安縣故城西故瀆<lb/>
又東北逕昌樂縣故城東故瀆又東北逕平邑郭西又<lb/>
<pb n="KR3j0185_WYG_108-75a"/>
東北逕元城縣故城西北而至沙丘堰至于丈陸北播<lb/>
為九河河之故瀆自沙丘堰南分屯氏河出焉河水故<lb/>
瀆東北逕發干縣北城西又屈逕其北大河故瀆又東<lb/>
逕貝丘縣故城南大河故瀆又東逕甘陵縣故城南大<lb/>
河故瀆又東逕平原縣故城西而北絶屯氏三瀆北逕<lb/>
繹幕縣故城東北西流逕平原鬲縣故城西大河故瀆<lb/>
又北逕脩縣故城東又北逕安陵縣西大河故瀆北出<lb/>
為屯氏河逕館陶縣東東北出左瀆又北逕經城東繚<lb/>
<pb n="KR3j0185_WYG_108-75b"/>
城西又逕南宫縣西北注絳瀆右瀆又東北逕廣宗縣<lb/>
故城南又東北逕界城亭北又東北逕長樂郡武彊縣<lb/>
故城東又東北逕廣川縣與水故道合又東北逕廣川<lb/>
縣故城西又東逕棘津亭南張甲故瀆又東北至脩縣<lb/>
東㑹清河屯氏别河東枝津出焉東逕信成城南又東<lb/>
逕青陽縣故城南清河郡北又東北逕陵鄉南又東北<lb/>
逕東武城縣故城南又東北逕東陽縣故城南屯氏别<lb/>
瀆又東北逕清河郡南又東北逕清河故城西屯氏别<lb/>
<pb n="KR3j0185_WYG_108-76a"/>
河北瀆東逕繹幕縣故城南東邑大河故瀆又東北逕<lb/>
平原縣枝津北出至安陵縣遂絶屯氏别河北瀆又東<lb/>
北逕重平縣故城南屯氏别河北瀆又東入陽信縣今<lb/>
無水又東為咸河東北流逕陽信縣故城北屯氏别河<lb/>
南瀆自平原東絶大河故瀆又逕平原縣故城北東北<lb/>
枝津又出東北至安徳縣界東㑹商河屯氏别河南瀆<lb/>
又東北於平原界又有枝渠右出至安徳縣遂絶屯氏<lb/>
别河南瀆自平原城北首受大河故瀆東出亦通謂之<lb/>
<pb n="KR3j0185_WYG_108-76b"/>
篤馬河東北逕安徳縣故城西又東北逕臨齊城南始<lb/>
又屈逕其城東故瀆廣四十步又東北逕重丘縣故城<lb/>
西又東北逕西平昌縣故城北又逕般縣故城北東逕<lb/>
樂陵縣故城北又東北逕陽信縣故城南東北入海屯<lb/>
氏河故瀆自别河東逕甘陵之信鄉縣故城南屯氏故<lb/>
瀆又東逕甘陵縣故城北逕靈縣北又東北逕鄃縣與<lb/>
鳴犢河故瀆合上承大河故瀆於靈縣南東北逕靈縣<lb/>
東東入鄃縣而北合屯氏瀆又東北右過衛國縣南又<lb/>
<pb n="KR3j0185_WYG_108-77a"/>
東北過濮陽縣北瓠子河出焉河水東逕鐵丘南河水<lb/>
東北流而逕濮陽縣北為濮陽津河水又東北逕衛國<lb/>
縣南東為郭口津河水又東逕鄄城縣北<hi>一作國名</hi>河水又<lb/>
東北逕范縣之秦亭西河水又東北逕委粟津左㑹浮<lb/>
水故瀆故瀆東絶大河故瀆東逕五鹿之野浮水故瀆<lb/>
又東南逕國邑又東逕衛國縣故城南古斟灌浮水故<lb/>
瀆又東逕河牧城而東北出又東北入東武陽縣東入<lb/>
河又有漯水出焉河水又東逕武陽縣東范縣西而東<lb/>
<pb n="KR3j0185_WYG_108-77b"/>
北流也又東北過東阿縣北河水於范縣東北流為倉<lb/>
亭津河水又歴柯澤逕東阿縣故城西而東北出流注<lb/>
又東北過茌平縣西河自鄧里渠東北逕昌鄉亭北逕<lb/>
碻磝城西河水又與鄧里渠水上承大河於東阿縣西<lb/>
東逕東阿縣故城北又東北逕臨邑縣與將渠合又北<lb/>
逕茌平縣東臨邑縣故城西北流入於河河水又東北<lb/>
流逕四瀆津又東北過髙唐縣界<lb/>
　　漯水<lb/>
<pb n="KR3j0185_WYG_108-78a"/>
漯水又東北逕清河縣故城北漯水又東北逕文鄉城<lb/>
東南又東北逕博平縣右與黄溝同注川澤又東逕文<lb/>
鄉城又東南逕王城北黄溝又東北逕左與漯水隱覆<lb/>
勢鎮河陸東出於髙唐縣大河右迤東注漯水矣漯水<lb/>
又東北逕援縣故城西漯水又逕髙唐縣故城東漯水<lb/>
又東北逕漯隂縣故城北漯水又東北逕著縣故城南<lb/>
又東北逕崔氏城北漯水東南逕東朝陽縣故城南漯<lb/>
水又東逕漢徵君伏生墓南漯水又東逕鄒平縣故城<lb/>
<pb n="KR3j0185_WYG_108-78b"/>
北又東北逕界東鄒城北漯水又東北逕建信縣故城<lb/>
北漯水又東北逕千乘縣二城間又東北為馬常坈又<lb/>
東北過楊墟縣東商河出焉商河又北逕平原縣東又<lb/>
逕安徳縣故城南又東北逕昌平縣故城南又東逕般<lb/>
縣故城南又東逕樂陵縣故城南商河又東逕初鄉縣<lb/>
故城南沙溝水注之商河又東北流逕馬嶺城西北而<lb/>
流屈而東注南轉逕城東商河又東北逕富平縣故城<lb/>
北商河又分為二水南水謂之長聚溝北水世又謂之<lb/>
<pb n="KR3j0185_WYG_108-79a"/>
白薄瀆大河又東北逕髙唐縣故城西大河又北逕張<lb/>
公城臨側河湄河水又北逕平原縣故城東大河右溢<lb/>
世謂之甘棗溝故瀆又東北歴長隄逕温隂縣北河水<lb/>
又東北逕陽阿縣故城西又東北過漯陽縣北河水自<lb/>
平原左逕安徳城東而北為鹿角津東北逕般縣樂陵<lb/>
初鄉厭次縣故城南厭次河河水又逕漯陽縣故城北<hi>一作</hi>
<hi>右逕</hi>河水又東北為漯沃津河水又東逕千乘城北又東<lb/>
北過黎城縣北又東北過甲下邑濟水從西來注之又<lb/>
<pb n="KR3j0185_WYG_108-79b"/>
東北入于海河水又東分為二水枝津東逕甲下城南<lb/>
東南歴常沇注濟<lb/>
　　汾水<lb/>
汾水出太原汾陽縣北管涔山東南過晉陽縣東晉水<lb/>
從縣東南流注之又南洞渦水從東來注之又南過大<lb/>
陵縣東又南過平陶縣東文水從西來流注之又南過<lb/>
宼爵津<hi>一作冠</hi>又南入河東界又南過永安縣西又南過<lb/>
楊縣東西南過髙梁邑西又南過平陽縣東又南過臨<lb/>
<pb n="KR3j0185_WYG_108-80a"/>
汾縣東又屈從縣南西流又西過長修縣南又西過皮<lb/>
氏縣南又西至汾隂縣北西注于河<lb/>
　　澮水<lb/>
澮水出河東絳縣東澮交東髙山西過其縣南又西南<lb/>
過虒祁宫南又西至王橋注于汾水<lb/>
　　涑水<lb/>
涑水出河東聞喜縣東山黍葭谷又西過周陽邑南又<lb/>
西南過其縣南又西南過安邑縣西又南過解縣東又<lb/>
<pb n="KR3j0185_WYG_108-80b"/>
西南注于張陽池<lb/>
　　文水<lb/>
文水出大陵縣西山文谷東到其縣屈南到平陶縣東<lb/>
北東入于汾<lb/>
　　原公水<lb/>
原公水出兹氏縣西羊頭山東過其縣北又東入于汾<lb/>
　　洞渦水<lb/>
洞渦水出沾縣北山西過榆次縣南又西到晉陽縣南<lb/>
<pb n="KR3j0185_WYG_108-81a"/>
西入于汾出晉水下口者也<lb/>
　　晉水<lb/>
晉水出晉陽縣西縣甕山又東過其縣南又東入于汾<lb/>
水<lb/>
　　湛水<lb/>
湛水出河内軹縣西北山東過其縣北又東過皮縣之<lb/>
北又東過毋辟邑南又東南當平隂縣之東北南入于<lb/>
河<lb/>
<pb n="KR3j0185_WYG_108-81b"/>
　　濟水<lb/>
濟水出河東垣縣東王屋山為沇水又東至温縣西北<lb/>
為濟水又東過其縣北屈從縣東南流過墳城西又南<lb/>
當鞏縣北南入于河與河合流又東過成臯縣北又東<lb/>
過滎陽縣北又東至北礫磎南東出過滎陽北濟水又<lb/>
東逕西廣武城北濟水又東逕東廣武城北濟水又東<lb/>
逕敖山北濟水又東合滎瀆濟水又東逕滎陽縣北濟<lb/>
水又東南礫石溪水注之濟水又東索水注之又東過<lb/>
<pb n="KR3j0185_WYG_108-82a"/>
陽武縣北濟水又東北流南濟也逕陽武縣故城南濟<lb/>
水又東逕封丘縣南濟水又東逕東昏縣故城北濟水<lb/>
又東逕濟陽縣故城南又東過封丘縣北北濟也濟水<lb/>
又東逕原武縣故城南濟瀆又東逕酸棗縣之烏巢澤<lb/>
北又東過平丘縣南北濟也濟水者又東過濟陽縣北<lb/>
濟也又東過寃昫縣南又東過定陶縣南南濟也濟水<lb/>
又東北菏水東出焉濟水又東逕秦相魏冉冡濟水又<lb/>
東北逕定陶恭王陵南濟水又東北逕定陶縣故城南<lb/>
<pb n="KR3j0185_WYG_108-82b"/>
又屈從縣東北流南濟也濟水又東至乘氏縣西分為<lb/>
二南為菏水北為濟瀆北濟又東北逕寃昫縣故城北<lb/>
又東北與濮水濟水故瀆又北右合洪水又東北過壽<lb/>
張縣西界安民亭南汶水從東北來注之濟水又北逕<lb/>
須昫城西濟水又逕㣲鄉東又北過須昌縣西濟水又<lb/>
北逕漁山東左合馬頰水濟水自魚山北逕清亭東又<lb/>
北過糓城縣西濟水又北逕周首亭西又北過臨邑縣<lb/>
東濟水又北逕平隂城西濟水又東北至垣苖城西又<lb/>
<pb n="KR3j0185_WYG_108-83a"/>
東北過盧縣北濟水又逕盧縣故城北濟水又東北與<lb/>
中川水合濟水又東北右㑹玉水濟水又東北濼水出<lb/>
焉濟水又東北華不注山又東北過臺縣北濟水又東<lb/>
北合芹溝水又東北過菅縣南又東過梁鄒縣北又東<lb/>
北過臨濟縣南濟水又東北迤為淵渚謂之平州濟水<lb/>
又東北逕樂安縣故城南又東北過利縣西又東北過<lb/>
甲下邑入于河又東北入海其一水東流者過乘氏縣<lb/>
南又東過昌邑縣北又東過金鄉縣南又東過東緡縣<lb/>
<pb n="KR3j0185_WYG_108-83b"/>
北濟水又東逕漢平狄將軍扶溝侯淮陽朱鮪冢又東<lb/>
過方與縣北為菏水濟水東逕重鄉城南菏水又東過<lb/>
湖陸縣南東入於泗水又東南過沛縣東北又東南過<lb/>
留縣北又東過彭城縣北睢水從西來注之濟水又南<lb/>
逕彭城縣故城東又東南過徐縣北又東至下邳睢陵<lb/>
縣南入于淮<lb/>
　　清水<lb/>
清水出河内修武縣之北黒山東北過獲嘉縣北又東<lb/>
<pb n="KR3j0185_WYG_108-84a"/>
過汲縣北又東入于河<lb/>
　　沁水<lb/>
沁水出上黨沮縣謁戾山南過穀遠縣東又南過猗氏<lb/>
縣東又南過陽阿縣東又南出山過沁水縣北又東過<lb/>
野王縣北又東過周縣北又東過邢丘<hi>一曰懐縣之北</hi>又東過<lb/>
武徳縣南又東南至滎陽縣北東入于河<lb/>
　　洪水<lb/>
洪水出河内隆慮縣西大號山又東過内黄縣南為白<lb/>
<pb n="KR3j0185_WYG_108-84b"/>
溝屈從縣東北與洹水合又東北過館陶縣北又東北<lb/>
過清淵縣西又東北過廣宗縣東為清河又東北過東<lb/>
武城縣西又北過廣川縣東又東過脩縣南又東北過<lb/>
東光縣西又東北過南皮縣西又東北逕浮陽縣西又<lb/>
東北過濊邑北又東北過鄉邑南又東北逕窮河邑南<lb/>
又東北過漂榆邑入于海<lb/>
　　蕩水<lb/>
蕩水出河内蕩隂縣西山東又東北至内黄縣入于黄<lb/>
<pb n="KR3j0185_WYG_108-85a"/>
澤<lb/>
　　洹水<lb/>
洹水出上黨泫氏縣東過隆慮縣北又東北出山逕鄴<lb/>
縣南又東過内黄縣北東入于白溝<lb/>
　　濁漳水<lb/>
濁漳水出上黨長子縣西發鳩山之漳水焉東過其縣<lb/>
南屈從縣東北流注又東過壺關縣北又東北過屯留<lb/>
縣潞縣北又東過武安縣又東出山過鄴縣西又東過<lb/>
<pb n="KR3j0185_WYG_108-85b"/>
列人縣南又東北過斥漳縣南又東北過曲周縣東又<lb/>
東北過鉅鹿縣東又北過堂陽縣西又東北過扶栁縣<lb/>
北又東北過信都縣西又東北過下博縣之西又東北<lb/>
過阜城縣北又東北至昌亭與滹沱河㑹又東北至樂<lb/>
成陵縣别出北又東北過成平縣南合清河又東北過<lb/>
章武縣西又東北過平舒縣南東入海<lb/>
　　清漳水<lb/>
清漳水出上黨沾縣西北少山大黽谷南過縣西又從<lb/>
<pb n="KR3j0185_WYG_108-86a"/>
縣南屈東過渉縣西屈從縣南東至武安縣南黍窖邑<lb/>
入于濁漳<lb/>
　　易水<lb/>
易水出涿郡故安縣閻鄉西山東過范陽縣南又東過<lb/>
容城縣南又東過安次縣南又東過束州縣南東入于<lb/>
海<lb/>
　　滱水<lb/>
滱水出代郡靈丘縣髙氏山南過廣昌縣南又東南過<lb/>
<pb n="KR3j0185_WYG_108-86b"/>
中山上曲陽縣北恒水從西來注之又東過唐縣南又<lb/>
東逕安喜縣南又東過安國縣北又東過博陵縣南又<lb/>
東北入于易<lb/>
　　聖水<lb/>
聖水出上谷東過良鄉縣南又東過長鄉縣北又東過<lb/>
安次縣南東入于海<lb/>
　　巨馬水<lb/>
巨馬河出代郡廣昌縣淶山東過逌縣北又東南過容<lb/>
<pb n="KR3j0185_WYG_108-87a"/>
城縣北又東南至泉州縣西南東入八丈溝又南又東<lb/>
過勃海東平舒縣北東入于海<lb/>
　　濕水<lb/>
濕水出鴈門隂館縣東北過代郡桑乾縣南又東過涿<lb/>
鹿縣北又東南出山過廣陽薊縣北又東至漁陽雍奴<lb/>
縣西入笥溝<lb/>
　　濕餘水<lb/>
濕餘水出上谷居庸關東又東流過軍都縣南又東流<lb/>
<pb n="KR3j0185_WYG_108-87b"/>
過薊縣北又北屈東南至狐奴縣西入于沽河<lb/>
　　沽水<lb/>
沽河從塞外來南過漁陽狐奴縣北西南與濕餘水合<lb/>
為沽河又東南至雍奴縣西笥溝又東南至泉州縣與<lb/>
清河合東入于海清河者𣲖河尾也<lb/>
　　鮑丘水<lb/>
鮑丘水從塞外來南過漁陽縣東又南過潞縣西又南<lb/>
至雍奴縣北屈東入于海<lb/>
<pb n="KR3j0185_WYG_108-88a"/>
　　濡水<lb/>
濡水從塞外來東南過遼西令支縣北又東南過海陽<lb/>
縣西南入于海<lb/>
　　大遼水<lb/>
大遼水出塞外衛白平山東南入塞過遼東襄平縣又<lb/>
東南過房縣西又東過安市縣西南入于海又𤣥莬髙<lb/>
句麗縣有遼山<lb/>
　　小遼水<lb/>
<pb n="KR3j0185_WYG_108-88b"/>
小遼水所出西南至遼隧縣入于大遼水也<lb/>
　　浿水<lb/>
浿水出樂浪鏤方縣東南過於臨浿縣東入于海<lb/>
　　洛水<lb/>
洛水出京兆上洛縣讙舉山洛水又東户水注之洛水<lb/>
又東得乳水洛水又東㑹于龍餘之水洛水又東門水<lb/>
出焉洛水又東逕熊耳山北東北過盧氏縣南洛水逕<lb/>
陽渠關北洛水又東逕盧氏縣故城南洛水東與髙門<lb/>
<pb n="KR3j0185_WYG_108-89a"/>
水合洛水又東松楊谿水注之洛水又東庫谷水注之<lb/>
又東北過蠡城邑之南又東過陽市邑南又東北過于<lb/>
父邑之南洛水又東渠谷又東北過宜陽縣南洛水又<lb/>
東逕宜陽縣故城南又東北出散關南洛水又東枝瀆<lb/>
左出焉又東北過河南縣南又東過洛陽縣南伊水從<lb/>
西來注之又東過偃師縣南洛水又北陽渠水注之洛<lb/>
水又東逕訾城北又東羅水注之又東北過鞏縣東又<lb/>
北入于河洛水又東北流入于河<lb/>
<pb n="KR3j0185_WYG_108-89b"/>
　　伊水<lb/>
伊水出南陽縣西蔓渠山東北過郭落山又東北過陸<lb/>
渾縣南又東北過新城縣南又東北過伊闕中又東北<lb/>
至洛陽縣南北入于洛<lb/>
　　瀍水<lb/>
瀍水出河南糓城縣北山東與千金渠合又東過洛陽<lb/>
縣南又東過偃師縣又東入于洛<lb/>
　　澗水<lb/>
<pb n="KR3j0185_WYG_108-90a"/>
澗水出新安縣南白石山東南入於洛<lb/>
　　糓水<lb/>
糓水出𢎞農黽池縣南墦塚林糓陽谷東北過糓城縣<lb/>
北又東過河南縣北東南入于洛<lb/>
　　甘水<lb/>
甘水出𢎞農宜陽縣鹿蹄山東北至河南縣南北入洛<lb/>
　　漆水<lb/>
漆水出扶風杜陽縣俞山東北入于渭<lb/>
<pb n="KR3j0185_WYG_108-90b"/>
　　滻水<lb/>
滻水出京兆藍田谷北入于㶚<lb/>
　　沮水<lb/>
沮水出北地直路縣東過馮翊祋祤縣北東入于洛<lb/>
　　渭水<lb/>
渭水出隴西首陽縣渭谷亭南鳥䑕山又北過襄武縣<lb/>
北又東過獂道縣南又東過冀縣北又東過上邽縣又<lb/>
東過陳倉縣西又東逕武功縣北又東芒水從南來流<lb/>
<pb n="KR3j0185_WYG_108-91a"/>
注之渭水又東過槐里縣南又東澇水從南來注之渭<lb/>
水又東北逕黄山宫南就水注之渭水又東合田谿水<lb/>
渭水又東逕槐里縣故城南渭水又東合甘水又東豐<lb/>
水從南來注之渭水又東北與鎬水合渭水又東北逕<lb/>
渭城南而沈水注之又東過長安縣北渭水又東與沈<lb/>
水枝津合渭水又逕長安城北又東過華隂縣北又東<lb/>
過鄭縣北又東過霸陵縣北霸水從縣西北流注之東<lb/>
入于河<lb/>
<pb n="KR3j0185_WYG_108-91b"/>
　　漾水<lb/>
漾水出隴西氐道縣嶓冡山東至武都沮縣為漢水又<lb/>
東南至廣魏白水縣西又東南至葭萌縣東北與羌水<lb/>
合又東南過巴郡閬中縣又東南入漢州江津縣東南<lb/>
入于江<lb/>
　　丹水<lb/>
丹水出京兆上洛縣西北冡嶺山東南過其縣南又東<lb/>
南過商縣南又東南至于丹水縣入于汋<lb/>
<pb n="KR3j0185_WYG_108-92a"/>
　　汝水<lb/>
汝水出河南梁縣勉鄉西天息山東南過其縣北又東<lb/>
南潁川郟縣南又東南過定陵縣北又東南過郾縣北<lb/>
又東南過汝南上蔡縣西又東南過平輿縣南<hi>一作平興</hi>又<lb/>
東至原鹿縣南入于淮<lb/>
<pb n="KR3j0185_WYG_108-93a"/>
　　水經卷下<lb/>
　　潁水<lb/>
潁水出潁川陽城縣西北少室山又東南過其縣南又<lb/>
東南過陽翟縣北又東南過潁陽縣西又東南過潁隂<lb/>
縣西南又東南至慎縣東南入于淮又東南過臨潁縣<lb/>
南又東南汝南㶏強縣北洧水從河南宻縣東流注之<lb/>
又東過西華縣北又南過汝陽縣北又東南過南頓縣<lb/>
北㶏水從西來流注之又東南至新陽縣北蒗蕩渠水<lb/>
<pb n="KR3j0185_WYG_108-93b"/>
從西北來注之<lb/>
　　洧水<lb/>
洧水出河南宻縣西南馬領山又東南過其縣南又東<lb/>
過鄭縣南鄫水從西北來注之又東南過長社縣北又<lb/>
東南過新汲縣東北又東南過茅城邑之東北又東過<lb/>
習陽城西折入于潁<lb/>
　　潩水<lb/>
潩水出河南宻縣大騩山東南入于潁<lb/>
<pb n="KR3j0185_WYG_108-94a"/>
　　潧水<lb/>
潧水出鄭縣西北平地東過其縣北又東南過其縣東<lb/>
又南入于洧水渠出滎陽北河東南過中牟縣之北又<lb/>
東至浚儀縣又屈南至扶溝縣北其一者東南過陳縣<lb/>
也又東南至汝南新陽縣北又東南過山桑縣北又東<lb/>
南過龍亢縣南又東南過義城縣西南入于淮<lb/>
　　隂溝水<lb/>
隂溝水出河南陽武縣蒗𦿆渠東南至沛為濄水又東<lb/>
<pb n="KR3j0185_WYG_108-94b"/>
南至下邳淮陵縣入于淮<lb/>
　　汳水<lb/>
汳水出隂溝于浚儀縣北又東至梁郡蒙縣為濉水餘<lb/>
波南入淮陽城中獲水出汳水於梁郡蒙縣北又東過<lb/>
蕭縣南又東至彭城縣北東入于泗<lb/>
　　睢水<lb/>
睢水出梁郡鄢縣又東過睢陽縣南又東過相縣南屈<lb/>
從城北東流當蕭縣南入于淮<lb/>
<pb n="KR3j0185_WYG_108-95a"/>
　　瓠子水<lb/>
瓠子河出東郡濮陽縣北河東至濟隂句縣為新溝又<lb/>
東北過廩丘縣為濮水又北過東郡范縣東北為濟渠<lb/>
與將渠合又東北過東阿縣東又東北過臨邑縣西又<lb/>
東北過茌平縣東為鄧里渠又東北過祝阿縣為濟渠<lb/>
又東北至梁鄒縣西分為二其東北者為濟河其東者<lb/>
為時水又東北至濟西濟河東北入于海時水東至臨<lb/>
淄縣西屈南過太山華縣東又南至費縣東入于沂<lb/>
<pb n="KR3j0185_WYG_108-95b"/>
　　汶水<lb/>
汶水出太山萊蕪縣原山西南過嬴縣南又東南過奉<lb/>
髙縣北屈從縣西南流過博縣西北又西南過蛇丘縣<lb/>
南又西南過岡縣北又西南過平章縣南又西南過無<lb/>
鹽縣南又西南過壽張縣北又西南至安民亭入于濟<lb/>
　　泗水<lb/>
泗水出魯卞縣北山西南逕魯縣北又西過瑕丘縣東<lb/>
屈從縣東南流漷水從東來注之又南過平陽縣西又<lb/>
<pb n="KR3j0185_WYG_108-96a"/>
南過髙平縣西洸水從北西來流注之又南過方輿縣<lb/>
東菏水從西來注之又屈東南過湖陸縣南洧涓水從<lb/>
東北來流注之又南過沛縣東又東逕山陽郡又東南<lb/>
過彭城縣東北又東南過呂縣南又東南過下邳縣西<lb/>
又東南入于淮<lb/>
　　沂水<lb/>
沂水出泰山盖縣艾山南過琅邪臨沂縣東又南過開<lb/>
陽縣東又東過襄賁縣東屈從縣南西流又屈南過剡<lb/>
<pb n="KR3j0185_WYG_108-96b"/>
縣西又南過良城縣西又南過下邳縣西南入于泗<lb/>
　　洙水<lb/>
洙水出泰山盖縣臨樂山西南至卞縣入于泗<lb/>
　　沭水<lb/>
沭水出琅邪東莞縣西北山東南過其縣東又東南過<lb/>
莒縣東又南過陽都縣東入于沂<lb/>
　　巨洋水<lb/>
巨洋水出朱虛縣泰山北過其縣西又北過臨胊縣東<lb/>
<pb n="KR3j0185_WYG_108-97a"/>
又北過劇縣西又東北過壽光縣西又東北入于海<lb/>
　　淄水<lb/>
淄水出泰山萊蕪縣原山又東北過臨淄縣東又東過<lb/>
利縣東又東北入于海<lb/>
　　汶水<lb/>
汶水出朱虛縣泰山北過其縣東又北過淳于縣西又<lb/>
東北入于海<lb/>
　　濰水<lb/>
<pb n="KR3j0185_WYG_108-97b"/>
濰水出琅邪箕縣東北過東武城縣西又北過平昌縣<lb/>
東又北過髙宻縣西又北過淳于縣東又東北逕都昌<lb/>
縣東又東北入于海<lb/>
　　膠水<lb/>
膠水出黔陬縣膠山北過其縣西又北過夷安縣東又<lb/>
北過當利縣西北入于海<lb/>
　　沔水<lb/>
沔水出武都沮縣東狼谷中沔水又東南逕沮水戍而<lb/>
<pb n="KR3j0185_WYG_108-98a"/>
東南流注漢曰沮口沔水又東逕白馬戍南濜水入焉<lb/>
沔水又東逕武侯壘南又東逕沔陽故城南沔水又東<lb/>
逕西樂城北漢水又左得度口水漢水又東黄沙水左<lb/>
注之漢水又東合襃水漢水又東逕漢廟堆下又東過<lb/>
南鄭縣南漢水又東得長栁渡漢水又左㑹文水漢水<lb/>
又東黒水注之又東過城固縣南又東過魏興安陽縣<lb/>
南涔水出自旱山北注之漢水又東至灙城南與洛谷<lb/>
水合漢水又東逕小城固南漢水又東逕石門灘漢水<lb/>
<pb n="KR3j0185_WYG_108-98b"/>
又東逕媯墟為灘漢水又東逕猴經灘漢水又東逕小<lb/>
大黄金南漢水又東合蘧蒢漢口漢水又東右㑹洋水<lb/>
漢水又東歴敖頭漢水又東合直水漢水又東逕直城<lb/>
南漢水又東逕晉昌郡之寧都縣南漢水又東逕魚脯<lb/>
谿口又東過西城縣南漢水又東右得大勢漢水右對<lb/>
月谷口漢水又東逕西城縣故城南漢水又東為鱣湍<lb/>
漢水又東合旬水漢水又東逕木蘭塞南漢水又東左<lb/>
得育漢漢水又東逕魏興郡之錫縣故城北漢水又東<lb/>
<pb n="KR3j0185_WYG_108-99a"/>
歴姚方沔水又東過襄陽縣北沔水又東合檀谿水沔<lb/>
水又逕平魯城南又從縣東屈西南淯水從北來注之<lb/>
沔水中有魚梁洲沔水又逕桃林亭東沔水又東南逕<lb/>
蔡洲沔水又東南邑城北沔水又東合洞口又東過中<lb/>
廬縣東淮水自房陵縣淮山東流注之沔水又東南流<lb/>
逕黎丘故城西又南過<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>縣東北<hi>一作印</hi>沔水又南得木<lb/>
里水㑹又南過宜城縣東夷水出自房陵縣東流注之<lb/>
沔水又逕鄀縣故城南沔水又東敖水注之沔水又東<lb/>
<pb n="KR3j0185_WYG_108-99b"/>
南與臼水合沔水自荆城東南流逕當陽縣之章山東<lb/>
沔水又東右㑹權口沔水又東南與陽口合又東南逕<lb/>
江夏雲杜縣東夏水從西來注之沔水又東逕左桑沔<lb/>
水又東合區亮水口沔水又東得合驛口沔水又東謂<lb/>
之横桑沔水又東謂之鄭潭沔水又東得死沔沔水又<lb/>
東與力口合沔水又東南溳入水焉沔水又東逕沌陽<lb/>
縣北又南至江夏沙羡縣北南入于江沔水與江合流<lb/>
又東過彭蠡澤又東北出居巢縣南又東過牛渚縣南<lb/>
<pb n="KR3j0185_WYG_108-100a"/>
又東至石城縣分為二其一東北流其一又過毗陵縣<lb/>
北為北江南江又東與貴長池水合南江又南東逕宣<lb/>
城之臨城縣南南江又東與桐水合南江又東逕寧國<lb/>
縣南南江又東北為長瀆歴河口東則松江出焉江水<lb/>
竒分謂之三江口又東至㑹稽餘姚縣東入于海江水<lb/>
又東逕黄橋下江水又東逕餘姚縣故城南江水又東<lb/>
注于海又東過堵陽縣堵水出焉自上粉縣北流注之<lb/>
又東過鄖鄉縣南漢水又東逕鄖鄉縣故城南漢水又<lb/>
<pb n="KR3j0185_WYG_108-100b"/>
東逕琵琶谷口又東北流又屈東南過武當縣東北漢<lb/>
水又東為佷子潭漢水又東南逕武當縣故城北漢水<lb/>
又東平陽川水注之沔水又東南逕縣城東沔水又東<lb/>
逕龍巢山下又東南逕渉都縣東北又東南過鄼縣之<lb/>
西南又南逕糓城東又南過隂縣之西沔水又東南得<lb/>
洛谿口又南過筑陽東筑水出自房陵縣東過其縣南<lb/>
流注之又東逕學城南沔水又南逕筑陽縣東沔水又<lb/>
東為漆灘又東過山都縣東北沔水又東逕樂山北沔<lb/>
<pb n="KR3j0185_WYG_108-101a"/>
水又東逕隆中<lb/>
　　濳水<lb/>
濳水出巴郡宕渠縣又南入于江<lb/>
　　湍水<lb/>
湍水出酈縣北芬山南流過其縣東又南過冠軍縣東<lb/>
又東過白牛邑南又東南至新野縣東入于淯<lb/>
　　均水<lb/>
均水出淅縣北山南流過其縣之東又南當渉都邑縣<lb/>
<pb n="KR3j0185_WYG_108-101b"/>
北南入于沔<lb/>
　　粉水<lb/>
粉水出房陵縣東流過郢邑南又東過糓邑南東入于<lb/>
沔<lb/>
　　白水<lb/>
白水出朝陽縣西東流過其縣南又東至新野縣西東<lb/>
入干淯<lb/>
　　泚水<lb/>
<pb n="KR3j0185_WYG_108-102a"/>
泚水出泚陽東北太胡山東南流逕其縣南泄水從南<lb/>
來注之又西至新野縣南入于淯<lb/>
　　淮水<lb/>
淮水出南陽平氏縣胎簪山東北過桐栢山淮水又東<lb/>
逕義陽縣淮水又逕義陽縣故城南淮水又東得溮口<lb/>
水東過江夏平春縣北淮水又東油水注之淮水又東<lb/>
北與大木水合淮水又東北流左㑹湖水淮水又東逕<lb/>
安陽縣故城南又東逕新息縣南淮水又東逕浮光山<lb/>
<pb n="KR3j0185_WYG_108-102b"/>
北淮水又東合壑水淮水又東北申陂枝水注之淮水<lb/>
又東逕淮隂亭北又東逕白城南淮水又東逕長陵戍<lb/>
南又東青陂水注之淮水又東北合黄水又東過期思<lb/>
縣北淮水又東北淠水注之<hi>一作[泳-永+旱]</hi>東過原鹿縣南汝水<lb/>
從西北來注之又東過廬江安豐縣東北決水從北來<lb/>
注之淮水又東谷水入焉淮水又東北左㑹潤水淮水<lb/>
又東北窮水入焉又東北至九江壽春縣西泚水洪水<lb/>
合北注之又東潁水從西北來流注之淮水又東流與<lb/>
<pb n="KR3j0185_WYG_108-103a"/>
潁口㑹東南逕倉陵北又東北流逕壽春縣故城西淮<lb/>
水又北左合椒水又東過壽春縣北肥水從縣東北流<lb/>
注之淮水又北逕山硤中謂之硤石淮水又北逕莫耶<lb/>
山西又東過當塗縣北渦水從西北來注之淮水又東<lb/>
北濠水注之淮水又北沙水注之又東過鍾離縣北淮<lb/>
水又東逕夏丘縣南淮水又東逕浮山淮水又東逕徐<lb/>
縣南歴澗水注之淮水又東池水注之淮水又東蘄水<lb/>
注之淮水又東歴客山逕盱眙縣故城西又東北至下<lb/>
<pb n="KR3j0185_WYG_108-103b"/>
邳淮隂縣西泗水從西北來流注之又東過淮隂縣北<lb/>
中瀆水出白馬湖東北注之又東兩小水流注之又東<lb/>
至廣陵淮浦縣入于海<lb/>
　　滍水<lb/>
滍水出南陽魯陽縣西之堯山東北過潁川定陵縣西<lb/>
北又東過郾縣南東入于汝<lb/>
　　淯水<lb/>
淯水出𢎞農盧氏縣攻離山東南過南陽西鄂縣西北<lb/>
<pb n="KR3j0185_WYG_108-104a"/>
又東過宛縣南又屈南過淯陽縣東又南過新野縣西<lb/>
西過鄧縣東南入于沔<lb/>
　　㶏水<lb/>
㶏水出㶏強縣南澤中東入潁<lb/>
　　灈水<lb/>
灈水出汝南吳房縣西北興山東過其縣北入于汝<lb/>
　　瀙水<lb/>
瀙水出潕隂縣東上界山東過吳房縣南又東過灈陽<lb/>
<pb n="KR3j0185_WYG_108-104b"/>
縣南又東過上蔡縣南東入汝<lb/>
　　潕水<lb/>
潕水出潕隂縣西北扶予山東過其縣南又東過西平<lb/>
縣北又東過郾縣南又東過定潁縣北東入于汝<lb/>
　　溳水<lb/>
溳水出蔡陽縣東南逕隋縣西又南過江夏安陸縣西<lb/>
又東南入于夏<lb/>
　　漻水<lb/>
<pb n="KR3j0185_WYG_108-105a"/>
漻水出江夏平春縣西南過安陸入于溳<lb/>
　　蘄水<lb/>
蘄水出江夏蘄春縣北山南過其縣西又南至蘄口南<lb/>
入于江<lb/>
　　決水<lb/>
決水出廬江雩婁縣南大别山北過其縣東又北過安<lb/>
豐縣東又北入于淮<lb/>
　　泚水<lb/>
<pb n="KR3j0185_WYG_108-105b"/>
泚水出廬江灊縣西南霍山東北東北過六縣東北入<lb/>
于淮<lb/>
　　泄水<lb/>
泄水出博安縣北過芍陂西與泚水合西北入于淮<lb/>
　　肥水<lb/>
肥水出九江成徳縣廣陽鄉西肥水别北過其縣西北<lb/>
入芍陂又北過壽春縣東北入于淮<lb/>
　　施水<lb/>
<pb n="KR3j0185_WYG_108-106a"/>
施水亦從廣陽鄉東南入于湖<lb/>
　　沮水<lb/>
沮水出漢中房陵縣淮水東南過臨沮縣界又東南過<lb/>
枝江縣東南入于江<lb/>
　　漳水<lb/>
漳水出臨沮縣東荆山東南過蓼亭又東過章鄉南又<lb/>
南至枝江縣北鳥扶邑入于沮<lb/>
　　夏水<lb/>
<pb n="KR3j0185_WYG_108-106b"/>
夏水出江流于江陵縣東南又東過華容縣南又東至<lb/>
江夏雲杜縣入于沔<lb/>
　　羌水<lb/>
羌水出羌中叅糧又東南至廣魏白水縣與漢水合又<lb/>
東南過巴郡閬中縣又南至墊江縣東南入于江<lb/>
　　涪水<lb/>
涪水出廣魏涪縣西北南至小廣魏與梓潼合<lb/>
　　梓潼水<lb/>
<pb n="KR3j0185_WYG_108-107a"/>
梓潼水出其縣北界西南入于涪又西南至小廣魏縣<lb/>
南入于墊江<lb/>
　　涔水<lb/>
涔水出漢中南縣東南旱山北至沔陽縣南入于沔<lb/>
　　江水<lb/>
岷山在蜀郡氐道縣大江所出東南過其縣北江水自<lb/>
天彭闕東逕汶關而歴氐道縣北又有湔水入焉江水<lb/>
又東别為沱江水又歴都安縣又東南過犍為武陽縣<lb/>
<pb n="KR3j0185_WYG_108-107b"/>
青衣水沫水從西南來合而注之又東南過𤏡道縣北<lb/>
若水淹水合從西來注之又東注水北流注江水又與<lb/>
符黒水合又東過江陽縣南洛水從三危山東過廣魏<lb/>
洛陽南東南注之江水逕漢安縣北江水東逕樊石灘<lb/>
又逕大附灘又東過符縣北邪東南鰼部水從符關東<lb/>
北注之又東北至巴郡江州縣東強水涪水漢水白水<lb/>
宕渠水并合南流注之又江水東至枳縣西延江從䍧<lb/>
牱郡北流西屈注之又逕東望峽東歴平都江水又逕<lb/>
<pb n="KR3j0185_WYG_108-108a"/>
虎鬚灘江水又東逕臨江縣南江水又東得黄華水口<lb/>
左逕石城南又東至平洲又東逕壌塗而歴和灘又東<lb/>
逕界壇江水又東右得將龜谿口江水又東南㑹北集<lb/>
渠江水又右逕池谿口江水又東逕右龍又東逕羊腸<lb/>
虎臂灘江水又東彭水注之江水又東右逕胊忍縣故<lb/>
城南江水又東逕瞿巫灘江水又逕東陽灘江水又逕<lb/>
魚復縣之故陵江水又東為落牛灘逕故陵北江水又<lb/>
右逕夜清而東歴朝陽道口江水又東左逕新市里南<lb/>
<pb n="KR3j0185_WYG_108-108b"/>
江水又東右合陽元水口江水又東逕南鄉峽東逕永<lb/>
安宫南江水又東逕諸葛亮圖壘南江水又東南逕赤<lb/>
岬西江水又東逕魚復縣故城南江水又東逕廣谿峽<lb/>
西過鄧縣東江水自關東逕弱關捍關南入于沔江水<lb/>
入東烏飛水注之江水又東逕巫縣故城南江水又東<lb/>
巫溪水注之江水又東逕巫峽江水歴峽東逕新崩灘<lb/>
江水又東逕石門灘又東過秭歸縣之南江水又東逕<lb/>
城北江水又東南逕䕫城南江水又東逕歸鄉縣故城<lb/>
<pb n="KR3j0185_WYG_108-109a"/>
北江水又東逕信陵縣南江水又東過夷陵縣南江水<lb/>
歴峽東逕宜昌縣之埵竈下江水又東流頭灘江水又<lb/>
東逕宜昌縣北江水又東逕狼尾灘而歴人灘江水又<lb/>
東逕黄牛山江水又東逕西陵峽江水歴禹斷江江水<lb/>
出峽東南流逕城故州江水又東逕故城北江水又東<lb/>
逕白鹿巖江水又東歴荆門虎牙之門又東南過夷道<lb/>
縣北夷水從狼山縣南東北注之江水又東逕土明城<lb/>
北江水又東㑹沮口又南過江陵縣南江水又東逕鷰<lb/>
<pb n="KR3j0185_WYG_108-109b"/>
尾洲江水東得馬牧口江水又東逕江陵縣故城南江<lb/>
水又東逕郢城南江水又東得豫章口又東至華容縣<lb/>
西夏水出焉又東南當華容縣南湧水出焉江水又東<lb/>
涌水注之江水又逕南平郡孱陵縣之樂鄉城北又東<lb/>
南油水從西南來注之又東右合油口又東逕公安縣<lb/>
北江水左㑹髙口江水又東得故市口江水又右逕楊<lb/>
岐北山大江又東左合子夏口大江又東左得侯臺水<lb/>
口大江右得龍穴水口江水自龍巢而東俞口又東得<lb/>
<pb n="KR3j0185_WYG_108-110a"/>
清楊士塢二口大江右逕石首山北又東逕赭要江水<lb/>
左得飯筐上口江水又右得上檀浦江水又東逕竹畦<lb/>
南又東至長沙下雋縣北澧水沅水資水合東流注之<lb/>
湘水從南來注之江水又東左得二夏浦又東逕彭城<lb/>
口江水自彭城<graphic n="KR1105" url="https://raw.githubusercontent.com/kanripo/KR-Gaiji/master/images/KR1105.png" mimeType="image/png"/>東逕如山北江水又左逕白螺山南<lb/>
江水左逕止烏林南江水又東左得子練口江水左得<lb/>
中陽水口又東得白沙口江水東右得聶口江水左逕<lb/>
百人山南江水東逕大軍山南江水又東逕小軍山南<lb/>
<pb n="KR3j0185_WYG_108-110b"/>
江水又東逕雞翅山北又東北至江夏沙羡縣西北沔<lb/>
水從北來注之江水又東逕歎父山南對歎州江水又<lb/>
東逕魯山南江水左得湖口水通太湖又東合灄口水<lb/>
上承沔水於安陸縣而東逕灄陽縣北東南注于江江<lb/>
水又東湖水自北南注謂之嘉吳江右岸頻得二夏浦<lb/>
北對東城洲西浦側有雍伏戍江之左岸東㑹龍驤水<lb/>
口出北山蠻中江之有武口水上通安陸之延頭江水<lb/>
東逕若城南又東過邾縣南江水右得黎<graphic n="KR1105" url="https://raw.githubusercontent.com/kanripo/KR-Gaiji/master/images/KR1105.png" mimeType="image/png"/>北江水又<lb/>
<pb n="KR3j0185_WYG_108-111a"/>
東逕邾縣故城南鄂縣北江水右得樊口江水又左逕<lb/>
赤鼻山南又東逕西陽郡南郡治即西陽縣也江之右<lb/>
岸有鄂縣故城江水左則巴水注之又東逕較縣故城<lb/>
南東㑹希水口出灊縣霍山西麓山北有灊縣故城大<lb/>
江右岸有厭里口安樂浦江水左得赤水浦江水又東<lb/>
逕南陽山南江水又東逕西陵縣故城南江水東歴孟<lb/>
家㳾江之右岸有黄石山水逕其北又東過蘄春縣南<lb/>
蘄水從北東注之又東過下雉縣北䢴水從東陵西南<lb/>
<pb n="KR3j0185_WYG_108-111b"/>
注之又東左得青林口<lb/>
　　青衣水<lb/>
青衣水出青衣縣西蒙山東與沫水合也至犍為南安<lb/>
縣入于江<lb/>
　　桓水<lb/>
桓水出蜀部岷山西南行羌中入于南海<lb/>
　　若水<lb/>
若水出蜀郡旄牛徼外東南至故關為若水也南過越<lb/>
<pb n="KR3j0185_WYG_108-112a"/>
巂卭都縣西直南至㑹無縣淹水東南流注又東北至<lb/>
犍為朱提縣西瀘江水又東北至𤏡道縣入于江<lb/>
　　沫水<lb/>
沫水出廣柔徼外東南過旄牛縣北又東至越巂靈道<lb/>
縣出蒙山南東北與青衣水合東入于江<lb/>
　　延江水<lb/>
延江水出犍為南廣縣又東至䍧牱鄨縣東屈北流至<lb/>
巴郡涪陵縣注更始水又東南至武陵西陽縣入于酉<lb/>
<pb n="KR3j0185_WYG_108-112b"/>
水<lb/>
　　沅酉水<lb/>
酉水東南至沅陵縣入于沅<lb/>
　　存水<lb/>
存水出犍為<graphic n="KR1791" url="https://raw.githubusercontent.com/kanripo/KR-Gaiji/master/images/KR1791.png" mimeType="image/png"/>鄢縣東南至鬱林定周縣為周水又東<lb/>
北至潭中縣注于潭<lb/>
　　温水<lb/>
温水出䍧牱夜郎縣又東至鬱林廣鬱縣為鬱水又東<lb/>
<pb n="KR3j0185_WYG_108-113a"/>
至領方縣東與斤南水合東北入于鬱<lb/>
　　淹水<lb/>
淹水出越巂遂久縣徼外東南至蜻蛉縣又東過姑復<lb/>
縣南東入于若水<lb/>
　　葉榆水<lb/>
益州葉榆河出其縣北界屈從縣東北流過不韋縣東<lb/>
南出益州界入䍧牱郡西隨縣北為西隨水又東出進<lb/>
桑關過交阯麋泠縣北分為五水絡交阯郡中至東界<lb/>
<pb n="KR3j0185_WYG_108-113b"/>
復合為三水東入海<lb/>
　　夷水<lb/>
夷水出巴郡魚復縣江東南過很山縣南又東過夷道<lb/>
縣北東入于江<lb/>
　　油水<lb/>
油水出武陵孱陵縣西界又東北入于江<lb/>
　　澧水<lb/>
澧水出武陵充縣西歴山東過其縣南又東過零陽縣<lb/>
<pb n="KR3j0185_WYG_108-114a"/>
之北又東過作唐縣北又東至長沙下巂縣西北東入<lb/>
于江<lb/>
　　沅水<lb/>
沅水出䍧牱且蘭縣為旁溝水又東至鐔城縣為沅又<lb/>
東北過臨沅縣南又東至長沙下巂縣西北入于江<lb/>
　　泿水<lb/>
泿水出武陵鐔城縣北界沅水谷南至鬱林潭中縣與<lb/>
鄰水合又東至蒼梧陵縣為鬱溪又東至髙要縣為大<lb/>
<pb n="KR3j0185_WYG_108-114b"/>
水又東至南海番禺縣西分為二其一南入于海其一<lb/>
又東過縣東南入于海員水又東南一千五百里入南<lb/>
海<lb/>
　　資水<lb/>
資水出零陵都梁縣路山東北過夫夷縣東北過邵陵<lb/>
縣之北又東北過益陽縣北又東與沅水合於湖中東<lb/>
北入于江也<lb/>
　　漣水<lb/>
<pb n="KR3j0185_WYG_108-115a"/>
漣水出連道縣西資水之别東北過湘南縣南又東北<lb/>
至臨湘縣西南東入于湘<lb/>
　　湘水<lb/>
湘水出零陵始安縣陽海山東北過零陵縣東又東北<lb/>
過洮陽縣東又東北過泉陵縣西又東北過重安縣東<lb/>
又東北過酃縣西泰水從東南來注之又東北過隂山<lb/>
縣西洣水從東南來注之又北過澧陵縣西漉水從東<lb/>
注之又北過臨湘縣西瀏水從縣西北流注又北溈水<lb/>
<pb n="KR3j0185_WYG_108-115b"/>
從西南來注之又北過羅縣西㵋水從東來流注之又<lb/>
北過下巂縣西微水從東來流注之又北至巴丘山入<lb/>
于江<lb/>
　　灕水<lb/>
灕水亦出陽海山南過蒼梧荔浦縣又南至廣信縣入<lb/>
于鬱水<lb/>
　　溱水<lb/>
溱水出桂陽臨武縣南繞城西北屈東流東至曲江縣<lb/>
<pb n="KR3j0185_WYG_108-116a"/>
安聶邑東屈西南流過滇陽縣出淮浦關與桂水合南<lb/>
入于海<lb/>
　　滙水<lb/>
滙水出桂陽縣盧聚東南過含洭縣南出洭浦關為桂<lb/>
水<lb/>
　　深水<lb/>
深水出桂陽盧聚西北過零陵營道縣南又西北過營<lb/>
浦縣南又西北過泉陵縣西北七里至燕室邪入于湘<lb/>
<pb n="KR3j0185_WYG_108-116b"/>
　　鍾水<lb/>
鍾水出桂陽南平縣都山北過其縣東又東北過宋渚<lb/>
亭又北過鍾亭與雞水合又北過魏寧縣之東又東北<lb/>
入于湘<lb/>
　　耒水<lb/>
耒水出桂陽郴縣南山又北過其縣之西又北過便縣<lb/>
之西又西北過耒陽縣之東又北過酃縣東北入于湘<lb/>
　　洣水<lb/>
<pb n="KR3j0185_WYG_108-117a"/>
洣水出荼陵縣上鄉西北過其縣西又西北過攸縣南<lb/>
又西北過隂山縣南又西北入于湘<lb/>
　　漉水<lb/>
漉水出醴陵縣東漉山西過其縣南屈從縣西西北流<lb/>
至漉浦注入于湘<lb/>
　　瀏水<lb/>
瀏水出臨湘縣東南劉陽縣西北過其縣東北與澇溪<lb/>
水合西入于湘<lb/>
<pb n="KR3j0185_WYG_108-117b"/>
　　㵋水<lb/>
㵋水出豫章艾縣西過長沙羅縣西又西累石山入于<lb/>
湘水<lb/>
　　贛水<lb/>
贛水出豫章南野縣西北過贛縣東又西北過廬陵縣<lb/>
西又東北過石陽縣西又東北過漢平縣南又東北過<lb/>
新淦縣西又北過南昌縣西又北過彭澤縣西北入于<lb/>
江<lb/>
<pb n="KR3j0185_WYG_108-118a"/>
　　廬水<lb/>
廬江水出三天子都北過彭澤縣西北入于江<lb/>
　　漸江水<lb/>
漸江水出三天子都北過餘杭東入于海<lb/>
　　斤江水<lb/>
斤江水出交阯龍編縣東北至鬱林領方縣東注于鬱<lb/>
容容夜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>湛乘牛渚須無無濡營進皇無地零侵黎無<lb/>
㑹重瀨夫省無變由蒲王都融勇外此皆出日南郡西<lb/>
<pb n="KR3j0185_WYG_108-118b"/>
東東入于海<lb/>
　　山澤<lb/>
嵩髙為中嶽在潁川陽城縣西北<lb/>
泰山為東嶽在泰山博縣西北<lb/>
霍山為南嶽在廬江灊縣西南<lb/>
華山為西嶽在𢎞農華隂縣西南<lb/>
雷首山在河東蒲坂縣東南<lb/>
砥柱在河東大陽縣東河中<lb/>
<pb n="KR3j0185_WYG_108-119a"/>
王屋山在河東垣曲縣東北也<lb/>
太行山在河内野王縣西北<lb/>
恒山為北嶽在中山上曲陽縣西北<lb/>
碣石山在遼西臨渝縣南水中也<lb/>
析城山在河東濩澤縣西南<lb/>
太嶽山在河東永安縣<lb/>
壺中山在河東北屈縣東<lb/>
南龍門山在河東皮氏縣西<lb/>
<pb n="KR3j0185_WYG_108-119b"/>
梁山在馮翊夏陽縣西北河上<lb/>
荆山在馮翊懐徳縣南<lb/>
岐山在扶風美陽縣西北<lb/>
闗山在扶風汧縣之西也<lb/>
隴山終南山惇物山在扶風武功縣西南也<lb/>
須山在隴西臨洮縣西南<lb/>
嶓冡山在隴西氐道縣之南<lb/>
鳥䑕同穴山在隴西首陽縣西南<lb/>
<pb n="KR3j0185_WYG_108-120a"/>
積石在隴西河闗縣西南<lb/>
都野澤在武威縣東北<lb/>
合離山在酒泉㑹水縣東北<lb/>
流沙地在張掖居延縣東北<lb/>
三危山在燉煌縣南<lb/>
朱圍山在天水北冀縣南<lb/>
岷山在蜀郡湔氐道西<lb/>
嶓冡山在𢎞農盧氏縣南<lb/>
<pb n="KR3j0185_WYG_108-120b"/>
荆山在南郡臨沮縣東北<lb/>
内方山在江夏竟陵縣東北<lb/>
大别山在廬江安豐縣西南<lb/>
外方山崧髙是也<lb/>
桐柏山在南陽平氏縣東南<lb/>
陪尾山在江夏安陸縣東北<lb/>
衡山在長沙湘南縣南<lb/>
九江地在長沙下巂縣西北雲夢澤在南郡華容縣之<lb/>
<pb n="KR3j0185_WYG_108-121a"/>
東東陵地在廬江金蘭縣西北敷淺原地在豫章歴陵<lb/>
縣西南彭蠡澤在豫章彭澤縣北中江在丹陽蕪湖縣<lb/>
南東至會稽陽羡縣入于海震澤在吴縣南五十里北<lb/>
江在毘陵北界東入于江<lb/>
嶧陽山在下邳縣之西<lb/>
羽山在東海祝其縣南也<lb/>
陶丘在濟隂定陶縣之西南<lb/>
菏澤在定陶縣東雷澤在濟隂城陽縣西北菏水在山<lb/>
<pb n="KR3j0185_WYG_108-121b"/>
陽湖陸縣南蒙山在太山蒙隂縣西南大野澤在山陽<lb/>
鉅野縣東北大邳地在河南成臯縣北明都澤在梁郡<lb/>
睢陽縣東北益州沱水在蜀郡汶江縣西南其一在郫<lb/>
縣西南皆還入江荆州沱水在南郡枝江縣三澨池之<lb/>
南在卭縣之北右禹貢山水澤地所在凡六十<lb/>
　<lb/>
　<lb/>
　説郛卷一百八下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>説郛卷十七上</head>
    <p>
<pb n="KR3j0185_WYG_017-1a"/>
欽定四庫全書<lb/>
　説郛卷十七上　　　　　元　陶宗儀　撰<lb/>
　　愛日齋藂抄<hi>宋葉</hi>
　　稱帝<lb/>
太史公夏本紀自禹即天子位以後云帝禹至于帝履<lb/>
癸又曰帝桀殷本紀自太甲書帝太甲至于帝紂孔氏<lb/>
雜說言二王亦得稱帝引史記夏紀稱帝桀是也何獨<lb/>
桀云帝哉商紀云周武王為天子其後世貶帝號號為<lb/>
<pb n="KR3j0185_WYG_017-1b"/>
王索隠曰按夏殷天子亦皆稱帝代以徳薄不及五帝<lb/>
始貶帝號號為王故本紀皆帝而總曰三王也又譙周<lb/>
云夏殷之禮生稱王死稱廟主皆以帝名配之見索隠<lb/>
國語云𤣥王勤商帝甲亂之又云商王帝辛大惡于民<lb/>
帝辛紂也然而易曰帝乙書亦曰帝乙夏殷之稱帝莫<lb/>
信於此<lb/>
　　釋奠釋菜<lb/>
釋奠釋菜古禮僅存而行于學歐陽公記襄州榖城縣<lb/>
<pb n="KR3j0185_WYG_017-2a"/>
夫子廟有云釋奠釋菜經之畧者也古之見師以菜為<lb/>
贄故始入學者必釋菜以見其先師其學官四時之祭<lb/>
乃皆釋奠奠有樂無尸而釋菜無樂則其又畧也祭之<lb/>
以禮以迎尸酌鬯為盛釋奠薦饌直奠而已故曰祭之<lb/>
畧者余讀其文因考之禮凡學春官釋奠于其先師秋<lb/>
冬亦如之凡始立學者必釋奠於先聖先師及行事必<lb/>
以幣凡釋奠必有舍也天子視學適東序釋奠於先老<lb/>
三聖見文王世子出征執有罪反釋奠於學以訊馘告<lb/>
<pb n="KR3j0185_WYG_017-2b"/>
見王制凡皆言釋奠而釋奠必于學春官大祝大㑹同<lb/>
皆造于太廟宜於社過大山川則用事焉反行舎奠甸<lb/>
祝掌四時之田表貉之祝號舎奠于祖禰亦如之師甸<lb/>
致禽於虞中乃屬禽及郊饁獸舍奠於祖禰亦云舍奠<lb/>
也始立學者既興器用幣然後釋菜見文王世子仲春<lb/>
上丁命樂正習舞釋菜見月令大學始教皮弁祭菜示<lb/>
敬道也見學記大胥春入學舎菜合舞見春官凡皆言<lb/>
釋菜也而亦莫不於學士婚禮舅姑既歿則婦入三月<lb/>
<pb n="KR3j0185_WYG_017-3a"/>
乃奠菜士喪禮君釋菜入門喪大記大夫士既殯而君<lb/>
往焉釋菜於門内春官簭人乃舎萌于四方以禳惡夢<lb/>
注謂猶釋菜萌菜始生則凡祭禮皆有釋菜也鄭氏以<lb/>
釋菜奠者設薦饌酌奠而已無迎尸以下之事又以縣<lb/>
釋菜奠幣孔氏以為直奠置于物方氏以為釋其所執<lb/>
之物而祭之故其字或作舍奠言物就可薦以菜則特<lb/>
用菜而已儀禮疏奠之為言停停饌具而已又按周禮<lb/>
注鄭司農云舎菜謂舞者皆持有香之菜或曰古者士<lb/>
<pb n="KR3j0185_WYG_017-3b"/>
見於君以雉為贄見於師以菜為贄菜直為蔬食菜羮<lb/>
之菜或曰學者皆人君卿大夫之子衣服采飾舍采者<lb/>
减損解釋盛服以下其飾也𤣥謂舍即釋也采讀為菜<lb/>
蘋菜之屬吕氏春秋註舍猶置也初入學宫必禮先師<lb/>
置采帛於前以贄神采菜兩音而異義其說惟議禮之<lb/>
家有以折衷也<lb/>
　　婦拜禮<lb/>
太祖嘗問趙中令禮何以男子跪拜而婦人不跪趙不<lb/>
<pb n="KR3j0185_WYG_017-4a"/>
能對徧訊禮官皆無知者王貽孫祁公溥之子也為言<lb/>
古詩長跪問故夫即婦人亦跪也唐太后朝婦人始拜<lb/>
而不跪趙問所出因以太和中幽州從事張建章勃海<lb/>
國記所載為證大重之事具國史王貽孫傳及他雜說<lb/>
葉氏燕語正舉此且云天聖初明肅太后垂簾欲被衮<lb/>
冕親祠南郊大臣争莫能得薛簡肅公問即服衮冕陛<lb/>
下當為男子拜乎議遂格禮九拜雖男子亦不跪貽孫<lb/>
之言盖陋矣簡肅亦不達幸其言偶中使當時有以貽<lb/>
<pb n="KR3j0185_WYG_017-4b"/>
孫所陳宻啟者則亦無及矣汪聖錫端明作燕語證誤<lb/>
又云漢書周昌𫝊吕后見昌為跪謝周宣帝詔命婦皆<lb/>
執笏其拜宗廟及天臺皆俛伏則其時婦人已不跪矣<lb/>
故特有是詔云始於則天非也明肅乃謁太廟非郊也<lb/>
九拜有稽首有頓首非皆不跪也不跪雖有之蓋拜之<lb/>
輕者爾余觀歐公所為簡肅墓志及湘山野録皆云后<lb/>
欲以衮冕謁太廟謂親祠南郊誠燕語之疑宜汪氏引<lb/>
宋子京謁廟賦以證至程氏考古篇又因貽孫之說考<lb/>
<pb n="KR3j0185_WYG_017-5a"/>
其詳云按後周天元静帝大象二年詔曰縣命婦皆執<lb/>
笏其拜宗廟及天臺皆俯伏如男子据此詔特令於廟<lb/>
跪則他拜不跪矣張建章所著武后時婦拜始不跪豈<lb/>
至此始拜與廟朝跪禮而去之而紀之不詳耶周昌諫<lb/>
髙帝吕后見昌為跪戰國策蘇秦過洛其嫂蛇行匍匐<lb/>
四拜自跪而謝隋志皇帝冊后后先拜後起則唐以前<lb/>
婦拜皆跪伏也又朱文公語録或問禮婦人吉拜雖君<lb/>
賜肅拜則古人於拜亦伏地曰古有女子伏拜者乃太<lb/>
<pb n="KR3j0185_WYG_017-5b"/>
祖問范質之姪古者女子拜如何遂舉古樂府云長跪<lb/>
問故夫以為古婦女皆伏拜自則天欲為自尊之計始<lb/>
不用伏拜看來此說不然樂府只說長跪問故夫不曾<lb/>
說伏拜古人坐地是跪一處云直身長跪若拜時亦只<lb/>
俯手如揖便是肅拜故禮註云肅俯手也盖婦人首飾<lb/>
盛多如副笄六珈之類自難以俯伏地上古人所以有<lb/>
父母拜其子亦有姑答拜者盖只跪坐在地拜時易不<lb/>
曽相對拜各有問當答拜亦然大祝九拜肅拜但俯下<lb/>
<pb n="KR3j0185_WYG_017-6a"/>
手今時傳云肅者不拜故肅使者而已文公舉貽孫之<lb/>
對為范果當别有據其論婦拜為詳矣鶴林玉露别記<lb/>
文公之說云古者男子拜兩膝齊屈如今之道拜是也<lb/>
杜子美註周禮竒拜以為先屈一膝如今之雅拜即今<lb/>
拜也古者婦女以肅拜為正謂兩膝齊跪手至地而頭<lb/>
不下也拜手亦然南北史有樂府詩説婦人曰伸腰再<lb/>
拜跪問客今安否伸腰亦是頭不下也周宣帝令命婦<lb/>
相見皆跪如男子之儀不知婦人膝不跪地變為今之<lb/>
<pb n="KR3j0185_WYG_017-6b"/>
拜者起于何時程泰之以為始於武后不知是否而項<lb/>
氏家說則云鄭氏註周禮肅拜云若今婦人撎安世按<lb/>
古之拜如今之揖折腰而已介冑之士不拜故以肅為<lb/>
禮以其不可折腰也然則儀式持劍斂手囘身㣲作曲<lb/>
勢爾鄭氏之所謂撎盖如此正今時婦人揖禮也據鄭<lb/>
氏説則婦人之拜不過如此或者乃謂自唐武氏始尊<lb/>
婦人不令拜伏則妄誕之甚矣周天元時令婦人拜特<lb/>
撎作男子拜則雖其俗婦人亦不作男子之拜也况古<lb/>
<pb n="KR3j0185_WYG_017-7a"/>
者男子之拜但如今之揖則婦人之拜安得已如今之<lb/>
伏今之男子以古男子之拜為揖故其拜也加之以跪<lb/>
伏為稽顙之容今之婦人亦以古婦人之拜為揖故其<lb/>
拜也加之以拳曲作虛坐之勢視古已加不得謂之減<lb/>
矣禮所謂女拜尚右手者特言斂手向右如孔子拱而<lb/>
尚右之尚非若今用手按膝作跪也男子之尚左亦然<lb/>
古跪自是一禮以拜與伏皆不相干此論尤詳于諸書<lb/>
疑跪拜之制後周始變后唐初或因之武后乃復其舊<lb/>
<pb n="KR3j0185_WYG_017-7b"/>
然王建宫詞云射生宫女宿紅粧請得新弓各自張臨<lb/>
上海時齊賜酒男兒跪拜謝君王殿前舖設兩邊樓寒<lb/>
食宫人步打毬一半走來争跪拜上棚先謝得詹頭等<lb/>
建太和中為陜州司馬豈武后以後婦拜猶跪禮特行<lb/>
於宫掖復齋漫録謂後周制令宫人廷拜為男子拜引<lb/>
建前一詩證之唐宫詞無預後周故實也<lb/>
　　古人貴字<lb/>
禮檀弓幼名冠字五十以伯仲孔氏曰人始生三月而<lb/>
<pb n="KR3j0185_WYG_017-8a"/>
加名故云幼名年二十有為人父之道同等不可復呼<lb/>
其名故冠而加字年至五十耆艾轉尊又捨其二十之<lb/>
字直以伯仲别之士冠禮二十已有伯某甫而言至五<lb/>
十直呼伯仲爾朱文公曰至五十即稱伯仲除了下面<lb/>
兩字猶今人不敢仵尊者呼為幾丈之類是不可以字<lb/>
尊也玉藻士于君所言大人沒矣則稱謚若字名與士<lb/>
大夫言名士大夫言於君前士名而大夫字字為貴及<lb/>
與大夫言而字字為尊矣馬永卿赴亳州永城簿初見<lb/>
<pb n="KR3j0185_WYG_017-8b"/>
劉器之諫議問曰王築安否曰王學士安樂後劉公為<lb/>
孫宰言新主簿可見後生不稱前輩表徳此為得體童<lb/>
蒙訓曰故家惟晁氏羣居相處呼外姓尊長必曰某姓<lb/>
第幾叔若兄諸姑尊姑之夫必曰某姓姑夫某姓尊姑<lb/>
夫未嘗敢呼字也又云滎陽公外弟楊公韓環<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>與他<lb/>
人語稱楊公但曰内兄或曰侍講未嘗敢稱字也舍人<lb/>
襍志云張正素先生子厚名壆東萊公從表兄也長東<lb/>
萊公十餘嵗與書未嘗呼字楊器之大夫名<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>實滎陽<lb/>
<pb n="KR3j0185_WYG_017-9a"/>
公表弟於東萊尊行也與東萊公書亦未嘗呼字往時<lb/>
俗人有視楊應之學士為尊行者在朝中呼應之應之<lb/>
回首不應滎陽公以應之當如卑不敢字尊尊固不得<lb/>
字卑也故吕進伯逐門客謂呼小子字豈可為人師醻<lb/>
酢世變亦云字者朋友之職也嘗見前輩不呼後進者<lb/>
要稱字以代名為成人之禮尊者疑其斥之卑者且不<lb/>
敢當獨朋友無相尊卑可字也李文公答朱載書論此<lb/>
書云古人相接有等輕重有儀如師之於門人則名之<lb/>
<pb n="KR3j0185_WYG_017-9b"/>
於朋友則字而不名稱之於師則雖朋友亦名之夫子<lb/>
于鄭兄事子産于齊兄事晏嬰平仲𫝊曰子謂子産有<lb/>
君子之道四焉又曰晏平仲善與人交子夏曰言㳺過<lb/>
矣子張曰子夏云何曽子曰堂堂乎張也是朋友字而<lb/>
不名驗也謂朋友字而不名正孔子同等不可以名而<lb/>
加字者也顔氏家訓云名以體正字以表徳名終則諱<lb/>
之字乃可以為孫氏孔子弟子記事皆稱仲尼吕后㣲<lb/>
時常字髙祖為季至漢袁種字其叔父曰絲王丹與侯<lb/>
<pb n="KR3j0185_WYG_017-10a"/>
霸子語字霸為君房江南至今不諱字也河北士人全<lb/>
不辨之名亦呼為字字固因呼為字尚書王元景兄弟<lb/>
皆號名人其父名雲字羅漢一皆諱之其餘不足怪也<lb/>
續家訓云魏常林年七嵗父黨造門問林伯先在否林<lb/>
不拜伯先父之字也林曰臨子字父何拜之有庾翼子<lb/>
爰嘗候孫盛見盛子放問曰安國何在放答曰在庾稚<lb/>
恭家盖放以子爰既字父亦字其父王丹對侯曰上而<lb/>
字其父曰上不以為嫌且字何以為孫氏古尊卑通稱<lb/>
<pb n="KR3j0185_WYG_017-10b"/>
春秋書記季美盖季者字也杜預曰書字者伸父母之<lb/>
尊以稱字為貴也謂子諱父字非諱之也稱其父字於<lb/>
人之子子有所尊而不敢當亦宜也顔氏舉字可以詳<lb/>
荆公序石仲卿字以為成人則貴而字之春秋二百四<lb/>
十二年以字而不名者十二人而已不失其所以貴乃<lb/>
爾少也石林葉氏云孔子雖大司冦而但稱仲尼哀公<lb/>
誄之曰尼父仲山甫尹吉甫皆周之卿士而山甫吉甫<lb/>
猶通稱或者亦以字為重欵陸務觀筆記字所以表其<lb/>
<pb n="KR3j0185_WYG_017-11a"/>
人之徳故傳者謂夫子曰仲尼非嫚也先左丞每言及<lb/>
荆公只曰介甫蘇季明書張横渠事亦只曰子厚左丞<lb/>
謂農師也鶴山魏氏尤信此說其記常熟縣學有曰昔<lb/>
栁宗元謂論語所載弟子必以字惟曽子有子不字遂<lb/>
謂是書出於曽門盖以字輕而子重也及考諸孔門之<lb/>
訓則字為至貴蓋字與子皆得兼稱如門人之于孔子<lb/>
進而稱子不字退而稱仲尼不言子其次亦有既子且<lb/>
氏如閔子騫等不一二人或字者又數人然淵弓至㳺<lb/>
<pb n="KR3j0185_WYG_017-11b"/>
夏最號為髙弟子而不得子也有子曽子子而不得字<lb/>
也就二者而論則字為尊盖子雖有師道之稱然繫子於<lb/>
氏者不過男子之美稱耳故孝經字仲尼而子曽子禮<lb/>
運字仲尼而名言偃至于子思字其祖孟子字其師之<lb/>
祖相𫝊至今人之字仲尼者毋敢以為疑字既尊矣則<lb/>
雖以孟子亞聖亦不得以字行不寧惟是仲尼作春秋<lb/>
二百四十二年間字而不名者僅十有二人而㳺夏諸<lb/>
子之門人亦各字其師相承至於漢初猶未敢輕以字<lb/>
<pb n="KR3j0185_WYG_017-12a"/>
許人答張行甫書古人稱字者最不輕儀禮子孫於祖<lb/>
禰皆稱字孔門弟子多謂夫子為仲尼子思孫也孟子<lb/>
又子思弟子也亦皆稱仲尼至漢魏後只稱仲尼雖今<lb/>
人亦稱之而人不為怪㳺夏之門人皆字其師漢初惟<lb/>
子房一人得稱字中世有字其諸父字其諸祖者近世<lb/>
猶有後學呼退之兒童誦君實者今曰胡子仁仲張子<lb/>
敬夫朱子元晦是尊敬之至答羅愚書古人以字為重<lb/>
雖孔子弟子與子思皆呼孔子為仲尼與誦相似皆人<lb/>
<pb n="KR3j0185_WYG_017-12b"/>
所通稱也今人呼前輩字遂謂不然題韓氏墓志復或<lb/>
問先賢可字乎曰若用孔門弟子與子思孟子稱仲尼<lb/>
例則字先賢已過矣凡此俱推稱字為甚貴洪景盧云<lb/>
論語所記孔子與人語及門弟子并對其人問答皆斥<lb/>
其名未有稱字者雖顔冉髙弟亦曰囘曰雍唯至閔子<lb/>
獨云子騫終此書無損名昔賢謂論語出於曽子有子<lb/>
之門人予意亦出於閔氏觀所言閔子侍側之辭與冉<lb/>
有子貢子路不同則可見矣其說正魏氏所謂㳺夏之<lb/>
<pb n="KR3j0185_WYG_017-13a"/>
門人各字其師者也周益公疑無已作王平父集序字<lb/>
歐公至子固則曰南豐先生無已何尊焉至於𫝊道之<lb/>
師則不可以不别是知其字為天下通稱若不逮所尊<lb/>
而尊之者特别其師資之私敬無以過於字也蓋㕘古<lb/>
今而論則臨文記事尊者稱之以字非不敬也應對之<lb/>
頃書疏之間則字於其朋友從吕氏說可也世俗去古<lb/>
逺徒知不可以字而更以號稱猶未可也况不惟尊其<lb/>
不可字者如此故雜記之冀來者識字之所以貴也夫<lb/>
<pb n="KR3j0185_WYG_017-13b"/>
　　帕首<lb/>
元和聖徳詩云以紅帕首注者引實録曰禹㑹塗山之<lb/>
夕大風雷震有甲步卒千餘人其不被甲者以紅絹帕<lb/>
抹其額自此遂為軍容之服退之送幽州李端公序紅<lb/>
帕首帕一作抹送鄭權尚書序帕首鞾袴盖屢用之陸<lb/>
氏筆記舉孫榮傳張津常著絳帕頭帕頭者巾幘之類<lb/>
猶今言幞頭也韓文公云以紅帕首已為失之東坡云<lb/>
絳帕蒙頭讀道書增一蒙字尤誤務觀固不引塗山事注<lb/>
<pb n="KR3j0185_WYG_017-14a"/>
韓文者亦不援孫榮語然李鄭二序皆連帕首鞾袴取<lb/>
義為幞頭正合范史云向栩者性卓詭不倫讀老子狀<lb/>
如學道好披髪著絳綃頭李賢注說文絹生絲也按此<lb/>
字當作幧其字從巾古詩云少年見羅敷脫巾著幧頭<lb/>
已上史註紅綃頭或即無紅絹帕子謂孫伯符所稱南<lb/>
陽張津為交州刺史着絳帕頭鼔琴燒香讀邪俗道書<lb/>
或由東都之季習妖妄者輒以為首飾栩其類也韓詩<lb/>
帕為虛字坡詩帕為實字因文著字為蒙所用本别俱<lb/>
<pb n="KR3j0185_WYG_017-14b"/>
不免陸氏之核唐婁師徳使吐蕃喻國威信制為畏<graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>
後募猛士討吐蕃乃自奮戴紅抹額來應詔此近塗山<lb/>
軍容之遺制雖不敢以釋帕首其云戴紅抹額抑亦帕<lb/>
首巾幘之物爾<lb/>
　　古有涪翁<lb/>
復齋漫録云山谷謫涪州别駕因自號涪翁按益都耆<lb/>
舊𫝊廣陵有老翁釣于涪水自號涪翁然則涪翁之稱<lb/>
古有之矣苕溪漁隠曰後漢逸民𫝊初有父老不知何<lb/>
<pb n="KR3j0185_WYG_017-15a"/>
出常漁釣於涪水因號涪翁復齋不取於此乃取益都<lb/>
耆舊𫝊後漢郭玉𫝊語謂涪翁之稱古有之矣不始於<lb/>
魯直也蒙隠筆記引援亦同余記唐書陸龜蒙傳時謂<lb/>
江湖散人或號天隨子甫里先生自比涪翁注云巴西<lb/>
人居漢上獨不用前二書為證當别有考也<lb/>
　　公為尊稱<lb/>
古之稱公有不以爵者如董公吕公夏黄公蓋公泄公<lb/>
申公毛公吳公殆以老成尊之諸老厯秦漢間齒既宿<lb/>
<pb n="KR3j0185_WYG_017-15b"/>
矣司馬徳操年少龎徳公十嵗兄事之呼作龎公可見<lb/>
尊稱也雖于定國父為獄吏决曹亦稱于公正以年徳<lb/>
見推唯史於夏侯嬰稱滕公時為滕令後方賜侯爵班<lb/>
書云嬰為滕令奉車故號滕公此猶項羽所使薛公郯<lb/>
公或例以令長稱公也孔融告髙宻縣為鄭康成立鄭<lb/>
公郷有云昔太史公廷尉吳公謁者僕射鄧公皆漢名<lb/>
臣又商山四皓有園公夏黄公濳光隠耀世嘉其髙皆<lb/>
悉稱公然則公者立徳之正號不必三事大夫也栁子<lb/>
<pb n="KR3j0185_WYG_017-16a"/>
厚書相國房心琯銘隂曰天子之三公稱公諸侯之入<lb/>
為王卿士亦曰公有土封其臣稱之曰公尊其道而師<lb/>
之稱曰公楚之僭凡為縣者皆曰公古之人通謂年之<lb/>
長老曰公故言三公若周公召公王者之後若宋公為王<lb/>
卿士若衛武公虢文公鄭桓公其臣稱之則列國皆然<lb/>
師之尊若太公楚之為縣者若葉公白公年之長老若<lb/>
毛公申公涪公而大臣罕能以姓配公者近雖有之然<lb/>
不能著也唐之大臣以姓配公最著者曰房公東坡記<lb/>
<pb n="KR3j0185_WYG_017-16b"/>
墨君堂云凡人相與號呼者貴之則曰公是足證公者<lb/>
不專以爵貴也洪景盧采子厚東坡語記公為尊稱又<lb/>
曰范曄漢史惟三公乃以姓配之未嘗或紊如鄧禹稱<lb/>
鄧公吳漢稱吳公伏公湛宋公究牟公融袁公安李公<lb/>
固陳公寵橋公𤣥劉公寵崔公烈胡公廣王公龔楊公<lb/>
彪荀公爽皇甫公嵩曹公操也三國亦有諸葛公馬公<lb/>
顧公張公其在本朝唯韓公富公歐陽公司馬公蘇公<lb/>
為最著洪氏偶不引孔融語宋顔延之與何偃伺從上<lb/>
<pb n="KR3j0185_WYG_017-17a"/>
南郊偃遙呼延之曰顔公延之以其輕脫怪之答曰身<lb/>
非三公之公又非田舍之公又非君家阿公何以見呼<lb/>
為公偃羞而退或以田舎公阿公皆當為翁豈延之不<lb/>
知其義疑其不欲當尊稱語因過激耳自時俗崇謬敬<lb/>
若彼猶賢矣班書書公主亦云翁主公翁古亦雜用<lb/>
　　許由<lb/>
樓𤾉叔云從來人説莊周盡是寓言却不曽深考如堯<lb/>
讓許由依舊是有此人盖申吕許甫皆四岳之後許由<lb/>
<pb n="KR3j0185_WYG_017-17b"/>
亦其一也以當時咨四岳觀之則堯有讓四岳之事但<lb/>
周之言不無文飾過當處此論有蕃陽湯君錫亦云堯<lb/>
始讓四岳舉舜乃讓于舜左傳云夫許太岳之後杜註<lb/>
云堯四岳則太岳非由乎後人遂有洗耳之說劉潛夫<lb/>
舉湯論語許由事不見於經故楊雄以為無誠齋云子<lb/>
雲到老不曉事不信人間有許由雖沈著痛快終未有<lb/>
以折衷此獨援引切而說不鑿予知劉公偶不記𤾉叔<lb/>
何以言之在左氏外傳齊許申吕由大姜解謂四國皆<lb/>
<pb n="KR3j0185_WYG_017-18a"/>
姜姓四岳之後大姜之家髙氏𫝊堯召許由為九州長<lb/>
豈即四岳之任歟湯名師中嘉定進士伯記端明之父<lb/>
與𤾉叔時相後先識見俱髙考論自然符合也<lb/>
　　繭栗<lb/>
記王祭之牛繭栗左氏外𫝊楚觀射父曰郊禘不過繭<lb/>
栗史漢書志天地牲角繭栗顔師古注牛角之形或如<lb/>
繭或如栗言其小於郊禮志始著其義西京雜記恵莊<lb/>
聞朱雲折五鹿充宗之角歎息曰栗犢乃能爾邪栗喻<lb/>
<pb n="KR3j0185_WYG_017-18b"/>
小而不謂其角或非本此舞隂大姓李氏擁城不下更<lb/>
始徴趙喜喜年未二十既見更始歎曰繭栗犢豈能負<lb/>
重致逺乎除為郎中行偏將軍使諸舞隂而李氏降范<lb/>
史注犢角如繭栗言小也則惠莊長安一儒生亦祖古<lb/>
語耳晉王上表繭栗之質當豺狼之路以自喻微弱也<lb/>
坡詩云耆年日凋喪但有犢角栗魯直云紅藥枝頭初<lb/>
繭栗於是朱仲新紀繭栗言小也頭成繭栗髙續古紅<lb/>
藥詞云紅翻繭栗稍頭徧姜堯章芍藥詞亦云繭栗稍<lb/>
<pb n="KR3j0185_WYG_017-19a"/>
頭弄詩句取羣花之舎蕊為工魯直食筍詩繭栗戴地<lb/>
翻用之于筍尤切<lb/>
　　紙錢<lb/>
事林廣記考論寓錢之始云今楮鏹也唐書王璵傳曰<lb/>
𤣥宗時璵為祠祭使專以祠解中帝意有所禳祓大斥<lb/>
數巫覡漢以來𦵏者皆有瘞錢後世里俗稍以紙寓錢<lb/>
為鬼事至是璵乃用之則是喪祭之焚紙錢起於漢世<lb/>
之瘞錢也其禱神而用寓錢則自王璵始耳法苑珠林<lb/>
<pb n="KR3j0185_WYG_017-19b"/>
云紙錢起于殷長火也按此則里俗以紙寓錢璵始用<lb/>
之非剙於璵矣朱文公云紙錢起𤣥宗時王璵盖古人<lb/>
以玉幣後來易以錢𤣥宗惑於王璵之術而鬼神事繁<lb/>
無許多錢來埋得璵作紙錢易之文字便是難理㑹且<lb/>
如唐禮書載范𫝊正言唯顔魯公張司業家祭不用紙<lb/>
錢易之文字便是難理㑹且如唐故衣冠效之而國初<lb/>
言禮者錯看遂作紙衣冠而不用紙錢不知衣冠紙錢<lb/>
有何間别近世戴氏䑕璞云法苑珠林載紙錢起於殷<lb/>
<pb n="KR3j0185_WYG_017-20a"/>
長史唐王璵𫝊載漢末皆有瘞錢後里俗稍易以紙錢<lb/>
王璵乃用於祠祭今儒家以為釋氏法於喪祭皆屏去<lb/>
予謂不然之死而致死之不仁之死而致生之不知謂<lb/>
之明器神明之也漢之瘞錢近於之死而致生以紙寓<lb/>
錢亦明器也與塗車芻靈何以異俗謂果資於㝠塗則<lb/>
可笑是說雖異亦有文公紙衣冠何别意吕南公有錢<lb/>
鄧公不燒楮鏹頌有云古用幣以禮神祗後之罪士為<lb/>
多則假之以請禳禱祈假之不已則翻楮代焉而弗支<lb/>
<pb n="KR3j0185_WYG_017-20b"/>
是故罪者滿世而莫救其非大抵深惡夫寓錢以徼福<lb/>
者也予觀洪慶善杜詩辨證戴文宗備問云南齊廢帝<lb/>
東昏侯好鬼神之術剪紙為錢以代束帛至唐盛行其<lb/>
事云有益幽㝠又牛僧孺云楮錢唐初剪紙為之此足<lb/>
以補事林廣記之未及<lb/>
　　負為婦人<lb/>
史髙帝紀有武負陳丞相世家有張負絳侯世家有許<lb/>
負皆以為婦人記言王媼武負則信婦人矣班書如淳<lb/>
<pb n="KR3j0185_WYG_017-21a"/>
注俗謂老大母為阿負師古引劉向列女𫝊魏曲沃負<lb/>
者魏大夫如耳之母此古語謂老母為負耳世家言户<lb/>
牖富人張負索隠曰婦人老宿之稱然稱富人或恐是<lb/>
大夫爾予謂張負果婦人當是清女之流亦富人也許<lb/>
負相者索隠引應劭注老嫗也意其負婦音同古文相<lb/>
通用不然馮婦固晉善士歟史註猶有異論者<lb/>
　　九百<lb/>
陳無已云世人以痴為九百謂其精神不足也項平甫<lb/>
<pb n="KR3j0185_WYG_017-21b"/>
家說云註司業言九百草書喬字也朱彧可談云青州<lb/>
王大夫為詞鄙俚每投獻當路以為笑具季父為青禄<lb/>
王亦與詩他日季父見其子謝之其子曰大人九百亂<lb/>
道玷瀆髙明盖俗謂神氣不足者九百豈以一千即足<lb/>
數邪以書釋之不若陳朱之說通予讀張平子西京賦<lb/>
云小說九百本自虞初注者為小説九百篇本虞初著<lb/>
又曰九百四十三篇言九百舉大數也漢志云小說家<lb/>
者流蓋出於稗官街談巷語道聽途説者之所造也如<lb/>
<pb n="KR3j0185_WYG_017-22a"/>
淳曰街談巷說其細碎之言也俗豈云九百或取喻細<lb/>
碎之為者俚語本於史録固有矣故漫記之東坡作文<lb/>
字中有一條以彭祖八百嵗其父哭之以九百者尚在<lb/>
李方叔問東坡曰俗語以憨痴駘䭾為九百豈可筆之<lb/>
文字間乎坡曰子未知所據耳張平子西京賦云乃有<lb/>
秘書小說九百盖稗官小說凡九百四十三篇皆巫毉<lb/>
厭祝及里巷之所傳言集為是書西漢虞初洛陽人以<lb/>
其書事漢武帝出入騎從衣黄衣號黄衣使者其說亦<lb/>
<pb n="KR3j0185_WYG_017-22b"/>
號九百吾言豈無據也方叔後讀文選見其事具文選<lb/>
註始歎曰坡翁於世間書何往不精通邪近見雜説載<lb/>
此乃知前輩考証無所不至<lb/>
　　駕頭<lb/>
舊制駕頭未詳所始相𫝊更一朝即加覆黄㡌一重孔<lb/>
氏談苑云駕頭者祖宗即位時所坐也相𫝊寳之夢溪<lb/>
筆談云正衙法座香木為之加金飾四足墮角其前小<lb/>
偃織藤冐之每車騎出幸則使老内人馬上抱之謂之<lb/>
<pb n="KR3j0185_WYG_017-23a"/>
駕頭江鄰幾雜志云韓持國問李端明駕頭何物曰諸<lb/>
座之一原父訪王原叔云此坐𫝊四世矣放翁筆記云<lb/>
駕頭舊以一老宦者抱綉裹杌子於馬上髙廟時亦然<lb/>
今乃代以閣門官不知自何年始㕘諸紀載疑渡江後<lb/>
兀子以非法座故物乘輿所至百官道次班迎惟望駕<lb/>
頭致敬而已<lb/>
　　滿月<lb/>
禮生男子設弧於門左女子設帨於門右三日始負子<lb/>
<pb n="KR3j0185_WYG_017-23b"/>
男射女否如東魏髙澄尚馮翊公主生子三日時帝幸<lb/>
其第錫錦綵唐章敬吳后生代宗三日𤣥宗臨澡之王<lb/>
毛仲妻産子三日𤣥宗命髙力士贈酒饌金帛授其兒<lb/>
五品官姜㟧以公主子生三日𤣥宗曰他物無以餉吾<lb/>
孫賜六品官緋衣銀魚又武后時拾遺張徳生男三日<lb/>
殺羊㑹同僚補闕杜肅告其屠殺楊太真以錦綉為襁<lb/>
褓裹禄山云貴妃三日洗兒也皆以三日為重東坡賀<lb/>
子由生孫元昨聞萬里孫已振三日浴今俗以三朝浴<lb/>
<pb n="KR3j0185_WYG_017-24a"/>
兒殆古意也晬謂子生一嵗顔氏家訓江南風俗兒生<lb/>
一期為製新衣盥浴裝飾男則用弓矢紙筆女則刀尺<lb/>
針縷并加飲食之物及珍寶玩置之兒前觀其發意所<lb/>
取以驗貪愚亷知名之為試兒親表聚集燕享云玉壺<lb/>
野史記曹武惠王始生周嵗日父母以百玩之具羅于<lb/>
席觀其所取武惠王左手提干戈右手提俎豆斯須取<lb/>
一印餘無所視曹真定人江南遺俗乃在此今俗謂試<lb/>
周是也惟相𫝊滿月且文之為彌月指詩誕彌厥月言<lb/>
<pb n="KR3j0185_WYG_017-24b"/>
之按毛詩曰誕大也彌終也鄭氏曰終十月而生吕成<lb/>
公註莆田鄭氏曰彌滿也其義非謂兒生及月唐書髙<lb/>
宗龍朔三年子旭輪生滿月大赦北戸録云嶺俗家富<lb/>
者婦産三日或足月洗兒作團油飯以煎魚蝦雞鵝猪<lb/>
羊灌腸蕉子薑桂豆豉為之陸務觀謂此即東坡記盤<lb/>
逰飯語相近必傳者之誤其云足月即滿月也東坡又<lb/>
記閩人生子三日浴兒時家人及賔客皆戴葱錢曰葱<lb/>
使兒聰明錢使兒富大要三日之禮通古今當近其重<lb/>
<pb n="KR3j0185_WYG_017-25a"/>
耳<lb/>
　　婦人封邑<lb/>
史姚氏註楚漢春秋髙祖封許負為鳴雌亭使是知婦<lb/>
人亦有封邑班志漢從秦制爵二十級十九關内侯二<lb/>
十徹亭侯侯未詳也范志謂列侯所食縣為侯國承秦<lb/>
爵二十等為徹侯大者食縣小者食郷亭豈亭侯者以<lb/>
十里一亭之地封焉或已自漢初有之婦人封邑班書<lb/>
云髙后嘗以蕭相國夫人同為酇侯按司馬氏表孝恵<lb/>
<pb n="KR3j0185_WYG_017-25b"/>
三年哀侯禄元年髙后二年懿侯同元年班志孝恵六<lb/>
年哀侯禄薨髙后二年封何夫人祿同母為侯二表所<lb/>
紀異索隠又疑其事非予謂吕后欲侯吕氏先封髙帝<lb/>
功臣欲王吕氏先封孝恵後宫子四年封吕<graphic n="KR0912" url="https://raw.githubusercontent.com/kanripo/KR-Gaiji/master/images/KR0912.png" mimeType="image/png"/>為臨光<lb/>
侯亦先封功臣妻矣自許負之封及酇侯夫人疑先漢<lb/>
婦人封邑之始<lb/>
　　上梁文<lb/>
吳氏漫録考其所始云後魏温子昇有閶闔門上梁祝<lb/>
<pb n="KR3j0185_WYG_017-26a"/>
文云惟王建國配彼太㣲大君有命髙門啟扉良辰是<lb/>
簡枚卜無違雕梁乃駕綺翼斯飛八龍杳杳九車巍巍<lb/>
居辰納祐就日垂衣一人有慶四海爰歸乃知上梁有<lb/>
祝文矣苐不若今時有詩語也樓大訪㕘政又考兒郎<lb/>
偉始於方言其説云上梁文必言兒郎偉或以為唯諾<lb/>
之唯或以為竒偉之偉皆未安在勑局時見元豐中獲<lb/>
盗推賞刑部例皆即元案不改俗語有陳棘云我部領<lb/>
你懣厮遂去深州邊吉云我隨你懣去懣本音悶俗音<lb/>
<pb n="KR3j0185_WYG_017-26b"/>
門猶言輩也獨秦州李徳一案云自家偉不如今夜云<lb/>
余啞然笑曰得之矣所謂兒郎偉者猶言兒郎懣蓋呼<lb/>
而告之此關中方言也上梁有文尚矣唐都長安循襲<lb/>
之以語尤延之諸公皆以為前未聞或有云用相兒之<lb/>
偉者殆誤矣樓公考證如此予記吕氏春秋月令舉大<lb/>
木者前呼與謣後亦應之髙誘注為舉重勸力之歌聲<lb/>
也與謣注或作邪謣淮南子曰邪許豈偉亦古者舉木<lb/>
隠和之音<lb/>
<pb n="KR3j0185_WYG_017-27a"/>
　　自稱字<lb/>
乾道間陸放翁取家藏前輩筆札刻石嘉州茘枝樓下<lb/>
名宋法帖予得其本有陳文恵書首云堯佐曰而後云<lb/>
希元再拜希元文恵字也自稱於書間不可解黄氏法<lb/>
帖刋誤云栁少師與弟帖末云誠懸呈人多疑之以籕<lb/>
注漢書丞相衡𫝊云字以表徳豈人所自稱抑不當稱<lb/>
字然常觀逸少敬謝帖自云王逸少白廬山逺公集盧<lb/>
循與逺書自云范陽盧子先叩頭則古人稱字盖或有<lb/>
<pb n="KR3j0185_WYG_017-27b"/>
之黄長睿精於考古從其辨證如文恵稱字無疑矣按<lb/>
漢書張晏注云匡衡少時字鼎長乃易字稚圭世所𫝊<lb/>
衡與貢禹書上言衡敬報下言臣鼎白知是字也顔師<lb/>
古以為張氏說穿鑿假有其書乃後人見此傳云匡鼎<lb/>
來不曉其意妄作衡書云鼎白爾字以表徳豈人所自<lb/>
稱乎長睿所引顔注謂此西京雜記云鼎衡小名也若<lb/>
文恵前名後字或取法漢人<lb/>
　　生日<lb/>
<pb n="KR3j0185_WYG_017-28a"/>
顔氏家訓言江南風俗二親若在每至生日常有酒食<lb/>
之事無教之徒雖以孤露其日皆為供頓酣暢聲樂不<lb/>
知有所感傷程氏云人無父母生日當倍悲傷更安忍<lb/>
置食張樂以為樂若具慶者可矣此同顔訓之意固不<lb/>
論在上也者然如梁元帝當載誕之辰輒齋素講經唐<lb/>
太宗謂長孫無忌曰是朕生日世俗皆為歡樂在朕翻<lb/>
為感傷今君臨天下富有四海而欲承歡膝下永不可<lb/>
得此子路有負米之恨也詩云哀哀父母生我劬勞奈<lb/>
<pb n="KR3j0185_WYG_017-28b"/>
何以劬勞之日更為宴樂乎泣數行下羣臣皆流涕則<lb/>
世人生本以生日為重而慶賀成俗已乆矣漫録又記<lb/>
唐中宗以降誕日宴侍臣内戚與學士聨句人主生日<lb/>
樂宴為夀殆始見此時固莫盛於明皇也按唐開元十<lb/>
七年八月上以生日宴百官於花萼樓下左丞相乾曜<lb/>
右丞相說帥百官上表請以每嵗八月初五日為千秋<lb/>
節布於天下咸寧宴樂休暇三日此置節之始十九年<lb/>
以千秋節降死罪流以下原之此恩赦之始二十四年<lb/>
<pb n="KR3j0185_WYG_017-29a"/>
八月千秋節羣臣皆獻寳鏡録九齡獻千秋金鏡録至<lb/>
代宗大厯元年十月上生日諸道節度獻金帛器服珍<lb/>
玩駿馬此受貢之始徳宗以誕日嵗詔佛老者大論麟<lb/>
徳殿并詔給事中徐岱等講說此說法之始穆宗長慶<lb/>
元年詔七月六日是朕載誕之辰其日百僚命婦宜于<lb/>
光順門進名㕘賀朕門内與百僚相見雖嘗勑停尋復<lb/>
行之此進名受賀之始長慶四年敬宗初立徐泗觀察<lb/>
使王知興以上生日請於泗州置戒壇度僧尼資福此<lb/>
<pb n="KR3j0185_WYG_017-29b"/>
度僧之始文宗開成二年詔朕之生辰不欲屠宰用表<lb/>
好生非是信尚空門將希無妄之福自今宴㑹蔬食任<lb/>
陳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>醯永為常例此禁屠宰之始紀節以來襲為大典<lb/>
雖本自開元而明皇久以生日為重矣王皇后寵衰泣<lb/>
曰三郎獨記不得何忠脫紫半臂換一斗麵為生日湯<lb/>
餅耶盖舊事也明皇不惟自夀每自讓皇帝憲生日必<lb/>
幸其宅移時宴樂恵宣太子業被疾明皇自視㑹既愈<lb/>
幸其第置酒賦詩為初生歡此愷弟之至情天寳十四<lb/>
<pb n="KR3j0185_WYG_017-30a"/>
年六月一日貴妃楊氏生日幸華清宫於長生殿奏新<lb/>
曲㑹南海進茘枝因名茘枝香天寳十載正月安禄山<lb/>
生日賜衣服玩器酒饌以宫妾蕃將亦用此朱仲新云<lb/>
唐人生日多具湯餅引夢得送張與詩爾生始懸弧邀<lb/>
我作上賔引箸舉餅湯祝賜天麒麟此當謂初生時少<lb/>
陵自有宗武詩也雲溪友議載西川韋相公皋因作生<lb/>
日節鎮皆貢珍竒獨東川盧八座送一歌姬為饋<lb/>
　　稱老為波<lb/>
<pb n="KR3j0185_WYG_017-30b"/>
林謙之詩驚起何波理殘夢自注述夢中所見何使君<lb/>
蜀人以波呼之猶丈人也范氏吳船録記嘉州王波渡<lb/>
云蜀中稱尊老者為波又有所謂天波月波日波雷波<lb/>
者皆尊之稱此王波盖王老或王翁也宋景文嘗辨之<lb/>
謂當作皤字魯直貶涪州别駕自號涪皤或其俗云按<lb/>
景文所記云蜀人謂老為皤音波取皤皤黄髮義<lb/>
　　孺人<lb/>
張文昌祭韓吏部詩公疾浸日加孺人視藥湯以為姬<lb/>
<pb n="KR3j0185_WYG_017-31a"/>
妾則云乃二侍女合彈琵琶筝已有侍女矣以為妻則<lb/>
皇甫湜撰神道碑云夫人髙平郡此不稱夫人退之曽<lb/>
云已呼孺人戛鳴瑟豈以言内子邪說詩者韓詩孺人<lb/>
對穉子自杜詩老妻穉子句中來儲光羲云孺人善逄<lb/>
迎穉子解趨走又出於江淹恨賦左對孺人右對穉子<lb/>
凡皆並指妻子唐棣王琰有二孺人争寵盖親王有孺<lb/>
人二人云唐制按曲禮天子之妃曰后諸侯曰夫人大<lb/>
夫妻曰孺人士曰婦人庶人曰妻則孺人不得以為妾<lb/>
<pb n="KR3j0185_WYG_017-31b"/>
張文昌或取此宣和罷縣君改孺人為第八等<lb/>
　　土名傳訛<lb/>
揚州天長道中有古冢土人呼為琉璃王冢馬氏嬾真<lb/>
子録辨為漢廣陵王胥謚厲後人誤謂劉厲為琉璃爾<lb/>
長安董仲舒墓門人至皆下馬謂之下馬陵訛呼為蝦<lb/>
蟆陵<lb/>
　　相經<lb/>
相人之法古矣而物無不可相史云黄魯直陳君夫相<lb/>
<pb n="KR3j0185_WYG_017-32a"/>
馬畱長孺相彘榮陽褚氏相牛吕覽又記古有善相馬<lb/>
者寒風相口齒麻衣相頰子女厲相目衛忌相髠許鄙<lb/>
相尻投代褐相胸脇管青相膹肳陳悲相股脚奏牙相<lb/>
前君贊相後與獸羣焉人可知矣昭徳讀書志伯樂相<lb/>
馬經浮丘伯相鶴經甯戚相牛經鄭氏通志又加以周<lb/>
穆王相馬經諸葛潁徐成相馬經髙堂隆相牛經淮南<lb/>
八公相鵠經相鴨經相雞經相鵝經抑皆古事也不惟<lb/>
是也凡物皆然故自西都藝文之目已著相人相寳劍<lb/>
<pb n="KR3j0185_WYG_017-32b"/>
刀相六畜班孟堅謂相人及六畜骨法之度數器物之<lb/>
形容以求其聲氣貴賤吉凶要其術如是而已世代相<lb/>
𫝊當有存者陳氏書曰相貝經未詳何書緯畧云師曠<lb/>
有禽經浮丘伯有鶴經雖六畜亦有牛經馬經狗經下<lb/>
至蟲魚有龜經魚經唯朱仲所傳貝經竒怪豈即相貝<lb/>
經歟或述其名類而謂相也緯畧又舉東方朔相笏經<lb/>
袁天綱郭先相笏經陳混常相笏經古相手板經亦驗<lb/>
人禍福也齊其母稱之在州時有一手板相者云富貴<lb/>
<pb n="KR3j0185_WYG_017-33a"/>
又吳氏漫録引陸長源辨志載唐天寳中有李旺稱善<lb/>
相笏驗之以事卒皆無驗以為不可概論遂記開寳末<lb/>
聶長史相水立蠻三笏一王侯笏生人不敢秉一宰相<lb/>
笏一卿監笏亦為節度而作真沒一歸錢武肅祠堂一<lb/>
歸沈相一歸錢昭晏以衛尉卿守滑州真廟朝老道士<lb/>
為沈良擇笏云此借緋笏兼是吉州通判沈時除吉州<lb/>
通判借緋又云候罷任别為揀朝官笏期明年六月沈<lb/>
果以是時卒由前一事則貴賤在笏由後一事則吉凶<lb/>
<pb n="KR3j0185_WYG_017-33b"/>
在人漫録云館中有陳混常相笏經其說推本管輅李<lb/>
淳風之言又常氏相板印法魏程伯相印法盖相笏之<lb/>
類而有相字法者術亦傳也<lb/>
<pb n="KR3j0185_WYG_017-34a"/>
　　能改齋漫録<hi>吳曽</hi>
　　凌煙閣名<lb/>
唐太宗貞觀十七年以功臣圖形凌煙閣閣名凌煙世<lb/>
以始於太宗然宋鮑照亦有凌煙樓銘曰瞰江列楹望<lb/>
景延除積清風露含綵煙塗俯窺淮海俛眺荆吳我王<lb/>
能架操思神居宜此萬春脩靈所扶則凌煙之名六朝<lb/>
已有矣<lb/>
　　婦人有謚<lb/>
<pb n="KR3j0185_WYG_017-34b"/>
王岐公作吕公綽墓誌云公綽以古者婦人無謚自晋<lb/>
漢以來皇后多因帝謚為稱國家順僖翼宣四帝暨太<lb/>
祖太宗皇后悉同廟謚獨章聖皇帝王后節惠曰宣莊<lb/>
與謚典不合願易名為章追正前失仁宗從之余按晉<lb/>
時婦人有謚虞譚母卒謚曰宣桓温母卒謚曰敬然則<lb/>
公綽以古者婦人無謚盖不知所本矣漢祖尊先媪曰<lb/>
昭靈夫人後髙后五年又尊曰昭靈后然謚法曰婦人<lb/>
有謚自周景王穆后始也一左傳云聲子生隠公杜預<lb/>
<pb n="KR3j0185_WYG_017-35a"/>
注聲謚也正義曰謚法不生其國曰聲<lb/>
　　放生碑<lb/>
放生建碑世以起於唐非也按梁朝元帝已有荆州放<lb/>
生亭碑見藝文類聚之七十七卷<lb/>
　　寄附舖<lb/>
今世所在市井有寄附舖唐世已然矣按唐異聞集薛<lb/>
防作霍小玉𫝊有云大理中寄附舖侯景家<lb/>
　　猊糖<lb/>
<pb n="KR3j0185_WYG_017-35b"/>
近世造糖之精者謂之獅子乳糖亦有所本耳按後漢<lb/>
顯宗紀注云以糖作狻猊形號猊糖<lb/>
　　酉陽<lb/>
荆州記曰小酉山上石穴有書千卷相𫝊秦人於此學<lb/>
因扄之故梁湘東王山賦云訪酉陽之逸典余乃悟段<lb/>
成式名書之所自也<lb/>
　　真率㑹<lb/>
司馬温公有真率㑹盖本於東晉初時拜官相設供饌<lb/>
<pb n="KR3j0185_WYG_017-36a"/>
羊曼在丹陽日客來早者得佳設日晏則漸不復精隨<lb/>
客早晚而不問貴賤時羊固拜臨海守竟日皆美雖晩<lb/>
至者猶獲精饌時言固之豐腆不如曼之真率<lb/>
　　焚香始於漢<lb/>
李相之貿已集謂焚香之始云本佛圖澄𫝊襄陽國城<lb/>
塹水源暴竭石勒問澄澄曰今當勑龍下取水乃至澄<lb/>
上坐繩床燒安息香咒數百言水大至余按江表𫝊有<lb/>
道士于吉來吳㑹立静舎燒香讀道書制作符水以療<lb/>
<pb n="KR3j0185_WYG_017-36b"/>
病又按漢武帝故事亦云昆邪王殺休屠王以其衆來<lb/>
降得其金人之神置之甘泉宫金人者皆長丈餘其祭<lb/>
不用牛羊唯燒香禮拜然則焚香自漢已然矣<lb/>
　　傳風<lb/>
今之屋翼謂之𫝊風見儀禮士冠禮篇云直於東榮鄭<lb/>
氏注云榮屋翼也唐賈公彦疏曰榮屋翼也者即今之<lb/>
𫝊風又雲榮在屋疎兩頭與屋為翼若鳥之有翼故斯<lb/>
干詩美宣王之室云如鳥斯革如翬斯飛與屋為榮故<lb/>
<pb n="KR3j0185_WYG_017-37a"/>
云榮也<lb/>
　　蘇小小<lb/>
劉次莊樂府解題曰錢塘蘇小小歌蘇小小非唐世人<lb/>
見樂天夢得詩多稱咏遂謂與之同時耳次莊雖知蘇<lb/>
小小非唐人而無所據予按郭茂倩所編引賡曰蘇小<lb/>
小錢塘名娼也盖南齊時人西陵在錢塘江之西故古<lb/>
詞云何處結同心西陵松栢下<lb/>
　　和買<lb/>
<pb n="KR3j0185_WYG_017-37b"/>
和買二字見孔穎達左氏義昭公十六年晉韓起聘鄭<lb/>
有環在鄭商謁諸鄭伯子産弗與至既成買矣商人曰必<lb/>
告君夫夫子産曰今吾子以好來辱而謂敝邑強奪商<lb/>
人是教敝邑背盟誓也穎達云上稱買諸賈人則是和<lb/>
買而子産謂之强奪者韓子以威偪之其賈必賤商人<lb/>
欲得告君大夫子産知非其和買故云然也<lb/>
　　經典無騎字<lb/>
春秋左氏傳昭公二十五年左師展將以公乘馬而歸<lb/>
<pb n="KR3j0185_WYG_017-38a"/>
欲與公輕騎歸劉炫謂左師展將以公乘馬而歸欲與<lb/>
公單騎而歸此騎馬之漸也予按古者服牛乘馬以駕<lb/>
車不單也其六國之時始有單騎蘇秦所謂車千乗騎<lb/>
萬疋是也曲禮云前有車騎者禮記乃漢人書耳經典<lb/>
並無騎字<lb/>
　　登聞鼓<lb/>
按資治通鑑魏世祖懸登聞鼔以達寃人乃知登聞鼓<lb/>
其來甚久第院之始或起於本朝也<lb/>
<pb n="KR3j0185_WYG_017-38b"/>
　　給公驗<lb/>
唐宣宗時中書門下奏若官度僧尼有闕則擇人補之<lb/>
仍申祠部給驗其欲逺逰尋師者須有本州公驗乃知<lb/>
本縣僧尼出逰給公驗自唐已然矣<lb/>
　　裁㫖<lb/>
近世自鈞台㫖而天下稱裁㫖按李罕之擅引澤州兵<lb/>
夜入潞將以狀白李克用曰薛鉄山死州民無主慮不<lb/>
逞者為變故罕之専命鎮撫取王裁㫖<lb/>
<pb n="KR3j0185_WYG_017-39a"/>
　　行狀<lb/>
自唐以來未為墓誌銘必先有行狀蓋南朝以來已有<lb/>
之按梁江淹為宋建太妃周氏行狀任昉裴野皆有行<lb/>
狀<lb/>
　　乾笑<lb/>
世言笑之不情者為乾笑按宋范曄謀逆就刑於市妻<lb/>
來别罵曄曰身固不足塞罪奈何枉殺子孫曄乾笑而<lb/>
已按乾笑自此始<lb/>
<pb n="KR3j0185_WYG_017-39b"/>
　　舍弟<lb/>
舍弟兄稱弟曰舎弟亦有所本魏文帝與鍾繇書曰是<lb/>
以令舍弟子建因荀仲茂時從容喻鄙㫖<lb/>
　　併當<lb/>
併當二字俗訓收拾然晉時已有此語按世說長豫與<lb/>
丞相語嘗以謹宻為端丞相還臺及行未嘗不送至車<lb/>
後為曹夫人併當箱篋長豫亡後丞相還臺發車後哭<lb/>
至臺門曹夫人作奩封而不忍開<lb/>
<pb n="KR3j0185_WYG_017-40a"/>
　　一頓<lb/>
食可以言一頓世說羅友嘗伺人祠欲乞食主人迎神<lb/>
出曰何得在此荅曰聞卿祠欲乞一頓食耳<lb/>
　　經紀<lb/>
江西人能以幹還者為經紀唐已有此語滕王元嬰與<lb/>
蔣王皆好聚斂太宗嘗賜諸王帛敇曰滕叔蔣兄自能<lb/>
經紀不須賜物<lb/>
　　恩府<lb/>
<pb n="KR3j0185_WYG_017-40b"/>
以恩地為恩府始於唐焉戴著大中初為掌書記于太<lb/>
原李司空幙正言被斥貶郎州龍陽尉戴著曰自痛不<lb/>
得盡忠於恩府而動天下之浮議見金華子<lb/>
　　風聞<lb/>
風聞二字出漢書尉陀曰風聞老夫父母墓已壊削賈<lb/>
逵國語注曰風聞采也采聴商旅之言故沈約彈王源<lb/>
曰風聞東海王源嫁女與富陽滿氏而魏任王澄表以<lb/>
為法忌煩苛治貴清約御史之體風聞是司<lb/>
<pb n="KR3j0185_WYG_017-41a"/>
　　婦女稱姐<lb/>
婦女以姐為稱說文曰嬄字或作姐古字假借也子也<lb/>
切近世稱女兄為姐盖尊之也按魏繁欽與文帝牋曰<lb/>
自左<graphic n="KR1516" url="https://raw.githubusercontent.com/kanripo/KR-Gaiji/master/images/KR1516.png" mimeType="image/png"/>史妠謇姐名倡見魏志魏志曰文帝令杜夔與<lb/>
左<graphic n="KR1516" url="https://raw.githubusercontent.com/kanripo/KR-Gaiji/master/images/KR1516.png" mimeType="image/png"/>等於賔客之中吹笙鼔琴李善注云其史妠謇姐<lb/>
盖亦當時之樂人以是知婦之稱姐漢魏已然矣<lb/>
　　點心<lb/>
世俗例以早晨小食為點心自唐時已有此語按唐鄭<lb/>
<pb n="KR3j0185_WYG_017-41b"/>
傪為江淮留後家人僃夫人晨饌夫人顧其弟曰治妝<lb/>
未畢我未及餐爾且可點心其弟舉甌已罄俄而女僕<lb/>
請飯庫鑰匙備夫人點心傪曰適已給了何得又請云<lb/>
云<lb/>
　　起居何如<lb/>
今世書問往還必曰不審比來起居何如按漢武帝内<lb/>
𫝊載上元夫人曰承阿母相邀詣劉徹家不意天靈至<lb/>
尊下降於至濁不審起居比來何如廼知此語久矣<lb/>
<pb n="KR3j0185_WYG_017-42a"/>
　　飲席酹酒<lb/>
飲席酹酒之始唐僕射孫㑹宗集内外親表開宴有一<lb/>
甥姪間朝官後至及中門見緋衣官人衣襟皆是酒涴<lb/>
咄咄而出不相識洎即席說於主人咸無此官沈思之<lb/>
乃是行酒升於階上酹酒草草傾潑也自此每酹引令<lb/>
側身恭跪一酹而已自孫氏始也今人三酹非也<lb/>
　　丈人<lb/>
以妻父為丈人本於漢時語所謂漢天子我丈人行也<lb/>
<pb n="KR3j0185_WYG_017-42b"/>
　　笭箵<lb/>
大唐新語曰漁具總曰笭箵唐書元結𫝊載自釋語曰<lb/>
能帶笭箵全獨而保生能學聲齖保宗而全家聲也如<lb/>
此漫乎非耶語皆協韻故箵音平聲與生相協今唐書<lb/>
音釋仍作弊挺切誤矣故蘇子美松江觀魚詩云鳴榔<lb/>
莫觸蛟龍睡舉網時聞魚鼈腥我實宦㳺無况者擬來<lb/>
隨爾帶笭箵皆作平聲今韻畧不收此字<lb/>
　　蘭若<lb/>
<pb n="KR3j0185_WYG_017-43a"/>
蘭若二字白樂天詩作惹字押爾雅於操切上官儀酬<lb/>
薛舎人萬年宫晚景寓直懐友詩中四句云東望安仁<lb/>
署西臨子雲閣長嘯求煙霞髙步尋蘭若此又作日灼<lb/>
切也<lb/>
　　開元錢<lb/>
世所𫝊青瑣集楊妃别𫝊以為開元錢乃明皇所鑄上<lb/>
有甲痕乃貴妃搯迹殊不知唐談賔録云武徳中廢五<lb/>
銖錢行開元通寳錢及書皆歐陽詢之所為初進様文<lb/>
<pb n="KR3j0185_WYG_017-43b"/>
徳皇后搯一痕因鑄之<lb/>
　　條脫<lb/>
唐盧氏襍說文宗問宰臣條脫是何物宰臣未對上曰<lb/>
真誥言安妃有條脱為臂飾即今釧也又真誥萼緑華<lb/>
贈羊權金玉條脱各一枚余按周處風土記云仲夏造<lb/>
百索繫臂又有條達等織組襍物以相贈遺唐徐堅撰<lb/>
初學記引古詩云繞臂雙條達則條達之為釧必矣苐<lb/>
以達為脫不知又何謂也徐堅所引古詩乃後漢繁欽<lb/>
<pb n="KR3j0185_WYG_017-44a"/>
定情篇云何以致契闊繞腕雙跳脫但條跳兩字不同<lb/>
　　花驚定<lb/>
鮑彪譜論杜詩戱作花卿歌云花卿舊注名花驚定新<lb/>
舊史無其人余按舊史崔光逺𫝊光逺為成都尹及段<lb/>
子璋反東川節度使李奐敗走投光逺率將花驚定討<lb/>
平之將士肆剽刼婦女有金銀臂釧皆㫁腕以取之光<lb/>
逺不能禁肅宗按其罪髙適𫝊花驚定者恃勇誅子璋<lb/>
大掠東蜀天子怒光逺不能戢軍乃罷之以適代光逺<lb/>
<pb n="KR3j0185_WYG_017-44b"/>
為成都尹惟新史不見花驚定名字鮑彪不讀舊史故<lb/>
耳<lb/>
　　精舎<lb/>
王觀國學林新編曰晉書孝武帝幼奉佛法立静舎於<lb/>
殿内引沙門居之因此世俗謂佛寺為静舎觀國按古<lb/>
之儒者教授生徒其所居皆為之精舎故後漢包咸𫝊<lb/>
曰咸住東海立精舍講授又劉淑𫝊曰隠居之精舎授<lb/>
講又檀敷𫝊曰立精舎教授又姜肱𫝊曰盗就精廬求<lb/>
<pb n="KR3j0185_WYG_017-45a"/>
見注曰精廬即精舎也以此觀之精舎本為儒士設至<lb/>
晉孝武立精舍以居沙門亦謂之精舎非有儒釋之别<lb/>
也以上皆王說余按三國志注引江表𫝊曰于吉來吳<lb/>
立精舎燒香讀道書製作符水以療病然則晉武以前<lb/>
道士亦立精舎矣<lb/>
　　掩耳偷鐘<lb/>
諺有掩耳偷鈴非也亦有所本吕氏春秋范氏亡有得<lb/>
其鐘者欲負而走則大鐘不可負以椎毁之鐘怳然有<lb/>
<pb n="KR3j0185_WYG_017-45b"/>
音恐人聞之而奪急掩其耳然世之恐聞其過者亦猶<lb/>
此也任昉勸進牋云惑甚盗鐘功疑不賞<lb/>
　　一頓食<lb/>
杜詩頓頓食黄魚晉謝僕射陶太常同詣吳領軍坐久<lb/>
吳留客作食今日已中使婢賣物供客比得一頓食殆<lb/>
無氣可語<lb/>
　　女墻<lb/>
春秋左氏𫝊襄公六年晏弱圍萊堙之環城於堞注云<lb/>
<pb n="KR3j0185_WYG_017-46a"/>
堞女墻也又二十五年吳子門于巢巢牛臣隠於短墻<lb/>
以射之二十七年盧蒲嫳攻崔氏堞其宫而守之注曰<lb/>
堞短垣也陴倪短墻短垣女墻皆一物也說文云堞城<lb/>
上女垣也廣雅云陴倪女墻也釋名曰女墻言其卑小<lb/>
比之於城如女子之於丈夫也故杜子美上白帝城詩<lb/>
城峻隨天壁樓髙望女墻劉長卿登餘干城懐古云官<lb/>
舎已空秋草緑女墻猶在夜烏啼劉禹錫詩云夜深猶<lb/>
過女墻來韓億懐故郷云塞雁已侵池籞宿宫鴉猶戀<lb/>
<pb n="KR3j0185_WYG_017-46b"/>
女墻啼此學長卿也<lb/>
　　虛牝<lb/>
韓退之贈崔立之詩云可憐無補費精神有似黄金擲<lb/>
虛牝洪慶善曰牝谿谷也古詩云哀壑叩虛牝予按古<lb/>
詩之意虛牝當是壑中之空穴耳所以老子曰𤣥牝之<lb/>
門是為天地之根然大戴禮以丘陵為牝谿洪取大戴<lb/>
之意耳<lb/>
　　醉如泥<lb/>
<pb n="KR3j0185_WYG_017-47a"/>
後漢周澤時人為之語曰生世不諧作太常妻一嵗三<lb/>
百六十日三百五十九日齋一日不齋醉如泥按稗官<lb/>
小說南海有蟲無骨名曰泥在水中則活失水則醉如<lb/>
一堆泥然<lb/>
　　笑林<lb/>
秘閣有古笑林十卷晉孫楚笑賦曰信天下之人笑林<lb/>
調謔之具觀笑林本此<lb/>
　　上人<lb/>
<pb n="KR3j0185_WYG_017-47b"/>
唐詩多以僧為上人曰杜子美已上人茅屋是也按摩<lb/>
訶般若經云何名上人佛言若菩薩一心行阿耨菩提<lb/>
心不散亂是名上人十誦律云人有四種一麄人二濁<lb/>
人三中間人四上人<lb/>
　　天洗兵<lb/>
說苑武王伐紂風霽而乗以大雨散宜生諌曰此非妖<lb/>
歟武王曰非也乃天洗兵也故杜子美有洗兵馬行<lb/>
　　瑣語<lb/>
<pb n="KR3j0185_WYG_017-48a"/>
唐孫光憲有北夢瑣言按晉書大唐二年汲郡人卜準<lb/>
盜發魏襄王墓或言安釐王冢得竹書數十車有瑣語<lb/>
十一篇乃知古已有瑣語<lb/>
　　曲江<lb/>
曲江有三枚乘七發云觀於廣陵之曲江今蘇州也廣<lb/>
東有曲江今韶州也司馬相如弔二世賦云臨曲江之<lb/>
隑州即長安也按唐劉餗𫝊記云京師芙蓉園本名曲<lb/>
江園隋文帝以名不正改之故杜子美詩云曲江翠幙<lb/>
<pb n="KR3j0185_WYG_017-48b"/>
排銀牓又云春日潛行曲江曲七發所謂曲江有弭節<lb/>
伍子之山今胥山在蘇州<lb/>
　　萬乘作平聲<lb/>
天子萬乘諸經音訓皆作去聲余讀晉𫝊至漢髙祖書<lb/>
賛曰赫赫漢祖受命龍興五星協象神母告徴討秦滅<lb/>
項如日之升超從側陋光據萬乗亦可作平聲用也<lb/>
　　箕子易牙名<lb/>
箕子名胥餘見司馬彪注莊子於他書不見易牙名巫<lb/>
<pb n="KR3j0185_WYG_017-49a"/>
易牙其字也見孔穎達左𫝊疏<lb/>
　　花蕊夫人<lb/>
偽蜀主孟昶徐匡璋納女於昶拜貴妃别號花蕊夫人<lb/>
意花不足擬其色似花蕊翾輕也又升號慧妃以號如<lb/>
其性也王師下蜀太祖聞其名命别䕶送途中作辭自<lb/>
解曰初離蜀道心將碎離恨綿綿春日如烟馬上時時<lb/>
聞杜鵑三千宫女皆芳樹妾最嬋娟此去朝天只恐君<lb/>
王寵愛偏陳無已以夫人姓費誤也<lb/>
<pb n="KR3j0185_WYG_017-49b"/>
　　崔念四詞<lb/>
政和間一貴人未達時嘗逰妓崔念四之舘因其行第<lb/>
作踏青逰詞云識箇人人恰正年年歡㑹似賭賽六隻<lb/>
渾四向巫山重重去如魚水兩情美同倚畫樓十二倚<lb/>
畫樓兮又還重倚兩日不來時時在人心裏擬問卜常<lb/>
占歸計拚三八清齋望永同鴛被驀然被人驚覺夢也<lb/>
有頭無尾<lb/>
　　喏様<lb/>
<pb n="KR3j0185_WYG_017-50a"/>
李祐晉臣初任河潮守官監司怒其喏太文對衆責之<lb/>
翌日請見遂極武監司愈怒稱文責問祐供狀云髙來<lb/>
不可低來不可乞指揮明降喏様一箇盖用俚語也<lb/>
　　鞋底様<lb/>
楊文公億有重名嘗因草制為執政者多所塗竄楊甚<lb/>
不平因取藁本上塗抹處以濃墨傅之就加為鞋底様<lb/>
題其旁曰世業楊家鞋底人或問其意曰此語是他别<lb/>
人脚迹當時𫝊以為鞋爾後舎人草制被點抹者則相<lb/>
<pb n="KR3j0185_WYG_017-50b"/>
謔曰又遭鞋底<lb/>
　<lb/>
　<lb/>
　<lb/>
　<lb/>
　<lb/>
　<lb/>
　說郛卷十七上<lb/>
<pb n="KR3j0185_WYG_017-51a"/>
欽定四庫全書<lb/>
　説郛卷十七下　　　　元　陶宗儀　撰<lb/>
　　識遺<hi>羅璧</hi>
　余舊為筆記凡經傳所得家庭所講師友所聞莫不<lb/>
　筆識以備遺忘嵗久成帙追憶舊讀間於是編有考<lb/>
　暇日因剔繁纂要粹為一書目曰識遺庶幾往者之<lb/>
　筆力不徒爾嘿耕羅璧子蒼甫<lb/>
　　師老耼<lb/>
<pb n="KR3j0185_WYG_017-51b"/>
孔子師老耼之説肇於莊子師老子故其著書譏侮古<lb/>
今聖賢獨推老子甚至假設孔子言語譽之後來漢儒<lb/>
輯禮記承其言曰聞諸老耼司馬遷史記老子𫝊復增<lb/>
許多老子訓誨孔子言語孔鮒作家語著孔子事實因<lb/>
據以為證由是堅後學之信不知莊子一書多駕空寓<lb/>
言時去孔子未逺知天下崇信其學故記時所最重者<lb/>
尊其師庶幾耼之道益隆耳此莊子抑孔子尊老子之<lb/>
迹也後儒不察禮記家語史記出莊子後見孔子萬世<lb/>
<pb n="KR3j0185_WYG_017-52a"/>
師表不應禮樂無所自來而問禮老耼一語又備見諸<lb/>
書莫詳始自莊子不知老子之教主於清浄無為其著<lb/>
書厭薄禮樂學曰禮者忠信之薄亂之首也莊子𫝊其<lb/>
學從而有剖斗折衡推提仁義焚符破璽絶聖棄知等<lb/>
論則耼又何有禮之可問耶太史公謂道家以虚無為<lb/>
本因循為用有法無法有度無度故後之尊老莊者蕩<lb/>
棄禮法蓬首垢面喪酒弔肉晉代可證也已豈有以禮<lb/>
訓孔子而朂其徒則異是耶孔子於人之有善若管仲<lb/>
<pb n="KR3j0185_WYG_017-52b"/>
之仁子産之惠皆亟稱不暇豈有耼聖師之而故沒之<lb/>
此為莊子寓言無疑余嘗語孔子師表蓋推周公被其<lb/>
夢想猶冀見之孟子去孔子甚近且曽思之𫝊最的誦<lb/>
孔子派接不過文武周公使孔子果師耼於莊子輩爾<lb/>
道之是非莊子述而𫝊之足矣何必假孔子言明之此<lb/>
其借孔子尊師可見也後之衛道者多為孔子分說未<lb/>
以寓言及尊師之意照破莊子之妄爾若孔子從耼之<lb/>
事莊子外篇著耼為周藏史藏蓄書多或者耼所取多<lb/>
<pb n="KR3j0185_WYG_017-53a"/>
書孔子因往問耼焉容有此理不然魯論何無一語及<lb/>
耼而耼之禮何不盡𫝊其徒而甘為棄名撿蕩禮教之<lb/>
罪人耶東坡嘗謂莊子雖譏孔子實尊孔子書末叙百<lb/>
家之學有曰譬如耳目鼻口各有所明而不能相通故<lb/>
墨翟宋鉼禽滑釐尹文彭蒙田駢慎到關尹老耼以至<lb/>
莊周皆列叙名之至鄒魯之士縉紳先生其在詩書禮<lb/>
樂多能明之則推而不敢斥此又可見莊子前之推老<lb/>
耼者借孔子也<lb/>
<pb n="KR3j0185_WYG_017-53b"/>
　　雉釋文<lb/>
左𫝊都城過百雉周禮名城以五雉七雉九雉釋者謂<lb/>
一雉之墻長三丈髙一丈而雉所以名文之義未詳<hi>公羊</hi>
<hi>五堵而雉則二百尺</hi>山隂陸氏著埤雅謂雉性<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>壟䕶疆飛不越<lb/>
分域一界之内以一雉為長潘安仁雉賦曰畫墳衍以<lb/>
分畿者此也其飛崇不過丈修不過三丈所以以雉計<lb/>
丈也禮記晉太子申生縊死鄭𤣥注曰雉經晉語亦曰<lb/>
申生雉於新城廟孔氏釋雉性耿介被獲必屈折其頭<lb/>
<pb n="KR3j0185_WYG_017-54a"/>
而死言申生以殺死也因思城之丈有取於雉亦有望<lb/>
於耿介死守封疆之臣豈泛然哉<lb/>
　　姬周姓<lb/>
左𫝊晉平公以同姓四人備嬪御鄭子産聘晉言於叔<lb/>
向曰今君内實有四姬焉盖指其不别同姓之醜非目<lb/>
賤妾為姬也按古婦人皆有字與諡或國名下繫其姓<lb/>
先儒謂示不忘本且别他族今考字下繫姓如周女曰<lb/>
伯姬叔姬齊女曰孟姜季姜宋女曰孟子仲子狄女曰<lb/>
<pb n="KR3j0185_WYG_017-54b"/>
叔隗季隗是也謚下繫姓如齊女曰宣姜莊姜宋女曰<lb/>
聲子秦女曰懐嬴楚女曰文芊把女曰定姒是也國下<lb/>
繫姓如秦女曰徐嬴葛嬴陳女曰息媯之類是也惟姬<lb/>
姓後世以目賤人戰國曰幸姬如姬漢史曰諸姬薄姬<lb/>
愛姬釋者不辨其為周姓如淳曰姬音怡臣瓚曰漢内<lb/>
官也秩比二千石五婕妤下惟顔師古謂漢内官無姬<lb/>
者姬職周姓貴於衆國之女故婦人美號皆稱姬宋大<lb/>
觀間公主易號曰帝姬貴之也世例以目妾豈反賤乎<lb/>
<pb n="KR3j0185_WYG_017-55a"/>
然則姬女貴而以姓著反不若齊宋女不辱其姓之為<lb/>
愈也<lb/>
　　兩韓信非<lb/>
司馬遷班固漢史韓信傳賛中皆稱兩韓信據其説韓<lb/>
王古韓國之後項羽殺望父成復立信為韓王都晉陽<lb/>
與淮隂侯韓信不同劉知幾史通闢遷固之繆曰韓王<lb/>
名信都古韓國後姓姬則名信都者非姓韓亦不單名<lb/>
信二史不别姬韓兩姓且去韓王名下都字遂與淮隂<lb/>
<pb n="KR3j0185_WYG_017-55b"/>
侯韓信無辨余考班馬誤姬為韓誠如劉說但謂韓王<lb/>
名信都劉説亦差按王充潜夫姓氏論云沛公起張良<lb/>
屬焉沛公使韓信畧定韓地立横陽君成為韓王而拜<lb/>
良為信都又曰信都者司徒也或為勝徒漢功臣表云<lb/>
張良以廏將從起下邳以韓申都下韓楚漢春秋作信<lb/>
都信音申史記亦作韓申徒良𫝊直作韓司徒盖信都<lb/>
勝徒昔賢司徒之聲轉然則信都乃張良官名即非韓<lb/>
王知幾之說亦未免繆尚何班馬責乎<lb/>
<pb n="KR3j0185_WYG_017-56a"/>
　　子冠氏上<lb/>
子者男子通稱孔子大聖孟子大賢例只稱子孔子漢<lb/>
號夫子者邢昺孝經疏云孔子嘗為魯國大夫故弟子<lb/>
連官稱尊之以别餘人也後之尊師者因例曰夫子近<lb/>
時朱文公稱周程特曰子周子子程子復於姓上繫子<lb/>
按公羊傳曰子<hi>闕</hi>子子公羊子子司馬子何休釋云加<lb/>
子姓上名其為師也若非師而但有徳者不以子冠氏<lb/>
上朱子於周程盖尊師之<lb/>
<pb n="KR3j0185_WYG_017-56b"/>
　　孔子生年<lb/>
左傳記孔子卒而不記其生公羊記孔子生魯襄二十<lb/>
一年十一月庚子榖梁以為生十二月二十三庚子與<lb/>
公羊差一月五行書謂孔子生庚戌年二月二十三庚<lb/>
子日甲申時考庚戌乃魯襄公二十二年周靈王二十<lb/>
一年與公榖年月俱差如公榖則孔子乃生己酉非庚<lb/>
戌也故劉氏外紀謂孔子年七十四終與他書生庚戌<lb/>
終壬戌七十三之說異從公榖也信五行書固不若信<lb/>
<pb n="KR3j0185_WYG_017-57a"/>
公榖然公羊言十一月庚子而杜預長厯魯襄二十一<lb/>
年庚戌嵗十一月無庚子<hi>左傳書孔子壬戌嵗夏四月己丑卒杜預注嵗四月無己</hi>
<hi>丑有乙丑</hi>故孔氏家譜祖庭廣記俱云魯襄二十二年十月<lb/>
二十七日庚子孔子生與公榖五行書俱差不知又何<lb/>
所本乎或謂周建子魯襄十月庚寅正八月以改朔不<lb/>
改月之說推之又不然<lb/>
　　寺觀藏<lb/>
漢改秦典客官為大鴻臚掌諸侯歸義蠻夷古行人之<lb/>
<pb n="KR3j0185_WYG_017-57b"/>
官也因設鴻臚寺待四方賔客永平中佛入中國首名<lb/>
其居曰白馬寺<hi>以白馬負經來故</hi>盖並縁鴻臚待四方賔客之<lb/>
故此中國有寺之始詳其故寺非佛得専漢世官有九<lb/>
寺之目劉昭注曰寺官舎也風俗通曰寺司也又曰寺<lb/>
嗣也理事之吏嗣續其中則非獨為佛也觀之義亦逺<lb/>
仲尼與於蜡賔事畢出逰於觀之上蓋魯有兩觀門旁<lb/>
髙處也爾雅釋觀為闕孫炎曰宫門雙闕懸法象使民<lb/>
觀之闕居巍巍髙處因名象魏謂之闕者觀法象則可<lb/>
<pb n="KR3j0185_WYG_017-58a"/>
闕去疑事春秋晉楚邲之戰潘黨請收晉尸築為京觀<lb/>
封土觀示後人也胡澹菴言觀有四一曰朶樓魯兩觀<lb/>
是也一曰藏書所漢東觀是也一曰逰觀處謝𤣥暉賦<lb/>
屬玉觀是也一曰髙可望皇帝内傳置元始真容於髙<lb/>
觀上是也今老氏居疑本内𫝊詳此觀非老可専凡髙<lb/>
可縱觀皆觀也至於藏只貯藏之義狐兔穴居例名藏<lb/>
老耼為周守蔵吏名柱下吏藏乃貯書所漢東觀藏書<lb/>
號柱史藏室書所在也釋道法其制度佛經遂為二氏<lb/>
<pb n="KR3j0185_WYG_017-58b"/>
之私今復以事祈禳豈以經典所在福可集乎若鐸鈸<lb/>
胡致堂謂本西域樂彼俗吉凶並奏今華俗専以送凶<lb/>
不察吉亦以從吉也<lb/>
　　佛入中國<lb/>
後漢西域𫝊云明帝時佛始入中國按漢武故事昆邪<lb/>
王殺休屠王以其衆來降得其金人之神武帝置之甘<lb/>
泉宫祭不用牛羊惟燒香禮拜帝使依其國俗祀之又<lb/>
時作昆明池掘得黒灰東方朔曰可問西域道人則前<lb/>
<pb n="KR3j0185_WYG_017-59a"/>
漢時佛流中國矣况帝事四方蒟醬竹杖猶入王府又<lb/>
方祀神仙佛以超度為術張騫輩肯賤佛書乎劉向列<lb/>
𫝊序言仙者一百四十六人而七十四人已見佛經向<lb/>
成哀時人其言如此則前漢有佛經矣向又曰今覽載<lb/>
籍往見有經洪慶善因言周時義流釋典按列子仲尼<lb/>
篇曰西方之人有聖者焉詳禦寇鄭人在孔子後孟子<lb/>
先其時已說西方聖人則佛𫝊中國晚周也就後漢言<lb/>
之光武閉玉門謝西域佛豈有不通者何必待明帝之<lb/>
<pb n="KR3j0185_WYG_017-59b"/>
迎而後有耶通鑑著其始於明帝盖本西域𫝊豈以帝<lb/>
者尚佛自明帝始故待本西域𫝊表之邪<lb/>
　　豚犬斥子<lb/>
豚犬斥子詳語意疑賤之之稱按二字出越語范蠡欲<lb/>
速報吳使國民衆多令國人女子十七不嫁丈夫三十<lb/>
不娶皆罪父母生丈夫乃與酒三盞犬一生女子與酒<lb/>
一壺豚一盖幼之之事論語六尺之孤周禮國中七尺<lb/>
野自六尺皆不從征亦謂幼者六尺年十五七尺年二<lb/>
<pb n="KR3j0185_WYG_017-60a"/>
十也<lb/>
　　飲器<lb/>
趙襄子漆智伯之頭為飲器漢建元中匈奴破月氏王<lb/>
以其頭為飲器史韻飲音去聲漢書韋昭釋椑榼也盛<lb/>
酒器晉灼曰飲器虎子屬溲便䙝器也顔師古引<hi>闕</hi>
傳以所破月氏王頭共飲血盟為証謂飲酒器如顔說<lb/>
貴之也且死骨凶穢又惡人頭顱豈俎豆所宜乎溲便<lb/>
釋盖似之<lb/>
<pb n="KR3j0185_WYG_017-60b"/>
　　夏后氏<lb/>
經書稱夏皆曰夏后氏殷周皆曰人班固白虎通曰夏<lb/>
禹受禪為君故稱后殷周順人心征伐得天下故稱人<lb/>
則舜曰有虞氏亦以堯禪爾<lb/>
　　三教<lb/>
三教各植門庭互有詆訾儒者闢天堂地獄輪囘懴悔<lb/>
之非據理執正而論也若二氏互相詆訾則釋氏云摩<lb/>
訶迦葉下生世間號曰老子老氏云老君遣尹真人喜<lb/>
<pb n="KR3j0185_WYG_017-61a"/>
乘月精白象下天竺於浄飯夫人口中托生為佛又云<lb/>
老耼入秦西歴流沙化胡成佛盖各相軋以求勝之論<lb/>
也至二氏於儒教莊子首言孔子問禮老耼釋氏天地<lb/>
經云寳厯菩薩下生號伏羲吉祥菩薩下生號女媧儒<lb/>
童菩薩下生號孔子月明儒童往為顔回昌黎原道佞<lb/>
佛者曰孔子吾師之弟子也本此南唐景福二年易漂<lb/>
水縣南孔子祠為孔子寺以孔子適楚嘗經之地後復<lb/>
改為儒童寺意子真佛派吁不能訂其繆過矣又從而<lb/>
<pb n="KR3j0185_WYG_017-61b"/>
溺焉豈不甚哉古今論衡著周書異紀周昭王之二十<lb/>
四年甲寅嵗四月八日井泉溢宫殿震夜恒星不見太<lb/>
史蘇繇占為西方聖人生乃周書紀佛生之異也則又<lb/>
安有前唐虞夏商預託生為伏羲女媧等理乎况春秋<lb/>
書恒星不見於莊王十年甲午歳上去昭王甲寅三百<lb/>
四十年周紀亦附㑹無稽之談也陳太建五年恒星不<lb/>
見史占為徑不嚴法度消天子失政諸侯暴横國亡之<lb/>
象又豈生異人之祥乎<lb/>
<pb n="KR3j0185_WYG_017-62a"/>
　　姦雄入科目<lb/>
漢以孝亷取士而孫仲謀曹孟徳皆舉孝亷唐重進士<lb/>
而黄巢屢舉進士<lb/>
<pb n="KR3j0185_WYG_017-63a"/>
　　退齋雅聞録<hi>侯延慶</hi>
　　宋郊氏名庠<lb/>
宋莒公初名郊在翰苑上意大用為同列所譖言姓名<lb/>
之䜟不利國家上賜名庠莒公因有詩云紙尾何勞問<lb/>
姓名禁林依舊接羣英欲知七畧稱臣向便是當時劉<lb/>
更生<lb/>
　　爉炬詩<lb/>
張芸叟初左遷集兒女把酒芸叟有慨然不樂之意命<lb/>
<pb n="KR3j0185_WYG_017-63b"/>
各探坐中物賦詩一女賦爉炬云尊前獨垂淚應為未<lb/>
灰心盖以諷也芸叟稱之<lb/>
　　食藥方<lb/>
衡陽試院中同官趙傅霖𫝊食藥方以巴豆一粒同枳<lb/>
殻一枚切作二片去穰内巴豆以麻皮繫合不拘多少<lb/>
水煑令枳殻軟爛即去巴豆焙乾枳殻為末麵糊如桐<lb/>
子大食後熟水下十五丸老人小兒皆可服之<lb/>
　　治暴吐血方<lb/>
<pb n="KR3j0185_WYG_017-64a"/>
孫詔先傳治暴吐血方急以竹子去屋簷頭取蜘蛛網<lb/>
搓成丸子用米湯下飲一服立止<lb/>
　　梅花詩<lb/>
蔡載天任賦梅花落句應有化人巢木末之間一國自<lb/>
行春其㝠捜如此<lb/>
　　題唐書詩<lb/>
予與尹東珣温叔同考信徳府進士温叔言頃在都下<lb/>
市書處見有冩本唐書節要一冊後題一絶云中原不<lb/>
<pb n="KR3j0185_WYG_017-64b"/>
可生强盜強盜纔生不易除一盜既誅羣盜起功臣却<lb/>
是盜根株竟不知誰所作<lb/>
　　時令諺語<lb/>
河朔人謂清明雨為潑天雨立夏雨為隔轍雨秦晉間<lb/>
農夫語云小麥鑚火秀旱殺豌豆花稙榖拖泥秀爛起<lb/>
田中𤓰<lb/>
　　瑞香花<lb/>
瑞香花種出江州廬山今長沙競種成俗一採有至百<lb/>
<pb n="KR3j0185_WYG_017-65a"/>
千花者最忌麝或佩麝觸之花輒萎死惟頻瀹茶灌其<lb/>
根則不為蟲所蝕<lb/>
　　江行初雪圖詩<lb/>
章子厚題李邦直蒙江初雪圖詩云江頭㣲雪北風急<lb/>
憶泊武昌舟尾時潮來浪打船欲破擁被醉眠人不知<lb/>
　　羅浮山隠者詩<lb/>
羅浮山有隠者自謂黄野人或云吕洞賔之流嘗題詩<lb/>
山間云雲來萬山動雲去山一色長嘯兩三聲天髙秋<lb/>
<pb n="KR3j0185_WYG_017-65b"/>
月白<lb/>
　　李處能詩<lb/>
劉拱衛逺宣和初守祁州嘗接伴北使有李處能者北<lb/>
朝故相李某之子李狀元家燕人最以文學著者處能<lb/>
謂逺曰本朝道宗皇帝好文先人昔荷異眷嘗於九日<lb/>
進花賦次日賜批荅一絶句云昨日吟卿菊花賦碎剪<lb/>
金英作佳句至今襟袖有餘香冷落秋風吹不去<lb/>
<pb n="KR3j0185_WYG_017-66a"/>
　　南墅閒居録<hi>闕名</hi>
　　龍精石<lb/>
丁謂有小山髙才數寸蒼翠嵌空盛夏常設盆水置小<lb/>
山其中一日張宴有客掬水洒之須臾雲霧自竅中出<lb/>
有光如電細視之蜿蜒小龍如線掛雲霧中已而散繹<lb/>
蜿蜒亦莫知所之衆客驚異謂曰此龍精石也龍交海<lb/>
上流精于石<lb/>
　　鬼官人<lb/>
<pb n="KR3j0185_WYG_017-66b"/>
宋之末年姑蘇賣餅家撿所鬻錢得㝠幣焉因怪之每<lb/>
鬻餅必識其人與其錢乆之乃一婦人也跡其婦至一<lb/>
塜而滅遂白之官啟塜見婦人卧柩中有小兒坐其側<lb/>
恐其為人所覺必不復出餓死小兒有好事者收歸養<lb/>
之既長與常人無異不知其姓郷人呼之曰鬼官人元<lb/>
初猶在數年方死<lb/>
　　神珠<lb/>
蘇子瞻嘗言其先祖光祿云有一書生晝坐簷下見大<lb/>
<pb n="KR3j0185_WYG_017-67a"/>
蜂觸網相螫久之俱墮地起視之已化為小石矣書生<lb/>
異而收之因置衣帶中一日過市遇蠻賈數輩視書生<lb/>
愕眙揖曰願見神珠笑而辭之書生戱以帶中石示之<lb/>
羣賈相顧喜曰此破霧珠蠻人至海上採珠寳常以霧<lb/>
暗為苦有此珠即霧自開因以寳貨易之值數千緡耳<lb/>
<pb n="KR3j0185_WYG_017-68a"/>
　　雪浪齋日記<hi>闕名</hi>
　　用事<lb/>
玉溪生牡丹詩錦帳佳人乃越絶書中事退之燈花詩<lb/>
全似老杜所用黄裏事見前漢黄屋注中荆公詩曰溪<lb/>
邉飲啄白浮鳩浮鳩出晉志<lb/>
　　小詩<lb/>
温庭筠小詩尤工如墻髙蝶過遲又蝶翎胡粉重鴉背<lb/>
夕陽多又過蘇武宅詩云歸日樓臺非甲帳去時冠劍<lb/>
<pb n="KR3j0185_WYG_017-68b"/>
是丁年<lb/>
　　老杜句法<lb/>
李衛公詩云五月畬田收火米三更津吏報潮雞頗似<lb/>
少陵句王荆公詩云紛紛易變浮雲白落落難鍾老栢<lb/>
青山谷蟹詩已標天上三辰次未免人間五鼎烹此皆<lb/>
得老杜句法<lb/>
　　小詞<lb/>
晏叔原工小詞如舞低楊栁樓心月歌盡桃花扇底風<lb/>
<pb n="KR3j0185_WYG_017-69a"/>
不媿六朝宫掖到荆公小詞云揉藍一水縈花草寂寞<lb/>
小橋千嶂抱人不到柴門自有清風掃略無塵土思山<lb/>
谷小詞云春未透花枝痩正是愁時候極為學者所稱<lb/>
賞又秦湛處度嘗有小詞云春透水波明寒峭花枝痩<lb/>
盖法山谷也<lb/>
<pb n="KR3j0185_WYG_017-70a"/>
　　廬陵官下記<hi>段成式</hi>
　　蛙謎<lb/>
曹著機辨有客試之因作謎云一物坐也坐卧也坐立<lb/>
也坐行也坐著應聲曰在官地在私地復作一謎云一<lb/>
物坐也卧立也卧行也卧走也卧卧也卧客不曉曹曰<lb/>
我謎吞得你謎客大慚<lb/>
　　借書<lb/>
今人云借書還書等為二癡據杜荆州書告貺云知汝<lb/>
<pb n="KR3j0185_WYG_017-70b"/>
頗欲念學今因還車致副書可案録受之當别置一宅<lb/>
中勿復以借人古諺云有書借人為嗤借人書送還為<lb/>
嗤也<lb/>
　　盜<lb/>
李廓在穎州獲光火賊七人前後殺人必食其肉獄具<lb/>
廓問食人之故其首言某授教於巨盜食人肉者夜入<lb/>
人家必昏沈或有魘不悟者故不得不食兩京逆旅中<lb/>
多畫鸜鵒及茶椀賊謂之鸜鵒辣者記嘴所向椀子辣<lb/>
<pb n="KR3j0185_WYG_017-71a"/>
者亦示其緩急也<lb/>
　　夢<lb/>
成式表兄盧有則夢看擊鼔及覺小弟戱叩門為街鼓<lb/>
也<lb/>
　　牡丹<lb/>
牡丹前史中無説處惟謝康樂集中言竹間水際多牡<lb/>
丹成式檢隋朝種植法七十卷中初不記說牡丹則知<lb/>
隋朝花藥中所無也<lb/>
<pb n="KR3j0185_WYG_017-71b"/>
　　蠅<lb/>
長安秋多蠅成式蠧書常日讀百家五卷頗為所擾觸<lb/>
睫隠字敺不能已偶拂殺一焉細視之翼甚似蜩冠甚<lb/>
似蜂性察於腐嗜於酒肉按理首翼其類有蒼者聲雄<lb/>
壯負金者聲清聒其聲在翼也<lb/>
　　黥<lb/>
上都街肆惡少率髠而膚劄備衆物形狀恃諸軍張拳<lb/>
強刼至有以蛇集酒家捉羊胛擊人者今京兆薛公元<lb/>
<pb n="KR3j0185_WYG_017-72a"/>
賞上言白令里長濳部約三千餘人悉杖殺屍於市市<lb/>
人有㸃青者皆炙滅之時大寧坊力者張幹劄左膊曰<lb/>
生不怕京兆尹右膊曰死不畏閻羅王<lb/>
　　又<lb/>
韋少卿少不喜書嗜好劄青其季父嘗令解衣視之胷<lb/>
上刺一樹樹杪集鳥數十其下懸鏡鏡鼻繫索有人止<lb/>
於側牽之叔不解問焉少卿笑曰叔不曾讀張燕公詩<lb/>
否挽鏡寒鴉集耳<lb/>
<pb n="KR3j0185_WYG_017-72b"/>
　　秦馬<lb/>
秦叔寳所乘馬號忽雷駮常飲以酒每於月明中試能<lb/>
䜿越三領黒氊及胡公卒嘶鳴不食而死<lb/>
　　盜俠<lb/>
瓦官寺因商人無遮齋衆中有一年少請弄閣乃投盖<lb/>
而上單練<graphic n="KR1806" url="https://raw.githubusercontent.com/kanripo/KR-Gaiji/master/images/KR1806.png" mimeType="image/png"/>履膜皮猿挂鳥跂捷若神鬼復建甖水於<lb/>
結脊下先溜至簷空一足欹身承其溜焉覩者無不毛<lb/>
戴<lb/>
<pb n="KR3j0185_WYG_017-73a"/>
　　妓忌<lb/>
成式曽一夕堂中㑹時妓女玉壺忌魚炙見之色動因<lb/>
訪諸妓所惡者有蓬山忌䑕金子忌蝨尤甚坐客乃兢<lb/>
徴蝨拏䑕事多至百餘條余戱摭其事作破蝨録<lb/>
　　小奴<lb/>
馬侍中嘗寳一玉精盌有小奴七八嵗偷㺯墜破焉時<lb/>
馬出未歸左右驚懼忽失小奴三日尋之不獲有婢晨<lb/>
治地見紫衣帶垂於寢牀下視之乃小奴蹶張其牀而<lb/>
<pb n="KR3j0185_WYG_017-73b"/>
負焉不食三日而力不衰<lb/>
　　褮<lb/>
褮鬼衣也桐人起虞卿明衣起佐伯桃挽歌起紼謳故<lb/>
舊律發冡弃市冢者重也言為孝子所重發一蠒土則<lb/>
坐不須物也<lb/>
　　雷<lb/>
李鄘在北都介休縣百姓送解牒夜止晉祠宇下夜半<lb/>
有人叩門云介休王暫借霹靂車某日至介休收麥良<lb/>
<pb n="KR3j0185_WYG_017-74a"/>
久有人應曰大王𫝊語霹靂車正忙不及借<lb/>
　　碧筩<lb/>
歴城北有使君林魏正始中鄭公慤三伏之際每率賔<lb/>
僚避暑於此取大蓮葉置硯格上盛酒三升以簪刺葉<lb/>
令與柄通屈莖上輪茵如象鼻𫝊噏之名為碧筩杯以<lb/>
下斆之<lb/>
　　卧箜篌<lb/>
魏髙陽王雍美人徐月華能彈卧箜篌為明妃出塞之<lb/>
<pb n="KR3j0185_WYG_017-74b"/>
聲<lb/>
<pb n="KR3j0185_WYG_017-75a"/>
　　玉溪編事<hi>闕名</hi>
　　仲庭預<lb/>
舊蜀嘉王召一經業孝亷仲庭預令教授諸子庭預雖<lb/>
通墳典當厄饑寒至門下亦未甚禮時方凝寒王以舊<lb/>
火爐送學院庭預方獨坐太息以筯撥灰俄灰中得一<lb/>
雙金火筯遽求謁見王王曰貧窮之士見吾必有所求<lb/>
命告庭預曰見為製衣庭預白曰非斯意嘉王素樂神<lb/>
僊多採方術恐其别有所長勉強而見庭預遽出金火<lb/>
<pb n="KR3j0185_WYG_017-75b"/>
筯陳其本末王曰吾家失此物已十年吾子得之還以<lb/>
相示真有古人之風贈錢十萬衣一襲米麥三十石竟<lb/>
以賔介相遇禮待甚厚薦授榮州録事㕘軍<lb/>
　　劉檀<lb/>
王蜀員外郎劉檀本名審義忽夢一孝子引令上檀香<lb/>
樹而謂曰君速登劉乃登遂向懐内出緋衣令服之覺<lb/>
因改名檀未及一年蜀郡牧請一杜評事充倅職奉授<lb/>
殿中侍御史内供奉賜緋敇下杜丁憂不行杜遂舉劉<lb/>
<pb n="KR3j0185_WYG_017-76a"/>
於郡侯郡侯乃奏檀而所授官與杜充奏擬無别是時<lb/>
劉方閒居力困杜因遺劉新緋公服一領果徴夢焉<lb/>
　　震旦<lb/>
南詔以十二月十六日謂之星回節日逰于避風臺命<lb/>
清平官賦詩驃信詩曰自我居震旦翊衛類䕫契元昶<lb/>
同一心子孫堪貽厥清平官趙叔達曰下令俚柔洽獻<lb/>
賝弄揀來其國謂天子為震旦詞臣為清平官謂朕曰<lb/>
元卿曰昶百姓俚柔也<lb/>
<pb n="KR3j0185_WYG_017-76b"/>
　　㕘軍<lb/>
王蜀相周庠者初在卭南幕中畱司府事時臨卭縣送<lb/>
失火人黄崇嘏纔下獄便貢詩一章曰偶離幽隠住臨<lb/>
卭行止堅貞比澗松何事政清如水鏡絆他野鶴向深<lb/>
籠周覽詩遂召見稱鄉貢進士年三十許祗對詳敏即<lb/>
命釋放後數日獻歌周極竒之召於學院與諸生姪相<lb/>
伴善棊琴妙書畫翌日薦攝府司戶㕘軍頗有三語之<lb/>
稱胥吏畏伏案牘麗明周既重其英聰又美其風彩在<lb/>
<pb n="KR3j0185_WYG_017-77a"/>
任將逾一載遂欲以女妻之崇嘏又袖封狀謝仍貢詩<lb/>
一篇曰一辭拾翠碧江涯貧守蓬茅但賦詩自服藍衫<lb/>
居郡掾永抛鸞鏡畫蛾眉立身卓爾青松操挺志鏗然<lb/>
白璧姿幕府若容為坦腹願天速變作男兒周覽詩驚<lb/>
駭不已遂召見詰問乃黄使君之女幼失覆䕃唯與老<lb/>
娘同居元未從人周益仰貞潔郡内咸皆歎異旋乞罷<lb/>
歸臨卭之舊隠竟莫知亡焉<lb/>
　　古人之風<lb/>
<pb n="KR3j0185_WYG_017-77b"/>
仲廷預為蜀嘉王教授諸子雖通墳典常厄饑寒至門<lb/>
下亦未甚禮時方凝寒王以舊火爐送學院廷預方獨<lb/>
坐太息以筯撥灰俄灰中得一雙金火筯遽求見王王<lb/>
意其别有所求也勉强見之廷預乃出金筯陳其本末<lb/>
王曰吾家失此物已十年吾子得之還以相示真有古<lb/>
人之風乃厚贈之竟以賔介相遇禮待甚厚薦授榮州<lb/>
録事㕘軍<lb/>
　　祈泉<lb/>
<pb n="KR3j0185_WYG_017-78a"/>
西蜀將王暉任集州刺史城中無水泉值岐兵攻城且<lb/>
絶其水路城内焦渴王公乃中夜祈請神祗及寐夢一<lb/>
老父告曰州獄之下當有靈泉出王驚寤遲明亟命操<lb/>
鍤於所止之處掘之乃有泉流居人蒙活甚衆岐兵以<lb/>
城中無水將坐俟其斃王公命汲泉水于城上揚而示<lb/>
之其冦乃去是日神泉亦竭<lb/>
<pb n="KR3j0185_WYG_017-79a"/>
　　渚宫故事<hi>余知古</hi>
　　桓𤣥<lb/>
殷仲堪與桓𤣥共藏鈎一朋百籌桓朋欲不勝唯餘虎<lb/>
探在顧愷之為殷仲堪㕘軍屬病疾在廨桓遣信請顧<lb/>
起病令射取虎探即來坐定語顧云君可取鉤顧答云<lb/>
賞百匹布顧即取得鈎桓朋遂勝<lb/>
　　劉之亨<lb/>
梁劉之亨仕南郡甞夢二人姓李詣之亨乞命之亨不<lb/>
<pb n="KR3j0185_WYG_017-79b"/>
解其意既明有人遺生鯉兩頭之亨曰必夢中所感乃<lb/>
放之其夕夢二人謝恩云當令君延一筭<lb/>
　　隨王<lb/>
齊隨王嘗率佐使上樊姬墓酣宴其夕夢樊姬怒曰獨<lb/>
不念封崇之義奈何溷我當令爾知詰旦王被病使巫<lb/>
覡引過設祀積日方愈<lb/>
　　司馬休之<lb/>
晉司馬休之為荆州宋公遣使圍之休之未覺常所乘<lb/>
<pb n="KR3j0185_WYG_017-80a"/>
馬養於床前忽連鳴不食注目視鞍休之試鞴之即不<lb/>
動鞴訖還坐馬又驚跳如此者數四騎馬即驟出門奔<lb/>
馳數里休之顧望已有使至矣遂去而獲免<lb/>
　　一柱觀<lb/>
劉宋臨川王義慶在鎮于羅公洲立觀甚大而惟一柱<lb/>
　　雄鶴赴雌<lb/>
湘東王修竹林堂新陽太守鄭裒送雌鶴於堂畱其雄<lb/>
者尚在裒宅霜天月夜無日不鳴商旅江津聞者墮淚<lb/>
<pb n="KR3j0185_WYG_017-80b"/>
時有野鶴赴堂中驅之不去即裒之雄也交頸頡頏撫<lb/>
翼聞奏鐘磬翻然共舞婉轉低昂妙契絃節<lb/>
　　萍實<lb/>
宋文帝為宜都王臨川人獻王萍實六子大者如升小<lb/>
者如鶴卵圓而赤初莫有識者以問長史王華曰此萍<lb/>
實也宣尼所謂王者之應宋祚當卜年六百頃之宜都<lb/>
王即位祚終于六十矣<lb/>
　　鬼揶揄<lb/>
<pb n="KR3j0185_WYG_017-81a"/>
晉羅友家貧乞禄桓温雖以才學遇之而謂其誕肆非<lb/>
治世才許而不用同府人有得郡者温為坐序别友亦<lb/>
被命至尤遲温問之答曰臣昨奉教㫖出門於中路見<lb/>
鬼揶揄云我只見汝送人上郡何不見人送汝上郡友<lb/>
始怖終慙不覺成淹緩之罪温笑其滑稽而顧愧焉後<lb/>
以為襄陽太守<lb/>
　　湘東苑<lb/>
湘東王於子城中造湘東苑穿池搆山長數百丈植蓮<lb/>
<pb n="KR3j0185_WYG_017-81b"/>
浦縁岸雜以竒木其上有通波閣跨水為之南有芙蓉<lb/>
堂東有禊飲堂堂後有隠士亭亭北有正武堂堂前有<lb/>
射堋馬埒其西有鄉射堂堂置行堋可得移動東南有<lb/>
連理堂堂㮈生連理太清初生此連理當時以為湘東<lb/>
踐祚之瑞北有映月亭修竹堂臨水齋齋前有髙山山<lb/>
有石洞潜行宛委二百餘步山上有陽雲樓樓極髙峻<lb/>
逺近皆見北有臨風亭明月樓顔之推詩云屢陪明月<lb/>
宴並將軍扈義熈所造<lb/>
<pb n="KR3j0185_WYG_017-82a"/>
　　恥為郎<lb/>
世祖選丁邯為郎邯託疾不就詔問實病着為郎乎對<lb/>
曰臣實不病恥以孝亷為令史耳世祖怒使虎賁杖之<lb/>
數十詔問欲為郎否對曰能殺臣者陛下不能為郎者<lb/>
臣也詔出不為郎<lb/>
<pb n="KR3j0185_WYG_017-83a"/>
　　麟臺故事<hi>程租</hi>
　　天神祥異書<lb/>
寳元二年上嘗集天地辰緯雲氣雜占凡百五十六篇<lb/>
離三十門為十焉號寳元天神祥異書召輔臣于太清<lb/>
樓出而示之命發於祕閣<lb/>
　　文苑英華<lb/>
淳化七年九月詔翰林學士承㫖李昉翰林學士扈蒙<lb/>
給事中直學士院徐鉉中書舎人宋白知制誥賈黄中<lb/>
<pb n="KR3j0185_WYG_017-83b"/>
吕蒙正李至司封員外郎李穆庫部員外郎楊徽之監<lb/>
察御史李範秘書丞楊礪著作佐郎吳淑吕文仲胡河<lb/>
汀著作佐郎直史舘戴貽慶國子監丞杜鎬將作監丞<lb/>
舒雅等閲前代文集撮其精要以類分之為文苑英華<lb/>
續命翰林學士蘇易簡中書舎人王祐知制誥范果宋<lb/>
湜與宋白等共成之雍熈三年上之凡一千焉<lb/>
　　續通典<lb/>
咸平三年十月命翰林學士承㫖宋白起居舎人知制<lb/>
<pb n="KR3j0185_WYG_017-84a"/>
誥李宗諤脩續通典以祕閣校理舒雅直集賢院李維<lb/>
右中立王隨為編脩官直祕閣事杜鎬為檢討官四年<lb/>
九月成二百焉上乃詔付秘閣先是淳化中太宗命翰<lb/>
林學士蘇易簡與三館文學之士撰集此書㑹易簡等<lb/>
各涖他務尋罷其事至是復詔成之<lb/>
　　冊府元龜<lb/>
景徳二年九月命刑部侍郎資政殿學士王欽若右司<lb/>
諌知制誥楊億脩歴代君臣事迹欽若等奏請以太僕<lb/>
<pb n="KR3j0185_WYG_017-84b"/>
少卿直秘閣錢惟演都官郎中直秘閣龍圖閣待制杜<lb/>
鎬駕部員外郎直秘閣刁衎户部員外郎直集賢院李<lb/>
維右正言秘閣校理龍圖閣待制戚綸太常博士直史<lb/>
館王希逸祕書丞直史館陳彭年姜嶼太子右贊善大<lb/>
夫宋貽序著作佐郎直史館陳越同編脩初命欽若億<lb/>
等俄又取秘書丞陳從易祕閣校理劉筠及希逸卒貽<lb/>
序貶官又直史館查道太常博士王曙後復直集賢院<lb/>
夏竦又命職方員外郎孫奭注撰音義凡九年至大中<lb/>
<pb n="KR3j0185_WYG_017-85a"/>
祥符六年成一千卷上之總三十一部部有總序一千<lb/>
一百四門門有小序又目録音義各十卷上覽久之賜<lb/>
名册府元龜又録婦人事迹為八十卷賜名彤範懿編<lb/>
　　九域志<lb/>
熙寧八年六月尚書都官員外郎劉師旦言今九域圖<lb/>
涉六十餘年州縣有廢置名號有改易等第有升降而<lb/>
所載古跡有出於俚俗不經者詔三館祕閣刪定其後<lb/>
又専命太常博士直集賢校理趙彦若衛州獲嘉縣令<lb/>
<pb n="KR3j0185_WYG_017-85b"/>
館閣校勘曽肇刪定就祕閣不置局彦若免刪定從之<lb/>
以舊書不繪地形難以稱圖更賜名曰九域志<lb/>
　　國朝㑹要<lb/>
天聖末國史成始於脩史院續纂㑹要明道二年命㕘<lb/>
知政事宋綬看詳脩纂至慶厯四年四月監脩國史章<lb/>
得象上新脩國朝㑹要一百五十卷<lb/>
<pb n="KR3j0185_WYG_017-86a"/>
　　五國故事<hi>闕名</hi>
偽吳楊氏<lb/>
　先主行宻<hi>唐淮南節度使中書令終吳王渭僣號乃追冊為武皇帝廟號太祖</hi>
　渥<hi>不僣號渭稱吳乃追謐為景皇帝</hi>
　渭<hi>僣號大吳殂謚曰宣皇帝</hi>
　溥<hi>偽號為讓皇帝乃李氏𫝊位之後册為髙上思𤣥崇古讓皇帝亦非吳也</hi>
偽唐李氏<lb/>
　先主昇<hi>偽謚為李髙皇帝廟號烈祖</hi>
<pb n="KR3j0185_WYG_017-86b"/>
　嗣主景<hi>偽諡為至道文宣孝皇帝廟號太祖</hi>
　後主煜<hi>入朝封違命侯旋封隴西郡公追封吴王</hi>
前蜀王氏<lb/>
　先主建<hi>偽謚神武孝徳明惠皇帝廟號太祖</hi>
　後主衍<hi>歸降唐明宗追封順聖公</hi>
後蜀孟氏<lb/>
　先主知祥<hi>偽謚文皇帝廟號髙祖</hi>
　後主昶<hi>歸朝封秦國公薨追封楚王謚曰恭孝</hi>
<pb n="KR3j0185_WYG_017-87a"/>
偽漢彭城氏<lb/>
　先主嚴<hi>偽諡玉皇大帝廟號髙祖</hi>
　第二主玢<hi>偽諡殤帝</hi>
　第三主晟<hi>偽謚文武光聖明孝皇帝廟號中宗</hi>
　後主鋹<hi>入朝封恩赦侯死封南越侯</hi>
偽閩王氏<lb/>
　忠懿王王審知<hi>不僣號朝廷封閩王終謚忠懿延鈞僣號偽冊太祖</hi>
　王延翰<hi>偽稱閩不僣帝號踰年而終無聞偽號</hi>
<pb n="KR3j0185_WYG_017-87b"/>
　王延鈞<hi>偽稱大閩皇帝偽號惠宗</hi>
　王延羲<hi>襲偽號為宋氏所滅無聞偽號</hi>
　王延政<lb/>
　　宋屬王延禀　　王延彬附　　朱文進<lb/>
　　　　卓嚴明　　李儒贇<lb/>
　　泉州婁從效　　張漢思　　　陳洪進<lb/>
偽吳先主吳王行宻廬州合淝人力舉三百斤㣲時居<lb/>
常獨處必見黑衣人侍其側後既有衆遂令部兵悉以<lb/>
<pb n="KR3j0185_WYG_017-88a"/>
黑繒幕其首號曰黑雲都渥宻長子既襲父位徐温張<lb/>
灝謀殺之立楊渭為主渭卒弟丹陽王溥襲位偽謚渭<lb/>
為先皇帝温出鎮潤州以其子知訓知廣陵政事為朱<lb/>
瑾所殺即日其事聞於景州知誥誥謀於宋齊丘丘曰<lb/>
請明公即今渡江定其事仍馳聞令公<hi>即温也時在潤州</hi>則政<lb/>
事之任歸公矣不然令公當以諸子入代明公無望矣<lb/>
知誥立從之温聞之誥已入遂因而許之知誥既代知<lb/>
訓以厚重清儉鎮其時俗温嘗入覲泊知誥第侍奉彌<lb/>
<pb n="KR3j0185_WYG_017-88b"/>
謹温謂弟子曰事在二哥矣知誥之兄知詢以徐温既<lb/>
卒乃代為金陵節制為政暴急仍與知誥争權知誥遂<lb/>
紿以楊氏將申輔相之命使知詢入朝至處環衛之列<lb/>
徐氏將移楊氏之祚乃以昇州為大吳西郡揚州為東<lb/>
都聲言將遷楊氏於江南改白沙為迎鑾鎮俄而逼禪<lb/>
稱楊氏欲入道乃營室於茆山遷溥居之冊白受禪老<lb/>
臣知誥謹上尊號曰髙尚思𤣥崇古讓皇帝溥既渡江<lb/>
賦詩畧曰烟凝楚岫愁千㸃雨滴吳江淚萬行兄弟四<lb/>
<pb n="KR3j0185_WYG_017-89a"/>
人三百口不堪端坐細思量及將遇弑方誦佛書于樓<lb/>
上使者前趨溥以香爐擲之俄而見害知誥自以取國<lb/>
艱難乃志勤儉金陵雖升都邑但以舊衙署為之唯加<lb/>
鴟尾欄檻而已其餘女妓音樂園苑器玩之屬一無増<lb/>
加知誥殂景乃即位壬子癸丑間有狂人遍罵市人曰<lb/>
待顯徳三年總殺之又曰不得韓白二人殺之無噍類<lb/>
人皆莫測俄而周太祖南郊改元顯徳世宗襲位因仍<lb/>
其號至三年丙辰王師遂入淮南時韓侍衛令坤白太<lb/>
<pb n="KR3j0185_WYG_017-89b"/>
師重過並為戎帥王師既入將屠其城而二公戢兵淮<lb/>
人得過江而南者尤衆悉如狂者人言周師未南征而<lb/>
淮南市井小兒普喝曰擅來也及揚州建春門有鼉<hi>鼉本</hi>
<hi>陀音而俗謂之擅</hi>出于水次衆以為應矣未幾王師入先鋒騎<lb/>
兵皆唱蕃歌其首句曰擅來也方明其兆煜景之次子<lb/>
本名從嘉嗣偽位乃更今名有辭藻尚奢侈嘗于宫中<lb/>
以銷金羅幕其壁以白銀釘瑇瑁而押之又以緑鈿刷<lb/>
隔眼糊以紅羅種梅花於其外又以花間設畫小木亭<lb/>
<pb n="KR3j0185_WYG_017-90a"/>
子才容二座煜與愛姬周氏對酌于其中如是數處煜<lb/>
善音律造為山家及振金鈴曲破言者取要而言云山<lb/>
家破金鈴曲又建康市中染肆之傍多題曰天水碧尋<lb/>
而皇家蕩平之悉前兆也<lb/>
偽蜀先主建許州舞陽人世為餅師初以唐朝之命析<lb/>
黎雅卭蜀四州為永平軍節度旋領兩川封蜀王及梁<lb/>
太祖受禪乃僣大號長子元膺謀作亂伏誅乃立其少<lb/>
子鄭王衍以為主建在偽位十有二年急于督責雖倉<lb/>
<pb n="KR3j0185_WYG_017-90b"/>
庫充溢而聚歛不已末年苦於痢疾疼楚尤劇但坐錦<lb/>
囊而疾中顧左右曰我見百姓無數列於牀前詬我曰<lb/>
重賦厚斂以至我傷害而死今已得訴於帝矣建曰我<lb/>
實不知外間如此今如之何未幾而殂衍即偽位荒滛<lb/>
酒色出入無度嘗以繒綵數萬段結為綵樓山上立宫<lb/>
殿亭閣一如居常棟宇制衍宴樂其中或踰旬不下又<lb/>
别立二綵亭於山前列諸金銀錡釜之屬取御厨食料<lb/>
烹燀於其間衍凭綵樓以視之謂之當面厨綵山之前<lb/>
<pb n="KR3j0185_WYG_017-91a"/>
復穿一渠以通其宫中衍乘醉夜下綵山即泛小龍舟<lb/>
於渠中使宫人乘短畫船倒執炬蠟千餘條逆照水面<lb/>
以迎其船歌樂之聲沸於渠上及抵宫中復酣宴至暁<lb/>
綵樓山遇風雨霜雪所損乃重易之無所愛惜好戴大<lb/>
裁㡌盖欲沌已而人以為泥首包羞之兆耳初建立衍<lb/>
為嗣鑄銅鐘于佛寺其聲洪逺建乃謂其下曰吾立此<lb/>
鐘為立太子故也令其洪逺是必東宫將來之慶未及<lb/>
八日其鐘隕地龍首摧落建知不懌衍果八年而亡衍<lb/>
<pb n="KR3j0185_WYG_017-91b"/>
之末年率其母后等同幸青城至成都山上清宫隨駕<lb/>
宫人皆衣畫雲霞道服衍自制甘州曲辭親與宫人唱<lb/>
之曰畫羅裙能解束稱腰身栁眉桃臉不勝春薄媚足<lb/>
精神可惜淪落在風塵宫人皆應聲而和之衍之本意<lb/>
以神仙而在凡塵耳後衍降中原宫妓多淪落人間始<lb/>
騐其語後朝廷追封為順正公後唐既平蜀定乃以太<lb/>
原節度使孟知祥走馬入蜀以鎮撫之及明宗時安重<lb/>
誨用事知祥乃絶朝貢尋以長興五年遂僣大號初王<lb/>
<pb n="KR3j0185_WYG_017-92a"/>
氏在蜀建剙宫殿皆紀太匠孟徳名氏於梁俄而終為<lb/>
孟氏所處知祥僣號才七月而終昶嗣偽位昶尚年少<lb/>
乃與其母后同宫數年餘遂遷新宫而居其宫宇稍廣<lb/>
乃選民間女子有殊色者充之及有司引至後苑昶親<lb/>
選佳者亦賜諸王餘則縱去而民間懼其捜選皆立求<lb/>
媒伐而嫁之謂之驚婚昶之母后即後唐積慶公主之<lb/>
從娣也頗務慈儉而昶亦能禀之及歸皇朝終訖天命<lb/>
逺視李氏近觀王衍禍福之道盖相萬焉蜀之末年百<lb/>
<pb n="KR3j0185_WYG_017-92b"/>
官競執馬鞭自馬至地婦人競戴髙冠子皆謂之朝天<lb/>
又製新曲名之曰萬里朝天意謂萬里皆朝於已及歸<lb/>
降之後﨑嶇川陸至於京師乃萬里朝天之騐矣<lb/>
偽漢先主名嚴後名龑<hi>龑之字曰儼本無此字龑欲自大乃以龍天合成其字殊不典</hi>
<hi>也</hi>其先上蔡人徙閩之仙逰復遷畨禺因家焉父謙為<lb/>
賀水鎮將既卒以其子隠嗣隠即嚴之兄也先時唐末<lb/>
天下藩鎮不受代而薛王知柔以石門扈蹕功授唐廣<lb/>
帥丞相齊公徐彦若復代知柔隠皆迎納朝論嘉之尋<lb/>
<pb n="KR3j0185_WYG_017-93a"/>
自為廣帥隠卒嚴代其任梁朝命拜南平王以中原多<lb/>
事乃僣號改元乾亨封其子十有八人為王九年八月<lb/>
白虹入其偽三清殿中頗憂畏㑹有詞臣王宏欲說嚴<lb/>
以白虹為白龍見上賦以賀之嚴大恱乃改元白龍更<lb/>
名龔又改為襲嚴性嚴酷果於殺戮每視事則垂簾於<lb/>
便殿使有司引罪人於殿下設以非法之具而屠膾之<lb/>
故有湯鑊鐵床之獄又有投湯鑊之後更加日曝沃以<lb/>
鹽醋肌體腐爛尚能行立久之乃死其餘則鎚鋸互作<lb/>
<pb n="KR3j0185_WYG_017-93b"/>
血肉交飛腥穢之氣寃痛之聲充沸庭廡而嚴之唇吻<lb/>
必垂涎及頤額若噏膏肉之氣者乆之方復常態有司<lb/>
俟其復常乃引罪人而退盖妖蜃毒蛇之類非可待以<lb/>
人倫也嚴暴政之外惟以治宫殿為務故作昭陽諸殿<lb/>
秀華諸宫皆極瓌麗昭陽殿以金為仰陽銀為地面簷<lb/>
楹榱桷皆飾之以銀殿下設水渠浸以真珠又琢水精<lb/>
琥珀為日月列於東西玉柱之上嚴親書其牓其餘宫<lb/>
室殿宇悉同之嚴殂子玢嗣位是為殤帝昏暴益甚亦<lb/>
<pb n="KR3j0185_WYG_017-94a"/>
為長夜之飲其弟晟使壯士夜以角觝進而弑之於長<lb/>
春宫玢卒晟乃襲偽位改元應乾晚年積忌功臣宗室<lb/>
誅戮相繼每誅親族其子皆鴆死女有色遂置嬪御之<lb/>
列晟之所為雖蠻夷不足與論理而人倫之内實所不<lb/>
忍聞焉鋹晟之長子也襲偽位改元大寳委政内官龔<lb/>
澄樞及方人盧瓊仙又引巫樊胡子妖言以陳禍福由<lb/>
是内外淫亂鋹踵父之奢立萬政殿飾一柱用銀三千<lb/>
兩又以銀為殿衣間以雲母無名之費日有千萬末年<lb/>
<pb n="KR3j0185_WYG_017-94b"/>
野蕈生於宫殿御井石自行百餘步狐鳴鬼哭妖怪日<lb/>
作至於亡國鋹既為天兵所敗其下乃燔爇府庫寳貨<lb/>
之外其真珠至美者凡四十有六甕焉及至京師鋹乃<lb/>
自結真珠龍鳳鞍帊以獻太祖謂羣臣曰聞鋹所貢悉<lb/>
皆手製其所善止如此不亡何待耶鋹在南越偽封衛<lb/>
王及歸朝封恩赦侯旋改彭城郡公又進封衛國公及<lb/>
薨追封南越王<lb/>
閩忠懿王諱審知光州固始人長兄潮次兄圭及審知<lb/>
<pb n="KR3j0185_WYG_017-95a"/>
軍中號為三龍皆以唐末起兵為黄巢部伍巢敗乃領<lb/>
其衆入泉州旋自泉州復入福州初碎石僧為䜟辭曰<lb/>
巖髙潮水沒潮退矢口出盖言潮破福州陳巖而審知<lb/>
終嗣其地也延翰審知子也襲父偽位踰年而終母博<lb/>
陵氏之女性悍妒而殘忍嘗以練縛姬侍而鞭之練染<lb/>
血赤乃止又置木掌摑人一旦盛暑天無纎雲而霆電<lb/>
擊博陵斃於中庭或曰忠懿暴終博陵之鴆故也延鈞<lb/>
審知次子延翰殂遂襲其位僣稱大號號國曰大閩改<lb/>
<pb n="KR3j0185_WYG_017-95b"/>
元龍啟即位日既被衮冕遂恍惚不能自知乆之方蘇<lb/>
乃心許飯僧三百萬繕經三百藏尋而稍安後於諸寺<lb/>
賽所許願文疏中明述其事聞者哂之曰大閩其應天<lb/>
順人有如此者延鈞即位改名鏻鏻將死有赤虹入其<lb/>
室飲以金盆水吸之俄盡又芝生殿門俄而遇弑延稟<lb/>
審知之養子眇一目人亦謂之獨眼龍延鈞之兄也翰<lb/>
既死稟自泉州率兵而至因立延鈞為主自還泉州將<lb/>
行謂鈞曰善守之無煩老兄再至鈞憾其言後因詐疾<lb/>
<pb n="KR3j0185_WYG_017-96a"/>
以趨召稟稟復來遂以兵迎於南臺江斃之舟中取其<lb/>
首至而責之曰果煩老兄再至矣因梟之無諸市稟之<lb/>
子繼昇繼倫皆奔浙中昶本名繼鵬偽封福王即鈞之<lb/>
長子也鈞為皇城使李倣所弑而立昶昶遂改元通文<lb/>
性狂狷忠懿之勲舊悉屏去之威武軍亦棄不用威武<lb/>
軍忠懿王之親兵也威武怒一日潜取延羲於私第而<lb/>
立之延羲審知之第二十八子也延羲即位改元永隆<lb/>
移書於鄰國曰六軍踊躍於門前羣臣歡呼於日下延<lb/>
<pb n="KR3j0185_WYG_017-96b"/>
羲在位為長夜之飲自宗室洎宰臣而下多以拒命見<lb/>
誅末年為偽客省使朱文進所殺王氏遂滅忠懿嘗問<lb/>
山僧國祚脩短僧曰大王騎馬來騎馬去忠懿以丙午<lb/>
得閩至開運丙午嵗而國亡其言騐矣<lb/>
延政延羲弟羲即位乃請以建州為威武軍延羲不許<lb/>
因授延政為建州鎮安軍節度使延政乃自更為鎮武<lb/>
後復僣號稱大殷皇帝改元天徳延羲遇害閩人有迎<lb/>
延政者㑹為兵所攻不能下使其子繼雄至文進拒而<lb/>
<pb n="KR3j0185_WYG_017-97a"/>
殺之延政終歸於江南封自在王尋改光山王終鄱陽<lb/>
焉<lb/>
延彬圭之子忠懿之猶子也圭死襲其父封於泉州性<lb/>
多藝而奢縱日服一巾櫛日易一汗衫能為詩亦好說<lb/>
佛理詞人禪客謁見多為所沮宅中聲妓皆北人將求<lb/>
妓必圖已形而書其歌詩於圖側題曰才如此貌如此<lb/>
以是冀其見慕圭初領兵至泉州舍於佛寺始生延彬<lb/>
於寺之堂既生而有白雀一栖於堂中迄延彬之終方<lb/>
<pb n="KR3j0185_WYG_017-97b"/>
失其所在凡三十年仍嵗豐年每發蠻舶無失墜者人<lb/>
因謂之招寳侍郎朝廷贈延彬雲州節度使及卒復𦵏<lb/>
雲臺山迄今閩人謂之雲臺侍中其詩有尤者曰兩衙<lb/>
前後訟堂清軟錦披袍擁鼻行雨後緑苔侵履迹春深<lb/>
紅杏鎖鶯聲因擕久醖松醪酒自煮新抽竹笋羮也解<lb/>
為詩也為政儂家何似謝宣城人多誦之<lb/>
偽朱文進者王氏時為客省使既弑其君延羲乃稱藩<lb/>
於朝廷行天福年號朝廷授文進福州節度使同中書<lb/>
<pb n="KR3j0185_WYG_017-98a"/>
門下平章事封閩國王泉州指揮使婁從效殺文進所<lb/>
署制史文進發兵攻之為泉州所敗連重遇乃殺文進<lb/>
𫝊首建州以從子繼昌來守福州為淮兵所阻指揮使<lb/>
李儒贇乃推僧卓儼明為主卓儼明本神光寺僧住上<lb/>
方達將自立懼人情不附乃假立之未幾殺之遂自立<lb/>
儒贇本名達既自立乃表朝廷授檢校太尉同平章事<lb/>
充福建節度知閩國事復求爵于朝廷不允遂歸江南<lb/>
編入屬籍賜名義預其偽皇子之列既而召之使入覲<lb/>
<pb n="KR3j0185_WYG_017-98b"/>
復不聽命遂為江南所攻告急於浙發兵救之圍解乃<lb/>
覲於浙未幾還本任復謀叛為浙兵所戮其弟儒贇亦<lb/>
誅焉<lb/>
婁從效泉州桃林人父諱璋初與董思安張漢思陳洪<lb/>
進等俱為本州偏將及朱文進簒滅王氏以其將黄紹<lb/>
頗守泉州從效等因殺紹頗而立王繼勲以應建州文<lb/>
進舉兵攻之不克及江南克建州從效首請江南之命<lb/>
累授從效至檢校太尉兼中書令泉州清源軍節度使<lb/>
<pb n="KR3j0185_WYG_017-99a"/>
鄂國公十數年間頗亦強盛建隆壬戌嵗發疽死衆立<lb/>
張漢思為帥以洪進副之初從效有泉南之地洪進為<lb/>
其大將與張漢思同列從效死漢思有其地且請節制<lb/>
於江南以洪進為節度副使而頗忌洪進一日設筵將<lb/>
害洪進俄而地震漢思惶惑洪進遂起出他日洪進率<lb/>
子弟徑入衙署取其符印而廢之洪進因請命於朝廷<lb/>
授平海節度使太宗即位乃脩朝覲改授徐州節鎮兼<lb/>
使相封岐國公終贈中書令諡忠順<lb/>
<pb n="KR3j0185_WYG_017-100a"/>
　　郡閣雅言<hi>潘若同</hi>
　　杜牧<lb/>
杜牧舍人罷任浙西郡道中有詩曰鏡中絲鬂悲來慣<lb/>
衣上塵痕拂漸難惆悵江湖釣魚手却遮西日向長安<lb/>
與杜甫齊名時號大小杜<lb/>
　　李逺<lb/>
李逺體物縁情皆謂臻妙嘗有贈筝妓伍卿詩云輕輕<lb/>
沒後更無筝玉腕紅紗到伍卿坐客滿筵都不語一行<lb/>
<pb n="KR3j0185_WYG_017-100b"/>
哀雁十三聲咏鴛鴦云鴛鴦離别傷人意似鴛鴦試取<lb/>
鴛鴦看多應共寸腸又盧尚書哭李詩云昨日舟還浙<lb/>
水湄今朝丹旐欲何為纔收北浦一竿釣未了西齋半<lb/>
局棊洛下已𫝊平子賦臨川争冩謝公詩不堪舊里經<lb/>
行處風木蕭蕭鄰笛悲<lb/>
　　王易簡<lb/>
王易簡蕭希甫下及第名居榜尾不看榜歸華山尋就<lb/>
山釋褐授華州幕官後拜左拾遺又辭官歸隠畱詩曰<lb/>
<pb n="KR3j0185_WYG_017-101a"/>
汨沒朝過愧不才誰能低折向塵埃青山得去且歸去<lb/>
官職有來且自來再入升朝官位諌垣臺閣三十年官<lb/>
至八座乞致仕歸華山十年而終<lb/>
　　裴皥<lb/>
裴皥官至禮部尚書放三榜四人拜相桑維翰竇正固<lb/>
張礪馬裔孫清泰二年馬裔孫知貢舉纔放榜謝恩引<lb/>
諸生詣座主宅謁拜裴公以詩示云宦途最重是文衡<lb/>
天與愚夫著盛名三主禮闈年八十門生門下見門生<lb/>
<pb n="KR3j0185_WYG_017-101b"/>
未開宴裔孫登庸<lb/>
　　崔公佐<lb/>
崔公佐牧名郡日宴賔僚有一客巾屨不完衣破肘見<lb/>
突筵而入崔喜其來令下牙籌引滿數觥神色自若飲<lb/>
妓駭其藍縷因大噱客獻詩曰破額幞頭衫也穿使君<lb/>
猶許對華筵今朝幸倚文章守遮莫青蛾笑揭天崔令<lb/>
掩口無咍賢士<lb/>
　　張祜<lb/>
<pb n="KR3j0185_WYG_017-102a"/>
張祜素籍詩名凡知己者皆當世英儒故杜牧之云誰<lb/>
人得似張公子千首詩輕萬户侯祐有華清宫詩為世<lb/>
所稱云龍虎旌旗雨露飄鳳池歌㫁玉山遙明皇上馬<lb/>
太真去紅杏滿園香自銷<lb/>
　　王定保<lb/>
王定保唐光化三年李渥侍郎下及第吳子華侍郎臠<lb/>
為婿子華即世定保南逰湖湘無北歸意吳假緇服自<lb/>
長安來明日訪其良人白於馬武穆王令引見定保於<lb/>
<pb n="KR3j0185_WYG_017-102b"/>
定保寺吳隔簾誚之曰先侍郎重先輩以名行俾妾侍<lb/>
箕箒侍郎沒慮先輩以妾改適是以不逺千里來明侍<lb/>
郎之志定保不勝慚赧致書武穆乞為婿吳確乎不拔<lb/>
定保為盟畢世不婚矣吳歸吳中外家沈彬有詩贈定<lb/>
保云仙桂曾攀第一枝薄逰湘水阻佳期皋橋已失齊<lb/>
眉願蕭寺行逢落髮師廢苑露寒蘭寂寞丹山雪斷鳳<lb/>
參差聞公已有平生約謝絶女蘿依兔絲定保後為馬<lb/>
不禮奔五羊依劉氏官至卿<lb/>
<pb n="KR3j0185_WYG_017-103a"/>
　　王著<lb/>
王著洛陽人也七嵗能屬文十四進士及弟初依師宛<lb/>
勾縣張嘏東京應舉乆不知消息賃居相國寺東因出<lb/>
通衢忽遇張嘏遂邀茶肆叙闊至乃賦蝴蝶詩最嘉云<lb/>
今夜君棲芳草裏為𫝊消息到王孫嘏無言忽然不見<lb/>
但驚問鄉人云卒已半年著自及第便歴華省至翰林<lb/>
學士只及中年而終<lb/>
　<lb/>
<pb n="KR3j0185_WYG_017-103b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷十七下<lb/>
</p>
<p>
</p>
  </div>
</body>
</text>
</TEI>
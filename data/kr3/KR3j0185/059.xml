<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>説郛卷五十九上</head>
    <p>
<pb n="KR3j0185_WYG_059-1a"/>
欽定四庫全書<lb/>
　説郛卷五十九上　　　　元　陶宗儀　撰<lb/>
　　漢官儀<hi>應劭</hi>
獬豸獸性觸不直故執憲者以其角形為冠<lb/>
侍御史周官也為柱下史冠㳒冠一曰柱後以鐵為柱<lb/>
正月旦天子御徳陽殿臨軒公卿大夫百官各陪位朝<lb/>
賀蠻貊俱奉朝貢必見屬郡封吏皆陛覲<lb/>
孝武時天子以下未有幘元帝頞上有壯髪不欲使人<lb/>
<pb n="KR3j0185_WYG_059-1b"/>
見乃始進幘羣僚隨焉<lb/>
省中皆以粉塗壁畵古烈王<lb/>
孝武皇帝南平百越北攘匈奴置交阯朔方之州復徐<lb/>
梁之地改雍曰梁改梁曰益凡十三州所以交朔獨不<lb/>
州明示帝王未必相襲始開地方遂交南方為子孫基<lb/>
阯也<lb/>
侍中秩千石黄門有畵室署玉堂署各有長一人<lb/>
尚書郎懷香握蘭趨走丹墀<lb/>
<pb n="KR3j0185_WYG_059-2a"/>
世祖封禪乆有白氣一丈東南極望正直壇所有青氣<lb/>
上與天屬遙望不見此瑞命之符也<lb/>
謁者着緗㥽大冠<lb/>
綬者有所受以别尊卑彰有徳也<lb/>
司空騎吏以下皂袴因秦水徳今漢家火徳宜着綘袴<lb/>
虎賁中郎將衣紗縠單衣虎綿袴<lb/>
尚書令僕丞郎月賜隃糜大墨一枚小墨一枚<lb/>
天子壇田公卿耕訖嗇夫下種凡稱籍田為千畝亦曰<lb/>
<pb n="KR3j0185_WYG_059-2b"/>
帝籍亦曰耕籍亦曰東耕亦曰親耕亦曰玉籍<lb/>
侍中向存年老口臭帝乃賜以雞舌香令含之<lb/>
<pb n="KR3j0185_WYG_059-3a"/>
　　獻帝春秋<hi>闕名</hi>
初黄巾賊起靈帝建九重華葢自稱無上將軍身被介<lb/>
胄謀兵京城先是造作角錢猶五銖而有四道連于邊<lb/>
輪百姓各有識者以為妖徴竊言新錢有四道京城將<lb/>
壞而此錢四出散於四方之外乎遂皆如其言<lb/>
孝靈皇帝何皇后生太子辯帝數失子不敢正名養于<lb/>
道人史子𦕈家號曰史佚<lb/>
袁紹將兵入宫誅諸黄門張讓等逼迫以尺一詔開大<lb/>
<pb n="KR3j0185_WYG_059-3b"/>
夏門將帝及陳留王出不知所如<lb/>
獻帝都許守位而已宿衛近侍莫非曺氏黨舊恩戚議<lb/>
郎趙彦甞為帝陳言時䇿曺操惡而殺之其餘内外多<lb/>
見誅操後以事入見殿中帝不任其忿因曰君能相輔<lb/>
則厚不爾幸垂恩相捨操失色俛仰求出舊儀三公輔<lb/>
兵入廟令虎賁執刃挾之操顧左右汗流洽背自後不<lb/>
敢復朝請<lb/>
自誅黄門後侍中侍郎出入禁中機事頗露由是王允<lb/>
<pb n="KR3j0185_WYG_059-4a"/>
乃奏侍中黄門不得出入不通賓客自此始也<lb/>
張遼問呉降人曰紫髯將軍長上短下誰也答曰是孫<lb/>
㑹稽<lb/>
楊州刺史劉馥上言荆州牧劉表與㑹稽太守孫權謀<lb/>
襲京城遂塹許設鹿角砦<lb/>
董卓未誅有書三尺布幡上作兩口相銜之字負之於<lb/>
道歌曰布乎及吕布殺董卓負布者不復見<lb/>
越騎挍尉汝南伍孚忿董卓無道欲身自殺之挾佩刀<lb/>
<pb n="KR3j0185_WYG_059-4b"/>
詣卓孚語畢辟出卓至閣執手孚引刀刺卓卓多力却<lb/>
不中即殺孚<lb/>
<pb n="KR3j0185_WYG_059-5a"/>
　　𤣥晏春秋<hi>皇甫謐</hi>
衛倫以郎應㑹于京師過予而論及於味倫稱魏故侍<lb/>
中劉子揚食餅知鹽生精味之至也予曰昔師曠識勞<lb/>
薪易牙别淄澠子揚之妙抑末乎倫曰晉師曠易牙古<lb/>
之精也魏之子揚今之妙子何間焉<lb/>
衛倫過予論及於時味倫因命僕取糗進予曰麥也有<lb/>
杏李柰味<lb/>
十七年予長七尺四寸未通史書與從姑子梁柳等或<lb/>
<pb n="KR3j0185_WYG_059-5b"/>
編荆為楯執杖為矛分陳相刺有若習兵母數譴予予<lb/>
出得𤓰果歸以進母母投諸地曰孝經稱日用三牲之<lb/>
養猶為不孝何孝者莫大於欣親今爾年近乎三十志<lb/>
不存教心不入道曽無怵惕少慰我心修身篤學爾自<lb/>
得之于我何有因對予流涕予心少感遂伏史書<lb/>
余家素貧窘晝則務作夜則甘疲寐及二時之務書卷<lb/>
生塵篋不解緘唯季冬裁得一旬學或兼夜寐或戱獨<lb/>
否或對食㤀飡或不覺日夕居家逰出之事吉凶畧絶<lb/>
<pb n="KR3j0185_WYG_059-6a"/>
富陽男數以全生之道誨予方之好色號予為書帙<lb/>
<pb n="KR3j0185_WYG_059-7a"/>
　　九州春秋<hi>司馬彪</hi>
臧洪為青州刺史為袁紹所圍糧盡厨有米三斗主簿<lb/>
啟白欲以為薄粥洪嘆曰吾獨食此何味命為薄粥與<lb/>
衆共歠之<lb/>
靈帝賣官廷尉崔烈入錢五百萬以買司徒烈子均字<lb/>
孔平亦有時名烈問曰吾作公天下人謂何如對曰大<lb/>
人少有髙名不謂不當為公今登其位海内嫌其銅臭<lb/>
烈舉杖擊之均走烈曰子授父撾而走可謂孝乎均曰<lb/>
<pb n="KR3j0185_WYG_059-7b"/>
舜之事父小杖則受大杖而走不䧟父於不義烈曰爾<lb/>
以吾為瞽瞍耶<lb/>
夏侯淵為黄忠所殺操臨漢中至陽平欲攻劉𤣥徳而<lb/>
不得進欲守又難為功乃出令曰鷄肋官屬不聽所謂<lb/>
楊修便自嚴裝人驚問修曰雞肋棄之可惜食之無所<lb/>
得以比漢中知公欲還也俄操迴師時人伏其幾<lb/>
决<lb/>
建安六年劉表攻西鄂西鄂長杜子緒帥縣男女嬰城<lb/>
<pb n="KR3j0185_WYG_059-8a"/>
而守時南陽功曹栢孝長亦在城中聞兵攻聲恐懼入<lb/>
室閉户牽被覆頭相攻半日稍敢出面其明側立而聽<lb/>
二日往出户問安息至四五日乃更負楯親問語子緒<lb/>
曰勇可習也<lb/>
公孫瓚為袁紹所圍曰天下兵起我謂可唾掌而决今<lb/>
視孫之兵革方始不如休兵積榖<lb/>
臧洪為青州刺史為袁紹所圍糧食已盡初尚掘鼠煮<lb/>
筋角後無可復食厨有米三升主簿啟進内稍以為糜<lb/>
<pb n="KR3j0185_WYG_059-8b"/>
粥洪歎曰吾獨食此何為命作薄粥與共啜之也<lb/>
<pb n="KR3j0185_WYG_059-9a"/>
　　帝王世記<hi>皇甫謐</hi>
堯時有草莢生庭每月朔日生一莢至月半則生十五<lb/>
莢至十六日後日落一莢至月晦而盡若月小餘一莢<lb/>
王者以是占厯唯盛徳之君應和氣而生以為堯瑞名<lb/>
曰蓂莢一名厯莢一名瑞草<lb/>
堯時厨中自生肉脯薄如翣搖則風生使食物寒而不<lb/>
臭名曰翣脯<lb/>
舜彈五絃琴歌南風曰南風之薰兮可以解吾民之慍<lb/>
<pb n="KR3j0185_WYG_059-9b"/>
兮<lb/>
黄帝服齊于中宫坐于𤣥扈洛上乃有大鳥雞頭鷰喙<lb/>
龜頸龍形麟翼魚尾其狀如鶴體備五色三文成字首<lb/>
文曰順徳背文曰信義膺文曰仁智不食生䖝不履生<lb/>
草或止帝之東園或巢阿閣其飲食也必自歌舞音如<lb/>
簫笙<lb/>
黄帝逰洛水上見大魚殺五牲以醮天乃甚雨七日七<lb/>
夜魚流始得圖書今河圖是也<lb/>
<pb n="KR3j0185_WYG_059-10a"/>
黄帝與神農氏戰於阪泉之野<lb/>
炎帝殺蚩尤於中冀名其地曰絶轡之野<lb/>
湯時大旱殷史曰卜當以人禱湯曰吾所謂自當遂齊<lb/>
戒剪髮斷爪已為牲禱於桑林之野告於上天已而雨<lb/>
大至<lb/>
禹葬㑹稽下不及泉上不通臭既葬收餘壤為壟<lb/>
黄帝有熊氏母曰附寶有蟜氏之女也見大電光繞北<lb/>
斗樞星照郊野感附寶而孕<lb/>
<pb n="KR3j0185_WYG_059-10b"/>
武王納太公之女曰邑姜修教于内生太子誦<lb/>
黄帝都於有熊今新鄭是也<lb/>
太昊包犧氏風姓有景龍之瑞故以龍紀官<lb/>
<pb n="KR3j0185_WYG_059-11a"/>
　　魏晉世語<hi>郭頒</hi>
劉放孫資共典樞要夏侯獻曹肇心内不平殿中有雞<lb/>
棲樹二人相謂此亦乆矣其能復幾指謂中書監劉放<lb/>
中書令孫資<lb/>
司馬景王命中書郎虞松作表再呈不可意令松更定<lb/>
之經時竭思不能改心甚於邑中書郎鍾㑹察有憂色<lb/>
問松松以實對㑹取草視為定五字松悦服以呈景王<lb/>
景王曰不當爾耶松曰鍾㑹也王曰如此可大用真王<lb/>
<pb n="KR3j0185_WYG_059-11b"/>
佐才也卞伯玉赴中書詩曰躍鱗龍鳳池揮翰紫宸裏<lb/>
杜夷字行齊為儒林祭酒皇太子凡三至夷舍執經問<lb/>
義<lb/>
刁恊遷尚書令詔曰尚書令恊抗志髙亮才鑒博朗朕<lb/>
甚喜之<lb/>
范寗字武子少好學多所通覽拜中書郎専掌四省居<lb/>
職多所獻替有益政道<lb/>
孔衍字舒元魯國建與庾亮俱補中書侍郎于時中興<lb/>
<pb n="KR3j0185_WYG_059-12a"/>
肇建庶事草創衍經學博通又練舊典朝儀軌制多取<lb/>
正焉由是元明二帝皆親愛之<lb/>
劉超字世踰遷中書舍人時臺省初建内外多事超出<lb/>
納書命以忠慎稱理身清苦衣不重帛<lb/>
徐邈字景山以儒素重好學尤善經傳烈宗始覽典籍<lb/>
招延禮學之士後將軍謝安舉邈應選補中書舍人專<lb/>
在西省撰正五經音訓學者宗之每預顧問輒有獻替<lb/>
多所補益烈宗甚愛之<lb/>
<pb n="KR3j0185_WYG_059-12b"/>
孫盛字安國為秘書監加給事中篤尚好學自少至長<lb/>
常手不釋卷既居史官乃著三國陽秋<lb/>
郭璞太興元年奏南郊賦中宗嘉其才以為著作佐郎<lb/>
殷浩北伐江逌為長史逌取數百雞以長繩連脚皆繫<lb/>
火一時駈放飛過塹集于羌營火皆燃<lb/>
<pb n="KR3j0185_WYG_059-13a"/>
　　東宫舊事<hi>張敞</hi>
皇太子初拜有旄幢一又曰皇太子鹵簿有黄麾<lb/>
皇太子初拜有石山安車一建九旗青色四馬又曰皇<lb/>
太子大小㑹庭設三廂樂舞六佾<lb/>
皇太子納妃有漆龍頭支髻枕一銀花鐶鈕百副又曰<lb/>
皇太子納妃有金塗連盤鴨燈一<lb/>
太子納妃有綘地文履一量又曰皇太子納妃有漆花<lb/>
簏二具<lb/>
<pb n="KR3j0185_WYG_059-13b"/>
皇太子納妃織成衮帶白玉珮<lb/>
皇太子納妃四望車羽葆前後部鼓吹各一部又曰步<lb/>
搖一具九鈿函盛之<lb/>
太子有銅駞頭燈銅倚燈納妃有金塗四尺長燈銀塗<lb/>
二尺連盤燈<lb/>
太子納妃有白縠白紗白絹衫並紫結纓<lb/>
皇太子納妃有絳紗複裙絳碧結綾複裙丹碧紗紋雙<lb/>
裙紫碧紗文雙裙紫碧紗文繡纓雙裙紫碧紗縠雙裙<lb/>
<pb n="KR3j0185_WYG_059-14a"/>
丹碧杯文羅裙<lb/>
皇太子初拜給縹紅紙各一百枚<lb/>
皇太子初拜給香墨四丸<lb/>
太子儀飾有玉頭劒<lb/>
閣内有曲障鄣上雀目窓<lb/>
太子納妃有玳瑁鈿鏤鏡臺一<lb/>
太子納妃有龍頭金縷交刀四銀牙鏁綵帶副二<lb/>
皇太子初拜有絳紗單衣<lb/>
<pb n="KR3j0185_WYG_059-14b"/>
漆四升杯四十漆杯子三百<lb/>
長槃五漆尺槃三千漆栢炙桿二<lb/>
漆三十五子方樏二杳葢二枚<lb/>
白珥五枝<lb/>
漆盌子一百枚<lb/>
漆匕五十枚<lb/>
漆箸一百雙<lb/>
漆栢炙大函一具<lb/>
<pb n="KR3j0185_WYG_059-15a"/>
漆注綺織<graphic n="KR1930" url="https://raw.githubusercontent.com/kanripo/KR-Gaiji/master/images/KR1930.png" mimeType="image/png"/>一十枚<lb/>
漆食架二<lb/>
太子妃有石砧一枚又擣衣砧杵十枚<lb/>
皇太子納妃自着衣大鏡尺八寸銀花小鏡尺二寸漆<lb/>
匣盛翡翠銅鏡二枚嵌金龍頭受福蓮華鈎鏁四副<lb/>
皇太子納妃有緑布綺絹裏牀幨二<lb/>
太子納妃有青布碧裡梁下幃一紺絹青布窓户幃各<lb/>
一<lb/>
<pb n="KR3j0185_WYG_059-15b"/>
太子納妃有綵杯文綺被一絳直文羅一幅一絳被羅<lb/>
綉文四五幅被一又有七綵文綺被絳文羅面一<lb/>
太子納妃有赤花䨥文簟<lb/>
太子有獨坐龍鬚蓆赤皮花經席一領<lb/>
皇太子納妃有床上屏風十二牒織成漆連銀鉤鈕織<lb/>
成連地屏風十四牒銅環鈕<lb/>
皇太子初拜供漆要扇青竹扇各一納妃同心扇二<lb/>
十單竹扇二十<lb/>
<pb n="KR3j0185_WYG_059-16a"/>
太子有白毦拂二<lb/>
太子納妃有漆書銀帶唾壺一<lb/>
皇太子初拜有銅博山香爐一枚納妃<lb/>
泰元中皇太子納妃王氏有銀塗博山蓮槃三十香爐<lb/>
一<lb/>
皇太子納妃有綾裏幞帊五具絹裏幞帊五具<lb/>
皇太子初拜有漆馬齒書簏金裝彩花簏<lb/>
皇太子納妃有綘直文羅袴七彩杯文錦袴五<lb/>
<pb n="KR3j0185_WYG_059-16b"/>
太子納妃有絳地紋履一雙<lb/>
皇太子初拜給漆筆四十枚銅博山筆床一副<lb/>
太子納妃有絳綾袍一領<lb/>
<pb n="KR3j0185_WYG_059-17a"/>
　　元嘉起居注<hi>闕名</hi>
　　孝感<lb/>
盱眙民王彭先丁母艱居䘮至孝元嘉之始父又䘮亡<lb/>
彭兄弟二人土工未就鄉人助彭作塼塼事須水濟值<lb/>
天旱穿井盡力不得水彭號窮無計一旦天霧霧消之<lb/>
後於塼竈前自然水生<lb/>
　　蒐白席<lb/>
元嘉中劉禎為御史中丞奏風聞廣州刺史韋朗於州<lb/>
<pb n="KR3j0185_WYG_059-17b"/>
部作蒐白席三百二十領請以事追免朗官<lb/>
　　嘉蓮<lb/>
泰始二年八月嘉蓮一雙駢花並實合跗同莖生豫章<lb/>
鱧湖又六年雙蓮一蔕生東宫𤣥圃池<lb/>
　　居官<lb/>
尚書左丞袁璠啟領曹郎中荀萬秋每設事縁私逰肆<lb/>
其所之豈可復叅列士林編名天閣請免萬秋所居官<lb/>
　　中書令<lb/>
<pb n="KR3j0185_WYG_059-18a"/>
王言之職總司清要中將軍丹陽尹王景文夙尚宏簡<lb/>
情度淹粹忠規茂績實宣國道宜兼管内樞以重其任<lb/>
可中書令<lb/>
　　白燕<lb/>
元嘉元年七月有白燕集於齊郡遊翔庭宇經九月乃<lb/>
去衆燕翼隨有數千<lb/>
<pb n="KR3j0185_WYG_059-19a"/>
　　大業拾遺録<hi>杜寳</hi>
南海郡送都念子樹一百株敕付西苑十六院内種此<lb/>
樹髙一丈許葉如白楊枝柯長細花餘色葉正赤似蜀<lb/>
葵而大其子小于柿子甘酸至美宻漬為粽益佳<lb/>
需支夫善耕婦人善織以五色絲稍内口中兩手引而<lb/>
結之則成文錦丈人多力勤稼一日耡十餘頃之地<lb/>
隋煬玉薤得胡人法造<lb/>
淝河岸上亦有子胥廟每朝暮潮時淝河之水亦鼓怒<lb/>
<pb n="KR3j0185_WYG_059-19b"/>
而起至其廟前髙一尺廣十餘丈食頃乃定與錢唐潮<lb/>
水相應<lb/>
曲阿秦時名雲陽太史云東南有天子氣在雲陽之間<lb/>
故鑿此崗令曲而阿因名<lb/>
合浦徐聞縣多牛其項上有特骨大如覆斗日行三百<lb/>
里<lb/>
隋煬諸郡進食用九飣牙盤又有鏤金鳯蟹為食品第<lb/>
一<lb/>
<pb n="KR3j0185_WYG_059-20a"/>
　　建康宫殿簿<hi>張著</hi>
　　神龍<lb/>
太初宫中有神龍殿去縣三里左太冲吳都賦云抗神<lb/>
龍之華殿施榮楯而捷獵是也<lb/>
　　赤烏<lb/>
赤烏殿在縣東北五里呉昭明宫内制度上應星宿吳<lb/>
都賦云崇臨海之崔嵬飾赤烏之暐曄是也<lb/>
　　通天<lb/>
<pb n="KR3j0185_WYG_059-20b"/>
通天觀在舊臺城内宋元嘉中築二十三年更修廣之<lb/>
造景陽樓大壯觀又立鳯光殿醴泉堂建業宫有迎風<lb/>
觀<lb/>
　　又<lb/>
晉孝武帝講孝經於通天觀僕射謝安侍坐尚書陸納<lb/>
侍講黄門侍郎謝石吏部侍郎袁宏執經丹陽尹王緄<lb/>
續句論者榮之<lb/>
　　商飈<lb/>
<pb n="KR3j0185_WYG_059-21a"/>
商飈觀在東北十三里籬門亭後亭墩上齊武帝築九<lb/>
日登以宴羣臣<lb/>
<pb n="KR3j0185_WYG_059-22a"/>
　　山公啟事<hi>山濤</hi>
　　孫綝<lb/>
中書屬通事令史孫綝限滿乆習内事才宜殿中侍御<lb/>
史須空補之不審可否詔曰可<lb/>
　　張建<lb/>
太康七年詔曰郎中張建忠篤履素為江表士大夫所<lb/>
稱宜在中朝其以建為給事中<lb/>
　　陳邵<lb/>
<pb n="KR3j0185_WYG_059-22b"/>
陳邵字節艮太始六年詔曰燕王師邵清貞亷潔博通<lb/>
六籍宜在左右以敦儒訓可給事中<lb/>
　　羊祜<lb/>
羊祜忠篤寛厚然不長理劇宗正卿缺不審可轉作否<lb/>
　　劉儼<lb/>
中庶子缺宜得俊茂者以濟隂太守劉儼陽城太守石<lb/>
崇叅選不審可有合聖意者不<lb/>
　　郗詵<lb/>
<pb n="KR3j0185_WYG_059-23a"/>
濤曰臣欲以郄詵為温令詔可尋又啟曰訪聞詵䘮母<lb/>
不時葬遂於所居屋後假葬有異同之議請更選之詔<lb/>
曰君為管人倫之職此輩應為清議與不便當裁處之<lb/>
　山濤再居選職十有餘年每一官缺輒啟擬數人詔<lb/>
　㫖有所向然後顯奏隨帝意所欲為先故帝之所用<lb/>
　或非舉首衆情不察以濤輕重任意或譖之於帝故<lb/>
　帝手詔戒濤曰夫用人惟才不遺踈逺卑賤天下便<lb/>
　化矣而濤行之自若一年之後衆情乃寢濤所奏甄<lb/>
<pb n="KR3j0185_WYG_059-23b"/>
　拔人物各為題目時稱山公啟事<lb/>
<pb n="KR3j0185_WYG_059-24a"/>
　　八王故事<hi>闕名</hi>
夷甫容貌整麗妙于談𤣥恒捉白玉柄麈尾與手都無<lb/>
分别王戎云太尉神姿高徹如瑶林瓊樹自然是風塵<lb/>
外物王公目太尉巖巖清峙壁立千仞王敦稱太尉處<lb/>
衆人中似珠玉在瓦石間<lb/>
石勒見夷甫謂長史孔萇曰吾行天下多矣未甞見如<lb/>
此人當可活不萇曰彼晉三公不為我用勒曰雖然要<lb/>
不可加以鋒刅也夜使推墻殺之<lb/>
<pb n="KR3j0185_WYG_059-24b"/>
張方將移惠帝於長安入殿奉迎自領五千騎皆促鐵<lb/>
匣槊二節髪<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>繫兠鍪皆用凉州白鶡毛天子見之大<lb/>
驚<lb/>
太康七年正旦日蝕詔公卿大臣各上封事咎其安在<lb/>
汝南王亮與司徒魏舒司空衛瓘上言三司之任天地<lb/>
人也乾道不普故水旱為灾人倫失序故奸宄不禁乃<lb/>
者荆州之城妖灾仍興任城國都水流變赤延三朝之<lb/>
始日有蝕之孟陽節過堅氷未消臣等𤨏才聽優高位<lb/>
<pb n="KR3j0185_WYG_059-25a"/>
可謂小人而乗君子之器宜就顯戮以答天意謹免冠<lb/>
徒跣上所假章綬夫隂陽失序朕于天道刑政失中之<lb/>
所致也其使冠履勿復道<lb/>
<pb n="KR3j0185_WYG_059-26a"/>
　　陸機要覽<hi>陸機</hi>
列子御風常以立春歸乎八荒立秋逰乎風穴是風至<lb/>
則草木發生去則搖落謂之離合風<lb/>
昔羽山有神人焉逍遙于中岳與左元放共逰薊子訓<lb/>
所坐欲起子訓意欲留之二日之中三雨今呼五月三<lb/>
雨亦為留客雨<lb/>
九花樹生南岳雖經雪凝寒花必開便落時人謂之應<lb/>
春花<lb/>
<pb n="KR3j0185_WYG_059-26b"/>
萬嵗蟾蜍頭上有角頷下有丹書重八字名曰肉芝以<lb/>
五月五日取隂乾以其足畫地即流水帶之於身能辟<lb/>
兵<lb/>
東弓南矛西劒北㦸中鼓亦曰四兵<lb/>
酉陽山中有甘谷谷中皆菊花墮水中居人飲之多夀<lb/>
有及一百五十有餘嵗者<lb/>
千嵗龜五色額上骨起如角巢於蓮葉之上或在叢蓍<lb/>
之下<lb/>
<pb n="KR3j0185_WYG_059-27a"/>
立夏日服六壬癸符或服𤣥氷丸飛霜散暑不能侵也<lb/>
陳思有鵲尾杓植而長置之酒樽凡王欲勸者呼之尾<lb/>
則指其人<lb/>
<pb n="KR3j0185_WYG_059-28a"/>
　　桓譚新論<hi>桓譚</hi>
太山之有石刻凡千八百餘處而可識知者七十有二<lb/>
漢中送王仲都時夏大暑使曝日坐又環以十爐火不<lb/>
言熱而身不汗出<lb/>
太原民以隆冬不火食五月雖有疾病急緩猶不敢犯<lb/>
為介子推故也<lb/>
元帝時漢中遇道人王仲都能忍寒乃於盛寒日令袒<lb/>
衣載以駟馬於昆明池上遶水而走御者厚衣狐裘甚<lb/>
<pb n="KR3j0185_WYG_059-28b"/>
寒而仲都獨無憂也<lb/>
世俗咸曰漢文帝躬儉約修道徳以先天下天下化之<lb/>
故致充實殷富澤加黎庶榖至石數十錢上下饒羨<lb/>
天下有鸛烏羣國皆食之三輔俗獨不敢取之或取即<lb/>
雷霹靂起原夫天不獨左彼而右此殺烏適雷<lb/>
秦始皇見周室失綂自以當保有九州見萬民碌碌猶<lb/>
羣羊聚諸皆可以竿而驅之故遂以敗也<lb/>
董賢女弟為昭儀居椒風舍後漢朱佑初學長安帝往<lb/>
<pb n="KR3j0185_WYG_059-29a"/>
候之佑不時相勞苦而先升講舍後車駕幸其第帝因<lb/>
笑曰主人得無捨我講舍乎以有舊恩數䝉賞愛<lb/>
余與劉子駿言養性無益其兄子伯三曰天生殺人藥<lb/>
必有生人藥也余曰鉤吻不與人相宜故食則死非為<lb/>
殺人生也譬若巴豆毒魚礬石賊鼠桂害獺杏核殺猪<lb/>
天非故為作也<lb/>
王翁時男子畢康殺其母詔焚燒其屍暴其罪於天下<lb/>
余上章言宣帝時公卿朝㑹丞相語次曰聞梟生子長<lb/>
<pb n="KR3j0185_WYG_059-29b"/>
且食其母果然有賢者應曰但聞烏子反哺耳丞相大<lb/>
慙君子之于禽獸尚為之諱况人乎<lb/>
宓羲之制杵臼萬民以濟及後人加功因延力借身重<lb/>
以踐碓而利十倍杵舂又復設機闗用驢騾牛馬及役<lb/>
水而舂其力乃且百倍<lb/>
扶風漆縣之邠亭部言本大王區處其民㑹日相與夜<lb/>
市而不為則有羞<lb/>
關東鄙語曰人聞長安樂出門西向笑和肉味美則對<lb/>
<pb n="KR3j0185_WYG_059-30a"/>
門而哨<lb/>
余歸沛道病蒙絮被綘罽襜乗騂馬宿下邑東亭亭長<lb/>
疑是賊𤼵卒余令勿問乃間而去此安靜自存<lb/>
楚之郢都車掛轂民摩肩市路相交號為朝衣新而暮<lb/>
衣弊<lb/>
元帝求方士漢中道人王仲都大暑中使暴坐又環以<lb/>
千鑪不言熱<lb/>
高君孟頗知律令甞自伏冩書郎署裏其老欲代之不<lb/>
<pb n="KR3j0185_WYG_059-30b"/>
肯云我躬自冩乃當十遍讀<lb/>
劉子政子駿伯玉三人尤珍重左氏教子孫<lb/>
余同時左郎官有梁子初楊子林好學所冩萬卷至于<lb/>
白首常有所不曉百許寄余余觀其事皆畧可見矣<lb/>
成帝幸甘泉詔揚子雲作賦倦臥夢其五臟出在地以<lb/>
手收内入覺太少氣一年卒<lb/>
博士弟子韓生遭三夜有竒夢來以問人人教晨起厠<lb/>
中祝之三旦人告以為祝詛捕治數日死<lb/>
<pb n="KR3j0185_WYG_059-31a"/>
余前為典樂大夫有鳥鳴于庭樹上而府中門下皆為<lb/>
憂懼後余與典樂謝俟爭闘俱坐免去<lb/>
公孫龍六國時辨士也為堅白之論假物取譬謂白馬<lb/>
為非馬非馬者言白所以名色馬所以名形也色非形<lb/>
形非色<lb/>
<pb n="KR3j0185_WYG_059-32a"/>
　　譙周㳒訓<hi>譙周</hi>
古者茹毛飲血燧人初作燧火人始燔炙<lb/>
善耕者足以謹地待時而動善射者調弓定凖見可而<lb/>
𤼵君子善養其人足用<lb/>
羊有跪乳之禮雞有識時之候鴈有庠序之儀人取㳒<lb/>
焉<lb/>
唐虞之衣裳文㳒禹稷之溝洫耕稼人至今被之<lb/>
桀紂雖有天下之位而無一人之譽也猶朽木枯樹逢<lb/>
<pb n="KR3j0185_WYG_059-32b"/>
風則仆也<lb/>
王者居中國何也順天之和而同四方之綂也<lb/>
挽歌者高帝召田横至尸鄉自斃從者不敢哭而不勝其<lb/>
哀故作此歌以寄哀音焉<lb/>
男子幼娶必冠女子幼嫁必笄禮之則從成人不為殤<lb/>
有一産二子者當以後生者為兄言其先胎也愚謂此<lb/>
野人之鑿語耳君子不測暗安知胎之先後也<lb/>
貪忍者難為惠苛煩者難為恭君子一于禮而已矣何<lb/>
<pb n="KR3j0185_WYG_059-33a"/>
事之難為<lb/>
君子處陋巷之中奚樂也曰樂得其親樂得其友樂聖<lb/>
人之道也<lb/>
<pb n="KR3j0185_WYG_059-34a"/>
　　裴啟語林<hi>裴啟</hi>
管寜甞與華子魚少相親友共園中鉏菜見地有片金<lb/>
揮鉏如故與瓦石無異華提而擲去<lb/>
魏伐蜀羅獻為巴東太守吳聞蜀已敗遣盛獻等水陸<lb/>
並到説獻以合同之計獻䘖枚夜出擊破獻旋軍保城<lb/>
告誓將士勵以節義莫不用命<lb/>
荀顗年踰耳順而母年九十色養烝烝以孝聞當時在<lb/>
䘮顦顇貌不可識<lb/>
<pb n="KR3j0185_WYG_059-34b"/>
有周犨噴者貧而好道夫婦夜耕<lb/>
田何年老家貧茅居蒿牀守道不仕<lb/>
何平叔美姿儀而絶白魏文帝疑其著粉夏月與熱湯<lb/>
餅既啖大汗出隨以朱衣自拭色轉皎然<lb/>
管輅容貌醜而嗜酒飲食無威儀也<lb/>
顧榮兼侍中安慰河北以前後功封嘉興伯榮觀中國<lb/>
日弊乃併求急還南既造江渚欣然自得<lb/>
王右軍為㑹稽謝公就乞牋紙庫中唯有九萬枚悉與<lb/>
<pb n="KR3j0185_WYG_059-35a"/>
之桓宣武云逸少不節<lb/>
桓石秀豁第二子也不以榮爵嬰心唯以弋釣為事㳺<lb/>
覽樂足一丘桓冲甞與石秀共獵登九井山獵走甚盛<lb/>
觀者傾坐石秀未甞屬盻嘯詠而已<lb/>
諸葛武侯持白羽扇指麾三軍黄竹具叙事<lb/>
劉真長見王丞相時盛夏王公以腹熨彈碁局曰乃渹<lb/>
劉既出人問見王公如何對曰未見他惟作吳語耳<lb/>
羊稚舒冬日醸酒令人抱甕湏臾復易人速成而味好<lb/>
<pb n="KR3j0185_WYG_059-35b"/>
大將軍丞相諸人在此時閉户共為謀身之計王曠世<lb/>
宏來在户外諸人不容之曠乃剔壁闚之曰天下大亂<lb/>
諸君欲何所圖謀將欲告官遽而納之遂建江左之䇿<lb/>
焉<lb/>
劉寔詣石崇如厠見有綘文帳裀褥甚麗兩婢持錦囊<lb/>
寔遽退笑謂崇曰何誤入卿室崇曰實厠耳寔更往向<lb/>
乃守厠婢所進囊寔籌良久不得便行謂崇曰貧士不<lb/>
得此厠乃如他厠<lb/>
<pb n="KR3j0185_WYG_059-36a"/>
石崇厠常有十餘侍婢列皆佳麗藻飾置甲煎沉香無<lb/>
不具備又與新衣客多不能着王敦為將軍少年既脱<lb/>
故衣着新衣婢謂曰此客必能作賊世説王大將軍敦<lb/>
敦初上主厠見漆箱中盛乾棗以塞鼻王謂上厠下果<lb/>
食遂至盡既還婢擎金澡盤盛水琉璃椀澡豆敦目厠<lb/>
著水中而飲之謂之乾飲羣婢掩口而笑之<lb/>
簡文為撫軍時坐牀上生塵不聽左右拂去見鼠行跡<lb/>
視以為嘉有叅軍見鼠以手板格煞之撫軍謂曰無乃<lb/>
<pb n="KR3j0185_WYG_059-36b"/>
不可<lb/>
王藍田少有癡稱王丞相以地辟之既見無所他問問<lb/>
來時米價藍田不答直張目視王公王公云王掾不癡<lb/>
何以云痴<lb/>
袁貞為監運范𤣥平作吏部尚書大坐語袁卿此選還<lb/>
不失䕶軍袁曰卿何事人中作市井<lb/>
宋岱為青州刺史禁淫祀著神鬼論有一書生葛巾修<lb/>
刺詣岱曰君絶我輩血食二十餘年君有青牛髯奴所<lb/>
<pb n="KR3j0185_WYG_059-37a"/>
以未得相困耳奴已叛牛已死今日得相制矣言絶而<lb/>
失明日岱死<lb/>
顧和為揚州從事且旦當朝未入停車州門外湏㬰周<lb/>
侯已醉着白袷憑兩人來詣丞相歴和車邊和先在車<lb/>
中覔虱色夷然不動周侯見和過去行數步復又還指<lb/>
顧心問曰此中何所有顧釋虱不視徐徐應曰此中最<lb/>
是難測也<lb/>
<pb n="KR3j0185_WYG_059-38a"/>
　　虞喜志林<hi>虞喜</hi>
呉時於江水中得鐘有百餘字募求讀者竟無人曉建<lb/>
武二十四年南郡男子獻銅鼓有銘<lb/>
東海之魚墜一鱗崑崙之木落一葉聖人皆能知之也<lb/>
孫休鋭意於典籍欲畢覽百家之言大好射雉春夏之<lb/>
間常晨出夜還唯此時捨書<lb/>
諸葛恪父瑾長面似驢孫權大㑹羣臣使人牽一驢入<lb/>
長撿其面題曰諸葛子瑜也恪對跪乞請筆益兩字續其<lb/>
<pb n="KR3j0185_WYG_059-38b"/>
下曰之驢舉坐欣笑以驢賜恪<lb/>
賀齊性奢侈尤好軍事兵甲器械極為精好干櫓戈矛<lb/>
鈀爪乂棍弓弩矢箭咸取上材<lb/>
信安山有石室王質入其室見二童子方對棋看之局<lb/>
未終視其所執伐薪斧柯已爛朽遽歸鄉里已非矣<lb/>
夷陵有隂陽石隂石常潤陽石常燥旱則鞭隂石必雨<lb/>
乆雨鞭陽石則止<lb/>
王瑗自言我嗜酒肉好書善畵人有美酒珍食精紙何<lb/>
<pb n="KR3j0185_WYG_059-39a"/>
所不可<lb/>
王瑗遇鬼物言我見蔡邕作仙人飛去飛來甚快樂也<lb/>
李子長欲知囚情以梧桐為人蘆葦為牢當罪木囚不<lb/>
動或寃木囚乃奮<lb/>
鍾繇問蔡邕筆法于韋誕誕惜不與乃自搥胸嘔血曹<lb/>
操以五靈丹救活之及誕死繇令人盜其墓遂得其法<lb/>
洞庭湖神過客祈禱必騐分風送船<lb/>
<pb n="KR3j0185_WYG_059-40a"/>
　　魏臺訪議<hi>王肅</hi>
　　臘<lb/>
帝問何用未社丑臘對曰王者各以其行盛日為社衰<lb/>
日為臘漢火徳衰於戌故以戌日為臘魏土也土畏木<lb/>
丑之明日便寅寅木也故以丑臘土成於未故以嵗始<lb/>
未社也<lb/>
　　寒熱<lb/>
冬至陽動於下推隂而上之故寒於上夏至隂動於下<lb/>
<pb n="KR3j0185_WYG_059-40b"/>
推陽而之上故大熱於上<lb/>
　　律<lb/>
後漢尺度稍長魏代杜䕫亦制律吕以之候氣灰悉不<lb/>
飛凡律各有所攝引而申之至於六十相生者相變始<lb/>
黄鍾之管下生林鍾以陽生隂故變也相攝者相通如<lb/>
中吕之管攝於物應以母權子故相變者異時而各應<lb/>
相通者同月而繼應應有早晚者非正律氣乃子律相<lb/>
感寄母中應也<lb/>
<pb n="KR3j0185_WYG_059-41a"/>
　　雨<lb/>
永平京師少雨上御雲臺自為卦以周易林占之其繇<lb/>
曰蟻封穴户大雨將至上以問輔輔曰蹇艮下坎上艮<lb/>
為山坎為水山出雲為雨蟻穴居知雨將至故以蟻興<lb/>
　<lb/>
　<lb/>
　<lb/>
　<lb/>
<pb n="KR3j0185_WYG_059-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷五十九上<lb/>
<pb n="KR3j0185_WYG_059-42a"/>
欽定四庫全書<lb/>
　説郛卷五十九下　　　　元　陶宗儀　撰<lb/>
　　魏春秋<hi>孫盛</hi>
黄初元年文帝愈崇宫殿雕飾觀閣取白石英及紫石<lb/>
英五色大石於太行榖城之山起景陽山于芳林園樹<lb/>
松竹草木捕禽獸以充其中于時百役繁興帝躬自掘<lb/>
土率羣臣三公以下莫不展力<lb/>
文帝以素書所著典論及詩賦餉孫權又以紙冩一通<lb/>
<pb n="KR3j0185_WYG_059-42b"/>
與張昭<lb/>
帝善彈棊能用手巾角時有一書生又能低頭以所冠<lb/>
著葛巾角撇棊<lb/>
劉政投邴原曰窮鳥入懷邴原曰安知斯懷之可入邪<lb/>
明帝時崔林甞與司空陳羣共論冀川人士稱琰為首<lb/>
羣以智不存身貶之林曰大丈夫為有邂逅耳即如卿<lb/>
諸人良足貴乎<lb/>
王遇性質訥而好學興平中關中擾亂與兄季中依將<lb/>
<pb n="KR3j0185_WYG_059-43a"/>
軍叚煨采梠負販而常挾持經書投間習讀其兄笑之<lb/>
而遇不改<lb/>
阮籍常率意獨駕不由徑路車跡所窮輒慟哭而反<lb/>
<pb n="KR3j0185_WYG_059-44a"/>
　　齊春秋<hi>吳均</hi>
王儉不好聲色未甞逰宴衣裘服用自周而已<lb/>
南齊時荆州城東天子井出錦于時士女取用與常錦<lb/>
不異經月乃歇<lb/>
劉璡字子敬耿介好禮甞與故人共車於津陽内見一<lb/>
女子容姿甚麗盼睞之璡因抽坐席懸車中以隔絶之<lb/>
其正如此<lb/>
晉安王子懋字雲昌武帝子也年七嵗時母阮淑媛常<lb/>
<pb n="KR3j0185_WYG_059-44b"/>
病危篤請僧行道有獻蓮花供佛者衆僧以銅甖盛水<lb/>
花更鮮子懋流涕禮佛誓曰若使阿姨䕶祐願華竞齋<lb/>
如故七日齋畢華更鮮紅看視甖中稍有根鬚阮病尋<lb/>
差世稱其孝感<lb/>
齊給事中皆𨽻集書省與諸散騎同掌侍從左右獻納<lb/>
省諸文奏<lb/>
東昏侯鑿金蓮花帖地令潘妃行其上曰此步步蓮花<lb/>
也塗地皆以麝香<lb/>
<pb n="KR3j0185_WYG_059-45a"/>
波斯國人皆以麝香如蘇塗鬚㸃額及扵耳鼻用以為<lb/>
敬<lb/>
崔元祖父景真為平昌太守有惠政常懸一蒲鞭而未<lb/>
甞用<lb/>
鬱林王好鬭雞宻買雞至數千價<lb/>
東昏侯在位置射雉塲二百九十六處殿中幃帳及步<lb/>
障皆衿以緑紅金銀鏤弩牙瑇瑁帖箭每出輒以鷹犬<lb/>
隊主徐令孫媒翳隊主俞靈韵齊馬而走左右爭逐之<lb/>
<pb n="KR3j0185_WYG_059-45b"/>
江秘性仁義衣敝虱多綿裹置壁上恐虱飢死乃置衣<lb/>
中數日終身無復虱<lb/>
卞彬為南康郡丞彬頗飲酒擯棄形骸仕既不遂乃著<lb/>
蚤蟣虱蝦蟇等賦皆大有指斥<lb/>
張堪好於齋前種松栢時人曰張堪屋下陳屍<lb/>
豫章王於郊起山列種桐竹號為桐山武帝幸之置酒<lb/>
為樂<lb/>
樂預為永世令人懷其徳卒官時有一媪年可六七十<lb/>
<pb n="KR3j0185_WYG_059-46a"/>
檐槲敕叶造市貨之聞預卒大泣叶溪中曰夫樂令我<lb/>
輩孤獨老姥故應就死爾市人皆泣其惠化如此<lb/>
周顒隠居鍾山衛將軍王儉謂顒曰卿山中何所食顒<lb/>
曰赤米白鹽緑葵紫蓼文惠太子問顒菜食何味最勝<lb/>
顒曰春初早韭秋末晚菘<lb/>
范雲常從文惠太子幸東田觀穫稻文惠顧謂雲曰刈<lb/>
此甚快雲曰三時之務亦甚勤勞願殿下知稼穡之艱<lb/>
難無狥一朝之宴逸也文惠改容謝之<lb/>
<pb n="KR3j0185_WYG_059-46b"/>
齊人渡江至𤣥武湖西北莫府山南我軍自覆舟東移<lb/>
頓郊壇北與齊人對是時及食調市人餽軍皆是交屑<lb/>
為飯以荷葉褁而分給兵士皆困㑹文帝遣送米三千<lb/>
石鴨千頭帝即炊米煮鴨誓申一戰將士及防身計粮<lb/>
數臠人人褁飯嫓以鴨肉帝命衆軍蓐食攻之齊軍大<lb/>
潰<lb/>
高帝時有獻白烏帝問此何瑞范雲位卑最後答曰臣<lb/>
聞王者敬宗廟則白烏至時謁廟始畢帝曰卿言是也<lb/>
<pb n="KR3j0185_WYG_059-47a"/>
感應之理一至此乎<lb/>
㑹稽孔珪家起園列植桐栁多灌山泉始窮真趣衡陽<lb/>
王鈞往逰之珪曰殿下處朱門逰紫闥詎得與山人交<lb/>
耶答曰身處朱門而情在江湖形入紫闥而意在青雲<lb/>
珪大美之<lb/>
江革補國子生王融謝眺甞行還過候革時大寒雪見<lb/>
革弊絮車席而耽學不倦嗟嘆久之<lb/>
孔靈産為光禄大夫覽止足之分不肯仕太祖以白麾<lb/>
<pb n="KR3j0185_WYG_059-47b"/>
毛扇素几遺之曰以君有古人風故賜卿古人之物也<lb/>
丘靈鞠善屬文宋孝武殷貴妃亡靈鞠上挽歌詩云雲<lb/>
横廣陌闇霜深高殿寒帝摘句咨嗟賞之即轉為新安<lb/>
王北平中郎中叅軍<lb/>
劉瓛字子珪沛人五嵗聞舅孔熙先讀管寧𫝊欣然請<lb/>
更讀因聴受曰可及此耳<lb/>
<pb n="KR3j0185_WYG_059-48a"/>
　　晉陽秋<hi>庾翼</hi>
大興中衡陽區純作鼠市四方丈餘開門門有一木人縱<lb/>
四五鼠於中欲出門木人輒以框拒之<lb/>
吳有葛衡字思直明達天官能於機巧作渾天使地居<lb/>
中以機動之若天轉而地正以上應晷度<lb/>
髙貴鄉公神明爽儁徳音宣朗景王曰上何如主也鍾<lb/>
㑹對曰才同陳思武類太祖景王曰若如卿言社稷之<lb/>
福也<lb/>
<pb n="KR3j0185_WYG_059-48b"/>
有星赤而芒角自東北往西南沒于諸葛亮營俄而亮<lb/>
卒<lb/>
張華將死中台星遂坼太元中復還合正太傅謝安為<lb/>
相所致也<lb/>
袁宏字彦伯謝安賞其機捷辯速自吏部郎出為東陽<lb/>
郡乃祖之於冶亭時賢皆集安欲卒迫試之執手將别<lb/>
顧左右取一扇而贈之宏應聲答曰輒當奉揚仁風慰<lb/>
彼黎庶合坐歎其要捷<lb/>
<pb n="KR3j0185_WYG_059-49a"/>
丁夘葬高貴鄉公于洛陽西北三十里瀍澗之濱下車<lb/>
數乗不設旌旐百姓相聚而觀之曰是前日所殺天子<lb/>
也或掩面而泣悲不自勝<lb/>
<pb n="KR3j0185_WYG_059-50a"/>
　　續晉陽秋<hi>檀道鸞</hi>
咸陽王猛被緼袍而詣桓温面談當時之事猛摸虱而<lb/>
言傍若無人温察而許之<lb/>
襄陽羅友在桓温府屢以貧乞禄温以其誕肆許而不<lb/>
用同府人有得郡者温為坐别友亦被命至尤晩温問<lb/>
之曰出門于中路遇見一鬼謂余曰見汝送人作郡不<lb/>
見人送汝作郡友始怖終慙不覺淹緩温笑而用之<lb/>
苻堅未敗長安市鬼夜哭一月止<lb/>
<pb n="KR3j0185_WYG_059-50b"/>
陶潜九月九日無酒於宅邊菊叢中摘盈把坐其側遥<lb/>
望見白衣人乃王宏送酒即便就酌而後歸<lb/>
王獻之為中令獻之少而標邁不尋常貫為一時風流<lb/>
之冠獻之卒以王珉為中書令世謂之大王令小王令<lb/>
也<lb/>
中書令王珉好捉白團扇其侍人謝芳歌之因以為名<lb/>
桓宣武與妻妾坐月下流星墜下銅盆水中光如二寸<lb/>
珠顆然妾酌飲之生𤣥<lb/>
<pb n="KR3j0185_WYG_059-51a"/>
魏詠之生而兔缺相者云後當貴年十八聞荆州殷仲<lb/>
堪帳下有術人能治之因西上仲堪與語令師看焉師<lb/>
曰可割補之但應百日食粥不語笑詠之曰半年不語<lb/>
亦當治之况百日也師為治而差<lb/>
何無忌母劉牢之姊無忌與宋高祖謀夜于屏風中製<lb/>
檄文母登屏風窺之大喜曰汝能如此吾讐得雪矣<lb/>
清河崔祖思死家無餘財有書八千卷上聞嗟嘆良乆<lb/>
乃以葛屯榖百五斛賜其家曰葛屯亦吾之垣下令後<lb/>
<pb n="KR3j0185_WYG_059-51b"/>
世知其見異<lb/>
㑹稽太守謝琰拒孫恩恩帳下都督張猛于後斫馬琰<lb/>
墜地遂殺之高祖左里之捷生禽猛送琰小子混混刳<lb/>
肝生食之<lb/>
劉毅至黒時人謂之鉄色<lb/>
<pb n="KR3j0185_WYG_059-52a"/>
　　晉中興書<hi>何法盛</hi>
　　騎從<lb/>
王導謂王敦曰王仁徳未著而名位猶輕兄名已振宜<lb/>
有以共相匡舉㑹三月三日中宗出禊乗肩輦敦導並<lb/>
騎從紀瞻使人覘之既聞敦導騎從乃大驚自出拜於<lb/>
道左中宗從容謂導曰卿吾之蕭何也<lb/>
　　入宫酷寒<lb/>
桓𤣥入建康宫逆風迅激旌旗不立法章儀飾一皆傾<lb/>
<pb n="KR3j0185_WYG_059-52b"/>
偃是月酷寒<lb/>
　　清暑<lb/>
烈宗起清暑殿䜟者曰清暑反語楚聲也為殿以酸楚<lb/>
之聲為號非吉祥也頃烈宗崩桓𤣥自號楚<lb/>
　　太極殿<lb/>
孝武帝建太極殿郭璞筮云二百十年此殿為奴所壞<lb/>
後梁武帝毁之捨身為奴<lb/>
　　中興之冠<lb/>
<pb n="KR3j0185_WYG_059-53a"/>
王恬字敬豫與濟陽江霦俱善奕棋為中興第一<lb/>
　　四達<lb/>
晉穆帝升平二年二月詔曰佽飛督王饒忽上吾鴆鳥<lb/>
一口云以避惡此凶物豈宜妄進於是鞭饒二百使殿<lb/>
中御史孫雲焚其鳥于四達之衢<lb/>
　　白鹿子<lb/>
陶淡侃之孫雅好導養年十五六便服食絶榖於野得<lb/>
白鹿子馴而養之恒與之俱往還後遂不復還家<lb/>
<pb n="KR3j0185_WYG_059-53b"/>
　　食蟄燕<lb/>
中原䘮亂鄉人遂共推郗鑒為主與千餘家避難於魯<lb/>
國嶧山有重險百姓饑饉野無生草掘野鼠蟄燕而食<lb/>
之<lb/>
　　裹以席<lb/>
王敦死裹以席塗以蠟埋齋中<lb/>
　　奏彈夜警<lb/>
譙王恬字元愉為御史中丞值海西公廢太宗即位未<lb/>
<pb n="KR3j0185_WYG_059-54a"/>
解嚴大司馬桓温屯中堂夜吹警角恬奏劾温大不敬<lb/>
請理罪明日温見奏事歎曰此兒乃敢彈我真可畏也<lb/>
恬忠正有器局在朝憚之<lb/>
　　清高不仕<lb/>
高陽許詢字𤣥度丹陽許𤣥字逺逰並清高不仕詢有<lb/>
才藻能清言𤣥山居服食志求仙道逰㑹稽臨海山誓<lb/>
不歸家乃與婦書令改適後入刻深山莫知所止或以<lb/>
為昇仙<lb/>
<pb n="KR3j0185_WYG_059-54b"/>
　　巴豆杏子丸<lb/>
程據為太醫令武帝初受魏禪改元為太始而據貢雉<lb/>
頭裘帝以竒伎異服典禮所禁焚之于殿前據以醫術<lb/>
承恩出入禁闥因為賈后合巴豆杏子丸害愍懷太子<lb/>
遂就戮焉<lb/>
<pb n="KR3j0185_WYG_059-55a"/>
　　宋拾遺録<hi>謝綽</hi>
王華王曇首殷景仁劉湛四人宴飲從朝至夕帝甚歡<lb/>
華既出太祖目送之歎曰此四賢一時之秀同管喉脣<lb/>
恐後世難繼矣<lb/>
張永開𤣥武湖古塚上得一銅斗有柄太祖訪之朝士<lb/>
何承天曰此是新威斗王莽王公亡皆賜之物一在塜<lb/>
内一在塜外<lb/>
桓温葬姑孰之青山平墳不為封域於墓傍開隧亡碑<lb/>
<pb n="KR3j0185_WYG_059-55b"/>
故謬其處令後代人不知所在<lb/>
臣昔貧賤時甞疾病家人為臣齋勤苦七日臣晝夜夢<lb/>
見一童子青衣持縑廣數寸與臣臣問之用此何為荅<lb/>
曰西王母符也汝可服之服竟便覺一二日病差<lb/>
戴明寶歴朝寵倖家累千金大兒驕淫為五色珠簾明<lb/>
寶不能禁<lb/>
董偃常臥延清之室畵石為床石文如畵體甚輕出郅<lb/>
支國上設紫瑠璃帳火齊屏風<lb/>
<pb n="KR3j0185_WYG_059-56a"/>
蘇秦張儀二人假食于路剥樹皮為囊以盛天下良書<lb/>
帝解鳴鴻刀賜東方朔朔曰此刀黄帝時採首陽之金<lb/>
鑄為此刀雄者已飛雌者獨在<lb/>
沐胥國人左耳中出青龍右耳中出白虎龍虎初出之<lb/>
時如繩縁頰手捋面而龍虎皆飛去地十餘丈而雲氣<lb/>
繞龍風來吹虎俄而以手指揮其龍虎皆還入耳<lb/>
<pb n="KR3j0185_WYG_059-57a"/>
　　㑹稽典録<hi>虞預</hi>
夏方字文正家遭疫癘父母伯叔一時死凡十三䘮方<lb/>
年十四晝則負土哀號暮則扶棺哭泣比葬年十七烏<lb/>
鳥聚集猛獸乳其側<lb/>
夏香字曼卿永興人也年十五縣長葛君㑹客飲宴時<lb/>
郡遭大旱香進諫曰昔殷湯遭旱以六事自責而雨澤<lb/>
應澍成王悔過偃禾復起自古先聖畏懼天異必思過<lb/>
以濟民命今始罹天灾縣界獨甚未聞明達崇殷周之<lb/>
<pb n="KR3j0185_WYG_059-57b"/>
徳飲宴獨歡百姓枯瘁神祗有靈必不享也百姓不足<lb/>
君孰與足宜當還縣長即罷㑹身捐俸禄以贍民飢<lb/>
女子曹娥者㑹稽上虞人父能絃歌為巫漢安帝二年<lb/>
五月五日於縣江泝濤迎波神溺死不得尸骸娥年十<lb/>
四乃縁江號哭晝夜不絶聲七日遂投江而死<lb/>
盛吉為廷尉每至冬月罪囚當斷其妻執燭吉持丹筆<lb/>
相向垂泣<lb/>
嚴遵字子陵建武五年詔召遵設樂陽明殿命宴㑹暮<lb/>
<pb n="KR3j0185_WYG_059-58a"/>
留宿其夜客星犯天子宿<lb/>
卓恕字公行上虞人也與人相期約雖遭暴風疾雨無<lb/>
不至者常從建業辭太𫝊諸葛恪恪問何當復來恕答<lb/>
曰某日當復親覲至是日恪停食候恕至時賓客㑹者<lb/>
皆以㑹稽建業相去千餘里道隔江湖豈得須㬰恕至<lb/>
一坐盡驚<lb/>
鄭宏守陽羡縣民有弟用兄錢者為嫂所責未還之嫂<lb/>
詣宏宏為叔還錢兄聞之慙愧自繫於獄遂遣婦齎錢<lb/>
<pb n="KR3j0185_WYG_059-58b"/>
還宏宏不受也<lb/>
盛吉字君達為廷尉性多哀憐其妻謂吉曰君為天下<lb/>
執法不可使一人濫罪殃及子孫其囚無後嗣者令其<lb/>
妻妾得入使有遺類視事十二年天下稱有恩也<lb/>
謝承遷吳郡督郵嵗穰嘉禾六穗生於部屬<lb/>
陳瑞字文象為縣卒瑞謙恭敬讓行性謹敬及其居二<lb/>
千石九卿位少年童竪拜者皆正朝服與之抗禮若疾<lb/>
病不能答拜輒拊頬以謝之<lb/>
<pb n="KR3j0185_WYG_059-59a"/>
徐宏字聖通為山隂縣令俗剛强大姓兼并宏到官誅<lb/>
剪姦桀豪右歛手商旅路宿道不拾遺童歌之曰徐聖<lb/>
通政無雙平刑罰姦宄空<lb/>
<pb n="KR3j0185_WYG_059-60a"/>
　　三國典略<hi>丘悦</hi>
齊命通直散騎常侍辛徳源聘於陳陳遣主客蔡凝宴<lb/>
酬因談謔手弄梹榔乃曰頃聞北間有人為噉梹榔獲<lb/>
罪人間遂禁此物定爾不徳源答曰此是天保初王尚<lb/>
書罪狀故耳猶如李固被責云胡粉飾貌搔頭弄姿不<lb/>
聞漢世頓禁胡粉<lb/>
周命尉遲逈伐蜀帥甲士一萬二千騎萬匹自散關由<lb/>
故道而入太祖送彭城西見一走兔命弟中領軍綱射<lb/>
<pb n="KR3j0185_WYG_059-60b"/>
之綱誓曰若獲此兔必當破蜀俄而獲兔太祖喜曰事<lb/>
平之日賞汝佳口及尅蜀乃賜侍婢一人<lb/>
渤海王高歡攻鄴時瑞物無嵗不有令史焚連理木煮<lb/>
白雉而食之<lb/>
齊蕭慤為太子洗馬慤字仁袒帝患腰痛患不堪馳馬<lb/>
齊主令乗驢以見見者笑之<lb/>
甘寜字興霸巴郡臨江人也招合輕薄少年為之渠帥<lb/>
羣聚相隨挾持弓弩負眊帶鈴民聞其聲即知是寜也<lb/>
<pb n="KR3j0185_WYG_059-61a"/>
孫權拜諸葛恪丹陽太守授棨㦸武騎作鼓吹導引歸<lb/>
周陸逞字季明甞為宜州刺史故事刺史奉辭例備鹵<lb/>
簿逞以時屬農要表請停之制曰逞雖未臨人已存優<lb/>
䘏宜遂所請彰其雅操<lb/>
陳桃根於所部得青牛獻之又上織成錦被表二陳主<lb/>
命於雲龍門外焚之其牛遣還於人又曰梁出師拒侯<lb/>
景邵陵王綸次鍾離初綸將𤼵營逰宛臨賀王正徳詣<lb/>
於綸所始入牙門有飄風解旗折至是故殺牛勞士一<lb/>
<pb n="KR3j0185_WYG_059-61b"/>
牛走入馬廐牴殺綸所乗服以兩角貫一馬腹載之而<lb/>
行衝突營幕軍中驚亂<lb/>
周天和元年夏齊冀州人於蚌蛤中得瑶環一隻<lb/>
徐之才遷預章王宗國常侍隨綜入北有人患足腫痛<lb/>
諸醫咸莫能識之才視之曰蛤精疾也得疾時甞乗船<lb/>
入海垂脚入水中乎疾者曰實曽如此之才為剖之得<lb/>
蛤子二大如榆莢<lb/>
梁劉慤常有飛書謗毁梁王怒曰劉慤如衣中虱必湏<lb/>
<pb n="KR3j0185_WYG_059-62a"/>
搯之<lb/>
梁元初甘露降荆州皂莢樹<lb/>
齊斛律光之入宼也周將韋孝寛忌之孝寛叅軍曲巖<lb/>
頗知卜筮謂孝寛曰來年東朝必大相殺孝寛隂令巖<lb/>
作謠言曰百斛飛上天明月耀長安又曰高山不推自<lb/>
崩槲樹不扶自堅乃間諜遺其文于鄴中齊人用是而<lb/>
殺斛律光明月光字也<lb/>
初陳文章以湘州出杉柟乃營造大艦金翅等二百許<lb/>
<pb n="KR3j0185_WYG_059-62b"/>
艘并諸水戰之具<lb/>
後梁有何山者其射之妙人莫能及有鳥巢于庭樹蕭<lb/>
詧惡之謂山曰射中賜一車榖其鳥雛並於枝上山曰<lb/>
脱一箭中兩請賜兩車臣無車牛願官為送詧許之於<lb/>
是射山中其二項詧甚欣悦即令載穀送之<lb/>
髙德衆正相齊未誅之前家有赤鴨羣行於庭犬逐遂成碎血<lb/>
徐陵子份陵常遇疾甚篤份燒香泣涕跪誦孝經晝夜<lb/>
不息如此者三陵疾忽然而愈<lb/>
<pb n="KR3j0185_WYG_059-63a"/>
梁孝元字世識初年五嵗梁武問曰讀何書對曰能典<lb/>
禮梁武曰汝試言之孝元即誦上篇左右莫不驚及長<lb/>
精神爽雋<lb/>
郎基字世業中山新市人魯郡太守智之孫也泛涉墳<lb/>
籍清慎無所營求甞語人曰任官之所木枕亦不湏作<lb/>
况重於此乎唯頗令人冩書樊子孟曽遺之書曰在官<lb/>
寫書亦是風流罪過基答曰觀過知仁斯亦可矣<lb/>
<pb n="KR3j0185_WYG_059-64a"/>
　　建康實録<hi>闕名</hi>
　　得魚作膾<lb/>
吳介象字元則與吳王論膾何者最美象曰海中鯔魚<lb/>
為上請於殿前作方坎汲水滿之象垂綸於坎中食頃<lb/>
得鯔魚作膾<lb/>
　　署紙尾<lb/>
宋廢帝時以蔡廓為吏部尚書録尚書徐羨之謂中書<lb/>
令傅亮曰黄門已下悉委蔡吾徒不復歴懷自此已上<lb/>
<pb n="KR3j0185_WYG_059-64b"/>
故宜共參同異廓聞之曰我不能為徐羡之署紙尾也<lb/>
遂辭不拜<lb/>
　　行火<lb/>
元帝渡江隨帝有王離妻季氏者洛陽人將洛陽舊火<lb/>
南渡自言受道於祖母王氏傳此火并有遺書二十七<lb/>
卷臨終使行此火勿令斷絶火色甚赤異於餘火有靈<lb/>
驗四方病者將此火煮藥及炙諸病皆愈轉相妖惑官<lb/>
司禁不能止及季氏卒火亦經時而滅人號其所居為<lb/>
<pb n="KR3j0185_WYG_059-65a"/>
為聖火巷<lb/>
　　飛霜<lb/>
貞觀二十年七月宴五品已上於飛霜殿絲竹遞奏羣<lb/>
臣上夀賜綾錦殿在元武門北因地形高敞層閣三成<lb/>
引水為潔渌池以滌炎暑<lb/>
　　紫微<lb/>
貞觀二十一年七月帝逰幸勅奉御王孝積於顯道門<lb/>
内起紫微殿十三間文甓重基高敞宏壯帝見之甚悦<lb/>
<pb n="KR3j0185_WYG_059-65b"/>
　　木醴<lb/>
陳后主禎明二年初覆舟山及松栢林冬月出木醴后<lb/>
主以為甘露之瑞俗呼為雀餳<lb/>
<pb n="KR3j0185_WYG_059-66a"/>
　　三輔决録<hi>趙岐</hi>
　　求拜<lb/>
平陵孟他盡以家財賂張讓監奴奴慙問所欲他曰欲<lb/>
得卿曹拜時賓客求見讓者車常數百乗累日不得通<lb/>
他後至諸奴迎拜徑將他車獨入衆謂他與讓善爭以<lb/>
物賂他他得以賂讓<lb/>
　　胡婢<lb/>
金褘為郡上計留在許都時魏武使長史伍必將兵衛<lb/>
<pb n="KR3j0185_WYG_059-66b"/>
天子於許都褘與必善必見褘有胡婢善射必甞請之<lb/>
從後也<lb/>
　　覆被<lb/>
馮豹為尚書郎每奏事未報常伏省闥下或自昏至明<lb/>
天子黙使人持被覆之<lb/>
　　不炊<lb/>
第五頡字子陵為諫議大夫洛陽無主人鄉里無田宅<lb/>
寄止靈臺中或十日不炊<lb/>
<pb n="KR3j0185_WYG_059-67a"/>
　　飲馬<lb/>
安陵道者有項仲山飲馬渭水每投三錢<lb/>
　　從貸<lb/>
平陵公孫奮富聞京師梁冀知奮儉恡以一鏤衢鞍遺<lb/>
奮從貸五千萬<lb/>
　　逃名<lb/>
蔣詡字元卿舍中三徑唯羊仲求仲從之㳺二仲皆挫<lb/>
亷逃名<lb/>
<pb n="KR3j0185_WYG_059-67b"/>
　　自隨<lb/>
楚逰上表乞宿衛拜駙馬都尉楚無學好遨逰音樂及<lb/>
畜歌者琵琶箏笛每行將以自隨<lb/>
　　瘦貴<lb/>
張氏得鈎何氏得筭故三輔舊語曰何氏筭張氏鈎何<lb/>
氏肥張氏痩言何氏有肥人輒貴痩人輒賤張氏痩者<lb/>
輒貴肥者輒賤故二族以鈎筭知凶吉以肥痩知貴賤<lb/>
　　瘠土所出<lb/>
<pb n="KR3j0185_WYG_059-68a"/>
弭生字仲叔其父賤故張伯英與李幼才書弭仲叔高<lb/>
徳美名命世之才也非弭氏小族所當有新豐瘠土所<lb/>
當出也<lb/>
　　謝射<lb/>
漢末大鴻臚射咸本姓謝名服天子命為將軍出征以<lb/>
姓謝名服不祥改為射氏名咸<lb/>
　　白鹿甚馴<lb/>
辛繕字公文少治春秋詩易隠居宏農華隂弟子受業<lb/>
<pb n="KR3j0185_WYG_059-68b"/>
者六百餘人所居旁有白鹿甚馴不畏人<lb/>
　　左伯<lb/>
韋誕奏蔡邕自矜能書兼明斯籀之法非得紈素不妄<lb/>
下筆工欲善其事必先利其器用張芝筆左伯紙及臣<lb/>
墨皆古法兼此三具又得臣手然後可以盡徑丈之勢<lb/>
於方寸之中<lb/>
　　自稱不堪<lb/>
韋約字季明司徒劉愷甚敬重之謂曰君以輕於去就<lb/>
<pb n="KR3j0185_WYG_059-69a"/>
大位不躋今嵗垂盡選御史實欲煩君約曰犬馬齒盡<lb/>
既無膂力又無考課所以躊躇戀慕者以明公禮遇隆<lb/>
崇未能自割因稱素有風疾眩冐不堪乆坐遂徒跣趍<lb/>
出公追不及<lb/>
　　寺正<lb/>
茂陵何比干漢武時丞相公孫宏舉為廷尉右平下無<lb/>
寃民號曰何公<lb/>
<pb n="KR3j0185_WYG_059-70a"/>
　　鄴中記<hi>陸翽</hi>
錦有大登高小登高大明光小明光大博山小博山大<lb/>
茱萸小茱萸大交龍小交龍蒲桃文錦班文錦鳯皇朱<lb/>
雀錦韜文錦桃核文錦或青綈或白綈或黄綈或緑綈<lb/>
或紫綈或蜀綈工巧百數不可盡名也<lb/>
石季龍作雲母五明金薄莫難扇薄打純金如蟬翼二<lb/>
靣采漆畵列仙竒鳥異獸其五明方中辟方三寸或五<lb/>
寸隨扇大小雲母帖其中細縷縫其際雖掩盡而彩色<lb/>
<pb n="KR3j0185_WYG_059-70b"/>
明澈看之如金可取故名莫難也季龍出時以扇挾乗<lb/>
輿<lb/>
織錦羅在中尚坊三署皆數百人有班文錦<lb/>
華林園有春李冬華春熟<lb/>
石季龍左右直衛萬人皆著五色細鎧光耀奪目<lb/>
二銅駞如馬形長一丈高一丈足如牛尾長三尺脊如<lb/>
馬鞍在中陽門外夾道相向<lb/>
石虎皇后出女騎千人皆着五采靴<lb/>
<pb n="KR3j0185_WYG_059-71a"/>
趙王虎建武六年造閲馬臺在城西漳水之南約次為<lb/>
臺虎常於此臺簡練騎卒虎牙宿衛蛇雲騰黒矟騎五<lb/>
千人每月朔晦閲馬于此臺乃于漳水之南張幟鳴鼔<lb/>
列騎星羅虎乃登臺射<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>矢一發五千騎一時奔走從<lb/>
漳水之南齊走至于臺下隊督以上皆班賚虎又射一<lb/>
箭騎五千又齊走于漳水之北其五千流散攅促若數<lb/>
萬人皆騎以漆矟從事故以黒矟為號季龍又常以女<lb/>
弟一千人為鹵薄皆着紫綸巾熟錦袴金銀縷帶五文<lb/>
<pb n="KR3j0185_WYG_059-71b"/>
織成靴逰臺上<lb/>
石虎苑中有安石榴子大如椀盞其味不酸<lb/>
石虎作沉蘇帳頂安金蓮花花中縣金薄織成綩囊褁<lb/>
受三升以盛香注帳之四面上十二香囊采色亦同<lb/>
解飛者石虎時工人作旃檀車左轂上置碓右轂上置<lb/>
碓每行十里磨麥一石舂米一斛<lb/>
石虎有華林園種衆果民間有名果虎作蝦蟇車四摶<lb/>
掘根面去一丈深一丈合土載之植之無不生<lb/>
<pb n="KR3j0185_WYG_059-72a"/>
石虎有西王母棗冬夏有葉九月生花十二月乃成三<lb/>
子一尺又有羊角棗亦生三子一尺<lb/>
二銅駞如馬形長一丈高一丈足如牛尾長二尺脊如<lb/>
馬鞍在中陽門外夾道相向<lb/>
石季虎大饗羣臣于太武殿佛圖澄曰殿乎殿乎棘于<lb/>
成林將壞人衣龍殿右有棘生<lb/>
虎以五月𤼵五百里内萬人營華林苑至八月天暴雨<lb/>
雪雪深三尺作者凍死數千人太史奏作役非時天降<lb/>
<pb n="KR3j0185_WYG_059-72b"/>
此變虎誅起户部尚書以塞天災<lb/>
有舂車作木人反行碓于車上動則木人踏碓舂行十<lb/>
里成米一斛<lb/>
石虎冬月施熟錦流蘇斗帳四角安純金龍頭銜五色<lb/>
流蘇或用黄地博山文錦或有紫綈及小明光文錦<lb/>
石虎中尚方御府中巧工作錦織成署皆數百人有青<lb/>
綈或白綈或緋綈或黄綈或緑綈或紫綈<lb/>
石虎御府罽有已頭文罽鹿子罽花罽<lb/>
<pb n="KR3j0185_WYG_059-73a"/>
石虎皇后出女騎一千冬月皆着紫綸巾<lb/>
石虎㑹上御食逰槃兩重皆金銀叅帶百二十醆彫節<lb/>
並同其叅帶之間茱萸畫微如破髮近看乃得見動逰<lb/>
槃則圓轉也<lb/>
石虎以胡粉和椒塗壁曰椒房<lb/>
石虎御床辟方三丈其餘床皆局脚高下六尺後宫别<lb/>
院中有小形玉床又有轉開床射鳥獸<lb/>
石虎作席以錦雜以五香施以五彩綖編蒲皮縁之錦<lb/>
<pb n="KR3j0185_WYG_059-73b"/>
石虎作金銀鈕屈膝屏風衣以白縑畵義士仙人禽獸<lb/>
之像讃者皆三十二言高施則八尺下施四尺或施六<lb/>
尺隨意所欲也<lb/>
石虎冬月為複帳四角安純金銀鑿鏤香爐<lb/>
石虎太武殿西有崑華殿閣上輒開大忩皆施以綘紗<lb/>
幌<lb/>
石虎御床辟方丈冬月施熟錦流蘇斗帳四角安純金<lb/>
龍頭銜五色流蘇或用青綈光錦或用緋綈登高文錦<lb/>
<pb n="KR3j0185_WYG_059-74a"/>
或用紫綈大小錦絲以房子錦百二十斤白縑裡名為<lb/>
裏複帳四角安純金銀鑿金香爐以石墨燒集和名香<lb/>
帳頂上安金蓮花中懸金薄織成椀囊春秋但錦帳表<lb/>
以五色緫為夾帳夏用紗羅或綦文丹羅或紫縠文為<lb/>
單帳<lb/>
石虎皇后女騎腰中着金環叅鏤帶<lb/>
石虎臨軒大㑹着碧紗袍<lb/>
石虎時着金縷合歡袴<lb/>
<pb n="KR3j0185_WYG_059-74b"/>
石虎詔書以五色紙着鳳雛口中<lb/>
石虎正㑹置三十步皷吹三十步輒置一部十二人皆<lb/>
在平閣上去地丈餘又有女皷吹<lb/>
石虎大㑹禮樂既陳虎繳兩閣上忩幌宫人數千陪列<lb/>
看坐悉服飾金銀熠熠又于閣上作女妓數百衣<lb/>
<pb n="KR3j0185_WYG_059-75a"/>
　　吳録<hi>張勃</hi>
朱桓還屯孫權自出祖送桓奉觴觴曰臣當逺去願一<lb/>
捋陛下虎鬚無所復恨權憑几前席進前捋鬚曰臣今真可<lb/>
謂捋虎鬚也<lb/>
步隲表於孫權曰北降人王潜等説北相部位圖以東<lb/>
向多作布囊欲以盛沙塞江以大向荆州權曰曹衰弱<lb/>
何能以圖必不敢來若不如孤言當以牛千頭為君作<lb/>
主人後有吕範諸葛恪為説隲所言某每懷步隲輒大咲<lb/>
<pb n="KR3j0185_WYG_059-75b"/>
此江與開闢俱往寜有可沙囊塞埋乎<lb/>
吳範字文則三國孫權時拜騎都尉素與魏滕同邑相<lb/>
善滕甞有罪孫權責怒甚嚴令敢有諫者死範謂滕曰<lb/>
與子偕死滕曰死而無益何用死為範曰安能坐觀汝<lb/>
耶乃髠頭自縳詣門使鈴下以聞鈴下曰死不敢白範<lb/>
曰汝有子耶曰有曰使汝為吳範死子以屬我鈴下乃<lb/>
排闥入言未卒權大怒欲投以㦸逡巡走出範因突入<lb/>
叩頭流血言與涕並良乆權意乃釋免滕滕見範謝曰<lb/>
<pb n="KR3j0185_WYG_059-76a"/>
父母能生長我不能免我於死丈夫相知如汝足矣何<lb/>
用多為<lb/>
劉僃曽使諸葛亮至京因覩秣陵山阜乃嘆曰鍾山龍<lb/>
盤石頭虎踞帝王之宅也<lb/>
五湖者太湖之别名周行五百餘里故以名焉<lb/>
初漢黄門張讓等刼天子北至河上掌璽投井中及平<lb/>
頓洛陽城南甄宫有井五色氣出孫堅命浚井得漢傳<lb/>
國璽<lb/>
<pb n="KR3j0185_WYG_059-76b"/>
長城若下酒有若溪南曰上若北曰下若並有村村人<lb/>
取若下水以釀酒醇美勝雲陽<lb/>
宜春泉水地道記曰宜春縣出美酒隨嵗貢上<lb/>
松梁山山石間開處容數十丈其高以弩射之不及其<lb/>
上<lb/>
端溪有端山山有五色石石上多香水<lb/>
居風縣有蟻絮藤人視土中知有蟻因墾𤼵以木皮挿<lb/>
其上則蟻出縁而生漆<lb/>
<pb n="KR3j0185_WYG_059-77a"/>
丁固為司徒初為尚書夢松樹生其腹上謂人曰松字<lb/>
十八公也後十八年吾當為公乎遂如夢焉<lb/>
紀隲字子上景皇時隲父亮為尚書令隲為中書令每<lb/>
朝㑹詔以屏風隔其坐<lb/>
魏文帝遣使求長鳴短鳴雞羣臣以非禮欲不與孫權<lb/>
勑付之<lb/>
　<lb/>
　<lb/>
<pb n="KR3j0185_WYG_059-77b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷五十九下<lb/>
</p>
<p>
</p>
  </div>
</body>
</text>
</TEI>
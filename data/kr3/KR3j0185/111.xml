<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>說郛卷一百十一上</head>
    <p>
<pb n="KR3j0185_WYG_111-1a"/>
欽定四庫全書<lb/>
　說郛卷一百十一上　　　元　陶宗儀　撰<lb/>
　　東方朔傳<hi>郭憲</hi>
東方朔小名曼倩父張氏名夷字少平母田氏夷年二<lb/>
百嵗顔若童子朔生三日而田氏死死時漢景帝三年<lb/>
也隣母拾朔養之時東方始明因以姓焉年三嵗天下<lb/>
祕識一覽暗誦於口恒指揮天上空中獨語隣母忽失<lb/>
朔累月暫歸母笞之後復去一年乃歸母見之大驚曰<lb/>
<pb n="KR3j0185_WYG_111-1b"/>
汝行經年一歸何以慰吾朔曰兒暫之紫泥之海有紫<lb/>
水汚衣仍過虞泉湔浣朝發中還何言經年乎母又問<lb/>
曰汝悉經何國朔曰兒湔衣竟暫息㝠都崇䑓一寤眠<lb/>
王公啖兒以丹栗霞漿兒食之既多飽悶㡬死乃飲𤣥<lb/>
天黄露半合即醒還遇一蒼虎息於路初兒騎虎而還<lb/>
打捶過痛虎嚙兒脚傷母便悲嗟乃裂青布裳裹之朔<lb/>
復去家萬里見一枯樹脫布掛樹布化為龍因名其地<lb/>
為布龍澤朔以元封中遊鴻濛之澤忽遇母採桑於白<lb/>
<pb n="KR3j0185_WYG_111-2a"/>
海之濱俄而有黄眉翁指母以語朔日昔為我妻託形<lb/>
為太白之精今汝亦此星之精也吾却食吞氣已九千<lb/>
餘年目中童子皆有青光能見幽隱之物三千年一返<lb/>
骨洗髓二千年一剝皮伐毛吾生来已三洗髓五伐毛<lb/>
矣朔既長仕漢武帝為大中大夫武帝暮年好仙術與<lb/>
朔狎暱一日謂朔日朕欲使愛幸者不老可乎朔曰臣<lb/>
能之帝曰服何藥曰東北地有芝草西南有春生之魚<lb/>
帝曰何知之曰三足烏欲下地食此草羲和以手掩烏<lb/>
<pb n="KR3j0185_WYG_111-2b"/>
目不許下畏其食此草也鳥獸食此即美悶不能動帝<lb/>
曰子何知之朔曰小兒時掘井陷落井下數十年無所<lb/>
託有人引臣徃取此草乃隔紅泉不得渡其人與臣一<lb/>
隻履臣乃乗履泛泉得而食之其國人皆織珠玉為簟<lb/>
要臣入雲韍之幕設𤣥珉雕枕刻鏤為日月雲雷之狀<lb/>
亦曰鏤空枕亦曰𤣥雕枕又薦珉毫之珍褥以百珉之<lb/>
毫織為褥此毫褥而冷常以夏日舒之因名柔毫水藻<lb/>
之褥臣舉手拭之恐水濕席定視乃光也其後武帝寢<lb/>
<pb n="KR3j0185_WYG_111-3a"/>
於靈光殿召朔於青綺窓綈紈幕下問朔曰漢年運火<lb/>
徳統以何精何瑞為祥朔對曰臣嘗游昊然之墟在長<lb/>
安之東過扶桑七萬里有雲山山頂有井雲從井中出<lb/>
若土徳則黄雲火徳則赤雲金徳則白雲水徳則黑雲<lb/>
帝深信之太初二年朔從西那邪國還得聲風木十枝<lb/>
以獻帝長九尺大如指此木出因洹之水則禹貢所謂<lb/>
因桓是来即其源也出甜波上有紫燕黄鵠集其間實<lb/>
如細珠風吹株如玉聲因以為名帝以枝遍賜羣臣年<lb/>
<pb n="KR3j0185_WYG_111-3b"/>
百嵗者頒賜此人有疾枝則有汗將死者枝則折昔老<lb/>
𥅆有周七千七百年此枝未汗洪崖先生堯時年已三<lb/>
千嵗此枝亦未一折帝乃賜朔朔曰臣見此木三遍枯<lb/>
死死而復生何翅汗折而已語曰年復年枝忽汗此<lb/>
木五千嵗一溼萬嵗一枯也帝以為然又天漢二年帝<lb/>
升蒼龍館思仙術召諸方士言逺國遐鄉之事唯朔下<lb/>
席操筆疏曰臣遊北極至鏡火山日月初不照有龍銜<lb/>
火以照山四極亦有園囿池苑皆植異草木有明莖草<lb/>
<pb n="KR3j0185_WYG_111-4a"/>
如金燈折為燭照見鬼物形仙人甯封嘗以此草然為<lb/>
夜朝見腹内外有光亦名洞腹草帝剉此草為蘇以塗<lb/>
明雲之觀夜坐此觀即不加燭亦名照魅草採以藉足<lb/>
則入水不沈朔又嘗東遊吉雲之地得神馬一匹髙九<lb/>
尺帝問朔何獸曰王母乗雲光輦以適東王公之舎稅<lb/>
此馬於芝田東王公怒棄此馬於清津天岸臣至王公<lb/>
壇因騎而返遶日三匝此馬入漢關關門猶未掩臣於<lb/>
馬上睡不覺還至帝曰其名云何朔曰因事為名名歩<lb/>
<pb n="KR3j0185_WYG_111-4b"/>
景駒朔曰自馭之如駑馬蹇驢耳朔曰臣有吉雲草千<lb/>
頃種於九景山東二千年一花明年應生臣走往詣之<lb/>
以秣馬馬立不饑朔曰臣至東極過吉雲之澤帝曰何<lb/>
為吉雲曰其國常以雲氣占凶吉若有喜慶之事則滿<lb/>
室雲起五色照人着於草樹皆成五色露露味皆甘帝<lb/>
曰吉雲甘露可得否曰臣負吉雲草以備馬此立可得<lb/>
日可三二徃乃東走至夕而還得𤣥白青黄露盛以青<lb/>
琉璃各受五合授帝帝徧賜羣臣其得之者老者皆少<lb/>
<pb n="KR3j0185_WYG_111-5a"/>
疾者皆除也又武帝常見彗星朔折指星木以授帝帝<lb/>
指彗星應時星沒時人莫之測也朔又善嘯每曼聲長<lb/>
嘯輒塵落漫飛朔未死時謂同舎郎曰天下人無能知<lb/>
朔知朔者唯大王公耳朔卒後武帝得此語即召大王<lb/>
公問之曰爾知東方朔乎公對曰不知公何所能曰頭<lb/>
善星厯帝問諸星皆具在否曰諸星具在獨不見嵗星<lb/>
十八年今復見耳帝仰天嘆曰東方朔生在朕傍十八<lb/>
年而不知是嵗星哉慘然不樂其餘事跡多散在别卷<lb/>
<pb n="KR3j0185_WYG_111-5b"/>
此不備載<lb/>
<pb n="KR3j0185_WYG_111-6a"/>
　　漢武帝内傳<hi>班固</hi>
漢孝武皇帝景帝子也未生之時景帝夢一赤彘從雲<lb/>
中下直入崇芳閣景帝覺而坐閣下果有赤龍如霧来<lb/>
蔽戶牖宫内嬪御望閣上有丹霞蓊蔚而起霞滅見赤<lb/>
龍盤廻棟間景帝召占者姚翁以問之翁曰吉祥也此<lb/>
閣必主命世之人攘夷狄而獲嘉瑞為劉宗盛主也然<lb/>
亦大妖景帝使王夫人移居崇芳閣欲以順姚翁之言<lb/>
也乃改崇芳閣為猗蘭殿旬餘景帝夢神女捧日以授<lb/>
<pb n="KR3j0185_WYG_111-6b"/>
王夫人夫人吞之十四月而生武帝景帝曰吾夢赤氣<lb/>
化為赤龍占者以為吉可名之吉至三嵗景帝抱於膝<lb/>
上撫念之知其心藏洞徹試問兒樂為天子否對曰由<lb/>
天不由兒願每日居宫垣在陛下前戲弄亦不敢逸豫<lb/>
以失子道景帝聞而愕然加敬而訓之他日復抱之几<lb/>
前試問兒悅習何書為朕言之乃誦伏羲以来羣聖所<lb/>
録隂陽診候及龍圖龜策數萬言無一字遺落至七嵗<lb/>
聖徹過人景帝令改名徹及即位好神仙之道常禱祈<lb/>
<pb n="KR3j0185_WYG_111-7a"/>
名山大川五嶽以求神仙元封元年正月甲子登嵩山<lb/>
起道宫帝齋七日祠訖乃還至四月戊辰帝閒居承華<lb/>
殿東方朔董仲舒在側忽見一女子著青衣美麗非常<lb/>
帝愕然問之女對曰我墉宫玉女王子登也乃為王母<lb/>
所使從崑崙山来語帝曰聞子輕四海之禄尋道求生<lb/>
降帝王之位而屢禱山嶽勤哉有似可教者也從今日<lb/>
清齋不閑人事至七月七日王母暫来也帝下席跪諾<lb/>
言訖玉女忽然不知所在帝問東方朔此何人朔曰是<lb/>
<pb n="KR3j0185_WYG_111-7b"/>
西王母紫蘭宫玉女常傳使命往来扶桑出入靈州交<lb/>
關常陽傳言𤣥都阿母昔出配北燭僊人近又召還使<lb/>
領命禄真靈官也帝於是登延靈之臺盛齋存道其四<lb/>
方之事權委於冡宰焉到七月七日乃修除宫掖設坐<lb/>
大殿以紫羅薦地燔百和之香張雲錦之幃然九光之<lb/>
燈列玉門之棗酌蒲萄之醴宫監香果為天宫之饌帝<lb/>
乃盛服立於堦下勑端門之内不得有妄窺者内外寂<lb/>
謐以候雲駕到夜二更之後忽見西南如白雲起鬱然<lb/>
<pb n="KR3j0185_WYG_111-8a"/>
直来逕趨宫庭須臾轉近聞雲中簫鼓之聲人馬之響<lb/>
半食頃王母至也縣投殿前有似鳥集或駕龍虎或乗<lb/>
白麟或乗白鶴或乗軒車或乗天馬羣仙數千光耀庭<lb/>
宇既至從官不復知所在唯見王母乗紫雲之輦駕九<lb/>
色斑龍别有五十天僊側近鸞輿皆長丈餘同執綵旄<lb/>
之節佩金剛靈璽戴天真之冠咸住殿下王母唯扶二<lb/>
侍女上殿侍女年可十六七服青綾之袿容眸流盼神<lb/>
姿清發真美人也王母上殿東向坐著黄金褡䙱文采<lb/>
<pb n="KR3j0185_WYG_111-8b"/>
鮮明光儀淑穆帶靈飛大綬腰佩分景之劍頭上太華<lb/>
髻戴太真晨嬰之冠履𤣥璚鳳文之舄視之可年三十<lb/>
許脩短得中天姿掩藹容顔絶世真靈人也下車登牀<lb/>
帝跪拜問寒暄畢立因呼帝共坐帝面南王母自設天<lb/>
厨真妙非常豐珍上果芳華百味紫芝萎㽔芬芳填樏<lb/>
清香之酒非地上所有香氣殊絶帝不能名也又命侍<lb/>
女更索桃果須臾以玉盤盛僊桃七顆大如鴨卵形圓<lb/>
青色以呈王母母以四顆與帝三顆自食桃味甘美口<lb/>
<pb n="KR3j0185_WYG_111-9a"/>
有盈味帝食輒收其核王母問帝帝曰欲種之母曰此<lb/>
桃三千年一生實中夏地薄種之不生帝乃止於座上<lb/>
酒觴數遍王母乃命諸侍女王子登彈八琅之璈又命<lb/>
侍女董雙成吹雲和之笙石公子擊昆庭之金許飛瓊<lb/>
鼓震靈之簧婉凌華拊五靈之石范成君擊湘陰之磬<lb/>
段安香作九天之鈞於是衆聲澈朗靈音駭空又命法<lb/>
嬰歌𤣥靈之曲歌畢王母曰夫欲脩身當營其氣太僊<lb/>
真經所謂行益易之道益者益精易者易形能益能易<lb/>
<pb n="KR3j0185_WYG_111-9b"/>
名上僊籍不益不易不離死厄行益易者謂常思靈寶<lb/>
也靈者神也寶者精也子但愛精握固閉氣吞液氣化<lb/>
為血血化為精精化為神神化為液液化為骨行之不<lb/>
倦神精充溢為之一年易氣二年易血三年易精四年<lb/>
易脈五年易髓六年易骨七年易筋八年易髮九年易<lb/>
形形易則變化變化則成道成道則為僊人吐納六氣<lb/>
口中甘香欲食靈芝存得其味微息揖吞從心所適氣<lb/>
者水也無所不成至柔之物通致神精矣此元始天王<lb/>
<pb n="KR3j0185_WYG_111-10a"/>
在丹房之中所說微言今勅侍笈玉女李慶孫書録之<lb/>
以相付子善録而修焉於是王母言語既畢嘯命靈官<lb/>
使駕龍嚴車欲去帝下席叩頭請畱殷勤王母乃止王<lb/>
母乃遣侍女郭密香與上元夫人相問云王九光之母<lb/>
敬謝但不相見四千餘年矣天事勞我致以愆面劉徹<lb/>
好道適来視之見徹了了似可成進然形慢神穢腦血<lb/>
滛漏五臟不淳關胃彭孛骨無津液脈浮反升肉多精<lb/>
少曈子不夷三尸狡亂𤣥白失時雖當語之以至道殆<lb/>
<pb n="KR3j0185_WYG_111-10b"/>
恐非僊才也吾久在人間實為臭濁然時復可遊望以<lb/>
寫細念庸主對坐悒悒不樂夫人可暫来否若能屈駕<lb/>
當停相須帝見侍女下殿俄失所在須臾郭侍女返上<lb/>
元夫人又遣一侍女答問云阿環再拜上問起居逺隔<lb/>
絳河擾以官事遂替顔色近五千年仰戀光潤情係無<lb/>
違密香至奉信承降尊於劉徹處聞命之際登當命駕<lb/>
先被太帝君勅使詣𤣥洲挍定天元正爾暫住如是當<lb/>
還還便束帶願暫少畱帝因問王母不審上元何真也<lb/>
<pb n="KR3j0185_WYG_111-11a"/>
王母曰是三天上元之官統領十萬玉女名籙者也俄<lb/>
而夫人至亦聞雲中簫鼓之聲既至從官文武千餘人<lb/>
並是女子年皆十八九許形容明逸多服青衣光彩耀<lb/>
目真靈官也夫人年可二十餘天姿精耀靈眸絶朗服<lb/>
青霜之袍雲彩亂色非錦非繡不可名字頭作三角髻<lb/>
餘髮散垂至腰戴九雲夜光之冠曵六出火玉之珮垂<lb/>
鳳文林華之綬腰流黄揮精之劒上殿向王母拜王母<lb/>
坐而止之呼同坐北向夫人設㕑㕑亦精珍與王母所<lb/>
<pb n="KR3j0185_WYG_111-11b"/>
設者相似王母勑帝曰此真元之母尊貴之神女當起<lb/>
拜帝拜問寒溫還坐夫人笑曰五濁之人躭酒榮利嗜<lb/>
味滛色固其常也且徹以天子之貴其亂目者倍於凡<lb/>
焉而復於華麗之墟抜嗜慾之根願無為之事良有志<lb/>
矣王母曰所謂有心哉夫人謂帝曰汝好道乎聞數招<lb/>
方術祭山嶽祠靈神禱河川亦為勤矣勤而不獲實有<lb/>
由也汝胎性暴胎性滛胎性奢胎性酷胎性賊五者恒<lb/>
舍於榮衞之中五臟之内雖獲良鍼固難愈也暴則使<lb/>
<pb n="KR3j0185_WYG_111-12a"/>
氣奔而攻神是故神擾而氣竭滛則使精漏而魂疲是<lb/>
故精竭而魂消奢則使真離而魄穢是故命逝而靈失<lb/>
酷則使喪仁而自攻是故失仁而眼亂賊則使心鬬而<lb/>
口乾是故内戰而外絶此五事者皆是截身之刀鋸刳<lb/>
命之斧斤矣雖復志好長生不能遣茲五難亦何為損<lb/>
性而自勞乎然由是得此小益以自知性爾若從今已<lb/>
捨爾五性反諸柔善明務察下慈務矜寃恵務濟貧賑<lb/>
務施勞念務存孤惜務及愛身恒為隂徳救濟死厄旦<lb/>
<pb n="KR3j0185_WYG_111-12b"/>
夕孜孜不泄精液於是閉諸滛養汝神放諸奢從至儉<lb/>
勤齋戒節飲食絶五榖去羶腥鳴天鼓飲玉漿蕩華池<lb/>
叩金梁按而行之當有異耳今阿母迂天尊之重下降<lb/>
於蟪蛄之窟睿虛之靈而詣狐鳥之俎且阿母至誡妙<lb/>
唱𤣥音驗其敬朂節度明修所奉比及百年阿母必能<lb/>
致汝於𤣥都之墟迎汝於昆閬之中位以僊官遊於十<lb/>
方信吾言矣子勵之哉若不能爾無所言矣帝下席跪<lb/>
謝曰臣受性凶頑生長亂濁面牆不啓無由開達然貪<lb/>
<pb n="KR3j0185_WYG_111-13a"/>
生畏死奉靈敬神今日受教此乃天也徹戢聖命以為<lb/>
身範是小醜之臣當獲生活唯垂哀䕶願賜上元夫人<lb/>
使帝還坐王母謂夫人曰卿之為戒言甚急切更使未<lb/>
解之人畏於至意夫人曰若其志道將以身投餓虎忘<lb/>
軀破滅蹈火履水固於一志必無憂也若其志道則心<lb/>
凝真性嫌惑之徒不畏急言急言之發欲成其志耳阿<lb/>
母既有念必當賜以尸解之方耳王母曰此子勤心巳<lb/>
久而不遇良師遂欲毁其正志當疑天下必無仙人是<lb/>
<pb n="KR3j0185_WYG_111-13b"/>
故我發閬宫暫舎塵濁既欲堅其仙志又欲令向化不<lb/>
惑也今日相見令人念之至於尸解下方吾甚不惜後<lb/>
三年吾必欲賜以成丹半劑石象散一具與之則徹不<lb/>
得復停當今匈奴未彌邊陲有事何必令其倉卒舎天<lb/>
下之尊而便入林岫但當問篤向之志必卒何如其廻<lb/>
改吾方數来王母因撫帝背曰汝用上元夫人至言必<lb/>
得長生可不朂勉耶帝跪曰徹書之金簡以身模之焉<lb/>
帝又見王母巾笈中有一卷書盛以紫錦之囊帝問此<lb/>
<pb n="KR3j0185_WYG_111-14a"/>
書是仙靈方耶不審其目可得瞻盼否王母出以示之<lb/>
曰此五嶽真形圖也昨青城諸僊就吾請求今當過以<lb/>
付之乃三天太上所出文秘禁重豈汝穢質所宜佩乎<lb/>
今且與汝靈光生經可以通神勸心也帝下地叩頭固<lb/>
請不已王母曰昔上皇清虛元年三天太上道君下觀<lb/>
六合瞻河海之長短察丘山之髙卑立天柱而安於地<lb/>
理楨五嶽而擬諸鎮輔貴昆陵以舎靈僊尊蓬丘以館<lb/>
真人安水神於極隂之源棲太帝于扶桑之墟於是方<lb/>
<pb n="KR3j0185_WYG_111-14b"/>
丈之阜為理命之室滄浪海島養九老之堂祖瀛𤣥炎<lb/>
長元流光生鳳麟聚窟各為洲名並在滄流大海𤣥津<lb/>
之中水則碧黒俱流波則震蕩羣精諸僊玉女聚居滄<lb/>
溟其名難測其實分明乃因山源之規矩覩河嶽之盤<lb/>
曲陵廻阜轉山髙隴長周旋逶迤形似書字是故因象<lb/>
制名定實之號書形秘於𤣥臺而出為靈真之信諸僊<lb/>
佩之皆如傳章道士執之經行山川百神羣靈尊奉親<lb/>
近汝雖不正然數訪僊澤扣求不忘於道欣子有心今<lb/>
<pb n="KR3j0185_WYG_111-15a"/>
以相與當深奉慎如事君父泄示凡夫必禍及也上元<lb/>
夫人語帝曰阿母今以瓊笈妙韞發紫臺之文賜汝八<lb/>
㑹之書五嶽真形可謂至珍且貴上帝之𤣥觀矣子自<lb/>
非受命合神弗見此文矣今雖得其真形觀其妙理而<lb/>
無五帝六甲左右靈飛之符太隂六丁通真逐靈玉女<lb/>
之籙太陽六戊招神天光策精之書左乙混沌東蒙之<lb/>
文右庚素收攝殺之律壬癸六遯隱地八術丙丁入火<lb/>
赤班符六辛入金致黄水月華之法六已石精金光藏<lb/>
<pb n="KR3j0185_WYG_111-15b"/>
景化形之方子午夘酉八稟十訣六靈咸儀丑辰未戌<lb/>
地真素訣長生紫書三五順行寅申巳亥紫度炎光内<lb/>
視中方凡缺此十二事者當何以召山靈朝地神攝總<lb/>
萬精驅策百鬼束虎豹役蛟龍乎子所謂適知其一未<lb/>
見其他也帝下席叩頭曰徹下土濁民不識清真今日<lb/>
聞道是生命㑹遇聖母今當賜以真形修以度世夫人<lb/>
云今告徹應須五帝六甲六丁六符致靈之術既蒙啓<lb/>
發宏益無量唯願告誨濟臣饑渴使已枯之木蒙靈陽<lb/>
<pb n="KR3j0185_WYG_111-16a"/>
之潤焦炎之草幸甘雨之溉不敢多陳帝啟叩不已王<lb/>
母又告夫人曰夫真形寶文靈宫所貴此子守求不已<lb/>
誓以必得故虧科禁特以與之然五帝六甲通真招神<lb/>
此術眇邈必湏清潔至誠殆非流濁所宜施行吾今既<lb/>
賜徹以真形夫人當授之以致靈之途矣吾嘗憶與夫<lb/>
人共登𤣥隴朔野及曜真之山視王子童王子立就吾<lb/>
求請太上隱書吾以三元秘言不可傳泄於中僊夫人<lb/>
時亦有言見助於子童之言志矣吾既難違来意不獨<lb/>
<pb n="KR3j0185_WYG_111-16b"/>
執惜至於今日之事有以相似後造朱火丹陵食靈𤓰<lb/>
味甚好憶此未久而已七千嵗矣夫人既以告徹篇目<lb/>
十二事畢必當匠而成之緣何令人主稽首請乞叩頭<lb/>
流血耶上元夫人曰阿環不茍惜向不持来耳此是太<lb/>
虛羣文真人赤童所出傳之既自有男女之限禁又宜<lb/>
授得道者恐徹下才未應得此耳王母色不平乃曰天<lb/>
禁漏泄犯違明科傳必其人授必知真者夫人何向下<lb/>
才而說其靈飛之篇目乎妄說則泄泄而不傳是衒天<lb/>
<pb n="KR3j0185_WYG_111-17a"/>
道此禁豈輕於傳耶别勑三官司直推夫人之輕泄也<lb/>
吾之五嶽真形太寶乃太上天皇所出其文寶妙而為<lb/>
天僊之信豈復應下授於劉徹耶直以徹孜孜之心數<lb/>
請川嶽勤修齋戒以求神僊之應志在度世不遭明師<lb/>
故吾等有以下眄之耳至於教僊之術不復限惜而弗<lb/>
傳夫人且有致靈之方能獨執之乎吾今所以授徹真<lb/>
形文者非謂其必能得道欲使其精誠有騐求僊之不<lb/>
惑可以誘進向化之徒又欲令悠悠者知天地間有此<lb/>
<pb n="KR3j0185_WYG_111-17b"/>
靈真之事足以却不信之狂夫耳吾意在此也此子性<lb/>
氣滛暴服精不純何能得成真仙浮空參差十方乎勤<lb/>
而行之適可度於不死耳明科所云非長生難聞道難<lb/>
也行之難非行之難也終之難良匠能與人規矩不能<lb/>
使人必巧也何足隱之耶夫人謝曰謹受命矣但環疇<lb/>
昔蒙倒景君無常先生二君傳靈飛之約以四千年一<lb/>
傳女授女不授男太上科禁已表於昭生之符矣環授<lb/>
書以来并賢大女即抱蘭凡傳六十八女子固不可授<lb/>
<pb n="KR3j0185_WYG_111-18a"/>
男也伏見扶廣山青真小童受六甲靈飛於太甲中元<lb/>
凡十二事與環授者同青真是環入火弟子所受六甲<lb/>
未聞是别授於人彼男官也今止勅取之將以授徹也<lb/>
先所以告篇目者意是愍其有心將欲堅其専氣令且<lb/>
廣求他日與之亦欲以男授男承科而行使勤而方獲<lb/>
令知天真之珍貴耳非徒茍執衒泄天道阿環主臣願<lb/>
不罪焉阿母真形之貴愍於勤志亦已授之可謂大不<lb/>
宜矣王母笑曰亦可恕乎上元夫人即命侍女紀離容<lb/>
<pb n="KR3j0185_WYG_111-18b"/>
徑到扶廣山敇青真小童出六甲左右靈飛致神之方<lb/>
十二事當以授劉徹也須臾侍女還捧五色玉笈鳳文<lb/>
之藴以出六甲之文曰弟子何昌言向使奉絳河攝南<lb/>
真七元君檢校羣龍猛獸之數事畢授教承阿母相詣<lb/>
劉徹家不意天靈至尊乃復下降於臭濁中也不審起<lb/>
居比来何如侍女紀離容至云尊母欲得金書祕字六<lb/>
甲靈飛左右策精之文十二事欲授劉徹輒封一通付<lb/>
信曰徹雖有心實非僊才詎宜以此傳泄於行尸乎昌<lb/>
<pb n="KR3j0185_WYG_111-19a"/>
近在帝處見有上言者甚衆云山鬼哭於叢林孤䰟號<lb/>
於絶域興師旅而族有功忘賞勞而刑士卒縱横白骨<lb/>
煩擾黔首淫酷自恣罪巳彰於太上怨巳見於天氣囂<lb/>
言互聞必不得度世也奉尊見敇不敢違耳王母歎曰<lb/>
言此子者誠多然帝亦不必推也夫好道慕僊者精誠<lb/>
志念齋戒思愆輒除過一月克己反善奉敬真神存真<lb/>
守一行此一月輒除過一年徹念道累年齋亦勤矣累<lb/>
禱名山願求度脫校計功過殆巳相掩但今以去勤修<lb/>
<pb n="KR3j0185_WYG_111-19b"/>
至誠奉上元夫人之言不宜復奢滛暴虐使萬兆勞殘<lb/>
寃魂窮鬼有被掘之訴流血之尸忘功賞之辭耳夫人<lb/>
乃下席起立手執八色玉笈鳳文之藴仰帝而祝日九<lb/>
天浩洞太上耀靈神照𤣥寂清虚朗明登虚者妙守氣<lb/>
者生至念道臻寂感真誠役神形辱安精年榮授徹靈<lb/>
飛及此六丁左右招神天光策精可以歩虛可以隱形<lb/>
長生久視還白留青我傳有四萬之紀授徹傳在四十<lb/>
之齡違犯泄漏禍必族傾反是天真必沈幽㝠爾其慎<lb/>
<pb n="KR3j0185_WYG_111-20a"/>
禍敢告劉生爾師主是真青童小君太上中黄道君之<lb/>
師真元始十天王入室弟子也姓延陵名陽字庇華形<lb/>
有嬰孩之貎故僊宫以青真小童為號其為器也玉朗<lb/>
洞照聖周萬變𤣥鏡幽覽才為真俊游於扶廣權此始<lb/>
運館𤣥圃治仙職分子在師居從爾所願不存所授命<lb/>
必傾淪言畢夫人一一手指所施用節度以示帝焉凡<lb/>
十二事都畢又告帝曰夫五帝者方面之天精六甲六<lb/>
位之通靈佩而尊之可致長生此書上帝藏於𤣥景之<lb/>
<pb n="KR3j0185_WYG_111-20b"/>
臺子其寶秘焉王母曰此三天太上之所撰藏於紫陵<lb/>
之臺隱以靈壇之房封以華琳之函韞以蘭繭之帛約<lb/>
以紫羅之素印以太帝之璽受之者四十年𫝊一人無<lb/>
其人八十年可頓授二人得道者四百年一𫝊得仙者<lb/>
四千年一𫝊得真者四萬年一𫝊昇太上者四十萬年<lb/>
一𫝊非其人謂之泄天道得其人不𫝊是謂蔽天寶非<lb/>
限妄𫝊是謂輕天老受而不敬是謂慢天藻泄蔽輕慢<lb/>
四者取死之刀斧延禍之車乗也泄者身死於道路受<lb/>
<pb n="KR3j0185_WYG_111-21a"/>
上刑而骸裂蔽者盲聾於来世命周枉而卒歿輕則鍾<lb/>
禍於父母詣𤣥都而考罰慢則暴終而墮惡道棄疾於<lb/>
後世此皆道之科禁故以相戒不可不慎也王母因授<lb/>
以五嶽真形圖帝拜受俱畢夫人自彈雲林之璈歌步<lb/>
𤣥之曲王母命侍女曰四非答歌歌畢乃告帝從者姓<lb/>
名及冠帶執佩物名所以得知而紀焉至明旦王母與<lb/>
上元夫人同乗而去人馬龍虎道從音樂如初而時雲<lb/>
彩鬱勃盡為香氣極望西南良久乃絶帝既見王母及<lb/>
<pb n="KR3j0185_WYG_111-21b"/>
上无夫人乃信天下有神仙之事其後帝以王母所授<lb/>
五真圖靈光經及上元夫人所授六甲靈飛十二事自<lb/>
撰集為一卷及諸經圖皆奉以黄金之箱封以白玉之函<lb/>
以珊瑚為軸紫錦為囊安著栢梁臺上數自齋潔朝拜<lb/>
燒香灑掃然後乃執省焉帝自受法出入六年音㫖清<lb/>
暢髙韻自許為神真見降必當度世恃此不修至徳<lb/>
更興起䑓館勞弊萬民坑降殺服逺征夷狄路盈怒歎<lb/>
流血膏城每事不從至太初元年十一月乙酉天火燒<lb/>
<pb n="KR3j0185_WYG_111-22a"/>
栢梁臺真形圖靈飛經録十二事靈光經及自撰所受<lb/>
凡十四卷并函並失王母當知武帝既不從訓故火災<lb/>
耳其後東方朔一旦乗龍飛去同時有人見從西北上<lb/>
冉冉仰望良久大霧覆之不知所適至元狩二年二月<lb/>
帝病行盩厔西憇五柞宫丁夘帝崩入殯未央宫前殿<lb/>
三月葬茂陵是夕帝棺自動而有聲聞宫外如此數遍<lb/>
又有芳香異常陵畢墳埏間大霧門柱壊霧經一月許<lb/>
日帝塚中先有一玉箱一玉杖此是西域康渠王所獻<lb/>
<pb n="KR3j0185_WYG_111-22b"/>
帝甚愛之故入梓宫中其後四年有人於扶風市中買<lb/>
得此二物帝時左右侍人有識此物是先帝所珍玩者<lb/>
因認以告有司詰之買者乃商人也從關外来宿鄽市<lb/>
其日見一人於此車巷中賣此二物青布三十疋錢九<lb/>
萬即售之度實不知賣箱杖主姓名事實如此有司以<lb/>
聞商人放還詔以二物付太廟又帝崩時遺詔以雜經<lb/>
三十餘卷常讀玩之使隨身歛到建康二年河東功曹<lb/>
李友入上黨抱犢山採藥於巖室中得此經盛以金箱<lb/>
<pb n="KR3j0185_WYG_111-23a"/>
卷後題東觀臣姓名記月日武帝時也河東太守張純<lb/>
以經箱奏進帝問武帝時左右侍臣有典書中郎冉登<lb/>
見經及箱流涕對曰此孝武皇帝殯歛時物也臣當時<lb/>
以著梓宫中不知何緣得出宣帝大愴然驚愕以經付<lb/>
孝武帝廟中按九都龍真經云得僊之下者皆先死過<lb/>
太隂中鍊尸骸度地戶然後乃得尸解去耳且先歛經<lb/>
杖乃忽顯出貨於市中經見山室自非神變幽妙孰能<lb/>
如此者乎<lb/>
<pb n="KR3j0185_WYG_111-24a"/>
　　趙飛燕外傳<hi>伶𤣥</hi>
趙后飛燕父馮萬金祖大力工理樂器事江都王協律<lb/>
舎人萬金不肯傳家業編習樂聲亡章曲任為繁手哀<lb/>
聲自號凡靡之樂聞者心動焉江都王孫女姑蘇主嫁<lb/>
江都中尉趙曼曼幸萬金食不同器不飽萬金得通趙<lb/>
主主有娠曼性暴妒且早有私病不近婦人主恐稱疾<lb/>
居王宫一産二女歸之萬金長曰宜主次日合徳然皆<lb/>
冒姓趙宜主幼聰悟家有彭祖分脈之書善行氣術長<lb/>
<pb n="KR3j0185_WYG_111-24b"/>
而纎便輕細舉止翩然人謂之飛燕合徳膏滑出浴不<lb/>
濡善音辭輕緩可聽二人皆出世色萬金死馮氏家敗<lb/>
飛燕姊弟流轉至長安於時人稱趙主子或云曼之他<lb/>
子與陽阿主家令趙臨共里巷託附臨屢為組文刺繡<lb/>
獻臨臨愧受之居臨家稱臨女臨常有女事宫省被病<lb/>
歸死飛燕或稱死者飛燕姊弟事陽阿主家為舎直常<lb/>
竊傚歌舞積思精切聴至終日不得食待直貲服疏苦<lb/>
財且顓事膏沐藻粉其費亡所愛其直者指為愚人飛<lb/>
<pb n="KR3j0185_WYG_111-25a"/>
燕通隣羽林射鳥者飛燕貧與合徳共被夜雪期射鳥<lb/>
者於舍旁飛燕露立閉息順氣體温舒亡疹粟射鳥者<lb/>
異之以為神仙飛燕緣主家大人得入宫召幸其姑妹<lb/>
樊嫕為承光司帟者故識飛燕與射鳥兒事為之寒心<lb/>
及幸飛燕瞑目牢握涕交頤下戰栗不迎帝帝擁飛燕<lb/>
三夕不能接畧無譴意宫中素幸者從容問帝帝曰豐<lb/>
若有餘柔若無骨遷延謙畏若逺若近禮義人也寧與<lb/>
女曹婢脅肩者比邪既幸流丹浹藉嫕私語飛燕曰射<lb/>
<pb n="KR3j0185_WYG_111-25b"/>
鳥者不近女邪飛燕曰吾内視三日肉肌盈實矣帝體<lb/>
洪壯創我甚焉飛燕自此特幸後宫號趙皇后帝居鴛<lb/>
鴦殿便房省帝簿嫕上簿嫕因進言飛燕有女弟合徳<lb/>
美容體性醇粹可信不與飛燕比帝即令舎人吕延福<lb/>
以百寶鳳毛歩輦迎合徳合徳謝曰非貴人姊召不敢<lb/>
行願斬首以報宫中延福還奏嫕為帝取后五采組文<lb/>
手藉為符以召合徳合徳新沐膏九迴沈水香為卷髮<lb/>
號新髻為薄眉號逺山黛施小朱號慵来籹衣故短繡<lb/>
<pb n="KR3j0185_WYG_111-26a"/>
裙小袖李文襪帝御雲光殿帳使樊嫕進合徳合徳謝<lb/>
曰貴人姊虐妒不難滅恩受恥不受死非姊教願以身<lb/>
易恥不望旋踵音詞舒閒清切左右嗟賞之嘖嘖帝乃<lb/>
歸合徳宣帝時披香博士淖方成白髮教授宫中號淖<lb/>
夫人在帝后唾曰此禍水也滅火必矣帝用樊嫕計為<lb/>
后别開逺條館賜紫茸雲氣帳文玉几赤金九層博山<lb/>
緣合嫕諷后曰上久亡子宫中不思千萬嵗計邪何不<lb/>
時進上求有子后徳嫕計是夜進合徳帝大悅以輔屬<lb/>
<pb n="KR3j0185_WYG_111-26b"/>
體無所不靡謂為温柔鄉謂嫕曰吾老是鄉矣不能效<lb/>
武皇帝求白雲鄉也嫕呼萬嵗賀曰陛下真得僊者上<lb/>
立賜嫕鮫文萬金錦二十四匹合徳尤幸號為趙婕妤<lb/>
婕妤事后常為兒拜后與婕妤坐后誤唾婕妤袖婕妤<lb/>
曰姊唾染人紺袖正似石上華假令尚方為之未必能<lb/>
若此衣之華以為石華廣袖後在逺條舘多通侍郎宫<lb/>
奴多子者婕妤傾心翊䕶常謂帝曰姊性剛或為人搆<lb/>
陷則趙氏無種矣每泣下悽惻以故白后姦狀者帝輒<lb/>
<pb n="KR3j0185_WYG_111-27a"/>
殺之侍郎宫奴鮮絝藴香恣縱棲息逺條館無敢言者<lb/>
后終無子后浴五藴七香湯踞通香沈水坐潦降神百<lb/>
藴香婕妤浴荳䓻湯傅露華百英粉帝嘗私語樊嫕曰<lb/>
后雖有異香不若婕妤體自香也江都易王故姬李陽<lb/>
華其姑為馮大力妻陽華老歸馮氏后姊弟母事陽華<lb/>
陽華善賁飾常教后九廻沈水香澤雄麝臍内息肌丸<lb/>
婕妤亦内息肌丸常試若為婦者月事益薄他日后言<lb/>
於承光司劑者上官嫵嫵應日若如是安能有子乎教<lb/>
<pb n="KR3j0185_WYG_111-27b"/>
后煮美花滌之終不能驗真臘國獻萬年蛤不夜珠光<lb/>
彩皆若月照人亡妍醜皆美艷帝以蛤賜后以珠賜婕<lb/>
妤后以蛤粧玉成金霞帳帳中常若滿月久之帝謂婕<lb/>
妤曰吾晝視后不若夜視之美毎旦令人忽忽如失婕<lb/>
妤聞之即以珠號為枕前不夜珠為后壽終不為后道<lb/>
帝言始加大號婕妤奏書於后曰天地交暢貴人姊及<lb/>
此令吉光登正位為先人休不堪喜豫謹奏上二十六<lb/>
物以賀金屑組文茵一鋪沈水香蓮心椀一面五色同<lb/>
<pb n="KR3j0185_WYG_111-28a"/>
心大結一盤鴛鴦萬金錦一匹琉璃屏風一張枕前不<lb/>
夜珠一枚含香緑毛狸藉一鋪通香虎皮檀象一座龍<lb/>
香握魚二首獨揺寶蓮一鋪七出菱花鏡一奩精金彄<lb/>
環四指若亡絳綃單衣一襲香文羅手藉三幅七回光<lb/>
雄肪髮澤一盎紫金被褥香爐三枚文犀辟毒箸二雙<lb/>
碧玉膏奩一合使侍兒郭語瓊拜上后報以雲錦五色<lb/>
帳沈水香玉壺婕妤泣怨帝曰非姊賜我死不知此器<lb/>
帝謝之詔益州留三年輸為婕妤作七成錦帳以沈水<lb/>
<pb n="KR3j0185_WYG_111-28b"/>
香飾婕妤接帝於太液池作千人舟號合宫之舟池中<lb/>
起為瀛洲榭髙四十尺帝御流波文縠無縫衫后衣南<lb/>
越所貢雲英紫裙碧瓊輕綃廣榭上后歌舞歸風送逺<lb/>
之曲帝以文犀簮擊玉甌令后所愛侍郎馮無方吹笙<lb/>
以倚后歌中流歌酣風大起后順風揚音無方長嘯細<lb/>
嫋與相屬后裙髀日顧我顧我后揚袖曰僊乎僊乎去<lb/>
故而就新寧忘懷乎帝曰無方為我持后無方捨吹持<lb/>
后履久之風霽后泣曰帝恩我使我仙去不得悵然曼<lb/>
<pb n="KR3j0185_WYG_111-29a"/>
嘯泣數行下帝益愧愛后賜無方千萬入后房闥他日<lb/>
宫姝幸者或襞裙為䋫號曰留仙裙婕妤益貴幸號昭<lb/>
儀求近逺條館帝作少嬪館為露華殿含風殿博昌殿<lb/>
求安殿皆為前殿後殿又為温室凝缸室浴蘭室曲房<lb/>
連檻飾黄金白玉以璧為表裏千變萬狀連逺條館號<lb/>
通仙門后貴寵益思放蕩使人博求術士求匪安却老<lb/>
之方時西南北波夷致貢其使者舉茹一飯晝夜不卧<lb/>
偃典屬國上其狀屢有光怪后聞之問何如術夷人曰<lb/>
<pb n="KR3j0185_WYG_111-29b"/>
吾術天地平生死齊出入有無變化萬象而卒不化后<lb/>
令樊嫕弟子不周遺千金夷人曰學吾術者要不淫與<lb/>
謾言后遂不報他日樊嫕侍后浴語甚讙后為樊嫕道<lb/>
夷言嫕抵掌笑曰憶在江都時陽華李姑畜鬬鴨水池<lb/>
上苦獺囓鴨時下朱里芮姥者求捕獺狸獻姥謂姑日<lb/>
是狸不他食當飯以鴨姑怒絞其狸今夷術真似此也<lb/>
后大笑曰臭夷何足汙吾絞乎后所通宫奴燕赤鳳者<lb/>
雄捷能超觀閣兼通昭儀赤鳳始出少嬪館后適来幸<lb/>
<pb n="KR3j0185_WYG_111-30a"/>
時十月五日宫中故事上靈安廟是日吹塤擊鼓歌連<lb/>
臂踏地歌赤鳳来曲后謂昭儀曰赤鳳為誰来昭儀曰<lb/>
赤鳳自為姊来寧為他人乎后怒以杯抵昭儀裙曰鼠<lb/>
子能囓人乎昭儀日穿其衣見其私足矣安在囓人乎<lb/>
昭儀素卑事后不虞見荅之暴熟視不復言樊嫕脫簮<lb/>
叩頭出血扶昭儀為拜后昭儀拜乃泣曰姊寧忘共被<lb/>
夜長苦寒不成寐使合徳擁姊背邪今日垂得貴皆勝<lb/>
人且無外搏我姊弟其忍内相搏乎后亦泣持昭儀手<lb/>
<pb n="KR3j0185_WYG_111-30b"/>
抽紫玉九鶵釵為昭儀簮髻乃罷帝微聞其事畏后不<lb/>
敢問以問昭儀昭儀曰后妒我爾以漢家火徳故以帝<lb/>
為赤龍鳳帝信之大悦帝嘗蚤獵觸雪得疾隂緩弱不<lb/>
能壯發每持昭儀足不勝至欲輒暴起昭儀常轉側帝<lb/>
不能長持其足樊嫕謂昭儀曰上餌方士大丹求盛大<lb/>
不能得得貴人足一持暢動此天與貴人大福寧轉側<lb/>
俾帝就邪昭儀曰幸轉側不就尚能留帝欲亦如姊教<lb/>
帝持則厭去矣安能復動乎后驕逸體微病輒不自飲<lb/>
<pb n="KR3j0185_WYG_111-31a"/>
食須帝持七箸藥有苦口者非帝為含吐不下咽昭儀<lb/>
夜入浴蘭室膚體光發占燈燭帝從幃中竊望之侍兒<lb/>
以白昭儀昭儀覽巾使徹燭他日帝約賜侍兒黄金使<lb/>
無得言私婢不豫約中出幃值帝即入白昭儀昭儀遽<lb/>
隱辟自是帝從蘭室幃中窺昭儀多袖金逢侍兒私婢<lb/>
輒牽止賜之侍兒貪帝金一出一入不絶帝使夜從帑益<lb/>
至百餘金帝病緩弱大毉萬方不能救求竒藥嘗得眘<lb/>
䘏膠遺昭儀昭儀輒進帝一丸一幸一夕昭儀醉進七<lb/>
<pb n="KR3j0185_WYG_111-31b"/>
丸帝昏夜擁昭儀居九成帳笑吃吃不絶抵明帝起御<lb/>
衣隂精流輸不禁有頃絶倒裛衣視帝餘精出湧霑汙<lb/>
被内須臾帝崩宫人以白太后太后使理昭儀昭儀日<lb/>
吾持人主如嬰兒寵傾天下安能歛手掖庭令争帷帳<lb/>
之事乎乃拊膺呼曰帝何往乎遂嘔血而死<lb/>
<pb n="KR3j0185_WYG_111-32a"/>
　　飛燕遺事<hi>闕名</hi>
趙飛燕女弟居昭陽殿中庭彤朱而殿上丹漆砌皆銅<lb/>
㳫黄金塗白玉階璧帶往往為黄金缸含藍田璧明珠<lb/>
翠羽飾之上設九金龍皆銜九子金鈴五色流蘇帶以<lb/>
綠文紫綬金銀花鑷每好風日幡眊光影照耀一殿鈴<lb/>
鑷之聲驚動左右中設木畫屏風文如蜘蛛絲縷玉几<lb/>
玉牀白象牙簟綠熊席席毛長二尺餘人眠而擁毛自<lb/>
蔽望之不能見坐則沒膝其中雜熏諸香一坐此席餘<lb/>
<pb n="KR3j0185_WYG_111-32b"/>
香百日不歇有四玉鎮皆達照無瑕缺忩扉多是緑琉<lb/>
璃亦皆達照毛髮不得藏焉椽桷皆刻作龍蛇蟠繞其間<lb/>
鱗甲分明見者莫不兢慄匠人丁緩李菊巧為天下第<lb/>
一締搆既成尚其姊子樊延<lb/>
　　其二<lb/>
趙后體輕腰弱善行步進退女弟昭儀不能及也但昭<lb/>
儀弱骨豊肌尤工笑語二人並色如紅玉為當時第一<lb/>
皆擅寵後宫<lb/>
<pb n="KR3j0185_WYG_111-33a"/>
　　其三<lb/>
趙飛燕為皇后其女弟在昭陽殿遺飛燕書曰今日嘉<lb/>
辰貴姊懋膺洪册謹上襚三十五條以陳踊躍之心<lb/>
金華紫輪帽　金華紫羅面衣　織成上襦　織成下<lb/>
裳　五色文綬　鴛鴦襦　鴛鴦被　鴛鴦褥　金鵲<lb/>
繡鐺　七寶綦履　五色文玉環　同心七寶釵　黄<lb/>
金歩揺　合歡圓璫　琥珀枕　龜文枕　珊瑚玦<lb/>
瑪瑙彄　雲母扇　孔雀扇　翠羽扇　九華扇　五<lb/>
<pb n="KR3j0185_WYG_111-33b"/>
明扇　雲母屏風　琉璃屏風　五層金博山香爐<lb/>
廻風扇　椰葉席　同心梅　含枝李　青木香　沈<lb/>
水香　香螺巵　九真雄麝香　七枝鐙<lb/>
　　其四<lb/>
慶安世年十五為成帝侍郎善鼔琴能為雙鳳離鸞之<lb/>
曲趙后悅之白上得出入御内絶見愛幸嘗着輕絲履<lb/>
招風扇紫綈裘與后同居處欲有子而終無𦙍嗣趙后<lb/>
自以無子常托以禱祈别開一室自左右侍婢以外莫<lb/>
<pb n="KR3j0185_WYG_111-34a"/>
得至者上亦不得至焉以軿車載輕薄少年為女子服<lb/>
入後宫者日以十數與之淫通無時休息有疲怠者輒<lb/>
差代之而卒無子<lb/>
　　其五<lb/>
趙后有寶琴曰鳳凰皆以金玉隠起為龍鳳螭鸞古賢<lb/>
列女之象亦善為歸風送逺之操<lb/>
　　其六<lb/>
帝常以三秋閒日與飛燕戲於太液池以沙棠木為舟<lb/>
<pb n="KR3j0185_WYG_111-34b"/>
貴其不沈沒也以雲母飾於鷁首一名雲舟又刻大桐<lb/>
木為虬龍雕飾如真以夾雲舟而行以紫桂為柂枻及<lb/>
觀雲棹水玩擷菱蕖帝每憂輕蕩以驚飛燕命佽飛之<lb/>
士以金鎻纜雲舟於波上每輕風時至飛燕殆欲隨風<lb/>
入水帝以翠纓結飛燕之裙常怨曰妾微賤何復得預<lb/>
纓裙之遊今太液池尚有避風臺即飛燕結裙之處<lb/>
　　其七<lb/>
成帝好微行於太液池傍起宵遊宫以漆為柱鋪黑綈<lb/>
<pb n="KR3j0185_WYG_111-35a"/>
之幕器服乗輿皆尚黑色既悅於暗行憎燈燭之照宫<lb/>
中美御皆服皂衣自班婕妤以下咸帶𤣥綬簪珮雖如<lb/>
錦繡更以木蘭紗綃罩之至宵遊宫乃秉燭宴幸既罷<lb/>
靜鼓自舞而步不揚塵<lb/>
<pb n="KR3j0185_WYG_111-36a"/>
　　趙后遺事<hi>秦醇</hi>
　余里中有李生世習儒術而業甚貧余嘗過其家墻<lb/>
　角一破筐藏古抄書數十册中有趙氏瑣事雖紙墨<lb/>
　脫落尚可觀覽余就李生乞之以歸補正編次成篇<lb/>
　傳諸好事者<lb/>
趙后腰骨尤纎細善踽步行若人手執花枝顫顫然他<lb/>
人莫能學也在主家時號為飛燕入宫後復引援其妹<lb/>
得幸為昭儀昭儀尤善笑語肌骨秀滑二人皆天下第<lb/>
<pb n="KR3j0185_WYG_111-36b"/>
一色色傾後宫自昭儀入宫帝益希幸東宫昭儀居西<lb/>
宫后日夜欲求子為自固久逺計多用小犢車載年少<lb/>
子與通帝一日惟從三四人往后宫后方與人亂不知<lb/>
也左右急報后驚遽出迎帝冠髮散亂言語失度帝因<lb/>
亦疑焉帝坐未久復聞壁衣中有人𠻳聲帝乃去由是<lb/>
帝有害后意以昭儀故隱忍未發一日帝與昭儀方飲<lb/>
帝忽攘袖瞋目直視昭儀怒氣怫然不可犯遽起避席<lb/>
伏地謝曰臣妾族孤寒下無強近之親一旦得備後庭<lb/>
<pb n="KR3j0185_WYG_111-37a"/>
驅使之列不意獨承幸御濃被聖私立於衆人之上恃<lb/>
寵邀愛衆謗来集加以不識忌諱冒觸威怒臣妾願賜<lb/>
速死以寛聖抱因涕淚交下帝自引昭儀曰汝復坐吾<lb/>
語汝汝無罪汝之姊吾欲裊其首斷其手足置溷中乃<lb/>
快吾意昭儀曰何緣而得罪帝言壁衣中事昭儀曰臣<lb/>
妾緣后得備後宫后死則妾安能獨生况陛下無故而<lb/>
殺一后天下有以窺陛下也願得身實鼎鑊體膏斧鉞<lb/>
因大慟以身投地帝驚遂起持昭儀曰吾以汝之故不<lb/>
<pb n="KR3j0185_WYG_111-37b"/>
害后第言之耳汝何自恨若是久之昭儀方就坐問壁<lb/>
衣中人帝隂窮其迹乃宿衞陳崇子也帝使人就其家<lb/>
殺之而廢陳崇昭儀往見后言帝所言且曰姊曾憶家<lb/>
貧寒飢無聊姊使我共隣家女為草履入市貨履市米<lb/>
一日得米歸遇風雨無火可炊飢寒甚不能成寐使我<lb/>
擁姊背同泣此事姊豈不憶也今日幸富貴無他人戕<lb/>
我而自毁敗或再有過帝復怒事不可救身首異地為<lb/>
天下笑今日妾能拯救也存歿無定或爾妾死尚誰攀<lb/>
<pb n="KR3j0185_WYG_111-38a"/>
乎乃泣涕不已后亦泣焉自是帝不復往后宫承幸御<lb/>
者昭儀一人而已昭儀方浴帝私窺之侍者報昭儀昭<lb/>
儀急趨燭後避帝瞥見之心愈眩惑他日昭儀浴帝黙<lb/>
賜侍者特令不言帝自屏罅覘蘭湯灔灔昭儀坐其中<lb/>
若三尺寒泉浸明玉帝意思飛揚若無所主帝常語近<lb/>
侍自古人主無二后若有則吾立昭儀為矣后知昭儀<lb/>
以浴益寵幸乃具湯浴請帝以觀既往后入浴躶體而<lb/>
立以水沃之后愈親近而帝愈不樂不幸而去后泣曰<lb/>
<pb n="KR3j0185_WYG_111-38b"/>
愛在一身無可奈何后生日昭儀為賀帝亦同往酒半<lb/>
酣后欲感動帝意乃泣數行下帝曰他人對酒而樂子<lb/>
獨悲豈有所不足耶后曰妾昔在主宫時帝幸其第妾<lb/>
立主後帝視妾不移目甚久主知帝意遣妾侍帝竟承<lb/>
更衣之幸下體常汙御服妾欲為帝浣去帝曰留以為<lb/>
憶不數日備後宫時帝齒痕猶在妾頸今日思之不覺<lb/>
感泣帝惻然懐舊有愛后意傾視嗟歎帝欲留昭儀先<lb/>
辭去帝遇暮方離后宫后因帝幸心為姦利經三月乃<lb/>
<pb n="KR3j0185_WYG_111-39a"/>
詐托有孕上牋奏云臣妾久備掖庭先承幸御遣賜大<lb/>
號積有嵗時近因始生之日復加善祝之私特屈乗輿<lb/>
俯臨東掖久侍宴私再承幸御臣妾數月来内宫盈實<lb/>
月脉不流飲食美甘不異常日知聖躬之在體夢天日<lb/>
之入懐虹初貫日總是珍符龍據妾胸兹為嘉瑞更約<lb/>
蕃育神嗣抱日趨庭瞻望聖明踴躍臨賀謹此以聞帝<lb/>
時在西宫得奏喜動顔色答云因閱来奏喜慶交集夫<lb/>
妻之私義均一體社稷之重嗣續其先任體方初保綏<lb/>
<pb n="KR3j0185_WYG_111-39b"/>
宜厚藥有性者勿舉食無毒者可親有求上字勿煩牋<lb/>
奏口授宫使可矣兩宫候問使交至后慮帝幸見其詐<lb/>
乃與宫使王盛謀自為之計盛謂后曰莫若辭以有姙<lb/>
者不可近人近人則有所觸焉觸則孕敗后乃遣王盛<lb/>
奏帝帝不復見后第遣問安否而已俯及誕月帝具浴<lb/>
子之儀后召王盛入宫中謂曰汝自黄衣郎出入禁掖<lb/>
吾引汝父子俱富貴無憾吾為自利長久計托孕乃吾<lb/>
之私意實非也已及期子能為我謀焉事成子萬世有<lb/>
<pb n="KR3j0185_WYG_111-40a"/>
後利盛曰臣為后取民間才生子攜入宫為后子但事<lb/>
宻不泄亦無害后曰可盛訪郭外有生子者纔數日以<lb/>
百金取之以物囊囊之入宫見后既發器則子死后驚<lb/>
曰子死安用也盛曰臣今知矣載子之器氣不泄此所<lb/>
以死也臣當穴其上使氣可出入則子不死盛得子趨<lb/>
宫門欲入則子驚啼尤甚盛不敢入少選復攜之趨門<lb/>
子復如是盛終不敢攜入宫盛来見后言子驚啼事后<lb/>
泣日為之奈何時巳踰十二月矣帝頗疑訝或奏帝云<lb/>
<pb n="KR3j0185_WYG_111-40b"/>
堯之母十四月而生堯后所姙當是聖人后終無計乃<lb/>
遣人奏帝云臣妾昨夢龍卧不幸聖嗣不育帝但歎惋<lb/>
而已昭儀知其詐乃遣人謝后曰聖嗣不育豈日月不<lb/>
滿也三尺童子尚不可欺况人主乎一日手足俱見妾<lb/>
不知姊之死所也時後庭掌茶宫女朱氏生子昭儀日<lb/>
從何而得也乃以身投地大慟帝自持昭儀起坐昭儀<lb/>
聲呼宫吏蔡䂓曰急為吾取子来䂓取子上昭儀語䂓<lb/>
曰為吾殺之䂓修慮未行昭儀怒罵曰吾重祿養汝將<lb/>
<pb n="KR3j0185_WYG_111-41a"/>
安用也不然吾併戮汝䂓以子擊殿礎死投之井後宫<lb/>
宫人孕子者皆殺之後帝行歩遲澀氣憊不能御女有<lb/>
方士聞而獻丹其丹養於火者百日乃成先以大甕貯<lb/>
水滿即下丹水中水即沸又易去復貯新水如是十日<lb/>
不沸方可服帝日服一粒頗能行幸一夕在大慶殿昭<lb/>
儀醉連進十粒初夜絳帳<hi>闕</hi>　　　　笑吃吃不止及<lb/>
中夜昏昏不能起坐向外卧昭儀急起秉燭視帝精出<lb/>
如泉溢有頃帝崩太后遣人理昭儀且急窮帝得疾之<lb/>
<pb n="KR3j0185_WYG_111-41b"/>
端昭儀乃自絶后居東宫忽寐中驚啼甚久侍者呼問<lb/>
方覺乃言曰適吾夢中見帝帝自雲中賜吾坐帝命進<lb/>
茶左右奏帝云向日侍帝不謹不合啜此茶吾意既不<lb/>
足吾又問帝昭儀安在帝曰以數殺吾子今罰為巨黿<lb/>
居北海之隂水六間受千嵗水寒之苦乃大慟後梁時<lb/>
北鄙大月支王獵如海上見巨黿出於穴其首猶貫玉<lb/>
釵顒望波間惓惓有戀人之意大月支王遣使問梁武<lb/>
帝帝以昭儀事報之<lb/>
<pb n="KR3j0185_WYG_111-42a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0185_WYG_111-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷一百十一上<lb/>
<pb n="KR3j0185_WYG_111-43a"/>
欽定四庫全書<lb/>
　說郛卷一百十一下　　　元　陶宗儀　撰<lb/>
　　楊太真外傳卷上<lb/>
楊貴妃小字玉環宏農華隂人也後徙居蒲州永樂之<lb/>
獨頭村高祖令本金州刺史父𤣥琰蜀州司户貴妃生<lb/>
於蜀嘗誤墜池中後人呼為落妃池池在導江縣前<lb/>
　亦如王昭君生於峽州今有昭君村綠珠生於白州<lb/>
　今有綠珠江<lb/>
<pb n="KR3j0185_WYG_111-43b"/>
妃早孤養於叔父河南府士曹元璬家開元二十二年<lb/>
十一月歸于壽邸二十八年十月𤣥宗幸温泉宫<lb/>
　自天寳六載十月復改為華清宫<lb/>
使高力士取楊氏女於壽邸度為女道士號太真住内<lb/>
太真宫天寳四載七月冊左衛中郎將韋昭訓女配壽<lb/>
邸是月於鳳凰園冊太真宫女道士楊氏為貴妃半后<lb/>
服用進見之日奏霓裳羽衣曲<lb/>
　霓裳羽衣曲者是𤣥宗登三鄉驛望女几山所作也<lb/>
<pb n="KR3j0185_WYG_111-44a"/>
　故劉禹錫有詩云伏覩𤣥宗皇帝望女几山詩小臣斐<lb/>
　然有感開元天子萬事足惟惜當時光景促三鄉驛<lb/>
　上望仙山歸作霓裳羽衣曲仙心從此在瑤池三清<lb/>
　八景相追隨天上忽乗白雲去世間空有秋風詞又<lb/>
　逸史云羅公遠天寳初侍𤣥宗八月十五日夜宫中<lb/>
　翫月曰陛下能從臣月中游乎乃取一枝桂向空擲<lb/>
　之化為一橋其色如銀請上同登約行數十里遂至<lb/>
　大城闕公遠曰此月宫也有仙女數百素練寛衣舞<lb/>
<pb n="KR3j0185_WYG_111-44b"/>
　於廣庭上前問曰此何曲也曰霓裳羽衣也上密記<lb/>
　其聲調遂回橋却顧隨步而滅旦諭伶官象其聲調<lb/>
　作霓裳羽衣曲以二說不同乃備錄於此<lb/>
是夕授金釵鈿合上又自執麗水鎮庫紫磨金琢成步<lb/>
揺至粧閤親與挿鬢上喜甚謂後宫人曰朕得楊貴妃<lb/>
如得至寳也乃製曲子曰得寳子又曰得<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>方孔反</hi>子先<lb/>
是開元初𤣥宗有武惠妃王皇后后無子妃生子又美<lb/>
麗寵傾後宫至十三年皇后廢妃嬪無得與惠妃比二<lb/>
<pb n="KR3j0185_WYG_111-45a"/>
十一年十一月惠妃即世後庭雖有良家子無悅上目<lb/>
者上心凄然至是得貴妃又寵甚於惠妃有姊三人皆<lb/>
豐碩修整工於謔浪巧㑹㫖趣每入宫中移晷方出宫<lb/>
中呼貴妃為娘子禮數同於皇后冊妃日贈其父𤣥琰<lb/>
濟隂太守母李氏隴西郡夫人又贈𤣥琰兵部尚書李<lb/>
氏凉國夫人叔𤣥珪為光祿卿銀青光祿大夫再從兄<lb/>
釗拜為侍郎兼數使兄銛又居朝列堂弟錡尚太華公<lb/>
主是武惠妃生以母見遇過於諸女賜第連於宫禁自<lb/>
<pb n="KR3j0185_WYG_111-45b"/>
此楊氏權傾天下每有囑請臺省府縣若奉詔勑四方<lb/>
竒貨僮僕駞馬日輸其門時安祿山為范陽節度恩遇<lb/>
最深上呼之為兒嘗於便殿與貴妃同宴樂祿山每就<lb/>
坐不拜上而拜貴妃上顧而問之曰不拜我而拜妃子<lb/>
意者何也祿山奏云胡家不知其父只知其母上笑而<lb/>
赦之又命楊銛已下約祿山為兄弟姊妹往來必相宴<lb/>
餞初雖結義頗深後亦權敵不叶五載七月妃子以妬<lb/>
悍忤㫖乗單車令高力士送還楊銛宅及亭午上思之<lb/>
<pb n="KR3j0185_WYG_111-46a"/>
不食舉動發怒力士探㫖奏請載還送院中宫人衣物<lb/>
及司農米麫酒饌百餘車諸姊及銛初則懼禍聚哭及<lb/>
恩賜浸廣御饌兼至乃稍寛慰妃初出上無聊中官趨<lb/>
過者或笞撻之至有驚怖而亡者力士因請就召既夜<lb/>
遂開安興坊從太華宅以入及曉𤣥宗見之内殿大悅<lb/>
貴妃拜泣謝過因召兩市雜戲以娛貴妃貴妃諸姊進<lb/>
食作樂自兹恩遇日深後宫無得進幸矣七載加釗御<lb/>
史大夫權京兆尹賜名國忠封大姨為韓國夫人三姨<lb/>
<pb n="KR3j0185_WYG_111-46b"/>
為虢國夫人八姨為秦國夫人同日拜命皆月給錢十<lb/>
萬為脂粉之資然虢國不施粧粉自衒美艶常素面朝<lb/>
天當時杜甫有詩云虢國夫人承主恩平明上馬入宫<lb/>
門却嫌脂粉涴顔色淡掃娥眉朝至尊又賜虢國照夜<lb/>
璣秦國七葉冠國忠鏁子帳蓋希代之珍其恩寵如此<lb/>
銛授銀青光祿大夫鴻臚卿將列棨㦸特授上柱國一<lb/>
日三詔與國忠五家於宣陽里甲第洞開僭擬宫掖車<lb/>
馬僕從照耀京邑遞相誇尚每造一堂費逾千萬計見<lb/>
<pb n="KR3j0185_WYG_111-47a"/>
制度宏壯於巳者則毁之復造土木之工不捨晝夜上<lb/>
賜御食及外方進獻皆頒賜五宅開元已來豪貴榮盛<lb/>
未之比也上起動必與貴妃同行將乗馬則力士執轡<lb/>
授鞭宫中掌貴妃刺繡織錦數百人雕鏤器物又數百<lb/>
人供生日及時節慶續命楊益往嶺南長吏日求新竒<lb/>
以進奉嶺南節度張九章廣陵長史王翼以端午進貴<lb/>
妃珍玩衣服異於他郡九章加銀青光祿大夫翼擢為<lb/>
户部侍郎九載二月上舊置五王帳長枕大被與兄弟<lb/>
<pb n="KR3j0185_WYG_111-47b"/>
共處其間妃子無何竊寧王紫玉笛吹故詩人張祜詩<lb/>
云梨花静院無人見閒把寧王玉笛吹因此又忤㫖放<lb/>
出時吉温多與中貴人善國忠懼請計於温遂入奏曰<lb/>
妃婦人無智識有忤聖顔罪當死既嘗蒙恩寵只合死<lb/>
於宫中陛下何惜一席之地使其就戮安忍取辱於外<lb/>
乎上曰朕用卿蓋不緣妃也初令中使張韜光送妃至<lb/>
宅妃泣謂韜光曰請奏妾罪合萬死衣服之外皆聖恩<lb/>
所賜唯髪膚是父母所生今當即死無以謝上乃引刀<lb/>
<pb n="KR3j0185_WYG_111-48a"/>
剪其髮一繚附韜光以獻妃既出上憮然至是韜光以<lb/>
髮搭於肩上以奏上大驚惋遽使力士就召以歸自後<lb/>
益嬖焉又加國忠遥領劍南節度使十載上元節楊氏<lb/>
五宅夜逰遂與廣寧公主騎從争西市門楊氏奴揮鞭誤<lb/>
及公主衣公主墮馬駙馬程昌裔扶公主因及數檛公<lb/>
王泣奏之上令決殺楊家奴一人昌裔停官不許朝謁<lb/>
於是楊家轉横出入禁門不問京師長吏為之側目故<lb/>
當時謡曰生女勿悲酸生男勿喜歡又曰男不封侯女<lb/>
<pb n="KR3j0185_WYG_111-48b"/>
作妃君看女却是門楣其天下人心羡慕如此上一旦<lb/>
御勤政樓大張聲樂時敎坊有王大娘善戴百尺竿上<lb/>
施木山狀瀛洲方丈令小兒持絳節出入其間而舞不<lb/>
輟時劉晏以神童為祕書省正字十嵗慧悟過人上召<lb/>
於樓中貴妃坐於膝上為施粉黛與之巾櫛貴妃令詠<lb/>
王大娘戴竿晏應聲曰樓前百戲競争新唯有長竿妙<lb/>
入神誰謂綺羅翻有力猶自嫌輕更著人上與妃及嬪<lb/>
御皆歡笑移時聲聞于外因命牙笏黄紋袍賜之上又<lb/>
<pb n="KR3j0185_WYG_111-49a"/>
宴諸王于木蘭殿時木蘭花發皇情不悅妃醉中舞霓<lb/>
裳羽衣一曲天顔大悅方知迴雪流風可以迴天轉地<lb/>
上嘗夢十仙子乃製紫雲迴<lb/>
　𤣥宗嘗夢仙子十餘輩御卿雲而下各執樂器懸奏<lb/>
　之曲度清越真仙府之音有一仙人曰此神仙紫雲<lb/>
　迴今傳受陛下為正始之音上喜而傳受寤後餘響<lb/>
　猶在旦命玉笛習之盡得其節奏也<lb/>
并夢龍女又製凌波曲<lb/>
<pb n="KR3j0185_WYG_111-49b"/>
　𤣥宗在東都晝夢一女容貌艶異梳交心髻大袖寛<lb/>
　衣拜於牀前上問汝何人曰妾是陛下凌波池中龍<lb/>
　女衛宫䕶駕妾實有功今陛下洞曉鈞天之音乞賜<lb/>
　一曲以光族類上於夢中為鼓胡琴拾新舊之曲聲<lb/>
　為凌波曲龍女再拜而去及覺盡記之㑹禁樂自御<lb/>
　琵琶習而飜之與文武臣僚於凌波宫臨池奏新曲<lb/>
　池中波濤湧起復有神女出池心乃所夢之女也上<lb/>
　大悦語於宰相因於池上置廟每嵗命祀之<lb/>
<pb n="KR3j0185_WYG_111-50a"/>
二曲既成遂賜宜春院及梨園弟子并諸王時新製初<lb/>
進女伶謝阿蠻善舞上與妃子鍾念因而受焉就按於<lb/>
清元小殿寧王吹玉笛上羯鼓妃琵琶馬仙期方響李<lb/>
龜年觱篥張野狐箜篌賀懐智拍自旦至午歡洽異常<lb/>
時唯妃女弟秦國夫人端坐觀之曲罷上戲曰阿瞞<lb/>
　上在禁中多自稱也<lb/>
樂籍今日幸得供養夫人請一纒頭秦國曰豈有大唐<lb/>
天子阿姨無錢用耶遂出三百萬為一局焉樂器皆非<lb/>
<pb n="KR3j0185_WYG_111-50b"/>
世有者才奏而清風習習聲出天表妃子琵琶邏逤檀<lb/>
寺人白季貞使蜀還獻其木温潤如玉光耀可鑒有金<lb/>
縷紅文蹙成雙鳳絃乃末訶彌羅國永泰元年所貢者<lb/>
淥水蠶絲也光瑩如貫珠琴瑟紫玉笛乃姮娥所得也<lb/>
祿山進三百事管色俱用媚玉為之諸王郡主妃之姊<lb/>
妹皆師妃為琵琶弟子每一曲徹廣有獻遺妃子是日<lb/>
問阿蠻曰爾貧無可獻師長待我與爾為命侍兒紅桃<lb/>
娘取紅粟玉臂支賜阿蠻妃善擊磬拊摶之音泠泠然<lb/>
<pb n="KR3j0185_WYG_111-51a"/>
多新聲雖太常棃園之妓莫能及之上命採藍田綠玉<lb/>
琢成磬上方造簴流蘇之屬以金鈿珠翠飾之鑄金為<lb/>
二獅子以為趺綵繪縟麗一時無比先開元中禁中重<lb/>
木芍藥即今牡丹也<lb/>
　開元天寳花木記云禁中呼木芍藥為牡丹也<lb/>
得數本紅紫淺紅通白者上因移植於興慶池東沈香<lb/>
亭前㑹花方繁開上乗照夜白妃以步輦從詔選棃園<lb/>
弟子中尤者得樂十六色李龜年以歌擅一時之名手<lb/>
<pb n="KR3j0185_WYG_111-51b"/>
捧檀板押衆樂前將欲歌之上曰賞名花對妃子焉用<lb/>
舊樂詞為遽命龜年持金花牋宣賜翰林學士李白立<lb/>
進清平樂詞三篇承㫖猶苦宿酲因援筆賦之第一首<lb/>
雲想衣裳花想容春風拂檻露華濃若非羣玉山頭見<lb/>
㑹向瑶臺月下逢第二首一枝紅艷露凝香雲雨巫山<lb/>
枉斷腸借問漢宫誰得似可憐飛鷰倚新粧第三首名<lb/>
花傾國兩相歡長得君王帶笑看解釋春風無限恨沈<lb/>
香亭北倚闌干龜年捧詞進上命梨園弟子略約詞調<lb/>
<pb n="KR3j0185_WYG_111-52a"/>
撫絲竹遂促龜年以歌妃持玻璃七寳杯酌西凉州蒲<lb/>
萄酒笑領歌意甚厚上因調玉笛以倚曲每曲遍將換<lb/>
則遲其聲以媚之妃飲罷歛繡巾再拜上自是顧李翰<lb/>
林尤異於他學士㑹力士終以脫靴為恥異日妃重吟<lb/>
前詞力士戲曰始為妃子怨李白深入骨髓何翻拳拳<lb/>
如是耶妃子驚曰何學士能辱人如斯力士曰以飛鷰<lb/>
指妃子賤之甚矣妃深然之上嘗三欲命李白官卒為<lb/>
宫中所捍而止上在百花院便殿因覽漢成帝内傳時<lb/>
<pb n="KR3j0185_WYG_111-52b"/>
妃子後至以手整上衣領曰看何文書上笑曰莫問知<lb/>
則<hi>缺</hi>　人覔去乃是漢成帝獲飛鷰身輕欲不勝風恐<lb/>
其飄翥帝為造水晶盤令宫人掌之而歌舞又製七寳<lb/>
避風臺間以諸香安於上恐其四肢不禁也上又曰爾<lb/>
則任吹多少蓋妃微有肌也故上有此語戲妃妃曰霓<lb/>
裳羽衣一曲可掩前古上曰我纔弄爾便欲嗔乎憶有<lb/>
一屏風合在待訪得以賜爾屏風乃虹霓為名雕刻前<lb/>
代美人之形可長三寸許其間服玩之器衣服皆用衆<lb/>
<pb n="KR3j0185_WYG_111-53a"/>
寳雜厠而成水精為地外以玳瑁水犀為押絡以珍珠<lb/>
瑟瑟間綴精妙迨非人力所製此乃隋文帝所造賜義<lb/>
成公主隨在北胡貞觀初滅胡與蕭后同歸中國上因<lb/>
而賜焉<lb/>
　妃歸衛公家遂持去安於高樓上未及將歸國忠日<lb/>
　午偃息樓上至牀覩屏風在焉纔就枕而屏風諸女<lb/>
　悉皆下牀前各通所號曰裂繒人也定陶人也穹廬<lb/>
　人也當壚人也亡吳人也步蓮人也桃源人也斑竹<lb/>
<pb n="KR3j0185_WYG_111-53b"/>
　人也奉五官人也温肌人也曹氏投波人也吳宫無<lb/>
　雙返香人也拾翠人也竊香人也金屋人也解珮人<lb/>
　也為雲人也董雙成也為煙人也畫眉人也吹簫人<lb/>
　也笑躄人也垓下人也許飛瓊也趙飛鷰也金谷人<lb/>
　也小鬢人也光髪人也薛夜來也結綺人也臨春閣<lb/>
　人也扶風女也國忠雖開目歴歴見之而身體不能<lb/>
　動口不能發聲諸女各以物列坐俄有纎腰妓人近<lb/>
　十餘輩曰楚章華踏謡娘也迺連臂而歌之曰三朶<lb/>
<pb n="KR3j0185_WYG_111-54a"/>
　芙蓉是我流大楊造得小楊收復有二三妓又曰楚<lb/>
　宫弓腰也何不見楚辭别序云婥約花態弓身玉肌<lb/>
　俄而遞為本藝將呈訖一　一復歸屏上國忠方醒惶<lb/>
　懼甚遽走下樓急令封鏁之貴妃知之亦不欲見焉<lb/>
　祿山亂後其物猶存在宰相元載家自後不知所在<lb/>
<pb n="KR3j0185_WYG_111-55a"/>
　　楊太真外傳卷下<lb/>
初開元末江陵進乳柑橘上以十枚種於蓬萊宫至天<lb/>
寳十載九月秋結實宣賜宰臣曰朕近於宫内種柑子<lb/>
樹數株今秋結實一百五十餘顆乃與江南及蜀道所<lb/>
進無别亦可謂稍異者宰臣表賀曰伏以自天所育者<lb/>
不能改有常之性曠古所無者乃可謂非常之感是知<lb/>
聖人御物以元氣布和大道乗時則殊方叶致且橘柚<lb/>
所植南北異名實造化之有初匪隂陽之有革陛下𤣥<lb/>
<pb n="KR3j0185_WYG_111-55b"/>
風真紀六合一家雨露所均混天區而齊被草木有性<lb/>
憑地氣以潛通故兹江外之珍果為禁中之佳實綠蔕<lb/>
含霜芳流綺殿金衣爛日色麗彤庭<hi>云云</hi>乃頒賜大臣<lb/>
外有一合歡實上與妃子互相持翫上曰此果似知人<lb/>
意朕與卿固同一體所以合歡於是促坐同食焉因令<lb/>
畫圖傳之於後妃子既生於蜀嗜荔枝南海荔枝勝於<lb/>
蜀者故毎嵗馳驛以進然方暑熱而熟經宿則無味後<lb/>
人不能知也上與妃采戲將北唯重四轉敗為勝連叱<lb/>
<pb n="KR3j0185_WYG_111-56a"/>
之骰子宛轉而成重四遂命高力士賜緋風俗因而不<lb/>
易廣南進白鸚鵡洞曉言詞呼為雪衣女一朝飛上妃<lb/>
鏡臺上自語雪衣女昨夜夢為鷙鳥所搏上令妃授以<lb/>
多心經記誦精熟後上與妃遊别殿置雪衣女於步輦<lb/>
竿上同去瞥有鷹至搏之而斃上與妃歎息久之遂瘞<lb/>
於苑中呼為鸚鵡塚交趾貢龍腦香有蟬蠶之狀五十<lb/>
枚波斯言老龍腦樹節方有禁中呼為瑞龍腦上賜妃<lb/>
十枚妃私發明駞使<lb/>
<pb n="KR3j0185_WYG_111-56b"/>
　明駞使腹下有毛夜能明日馳五百里<lb/>
持三枚遺祿山妃又常遺祿山金平脱裝具玉合金平<lb/>
脱鐵面椀十一載李林甫死又以國忠為相帶四十餘<lb/>
使十二載加國忠司空長男暄先尚延和郡主又拜銀<lb/>
青光祿大夫太常卿兼户部侍郎小男胐尚萬春公主<lb/>
貴妃堂弟祕書少監鑑尚承榮郡主一門一貴妃二公<lb/>
主三郡主三夫人十三載重贈𤣥琰太尉齊國公母重<lb/>
封梁國夫人官為造廟御製碑及書叔𤣥珪又拜工部<lb/>
<pb n="KR3j0185_WYG_111-57a"/>
尚書韓國婿祕書少監崔珣女為代宗妃虢國男裴徵<lb/>
尚代宗女延光公主女為讓帝男妻秦國婿栁澄男鈞<lb/>
尚長清縣主澄弟潭尚肅宗女和政公主上毎年冬十<lb/>
月幸華清宫常經冬還宫闕去即與妃同輦華清有端<lb/>
正樓即貴妃梳洗之所有蓮花湯即貴妃澡沐之室國<lb/>
忠賜第在宫東門之南虢國相對韓國秦國甍棟相接<lb/>
天子幸其第必過五家賞賜燕樂扈從之時每家為一<lb/>
隊隊著一色衣五家合隊相映如百花之煥發遺鈿墜<lb/>
<pb n="KR3j0185_WYG_111-57b"/>
舄琴瑟珠翠燦於路岐可掬曽有人俯身一窺其車香<lb/>
氣數日不絶駞馬千餘頭疋以劒南旌節器仗前驅出<lb/>
有餞飲還有軟脚遠近餉遺珍玩狗馬閹侍歌兒相望<lb/>
于道及秦國先死獨虢國韓國國忠轉盛虢國又與國<lb/>
忠亂焉略無儀檢每入朝謁國忠與韓虢連轡揮鞭驟<lb/>
馬以為諧謔從官監嫗百餘騎秉燭如晝鮮裝炫服而<lb/>
行亦無蒙蔽衢路觀者如堵無不駭歎十宅諸王男女<lb/>
婚嫁皆資韓虢紹介每一人納一千貫上乃許之十四<lb/>
<pb n="KR3j0185_WYG_111-58a"/>
載六月一日上幸華清宫乃貴妃生日上命小部音聲<lb/>
小部者梨園法部所置凡三十人皆十五已下於長生<lb/>
殿奏新曲未有名㑹南海進荔枝因以曲名荔枝香左<lb/>
右歡呼聲動山谷其年十一月祿山反幽陵<lb/>
　祿山本名軋犖山不知其所出母本巫師祿山晩年<lb/>
　益肥垂肚過膝自秤得三百五十斤於上前胡旋舞<lb/>
　疾如風焉上嘗於勤政樓東間設大金雞障施一大<lb/>
　榻卷去簾令祿山坐其下設百戲與祿山看焉肅宗<lb/>
<pb n="KR3j0185_WYG_111-58b"/>
　諫曰歴觀今古未聞臣下與君上同坐閲戲上私曰<lb/>
　渠有異相我禳之故耳又嘗與夜燕祿山醉卧化為<lb/>
　一猪而龍首左右遽告帝帝曰此猪龍無能為終不<lb/>
　殺卒亂中國<lb/>
以誅國忠為名咸言國忠虢國貴妃三罪莫敢上聞上<lb/>
欲以皇太子監國蓋欲傳位自親征謀於國忠國忠大<lb/>
懼歸謂姊妹曰我等死在旦夕今東宫監國當與娘子<lb/>
等併命矣姊妹哭訴於貴妃妃銜土請命事乃寢十五<lb/>
<pb n="KR3j0185_WYG_111-59a"/>
載六月潼闗失守上幸巴蜀貴妃從至馬嵬右龍武將<lb/>
軍陳𤣥禮懼兵亂乃謂軍士曰今天下崩離萬乗震蕩<lb/>
豈不由楊國忠割剝甿庶以至於此若不誅之何以謝<lb/>
天下衆曰念之久矣㑹吐蕃和好使在驛門遮國忠訴<lb/>
事軍士呼曰楊國忠與蕃人謀叛諸軍乃圍驛四合殺<lb/>
國忠并男暄等<lb/>
　國忠舊名釗本張易之子也天授中易之恩幸莫比<lb/>
　每歸私第詔令居樓仍去其梯圍以朿棘無復女奴<lb/>
<pb n="KR3j0185_WYG_111-59b"/>
　侍立母恐張氏絶嗣乃置女奴嬪姝于樓複壁中遂<lb/>
　有娠而生國忠後嫁于楊氏<lb/>
上乃出驛門勞六軍六軍不解圍上顧左右責其故高<lb/>
力士對曰國忠負罪諸將討之貴妃即國忠之妹猶在<lb/>
陛下左右羣臣能無憂怖伏乞聖慮裁斷<lb/>
　一本云賊根猶在何敢散乎蓋斥貴妃也<lb/>
上迴入驛驛門内傍有小巷上不忍歸行宫於巷中倚<lb/>
杖欹首而立聖情昏嘿久而不進京兆司錄韋鍔<hi>缺</hi>
<pb n="KR3j0185_WYG_111-60a"/>
　見素男也<lb/>
進曰乞陛下割恩忍斷以寧國家逡巡上入行宫撫妃<lb/>
子出於㕔門至馬道北牆口而别之使力士賜死妃泣<lb/>
涕嗚咽語不勝情乃曰願大家好住妾誠負國恩死無<lb/>
恨矣乞容禮佛帝曰願妃子善地受生力士縊之于佛<lb/>
堂前之梨樹下纔絶而南方進荔枝至上覩之長號數<lb/>
息使力士曰與我祭之祭後六軍尚未解圍以繡衾覆<lb/>
牀置驛庭中勑𤣥禮等入驛視之元禮擡其首知其死<lb/>
<pb n="KR3j0185_WYG_111-60b"/>
曰是矣而圍解瘞于西郭之外一里許道北坎下妃時<lb/>
年三十八上持荔枝於馬上謂張野狐曰此去劔門鳥<lb/>
啼花落水綠山青無非助朕悲悼妃子之由也初上在<lb/>
華清宫日乗馬出宫門欲幸虢國夫人之宅𤣥禮曰未<lb/>
宣勑報臣天子不可輕去就上為之迴轡他年在華清<lb/>
宫逼上元欲夜遊𤣥禮奏曰宫外即是曠野須有預備<lb/>
若欲夜遊願歸城闕上又不能違諫及此馬嵬之誅皆<lb/>
是敢言之有便也先是術士李遐周有詩曰燕市人皆<lb/>
<pb n="KR3j0185_WYG_111-61a"/>
去函闗馬不歸若逢山下鬼環上繫羅衣燕市人皆去<lb/>
祿山帥薊門之士而來函闗馬不歸哥舒翰之敗潼闗<lb/>
也若逢山下鬼嵬字即馬嵬驛也環上繫羅衣貴妃小<lb/>
字玉環及其死也力士以羅巾縊焉又妃常以假髻為<lb/>
首飾而好服黄裠天寳末京師童謡曰義髻抛河裏黄<lb/>
裙逐水流至此應矣初祿山嘗於上前應對雜以諧謔<lb/>
妃常在座祿山心動及聞馬嵬之死數日歎惋雖林甫<lb/>
養育之國忠激怒之然其有所自也是時虢國夫人先<lb/>
<pb n="KR3j0185_WYG_111-61b"/>
至陳倉之官店國忠誅問至縣令薛景仙率吏人追之<lb/>
走入竹林下以為賊軍至虢國先殺其男徽次殺其女<lb/>
國忠妻裴柔曰娘子何不借我方便乎遂并其女刺殺<lb/>
之已而自刎不死載于獄中猶問人曰國家乎賊乎獄<lb/>
吏曰㸦有之血凝其喉而死遂併坎于東郭十餘步道<lb/>
北楊樹下上發馬嵬行至扶風道道傍有花寺畔見石<lb/>
楠樹團圓愛玩之因呼為端正樹蓋有所思也又至斜<lb/>
谷口屬霖雨涉旬於棧道雨中聞鈴聲隔山相應上既<lb/>
<pb n="KR3j0185_WYG_111-62a"/>
悼念貴妃因採其聲為雨霖鈴曲以寄恨焉至徳二年<lb/>
既收復西京十一月上自成都還使祭之後欲改葬李<lb/>
輔國等皆不從時禮部侍郎李揆奏曰龍武將士以楊<lb/>
國忠反故誅之今改葬故妃恐龍武將士疑懼肅宗遂<lb/>
止之上皇密令中官潛移葬之于他所妃之初瘞以紫<lb/>
縟裹之及移葬肌膚巳渙釋矣胷前猶有錦香囊在焉<lb/>
中官葬畢以獻上皇置之懐袖又令畫工寫妃形於别<lb/>
殿朝夕視之而歔欷焉上皇既居南内夜闌登勤政樓<lb/>
<pb n="KR3j0185_WYG_111-62b"/>
凭欄南望煙月滿目上因自歌曰庭前琪樹已堪攀塞<lb/>
外征人殊未還歌歇聞里中隠隠如有歌聲者顧力士<lb/>
曰得非梨園舊人乎遲明為我訪來翌日力士潛求於<lb/>
里中因召與同去果梨園弟子也其後上復與妃侍者<lb/>
紅桃在焉歌凉州之詞貴妃所製也上親御玉笛為之<lb/>
倚曲曲罷相視無不掩泣上因廣其曲今凉州留傳者<lb/>
益加焉至徳中復幸華清宫從官嬪御多非舊人上於<lb/>
望京樓下命張野狐奏雨霖鈴曲曲半上四顧凄凉不<lb/>
<pb n="KR3j0185_WYG_111-63a"/>
覺流涕左右亦為感傷新豐有女伶謝阿蠻善舞凌波<lb/>
曲舊出入宫禁貴妃厚焉是日詔令舞舞罷阿蠻因進<lb/>
金粟裝臂環曰此貴妃所賜上持之凄然垂涕曰此我<lb/>
祖大帝破高麗獲二寳一紫金帶一紅玉支朕以岐王<lb/>
所進龍池篇賜之金帶紅玉支賜妃子後高麗知此寳<lb/>
歸我乃上言本國因失此寳風雨愆時民離兵弱朕尋<lb/>
以為得此不足為貴乃命還其紫金帶唯此不還汝既<lb/>
得之於妃子朕今再覩之但興悲念矣言訖又涕零至<lb/>
<pb n="KR3j0185_WYG_111-63b"/>
乾元元年賀懐智又上言曰昔上夏日與親王棊令臣<lb/>
獨彈琵琶<hi>缺</hi>其琵琶以石為槽鵾雞筋為絃用鐵撥彈<lb/>
之<hi>缺</hi>　貴妃立於局前觀之上數枰子將輸貴妃放康<lb/>
國猧子上局亂之上大悦時風吹貴妃領中於臣巾上<lb/>
良久迴身方落及歸覺滿身香氣乃卸頭幘貯於錦囊<lb/>
中今輒進所貯幞頭上皇發囊且曰此瑞龍腦香也吾<lb/>
曽施於暖池玉蓮朶再幸尚有香氣宛然况乎絲縷潤<lb/>
膩之物哉遂悽愴不巳自是聖懐耿耿但吟刻木牽絲<lb/>
<pb n="KR3j0185_WYG_111-64a"/>
作老翁雞皮鶴髮與真同須臾舞罷寂無事還似人生<lb/>
一世中有道士楊通幽自蜀來知上皇念楊貴妃自云<lb/>
有李少君之術上皇大喜命致其神方士乃竭其術以<lb/>
索之不至又能遊神馭氣出天界入地府求之竟不見<lb/>
又旁求四虚上下東極絶大海跨蓬壺忽見最高山上<lb/>
多樓閣洎至西廂下有洞户東向闔其門額署曰玉妃<lb/>
太真院方士抽簮叩扉有雙鬟童女出應問方士造次<lb/>
未及言雙鬟復入俄有碧衣侍女至詰其所從來方士<lb/>
<pb n="KR3j0185_WYG_111-64b"/>
因稱天子使者且致其命碧衣云玉妃方寢請少待之<lb/>
逾時碧衣延入且引曰玉妃出冠金蓮帨紫綃佩紅玉<lb/>
曳鳳舄左右侍女七八人揖方士問皇帝安否次問天<lb/>
寳十四載已還言訖憫然指碧衣女取金釵鈿合折其<lb/>
半授使者曰為我謝太上皇謹獻是物尋舊好也方士<lb/>
將行色有不足玉妃因徵其意乃復前跪致詞請當時<lb/>
一事不聞於他人者驗於太上皇不然恐金釵鈿合負<lb/>
新垣平之詐也玉妃忙然退立若有所思徐而言曰昔<lb/>
<pb n="KR3j0185_WYG_111-65a"/>
天寳十載侍輦避暑驪山宫秋七月牽牛織女相見之<lb/>
夕上憑肩而望因仰天感牛女事密相誓心願世世為<lb/>
夫婦言畢執手各嗚咽此獨君王知之耳因悲曰由此<lb/>
一念又不得居此復墮下界且結後緣或為天或為人<lb/>
決再相見好合如舊因言太上皇亦不久人間幸惟自<lb/>
愛無自苦耳使者還具奏太上皇皇心震悼及至移入<lb/>
大内甘露殿悲悼妃子無日無之遂辟榖服氣張皇后<lb/>
進櫻桃蔗漿聖皇並不食常玩一紫玉笛因吹數聲有<lb/>
<pb n="KR3j0185_WYG_111-65b"/>
雙鶴下於庭徘徊而去聖皇語侍兒宫愛曰吾奉上帝<lb/>
所命為元始孔昇真人此期可再㑹妃子耳笛非爾所<lb/>
寳可送大收<lb/>
　大收代宗小字<lb/>
即令具湯沐我若就枕慎勿驚我宫愛聞睡中有聲起<lb/>
而視之已崩矣妃之死日馬嵬嫗得錦袎襪一隻相傳<lb/>
過客一玩百錢前後獲錢無數悲夫𤣥宗在位久倦於<lb/>
萬機常以大臣接對拘檢難徇私欲自得李林甫一以<lb/>
<pb n="KR3j0185_WYG_111-66a"/>
委成故絶逆耳之言恣行燕樂衽席無别不以為恥由<lb/>
林甫之贊成矣乗輿遷播朝廷陷沒百僚繫頸妃王被<lb/>
戮兵滿天下毒流四海皆國忠之召禍也<lb/>
史臣曰夫禮者定尊卑理家國君不君何以享國父不<lb/>
父何以正家有一于此未或不亡唐明皇之一誤貽天<lb/>
下之羞所以祿山叛亂指罪三人今為外傳非徒拾楊<lb/>
妃之故事且懲禍階而已<lb/>
<pb n="KR3j0185_WYG_111-67a"/>
　　梅妃傳<hi>曹鄴</hi>
梅妃姓江氏莆田人父仲遜世為醫妃年九嵗能誦二<lb/>
南語父曰我雖女子期以此為志父竒之名曰采蘋開<lb/>
元中高力士使閩粤妃笄矣見其少麗選歸侍明皇大<lb/>
見寵幸長安大内大明興慶三宫東都大内上陽兩宫<lb/>
幾四萬人自得妃視如塵土宫中亦自以為不及妃善<lb/>
屬文自比謝女淡妝雅服而姿態明秀筆不可描畫性<lb/>
喜梅所居闌檻悉植數株上榜曰梅亭梅開賦賞至夜<lb/>
<pb n="KR3j0185_WYG_111-67b"/>
分尚顧戀花下不能去上以其所好戲名曰梅妃妃有<lb/>
蕭蘭梨園梅花鳳笛玻盃剪刀綺忩八賦是時承平嵗<lb/>
久海内無事上於兄弟間極友愛日從燕間必妃侍側<lb/>
上命破橙往賜諸王至漢邸潛以足躡妃履登時退閣<lb/>
上命連宣報言適履珠脫綴綴竟當來久之上親往命<lb/>
妃妃拽衣迓上言胸腹疾作不果前也卒不至其恃寵<lb/>
如此後上與妃鬭茶顧諸王戲曰此梅精也賜白玉笛<lb/>
作驚鴻舞一座光輝鬭茶今又勝我矣妃應聲曰草木<lb/>
<pb n="KR3j0185_WYG_111-68a"/>
之戲悞勝陛下設使調和四海烹餁鼎鼐萬乗自有憲<lb/>
法賤妾何能較勝負也上大悦會太真楊氏入侍寵愛<lb/>
日奪上無疎意而二人相疾避路而行上嘗方之英皇<lb/>
議者謂廣狹不類竊笑之太真忌而智妃性柔緩亡以<lb/>
勝後竟為楊氏遷於上陽東宫後上憶妃夜遣小黄門<lb/>
滅燭密以戲馬召妃至翠華西閣叙舊愛悲不自勝繼<lb/>
而上失寤侍御驚報曰妃子已留閣前當奈何上披衣<lb/>
抱妃藏夾幙間太真既至問梅精安在上曰在東宫太<lb/>
<pb n="KR3j0185_WYG_111-68b"/>
真曰乞宣至今日同浴温泉上曰此女已放屏無並往<lb/>
也太真語益堅上顧左右不答太真大怒曰肴核狼籍<lb/>
御榻下有婦人遺舄夜來何人侍陛下寢懽醉至於日<lb/>
出不視朝陛下可出見羣臣妾止此閤以俟駕回上愧<lb/>
甚拽衾向屏復寢曰今日有疾不可臨朝太真怒甚徑<lb/>
歸私第上頃覔妃所在巳為小黄門送令步歸東宫上<lb/>
怒斬之遺舄并翠鈿命封賜妃謂使者曰上棄我之深<lb/>
乎使曰上非棄妃誠恐太真惡情耳妃笑曰恐憐我則<lb/>
<pb n="KR3j0185_WYG_111-69a"/>
動肥婢情豈非棄也妃以千金壽高力士求詞人擬司<lb/>
馬相如為長門賦欲邀上意力士方奉太真且畏其勢<lb/>
報曰無人解賦妃乃自作樓東賦略曰<lb/>
　玉鑑塵生鳳奩香殄懶蟬鬢之巧梳閒縷衣之輕練<lb/>
　苦寂寞於蕙宫但凝思乎蘭殿信標落之梅花隔長<lb/>
　門而不見况乃花心颺恨栁眼弄愁煖風習習春鳥<lb/>
　啾啾樓上黄昏兮聴鳳吹而回首碧雲日暮兮對素<lb/>
　月而凝眸温泉不到憶拾翠之舊遊長門深閉嗟青<lb/>
<pb n="KR3j0185_WYG_111-69b"/>
　鸞之信修憶太液清波水光蕩浮笙歌賞燕陪從宸<lb/>
　旒奏舞鸞之妙曲乗畫鷁之仙舟君情繾綣深叙綢<lb/>
　繆誓山海而常在似日月而無休奈何嫉色庸庸妬<lb/>
　氣冲冲奪我之愛幸斥我乎幽宫思舊歡之莫得想<lb/>
　夢著乎朦朧度花朝與月夕羞懶對乎春風欲相如<lb/>
　之奏賦奈世才之不工屬愁吟之未盡已響動乎疎<lb/>
　鐘空長歎而掩袂躊躇步於樓東<lb/>
太真聞之訴明皇曰江妃庸賤以庾詞宣言怨望願賜<lb/>
<pb n="KR3j0185_WYG_111-70a"/>
死上黙然㑹嶺表使歸妃問左右何處驛使來非梅使<lb/>
耶對曰庶邦貢楊妃果實使來妃悲咽泣下上在花萼<lb/>
樓㑹夷使至命封珍珠一斛密賜妃妃不受以詩付使<lb/>
者曰為我進御前也曰<lb/>
　栁葉雙眉久不描殘妝和淚汙紅綃長門自是無梳<lb/>
　洗何必珍珠慰寂寥<lb/>
上覽詩悵然不樂令樂府以新聲度之號一斛珠曲名<lb/>
始此也後祿山犯闕上西幸太真死及東歸尋妃所在<lb/>
<pb n="KR3j0185_WYG_111-70b"/>
不可得上悲謂兵火之後流落他處詔有得之官二秩<lb/>
錢百萬捜訪不知所在上又命方士飛神御氣潛經天<lb/>
地亦不可得有宦者進其畫真上言似甚但不活耳詩<lb/>
題於上曰<lb/>
　憶昔嬌妃在紫宸鉛華不御得天真霜綃雖似當時<lb/>
　態争奈嬌波不顧人<lb/>
讀之泣下命模像刋石後上暑月晝寢髣髴見妃隔竹<lb/>
間泣含涕障袂如花朦霧露狀妃曰昔陛下蒙塵妾死<lb/>
<pb n="KR3j0185_WYG_111-71a"/>
亂兵之手哀妾者埋骨池東梅株傍上駭然流汗而寤<lb/>
登時令往太液池發視不獲上益不樂忽悟温泉湯池<lb/>
側有梅十餘株豈在是乎上自命駕令發視纔數株得<lb/>
屍裹以錦裀盛以酒槽附土三尺許上大慟左右莫能<lb/>
仰視視其所傷脇下有刃痕上自製文誄之以妃禮易<lb/>
葬焉<lb/>
　贊曰明皇自為潞州别駕以豪偉聞馳騁犬馬鄠杜<lb/>
　之間與俠少游用此起支庶踐尊位五十餘年享天<lb/>
<pb n="KR3j0185_WYG_111-71b"/>
　下之奉窮奢極侈子孫百數其閱萬方美色衆矣晩<lb/>
　得楊氏變易三綱濁亂四海身廢國辱思之不少悔<lb/>
　是固有以中其心滿其欲矣江妃者後先其間以色<lb/>
　為所深嫉則其當人主者又可知矣議者謂或覆宗<lb/>
　或非命均其媚忌自取殊不知明皇耄而忮忍至一<lb/>
　日殺三子如輕斷螻螘之命奔竄而歸受制昬逆四<lb/>
　顧嬪嬙斬亡俱盡窮獨茍活天下哀之傳曰以其所<lb/>
　不愛及其所愛蓋天所以酬之也報復之理毫忽不<lb/>
<pb n="KR3j0185_WYG_111-72a"/>
　差是豈特兩女子之罪哉<lb/>
　漢興尊春秋諸儒持公榖角勝負左傳獨隠而不宣<lb/>
　最後迺出蓋古書歴久始傳者極衆今世圖畫美人<lb/>
　把梅者號梅妃泛言唐明皇時人而莫詳所自也蓋<lb/>
　明皇失邦咎歸楊氏故詞人喜傳之梅妃特嬪御擅<lb/>
　美顯晦不同理應爾也此傳得自萬卷朱遵度家大<lb/>
　中戍年七月所書字亦端好其言時有涉俗者惜乎<lb/>
　史逸其説略加修潤而曲循舊語懼沒其實也惟葉<lb/>
<pb n="KR3j0185_WYG_111-72b"/>
　少藴與予得之後世之傳或在此本又記其所從來<lb/>
　如此<lb/>
<pb n="KR3j0185_WYG_111-73a"/>
　　長恨歌傳<hi>陳鴻</hi>
唐開元中泰階平四海無事𤣥宗在位嵗久勌於旰食<lb/>
宵衣政無小大始委于丞相稍深居游宴以聲色自娛<lb/>
先是元獻皇后武淑妃皆有寵相次即世宫中雖良家<lb/>
子千萬數無悦目者上心忽忽不樂時每嵗十月駕幸<lb/>
華清宫内外命婦焜燿景從浴日餘波賜以湯沐春風<lb/>
靈液澹蕩其間上必油然恍若有遇顧左右前後粉色<lb/>
如土詔高力士潛捜外宫得𢎞農楊𤣥琰女于壽邸既<lb/>
<pb n="KR3j0185_WYG_111-73b"/>
笄矣鬒髮膩理纎穠中度舉止閑冶如漢武帝李夫人<lb/>
别疏湯泉詔賜澡瑩既出水體弱力微若不任羅綺光<lb/>
彩煥發轉動照人上甚悦進見之日奏霓裳羽衣以導<lb/>
之定情之夕授金釵鈿合以固之又命戴步揺垂金璫<lb/>
明珥冊為貴妃著后服用繇是冶其容敏其詞婉孌萬<lb/>
態以中上意上益嬖焉時省風九州泥金五嶽驪山雪<lb/>
夜上陽春朝與上行同輦止同室宴專房寢專席雖有<lb/>
三夫人九嬪二十七世婦八十一御妻暨後宫才人樂<lb/>
<pb n="KR3j0185_WYG_111-74a"/>
府妓女使天子無顧盻意自是六宫無復進幸者非徒<lb/>
殊艷尤態獨能致是蓋才智明惠善巧便佞先意希㫖<lb/>
有不可形容者焉叔父昆弟皆列在清貴爵為通侯姊<lb/>
妹封國夫人富埒王室車服邸第與大長公主侔而恩<lb/>
澤勢力則又過之出入禁門不問京師長吏為之側目<lb/>
故當時謡詠有云生女勿悲酸生男勿喜歡又曰男不<lb/>
封侯女作妃君看女却為門楣其為人心羡慕如此天<lb/>
寳末兄國忠盜丞相位愚弄國柄及安祿山引兵向闕<lb/>
<pb n="KR3j0185_WYG_111-74b"/>
以討楊氏為辭潼闗不守翠華南幸出咸陽道次馬嵬<lb/>
亭六軍徘徊持㦸不進從官郎吏伏上馬前請誅錯以<lb/>
謝天下國忠奉釐纓盤水死於道周左右之意未愜上<lb/>
問之當時敢言者請以貴妃塞天下之怒上知不免而<lb/>
不忍見其死反袂掩面使牽而去之倉皇展轉竟就絶<lb/>
於尺組之下既而𤣥宗狩成都肅宗禪靈武明年大兇<lb/>
歸元大駕還都尊𤣥宗為太上皇就養南宫自南宫遷<lb/>
於西内時移事去樂盡悲來每至春之日冬之夜池蓮<lb/>
<pb n="KR3j0185_WYG_111-75a"/>
夏開宫槐秋落梨園弟子玉管發音聞霓裳羽衣一聲<lb/>
則天顔不怡左右欷歔三載一意其念不衰求之夢魂<lb/>
杳杳而不能得適有道士自蜀來知皇心念妃如是自<lb/>
言有李少君之術𤣥宗大喜命致其神方士乃竭其術<lb/>
以索之不至又能游神馭氣出天界沒地府以求之又<lb/>
不見又旁求四虚上下東極絶天涯跨蓬壺見最高仙<lb/>
山上多樓閣西廂下有洞户東向闔其門署曰玉妃太<lb/>
真院方士抽簪扣扉有雙鬟童出應門方士造次未及<lb/>
<pb n="KR3j0185_WYG_111-75b"/>
言而雙鬟復入俄有碧衣侍女至詰其所從來方士因<lb/>
稱唐天子使者且致其命碧衣云玉妃方寢請少待之<lb/>
於時雲海沈沈洞天日晩瓊戸重闕悄然亡聲方士屏<lb/>
息歛足拱手門下久之碧衣延入且曰玉妃出見一人<lb/>
冠金蓮披紫綃珮紅玉曳鳳舄左右侍者七八人揖方<lb/>
士問皇帝安否次問天寳十四載已還事言訖憫然指<lb/>
碧衣女取金釵鈿合各折其半授使者曰為謝太上皇<lb/>
謹獻是物尋舊好也方士受辭與信將行色有不足玉<lb/>
<pb n="KR3j0185_WYG_111-76a"/>
妃因徵其意復前跪致詞乞當時一事不聞于他人者<lb/>
驗于太上皇不然恐鈿合金釵負新垣平之詐也玉妃<lb/>
茫然退立若有所思徐而言曰昔天寳十年侍輦避暑<lb/>
驪山宫秋七月牽牛織女相見之夕秦人風俗夜張錦<lb/>
繡陳飲食樹花燔香於庭號為乞巧宫掖間尤尚之時<lb/>
夜始半休侍衛於東西廂獨侍上上憑肩而立因仰天<lb/>
感牛女事密相誓心願世世為夫婦言畢執手各嗚咽<lb/>
此獨君王知之耳因自悲曰由此一念義不復居此復<lb/>
<pb n="KR3j0185_WYG_111-76b"/>
於下界且結後緣或為天或為人決再相見好合如舊<lb/>
因言太上皇亦不久人間幸惟自安無自苦耳使者還<lb/>
奏太上皇皇心嗟悼久之餘纂唐史至憲宗元和元年<lb/>
盩厔縣尉白居易為歌以言其事焉前秀才陳鴻作傳<lb/>
冠於歌之前合為長恨歌傳居易歌曰<lb/>
漢皇重色思傾國御宇多年求不得楊家有女初長成<lb/>
養在深閨人不識天生麗質難自棄一朝選在君王側<lb/>
迴眸一笑百媚生六宫粉黛無顔色春寒賜浴華清池<lb/>
<pb n="KR3j0185_WYG_111-77a"/>
温泉水滑洗凝脂侍兒扶起嬌亡力始是新承恩澤時<lb/>
雲髩花顔金步揺芙蓉帳暖度春宵春宵苦短日高起<lb/>
從此君王不早朝承歡侍宴亡閒暇春從春遊夜專夜<lb/>
漢宫佳麗三千人三千寵愛在一身金屋粧成嬌侍夜<lb/>
玉樓宴罷醉和春姊妹兄弟皆列土可憐光彩生門户<lb/>
遂令天下父母心不重生男重生女驪宫高處入青雲<lb/>
仙樂風飄處處聞緩歌慢舞凝絲竹盡日君王看不足<lb/>
漁陽鼙鼓動地來驚破霓裳羽衣曲九重城闕煙塵生<lb/>
<pb n="KR3j0185_WYG_111-77b"/>
千乗萬騎西南行翠華揺揺行復止西出都門百餘里<lb/>
六軍不發無奈何宛轉蛾眉馬前死花鈿委地無人收<lb/>
翠翹金雀玉搔頭君王掩面救不得迴看血淚相和流<lb/>
黄埃散漫風蕭索雲棧縈迴登劒閣峨嵋山下少行人<lb/>
旌旗無光日色薄蜀江水碧蜀山青聖主朝朝暮暮情<lb/>
行宫見月傷心色夜雨聞鈴膓斷聲天旋日轉迴龍馭<lb/>
到此躊躇不能去馬嵬坡下泥土中不見玉顔空死處<lb/>
君臣相顧盡霑衣東望都門信馬歸歸來池苑皆依舊<lb/>
<pb n="KR3j0185_WYG_111-78a"/>
太液芙蓉未央栁芙蓉如面栁如眉對此如何不淚垂<lb/>
春風桃李花開日秋雨梧桐葉落時西宫南苑多秋草<lb/>
落葉滿階紅不掃棃園子弟白髮新椒房阿監青娥老<lb/>
夕殿螢飛思悄然孤燈挑盡未成眠遲遲鐘漏初長夜<lb/>
耿耿星河欲曙天鴛鴦瓦冷霜華重翡翠衾寒誰與共<lb/>
悠悠生死别經年魂魄不曽來入夢臨卭道士鴻都客<lb/>
能以精神致魂魄為感君王展轉思遂敎方士殷勤覔<lb/>
排空馭氣奔如電昇天入地求之遍上窮碧落下黄泉<lb/>
<pb n="KR3j0185_WYG_111-78b"/>
兩處茫茫皆不見忽聞海上有仙山山在虚無縹緲間<lb/>
樓殿玲瓏五雲起其中綽約多仙子中有一人字太真<lb/>
雪膚花貌參差是金闕西廂扣玉扄轉敎小玉報雙成<lb/>
聞道漢家天子使九華帳裏夢魂驚攬衣推枕起徘徊<lb/>
珠箔銀屏迤邐開雲鬢半偏新睡覺花冠不整下堂來<lb/>
風吹仙袂飄飄舉猶是霓裳羽衣舞玉容寂寞淚欄杆<lb/>
棃花一枝春帶雨含情凝睇謝君王一别音容兩𣺌茫<lb/>
昭陽殿裏恩愛歇蓬萊宫中日月長迴頭下望人寰處<lb/>
<pb n="KR3j0185_WYG_111-79a"/>
不見長安見塵霧惟將舊物表深情鈿合金釵寄將去<lb/>
釵留一股合一扇釵擘黄金合分鈿但令心似金鈿堅<lb/>
天上人間㑹相見臨别殷勤重寄詞詞中有誓兩心知<lb/>
七月七日長生殿夜半無人私語時在天願作比翼鳥<lb/>
在地願為連理枝天長地久有時盡此恨綿綿無絶期<lb/>
　楊太真生而有玉環在其左臂環上有墳起太真二<lb/>
　小字故小名玉環馬嵬變後明皇朝夕思惟形神憔<lb/>
　悴有道士以少君術求見上極其寵待冀得復見即<lb/>
<pb n="KR3j0185_WYG_111-79b"/>
　死不憾道士出袖中筆墨索細黄絹誦咒呵筆畫一<lb/>
　女人像若天師所畫將符僅類人形而已使上齊戒<lb/>
　懐之凝神定意想其平日三日夜不懈道士曰得之<lb/>
　矣上出像觀之乃真貴妃面貌也上喜甚道士笑曰<lb/>
　未也請具五色帳結壇壁而供之索十五六聰慧端<lb/>
　正之女二十四人齊聲歌子建步虚詞道士復焚符<lb/>
　誦咒吸煙呵像上次命諸女一一如方呵之至定昬<lb/>
　時請上自秉燭入帳中先是道士以五色石示上謂<lb/>
<pb n="KR3j0185_WYG_111-80a"/>
　之<hi>缺</hi>　以少許研極細和以諸藥令作燭外畫五色<lb/>
　花謂之還形燭上既入道士命侍者出反閉金扉以<lb/>
　葳蕤鎖鎖之于是太真在帳中見上泣曰以天下之<lb/>
　主不能庇一弱女何面顔復見妾乎沈香亭下月中<lb/>
　之誓何在也上亦淚下言馬嵬之變出于不意其言<lb/>
　甚多太真意少釋與上曲盡綢繆勝于平日脱臂上<lb/>
　玉環内上臂天未明道士啟扉曰宜别矣上出帳回<lb/>
　視不復更見惟玉環宛然在臂耳道士具言太真所<lb/>
<pb n="KR3j0185_WYG_111-80b"/>
　以尸解今見為某洞仙甚悉多所秘道士姓王名舟<lb/>
　不知何許人要其術過于李夫人是邪非邪遠矣此<lb/>
　説又與長恨歌異存之備考𤣥虚子志<lb/>
<pb n="KR3j0185_WYG_111-81a"/>
　　高力士傳<hi>郭湜</hi>
高力士於太宗陵寢宫見小梳箱一柞木梳一黑角箆<lb/>
一草根刷子一歎曰先帝首建義旗新正皇極十有餘<lb/>
載方致昇平隨身服用惟留此物將欲傳示孝孫永存<lb/>
節儉具以奏聞上至陵日山川雷隠草木風生陳千官<lb/>
朝見之儀具九賔宗祀之禮禮畢俯伏流涕若不自勝<lb/>
須臾聞鼓聲四振雲霧朗清萬嵗之聲豈惟於遠近一<lb/>
人之孝固通於神明不可得而稱也至寢宫問曰所留<lb/>
<pb n="KR3j0185_WYG_111-81b"/>
示朕者何在力士趨入捧跪上上跪奉肅敬如不可勝<lb/>
曰夜光之珍垂棘之璧將以喻此曽何足言即命史官<lb/>
書之典冊二十三年後上忽言曰朕親主六合二十餘<lb/>
年兩都往來甚覺勞弊欲久住闗内其可致焉三問羣<lb/>
臣卿士皆云江淮漕運轉輸極難臣等愚蒙未知為計<lb/>
上甚不悦後李林甫用紫曜之謀爰興變造牛仙客取<lb/>
彭果之計首建和糴數年之中甚覺寛貸上因大同殿<lb/>
思神念道左右無人謂高公曰朕自住闗内向欲十年<lb/>
<pb n="KR3j0185_WYG_111-82a"/>
俗阜人安中外無事高止黄屋吐故納新軍國之謀委以<lb/>
林甫卿謂如何高公頓首曰臣自二十年已後陛下頻<lb/>
賜臣酒往往過度便染風疾言辭倒錯進趨無恒十年<lb/>
已來不敢言事陛下不遺鄙賤言訪芻蕘縱欲上陳無<lb/>
裨聖造然所聞所見敢不竭誠且林甫用變造之謀仙<lb/>
客建和糴之策足堪救弊未可長行恐變正倉盡即義<lb/>
倉盡正義俱盡國無旬月之蓄人懐饑饉之憂和糴不<lb/>
停即四方之利不出公門天下之人盡無私蓄棄本逐<lb/>
<pb n="KR3j0185_WYG_111-82b"/>
末其遠乎哉但順動以時不逾古制征税有典自合恒<lb/>
規則人不告勞物無虚費軍國之柄未可假人威權之<lb/>
聲振於中外得失之議誰敢興言伏惟陛下圖之上乃<lb/>
言曰卿十年已來不多言事今所敷奏未㑹朕心乃頓<lb/>
首曰臣生於<hi>缺</hi>　之國長自昇平之代一承恩渥三十<lb/>
餘年嘗願粉骨碎身以裨𤣥化竭誠盡節上答皇慈頃<lb/>
緣風疾所侵遂使言辭舛謬今所塵黷不稱天心合當<lb/>
萬死頓首頓首上曰朕與卿休戚共同何須憂慮命左<lb/>
<pb n="KR3j0185_WYG_111-83a"/>
右曰即置酒為樂無使懐憂左右皆稱萬嵗從此便住<lb/>
内宅不接人事及開元之末天寳之初陳希烈上𤣥元<lb/>
之尊田同秀獻寳符之瑞貴妃受寵外戚承恩羅吉張<lb/>
俞興黨錮之獄楊裴韋秀李受無狀之誅五六年間道<lb/>
路以目祿山之禍自此興焉至十年上又言曰朕年事<lb/>
漸高心力有限朝廷細務委以宰臣藩戎不讋付之邊<lb/>
將自然無事日益寛閒卿謂如何高公曰比在内宅不<lb/>
知時議近於閤門外見諸道奏事人説雲南頻有喪律<lb/>
<pb n="KR3j0185_WYG_111-83b"/>
陛下何以禦之北兵近甚精强陛下何以制之但以皇<lb/>
威遠震聖澤傍流足以吞食鯨鯢翦滅封豕諸餘纎介<lb/>
曽何足云臣恐久無備於不虞卒有成於滋蔓然後禁<lb/>
止不亦難乎上曰卿之所疾漸亦痊除今日奏陳雅符<lb/>
朕意近小有疑慮所以問卿卿慎勿言杜復泄露應須<lb/>
方便然可改張高公頓首謝曰以陛下至聖微臣至愚<lb/>
幸契天心不勝欣慶其後楊李争權競相傾奪王邢不<lb/>
軌咸就誅夷十二年冬林甫云亡國忠作相先酬宿憾<lb/>
<pb n="KR3j0185_WYG_111-84a"/>
林甫被斵棺之刑寧俟後圖國忠播宣淫之恥十三年秋<lb/>
大雨晝夜六十日陳希烈罷相韋見素持衡上因左右<lb/>
無人謂高公曰自天寳十年之後朕數有疑果致天<hi>缺</hi>
　　　　雖韋陳改轍楊李殊塗終未通朕懐卿總無<lb/>
言何以為意高公伏奏曰開元二十年已前宰臣授職<lb/>
不敢失墜邊將承恩更相戮力自陛下威權假於宰相<lb/>
法令不行災眚備於嵗時隂陽失度縱為輸慮難以獲<lb/>
安臣不敢言良有以也上久而不答十四年冬安祿山<lb/>
<pb n="KR3j0185_WYG_111-84b"/>
作逆起自范陽私聚甲兵假稱朝貢囚李芝於真定劫<lb/>
光翽於太原長驅兩河將吞九鼎蕞爾戎羯乗我不虞<lb/>
國家久致昇平不修兵甲卒徵烏合之衆以禦必死之<lb/>
軍遂使張介然喪律於陳留封常清棄甲於汜水東京<lb/>
已陷西土猶寧有詔斬封高於驛前鎮哥舒於闗上交<lb/>
鋒縱鏑向歴半年斬將搴旗不逾信宿兵疲師老衆潰<lb/>
親離國忠促哥舒之軍務令速進火拔冀祿山之黨更<lb/>
却先投烽火遍照於川原羽書交馳於道路西京於焉<lb/>
<pb n="KR3j0185_WYG_111-85a"/>
失守萬姓及此騷然十五載六月十二日有詔移仗未<lb/>
央宫十三日有詔幸巴蜀至延秋門外上駐馬謂高公<lb/>
曰卿往日之言是今日之事朕之歴數尚亦有餘不須<lb/>
憂懼扈從至馬嵬山百姓驚惶六軍奮怒國忠方進咸<lb/>
即誅夷虢國太真一時連坐肅宗減隨駕兵馬復至咸<lb/>
陽未振軍容師徒小却長驅卒乗北至朔方七日萬人<lb/>
勸進讓不獲已乃即皇帝位於靈武八月尊太上皇於<lb/>
成都改元為至徳元年成都宣赦上皇謂高公曰我兒<lb/>
<pb n="KR3j0185_WYG_111-85b"/>
嗣位應天順人改元至徳孝乎惟孝卿之與朕亦有何<lb/>
憂高公伏奏曰陛下躬親庶務子育黔黎四十餘年天<lb/>
下無事一朝兩京失守萬姓流亡西蜀朔方皆為警蹕<lb/>
之地河南漢北盡為征戰之塲天下之臣莫不増痛陛<lb/>
下謂臣曰卿之與朕復何憂哉臣未敢奉詔臣聞主憂<lb/>
臣辱主辱臣死死辱之義職臣之由臣不孝不忠尚存<lb/>
餘喘親蒙曉諭戰懼伏深初上過利州西臨蜀郡往來<lb/>
表疏道路相望知兩京有尅復之期兆人佇來蘇之慶<lb/>
<pb n="KR3j0185_WYG_111-86a"/>
仍皇情未暢臣下多虞及出劒門到巴蜀井邑氣候風<lb/>
雲與中國而頗殊對偏方而増恨應霑扈從皆同此心<lb/>
賴節度使崔圓以忠懇至誠恐皇恩軫慮凡所進奉不<lb/>
越時宜應修殿宇不勦人力上為之悦左右皆稱萬嵗<lb/>
上曰崔圓可謂大臣歟即日拜相西南之俗無不欣然<lb/>
後崔相欲赴行在未測聖情上覺其憂懼謂高公曰朕<lb/>
觀崔圓器宇冲邃理識宏通比諸宰臣無出其右若得<lb/>
對見必倍承恩後果如上言且蜀中風土有異中原秋<lb/>
<pb n="KR3j0185_WYG_111-86b"/>
熱冬温晝晴夜雨事之常也及駕出劒門到巴蜀氣候<lb/>
都變不異兩京九月十九日霜風振厲朝見之時皆有<lb/>
寒色詔即令著袍至二十一日百官盡衣袍立朝不依<lb/>
舊式每奏事人來往兩京動静無不盡知二年正月祿<lb/>
山為子慶緒所殺慶緒偽立兇謀逆計主以嚴莊偽敇<lb/>
偽書出於高尚但置酒為樂餘無所圖上謂高公曰皇<lb/>
帝久在鳳翔兵威大震兇徒逆黨即應殄滅高公伏奏<lb/>
曰逆賊背天地之恩恣豺狼之性更相魚肉其可久乎<lb/>
<pb n="KR3j0185_WYG_111-87a"/>
九月皇帝在鳳翔元帥廣平王中書令郭子儀驅百萬<lb/>
之熊羆吞二京之蚊蚋不逾旬月收復兩都慶緒北走<lb/>
於鄴中王師續圍於城下至乾元元年慶緒為逆賊史<lb/>
思明所殺王師失利再陷洛陽李光弼作鎮於河陽郭<lb/>
英乂次安於虢略上元元年為子朝義所殺至寳應元<lb/>
年下收洛陽朝義奔走不知所在上皇謂高公曰安史<lb/>
二逆賊父子相次伏誅豈非天地神明之所殛罰也髙<lb/>
公曰皇帝聖化變及無窮陛下仁徳福流萬葉凡是兇<lb/>
<pb n="KR3j0185_WYG_111-87b"/>
醜自合誅夷不勝慶快之至初至徳二年十一月詔迎<lb/>
太上皇於西蜀十二月至鳳翔被賊臣李輔國詔外隨<lb/>
駕甲仗上皇曰臨至王城何用此物悉令收付所由欲<lb/>
至城皇帝具儀仗出城迎候二聖相見泣涕久之傾城<lb/>
道俗一時忭舞便於興慶宫安置乾元元年冬上皇幸<lb/>
温泉宫二十日却歸因此被賊臣李輔國隂謀不軌欲<lb/>
令猜阻更樹勲庸移仗之端莫不由此輔國趨馳未品<lb/>
小了纎人一承攀附之恩致位雲霄之上聖上屬殘孽<lb/>
<pb n="KR3j0185_WYG_111-88a"/>
未殄蒼生不安貪總軍戎冀清海内不暇揀擇左右屏<lb/>
棄回邪遂使輔國熒惑兩宫至傷萬姓恣行威福不懼<lb/>
典刑上元元年七月太上皇移仗西内安置高公竄謫<lb/>
巫州皆輔國之計也上皇在興慶宫先留廏馬三百匹<lb/>
欲移仗前一日輔國矯詔索所留馬惟留十匹有司奏<lb/>
陳上皇謂高公曰常用輔國之謀我兒不得終孝道明<lb/>
早向北内及曉至北内皇帝使人起拜云兩日來疹病<lb/>
不復親起拜伏伏願且留喫飯飯畢又曰伏願且歸南<lb/>
<pb n="KR3j0185_WYG_111-88b"/>
内行欲至夾城忽聞戞戞聲上驚迴顧見輔國領鐵騎<lb/>
數百人便逼近御馬輔國便持御馬高公驚下争持曰<lb/>
縱有他變須存禮義何得驚御輔國叱曰老翁大不解<lb/>
事且去即斬高公從者一人高公即櫳御馬直至西内<lb/>
安置自辰及酉然後老宫婢十數人將隨身衣物至一<lb/>
時號泣上皇止之皆輔國矯詔之所為也聖上寧得知<lb/>
之乎上皇謂高公曰興慶是吾王地吾頻讓與皇帝皇<lb/>
帝仁孝不受今雖為輔國所制正愜我本懐進御人令<lb/>
<pb n="KR3j0185_WYG_111-89a"/>
撤肉便處分尚食明日已後不須進肉食每日上皇與<lb/>
高公親看掃除庭院芟薙草木或講經論議轉變説話<lb/>
雖不近文律終冀悦聖情經十餘日高公患瘧敇於功<lb/>
臣閣下避瘧日晩聞門外有人問稱是啖庭瑶云聖人<lb/>
喚阿翁問曽見太上皇未曰見了高公亦不敢辭即隨<lb/>
庭瑶至閤門外日晩見内養將一卷文書狀云使看略<lb/>
見少多皆是罷職却被索將附奏云臣合死已久聖恩<lb/>
含忍容至今日所看事狀並不曽聞伏願得親辭聖顔<lb/>
<pb n="KR3j0185_WYG_111-89b"/>
然後受戮死亦無恨明日有制力士潛通逆黨曲附兇<lb/>
徒既懐梟獍之心合就鯨鯢之戮以其久侍帷幄頗效<lb/>
勤勞且捨殊死可除名長流巫州九月三十日至巫州<lb/>
隨身手力不越十人所餘衣糧纔至數月殷憂待罪首<lb/>
尾三年經一年忽見本道觀察第五國珍謫至夷州與<lb/>
第五相飲賦詩曰煙燻眼落膜瘴染面朱虞謂同病曰<lb/>
宰相猶如此餘何以堪左右聞之皆為揮涕又於園中<lb/>
見薺菜土人不解喫便賦詩曰兩京秤斤買五溪無人<lb/>
<pb n="KR3j0185_WYG_111-90a"/>
採春夏雖有殊氣味應不改使拾之為羮甚美或登山<lb/>
臨水以永終日至元年建辰月有制流人一切放還至<lb/>
建巳月二聖昇遐今上即位改元為寳應元年六月巫<lb/>
州二聖遺詔到號天叩地悲不自勝制服持喪禮過常<lb/>
度每一號慟數迴氣絶晝夜無時傷感行路恨不得親<lb/>
奉陵寢而使永隔幽明哀毁既深哽咽成疾七月發巫<lb/>
山至朗州八月病漸亟謂左右曰吾年已七十九可謂<lb/>
壽矣官至開府儀同可謂貴矣既貴且壽死何恨焉所<lb/>
<pb n="KR3j0185_WYG_111-90b"/>
恨者二聖昇遐攀號不迨孤魂旅櫬飄泊何依泣下霑<lb/>
襟視之盡血言畢以寳應元年八月十八日終於朗州<lb/>
開元寺之西院遠近聞之莫不傷歎九月靈櫬發朗州<lb/>
十一月至襄州有詔令復舊官爵追贈廣州都督喪事<lb/>
行李一切官給陪葬𤣥宗陵高公所生母麥氏即隋將<lb/>
鐵杖曽孫始與母别時年十嵗母撫其首泣曰與汝分<lb/>
别再見無時然汝胸上七黑子他人云必貴吾若不死<lb/>
得重見記取此言汝常弄吾臂上雙金環吾亦留看待<lb/>
<pb n="KR3j0185_WYG_111-91a"/>
見汝伺之慎勿忘却即與決别向三十年後知母在瀧<lb/>
州雖使人迎候終不敢望見及到子母並不相識母問<lb/>
曰與汝别時語記否胷前有黑子母曰在否即解衣視<lb/>
之母亦出金環示之一時號泣累日不止上聞登時召<lb/>
見封越國夫人便於養父母家安置十餘年後卒葬東<lb/>
京原燕公誌墓曰驗七黑於子心辨雙環於母臂即此<lb/>
事也其妻東平吕氏故岐州刺史𤣥悟之女躬行婦道<lb/>
有逾常禮大理司直太原郭湜曰李輔國謬承恩寵竊<lb/>
<pb n="KR3j0185_WYG_111-91b"/>
弄威權蒙蔽聖聰恣行兇醜所持刑憲皆涉回邪即有<lb/>
敬毛裴畢之流起周代索丘之獄既無所措難以圖存<lb/>
使天下之心自然揺矣但經推案先沒家貲不死則流<lb/>
動逾千計黔中道此一色尤多則三故相裴冕張鎬第<lb/>
五琦是也一大夫賀蘭進明是也六中丞鄭叔清暢灌<lb/>
韋利見皇甫鋭張萬頃毛若虚是也七御史李融屈無<lb/>
易孫昌𦙍孫瑩宋晦嚴銳畢曜是也三員外張渭張之<lb/>
緒李宣是也一左丞皇甫銑是也一郡王瑀是也一開<lb/>
<pb n="KR3j0185_WYG_111-92a"/>
府力士是也遺評補博卿監司舍將軍列卿州牧縣宰<lb/>
已下散在諸郡不可盡紀從至徳至寳應向二千人及<lb/>
承恩放還十二三矣嗟乎淫刑以逞誰得無罪湜同病<lb/>
者報以誌之况與高公俱嬰譴累每接言論敢不書紳<lb/>
豈謂懐輔弼之元勲當休明之聖代卒為讒佞所惡生<lb/>
死銜寃悲夫<lb/>
　<lb/>
　<lb/>
<pb n="KR3j0185_WYG_111-92b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷一百十一下<lb/>
</p>
<p>
</p>
  </div>
</body>
</text>
</TEI>
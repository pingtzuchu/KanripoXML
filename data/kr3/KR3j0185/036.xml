<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>説郛卷三十六上</head>
    <p>
<pb n="KR3j0185_WYG_036-1a"/>
欽定四庫全書<lb/>
　説郛卷三十六上　　　　元　陶宗儀　撰<lb/>
　　尚書故實<hi>李綽</hi>
　賔䕶尚書河東張公三相盛門四朝雅望博物自同<lb/>
　於壯武多聞逺邁於咠臣綽避難圃田寓居佛廟秩<lb/>
　有同於錐印跡更甚於酒傭叨遂迎塵毎容侍話凡<lb/>
　聆徴引必異尋常足廣後生可貽好事遂纂集尤異<lb/>
　者兼雜以詼諧十數節作尚書故實云耳<lb/>
<pb n="KR3j0185_WYG_036-1b"/>
髙祖太武皇帝本名與文皇帝同上一字後乃删去嘗<lb/>
有碑版鑿處具在太武是陵廟中玉册定<hi>闕</hi>神堯乃母<lb/>
后追尊顔公曾抗疏極論為袁傪所沮而寢<lb/>
太宗酷好法書有大王眞跡三千六百紙率以一丈二<lb/>
尺為一軸寶惜者獨蘭亭為最置於座側朝夕觀覽嘗<lb/>
一日附耳語髙宗曰吾千秋萬歲後與吾蘭亭將去也<lb/>
及奉諱之日用玉匣貯之藏於昭陵<lb/>
天册府弧矢尺度蓋倍於常者太宗北逐劉黑闥為突<lb/>
<pb n="KR3j0185_WYG_036-2a"/>
厥所窘遂親發箭射退賊騎突厥中得此箭傳觀皆歎<lb/>
伏神異後餘弓一張箭五隻藏在武庫歴代郊丘重禮<lb/>
必陳於儀衛之前以耀武德惜哉今與法物同為煨燼<lb/>
矣然此即劉氏斬虵劒之比也豈不有所歸乎<lb/>
司馬天師名承禎字紫㣲形狀類陶隱居𤣥宗謂人曰<lb/>
承禎𢎞景後身也天降車上有字曰賜司馬承禎尸解<lb/>
去日白鶴<hi>一作雲</hi>滿庭異香郁烈承禎號白雲先生故人<lb/>
謂車為白雲車至文宗朝并張騫海槎同取入内<lb/>
<pb n="KR3j0185_WYG_036-2b"/>
有李㓜竒者開元中以藝干柳芳嘗對芳念百韻詩芳<lb/>
已暗記便題之於壁不差一字謂㓜竒曰此吾之詩也<lb/>
㓜竒大驚異之有不平色乆之徐曰聊相戲此君所念<lb/>
詩也因請㓜竒更誦所著文章皆一遍便能寫錄<lb/>
鄭廣文作聖善寺報慈閣大像記云自頂至頥八十三<lb/>
尺額珠以銀鑄成虛中盛八石<lb/>
搆聖善寺佛殿僧惠範以罪没入其財得一千三百萬<lb/>
貫<lb/>
<pb n="KR3j0185_WYG_036-3a"/>
元載破家籍財貨諸物得胡椒九百石<lb/>
盧元公好道重方士有王谷者得黄白術變瓦礫泥土<lb/>
立成黄金<lb/>
進士盧融嘗説盧元公鎮南海日疽發於鬂氣息惙然<lb/>
有一少年道士直來牀前謂相國曰本師知尚書病瘡<lb/>
遣某將少膏藥來可便傅之相國寵姬韓氏遂取膏藥<lb/>
疾貼於瘡上至暮而抜數日平復於倉皇之際不知道<lb/>
士所來及令勘中門至衙門十數重並無出入處方知<lb/>
<pb n="KR3j0185_WYG_036-3b"/>
其異也盛膏小銀合子韓氏收得後猶在融即相國親<lb/>
宻目驗其事因附於此<lb/>
公自言四世河東公為中書令着緋<hi>綽安邑宅中曾有河東公任中書令</hi>
<hi>着緋真</hi>又説傅遊藝居相位着緑<lb/>
李師誨者畵蕃馬李漸之孫也為劉從諫潞州從事知<lb/>
劉不軌遂隱居黎城山潞州平朝廷嘉之就除一縣宰<lb/>
曾於衲僧處得落星石一片僧云於蜀路早行見星墜<lb/>
於前遂圍數尺掘之得片石如斷磬其一端有雕刻狻<lb/>
<pb n="KR3j0185_WYG_036-4a"/>
猊之首亦如磬有孔穿絛處尚光滑豈天上樂器毁而<lb/>
墜歟此石後流轉到綽安邑宅中<lb/>
清夜遊西園圖顧長康畵有梁朝諸王䟦尾處云圖上<lb/>
若干人並食天厨<lb/>
貞觀中褚河南裝背題處具在本張維素家收得<hi>維素從申</hi>
<hi>之子</hi>傳至相國張公<hi>𢎞靖</hi>元和中准宣索并鍾元常寫道德<lb/>
經同進入内<hi>時張公鎮并州進圖表李太尉衛公作也</hi>後中貴人崔潭峻自<lb/>
禁中將出復流傳人間維素子周封前涇州從事在京<lb/>
<pb n="KR3j0185_WYG_036-4b"/>
一日有人將此圖求售周封驚異之遽以絹數疋贖得<lb/>
經年忽聞欵關甚急問之見數人同稱仇中尉傳語評<lb/>
事知清夜圖在宅計閒居家貧請以絹三百疋易之周<lb/>
封憚其廹脅遽以圖授使人明日果賫絹至後方知詐<lb/>
偽乃是一力足人求江淮大塩院時王庻人涯判塩鐡<lb/>
酷好書畵謂此人曰為余訪得此圖然遂公所請因為<lb/>
計取耳及十二家事起復落在一粉舖内郭侍郎<hi>承嘏</hi>閽<lb/>
者以錢三百買得獻郭公郭又流傳至令狐家宣宗嘗<lb/>
<pb n="KR3j0185_WYG_036-5a"/>
問相國有何名畵相國具以圖對復進入内<hi>賔䕶親見相國説</hi>
公嘗於貴人家見梁昭明太子腦骨㣲紅而潤澤抑異<lb/>
於常也<lb/>
又嘗見人腊長尺許眉目手足悉具或以為僬僥人也<lb/>
又説表弟盧某一日碧空澄澈仰見仙人乗鶴而過别<lb/>
有數鶴飛在前後適覩自一鶴背遷一鶴背亦如人換<lb/>
馬之狀<lb/>
國朝李嗣真評事云顧畵屈居第一然虎頭又伏衛恊<lb/>
<pb n="KR3j0185_WYG_036-5b"/>
畵北風圖<hi>北風圖毛詩義</hi>
公平康里宅乃崔司業融舊第有司業題壁處今猶在<lb/>
蜀王嘗造千面琴散在人間蜀王即隋文之子楊秀也<lb/>
又李汧公取桐孫之精者雜綴為之謂之百衲琴用蝸<lb/>
殻為徽其間三面尤絶異通謂之響泉韻磬絃一上可<lb/>
十年不斷<lb/>
兵部李員外約言汧公之子也識度清曠逈出塵表與<lb/>
主客張員外諗同棄官并韋徴君况墻東遯世不婚娶<lb/>
<pb n="KR3j0185_WYG_036-6a"/>
不治生業李尤厚於張每與張匡牀静言逹旦不寢人<lb/>
莫得知贈張詩曰我有心中事不向韋二説秋夜洛陽<lb/>
城明月照張八<hi>諗即尚書公之羣從</hi>
佛像本<hi>闕</hi>　朴陋人不生敬今之藻繪雕刻自戴顒始<lb/>
也顒嘗刻一像自隱帳中聽人臧否隨而改之如是者<lb/>
積十年厥功方就<lb/>
絳州碧落碑文乃髙祖子韓王元嘉四男為先妃所製<lb/>
陳惟玉書今不知者妄有指説非也<lb/>
<pb n="KR3j0185_WYG_036-6b"/>
荀輿能書嘗寫狸骨治勞方右軍臨之至今謂之狸骨<lb/>
帖<lb/>
古碑皆有圓空<hi>音孔</hi>葢碑者悲也本墟墓間物每一墓有<lb/>
四焉初葬穿䋲於空以下棺乃古懸窆之禮禮曰公室<lb/>
視豐碑三家視桓楹人因就紀其德由是遂有碑表數<lb/>
十年前有樹德政碑亦設圓空不知根本甚失後有悟<lb/>
之者遂改焉<lb/>
公自述髙伯祖嘉祐開元中為相州都督廨宇有災異<lb/>
<pb n="KR3j0185_WYG_036-7a"/>
郡守物故者連累政將軍<hi>嘉祐終金吾將軍</hi>至則於正寢整衣<lb/>
冠通夕而坐夜分忽肅屏開聞歎息聲俄有人自西廡<lb/>
而出衣巾藍縷形器憔悴歴階而上直至于前將軍因<lb/>
厲聲問曰是何神祗來至於此荅曰余後周將尉遲廽<lb/>
也死於此地遺骸尚存願托有心得畢葬祭前牧守者<lb/>
皆膽薄氣劣驚悸而終非余所害又指一十餘歲女子<lb/>
曰此余之女也同瘞廡下明日將軍召吏發掘果得二<lb/>
骸備衣衾棺器禮而葬之越二夕復出感謝因曰余無<lb/>
<pb n="KR3j0185_WYG_036-7b"/>
他能報効願禆公政節宣水旱唯所命焉将軍遂以事<lb/>
上聞請置廟歲時血食上特降書詔褒異勒碑叙述今<lb/>
相州碑廟見在<lb/>
中書令河東公開元中居相位有張憬藏者能言休咎<lb/>
一日忽詣公以一幅紙大書台字授公公曰余見居台<lb/>
司此何意也後數日貶官台州刺史<lb/>
河東公鎮并州上問有何事第言之奏曰臣有弟嘉祐<lb/>
逺牧方州手足支離常繫念慮上因口勅張嘉祐可忻<lb/>
<pb n="KR3j0185_WYG_036-8a"/>
州刺史河東屬郡上意不疑張亦不讓豈非至公無隱<lb/>
出於常限者乎<lb/>
王平南廙右軍之叔也善書畵常謂右軍吾諸事不足<lb/>
法惟書畵可法後晉明帝師其畵王右軍學其書焉<lb/>
宣平太傅相國盧公應舉時寄居夀州安豐縣别墅嘗<lb/>
遊芍陂見里人負薪者持碧蓮花一朶以傷器刃矣云<lb/>
陂中得之盧公後從事浙西因使淮服話於太尉衛公<lb/>
公令捜訪芍陂則無有矣又徧尋於江渚間亦終不能<lb/>
<pb n="KR3j0185_WYG_036-8b"/>
得乃知向者一朶葢神異耳<lb/>
京國頃歲街陌中有聚觀戲塲者詢之乃二刺蝟對打<lb/>
令既合節奏又中章程時座中有前将作李少監韞亦<lb/>
云曾見<lb/>
京城佛寺率非真僧曲檻廻廊户牖重複有一僧室當<lb/>
門有櫃扄鎖甚牢竊知者云自櫃而入則别有幽房邃<lb/>
閣詰曲深嚴囊槖奸回何所不有<lb/>
牛相公僧孺鎮㐮州日以久旱祈禱無應有處士不記<lb/>
<pb n="KR3j0185_WYG_036-9a"/>
名姓衆云豢龍者公請致雨處士曰江漢間無龍獨一<lb/>
湫泊中有之黒龍也强駈逐必慮為災難制公固命之<lb/>
果有大雨漢水泛漲漂溺萬户處士懼罪亦亡去十年<lb/>
前有人他處見猶在<lb/>
汲冡書葢魏安釐王冡晉時衛郡汲縣耕人於古冡中<lb/>
得之竹簡漆書科斗文字雜寫經史與今本挍驗多有<lb/>
異同<lb/>
王内史書帖中有與蜀郡守朱<hi>不記名</hi>書求櫻桃來禽日<lb/>
<pb n="KR3j0185_WYG_036-9b"/>
給藤子<hi>來禽言味甘來衆禽也俗作林檎</hi>又云胡桃種已成矣又問司<lb/>
馬相如揚子雲有後否蜀城門是司馬錯所製存乎<lb/>
顧况字逋翁文詞之暇兼攻小筆嘗求知新亭監人或<lb/>
詰之謂曰余要寫貌海中山耳仍辟善畵者王黙為副<lb/>
知也<lb/>
世言牡丹花近有葢以國朝文士集中無牡丹謌詩張<lb/>
公嘗言楊子華有畵牡丹處極分明子華北齊人則知<lb/>
牡丹花亦已乆矣<lb/>
<pb n="KR3j0185_WYG_036-10a"/>
又説顧况志尚疎逸近於方外有時宰曾招致將以好<lb/>
官命之况以詩荅曰四海如今已太平相公何用喚狂<lb/>
生此身還似籠中鶴東望滄洲呌一聲後吳中皆言况<lb/>
得道解化去<lb/>
有黄金生者擢進士第人問與頗同房否對曰别洞<hi>黄本</hi>
<hi>溪洞豪姓生故以此對人雖咍之亦賞其真實也</hi>
王僧䖍右軍之孫也齊髙帝嘗問曰卿書與我書孰優<lb/>
對曰臣書人臣第一陛下書帝王第一帝不悦後嘗以<lb/>
<pb n="KR3j0185_WYG_036-10b"/>
橛筆書恐為帝所忌故也<lb/>
陸暢字逹夫常為韋南康作蜀道易首句曰蜀道易易<lb/>
於履平地南康大喜贈羅八百疋南康薨朝廷欲繩其<lb/>
既徃之事復閲先所進兵器刻定秦二字不相與者因<lb/>
欲搆成罪名暢上疏理之云臣在蜀日見造所進兵器<lb/>
定秦者匠之名也由是得釋蜀道難李白罪嚴武也暢<lb/>
感韋之遇遂反其詞焉<lb/>
聖善寺銀佛天寳亂為賊截將一耳後少傅白公奉佛<lb/>
<pb n="KR3j0185_WYG_036-11a"/>
銀三鋌添補然不及舊者會昌拆寺命中貴人毁像收<lb/>
銀送内庫中人以白公所添鑄比舊耳少銀數十兩遂<lb/>
詣白公索餘銀恐渉隱没故也<lb/>
又云士張林説毁寺時分遣御史撿天下所齊寺及收<lb/>
録金銀佛像有蘇監察者<hi>不記名</hi>廵覆兩街諸寺見銀佛<lb/>
一尺已下者多袖之而歸謂之蘇杠<hi>烏講反</hi>佛或問温庭<lb/>
筠將何對好遽曰無以過宻陁僧也<lb/>
絳州謝真人上昇前玉帝錫以鞍馬為信意者使其安<lb/>
<pb n="KR3j0185_WYG_036-11b"/>
心也刺史李堅遺之玉念珠後問念珠在否云已在紫<lb/>
皇之前矣一日真人於紫極宫置齋金母下降郡郭處<lb/>
處有虹霓雲氣之狀乃至白晝輕舉萬目覩焉<lb/>
魏受禪碑王朗文梁鵠書鍾繇鐫字謂之三絶鐫字皆<lb/>
須妙於篆籕故繇方得鐫刻<lb/>
張懷瓘書斷曰篆籕八分𨽻書草書章艸飛白行書通<lb/>
謂之八體而右軍皆在神品右軍嘗醉書數字㸃畫類<lb/>
龍爪後遂有龍爪書如科斗玉筯偃波之類諸家共五<lb/>
<pb n="KR3j0185_WYG_036-12a"/>
十二般<lb/>
公云舒州灊山下有九井其實九眼泉也旱即殺一犬<lb/>
投其中大雨必降犬亦流出<lb/>
又南中乆旱即以長繩繫虎頭骨投有龍處入水即數<lb/>
人牽制不定俄頃雲起潭中雨亦隨降龍虎敵也雖枯<lb/>
骨猶激動如此<lb/>
五星惡浮屠像今人家多圖畵五星雜於佛事中或謂<lb/>
之禳災者真不知也<lb/>
<pb n="KR3j0185_WYG_036-12b"/>
武后朝宰相石泉公王方慶瑯琊王也武后嘗御武成<lb/>
殿閲書畵問方慶曰卿家舊法書存乎方慶遂集自右<lb/>
軍已下至僧䖍智永禪師等二十五人各書一卷進上<lb/>
后命崔融作序謂為寶章集亦曰王氏世寶也<lb/>
今延英殿靈芝殿也謂之小延英苖韓公居相位以足<lb/>
疾歩驟㣲蹇上毎於此待之宰相對於小延英自此始<lb/>
也<lb/>
臺儀自大夫已下至監察通謂之五院御史國朝踐歴<lb/>
<pb n="KR3j0185_WYG_036-13a"/>
五院者共三人為李商隱張魏公延賞温僕射造也<lb/>
裴岳者乆應舉與長興于左揆友善曾有一古鏡子乃<lb/>
神物也于於布素時得一照分明見有朱衣吏導從他<lb/>
皆類此賔䕶與岳微親面詰之云不虛旋亦墜失<lb/>
陳朝謝赫善畵嘗閲祕閣歎伏曹不興所畵龍首以為<lb/>
若見真龍<lb/>
陶貞白所著太清經一名劒經凡學道術者皆須有好<lb/>
劒鏡隨身又説干將莫耶劒皆以銅鑄非鐡也<lb/>
<pb n="KR3j0185_WYG_036-13b"/>
八分書起於漢時王次仲次仲有道詔徴聘於車中化<lb/>
為大鳥飛去墜三翮於地今有大翮山在常山郡界<lb/>
兵部李約員外嘗江行與一商胡舟檝相次商胡病固<lb/>
邀相見以二女託之皆絶色也又遺一珠約悉唯唯及<lb/>
商胡死財寶約數萬悉籍其數送官而以二女求配始<lb/>
殮商胡時約自以夜光含之人莫之知也後死商胡有<lb/>
親屬來理資財約請官司發掘驗之夜光果在其宻行<lb/>
皆此類也<lb/>
<pb n="KR3j0185_WYG_036-14a"/>
公云牧𢎞農日捕獲伐墓盜十餘輩中有一人請間言<lb/>
事公因屏吏獨問對曰某以他事贖死盧氏縣南山堯<lb/>
女塜近亦曾為人開發獲一大珠并玉盌人亦不能計<lb/>
其直餘寶器極多世莫之識也公因遣吏按驗即塜果<lb/>
有開處旋獲其盜考訊與前通無異及牽引其徒稱皆<lb/>
在商州冶務中時商牧名卿也州移牒公致書皆怒而<lb/>
不遣竊知者云珠玉之器皆入京師貴人家矣公前歲<lb/>
自京徒歩東出盧氏復問邑中具如所説然史傳及地<lb/>
<pb n="KR3j0185_WYG_036-14b"/>
里書並不載此塜且堯女舜妃也皆死於湘嶺今所謂<lb/>
者豈傳説之誤歟矧貽訓於茅茨土堦不宜有厚葬之<lb/>
事即此塜果何人哉<lb/>
飛白書始於蔡邕在鴻都見匠人施堊箒遂創意焉梁<lb/>
蕭子雲能之武帝謂曰蔡邕飛而不白羲之白而不飛<lb/>
飛白之間在斟酌耳嘗大書蕭字後人匣而寶之傳至<lb/>
張氏賔䕶東都舊第有蕭齋前後序引皆名公之詞也<lb/>
杜紫微頃於宰執求小儀不遂請小秋又不遂嘗夢人<lb/>
<pb n="KR3j0185_WYG_036-15a"/>
謂曰辭春不及秋昆脚與皆頭後果得比部員外<hi>又杜公自</hi>
<hi>述不曾歴小比此必傳之誤</hi>
楊祭酒敬之愛才公心嘗知江表之士項斯贈詩曰處<lb/>
處見詩詩摠好及觀標格過於詩平生不解藏人善到<lb/>
處相逢説項斯因此名振遂登髙科也<lb/>
東都項年剏造防秋館穿掘多得蔡邕鴻都學所書石<lb/>
經後洛中人家徃徃有之<lb/>
王内史借船帖書之尤工者也故山北盧尚書匡寶惜<lb/>
<pb n="KR3j0185_WYG_036-15b"/>
有年公致書借之不得云只可就看未嘗借人也公除<lb/>
潞州旗節在途纔數程忽有人將書帖就公求售閲之<lb/>
乃借船帖也公驚異問之云盧家郎君要錢遣賣耳公<lb/>
嘆異移時不問其價還之後不知落於何人<lb/>
京師書儈孫盈者名甚著盈父曰仲容亦鑒書畵精於<lb/>
品目豪家所寳多經其手真偽無逃焉王公借船帖是<lb/>
孫盈所蓄人以厚價求之不果盧公其時急切減而賑<lb/>
之曰錢滿百千方得盧公韓大冲外孫也故書畵之尤<lb/>
<pb n="KR3j0185_WYG_036-16a"/>
者多閲而識焉<lb/>
嘗有一淪落衣冠以先人執友方為邦伯因逺投謁兾<lb/>
有厚需及謁見後情極尋常所賚至寡歸無道路之費<lb/>
愁怨動容因閒歩長衢歎吒不已忽有一人衣服垢敝<lb/>
行過于前廻目之曰公有不平之氣余願知之因具告<lb/>
情㫖荅曰止於要厚䘏小事耳今夜可宿某舍至暮徃<lb/>
即已遲望門外遂延入謂之曰余隱者也見為縣獄卒<lb/>
要在濟人之急既夜分取一椀合于面前俄頃揭看見<lb/>
<pb n="KR3j0185_WYG_036-16b"/>
一班白紫綬者纔長數寸此人詬責之曰與人有分不<lb/>
䘏其孤可乎紫衣者遜謝乆之復用椀覆於地更揭之<lb/>
則無有矣明日平旦聞傳聲覓某秀才甚急徃則紫衣<lb/>
斂板以待情義頓濃遂贈數百縑亦不言其事豈非仙<lb/>
術乎<lb/>
某經云佛教上屬鬼宿葢神鬼之事鬼暗則佛教衰矣<lb/>
吳先生嘗稱有靈鬼録佛乃一靈鬼耳<lb/>
李抱真之鎮潞州也軍資匱闕計無所為有老僧大為<lb/>
<pb n="KR3j0185_WYG_036-17a"/>
郡人信服抱真因詣之謂曰假和尚之道以濟軍中可<lb/>
乎僧曰無不可抱真曰但言請於鞫塲焚身某當於使<lb/>
宅鑿一地道通連候火作即潜以相出僧喜從之遂陳<lb/>
狀聲言抱真命於鞫塲積薪貯油因為七日道塲晝夜<lb/>
香燈梵唄雜作抱真亦引僧入地道使之不疑僧仍升<lb/>
座執爐對衆説法抱真率監軍僚屬及將吏膜拜其下<lb/>
以俸入檀施堆于其傍由是士女駢填捨財億計滿七<lb/>
日遂送柴積灌油發熖擊鐘念佛抱真宻已遣人填塞<lb/>
<pb n="KR3j0185_WYG_036-17b"/>
地道俄頃之際僧薪並灰數日藉所得貨財輦入軍資<lb/>
庫别求所謂舍利者數十粒造塔貯焉<lb/>
又説洛中項年有僧得數粒所謂舍利者貯于琉璃器<lb/>
中晝夜香燈檀施之利日無虛焉有士子廹於寒餒因<lb/>
請僧願得舍利掌而觀瞻僧遂出瓶授與遽即吞之僧<lb/>
惶駭如狂復慮聞之於外士子曰與吾㡬錢當服藥出<lb/>
之僧喜甚遂贈二百緡仍取萬病丸與喫俄頃洩痢以<lb/>
盆盎盛貯濯而收之<lb/>
<pb n="KR3j0185_WYG_036-18a"/>
章仇兼瓊鎮蜀日佛寺設大會百戲在庭有十歲童兒<lb/>
<hi>一作女童</hi>舞于竿杪忽有物狀如雕鶚掠之而去羣衆大駭<lb/>
因而罷樂後數日其父母見在髙塔之上梯而取之則<lb/>
神如癡乆之方語云見如壁畵飛天夜义者將入塔中<lb/>
日飼果實飲饌之味亦不知其所自旬日方精神如初<lb/>
晉書中有飲食名寒具者亦無注解處後於齊民要術<lb/>
并食經中撿得是今所謂<graphic n="KR2065" url="https://raw.githubusercontent.com/kanripo/KR-Gaiji/master/images/KR2065.png" mimeType="image/png"/>餅桓𤣥嘗盛具法書名畵<lb/>
請客觀之客有食寒具不濯手而執書畵因有涴𤣥不<lb/>
<pb n="KR3j0185_WYG_036-18b"/>
懌自是會客不設寒具<lb/>
昌黎生者名父子也雖教有義方而性頗闇劣嘗為集<lb/>
賢校理史傳中有説金根車處皆臆斷之曰豈其誤歟<lb/>
必金銀車悉改根字為銀字至除拾遺果為諫院不受<lb/>
俄有以故人子而憫之者因辟為鹿門從事也<lb/>
今謂進士登第為遷鶯者乆矣葢自伐木詩伐木丁丁<lb/>
鳥鳴嚶嚶出自幽谷遷于喬木又曰嚶其鳴矣求其友<lb/>
聲並無鶯字頃歲省試早鶯求友詩又鶯出谷詩别書<lb/>
<pb n="KR3j0185_WYG_036-19a"/>
固無證據豈非誤歟<lb/>
東晉謝太傅墓碑但樹貞石初無文字葢重難製述之<lb/>
意也<lb/>
西平王始將禁軍在蜀戌蠻與張魏公不叶及西乎功<lb/>
髙居相位德宗欲追魏公者數四慮西平不悦而罷後<lb/>
上令韓晉公善説然後並處中書一日因内宴禁中出<lb/>
瑞錦一疋令繫兩人一處以示和解之意<lb/>
潞州啓聖宫有明皇帝欹枕斜書壁處并腰鼓馬槽並<lb/>
<pb n="KR3j0185_WYG_036-19b"/>
在公為潞州從事皆見之<lb/>
千字文梁周興嗣編次而有王右軍書者人皆不曉其<lb/>
始乃梁武教諸王書令殷鐡石于大王書中搨一千字<lb/>
不重者每字片紙雜碎無序武帝召興嗣謂曰卿有才<lb/>
思為我韻之興嗣一夕編綴進上鬂髪皆白而賞賜甚<lb/>
厚右軍孫智永禪師自臨八百本散與人間江南諸寺<lb/>
各留一本永徃住吳興永福寺積年學書秃筆頭十瓮<lb/>
每瓮皆數石人來覓書并請題頭者如市所居户限為<lb/>
<pb n="KR3j0185_WYG_036-20a"/>
之穿穴乃用鐡葉裹之人謂為鐡門限後取筆頭瘞之<lb/>
號為退筆塜自製銘誌<lb/>
孫季雍著葬經又有著葬畧者言葬用吉禮僧尼並不<lb/>
可令見之也<lb/>
鄭廣文學書而病無紙知慈恩寺有柿葉數間屋遂借<lb/>
僧房居止日取紅葉學書嵗乆殆徧後自寫所製詩并<lb/>
畵同為一卷封進𤣥宗御筆書其尾曰鄭䖍三絶<lb/>
郭侍郎<hi>承嘏</hi>嘗寶惜書法一卷毎携隨兵初應舉就雜文<lb/>
<pb n="KR3j0185_WYG_036-20b"/>
試寫畢夜色猶早以紙緘裹置於篋中及納所寶書帖<lb/>
却歸鋪於燭籠下取書帖觀覽則程試宛在箧中怱遽<lb/>
驚嗟計無所出來徃於棘圍門外見一老吏詢其事具<lb/>
以實告吏曰某能換之然某家貧居興道里儻換得願<lb/>
以錢三萬見酧公悦而許之逡廵賫程試徃而易書帖<lb/>
出授公公媿謝而退明日歸親仁里自以錢送詣興道<lb/>
欵關乆之吏有家人出公以姓氏質之對曰主父死三<lb/>
日方貧未辦周身之具公驚嘆乆之方知棘圍所見乃<lb/>
<pb n="KR3j0185_WYG_036-21a"/>
鬼也遂以錢贈其家而去余在京曾侍太傅相國盧公<lb/>
宴語親聞其事今又得於張公方審其異也云耳<lb/>
<pb n="KR3j0185_WYG_036-22a"/>
　　次柳氏舊聞<hi>李德裕</hi>
太和八年秋八月乙酉上於紫宸殿聽政宰臣王涯等<lb/>
奉職奏事上顧謂宰臣曰故内臣力士始終事蹟試為<lb/>
我言之涯即奏曰上元中史臣柳芳得罪竄黔中時力<lb/>
士亦徙巫州因相與周旋力士以芳嘗司史謂芳言先<lb/>
是時禁中事皆芳所不能知而芳亦有質疑者芳黙識<lb/>
之及次其事號曰問髙力士上令採訪故史氏取其書<lb/>
臣涯等既奉詔即召芳孫度支貟外郎璟詢事璟對某<lb/>
<pb n="KR3j0185_WYG_036-22b"/>
祖芳前從力士問覼縷未竟後著唐歴採取義類相近<lb/>
者以傳之其餘或祕不敢宣或竒怪非編録所宜及者<lb/>
不以傳今按求其書亡失不獲臣德裕先臣與芳子吏<lb/>
部郎中冕貞元初俱為尚書郎後謫官俱東出道相與<lb/>
語遂及髙力士之説且曰彼皆目覩非出傳聞信而有<lb/>
徴可為實録先臣謂臣言之臣伏念所憶授凡一十七<lb/>
章歳祀已乆遺槀不傳臣德裕非黄瓊之逹練習見故<lb/>
事愧史遷之該博唯次舊聞愳失其傳不足以對大君<lb/>
<pb n="KR3j0185_WYG_036-23a"/>
之問謹編録如左以備史官之闕云<lb/>
𤣥宗之在東宮為太平公主所忌朝夕伺察纎㣲必聞<lb/>
於上而宫闈左右亦潜持兩端以附太平之勢時元獻<lb/>
皇后得幸方娠𤣥宗愳太平欲令服藥隂除之而無可<lb/>
與語者張説以侍讀得進見太子宫中𤣥宗從容謀及<lb/>
説説亦宻賛其事他日説又入侍因懷去胎藥三煑劑<lb/>
以獻𤣥宗得藥喜盡去左右獨搆火於殿煑未及熟怠<lb/>
而假寐肸蠁之際有神人長丈餘具裝身披金甲操戈<lb/>
<pb n="KR3j0185_WYG_036-23b"/>
繞藥鼎三匝煑盡覆無餘焉𤣥宗起視異之復增火又<lb/>
投一劑煑於鼎因就榻瞬目以候之而神覆鼎如初凡<lb/>
三煑皆覆之乃止明日説又至告之故説降堦再拜曰<lb/>
天所命也不可去之厥後元獻皇后思食酸𤣥宗亦以<lb/>
告説説每進輒袖木𤓰以獻故開元中説恩澤莫與為<lb/>
比肅宗之於説子均垍相愛若親戚昆弟之子<hi>栁芳本張説所</hi>
<hi>引説嘗自叙述與髙力士詞協也</hi>
𤣥宗初即位體貌大臣賔禮故老尤注意於姚崇與宋<lb/>
<pb n="KR3j0185_WYG_036-24a"/>
璟引見便殿皆為之興罷去輙臨軒以送其他宰相優<lb/>
寵莫及至李林甫以宗室近屬上所㧞用恩意甚厚而<lb/>
禮遇漸輕及姚崇為相嘗於上前叙進郎吏上顧視殿<lb/>
宇不荅崇語崇恐再以言之冀上少售而卒不對崇益<lb/>
恐趨出髙力士曰陛下初承鴻業宰相請事當面言可<lb/>
否而崇亟言之陛下不視臣恐宰相必大愳上曰朕既<lb/>
任崇以庻政事之大者當奏朕與之共决如郎署吏秩<lb/>
甚卑會力士宣事因為言上意崇自解而喜朝廷聞者<lb/>
<pb n="KR3j0185_WYG_036-24b"/>
以上有人君之度得信任之道焉<lb/>
魏知古起諸吏為姚崇所引用及同升也崇頗輕之無<lb/>
何知古拜吏部尚書知東道選事以吏部尚書宋璟門<lb/>
下過官知古心䘖之思有以中之者崇二子並分曹洛<lb/>
邑㑹知古至恃其䝉恩頗顧請託知古歸悉以聞上召<lb/>
崇從容謂曰卿子才乎皆何官也又安在崇揣知上意<lb/>
因奏曰臣有三子兩人封司東都矣其為人多欲而寡<lb/>
交以是必干知古然臣未及聞之耳上始以丞相子重<lb/>
<pb n="KR3j0185_WYG_036-25a"/>
言之欲㣲動崇意若崇私其子或為之隱及聞所奏大<lb/>
喜且曰卿安從知之崇曰知古㣲時是臣薦以至榮達<lb/>
臣子愚謂知古見德必容其非故必干之上於是明崇<lb/>
不私其子之過而薄知古之負崇也欲斥之崇為之請<lb/>
曰臣有子無狀撓陛下法陛下欲特原之臣為幸大矣<lb/>
而由臣逐知古海内臣庻必以陛下為私於臣矣非所<lb/>
以禆𤣥化也上乆之乃許翌日以知古為工部尚書罷<lb/>
知政事<lb/>
<pb n="KR3j0185_WYG_036-25b"/>
源乾曜因奏事稱㫖上悦之於是驟㧞用歴户部侍郎<lb/>
亰兆尹以至宰相異日上獨與髙力士語曰爾知吾之<lb/>
㧞用乾曜之速乎曰不知也上曰吾以其容貌言語類<lb/>
蕭至忠故用之力士對曰至忠不嘗負陛下乎陛下何<lb/>
念之深也上曰至忠晩乃謬計耳其初立朝得不為賢<lb/>
相乎上之愛才宥過聞者無不感悦<lb/>
蕭嵩為宰相引韓休與同列及在相位稍與嵩不恊嵩<lb/>
因乞骸骨上慰曰朕未厭卿卿何庸去嵩俯㐲曰臣待<lb/>
<pb n="KR3j0185_WYG_036-26a"/>
罪宰相爵位已極幸陛下未厭臣得以乞身如陛下厭<lb/>
臣臣首領不保又安得自遂因隕涕上為之動容曰卿<lb/>
言切矣朕思之未决卿歸第至夕當有使如無使明日<lb/>
宜如常朝請及日暮命力士詔嵩曰朕惜卿欲固留而<lb/>
君臣始終貴全大義亦國家之羙事今除卿右丞相是<lb/>
日荆州始進黄柑子上以素羅帕苞苴其二以賜焉<lb/>
𤣥宗好神仙徃徃召郡國徴竒異士有張果老者則天<lb/>
時聞其名不能致上亟召之乃與使偕來言其所變怪<lb/>
<pb n="KR3j0185_WYG_036-26b"/>
不測又有邢和璞善算心術視人投算而能察善惡夭<lb/>
夀上使算果老懵然不知其甲子又有師夜光者善視<lb/>
鬼復召果老與坐宻令夜光視之夜光進曰果老今安<lb/>
在臣願得視之而果老坐於上前乆之矣夜光終莫能<lb/>
見上謂力士曰吾聞竒士至人外物不足以敗其中試<lb/>
飲以董汁無苦者真竒士也會天寒甚使以汁進果老<lb/>
遂飲三巵醺然如醉顧使者曰非佳酒也乃寢頃之取<lb/>
鏡視其齒色盡燋且黒命左右取鐡如意以擊齒墮而<lb/>
<pb n="KR3j0185_WYG_036-27a"/>
藏之於衣帶中乃納于懷内出神藥色㣲紅傅齒穴中<lb/>
不寐乆之視鏡齒粲潔白上方信其不誣也<lb/>
𤣥宗嘗幸東都天大旱且暑時聖善寺有天竺乾僧無<lb/>
畏號三藏善召龍致雨之術上遣髙力士疾名無畏請<lb/>
雨無畏奏曰今旱數當然耳召龍必興烈風雷雨適足<lb/>
暴物不可為之也上强使之曰人苦暑疾雖暴風疾雷<lb/>
亦足快意無畏不得已乃奉詔有司為陳請雨之具幡<lb/>
像具備無畏笑曰斯不足以致雨而悉命去之獨盛一<lb/>
<pb n="KR3j0185_WYG_036-27b"/>
鉢水以小刀攪旋之胡言數百祝水須臾有如龍狀其<lb/>
大類指赤色首噉水上俄復没于鉢中無畏復以刀攪<lb/>
水頃之白氣自鉢中興如爐煙上數尺稍稍引出講堂<lb/>
外無畏謂力士曰亟去雨至矣力士疾馳去顧見白氣<lb/>
疾起自講堂而西如一疋練既而昏霾大風雷霆而雨<lb/>
力士纔及天津之南風雨亦隨馬而至馳至衢中大樹<lb/>
多㧞力士比復奏衣盡霑濕<lb/>
𤣥宗善八分書將命相先以御體書其姓名置案上會<lb/>
<pb n="KR3j0185_WYG_036-28a"/>
太子入視上舉金甌覆其名以告之曰宰相名汝庸能<lb/>
知之乎即射中賜若巵酒也肅宗拜而稱之曰非崔琳<lb/>
盧從愿乎上曰然因舉甌以賜酒巵是時琳從愿皆有<lb/>
宰相望𤣥宗倚為相者數矣竟以宗族蕃盛附寄者衆<lb/>
卒不用之也<lb/>
肅宗在宫為李林甫所搆勢幾危者數矣無何鬚鬂斑<lb/>
白常早朝見上上見之愀然曰爾其歸院吾當幸汝及<lb/>
上至顧見宫中庭宇不洒掃而樂器乆屏塵埃積其間<lb/>
<pb n="KR3j0185_WYG_036-28b"/>
左右使令無有妓女上為之動色顧力士曰太子居處<lb/>
若是將軍盍使我聞乎<hi>上在禁中不名力士呼為將軍</hi>力士曰臣嘗欲<lb/>
奏上太子不許曰無以勤上念上即詔力士下京兆尹亟<lb/>
選人間子女頎長潔白者五人將以賜太子力士趨出<lb/>
庭下復還奏曰臣他日嘗宣㫖京兆閲致子女皆囂而<lb/>
朝廷好言事者得以為口實臣以為掖庭中故衣冠以<lb/>
事没入其家者宜可備選上大悦使力士招掖庭令按<lb/>
籍閲視得三人以賜太子而章敬吳皇后在選中頃之<lb/>
<pb n="KR3j0185_WYG_036-29a"/>
后侍寢不寤吟呼若有痛苦氣不属者肅宗呼之不解<lb/>
竊自計曰上始賜我卒無狀不寤上安知非吾䕶視不<lb/>
謹邪遽秉燭視之良乆乃寤肅宗問之后以手按其左<lb/>
脅曰妾向夢中有神人長丈餘介金甲以操劒顧謂妾<lb/>
曰帝命吾與汝為子自左脅以劒决而入决處痛殆不<lb/>
可忍及今未之已也肅宗驗之于燭下則若有綖而赤<lb/>
者存焉遽以狀聞遂生代宗代宗之載誕也三日上幸<lb/>
東宫賜之金盤命以浴吳皇后年㓜皇孫龍體未舒負<lb/>
<pb n="KR3j0185_WYG_036-29b"/>
媪惶惑乃以宫中諸王子同日誕而體貌豐碩者以進<lb/>
見上視之不樂曰此兒非吾兒也負媪扣頭具服上睨<lb/>
曰非爾所知趣取吾兒來於是以太子之子進見上大<lb/>
喜置諸掌中向日視之笑曰此兒福禄逺過其父及上<lb/>
起還宫盡留内樂謂力士曰此一殿有三天子樂乎哉<lb/>
與太子飲樂焉<lb/>
肅宗為太子常侍膳尚食置熟爼有羊臂臑上顧使太<lb/>
子割肅宗既割餘汚漫在手以餅潔之上熟視不懌肅<lb/>
<pb n="KR3j0185_WYG_036-30a"/>
宗徐舉餘餅啖之上甚悦謂太子曰福當如此愛惜<lb/>
天寳中安禄山每來朝上特異待之為置坐於殿而徧<lb/>
張金雞幛其來輙賜坐肅宗諫曰自古正殿無人臣坐<lb/>
禮陛下寵之已甚必將驕也上呼太子前曰此胡有竒<lb/>
相吾以此厭弭之爾<lb/>
興慶宫上潜龍之地聖歴初五王宅也上性友愛及即<lb/>
位立樓于宫西南垣署曰花蕚樓朝退與諸王遊或置<lb/>
酒為樂時天下無事號太平者垂五十年及羯人入闕<lb/>
<pb n="KR3j0185_WYG_036-30b"/>
乗傳遽以告上欲遷幸復登樓置酒四顧悽愴乃命進<lb/>
玉環琵琶琵琶者睿宗所御琵琶也異時上張樂殿中常<lb/>
置之别榻以黄帕葢之不以他樂雜而未嘗持用至是<lb/>
得工賀懐智取調之又命禪定僧叚師彈時羙人善歌<lb/>
從者三人使其中一人歌水調畢奏上將去復眷眷因<lb/>
視樓下問有樂工歌水調者乎一年少心悟上意自言<lb/>
頗工歌兼善水調使之歌曰山川滿目淚沾衣富貴榮<lb/>
華能㡬時不見只今汾水上唯有年年秋鴈飛上聞之<lb/>
<pb n="KR3j0185_WYG_036-31a"/>
為之潸然出涕顧侍御者誰為此詞或對曰宰臣李嶠<lb/>
上曰真才子也不待曲終而去<lb/>
𤣥宗西幸車駕將至延英門出楊國忠請由左藏庫而<lb/>
去上從之望見千餘人持火炬以俟上駐蹕曰何用此<lb/>
為國忠對曰請焚庫積無為盜守上歛容曰盜至若不<lb/>
得此當厚斂於人不如與之無重困吾赤子也命徹炬<lb/>
而行聞者皆感激流涕迭相謂曰吾君愛人如此福未<lb/>
艾也雖太王去豳何以過此<lb/>
<pb n="KR3j0185_WYG_036-31b"/>
上始入斜谷天尚早烟霧甚晦知頓使給事中韋倜於<lb/>
墅中得熟酒一壺跪獻馬前數四不為之舉倜愳乃注<lb/>
於他器自滿引於前上曰卿以我疑耶始吾御宇之初<lb/>
嘗大醉損一人吾悼之因以為戒迨今四十餘年矣未<lb/>
曾嘗酒味指力士近侍曰此皆知之非紿卿也從臣聞<lb/>
之莫不感悦上孜孜驚戒如是富有天下僅五十載豈<lb/>
不由斯道乎<lb/>
天寶中興慶池上小龍常出遊宫垣南溝水中蜿蜒之<lb/>
<pb n="KR3j0185_WYG_036-32a"/>
狀靡不瞻觀及鑾轝而幸先一夕皆見龍乗雲雨自池<lb/>
中望西而去上至嘉陵江將乗舟有龍翼舟而進上泫<lb/>
然流涕顧左右曰此吾宫中之龍也命以酒沃酹之於<lb/>
是龍躍而去<lb/>
天寶中上於内道塲為兆庻祈福親制素黄文及登壇<lb/>
之際其文乃自然凌空而上騰於天也聞空中有言聖<lb/>
夀延長王公已下請編入史冊制從之<lb/>
<pb n="KR3j0185_WYG_036-33a"/>
　　隋唐嘉話<hi>劉餗</hi>
薛道衡聘陳為人日詩云入春纔七日離家已二年南<lb/>
人嗤之曰是底言誰謂此人解作詩及云人歸落鴈後<lb/>
思發在花前乃喜曰名下固無虛士<lb/>
隋髙熲僕射每以盤盛粉置於臥側思得一公事輙書<lb/>
其上至明則録以入朝行之<lb/>
京城南隅芙蓉園者本名曲江園隋文帝以曲名不正<lb/>
詔改之<lb/>
<pb n="KR3j0185_WYG_036-33b"/>
李德林為内史令與楊素共執隋政素功臣豪侈後房<lb/>
婦女錦衣玉食千人德林子百藥夜入其室則其寵妾<lb/>
所召也素俱執於庭將斬之百藥年未二十儀神雋秀<lb/>
素意惜之曰聞汝善為文可作詩自叙稱吾意當免汝<lb/>
死後解縳授以紙筆立就素覽之欣然以妾與之并資<lb/>
從數十萬<lb/>
煬帝善屬文而不欲人出其右司𨽻薛道衡由是得罪<lb/>
後因事誅之曰更能作空梁落鷰泥否<lb/>
<pb n="KR3j0185_WYG_036-34a"/>
煬帝為燕歌行文士皆和著作郎王胄獨不下帝帝每<lb/>
銜之胄竟坐此見害而誦其警句曰庭草無人隨意緑<lb/>
復能作此語耶<lb/>
僕射蘇威有鏡殊精好曾日蝕既鏡亦昏黒無所見威<lb/>
以為左右所汙不以為意他日日蝕半缺其鏡亦半昏<lb/>
如之於是始寶藏之後櫃内有聲如磬尋之乃鏡聲也<lb/>
無何而子䕫死後更有聲無何而威敗後不知所在云<lb/>
洛陽南市即隋之豐都市也初築外垣之時掘得一塜<lb/>
<pb n="KR3j0185_WYG_036-34b"/>
無甎甓棺中有平上朱衣銘云筮言居朝龜言近市五<lb/>
百年間於斯見矣校其年月當魏黄初二年<lb/>
隋文帝夢洪水没城意惡之乃移都大興術者云洪水<lb/>
即唐髙祖之名也<lb/>
平陽公主聞髙祖起義太原乃於鄠司竹園招集亡命<lb/>
以迎軍時謂之娘子兵<lb/>
秦王府倉曹李守素尤精譜學人號為肉譜虞秘書世<lb/>
南曰昔任彦昇善談經籍時稱為五經笥宜改倉曹為<lb/>
<pb n="KR3j0185_WYG_036-35a"/>
人物志<lb/>
隋司𨽻薛道衡子收以文學為秦王府記室早亡太宗<lb/>
追悼之謂梁公曰薛收不幸短命若在當以中書令處<lb/>
之<lb/>
太宗將誅蕭墻之惡以匡社稷謀於衛公李靖靖辭謀<lb/>
於英公徐勣勣亦辭帝以是珎此二人<lb/>
太宗燕見衛公常呼為兄不以臣禮初嗣位與鄭公語<lb/>
恒自名由是天下之人歸心焉<lb/>
<pb n="KR3j0185_WYG_036-35b"/>
太宗每見人上書有所裨益者必令黏於寢殿之壁座<lb/>
臥觀覽焉<lb/>
太宗每謂人曰人言魏徴舉動疎慢我但覺其嫵媚耳<lb/>
貞觀四載天下康安斷死刑至二十九人而已户不夜<lb/>
閉行旅不賫粮也<lb/>
太宗謂羣臣曰始人皆言當今不可行帝王道唯魏徴<lb/>
勸我今遂得功業如此恨不得使封德彛等見之<lb/>
衛公既滅突厥斥境至於大漠謂太宗曰陛下五十年<lb/>
<pb n="KR3j0185_WYG_036-36a"/>
後當憂北邊髙宗末年突厥為患矣突厥之平僕射温<lb/>
彦博請其種落于朔方以實空虛之地於是入居長安<lb/>
者且萬家鄭公以為<hi>闕</hi>不亂<hi>闕</hi>非乆逺䇿争論數年不<lb/>
決至開元中六胡州境反叛其地復空也衛公始困於<lb/>
貧賤因過華山廟訴於神且請告以位宦所至辭色抗<lb/>
厲觀者異之佇立良乆乃去出廟門百許歩聞後有大<lb/>
聲曰李僕射好去顧不見人後竟至端揆隋大業中衛<lb/>
公上書言髙祖終不為人臣請速除之及京師平靖與<lb/>
<pb n="KR3j0185_WYG_036-36b"/>
滑儀衛文昇等俱收衛滑既死太宗慮囚見靖與語固<lb/>
請於髙祖而免之始以白衣從趙郡王南征静巴漢擒<lb/>
蕭銑蕩一楊越師不留行皆武之於武德末年突厥至<lb/>
渭水橋控弦四十萬太宗初親庻政驛召衛公問䇿時<lb/>
發諸州軍未到長安居人勝兵不過數萬敵人精騎騰<lb/>
突挑戰日數十合帝怒欲擊之靖請傾府庫賂以求和<lb/>
潜軍邀其歸路帝從其言敵兵遂退於是據險邀之敵<lb/>
棄老弱而遁獲馬數萬匹玉帛無遺焉<lb/>
<pb n="KR3j0185_WYG_036-37a"/>
隋吏部侍郎髙孝基銓人至梁公房蔡公杜愕然端視<lb/>
良乆降階與之抗禮延入内㕔共食甚恭曰二賢當為<lb/>
興王佐命位極人臣杜年夀稍減於房耳願以子孫相<lb/>
託貞觀初杜薨於右僕射房位至司徒秉政三十餘載<lb/>
太宗之為秦王府僚多被遷奪深患之梁公曰餘人不<lb/>
足惜杜如晦聰明識逹王佐才也帝大驚由是親寵日<lb/>
篤杜僕射薨後太宗食𤓰羙愴然思之遂輟其半使置<lb/>
之於靈座<lb/>
<pb n="KR3j0185_WYG_036-37b"/>
鄭公嘗拜掃還謂太宗人言陛下欲幸山南在外悉<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>
了而竟不行因何有此消息帝笑曰時實有此心畏卿<lb/>
嗔遂停耳<lb/>
太宗會罷朝怒曰㑹殺此田舍漢文德后問誰觸忤陛<lb/>
下帝曰豈過魏徴每事廷辱我使我常不自得后退而<lb/>
具朝服立於庭帝驚曰皇后何為若是對曰妾聞主聖<lb/>
臣忠今陛下聖明故魏徴得直言妾幸備數後宫安敢<lb/>
不賀<lb/>
<pb n="KR3j0185_WYG_036-38a"/>
太宗得鷂絶俊異私自臂之望見鄭公乃藏於懷公知<lb/>
之遂前白事因語古帝王逸豫㣲以諷諫語乆帝惜鷂<lb/>
且死而素嚴敬徴欲盡其言徴語不時盡鷂死懷中<lb/>
太宗謂梁公曰以銅為鏡可以正衣冠以古為鏡可以<lb/>
知興替以人為鏡可以明得失朕嘗寶此三鏡用防己<lb/>
過今魏徴殂逝遂亡一鏡矣<lb/>
太宗令衛公教矦君集兵法既而君集言於帝曰李靖<lb/>
將反至於㣲隱之際輙不以示臣帝以讓靖靖曰此君<lb/>
<pb n="KR3j0185_WYG_036-38b"/>
集反耳今中夏乂安臣之所教足以制四夷矣而求盡<lb/>
臣之術者是將有他心焉<lb/>
衛公為僕射君集為兵部尚書自朝還省君集馬過門<lb/>
數歩不覺靖謂人曰君集意不在人必將反矣<lb/>
太宗中夜聞告矦君集反起繞床而歩亟命召之以出<lb/>
其不意既至曰臣陛下幕府左右乞留小子帝許之流<lb/>
嶺南為奴矦君集既誅録其家得二羙人容色絶代太<lb/>
宗問其狀曰自爾已來常食人乳而不飯又君集之破<lb/>
<pb n="KR3j0185_WYG_036-39a"/>
髙昌得金簟二甚精御府所無亦隱而不獻至時并得<lb/>
焉<lb/>
英公始與單雄信俱臣李宻結為兄弟宻既亡雄信降<lb/>
王充勣來歸國雄信壯勇過人勣後與海陵王元吉圍<lb/>
洛陽元吉恃其膂力每親行圍王充召雄信告之酌以<lb/>
金椀雄信盡飲馳馬而出槍不及海陵者尺勣惶遽連<lb/>
呼曰阿兄阿兄勣王雄信攬轡而止顧笑曰徐勣不縁<lb/>
你且了竟充既平雄信將就戮英公請之不得泣而退<lb/>
<pb n="KR3j0185_WYG_036-39b"/>
雄信曰我固知汝不了此勣曰平生誓共為灰土豈敢<lb/>
念生但以身已許國義不兩遂雖死之顧兄妻子何如<lb/>
因以刀割其股以肉啖雄信曰示無忘前誓雄信食之<lb/>
不疑<lb/>
英公雖貴為僕射其姊病必親為粥釡燃輙焚其鬚姊<lb/>
曰僕妾多矣何為自苦如此勣曰豈為無人耶顧今姊<lb/>
年老勣亦年老雖欲乆為姊粥復可得乎<lb/>
英公嘗言我年十二三為無賴賊逄人則殺十四五為<lb/>
<pb n="KR3j0185_WYG_036-40a"/>
難當賊有所不快者無不殺之十七八為好賊上陣乃<lb/>
殺人年二十便為天下大將用兵以救人死<lb/>
鄂公尉遲敬德性驍果而尤善避槊每單騎入敵人刺<lb/>
之終不能中反奪其槊以刺敵海陵王元吉聞之不信<lb/>
乃令去槊刅以試之敬德云饒王著刅亦不畏傷元吉<lb/>
再三來刺既不少中而槊皆被奪去元吉力敵十夫由<lb/>
是大慙恨太宗之禦竇建德謂尉遲公曰寡人持弓箭<lb/>
公把長鎗相副雖百萬衆亦無奈我何乃與敬德馳至<lb/>
<pb n="KR3j0185_WYG_036-40b"/>
敵營叩其軍門大呼曰我大唐秦王能鬭者來與汝決<lb/>
賊追騎甚衆而不敢逼禦建德之役既陳未戰太宗望<lb/>
見一少年騎驄馬鎧甲鮮明指謂尉遲公曰彼所乗馬<lb/>
真良馬也言之未已敬德請取之帝曰輕敵者亡脱以<lb/>
一馬損公非寡人願敬德自料致之萬全及馳徃并擒<lb/>
少年而返即王充兄子偽代王琬宇文士及在隋亦識<lb/>
是馬實内廐之良也帝欲旌其能並以賜之<lb/>
太宗將征遼衛公病不能從帝使執政以起之不起帝<lb/>
<pb n="KR3j0185_WYG_036-41a"/>
曰吾知之矣明日駕臨其第執手與别靖謝曰老臣宜<lb/>
從但犬馬之疾日月增甚恐死於道路仰累陛下帝撫<lb/>
其背曰勉之昔司馬仲逹非不老病竟能自强立勲魏<lb/>
室靖叩頭曰老臣請轝病行矣至相州病篤不能進駐<lb/>
蹕之役髙麗與靺鞨合軍方四十里太宗望之有懼色<lb/>
江夏王進曰髙麗傾國以抗王師平壤之守必弱假臣<lb/>
精卒五千覆一本根則數十萬之衆可不戰而降帝不<lb/>
應既合戰為賊所乗治將不振還謂衛公曰吾以天下<lb/>
<pb n="KR3j0185_WYG_036-41b"/>
之衆困於蕞爾之地何也靖曰此道宗所解時江夏在<lb/>
側帝顧之道宗具陳前言帝悵然曰時怱遽不憶也駐<lb/>
蹕之役六軍為髙麗所乗太宗命視黒旗英公之麾也<lb/>
候者告黒旗被圍帝大恐須臾復曰圍解髙麗哭聲動<lb/>
山谷勣軍大勝斬首數萬俘獲亦數萬<lb/>
鄭公之薨太宗自製其碑文并自書後為人所間詔令<lb/>
仆之及征髙麗不如意深悔為是行乃歎曰若魏徴在<lb/>
不使我有此舉也既渡遼水令馳驛祀以少牢復立碑<lb/>
<pb n="KR3j0185_WYG_036-42a"/>
焉<lb/>
征遼之役梁公留守西京勑以便宜從事不請或詣留<lb/>
臺稱有宻者梁公問宻謀所在對曰公則是也乃驛遞<lb/>
赴行所及車駕於相州太宗聞留守有表送告人大怒<lb/>
使人持長刀於前而後見之問反者為誰曰房𤣥齡帝<lb/>
曰果然叱令斬腰璽書責梁公以不能自任更有如此<lb/>
者得專斷之<lb/>
太宗嘗止一樹下曰此嘉樹宇文士及從而羙之不容<lb/>
<pb n="KR3j0185_WYG_036-42b"/>
口帝正色曰魏公嘗勸我逺佞人我不悟佞人為誰意<lb/>
常疑汝而未明也今日果然士及叩頭謝曰南衙羣官<lb/>
面折廷争陛下嘗不得舉手今臣幸左右若不少有順<lb/>
從陛下雖貴天子復何聊乎帝意復解<lb/>
太宗使宇文士及割肉以餅拭手帝屢目焉士及佯為<lb/>
不悟更徐拭而便㗖之<lb/>
趙公宴朝貴酒酣樂闋顧羣公曰無忌不才幸遇休明<lb/>
之運因縁寵私致位上公人臣之貴可謂極矣公視無<lb/>
<pb n="KR3j0185_WYG_036-43a"/>
忌富貴何如越公或對為不如或謂過之曰自揣誠不<lb/>
羡越公所不及越公一而已越公之貴也老而無忌之<lb/>
貴也少<lb/>
武衛將軍秦叔寳晚年嘗多疾病每謂人曰吾少長戎<lb/>
馬經三百餘戰計前後出血不啻數斛何能無病乎<lb/>
秦武衛勇力絶人其所將槍踰越常制初從太宗圍王<lb/>
充於洛陽馳馬頓之城下而去城中數十人共㧞不能<lb/>
動叔寳復馳馬舉之以還迄今國家每大陳設必列於<lb/>
<pb n="KR3j0185_WYG_036-43b"/>
殿庭以旌異之<lb/>
太宗令虞監寫列女傳以<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>屏風未及求本乃暗書之<lb/>
一字無失<lb/>
太宗將致櫻桃於酅公稱奉則以尊言賜又以卑乃問<lb/>
之虞監曰昔梁帝遺齊巴陵王稱餉遂從之太宗嘗出<lb/>
行有司請載副書以從上曰不須虞世南在此行祕書<lb/>
也<lb/>
太宗稱虞監博聞德行書翰詞藻忠直一人而已兼是<lb/>
<pb n="KR3j0185_WYG_036-44a"/>
五善太宗聞虞監亡哭之慟曰石渠東觀之中無復人<lb/>
矣虞公之為祕書於省後堂集羣書中事可為文用者<lb/>
號為北堂書鈔今此堂猶存而書盛行於代<lb/>
太史令李淳風校新歴成奏太陽合日蝕當既於占不<lb/>
吉太宗不悦曰日或不蝕卿將何以自處曰有如不蝕<lb/>
則臣請死之及期帝候日於庭謂淳風曰吾放汝與妻<lb/>
子别對以尚早一刻指表影曰至此蝕矣如言而蝕不<lb/>
差毫髪<lb/>
<pb n="KR3j0185_WYG_036-44b"/>
李太史與張文收率更坐有暴風自南而至李以南五<lb/>
里當有哭者張以為有音樂左右馳馬觀之則遇送𦵏<lb/>
者有鼔吹焉<lb/>
潤州得玉磬十二以獻張率更叩其一曰是晉某歳所<lb/>
造也是嵗閏月造者法月數當十三今缺其一宜於黄<lb/>
鍾東九尺掘必得焉勑州求之如其言而得之貞觀中<lb/>
景雲見河水清張率更以為景雲河水清歌名曰燕樂<lb/>
今元㑹第一奏是也<lb/>
<pb n="KR3j0185_WYG_036-45a"/>
太宗之平劉武周河東士庻歌舞於道軍人相與為秦<lb/>
王破陣樂之曲後編樂府云<lb/>
破陣樂被甲持㦸以象戰事慶善樂廣袖屣履以像文<lb/>
德鄭公見奏破陣樂則俯而不視慶善則翫之而不厭<lb/>
太宗閲醫方見明堂圖五藏之系咸附於背乃愴然曰<lb/>
今律杖笞奈何令髀背分受乃詔不得笞背貞觀中有<lb/>
河内人妄為妖言大理丞張藴古以其素狂病不當坐<lb/>
太宗以有情令斬之尋悔以無所及自後每決死刑皆<lb/>
<pb n="KR3j0185_WYG_036-45b"/>
令五覆奏<lb/>
梁公以度支之司天下利害郎曹當闕求之未得乃自<lb/>
職之<lb/>
張賔客文瓘之為大理獲罪者皆曰張卿所罰不為枉<lb/>
也<lb/>
中書令馬周始以布衣上書太宗覽之未及終卷三命<lb/>
召之所陳世事莫不施行舊諸街晨昏傳呌以警行者<lb/>
代之以鼓城門入由左出由右皆周發也舊官人所服<lb/>
<pb n="KR3j0185_WYG_036-46a"/>
唯黄紫二色而已貞觀中始令三品以上服紫四品以<lb/>
上朱六品七品緑八品九品以青焉貞觀中揀材力驍<lb/>
㨗善持射者謂之飛騎上出遊幸則衣五色袍乗六閑<lb/>
馬猛獸皮韉以從李義府始召見太宗試令詠烏其末<lb/>
句云上林多許樹不借一枝栖帝曰吾將全樹借汝豈<lb/>
惟一枝<lb/>
宋謝眺詩云芳洲多杜若貞觀中醫局求杜若度支郎<lb/>
乃下芳洲令貢州判司報云芳州不出杜若應由謝眺<lb/>
<pb n="KR3j0185_WYG_036-46b"/>
詩誤太宗聞之大笑判司改雄州司法度支郎免官<lb/>
太宗病甚出英公為疊州刺史謂髙宗曰李勣才智有<lb/>
餘屢更大任恐其不厭伏於汝故有此授今若即發者<lb/>
我死後可親任之如遲疑顧望便當殺之勣奉詔不及<lb/>
家而行有梟晨鳴於張率更庭樹其妻以為不祥連唾<lb/>
之文收云急灑掃吾當改官言未畢賀者已在門<lb/>
貞觀中西域獻胡僧呪術能死生人太宗令於飛騎中<lb/>
㨂壯勇者試之如言而死如言而蘓帝以告太常卿傅<lb/>
<pb n="KR3j0185_WYG_036-47a"/>
奕奕曰此邪法也臣聞邪不犯正若使呪臣必不得行<lb/>
帝召僧呪奕奕對之初無所覺須臾胡僧忽然自倒若<lb/>
為所擊者便不復蘇<lb/>
貞觀中有婆羅僧言得佛齒所擊前無堅物於是士馬<lb/>
奔湊其處如市時傅奕方臥病聞之謂其子曰是非佛<lb/>
齒吾聞金剛石至堅物不能敵唯羚羊角破之汝可徃<lb/>
試之焉胡僧緘縢甚固求良久乃得見出叩之應手而<lb/>
碎觀者乃止今理珠玉者皆用云<lb/>
<pb n="KR3j0185_WYG_036-47b"/>
閻立本家代善畵至荆州見張僧繇舊迹曰定虛得名耳<lb/>
明日更徃曰名下定無虛士坐臥觀之留宿其下十日<lb/>
不能去張僧繇始作醉僧圖道士每以此嘲僧羣僧於<lb/>
是聚錢數十萬貿閻立本作醉道士圖今竝傳於代<lb/>
率更令歐陽詢行見古碑索靖所書駐馬觀之良乆而<lb/>
去數百歩復還下馬佇立疲則布毯坐觀因宿其傍三<lb/>
日而後去<lb/>
貞觀中彈琵琶裴洛兒始廢撥用手今俗謂搯琵琶是<lb/>
<pb n="KR3j0185_WYG_036-48a"/>
也<lb/>
貞觀初林邑獻火珠狀如水精云得於羅刹國其人朱<lb/>
髪黒身獸牙鷹爪也<lb/>
太宗宴近臣戲以嘲謔趙公無忌嘲歐陽率更曰聳髆<lb/>
成山字埋肩不出頭誰家麟閣上畵此一獼猴詢應聲<lb/>
云索頭連背暖俒襠畏肚寒只由心溷溷所以面團團<lb/>
帝改容曰歐陽詢豈不畏皇后聞趙公后之弟也<lb/>
髙開道作亂幽州矢䧟其頰召醫使出之對以鏃深不<lb/>
<pb n="KR3j0185_WYG_036-48b"/>
可出則俾斬之又召一人如前對則又斬之又召一人<lb/>
如前曰可出然王須忍痛因鈹面鑿骨置揳於其間骨<lb/>
裂開寸餘抽出箭鏃開道奏伎進膳不輟<lb/>
太宗之征遼作飛梯臨其城有應募為梯首城中矢石<lb/>
如雨而竟無為先登英公指謂中書舍人許敬宗曰此<lb/>
人豈不大健敬宗曰健要是不解思量帝聞將罪之<lb/>
太宗謂鄂公曰人言卿反何故答曰臣反是實臣從陛<lb/>
下討逆伐叛雖慿威靈幸而不死然所存皆鋒刃也今<lb/>
<pb n="KR3j0185_WYG_036-49a"/>
大業已定而反疑臣乃悉觧衣投於地見所傷之處帝<lb/>
對之流涕曰卿衣矣朕以不疑卿故此相告何反以為<lb/>
恨<lb/>
太宗謂尉遲公曰朕將嫁女與卿稱否敬德謝曰臣婦<lb/>
雖鄙陋亦不失夫妻情臣每聞説古人語富不易妻仁<lb/>
也臣竊慕之願停聖恩叩頭固譲帝嘉之而止<lb/>
薛萬徹尚丹陽公主太宗嘗謂人曰薛駙馬村氣主羞<lb/>
之不與同席數月帝聞而大笑置酒召對握槊賭所佩<lb/>
<pb n="KR3j0185_WYG_036-49b"/>
刀子佯為不勝解刀以佩之罷酒主悦甚薛未及就馬<lb/>
遽召同載而還重之逾於舊梁公夫人至妬太宗將腸<lb/>
公羙人屢辭不受帝乃令皇后召夫人告以媵妾之流<lb/>
今有常制且司空年暮帝欲有所優詔之意夫人執心<lb/>
不廻帝乃令謂之曰若寜不妬而生寜妬而死乃遣酌<lb/>
巵酒與之曰若然可飲此酖一舉便盡無所留難帝曰<lb/>
我尚畏見何况於齡<lb/>
許敬宗性輕傲見人多忘之或謂其不聰曰卿自難記<lb/>
<pb n="KR3j0185_WYG_036-50a"/>
若遇何劉沈謝暗中摸索著亦可識<lb/>
虞監草行本師於釋智永嘗樓上學書業成方下其所<lb/>
棄筆頭至盈瓮褚遂良問虞監曰某書何如永師曰聞<lb/>
彼一字直錢五萬官豈得若此曰何如歐陽詢曰聞詢<lb/>
不擇紙筆皆能如志官豈得若此禇恚曰既然某何更<lb/>
留意於此虞曰若使手和筆調遇合作者亦深可貴尚<lb/>
禇喜而退<lb/>
禇遂良其父亮尚在乃别開門勅嘗有以賜遂良使者<lb/>
<pb n="KR3j0185_WYG_036-50b"/>
由正門而入亮出曰渠自有門<lb/>
禇遂良為太宗哀册文自朝還馬誤入人家而不覺也<lb/>
太宗征髙麗髙宗留居定州請驛遞表起居飛奏事自<lb/>
此始也<lb/>
髙宗之將册武后河南公禇遂良謀於趙公無忌英公<lb/>
勣將以死諍趙公請先入禇曰太尉國之元舅脱事有<lb/>
不如意使上有怒舅之名不可英公曰勣請先入禇曰<lb/>
司空國之元勲有不如意使上有罪功臣之名不可遂<lb/>
<pb n="KR3j0185_WYG_036-51a"/>
良齒自草茅無汗馬功䝉先帝殊遇以有今日且當不<lb/>
諱之時躬奉遺詔不効其愚𠂻何以下見先帝揖二公<lb/>
而入帝深納其言事遂中寢<lb/>
王義方時人比之稷卨鄭公每云王生太直髙宗朝李<lb/>
義府引為御史義府以定册武后勲恃寵任勢王惡而<lb/>
彈之坐是見貶坎軻以至於終矣<lb/>
薛中書元超謂所親曰吾不才富貴過分然平生有三<lb/>
恨始不以進士擢第娶五姓女不得修國史<lb/>
<pb n="KR3j0185_WYG_036-51b"/>
有患應聲病者問醫官蘇澄云自古無此方今吾所撰<lb/>
本草網羅天下藥物亦謂盡矣誠將讀之應有所覺其<lb/>
人每發一聲腹中輙應唯至一藥再三聲過至他藥復<lb/>
應如初澄自為處方以此藥為主其病自除<lb/>
楊𢎞武為司戎少常角髙宗謂之某人何因輙授此職<lb/>
對曰臣妻韋氏性剛悍愎以此人見囑臣若不從恐有<lb/>
後患帝嘉其不隱笑而遣之<lb/>
盧尚書承慶總章初考内外官一官督運遭風失米盧<lb/>
<pb n="KR3j0185_WYG_036-52a"/>
考之曰監運損糧考中下其人容止自若無一言而退<lb/>
盧重其雅量改注曰非力所及考中中既無喜容亦無<lb/>
愧容亦無愧詞又改注曰寵辱不驚考中上<lb/>
唐初宫中少樹孝仁后命種白楊謂何力曰此樹易長<lb/>
三數年間宫中可得隂映何力一無所應但誦古詩云<lb/>
白楊多悲風蕭蕭愁殺人意謂此是塜墓間本非宫中<lb/>
所宜種孝仁遽令㧞去更樹梧桐也<lb/>
許髙陽敬宗奏流其子昂於嶺南及敬宗死博士袁思<lb/>
<pb n="KR3j0185_WYG_036-52b"/>
古議諡曰謬昻子彦伯於衆中將擊之袁曰今為賢尊<lb/>
報讐何為反怒彦伯慙而止<lb/>
李義府既居榮寵𦵏其父祖自京至於太原七十餘里<lb/>
役者相繼始國家以來人臣䘮事之盛所未有也<lb/>
京城東有塚極髙大俗謂吕不韋塚以其鋭上亦謂之<lb/>
尖塚咸亨初布政坊法海寺有英禪師言見鬼物云秦<lb/>
莊襄王遇其舍求食自言是其塚而後代人妄云不韋<lb/>
也<lb/>
<pb n="KR3j0185_WYG_036-53a"/>
祕書少監崔行功未得五品前忽有鸜鵒銜一物入其<lb/>
堂置案上而去乃魚袋怏怏數日而加大夫<lb/>
劉仁軌為左僕射戴至德為右僕射人皆多劉而鄙戴<lb/>
有老婦陳牒至徳方欲下筆老婦問左右曰此劉僕射<lb/>
戴僕射曰戴僕射因急就前曰此是不解事僕射郤将<lb/>
牒來至德笑令授之戴僕射無異迹當朝似不能言及<lb/>
薨髙宗歎曰自吾䘮至德無可復聞當其在時事有不<lb/>
是者未嘗放我過因索其前後所陳章奏盈篋閲而流<lb/>
<pb n="KR3j0185_WYG_036-53b"/>
涕朝廷始追重之<lb/>
髙宗乳母盧夲滑州總管杜才幹妻才幹以謀逆誅故<lb/>
盧没入於宫中帝既即位封燕國夫人品第一盧既藉<lb/>
恩寵屢訴才幹枉見構陷帝曰此先朝時事朕安敢追<lb/>
更先朝之事卒不許及盧以亡復請與才幹合𦵏帝以<lb/>
獲罪先朝亦不許之<lb/>
髙宗承貞觀之後天下無事上官侍郎儀獨持國政嘗<lb/>
凌晨入朝廵洛水堤歩月徐轡詠詩云脉脉廣川流驅<lb/>
<pb n="KR3j0185_WYG_036-54a"/>
馬歴長洲鵲飛山月曉蟬噪野風秋音韻清亮羣公望<lb/>
之猶神仙焉<lb/>
髙宗時司農欲以冬藏餘菜賣之百姓以墨勅示僕射<lb/>
蘇良嗣判曰昔公儀相魯猶㧞去園葵况臨御萬邦而<lb/>
販蔬鬻菜事竟不行<lb/>
楊汴州德幹髙宗朝為萬年令有宦官恃貴寵放鷂不<lb/>
避人禾稼德幹擒而杖之二十悉㧞去鷂頭宦者涕泣<lb/>
袒背以示於帝帝曰你情知此漢獰何須犯他百姓竟<lb/>
<pb n="KR3j0185_WYG_036-54b"/>
不之問<lb/>
髙宗朝以太原王范陽盧榮陽鄭清河博陵二崔隴西<lb/>
趙郡二李等七姓恃其族望耻與他姓為婚乃禁其自<lb/>
姻娶於是不敢復行婚禮餙其女以送夫家<lb/>
武后以吏部選人多不實乃令試日自糊其名暗考以<lb/>
定第判之糊名自此始也<lb/>
武后時投匭者或不陳事而謾以嘲戲之言於是乃置<lb/>
使先閲其書奏然後投之匭中有司自此始也<lb/>
<pb n="KR3j0185_WYG_036-55a"/>
徐大理有功每見武后將殺人必據法廷爭嘗與后反<lb/>
復辭色逾厲后大怒令拽出斬之猶廽顧曰臣身雖死<lb/>
法終不可改至市臨刑得免除名為庻人如是再三終<lb/>
不挫折朝廷倚賴至今猶懷之其子預選有司皆曰徐<lb/>
公之子豈可拘以常調者乎<lb/>
皇甫文備武后時酷吏也與徐大理論獄誣徐黨逆人<lb/>
奏成其罪武后特出之無何文備為人所告有功訊之<lb/>
在寛或曰彼將䧟公於死今公反欲出之何也徐曰汝<lb/>
<pb n="KR3j0185_WYG_036-55b"/>
所言者私忿也我所守者公法也安可以私害公<lb/>
李昭德為内史婁師德為納言相隨入朝婁體肥行緩<lb/>
李顧待不即至乃發怒曰尀耐殺人田舍漢婁聞之反<lb/>
徐笑曰師德不是田舍漢更阿誰是婁師德弟拜代州<lb/>
刺史将行謂之曰吾以不才位居宰相汝今又得州牧<lb/>
叨據過分人所嫉也將何以全先人髪膚弟長跪曰自<lb/>
今雖有唾某面者某亦不敢言但拭之而已以此自勉<lb/>
庻免兄憂師德曰此適所謂為我憂也夫前人唾者發<lb/>
<pb n="KR3j0185_WYG_036-56a"/>
於怒也汝今拭之是惡其唾而拭之是逆前人怒也唾<lb/>
不拭將自乾何若笑而受之武后之年竟保其寵禄率<lb/>
是道也<lb/>
武后初稱周恐下心不安乃令人自舉供奉官正員外<lb/>
多置裏行拾遺補闕御史符至有車載斗量之詠有御<lb/>
史臺令史將入室值裏行御史數人聚立門内令史下<lb/>
驢衝過其間諸御史大怒將杖之令史云今日之過實<lb/>
在此驢乞先數之然後受罰御史許之謂驢曰汝伎藝<lb/>
<pb n="KR3j0185_WYG_036-56b"/>
可知精神極鈍何物驢畜敢於御史裏行於是羞而止<lb/>
武后臨朝薛懐義勢傾當時雖王主皆下之蘇良嗣僕<lb/>
射遇諸朝懷義偃蹇不為禮良嗣大怒使左右牽拽搭<lb/>
面數十武后知曰阿師當向北門出入南衙宰相徃來<lb/>
勿犯他<lb/>
武后使閻知㣲與田歸道使突厥歸道還云突厥叛知<lb/>
㣲争之后乃令知㣲多持金帛以武延秀徃聘其女突<lb/>
厥果留使者而入冦尊知㣲與可汗等以示華人大破<lb/>
<pb n="KR3j0185_WYG_036-57a"/>
趙定等州自河以北騷然朝廷以為知㣲賣國乃族閻<lb/>
氏知㣲不知無何逃還武后業已致戮乃云其惡臣子<lb/>
所嫉賜百官甘心焉於是兵刄交下非要職者或不得<lb/>
其次云<lb/>
武后初為明堂明堂後又為天堂五級則俯視明堂矣<lb/>
未就並為天火所焚今明堂制度卑狹於前猶三百餘<lb/>
尺<lb/>
武后為天堂以安大像鑄大儀以配之天堂既焚鐘復<lb/>
<pb n="KR3j0185_WYG_036-57b"/>
鼻絶至中宗欲成武后志乃斵像令短建聖善寺閣以<lb/>
居之今明堂始㣲於西南傾工人以木於中薦之武后<lb/>
不欲人見因加為九龍盤糺之狀其圓蓋上本施一金<lb/>
鳯至是改鳯為珠羣龍捧之<lb/>
武后將如洛陽至閿卿縣東騎忽不進召巫言晉龍驤<lb/>
將軍王濬云臣墓在道南每為樵者所苦聞大駕至故<lb/>
求哀后勅去墓百歩不得耕殖至今荆棘森然將軍王<lb/>
果嘗經峽口見一棺於崖側將墜使人遷之平處得銘<lb/>
<pb n="KR3j0185_WYG_036-58a"/>
云更後三百年氷漂我臨長江欲墮不墮逄王果<lb/>
張易之昌宗初入朝官位尚卑謟附者乃呼為五郎六<lb/>
郎自後因以成俗<lb/>
張昌儀兄弟恃易之昌宗之寵所居奢溢逾於王主末<lb/>
年有人題其門曰一絇絲能得㡬日絡昌儀見之遽下<lb/>
筆書其下曰一日即足無何而禍及<lb/>
張昌宗之貴也武三思謂之王子晉後身為詩以贈之<lb/>
詩至今猶傳<lb/>
<pb n="KR3j0185_WYG_036-58b"/>
補闕喬知之有寵婢為武承嗣所奪知之為緑珠篇以<lb/>
寄之末句云百年離别在髙樓一旦紅顔為君盡寵者<lb/>
結於衣帶上投井而死承嗣驚惋不知其故既見詩大<lb/>
恨知之竟坐此見搆䧟亡<lb/>
沈佺期以工詩著名燕公張説嘗謂之曰沈三兄詩直<lb/>
須還他第一<lb/>
武后遊龍門命羣官賦詩先成者賞錦袍左史東方虬<lb/>
既拜賜坐未安宋之問詩復成文理兼羙左右莫不稱<lb/>
<pb n="KR3j0185_WYG_036-59a"/>
善乃就奪袍衣之<lb/>
狄内史仁傑始為江南安撫使以周赧王楚王項羽吳<lb/>
王夫差越王勾踐吳夫槩王春申君趙他馬援吳桓王<lb/>
等神廟七百餘所有害於人悉除之唯夏禹吳太伯季<lb/>
札伍胥四廟存焉<lb/>
魏僕射元忠每立朝必得常處人或記之不差尺寸魏<lb/>
僕射本名真宰武后朝被羅織下獄有命出之小吏聞<lb/>
者以告魏驚喜曰汝名何曰元忠乃改從元忠焉<lb/>
<pb n="KR3j0185_WYG_036-59b"/>
朱正諫敬則代著孝義自宇文周至國家並令旌表<hi>闕</hi>
　六闕<lb/>
中宗反正後有武當縣丞夀春周憬存慨有節操乃與<lb/>
王駙馬同皎謀誅武三思事發同皎見害憬遁於比干<lb/>
廟中自刎臨死謂左右曰比干忠臣也<lb/>
神龍中洛城東地若水影纎㣲必照就視則無所見長<lb/>
史李承喜上表慶賀<lb/>
崔融司業作武后哀䇿文因發疾而卒時人以為三二<lb/>
<pb n="KR3j0185_WYG_036-60a"/>
百年來無此文<lb/>
朝儀魚袋之飾唯金銀二等至武后乃改五品以銅中<lb/>
宗反正從舊<lb/>
景龍中中宗遊興慶池侍宴者遞起歌舞并唱下兵詞<lb/>
方便以求官爵給事中李景伯亦起唱曰廻波爾時酒<lb/>
巵兵兒志在箴䂓侍宴既過三爵諠譁竊恐非宜於是<lb/>
乃罷坐<lb/>
景龍中多於側門降黒勅斜封以授人官爵時人號為<lb/>
<pb n="KR3j0185_WYG_036-60b"/>
斜封官<lb/>
景龍中妃主家競為奢侈駙馬楊慎交武崇訓至油灑<lb/>
地以築毬場<lb/>
兵部尚書韋嗣立景龍中中宗與韋后幸其莊封嗣立<lb/>
為逍遥公又改其居鳯凰原為清虛原鸚鵡谷為幽棲<lb/>
谷吏部南院舊無選人坐韋嗣立尚書之為吏部始奏<lb/>
請有司供牀褥自後因為故事<lb/>
昆明池者漢孝武所穿有捕魚利京師賴之中宗朝安<lb/>
<pb n="KR3j0185_WYG_036-61a"/>
樂公主請焉帝曰前代以來不以與人不可主不悦因<lb/>
大役人徒别掘一池號曰定昆池既成中宗徃觀令公<lb/>
卿賦詩李黄門日知詩云但願蹔思居者逸無使當時<lb/>
作者勞及睿宗即位謂之曰當時朕亦不敢言非卿忠<lb/>
正何能若是無何而遷侍中<lb/>
李侍中日知初為大理丞武后方肆誅戮大卿胡元禮<lb/>
承㫖欲䧟人死令日知改斷再三不從元禮使謂李曰<lb/>
胡元禮在此人莫覔活李起謂使者日知諮卿李日知<lb/>
<pb n="KR3j0185_WYG_036-61b"/>
在此人莫覔死竟免之<lb/>
中宗崩既除䘮吐蕃來弔深衣練冠待於廟今定陵自<lb/>
有寢廟若擇宗室最長者素服受禮於彼其可乎舉朝<lb/>
稱善而從之<lb/>
徐彦伯常侍睿宗朝以相府之舊拜羽林将軍徐既文<lb/>
士不悦武職及遷謂賀者曰不喜有遷且喜出軍耳<lb/>
崔司知琬中宗朝為侍御史彈宗楚客反盛氣作色帝<lb/>
優之不令問因詔毎彈人必先進内狀許乃可自後以<lb/>
<pb n="KR3j0185_WYG_036-62a"/>
為故事<lb/>
代有山東士大夫類例三卷其非士族及假冒者不見<lb/>
録署云相州僧曇剛撰後栁常侍冲亦明於族姓中宗<lb/>
朝為相州刺史詢問舊老云自隋已來不聞有僧名曇<lb/>
剛蓋嫉於時故隱名氏云<lb/>
裴知古自中宗武后朝以知音直太常路逢乗馬者聞<lb/>
其聲竊曰此人即當墮馬好事者隨而觀之行未半坊<lb/>
馬驚墮殆死嘗觀人迎婦聞婦佩玉聲曰此婦不利姑<lb/>
<pb n="KR3j0185_WYG_036-62b"/>
是日姑有疾竟死云其知音皆此類也又善於攝衛開<lb/>
元十二年終年且百歲近代言樂衛道弼為最天下莫<lb/>
能以聲欺者<lb/>
曹紹□沈之弼皆為太樂令享北郊監享御史有怒於<lb/>
□欲以樂不和為之罪雜扣鐘磬使□暗名之無誤者<lb/>
由是反歎服<lb/>
元行冲賔客為太常少卿有人於古墓中得銅物似琵<lb/>
琶而身正圎莫有識者元視之曰此阮咸所造樂具乃<lb/>
<pb n="KR3j0185_WYG_036-63a"/>
令匠人改以木為聲甚清雅今呼為阮咸是也<lb/>
太平公主於京西市掘池贖水族之生者置其中謂之<lb/>
放生池墓銘云龜言水蓍言市<lb/>
今上之為潞州别駕將入朝有軍人韓凝禮自謂知兆<lb/>
上因以食箸試之既布卦一箸無故自起凡三偃三起<lb/>
觀者以為大吉徴既而誅韋氏定天保因此行也凝禮<lb/>
起家五品至今猶存<lb/>
今上既誅韋氏擢用賢俊改中宗之政依貞觀故事有<lb/>
<pb n="KR3j0185_WYG_036-63b"/>
志者莫不想望太平中書令元之璟御史大夫構河南<lb/>
尹傑皆一時之選時人稱姚宋畢李焉<lb/>
張同州沛之在州也任止名為録事劉幽求為朝邑尉<lb/>
沛奴下諸官而獨呼二公為劉大任大若平常之交<lb/>
今上之誅韋氏沛兄渉為殿中監見殺并令誅沛沛將<lb/>
出就州正名時假在家聞之遽出曰朝廷初有大難同<lb/>
州京之佐輔奈何單使一至便害州将請以死守之於<lb/>
是勸令覆奏因送沛於獄曰正名若死使君可憂不然<lb/>
<pb n="KR3j0185_WYG_036-64a"/>
無慮也時方立元勲用事於中竟脱沛於難二公之力<lb/>
蕭至忠自晉州之入也蔣大理欽緒即其妹壻送之曰<lb/>
以足下之才不憂不見用無為非分妄求至忠不答蔣<lb/>
退而曰九代之卿族一舉而滅之可哀也哉至忠既至<lb/>
中書令嵗餘以誅死<lb/>
開元始年上悉出金銀珠玉錦繡之物於朝堂若山積<lb/>
而焚之示不復御用也<lb/>
姚開府凡三為相而必兼兵部至於軍鎮道里與騎卒<lb/>
<pb n="KR3j0185_WYG_036-64b"/>
之數皆暗能紀之矣<lb/>
郭尚書元振始為梓州射洪令徴求無厭至掠部人賣<lb/>
為奴婢者甚衆武后聞之使籍其家唯有書數百卷後<lb/>
令聞資財所在知皆以濟人於是竒而免之後為凉州<lb/>
都督路不拾遺藩國聞其風多請朝獻自國家善為凉<lb/>
州者郭居其最<lb/>
今上之初吐蕃傾國作冦某官薛訥為元帥以禦之大<lb/>
㨗而還時有賀者退曰薛公謙而有禮宜有凱旋<lb/>
<pb n="KR3j0185_WYG_036-65a"/>
故事毎三月三日九月九日賜王公以下射中鹿賜為第一<lb/>
院賜綾其餘布帛有差至開元八年秋舍人許景先以<lb/>
為徒耗國賦而無益於是乃詔罷之其禮至今遂絶<lb/>
京城諸州邸貞觀初所造至開元初李尚書入悉賣與<lb/>
居人以錢入官<lb/>
崔湜之為中書令河東公張嘉貞為舍人湜輕之常呼<lb/>
為張底後會商量數事意皆出人右湜驚羙久之謂同<lb/>
官曰知無張底乃我輩一般人此終是其坐處湜死十<lb/>
<pb n="KR3j0185_WYG_036-65b"/>
餘載河東公竟為中書焉<lb/>
東封之歲洛陽平御路北市東南隅得銘漢丞相長史<lb/>
朱買臣墓云蓍言市千載之後阿誰是七十年丞相<lb/>
源乾曜張説以八月初五今上生之日請為千秋節百<lb/>
姓祭皆就此日名為賽白帝羣臣上萬歲壽王公戚里<lb/>
進金鏡綬帶士庻結絲承露嚢更相遺問十九年春詔<lb/>
州縣社及奠並不得用牲牢薦脯醢而已十九年夏詔<lb/>
京都置太公廟於孔子廟之西以秋春仲月上戊日致<lb/>
<pb n="KR3j0185_WYG_036-66a"/>
祭漢留矦張良配享置令丞録事各一員<lb/>
后土祠隔可與梁山相望舊立山神像以配座如妃匹<lb/>
焉至開元中年始别建室而遷出之或云張燕公之為<lb/>
也<lb/>
忻州北有丹水其源出長平山下傳云秦殺趙卒其水<lb/>
變赤因以為名今上始幸太原知其故改為懷水潼津<lb/>
關為周宻<lb/>
開元初司農卿姜師度引洛水灌朝浥澤盡發以修堤<lb/>
<pb n="KR3j0185_WYG_036-66b"/>
堰墓為水所湍擊今寖頽削焉<lb/>
崔潞府日知歴職中外恨不居八座及為太常於都寺<lb/>
㕔事後起一樓正與尚書省相望人謂之崔公望省樓<lb/>
晉謝靈運鬚羙臨刑施為南海祗恒寺維摩詰鬚寺人<lb/>
寶惜初不虧損中宗朝安樂公主鬭百草欲廣其物色<lb/>
令馳驛取之又恐為他人所得因剪棄其餘遂絶<lb/>
雲陽縣界多漢離宫故地地有似槐而葉細土人謂之<lb/>
玉樹揚子雲甘泉賦云玉樹青䓤後左思以雄為假稱<lb/>
<pb n="KR3j0185_WYG_036-67a"/>
珍怪不詳也<lb/>
江寜縣寺有晉長明燈歲久火色變青而不熱隋文帝<lb/>
平陳已訝其古至今猶存<lb/>
舊人皆服衮巾至周武始為四脚國初又加巾子焉<lb/>
髙齊蘭陵王長恭白類羙婦人乃著假面以對敵與周<lb/>
師戰於金墉下勇冠三軍齊人壯之乃為舞以效其指<lb/>
麾擊刺之容今人面是<lb/>
靈州鳴沙縣有沙人馬踐之輙鎗然有聲持至他處信<lb/>
<pb n="KR3j0185_WYG_036-67b"/>
宿之後而無復聲矣<lb/>
今開通元寶錢武德四年鑄其文歐陽詢率更所書也<lb/>
王右軍蘭亭序梁亂出在外陳天嘉中為僧永所得至<lb/>
太建中獻之宣帝隋平陳日或以獻晉王王不之寶後<lb/>
僧果從帝借搨及登極竟未從索果師死後弟子僧辯<lb/>
得之太宗為秦王日見搨本驚喜乃貴價市大王書蘭<lb/>
亭終不至焉及知在辯師處使蕭翊就越州求得之以<lb/>
武德四年入秦府貞觀十年乃搨十夲以賜近臣帝崩<lb/>
<pb n="KR3j0185_WYG_036-68a"/>
中書令禇遂良奏蘭亭先帝所重不可留遂祕於昭陵<lb/>
晉平南將軍侍中王<graphic n="KR1561" url="https://raw.githubusercontent.com/kanripo/KR-Gaiji/master/images/KR1561.png" mimeType="image/png"/>右軍之叔父工草𨽻飛白祖述<lb/>
張衛法後得索靖書七月二十六日一紙每寶翫之遭<lb/>
永嘉䘮亂乃四疊綴於衣中以過江今蒲州桑泉令豆<lb/>
盧器得之疊迹猶存<lb/>
王右軍告誓文今之所傳即其藁草不具年月日朔其<lb/>
真本云維永和十年三月癸卯朔九月辛亥而書亦真<lb/>
小文開元初年潤州江寧縣瓦官寺修講堂匠人於䲭吻<lb/>
<pb n="KR3j0185_WYG_036-68b"/>
内竹筒中得之與一沙門至八年縣丞李延業求得上<lb/>
岐王岐王以獻帝便留不出或云後却借岐王十二年<lb/>
王家失火圖書悉為煨燼此書亦見焚云<lb/>
盧黄門思道仕髙齊久不得進時和士開方貴寵用事<lb/>
或謂盧曰何不一見和王思道素自髙欲徃恐為人所<lb/>
見乃未明而行比至其門立者衆矣盧駐轡望之彼何<lb/>
人斯森然而與槐栁齊列因鞭馬疾去有過盧黄門思<lb/>
道者見一胡人在座問此何等答曰從兄浩反語盧浩<lb/>
<pb n="KR3j0185_WYG_036-69a"/>
尚為老胡<lb/>
集常侍徐陵聘於齊時魏收文學北朝之秀收録其文<lb/>
集以遺陵令傳之江左陵速濟江而沉之從者以問陵<lb/>
曰吾為魏公藏拙<lb/>
　<lb/>
　<lb/>
　<lb/>
　<lb/>
<pb n="KR3j0185_WYG_036-69b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷三十六上<lb/>
<pb n="KR3j0185_WYG_036-70a"/>
欽定四庫全書<lb/>
　説郛卷三十六下　　　　元　陶宗儀　撰<lb/>
　　劉賔客嘉話録<hi>韋絢</hi>
張廵之守睢陽𤣥宗已幸蜀逆羯方熾城孤勢蹙人食<lb/>
竭以絺布切煮而食之時以荼汁和之而意自如其謝<lb/>
加金吾表曰想娥眉之碧峯豫遊西蜀追緑耳於元圃<lb/>
保壽南山逆賊禄山迷逆天地戮辱黎獻羶臊闕庭臣<lb/>
被圍七旬親經百戰主辱臣死當臣致命之時惡稔罪<lb/>
<pb n="KR3j0185_WYG_036-70b"/>
盈是賊滅亡之日其忠勇如此又激勵將士賦詩曰接<lb/>
戰春來苦孤城日漸危合圍如月暈分守若魚麗屢厭<lb/>
黄塵起時將白羽揮裹瘡猶出陣飲血更登陴忠信應<lb/>
難敵堅貞諒不移無人報天地心計欲何施又夜聞笛<lb/>
詩曰岧嶤試一臨胡騎俯城隂不辨風塵色安知天地<lb/>
心營開星月近戰苦陣雲深旦夕更樓上遥聞橫笛吟<lb/>
為詩用僻字須有來處宋考功詩云馬上逄寒食春來<lb/>
不見餳嘗疑此字因讀毛詩鄭箋説簫處注云即今賣<lb/>
<pb n="KR3j0185_WYG_036-71a"/>
餳人家物六經唯此注中有餳字縁明日是重陽欲押<lb/>
一餻字尋思六經竟未見有餻字不敢為之常訝杜貟<lb/>
外巨䫙折老拳疑老拳無據及覽石勒傳卿既遭孤老<lb/>
拳孤亦飽卿毒手豈虛言哉後輩業詩即須有據不可<lb/>
率爾道也<lb/>
刑部侍郎從伯伯芻言某所居安邑里巷口有鬻餅者<lb/>
過户未嘗不聞謳歌而當壚興甚早一旦召與語貧窘<lb/>
可憐因與萬錢令多其夲日取餅以償欣然持鏹而去<lb/>
<pb n="KR3j0185_WYG_036-71b"/>
後過其户則寂然不聞謳歌聲謂其逝矣及呼乃至謂<lb/>
曰爾何輟歌之遽乎曰本流既大心計轉麤不暇唱渭<lb/>
城矣從伯曰吾思官徒亦然因成大噱<lb/>
永徽中盧齊卿暴死及蘇説見其舅李某為𡨕司判官<lb/>
有吏押案曰宇文融合為宰相舅曰宇文融豈堪作宰<lb/>
相吏曰天符已下數日多少即由判官舅乃判一百日<lb/>
既拜果百日而罷公曰官不前定何名真宰崔丞相造<lb/>
布衣時江左士人號曰白衣䕫時有四人是盧東羙其<lb/>
<pb n="KR3j0185_WYG_036-72a"/>
二遺忘崔左遷在洪州州帥曹王將辟為副時德宗在<lb/>
梁奏的合過况曹王有功且親也時有趙山人言事多<lb/>
中崔問之曰地主奏某為副使且的過否對曰不過崔<lb/>
詰曰以時事必合得過也山人曰却得一刺史不久勅<lb/>
到更逺於此崔不信再問曰必定耳州名某亦知之不<lb/>
可先言且曰今月某日勅到必先吊而後賀崔心懼乆<lb/>
之蓋言某日即崔之忌日也謂趙山人曰言中奉百千<lb/>
不中輕撻五下可乎山人笑曰不合得員外百千只合<lb/>
<pb n="KR3j0185_WYG_036-72b"/>
得起一間竹屋又問之且我有宰相分無曰有崔曰逺<lb/>
近曰只隔一兩政官不至三年矣及某日私忌洪州諸<lb/>
僚皆知其説是日悉之江亭將慰崔忌衆皆北望人信<lb/>
至酉時見一人從北岸袒而招舟急使人問之乃曰州<lb/>
之脚力将及岸問曰有何除改崔員外奏副使員外過<lb/>
否曰不過却得䖍州刺史勅牒在此諸公驚笑果先慰<lb/>
而後賀焉明日説於曹王曹王與趙山人鏹百千不受<lb/>
崔為起竹屋一間欣然徙居之又謂崔曰到䖍州後有<lb/>
<pb n="KR3j0185_WYG_036-73a"/>
大經一叚驚懼即必得入京也既而崔舅源休與朱泚<lb/>
為宰相崔憂閒堂帖追入甚憂惕時故人竇參作相拜<lb/>
兵部郎中俄遷給事中平章事<lb/>
又曰薛邕侍郎有宰相望時有張山人善相崔造相公<lb/>
方為兵部郎中與前進士姜公輔同在薛侍郎坐中薛<lb/>
問張山人曰坐中有宰相否必在己身多矣張曰有薛<lb/>
曰幾人曰有兩人曰何人曰崔姜二人必同時宰相薛<lb/>
嘿然不樂既而崔郎中徐問張曰何以同時意謂姜公<lb/>
<pb n="KR3j0185_WYG_036-73b"/>
始前進士已正郎勢不相近也曰命合如此仍郎中在<lb/>
姜之後後姜為京兆尹功曹充翰林學士時衆知涇將<lb/>
姚令言入城的取朱泚泚曾帥涇得其軍心乃上疏令<lb/>
防虞之䟽入十日德宗幸奉天悔不納姜言遂於行在<lb/>
擢姜為給事中平章事崔後姜半年以夕郎拜相果同<lb/>
而崔在姜後離䖍州後第二改官拜官亦不差而薛侍<lb/>
郎竟終於列曹始知前輩不可忽後輩也<lb/>
李丞相泌謂德宗曰肅宗師臣豈不呼陛下為<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>郎聖<lb/>
<pb n="KR3j0185_WYG_036-74a"/>
顔不悦泌曰陛下天寶元年生嚮外言改年之由或以<lb/>
𢎞農得寶此乃謬也以陛下此年降誕故𤣥宗皇帝以<lb/>
天降至寶因改年號為天寶也聖顔然後悦德宗降三<lb/>
日𤣥宗立於髙堦上肅宗次之代宗又次之保母繦抱<lb/>
德宗來呈色不白晳耳仆前肅宗代宗不悦二帝以手<lb/>
自下遞傳呈上𤣥宗一顧之曰真我兒也謂肅宗曰汝<lb/>
不及他謂代宗曰汝亦不及他髣髴似我既而在位二<lb/>
十七年壽六十三肅宗登位十五年是不及也後明皇<lb/>
<pb n="KR3j0185_WYG_036-74b"/>
帝幸蜀至中路曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>郎亦一遍到此來裏及德宗幸梁<lb/>
是也乃知聖人應天受命享國緜逺豈徒然哉<lb/>
劉希夷曰年年歳歲花相似歲歲年年人不同其舅宋<lb/>
之問苦愛此兩句懇乞許而不與之問怒以土袋壓殺<lb/>
之宋生不得其死天報之也<lb/>
逆羯將亂於中原梁朝誌公太師有語曰兩角女子緑<lb/>
衣裳却背大行邀君王一止之月必消亡兩角女子安<lb/>
字緑者禄字也一止正月也果正月敗亡甚矣符誌公<lb/>
<pb n="KR3j0185_WYG_036-75a"/>
之寓言也時張廵將雷萬春於城上與廵語次被賊伏<lb/>
弩射中萬春面不動令狐潮疑是木人詢問廵知萬春<lb/>
乃言曰向見雷將軍方知足下軍令矣<lb/>
瓊州地名朐䏰朐䏰是蚯蚓也故土多此蟲蓋其狀物<lb/>
也常至夜江畔出其身半跳於空中而鳴其形朐䏰<hi>上音</hi>
<hi>屈下音忍</hi>
絇曰五夜者甲乙丙丁戊更相送之今惟言乙夜與子<lb/>
夜何也公曰未詳<lb/>
<pb n="KR3j0185_WYG_036-75b"/>
大司徒杜公在維揚也嘗召賔幕閒語我致政之後必<lb/>
買一小駟八九千者飽食訖而跨之著一麤布襴衫入<lb/>
市看盤鈴傀儡足矣又曰郭令公位極之際常慮禍及<lb/>
此大臣之危事也司徒深㫖不在傀儡蓋自汚耳司徒<lb/>
公後致仕果行前志諌官上䟽言三公不合入市公曰<lb/>
吾計中矣計者即自汚耳<lb/>
刑部侍郎從伯伯芻自王府長史三年為新羅使始得<lb/>
郎中朱紱因見宰相自言此事時宰不知是誰曰大是<lb/>
<pb n="KR3j0185_WYG_036-76a"/>
急流<lb/>
相國李司徒勉為開封知縣尉捕賊時有不良試公之<lb/>
寛猛乃潛納人賄俾公知之公召告吏卒曰有納其賄<lb/>
者我皆知之任公等自陳首不可過三日過則舁櫬相<lb/>
見其納賄不良故逾限而欣然自賫其櫬至公令取石<lb/>
灰棘刺置於櫬中令不良入命取釘釘之送汴河訖乃<lb/>
請見廉使使嘆賞乆之後公為大梁節度使人問公曰<lb/>
今有害人如此公如何待之公曰即打腿<lb/>
<pb n="KR3j0185_WYG_036-76b"/>
上官昭容者侍郎儀之孤也儀有罪婦鄭氏填宫遺腹<lb/>
生昭容其母將誕之夕夢人與秤曰持之秤量天下鄭<lb/>
氏兾其男也及生昭容母視之秤量天下豈汝耶嘔啞<lb/>
如應曰是<lb/>
李丞相絳先人為㐮州督郵方赴舉求鄉薦時樊司徒<lb/>
澤為節度使張常侍正甫為判官主鄉薦張公知丞相<lb/>
有前途啓司徒曰舉人悉不如李某秀才請只送一人<lb/>
請衆人之資以奉之欣然允諾<lb/>
<pb n="KR3j0185_WYG_036-77a"/>
菜之菠稜本西國中有僧將其子來如苜蓿蒲萄因張<lb/>
騫而至也絢曰豈非頗稜國將來而語訛為菠稜耶<lb/>
杜丞相鴻漸世號知人見馬燧李抱真盧新州杞陸丞<lb/>
相贄張丞相𢎞靖李丞相藩皆云竝為宰相既而盡然<lb/>
許郭之徒又何以加也<lb/>
范希朝將赴鎮太原辭省中郎官既拜而言曰郎中有<lb/>
事但處分希朝希朝第一遍不應亦且恕至第三遍不<lb/>
應即任郎中貟外下手挿打得挿打為造箭者挿羽打<lb/>
<pb n="KR3j0185_WYG_036-77b"/>
幹言攅箭射我也<lb/>
公曰諸葛所止令兵士獨種蔓菁者何絢曰莫不是取<lb/>
其纔出甲者生㗖一也葉舒可煮食二也乆居隨以滋<lb/>
長三也棄去不惜四也囬則易尋而採之五也冬有根<lb/>
可斸食六也比諸蔬屬其利不亦博乎曰信矣三蜀之<lb/>
人今呼蔓菁為諸葛菜江陵亦然<lb/>
河東張嘉貞為平姚見河東碑為文書甚佳及過面奏<lb/>
天后天后對之河東請去簾曰臣出自寒㣲今䝉召對<lb/>
<pb n="KR3j0185_WYG_036-78a"/>
然咫尺天顔猶隔雲霧伏乞陛下去簾則天許之事書<lb/>
史册<lb/>
蔡之將破有水牛黒色入池浴既出身自白皎然唯頭<lb/>
不變又有雀數百同為一窠皆絲絮為之有羣鳥同巢<lb/>
一旦盡棄擲其鶵而去有馬生牛蹄者蔡州既平憲宗<lb/>
命道士張某至境置醮於紫極宫宫本吳少誠生祠也<lb/>
裴令公毁之為宫有道士院階前種麻生髙如墉道士<lb/>
葺為藩屏其醮日霹靂麻屏兩片下有穴五寸已來有<lb/>
<pb n="KR3j0185_WYG_036-78b"/>
狸迹尋之上屋其蹤稍大如馬亦如人足直至屋上而<lb/>
滅其韓碑石本吳少誠德政碑世與狄梁公碑對立其<lb/>
吳碑亦流汗成泥狄梁公碑如故不十日中使至磨韓<lb/>
之作而刋改制焉<lb/>
公嘗於貴人家見梁昭明太子脛骨㣲紅而潤澤豈非<lb/>
異也又嘗見人腊長尺許眉目手足悉具或以為僬僥<lb/>
人也<lb/>
元公鎮南海日疽生於鬢氣息惙然忽有一年少道士<lb/>
<pb n="KR3j0185_WYG_036-79a"/>
直來房前謂元公曰本師知病瘡遣某將少膏藥來可<lb/>
便傅之元公寵姬韓氏家號静君遂取膏疾貼之於瘡<lb/>
上至暮而㧞數日平復於蒼黄之際不知道士所來及<lb/>
令勘中門至衙門十餘重並無出入處方知是其異也<lb/>
盛膏小銀合子韓氏收得後猶在<lb/>
蜀王嘗造千面琴散在人間王即隋文之子楊秀也李<lb/>
汧公勉取桐絲之精者雜綴為之謂之百衲琴用蝸殻<lb/>
為徽其間三面尤絶異通謂之響衆韻磬絃一上可十<lb/>
<pb n="KR3j0185_WYG_036-79b"/>
年不斷<lb/>
絳州碧落碑文乃髙祖子韓王元嘉四男<hi>訓誼譔諶</hi>為先妃<lb/>
所製陳惟玉書今不知者皆妄有指説荀輿能書嘗寫<lb/>
狸骨方<hi>狸骨理勞方也</hi>右軍臨之謂之狸骨帖<lb/>
昔中書令河東公開元中居相位有張憬藏者能言休<lb/>
咎一日忽請公以一幅紙大書台字授公公曰余見居<lb/>
台司此意何也後數日貶台州刺史<lb/>
河東公出鎮并州日上問有何事但言之奏曰臣有弟<lb/>
<pb n="KR3j0185_WYG_036-80a"/>
嘉祐逺牧方州<hi>不記去處</hi>手足支離常繫念慮上因口勅張<lb/>
嘉祐可忻州刺史忻州河東屬郡上意不疑公亦不讓<lb/>
豈非至公無隱出於常限也<lb/>
王平南廙右軍之叔也善書畵嘗謂右軍曰諸事不足<lb/>
法唯書畵可法晉明帝師其畵右軍學其書<lb/>
京國頃歲街陌中有聚觀戲場者詢之乃二刺蝟對打<lb/>
令既合節奏又中章程<lb/>
汲冢書蓋魏安釐王時衛郡汲縣耕人於古冢中得之<lb/>
<pb n="KR3j0185_WYG_036-80b"/>
竹簡漆書科斗文字雜寫經史與今本校驗多有同異<lb/>
耕人忘其姓名<lb/>
世謂牡丹花近有蓋以前朝文士集中無牡丹歌詩公<lb/>
嘗言楊子華有畵牡丹處極分明子華北齊人則知牡<lb/>
丹花亦乆矣<lb/>
王僧䖍右軍之孫也齊髙祖嘗問曰卿書與我書孰優<lb/>
對曰陛下書帝王第一臣書人臣第一帝不悦嘗以撅<lb/>
筆書恐帝所忌故也<lb/>
<pb n="KR3j0185_WYG_036-81a"/>
陸暢常謁韋臯作蜀道易詩首句曰蜀道易易於履平<lb/>
地臯大喜贈羅八百疋臯薨朝廷欲繩其既徃之事復<lb/>
開先所進兵器其上皆刻定秦二字不相與者欲搆成<lb/>
罪名暢上疏理之云臣在蜀日見造所進兵器定秦者<lb/>
匠之名也由是得釋蜀道難李白罪嚴武作也暢感韋<lb/>
之遇遂反其詞焉<lb/>
魏受禪碑王朗文梁鵠書鍾繇鐫字謂之三絶<hi>古鐫字皆須妙</hi>
<hi>於篆籀故繇方得鐫刻</hi>張懷瓘書斷曰篆籀八分𨽻書草書章書<lb/>
<pb n="KR3j0185_WYG_036-81b"/>
飛白行書通謂之八體而右軍皆在神品右軍嘗醉書<lb/>
㸃畵類龍爪後遂為龍爪書如科斗玉筯偃波之類諸<lb/>
家共五十二般<lb/>
舒州灊山下有九井其實九眼泉也旱則殺一犬投其<lb/>
中大雨必降犬亦流出焉<lb/>
南山久旱即以長䋲繫虎頭骨投有龍處入水即掣不<lb/>
定俄頃雲起潭中雨亦隨降<hi>龍虎敵也雖枯骨猶能激動如此</hi>
五星惡浮圖佛像今人家多圖畵五星雜於佛事或謂<lb/>
<pb n="KR3j0185_WYG_036-82a"/>
之禳災真不知也<lb/>
武后朝宰相石泉公王方慶后嘗御武成殿閲書畵問<lb/>
方慶曰卿家舊法書存乎方慶遂進自右軍已下至僧<lb/>
䖍智永禪師等二十五人各書帖一卷命崔融作序謂<lb/>
之寶章集亦曰王氏世寶<lb/>
今延英殿靈芝殿也謂之小延英苖韓公居相位以足<lb/>
疾歩驟㣲蹇上每於此待之宰相傳小延英自此始也<lb/>
八分書起於漢時王次仲次仲有道術詔徴聘於車中<lb/>
<pb n="KR3j0185_WYG_036-82b"/>
化為大鳥飛去遺二翮於山谷間今有大翮山小翮山<lb/>
偶忘其處<lb/>
李約嘗江行與一商胡舟楫相次商胡病固邀與約相<lb/>
見以二女託之皆異色也又遺一大珠約悉唯唯及商<lb/>
胡死財寶數萬約皆籍送官而以二女求配始殮商胡<lb/>
時自以夜光含之人莫知之也後死商胡親屬來理資財<lb/>
約請官司發掘驗之夜光在焉其宻行有如此者<lb/>
楊祭酒愛才公心嘗知江表之士項斯贈詩曰幾度見<lb/>
<pb n="KR3j0185_WYG_036-83a"/>
詩詩摠好及觀標格過於詩平生不解藏人善到處相<lb/>
逢説項斯項斯由此名振遂登髙科<lb/>
東都頃年創造防秋舘穿掘多得蔡邕鴻都學所書石<lb/>
經至今人家徃徃有之<lb/>
王内史借舩帖書之尤工者也盧公尚書寶惜有年矣<lb/>
張賔獲致書借之不得云只可就看未嘗借人盧公除<lb/>
潞州旌節在途纔數程忽有人將書帖來就公求售閲<lb/>
之乃借船帖也公驚異問之云盧家郎君要錢遣賣耳<lb/>
<pb n="KR3j0185_WYG_036-83b"/>
公嗟訝移時不問其價還之後不知落何處<lb/>
飛白書始於蔡邕在鴻都學見匠人施堊帚遂創意焉<lb/>
梁子雲能之武帝謂曰蔡邕飛而不白羲之白而不飛<lb/>
飛白之間在卿斟酌耳<lb/>
章仇兼瓊鎮蜀日仇嘗設大會百戲在庭有十歲女童<lb/>
舞于竿杪忽有物狀如鵰鶚掠之而去羣衆大駭因而<lb/>
罷樂後數日其父母見在髙塔上梯而取之則神形如<lb/>
癡乆之方語云見壁畵飛天夜叉者將入塔中日飼果<lb/>
<pb n="KR3j0185_WYG_036-84a"/>
食飲饌之類亦不知其所自四日方精神如初<lb/>
傳記所傳漢宣帝以皂蓋車一乘賜大將軍霍光悉以<lb/>
金較具至夜車轄上金鳯凰輙亡去莫知所之至曉乃<lb/>
還如此非一守車人亦嘗見後南郡黄君仲北山羅鳥<lb/>
得鳯凰子入手即化成紫金毛羽冠翅宛然具足可長<lb/>
尺餘守車人列云今月十二日夜車轄上鳯凰俱飛去<lb/>
曉則俱還今日不返恐為人所得光甚異之具以列上<lb/>
後數日君仲詣闕上金鳯凰子云今月十二日夜北山<lb/>
<pb n="KR3j0185_WYG_036-84b"/>
羅鳥所得帝聞而疑之以置承露盤上俄而飛去帝使<lb/>
尋之直入光家止車轄上乃知信然帝取其車毎遊行<lb/>
輙乗御之至帝崩鳯凰飛去莫知所在嵇康詩云翩翩<lb/>
鳯轄逄此網羅正謂此也昔東海蔣潛嘗至不其縣路<lb/>
次林中遇一屍已臭爛鳥來食之輙見小兒長三尺驅<lb/>
鳥鳥飛起如此非一潛異之看見屍頭上着通天犀纛<lb/>
揣其價可數萬錢潛乃㧞取既去衆鳥争集無通驅者<lb/>
潛以此纛上晉武靈王晞晞薨以襯衆僧王武綱以九<lb/>
<pb n="KR3j0185_WYG_036-85a"/>
萬錢買之後落褚太宰處復以餉齊故丞相豫章王王<lb/>
薨後内人江夫遂斷以為釵每夜輙見一兒遶床啼呌<lb/>
云何為見屠割天當相報江夫惡之月餘乃亡<lb/>
石季龍少好挾彈其父怒之其母曰徤犢須走車破轅<lb/>
良馬須逸鞅泛駕然後負重致逺蓋言童稚不竒不慧<lb/>
即非異器定矣<lb/>
人言鶴胎生所以賦云胎化仙禽也今鸕鶿亦是胎生<lb/>
抱朴子本草説同此豈亦仙禽者乎絢曰但恐世只知<lb/>
<pb n="KR3j0185_WYG_036-85b"/>
鶴胎生不知鸕鶿亦是胎生便謂鶴胎生也若縁鸕鶿<lb/>
食腥魚雖胎生不得與鶴同今見養鶴者説其鶴食腥<lb/>
穢更甚於鸕鶿若以色黒於鶴則白鶴千萬年方變為<lb/>
𤣥鶴又何尚焉公笑曰是以君子惡居下流其鸕鶿之<lb/>
謂乎絢曰鶴難見也鸕鶿易見也世人貴耳而賤目之<lb/>
故也若使鸞鳯如鶴之長見即鶴亦如鸕鶿矣以少為<lb/>
貴世以不見為聖為瑞而貴之也所以進士陳標詠蜀<lb/>
葵詩云能共牡丹争幾許得人憎處只縁多鸕鶿之謂<lb/>
<pb n="KR3j0185_WYG_036-86a"/>
也<lb/>
劉僕射晏五鼔入朝時寒中路見賣蒸餅之處勢氣騰<lb/>
煇使人買之以袍袖包裙帽底㗖之且謂同列曰羙不<lb/>
可言羙不可言<lb/>
王承昇有妹國色徳宗納之不戀宫室德宗曰窮相女<lb/>
子乃出之勅其母兄不得嫁進士朝官任配軍將作親<lb/>
情後適元士會因以流落真窮相女子也<lb/>
韓十八愈直是太輕薄謂李二十六程曰某與丞相崔<lb/>
<pb n="KR3j0185_WYG_036-86b"/>
大羣同年徃還直是聰明過人李曰何處是過人者韓<lb/>
曰共愈徃還二十餘年不曾共説著文章此豈不是敏<lb/>
慧過人也<lb/>
韓十八初貶之制席十八舍人為之詞曰早登科第亦<lb/>
有聲名席既物故友人曰席無令子弟豈有病陰毒傷<lb/>
寒而與不潔喫耶韓曰席十八喫不潔太遲人問之何<lb/>
也曰出語不是蓋忿其責辭云亦有聲名耳<lb/>
元載將敗之時妻王氏曰某四道節度使女十八年宰<lb/>
<pb n="KR3j0185_WYG_036-87a"/>
相妻今日相公犯罪死即甘心使妾為舂婢不如死也<lb/>
主司上聞俄亦賜死<lb/>
王縉之下獄也問頭云身為宰相夜醮何求王答曰知<lb/>
則不知死則合死<lb/>
元載於萬年縣佛堂子中謁主官乞一快死也主者曰<lb/>
相公今日受些子汚泥不怪也乃脱穢襪塞其口而終<lb/>
公曰盧華州予之堂舅氏也嘗於元載相宅門見一人<lb/>
頻至其門上下瞻顧盧疑異人乃邀以歸且問元載相<lb/>
<pb n="KR3j0185_WYG_036-87b"/>
公如何曰新相將出舊者須去吾已見新相矣一人緋<lb/>
一人紫一人街西住皆慘服也然二人俱身小而知姓<lb/>
名不經旬日王元二相下獄德宗將用劉晏為門下楊<lb/>
炎為中書外皆傳説必定疑季子之言不中時國舅吳<lb/>
湊見王元事説因賀德宗而啓之曰新相欲用誰德宗<lb/>
曰劉楊湊不語上曰吾舅意如何言之無妨湊曰二人<lb/>
俱曾用也行當可見陛下何不用後來俊傑上曰為誰<lb/>
吴乃奏常衮及某乙翌日竝命拜二人為相以代王元<lb/>
<pb n="KR3j0185_WYG_036-88a"/>
果如季子之説緋紫短長街之東西無不騐也<lb/>
趙相璟之入藩副使謂二張判官曰前幾里合有河河<lb/>
邊栁樹下合有一官着慘服立既而悉然二張問之趙<lb/>
曰某年三十前夢此行亦不怨他時相趙相將薨時長<lb/>
安諸城門金吾官見一小兒衣豹犢鼻擕五色繩子覔<lb/>
趙相不經旬日趙相薨<lb/>
公曰杜相鴻漸之父名鵬舉父子而似兄弟之名蓋有<lb/>
由也鵬舉父嘗有所之見一大碑云是宰相碑已作者<lb/>
<pb n="KR3j0185_WYG_036-88b"/>
金填其字未作者刋名於上杜問曰有杜家兒否曰有<lb/>
任自看之記得姓下是鳥偏旁曵脚而忘其字乃名鵬<lb/>
舉而謂之曰汝不為相即世世名鳥旁而曵脚也鵬舉<lb/>
生鴻漸而名字亦前定矣况其官與壽乎<lb/>
袁德師給事中髙之子也九日出餻謂人曰某洛陽有<lb/>
僧房中磬子日夜輙自鳴僧以為怪懼而成疾求術士<lb/>
百方禁之終不能已曹紹䕫素與僧善䕫來問疾僧具<lb/>
以告俄擊齋鐘磬復作聲紹䕫笑曰明日設盛饌余當<lb/>
<pb n="KR3j0185_WYG_036-89a"/>
為除之僧雖不信紹䕫言兾或有効乃力置饌以待紹<lb/>
䕫食訖出懐中錯鑢磬數處而去其聲遂絶僧問其所<lb/>
以紹䕫曰此磬與鐘律合故擊彼應此僧大喜其疾便<lb/>
愈<lb/>
隋末有河間人皻鼻酗酒自號郎中毎醉必敺擊其妻<lb/>
妻羙而善歌每為悲怨之聲輙揺頓其身好事者乃為<lb/>
假面以寫其狀呼為踏揺娘今謂之談娘<lb/>
故事毎三月三日九月九日賜王公以下射中鹿者賜<lb/>
<pb n="KR3j0185_WYG_036-89b"/>
為第一賜綾其餘布帛有差至開元八年秋舍人許景<lb/>
先以為徒耗國用而無益於是罷之<lb/>
皇甫文備武后時酷吏也與徐大理論獄誣徐黨逆人<lb/>
奏成其罪武后特出之無何文備為人所告有功訊之<lb/>
在寛或曰彼曩時將䧟公於死今公反欲出之何也徐<lb/>
曰汝所言者私怨我所守者公法夫為人臣安得以私<lb/>
害公<lb/>
飲酒四字著於史氏出於則天時壁州刺史鄭𢎞慶者<lb/>
<pb n="KR3j0185_WYG_036-90a"/>
進之人或知之以三臺送酒當未盡曉盖因北齊髙洋<lb/>
毁銅雀臺築三箇臺宫人拍手呼上臺因以送酒<lb/>
德宗誕日三教講論儒者第一趙需第二許孟容第三<lb/>
韋渠牟與僧覃延嘲謔因此承恩也渠牟薦一崔阡拜<lb/>
諭德為侍書於東宫東宫順宗也阡觸事面墻對東宫<lb/>
曰臣山野人不識朝典見陛下合稱臣否東宫曰卿是<lb/>
東僚自合知也<lb/>
李二十六丈丞相善謔為夏口日有客辭焉相留更住<lb/>
<pb n="KR3j0185_WYG_036-90b"/>
三兩日客曰業已行矣舟船已在漢口曰此漢口不足<lb/>
信其客掩口而退又因堂弟居守誤收骰子紏者罰之<lb/>
丞相曰何罰之有司徒曰汝向閒時把他堂印將去又<lb/>
何辭焉飲酒家謂重四為堂印蓋譏居守太和元年冬<lb/>
朝廷有事之際而登庸<lb/>
予與竇丈及王承昇同在朗州日共飲晏後三人相代<lb/>
為䕫州亦異矣<lb/>
晉書中有飲食名寒具者亦無注觧處後於齊民要術<lb/>
<pb n="KR3j0185_WYG_036-91a"/>
并食經中檢得是今所謂<graphic n="KR2065" url="https://raw.githubusercontent.com/kanripo/KR-Gaiji/master/images/KR2065.png" mimeType="image/png"/>餅桓𤣥嘗盛陳法書名畵<lb/>
請客觀之有客食寒具不濯手而執書因有汚處𤣥不<lb/>
懌自是命賔不設寒具<lb/>
昌黎生名父之子雖教有義方而性頗暗劣嘗為集賢<lb/>
校理史傳中有説金根車處皆臆斷之曰豈其誤歟必<lb/>
金銀車也悉改根字為銀字至除拾遺果為諫院不受<lb/>
俄有以故人之子愍之者因辟為鹿門從事<lb/>
今謂進士登第為遷鸎者久矣盖自毛詩伐木篇詩云伐木<lb/>
<pb n="KR3j0185_WYG_036-91b"/>
丁丁鳥鳴嚶嚶出自幽谷遷于喬木又曰嚶其鳴矣求其友<lb/>
聲竝無鶯字頃歲試早鶯求友詩又鶯出谷詩别書固<lb/>
無證據豈非誤歟<lb/>
東晉謝太傅墓碑但樹貞石初無文字蓋重難製述之<lb/>
意也<lb/>
千字文梁周興嗣編次而有王右軍書者人皆不曉其<lb/>
始梁武教諸王書令殷鐡石於大王書中搨一千字不<lb/>
重者每字一片紙雜碎無叙武帝召興嗣謂曰卿有才<lb/>
<pb n="KR3j0185_WYG_036-92a"/>
思為我韻之興嗣一夕編次進上鬢髪皆白而賞賜甚<lb/>
厚右軍孫智永禪師自臨八百本散與人間江南諸寺<lb/>
各留一本永公住永福寺積年學書後有筆頭十甕毎<lb/>
甕皆數萬人來覔書兼請題頭者如市所居户限為之<lb/>
穿宂乃用鐡葉褁之人謂之鐡門限後取筆頭瘞之號<lb/>
退筆塜自製銘誌<lb/>
鄭廣文學書而病無紙知慈恩寺有柿葉數間屋遂借<lb/>
僧房居止日取紅葉學書歲久殆遍後自寫所製詩并<lb/>
<pb n="KR3j0185_WYG_036-92b"/>
畵同為一卷封進元宗御筆書其尾曰鄭䖍三絶<lb/>
郭侍郎承嘏嘗寶惜法書一軸每隨身擕徃初應舉就<lb/>
雜文試寫畢夜色猶早以紙緘褁置於篋中及納試而<lb/>
誤納所寶書帖却歸舖於燭籠中取書帖觀覽則程試<lb/>
宛在篋中匆遽驚嗟計無所出來徃棘闈門外忽有老吏<lb/>
詢其事具以實告吏曰某能換之然某家貧居興道里<lb/>
儻換得願以錢三萬見酬公悦而許之逡廵賫程試入<lb/>
而以書帖出授公公愧謝而退明日歸親仁里遽以錢<lb/>
<pb n="KR3j0185_WYG_036-93a"/>
送詣興道欵關乆之吏有家人出公以姓氏質之對曰<lb/>
主人死已三日矣力貧未辦周身之具公驚嘆乆之方<lb/>
知棘闈所見乃鬼也遂以錢贈其家<lb/>
張尚書牧𢎞農日捕獲發墓盗十餘軰中有一人請間<lb/>
言事公因屏吏獨問對曰願以他事贖死盧氏南山有<lb/>
堯女冢近亦曽為人開發獲一大珠并玉椀人亦不能<lb/>
計其直餘寶器極多世莫之識也公因遣吏發騐其冢<lb/>
果有開處旋獲其黨考訊與前通無異及牽引其徒皆<lb/>
<pb n="KR3j0185_WYG_036-93b"/>
在商州治務中時商牧名卿也州移牒公致書皆怒而<lb/>
不遣竊知者云珠玉之器皆入京國貴人家矣然史傳<lb/>
及地里書並不載此冢且堯女舜妃也死於湘嶺今所<lb/>
謂者豈傳説之誤歟矧貽訓於茅茨土階不宜有厚葬<lb/>
之事即此墓果何人哉<lb/>
聖善寺銀佛天寶亂為賊截一耳後少傅白公奉佛用<lb/>
銀三鋌添補然猶不及舊者<lb/>
果州謝真人上升前在金泉山道場上帝錫以馬鞍使<lb/>
<pb n="KR3j0185_WYG_036-94a"/>
安其心也刺史李堅遺之玉念珠後問念珠在否云已<lb/>
在玉皇之前矣一日真人於紫極宫致齋金母下降郡<lb/>
郭處處有虹霓雲氣之狀至白晝輕舉萬目覩焉<lb/>
舊官人所服赭黄紫二色貞觀中始令三品已上服紫<lb/>
四品五品以朱六品七品以緑八品九品以青<lb/>
謝眺詩云芳洲多杜若貞觀中醫局求杜若度支郎乃<lb/>
下邠州令貢之判司云邠州不出杜若應由謝眺詩誤<lb/>
太宗聞之大笑改雍州司户<lb/>
<pb n="KR3j0185_WYG_036-94b"/>
鄭公嘗出行以正月七日謁見太宗太宗勞之曰卿今<lb/>
日至可謂人日矣<lb/>
虞公之為祕書於省後堂集羣書中事可為文用事號<lb/>
為北堂書鈔今北堂猶存而書鈔盛傳於世<lb/>
貞觀中西域獻胡僧呪術能生死人太宗令飛騎中㨂<lb/>
壯勇者試之如言而死如言而蘇帝以告宗正卿傅奕<lb/>
奕曰此邪法也臣聞邪不干正若使呪臣必不能行帝<lb/>
令呪奕奕對之初無所覺須臾胡僧忽然自倒若為物<lb/>
<pb n="KR3j0185_WYG_036-95a"/>
所擊者便不復蘇<lb/>
閻立本善畵至荆州見張僧繇舊迹曰定虛得名耳明<lb/>
日又徃曰猶近代佳手明日又徃曰名下定無虛士坐<lb/>
卧觀之留宿其下十日不能去張僧繇遂作醉僧圗道士毎<lb/>
以此嘲僧於是諸僧聚錢十萬資閻立本作醉道士圗<lb/>
今並傳於世<lb/>
率更令歐陽詢行見古碑晉索靖所書駐馬觀之良久<lb/>
而去數百歩復還下馬佇立疲倦則布毯坐觀因宿其<lb/>
<pb n="KR3j0185_WYG_036-95b"/>
下三日而去<lb/>
貞觀中彈琵琶裴洛元始廢撥用手今俗為搯琵琶是<lb/>
也<lb/>
許敬宗性輕傲見人多忘或謂之不聰敬宗曰卿自難<lb/>
記若遇何劉沈謝暗中摸索著亦可識之<lb/>
髙陽許敬宗奏流其子昻於嶺南及敬宗死博士袁思古<lb/>
議諡為謬昻子彦伯於衆中將擊之袁曰今為賢家君<lb/>
報讐何為反怒彦伯慙而止<lb/>
<pb n="KR3j0185_WYG_036-96a"/>
禇遂良問虞監曰某書何如永師曰聞彼一字直五百<lb/>
金豈得若此曰何如歐陽詢曰不擇紙筆皆能如志禇<lb/>
恚曰既然某何更留意於此虞曰若使手和筆調遇合<lb/>
作者亦深可尚禇喜而退<lb/>
盧承慶尚書總章初考内外官有督運遭風失米盧考<lb/>
之曰監運損糧考中下其人容色自若無言而退盧重<lb/>
其雅量改注曰非力所及考中中既無喜容亦無愧詞又<lb/>
改曰寵辱不驚考中上<lb/>
<pb n="KR3j0185_WYG_036-96b"/>
劉仁軌為左僕射戴至德為右僕射人皆多劉而鄙戴<lb/>
有老婦陳牒至德方欲下筆老婦問其左右此是劉僕<lb/>
射曰戴僕射因急就前曰此是不解事僕射却將牒來<lb/>
至德笑令授之戴僕射在職無異迹當朝似不能言及<lb/>
薨髙宗歎曰自吾䘮至德無復聞讜言在時有不是者<lb/>
未嘗放我過因索其前後所陳章奏盈篋閲而流涕朝<lb/>
廷始重之<lb/>
髙宗承貞觀之後天下無事上官侍郎獨持國政常凌<lb/>
<pb n="KR3j0185_WYG_036-97a"/>
晨入朝廵洛水堤歩月徐轡詠云脉脉廣川流驅馬入<lb/>
長洲鵲飛山月曙蟬噪野風秋音韻清亮羣公望若神<lb/>
僊焉<lb/>
賈嘉隱年七歲以神童召見時長孫太尉無忌徐司空<lb/>
勣于朝堂立語徐戲之曰吾所倚何樹嘉隱云松樹徐<lb/>
曰此槐也何言松嘉隱曰以公配木何得非松長孫復<lb/>
問吾所倚何樹曰槐樹公曰汝不能復矯對耶嘉隱曰<lb/>
何煩矯對但取其鬼木耳徐嘆曰此小兒作獠面何得<lb/>
<pb n="KR3j0185_WYG_036-97b"/>
如此聰明嘉隱云胡頭尚為宰相獠面何廢聰明徐狀<lb/>
胡也<lb/>
<hi>闕</hi>史東方虬毎云二百年後乞你與西門豹作對<hi>闕</hi>
昆明池者漢孝武所制捕魚之利京師頼之中宗<hi>闕</hi>樂<lb/>
公主請之帝曰前代已來不以與人此則不可主不悦<lb/>
因役人别鑿一池號曰定昆池既成中宗徃觀令公卿<lb/>
賦詩李黄門日知詩曰但願暫思居者逸無使時傳作<lb/>
者勞及睿宗即位謂之曰定昆池詩當時朕亦不敢言<lb/>
<pb n="KR3j0185_WYG_036-98a"/>
非卿忠正何能若此尋遷侍中<lb/>
徐彦伯常侍睿宗朝以相府之舊拜羽林將軍徐既文<lb/>
士不悦武職及遷謂賀者曰不喜有遷且喜出軍<lb/>
代有山東士大夫類例三卷其非士類及假冒者不見<lb/>
録署云相州僧曇剛撰時栁常侍冲亦明於族姓中宗<lb/>
朝為相州刺史詢問舊老云自隋以來不聞有僧名曇<lb/>
剛蓋疾於時故隱其名氏云<lb/>
晉謝靈運鬚羙臨刑因施為南海祗洹寺維摩詰像鬚<lb/>
<pb n="KR3j0185_WYG_036-98b"/>
寺人寶惜初不虧損中宗朝安樂公主五日鬬草欲廣<lb/>
其物色令馳騎取之又恐為他所得因剪棄其餘今遂<lb/>
無<lb/>
洛陽畵匠解奉先為嗣江王家畵像未畢而逃及見擒<lb/>
乃妄云工直未相當因於像前誓曰若負心者願死為<lb/>
汝家牛歲餘王家産一騂犢有白文於背曰是解奉先<lb/>
觀者日夕如市時開元二十年也<lb/>
雲陽縣界多漢離宫故地有似槐而葉細土人謂之玉<lb/>
<pb n="KR3j0185_WYG_036-99a"/>
樹揚子雲甘泉賦云玉樹青蔥後左思以雄為假稱珍<lb/>
怪盖不詳也<lb/>
江寜縣寺有晉長明燈歲乆火色變青而不熱隋文帝<lb/>
平陳已訝其古至今猶在<lb/>
王右軍告誓文今之所傳即其藁本不具年月日朔其<lb/>
真夲云惟永和十年三月癸卯朔九日辛亥而書亦是<lb/>
真小文開元初年閏月江寜縣瓦官寺修講堂匠人於<lb/>
䲭尾内竹筒中得之與一沙門至八年縣丞李延業求<lb/>
<pb n="KR3j0185_WYG_036-99b"/>
得之上岐王岐王以獻帝便留不出或云後借得岐王<lb/>
十年王家失火圗書悉為煨燼此書亦見焚<lb/>
楊國忠嘗謂諸親時知吏部銓事且欲大噱已設席呼<lb/>
選人名引入於中庭不問資序短小者道州叅軍胡者<lb/>
湖州文學簾中大笑<lb/>
盧新州為相令李揆入蕃對德宗曰臣不憚逺使恐死<lb/>
道路不達君命上惻然免之謂盧相曰李揆莫老無杞<lb/>
曰和戎之使須諳鍊朝廷事非揆不可且使揆去向後<lb/>
<pb n="KR3j0185_WYG_036-100a"/>
差使小於揆年者不敢辭逺使矣揆既至蕃蕃長問唐<lb/>
家有一第一人李揆公是否揆曰非也他那箇李揆爭<lb/>
肯到此恐其拘留以此誣之也揆門户第一文學第一<lb/>
官職第一致仕東都大司徒杜公罷淮海入洛見之言<lb/>
及頭頭第一之説揆曰若道門户門户有所自承餘裕<lb/>
也官職遭遇爾今形骸凋悴看即下世一切為空何第<lb/>
一之有<lb/>
武后以吏部選人多不實乃令試日自糊其名暗考以<lb/>
<pb n="KR3j0185_WYG_036-100b"/>
定等判之糊名自此始也<lb/>
　右韋絢所録劉賔客嘉話新唐書採用多矣而人罕<lb/>
　見全録圜家有先人手校舊夲因鋟板於昌化縣學<lb/>
　以補博洽君子之萬一云乾道癸巳十一月旦海陵<lb/>
　卞圜謹書<lb/>
<pb n="KR3j0185_WYG_036-101a"/>
　　賔朋宴語<hi>丘昶</hi>
王直方父家多侍兒而小鬟素兒尤妍麗王嘗以蠟梅<lb/>
花送晁無咎無咎以詩謝之有云芳菲意淺姿容淺憶<lb/>
得素兒如此梅<lb/>
明宗問宰相馮道盧質近日吃酒否對曰質曽到臣居<lb/>
亦飲數爵臣勸不令過度事亦如酒過即患生崔協强<lb/>
言於坐曰臣聞食酒極好不假藥餌足以安心神左右<lb/>
不覺哂之<lb/>
<pb n="KR3j0185_WYG_036-101b"/>
杜子羙詩久為野客尋幽慣細學何顒免興孤何顒後<lb/>
漢人見黨錮傳盖義俠者與詩不類當意作周顒或是<lb/>
悮字<lb/>
孔氏論生之徒死之徒與動而之死地者皆曰十有三<lb/>
人多不能曉曲為異説不知正謂其形而言爾故河上<lb/>
公解以四肢九竅之數當之不知此説自見韓非子<lb/>
國初州郡貢士猶未限數目太宗始有意廣收文士於<lb/>
是為守者率以多士為貴淳化三年試禮部遂幾二萬<lb/>
<pb n="KR3j0185_WYG_036-102a"/>
人<lb/>
李端叔有小詩擬借瓊林大盈庫約君孤注賭妖嬈或<lb/>
云是當塗楊珠者博者以勝彩累注數者至乗敗者唯<lb/>
有畸零不累注數謂之孤注<lb/>
<pb n="KR3j0185_WYG_036-103a"/>
　　法藏碎金録<hi>晁逈</hi>
古德有言曰今人看古教不免心中閙欲免心中閙但<lb/>
知看古教予因擬之而言曰今人學宴坐不免尋思過<lb/>
欲免尋思過但知學宴坐<lb/>
人多忙中切於辦閒事我獨閒中切於辦忙事此理可<lb/>
以智識及不可以言説到<lb/>
花有榮落果有甘苦木品之常也年有盛衰情有憂樂<lb/>
人倫之常也人若愛盛懼衰厭憂戀樂偏曲在己未離<lb/>
<pb n="KR3j0185_WYG_036-103b"/>
於貪<lb/>
吾之所貴者三焉身貴安而輕氣貴和而清心貴靈而<lb/>
明<lb/>
宵征縁崖不覺落瞽者吹火不覺着昧懵則貪冒窮極<lb/>
則變滅失慮奄及亦復如是<lb/>
無念為宗法之樞要不住於相然後臻極上智學人必<lb/>
知理也<lb/>
人所好者虛名客氣冗具羡財予所好者心印衣鉢真<lb/>
<pb n="KR3j0185_WYG_036-104a"/>
乗寶所<lb/>
以無思之心合無物之音隨時隨處逾乆逾深獨為法<lb/>
樂不在禪林<lb/>
道勝之智日用祈福會之因天獎備唯兹樂欲為吾願<lb/>
王<lb/>
前言有云得全於詩者得全於酒者予亦自謂得全於<lb/>
道腴法喜禪悦之味也<lb/>
洞徹天真之靈廓然虛明陶融太和之氣薫然茂遂於<lb/>
<pb n="KR3j0185_WYG_036-104b"/>
兹有得孰曰無修<lb/>
分叚之身非大身也起滅之心非夲心也知此身心者<lb/>
幾何人哉<lb/>
曲士有三執著謂意言事三者於迷中成滯固逹人有<lb/>
二脱灑謂身心二者於悟中免拘繫上智當黙識吾不<lb/>
能縷述之也<lb/>
𡨕心静慮之學深逆計追思之念息二者不失何勝如<lb/>
之<lb/>
<pb n="KR3j0185_WYG_036-105a"/>
予今知足寡欲既合人天之業觀書弄翰又得經綸之<lb/>
智私喜縁熟固非自矜<lb/>
夫人質性挺特建㧞俗之標志力堅深有濟勝之具可<lb/>
期出世不當自輕<lb/>
不嬰榮利之縁已逃世網博考身心之法漸見天機雖<lb/>
非絶倫麤殊流俗<lb/>
前言有云習禮之家名為聚訟予謂説禪之家名為起<lb/>
諍夫禪觀之理無言而自識者上也無心而自得者上<lb/>
<pb n="KR3j0185_WYG_036-105b"/>
之又上也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷三十六下<lb/>
</p>
<p>
</p>
  </div>
</body>
</text>
</TEI>
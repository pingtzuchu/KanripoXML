<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>説郛卷九十六上</head>
    <p>
<pb n="KR3j0185_WYG_096-1a"/>
欽定四庫全書<lb/>
　説郛卷九十六上　　　元　陶宗儀　撰<lb/>
　　硯史<hi>米芾</hi>
人好萬殊而以甚同為公甚不同為惑喻之而移非真<lb/>
得之更而得之則必信其守夫博弈猶賢乎已則吾是<lb/>
文必不見嗤于賞鑒之士<lb/>
　　用品<lb/>
器以用為功玉不為鼎陶不為柱文錦之美方暑則不<lb/>
<pb n="KR3j0185_WYG_096-1b"/>
先於表出之綌楮葉雖工而無補於宋人之用夫如是<lb/>
則石理發墨為上色次之形製工拙又其次文藻縁飾<lb/>
雖天然失硯之用<lb/>
　　玉硯<lb/>
玉出光為硯著墨不滲甚發墨有光其云磨墨處不出<lb/>
光者非也余自製成蒼玉硯<lb/>
　　唐州方城縣葛仙公巖石<lb/>
石理向日視之如玉瑩如鑑光而著墨如澄泥不滑稍<lb/>
<pb n="KR3j0185_WYG_096-2a"/>
磨之墨已下而不熱生泡生泡者膠也古墨無泡膠力<lb/>
盡也若石滑磨久墨下遲則兩剛生熱故膠生泡也此<lb/>
石既不熱良久墨發生光如漆如油有艷不滲也嵗久<lb/>
不乏常如新成有君子一德之操色紫可愛聲平而有<lb/>
韻亦有澹青白色如月如星而無暈此石近出始見十<lb/>
餘枚矣<lb/>
　　温州華嚴尼寺巖石<lb/>
石理向日視之如方城石磨墨不熱無泡發墨生光如<lb/>
<pb n="KR3j0185_WYG_096-2b"/>
漆如油有艷不滲色赤而多有白沙點為硯則避磨墨<lb/>
處比方城差慢難嶄而易磨亦有白點點處有玉性扣<lb/>
之聲平無韻校理石揚休所購王羲之硯者乃此石今<lb/>
人所收古硯間有此石形合晉畫約見四五枚矣<lb/>
　　端州巖石<lb/>
巖有四下巖上巖半邊巖後礫巖余嘗至端故得其説<lb/>
詳下巖第一穿洞深入不論四時皆為水浸治平中貢<lb/>
硯取水月餘方及石石細扣之清越鸜鵒眼圓碧暈多<lb/>
<pb n="KR3j0185_WYG_096-3a"/>
明瑩石嫩甚者如泥無聲不著墨清越者温潤著墨快<lb/>
不熱無泡然良久微滲若油發艷亦有不乏者然方城<lb/>
温巖十磨此石三十磨方相及下巖既深工人所費多<lb/>
硯直不補故力無能取近年無復有聞有仁廟已前賜<lb/>
史院官硯多是其後來嵗貢惟上巖石上巖在山上石<lb/>
性乾紫色深理麤性硬眼黃差不圓而青色淡其巖深<lb/>
處間有潤者而眼終不如下巖也有著墨者拒墨者其<lb/>
著墨者初用半月前甚快葢細砂石所發出理也半月<lb/>
<pb n="KR3j0185_WYG_096-3b"/>
後則退生光撻墨又須以柔石發之已而復然拒墨者<lb/>
雖新成便拒墨此等石扣之聲皆堅響而老半邊巖者<lb/>
在山半石理同上巖色多青紫近黒多瑕而眼長如卵<lb/>
有瞎眼者中是白點死眼者黒點而暈細翳眼者或青<lb/>
或黒橫亂其眼又多青不成眼圓點橫長青間道如松<lb/>
木紋其極麤者費筆而稍細者多乏後礫石土人刻為<lb/>
盆印合壓紙兒戲之物多夾砂無眼少瑕間有極細軟<lb/>
者發墨不乏扣之無聲土人不貴而用實有在半邊上<lb/>
<pb n="KR3j0185_WYG_096-4a"/>
巖之上者不可常得又徧詢石工云子石未嘗有其在<lb/>
巖中實於大石版上鑿豈有中包一子者余嘗謂若溪<lb/>
流中多有卵石容差扁可嶄而磨墨所謂石子世因訛<lb/>
為子石至有斵様相似而為之者於理必不於大石中<lb/>
心復生卵子也世之好竒者又以歙州羅紋石作子石<lb/>
硯文本直兩頭取鋭則紋脱短至左右頰自然成漩紋<lb/>
便謂之是真子石可笑緑石帶黃色亦為硯多以為器<lb/>
材甚美而得墨快少光彩已上硯平生約見五七百枚<lb/>
<pb n="KR3j0185_WYG_096-4b"/>
十千已上無估<lb/>
　　歙硯婺源石<lb/>
歙州有硯圖石峒最多種而赤紫石多瑕士人以線脉<lb/>
隔為三種病今人以細羅紋無星為上少時見一硯於<lb/>
士人趙光㢸家其様上狹四寸許下濶六寸許如二十<lb/>
幅紙厚色緑如公裳而點如紫金斑斑勻布無羅紋點<lb/>
中無竅自後不復覩與此等者又士人周昌諤處見一<lb/>
小圓硯青羅紋紫金如一星鵞眼錢此二硯最奇大抵<lb/>
<pb n="KR3j0185_WYG_096-5a"/>
發墨不乏獨以色如常之石而以奇怪為品髙亦有赤<lb/>
紫色石無文理少瑕光澤如棗木土人以為香爐之類<lb/>
亦斵為硯與墨鬭而不相入經日便滑不可研矣又嘗<lb/>
一士人家見一金絲羅紋硯其紋半金半黒光彩與常<lb/>
異此外麤羅紋刷絲羅紋為次第約見千餘枚矣但以<lb/>
色與瓦磚等品故不能髙今但曽官歙者必收百餘枚<lb/>
土人以為生終日成一硯少有病不直數十錢幸完仍<lb/>
好直五七千已上無估<lb/>
<pb n="KR3j0185_WYG_096-5b"/>
　　通逺軍漞石硯<lb/>
石理澁可礪刄緑色如朝衣深者亦可愛又有水波紋<lb/>
間有黒小點土人謂之湔墨點有𦂳甚奇妙而硬者與<lb/>
墨鬬有慢甚者滲墨無光其中者甚佳在洮河緑石上<lb/>
自朝廷開熈河始為中國有亦有赤紫石色斑為硯發<lb/>
墨過於緑者而不勻淨又有黒者戎人以礪刄而鐵色<lb/>
光肥亦可作硯而堅不發墨<lb/>
　　西都㑹聖宫硯<lb/>
<pb n="KR3j0185_WYG_096-6a"/>
㑹聖宫石在溪澗中色紫理如虢石差硬發墨不乏扣<lb/>
之無聲<lb/>
　　青州青石<lb/>
色類歙理皆不及發墨不乏有瓦礫之象<lb/>
　　成州栗亭石<lb/>
色青有銅點大如指理慢發墨不乏亦有瓦礫之象<lb/>
　　潭州谷山硯<lb/>
色淡青有紋如亂絲理慢扣之無聲得墨快發墨有光<lb/>
<pb n="KR3j0185_WYG_096-6b"/>
　　成州栗玉硯<lb/>
理堅色如栗不甚著墨為器甚佳<lb/>
　　歸州緑石硯<lb/>
理有風濤之象紋頭𦂳慢不等治難平得墨快滲墨無<lb/>
光彩色緑可愛如賁色澹如水蒼玉<lb/>
　　䕫州黟石硯<lb/>
色黒理乾間有黑點如墨玉光發墨不乏<lb/>
　　廬山青石硯<lb/>
<pb n="KR3j0185_WYG_096-7a"/>
大畧與潭州谷山同<lb/>
　　蘇州褐黃石硯<lb/>
理麤發墨不滲類䕫石土人刻成硯以草一束燒過為<lb/>
慢灰火煨之色遂變紫用之與不煨者一同亦不燥乃<lb/>
知天性非水火所移<lb/>
　　建溪黯澹石<lb/>
理如牛角扣之聲堅清磨久不得墨縱得色變如灰作<lb/>
器甚佳<lb/>
<pb n="KR3j0185_WYG_096-7b"/>
　　陶硯<lb/>
相州土人自製陶硯在銅雀上以熟絹二重淘泥澄之<lb/>
取極細者燔為硯有色緑如春波者或以黑白填為水<lb/>
紋其理細滑著墨不費筆但微滲<lb/>
　　吕硯<lb/>
澤州有吕道人陶硯以别色泥於其首純作吕字内外<lb/>
透後人效之有縫不透也其理堅重與凡石等以歴青<lb/>
火油之堅響滲入三分許磨墨不乏其理與方城石等<lb/>
<pb n="KR3j0185_WYG_096-8a"/>
　　淄州硯<lb/>
淄石理滑易乏在建石之次<lb/>
　　髙麗硯<lb/>
理密堅有聲發墨色青間白有金星隨橫文密成列用<lb/>
久乏<lb/>
　　青州藴玉石紅絲石青石<lb/>
藴玉石理宻聲堅清色青黑白㸃如彈不著墨墨無光好事者<lb/>
但置為一器可紅絲石作器最佳大抵色白而紋紅者<lb/>
<pb n="KR3j0185_WYG_096-8b"/>
慢發墨亦漬墨不可洗必磨治之紋理斑石赤者不漬<lb/>
墨發墨有光而紋大不入看慢者經暍則色損凍則裂<lb/>
乾則不可磨墨浸經日方可用一用又可滌非品之善<lb/>
青石有麤文如羅近歙亦著墨不發<lb/>
　　<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州石<lb/>
理細如泥色紫可愛發墨不滲久之石漸損凹硬墨磨<lb/>
之則有泥香<lb/>
　　信州水晶硯<lb/>
<pb n="KR3j0185_WYG_096-9a"/>
於他硯磨墨汁傾入用<lb/>
　　蔡州白石硯<lb/>
理滑可為器為朱硯花蘂石亦可作小朱硯<lb/>
　　性品<lb/>
大抵四方硯發墨久不乏者石必差軟扣之聲低而有<lb/>
韻嵗久漸凹不發墨者石堅扣之堅響稍用則如鏡走<lb/>
墨余所品謂目擊自收經用者聞雖多不録以傳疑古<lb/>
硯無不佳豈不嘗落非好事者手用之則尋棄擲之矣<lb/>
<pb n="KR3j0185_WYG_096-9b"/>
惟久在人間賢庸並善是以不乏傳也<lb/>
　　様品<lb/>
晉硯見於晉顧愷之畫者有於天生疊石上刋人面者<lb/>
有十蹄圓銅硯中如𨫼者余嘗以紫石作之有上圓下<lb/>
方於圓純上刋兩竅置筆者有如鳳字兩足者獨此甚<lb/>
多所謂鳳凰池也葢以工並晉製見于晉人圖畫世俗<lb/>
呼為風字葢不原兩足之製謂之鳳足至今端州石工<lb/>
以兩眼相對於足傍者謂之鳳足鳳之義取五色英文<lb/>
<pb n="KR3j0185_WYG_096-10a"/>
燦然成章也今人有收得右軍硯其製與晉圖畫同頭<lb/>
狹四寸許下濶六寸許頂兩純皆綽慢下不勒成痕外<lb/>
如内之製足狹長色紫類温巖中凹成臼又有收得智<lb/>
永硯頭微圓又類箕象中亦成臼矣又有人收古銅硯<lb/>
一龜銜一硯如蓮葉兩足龜腹圓墨水不可出以筆頭<lb/>
就之則出又參政蘇文簡家收唐畫唐太宗長孫后納<lb/>
諫圖宫人於瑪瑙盤中托一圓頭鳳池硯似晉製頭純<lb/>
直微凸如書鳳字左右純料刋下不勒痕摺向頂亦然<lb/>
<pb n="KR3j0185_WYG_096-10b"/>
不滯墨其外隨内勢簡易其後至隋唐工稍巧頭圓身<lb/>
微瘦下濶而足或圓為柱已不逮古至本朝變成穹髙<lb/>
腰瘦刄濶如鉞斧之狀仁廟已前硯多作此製後差少<lb/>
資政殿學士蒲傳正收真宗所用硯與仁廟賜駙馬都<lb/>
尉李公炤鳳池硯形製一同至今尚方多此製國初已<lb/>
來公卿家往往有之仁宗已前賜史院官硯皆端溪石<lb/>
純薄上狹下濶峻直不出足中坦夷猶有鳳池之象或<lb/>
有四邊刋花中為魚為龜者凡此形製多端下巖奇品<lb/>
<pb n="KR3j0185_WYG_096-11a"/>
也嘉祐末硯様已如大指麤心甚凸意求渾厚而氣象<lb/>
葢不古純斗故勒深滯墨難滌心凸故點筆不圓常如<lb/>
三角簇蓋古硯皆心凹後稍正平未有凸者始自侍讀<lb/>
學士唐彦猷作紅絲辟雍硯心髙凸至作馬蹄様亦心<lb/>
凸至磨墨溜向身出觀墨色則凸髙増浮泛之勢援毫<lb/>
則非便也其晉銅硯雖如𨫼然頂殊平以便援毫今杭<lb/>
州龍華寺收梁傅大夫甆硯一枚甚大磁褐色心如𨫼<lb/>
環水如辟雍之製下作浪花擢環近足處而磨墨處無<lb/>
<pb n="KR3j0185_WYG_096-11b"/>
磁油然殊著墨古墨稱螺亦恐不若近世堅不然殆不<lb/>
可磨也又丹陽人多於古塚得銅硯三足蹄有蓋不鏤<lb/>
花中陷一片陶今人往往作硯於其中翻以為匣也唐<lb/>
墓中間有得如蓮葉中凹兩足如鳳池之製甚薄足或<lb/>
如棗也今歙人最多作形製土人尤重而端様以平直<lb/>
斗様為貴得美石無瑕必先作此様滯墨甚可惜也大<lb/>
抵石美無瑕方可施工璞而厚者土人多識其藏疾不<lb/>
復巧製人或因其渾厚而美之余嘗惡歙様俗者凡刋<lb/>
<pb n="KR3j0185_WYG_096-12a"/>
改十餘硯纔半指許便有病見頓令人減愛其端人不<lb/>
斵成袛持璞賣者亦多如是陳文惠丞相家收一蜀王<lb/>
衍時皇太子陶硯連蓋蓋上有鳳坐一臺餘雕雜花草<lb/>
涅之以金泥紅漆有字曰鳳凰臺此製方直上狹笋在<lb/>
硯上中甚平也唐之製見文房四譜今之製見歙州硯<lb/>
圖故不重出此人力所為也吾收一青翠疊石堅響三<lb/>
層傍一嵌磨墨上出一峯髙尺餘頂復平嵌巖如亂雲<lb/>
四垂以覆硯以水澤頂則隨葉垂珠滴硯心上有銘識<lb/>
<pb n="KR3j0185_WYG_096-12b"/>
事見唐莊南傑賦乃歴代所寶也又收一正紫石四疊<lb/>
下有坐有足巧於癭盂足上起一枝細狹枝上盤兩疊<lb/>
長七寸餘濶四寸餘如靈芝首鋭下濶天然鳳池之象<lb/>
中微凹點水磨墨可書十幅紙石理在方城之右此非<lb/>
人力所成信天下之瓌寶也<lb/>
<pb n="KR3j0185_WYG_096-13a"/>
　　硯譜<hi>李之彦</hi>
　　李後主硯<lb/>
李後主留意筆札所用澄心堂紙李廷珪墨龍尾石硯<lb/>
三者為天下之冠<lb/>
　　右軍風字硯<lb/>
㑹稽有老叟云右軍之後持一風字硯大尺餘色正赤<lb/>
用之不減端石云右軍所用者石揚休以錢二萬得之<lb/>
　　紅絲石<lb/>
<pb n="KR3j0185_WYG_096-13b"/>
青州紅絲石外有皮表磨礱即其理紅黃相參理黃者<lb/>
其絲紅理紅者其絲黃須飲以水使足乃可用不然渴<lb/>
燥唐彦猷甚奇此硯以為發墨不減端石蔡君謨又言<lb/>
端石瑩潤惟有鋩者尤發墨歙石多鋩惟膩者佳葢物<lb/>
之奇者必異其類也<lb/>
　　鳳咮石<lb/>
蘇子瞻云僕好鳳咮石少得真者唐彦猷以青州紅絲<lb/>
石為甲或云唯堪作骰盆<lb/>
<pb n="KR3j0185_WYG_096-14a"/>
　　端硯<lb/>
蘇公易簡云栁公權論硯青州石為第一絳州者次之<lb/>
殊不言端石世傳端溪中有草蒙茸可愛匠琢石成硯<lb/>
用草裹之故自嶺表迄中夏而無損或云水中石其色<lb/>
青山半石其色紫山絕頂者尤潤如豬肝色者佳其貯<lb/>
水處有白赤黃色點者謂之鸜鵒眼脉理黃者謂之金<lb/>
線紋其山號斧柯昔人採石為硯必中牢祭之不爾雷<lb/>
電失石所在<lb/>
<pb n="KR3j0185_WYG_096-14b"/>
　　鸜鵒眼<lb/>
端石有眼者最貴謂之鸜鵒眼石紋精美如木有節今<lb/>
不知者乃以為石病吁可痛哉石有上下巖西坑後歴<lb/>
悉其下也惟上巖有眼眼之美者青黃緑三色相重多<lb/>
者自外至心凡九重其大者尤為希有或布列硯中如<lb/>
北斗心房之形土人以眼多少為價重輕其生於墨池<lb/>
之外者謂之髙眼生於内者曰低眼髙眼尤可尚以不<lb/>
為墨漬常可睹也或云取石祭以中牢故老云無之又<lb/>
<pb n="KR3j0185_WYG_096-15a"/>
云石有金線為美正其病也<hi>唐彦猷</hi>
　　子石<lb/>
端石以子石為上在大石中生葢石精也流俗訛為紫<lb/>
石又以貯水不耗為佳有眼為貴眼石病也官司嵗以<lb/>
為貢在他硯上然十無一二發墨者但充翫好而已<hi>歐陽</hi>
<hi>永叔</hi>
　　端溪<lb/>
端溪有斧柯茶園將軍地同是一溪唯斧柯出者大不<lb/>
<pb n="KR3j0185_WYG_096-15b"/>
過三四指一兩呵津汗滴瀝真難得之物茶園次之將<lb/>
軍又次之<hi>鄭樵</hi>
　　活眼死眼<lb/>
蘇易簡作文房四譜譜言四寶硯為首筆墨兼紙皆可<lb/>
隨時收索可與終身俱者唯硯而已譜中載四十餘品<lb/>
以青州紅絲石為第一斧柯山第二龍尾石第三餘皆在<lb/>
中下雖銅雀臺古瓦硯列於下品特存古物耳端所出<lb/>
有四巖石為甲石屋次之西坑又次之後歴為劣巖與<lb/>
<pb n="KR3j0185_WYG_096-16a"/>
西坑相去二十里去石屋後歴七里而所産迥然不同猶<lb/>
建安産茶北苑壑源去沙溪十數里而優劣差殊然巖<lb/>
石又分上下又有活眼死眼之别圓暈相重黃黒相間<lb/>
黳精在内晶瑩可愛謂之活眼四旁浸漬不甚鮮明謂<lb/>
之淚眼形體略具内外皆白殊無光彩謂之死眼活眼<lb/>
勝淚眼淚眼勝死眼死眼勝無眼<lb/>
　　龍尾石<lb/>
歙石出於龍尾溪以金星為貴予少時得金坑礦石堅<lb/>
<pb n="KR3j0185_WYG_096-16b"/>
而發墨端溪以北巖為上龍尾以深溪為上龍尾逺在端<lb/>
溪上而端石以後出見貴爾<hi>歐陽永叔</hi>
　　李賀詩<lb/>
永叔以端溪後出不然李賀有端州青花石硯詩云暗<lb/>
洒萇𢎞冷血痕則謂鸜鵒眼知端石為硯久矣<lb/>
　　諸州硯<lb/>
淄州金雀石色紺青聲如金玉又有青金石叩之無聲<lb/>
發墨青州紫金石狀類端州西坑石發墨過之吉州永<lb/>
<pb n="KR3j0185_WYG_096-17a"/>
福縣紫石亦類西坑登州駞基島石上有羅紋金星絳<lb/>
州角石色如白牛角歸州大沱石江水中石也止用於<lb/>
川峽人宿州出樂石潤膩發墨但無石脉萬州有懸金<lb/>
崖石又有磁洞石洮河出緑石性輭不起墨不耐久磨<lb/>
牢山丹石滑澤堅膩古瓦硯出相州魏銅雀臺里人因<lb/>
掘土往往得之虢州澄泥唐人品硯以為第一今人罕<lb/>
用澤州道人吕翁作澄泥硯堅重如石手觸輒生暈上<lb/>
著吕字青州濰州石末硯皆瓦硯也栁公權以為第一當<lb/>
<pb n="KR3j0185_WYG_096-17b"/>
時未見歙石以為上品耳<lb/>
　　硯賦<lb/>
傅𤣥硯賦云木貴其能軟石美其潤堅劉道友以浮查<lb/>
為硯知古亦有木硯<lb/>
　　銅硯蜯硯<lb/>
劉聰謂晉懐帝曰卿贈朕柘弓銅硯袁彖贈庾翼蜯硯<lb/>
　　水精硯<lb/>
丁恕有水精硯大纔四寸許為風字様用墨處即不出光<lb/>
<pb n="KR3j0185_WYG_096-18a"/>
發墨如歙石<lb/>
　　玉硯<lb/>
鎮潼留後李充伯得玉材琢為圓硯發墨可愛<lb/>
　　碧玉硯<lb/>
許漢陽筆以白玉為管硯乃碧玉以玻瓈為匣<lb/>
　　鐵硯<lb/>
青州熟鐵硯甚發墨有柄可執晉桑維翰鑄生鐵硯<lb/>
　　漆硯<lb/>
<pb n="KR3j0185_WYG_096-18b"/>
晉儀注太子納妃有漆硯<lb/>
　　竹硯<lb/>
異物志云廣南以竹為硯<lb/>
　　滌硯<lb/>
凡硯須旦滌之縱未能亦須日易其水洗宜用小氊片<lb/>
或紙若久用石色為墨漬汚即以麩炭磨洗復如新矣<lb/>
苦寒不宜用佳硯石理既凍墨亦少光<lb/>
　　帝鴻氏之硯<lb/>
<pb n="KR3j0185_WYG_096-19a"/>
黃帝得玉一紐治為墨海其上篆文曰帝鴻氏之硯又<lb/>
太公金匱硯書曰石墨相著而黑邪心讒言無得汚白是知<lb/>
硯其來尚矣硯者研也可研墨使和濡也<lb/>
　　孔子硯<lb/>
伍緝之從征記云魯國孔子廟中石硯一枚甚古朴孔<lb/>
子平生時物也及顔路所請之車亦存<lb/>
　　硯溪<lb/>
永嘉郡記云硯溪一源多石硯述異記云洞庭湖一陂<lb/>
<pb n="KR3j0185_WYG_096-19b"/>
有范蠡石牀石硯<lb/>
　　一篋磨穴硯<lb/>
古人有學書於人者數年自以藝成告而辭去師曰吾<lb/>
有一篋物可附於某處及山之下絶無所付人封題亦<lb/>
甚不密乃啓之皆磨穴舊硯數十枚方知師夙所用者<lb/>
乃返山服膺至皓首方畢其藝<lb/>
　　補百碎硯<lb/>
石晉時關右有李處士能畫馴狸能補碎硯雖百碎者賫<lb/>
<pb n="KR3j0185_WYG_096-20a"/>
歸旬日即復舊如新琢成略無瑕纇世莫得其法<lb/>
　　後主青石硯<lb/>
李後主得青石硯墨池中有黃石如彈丸水常滿終日<lb/>
用之不耗毎以自隨後歸朝陶穀見而異之硯大不可<lb/>
持乃取石彈丸去後主拽其手振臂就取後主請以寶<lb/>
玩為謝陶不許後主曰唯此硯能生水他硯皆不可用<lb/>
陶試數十硯水皆不生後主索之良苦陶不能奈曰要<lb/>
當碎之石破中有小魚跳地上即死自是硯無復潤澤<lb/>
<pb n="KR3j0185_WYG_096-20b"/>
　　真材本性<lb/>
硯當用石鏡當用銅此真材本性也以瓦為研如以鐵<lb/>
為鏡耳<lb/>
　　謝銅硯筆格啓<lb/>
庾肩吾謝銅硯筆格啓云煙磨青石已踐孔子之壇管<lb/>
挿銅龍還笑王生之壁<lb/>
　　石硯賦<lb/>
黎逢石硯賦云琢而磨之其滑如砥欲精研而染翰在<lb/>
<pb n="KR3j0185_WYG_096-21a"/>
虚中而貯水水隨暈而還周黑浮光而黛起明而未融<lb/>
是以為用久而不渝故以為美成器尚古徵闕里於素<lb/>
王匠法増華參㑹稽之内史又云一拳之石取其堅一<lb/>
勺之水取其浄又云對此大匠厠諸鴻筆見珍於殺青<lb/>
之辰為用於草𤣥之日<lb/>
　　硯詩<lb/>
僧貫休硯詩云低心蒙潤久入匣更身安<lb/>
<pb n="KR3j0185_WYG_096-22a"/>
　　硯譜<hi>蘇易簡</hi>
栁公權論硯以青州石為第一絳州者次之殊不言端<lb/>
石世傳端溪中有草蒙茸可愛匠者琢石成硯以草裹<lb/>
之故自嶺表迄中夏而無損或曰水中石其色青山半<lb/>
石其色紫山絶頂者尤潤如猪肝色者佳其貯水處有<lb/>
白赤黃色點者謂之鸜鵒眼脉理黃者謂之金線紋其<lb/>
山號斧柯昔人採石為硯必以牛羊祭之不爾雷電失<lb/>
石所在<lb/>
<pb n="KR3j0185_WYG_096-22b"/>
硯譜以青州紅絲石為第一然乃下品特存古物耳端<lb/>
所出有四巖石為甲石屋次之西坑又次之後歴為劣<lb/>
巖與西坑相去二十里去後歴七里而所産迥然不同<lb/>
猶建安産茶比北苑壑源去沙溪十數里而優劣差殊<lb/>
然巖石又分上下又有活眼死眼之别圓暈相重黃黒<lb/>
相間黳精在内晶瑩可愛謂之活眼四旁浸漬不甚鮮<lb/>
明謂之淚眼形體略具内外皆白謂之死眼活眼勝淚<lb/>
眼淚眼勝死眼死眼勝無眼<lb/>
<pb n="KR3j0185_WYG_096-23a"/>
鄭樵云端溪有斧柯茶園將軍地同是一溪唯斧柯出者<lb/>
大不過三四指一兩呵津汗滴瀝真難得之物茶園次<lb/>
之將軍又次之<lb/>
歐陽永叔云端石以子石為上在大石中生蓋石精也流<lb/>
俗訛為紫石又以貯水不耗為佳有眼為貴眼石病也<lb/>
官司嵗以為貢在他硯上然十無一二發墨者但充玩<lb/>
好而已<lb/>
唐彦猷云端石有眼者最貴謂之鸜鵒眼石文精美如<lb/>
<pb n="KR3j0185_WYG_096-23b"/>
木有節今不知者乃以為石病吁可不痛哉石有上下<lb/>
巖西坑後歴惟上巖有眼眼之美者青緑黃三色相重<lb/>
多者自外至心凡九重其大者尤為希有或布列硯中<lb/>
為北斗心房之形土人以眼多少為價重輕其生於墨<lb/>
池之外者謂之髙眼生於内者曰低眼髙眼尤可尚以<lb/>
不為墨漬常可觀也或云取石祭以中牢故老云無之又<lb/>
云石有金線為美正其病也<lb/>
蔡君謨云端石瑩潤惟有鋩者尤發墨歙石多鋩惟膩<lb/>
<pb n="KR3j0185_WYG_096-24a"/>
理者佳葢物之奇者必異其類也<lb/>
歐陽永叔云歙石出龍尾溪以金星為貴予少時得金坑<lb/>
礦石堅而發墨端溪以北巖為上龍尾以深溪為上龍<lb/>
尾在端溪上而端溪以後出見貴耳<lb/>
<pb n="KR3j0185_WYG_096-25a"/>
　　端溪硯譜<hi>葉樾</hi>
謹按端州治髙要縣自唐為髙要郡本朝重和初以太<lb/>
上皇潜藩賜號肇慶府府東三十三里有山曰斧柯在<lb/>
大江之南葢羚羊峽之對山也斧柯山峻峙壁立下際<lb/>
潮水自江之湄登山行三四里即為硯嵓也先至者曰<lb/>
下嵓下嵓之中有泉出焉雖大旱未嘗涸下嵓之上曰<lb/>
中嵓中嵓之上曰上嵓自上嵓轉山之背曰龍嵓龍嵓<lb/>
葢唐取硯之所後下嵓得石勝龍嵓龍嵓不復取自山<lb/>
<pb n="KR3j0185_WYG_096-25b"/>
之下分路稍東至半邊山諸嵓西南㳂溪而上曰蚌坑<lb/>
龍嵓斧柯山脚谷中石也大抵石以下嵓為上中嵓龍<lb/>
嵓半邊山諸嵓次之上嵓又次之蚌坑最下此嵓石之<lb/>
品也下嵓石乾則灰蒼色潤則青紫色嵓有兩口其中<lb/>
則通為一穴大者取研所自入也小者泉水所自出也<lb/>
故號曰水口即陳公密所開也嵓之北壁石背有泉水<lb/>
所浸瀰漫湧溢下流為溪嵓之中嵗久崩摧石屑翳塞<lb/>
積水屈曲淺深人所莫測以是石工不復能採矣今世<lb/>
<pb n="KR3j0185_WYG_096-26a"/>
所有下嵓硯唐五季國初時物也今欲得下嵓北壁石<lb/>
者往往於泉水石屑中得之若南壁石尚或可採然自<lb/>
崇觀以後亦罕得矣北壁石葢泉生其中非石生泉中<lb/>
也則潤可知矣嵓之上雖秋冬乾旱亦未嘗涸有泉珠<lb/>
散落如飛雨不絶北壁石眼正圓有青緑碧紫白黒暈<lb/>
十數重中復有瞳子南壁石即泉水半浸者稍不及北<lb/>
壁眼之暈色皆少淡上嵓下嵓皆在山半上嵓之穴陟<lb/>
而取石中嵓之穴或陟或降下嵓之穴降而取石上嵓<lb/>
<pb n="KR3j0185_WYG_096-26b"/>
有三穴上穴曰土地嵓以土地祠居其上名焉中嵓曰<lb/>
梅樹嵓下穴今石工以為中嵓者是也下穴兩口其間<lb/>
通為一穴皆中嵓也土地嵓亦有兩穴其中亦相通土<lb/>
地嵓石色帶黃赤眼亦如之梅樹嵓石微黃赤稍輕而<lb/>
帶灰蒼色眼黃緑中嵓南壁石與梅樹嵓同而少勝焉<lb/>
北壁石則與下嵓南壁石相類而少劣焉<lb/>
大抵石性貴潤色貴青紫乾則灰蒼色潤則青紫色眼<lb/>
貴翠緑圓正有瞳子<lb/>
<pb n="KR3j0185_WYG_096-27a"/>
　石有眼則易分品第<lb/>
若性枯燥色黃褐<lb/>
　乾則灰蒼色潤則青紫色<lb/>
眼赤黃皆下品也<lb/>
　眼赤黃輕青緑重即漸為上品矣<lb/>
龍嵓石色深紫眼少<lb/>
　有即類中嵓半邊山者<lb/>
半邊山諸品石色少灰青與下嵓南壁石中嵓北壁石<lb/>
<pb n="KR3j0185_WYG_096-27b"/>
相類但眼不若下嵓則眼暈少爾中嵓者層暈多<lb/>
　青緑赤黃紫色皆淺淡不同<lb/>
然半邊山嵓極多眼<lb/>
　半邊山嵓近南者眼大暈差少緑近北者眼少暈愈<lb/>
　少所謂菉豆眼<lb/>
蚌坑石性堅顔色深紫有眼即黃白微帶青色不正無<lb/>
瞳子雖潤亦不發墨<lb/>
　眼偏斜不正無暈道有翳<lb/>
<pb n="KR3j0185_WYG_096-28a"/>
黃坑石即與上嵓石相類新坑石與半邊山石之劣者<lb/>
相類但片段碎小耳<lb/>
小湘峽在州之西四十里其石類嵓石而性軟燥色深<lb/>
紫如蚌坑及後歴石眼亦類蚌坑石大抵潤及蚌石而<lb/>
發墨勝之<lb/>
後歴山在州北十里石性軟燥色深紫帶黃赤間亦有<lb/>
眼極類蚌坑堅潤不及發墨勝之<lb/>
嵓石取諸嵓斧併力然後可得凡嵓石皆有黃臕如玉<lb/>
<pb n="KR3j0185_WYG_096-28b"/>
之𤓰蔞也胞絡黃臕鑿去方見硯材世所謂子石也子<lb/>
石嵓中有底石皆頑石極潤不發墨又色汙雜不可為硯<lb/>
端人謂之鴨屎石底石之上大率如石榴子又如塼坯<lb/>
自底至頂中作三疊下疊居底石之上最佳品也石必<lb/>
有眼端人謂之脚石中疊居下疊之上次石也眼或有<lb/>
或無端人謂之腰石上疊居中疊之上又次石也皆無<lb/>
眼端人謂之頂石頂石之上皆葢石也亦頑麤而不堪<lb/>
用大抵三疊石皆有麤臕絡無非子石世人乃謂别一<lb/>
<pb n="KR3j0185_WYG_096-29a"/>
種子石非也葢往往有崩落嵓中泉水中者其形偶圓<lb/>
類卵人或水中摸得之故妄有此説<lb/>
蚌坑石取於山下澗谷中皆波濤所擊風日所曝雷雨<lb/>
所摧皆頑狠不才之物也但人能到其處皆可拾取端<lb/>
人謂之野石葢遍地是也甚易得之而他處人不識往<lb/>
往反愛之正以大璞少瑕翳耳其小湘石後歴石皆掘<lb/>
地取嵓石不假油蠟久則自光潤後歴非油蠟則不堪<lb/>
用嵗乆油蠟敗則麤燥不堪用矣<lb/>
<pb n="KR3j0185_WYG_096-29b"/>
　蚌坑自鼎湖山諸谷水聚為大溪轉斧柯山下出大<lb/>
　江中半邊山諸嵓有大秋風小秋風獸頭獅子桃花<lb/>
　河頭新坑黃坑等名皆在斧柯山下葢山之麓也<lb/>
凡有眼之石在本嵓中尤縝密温潤端人謂石嫩則眼<lb/>
多老則眼少嫩石細潤發墨所以重有眼也青脉者必<lb/>
有眼故腰石脚石多有青脉而頂石多瑩浄端人謂青<lb/>
脉為眼筋夫眼之别者曰鸜鵒曰鸚哥曰了哥<hi>秦吉了也</hi>曰<lb/>
雀眼曰雞眼曰猫眼曰菉豆各以形似名之翠緑為上<lb/>
<pb n="KR3j0185_WYG_096-30a"/>
　李賀有端州青花石硯歌葢自唐以來便以青眼為<lb/>
　上黃赤為下<lb/>
硯之價下嵓水底脚石十倍於南壁石南壁石十倍於<lb/>
中嵓北壁石半邊山南諸嵓倍於中嵓南壁石半邊山<lb/>
北諸嵓及龍嵓中嵓南壁倍上嵓諸穴石上嵓諸穴倍<lb/>
小湘石小湘石倍後歴蚌坑石後歴之佳者亦與上嵓<lb/>
諸穴價等<lb/>
硯之形製曰平底風字曰有脚風字曰垂裙風字曰古<lb/>
<pb n="KR3j0185_WYG_096-30b"/>
様風字曰鳳池曰四直曰古様四直曰雙錦四直曰合<lb/>
歡四直曰箕様曰斧様曰𤓰様曰卵様曰璧様曰人面<lb/>
曰蓮曰荷葉曰僊桃曰瓢様曰鼎様曰玉臺曰天研<hi>東坡</hi>
<hi>嘗得石不加斧鑿以為研後人尋嵓石自然平整者傚之</hi>曰蟾様曰龜様曰曲水曰<lb/>
鐘様曰圭様曰笏様曰梭様曰琴様曰𨫼様曰雙魚様<lb/>
曰團様曰八稜角柄秉硯曰八稜秉硯曰竹節秉硯曰<lb/>
硯磚曰硯板曰房相様曰琵琶様曰月様曰腰鼓曰馬<lb/>
蹄曰月池曰阮様曰歙様曰吕様曰琴足風字曰蓬萊<lb/>
<pb n="KR3j0185_WYG_096-31a"/>
様<lb/>
宣和初御府降様造形若風字如鳳池様但平底耳有<lb/>
四環刻海水魚龍三神山水池作崑崙狀左日右月星<lb/>
斗羅列以供太上皇書府之用<lb/>
石之病者有曰鐵線<lb/>
　乃是臕皮隔處若於線上鑿之則應手而斷<lb/>
曰瑕<lb/>
　白文<lb/>
<pb n="KR3j0185_WYG_096-31b"/>
曰鑚<lb/>
　如蛀蟲眼<lb/>
曰驚<lb/>
　斧鑿觸裂者<lb/>
曰火黯<hi>一名熨斗焦</hi>
　惟嵓石有之斜班處如火燒狀<lb/>
曰黃龍<lb/>
　灰黃色如龍蛇橫斜布石上<lb/>
<pb n="KR3j0185_WYG_096-32a"/>
唯火黯端人不以為病葢嵓石必有之他山石皆無<lb/>
　　右縉雲葉樾交叔傳此譜稍異於衆人之説不知<lb/>
　　何人所撰稱徽祖為太上皇必紹興初人云淳熈<lb/>
　　十年七月二十四日東平榮芑書<lb/>
<pb n="KR3j0185_WYG_096-33a"/>
　　歙州硯譜<hi>洪景伯</hi>
　　採發第一<lb/>
婺源硯在唐開元中獵人葉氏逐獸至長城里見疊石<lb/>
如城疊狀瑩潔可愛因攜以歸刋粗成硯温潤大過端<lb/>
溪後數世葉氏諸孫持以與令令愛之訪得匠手斵為<lb/>
硯由是山下始傳至南唐元宗精意翰墨歙守又獻硯<lb/>
并薦硯工李少微國主嘉之擢為硯官今石工周全師<lb/>
之爾後匠者増益頗多今全最髙年能道昔時事并召<lb/>
<pb n="KR3j0185_WYG_096-33b"/>
少微孫明<hi>今家濟源</hi>訪偽誥不獲傳多如此今山下葉氏繁<lb/>
息幾數百户乃獵者之孫<lb/>
　　石坑第二<lb/>
羅紋山亦曰芙蓉溪硯坑十餘處蔓延百餘里皆山前<lb/>
後㳂溪所生溪水中殊無石好事者相傳多云水中石<lb/>
又見蘇易簡硯譜云歙州龍尾山石亦端溪之亞訪於<lb/>
彼俗雖有龍尾山而山實無石葢好事者取其美名以<lb/>
咤於世今次其石品與地坑之名如後<lb/>
<pb n="KR3j0185_WYG_096-34a"/>
眉子坑在羅紋山開元中發地屬程於從溪下至取石<lb/>
處九丈五尺其濶二丈六尺深一丈三尺坑皆無土相<lb/>
雜<lb/>
羅紋裏山坑在羅紋山後李氏時發今廢五十餘年名<lb/>
色未詳<lb/>
羅紋坑在眉子坑之東李氏時發地向屬王仁髙今絶<lb/>
籍為硯户戴義八人共請之嵗輸山税三十金自山下<lb/>
至取石處計七十五丈濶十八丈深十五丈三尺石藏<lb/>
<pb n="KR3j0185_WYG_096-34b"/>
土中今土深三四丈乃至石也見石處謂之寨頭也<lb/>
水舷坑在眉子坑外臨溪冬水涸時方可取春夏不可<lb/>
得發地丈餘迺至石率多金花眉子地屬程於<lb/>
水蕨坑在羅紋山西北地屬王十五景祐中發今廢四<lb/>
十年自水舷至坑五丈五尺濶一丈三尺穿籠取之久<lb/>
廢不可得葢石工不知攻取法石理如浪紋<lb/>
溪頭坑又曰主持山在羅紋山金星坑之北約二三里<lb/>
廢已二十年不取其石金星率多虛慢焉<lb/>
<pb n="KR3j0185_WYG_096-35a"/>
葉九山坑在溪頭坑之西約一里不取已三十年有眉<lb/>
子石紋麤慢與溪頭相次也<lb/>
羅紋金星坑在羅紋山西北自羅紋坑相去四十五丈<lb/>
今廢不取葢工用多所得少也<lb/>
驢坑在縣之西北七十里屬詹觀景祐中曹平為令時<lb/>
取之後王君玉為守又取之近嘉祐中刁璆為尉又取<lb/>
之其石有青緑暈也<lb/>
濟源坑在縣之正北凡三坑並列曰碧裏坑在山上色<lb/>
<pb n="KR3j0185_WYG_096-35b"/>
理青瑩及半里有水步石大雨點白暈次十里入裏山<lb/>
石青細有金紋花暈厥狀不常<lb/>
洞靈巖在縣西北一百二十里三洞相連石産巖之左<lb/>
右無定處材璞至少而瑕脉多或有絶病瑩浄者可擬<lb/>
端溪之品而石理燥慢<lb/>
浙石屬衢州開化縣俗謂之玳瑁石其紋正如玳瑁旁<lb/>
視則有波紋者可為碑材帛碪柱礎之類至易得<lb/>
　　攻取第三<lb/>
<pb n="KR3j0185_WYG_096-36a"/>
凡取石先具牲醪祝版擇日齋戒至山下設神位十餘<lb/>
於壇墠之上祝訖發之若稍䙝慢必有蜂蠆蟲蟒毒物<lb/>
傷人之患立出葢山川神物所擁䕶祕惜尤不欲廣傳<lb/>
人間所得不過百十枚即竭矣又當再祝之前後被囓<lb/>
死者十餘人今皆預祝饗也冀其隂助不得不愛重之<lb/>
　　品目第四<lb/>
眉子石其紋七種<lb/>
　金星地眉子　對眉子　　短眉子　　長眉子<lb/>
<pb n="KR3j0185_WYG_096-36b"/>
　簇眉子　　　闊眉子　　金眉子<lb/>
外山羅紋其紋十三種<lb/>
　麤羅紋　　細羅紋　　古犀羅紋　　角浪羅紋<lb/>
　金星羅紋　松紋羅紋　石心羅紋　　金暈羅紋<lb/>
　絞絲羅紋　刷絲羅紋　倒理羅紋　　烏釘羅紋<lb/>
　卵石羅紋<lb/>
裏山羅紋一等<lb/>
　金星疎慢<lb/>
<pb n="KR3j0185_WYG_096-37a"/>
金星其紋三種<lb/>
　葵花　　　金暈　　金星<lb/>
驢坑一等<lb/>
　青色緑暈<lb/>
洞靈巖紫石大小者如肝色今産浮梁縣巖嶺處處有<lb/>
之其匠者或琢為茶甌凌冬不可用也<lb/>
浙石一等<lb/>
　紋如玳瑁斑<lb/>
<pb n="KR3j0185_WYG_096-37b"/>
水舷金紋厥狀十種<lb/>
　金紋如長壽僊人者　青斑金紋如鶴舞者<lb/>
　金紋如雙鴛鴦者　　金紋如斗者<lb/>
　金紋如枯槎僊人者　如金雲氣者<lb/>
　眉如卧蠶者　　　　如雙魚蹲鴟者<lb/>
　金紋如湖中寒鴈者　如金壺缾者余常見之<lb/>
　　修斵第五<lb/>
硯斵初成先以蠟塗内外蓋與石相益須借此則温潤<lb/>
<pb n="KR3j0185_WYG_096-38a"/>
光潔可愛於石殊無損而便於洗濯不惹墨漬初便以<lb/>
生薑汁塗研處即著墨今人多不知此云是瑕病以墨<lb/>
蠟蓋滅痕璺又云不發墨光始初磨墨兼帶少蠟滯暗<lb/>
墨色故也使三五度則無此病矣又出墨色者便使益<lb/>
好多漬難愛䕶欲著手氣必成痕迹故人多用蠟蓋免<lb/>
此患也硯須每日洗浣去其積墨敗水則墨光瑩澤也<lb/>
　　名狀第六<lb/>
端様　　　舍人様　　都官様　　玉堂様<lb/>
<pb n="KR3j0185_WYG_096-38b"/>
月様　　　方月様　　龍眼様　　圭様<lb/>
方龍眼様　𤓰様　　　方葫蘆様　八角辟雍様<lb/>
方辟雍様　馬蹄様　　新月様　　𨫼様<lb/>
眉心様　　石心様　　瓢様　　　天池様<lb/>
科斗様　　銀鋌様　　蓮葉様　　人面様<lb/>
毬頭様　　寳缾様　　笏頭様　　風字様<lb/>
古錢様　　外方裏圓　筒硯様　　蟾蜍様<lb/>
辟雍様　　方玉堂様　尹氏様　　蝦䗫様<lb/>
<pb n="KR3j0185_WYG_096-39a"/>
犀牛様　　鸚鵡様　　琴様　　　龜様<lb/>
以上並擇取様製古雅者繪之於圖餘數名雖多種狀<lb/>
様都俗也不取<lb/>
　　石病第七<lb/>
雞脚如麻石黯色類雞脚印行迹烏肫有痕如木葉若<lb/>
肉中之脞也隔路如墨痕如蚓迹行路浪痕徧纒如細<lb/>
帛紋其色或淺或深黑色贅子若烏豆狀隠起礙手靸<lb/>
藏於石中或開之迺有大璺搭線斜紋若硯斷硬線有<lb/>
<pb n="KR3j0185_WYG_096-39b"/>
起處隠手名工亦不能礪平也斷紋有紋兩不相著石<lb/>
上有微塵孔者乃石之膚也黃爛者土中石皮也<lb/>
　　道路第八<lb/>
自歙州大路一百八十里至西坑口入山三十里至羅<lb/>
紋山皆山谷大林莽盤屈鳥道也自婺源縣大路三十<lb/>
里過溪皆大嶺重複九十里至羅紋山下自州至濟源<lb/>
口一百九十里入小路七十里至濟源自縣至濟<hi>口</hi>八<lb/>
十里入小路七十里至濟源<lb/>
<pb n="KR3j0185_WYG_096-40a"/>
　　匠手第九<lb/>
縣城三姓四家一十一人<lb/>
　劉大名福誠　第三　第四　第五　第六<lb/>
　周四名全年七十　周二名進城　　周小四<lb/>
　周三名進昌　劉二無官名　朱三名明<lb/>
靈屬里一姓三家六人<lb/>
　戴二名義和　第三　第五　第六<lb/>
　戴大名文宗　戴四名義誠<lb/>
<pb n="KR3j0185_WYG_096-40b"/>
大容里濟口三姓四人<lb/>
　方七名守宗　男慶子　胡三名嵩興<lb/>
　汪大號汪王二<lb/>
　　攻器第十<lb/>
箕畚　　　銃　　　　鐵大小鎚　　長短鑿<lb/>
鋼屑　　　鎯頭　　　鵶觜鋤　　　木掀<lb/>
　　　　　宋治平丙午嵗重九日<lb/>
<pb n="KR3j0185_WYG_096-41a"/>
　　歙硯説<hi>曹繼善</hi>
唐侍讀硯譜云二十年前頗見人用龍尾石硯求之江<lb/>
南故老云昔李後主留意翰墨用澄心堂紙李廷珪墨<lb/>
龍尾硯三者為天下冠當時貴之自李氏亡而石不出<lb/>
亦有傳至今者景祐中校理錢仙芝守歙始得李氏取<lb/>
石故處其地本大溪也常患水深工不可入仙芝改其<lb/>
流使由别道行自是方能得之其後縣人病其須索復<lb/>
溪流如初石乃中絶後邑官復改溪流遵錢公故道而<lb/>
<pb n="KR3j0185_WYG_096-41b"/>
後所得盡佳石也遂與端石並行按圖經龍尾山在婺<lb/>
源縣長城里唐開元中葉氏得其地嘗取石為硯不見<lb/>
稱於世故無聞焉蘇易簡硯譜云龍尾山石亞于端溪<lb/>
今雖多故坑無有石出環縣皆山也而石雖出他山實<lb/>
龍尾之肢脉俱得謂之龍尾<lb/>
自州一百八十里至西坑口入山谷林莽盤屈烏道又<lb/>
三十里自縣三十里過溪大嶺重複九十里並至羅紋<lb/>
山下<lb/>
<pb n="KR3j0185_WYG_096-42a"/>
自州一百九十里自縣八十里並至濟口入山又七十<lb/>
里至濟源<lb/>
龍尾山亦名羅紋山下名芙蓉溪石坑最多蔓延百餘<lb/>
里取之不絶<lb/>
眉子坑在羅紋山之西從溪下至坑十餘丈坑中無土<lb/>
深丈餘濶二三尺許<lb/>
羅紋裏山在羅紋山後<lb/>
羅紋舊坑地名寨頭即錢公所訪南唐採石故坑也<lb/>
<pb n="KR3j0185_WYG_096-42b"/>
水舷坑在眉子坑外臨溪至冬水涸方能取之入地丈<lb/>
餘石多金花<lb/>
水厥坦坑在羅紋山西北其理若浪<lb/>
溪頭坑在金星坑之北五里<lb/>
葉九坑在溪頭之西百里亦有眉子其理麤慢與溪頭<lb/>
坑石相上下<lb/>
金星坑在羅紋山西北相去四十五丈<lb/>
驢坑在縣西北七十里景祐中曹平為令後王君玉為<lb/>
<pb n="KR3j0185_WYG_096-43a"/>
守嘉祐中刁璆為尉皆取之其石青中緑暈<lb/>
濟源坑在縣之正北三坑相連<lb/>
碧裏坑在濟山上色理青瑩相去半里有水步石大雨<lb/>
㸃石十里外有裏山石青細有金紋花暈其狀奇恠不<lb/>
常<lb/>
洞靈巖在縣西北一百二十里三洞相連石産於巖之左<lb/>
右無定所色擬端溪麤而燥復多瑕璺<lb/>
淛石出衢州開化縣界斑若玳瑁然<lb/>
<pb n="KR3j0185_WYG_096-43b"/>
麻石三尺中隠硯材數寸而已猶玉之在璞也坑往往<lb/>
在溪澗中至冬水涸合三二十人方可興工毎打發一<lb/>
坑不三數日必雨雨即坑壠皆堙塞較其工力倍金銀<lb/>
坑中取礦者此其所以貴也往時必先祠以中牢方免<lb/>
諸患<lb/>
大抵攻琢貴精治之不盡工雖有佳石亦常硯而已毎<lb/>
得一石以鐵鑿擊之候其聲清圓乃可攻治度其所宜<lb/>
然後制様須令人捧不然内諸稻穀中欲其不實也<lb/>
<pb n="KR3j0185_WYG_096-44a"/>
蘇易簡云硯有薄如紙者蓋以薄為利用云<lb/>
龍尾石多産於水中故極温澤性本堅密扣之其聲清<lb/>
越宛若玉振與他石不同色多蒼黒亦有青碧者採人<lb/>
日増石亦漸少有得之巖崖中者色白而燥殊不入用<lb/>
眉子色青或紫短者簇者如卧蠶而犀紋立理長者濶<lb/>
者如虎紋而松紋從理其曰鴈湖攅與對眉子最為精<lb/>
絶凡九品<lb/>
鴈湖眉子　　　對眉子　　　金星眉子<lb/>
<pb n="KR3j0185_WYG_096-44b"/>
菉豆眉子　　　錦蹙眉子　　短眉子<lb/>
長眉子　　　　簇眉子　　　濶眉子<lb/>
大抵石頑則光滑而磨墨不快石麤則黏墨而滲漬難<lb/>
滌唯麤羅紋理不疎細羅紋石不嫰者為佳凡十二品<lb/>
細羅紋　　　　麤羅紋　　　　暗細羅紋<lb/>
松紋羅紋　　　角浪羅紋　　　金星羅紋<lb/>
刷絲羅紋　　　倒地羅紋　　　石心羅紋<lb/>
卵石羅紋　　　泥漿羅紋　　　筭子羅紋<lb/>
<pb n="KR3j0185_WYG_096-45a"/>
麤羅紋稍細者易為磨墨細羅紋稍堅者最能發墨或<lb/>
者以易磨墨為發墨非也唯蔡君謨論得其要墨在硯<lb/>
中隨筆旋轉滌之泮然盡去此乃石性堅潤能發起不<lb/>
滯於硯耳若刷絲松紋角浪皆以其理疎易於磨墨至<lb/>
於金星之類乃其餘事自有優劣獨泥漿一品較之諸<lb/>
石紋理細密富於温潤但多不甚堅實<lb/>
𤓰子羅紋紋若𤓰子羅紋然此最佳者也出水波坑中<lb/>
幸而得之不可期或取羅紋側為之甚能亂真<lb/>
<pb n="KR3j0185_WYG_096-45b"/>
驢坑石色青緑暈今不復出士大夫家間有藏者亦罕<lb/>
見之<lb/>
棗心青潤可愛中有小斑紋中廣上下皆鋭形若棗核<lb/>
然雖少疵瑕多失之頑固<lb/>
唐公硯録云嘗過金陵於翰林葉道卿處見一硯方四<lb/>
五寸許其色淡青如秋雨新霽逺望暮天表裏瑩潔都<lb/>
無紋理葢所謂硯之美者也云得於歙不知出於甚坑<lb/>
今不復有<lb/>
<pb n="KR3j0185_WYG_096-46a"/>
裏山一種金星而疎慢<lb/>
水絃金紋凡十種<lb/>
青斑如舞鶴者　　　　如長壽僊人者<lb/>
如雙鴛鴦者　　　　　如枯槎僊人者<lb/>
如朝霞雲氣者　　　　如湖中寒鴈者<lb/>
如雙魚蹲鴟者　　　　如壺瓶者<lb/>
如卧蠶者　　　　　　如斗者<lb/>
硯以瑩浄為先小有痕線皆不足甚貴石病有十<lb/>
<pb n="KR3j0185_WYG_096-46b"/>
痕如蚓行迹<lb/>
雞脚如雞迹麻石黯色<lb/>
烏肫有痕如木葉若肉中脞也<lb/>
浪痕徧纒如布帛紋作淺深黑色<lb/>
贅子如烏豆隱起礙手開之多成大璺<lb/>
搭線斜紋若斷裂者<lb/>
黃爛者土中石皮也<lb/>
硬線髙起隠手雖良工不能礪平也<lb/>
<pb n="KR3j0185_WYG_096-47a"/>
石上有微塵孔者石之膚也<lb/>
斷紋兩不相著<lb/>
硯之形制不一古人有以蚌為之者取其適用而已舊<lb/>
有古端様并世傳晉右軍將軍王逸少端様皆外方内<lb/>
若峻坂然使墨下入水中至寫字時更不費研磨之工<lb/>
今之端様葢其遺法也或有為硯板硯鏡之類微坳其<lb/>
首而已或直用平石一片别以器盛水旋滴入研墨以<lb/>
此知今人不如古人書字之多耳<lb/>
<pb n="KR3j0185_WYG_096-48a"/>
　　辨歙石説<hi>曹繼善</hi>
細羅紋<hi>石紋如羅縠精細其色青瑩其理𦂳密堅重瑩浄無瑕璺乃硯之奇材也</hi>
麤羅紋<hi>似細羅紋而紋理稍麤</hi>
暗細羅紋<hi>羅紋雖細晦而不露紋理隠隠石色微青黒</hi>
刷絲羅紋<hi>石紋精細纒密如刷絲然</hi>
金花羅紋<hi>羅紋地上間以金花亂點大細不常如畫工銷金</hi>
金暈羅紋<hi>金暈數重如抹畫者或暈如卵形及杏葉皆重疊數重</hi>
金星羅紋<hi>細金點如散星者有金抺如眉子者有黃抺金紋長短不定者</hi>
<pb n="KR3j0185_WYG_096-48b"/>
筭條羅紋<hi>比刷絲紋理疎而麤大正如排筭子</hi>
角浪羅紋<hi>直紋數路如角浪然</hi>
𤓰子羅紋<hi>比細羅紋尤細狹如爪子者</hi>
細棗心<hi>無羅紋而石紋兩頭尖如棗核</hi>
麤棗心<hi>較細棗心而麤</hi>
水波<hi>紋理橫細如晴晝㣲風清沼漣漪之紋</hi>
對眉子<hi>石紋如人畫眉而細遍地成對者</hi>
錦蹙<hi>石暈如畫雲氣間以金暈如蹙錦然</hi>
<pb n="KR3j0185_WYG_096-49a"/>
錦蹙眉子<hi>石紋橫如眉子間育金暈</hi>
羅漢入洞<hi>石中有金暈如雲氣下有羅漢龕坐之形</hi>
金星眉子<hi>眉子疎勻而有金星間之</hi>
鱔肚眉子<hi>眉子疎而勻石紋如人字鱔肚紋間有金暈金星者</hi>
鴈攅湖眉子<hi>硯心有紋暈如汪池四外眉子密密如羣鴈飛集之狀</hi>
菉豆眉子<hi>石理稍黒微暗而斑内有短密眉子紋</hi>
金花眉子<hi>眉子石中有金花金暈者</hi>
短眉子<hi>眉子密短而勻</hi>
<pb n="KR3j0185_WYG_096-49b"/>
長眉子<hi>眉子長而差大</hi>
泥漿<hi>細羅紋而尤温潤乃羅紋下坑石</hi>
卵石　　　　　　　雨點石<lb/>
　羅紋上坑石色微重中坑石色微淡下坑即泥漿石<lb/>
　棗心坑皆乾坑故石微燥<lb/>
　水波坑亦是棗心石<lb/>
　祁門縣出細羅紋石酷似泥漿石亦有羅紋但石理<lb/>
　稍慢不甚堅色淡易乾耳此石甚能亂真人多以為<lb/>
<pb n="KR3j0185_WYG_096-50a"/>
　婺源泥漿石當須精辨之也<lb/>
　歙縣出刷絲硯甚好但紋理太分明無羅紋間有白<lb/>
　路白點者是<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0185_WYG_096-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷九十六上<lb/>
<pb n="KR3j0185_WYG_096-51a"/>
欽定四庫全書<lb/>
　説郛卷九十六下　　　　元　陶宗儀　撰<lb/>
　　雲林石譜卷上<hi>杜綰</hi>
　天地至精之器結而為石負土而出狀為奇怪或岩<lb/>
　竇透漏峰嶺層稜凡棄擲於媧鍊之餘遁逃於秦鞭<lb/>
　之後者其類不一至有鵲飛而得印鱉化而御題叱<lb/>
　羊射虎挺質之尚存翔燕鳴魚類形之可驗怪或出<lb/>
　於禹貢異或隕於宋都物象宛然得於髣髴雖一拳<lb/>
<pb n="KR3j0185_WYG_096-51b"/>
　之多而能藴千岩之秀大可列於園館小或置於几<lb/>
　案如觀嵩少而面龜蒙坐生清思故平泉之珍祕於<lb/>
　德裕大餘之寶進於武宗皆石之瑰奇宜可愛者然<lb/>
　人之好尚故自不同葉公之好龍支遁之好馬衛懿<lb/>
　公之好鶴王右軍之好鵝齊王之好竽嵇康之好鍛<lb/>
　雖所好自異然無所據依殆無足取聖人嘗曰仁者<lb/>
　樂山好石乃樂山之意葢所謂静而壽者有得於此<lb/>
　竊嘗謂陸羽之於茶杜康之於酒戴凱之於竹蘇太<lb/>
<pb n="KR3j0185_WYG_096-52a"/>
　簡之於文房四寳歐永叔之於牡丹蔡君謨之於荔<lb/>
　支亦皆有譜而惟石獨無為可恨也雲林居士杜季<lb/>
　陽葢嘗采其瑰異第其流品載都邑之所出而潤燥<lb/>
　者有别秀質者有辨書於編簡其譜宜可傳也且曰<lb/>
　幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>之至逺聞見或遺山經地志未能淹該徧覽尚<lb/>
　俟講求當附益之居士實抑堂先生之裔大丞相祁<lb/>
　國公之孫余嘗聞之詩史有水落魚龍夜之句葢嘗<lb/>
　游湘鄉之山魚龍蟄土化而為石工部固常形容於<lb/>
<pb n="KR3j0185_WYG_096-52b"/>
　詩矣讀是譜者知居士之好古博雅克紹於餘風不<lb/>
　忘於著録云時宋紹興癸丑夏五月朢日闕里孔傳<lb/>
　題<lb/>
　　靈璧石<lb/>
宿州靈璧縣地名磬山石産土中嵗乆穴深數丈其質<lb/>
為赤泥漬滿土人多以鐵刄遍刮凡三兩次既露石色<lb/>
即以黄蓓箒或竹箒兼磁末刷治清潤扣之鏗然有聲<lb/>
石底多有漬土不能盡去者度其頓放即為向背石在<lb/>
<pb n="KR3j0185_WYG_096-53a"/>
土中隨其大小具體而生或成物狀或成峰巒巉岩透<lb/>
空其狀妙有宛轉之勢或多空塞或質偏朴或成雲氣<lb/>
日月佛像或狀四時之景須藉斧鑿修治磨礲以全其<lb/>
美或一面或三四而若四面全者即是從土中生起凡<lb/>
數百之中無一二有得四面者多是䃳其石尖擇其泐<lb/>
處鐫治取其底頃嵗靈璧張氏蘭皋亭列巧石頗多各<lb/>
髙一二丈許峰巒嵓竇嵌空具美大抵亦三兩面背亦<lb/>
著土又有一種石理蹸踆若胡桃殻紋其色稍黒大者<lb/>
<pb n="KR3j0185_WYG_096-53b"/>
髙二三尺小者尺餘或如拳大坡拖拽脚如大山勢鮮<lb/>
有高峰岩竇又有一種産新坑黃泥溝峰巒嵌空奇巧<lb/>
亦須刮治扣之稍有聲但石色清淡稍燥軟易於人為<lb/>
不若磬山青潤而堅此石宜避風日若露處日久即色<lb/>
轉白聲亦隨減書所謂泗濱浮磬是也<lb/>
　　青州石<lb/>
青州石産土中大者數尺小亦尺餘或大如拳細碎磊<lb/>
磈未成物狀在穴中性頗軟見風即勁凡采之易脆不<lb/>
<pb n="KR3j0185_WYG_096-54a"/>
可勝舉其質玲瓏竅眼百倍於它石眼中多為軟土充<lb/>
塞徐以竹枝洗滌净盡宛轉通透無峰巒峭拔勢石色<lb/>
帶紫微燥扣之無聲土人以石藥粘綴四面取巧像雲氣<lb/>
枯木怪石欹側之狀<lb/>
　　林慮石<lb/>
相州林慮石地名交口其質堅潤扣之有聲一種出土<lb/>
中采之穴地見石則尋坑坎處石多倒生向下垂如鍾<lb/>
乳融結必鏨去麄石留石坐如板許板山多白載山一<lb/>
<pb n="KR3j0185_WYG_096-54b"/>
坐峰巒秀拔或如物狀石色甚碧曽貢入内府有藍關<lb/>
蒼虬洞天凡十餘品各髙數寸甚奇異又種色稍班而<lb/>
微黒以産土中微有土漬易於洗滌有大山勢四面徘<lb/>
徊皆無背稍著土千巖萬壑峰巒迤邐頗多嵌空洞穴宛<lb/>
轉相同不假人為至有中虛可施香燼静而視之若烟<lb/>
雲出没岩岫間此石崇寧年方士相視地脉偶得之大<lb/>
不踰三五尺至如拳大奇巧百怪<lb/>
　　平江府太湖石<lb/>
<pb n="KR3j0185_WYG_096-55a"/>
産洞庭水中石性堅而潤有嵌空穿眼宛轉嶮怪勢一<lb/>
種色白一種色青而黑一種微青其質紋理縱橫籠絡<lb/>
起隠於石而遍多圽坎葢因風浪衝激而成謂之彈子<lb/>
窩扣之微有聲採人攜鎚鏨入深水中頗艱辛度奇巧<lb/>
取鑿貫以巨索浮大舟設木架絞而出之其間少有巉<lb/>
岩特勢則就加鐫礲取巧復沈水中經久為風水沖刷<lb/>
石理如生此石最髙有三五丈低不踰十數尺間有尺<lb/>
餘唯宜植立軒檻裝治假山或羅列園林廣樹中頗多<lb/>
<pb n="KR3j0185_WYG_096-55b"/>
偉觀鮮有小巧可置几案間者<lb/>
　　無為軍石<lb/>
無為軍石産土中連絡而生擇奇巧者即斷取之易為<lb/>
洗滌不著泥漬石色稍黒而潤大者髙數尺亦有盈尺<lb/>
及五六寸者多作羣山勢扣之有聲至有一段二三尺間<lb/>
羣峰聳拔連接髙下凡數十許巉嵓澗谷不異真山頃<lb/>
年維揚俞次契大夫家獲張氏一石方圓八九尺上有<lb/>
峰巒髙下不知數中有谷道相通目之為千峰石又米<lb/>
<pb n="KR3j0185_WYG_096-56a"/>
芾為太守獲異石拜者四面巉岩峻怪但石苗所出不廣佳<lb/>
者頗艱得之<lb/>
　　臨安石<lb/>
杭州臨安縣石出土中有兩種一深青色一微青白其<lb/>
質奇怪無尖峰崒嵂勢髙者十數尺小者數尺温潤而<lb/>
堅扣之有聲間有質朴從而斧鑿修治磨礲増巧頃嵗<lb/>
錢唐千頃院有石一塊髙數尺舊有小承天法喜堂徒<lb/>
弟析衣鉢得此石佑直五百餘千其石置方廨中四面嵌<lb/>
<pb n="KR3j0185_WYG_096-56b"/>
空嶮怪洞穴委曲於石罅間植枇杷一株頗年逺岩竇<lb/>
中嘗有露珠凝滴謂為醜石元居中有詩畧云人久衆<lb/>
所憎物久衆所惜為負磊落姿不隨寒暑易政和間取<lb/>
歸内府此石之尤者<lb/>
　　湖州武康石<lb/>
出土中一青色一黃黒而斑其質頗燥不堅無混然巉<lb/>
岩峰巒雖多透空穿眼亦不甚宛轉採人入穴石多卧<lb/>
生甚廣濶度奇巧處以鐵鏨揭取之或多細碎大抵石<lb/>
<pb n="KR3j0185_WYG_096-57a"/>
性匾側多涮道摺叠勢浙中假山藉此為山脚石坐間<lb/>
有險怪尖鋭者即側立為峰巒頗勝青州穿眼宛轉渾<lb/>
然可觀<lb/>
　　崑山石<lb/>
平江府崑山縣石産土中多為赤土積漬既出土倍費<lb/>
挑剔洗滌其質磊磈巉岩透空無聳拔峰巒勢扣之<lb/>
無聲土人唯愛其色潔白或栽植小木或種溪蓀於奇<lb/>
巧處或置立器中互相貴重以求售至正初杭州皋<lb/>
<pb n="KR3j0185_WYG_096-57b"/>
亭山後太山出石與崑山石無分毫之異<lb/>
　　江革石<lb/>
道州江革永寧二縣皆産石在亂山間於平地上空礲<lb/>
積永寧石叠而生成或大或小不相粘綴江革一種稍<lb/>
青色一種灰黒間有巉岩特勢其質例皆麄澁枯燥扣<lb/>
之有聲未見絶竒巧者唯永寧所産大者十數尺或二三<lb/>
尺至有尺餘或大如拳或多細碎每就山採石散處土<lb/>
地莫知其數蓋率皆竒怪大抵各隨人所欲既擇絶佳者<lb/>
<pb n="KR3j0185_WYG_096-58a"/>
多為泥土苔蘚所積以水漬一兩日用磁末痛刷一種<lb/>
色深青一種微黑其質堅潤扣之有聲咸偏多坳坎頗<lb/>
類太湖彈子窩峰巒巉岩四面亦多透空嶮怪萬狀或<lb/>
有數尺若太山氣象千岩萬壑羣峰環遶中有谷道拽脚類<lb/>
諸物像不可槩舉非人力能為之大抵其石多白脉又<lb/>
有如大山之顚合三兩峰間因石脉相連數道而成瀑<lb/>
布直落澗壑凡遇石塞路迸濺即散漫分流石之兩邊<lb/>
如圖寫之狀<lb/>
<pb n="KR3j0185_WYG_096-58b"/>
　　常山石<lb/>
衢州常山縣思溪又地名石洪或云空字石出底側垂<lb/>
似鍾乳雜沙泥不相聯接採人車戽深水甚難得之或<lb/>
大或小不踰數尺奇巧萬狀多是全質每一石則有聯<lb/>
續尖鋭十數峰髙下峭拔嵌空全若大山氣勢亦有如<lb/>
拳大者又於巉岩嶮怪岩竇中出石筍或欹斜纎細互<lb/>
相撑拄之勢葢石生溪中為風水衝激融結而成奇巧<lb/>
又有峰巒聳秀洞穴委曲相通底坐透空堪施香燼若烟<lb/>
<pb n="KR3j0185_WYG_096-59a"/>
雲縈遶亂峰間一種色深青石理如刷絲捫之輒隠手<lb/>
又一種青而滑或以磁末刷治而顔色皆温潤扣之有<lb/>
聲間有質朴全無巧勢者石性稍礦不容人為非靈璧<lb/>
可増嶮怪<lb/>
　　開化石<lb/>
衢州開化縣龍山深土中出石磊磈或巉岩可觀色稍<lb/>
燥扣之有聲又地名鼈灘亦多産石水中色稍青潤石質<lb/>
骨麄而肉細率皆全質間有羣峰前後羅列若大山氣勢<lb/>
<pb n="KR3j0185_WYG_096-59b"/>
比之思溪無峭崪勢扣之亦有聲<lb/>
　　灃州石<lb/>
灃州石産土中磊磈而生大者尺餘亦有絶小者頗多<lb/>
嶮怪巉岩類諸物狀其質為沙泥積漬費工刷治石理遍鋪<lb/>
絲捫之隠手青白稍潤間有白脉籠絡工人不知貴士<lb/>
大夫多攜歸裝視假山高視之頗類雁蕩諸奇峰<lb/>
　　英石<lb/>
英州含光真陽縣之間石産溪水中有數種一微青色<lb/>
<pb n="KR3j0185_WYG_096-60a"/>
間有白脉籠絡一微灰黒一淺緑各有峰巒嵌空穿眼<lb/>
宛轉相通其質稍潤扣之微有聲又一種色白四面峰巒<lb/>
聳拔多稜角稍瑩徹面面有光可鑒物扣之無聲採之<lb/>
人就水中度奇巧處鏨取之此石處海外遼賈人罕知<lb/>
之然山谷以謂象江太守費萬金載歸古亦然耳頃年<lb/>
東坡獲雙石一緑一白目為仇池又鄉人王廓夫亦嘗<lb/>
攜數塊歸髙尺餘或大或小各有可觀方知有數種不<lb/>
獨白緑耳<lb/>
<pb n="KR3j0185_WYG_096-60b"/>
　　江州石<lb/>
江州湖口石有數種或在水中或産水際一種青色混然<lb/>
成峰巒岩壑或類諸物狀一種匾薄嵌空穿眼通透幾若<lb/>
木板似利刀剜刻之狀石理如刷絲色亦微潤扣之有<lb/>
聲土人李正臣蓄此石大為東坡稱賞目之為壺中九<lb/>
華有百金歸買小玲瓏之語然石之諸峰間有外來竒巧<lb/>
相粘綴以増玲瓏惟此種在季氏家頗多適偶為大賢<lb/>
一顧彰名今歸尚方久矣又有一種挺然成一兩峰或<lb/>
<pb n="KR3j0185_WYG_096-61a"/>
三四峰髙下峻峭無拽脚有向背首尾一律或大或小<lb/>
土人多綴以石座及以細碎諸石膠漆粘綴取巧為盆<lb/>
山求售政如僧人排設供佛者其兩兩相對殊無意味<lb/>
　　袁石<lb/>
袁州萬載縣去縣十餘里石無數出野田間其質嶙峻<lb/>
微青色間多峰巒岩竇四面又有石罅中上下生小林<lb/>
木蓊欝可喜或髙三四尺或五六尺全如一大山氣勢<lb/>
經行凡數百步不斷目地名為亂石里土人以石占田<lb/>
<pb n="KR3j0185_WYG_096-61b"/>
隴有妨布種恨不之去惜乎地逺人罕知之<lb/>
　　平泉石<lb/>
平泉石出自關中考之李德裕平泉莊記竹木花石之<lb/>
美其石産水中毎獲一奇皆鐫有道二字頃余於潁昌<lb/>
杜欽益家賞一石雙峰髙下有道挺然長數寸許無嵌<lb/>
空岩竇勢其質不露圭角磨礲光潤而青堅於石罅中<lb/>
鐫有道二字扣之有聲<lb/>
　　兖州石<lb/>
<pb n="KR3j0185_WYG_096-62a"/>
兖州出石如褐色謂之栗玉有巉岩峰巒勢無穿眼其<lb/>
質甚堅潤扣之有聲堪為器頗費鐫礲土人貴重之與<lb/>
北虜所産栗玉頗相類但見峰巒一律耳<lb/>
　　永康石<lb/>
蜀水永康軍産異石錢遜叔遺余一石平如板厚半寸<lb/>
濶六七寸於面上如鋪一紙許甚潔白上有山一座髙<lb/>
低前後凡十數峰劇有佳趣迴邊不鋭其底山色皆青<lb/>
黒温潤而堅利刃不能刻扣之聲清越目為江山小平<lb/>
<pb n="KR3j0185_WYG_096-62b"/>
逺遜叔得自蜀中部使者云出自永康軍後未見偶者<lb/>
　　排牙石<lb/>
臨安府署之側一山甚髙名拜郊臺錢氏故跡向山之<lb/>
巔嶮峻處兩邊各有列石數十磈從地生出者峰巒巉<lb/>
岩穿眼委曲翠潤而堅謂之排牙石<lb/>
　　品石<lb/>
建康府有石三塊頗雄偉有岩洞嶮怪色稍蒼翠遍産竹木<lb/>
茂欝可觀石罅中有六朝唐宋諸公刻字謂之品石<lb/>
<pb n="KR3j0185_WYG_096-63a"/>
　　永州石<lb/>
州署依山㕔事之東隅頃嵗太守黃叔豹因其地稍露山<lb/>
骨除治積壤十餘尺得真山一座凡八九峰岩洞相<lb/>
通翠潤可喜遍有唐人刻字於諸峰之側甚奇古有一<lb/>
石橫尺餘聯綴石上全若水禽因引泉出水潴滿岩竇<lb/>
其石正浮水面亦有唐人刻字目之為鸂䳵石又羣山<lb/>
之後下廣二頃餘率皆怪石羅布田野間或為居人蔽<lb/>
隠元次山剏萬石亭於羣山之巔<lb/>
<pb n="KR3j0185_WYG_096-63b"/>
　　石筍<lb/>
石筍所産凡有數處一出鎮江府黃山一産商州一産<lb/>
益州諸郡率皆卧生土中採之隨其長短就而出之或<lb/>
有斷而出者大者三二尺小者尺餘皆微著土者其質<lb/>
挺然尖鋭或匾側有三兩面紋理如刷絲起隱於石面<lb/>
或得涮道輒扣之或有聲石色無定間有四而停者又<lb/>
有高一二丈首尾一律因斧鑿修治而成<lb/>
　　襲慶石<lb/>
<pb n="KR3j0185_WYG_096-64a"/>
襲慶府泰山石産土中大不踰三四寸間有磊塊碎小<lb/>
者色灰白或微青亦有嵌嶮奇怪勢其質甚軟可施鐫<lb/>
礲土人不甚珍愛<lb/>
　　嶧山石<lb/>
嶧山在襲慶府鄒縣山土中産美石間有岩穴穿眼不<lb/>
甚穿宛轉深邃亦有峰巒髙下無崷崪勢其質堅礦不<lb/>
容斧鑿色若拖藍或如木葉翠潤可愛衡州耒陽縣土中出石磊<lb/>
塊巉岩大小不等石質稍堅一種色青黒一種灰白一<lb/>
<pb n="KR3j0185_WYG_096-64b"/>
種黃而班四面奇巧扣之無聲可置几案間小有可觀<lb/>
　　襄陽石<lb/>
襄陽府去城十數里有山名鳳凰地中出石横長尺餘或<lb/>
如拳者巉岩嶮怪往往如大山勢色稍青黒間有如灰<lb/>
褐者扣之有聲土人不甚重政和年間惟鎮江蘇仲恭<lb/>
留臺家有數塊置几案間<lb/>
　　鎮江石<lb/>
鎮江府去城十五里地名黃山在鶴林寺之西南又一<lb/>
<pb n="KR3j0185_WYG_096-65a"/>
山名峴山在黃山之東皆産石土中小者或全質大者<lb/>
或鐫取相連處奇怪有萬狀色黃清潤而堅扣之有聲<lb/>
間有色灰褐者石多穿眼相通可出音鎮江蘇仲恭留<lb/>
臺家有一石如蹲獅子或如睡鸂䳵羅列八九株太守<lb/>
梅知勝目之為蘇氏排衙石又有一石筍髙九尺有奇<lb/>
混然天成目之為蘇棟樑悉歸内府矣崇寧間米元章<lb/>
取小石為硯山甚奇特峴山石多青潤而産黃山者色<lb/>
多土脉少有可鐫治者<lb/>
<pb n="KR3j0185_WYG_096-65b"/>
　　清溪石<lb/>
廣南清溪鎮之三五十里土中出石巉巗嶮怪一種色<lb/>
甚清潤扣之聲韻清越一種白色頃年蘇仲恭家置於<lb/>
几案間有七八石甚竒巧此石所産相隣青緑坑尤奇<lb/>
於他處之産者<lb/>
　　邢石<lb/>
邢州西山接太行山山中有石石色黒亦有峯巒奇巧<lb/>
可置几案間工人往往採石為硯名曰烏石多發墨稍<lb/>
<pb n="KR3j0185_WYG_096-66a"/>
燥蘇仲恭有三硯様製殊不俗<lb/>
　　仇池石<lb/>
韶州之東南七八十里地名仇池土中産小石峰巒岩<lb/>
竇甚奇巧石色清潤扣之有聲頗於清溪品目相類<lb/>
　　盧溪石<lb/>
袁州石出溪水中色稍青黑有嵌空嶮怪勢大者高數<lb/>
尺鮮有小巧者唐盧肇隠居草堂溪水之側堂前立一<lb/>
大石髙丈餘三峰九竅甚奇怪指謂盧溪石崇寧間欲<lb/>
<pb n="KR3j0185_WYG_096-66b"/>
輦置内府以石背多有前人刻字語或時忌遂止之不<lb/>
用<lb/>
　　卞山石<lb/>
湖州西門外十里有卞山在郡山最為崷崪頃朱先生<lb/>
所居産石奇巧布山間嵌岩礧塊色類靈璧而青潤尤<lb/>
勝葉少藴得其地葢堂以就其景故號石林石上皆有<lb/>
李唐遊人題字自顔魯公而下悉署焉又州之西北鳳<lb/>
凰山後地名前山於亂篠間有石生土中下多流泉石<lb/>
<pb n="KR3j0185_WYG_096-67a"/>
質嵌空嶮怪往往多穿眼青翠如湖口悉髙大鮮有小<lb/>
者宣和間嘗使土人取之重不可致今有數塊留道傍<lb/>
　　涵碧石<lb/>
婺州東南縣之南五里有涵碧池唐令于典宗得其勝<lb/>
槩鑿池而瀑布有二大石魚置池而魚之前有石一塊<lb/>
髙二尺許巉岩可觀石之半間凹然如掌羅江東昔避<lb/>
地著書嘗以為研好事者毎往游覽劉禹錫有詩在集<lb/>
中<lb/>
<pb n="KR3j0185_WYG_096-67b"/>
　　吉州石<lb/>
吉州安福縣之東二三里有秀嶺石産土中不相聯綴<lb/>
其質巉岩青潤扣之有聲間有三兩面或混然窒塞髙<lb/>
數尺無小巧者又有白馬廟去縣之東二十餘里土中<lb/>
亦出石石質稍青或色稍白四面嵌空嶮怪又有佛僧<lb/>
潭在縣之西十四五里産潭在上土中亦有青潤嵌空<lb/>
穿眼宛轉扣之或有聲又有一種如大山四面崷崒勢<lb/>
間有小巧者或云潭逺處側皆枯燥無聲色亦灰白又<lb/>
<pb n="KR3j0185_WYG_096-68a"/>
縣西六十里慶雲鄉地名久岩山極髙峻中有一岩深<lb/>
邃可容千餘人岩之側土中出石或大或小嵌空巉岩<lb/>
四面特勢少有穿眼多類物像宛然天成凡此四種若<lb/>
白馬廟石加之青潤有全美矣<lb/>
　　全州石<lb/>
全州湘江一帶泝流而上江邊兩岸狹處間有土石山<lb/>
懸石如鍾乳嵌空巉岩萬狀扣之聲清越其色若靈璧<lb/>
青翠可喜余舟過石側擊取數塊髙尺餘甚奇巧<lb/>
<pb n="KR3j0185_WYG_096-68b"/>
　　何君石<lb/>
臨江軍新淦縣玉笥山玉梁澗有洞名何君按圖經十<lb/>
人避秦九人仙去獨何君為地仙居其洞故因號焉岩<lb/>
洞透邃中有棋枰山之前後間産巨石皆嶮怪昔何君<lb/>
洞有一石懸於洞口其狀如雲廣數尺巉岩秀碧扣之<lb/>
無聲土人何氏擊取置亭榭中<lb/>
　　蜀潭石<lb/>
筠州髙安縣之東北有水出自豐城濟步江自江口入<lb/>
<pb n="KR3j0185_WYG_096-69a"/>
四十里地名蜀潭水中多産巨石嶙峋四面無崷崒勢穿眼<lb/>
委曲不甚蒼翠鮮有小巧者<lb/>
　　洪岩石<lb/>
饒州府樂平縣東山鄉地名洪岩有三洞名木梓樹水<lb/>
岩各有岩穴炬火而入自水岩上半間可下數十丈方<lb/>
到底聞水聲如雷窮之即無水源其洞中有石田鐘鼓<lb/>
磬仙人嶂若人力所為其山髙下巉岩翠碧穴中有石<lb/>
佛羅漢相儀如生髙十餘尺<lb/>
<pb n="KR3j0185_WYG_096-69b"/>
　　韶石<lb/>
韶州黃牛灘水中産石峰巒巉岩百怪其色或灰扣之<lb/>
微有聲凡就水採取例皆枯燥須用磁末刷治即色稍青其<lb/>
質頗與道州永明石品相類間有奇巧而小者<lb/>
　　袁州石<lb/>
袁州分宜縣距縣二十里有五侯嶺嶺上四旁皆山石<lb/>
岝㟧峭絶若劃裂摧倒勢其嵌空巉岩多狙猨凡山下<lb/>
石或立或伏當是山上飛墮者色色紺青不潤澤玲瓏<lb/>
<pb n="KR3j0185_WYG_096-70a"/>
奇怪萬狀間有數人可逺致者臨江士人魯子明有石癖<lb/>
嘗親訪其處以魚舟載歸蒲灘列置所居又去縣十里<lb/>
有石洞名洪陽游者持炬以入聞有十六室詭怪百狀<lb/>
又有石乳石田牛羊鐘鼓凡倉廩床榻之類石帆髙萬<lb/>
丈段段有邊幅如有船檣所駕暴疾風狀石田頃畝與<lb/>
真無異凡洞髙處刻唐人題字彷彿可辨父老云是晉<lb/>
葛洪婁陽二仙所隠得名其洞穴深邃不可徧覽頃一<lb/>
道人結菴輒盡游其室賫糧秉炬才歴數室聞洞上有<lb/>
<pb n="KR3j0185_WYG_096-70b"/>
篙撑船聲駭懼而返<lb/>
　　萍鄉石<lb/>
袁州萍鄉縣百來里地名石觀突兀一山石洞穴深六<lb/>
七丈岩上垂石如鍾乳髙低無數嵌空奇怪秀古可玩<lb/>
山之近側皆有怪石隠竹木中土人不知貴<lb/>
　　修口石<lb/>
洪州分寧縣地名深修口深土中産石五色斑斕全若<lb/>
玳瑁石理細潤或成物像扣之稍有聲工人就穴鐫礲<lb/>
<pb n="KR3j0185_WYG_096-71a"/>
為器頗精緻見風即勁亦堪作研粗發墨云<lb/>
<pb n="KR3j0185_WYG_096-72a"/>
　　雲林石譜卷中<lb/>
　　魚龍石<lb/>
潭州湘鄉縣山之巔有石卧生土中凡穴地數尺見青<lb/>
石即掲去謂之葢石自青石之下色微青或灰白青重<lb/>
重掲取兩邊石面有魚形類鰍鯽鱗鬛悉如墨描穴深<lb/>
三二丈復見青石謂之載石石之下即著沙土然選擇<lb/>
數尾如相隨游泳或石紋斑剥處全然藻荇凡百十片<lb/>
中無一二可觀大扺石中魚形反側無序者頗多間有石中<lb/>
<pb n="KR3j0185_WYG_096-72b"/>
兩面如龍形作蜿蜒勢鱗鬛爪甲悉備尤為奇異土人<lb/>
多作偽以生漆㸃綴成形但刮取燒之有魚腥氣乃可<lb/>
辨又隴西地名魚龍掘地取石破而得之亦多魚形與湘<lb/>
鄉所産無異豈非古之陂澤魚生其中因山頺塞嵗久<lb/>
土凝為石而致然杜甫詩有水落魚龍夜山空鳥鼠秋<lb/>
正隴西爾<lb/>
　　萊石<lb/>
萊州石色青黯透明斑剥石理縱橫潤而無聲亦有白<lb/>
<pb n="KR3j0185_WYG_096-73a"/>
色石未出土最軟工人取巧鐫礲成器甚輕妙見風即<lb/>
勁或為鐺銚久堪烹餁有益於銅鐵<lb/>
　　穤石<lb/>
穤州朱陽縣石産土中或在高山其質甚軟無聲一種<lb/>
色深紫中有白石如圓月或如龜蟾吐雲氣之狀兩兩<lb/>
相對工人就石段掲取用藥㸃化鐫治而成間有天生<lb/>
如圓月形者極少得之昔歐陽永叔賦雲月石屏詩特<lb/>
為奇異又有一種色黃白中有石紋如山峰羅列逺近<lb/>
<pb n="KR3j0185_WYG_096-73b"/>
澗壑相通亦是成片修治鐫削度其生趣乃成物像以手<lb/>
攏之石面髙低多作研屏置几案間全如圖畫詢之土<lb/>
人石因積水浸漬遂多斑斕<lb/>
　　階石<lb/>
階州白石産深土中性甚軟扣之或有聲大者廣數尺<lb/>
工人就穴中鐫刻佛像諸物見風即勁以滑石末治令<lb/>
光潤或磨礲為板裝製硯屏瑩潔可喜凡内府遣投金<lb/>
章玉簡於名山福地多用此石以朱書之<lb/>
<pb n="KR3j0185_WYG_096-74a"/>
　　登州石<lb/>
登州海岸沙土中出石潔白或瑩徹者質如芡實粒粒<lb/>
圓熟間有大者或如櫻李土人謂之彈子窩乆因見風<lb/>
濤刷激而生<lb/>
　　松化石<lb/>
楘州永寧縣松林頃因馬自然先生在山一夕大風雨<lb/>
忽化為石地悉皆斷截大者徑三二尺尚存松脂脉紋<lb/>
土人運而為坐具至有小如拳者亦堪置几案間<lb/>
<pb n="KR3j0185_WYG_096-74b"/>
　　穿心石<lb/>
襄州江水中多出穿心石色青黒而小中有小竅土人<lb/>
毎因春時竟向水中摸之以卜子息亦雜他石頃年家<lb/>
弟守官偶步水際獲一青石大如鵝卵白脉如粉書草<lb/>
字兩行把玩累日為貴公子奪去復搜求之不可再得<lb/>
　　洛河石<lb/>
西京洛河水中出碎石頗多青白間有五色斑斕採<lb/>
其最白者入鉛和諸藥可燒變假玉或琉璃用之<lb/>
<pb n="KR3j0185_WYG_096-75a"/>
　　零陵石燕<lb/>
永州零陵出石燕昔𫝊遇雨則飛頃嵗余涉髙岩石上<lb/>
如燕形者頗多因以筆識之石為烈日所暴偶驟雨過<lb/>
凡所識者一一墜地葢寒熱相激迭落不能不爾土<lb/>
人有石板其上磊塊如燕形者相州之北數十里地名<lb/>
梨園漳河水中出石數種或如濃墨圓㸃或紋如深廣<lb/>
匾頭頗堅潤土人謂之薑石堪琢為器物亦磨作鎮紙<lb/>
其價甚廉<lb/>
<pb n="KR3j0185_WYG_096-75b"/>
　　西蜀石<lb/>
西蜀水中出石甚堅潤色黔白石理遍有匾紋如豆大<lb/>
中有紋如桃杏花心土人鐫礲為龜蟾鎮紙又一種紋理<lb/>
如濃墨勻作圏㸃尤温潤又一種微黔黒石理稍麄澁<lb/>
又一種斑黒光潤龜背上作盤蛇勢或白或朱土人以<lb/>
藥㸃飾謂之𤣥武君<lb/>
　　瑪瑙石<lb/>
峽州宜都縣産瑪瑙石外涉泥漬凡擊去麄表紋理旋<lb/>
<pb n="KR3j0185_WYG_096-76a"/>
繞如刷絲間有人物鳥獸雲氣之狀土人往往求售博<lb/>
易於市泗州盱眙縣寶積山與昭信縣皆産瑪瑙石紋<lb/>
理奇怪宣信間昭信縣令<hi>忘其姓名</hi>獲一石於村民大如升<lb/>
其質甚白既磨礲中有黃龍作蜿蜒屈曲之狀歸置内<lb/>
府<lb/>
　　奉化石<lb/>
明州奉化縣諸山大石中凡擊取之即有平面石色微<lb/>
黃而稍潤扣之無聲其紋橫裂兩道如細墨描寫一帶<lb/>
<pb n="KR3j0185_WYG_096-76b"/>
夾徑寒林烟霧朦朧之狀或如濃墨㸃染成髙林與無<lb/>
為軍所産石屏頗相類但質頑礦凡鐫治旋薄則縱橫<lb/>
斷裂亦可加工磨礲為研土人不知貴<lb/>
　　吉州石<lb/>
吉州數十里土中産石色微紫扣之有聲可作研甚發<lb/>
墨但雲岫遺山有詩小有洞天<hi>靈璧石余家物今歸好事者</hi>秀湖石<lb/>
<hi>張受益物</hi>桂岩<hi>李才父家物家徽宗題字</hi>大概北人貴湖石南人重靈璧<lb/>
為逺物也今車書混一宜以湖石為第一山石次之宣<lb/>
<pb n="KR3j0185_WYG_096-77a"/>
和磬石筆格弁陽周公謹記<lb/>
　　靈璧石<lb/>
大德初廣濟庫官售雜物有靈璧石小峰長僅六寸髙<lb/>
半之玲瓏秀潤所卧以水道裙摺故胡桃文皆具於山<lb/>
峰之頂有白石正圓瑩然如玉徽宗御題八小字於旁<lb/>
曰山髙月小水落石出畧無琱琢之迹真奇物也李德<lb/>
裕於平泉别墅采天下珍木怪石為園池之玩有醒酒<lb/>
石德裕尤所寶惜醉即踞之<lb/>
<pb n="KR3j0185_WYG_096-77b"/>
　　李德裕石<lb/>
五代史張全義傳云唐莊宗時為太師尚書令兼四鎮<lb/>
節度有監軍嘗得平泉醒酒石德裕孫延古抵全義復<lb/>
求之監軍忿然曰自黃巢亂後洛陽園池無復能守豈<lb/>
獨平泉一石哉全義嘗在賊巢中以為譏已大怒笞殺<lb/>
之<lb/>
　　又<lb/>
平泉醒酒石為玉清昭應宫所取昭應焚仁廟裂其地<lb/>
<pb n="KR3j0185_WYG_096-78a"/>
陽濮潞潭越韓冀王冀之子丹陽郡王守節得其園地<lb/>
發土得巧石前後幾萬塊多奇偉擎天醒酒石居其一<lb/>
上有文饒刻字云韞玉抱青輝閒庭日瀟洒塊然天地<lb/>
間自是孤生者長慶癸夘嵗二月景戍題紹聖中有㫖<lb/>
輦其石歸禁中築月臺後丹陽裔孫密訪醒酒所在云<lb/>
今置石殿中矣見張右丞徴澹岩集<lb/>
　　研山<lb/>
江南後主常置一研山徑長十餘尺前聳三十六峰皆<lb/>
<pb n="KR3j0185_WYG_096-78b"/>
大如手指左右則引兩坡陀而中鑿為研及江南國破<lb/>
研山流士人家為米老元章所得後米老之歸丹陽也<lb/>
㑹將卜宅久弗就而蘇仲容學士之弟者才翁孫也號<lb/>
稱好事甘露寺下有一古墓多羣木葢晉唐人所居時<lb/>
蘇得宅而米得研如是王彦昭侍郎兄弟與登北固共<lb/>
為之和㑹蘇米竟相易米號海嶽菴者是也研山藏蘇<lb/>
氏未幾索入内禁矣今在台州戴氏元章仲容有詩<lb/>
　　婺源石<lb/>
<pb n="KR3j0185_WYG_096-79a"/>
徽州婺源石産水中者皆為硯材品色頗多一種石理<lb/>
有星㸃謂之龍尾蓋出於龍尾溪其質堅勁大抵多發<lb/>
墨前世多用之以金星為貴石理微麄以手擘之索索<lb/>
有鋒鏦者尤妙以深溪為上或如刷絲羅紋棗心或如<lb/>
𤓰子或眉子兩兩相對又一種色青而無文大抵石質<lb/>
貴青潤發墨為最又有祁門縣文溪所産色有青紫石<lb/>
理温潤發墨頗與後歴石差堅近時出處價倍於常土<lb/>
人各以石材厚大者為貴又徽州歙縣地名小溝出石<lb/>
<pb n="KR3j0185_WYG_096-79b"/>
亦青潤可作硏但石理頗堅不甚剉墨其紋亦有刷絲<lb/>
者土人不知貴也<lb/>
　　通逺石<lb/>
通逺軍即古渭州水中有蟲類魚鳴或作覓覓之聲土<lb/>
人見者多以挺刃或堅物擊之多化為石色青黒温潤<lb/>
堪為礪目之為賞石或長尺餘價值數十千凡兵刃用<lb/>
此磨治者青光而不鏉<lb/>
　　六合石<lb/>
<pb n="KR3j0185_WYG_096-80a"/>
真州六合縣水中或沙土中出瑪瑙石頗細碎有絶大<lb/>
而純白者五色紋如刷絲甚温潤瑩徹土人擇紋采或<lb/>
斑斕㸃處就巧碾成佛像<lb/>
　　蘭州石<lb/>
蘭州黃河水中産石絶有大者紋采可喜間於羣石中<lb/>
得真玉璞外臕又有如物像黒青者極温潤可試金頃<lb/>
年余獲一圓青石大如柿作鎮紙經宿連簡册輒温潤<lb/>
後以器貯之凡移時有水浸潤一日墜地破而為三四<lb/>
<pb n="KR3j0185_WYG_096-80b"/>
段空有小魚一枚纔寸許跳擲頃刻即死<lb/>
　　溜州石<lb/>
溜州石其質甚白紋理遍有斑黒鱗鱗如雲峰之狀稍<lb/>
潤扣之稍有聲土人鐫治為方斛諸器皿<lb/>
　　祈闍石<lb/>
鼎州祈闍山出石石中有黃土目之為太一餘糧色紫黒<lb/>
其質磊磈大小圓匾外多霑綴碎石滌盡黃土即空虚<lb/>
間有小如拳者可貯水為硯滴或栽植菖蒲水窠頗佳<lb/>
<pb n="KR3j0185_WYG_096-81a"/>
　　紫金石<lb/>
壽春府壽春縣紫金山石出土中色紫琢為硯甚發墨<lb/>
扣之有聲余家舊有風字様硯甚發墨特輕薄皆逺古<lb/>
物也<lb/>
　　絳州石<lb/>
絳州石出土中其質堅礦色稍白紋多花浪頗類牛角<lb/>
土人謂之角石堪琢為研唯可研丹砂滑而不發墨辰<lb/>
州蠻溪水中石色黑諸蠻取以礱刃毎洗滌水盡黑名<lb/>
<pb n="KR3j0185_WYG_096-81b"/>
黑石扣之無聲彷彿如階州者土人琢為方斛器物及<lb/>
印材粗佳<lb/>
　　箭鏃石<lb/>
臨江軍新凎縣數十里地名白羊角凌雲嶺頂上平如掌<lb/>
皆古時寨基地中往往獲古箭鏃鋒而刃脊其廉可劌<lb/>
其質則石長三四寸許間有短者此孔子所謂楛矢石<lb/>
弩肅慎氏之物也按禹貢荆州貢砥礪砮丹惟箘簵楛梁<lb/>
州貢鏐鐵銀鏤砮磬則楛矢石砮自禹以來貢之矣春秋<lb/>
<pb n="KR3j0185_WYG_096-82a"/>
時隼集于陳庭楛矢貫之石砮長尺有咫又有石甲葉<lb/>
形如龜背紋稍厚石斧大如掌有貫木處率皆青堅擊<lb/>
之有聲<lb/>
　　上猶石<lb/>
處州上猶縣山土中出石微紫質稍麄多淺黒斑㸃三<lb/>
兩暈緑色堪作水斛或欄檻好事者往往鐫礲甃地而<lb/>
全若玳瑁<lb/>
　　螺子石<lb/>
<pb n="KR3j0185_WYG_096-82b"/>
江寧府江水中有碎石謂之螺子凡有五色大抵全如<lb/>
六合縣靈居岩及它處所産瑪瑙無異紋理縈繞石面<lb/>
望之透明温潤可喜<lb/>
<pb n="KR3j0185_WYG_096-83a"/>
　　雲林石譜卷下<lb/>
　　栢子瑪瑙石<lb/>
黃龍府山中産栢子瑪瑙石色瑩白上生栢枝或黒或<lb/>
黃甚光潤頃年白蒙亨奉使北中金主遺以一石大若<lb/>
桃上有鴝鵒如豆許栖栢枝上頗奇怪又有一種多中<lb/>
空不瑩徹余獲一塊如棗大好貯藥數百粒<lb/>
　　寶華石<lb/>
台州天台縣石名寶華出土中其質頗與萊州石相類<lb/>
<pb n="KR3j0185_WYG_096-83b"/>
扣之無聲色微白紋斑斕土人鐫礲作器皿稍工或為<lb/>
鐺銚凡經火不甚堅久<lb/>
　　石州石<lb/>
石州産石深土中色多青紫或黃白其質甚軟頗似桂<lb/>
府滑石微透明土人刻為佛像及品物甚精巧或彫刻<lb/>
圖畫印記字劃極精妙<lb/>
　　鞏石<lb/>
鞏州舊名通逺軍西門寨石産深土中一種色緑而有<lb/>
<pb n="KR3j0185_WYG_096-84a"/>
紋自為水波斵為研頗温潤發墨宜筆其穴嵗久頽塞<lb/>
無復可采先子頃有圓研贈東坡公目之為天波<lb/>
　　燕山石<lb/>
燕山石出水中名奪玉瑩白堅而温潤土人琢為器物頗似真玉<lb/>
　　韶石<lb/>
韶州石緑色出土中一種色深緑可鐫礲為器一種青<lb/>
緑相兼磊塊或如山勢者一種色稍次一種細碎雜砂<lb/>
石以水烹研作數品入顔色用大抵穴中因銅苗氣薫<lb/>
<pb n="KR3j0185_WYG_096-84b"/>
蒸即此石共産之也<lb/>
　　桃花石<lb/>
韶州桃花石出土中其色粉紅斑斕稍潤扣之無聲可<lb/>
琢器皿或為鎮紙<lb/>
　　端石<lb/>
端州今為肇慶府石出斧柯山距州三四十里所謂靈羊<lb/>
峽對山也凡四種曰岩石曰小湘石曰後歴石曰蚌坑<lb/>
西岩石最貴山極髙峻以漁舟入小溪即蚌坑水陸行<lb/>
<pb n="KR3j0185_WYG_096-85a"/>
七八百步至下岩十許步至上岩自上岩轉而南凡百<lb/>
餘步至龍岩上岩各三穴下岩一穴半邊上岩凡九十<lb/>
餘穴然又以下岩為勝龍岩乃唐初取研處色正紫而<lb/>
細潤不及下岩後得下岩不得入龍岩遂不復取之今下岩<lb/>
石盡遂取諸半邊岩近亦塞矣獨上岩可取之下岩一穴<lb/>
泉水溢嵗久石屑崩塞雖千夫終嵗功亦不可得之凡<lb/>
此壁石在水底石色乾則灰青紫色濕則深紫眼正圓<lb/>
有瞳子暈數十重緑碧白黑相間如畫青緑處類翡翠<lb/>
<pb n="KR3j0185_WYG_096-85b"/>
色南壁石則水半石也上岩三穴則土地岩中岩穴即<lb/>
梅株岩下穴今俗呼為中岩上穴中穴今已塞矣而下<lb/>
穴中亦能開路采石之處下無積水上有泉滴如飛<lb/>
雨色乾濕與下岩同但稍多紫色北壁者與下岩南壁<lb/>
相類下穴南壁者石色似微帶黃色眼有瞳子暈七八<lb/>
重青黃緑白黑相兼已不及北壁眼無暈矣上穴中<lb/>
穴石色益黃其眼亦赤黃色半邊山諸岩曰大秋風曰<lb/>
小秋風曰獸頭曰獅子曰桃花曰河頭曰新坑曰黃坑<lb/>
<pb n="KR3j0185_WYG_096-86a"/>
其石亦類下岩但眼暈只三四重色赤青白可愛唯層<lb/>
暈稍駮雜耳凡岩石有兩壁各石三層之上即復石也<lb/>
石色燥甚下即底石也石色雜雖潤不發墨凡三層之<lb/>
上從上第一層謂之頂石皆紫第二層腰石或有眼或<lb/>
無眼第三層脚石即無眼大抵有眼石在本岩中尤細潤<lb/>
下岩石謂之鴝鵒眼上岩下穴謂之鸚哥眼上岩下中<lb/>
穴謂之鷄翁猫兒眼半邊山謂之雀兒眼了哥眼土人<lb/>
以此别之<lb/>
<pb n="KR3j0185_WYG_096-86b"/>
　　小湘石<lb/>
在端州之西四十里石色紫稍燥間有眼者類雀眼但<lb/>
無瞳子後歴石在端之北十里赤紫石極細不甚潤石<lb/>
性極軟間有眼者但一兩暈蚌坑在下岩山之下一小<lb/>
溪今其嵗乆崩落之石久為風日所侵性堅頑極不發<lb/>
墨石色正紫瑩净間亦有眼無層暈色駮雜大抵諸石<lb/>
在穴中正如石榴子<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>各有石朴籠絡中有硯材大<lb/>
小既施斧鑿十分之中可得三四許又有一種圓如𤓰瓠<lb/>
<pb n="KR3j0185_WYG_096-87a"/>
中有其質謂之子石尤佳極鮮得之下岩之價二十倍於<lb/>
山岩下穴上石下穴之價十倍於半邊山諸坑半邊山<lb/>
價十倍於小湘價倍於蚌坑後歴絶品亦不過十來千<lb/>
　　白馬寺石<lb/>
河南府白馬寺之野中每大雨過土中多獲細石頗碎<lb/>
一種色深紺緑類西蕃馬價珠一種色稍次一種色淡<lb/>
緑紋理多斑剥鮮有瑩净者間有刻成物像其大不過<lb/>
如梅李色深緑者價甚穹此石産外國葢西洛故都之<lb/>
<pb n="KR3j0185_WYG_096-87b"/>
地即有之又有於土中獲銅帶鉤填以七寶雜諸細石<lb/>
粲然可喜<lb/>
　　密石<lb/>
密州安丘縣瑪瑙石産土中或水際一種色嫰青一種<lb/>
瑩白紋如刷絲盤繞石面或成諸佛像外多麄石籠絡<lb/>
擊而取之方見其質土人磨治為砑頭之類以求售價<lb/>
頗廉亦不甚珍至有村人以此石叠為牆垣有大如斗<lb/>
許者頃因官中搜其價數十倍<lb/>
<pb n="KR3j0185_WYG_096-88a"/>
　　方山石<lb/>
台州黃岩縣有山名方山其山之顛狀如斗因以得名<lb/>
凡中所産石不以巨細有數色率皆方形其質稍麄<lb/>
　　鸚鵡石<lb/>
荆南府有石如巨碑仆路隅色淺緑不甚堅名鸚鵡石擊<lb/>
取以銅盤磨其色可靖笙<lb/>
　　紅絲石<lb/>
青州縣紅絲石産土中其質赤黃紅紋如刷絲縈繞石<lb/>
<pb n="KR3j0185_WYG_096-88b"/>
面而稍軟扣之無聲琢為研先以水漬之乃可用葢石<lb/>
質燥渴頗發墨唐林甫猷頃作墨譜以此為上品<lb/>
　　石緑<lb/>
信州鉛山縣石緑産深穴中一種融結為山岩勢不甚<lb/>
堅一種稍堅於練色中及如刷絲極深者鐫礲為器向<lb/>
明視之頗光粲閃色又有一種淡緑或細碎者入水烹<lb/>
研可裝飾<lb/>
　　無為石<lb/>
<pb n="KR3j0185_WYG_096-89a"/>
無為軍石産土中性甚軟凡就土揭取之見風即勁兩<lb/>
面多栢枝如墨寫石色帶紫或灰白間有紋理或岡巒<lb/>
遍列林中有逕路全如圖畫之狀頗奇特又有彷彿類<lb/>
諸佛像土人磨治為屏頗自然勝稀畧諸石<lb/>
　　泗石<lb/>
泗州竹墩鎮瑪瑙石出沙土中其質礧磈外沙泥積漬或<lb/>
如灰粉籠絡凡擊去麄面中有本色微青白稍瑩徹無<lb/>
刷絲紋工人治為器物頗不甚珍貴<lb/>
<pb n="KR3j0185_WYG_096-89b"/>
　　礬石<lb/>
鸛巢中有石亦名礬石如雞卵色灰白鸛於巢側為泥<lb/>
池中多置鰍鱔之畜水中以此石養之毎探取則吞而<lb/>
飛去頗難得頃年温州瑞安縣佛舍嘗有鸛巢因端午<lb/>
晨朝一人忽登屋謀取為人所捕訟詢之云竊取可以<lb/>
致富不利於寺今膚理頗礦燥較之永嘉華石為研差<lb/>
勝土人亦多鐫琢為方斛諸器<lb/>
　　金華石<lb/>
<pb n="KR3j0185_WYG_096-90a"/>
婺州金華山有石如羊蹲狀余于寺僧見之耳角尾足<lb/>
彷彿形髙六七寸傳云黃初平叱石之山正與筆談中<lb/>
所載無異但未見偶者<lb/>
　　松滋石<lb/>
荆南府松滋縣溪水中出五色石間有瑩徹紋理温潤<lb/>
如刷絲正與真州瑪瑙不異土人未知貴<lb/>
　　菩薩石<lb/>
嘉州峨眉山正與五臺山石同出岩竇中名菩薩石其色<lb/>
<pb n="KR3j0185_WYG_096-90b"/>
瑩潔狀如大山狼牙信州永昌之類映日射之有五色<lb/>
圓光其質六稜或大如棗栗則光彩微茫間有小如櫻<lb/>
珠則五色粲然可喜<lb/>
　　于闐石<lb/>
于闐國石出堅土中色深如藍黛一品斑斕白脉㸃㸃<lb/>
光粲謂之金星石一品色深碧光潤謂之翡翠屢試之<lb/>
正可屑金爛如而聲鏗然石之一段凡廣尺餘擇其十<lb/>
分之一二無纎毫瑕玷者極少故所産處貴翡翠而賤<lb/>
<pb n="KR3j0185_WYG_096-91a"/>
金星<lb/>
　　黃州石<lb/>
黃州江岸與武昌壁相對江水中有石五色斑斕光潤<lb/>
瑩徹紋如刷絲其質或成諸物像率皆細碎頃因東坡<lb/>
先生以餅餌易於小兒得大小百餘枚作怪石供以遺<lb/>
佛印後甚為士大夫所採翫<lb/>
　　華嚴石<lb/>
温州華嚴石出州水中一種色黃一種黃而斑黑一種<lb/>
<pb n="KR3j0185_WYG_096-91b"/>
色紫石理有橫紋微麄扣之無聲稍潤土人鐫治為方<lb/>
圓器紫者亦堪為研頗發墨本所載礬石凡有數種産<lb/>
漢川武當西遼諸處舊巢中最佳鸛常入水浴故取以<lb/>
壅卵令熱今不可得之<lb/>
　　建州石<lb/>
建州石産土中其質燥稍潤色極深紫扣之有聲間有<lb/>
豆班㸃不甚圓亦有三兩重石暈琢為硯頗發墨往往<lb/>
以石㸃名鴝鵒眼作端石以求售<lb/>
<pb n="KR3j0185_WYG_096-92a"/>
　　汝州石<lb/>
汝州瑪瑙石出沙土或水中色多青白粉紅瑩徹少有<lb/>
紋理如刷絲其質頗大堪治為盤盒酒器等十餘年方用之<lb/>
　　鍾乳石<lb/>
廣連豊栁等山多鍾乳洞洞有石龜蟾蠏蝘蜓及果蓏<lb/>
一一堅貞或顔色如生葢因鍾乳石㸃化成石余頃年<lb/>
屢於洞中獲此數種攻之本載石蠏是㝷常蠏生南海<lb/>
因年月深久水沫相著間化成石每遇海潮即飄出又一<lb/>
<pb n="KR3j0185_WYG_096-92b"/>
般入洞穴年深亦然因鍾乳㸃化無疑<lb/>
　　飯石<lb/>
婺州東陽縣雙林寺傅大夫道場山中産石凡有青白<lb/>
紫緑色皆瑩徹謂之飯石石質細碎堪治為數珠或作<lb/>
鎮紙<lb/>
　　量土石<lb/>
西蜀諸山多産黒玉在深土中其質如石色深黒體甚<lb/>
輕軟工人鐫治為帶胯或器物極潤<lb/>
<pb n="KR3j0185_WYG_096-93a"/>
　　南劒石<lb/>
南劒州黯淡溪水出石石質深青黒而光潤扣之有聲<lb/>
作研發墨宜筆工人琢治為香爐諸器極精緻<hi>東坡所謂鳯咮</hi>
<hi>研是也</hi>
　　石鏡<lb/>
永州祁陽縣語溪山岩之側有立石一片廣數尺色深<lb/>
青潤光可照物數十步土人謂之石鏡焉杭州臨安縣<lb/>
山中一光石明如鏡頗多<lb/>
<pb n="KR3j0185_WYG_096-93b"/>
　　琅玕石<lb/>
明州昌國縣沿海近淺岸水底生琅玕石狀似珊瑚或高<lb/>
三二尺必繫筏懸繩方得之初出水色甚白經久微紫<lb/>
黑紋理如薑枝幹一律遍多圓圈迹扣之有聲稍燥土<lb/>
人不甚貴西北逺方往往多裝治假山<lb/>
　　菜葉石<lb/>
漢州郡菜葉玉石出深土凡鐫取條段廣尺餘一種色如藍<lb/>
一種微青面多青斑剥透明甚堅潤扣之有聲土人澆<lb/>
<pb n="KR3j0185_WYG_096-94a"/>
沙水以鐵刃解之成片為響板或界方壓尺亦磨礲外<lb/>
為器滄州海岸沙中出石石質長短不等色白如粉以<lb/>
細條索繞石面謂之絡絲石甚軟燥而無聲毎見裝綴<lb/>
假山餘無所用<lb/>
　　方城石<lb/>
唐州方城縣石出土中潤而頗軟一淡一緑一深紫一<lb/>
灰白色質不甚細膩扣之無聲堪鐫治為方斛器皿紫<lb/>
者亦堪為研頗精緻發墨<lb/>
<pb n="KR3j0185_WYG_096-94b"/>
　　登州石<lb/>
登州下臨大海有沙門鼉磯島多産黒白石磨礲為棋<lb/>
子又車牛大竹小竹凡五島唯沙門甚近石有挺然而<lb/>
出者頗焦枯它處者紫翠岩巉出波濤中及多秀美<lb/>
五彩斑斕或如金紋者熈寧間士大夫就諸島上取石得<lb/>
十二枚皆粲然奇怪因載歸南海為東坡稱賞之<lb/>
　　玉山石<lb/>
信州玉山縣地名賓賢鄉石出溪澗中色青潤扣之有<lb/>
<pb n="KR3j0185_WYG_096-95a"/>
聲土人採而為研甚剉墨比來翻製新様如蓮杏葉以<lb/>
售<lb/>
　　雪浪石<lb/>
中山府土中出石灰黑燥而無聲温然成質其紋多白脉<lb/>
籠絡如麻絲旋繞委曲之勢東坡帥中山置一石於燕<lb/>
處目之為雪浪石<lb/>
　　抗州石<lb/>
出土中色多潔白扣之無聲其質無峰巒勢多磊磈若梅<lb/>
<pb n="KR3j0185_WYG_096-95b"/>
李大尖鋭或如硃砂有稜角望之光明精瑩宜裝綴假<lb/>
山小有可觀<lb/>
　　大沱石<lb/>
歸州石出江水中其色青黑有紋班班如鷓鴣質麄可<lb/>
為研土人互相貴重甚發墨峽人謂江水為沱故名大<lb/>
沱石<lb/>
　　青州石<lb/>
青州石多紫金産深土中可琢為研其質稍麄不甚發<lb/>
<pb n="KR3j0185_WYG_096-96a"/>
墨土人多用之<lb/>
　　龍牙石<lb/>
潭州寧鄉縣石産水中或山間斷而出之名龍牙石色<lb/>
稍紫潤堪治為研亦發墨土人重之<lb/>
　　石棋子<lb/>
鄂州沿江而下隔羅濮之西土名石匱頭水中産石如自<lb/>
然棋子圓熟匾薄不假人力黒者真是金白者如玉温<lb/>
潤山下有姥老鬻此石以為生相傳神憐媪以此給之<lb/>
<pb n="KR3j0185_WYG_096-96b"/>
　　分宜石<lb/>
袁州分宜縣江水中産石一種青石色稍堅而温潤扣<lb/>
之有聲縱廣不過六七寸許亦希罕不嘗得土人於水<lb/>
中採之磨為研發墨宜筆但形製稍朴須藉鐫礲<lb/>
　　鍾乳石<lb/>
婺州金華縣智者三洞洞中産石巉岩如雪洞土間有<lb/>
縣石如鍾乳灰白嵌空頃余於洞土獲一石大如拳髙<lb/>
數寸若二龍交尾纒戲鱗鬛爪甲悉備石之中有數竅<lb/>
<pb n="KR3j0185_WYG_096-97a"/>
因植溪蓀為好事者求去亦疑鍾乳㸃化所成又洞中<lb/>
有石鼔石磬擊之各有聲<lb/>
<pb n="KR3j0185_WYG_096-98a"/>
　　漁陽石譜<hi>漁陽公</hi>
牛僧孺好石石有一品逺近代士大夫如米芾亦好石<lb/>
除知無為軍郡宅有怪石芾具公服拜之呼為石丈時<lb/>
人誚之不恤也及研山一名喜嶺上有一天池不假凡<lb/>
水可以濡筆天壤間奇物也東坡好石獲一石於壺口<lb/>
民家名曰壺中九華謂九華之體而小也元章相石之<lb/>
法有四語焉曰秀曰瘦曰雅曰透四者雖不能盡石之<lb/>
美亦庶幾云仍疏平生所見竒石如右<lb/>
<pb n="KR3j0185_WYG_096-99a"/>
　　宣和石譜<hi>常懋</hi>
　　神運昭功<lb/>
右二峰甲品獨神運峰廣百圍王錫爵盤固候居艮嶽<lb/>
道中束石為小亭以苑之髙五十尺卿雲萬態奇峰<lb/>
　　𡨕萼緑華堂<lb/>
石甲乙為品第悉與錫號守吏以奎畫刻于石之陽惟<lb/>
神運峰前諸石以金實其字餘皆青黛而已<lb/>
　朝昇龍　　望雲坐龍　　揵霞　　萬壽老松<lb/>
<pb n="KR3j0185_WYG_096-99b"/>
　御日　　　捫參　　　　吐月　　排雲<lb/>
　衡斗　　　雷門　　　　月窟　　蹲豹<lb/>
　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>　　　　坐獅　　　　堆青　　凝碧<lb/>
　金鼇　　　玉龜　　　　叠翠　　獨秀<lb/>
　曳烟　　　□雲　　　　風門　　雷穴<lb/>
　玉秀　　　玉竇　　　　鋭雲　　巢鳳<lb/>
　登封　　　日觀　　　　蓬瀛　　須<lb/>
　老人　　　稱　　　　　索星　　慶雲<lb/>
<pb n="KR3j0185_WYG_096-100a"/>
　瑞靄　　　溜玉　　　　噴火　　叠玉<lb/>
　藂秀岩　　舞仙　　　　玉麒　　南屏風<lb/>
　伏犀　　　怒猊　　　　儀鳳　　烏龍尾<lb/>
　拔秀　　　凝翠　　　　留雲　　宿霧<lb/>
　藏燕谷　　摶雲屏　　　積雪　　滴露岩<lb/>
　抱犢　　　桂岩　　　　太平岩　玉京獨秀<lb/>
<pb n="KR3j0185_WYG_096-101a"/>
　　太湖石志<hi>范成大</hi>
　　太湖石<lb/>
石出西洞庭多因波濤激囓而為嵌空浸濯而為光瑩<lb/>
或縝潤如珪瓉廉劌如劍㦸矗如峰巒列如屏障或滑<lb/>
如肪或黝如漆或如人如獸如禽鳥好事者取之以充<lb/>
苑囿庭除之翫<lb/>
　石生水中者良嵗久波濤衝激成嵌空石面鱗鱗作<lb/>
　靨名曰彈窩亦水痕也扣之鏗然聲如磬<lb/>
<pb n="KR3j0185_WYG_096-101b"/>
　　黿山石<lb/>
石堅潤可碑可礎可柱可磩<lb/>
　一名旱石蘇州志云堅潤如玉擊之有聲刻碑惟此<lb/>
　最佳用之壓堦世亦罕比<lb/>
　　小洞庭<lb/>
在龍山之南有石如七十二峰<lb/>
　綺里東南五里圻村山路臨水一石青緑色周二十<lb/>
　餘步上有峰七十二因名<lb/>
<pb n="KR3j0185_WYG_096-102a"/>
　　雞距石<lb/>
黿山之下有如鳥立者<lb/>
　　神鉦石<lb/>
林屋洞中有若鐘鼓扣之其聲清越<lb/>
　　石板<lb/>
在石公山下平坦可坐數人<lb/>
　　鷹頭石<lb/>
縹緲峰上有如鷙鳥峙<lb/>
<pb n="KR3j0185_WYG_096-102b"/>
　　𤣥龜石<lb/>
霄漢嶺南有若龜者<lb/>
　　石屋<lb/>
龍頭山側多嵌空如屋<lb/>
　　龍舌石<lb/>
新安保之西有石長而鋭者<lb/>
　　石壁<lb/>
東洞庭豐圻之南有大石若屏栁毅所扣也<lb/>
<pb n="KR3j0185_WYG_096-103a"/>
　　僊人石<lb/>
寒山西岸有若踞坐趺跡宛然<lb/>
　　黿殻石<lb/>
黿山之下有若蹣跚見水面<lb/>
　舟人往來恐有觸突之患故語云東抵黿殻西抵黿<lb/>
　山兩舟連網慳過中間<lb/>
　　蟹殻石<lb/>
二鼉之南有若黿殻而小<lb/>
<pb n="KR3j0185_WYG_096-103b"/>
　　龍牀石<lb/>
石公山下有若牀者<lb/>
　諺云石蛇一半露黿頭微微出行舟見兩山下有龍<lb/>
　牀没<lb/>
　<lb/>
　<lb/>
　<lb/>
　説郛卷九十六下<lb/>
</p>
<p>
</p>
  </div>
</body>
</text>
</TEI>
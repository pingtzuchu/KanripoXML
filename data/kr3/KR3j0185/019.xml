<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>説郛卷十九上</head>
    <p>
<pb n="KR3j0185_WYG_019-1a"/>
欽定四庫全書<lb/>
　説郛卷十九上　　　　　元　陶宗儀　撰<lb/>
　　寓簡<hi>沈作喆</hi>
揚雄無子明白而王逸少問蜀都帖云聞譙周有孫不<lb/>
知嚴君平司馬相如揚子雲皆有後否似誤問也意者<lb/>
好賢之心欲其有後耶君平相如其後亦不復見可為<lb/>
之歎息也<lb/>
國朝舊制御史闕員則命翰林學士與中丞知雜迭舉<lb/>
<pb n="KR3j0185_WYG_019-1b"/>
二人上選用其一治平二年闕監察殿中兩員舉者未<lb/>
上一日内出尚書郎范純仁太常博士吕大防姓名用<lb/>
之二人者一時名臣後皆以道徳功業為賢宰相天下<lb/>
稱之曰汲公曰忠宣公英宗自小官一舉而得之可謂知<lb/>
人也哉<lb/>
凡改元紀號最忌與前世諡號陵名相犯本朝熈寧崇<lb/>
寧二名乃南朝章后宣后二陵名也亦當時大臣不學<lb/>
之過<lb/>
<pb n="KR3j0185_WYG_019-2a"/>
元豐改官制新作尚書省車駕臨幸自令僕尚書侍郎<lb/>
以降各分省戸皆命翰林待詔書周官一篇于㕔壁蘇<lb/>
子容為謝表云二朝漢省已叨過輦之恩六典周官願<lb/>
謹書屏之戒當時稱之<lb/>
范文正公用士多取氣節而濶畧細故如孫威敏滕達<lb/>
道皆所素厚其為帥辟置幕客多取見居謫籍未牽復<lb/>
人或疑之公曰人有才能而無過朝廷自應用之若其<lb/>
實有可用之材不幸陷于吏議深文者不因事起之則<lb/>
<pb n="KR3j0185_WYG_019-2b"/>
遂為廢人矣故公所舉用各得賢能之士文正公真一<lb/>
世英傑也石林嘗為予言之<lb/>
國朝天雄軍豪家芻茭亘野時誘姦人穴官堤為弊咸<lb/>
平中趙昌言為守㢘知其事未問一日堤潰吏告急昌<lb/>
言命亟取豪家所積給用塞堤自是不敢盜穴為姦<lb/>
程氏之學自有佳處至椎魯不學之人竄迹其中狀類<lb/>
有徳者其實土木偶也而盜一時之名東坡譏罵靳侮<lb/>
畧無假借人或過之不知東坡之意懼其為楊墨將率<lb/>
<pb n="KR3j0185_WYG_019-3a"/>
天下之人流為矯䖍庸墮之習也闢之恨不力耳豈過<lb/>
也哉<lb/>
司馬君實依禮記作深衣冠簪幅巾搢帶去朝服則衣<lb/>
之謂邵堯夫曰先生可衣此乎堯夫曰雍為今人當服<lb/>
今時衣耳君實嘆其言有理而合于通變之義也近時<lb/>
有士大夫好為怪服號曰唐妝予謂稽古不至秦漢以<lb/>
上固已淺矣而況于唐乎<lb/>
戚里髙氏子選尚偽公主富貴鼎來偽主敗奪官不得<lb/>
<pb n="KR3j0185_WYG_019-3b"/>
名其家一錢或戲之云向來都尉恰如彌勒下生時此<lb/>
去閒人又到如來喫粥處可一笑也<lb/>
近世言翰墨之美者多言合作予曾問邵公濟合作何<lb/>
義曰猶俗語當家也<lb/>
蘇端明平生寢卧時已就枕則安然不復翻動至于終<lb/>
夕劉元城對賔客或晏居雖暗室常端坐畧無欹仄至<lb/>
于終日二人亦有定力者<lb/>
用人當以學術器識不當專用文詞之士使其人有徳<lb/>
<pb n="KR3j0185_WYG_019-4a"/>
量行實緣飾以文章固為希世傑出雖無文采而識量<lb/>
操履有公輔之望自不妨大用也沾沾儇薄浮華自喜<lb/>
雖有翰墨之功必敗事無疑也<lb/>
古之仕者如九淵之神龍將以利澤施天下見細徳之<lb/>
險㣲則髙舉逺引而去之後世如獸畜耳甘腐穢之食<lb/>
逐之弗去也<lb/>
予壯嵗嘗于坐右書云侈心生當念敗徳淫心生當念<lb/>
速死此未能戒定者攝心以其所畏也<lb/>
<pb n="KR3j0185_WYG_019-4b"/>
處困之極時命未通但可安貧守靜脩身養氣以道自<lb/>
娛一切外事盡當屏絶雖博戲諧謔過從遊觀亦且暫<lb/>
置非省事聊逺悔吝晏坐一室數息寧神隱忍無為必<lb/>
逢亨㑹有外事來觸此境界便當猛省極力止之<lb/>
以飢為飽如以退為進乎飢未餒也不及飽耳已飢而<lb/>
食未飽而止極有味且安樂法也<lb/>
秦㑹之既主和議大帥皆罷兵權賜田宅予為岳侯作<lb/>
謝表有云功狀蔑聞敢遂良田之請謗書狎至猶存息<lb/>
<pb n="KR3j0185_WYG_019-5a"/>
壤之盟檜讀之不樂<lb/>
予嘗客寓樓居樓下市聲喧雜初若不可耐洗心内聽<lb/>
一二日後寂無所聞葢與逃空谷者畧無少異以此自<lb/>
悟能從耳根返源則無所往而不靜也聞葢塵耳<lb/>
子沈子老矣無田可耕無園可鋤無屋可處大率皆無<lb/>
耳更願于身無病于心無念于人無往還于世無交渉<lb/>
于妻兒無愛戀則亦于死生無凝滯矣天地萬物同歸<lb/>
于無豈不快哉<lb/>
<pb n="KR3j0185_WYG_019-5b"/>
有故人喜諧謔見人家後房或北里倡女多隱諱年嵗<lb/>
往往不肯出二十以上故友戲謂曰汝等亦有減年恩<lb/>
例盡被燒丹學仙道人買去葢道士多誑誕動輙年數<lb/>
百嵗耳<lb/>
太乙九宫之數雖出緯書乾鑿度而傳于隂陽家者流<lb/>
然其間㣲隱𤣥妙之理合於易與黄帝之書不可廢也<lb/>
神宗皇帝御經筵時方講周官從容問前朝後市何義<lb/>
侍講官以王氏新義對曰朝陽事市隂事故前後之次<lb/>
<pb n="KR3j0185_WYG_019-6a"/>
如此上曰何必論隂陽朝者君子所會市者小人所集<lb/>
義欲向君子而背小人也侍臣皆驚歎葢上已鄙厭王<lb/>
氏之學矣<lb/>
禮記駁雜月令尤甚月令用夏正而車馬衣服之制皆<lb/>
殷之舊也周制朝祀戎獵各以其事而月令乃以四時<lb/>
為變古者於禘則發爵賜服於嘗則出田邑而月令孟<lb/>
秋乃曰毋封諸侯毋以割地顧於立夏之日封諸侯周<lb/>
禮龜人上春釁龜謂建寅之月也而月令孟冬命太史<lb/>
<pb n="KR3j0185_WYG_019-6b"/>
釁龜䇿葢秦之正月也二代之官有司馬無太尉而月<lb/>
令孟夏命太尉賛傑俊此殆吕不韋賔客之所為耶<lb/>
春秋僖二十年新作南門傳皆以為書不時劉原父曰<lb/>
非也南門者何天子之法門也庫門天子皋門雉門天<lb/>
子應門魯不務公室而僣天子之門制春秋常事不書<lb/>
今特書新作南門者罪魯之僣天子也原父自以為得<lb/>
春秋之遺㫖發先儒之所不及可謂新意矣然予觀唐<lb/>
人陸龜蒙所著書有兩觀銘曰兩觀雉門實僣天子然<lb/>
<pb n="KR3j0185_WYG_019-7a"/>
則原父之説龜蒙為先得之矣龜蒙自以為留心此道<lb/>
抉摘㣲㫖以南門之説觀之亦信乎有所得也<lb/>
貢父春秋傳鄭伯克段克之者何戡之也戡之者何殺<lb/>
之也葢本榖梁之説謂克者能殺也信此則京城太叔<lb/>
已死於伐鄢之日矣而左氏繼之以太叔出奔共又至<lb/>
於十一年鄭伯入許曰寡人有弟不能和協而使餬其<lb/>
口於四方則是段未嘗死也不知何以云耳<lb/>
讀史者但知武帝紀封禪書為譏也不知子長賛文帝漢<lb/>
<pb n="KR3j0185_WYG_019-7b"/>
興四十餘載徳至盛廪廪鄉改正朔封禪謙讓未成於<lb/>
今而孝武初即位未有徳惠及民便修鬼神之祀公卿<lb/>
草廵禪則為不仁矣此葢子長之㣲意也<lb/>
漢淮隂侯歸漢漢以為治粟都尉按秦官有治粟内史<lb/>
髙帝因之元年執盾㐮為此官至武帝時始有搜粟都<lb/>
尉以為軍官耳治粟葢誤也<lb/>
孝文時得魏文侯樂工竇公年一百八十矣自言十三<lb/>
嵗失明父母敎之琴能為雅聲能老不廢忘然則竇公<lb/>
<pb n="KR3j0185_WYG_019-8a"/>
自少鼓琴一百六十餘年而平生未嘗識琴之形也雖<lb/>
曰工之專不以别技分其心亦可謂得其妙而忘其粗<lb/>
矣陶元亮蓄素琴無絃玩其質而遺其聲葢聲形兩忘<lb/>
矣<lb/>
曹公初作相國府門始布桷榱自往觀之使人題門作<lb/>
活字便去人皆不曉主簿楊修曰門中活闊字也相國<lb/>
嫌門大耳即少損焉唐相賈耽鎮滑臺鑿八角井以鎮<lb/>
黃河既成有父老來觀曰大好手但近東近西近南近<lb/>
<pb n="KR3j0185_WYG_019-8b"/>
北耽聞之曰是言吾井太大也曹公與父老善為隱語<lb/>
而楊賈能辨之亦竒矣凡門戸之制自有尺寸隂陽而<lb/>
吉凶係焉凡鑿井大不可復小猶斵木然小不可復大<lb/>
也塑像之法目與口先必小小可增也耳鼻先當大大<lb/>
可損也<lb/>
司馬昭稱阮嗣宗言及𤣥逺而未嘗評論時事臧否人<lb/>
物可謂至謹世皆以昭為知嗣宗者非也昭方圖魏惡<lb/>
人之知其㣲也故為此語以諷在位使不敢言耳大率<lb/>
<pb n="KR3j0185_WYG_019-9a"/>
姦臣擅國皆深畏天下士議論長短發其機謀古今一<lb/>
律可監戒也<lb/>
樂廣善清言能命意而文筆非所優潘岳能為文而不<lb/>
工於立意太叔廣詞令辨給摯虞不能抗而仲治著書<lb/>
又非季思所及也安仁取彦輔之意為作讓河南尹表<lb/>
遂成妙製可謂善用所短摯與太叔爭名更相鄙誚可<lb/>
謂不善用所長<lb/>
安豐芍陂孫叔敖所剙為南北渠溉田萬頃民因旱嵗<lb/>
<pb n="KR3j0185_WYG_019-9b"/>
多侵耕其間雨水溢則盜决之遂失灌溉之利李若谷<lb/>
知夀春下令陂決不得起兵夫獨調瀕陂之民使之完<lb/>
築自是無盜决者此二事正如用兵所謂伐謀攻其所<lb/>
必救者其權智可喜也世之言政術豈虛也哉<lb/>
近世四六多失文體且類俳而時有可觀劉期立為其<lb/>
父丞相歸葬謝啓云晩嵗牢騷魂竟招於異域平生精<lb/>
爽梦猶託於故人汪伯彦罷相吕元直當國汪自辯殺<lb/>
陳少陽事吕令汪彦章報啓云方一男子之上書衆知<lb/>
<pb n="KR3j0185_WYG_019-10a"/>
無罪而諸大夫曰可殺公獨何心方金人踰淮而南有<lb/>
銜命出境者執政為報書云念冦至君孰與守敢幸偷<lb/>
安而兵交使在其間幾能釋怨如此類可喜者不可槩<lb/>
舉但全篇體格或不稱是耳<lb/>
傳曰天下有道則庻人不議謂上無邪僻貪暴之政使<lb/>
天下得以私議其非是也而後世之監謗諱人開口論<lb/>
事而壅遏以媚主者乃曰有道之世而議論政事非庻<lb/>
人之職也非職而言有罪焉是禁天下之言甚于防川<lb/>
<pb n="KR3j0185_WYG_019-10b"/>
者也不可以不察<lb/>
義有可與有不可與禮有可受有不可受惟當於禮義<lb/>
之中而已魏沈玠舟行遇風旬日絶糧從桃彪貸百斛<lb/>
鹽以易粟彪命覆鹽百斛於江中謂使者曰明吾不惜<lb/>
惜所與耳彼以急病告勿與則已矣而惡聲以辱之是<lb/>
為絶物不仁甚矣晋王修齡在東山貧乏陶範載米一<lb/>
船遺之却去曰王修齡若饑自當就謝仁祖索食不須<lb/>
陶範載米彼以善意來勿受則已矣而戾氣以詬之是為<lb/>
<pb n="KR3j0185_WYG_019-11a"/>
傲物無禮甚矣二者皆不當於禮義之中處世接物不<lb/>
當如此<lb/>
家多偏愛者衰國多嬖倖者危人主自聰明而多能者<lb/>
其臣益欺朝混亂而多制者其政益紕官聚斂而多費<lb/>
者其積益虧兵民窮瘁而懐怨者其心必離賢士失職<lb/>
而不容者其志必睽政令苛虐而好殺上下刻急而無<lb/>
仁恩者其福祚必移自古以此亂亡葢蔽而莫之知也<lb/>
忽焉其可悲<lb/>
<pb n="KR3j0185_WYG_019-11b"/>
玉有氛祲玉之病也淺曰氛深曰祲今人不曉乃謂狥<lb/>
葬尸氣所侵曰祲非也自有一種真為尸氣所侵色澤<lb/>
昏闇者雖極古猶為不祥物也何貴焉古玉書云耳鄭<lb/>
氏注考工記猶載曰珽玉六寸明自炤是也<lb/>
古今之言地理多謬誤而水名尤慁亂如司馬相如上林賦八川<lb/>
分流相背而異態沈存中辨其妄矣孔安國謂三江既<lb/>
入震澤厎定為自彭蠡江分為三以入震澤不知三江<lb/>
距震澤甚逺决無入理而澤之大小决不足以受三江<lb/>
<pb n="KR3j0185_WYG_019-12a"/>
東坡辨其妄矣班孟堅謂滎陽下引河東南為鴻溝以<lb/>
通宋鄭陳蔡曹衛與濟汝淮泗㑹于楚夫一鴻溝固不<lb/>
能旁通六國數百里又濟水自從千乘入海安得㑹于<lb/>
楚鄭當時言關東漕渠從渭水道九百餘里引渭穿渠<lb/>
起長安旁南山至河易漕按渭汭至長安僅三百里固<lb/>
無九百餘里而南山至河中間隔㶚滻數大川固無縁<lb/>
山成渠之理劉貢父辨其妄矣如此類極多而酈道元<lb/>
水經誕妄處十二三也<lb/>
<pb n="KR3j0185_WYG_019-12b"/>
古人謂事順成而計工曰天誘其𠂻謂事大謬而謀拙<lb/>
曰天奪其魄然則一切得喪無非天也計謀之工拙天<lb/>
實使之所謂人為者特偶然耳雖在人事不得不盡要<lb/>
是㝠㝠中自有主者存焉毋以智巧為也<lb/>
凡人一身平日視聽語言飲食未嘗少休也唯鼻典司<lb/>
出入息勞役頗省然其寢寐則耳目口之用皆暫止而<lb/>
息之出入獨無異于晝<lb/>
人臣雖得君要須使人主尊敬而憚不可狎也故言聽<lb/>
<pb n="KR3j0185_WYG_019-13a"/>
諫行而不敢忽汲長孺之於漢武帝魏鄭公之於唐文皇<lb/>
正如此使其身得以親近而易之則其言亦輕矣宫之<lb/>
竒少長於君君暱之雖諫將不聽已為敵國所料矣<lb/>
世人以不如意欲得而失之者為逆境而子莊子曰得<lb/>
者時也失者順也以失為順則世間憂患何自而入哉<lb/>
此古之至人也又曰古者謂是懸解而不能自解者物<lb/>
有結之此正覺所謂當於結心解之一解六亡者是或<lb/>
一道也<lb/>
<pb n="KR3j0185_WYG_019-13b"/>
支道林説逍遥遊至數千言謝東山解漁父至萬餘言<lb/>
嗚呼多乎哉至言玅道一而足矣一猶為累忘言可矣<lb/>
奚以數千萬言為哉此與漢之腐儒説若稽古三萬字<lb/>
何異且漁父一篇文理淺俗非莊子書眉山知其妄甚<lb/>
快人意也<lb/>
竺法深在晋簡文坐劉真長曰道人何自游朱門深曰<lb/>
君自見其朱門貧道如游蓬戸予謂深妄生分别未免<lb/>
于自縛也<lb/>
<pb n="KR3j0185_WYG_019-14a"/>
王介甫不以劉子政愛君憂國深切為忠而以揚雄劇<lb/>
秦美新為善是欲使劉氏以天下予莽而雄之事叛逆<lb/>
為無罪也可行乎哉<lb/>
秦熺狀元及第汪彦章以啓賀會之有云三年而奉詔<lb/>
䇿固南宫進士之所同一舉而首儒科葢東閣郎君之<lb/>
未有本意求屬對之工非有意簿之也而熺父子怒以<lb/>
為輕已彦章自此得罪羈置湖湘至終身不得還近地<lb/>
語言之速咎葢有無心而致之者可畏也哉<lb/>
<pb n="KR3j0185_WYG_019-14b"/>
為文當存氣質氣質渾圓意到辭達便是天下之至文<lb/>
若華靡淫艷氣質彫喪雖工不足尚矣此理全在心識<lb/>
通明心識不明雖博覽多好無益也古人謂文㓕質博<lb/>
溺心者豈特為儒之病哉亦為文之弊也<lb/>
杜子春苦貧遇老人於西市與錢三百萬用盡又與一<lb/>
千萬復盡又與三千萬曰此而不悛貧在膏肓矣園叟<lb/>
張老與韋義方金二十鎰又與一故席㡌令於揚州北<lb/>
邸賣藥王老家取錢一千萬李生遇二舅令持拄杖於<lb/>
<pb n="KR3j0185_WYG_019-15a"/>
波斯邸取錢二千萬世間有如許閒錢而貧者求一箇<lb/>
不可得張景藏謂馮元常於相法取錢愈多則官愈進<lb/>
婁師徳性自不貪使其取錢必敗盧懐慎雖貴尚貧死<lb/>
忽復生曰㝠司有三十爐日夜為張説鑄橫財我無一<lb/>
焉貧富信有定命也哉<lb/>
鄴臺瓦皆雜金錫丹砂之屬陶成先大父得其遺瓦完<lb/>
全不毁琢治之為方研愈薄而益堅縝膩而亷宻入墨<lb/>
而宜筆金砂之性猶存故水漬之而不燥真竒物也世<lb/>
<pb n="KR3j0185_WYG_019-15b"/>
所傳用厚若塼而燥者皆偽物也<lb/>
唐李嗣真論右軍書樂毅論太史箴體皆正直有忠臣<lb/>
烈女之像告誓文曹娥碑其容憔悴有孝女順孫之像<lb/>
逍遥篇孤鴈賦跡逺趣髙有㧞俗抱素之像畫像賛洛<lb/>
神賦姿儀雅麗有矜莊嚴肅之像皆見義于成字予謂<lb/>
以意求之耳當其下筆時未必作意為之也亦想見其<lb/>
梗槩云耳<lb/>
或問韓幹畫馬何所師幹曰内廐馬皆吾師也此語甚<lb/>
<pb n="KR3j0185_WYG_019-16a"/>
善夫馬之俶儻權竒勢若鬼龍為友者其精神如電走<lb/>
風馳殆不可以心手形容惟靜觀其天機自然處或有<lb/>
以得其生成駿逸之態若區區求之于筆墨之間所見<lb/>
已無生氣矣九方皋賞其神俊而遺其牝牡𤣥黃者得<lb/>
此道也<lb/>
草木之冣香者如沉水旃檀龍腦蘇合薰陸鬱金薝蔔<lb/>
薔薇素馨末利鷄舌之屬皆産於嶺表海南南遷集云<lb/>
雷化已南山多苓苓藿香芬芳襲人動或數里予嘗推<lb/>
<pb n="KR3j0185_WYG_019-16b"/>
其理火盛於南方實能生土土味性甘而臭香其在南<lb/>
方乘火之王得其所養英華發外是以草木皆香此實<lb/>
理性之自然者而前此説香自范蔚宗以下未嘗有及<lb/>
此也黃帝書言五氣香氣湊脾古人固知之矣楞嚴云<lb/>
純燒沉水無令見火此自佛以來燒香妙方也<lb/>
戲謔君子所不免然不至於虐則善矣大抵譏誚之語<lb/>
先發者未必切害而報復者往往竒險深酷西晉崔豹<lb/>
嘗詣郡郡將姓陳戲問正熊君去崔杼幾世遽答曰民<lb/>
<pb n="KR3j0185_WYG_019-17a"/>
之去杼如明府之去陳恒可謂敏矣<lb/>
司馬温公薨時程頥以臆説歛如封角狀東坡嫉其怪<lb/>
妄因怒詆曰此豈信物一角附上閻羅大王者耶人以<lb/>
東坡為戱不知妖亂志所載吳堯卿事已有此語東坡<lb/>
以比程之陋耳坡每不假借程氏誠不堪其迂僻也<lb/>
貢禹云年老貧窮家貲不滿萬錢妻子穅豆不贍裋褐<lb/>
不完犬馬之齒八十一血氣衰竭凡有一子年十二禹<lb/>
自言如此是正七十時始生此子也禹非但不能謀國<lb/>
<pb n="KR3j0185_WYG_019-17b"/>
亦不善養生然猶自恨血氣衰竭<lb/>
先大父官會稽時儀掾謝某疎雋尚氣好直言而士曹<lb/>
王某者挾勢險傲恨謝不下已譛於太守將誣按致之<lb/>
深文先大父為辨白得免猶以公罪罰俸謝至簽㕔掀<lb/>
髯自若而士曹者以進奉王黼得賜緋魚同日受命誇<lb/>
炫甚喜因謂謝曰謝儀掾之刑書薄乎云爾謝應聲曰王<lb/>
士曹之章服赤也何如自通守下數十人無不絶倒王<lb/>
慙甚不能出一語聞者莫不快之<lb/>
<pb n="KR3j0185_WYG_019-18a"/>
　　碧雞漫志<hi>王灼</hi>
或問歌曲所起曰天地始著人生焉人莫不有心此歌<lb/>
曲所以起也舜典曰詩言志歌永言聲依永律和聲詩<lb/>
序曰在心為志發言為詩情動于中而形于言言之不<lb/>
足故嗟嘆之嗟嘆之不足故永歌之永歌之不足不知<lb/>
手之舞之足之蹈之樂記曰詩言其志歌咏其聲舞動<lb/>
其容三者本于心然後樂器從之故有心則有詩有詩<lb/>
則有歌有歌則有聲律有聲律則有樂歌咏言即詩也<lb/>
<pb n="KR3j0185_WYG_019-18b"/>
非于詩外求歌也今先定音節乃製詞從之倒置矣而<lb/>
士大夫又分詩與樂府作兩科古詩或名曰樂府謂詩<lb/>
之可歌也故樂府中有歌有謡有吟有引有行有曲今<lb/>
人于古樂府特指為詩之流而以詞就音始名樂府非古<lb/>
也舜命䕫教胄子詩歌聲律率有次第又語禹曰予欲<lb/>
聞六律五聲八音在治忽以出納五言其君臣賡歌九<lb/>
功南風卿雲之歌必以聲律隨之古者采詩命太師為樂章<lb/>
祭祀宴射鄉飲皆用之故曰正得失動天地感鬼神莫<lb/>
<pb n="KR3j0185_WYG_019-19a"/>
近于詩先王以是經夫婦成孝敬厚人倫美敎化移風<lb/>
俗詩至于動天地感鬼神移風俗何也正謂播諸樂歌<lb/>
有此效耳然中世亦有因筦絃金石造歌以被之若漢<lb/>
文帝使慎夫人鼓瑟自倚瑟而歌漢魏作三調歌辭終<lb/>
非古法<lb/>
古人初不定聲律因所感發為歌而聲律從之唐虞禪<lb/>
代以來是也餘波至西漢末始絶西漢時今之所謂古<lb/>
樂府者漸興晉魏為盛隋氏取漢以來樂器歌章古調<lb/>
<pb n="KR3j0185_WYG_019-19b"/>
併入清樂餘波至李唐始絶唐中葉雖有古樂府而播<lb/>
在聲律則尠矣士大夫作者不過以詩一體自名耳葢<lb/>
隋以來今之所謂曲子者漸興至唐稍盛今則繁聲淫<lb/>
奏殆不可數古歌變為古樂府古樂府變今曲子其本<lb/>
一也後世風俗益不及古故相懸耳而世之士大夫亦<lb/>
多不知歌詞之變<lb/>
子語魯太師樂知樂深矣魯太師亦可語此耶古者歌<lb/>
工樂工皆非庸人故摰適齊干適楚繚適蔡缺適秦方<lb/>
<pb n="KR3j0185_WYG_019-20a"/>
入河武入漢陽襄入海孔子錄之八人中其一人見于<lb/>
家語孔子學琴于師襄子襄子曰吾雖以擊磬為官然<lb/>
能于琴今子于琴已習是也子貢問師乙賜宜何歌答曰<lb/>
肆直而慈愛者宜歌商温良而能㫁者宜歌齊寛而静<lb/>
柔而正者宜歌頌廣大而静疏達而信者宜歌大雅恭儉而<lb/>
好禮者宜歌小雅正直而靜亷而謙者宜歌風師乙賤<lb/>
工也學識乃至此又曰歌者上如抗下如隊曲如折止<lb/>
如槁木倨中矩句中鉤纍纍乎端如貫珠歌之妙不越此<lb/>
<pb n="KR3j0185_WYG_019-20b"/>
矣今有過鈞客班敎坊者問曰某宜何歌必曰汝宜唱<lb/>
由中行曹元寵小令<lb/>
漢時雅鄭參用而鄭為多魏平荆州獲漢雅樂古曲音<lb/>
調存者四曰鹿鳴騶虞伐檀文王而李延年之徒以歌<lb/>
被寵復改易音辭止存鹿鳴一曲晉初亦除之又漢代<lb/>
短簫鐃歌樂曲三國時存者有朱鷺艾如張上之回戰<lb/>
城南巫山髙將進酒之類凡二十二曲魏吳稱號始各<lb/>
改其十二曲晉興又盡改之獨𤣥雲釣竿二曲名存而<lb/>
<pb n="KR3j0185_WYG_019-21a"/>
已漢代鼙舞三國能存者有殿前生桂樹五曲其辭則<lb/>
亡漢代胡角摩訶兠勒一曲張騫得自西域李延年因<lb/>
之更造新聲二十八解魏晉時亦亡晉以來新曲頗衆<lb/>
隋初盡歸清樂至唐武后時舊曲存者如白雪公莫巴<lb/>
渝白苧子夜團扇懊憹石城莫愁楊叛兒烏夜啼玉樹<lb/>
後庭花等六十三曲唐中葉聲辭有者又止三十七有<lb/>
聲無辭者七今不復見唐歌曲比前世葢多聲行于今<lb/>
辭見于今者皆十二三世代差近爾大抵先世樂府有<lb/>
<pb n="KR3j0185_WYG_019-21b"/>
其名者尚多其義存者十之三其始辭存者十不得一<lb/>
畧其音將無傳勢使然也<lb/>
石崇以明君曲敎其妾綠珠曰我本漢家子將適單于<lb/>
庭昔為匣中玉今為糞土英綠珠亦自作懊憹歌曰絲布<lb/>
澀難縫桓伊侍孝武飲讌撫筝而歌怨詩曰為君既不<lb/>
易為臣良獨難忠信事不顯乃有見疑患周旦佐文武<lb/>
金縢功不刋推心輔王政二叔乃流言熊甫見王敦委<lb/>
任錢鳳將有異圖進説不納因告歸臨與敦别歌曰徂<lb/>
<pb n="KR3j0185_WYG_019-22a"/>
風颷起葢山陵氛霧蔽日玉石焚往事既去可長歎念<lb/>
别惆悵會復難陳安死隴上歌之曰隴上壯士有陳安<lb/>
軀幹雖小腹中寛愛養將士同心肝䯀驄文馬鐵鍛鞍<lb/>
七尺大刀奮無端丈八蛇矛左右盤十盪十決無當然<lb/>
戰始三交失蛇矛棄我䯀驄竄岩幽為我外援而懸頭<lb/>
西流之水東流河一去不還復奈何劉曜聞而嘉傷命<lb/>
樂府歌之晉以來歌曲見于史者葢如是耳<lb/>
劉項皆善作歌西漢諸帝如武宣類能之趙王幽死諸<lb/>
<pb n="KR3j0185_WYG_019-22b"/>
王負死罪臨絶之際曲折深廹廣川王通經好文辭為<lb/>
諸姬作歌尤竒古而髙祖戚夫人燕王旦之容華夫人<lb/>
所歌又不在諸王下葢漢初古俗猶在也東京以來非<lb/>
無作者大槩文采有餘情性不足髙歡玉壁之役士卒<lb/>
死者七萬人慚憤發疾歸使斛律金作勑勒歌其辭畧<lb/>
曰山蒼蒼天茫茫風吹草低見牛羊歡自和之哀感流<lb/>
涕金不知書能發揮自然之妙如此當時徐庾輩不能<lb/>
也吾謂西漢後獨勑勒歌暨韓退之古琴操近古<lb/>
<pb n="KR3j0185_WYG_019-23a"/>
唐時古意亦未全䘮竹枝浪淘沙抛毬樂楊栁枝乃詩<lb/>
中絶句而定為歌曲故李太白清平調詞三章皆絶句<lb/>
元白諸詩亦為知音者協律作歌白樂天守杭元㣲之<lb/>
贈云休遣玲瓏唱我詩我詩多是别君辭自注云樂人<lb/>
商玲瓏能歌歌余數十詩樂天亦醉戲諸妓云席上爭<lb/>
飛使君酒歌中多唱舍人詩又聞歌妓唱前郡守嚴郎<lb/>
中詩云已留舊政布中和又付新詩與艷歌元㣲之見<lb/>
人詠韓舍人新律詩戲贈云輕新便妓唱凝妙入僧禪<lb/>
<pb n="KR3j0185_WYG_019-23b"/>
沈亞之送人序云故友李賀善撰南北朝樂府古詞其<lb/>
所賦尤多怨欝悽艷之句誠以葢古排今使為詞者莫<lb/>
能偶矣惜乎其終亦不備聲絃唱然唐史稱李賀樂府<lb/>
數十篇雲韶諸工皆合之絃筦又稱李益詩名與宗人賀<lb/>
相埒毎一篇出樂工爭以賂求取之被聲歌供奉天子又<lb/>
稱元㣲之詩往往播樂府舊史亦稱武元衡工五言詩<lb/>
好事者傳之往往被于管絃又舊説開元中詩人王昌<lb/>
齡髙適王渙之詣旗亭飲梨園伶官亦招妓聚燕三人<lb/>
<pb n="KR3j0185_WYG_019-24a"/>
私約曰我輩擅詩名未第甲乙試觀諸伶謳詩分優劣<lb/>
一伶唱昌齡二絶句一伶唱適絶句渙之曰佳妓所唱<lb/>
如非我詩終身不敢與子爭衡不然子等列拜床下須<lb/>
叟妓唱渙之詩渙之揶揄二子曰田舍奴我豈妄哉以<lb/>
此知唐伶妓當時名士詩句入歌曲葢常事也蜀王衍<lb/>
召嘉王宗夀飲宣華苑命宫人李玉簫歌衍所撰宫詞<lb/>
五代猶有此風今亡矣近世有取陶淵明歸去來辭李白<lb/>
把酒問月李長吉將進酒大蘇公赤壁前後賦協入聲<lb/>
<pb n="KR3j0185_WYG_019-24b"/>
律此暗合孫吳耳<lb/>
涼州曲唐史及傳載稱天寳樂曲皆以邊地為名若涼<lb/>
州甘州之類曲遍聲絲名入破又詔道調法曲與胡部<lb/>
新聲合作明年安禄山反涼伊甘皆陷吐蕃史及開元<lb/>
傳信記亦云西涼州歌此曲寧王憲曰音始于宫散于<lb/>
商成于角徴羽斯曲也宫離而不屬商亂而加暴君卑<lb/>
逼下臣僣犯上臣恐一日有播遷之禍及安史之亂世<lb/>
頗思憲審音云而楊妃外傳乃謂上皇居南内夜與妃侍<lb/>
<pb n="KR3j0185_WYG_019-25a"/>
者紅桃歌妃所製涼州詞上因廣其曲今流傳者益加<lb/>
明皇雜錄亦云上初自巴蜀回夜來乘月登樓命妃侍<lb/>
者紅桃歌涼州即妃所製上親御玉笛為倚樓曲曲罷<lb/>
無不感泣因廣其曲傳于人間予謂皆非也涼州在天<lb/>
寳時已盛行上皇巴蜀回居南内乃謂肅宗那得始廣<lb/>
此曲或曰因妃所製詞而廣其曲者亦詞也則流傳者<lb/>
益加豈亦詞乎舊史及諸家小説謂妃善歌舞䆳曉音<lb/>
律不稱善製詞今妃外傳及明皇雜錄夸誕無實獨帝<lb/>
<pb n="KR3j0185_WYG_019-25b"/>
御玉笛為倚樓曲因廣之傳流人間似可信但非涼州<lb/>
耳唐史又云其聲本宫調今涼州見于世者凡七宫曲<lb/>
黃鍾宫道調宫無射宫中吕宫南吕宫仙吕宫髙宫不<lb/>
知西涼所獻何宫也然七曲宫知其三是唐曲黃鍾道<lb/>
調髙宫者是也脞説云西涼州本在正宫貞元初康崑<lb/>
崙翻入琵琶玉宸宫調初進在玉宸殿故以名命合衆<lb/>
樂即黃鍾也予謂黃鍾即俗呼正宫崑崙豈能捨正宫<lb/>
外别製黃鍾涼州乎因玉宸殿奏琵琶就易美名此樂<lb/>
<pb n="KR3j0185_WYG_019-26a"/>
工夸大之常態而脞説便謂翻入琵琶玉宸宫調新史<lb/>
雖取其説止云康崑崙寓其聲于琵琶奏于玉宸殿因<lb/>
號玉宸宫調合諸樂則用黃鍾宫得之矣張祜詩云春<lb/>
風南内百花時道調涼州急遍吹掲手便拈金椀舞上<lb/>
皇驚笑悖拏兒又幽閒鼓吹云元載子伯和勢傾中外<lb/>
福州觀察使寄樂妓數十人使者半嵗不得通窺伺門<lb/>
下有琵琶康崑崙出入乃厚遺求通伯和一試盡付崑<lb/>
崙段和上者自製道調涼州崑崙求譜不許以樂之半<lb/>
<pb n="KR3j0185_WYG_019-26b"/>
為贈乃傳據張祜詩上皇已有此曲而幽閒鼓吹謂段<lb/>
師自製未知孰是白樂天秋夜聴高調涼州詩云樓<lb/>
上金風聲漸𦂳月中銀字韻初調促張絃柱吹髙管一<lb/>
曲涼州入泬寥大吕宫俗呼髙宫其商為髙大石其羽<lb/>
為髙般渉所謂髙調乃髙宫也史及脞説又云涼州有大<lb/>
遍小遍非也凡大曲有數散序靸排遍攧正攧入破虛<lb/>
催實催滚拍遍歇殺滚始成一曲此謂大遍而涼州排<lb/>
遍予曾見一本有二十四段後世就大曲製詞者類從<lb/>
<pb n="KR3j0185_WYG_019-27a"/>
簡省而管絃家有不肯從首至尾吹彈甚者學不能盡<lb/>
元㣲之詩云逡廵大遍梁州徹又云梁州大遍最豪嘈史<lb/>
及脞説謂有大遍小遍其悞識此乎<lb/>
伊州見于世者凡七商曲大石調髙大石調雙調小石<lb/>
調歇拍調林鍾商越調第不知天寳所製七商中何調<lb/>
耳王建宫詞云側商調裏唱伊州林鍾商今夷則商也<lb/>
管色譜以凡字殺若側商則借尺數字殺<lb/>
霓裳羽衣曲説者多異予斷之曰西涼創作明皇潤色<lb/>
<pb n="KR3j0185_WYG_019-27b"/>
又為易美名其他飾以神怪者皆不足信也唐史云河<lb/>
西節度使楊敬述獻凡十二遍白樂天和元㣲之霓裳<lb/>
羽衣曲歌云由來能事各有主楊氏創聲君造譜自注<lb/>
云開元中西涼節度使楊敬述造鄭愚津陽門詩注亦<lb/>
稱西涼府都督楊敬述進予又考唐史突厥傳楊敬述<lb/>
白衣檢校涼州事鄭愚之説是也劉夢得詩云開元天<lb/>
子萬事足惟惜當年光景促三鄉陌上望仙山歸作霓<lb/>
裳羽衣曲季肱霓裳羽衣曲詩云開元太平時萬國賀<lb/>
<pb n="KR3j0185_WYG_019-28a"/>
豐嵗梨園進舊曲玉座流新製鳳管迭參差霞裳競揺<lb/>
曳元㣲之法曲詩云明皇度曲多新態宛轉浸滛易沈<lb/>
著赤白桃李取花名霓裳羽衣號天樂夫西涼既獻此<lb/>
曲而三人者又謂明皇製作予以為西涼創作明皇潤<lb/>
色也杜佑理道要訣云天寳十三載七月改諸曲名中<lb/>
使輔璆琳宣進止令于太常寺刋石内黃鍾商婆羅門<lb/>
曲改為霓裳羽衣曲津陽詩注葉法善引明皇入月宫<lb/>
聞樂歸留冩其半會西涼都督楊敬述進婆羅門聲調<lb/>
<pb n="KR3j0185_WYG_019-28b"/>
脗合遂以月中所聞為散序敬述所進為其腔製霓裳<lb/>
羽衣月宫事荒誕惟西涼進婆羅門曲明皇潤色又為<lb/>
易美名最明白無疑杜牧之華清宫詩月間仙曲調霓<lb/>
裳作舞衣詩家搜竒入詞非决然信之也又有甚者開<lb/>
元傳信記云帝夢游月宫聞樂記其曲名紫雲回楊妃<lb/>
外傳云上夢仙子十餘輩各執樂器御雲而下一人曰<lb/>
此曲神仙紫雲回今授陛下明皇雜録及仙傳拾遺云<lb/>
明皇用葉法善術上元夜自上陽宫往西涼州觀燈以<lb/>
<pb n="KR3j0185_WYG_019-29a"/>
鐵如意質酒而還遣使取之不誣幽怪録云開元正月<lb/>
望帝欲與葉天師觀廣陵俄虹橋起殿前師奏請行但<lb/>
無回顧帝歩上髙力士樂官數十從頃之到廣陵士女<lb/>
仰望曰仙人現師請令樂官奏霓裳羽衣曲乃回後廣<lb/>
陵奏上元夜仙人乘雲西來臨孝盛寺奏霓裳曲而去<lb/>
上大悦唐人喜言開元天寳事而荒誕相陵奪如此將<lb/>
使誰信之予以是知其他飾以神怪者皆不足信也王<lb/>
建詩云弟子歌中留一色聽風聽水作霓裳歐陽永叔<lb/>
<pb n="KR3j0185_WYG_019-29b"/>
詩話以不曉聽風聽水為恨蔡絛詩話云出唐人西域<lb/>
記龜兹國王與臣庻知樂者于大山間聽風水聲均節<lb/>
成音後翻入中國如伊州甘州涼州皆自龜兹致此説<lb/>
近之但不及霓裳予謂涼州定從西涼來若伊與甘自<lb/>
龜兹聽風水造諸曲皆未可知王建金章餘亦見但弟<lb/>
子歌中留一色恐是指梨園弟子則何豫于龜兹置之<lb/>
勿論可也按唐史諸家小説楊太真進見之日奏此曲<lb/>
導之妃亦善此舞帝嘗以趙飛燕身輕成帝為置七寳<lb/>
<pb n="KR3j0185_WYG_019-30a"/>
避風臺偶戲妃曰爾則任吹多少妃曰霓裳一曲足掩<lb/>
前古而宫妓佩七寳瓔珞舞此曲曲終珠翠可掃故詩<lb/>
人云貴妃宛轉侍君側體弱不勝珠翠繁冬雪飄颻錦<lb/>
袍暖春風蕩漾霓裳翻又云朱閣沉沉夜未央碧雲仙<lb/>
曲舞霓裳一聲玉笛向空盡月滿驪山宫漏長又云霓<lb/>
裳一曲千峰上舞破中原始下來又云漁陽鼙鼓動地<lb/>
來驚破霓裳羽衣曲又云世人莫重霓裳曲曾致干戈<lb/>
是此中又云雲雨馬嵬飛散後驪宫無復聽霓裳又云<lb/>
<pb n="KR3j0185_WYG_019-30b"/>
霓裳滿天月粉骨幾春風帝為太上皇就養南宫遷于<lb/>
西宫梨園弟子玉琯發音聞此曲一聲則天顔不怡左<lb/>
右歔欷其後憲宗時每大宴間作舞文宗時詔太常卿<lb/>
馮定采開元雅樂製雲韶雅樂及霓裳羽衣曲是時四<lb/>
方大都邑及士大夫家已多按習而文宗乃令馮定製<lb/>
舞曲者疑曲存而舞節非舊故就加整頓焉李後主作<lb/>
昭惠后誄云霓裳羽衣曲經兹䘮亂世罕聞者獲其舊<lb/>
譜殘缺頗甚暇日與后議定去彼淫繁定其缺墜葢唐<lb/>
<pb n="KR3j0185_WYG_019-31a"/>
末殆不全蜀檮杌稱三月上已王衍宴怡神亭衍自執<lb/>
板唱霓裳羽衣後庭花思越人曲決非開元金章洞㣲<lb/>
志述五代時任六郎事亦未足信按明皇改婆羅門為<lb/>
霓裳羽衣屬黃鍾商云時號越調即今之越調是也白<lb/>
樂天嵩陽觀夜奏霓裳詩云開元遺曲自凄涼況近秋<lb/>
天調是商又知其為黃鍾商無疑歐陽永叔云人間有<lb/>
瀛府獻仙音二曲此其遺聲瀛府屬黃鍾宫獻仙音小<lb/>
石調了不相干永叔知霓裳羽衣為法曲而瀛府獻仙<lb/>
<pb n="KR3j0185_WYG_019-31b"/>
音為法曲中遺聲今合兩個宫調為霓裳羽衣一曲遺<lb/>
聲亦太疏矣筆談云莆中逍遥樓楣上有唐人橫書類<lb/>
梵字相傳是霓裳譜字訓不通莫知非是或謂今燕部<lb/>
有獻仙音曲乃其遺聲然霓裳本謂之道調曲獻仙音<lb/>
乃小石調爾又嘉祐雜志云同州樂工翻河中黃幡綽霓<lb/>
裳譜鈞容樂工士守程以為非是别依法曲造成敎坊<lb/>
伶人花日新見之題後云法曲雖精莫近望瀛予謂筆<lb/>
談知獻仙音非是乃指為道調法曲則無所著見獨理<lb/>
<pb n="KR3j0185_WYG_019-32a"/>
道要訣所載係當時朝㫖可信不誣雜志謂同州樂工<lb/>
翻河中黃幡綽譜雖不載何宫調安知非逍遥樓楣上<lb/>
橫書耶今并士守程譜皆不傳樂天和元㣲之霓裳羽<lb/>
衣曲歌云磬簫筝笛逓相橫擊擫吹彈聲迤邐注云凡<lb/>
法曲之初衆樂不齊惟金石絲竹次第發聲霓裳序初<lb/>
亦復如此又云散序六奏未動衣陽臺宿雲慵不飛中<lb/>
序擘騞初入拍秋竹吹裂春冰拆注云散序六遍無拍<lb/>
故不舞中序始有拍亦名拍序又云繁音急節十二遍<lb/>
<pb n="KR3j0185_WYG_019-32b"/>
跳珠撼玉何鏗錚翔鸞舞了却收翅唳鶴曲終長引聲<lb/>
注云霓裳十二遍而曲終凡曲將終皆聲拍促速惟霓<lb/>
裳之末長引一聲筆談云霓裳曲凡十二疊前六疊無<lb/>
拍至第七疊方謂之疊遍自此始有拍而舞筆談沈存<lb/>
中撰沈指霓裳羽衣為道調法曲則是未嘗見舊譜今<lb/>
所云豈亦得之樂天乎世有般渉調抑霓裳曲因石曼<lb/>
卿所作傳摭述開元天寳舊事曼卿云本是月宫之音<lb/>
翻作人間之曲近䕫帥曾端伯增損其辭為勾遣隊口<lb/>
<pb n="KR3j0185_WYG_019-33a"/>
號亦云開寳遺音葢二公不知此曲自屬黃鍾商而抑<lb/>
霓裳則般渉調也宣和初普州守山東人王平詞學華<lb/>
贍自言得夷則商霓裳羽衣譜取陳鴻白樂天長恨歌<lb/>
傳并樂天寄元㣲之霓裳羽衣曲歌又雜取唐人小詩<lb/>
長句及明皇太真事終以㣲之連昌宫詞補綴成曲刻<lb/>
板流傳曲十二段起第四遍第五遍第六遍攧入破虛<lb/>
催衮實催衮歇拍殺衮音律節奏與白氏歌注大異則<lb/>
知唐曲今世決不復見亦可恨也又唐史稱客有以按<lb/>
<pb n="KR3j0185_WYG_019-33b"/>
樂圖示王維者無題識維徐曰此霓裳第三疊最初拍<lb/>
也客未然引工按曲乃信予嘗笑之霓裳第一至第六<lb/>
疊無拍者皆散序故也類音家所行大品安得有拍樂<lb/>
圖必作舞女而霓裳散序亦疊以舞拍故不舞又畫師<lb/>
于器上或吹或彈止能畫一個字諸曲皆有此一字豈<lb/>
獨霓裳唐孔緯拜官敎坊優伶求刻市律呼使前索其<lb/>
笛指竅問曰何者是浣溪沙孔籠子諸伶大笑此與畵<lb/>
圖上定曲名何異<lb/>
<pb n="KR3j0185_WYG_019-34a"/>
甘州世不見今仙吕調有曲破有八聲漫有令而中吕<lb/>
調有蒙甘州八聲他宫調不見也凡大曲就本宫調轉<lb/>
引序慢近今葢度曲者斂態若蒙甘州八聲即是用其<lb/>
法于中吕調此例甚廣偽蜀毛文錫有甘州遍顧瓊李<lb/>
珣有倒排甘州顧瓊又有甘州子皆不著宫調<lb/>
胡渭州明皇雜録云開元中樂工李龜年兄弟三人皆<lb/>
有才學盛名彭年善舞鶴年龜年能歌製渭州曲特承<lb/>
顧遇唐史吐蕃傳亦云奏涼州胡渭録要雜曲今小石<lb/>
<pb n="KR3j0185_WYG_019-34b"/>
調胡渭州是也然世所行伊州胡渭州六么皆非大遍<lb/>
全曲<lb/>
六么一名綠腰一名樂世一名錄要元㣲之琵琶歌云<lb/>
六么散序多攏撚又云管兒還為彈六么六么依舊聲<lb/>
迢迢又云逡廵彈得六么徹霜刀破竹無殘節沈亞之<lb/>
歌者葉記云合韻奏綠腰又志盧金蘭墓云為綠腰玉<lb/>
樹之舞唐史吐蕃傳云奏涼州胡渭錄要雜曲段安節<lb/>
琵琶錄云綠腰本錄要也樂工進曲上令錄其要者白<lb/>
<pb n="KR3j0185_WYG_019-35a"/>
樂天楊栁枝詞云六么水調家家唱白雪梅花處處吹<lb/>
又聽歌六絶句内樂一篇云管急絃繁拍漸稠綠腰宛<lb/>
轉曲終頭試知樂世聲聲樂老病殘軀未免愁注云樂<lb/>
世一名六么王建宫詞云琵琶先抹六么頭故知唐人<lb/>
以腰作么惟樂天與王建耳或云此曲拍無過六字者<lb/>
故曰六么至樂天獨謂之樂世他書不見也青箱雜記<lb/>
云曲有綠腰者錄霓裳羽衣曲之要拍霓裳羽衣曲乃<lb/>
言調與此曲了不相闗士大夫論議嘗患講之未詳率<lb/>
<pb n="KR3j0185_WYG_019-35b"/>
然而發事與理交違幸有証之者不過如聚訟耳若無<lb/>
人攻擊後世隨此憒憒或遺誤于天下樂曲不足道也<lb/>
琵琶錄又云貞元中康崑崙琵琶第一手兩市折鬪聲<lb/>
樂崑崙登東綵樓彈新翻羽調綠腰自謂無敵曲罷市<lb/>
西樓上出一女郎抱樂器云我亦彈此曲無移在楓香<lb/>
調中下撥聲如雷絶妙入神崑崙拜女為師女郎更衣<lb/>
出乃僧善本俗姓段今六么行于世者曰黃鍾羽即俗<lb/>
呼般渉調曰夾鍾羽即俗呼中吕調曰林鍾羽即俗呼<lb/>
<pb n="KR3j0185_WYG_019-36a"/>
髙平調曰夷則羽即俗呼仙吕調皆羽調也崑崙所謂<lb/>
新翻今四曲中一數乎或他羽調乎是未可知也段師<lb/>
所謂楓香調無所著見今四曲中一數乎或他調乎亦<lb/>
未可知也歐陽永叔云貪看六么花十八此曲内一叠<lb/>
名花十八前後十八拍又四花拍共二十二拍樂家者<lb/>
流所謂花拍葢非正也曲節楊栁可喜舞亦隨之而舞<lb/>
築毬六么至花十八益竒<lb/>
西湖長命女崔元範自越州幕府拜侍御史李訥尚書<lb/>
<pb n="KR3j0185_WYG_019-36b"/>
餞于鑑湖命盛小叢歌坐客各賦詩送之又云為公唱<lb/>
作西湖調日莫偏傷去住人理道要訣長命女在林鍾<lb/>
羽時號平調今俗呼髙平調也脞説云張紅紅者大厯<lb/>
初隨父丐食過將軍韋青所居青納為姬自傳其藝頴<lb/>
悟絶倫有樂工取西湖長命女加減節奏頗有新聲未<lb/>
進間先歌于青青令紅紅濳聽以小豆合數記其拍紿<lb/>
云女弟子久歌此非新曲也隔屏奏之一聲不失樂工<lb/>
大驚青與相見嘆伏不已兼云有一聲不穩今已正矣<lb/>
<pb n="KR3j0185_WYG_019-37a"/>
尋達上聽召入宜春院寵澤隆異宫中號記曲小娘子<lb/>
尋為才人按此曲起開元以前大厯間樂工加減節奏<lb/>
紅紅又正一聲而已花間集和凝有長命女曲偽蜀李<lb/>
珣顧瓊集亦有之句讀各異然皆今曲子不知孰為古<lb/>
製林鍾羽併大厯加減者近世有長命女令前七拍後<lb/>
九拍屬仙吕調宫調句讀並非舊曲又别出大石調西<lb/>
河慢聲犯正平極竒葢西湖長命女本林鍾羽而近世<lb/>
所分二曲在仙吕正平兩調亦羽調也<lb/>
<pb n="KR3j0185_WYG_019-37b"/>
楊栁枝鑑戒錄栁枝歌亡隋之曲也前輩詩云萬里長<lb/>
江一帶開岸邊楊栁幾千栽錦帆未落干戈起惆悵龍<lb/>
舟去不回又云行樂隋隄事已空萬條猶舞舊春風皆<lb/>
指汴渠事而張祜折楊栁枝云莫折宫前楊栁枝當時<lb/>
曾向笛中吹則知隋有此曲傳至開元樂府雜錄云白<lb/>
傅作楊栁枝予考樂天晩年與劉夢得唱和此詞白云<lb/>
古歌舊曲君休問聽取新翻楊栁枝又作楊栁枝二十<lb/>
韻云樂童翻怨調才子弄妍詞注云洛下新聲也劉夢<lb/>
<pb n="KR3j0185_WYG_019-38a"/>
得云請君莫奏前朝曲聽唱新翻楊栁枝葢後來始變<lb/>
新聲而所謂樂天作楊栁枝者稱其别創詞也今黃鍾<lb/>
商有楊栁枝曲仍是七字四句詩與劉白及五代諸子<lb/>
所製並同但每句下各增三字一句此乃唐時和聲如<lb/>
竹枝漁父今皆有和聲也舊詞多側字起頭第三句亦<lb/>
復側字起聲度差穩耳<lb/>
喝馱子洞㣲志云屯田員外郎馮敢景徳三年為開封<lb/>
府丞撿澇戸田宿史胡店日落忽見三婦人過店前入<lb/>
<pb n="KR3j0185_WYG_019-38b"/>
西畔古佛堂敢料其鬼也攜僕王侃詣之延坐飲酒稱<lb/>
二十六舅母者請王侃歌送酒三女側聽十四姨曰何<lb/>
名也侃對曰喝馱子十四姨曰非也此曲單州營妓教<lb/>
頭葛大姐所撰新聲梁祖作四鎮時駐兵魚臺值十月<lb/>
二十一日生日大姐獻之梁祖令李振填詞付後騎唱<lb/>
之以押馬隊因謂之葛大姐及戰得勝因始流傳河北<lb/>
軍中競唱以押馬隊故訛曰喝馱子莊皇入洛亦歌此<lb/>
曲謂左右曰此亦古曲葛氏但更五七聲耳李珣顧瓊<lb/>
<pb n="KR3j0185_WYG_019-39a"/>
集有鳳臺曲注云俗謂之喝馱子不載何宫調今世道<lb/>
調宫有慢句讀與古不類耳<lb/>
蘭陵王北齊史及隋唐嘉話稱齊文襄之子長恭封蘭<lb/>
陵王與周師戰嘗著陣圖對敵擊周師金墉城下勇冠<lb/>
三軍武士共歌謡之曰蘭陵王入陳曲今越調蘭陵王<lb/>
凡三段二十四拍或曰遺聲也此曲聲犯正宫管色用<lb/>
大凡字大一字勾字故亦名大犯又有大石調蘭陵王<lb/>
慢殊非舊曲周齊之際未有前後十六拍慢曲子耳虞<lb/>
<pb n="KR3j0185_WYG_019-39b"/>
美人脞説稱起于項籍虞兮之歌予謂後世以此命名<lb/>
可也曲起于當時非也曾子宣夫人魏氏作虞美人草<lb/>
行有云三軍散盡旌旂倒玉帳佳人坐中老香魂夜逐<lb/>
劒光飛青血化為原上草芳魂寂寞寄寒枝舊曲聞來<lb/>
似斂眉又云當時遺事久成空慷慨尊前為誰舞亦有<lb/>
就曲誌其事者世以為工其詞云帳前草軍情變月下<lb/>
旌旂亂裭衣推枕愴離情逺風吹下楚歌聲正三更撫<lb/>
騅欲上重相顧艷態花無主手中蓮鍔凛秋霜九泉歸<lb/>
<pb n="KR3j0185_WYG_019-40a"/>
去是仙鄉恨茫茫黃載萬追和之壓倒前輩矣其詞云<lb/>
世間離恨何時了不為英雄少楚歌聲起覇圖休一似<lb/>
水東流蔓葛荒葵城隴暮玉貌知何處至今芳草解婆<lb/>
娑只有當時魂魄未消磨按益州草木記雅州名山縣<lb/>
出虞美人草如雞冠花葉兩相對為唱虞美人曲應拍<lb/>
而舞他曲則否賈氏談錄褒斜山谷中有虞美人草狀<lb/>
如雞冠花葉相對歌唱虞美人則兩葉如人拊掌之狀<lb/>
頗中節酉陽雜俎云舞草出雅州獨莖三葉葉如决明<lb/>
<pb n="KR3j0185_WYG_019-40b"/>
一葉在莖之端兩葉居莖之半相對人或近之則欹及抵<lb/>
掌謳曲葉動如舞益州方物圖贊改虞作娱云今世所<lb/>
傳虞美人曲下音俚調非楚虞姬作意其草纎柔為歌<lb/>
氣所動故其莖至小者或若動揺美人以為娯耳筆談<lb/>
云髙郵桑景舒性知音舊聞虞美人草逢人作虞美人<lb/>
曲枝葉皆動他曲不然試之如所傳詳其曲皆吳音也<lb/>
他日取琴試用吳音製一曲對草鼔之枝葉皆動乃因<lb/>
曰虞美人操其聲調與舊曲始末不相近而草輙應之<lb/>
<pb n="KR3j0185_WYG_019-41a"/>
者律法同管也今盛行江湖間人亦莫知其如何為真<lb/>
吳東齋記事云虞美人草唱他曲亦動傳者過矣予攷<lb/>
六家説各有異聞方物圖贊最穿鑿無所稽據舊曲固<lb/>
非虞姬作若謂下音俚調嘻其甚矣亦聞蜀中數處有<lb/>
此草予皆未之見恐種族不類則所感歌亦異然舊曲三<lb/>
其一屬中吕調其一中吕宫近世轉入黃鍾宫此草應<lb/>
拍而舞應舊曲乎新曲乎桑氏吳音合舊曲乎新曲乎<lb/>
恨無可問者又不知吳草與蜀産有異同否耶<lb/>
<pb n="KR3j0185_WYG_019-41b"/>
安公子通典及樂府雜錄稱煬帝將幸江都樂工王令<lb/>
言者妙達音律其子彈胡琵琶作安公子曲令言驚問<lb/>
那得此對曰宫中新翻令言流涕曰慎毋從行宫君也<lb/>
宫聲往而不返大駕不復回矣據理道要訣唐時安公<lb/>
子在太簇角今已不傳其見于世者中吕調有近般渉<lb/>
調有令言尾聲皆無所歸宿亦異矣<lb/>
水調歌理道要訣所載唐樂曲南吕商時號水調予數<lb/>
見唐人説水調各有不同予因疑水調非曲名乃俗呼<lb/>
<pb n="KR3j0185_WYG_019-42a"/>
音調之異名按隋唐嘉話煬帝鑿汴河自制水調歌非<lb/>
水調中制歌也世以今水調歌為煬帝自製今曲乃中<lb/>
吕調而唐所調南吕商則今俗呼中管林鍾商也脞説<lb/>
云水調河傳煬帝將幸江都時所製聲韻悲切帝樂之<lb/>
水調河傳但有去聲此説與安公子事相類葢水調中<lb/>
河傳也明皇雜錄云禄山犯闕議欲遷幸帝置酒樓上<lb/>
命作樂有進水調歌者曰山川滿目淚沾衣富貴榮華<lb/>
能幾時不見只今汾水上惟有年年秋鴈飛上問誰為<lb/>
<pb n="KR3j0185_WYG_019-42b"/>
此曲曰李嶠上曰真才子不終飲而罷此水調中一句<lb/>
七字曲也白樂天聽水調詩云五言一遍最殷勤調少<lb/>
情多但有因不會當時翻曲意此聲腸斷為何人脞説<lb/>
亦云水調第五遍五言調聲最愁苦此水調中一句五<lb/>
字曲又有多遍似是大曲也樂天詩又云時唱一聲新<lb/>
水調旁人謾道採菱歌此水調中新腔也南唐近事云<lb/>
元宗留心内寵宴私擊鞠無虛日嘗命樂工楊花飛奏<lb/>
水調詞進酒花飛惟唱南朝天子好風流一句如是數<lb/>
<pb n="KR3j0185_WYG_019-43a"/>
四上悟覆杯賜金帛此又一句七字然既曰命奏水調<lb/>
詞則是令楊花飛撰水調詞也外史檮杌云王衍泛舟<lb/>
廵閬中舟子皆衣錦偶自製水調銀漢曲此水調中製<lb/>
銀漢曲也今世所唱中吕調水調歌乃造以俗呼音調<lb/>
異名者曲雖有尾亦各有五言兩句决非樂天所聞之<lb/>
曲河傳唐詞存者二其一屬南吕宫凡前段平韻後仄<lb/>
韻其一乃今怨王孫曲屬無射宫以此知煬帝所制河<lb/>
傳不傳已久然歐陽永叔詞内河傳附越調亦然王孫<lb/>
<pb n="KR3j0185_WYG_019-43b"/>
曲今世河傳乃仙吕調皆非也<lb/>
萬嵗樂唐史云明皇分樂為二部堂下立奏謂之立部<lb/>
伎堂上坐奏謂之坐部伎六曲而鳥歌萬嵗樂居其四<lb/>
鳥歌者武后作也有鳥能人言萬嵗因以制樂通典云鳥<lb/>
歌萬嵗樂武后所造時宫中養鳥能人言嘗稱萬嵗為<lb/>
樂以象之舞三人衣緋大袖並畵鴝鵒冠作鳥象又云<lb/>
嶺南有鳥似鴝鵒能言名吉了<hi>音料</hi>異哉武后凶忍之極<lb/>
至聞鳥歌萬嵗乃欲集慶厥躬在衆人則欲速死在巳<lb/>
<pb n="KR3j0185_WYG_019-44a"/>
身則欲久長世無是理也按理道要訣唐時太簇商樂<lb/>
曲有萬嵗樂或曰即鳥歌萬嵗樂也又舊唐史元和八<lb/>
年十月汴州劉𢎞撰聖朝萬嵗樂譜三百首以進今黃<lb/>
鍾宫亦有萬嵗樂不知是前曲或後曲<lb/>
夜半樂唐史云明皇自潞州還京師夜半舉兵誅韋皇<lb/>
后製夜半樂還京樂二曲樂府雜錄云明皇自潞州入<lb/>
平内難半夜斬長樂門闗領兵入宫後撰夜半樂曲今<lb/>
黃鍾宫有三臺夜半樂中吕調有慢有近拍有序不知<lb/>
<pb n="KR3j0185_WYG_019-44b"/>
何者為正<lb/>
何滿子白樂天詩云世傳滿子是人名臨就刑時曲始<lb/>
成一曲四詞歌八叠從頭便是斷腸聲自注云開元中<lb/>
滄州歌者姓名臨刑進此曲以贖死上竟不免元㣲之<lb/>
何滿子歌云何滿能歌能宛轉天寳年中世稱罕嬰刑繫在囹<lb/>
圄間下調哀音歌憤懣梨園弟子奏𤣥宗一唱承恩羈<lb/>
紲緩便將何滿為曲名御府新題樂府纂甚矣帝王不<lb/>
可妄有所好也明皇奏音律而罪人遂欲進曲贖死然<lb/>
<pb n="KR3j0185_WYG_019-45a"/>
元白平生交友聞見記問獨紀此事少異盧氏雜説云<lb/>
甘露事後文宗便殿觀牡丹誦舒元輿牡丹賦嘆息泣<lb/>
下命樂適情宫人沈翹翹舞何滿子詞云浮雲蔽白日<lb/>
上曰汝知書邪乃賜金臂環又薛逢何滿子詞云繫馬<lb/>
宫槐老持杯店菊黃故交今不見流恨滿川光立成四<lb/>
句樂天所謂一曲四詞庶幾是也歌八叠疑有和聲如<lb/>
漁父小秦王之類今詞屬雙調兩段各六句内五句各<lb/>
六字一句七字五代時尹鶚李珣亦同此其他諸公所<lb/>
<pb n="KR3j0185_WYG_019-45b"/>
作往往只一段而六句各六字皆無復有五字者字句<lb/>
既異即知非舊曲樂府雜錄云靈武刺史李靈曜置酒<lb/>
坐客姓駱唱何滿子皆稱妙絶白秀才者曰家有聲妓<lb/>
歌此曲音調不同召至令歌發聲清越殆非常音駱遽<lb/>
問曰莫是宫中胡二子否妓熟視曰君豈梨園駱供奉<lb/>
邪相對泣下皆明皇時人也張祜作孟才人嘆云偶因<lb/>
歌態詠嬌嚬傳唱宫中十二春却為一聲何滿子下泉<lb/>
須弔孟才人其序稱武宗疾篤孟才人以笙歌獲寵者<lb/>
<pb n="KR3j0185_WYG_019-46a"/>
宻傳左右上目之曰吾當不諱爾何為哉指笙囊泣曰<lb/>
請以此就縊上憫然復曰妾嘗藝歌願對上歌一曲以<lb/>
泄憤許之乃歌一聲何滿子氣亟立殞上令毉候之曰<lb/>
肌尚温而腸已絶上崩將徙柩舉之愈重議者曰非候<lb/>
才人乎命其櫬至乃舉祜有宫詞云故國三千里深宫<lb/>
二十年一聲何滿子雙淚落君前其詳不得而聞也<lb/>
凌波神開元天寳遺事云帝在東都夢一女子髙髻廣<lb/>
裳拜而言曰妾凌波池中龍女久䕶宫苑陛下知音乞<lb/>
<pb n="KR3j0185_WYG_019-46b"/>
賜一曲帝為作凌波曲奏之池上神出波間楊妃外傳<lb/>
云上夢艷女梳交心髻大袖寛衣曰妾是陛下凌波池<lb/>
中龍女衛宫䕶駕實有功陛下洞曉鈞天之音乞賜一<lb/>
曲夢中為鼔胡琴作凌波曲後于凌波池奏新曲池中<lb/>
波濤湧起有神女出池心乃夢中所見女子因立廟池<lb/>
上嵗祀之明皇雜錄云女伶謝阿蠻善舞凌波曲出入<lb/>
宫中及諸姨宅妃子待之甚厚賜金粟粧臂環按理道<lb/>
要訣天寳諸樂曲多有凌波神二曲其一在林鍾宫云<lb/>
<pb n="KR3j0185_WYG_019-47a"/>
時號道調宫然今之林鍾宫即時號南吕宫而道調宫<lb/>
即古之仲吕宫也其一在南吕商云時號水調今南吕<lb/>
商則俗呼中管林鍾商也皆不傳問諸樂工云舊見凌<lb/>
波曲譜不記何宫調也世傳用之歌吹能招來鬼神因<lb/>
是久廢豈以龍女見形之故相承為能招來鬼神乎<lb/>
荔枝香唐史禮樂志云帝幸驪山楊貴妃生日命小部<lb/>
張樂長生殿奏新曲未有名會南方進荔枝因名曰荔<lb/>
枝香脞説云太真妃好食荔枝每嵗忠州置急逓上進<lb/>
<pb n="KR3j0185_WYG_019-47b"/>
五日至都天寳四載夏荔枝滋甚比開籠時香滿一室<lb/>
供奉李龜年撰此曲進之宣賜甚厚楊妃外傳云明皇<lb/>
在驪山命小部音樂于長生殿奏新曲未有名㑹南海<lb/>
進荔枝因名荔枝香三説雖小異要是明皇時曲然史<lb/>
及楊妃外傳皆謂帝在驪山故杜牧之華清宫絶句云長<lb/>
安回望繡成堆山頂千門次第開一騎紅塵妃子笑無<lb/>
人知道荔枝來遯齋閒覽非之曰明皇每嵗十月幸驪<lb/>
山至春乃還未嘗用六月詞意雖好而失事實今歇拍<lb/>
<pb n="KR3j0185_WYG_019-48a"/>
大石調皆有近拍不知何者為本曲<lb/>
阿濫堆中朝故事云驪山多飛禽名阿濫堆明皇御玉<lb/>
笛採其聲翻為曲子名左右皆傳唱之播于逺近人競<lb/>
以笛效吹故張祜詩云紅樹蕭蕭閣半開上皇曾幸此<lb/>
宫來至今風俗驪山下村笛猶吹阿濫堆賀方回朝天<lb/>
子曲云待月上潮平波灔灔塞管孤吹新阿濫即謂阿<lb/>
濫堆江湖尚有此聲予未之聞也嘗以問老樂工云屬<lb/>
夾鍾商按理道要訣天寳諸樂名堆作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>屬黃鍾羽夾<lb/>
<pb n="KR3j0185_WYG_019-48b"/>
鍾商呼雙調而黃鍾羽則俗呼般渉調然理道要訣稱<lb/>
黃鍾羽時號黃鍾商調皆不可曉也<lb/>
念奴嬌元㣲之連昌宫詞云力士傳呼覓念奴念奴濳<lb/>
伴諸郎宿自注云念奴天寳中名倡善歌每嵗樓下酺<lb/>
宴萬衆喧隘嚴安之韋黃裳輩闢易不能禁衆樂為之<lb/>
罷奏明皇遣髙力士大呼樓上曰欲遣念奴唱歌邠二<lb/>
十五郎吹小管逐看人能聽否皆悄然奉詔嵗幸湯泉時<lb/>
廵東洛有司濳遣從行而已天寳遺事云念奴有色善<lb/>
<pb n="KR3j0185_WYG_019-49a"/>
歌宫妓中第一帝嘗曰此女眼色媚人又云念奴每執<lb/>
板當席聲出朝霞之上今大石調念奴嬌世以為天寳<lb/>
間所製曲予固疑之然唐中葉漸有今體慢曲子而近<lb/>
世有填連昌宫詞入此曲者後復轉此曲入道調宫又轉<lb/>
入髙宫大石調<lb/>
清平樂松窻錄云開元中禁中初種木芍藥得四本紅<lb/>
紫淺紅通白繁開上乗照夜白太真妃以歩輦從李龜<lb/>
年手捧檀板押衆樂前將歌之上曰焉用舊詞為命龜<lb/>
<pb n="KR3j0185_WYG_019-49b"/>
年宣翰林學士李白立進清平調詞三章上命梨園弟<lb/>
子約格調撫絲竹促龜年歌太真妃笑領歌意甚厚張<lb/>
君房脞説指此為清平樂曲按明皇宣白進清平調乃是<lb/>
令白于清平調中製詞葢古樂取聲律髙下合為三曰<lb/>
清調平調側調此謂三調明皇止令就擇上兩調偶不<lb/>
樂側調故也况白詞七字絶句與今曲不類而尊前集<lb/>
亦載此三絶句止目曰清平調然唐人不深攷妄指此<lb/>
三絶句耳此曲在越調唐至今盛行今世又有黃鍾宫<lb/>
<pb n="KR3j0185_WYG_019-50a"/>
黃鍾商兩音者歐陽烱稱白有應制清平樂四首往往<lb/>
是也<lb/>
雨淋鈴明皇雜錄及楊妃外傳云帝幸蜀初入斜谷霖<lb/>
雨彌日棧道中聞鈴聲帝方悼念貴妃采其聲為雨淋<lb/>
鈴曲以寄恨時梨園弟子惟張野狐一人善篳篥因吹<lb/>
之遂傳乎世予攷史及諸家説明皇自陳倉入散闗出<lb/>
河池初不由斜谷路今劍州梓潼縣地名上亭有古今<lb/>
詩刻記明皇聞鈴之地庶幾是也羅隱詩云細雨霏㣲<lb/>
<pb n="KR3j0185_WYG_019-50b"/>
宿上亭雨中因感雨淋鈴貴為天子猶魂斷窮著荷衣<lb/>
好涕零劍水多端何處去巴猿無賴不堪聽少年辛苦<lb/>
今飄蕩深媿先生敎聚螢世傳明皇宿上亭雨中閒牛<lb/>
鐸聲悵然而起問黄幡綽作何語曰謂陛下特郎當特<lb/>
郎當俗稱不整治也明皇一笑遂作此曲楊妃外傳又<lb/>
載上皇還京後復幸華清侍宫嬪御多非舊于望京樓<lb/>
下命張野狐奏雨淋鈴曲上回顧悽然自是聖懷耿耿<lb/>
但吟刻木牽絲作老翁雞皮鶴髪與真同須臾弄罷寂<lb/>
<pb n="KR3j0185_WYG_019-51a"/>
無事還似人生一世中杜牧之詩云行雲不下朝元閣<lb/>
一曲淋鈴淚數行張祜詩云雨淋鈴夜却歸秦猶是張<lb/>
徽一曲新長説上皇和淚教月明南内更無人張徽即<lb/>
張野狐也或謂祜詩言上皇出蜀時曲與明皇雜錄楊<lb/>
妃外傳不同祜意明皇入蜀時作此曲至雨淋鈴夜却<lb/>
又歸秦猶是張野狐向來新曲非異説也元㣲之琵琶<lb/>
歌云淚垂捍撥朱絃濕氷泉鳴咽流鸎澁因兹彈作雨<lb/>
淋鈴風雨蕭條鬼神泣雙調雨淋鈴慢頗極哀怨其本<lb/>
<pb n="KR3j0185_WYG_019-51b"/>
曲遺聲春光好羯鼔錄云明皇尤愛羯鼔玉笛云八音<lb/>
之領袖時春雨始晴景色明麗帝曰對此豈可不為判<lb/>
斷命取羯鼔臨軒樅擊曲名春光好回顧栁杏皆已㣲<lb/>
坼上曰此一事不喚我作天工乎今夾鍾宫春光好唐<lb/>
以來多有此曲或曰夾鍾宫屬二月之律明皇依月用<lb/>
律故能判斷如神予曰二月栁杏坼久矣此必正月用<lb/>
二月律催之也春光好近世或易名愁倚闌<lb/>
菩薩蠻南部新書及杜陽編云大中初女蠻國入貢危<lb/>
<pb n="KR3j0185_WYG_019-52a"/>
髻金冠瓔珞被體號菩薩蠻隊遂製此曲當時倡優李<lb/>
可及作菩薩隊舞文士亦往往聲其詞大中乃宣宗紀<lb/>
號也北夢𤨏言云宣宗愛唱菩薩蠻詞令狐相國假温<lb/>
飛卿新撰宻進之戒以勿泄而遽言于人由是疎之温<lb/>
詞十四首載花間集今曲是也李可及所製葢止此則<lb/>
其舞隊不過如近世博踏之類耳<lb/>
望江南樂府雜錄云李衛公為亡妓謝秋娘撰望江南<lb/>
亦云夢江南白樂天作憶江南三首第一江南好第二<lb/>
<pb n="KR3j0185_WYG_019-52b"/>
第三江南憶自注云此曲亦名謝秋娘每首五句予考<lb/>
此曲自唐至今皆南吕字句亦同止是今曲兩段葢近<lb/>
世曲子無單遍者然衛公為秋娘作此曲已出兩名樂<lb/>
天又名以憶江南又名以謝秋娘近世又取樂天首句<lb/>
名以江南好<lb/>
麥秀兩岐文酒清話云唐封舜臣性輕佻徳宗時使湖<lb/>
南道經金州守張樂燕之執盃索麥秀兩岐曲樂工不<lb/>
能封謂樂工曰汝山民亦合聞大朝音律守為杖樂工<lb/>
<pb n="KR3j0185_WYG_019-53a"/>
復行酒封又索此曲樂工前乞侍即舉一遍封為唱徹<lb/>
樂工已盡記於是終席奏此曲封既行守宻冩曲譜言封<lb/>
燕席事郵筒中送與潭州牧封至潭牧亦張樂燕之倡<lb/>
優作襤褸數婦人抱男女筐筥歌麥秀兩岐之詞敘其<lb/>
拾麥勤苦之由封面如死灰歸過金州不復言矣今世<lb/>
傳麥秀兩岐在黄鍾宫唐尊前集載和凝一曲與今<lb/>
曲不同<lb/>
文漵子盧氏雜記云文宗善吹小管僧文漵為入内大<lb/>
<pb n="KR3j0185_WYG_019-53b"/>
徳得罪流之弟子收入院中藏入家具猶作師講聲上<lb/>
采其聲製曲曰文漵子予考資治通鑑敬宗寳厯二年<lb/>
六月己卯幸于興福寺觀沙門文漵俗講敬文相繼年<lb/>
祀極近豈有二文漵哉至所謂俗講則不曉其意此僧<lb/>
以俗談侮聖言誘聚羣小至使人主臨觀為一笑之樂<lb/>
死尚晩也今黃鍾宫大石調林鍾商歇拍調皆有十拍<lb/>
今未知孰是而溆字或誤作序緒<lb/>
後庭花南史云陳後主毎引賔客對張貴妃等㳺宴使諸貴人<lb/>
<pb n="KR3j0185_WYG_019-54a"/>
及女學士與狎客共賦新詩相贈答采其尤艷麗者為曲調其<lb/>
曲有玉樹後庭花通典云玉樹後庭花堂堂黄鸝留金釵兩<lb/>
臂垂並陳後主造恒與宫女學士及朝臣相唱和為詩<lb/>
時太宗令何胥採其尤輕艷者為此曲予因知後主詩<lb/>
皆以配聲律遂取一句為曲名故前輩詩云玉樹歌殘<lb/>
王氣終景陽鍾動曉樓空又云後庭花一曲幽怨不堪<lb/>
聽又云萬戸千門成野草只縁一曲後庭花又云綵牋<lb/>
曾擘欺江總綺閣塵銷玉樹空又云商女不知亡國恨隔江<lb/>
<pb n="KR3j0185_WYG_019-54b"/>
猶唱後庭花又云玉樹歌闌海雲黒花庭忽作青蕪國<lb/>
又云後庭餘唱落船窻又云後庭新聲笑樵牧又云不<lb/>
知即入宫前井猶自聽吹玉樹花吳蜀雞冠花有一種<lb/>
小者髙不過五六寸或紅或淺紅或白或淺白目曰後<lb/>
庭花又按國史纂異雲陽縣多漢離宫故地有樹似槐<lb/>
而葉細土人謂之玉樹揚雄甘泉賦玉樹青蔥左思以<lb/>
為假稱珍怪者實非也似之而已予謂雲陽既有玉樹<lb/>
即甘泉賦中未必假稱陳後主玉樹後庭花或者以是<lb/>
<pb n="KR3j0185_WYG_019-55a"/>
兩曲謂詩家或稱玉樹或稱後庭花少有連稱者偽蜀<lb/>
時孫光憲毛熙震李珣有後庭花曲皆賦後主故事不<lb/>
著宫調兩段各四句似令也今曲有兩段各六句亦令<lb/>
也<lb/>
鹽角兒嘉祐雜志云梅聖俞説始敎坊家人市鹽于紙<lb/>
角中得一曲譜翻之遂以名令雙調鹽角兒令是也歐<lb/>
陽永叔常製詞<lb/>
　此卷考核援引最詳雅可與段安節樂府雜録並傳<lb/>
<pb n="KR3j0185_WYG_019-55b"/>
　為詞林佳話<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷十九上<lb/>
<pb n="KR3j0185_WYG_019-56a"/>
欽定四庫全書<lb/>
　説郛卷十九下　　　　　明　陶宗儀　撰<lb/>
　　晁氏客語<hi>晁逈</hi>
顔淵問仁孔子告之以禮仁與禮果異乎<lb/>
陳平令周勃先入北軍亦不是推讓功能底人只是占<lb/>
便宜令周勃先試難也<lb/>
人之所夸與所仰慕皆不出本等唐杜牧詣僧僧不識<lb/>
人言其名亦不省故詩云家住城南杜曲傍兩枝仙桂<lb/>
<pb n="KR3j0185_WYG_019-56b"/>
一時芳山僧都不知名姓始覺空門興味長因為之語<lb/>
云毁譽但能驕本等利害但能動適用<lb/>
王荆公教元澤求門賔須博學善士或謂發蒙恐不必<lb/>
然公曰先入者為之主予由是悟未嘗講學改易者㓜<lb/>
年先入者也<lb/>
韓魏公門人有擊闗夜出者閽吏不得其賂詰旦以鏁<lb/>
損訐于公公曰鏁不堪用付市買修來<lb/>
凡財用于國則奢于家則儉人之病也識者謂韓魏公<lb/>
<pb n="KR3j0185_WYG_019-57a"/>
用家資如國用謂不吝也曾魯公惜官物如已物謂誠<lb/>
儉也<lb/>
王荆公著書立言必以堯舜三代為則而東坡所言但<lb/>
較量漢唐而已觀其所為又全不相似<lb/>
名利皆不可好也然好名者比之好利者差勝好名則<lb/>
有所不為好利則無所不為也<lb/>
張乖崖戲語云功業向上攀官職直下覻似為專意于<lb/>
卜數者言也<lb/>
<pb n="KR3j0185_WYG_019-57b"/>
有志于道徳功名不足論也有志于功名富貴不足論<lb/>
也有志于富貴則其與功名背馳亦逺矣<lb/>
書有意異而語相似者有意相似而語異者如樂而不<lb/>
淫哀而不傷語相似而意異者也足食足兵民信之矣<lb/>
語異而意同者也<lb/>
王平甫謂荆公長于議古而短于議今工于知己而拙<lb/>
于知人<lb/>
嘗有文投文正文正既愛且歎堯夫問之文正曰此人<lb/>
<pb n="KR3j0185_WYG_019-58a"/>
不宜早達是把盂子做不識字人看底人<lb/>
鄒至完云以愛己之心愛人則仁不可勝用矣以惡人<lb/>
之心惡已則義不可勝用矣<lb/>
陳襄述古云人之所學不可為人所容為人所容則下<lb/>
矣<lb/>
楊中立云人要為善須先明善始得<lb/>
陳并巨中勸學文云凡不可與父兄師友道者不可為<lb/>
也凡不可與父兄師友為者不可道也<lb/>
<pb n="KR3j0185_WYG_019-58b"/>
哲廟時劉器之論宫人除邪或云九重之中安有邪物<lb/>
荅云心乎不得其正邪物得而窺之何間九重<lb/>
吕原明元祐間侍講大雪不罷講講孟子有感哲廟一<lb/>
笑喜為二絶云水晶宫殿玉花零㸃綴宫槐卧素屏特<lb/>
勅下簾延墨客不因風雪廢談經其二曰强記師承道<lb/>
古先無窮新意出陳編一言有補天顔動全勝三軍賀<lb/>
凱還<lb/>
原明初作侍講劄子陳所學畧云人君之學不在于遍<lb/>
<pb n="KR3j0185_WYG_019-59a"/>
讀雜書多知小事在于正心誠意少私寡欲<lb/>
至完雖遇冗劇事處之常優游因論易曰恒雜而不厭<lb/>
若雜而厭非所以為恒<lb/>
韓治與同僚處一日有卒悍厲衆皆怒之唯韓不顧凝<lb/>
如平時徐言曰無忿疾于頑惟頑能致人忿故也人謂<lb/>
其有家學蓋魏公之後<lb/>
釋氏謂火行為變化性如甘草遇火則熱油麻入火則<lb/>
冷甘蔗煎為沙糖則熱水成湯則冷<lb/>
<pb n="KR3j0185_WYG_019-59b"/>
隂符經謂禽之制在氣王起云𤣥龜食蟒飛䑕斷猿狼<lb/>
蝨嚙鶴青要食虎此皆以小制大言在氣不在形也<lb/>
無為為道有為為事是道常無用也<lb/>
趙括言兵事父不能難然不謂善而卒知其敗阮瞻執<lb/>
無鬼論鬼為之屈至變異形以信之事固有其理昭然<lb/>
而橫辯之勝不可折者人皆以辯勝者為然今易論知<lb/>
言也<lb/>
吕正叔十八嵗已能看春秋人問之曰以經按傳之真<lb/>
<pb n="KR3j0185_WYG_019-60a"/>
偽以傳質經之是非<lb/>
古人顧是非不論利害顧利害者古人所耻今人并利<lb/>
害亦不顧責名不責實者古人所耻今人名亦不責<lb/>
出門如見大賔使民如承大祭未出門未使民時當如<lb/>
何中立曰對境不動難<lb/>
原明荅問秀老云譽之者過其實毁之者失其真要之<lb/>
亦法門之猛將也<lb/>
原明謂六經藥方也史傳是人之服藥之効也<lb/>
<pb n="KR3j0185_WYG_019-60b"/>
韓師朴拜相誥詞云使天下皆知忠獻之有子則朕亦<lb/>
可謂得人<lb/>
荆公凡處事必要經據托人賣金零賣了銖兩不足甚<lb/>
怒元澤曰銖銖而較之至兩必差遂解<lb/>
止罵所以助罵助罵所以止罵也<lb/>
荆公謂吕晦叔曰漢元晚節劉向數上䟽切諫疑犯分<lb/>
也晦叔曰有貴戚之卿<lb/>
荆公論舜納于大麓何義晦叔曰薦之于天周室班爵<lb/>
<pb n="KR3j0185_WYG_019-61a"/>
禄諸侯惡其害己也而皆去其籍故司禄之官闕焉<lb/>
子産惠人也云唯有徳者能以寛服人其次莫如猛善<lb/>
自修其短也<lb/>
狄仁傑一言而全人之社稷頴考叔一言而全人之母<lb/>
子晏子一言而省刑<lb/>
韓文公詩號狀體謂鋪敘而無含畜也若雖近不褻狎<lb/>
雖逺不背戾該于理多矣<lb/>
造意者常居尊與貴作事者常居卑與賤造意速作事<lb/>
<pb n="KR3j0185_WYG_019-61b"/>
遲以事之遲副意之速常不及故在上者不可以意之<lb/>
速責事之遲<lb/>
造玉清昭應宫牒州郡供木丁晉公自作公文云不得<lb/>
將皮補曲削凸見心<lb/>
蔡君謨知開封府事日不下數千每有日限事㨂三兩<lb/>
件記之至其日問人不測如神<lb/>
易動而無形者驚也過則虛矣寵辱如之故曰寵辱若<lb/>
驚<lb/>
<pb n="KR3j0185_WYG_019-62a"/>
有㣲情者如一件事説輕重便别<lb/>
人心動時言語相感<lb/>
言順而理不可屈<lb/>
君之視臣如土芥則臣視君如國人此為君而言也非<lb/>
為臣者所以責君父子之間不責善此為父而言也非<lb/>
為子者所以責父<lb/>
尋常心氣如入官印了疑未入又復看本老云做官放<lb/>
子細何妨<lb/>
<pb n="KR3j0185_WYG_019-62b"/>
程明道發語皆可録受知神廟神廟問張載邢恕所學<lb/>
奏云張載臣所畏邢恕從臣游<lb/>
伊川謂明道曰吾兄弟近日説話太多明道曰使見吕<lb/>
晦叔則不得不少見司馬君實則不得不多<lb/>
永叔曰凡處事但自家踏得田地穩一任閒言語<lb/>
罪謂之業葢人之所為未免于罪也易吉凶與民同患<lb/>
未能無利害吉凶也易之吉者未至于無悔言無悔者<lb/>
六而已<lb/>
<pb n="KR3j0185_WYG_019-63a"/>
唐書不書詔列姦臣于夷狄後<lb/>
神廟問陸農師䟽布以羃八尊畫布以羃六彛何以别<lb/>
䟽布對云䟽取其氣達非宻布也何洵直云䟽勺可以<lb/>
不宻乎<lb/>
元祐間議祫祭子瞻云何以明之詩云昊天有成命郊<lb/>
祀天地也劉器之云不然此一篇祀天亦用祀地亦用<lb/>
至如潜季冬薦魚春薦鮪豈一時<lb/>
射人先射馬擒冦先擒王用兵之法也<lb/>
<pb n="KR3j0185_WYG_019-63b"/>
道非怱遽可言坐而論道則神閑意定<lb/>
凡世間一切好惡甘苦事把來做喫飯着衣安排本分<lb/>
合做看便無事稍有厭惡心更無是處<lb/>
一切有為法真如性上顯現種種差别境界違順美惡<lb/>
皆是一體改頭換面了出來學者如今無可添只有可<lb/>
減減得盡便無事<lb/>
子中云知道易勿言難知道而言之尚與道為二不言<lb/>
則與之為一矣幾叟云有勿言心去道愈逺矣<lb/>
<pb n="KR3j0185_WYG_019-64a"/>
論理論已之所當為須從根本論論事論古人之所為<lb/>
須就事勢上論<lb/>
有諸中必施于事乃為善誠甫曰君子存其在我者物<lb/>
來斯應何必尋事做存其在我應物而未嘗誤乃為善<lb/>
也<lb/>
仲尼多愛愛義子長多愛愛竒<lb/>
農師上殿神廟問洛河何以不凍奏云臣聞之有礜石<lb/>
焉礜石之力比鍾乳十倍<lb/>
<pb n="KR3j0185_WYG_019-64b"/>
好作為者多計慮而久諳厯者若無謀知艱難者必辨<lb/>
㣲而漫不省事者能耳順<lb/>
曲禮曰毋不敬毋不敬則焉有傲欲傲不可長欲不可<lb/>
從疑注䟽之言非經也<lb/>
蔡君謨守福州上元日令民家一家㸃燈七盞陳烈作<lb/>
大燈長丈餘大書云富家一盞燈太倉一粒粟貧家一<lb/>
盞燈父子相對哭風流太守知不知猶恨笙歌無妙曲<lb/>
君謨見之還輿罷燈<lb/>
<pb n="KR3j0185_WYG_019-65a"/>
人生而靜天之性也感物而動性之欲也<lb/>
范文正有言作官公罪不可無私罪不可有<lb/>
出無謂之言行不必為之事不如其已<lb/>
以簡傲為髙以諂諛為禮以刻薄為聰明以闒茸為寛<lb/>
大胥失之矣<lb/>
越人按圖而言燕遇燕人則北矣豈若知燕而不言者<lb/>
耶讀崔氏珎庖而謂能精于飲饌豈若調和適口習熟<lb/>
自然應法問其法則不能言者耶<lb/>
<pb n="KR3j0185_WYG_019-65b"/>
富人有子不自乳而使人棄其子而乳之貧人有子不<lb/>
得自乳而棄之乳他人之子富人懶行而使人肩輿貧<lb/>
人不得不行而又肩輿人是皆習以為常而不察者也<lb/>
天下事習以為常而不察者推此亦多矣而人不以為<lb/>
異悲夫<lb/>
問世間名相事理如何得通解云但得本莫求末賢來<lb/>
問却是甚知若自有知却更問甚夫子常似怕人也似<lb/>
人罵也不動打也不動好怯怯地不如人<lb/>
<pb n="KR3j0185_WYG_019-66a"/>
水土二行各兼信智<lb/>
師朴入寺歸魏公問所買之物云千三魏公責之曰此<lb/>
俚巷之談非對尊長辭何不云一貫三百<lb/>
荆公與魏公議事不合曰如此則是俗吏所為魏公曰<lb/>
公不相知某真一俗吏也使爾多財吾為爾宰其財最<lb/>
是難事<lb/>
夀禪師日行一百二十事本老行三之一或問不亦勞<lb/>
乎荅曰善念熟<lb/>
<pb n="KR3j0185_WYG_019-66b"/>
子厚與其叔安仁令書云弊政之後諒煩整葺寛而不<lb/>
弛猛而不殘待寄居游士以禮而不與之交私一切守<lb/>
法於人情從容此亦吾叔所能辦也<lb/>
大司徒以保息養萬民六曰安富抑兼并<lb/>
以有心息念則愈紛擾一寓諸敬則俱無事<lb/>
多權者害誠好功者害義取名者賊心<lb/>
墨子之徳至矣而君子弗學也以其舍正道而之他也<lb/>
相如太史遷之才至矣而君子弗貴也以其所謂學者<lb/>
<pb n="KR3j0185_WYG_019-67a"/>
非學也<lb/>
通乎晝夜之道而知晝夜死生之道也<lb/>
知生之道則知死之道盡事人之道則盡事鬼之道死<lb/>
生人鬼一而二二而一者也<lb/>
學不貴博貴於正而已矣言不貴多貴於當而已矣政<lb/>
不貴詳貴於順而已矣<lb/>
學為易知之為難知之非難也體而得之為難致曲者<lb/>
就其曲而致之也<lb/>
<pb n="KR3j0185_WYG_019-67b"/>
吾未見嗇於財而能為善者也吾未見不誠而能為善<lb/>
者也<lb/>
形易則性易性非易也氣使之然也<lb/>
徳盛者言傳文盛者言亦傳<lb/>
名數之學君子學之而不以為本也言語有序君子知<lb/>
之而不以為始也<lb/>
古之學者為已其終至於成物今之學者為物其終至<lb/>
於䘮已<lb/>
<pb n="KR3j0185_WYG_019-68a"/>
杞栁荀子之説也湍水楊子之説也<lb/>
自夸者近刑自喜者不進自大者道逺<lb/>
見攝生者而問長生謂之大愚見卜者而問吉凶謂之<lb/>
大惑<lb/>
申公薨范純夫託山谷草遺表表成不用又嘗託山谷<lb/>
草司馬公休謝起碑樓表竄改正餘數字以示山谷畧<lb/>
無忤色但遜謝而已<lb/>
東坡好戲謔語言或稍過純夫必戒之東坡每與人戲<lb/>
<pb n="KR3j0185_WYG_019-68b"/>
必祝曰勿令范十三知純夫舊行第十三也<lb/>
東坡謂范純夫曰公之文可以經世皆不刋之説如某<lb/>
但渉獵為文耳<lb/>
元祐中客有見伊川先生者凡案間無他書惟印行唐<lb/>
鑑一部先生謂客曰近方見此書自三代以後無此議<lb/>
論崇寧初純夫子沖見欒城先生於頴昌欒城曰老來<lb/>
不欲泛觀書近日且看唐鑑<lb/>
范純夫久在經筵進職青瑣引疾乞歸蜀章十上得請<lb/>
<pb n="KR3j0185_WYG_019-69a"/>
以待制知梓州翌日丞相奏事簾前太母宣諭曰范侍<lb/>
講求去甚力故勉徇其請昨日孩兒再三留他<hi>謂哲宗</hi>可<lb/>
諭與且為孩兒留未可求出前降指揮不行於是公不<lb/>
復有請<lb/>
范純夫每次日當進講是夜講於家羣從子弟畢集聽<lb/>
焉講終㸃湯而退<lb/>
元祐末純夫數上䟽論時事其言尤激切無所顧避文<lb/>
潜少游懇勸以謂不可公意竟不囬其子沖亦因問言<lb/>
<pb n="KR3j0185_WYG_019-69b"/>
之公曰吾出劍門闗稱范秀才今復為一布衣何為不<lb/>
可其後謫多緣此數章也<lb/>
紹聖初籍定元祐黨止數十人世號精選其後乃泛濫<lb/>
人以得預為榮而議者不以為當也劉莘老梁況之終<lb/>
于貶所因尚沬之言朝廷以二公既沒不及再貶故諸<lb/>
子盡廢范純夫以是移化事實不類其子沖亦停官竟<lb/>
不知當時如何行遣也<lb/>
純夫著作郎兼侍讀謁告省蜀公於許上以手詔撫問<lb/>
<pb n="KR3j0185_WYG_019-70a"/>
蜀公并賜茶藥又遣中使賜純夫銀百兩為路費自太<lb/>
母垂簾未嘗有此賜也<lb/>
司馬植云神宗疾大漸太母諭梁惟簡曰令你新婦做<lb/>
一領黄褙子十來嵗孩兒着得者不得令人知次日惟<lb/>
簡袖進哲宗即位柩前衣此褙子也<lb/>
邵成章云元祐中太母下詔東坡視草云茍有利于社<lb/>
稷予何愛於髪膚純夫云此太母聖語也子瞻直言之<lb/>
李若谷教一初官云勤謹和緩其人云勤謹和已聞命<lb/>
<pb n="KR3j0185_WYG_019-70b"/>
矣緩字未諭李云甚事不因忙後錯了<lb/>
劉器之云富鄭公年八十書座屏云守口如瓶防意如<lb/>
城<lb/>
温公以楊子論性為近不取孟荀又謂性如地善如五<lb/>
榖惡如莨莠地豈容只生榖而不生莠耶學者當除莠<lb/>
養榖耳<lb/>
<pb n="KR3j0185_WYG_019-71a"/>
　　涪翁雜説<hi>黄庭堅</hi>
燕人膾鯉方寸切其腴以㗖所貴腴魚腹下肥處也故<lb/>
杜子美詩云偏勸腹腴貴年少<lb/>
醢人云羞豆之實<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>食糝食鄭司農云<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>食以酒為餅<lb/>
賈公彦云<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>粥也以酒<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>為餅若今起膠餅鄭司農云<lb/>
糝食菜餗蒸賈公彦云若今煮菜謂之蒸菜起膠餅葢<lb/>
今炊餅蒸菜葢今褁鯖邪蜀人凡果蔬皆漬之醯以為<lb/>
蒸餗周官醯人云醯人掌五齊七菹王舉則供齊葅醯<lb/>
<pb n="KR3j0185_WYG_019-71b"/>
物六十甕齊即虀也豈蜀人尚有古風耶<lb/>
在旁曰帷在上曰幕四合象宫室曰幄坐上承塵曰帟<lb/>
凡言設大次小次者皆幄也大次在壇壝之外小次去<lb/>
壇逺矣<lb/>
凡言貨賄金玉曰貨布帛曰賄貨自然物賄以人功乃<lb/>
成<lb/>
水鍾曰澤澤無水曰藪<lb/>
上於下曰賜下於上曰獻若尊敬前人雖上於下亦曰<lb/>
<pb n="KR3j0185_WYG_019-72a"/>
獻通行曰饋上於下下於上及平敵相與皆可曰饋<lb/>
大司徒里宰以嵗時合耦於耡鄭康成云耡者里宰治<lb/>
處若今街彈之室於此合耦今昆陽城中有漢街彈碑<lb/>
土訓掌道地圖以詔地事道地慝鄭康成云地慝若瘴<lb/>
蠱然賈公彦云障即瘴氣出於地也蠱即蠱毒人所為<lb/>
也<lb/>
保氏敎國子六藝三曰五射四曰五馭鄭司農云五射<lb/>
白矢參連剡注襄尺井儀也五馭鳴和鸞逐水曲過君<lb/>
<pb n="KR3j0185_WYG_019-72b"/>
表舞交衢逐禽左賈公彦云白矢者矢在矦而貫矦過<lb/>
見其鏃白參連者前放一矢後三矢相連而去也剡注<lb/>
者謂羽頭髙鏃低而去剡剡然襄尺者臣與君射不與<lb/>
君並立襄君一尺而退井儀者四矢貫鏃如井之容鳴<lb/>
和鸞者和者在式鸞者在行升車則馬動馬動則鸞鳴<lb/>
鸞鳴則和應逐水曲者御者逐水勢之屈曲而不墜水<lb/>
過君表者竭纒旃以為門間容掘驅而繫則不得入舞<lb/>
交衢者御車在交道車旋應於舞節也逐禽左者御驅<lb/>
<pb n="KR3j0185_WYG_019-73a"/>
逆之車驅禽獸使左當人君所射凡君自左射故公彦<lb/>
又云此當先鄭别有所見或以義而言以義而言則不<lb/>
可言别有所見則可又不知公彦何依據如是訓釋也<lb/>
小宰云聽買賣以質劑司市云以質劑結信而止訟質<lb/>
人云大市以質小事以劑鄭康成云質劑為兩書一札<lb/>
同同而别之長曰質短曰劑若今下手書賈公彦云漢<lb/>
時下手書若今畫指劵豈今細民弃妻手摹者乎不然<lb/>
則今婢劵不能書者畫指節及江南田宅契亦用手摹<lb/>
<pb n="KR3j0185_WYG_019-73b"/>
也<lb/>
太祝辦九<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>
                    <graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>即拜也一曰稽首拜頭至地也二曰頓<lb/>
首拜叩頭至地也三曰空首拜頭至手所謂拜手也唐<lb/>
人書末言謹空盖空首也九曰肅拜但俯下手若今時<lb/>
撎又曰介者不拜左氏云為事故敢肅使者又曰推手<lb/>
曰揖引手曰撎宋子京别紙多云伏奉手畢南人謂筆<lb/>
為畢因效之盖以為手筆耳子京乃謂手簡爾雅簡謂<lb/>
之畢學記曰呻其佔畢<lb/>
<pb n="KR3j0185_WYG_019-74a"/>
上古之人夜則伏常苦恙蠱食人心故晨興相見輒相<lb/>
問言得無恙乎<lb/>
左思蜀都賦云卭竹縁嶺菌桂臨崖旁植龍目側生荔<lb/>
枝故張九齡賦荔枝云雖觀上國之光而被側生之誚<lb/>
老杜亦云側生野岸及江蒲不熱丹宫滿玉壺雲壑布<lb/>
衣鮐背死勞人害馬翠眉須也龍眼惟閩中及南越有<lb/>
之太沖自言十年作賦三都所有皆責土物之貢至於<lb/>
言龍目亦不自知其失也雲壑布衣盖言臨武長唐羌<lb/>
<pb n="KR3j0185_WYG_019-74b"/>
也<lb/>
左傳子産曰寡君之二三臣札瘥夭昏大死曰札小疫<lb/>
曰瘥短折曰夭未名曰昏<lb/>
荀卿云蠏六跪而二螯其實八跪也盖古人作語詩有<lb/>
省不省耳楊子云蠏蠏郭索後蚓黄泉語約而寡過也<lb/>
　　論俗字呼<lb/>
䖃<hi>郎假反</hi>直<hi>音鮓</hi>泥不熟也中州人謂蜀人放誕不遵軌轍<lb/>
曰川䖃直<lb/>
<pb n="KR3j0185_WYG_019-75a"/>
孔子於卿䣊恂恂如也漢碑今在者多書黨作䣊恂恂<lb/>
凡古人書複語則書二字今人或於字下作一㸃或兩<lb/>
㸃皆非也<lb/>
橙橘屬也棖兩旁長木也司馬相如上林賦曰黃江橙<lb/>
楱玉藻曰君入門士介拂橙楱音太蔟之蔟武陵有一<lb/>
種小橘名楱疑即今之金橘今人書凳<hi>丁鄧反</hi>為橙非是<lb/>
傀儡戲木偶人也或曰當書魁礨葢象古之魁礨之士<lb/>
彷彿其言行也<lb/>
<pb n="KR3j0185_WYG_019-76a"/>
　　雲麓漫抄<hi>趙彦衛</hi>
唐有三院御史侍御史謂之臺院殿中侍御史謂之殿<lb/>
院監察御史謂之監院太常寺有四院天府院御衣院<lb/>
樂懸院神厨院皆子司耳五代有樞宻院鹽鐵院糧料<lb/>
院等品秩亦不髙本朝樞宻本立禮均二府又有學士<lb/>
院舍人院為兩制下則糧料審訃進奏官告登聞金皷<lb/>
是為六院皇子之居謂之某王宫王子則分院世俗目<lb/>
之曰宫院僧寺亦賜名院而院之為義始不一矣<lb/>
<pb n="KR3j0185_WYG_019-76b"/>
周禮皷人以雷皷皷神祀靈皷皷社祭路皷皷鬼享鼖<lb/>
皷皷軍事鼛皷皷役事晉皷皷金奏鄭氏注云雷皷八<lb/>
面皷也靈皷六面皷也路皷四面皷也鼖皷兩面皷也<lb/>
鼛皷晉皷不言幾面則一面無疑矣故樂府用其説乃<lb/>
作一皷而八出或六出四出不惟不能考擊所謂兩面<lb/>
者但以兩頭有革者便為兩面則鼛晉與鼖皷無别矣<lb/>
陳祥道禮書釋云八面六面四面由言八枚六枚四枚<lb/>
按周禮韗人為皋陶皷長八尺皷四尺中圍加三之一<lb/>
<pb n="KR3j0185_WYG_019-77a"/>
謂之鼖鼓又為鼛鼔長尋有四尺皷四尺倨句罄折鄭<lb/>
司農云皷四尺謂面四尺司農去周不逺其言當有所<lb/>
據不應前後自異則八面六面四面兩面從可知矣皋<lb/>
有罄折之勢而禮家反不以此為據何耶<lb/>
唐制起居郎起居舍人在紫宸内閣則夾香案立殿下<lb/>
直第二螭首和墨濡筆皆即坳處時號螭頭所謂螭首<lb/>
者盖殿陛間壓階石上鐫鑿之餙今僧寺佛殿多有之<lb/>
或云唐殿多於陛之四角出石螭首不應史云殿下第<lb/>
<pb n="KR3j0185_WYG_019-77b"/>
二螭首也<lb/>
唐三司使有三凡鞫獄以尚書侍郎與御史中丞大理<lb/>
卿為三司使中葉以後有三司使總戸部鹽鐵度支皇<lb/>
太子監國則詹事左右庶子亦號三司使<lb/>
故事百官入朝並乘馬政和三年十二月十一日以雪<lb/>
滑特許暫乘車轎不得入宫門候路通依常自渡江後<lb/>
方乘轎迄今不改<lb/>
近世行狀墓誌家傳皆出於門生故吏之手往往過實<lb/>
<pb n="KR3j0185_WYG_019-78a"/>
人多喜之率與正史不合如近日蜀本東都故事趙晉<lb/>
傳與正史逈然如兩人正史幾可廢前輩嘗以邵氏聞<lb/>
見錄與石林避暑燕居錄等以嵗月參之皆不合汪彦<lb/>
章集有題陳文惠公逸事後云文惠陳公相仁祖每内<lb/>
批夜下不過十刻一日夜分有御封至公不啓封來日<lb/>
袖進曰今中宫虛位張貴妃有寵恐姦人附㑹請正母<lb/>
儀非陛下本意仁祖首肯曰姑置之貴妃即退册温成<lb/>
皇后也當時墓碑不敢書公之曾孫袞始錄以示人按<lb/>
<pb n="KR3j0185_WYG_019-78b"/>
李氏長編辨此事云文惠公以景祐四年拜相寳元元<lb/>
年三月罷温成以康定元年十月自御侍選才人距文<lb/>
惠罷相凡二年餘雖當時已被寵幸不應諛臣便有正<lb/>
位中宫之請汪所見袞説非是實也其它往往類此<lb/>
漢刺史以八月廵行所部嵗盡詣京師奏事不言所處<lb/>
之地唐戴叔倫撫州刺史㕔壁記云漢置十三郡刺史<lb/>
以察舉天下非法通籍殿中乘傳奏事居靡定處權不<lb/>
牧人其言必有據又江西節度觀察判官壁記云開元<lb/>
<pb n="KR3j0185_WYG_019-79a"/>
二十年四方都㑹之州各置採訪使以總覆囚按察之<lb/>
任使臣有土自此始也乾元二年天下聚兵罷採訪而<lb/>
加防禦尋代之以專征而討逆伐叛則以節度主之其<lb/>
間復置觀察而悉與三使並唐書載建置領不詳故併<lb/>
記之唐之舉人先藉當世顯人以姓名達之主司然後<lb/>
以所業投獻踰數日又投謂之温卷如幽怪錄傳竒等<lb/>
皆是也盖此等文備衆體可以見史才詩筆議論至進<lb/>
士則多以詩為贄<lb/>
<pb n="KR3j0185_WYG_019-79b"/>
本朝之文循五代之舊多駢儷之詞楊文公始為西崑<lb/>
體穆伯長六一先生以古文倡學者宗之王荆公為新<lb/>
經説文推明義理之學兼莊老之説洎至崇觀黜史學<lb/>
中興悉有禁專以孔孟為師淳熈中尚蘓氏文多宏放<lb/>
紹熈尚程氏曰洛學<lb/>
姓氏後世不復别但曰姓某氏雖史筆亦然按史記帝<lb/>
紀注引春秋左氏無駭卒羽父請謚與族公問族於衆<lb/>
仲對曰天子建徳因生以賜姓胙之土而命之氏諸侯<lb/>
<pb n="KR3j0185_WYG_019-80a"/>
以字為謚因以為族官有世功則有官族邑亦如之公<lb/>
命以字為展氏注者云天子賜姓命氏諸侯命族族者<lb/>
氏之别名也姓者所以統繫百世使不别也氏之所以<lb/>
别子孫之所自出解春秋者云因生以賜姓者謂若舜<lb/>
之媯禹之姒伯夷之姜是已胙之土而命之氏者若舜<lb/>
之有虞禹之有夏伯夷之有吕是已於字則叔牙季友<lb/>
展無駭臧僖伯是已於謚則文武成宣宋戴惡衛齊惡<lb/>
是已於官則司馬司徒之類是已於邑則韓魏趙是已<lb/>
<pb n="KR3j0185_WYG_019-80b"/>
詳此諸侯既命於天子為某公侯則是命之氏諸侯位<lb/>
卑不得賜姓其有以王公及以字為氏或以官以邑既<lb/>
無土可分則姓與氏無别注史記者所以有族者姓之<lb/>
别名之語姓者統百世如周姓姬氏所以别子孫如魯<lb/>
衛毛聃邗晉應韓之分又春秋之時諸侯之子為大夫<lb/>
則稱公子孫則稱公孫公孫之子與異姓之臣未賜族<lb/>
而身為大夫則稱名無駭俠之類是也已賜族而使之<lb/>
世為大夫則稱族如仲孫叔孫季孫之類是也此諸侯<lb/>
<pb n="KR3j0185_WYG_019-81a"/>
不得命氏而得命族之例也從可知已若夫易云黄帝<lb/>
堯舜氏作堯舜雖非姓氏既是天子當一代稱曰堯舜<lb/>
氏義亦通此又不拘姓氏之例也<lb/>
後漢徐穉孺子傳云家貧常自耕稼非其力不食恭儉<lb/>
禮遜所居服其徳屢辟公所不起時陳蕃為豫章太守<lb/>
以禮請為功曹穉既謁而退蕃在郡不接賔客唯穉來<lb/>
特設一榻去則收之及陳蕃傳不書此事却云蕃為樂<lb/>
安太守郡人周璆髙㓗之士前後郡守招命莫肯至唯<lb/>
<pb n="KR3j0185_WYG_019-81b"/>
蕃能致焉字而不名特為置一榻去則收之璆字盂玉<lb/>
臨濟人有美名而司馬温公通鑑亦祗書徐穉事不及<lb/>
周故周璆之名益不顯細考之盖陳蕃能尊敬賢士為<lb/>
豫章太守則下徐孺之榻為樂安太守則下周璆之榻<lb/>
范曄不能發明之耳<lb/>
漢以司徒司馬司空為宰相盖六國時有此三卿漢採<lb/>
用之但改司馬曰太尉殊不知周制天子六卿大國三<lb/>
卿三卿盖諸侯之制漢人祗採六國之舊而不知周家<lb/>
<pb n="KR3j0185_WYG_019-82a"/>
天子故事失之矣<lb/>
尚書至于岱宗柴又柴望大告武成柴雖祭名考之禮<lb/>
焚柴泰壇周禮升烟燔牲首則是祭前焚柴升其烟皆<lb/>
求神定義因為祭名後世轉文不焚柴而燒香當于迎<lb/>
神之前用爐炭爇之近人多崇佛氏盖西方出香佛氏<lb/>
動輒燒香取其清淨故作法事則焚香誦呪道家亦燒<lb/>
香解穢與吾敎極不同今人祀夫子祭社稷于迎神之<lb/>
後奠幣之前三上香禮家無之郡邑或用之<lb/>
<pb n="KR3j0185_WYG_019-82b"/>
今人呼洗為沙鑼又曰厮鑼國朝賜契丹西夏使人皆<lb/>
用此語究其説軍行不暇持洗以鑼代之又中原人以<lb/>
擊鑼為篩鑼東南方亦有言之者篩沙音相近篩文為<lb/>
厮又小轉也書傳目養馬者為厮以所執之鑼為洗曰<lb/>
厮鑼軍中以鑼為洗正如秦漢用刁斗可以警夜又可<lb/>
以炊飯取其便耳<lb/>
古人多言阿字如秦皇阿房宫漢武阿嬌金屋晉尤甚<lb/>
阿戎阿連等語極多唐人號武后為阿武婆婦人無名<lb/>
<pb n="KR3j0185_WYG_019-83a"/>
第以姓加阿字今之官府婦人供狀皆云阿王阿張盖<lb/>
是承襲之舊云<lb/>
本朝有糧料院按韻畧料字平聲解云量也乃是量度<lb/>
每月合支糧食之處作側聲呼非是盖俚俗以馬食為<lb/>
馬料誤矣<lb/>
問人之年若二十則曰弱冠盖不習句讀將兩句作一<lb/>
句讀了禮曰人生十年曰㓜學亦兩句讀論年則㓜在<lb/>
禮則當學矣二十曰弱冠年雖㓜在禮則當冠矣<lb/>
<pb n="KR3j0185_WYG_019-83b"/>
唐制縣令闕佐官攝令曰知縣事李翺任工部誌文云<lb/>
攝富平尉知縣事是也今差京官曰知縣差選人曰令<lb/>
與唐異矣又諸道判官資厯未至第曰簽書某軍節度<lb/>
判官㕔公事今亦反之<lb/>
<pb n="KR3j0185_WYG_019-84a"/>
　　黃氏筆記<hi>黃溍</hi>
許由事不見於經故司馬子長揚子雲皆以為疑或曰<lb/>
堯始讓四岳四岳舉舜乃讓於舜春秋左氏傳云許太<lb/>
岳之後四岳即許由也按周武王封伯夷之裔孫又叔<lb/>
於許為四岳之嗣則四岳在唐虞時未嘗封許安得預<lb/>
以為氏乎大扺莊子多寓言如必欲旁引曲證以實其<lb/>
説所謂子州支父石戸之農者又為誰乎姑闕其疑可<lb/>
也<lb/>
<pb n="KR3j0185_WYG_019-84b"/>
鄧名世上進姓氏辨證有兩繆姓謂音穆者為宋繆公<lb/>
之後音謬者為泰繆公之後按史記秦本紀前書繆公<lb/>
後書穆公二字盖通用而秦穆之見於詩書春秋傳皆<lb/>
正作穆未聞穆可讀如謬也繆固有兩音一與謬同秦<lb/>
繆可音謬安知宋繆之不音謬乎古人固有以紕繆之<lb/>
繆為謚如漢之張勃晉之何曾者若唐皮日休追咎秦<lb/>
伯舍重耳置夷吾而作秦穆公謚繆論乃後世文人出<lb/>
竒立説以寓褒貶云爾非有其實也安可遂以為據乎<lb/>
<pb n="KR3j0185_WYG_019-85a"/>
漢有謬忌字正作謬又非可與宋秦二君之謚混為一<lb/>
而忌之名亦辨證所不及辨證之可疑多此類漢翟方<lb/>
進汝南人而謂方進之翟音狄汝南之翟音宅何其自<lb/>
相矛盾也<lb/>
漢因秦官置御史大夫掌副丞相所居曰府曰寺亦謂<lb/>
之憲臺朱博傳但稱御史府而後人多引博故事稱栢<lb/>
臺烏臺盖御史有兩丞其一在蘭臺謂之中丞其後大<lb/>
夫廢遂獨存與尚書謁者並為三臺齊有都水臺隋有<lb/>
<pb n="KR3j0185_WYG_019-85b"/>
司𨽻臺唐御史臺嘗改憲臺又改肅政臺而門下為東<lb/>
臺中書為西臺祕書為塹臺不專以御史所居官署為<lb/>
臺也若夫所謂大行臺者自魏晉至隋唐皆有之其官<lb/>
有令僕尚書丞郎郎官猶今之行省而所謂外臺者漢<lb/>
以稱三司監院唐以之稱州郡帶御史者宋之監司既<lb/>
不帶御史人以其掌糾察之任亦循習呼之曰外臺云<lb/>
千字文篇首曰勑周興嗣次韻世言此時未以詔命為<lb/>
勑當是誤以梁字為勑也程㕘之考古編力辨其非引<lb/>
<pb n="KR3j0185_WYG_019-86a"/>
南史賈希誼傳勑註郭子既以帝命為勑而興嗣傳云<lb/>
勑制寺碑尤可為證按漢書馮異傳以詔勑戰功宣秉<lb/>
傳勑賜尚書禄董宣傳勑强項令出然則以詔命為勑<lb/>
自漢已然叅之特以興嗣傳切近可證而但引南史耳<lb/>
米元章自署其姓名及所用圖記米或為芊芾或為黻<lb/>
黻與芾猶可通用芉乃楚姓米氏自出西域米圖故人<lb/>
入中國者因以為姓唐有回紇米懷玉五代有沙陀米<lb/>
至誠非若樓之與婁邵之與召同所祖也姓固不可改<lb/>
<pb n="KR3j0185_WYG_019-86b"/>
字音之相近者寧可混而一之耶或曰山谷極稱引初<lb/>
平初起豈皇與黃可混為一姓乎是不然所謂金華仙<lb/>
伯金華牧羊客者盖言其先金華人耳非指初平初起<lb/>
為同姓也然他傳記初平初起亦或作黃而山谷則自<lb/>
謂七世以上失其譜於金華之族尚莫適相通盖未嘗<lb/>
以初平與初起混皇黄為一姓也<lb/>
俗呼人之婦翁曰嶽丈曰泰山説者以為泰山有丈人<lb/>
峰故有是稱然古者通謂尊長曰丈人非特婦翁也或<lb/>
<pb n="KR3j0185_WYG_019-87a"/>
又以為張説因東封而其壻躐遷五品故稱之曰泰山<lb/>
其説尤鑿按漢郊祀志大山川有嶽山小山川有嶽壻<lb/>
山嶽而有壻則嶽可以謂之婦翁矣世俗之稱謂未必<lb/>
不以是又因嶽山而轉為泰山耳<lb/>
龔頥正續釋常談最號詳博按酒二字出儀禮注乃遺<lb/>
而弗及盖其所釋者當時南方之常談耳<lb/>
檠者定弓體之器周禮弓人注音景漢書蘓武注又音<lb/>
巨京反蘓文忠詩云大弨一弛何縁彀已覺翻翻不受<lb/>
<pb n="KR3j0185_WYG_019-87b"/>
檠陸放翁曰檠作平聲押用漢註也燈檠亦謂之檠音<lb/>
與漢注同李義山詩云九枝燈檠夜珠圓漢地里志朝<lb/>
鮮民飲食以籩豆顔師古曰若今之檠音其敬反韻書<lb/>
檠字注曰有足似几物也義山以檠為去聲盖本於此<lb/>
又與前二音不同<lb/>
范元實詩眼曰予誦少游詞杜䳌聲裏斜陽暮山谷曰<lb/>
既云斜陽又云暮即重出也欲改斜陽為簾櫳予曰既<lb/>
云孤館閉春寒似無簾櫳山谷曰亭傳雖未必有簾櫳<lb/>
<pb n="KR3j0185_WYG_019-88a"/>
有亦無害予曰此詞本摸冩牢落之狀若簾櫳恐損初<lb/>
意山谷曰極難得好字當徐思之寳祐間外舅王君仲<lb/>
芳隨宦至郴陽親見其石刻乃杜䳌聲裏斜陽樹一時<lb/>
傳録者以樹字與英宗廟諱同音故易以暮耳盖其詞<lb/>
一經元祐名公品題雖有知者莫敢改也外舅每為人<lb/>
言而為之永嘅或曰傳録者既以廟諱同音而為之諱<lb/>
少游安得不諱乎是不然陸放翁引北史齊神武相魏<lb/>
時法曹辛子炎讀署為樹神武怒其犯諱杖之則二字<lb/>
<pb n="KR3j0185_WYG_019-88b"/>
本不同音今皆諱避則以為一音矣由是言之則樹字<lb/>
本不必避禮部韻畧諱而不收者失於不考也況當時<lb/>
諸公詩篇中所用樹字不一姑以大蘓集中所載而言<lb/>
則庭下梧桐樹及樹頭初日掛銅鉦闇風驚樹罷琅玕<lb/>
孤城吹角烟樹裏清風欲發鴉翻樹等句作於熙寧元<lb/>
祐紹聖元符間未嘗以為諱何獨疑少游之不避耶陶<lb/>
靖節詩曰昔在黃子亷彈冠佐名州湯伯記註云三國<lb/>
志黃盖傳曰南陽太守子亷之後劉潜夫詩話亦云子<lb/>
<pb n="KR3j0185_WYG_019-89a"/>
亷之名僅見盖傳按後漢尚書令黄香之孫守亮字子<lb/>
亷為南陽太守註及詩話舉其孫而遺其祖豈弗深考<lb/>
歟子亷乃守亮之字亦非名也<lb/>
趙與時賔退録曰諺謂物多為無萬數漢成帝紀語也<lb/>
按繹山碑云世無萬數則秦時已有此語矣<lb/>
漢有兩韓信同為髙祖將兩張禹俱明經兩京房俱治<lb/>
易兩王商皆成帝時由外戚輔政兩杜子夏皆附王氏<lb/>
北斗垣内星南斗二十八宿之一宿羽流列祠為二斗<lb/>
<pb n="KR3j0185_WYG_019-89b"/>
非也南斗於次為星紀在正北人以其見必於南故謂<lb/>
之南斗以别北斗耳若所謂斗覆為豐年者乃天市垣<lb/>
之斗解星又非此二斗也<lb/>
<pb n="KR3j0185_WYG_019-90a"/>
　　兩鈔摘腴<hi>史浩</hi>
騶虞嚴氏作騶御虞人也非獸也吕氏作獸<lb/>
左傳水昏正而栽栽築墻之板也<lb/>
膏沐膏所以膏面沐葢瀋也米汁可以沐頭魯遣展喜<lb/>
以膏沐勞齊師則非專婦人用也今之賜面脂是也<lb/>
葛儼云宛然左辟辟者避也蘓氏曰讓而避者必左也<lb/>
河麋巧言彼何人斯居河之麋傳曰水草交曰麋李氏<lb/>
曰左傳吾賜汝孟諸之麋<lb/>
<pb n="KR3j0185_WYG_019-90b"/>
稷雪米雪毛詩傳注先集維霰曰霰稷雪也或謂之米<lb/>
雪謂其粒若稷米然<lb/>
醻酢醻導飲也欲以醻賔而先自飲以導之此飲觴之<lb/>
初自飲訖進酒于賔乃謂之醻酢報也賔既卒爵洗而<lb/>
酌主人也<lb/>
中垢桑柔維彼不順征以中垢中垢猶内汙也葢以閨<lb/>
門之事汙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之若王鳳之誣毁王商<lb/>
鶬金載見鞗革有鶬箋曰鶬金飾貌疑今世所謂搶金<lb/>
<pb n="KR3j0185_WYG_019-91a"/>
者以平聲為去聲呼耳<lb/>
國語施優謂里克曰主孟啗我注云大夫之妻從夫稱<lb/>
主而孟則里克妻字也<lb/>
韓詩綽虐顧我顔不懽東坡詩一語遭綽虐失身墜蓬<lb/>
萊<lb/>
東坡秧馬歌以我兩足為四蹄聳踊滑汰如鳬鷖<lb/>
蔗霜即糖霜黃魯直答雍熈長老寄糖霜詩逺寄蔗霜<lb/>
知有味又糖霜譜曰遂寧有糖冰冠于四郡<lb/>
<pb n="KR3j0185_WYG_019-91b"/>
方言以濡滯不决絶為絮猶絮之柔韌牽連無邊幅也<lb/>
富韓並相時偶有一事富公疑之久不决韓謂富曰公<lb/>
又絮富變色曰絮是何言也劉夷叔嘗用為如夢令云<lb/>
休休絮絮我自明朝歸去<lb/>
雪多作於戊已日嘗攷丁亥冬雪率多餘近戊子十二<lb/>
月八日己未雪十八日己巳夜雪二十七日戊寅夜雪<lb/>
大率丙子戊已皆雪日也<lb/>
趙雲洲云凡遇戊午己未日久必變雨或遇亢璧二宿<lb/>
<pb n="KR3j0185_WYG_019-92a"/>
直日則可免餘宿不能免<lb/>
今人札云不宣備文選楊修荅臨淄侯牋末曰造次不<lb/>
能宣備<lb/>
㪇字出羯鼓録嵇康琴賦云閒遼故音痺絃長故徽鳴<lb/>
痺者㪇也兩絃之間逺則有㪇故云<lb/>
山立字禮記玉藻山立時行又樂記總千山立注正立<lb/>
也<lb/>
頻煩字三國志費禕以奉使稱㫖頻煩至吳杜詩三顧<lb/>
<pb n="KR3j0185_WYG_019-92b"/>
頻煩天下計<lb/>
圓夢字出南唐近事馮僎舉進士時有徐文㓜能圓夢<lb/>
今世呼蒲萄枇杷皆為入聲樂天詩云酒餘送盞推蓮<lb/>
子燭淚堆盤壘蒲萄又深山老去惜年華況對東溪野<lb/>
枇杷其音自唐然矣<lb/>
以煮酒脚塗靈璧石其黒如漆永不脱極妙<lb/>
元豐間米元章自號鹿門居士其印文曰火正後人芾<lb/>
印其後並不用之<lb/>
<pb n="KR3j0185_WYG_019-93a"/>
伯璣云今所謂骨咄犀乃蛇角也以至毒能解毒故曰<lb/>
蠱毒犀<lb/>
賈秋壑甲戌寒食嘗作一絶云寒食家家插栁枝留春<lb/>
春亦不多時人生有酒須當醉青塜兒孫幾箇悲明年<lb/>
謫死<lb/>
法令之書其别有四敕令格式也神宗聖訓云禁于未<lb/>
然之謂敕禁于已然之謂令設于此以待彼至之謂格<lb/>
設于此使彼效之之謂式<lb/>
<pb n="KR3j0185_WYG_019-93b"/>
䝉古有抝哥者原係大根脚其家凌替典賣貨物罄盡<lb/>
獨存征遼日所獲一蒼玉印方四寸上有交螭紐以敗<lb/>
篋貯之出售欲鈔二定無酬價者偶有言于崔中丞遂<lb/>
取觀之且摹其文令識篆人辨之其文曰受命于天既<lb/>
夀永昌攷之乃秦璽于是徑進之上方臣下進表稱賀<lb/>
<pb n="KR3j0185_WYG_019-94a"/>
　　碧湖雜記<hi>謝枋得</hi>
東坡老饕賦葢文章之遊戲耳按左氏縉雲氏有不才<lb/>
子貪于飲食冐於貨賄侵欲崇侈不可盈厭聚斂積實<lb/>
不知紀極不分孤寡不恤窮匱天下之民以比二凶謂<lb/>
之饕餮説文曰貪財為饕貪食為餮然則東坡之賦當<lb/>
作老餮為是<lb/>
五臣注文選謂陶淵明詩自晉義熈以後皆題甲子後<lb/>
世因仍其説獨治平中虎丘僧思悦編淵明詩辨其不<lb/>
<pb n="KR3j0185_WYG_019-94b"/>
然其説曰淵明之詩題甲子者始庚子迄丙辰凡十七<lb/>
年皆晉安帝時所作至恭帝元熈二年庚申嵗宋始受<lb/>
禪自庚子至庚申葢二十年豈有宋未受禪前二十年<lb/>
恥事二姓而題甲子之理曾裘父艇齋詩話亦信其説<lb/>
然以余考之元興二年桓𤣥簒位晉氏不斷如綫得劉<lb/>
裕而始平改元義熈自此天下大權盡歸劉裕淵明賦<lb/>
歸去來辭實義熈元年也至十四年劉公為相國恭帝<lb/>
即位改元元熈至二年庚申禪于宋觀恭帝之言曰桓<lb/>
<pb n="KR3j0185_WYG_019-95a"/>
𤣥之時晉氏已亡天下重為劉公所延將二十載今日<lb/>
之事本所甘心詳味此言則劉氏自庚子得政至庚申<lb/>
革命凡二十年淵明自庚子以後題甲子者葢逆知末<lb/>
流必至於此忠之至義之盡也思悦裘父殆不足以知<lb/>
之<lb/>
杜詩云坐開桑落酒來把菊花枝按賈思勰齊民要術<lb/>
造酒門有桑落酒神麴酒其名不一又云桑欲落時造<lb/>
黍米酒可得永年造神麴酒春秋二時造者皆得過夏<lb/>
<pb n="KR3j0185_WYG_019-95b"/>
然桑落時作者乃勝于春天有造桑落酒麴法老杜或<lb/>
本諸此所謂桑落酒者恐未必然<lb/>
杜牧之華清宫詩云雨露偏金穴乾坤入酒鄉許彦周<lb/>
謂如此天下焉得不亂葢以明皇寵幸妃族賞賚無極<lb/>
君臣終日酣宴所以兆漁陽之變耳余聞東都宣政間<lb/>
禁中有保和殿殿西南廡有玉真軒軒内有玉華閣即<lb/>
安妃妝閤也妃姓劉氏入宫進位貴妃林靈素以左道<lb/>
得幸謂上為長生帝君妃為九華玉真安妃每神降必<lb/>
<pb n="KR3j0185_WYG_019-96a"/>
别置妃位畫妃像于其中每祀妃像妃方寢而覺有酒<lb/>
容是時羣臣惟蔡元長最承恩遇嘗賦詩題殿壁曰瓊<lb/>
瑶錯落密成林檜竹交加午有隂恩許塵凡時縱歩不<lb/>
知身在五雲深侍宴于保和殿上令妃見京先有詩曰<lb/>
雅興酒酣添逸興玉真軒内見安妃命京賡補成篇京<lb/>
即題曰保和新殿麗秋暉恩許塵凡到綺闈云云須㬰<lb/>
命京入軒但見妃像京又有詩云玉真軒内煖如春只<lb/>
見丹青未見人月裏嫦娥終有恨鑑中姑射未應真已<lb/>
<pb n="KR3j0185_WYG_019-96b"/>
而至閤妃出見京勸酬至再日暮而退且君門九重睡<lb/>
榻之側豈容他人咳唾至令人臣縱歩䙝飲于其間當<lb/>
時恩幸可從而知矣然則他日之禍殆甚于天寳之季<lb/>
此可為萬世君臣之戒<lb/>
劉遺民名程之字仲思遺民其號也曾作柴桑令與淵<lb/>
明同隱淵明有和劉柴桑詩時又有周續之者為撫州<lb/>
叅軍淵明呼為周掾亦隱於柴桑時號潯陽三隱<lb/>
大麥青青小麥枯誰當獲者婦與姑丈夫何在西擊胡<lb/>
<pb n="KR3j0185_WYG_019-97a"/>
吏買馬軍具車請為諸君鼓龍胡山谷親書此帖乃是<lb/>
漢成帝時童謡也後至元夀中涼州羌冦反抄三輔延<lb/>
及并冀大為民害命將出師每戰輙負中國益發田卒<lb/>
麥多委棄但有婦女收獲吏買馬軍具車者言調發重<lb/>
也請為諸君鼔龍胡者不敢公言私相語也<lb/>
古樂府木蘭詞乃女子代父征戍十年而歸不受封爵<lb/>
故杜牧之有題木蘭廟詩云彎弓征戰作男兒夢裏曾<lb/>
經與畫眉幾度思歸還把酒拂雲堆上祝明妃女子作<lb/>
<pb n="KR3j0185_WYG_019-97b"/>
男兒其事甚怪五代王蜀時有崇嘏者本臨卭女子黃<lb/>
氏蜀相周庠初在臨卭嘏以詩上謁庠稱之薦攝府掾<lb/>
吏事明敏胥吏畏服逾一載欲妻以女嘏以詩辭之曰<lb/>
一辭拾翠碧江涯貧守蓬茅但賦詩自服藍衫居郡掾<lb/>
永抛鸞鏡畫蛾眉立身卓矣青松操挺志堅然白璧姿<lb/>
幕府若容為胆腹願天速變作男兒庠大驚召問具述<lb/>
本末乃黃使君之女元末從人惟老嫗同居此事尤怪<lb/>
今樂府有蘭陵王乃北齊文襄之子長恭一名孝瓘為<lb/>
<pb n="KR3j0185_WYG_019-98a"/>
蘭陵王邙山之戰長恭為中軍率五百騎再入周軍遂<lb/>
至金墉之下被圍甚急城上人弗識長恭免胄示之面<lb/>
乃下弩手救之於是大㨗武士因歌謡之為蘭陵王入<lb/>
陣曲是也<lb/>
<pb n="KR3j0185_WYG_019-99a"/>
　　紫薇雜記<hi>吕祖謙</hi>
神宗病甚不能言宣仁謂曰我欲為汝改某事凡二十<lb/>
餘條神宗皆㸃頭獨至青苗法再三問終不應熙寧間<lb/>
神宗與二王禁中打毬子止問二王欲賭何物徐王曰<lb/>
臣不别賭物若贏時只告罷了新法<lb/>
神宗朝蔣堂為樞宻直學士知成都府有狂士何宗韓<lb/>
上堂詩有截斷劍門燒棧閣此中别是一乾坤堂懼遽<lb/>
下宗韓吏繳其詩待罪一日上問政府何宗韓事如何<lb/>
<pb n="KR3j0185_WYG_019-99b"/>
諸公對方欲進呈此本狂生欲諸州編置可也上曰不<lb/>
可如此窮措大為飢寒廹所致與一不管事官遂授鄧<lb/>
州司士參軍仍賜袍笏<lb/>
眺伯禹戴之學問精確少見有比嘗作昭靈夫人詩詞<lb/>
云殺翁分我一杯羮龍種由來事杳㝠安用生兒作劉<lb/>
季暮年無骨塟昭靈<lb/>
眺以道詠之西池唱和云旌旗太乙三山外車馬長楊<lb/>
五柞中栁外雕鞍公子醉花前團扇麗人行殆絶唱也<lb/>
<pb n="KR3j0185_WYG_019-100a"/>
吕氏舊俗母母受嬸房婢拜似受其主母拜也嬸見母<lb/>
母房婢跪即答拜是母母亦尊尊之義也母母呼嬸房<lb/>
人並斥其名嬸呼母母房稍老成親近者則並以姐稱<lb/>
之諸婢先來即呼後來者名後來者呼為姐母母于嬸<lb/>
處自稱名或去名不稱新婦嬸于母母處則稱之<lb/>
老蘓嘗謂學士作文引證事實猶訟事之引證見<lb/>
<pb n="KR3j0185_WYG_019-101a"/>
　　搜神祕覧<hi>章炳文</hi>
元豐二年相州安陽縣民段化目疾失明其子簡屢求<lb/>
醫不驗一夕忽夢神人告之曰與爾此藥可用人髓下<lb/>
之則汝父之目立見光明既悟手中果得藥簡乃卸左<lb/>
腕搥骨取髓調藥以進立愈相州具奏其事如古之時<lb/>
有為父母斷指者斷復更生自非至誠安能動天地感<lb/>
鬼神哉似段簡者安知不然哉<lb/>
西山費孝先善軌格世皆知名有客人王旻因售貨至<lb/>
<pb n="KR3j0185_WYG_019-101b"/>
成都求為卦孝先曰敎住莫住敎洗莫洗一石糓搗得<lb/>
三斗米遇明即活遇暗即死再三戒之令誦此數言足<lb/>
矣旻受乃行途中遇大雨憇於屋下路人盈塞乃思曰<lb/>
敎住莫住得非此耶遂冐雨行未幾屋顛覆獨得免焉<lb/>
旻之妻已私謁隣比欲講終身之好候旋歸將致毒謀<lb/>
旻既至妻約其私人曰今夕但新浴者乃夫也日欲晡<lb/>
果呼旻洗沐重易巾櫛旻悟曰敎洗莫洗得非此邪堅<lb/>
不從婦怒不肻乃自沐夜半反被害旻驚睨罔測遂獨<lb/>
<pb n="KR3j0185_WYG_019-102a"/>
囚繫官府栲訊就獄不能自辨郡守錄伏牘旻悲泣言<lb/>
曰死只死矣但孝先所言終無驗耳左右以是語上達<lb/>
翌日郡守命未得行法呼旻問曰汝隣比何人也曰康<lb/>
七遂遣人捕之殺汝妻者必是人也已而果然因謂寮<lb/>
佐曰一石糓搗得三斗米非康七乎旻既辨雪誠遇明<lb/>
即活之效歟<lb/>
<pb n="KR3j0185_WYG_019-103a"/>
　　牧䜿閒談<hi>景渙</hi>
知卭州事龔頴建溪人也則真君之逺孫真君昇天之<lb/>
後渙嘗病且謂龔曰恨蜀中無紫粉獻之龔笑曰非是<lb/>
此物言紫粉則蘓枋樹間自然蟲糞也是渙錯認紫粉<lb/>
十五年矣<lb/>
元和中成都樂籍薛濤者善篇章足辭辨雖兼風諷敎<lb/>
化之㫖亦有題花咏月之才當時乃營妓之中尤物也<lb/>
元稹㣲之知有薛濤未嘗識面初授監察御史出使西<lb/>
<pb n="KR3j0185_WYG_019-103b"/>
蜀得與薛濤相見自後元公赴京薛濤歸浣花浣花之<lb/>
人多造十色彩牋于是濤别摸新樣小幅松花紙多用<lb/>
題詩因寄獻元公百餘幅元于松花紙上寄贈一篇曰<lb/>
錦江滑膩岷峨秀化作文君及薛濤言語巧偷鸚鵡舌<lb/>
文章分得鳳凰毛紛紛辭客皆停筆箇箇郎君欲夢刀<lb/>
别後相思隔烟水菖蒲花發五雲髙薛嘗好種菖蒲故<lb/>
有是句蜀中松花紙金紗紙襍色流沙紙彩霞金粉龍<lb/>
鳳紙近年皆廢惟十餘年綾紋紙尚在<lb/>
<pb n="KR3j0185_WYG_019-104a"/>
近年有皇華奉命來至蜀中偶畜一子母胡孫似有靈<lb/>
怪一日晴色照人繫于庭樹胡孫方玩其子次忽有鳶<lb/>
飛下搏去其子止于舍上對其母啄其腦食其髓胡孫<lb/>
遥見呼呌淚下三日不食哀鳴不已人皆閔之且解其<lb/>
絆胡孫徑于厨中取肉一片戴于頭上往中庭坐似有<lb/>
所伺逡廵鳶果至摶其肉胡孫兩手捉住便撦擘其翅<lb/>
急齧其腦食其髓衆人甚為快意<lb/>
　<lb/>
<pb n="KR3j0185_WYG_019-104b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷十九下<lb/>
</p>
<p>
</p>
  </div>
</body>
</text>
</TEI>
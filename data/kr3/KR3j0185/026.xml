<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>説郛卷二十六上</head>
    <p>
<pb n="KR3j0185_WYG_026-1a"/>
欽定四庫全書<lb/>
　説郛卷二十六上　　　　明　陶宗儀　撰<lb/>
　　東園友聞<hi>闕名</hi>
　　信義湯<lb/>
昔見周草窻先生弁陽客談有信義湯一服盖修竹先<lb/>
生筆也其方云信義等分毎晨至暮服之無斁自然心<lb/>
廣體胖積以歳月日用常行惟信義是服不患不到聖<lb/>
賢地位也<lb/>
<pb n="KR3j0185_WYG_026-1b"/>
　　客談<lb/>
虎林先生所書客談皆六經語而於儀禮尤致意焉觀<lb/>
此則先生之學可見先生嘗為困學老人館賔鮮于深<lb/>
敬之教其二子鮮于聞先生之訓其學益進先生戲曰<lb/>
某教其子乃教其父相與一笑<lb/>
　　休糧方<lb/>
胡牧仲先生以經學名世行義聞望著於東南國初金<lb/>
宋諸老宗之呉興趙承㫖嘗有詩挽之曰淚濕黔婁被<lb/>
<pb n="KR3j0185_WYG_026-2a"/>
情傷郭泰巾觀此則先生之為人可知矣所謂獨行不<lb/>
愧影獨寢不畏衾先生其人也弟汲仲先生亦特立獨<lb/>
行一毫不茍取趙承㫖嘗為羅司徒以禮請先生作其<lb/>
父墓銘先生勃然怒曰我豈為宦官作墓銘邪觀此則<lb/>
其剛介可知當時承㫖為司徒以金百定奉先生潤筆<lb/>
是日先生在陳其子千里以情白座上諸客勸先生受<lb/>
先生却之愈堅聞先生之風諛墓而求金者寧不自警<lb/>
乎先生送蔡如愚歸東陽詩云薄糜不繼襖不裏謳吟<lb/>
<pb n="KR3j0185_WYG_026-2b"/>
猶是鐘球鳴嘗語惟善曰此余祕密藏中休糧方也<lb/>
　　臺諫<lb/>
世祖暮年僧格専權納賄中書之政漸弛上初不知也<lb/>
時徹爾為御史中丞力言之至再不聴且怒命舒庫爾齊<lb/>
批其頰遣之一日上方燕坐便殿中徹爾公入上作色迎<lb/>
謂之曰徹爾又欲言僧格耶公曰然臣諦思之國家置<lb/>
臺諫猶人家畜犬也譬則賊至而犬吠主人不見乃箠<lb/>
犬犬遂不吠豈良犬乎上悟頷之未幾僧格敗噫使臺<lb/>
<pb n="KR3j0185_WYG_026-3a"/>
諫一如公天下寧有亂邪<lb/>
　　丘真人<lb/>
至順庚午赴南宫嘗侍虞奎章坐談及東平富人新居<lb/>
落城有丘真人者道行重一時凡欲徼福利者慕其道<lb/>
爭迎致之幸其一至咸自慰足富人以禮致真人將冀一<lb/>
言以頌其居真人既入室黙不一語輒以所持鐵杖於<lb/>
墻壁窻户頗毁裂之亟出富人怏怏率家人羅拜以希<lb/>
解悟真人曰若室完美蔑以加矣雖然完必毁吾不先<lb/>
<pb n="KR3j0185_WYG_026-3b"/>
毁之若將無以圗厥終今毁矣若宜思其毁而欲完者<lb/>
克保全之則若與若子孫庶幾歌斯哭斯永終無替富<lb/>
人悦服<lb/>
　　習俗之厚<lb/>
呉興陳伯敷翰林編修時為璋言參政王公繼學自筮<lb/>
仕京師遊宦四方久去鄉里及拜中書參議歸省逮里<lb/>
門舍騎徒步遇長者輒拜過市有老翁坐肆公趨拜肆<lb/>
下翁倨坐曰小大久不見汝汝來奚自公曰自京師翁<lb/>
<pb n="KR3j0185_WYG_026-4a"/>
曰仕否公曰忝參議中書翁又曰小大朝廷官爵不可<lb/>
得在意公逡巡拜謝翁倨坐如故吁中原習俗之厚王<lb/>
公謙徳之隆君子所樂道也<hi>小大卑幼之稱</hi>
　　同籍<lb/>
余客京口聞有閔仲達陳子方者幼同讀書長同習吏<lb/>
事又同籍杭郡吏循次錄叙則陳在先閔乃以計先之<lb/>
陳終無幾㣲怨嫉意適故人約陳偕入京達官貴卿交<lb/>
薦以仕尋僉憲浙西閔方以日月陞掾憲府聞陳之來<lb/>
<pb n="KR3j0185_WYG_026-4b"/>
歎曰何面目見之稱疾不出陳下車亟問吏曰閔仲達<lb/>
何不見邪咸以疾對陳曰非疾憚我也我將見之及其<lb/>
門閔皇懼出肅陳曰吾與君交至深誼至篤君昔先我<lb/>
而吏郡者命也非此吾所就寧至是耶今又幸同處茍<lb/>
有未至方賴於君何稱疾為宜亟出閔感激從事相好<lb/>
如初<lb/>
　　五聲韻<lb/>
杜清碧先生本以翰林待制聘至杭日有所編五聲韻<lb/>
<pb n="KR3j0185_WYG_026-5a"/>
自大小篆𨽻以至外化畨書及國朝蒙古新字靡不收<lb/>
錄題曰華夏同音一日喀喇子山平章公庫庫見訪語<lb/>
及聲律之學因問國字何以用司字為首先生答曰正<lb/>
如嬰兒初墮地時作此一聲乃得天地全氣也平章甚<lb/>
善其説<lb/>
　　譎詐<lb/>
上海民有以譎詐而致富者丙申夏四月其居燬於兵<lb/>
為卒所執索窖藏物民紿之曰此非我居我逃難至此<lb/>
<pb n="KR3j0185_WYG_026-5b"/>
耳我居距此纔百餘步汝欲窖可同往卒然之民遂導<lb/>
卒至其故人之居發地數處終不得窖卒知其紿已怒<lb/>
而殺之<lb/>
　　族未廣<lb/>
昔有富翁方與客對談適一人垢衣敝屣如屠沽者自<lb/>
外至翁肅容而起迎之上坐退而拱立其人曰汝坐翁<lb/>
乃坐客問翁曰彼何人邪翁曰某族叔父也客哂之曰<lb/>
吾族則無此翁曰但君族未廣耳客大慙<lb/>
<pb n="KR3j0185_WYG_026-6a"/>
　　劉馮事始<hi>劉存馮鑑</hi>
　　詩三字至八字皆自毛詩<lb/>
三字若鼓淵淵醉言歸之類四字若闗闗雎鳩在河之<lb/>
洲之類五字若誰謂雀無角何以穿我屋之類六字若<lb/>
俟我於庭乎而充耳以青乎而之類七字若交交黄鳥<lb/>
止于棘之類八字若節南山云我不敢效我友自逸之<lb/>
類<lb/>
　　曲張續長<lb/>
<pb n="KR3j0185_WYG_026-6b"/>
世本曰揮于作弓夷則作矢皆黄帝臣弓之神名曲張<lb/>
矢之神名續長<lb/>
　　齊戒六丁<lb/>
春秋命成圗曰黄帝請問太一長生之道太一曰齋戒<lb/>
六丁可功成注云丁取丁寧戒取戒慎也<lb/>
　　神魚子英祠<lb/>
列仙𫝊子英者舒鄉捕魚得赤鯉愛其色養之經年長<lb/>
丈餘角翼皆具子英乘之飛昇而去後歸亦乘此赤鯉<lb/>
<pb n="KR3j0185_WYG_026-7a"/>
人為立祠焉<lb/>
　　黄帝六相<lb/>
管子黄帝得六相而天地理風后明天道太常審地理<lb/>
奢龍辨東方祝融辨南方大封辨西方后土辨北方謂<lb/>
之黄帝六相<lb/>
　　崇𤣥舘學士<lb/>
唐明皇置崇𤣥館命生徒習道徳經莊列文子以門下<lb/>
侍郎陳希烈兼崇𤣥館大學士檢挍兩京宫觀又别置<lb/>
<pb n="KR3j0185_WYG_026-7b"/>
道學隸崇𤣥館課試如明經謂之道舉<lb/>
　　曳白<lb/>
天寶中御史中丞張倚男奭判入髙等為人所訴明皇<lb/>
于勤政樓親臨覆試終日不能措一辭謂之曳白<lb/>
　　中書通事舎人<lb/>
魏置通事郎掌誥命晉置中書通事舍人北齊改為中<lb/>
書舍人隋號内史舍人唐初因之龍朔中改為西臺舍<lb/>
人光宅中改為鳳閣舍人開元中改為紫㣲舍人復為<lb/>
<pb n="KR3j0185_WYG_026-8a"/>
中書舍人<lb/>
　　四匭<lb/>
唐天后垂拱二年置匭四枚共為一室以銅鑄四面各<lb/>
依方色東曰延思有以養人勸農之事及賦頌求官爵<lb/>
者投之南曰招諫有言時政得失及直言正諫者投之<lb/>
西曰伸寃有披陳屈抑者投之北曰通𤣥有非常災變<lb/>
及隱秘者投之天寶以匭音同鬼改為獻院後又改知<lb/>
匭使掌其四匭<lb/>
<pb n="KR3j0185_WYG_026-8b"/>
　　門牀<lb/>
古者削竹木以書姓名故謂之刺後以紙書謂之名紙<lb/>
至唐時李徳裕為相貴盛人務加禮毎通謁改具銜起<lb/>
居謂之門狀<lb/>
　　苾蒭<lb/>
尊勝經號僧曰苾蒭此物本草有五義一生不背日二<lb/>
冬夏常清三體性柔軟四香氣逺勝五引蔓傍布為佛<lb/>
之徒弟理亦宜然故以為之名也<lb/>
<pb n="KR3j0185_WYG_026-9a"/>
　　僧爵秩<lb/>
後魏太祖以沙門㳒果為輔國宜城子累加忠信侯卒<lb/>
後贈老壽將軍胡靈公隋文以沙門彦琮為翻經館學<lb/>
士甚寵<lb/>
　　解脱履<lb/>
單底曰履重底曰舄永嘉中為伏鳩頭鳳頭履梁武帝<lb/>
以絲為之曰解脱履<lb/>
　　羃<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
<pb n="KR3j0185_WYG_026-9b"/>
唐初以隋制宫人乘馬着羃<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>雖為<hi>闕</hi>服而全障蔽永<lb/>
徽後帷帽施裙漸成為淺露天后朝帷帽大行羃<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>遂<lb/>
廢<lb/>
　　帛拜代香纓<lb/>
古者婦始見舅姑持香纓以拜五色采為之隋牛𢎞議<lb/>
以素絹八尺中擗名曰帛拜以代香纓<lb/>
　　卷白波<lb/>
古有酒令名卷白波起於東漢初擒白波賊如席卷故<lb/>
<pb n="KR3j0185_WYG_026-10a"/>
酒席言之以快人意耳<lb/>
　　偏提<lb/>
酌酒器元和間謂之注子後仇士良惡其名同鄭注乃<lb/>
去其柄安系名之曰偏提<lb/>
　　白肥修瘠<lb/>
貞元中穆寧為刺史方食其子列侍熊白及鹿修曰乃<lb/>
白肥修瘠相資為宜即以白裹修而進因以羊雜白為<lb/>
生<lb/>
<pb n="KR3j0185_WYG_026-10b"/>
　　虎幄雲幕<lb/>
説文在上曰幕在傍曰帷女媧作雲幕衞侯為之虎幄<lb/>
幄亦帷帳之類<lb/>
　　博陸<lb/>
聲諾曰博陸采名也六隻骰子皆六<lb/>
<pb n="KR3j0185_WYG_026-11a"/>
　　西墅記譚<hi>潘逺</hi>
　　辨碧落碑<lb/>
絳有碑篆千餘字李陽氷愛之其中有碧落二字人謂<lb/>
之碧落碑後有識者云有唐十三祀龍集敦片哀子李<lb/>
訓等為母造道門尊像<lb/>
　　鳯尾諾<lb/>
齊髙帝使江夏王學鳳尾諾一學便工帝以玉麒麟賜<lb/>
之盖諸侯牋奏皆批曰諾諾字有尾若鳳焉<lb/>
<pb n="KR3j0185_WYG_026-11b"/>
　　詩語暗合<lb/>
元白酬和千篇元守浙東白牧蘇臺置驛遞詩筒及云<lb/>
有月多同賞無盃不共持其句都是暗合處耳<lb/>
　　空梁落燕泥<lb/>
隋煬帝作詩有押泥字者羣臣皆以為難和薛道衡後<lb/>
至詩成有空梁落燕泥之句帝惡其出已因事誅之臨<lb/>
刑問道得空梁落燕泥否<lb/>
　　錦帳三十里<lb/>
<pb n="KR3j0185_WYG_026-12a"/>
京師名倡曰嬌陳如姿藝俱美陸州尹一見求納焉陳<lb/>
如曰得錦帳三十里乃可盖戲之也<lb/>
　　骰子緋賜<lb/>
明皇與楊妃彩戰將北惟重四可解連叱之果重上悦<lb/>
顧髙力士令賜緋後遂不易<lb/>
　　胎髪筆<lb/>
南朝有姥善作筆以胎髪作者尤佳又有筆工名鐵頭<lb/>
能瑩管如玉世莫𫝊其法焉<lb/>
<pb n="KR3j0185_WYG_026-12b"/>
　　金鼇光<lb/>
于頔在海南日一夜方三更忽曉如日初出移時復暗<lb/>
徧嶺南悉然復有客言某日夜見海中大鼇浮出目光<lb/>
照耀天地如白晝徐徐復没驗其日正同<lb/>
　　輔唐山<lb/>
太和先生服餌得道請於髙密牢山合煉明皇許之改<lb/>
牢山為輔唐令居之<lb/>
　　定婿店<lb/>
<pb n="KR3j0185_WYG_026-13a"/>
韋固未娶道遇異叟持婚牘載人間夫婦謂固曰此店北<lb/>
賣菜媪女乃公妻後為貴人取婦果然其女也<lb/>
　　野狐落<lb/>
宋次道為西洛詩以野狐落五鳳樓言野狐落唐人宫<lb/>
名宫人所聚也<lb/>
<pb n="KR3j0185_WYG_026-14a"/>
　　遺史記聞<hi>詹玠</hi>
　　衣錦將軍<lb/>
錢鏐臨安人里中有大木鏐幼時常戲其下後為呉越<lb/>
國王宴父老山林皆覆錦名其木衣錦將軍<lb/>
　　范攎子詩<lb/>
唐末呉人范攎處士子七歳能詩贈隱居者云掃葉<lb/>
隨風便澆花趂日隂處士方干曰此子必垂名因作夏<lb/>
日詩云閒雲升不雨病葉落非秋干曰惜其不壽爾未<lb/>
<pb n="KR3j0185_WYG_026-14b"/>
幾果卒<lb/>
　　金蓮燭<lb/>
宣宗將命令狐綯為相前數日夜召更深方歸院以御<lb/>
前金蓮燭賜以送歸院吏望見燭以為駕幸已而綯至<lb/>
時以為榮<lb/>
　　手印屏風<lb/>
明皇所幸美人王氏數夢人招飲密㑹具言於上上曰<lb/>
必術士所為汝若再往以物誌之其夕夢中又往因就<lb/>
<pb n="KR3j0185_WYG_026-15a"/>
研中濡手印於屏風上既悟即告潜索於外果於東明<lb/>
觀中得其手印紋而道士已遁矣<lb/>
　　如意女子詩<lb/>
如意中有女子七歳能詩則天召見試之令賦送别兄<lb/>
弟云别路雲初起離亭葉乍飛所嗟人異鴈不作一行<lb/>
歸<lb/>
　　龍興倉<lb/>
沐都興國寺也舊有龍興寺周世宗廢為倉國初寺僧<lb/>
<pb n="KR3j0185_WYG_026-15b"/>
屢訴求復為寺太宗怒其煩瀆遣使封劒誅之且曰懼<lb/>
即斬不懼再奏僧臨行刑不懼使以聞太宗甚喜即日<lb/>
如其請復改為寺<lb/>
　　抱琴踰垣<lb/>
真宗祀汾隂登山望林麓中有亭檻問曰何所乃隱士<lb/>
魏埜草堂遣使往召之野方鼓琴教鶴舞聞使至抱琴<lb/>
踰垣遁去使聞上甚嘆美之<lb/>
　　釜中龍<lb/>
<pb n="KR3j0185_WYG_026-16a"/>
南唐時有蒼頭持龍水圗求貨或得之將練以服忽釡<lb/>
中雲蒸起見二龍騰躍穿壁而去<lb/>
　　清非生<lb/>
太子中允王綸有女十八一日晝寢若魘有物憑附而<lb/>
語稱清非生呼其女為燕華君能三十六體天篆又能<lb/>
詩後數月如故皆不能記矣<lb/>
<pb n="KR3j0185_WYG_026-17a"/>
　　姑蘇筆記<hi>羅志仁</hi>
　　父子立論不同<lb/>
老泉論髙帝云帝嘗語吕后曰周勃重厚少文然安劉<lb/>
氏必勃也可令為太尉是時劉氏安矣勃又將誰安耶<lb/>
髙帝之以太尉屬勃也知有吕氏禍矣然其不去吕后<lb/>
何也勢不可也東坡論髙帝云或曰吕后雖悍亦不思<lb/>
其為變故欲立趙王此又不然自髙帝之時而言之計<lb/>
吕后之年當死於恵帝之手吕后雖悍亦不思奪其子<lb/>
<pb n="KR3j0185_WYG_026-17b"/>
以與姪恵帝既死而吕后始有邪謀此出於無聊而帝<lb/>
逆之父子立論亦自不同如此<lb/>
　　薛萬囘<lb/>
薛昂賦蔡京君臣慶㑹閣詩云逢時可謂真千載拜賜<lb/>
應須更萬回時人謂之薛萬回賈秋壑柄國時浙漕朱<lb/>
峻深源毎有劄子稟事必稱云萬拜覆時人謂之朱萬<lb/>
拜深源晦翁曽孫<lb/>
　　隱逸<lb/>
<pb n="KR3j0185_WYG_026-18a"/>
錢文僖公演雖生富貴家而文雅樂善出天性晩以使<lb/>
相留守西京時通判謝綘掌書記尹洙留守推官歐陽<lb/>
修皆一時勝彦遊宴吟詠未嘗不同洛下多水竹竒卉<lb/>
凡園囿勝處無不到有郭延卿者居水南少與張文定<lb/>
吕文穆公遊累舉不第以文行稱於鄉閭張吕繼相乃<lb/>
更薦之得職官延卿亦未出仕幽亭蓺花足迹不及城<lb/>
市至是年八十餘矣一日文僖率僚屬訪之去其居一<lb/>
里外屏騎從肩輿張盖及門不告以名氏洛下士族多<lb/>
<pb n="KR3j0185_WYG_026-18b"/>
過客衆延卿不常出見莫知其何人也但所出相接道<lb/>
服對談而已數公疎爽闓明皆天下之選延卿笑曰陋<lb/>
居罕有過從平日所接之人亦無如數公者老夫幸甚<lb/>
惟願少留對花小酌於是以陶尊果䔩而進文僖愛其<lb/>
髙逸亦留而不辭而吏報申牌府史牙兵列庭中延卿<lb/>
徐曰公等何官而從吏之都也尹師魯揖文僖語之曰<lb/>
留守相公也延卿笑曰不圗相公肯顧野人遂相與大<lb/>
笑又曰尚能飲否文僖欣然從之又飲數盃盤肴無少<lb/>
<pb n="KR3j0185_WYG_026-19a"/>
加於前而談笑自若已而辭去延卿送之門顧而曰老<lb/>
病不能造謝希勿誚也文僖登車茫然自失語歐公諸<lb/>
人曰此真隱者也渠視富貴為何等物邪嘆息累日<lb/>
　　又<lb/>
宣和間廣川董<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>為鎮江府教官有李逈老髙尚不出<lb/>
人亦頗宗仰之董時往見與之欵語出所著書及所嘗<lb/>
獻朝廷者又知其通於治道皆切時用非尋常事文采<lb/>
取人娯悦者董回白知府虞燮曰治下有隱君子盍訪<lb/>
<pb n="KR3j0185_WYG_026-19b"/>
之虞問為誰董以李逈字叔友對虞曰斯人則願見久<lb/>
矣一日携具邀董而入叔友預辭未嘗製衫帽虞許野<lb/>
服相見至門下車與董步而入叔友降階迎客神情蕭<lb/>
散虞守甚髙之既飯叔友起懇虞曰逈有母年八十矣<lb/>
願得薦逈名於朝丐處士號庶遇恩可記虞唯而去明<lb/>
日董誚之曰胡不見請而遽啓此齒叔友色愧悔曰恐<lb/>
其不再來耳董具以語諸生共嗟惜之予謂虞守不失<lb/>
為有錢文僖之遺風而李叔友有愧於郭延卿多矣<lb/>
<pb n="KR3j0185_WYG_026-20a"/>
　　賈秋壑醮詞<lb/>
賈秋壑徳祐乙亥八月生日建醮詞語云老臣無罪何<lb/>
衆議之不容上帝好生奈死期之已迫適值垂弧之旦<lb/>
預揚易簀之詞切念臣際遇三朝始終一節為國任怨<lb/>
但知存大體以杜私門遭時多難安敢顧㣲軀而思末<lb/>
路屬<hi>闕</hi>　　　　　順率驕兵悍將以徂征用命不前<lb/>
致成酷禍惜無所用為有後圗衆口皆詆其非百喙難<lb/>
明此謗四十年勞悴悔不及留侯之保身三千里流離<lb/>
<pb n="KR3j0185_WYG_026-20b"/>
猶恐置霍光於赤族仰慙覆載俯愧劬勞伏願皇天厚<lb/>
土之鍳臨理考度宗之昭格豈似道所自為也讀之雖<lb/>
可笑可哀其文自好<lb/>
　　題梁<lb/>
張于湖代為和州守設㕔題梁云宋乾道丁亥正月朔<lb/>
旦郡守胡昉新作黄堂其綏靖和民千萬年永無斁詞<lb/>
翰竒偉至今猶存彭大雅帥蜀築重慶城幕客門士各<lb/>
撰記誦俱不當其意雅乃自記十七字云大宋嘉熙庚<lb/>
<pb n="KR3j0185_WYG_026-21a"/>
子制臣彭大雅城渝為蜀根本大字深刻之諸人歎服<lb/>
文子布衣位至方伯連率功名震耀其胷次亦不凡矣<lb/>
文本不工然吐辭超勝以少少勝多多暗合于湖想見<lb/>
豪氣<lb/>
　　意合<lb/>
東坡言梅二丈長身秀眉大耳紅頰飲酒過百盞輒正<lb/>
坐髙拱此其醉也然不可謂之能飲盖謂聖俞剛正不<lb/>
為酒所動矣馮當世好佛知太原以書寄王平甫曰并<lb/>
<pb n="KR3j0185_WYG_026-21b"/>
門歌舞妙麗但閉目不觀惟自以談禪為事平甫答曰<lb/>
若如所諭即明公未達禪理閉目不觀已是一重公案<lb/>
平甫此諭與東坡意合<lb/>
<pb n="KR3j0185_WYG_026-22a"/>
　　南部新書<hi>錢希白</hi>
　　落星石<lb/>
祕省内落星石薛稷畵鶴賀知章草書郎餘令畵鳳相<lb/>
𫝊號為四絶<lb/>
　　瀑泉<lb/>
司空圗舊隱三峯天祐末移居中條山王官谷周迴十<lb/>
餘里泉石之美冠於一山北巖之上有瀑泉流注谷中<lb/>
溉良田數十頃至今子孫猶存為司空之莊耳<lb/>
<pb n="KR3j0185_WYG_026-22b"/>
　　墜井<lb/>
白樂天之母因看花墜井後有排擯者以賞花新井之<lb/>
作左遷穆皇嘗題柱曰此人一生爭得水喫<lb/>
　　夢為虎趂<lb/>
武宗夢為虎所趂命京兆同華格虎以進至大中即屬<lb/>
格虎例<lb/>
　　諫遊<lb/>
上在驪山華清宫值元夜欲出遊陳𤣥禮奏曰宫外曠<lb/>
<pb n="KR3j0185_WYG_026-23a"/>
野須有預備必欲夜遊願歸城闕上不能奪<lb/>
　　鷄兔筭<lb/>
鷄兔筭國史譜紀之尚不明上下頭下下脚脚即折半<lb/>
下見頭除脚見脚除頭上是鷄下是兔<lb/>
　　弄子忘恚<lb/>
李訥僕射性卞急酷尚奕棋毎下子安詳極於寛緩往<lb/>
躁怒作家人輩則密以奕具陳於前訥覩便忻然改容<lb/>
以取其子布弄忘其恚矣<lb/>
<pb n="KR3j0185_WYG_026-23b"/>
　　滋水<lb/>
滋水驛在長樂驛之東睿皇在藩日此㕔之西壁畵一<lb/>
胡頭因題曰喚出眼何用苦深藏縮却鼻何畏不聞香<lb/>
　　五花<lb/>
荆南舊有五花館待賔之上地也故蔣肱上成汭詩云<lb/>
不是主人憐姓字五花賔館敢從容<lb/>
　　置權量<lb/>
栁仲郢拜京兆尹置權量於東西市使貿易用之禁私<lb/>
<pb n="KR3j0185_WYG_026-24a"/>
製者北司史入粟違約仲郢殺而尸之自是人無敢犯<lb/>
　　野狐<lb/>
野狐泉店在潼闗之西泉在道南店後坡下舊𫝊云野<lb/>
狐掊而泉涌店人改為冷淘過者行旅止焉今法饌中<lb/>
有野狐泉者以菉粉為之亦象此也<lb/>
　　五縣天子<lb/>
王延彬獨據建州稱偽號一旦大設為伶官作戲辭云<lb/>
只聞有泗州和尚不見有五縣天子<lb/>
<pb n="KR3j0185_WYG_026-24b"/>
　　草市<lb/>
蜀東西川之人常互相輕薄西川人言梓州者乃我東<lb/>
門之草市也豈得與我耦哉柳仲郢為東川節度使聞<lb/>
之謂幙賔曰吾立朝三十年清華備歴今日始得為西<lb/>
川作市令聞者皆笑之故世言東西兩川人多輕薄<lb/>
　　刺血濡章<lb/>
駙馬都尉鄭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>潜曜睿皇之外孫尚明皇第十二女臨<lb/>
晉長公主母即代國長公主也開元中母寢疾曜刺血<lb/>
<pb n="KR3j0185_WYG_026-25a"/>
濡奏章請以身代及焚章獨神道許三字不化翌日主<lb/>
疾間鄭固命左右勿敢言其請天之章門客尹靈琛之<lb/>
詞也靈琛為人言之<lb/>
　　薜荔<lb/>
武翊皇以三頭冠絶一代後惑婢薛茘苦其冢婦盧氏<lb/>
雖李紳以同年為䕶而衆論不容終至流竄狀頭宏詞<lb/>
勑頭是謂三頭<lb/>
　　六籍奴婢<lb/>
<pb n="KR3j0185_WYG_026-25b"/>
劉蕡精於儒術嘗看文中子忿然言曰才非殆庶擬上<lb/>
聖述作不亦過乎客曰文中子於六籍何如蕡曰若以<lb/>
人望人文中子於六籍猶奴婢之於郎主也世遂以文<lb/>
中子為六籍奴婢<lb/>
　　少白<lb/>
裴洎入相之年才四十四鬚髪盡白<lb/>
　　臼塘<lb/>
衞中行自福察有贓流於播州㑹赦北還死於播之館<lb/>
<pb n="KR3j0185_WYG_026-26a"/>
置於臼塘中南人送死無棺槨之具稻熟時理米鑿木<lb/>
若小舟以為臼土人呼為臼塘<lb/>
　　事决於子<lb/>
令狐綯在相毎朝廷大事一取決於子滈如元載之用<lb/>
伯和李吉甫之用徳裕<lb/>
<pb n="KR3j0185_WYG_026-27a"/>
　　龍城錄<hi>柳宗元</hi>
　　吳嶠精明天文<lb/>
呉嶠霅溪人也年十三作道士時煬帝元年過鄴中告<lb/>
其令曰中星不守太㣲主君有嫌而旺氣流萃於秦地<lb/>
子知之乎令不之信至神堯即位方知不誣嶠精明天<lb/>
文即袁天罡之師也<lb/>
　　魏證嗜醋芹<lb/>
魏左相忠言讜論賛襄萬機誠社稷臣有日退朝太宗<lb/>
<pb n="KR3j0185_WYG_026-27b"/>
笑謂侍臣曰此羊鼻公不知遺何好而能動其情侍臣<lb/>
曰魏徴好嗜醋芹毎食之欣然稱快此見其真態也明<lb/>
旦召賜食有醋芹三杯公見之欣喜翼然食未竟而芹<lb/>
已盡太宗笑曰卿謂無所好今朕見之矣公拜謝曰君<lb/>
無為故無所好臣執作從事獨癖此收歛物太宗黙而<lb/>
感之公退太宗仰睨而三歎之<lb/>
　　上帝追攝王逺知易總<lb/>
上元中台州一道士王逺知善易於觀感間曲盡㣲妙<lb/>
<pb n="KR3j0185_WYG_026-28a"/>
善知人死生禍福作易總十五卷世祕其本一日因曝<lb/>
書雷雨忽至隂雲騰沓直入卧内雷殷殷然赤電遶室<lb/>
暝霧中一老人下身所衣服但認青翠莫識其制作也<lb/>
逺知焚香再拜伏地若有所待老人叱起怒曰所泄者<lb/>
書何在上帝命吾攝六丁雷電追取逺知方惶懼據地<lb/>
起旁有六人青衣已捧書立矣老人責曰上方禁文自<lb/>
有飛天保衞玉笈金科祕藏𤣥都汝是何者輒混藏緗<lb/>
帙據其所得實以告我逺知戰悸對曰青丘元老以臣<lb/>
<pb n="KR3j0185_WYG_026-28b"/>
不逮故傳授焉老人頥頷頃曰上帝敕下汝仙品已及<lb/>
於授度期展二十四年二紀數也逺知拜命次旋風颶<lb/>
起坼帷裂幙時已二鼓明月在東星斗燦然俱無影響<lb/>
所取將書乃易總耳逺知志頗自失後閉户不出經歳<lb/>
不食人因窺閴中但聞勸酧交歡竟不知為誰也嗣聖<lb/>
中召至京玉清觀安泊間或逃去如此者數次天后封<lb/>
金紫光禄大夫但笑而不謝一日告殂遺言屍赴東流<lb/>
湍水中天后不允其語敕葬開明原上後長壽中台州<lb/>
<pb n="KR3j0185_WYG_026-29a"/>
有人過海阻風飄蕩船欲坼妄行不知所止忽見畵船<lb/>
一葉𣺌自天末來驚視之乃逺知也漸相近台人拜而<lb/>
呼之逺知曰君涉險何至於此告台人此洋海之東十<lb/>
萬里也台人問歸計奈何逺知曰借子迅風正西一夕<lb/>
可到登州為𫝊語天壇觀張光道士台人既辭去舟回<lb/>
如飛羽但覺風毣毣而過明日至登州方知逺知死久<lb/>
矣訪天壇道士其徒云死兩日矣方驗二人皆仙去<lb/>
　　武居常有身後名<lb/>
<pb n="KR3j0185_WYG_026-29b"/>
武居常天后髙祖也少時遊洛下人呼為猴頰郎以居<lb/>
常頥下有鬚若猿頷也其上有四靨一日伊水土遇一<lb/>
丐者曰郎君當有身後名面骨法當刑然有女當八十<lb/>
年後起家暴貴尋亦浸㣲居常不信後卒如言匄者豈<lb/>
非異人乎<lb/>
　　房𤣥齡為相無嗣<lb/>
房𤣥齡來買卜成都日者笑而掩象曰公知名當世為<lb/>
時賢相奈無嗣相紹何公怒時遺直已三歳在側日者<lb/>
<pb n="KR3j0185_WYG_026-30a"/>
顧指曰此兒此兒絶房氏者此也公大悵而還後皆信<lb/>
然也<lb/>
　　韓仲卿夢曹子建求序<lb/>
韓仲卿一日夢一烏幘少年風姿磊落神仙人也拜求<lb/>
仲卿言某有文集在建鄴李氏公當名出一時肯為我<lb/>
討是文而序之㑭我亦隂報耳仲卿諾之去復回曰我<lb/>
曹植子建也仲卿既寤撿鄴中書得子建集分為十卷<lb/>
異而序之即仲卿作也<lb/>
<pb n="KR3j0185_WYG_026-30b"/>
　　趙師雄醉憩梅花下<lb/>
隋開皇中趙師雄遷羅浮一日天寒日暮在醉醒間因<lb/>
憇僕車於松林間酒肆傍舍見一女人淡粧素服出迓<lb/>
師雄時已昏黒殘雪對月色㣲明師雄喜之與之語但<lb/>
覺芳香襲人語言極清麗因與之扣酒家門得數杯相<lb/>
與飲少頃有一綠衣童來笑歌戲舞亦自可觀頃醉寢<lb/>
師雄亦懵然但覺風寒相襲久之時東方已白師雄起<lb/>
視乃在大梅花樹下上有翠羽啾嘈相須月落參横但<lb/>
<pb n="KR3j0185_WYG_026-31a"/>
惆悵而已<lb/>
　　李太白得仙<lb/>
退之嘗言李太白得仙去元和初有人自北海來見太<lb/>
白與一道士在髙山上笑語久之頃道士於碧霧中跨<lb/>
赤虬而去太白聳身健步追久共乘之而東去此亦可<lb/>
駭也<lb/>
　　韓退之夢吞丹篆<lb/>
退之常説少時夢人與丹篆一卷令强吞之傍一人撫<lb/>
<pb n="KR3j0185_WYG_026-31b"/>
掌而笑覺後亦似胷中如物噎經數日方無恙尚可記<lb/>
其上一兩字筆勢非人間書也後識孟郊似與之目熟<lb/>
思之乃夢中傍笑者信乎相契如此<lb/>
　　寜王畫馬化去<lb/>
寧王善畵馬開元興慶池南華蕚樓下壁上有六馬衮<lb/>
塵圗内明皇最眷愛玉面花驄謂無纎悉不備風鬃霧<lb/>
鬛信偉如也後壁唯有五馬其一者失去信知神妙將<lb/>
變化俱也<lb/>
<pb n="KR3j0185_WYG_026-32a"/>
　　含元殿丹石隱語<lb/>
開元末含元殿火去基下出丹石上有隱語不可知云<lb/>
天漢二年赤光生栗木下有子傷心遇酷此亦不能辨<lb/>
也<lb/>
　　景州龍見三頭<lb/>
開元四年景州水中見一龍三頭時州中大水後一日有<lb/>
風自龍見處西南來飛屋拔木半晝暝<lb/>
　　神堯皇帝破龍門賊<lb/>
<pb n="KR3j0185_WYG_026-32b"/>
神堯皇帝拜河東節度使九月領大使擊龍門賊母端<lb/>
兒夜過韓津口時明月方出白霧初澄於小橋下有二<lb/>
人語言明日毋大郎死我輩勤亦不少矣神堯停馬問<lb/>
二人再拜起泣曰某二人漢兵也昨奉東嶽命嶽神管<lb/>
押七十人付龍門助將軍討賊某二人尸骨在此因少<lb/>
憇於此亦自感傷兼欲先知於將軍耳神堯訝其言深<lb/>
切詢其姓氏但笑謝言將軍貴人也某僕卒之賤分不<lb/>
當逾言訖蒼惶辭去言大隊至矣倐忽不見頃疾風如<lb/>
<pb n="KR3j0185_WYG_026-33a"/>
過矢風塵蔽天而過神堯黙喜之明日破賊發七十二矢<lb/>
皆中而復得其矢信知聖王所向至靈亦先為佐佑焉<lb/>
　　明皇夢遊廣寒宫<lb/>
開元六年上皇與申天師道士鴻都客八月望日夜因<lb/>
天師作術三人同在雲上遊月中過一大門在玉光中<lb/>
飛浮宫殿往來無定寒氣逼人露濡衣袖皆濕頃見一<lb/>
大宫府榜曰廣寒清虚之府其守門兵衞甚嚴白刃粲<lb/>
然望之如凝雪時三人皆止其下不得入天師引上皇<lb/>
<pb n="KR3j0185_WYG_026-33b"/>
起躍身如在煙霧中下視王城崔巍但聞清香靄欝視下<lb/>
若萬里琉璃之田其間見有仙人道士乘雲駕鶴往來<lb/>
若遊戲少焉步向前覺翠色冷光相射目眩極寒不可<lb/>
進下見有素娥十餘人皆皓衣乘白鸞往來舞笑於廣<lb/>
寒大桂樹之下又聴樂音嘈雜亦甚清麗上皇素解音<lb/>
律熟覽而意已傳頃天師亟欲歸三人下若旋風忽悟<lb/>
若醉中夢迴爾次夜上皇欲再求往天師但笑謝而不<lb/>
允上皇因想素娥風中飛舞袖被編律成音製霓裳羽<lb/>
<pb n="KR3j0185_WYG_026-34a"/>
衣舞曲自古洎今清麗無復加於是矣<lb/>
　　任中宣夢水神持鏡<lb/>
長安任中宣家素畜寶鏡謂之飛精識者謂是三代物<lb/>
後有八字僅可曉然近籕篆云水銀隂精百鍊成鏡詢<lb/>
所得云商山樵者石下得之後中宣南騖洞庭風浪洶<lb/>
然因泊舟夢一道士赤衣乘龍詣中宣言此鏡乃水府<lb/>
至寶出世有期今當歸我矣中宣因問姓氏但笑而不<lb/>
答持鏡而去夢迴亟視篋中已失所在<lb/>
<pb n="KR3j0185_WYG_026-34b"/>
　　夜坐談鬼而怪至<lb/>
君誨嘗夜坐與退之余三人談鬼神變化時風雪寒甚<lb/>
牕外㸃㸃火明若流螢須臾千萬㸃不可數度頃入室<lb/>
中或為圎鏡飛度往來乍離乍合變為大聲去而三人<lb/>
雖退之剛直亦為之動顔君誨與余但匍匐掩目前席<lb/>
而已信乎俗諺曰白日無談人談人則害生昏夜無談<lb/>
鬼談鬼則怪至亦知言也余三人後皆不利<lb/>
　　裴武公夜得鬼詩而化為燼<lb/>
<pb n="KR3j0185_WYG_026-35a"/>
開元末裴武公軍夜宿武休帳前見一介胄者擲一紙<lb/>
書而去武公取視乃四韻詩云屢策羸驂歴亂峋叢嵐<lb/>
映日晝如曛長橋駕險浮天漢危棧通岐觸岫雲却念<lb/>
淮隂還得計又嗟忠武不堪聞廢興盡係前生數休衒<lb/>
英雄勇冠軍武公得詩大不悦紙隨手落為燼信知鬼<lb/>
物所製也出師大不利武公射中臆下病月餘薨<lb/>
　　房𤣥齡有大譽<lb/>
房𤣥齡幼穉日王通説其文謂此細眼奴非立忠志則<lb/>
<pb n="KR3j0185_WYG_026-35b"/>
為亂賊輔帝者則為儒師綽有大譽矣<lb/>
　　閻立本有丹青之譽<lb/>
閻立本畫宣王吉日圗太宗文皇帝嘗為題中諸公皆<lb/>
議論東都從幸上出示圗於諸臣稱為越絶前世已而<lb/>
忽藏於衣袖笑謝而退自是立本有丹青之譽<lb/>
　　王宏善為八體書<lb/>
王宏濟南人太宗幼日同學因問為八體書太宗既即<lb/>
極因訪宏而鄉人竟傳隱去是亦子陵之徒歟<lb/>
<pb n="KR3j0185_WYG_026-36a"/>
　　張昶著龍山史記注<lb/>
沈休文有龍山史記注即張昶著昶後漢末大儒而世<lb/>
亦不稱譽余少時江南李育之來訪余求進此文後為<lb/>
火所焚更不復得豈斯文天欲秘者耶<lb/>
　　龍城無妖邪之怪<lb/>
柳州舊有鬼名五通余始到不之信一日因發篋易衣<lb/>
盡為灰燼余乃為文醮訴於帝帝憫我心遂爾龍城絶<lb/>
妖邪之怪而庶士亦得以寧也<lb/>
<pb n="KR3j0185_WYG_026-36b"/>
　　王漸作孝經義<lb/>
國初有孝子王漸作孝經義成五十卷事亦該備而漸<lb/>
性鄙朴凡鄉里有鬭訟漸即詣門髙聲誦義一卷反為<lb/>
漸謝後有病者即請漸來誦書尋亦得愈其名藹然余<lb/>
時過汴州適㑹路逢一老人亦談此事頗亦敬其誠也<lb/>
　　晉哀帝著書深闡至理<lb/>
晉哀帝著丹青符經五卷丹臺錄三卷青符子即神丘<lb/>
先生也深闡至理而近世有胡宗道海上方士得其術<lb/>
<pb n="KR3j0185_WYG_026-37a"/>
　　老叟講明種蓺之言<lb/>
余南遷度髙鄉道逢老叟帥年少於路次講明種蓺其<lb/>
言深耕穊種時耘時耔却牛馬之踐履去螟蜷之戕害<lb/>
勤以朝夕滋之糞土而有秋之利盖富有年矣若夫堯<lb/>
湯之水旱霜雹之不時則在夫天也余感此言將書諸<lb/>
紳質於治民理生者無所施而不可而又至言也<lb/>
　　李明叔精明古器<lb/>
建康李生名照字明叔真可人書生好古博雅者一日<lb/>
<pb n="KR3j0185_WYG_026-37b"/>
就京師謁余裹飯從游於汧渭之間此人宦意畏巧而<lb/>
淡然蔽於古器凡自戰國洎於蕭梁之間譜所載者十<lb/>
得五六而皆精製竒巧後世莫逮然生頗為文思澁設<lb/>
用勤求古器心在於文書間亦足以超偉於當代也<lb/>
　　賈奭著書仙去<lb/>
賈奭河陽人字師道與余先人同室讀書為人謹順少<lb/>
調官河南尉才吏也後五十歳棄家隱伊陽小水鄉和<lb/>
樂村鳴臯山中著書二十卷號鳴臯子邇年不知其所<lb/>
<pb n="KR3j0185_WYG_026-38a"/>
終山中人竟言仙去然訛幻莫之信也有子餗字子美<lb/>
亦有才然不逮於父風<lb/>
　　開元藏書七萬卷<lb/>
有唐惟開元最備文籍集賢院所藏至七萬卷當時之<lb/>
學士盖為褚無量裴煜之鄭譚馬懐素張説佚行水陸<lb/>
堅康子元輩凡四十七人分司典籍靡有闕文西賊遽<lb/>
興兵火交紊兩都灰燼無存惜哉<lb/>
　　明皇識射覆之術<lb/>
<pb n="KR3j0185_WYG_026-38b"/>
上皇始平禍亂在宫所與道士馮存澄因射覆得卦曰<lb/>
合因又得卦曰斬闗又得卦曰鑄印乘軒存澄啓謝曰<lb/>
昔此卦三靈為最善黄帝勝炎帝而筮得之所謂合因<lb/>
斬闗鑄印乘軒始當果斷終得嗣天上皇掩其口曰止<lb/>
矣黙識之矣後即位應其術焉<lb/>
　　明皇夢姚宋當為相<lb/>
上皇初登極夢二龍一符自紅霧中來上大𨽻姚崇宋<lb/>
璟四字扐之兩大樹上宛延而去夢迴上召申王圎兆<lb/>
<pb n="KR3j0185_WYG_026-39a"/>
王進曰兩木相也二人名為天遣龍致於樹即知崇璟<lb/>
當為輔相兆矣上歎異之<lb/>
　　太宗沈書於滹沱<lb/>
太宗文皇帝平王世充於圖籍有交闗語言構怨連結<lb/>
文書數百事太宗命杜如晦掌之如晦復禀上當如何<lb/>
太宗曰付諸曹吏行頃聞於外有大臣將自盡者上乃<lb/>
復取文書背裹一物疑石重上親裹百重命中使沉滹<lb/>
沱中更不復省此與光武焚交謗數千章者何異<lb/>
<pb n="KR3j0185_WYG_026-39b"/>
　　尹知章夢持巨鑿破其腹<lb/>
尹知章字文叔絳州翼城人少時性懵夢一赤衣人持<lb/>
巨鑿破其腹若内草茹於心中痛甚驚寤自後聰敏為<lb/>
流輩所尊開元中張説表詣朝上召見延英上問曹植<lb/>
幽思賦何為逺取景物為句意㫖安在知章對以植所<lb/>
謂賦作不徒然若倚髙臺之曲嵎望且重也處幽僻之<lb/>
閒深位至卑也望翔雲之悠悠嗟朝霽而夕隂以為物<lb/>
無止定之意而上多改易也顧秋華之零落歳將暮也<lb/>
<pb n="KR3j0185_WYG_026-40a"/>
感歳暮而傷心年將易也觀躍魚於南沼使智者居於<lb/>
明非得志也聆鳴鶴於北林怨且和也搦素筆而慷慨<lb/>
守文而感也揚大雅之哀吟憫其時也仰清風以嘆息<lb/>
思濯煩也寄予思於悲絃志在古也信有心而在逺措<lb/>
者大也重登髙以臨川及上下也何余心之煩錯寧翰<lb/>
墨之能𫝊意不盡也此幽思所以賦也上敬異之擢禮<lb/>
部侍郎集賢院正字<lb/>
　　髙皇帝宴賞牡丹<lb/>
<pb n="KR3j0185_WYG_026-40b"/>
髙皇帝御羣臣賦宴賞雙頭牡丹詩惟上官昭容一聨<lb/>
爲絶麗所謂勢如連璧友心若臭蘭人者使夫婉兒稍<lb/>
知義訓亦足為賢婦人而稱量天下何足道哉此禍成<lb/>
所以無赦於死也有文集一百卷行於世<lb/>
　　魏證善治酒<lb/>
魏左相能治酒有名曰醹淥翠濤常以大金甖内貯盛<lb/>
十年飲不歇其味即世所未有太宗文皇帝嘗有詩賜<lb/>
公稱醹淥勝蘭生翠濤過玉薤千日醉不醒十年味不<lb/>
<pb n="KR3j0185_WYG_026-41a"/>
敗蘭生即漢武百味㫖酒也玉薤煬帝酒名公此酒本學<lb/>
釀於西域人豈非得大宛之法司馬遷所謂富人藏萬<lb/>
石葡萄酒數十歳不敗者乎<lb/>
　　裴令公訓子<lb/>
裴令公常訓其子凡吾輩但可文種無絶然其間有成<lb/>
功能致身為萬乘之相則天也<lb/>
　　華陽洞小兒化為龍<lb/>
茅山隱士呉綽素擅潔譽神鳳初因採藥於華陽洞口<lb/>
<pb n="KR3j0185_WYG_026-41b"/>
見一小兒手把大珠三顆其色瑩然戲於松下綽見之因<lb/>
前詢誰氏子兒犇忙入洞中綽恐為虎所害遂連呼相從<lb/>
入欲救之行不三十步見兒化作龍形一手握三珠填<lb/>
左耳中綽素剛膽以藥斧斸之落左耳而三珠已失所<lb/>
在龍亦不見出不十餘步洞門閉矣綽後上皇封素養<lb/>
先生此語賈宣伯説<lb/>
　　賈宣伯有治三蟲之藥<lb/>
賈宣伯有神藥能治三蟲止熬黄栢木以熱酒沃之别<lb/>
<pb n="KR3j0185_WYG_026-42a"/>
無他味一日過松江得巨魚置於水罟中因投水刀圭<lb/>
藥魚引吸中即死取視則見八足若爪利焉後呉江有<lb/>
怪土人謂蛟為害宣伯以數刀圭投潭中明旦老蛟死<lb/>
浮於水而水蟲莫知數皆為藥死山人此藥云本受之<lb/>
於閤皂山王天師乃仙方耶而涉海者亦或需焉故書之<lb/>
　　李林甫以毒虐弄正權<lb/>
恵州一娼女震厄死於市衢脇下有朱字李林甫以毒<lb/>
虐弄正權帝命列仙舉三震之疑此女子偃月公後身<lb/>
<pb n="KR3j0185_WYG_026-42b"/>
耶譎而可懼元和元年六月也<lb/>
　　張復條山集論世外事<lb/>
張復澧州人飽書帙作條山集三十卷論世外事此人兼<lb/>
得神鬼趣隱不仕有文集行於世<lb/>
　　羅池石刻<lb/>
羅池北龍城勝地也役者得白石上㣲辨刻畫云龍城柳<lb/>
神所守驅厲鬼山左首福土氓制九醜余得之不詳其理<lb/>
特欲隱予於斯歟<lb/>
<pb n="KR3j0185_WYG_026-43a"/>
　　劉仲卿隐金華洞<lb/>
賈宣伯愛金華山即金雙谿别界其北有仙洞俗呼為劉<lb/>
先生隱息處其内有三十六室廣三十六里石刻上以松<lb/>
炬照之云劉嚴字仲卿漢室射聲校尉當恭顯之際極<lb/>
諫被貶於東陬隱迹於此莫知所終即道士蕭至𤣥所記<lb/>
也山口人時得玉篆牌俗𫝊劉仲卿毎至中元日來降<lb/>
洞中州人祈福尋谿口邊得此者當巨富此亦未必為<lb/>
然然仲卿亦梅子真之徒歟<lb/>
<pb n="KR3j0185_WYG_026-43b"/>
　　趙昱斬蛟<lb/>
趙昱字仲明與兄冕俱隱青城山從事道士李珏隋末<lb/>
煬帝知其賢徴召不起督讓益州太守臧賸强起昱至<lb/>
京師煬帝縻以上爵不就獨乞為蜀太守帝從之拜嘉<lb/>
州太守時犍為潭中有老蛟為害日久截沒舟船蜀江<lb/>
人患之昱涖政五月有小吏告昱㑹使人往青城山置<lb/>
藥渡江溺死者没舟航七百艘昱大怒率甲士千人及<lb/>
州屬男一萬人夾江岸鼓噪聲振天地昱乃持刀沒水<lb/>
<pb n="KR3j0185_WYG_026-44a"/>
頃江水盡赤石岩半崩吼聲如雷昱左手執蛟首右手<lb/>
持刀奮波而出州人頂戴事為神明隋末大亂潜以隱<lb/>
去不知所終時嘉陵漲溢水勢洶然蜀人思昱頃之見<lb/>
昱青霧中騎白馬從數獵者見於波面揚鞭而過州人<lb/>
爭呼之遂吞怒眉山太守薦章太宗文皇帝賜封神勇<lb/>
大將軍廟食灌江口歳時民疾病禱之無不應上皇幸<lb/>
蜀加封赤城王又封顯應侯昱斬蛟時年二十六珏𫝊<lb/>
仙去亦封佑應保慈先生<lb/>
<pb n="KR3j0185_WYG_026-44b"/>
　　宋單父種牡丹<lb/>
洛人宋單父字仲儒善吟詩亦能種藝術凡牡丹變易<lb/>
千種紅白鬭色人亦不能知其術上皇召至驪山植花<lb/>
萬本色様各不同賜金千餘兩内人皆呼為花師亦幻<lb/>
世之絶蓺也<lb/>
　<lb/>
　<lb/>
　説郛卷二十六上<lb/>
<pb n="KR3j0185_WYG_026-45a"/>
欽定四庫全書<lb/>
　説郛卷二十六下　　　　明　陶宗儀　撰<lb/>
　　桂苑叢談<hi>馮翊</hi>
　　張綽有道術<lb/>
咸通初有進士張綽者下第後多遊江淮間頗有道術<lb/>
常養氣絶粒嗜酒耽碁又以爐火藥術為事一旦覩天<lb/>
大哂命筆題云爭奈金烏何頭上飛不住紅爐謾燒藥<lb/>
玉顔安可駐今年花發枝明年葉落樹不如且飲酒莫<lb/>
<pb n="KR3j0185_WYG_026-45b"/>
管流年逝人以此異之不喜装飾多歴旗亭而好酒杯<lb/>
也或人召飲若遂合意則索紙剪蛺蝶三二十枚以氣<lb/>
吹之成列而飛如此累刻以指收之俄皆在手見者求<lb/>
之即以他事為阻常遊鹽城多為酒困非類輩欲乘酒<lb/>
試之相競較力留繫是邑中醒乃述課得陳情二首以<lb/>
上狄令乃立釋之詩所紀惟一篇云門風常有蕙蘭馨<lb/>
鼎族家𫝊霸國名容貌靜懸秋月彩文章髙振海濤聲<lb/>
訟堂無事調琴軫郡閣何妨醉玉觥今日東漸<hi>音尖</hi>橋下<lb/>
<pb n="KR3j0185_WYG_026-46a"/>
水一條從此鎮長清自後狄宰多張之才次求其道日<lb/>
久延接欲𫝊其術張以明府勲貴家流年少而宰劇邑<lb/>
多聲色狗馬之求未暇志味𤣥奥因贈詩以開其意云<lb/>
何用梯媒向外求長生只在内中修莫言大道人難得<lb/>
自是行心不到頭他日將欲離去乃書琴堂而别後人<lb/>
多云江南上昇初去日乘醉因求搗網剪紙鶴二隻以<lb/>
水噀之俄而翔翥乃曰汝先去吾即後來時狄公亦醉<lb/>
不暇拘留遂得去其所題云張綽張綽自不㑹天下經<lb/>
<pb n="KR3j0185_WYG_026-46b"/>
書在腹内身却騰騰處世間心即逍遙出天外至今江<lb/>
淮好事者記綽時事詩極多<lb/>
　　太尉朱崖辯獄<lb/>
太尉朱崖出鎮浙右有甘露寺主事者訴交代得常住<lb/>
什物被前主事隱用却常住金若干兩引證前數輩皆<lb/>
有遞相交割文字分明衆詞皆指以新得替者隱用之<lb/>
且初上之時交領既分明及交割之日不見其金鞫成<lb/>
具獄伏罪昭昭然未窮破用之所由或以僧人不拘細<lb/>
<pb n="KR3j0185_WYG_026-47a"/>
行而費之以是無理可伸甘之死地一旦引處之際公<lb/>
疑其未盡㣲以意揣之髠人乃具實以聞曰居寺者樂<lb/>
於知事前後主之者積年已來空交分兩文書其實無<lb/>
金郡衆以某孤立不雜輩流欲乘此擠排之因流涕不<lb/>
勝其寃公乃憫而惻之曰此固非難也俛仰之間曰吾<lb/>
得之矣乃立即召兠子數乘命闗連僧入對事咸遣簾<lb/>
子畢令門不相對命取黄泥各令模前後交付下的金<lb/>
様以憑證據僧既不知形段竟模不成公怒令刻前輩<lb/>
<pb n="KR3j0185_WYG_026-47b"/>
皆一一伏罪其所排者遂獲清雪<lb/>
　　崔張自稱俠<lb/>
進士崔涯張祜下第後多遊江淮常嗜酒侮謔時輩或<lb/>
乘飲興即自稱俠二子好尚既同相與甚洽崔因醉作<lb/>
俠士詩云太行嶺上三尺雪崔涯袖中三尺鐵一朝若<lb/>
遇有心人出門便與妻兒别由是往往播在人口崔張<lb/>
真俠士也以此人多設酒饌待之得以互相推許一旦<lb/>
張以詩上牢盆使出其子授漕渠小職得堰俗號冬𤓰<lb/>
<pb n="KR3j0185_WYG_026-48a"/>
張二子一椿兒一桂子有詩曰椿兒遶樹春園裏桂子<lb/>
尋花夜月中人或戲之曰賢郎不宜作這等職張曰冬𤓰<lb/>
合出祜子戲者相與大哂後歳餘薄有資力一夕有非<lb/>
常人裝飾甚武腰劒手囊貯一物流血於外入門謂曰<lb/>
此非張俠士居耶曰然張揖客甚謹既坐客曰有一讐<lb/>
人十年莫得今夜獲之喜不可已指其囊曰此其首也<lb/>
問張曰有酒否張命酒飲之客曰此去三數里有一義<lb/>
士余欲報之則平生恩讐畢矣聞公氣義可假余十萬<lb/>
<pb n="KR3j0185_WYG_026-48b"/>
緡立欲酬之是余願矣此後赴湯蹈火為狗為雞無所<lb/>
憚張且不吝深喜其説乃扶囊燭下籌其縑素中品之<lb/>
物量而與之客曰快哉無所恨也乃留囊首而去期以<lb/>
却囬及期不至五鼓絶聲東曦既駕杳無蹤跡張慮以<lb/>
囊首彰露且非已為客既不來計將安出遣家人將欲<lb/>
埋之開囊出之乃豕首矣因方悟之而歎曰虛其名無<lb/>
其實而見欺之若是可不戒歟豪俠之氣自此而喪矣<lb/>
　　班支使解大明寺語<lb/>
<pb n="KR3j0185_WYG_026-49a"/>
太保令狐相出鎮淮海日支使班蒙與從事俱遊大明<lb/>
寺之西廊忽覩前壁題云一人堂堂二曜重光泉深尺<lb/>
一㸃去冰旁二人相連不欠一邊三梁四柱烈火燃添<lb/>
却雙勾兩日全諸賔至而顧之皆莫能辨獨班支使曰<lb/>
一人非大字乎二曜者日月非明字乎尺一者寸土非<lb/>
寺字乎㸃去冰旁水字也二人相連天字也不欠一邊<lb/>
下字也三梁四柱烈火燃無字也添却雙勾兩日全比<lb/>
字也以此觀之得非大明寺水天下無比八字乎衆皆<lb/>
<pb n="KR3j0185_WYG_026-49b"/>
恍然曰黄絹之竒智亦何異哉降歎彌日詢之老僧曰<lb/>
頃年有客獨遊題之而去不言姓氏<lb/>
　　賞心亭<lb/>
咸通中丞相姑臧公拜端揆日自大梁移鎮淮海政績<lb/>
日聞未期周榮加水土移風易俗甚洽羣情自彭門亂<lb/>
常之後藩鎮瘡痍未平公按轡㳟已而治之補綴頽毁<lb/>
整葺壞綱功無虛日以其郡無勝遊之地且風亭月榭<lb/>
既已荒涼花圃釣臺未愜深㫖一朝命於戲馬亭西連<lb/>
<pb n="KR3j0185_WYG_026-50a"/>
玉鈎斜道開闢池沼搆葺亭臺揮斤既畢萃其所芳春<lb/>
九旬都人士女得以遊觀一旦聞浙右小校薛陽陶監<lb/>
押度支運米入城公喜其姓同曩日朱崖左右者遂令<lb/>
詢之果是其人矣公愈喜似獲古物乃命衙庭小將代<lb/>
押留止别館一日公召陶同遊問及往日蘆管之事陶<lb/>
因獻朱崖陸鬯元白所撰歌一曲公亦喜之即於兹亭<lb/>
奏之其管絶㣲毎於一觱栗管中常容三管也聲如天<lb/>
際自然而來情思寛閒公大佳賞之亦贈其詩不記終<lb/>
<pb n="KR3j0185_WYG_026-50b"/>
篇其發端云虚心纖質鴈銜餘鳳吹龍吟定不如於是<lb/>
賜賚甚豐出其二子皆授牢盆倅職初公構池亭畢未<lb/>
有名因名賞心諸從事以近公諱盖賞字有尚也公曰<lb/>
宣父言徴不言在言在不稱徴且非内官宫妾何避其<lb/>
疑哉遂不改作其亭自秦畢陷逆乃為芻豢之地嗟乎<lb/>
公孫𢎞之東閣劉屈氂後為馬廐亦何異哉<lb/>
　　方竹柱杖<lb/>
太尉朱崖公兩出鎮於浙右前任罷日遊甘露寺因訪<lb/>
<pb n="KR3j0185_WYG_026-51a"/>
别於老僧院公曰弟子奉詔西行祗别和尚老僧者熟於<lb/>
祗接至於談話多空教所長不甚對以他事由是公憐而<lb/>
敬之煑茗既終將欲辭去公曰昔有客遺笻竹杖一條聊<lb/>
與師贈别亟令取之須臾而至其杖雖竹而方所持向<lb/>
上節眼鬚牙四面對出天生可愛且朱崖所寶之物即<lb/>
可知也别後不數歳再領朱方居三日復因到院問前<lb/>
時拄杖何在曰至今寶之公請出觀之則老僧規圎而<lb/>
漆之矣公嗟歎再彌日自此不復目其僧矣太尉多蓄<lb/>
<pb n="KR3j0185_WYG_026-51b"/>
古逺之物云是大宛國人所遺竹唯此一莖而方者也<lb/>
昔者友人嘗語愚云往歳江行風阻未得前去沿岸野<lb/>
步望山嶺而去忽見蘭若甚多僧院覩客來皆扃門不<lb/>
内獨有一院大敞其户見一僧翹足而眠以手書空顧<lb/>
客殊不介意友生竊自思書空有換鵝之能翹足類坦<lb/>
牀之事此必竒僧也直入造之僧雖强起全不樂客不<lb/>
得已而問曰先達有詩云書空蹺足睡路險仄身行和<lb/>
尚其庶幾乎僧曰貧道不知何許事適者畵房門拔匙<lb/>
<pb n="KR3j0185_WYG_026-52a"/>
<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>客不辭而出嗚呼彌天四海之談澄汰簸揚之對故<lb/>
附於此<lb/>
　　杜可均却鼠<lb/>
僖宗末廣陵有窮丐人杜可均者年四十餘人見其好<lb/>
飲絶粒毎日常入酒肆巡坐求飲亦不見其醉盖自量<lb/>
其所得人有憐之者命與之飲三兩杯便止有姓樂者<lb/>
列酒旗於城街之西常許以隂雨往諸旗亭不及即令<lb/>
來此與飲可均有所求亦不造矣或無所獲乃必過之<lb/>
<pb n="KR3j0185_WYG_026-52b"/>
樂亦無阻一旦遇大雪詣樂而求飲其主事者白云既<lb/>
已齧損即須據物陪來樂不喜其説可均乃問曰何故<lb/>
曰有人將衣物換酒收藏不謹致鼠齧壞杜曰此間屋<lb/>
院幾何曰若干杜曰某弱年曽記得一符甚能却鼠即<lb/>
不知可有驗否請書以試之術或有驗則盡此室永無<lb/>
鼠矣就將符依法命焚之自此鼠蹤遂絶不知何故杜<lb/>
屬府城傾陷之後秦畢重圍之際容貌不改皆為絶粒<lb/>
耳<lb/>
<pb n="KR3j0185_WYG_026-53a"/>
　　李將軍為左道所悞<lb/>
䕶軍李將軍全皋罷淮海日寓於開元寺以朝廷艱梗<lb/>
未獲西歸一旦有一小校紹介一道人云能爐火之事<lb/>
䕶軍乃延而客之自此常與之善一日話及黄白事道<lb/>
人曰唯某頗能得之可求一鼎容五六萬已來者得金<lb/>
二十餘兩為毎日給水銀藥物火候足而換之莫窮歳<lb/>
月終而復始李喜其説顧囊有金帶可及其數以付道<lb/>
人諸藥既備用火之後日日親自看驗居數日覺有㣲<lb/>
<pb n="KR3j0185_WYG_026-53b"/>
倦乃令家人親愛者守之數日既滿齋沐而後開金色<lb/>
燦然的不虚矣李拜而信之三日之内添換有一日道<lb/>
人不來藥爐一切如舊疑之俄經再宿初且訝其不至<lb/>
不得已啟爐而視之不見其金矣事及導引小校代填<lb/>
其金道人杳無蹤跡<lb/>
　　沙彌辯詩意<lb/>
乾符末有客寓止廣陵開元寺因友㑹語愚云頃年在<lb/>
京權寄青龍寺日見有客嘗訪寺僧届賔署屬主者忽<lb/>
<pb n="KR3j0185_WYG_026-54a"/>
遽不暇留連翌日復至又遇要地朝客不得展敬别時<lb/>
又來亦阻他事客怒色取筆題門而去詞曰龕龍東去<lb/>
海時日隱西斜敬文今不在碎石入流沙僧衆皆不能<lb/>
詳獨有沙彌能解之衆問其由則曰龕龍去矣乃合字<lb/>
也時日隱西寺字也敬文不在茍字也碎石入沙卒字<lb/>
也此不遜之言辱我曹矣僧人大悟追前人杳無蹤跡<lb/>
客云沙彌乃懿皇朝文皓供奉<lb/>
　　客飲甘露亭<lb/>
<pb n="KR3j0185_WYG_026-54b"/>
有甘露寺僧語愚云呉王收復浙右之歳明年夏中夜<lb/>
月瑩無雲望江澄澈如晝諸徒侣悉已禪寂竟無人蹤<lb/>
禽犬皆息矣獨某黙黙持課時亦惜其皎月未沈房廊臨<lb/>
江恰幽靜俄有數人自西軒而來領僕厮輩携酒壺直<lb/>
抵望江亭而止皆話今宵明月江水清澄得與諸人邂<lb/>
逅相遇且不辜兹景矣僧窺之而思曰中夜禁行客自<lb/>
何來必是幽靈異人乎乃於窻際俯伏而伺之既至坐<lb/>
定命酒羅列果食器皿隨時所有東向一人南朝之衣<lb/>
<pb n="KR3j0185_WYG_026-55a"/>
清揚甚美西坐一人北<hi>闕</hi>之服魁梧亹亹北行一人逢<lb/>
掖之衣指東向者設禮而坐南行一人朱衣霜簡清瘦<lb/>
多髯飛杯之頃東向者語西坐曰項羽重瞳猶有烏江<lb/>
之敗湘東一目寧為四海所歸果致如是乎<hi>闕</hi>服乃笑<lb/>
而言曰往者賢金昆不竪籬棘見未萌吾子豈有向來<lb/>
之患乎由是二客各低頭不樂南向朱衣曰時世命也<lb/>
知復何為且某又忽致此二三君子以為何如東向者<lb/>
曰朝代雖殊古今一致俾公縱無滿宫多少承恩者似<lb/>
<pb n="KR3j0185_WYG_026-55b"/>
有容華妾也亦恐不脱此難北向逢掖衣曰此猶可也<lb/>
大忌者滿身珠翠將何用唯與豪客拂象牀大患此也<lb/>
朱衣欷歔低頭而已東向曰今日得恣縱江南之遊皆<lb/>
乏風流矣僕記云邑人種得西施花千古春風開不盡<lb/>
可謂越古超今矣酒至西行北服曰各徴曩日臨危一<lb/>
言以代絲竹自吟自送可乎衆曰可北服乃執杯而吟<lb/>
曰趙壹能為賊鄒陽解獻書可惜西江水不救轍中魚<lb/>
次至逢掖舉杯而歌曰偉哉横海鱗壯矣垂天翼一旦<lb/>
<pb n="KR3j0185_WYG_026-56a"/>
失風水翻為螻蟻食巡至東向曰功遂侔昔人保退無<lb/>
智力既涉太行險兹路信難陟以至朱衣乃朗吟曰握<lb/>
裏龍蛇紙上鸞逡巡千幅不將難顧雲已往羅隱耄更<lb/>
有何人逞筆端吟罷東樓晨鐘遽鳴僧户軋然而啟歘<lb/>
爾而散竟無蹤矣僧之聰慧不羣多有遺之者愚故得<lb/>
而錄其畧焉<lb/>
　　崔英<lb/>
崔英年九歳在秦王苻堅宫内讀書堅殿上方卧諸生<lb/>
<pb n="KR3j0185_WYG_026-56b"/>
皆趨英獨緩步恠而問之英曰陛下如慈父非桀紂君<lb/>
何用畏乎又問卿讀何書曰孝經堅曰有何義曰在上<lb/>
不驕堅為之起更問有何義曰自天子至於庶人章上<lb/>
愛下下敬上堅曰卿好待十七必用卿為大夫英曰日<lb/>
月可重見陛下至尊不可再覩洪恩士或可用則用何<lb/>
在後期堅曰須待十七必召卿也及期拜諫議大夫<lb/>
　　髙浟<lb/>
髙浟為滄牧善捕賊有人失黒牛背上有白毛韋道建<lb/>
<pb n="KR3j0185_WYG_026-57a"/>
曰髙浟捉賊無不獲矣得此可為神浟乃詐為州縣市<lb/>
牛皮不限多少倍酬其直使主認之因獲是賊<lb/>
　　髙延宗<lb/>
髙延宗北齊文帝之弟縱恣過度為齊牧乃於樓上溺<lb/>
而使人向上張口承之又以猪肉和糞以飼左右<lb/>
　　崔𢎞度<lb/>
崔𢎞度隋文時為太僕卿嘗戒左右曰無得誑我後因<lb/>
食鱉問侍者曰美乎曰美𢎞度曰汝不食安知其美皆<lb/>
<pb n="KR3j0185_WYG_026-57b"/>
杖焉長安為之語曰寧飲三斗醋不見崔𢎞度寧茹三<lb/>
斗艾不逢屈突盖盖同時虐吏也<lb/>
　　王梵志<lb/>
王梵志衞州黎陽人也黎陽城東十五里有王徳祖者<lb/>
當隋之時家有林檎樹生癭大如斗經三年其癭朽爛<lb/>
徳祖見之乃撤其皮遂見一孩兒抱胎而出因收養之<lb/>
至七歳能語問曰誰人育我及問姓名徳祖具以實告<lb/>
因林木而生曰梵天後改曰志我家長育可姓王也作<lb/>
<pb n="KR3j0185_WYG_026-58a"/>
詩諷人甚有義㫖盖菩薩示化也<lb/>
　　法慶<lb/>
釋法慶煬帝時在長安先天寺造文六夾柱像未成暴<lb/>
亡時寶昌寺僧大智亦卒三日而還良久云見宫殿若<lb/>
王者見法慶在一像前語曰法慶造像未畢何乃令我<lb/>
死檢簿者曰命祿俱盡像曰須成我矣可給荷葉以終<lb/>
其事言訖大智再生衆異之往問法慶亦話説其驗迹<lb/>
竟不能食毎旦食荷葉一枚齋時三枚如此五年功就<lb/>
<pb n="KR3j0185_WYG_026-58b"/>
而卒<lb/>
　　崔膺<lb/>
崔膺博陵人也性狂少長於外家不齒及長能文首出<lb/>
衆子作道旁孤兒歌以諷外氏其文典而美常在張建<lb/>
封書院憐其才引為上客善為畵時因酒興偶畵得一<lb/>
疋馬為諸小兒竊去一旦將行營大呌稱膺失馬張公<lb/>
令捕之廂將問毛色應云膺馬昨夜猶在氊下監軍怒<lb/>
請殺之建封與監軍先有約彼此不相違建封曰却乞<lb/>
<pb n="KR3j0185_WYG_026-59a"/>
取崔膺軍中遂捨之<lb/>
　　任廸簡<lb/>
任迪簡為天徳軍判官飲酒吏誤以醋供迪簡以李景<lb/>
略令酷發之必死乃强飲之吐血而歸軍中人聞皆泣<lb/>
感後景略卒軍請為主自衞佐拜中憲為軍使後鎮亦<lb/>
定<lb/>
　　采娘<lb/>
鄭代肅宗時為潤州刺史兄侃嫂張氏女年十六名采<lb/>
<pb n="KR3j0185_WYG_026-59b"/>
娘淑貞其儀七夕夜陳香筵祈於織女是夕夢雲輿雨<lb/>
盖蔽空駐車命采娘曰吾織女祈何福曰願丐巧耳乃<lb/>
遺一金針長寸餘綴於紙上置裙帶中令三日勿語汝<lb/>
當竒巧不爾化成男子經二日以告其母母異而視之<lb/>
則空紙矣其針迹猶在張數女皆卒至娠女病而不言<lb/>
張氏有恨言曰男女五人皆卒復懐何為將復服藥以<lb/>
損之藥至將服采娘昏奄之内忽稱殺人母驚而問之<lb/>
曰某之若終當為男子母之所懐是也聞藥至情急是<lb/>
<pb n="KR3j0185_WYG_026-60a"/>
以呼之毋異之乃不服藥采娘尋卒既葬母悲念乃收<lb/>
常所戲之物而匿之未逾月遂生一男子有動所匿之<lb/>
物兒即啼哭張氏哭女孩兒即啼哭罷即愈及能言常<lb/>
戲弄之物乃采娘後身也因名曰叔子後乃位至柱史<lb/>
　　唐衢<lb/>
周鄭客唐衢有文學老而無成善哭毎一聲音調哀切<lb/>
聞者泣下常遊太原遇享軍酒酣乃哭滿座不樂主人<lb/>
為之罷宴矣<lb/>
<pb n="KR3j0185_WYG_026-60b"/>
　　靈徹<lb/>
越僧靈徹得蓮花漏於廬山𫝊江西亷使丹以恵逺山<lb/>
中不知刻漏乃得銅葉制器狀如蓮花置盆水之上底<lb/>
孔漏水半之則沉每晝夜十二沉之節雖冬夏雲隂月<lb/>
黒無所差矣<lb/>
<pb n="KR3j0185_WYG_026-61a"/>
　　義山襍記<hi>李商隱</hi>
　　象江太守<lb/>
滎陽鄭璠自象江得怪石六其三聳而鋭上又一如世<lb/>
間道士存思圗畵人肺胃肝腎次第懸絡者又一空中<lb/>
而隱外若癃癭殃疝病不作物者又一色紺冰而理平<lb/>
漫彈之好聲璠為象江三年不病瘴平安寢食乃還長<lb/>
安無家居婦兒寄止人舍下計輦六石道費俸六十萬璠<lb/>
嗜好有意極類前輩人<lb/>
<pb n="KR3j0185_WYG_026-61b"/>
　　華山尉<lb/>
陶生有恒人善養又善與人遊又善為官㑹昌初生病<lb/>
骨熱且死是年長安中進士為陶生誄者數十人生在<lb/>
時吾已得之矣及既死吾又得之<lb/>
　　宜都内人<lb/>
武后篡既久頗放縱耽内習不敬宗廟四方日有叛逆<lb/>
防豫不暇時宜都内人以唾壺進思有以諫者后坐帷<lb/>
下倚檀机與語問四方事宜都内人曰大家知古女卑<lb/>
<pb n="KR3j0185_WYG_026-62a"/>
於男耶后曰知内人曰古有女媧亦不正是天子佐伏<lb/>
羲理九州耳後世孃姥有越出房閤斷天下事者皆不<lb/>
得其正多是輔昏主不然抱小兒獨大家革天姓改厺<lb/>
釵釧襲服冠冕符瑞日至大臣不敢動真天子也然今<lb/>
内之弄臣狎人朝夕進御者久未屏厺妾疑此未當天<lb/>
意后曰何内人曰女隂也男陽也陽尊而隂卑雖大家<lb/>
以隂事主天然宜體取剛亢明烈以消羣陽陽消然後<lb/>
隂得志也今狎弄日至處大家夫宫尊位其勢隂求陽<lb/>
<pb n="KR3j0185_WYG_026-62b"/>
也陽勝而隂亦㣲不可久也大家始今日能屏去男妾<lb/>
獨立天下則陽之剛亢明烈可有矣如是過萬萬世男<lb/>
子益削女子益專妾之願在此后雖不能盡用然即日<lb/>
下令誅作明堂者<lb/>
　　齊魯二生<lb/>
　　程驤<lb/>
右一人字蟠之其父少良本鄆盜人也晩更與其徒畜<lb/>
牝馬草驘一私作弓矢刀杖學發冡抄道常就逈逺坑<lb/>
<pb n="KR3j0185_WYG_026-63a"/>
谷無廬徼處依大林木蚤夜偵候作姦李師古貪諸土<lb/>
貨下令䘏商鄆與淮海近出入天下珍寶日日不絶少<lb/>
良致貲以萬數毎旬時歸妻子輒置食飲勞其黨後<lb/>
少良老前所置食有大臠連骨以牙齒稍脱落不能食<lb/>
其妻輒起請黨中少年曰公子與此老父椎埋剽奪十<lb/>
數年竟不計天下有活人今其尚不能食況能在公子<lb/>
叔行耶公子此厺必殺之草間無為鐵門外老捕盜所<lb/>
得快少良黙憚之出百餘萬謝其黨曰老嫗真解事敢<lb/>
<pb n="KR3j0185_WYG_026-63b"/>
以此為諸君别衆許之與盟曰事後敗出約不相引少<lb/>
良由是以其貲發舉貿轉與隣伍重信義䘏死喪斷魚<lb/>
肉葱薤禮拜畵佛讀佛書不復出里閈竟若大君子能<lb/>
悔咎前惡者十五年死子驤率不知後一日有過其母<lb/>
駡之曰此種不良庸有好事耶驤泣問其語母盡以少<lb/>
良時事告之驤號哭數日不食乃悉散其財踰年驤甚<lb/>
苦貧就里中舉負給薪水洒掃之事讀書日數千言里<lb/>
先生賢之時與饘糗布帛使供養其母後漸通五經歴<lb/>
<pb n="KR3j0185_WYG_026-64a"/>
代史諸子雜家往往同學人厺其師從驤講授又其為<lb/>
人寛厚滋茂動靜有繩墨人不敢犯烏重𦙍為鄆帥喜<lb/>
聞驤與之錢數十萬令市書籍驤復以其餘賚諸生其<lb/>
里閭故徳少良者亦常來與驤孳息其貨數年復致萬<lb/>
金驤固不以為已有繩契管楗雜付比近用度費耗了<lb/>
不勘詰道益髙開成初相國彭城公遣其客張谷聘之<lb/>
驤不起<lb/>
　　劉义<lb/>
<pb n="KR3j0185_WYG_026-64b"/>
右一人字义不知其所來在魏與焦濛閭冰田滂善任<lb/>
氣重義大軀有膂力嘗出入市井殺牛擊犬豕羅網鳥雀<lb/>
亦或時因酒殺人變姓名遁去㑹赦得出後流入齊魯<lb/>
始讀書能為歌詩然恃其故時所為輒不能俛仰貴人<lb/>
穿屐破衣從尋常人乞丐酒食為活聞韓愈善友天下<lb/>
士步行歸之既至賦冰柱雲車二詩一旦居盧全孟郊<lb/>
之上樊宗師以文自任見义拜之後以爭語不能下諸<lb/>
公因持愈金數斤厺曰此䛕墓中人所得耳不若與劉<lb/>
<pb n="KR3j0185_WYG_026-65a"/>
君為壽愈不能止復歸齊魯义之行固不在聖賢中庸<lb/>
之列然其能面道人短長不畏卒禍及得其服義則又<lb/>
彌縫勸諫有若骨肉此其過人無限<lb/>
<pb n="KR3j0185_WYG_026-66a"/>
　　文藪襍著<hi>皮日休</hi>
　　讀司馬法<lb/>
古之取天下也以民心今之取天下也以民命唐虞尚<lb/>
仁天下之民從而帝之不曰取天下以民心者乎漢魏<lb/>
尚權驅赤子於利刃之下爭寸土於百戰之内由士為<lb/>
諸侯由諸侯為天子非兵不能威非戰不能服不曰取<lb/>
天下以民命者乎由是編之為術術愈精而殺人愈多<lb/>
㳒益切而害物益甚嗚呼其亦不仁矣蚩蚩之類不敢<lb/>
<pb n="KR3j0185_WYG_026-66b"/>
惜死者上懼乎刑次貪乎賞民之於君由子也何異乎<lb/>
父欲殺其子先紿以威後㗖以利哉孟子曰我善為陣<lb/>
我善為戰大罪也使後之士於民有是者雖不得王吾<lb/>
以為猶王焉<lb/>
　　請行周典<lb/>
周禮載師之職曰宅不毛者有里布田不耕者出屋粟<lb/>
凡民無職事者出夫家之征日休曰征税者非以率民<lb/>
而奉君亦將以勵民而成其業也今之宅樹花卉猶恐<lb/>
<pb n="KR3j0185_WYG_026-67a"/>
不竒減征賦惟恐不至茍樹桑者必門嗤户笑有能以<lb/>
不毛而税者哉如曰必也居不樹桑雖勢家亦出里布<lb/>
則途無踝丐之民矣今之田貧者不足於耕耨轉而輸<lb/>
於富者富者利廣占不利廣耕如曰必也田不耕者雖<lb/>
勢家亦出屋粟則途無餒斃之民矣今之民善者少不<lb/>
肖者多茍無世守之業必鬭雞走狗格簺擊鞠以取飡<lb/>
於游閒太史公曰刺繡文不如倚市門是也如曰必也<lb/>
凡民無職事者出夫家之征則世無游惰之民矣此三<lb/>
<pb n="KR3j0185_WYG_026-67b"/>
者民之最急者也有國有家者可不務乎周公聖人也<lb/>
周典聖人之制也未有依聖制而天下不治者執事者<lb/>
以為如何<lb/>
　　正尸祭<lb/>
聖人知生足其事事之知死不足其思制之生象其死<lb/>
窮其思也尸象其生極其敬也夫禮者足以守不以加<lb/>
加則弊足以加不以闕闕則怠足以闕不以廢廢則亂<lb/>
故祀享立尸于廟王則迎有拜有酳尸有酢所以立象<lb/>
<pb n="KR3j0185_WYG_026-68a"/>
生之敬也今視唐禮皇帝神降而拜象乎妥尸受福於<lb/>
神象乎酢尸嗚呼唐有天下化乎三百年其禮典赫然<lb/>
可以蠛漢蠓魏豈不能守周孔禮制哉故曰不以加加<lb/>
則弊禮無匜盥之文漢魏以來加之是也以加不以闕<lb/>
者周官射人祭祀則賛射牲王親射也自漢魏以來惟<lb/>
以毛血為薦是也足以闕不以廢古者屈到嗜芰屈建<lb/>
薦之謂乎非禮梁氏祀以蔬食是也嗚呼讀漢魏及梁<lb/>
書代無其人忍使其禮弊怠廢闕相接至此耶豈天使<lb/>
<pb n="KR3j0185_WYG_026-68b"/>
之然俟吾唐之人補其逸典哉是宗廟祭尸不當廢也<lb/>
已<lb/>
　　惑雷刑<lb/>
彭澤縣鄉曰黄花有農户曰逢氏田甚廣己牛不能備<lb/>
耕嘗僦他牛以兼其力逢氏之猾惡為一鄉之師焉得<lb/>
他牛則晝役夕歸箠耕於烈景笞耨於晦昃未嘗一息<lb/>
容其怠忽一日猝雷發山逢氏震死日休曰逢氏之猾<lb/>
惡天假雷刑絶其命信矣夫生民之基不過乎稼穡之<lb/>
<pb n="KR3j0185_WYG_026-69a"/>
功皆不為是畜之力哉則天之保牛齊乎民命也宜矣<lb/>
今逢氏苦其力天則震死如燕趙無賴少年椎之以私<lb/>
享烹之以市貨㳒不可戢刑不可威則天之保牛皆不<lb/>
降於雷刑哉則逢氏之死吾不知是天地也<lb/>
　　悲摯獸<lb/>
滙澤之場農夫持弓矢行其稼穡之側有苕頃為農夫<lb/>
息其傍未久苕花紛然不吹而飛若有物娭視之虎也<lb/>
跳踉哮[口*闞]視其狀若有所獲負不勝其喜之態也農夫<lb/>
<pb n="KR3j0185_WYG_026-69b"/>
謂虎見已將遇食而喜者乃挺矢匿形伺其重娭發貫<lb/>
其腋雷然而踣及視之枕死麕而斃矣意者謂獲其麕<lb/>
將食而娭將娭而害日休曰噫古之士獲一名受一位<lb/>
如已不足於名位而已豈有喜於富貴娭於權勢哉然<lb/>
反是者獲一名不勝其驕也受一位不勝其傲也驕傲<lb/>
未足於心而刑禍已滅其屬其不勝任與夫獲死麕者<lb/>
幾希悲夫吾以名位為死麕以刑禍為農夫庶乎免於<lb/>
今世矣<lb/>
<pb n="KR3j0185_WYG_026-70a"/>
　　誚荘生<lb/>
莊生免范蠡之子死至矣夫范蠡子復取其金則怒乃<lb/>
言於楚王死之嗚呼夫交者以義合至死不離也以利<lb/>
合者全於利前者鮮矣況利死之後哉則莊生謂畢事<lb/>
而歸金其言信矣至其取金則復言而死之焉有夫歸<lb/>
金之心也哉是莊生與范蠡果曰利合也或曰莊生非<lb/>
利金而渝言是范蠡之子利金而渝言也曰夫赦者楚<lb/>
之常㳒也范蠡子謂乎赦為楚之常㳒以其弟自合不<lb/>
<pb n="KR3j0185_WYG_026-70b"/>
死非莊生之力也故取夫金是愚豎之纎鄙也何足責<lb/>
哉如莊生與范蠡義合寕取金之忿以易乎人命也哉<lb/>
是果曰利合兼不全於利前者也<lb/>
　　旌王宇<lb/>
王莽竊弄漢柄擅斥帝族當其時有名臣名士身被漢<lb/>
祿者闔朝皆然也莫不迴忠作佞變直為邪曽不敢一<lb/>
忤莽色以平帝得親乎外氏者也而宇乃以為謀事泄<lb/>
受禍日休旌之曰若宇之道真忠烈之士哉不以其父<lb/>
<pb n="KR3j0185_WYG_026-71a"/>
得天下為利以反道為慮不以己將為天子之子為貴<lb/>
以愆咎為戒嗚呼宇之道大不負天地幽不慙鬼神貞<lb/>
不愧金石明不讓日月於臣子之義備矣而班氏忘讃<lb/>
皮子旌之美夫<lb/>
　　斥<lb/>
古者將在軍君命有所不受若穰苴之斬莊賈孫武之<lb/>
僇宫嬪魏絳之辱楊干是也如建者為軍正丞設御史<lb/>
有奸在建職當以狀聞自有天子之刑名如擅斬者乃<lb/>
<pb n="KR3j0185_WYG_026-71b"/>
一夫之㬥賊上吏者也以辱國威國威者軍刑者也夫<lb/>
軍政之職當申明其㳒於軍帥亦不可擅行誅殺也正<lb/>
且不可況又丞哉嗚呼漢不以是僇建以正其罪反以<lb/>
詔命賞之嘻妄矣過直近乎㬥物過訐近乎擅命有之<lb/>
不戢在家為賊子在國為亂臣其建之謂矣<lb/>
　　無項託<lb/>
符朗著符子言項託詆訿夫子之意者以吾道將不勝<lb/>
於黄老嗚呼孔子門惟回稱少故仲尼曰顔氏之子其殆<lb/>
<pb n="KR3j0185_WYG_026-72a"/>
庶幾乎又曰賢哉回也嘆其道與已同固未嘗或蔽之<lb/>
也如託之年與回少逺矣託之智與回又逺矣豈仲尼<lb/>
不稱之於其時耶夫四科之外有七十子七十子外有<lb/>
三千之徒其人也有一善仲尼未嘗不稱之豈於項氏<lb/>
獨掩其賢哉必不然也嗚呼項氏之有無亦如乎莊周<lb/>
稱盜跖漁父也墨子之稱墨尿娟嬋也豈足然哉豈足然<lb/>
哉<lb/>
<pb n="KR3j0185_WYG_026-73a"/>
　　法苑珠林<hi>闕名</hi>
　　孫壽<lb/>
顯慶中平州人有孫壽於海濵遊獵遇野火草木蕩盡<lb/>
唯有一叢茂草獨不焚疑草中有伏獸遂燭之以火竟<lb/>
不爇壽甚怪之入草中窺視乃獲一函金剛般若經其<lb/>
傍又有一死僧顔色不變火不延燎盖由此也始知經<lb/>
像非凡所測孫壽親自説之<lb/>
　　李觀<lb/>
<pb n="KR3j0185_WYG_026-73b"/>
唐隴西李觀顯慶中寓止滎陽丁父憂乃刺血寫金剛<lb/>
般若心經隨願往生經各一卷自是院中恒有異香非<lb/>
常馥烈鄰側亦常聞之無不稱歎中山郎餘令過鄭<lb/>
州見彼親友具陳其事<lb/>
　　五侯寺僧<lb/>
後魏范陽五侯寺僧失其名誦法華為常業初死權殮<lb/>
隄下後改葬骸骨並枯唯舌不壞雍州有僧誦法華隱<lb/>
白鹿山感一童子供給及死置尸巖下餘骸並枯唯舌<lb/>
<pb n="KR3j0185_WYG_026-74a"/>
不朽<lb/>
　　醴泉<lb/>
太山之東有醴泉其形如井本體是石也欲取飲者皆洗<lb/>
心跪而挹之則泉出如流多少足用若或汚慢則泉縮<lb/>
焉盖神明之異常者也<lb/>
　　栁儉<lb/>
邢州司馬柳儉在隋大業十年任岐州岐陽宫監義寧<lb/>
元年坐誣枉繫大理寺儉至心誦金剛般若經有兩紙<lb/>
<pb n="KR3j0185_WYG_026-74b"/>
未通不覺眠睡夢一婆羅門僧報云檀越宜誦經令遍<lb/>
即應得出儉忽寤勤誦不懈經二日忽有敕喚就朝堂<lb/>
放免又儉别時夜誦經至三更忽聞有異香散漫滿宅<lb/>
至曉不絶盖感應所致也儉至終計誦經得五千餘遍<lb/>
<pb n="KR3j0185_WYG_026-75a"/>
　　蒼梧雜志<hi>胡珵</hi>
　　酒債<lb/>
孫權叔濟嗜酒不治生産嘗欠人酒緡謂人曰尋常行<lb/>
處欠人酒債欲質此緼袍償之酒債尋常行處有本此<lb/>
　　望闕亭<lb/>
李衛公在珠崖郡北有望闕亭公題詩云獨上江亭望<lb/>
帝京鳥飛猶是半年程碧山也恐難歸去百匝千遭繞<lb/>
郡城城南小禪院因步遊之見老僧壁内掛十餘葫蘆<lb/>
<pb n="KR3j0185_WYG_026-75b"/>
公指曰中有藥物乎僧曰非也皆人骨灰耳太尉當軸<lb/>
朝列為私憾黜於此者貧道憫之因收其骸焚之貯其<lb/>
灰俟其子孫來訪耳公惕然如失返走心痛是夜卒<lb/>
　　椰樹<lb/>
椰樹髙六七尺無枝葉葉如束蒲在上其實如瓠繫之<lb/>
顛實外皮如葫蘆膚中有汁升餘清如水味美於蜜食<lb/>
其膚則不饑食其汁則増渇又有如兩眼處俗人謂之<lb/>
越王頭<lb/>
<pb n="KR3j0185_WYG_026-76a"/>
　　青瑣髙議<hi>劉斧</hi>
　　雪擁藍關<lb/>
韓退之姪湘有仙術方退之在朝暇日湘種頃刻花上<lb/>
擁出詩一聨云雲横秦嶺家何在雪擁藍闗馬不前未<lb/>
幾退之言佛骨貶潮州一日途中遇雪俄有一人冒雪<lb/>
而來乃湘也湘曰憶花上之句乎公詢其地乃藍闗嗟<lb/>
嘆久之為續其詩載集中<lb/>
　　迷樓<lb/>
<pb n="KR3j0185_WYG_026-76b"/>
迷樓記云浙人項昇能搆宫室先進圗本帝大悦詔有<lb/>
司營之經歳而成工巧之極自古無有帝幸之大喜顧<lb/>
左右曰使真仙遊其中亦當自迷也可目之曰迷樓后<lb/>
帝幸江都唐帝入京見迷樓曰此皆民人膏血所為乃<lb/>
命焚之經月火不滅<lb/>
　　揷竹表忠<lb/>
寇萊公赴貶雷州道出公安剪竹插於神祠之前而祝<lb/>
之曰準之心若有負於朝廷此竹必不生若不負朝廷<lb/>
<pb n="KR3j0185_WYG_026-77a"/>
此竹當再生其竹果生又云公貶死於雷州詔還塟道<lb/>
過公安民皆迎祭斬竹插地以挂紙錢而焚之尋復生<lb/>
笋成林邦人神之號曰相公竹<lb/>
　　議醫<lb/>
夫醫之為道尤難於他術從來久矣方其疾也雖金玉<lb/>
滿堂子弟骨肉環圍莫能為計必得良醫以起之即醫<lb/>
之為功非小焉主執人之性命者也此所以良醫患少<lb/>
而庸醫患多也不意為庸醫持其疾反覆寒熱弗辯形<lb/>
<pb n="KR3j0185_WYG_026-77b"/>
脈是亟其疾使加焉則從而失者有之余嘗患其若是<lb/>
前集嘗言之矣意不為諸君得也誠欲士君子治病得<lb/>
其人云耳<lb/>
　　本朝善卜<lb/>
仁廟時後苑有水亭將壞方議修整帝以記年月日詔<lb/>
苖逹而問焉達乃籌於帝前奏云若人則其人見病必<lb/>
恐不起如物則將壞之兆帝甚喜以束帛賜之以旌其<lb/>
術<lb/>
<pb n="KR3j0185_WYG_026-78a"/>
　　士子對荆公論文<lb/>
王荆公介甫時處金陵一日幅巾杖屨獨遊山寺遇數<lb/>
客盛談文史詞辨紛然公坐其下人莫之顧有一客徐<lb/>
問公曰亦知書否公唯唯而已復問公何姓公拱手答<lb/>
曰安石姓王衆人惶恐遽慚俯而去<lb/>
　　出侍姬皆處女<lb/>
王均李順亂蜀之後凡官於蜀者多不挈家以行至今<lb/>
成都府主尤有此禁張詠知益州單騎赴任是時一府<lb/>
<pb n="KR3j0185_WYG_026-78b"/>
官屬憚張之嚴峻莫敢蓄婢媵者張不欲絶人情遂自<lb/>
置侍婢以侍巾幘自此官屬稍置侍姬矣張在蜀四年<lb/>
被召還闕呼婢父母出貲以嫁之皆處女也<lb/>
　　大桶載食物<lb/>
張僕射齊賢體質豐大飲食過人尤嗜肥猪肉毎食數<lb/>
斤天壽院風藥黒神丸常人服之不過一彈丸耳公常<lb/>
以五七兩為大劑夾以胡餅而頓食之淳化中罷相知<lb/>
安州安陸山郡未嘗試達官見公飲㗖不類常人舉郡<lb/>
<pb n="KR3j0185_WYG_026-79a"/>
駭訝一日食客厨吏置一金漆大桶於㕔窺公所食如<lb/>
其物投桶中至暮酒漿浸漬漲溢滿桶<lb/>
　　殺猫生子<lb/>
治平三年咸平朱沛家粗豐足尤好養鵓鴿編竹為室<lb/>
數動踰百一日為猫捕食其鴿沛乃斷猫之四足猫轉<lb/>
堂室之間數日乃死他日猫又食鴿又斷其足前後所<lb/>
殺十數猫後沛妻連産二子俱無手足皆棄之沛終不<lb/>
悟惜哉<lb/>
<pb n="KR3j0185_WYG_026-79b"/>
　　一門二相<lb/>
本朝大丞相吕公蒙正大丞相夷簡一門二丞相二十<lb/>
年居政地鈞陶羣品運斡元化四方畏服天下太和終<lb/>
始一節玉立無玷曳青紫者盈門嗚呼盛哉<lb/>
本朝丞相賈黄中丞相昌朝一門二相公在鈞軸百廢<lb/>
條舉卿士大夫各安其軄天下稱為賢相美哉<lb/>
　　三元一家<lb/>
大丞相王曽青州解元南省省元殿前狀元樞宻馮京<lb/>
<pb n="KR3j0185_WYG_026-80a"/>
鄂州解元南省省元殿前狀元楊學士賞開封府解元<lb/>
南省省元殿前狀元本朝太平百餘年文物最為隆盛<lb/>
數路得人推進士為上第天聖三元纔三人耳繼之者<lb/>
又何其稀也<lb/>
　　鹿銜牡丹<lb/>
宫中牡丹品最上者御衣黄次曰甘草黄次曰建安黄<lb/>
次皆紅紫各有佳名終不出三花之上他日宫中貢一<lb/>
尺黄乃山下民王文仲所接也花靣幾一尺髙數寸祗<lb/>
<pb n="KR3j0185_WYG_026-80b"/>
開一朶綘幃籠䕶之帝未及賞㑹為鹿銜去帝以為不<lb/>
祥有佞人奏云釋氏有鹿銜花以獻金仙帝私曰野鹿<lb/>
遊宫中非佳兆也殊不知應祿山之亂也<lb/>
<pb n="KR3j0185_WYG_026-81a"/>
　　秘閣閒話<hi>闕名</hi>
　　金梭<lb/>
蔡州丁氏女精於女工毎七夕禱以酒果忽見流星墜<lb/>
筵中明日𤓰上有金梭自是巧思益進<lb/>
　　辟蠧<lb/>
熊山野好訪異物有石龜石桃石棗之類嘗夢人自云<lb/>
姓石相依附後得一石人長尺餘眉目皆具今世有石<lb/>
燕石蟹之類又松亦化為石隴州有魚石子置書籍中<lb/>
<pb n="KR3j0185_WYG_026-81b"/>
能辟蠧<lb/>
　　司書鬼<lb/>
司書鬼曰長恩除夕呼其名而祭之鼠不敢嚙蠧魚不<lb/>
生<lb/>
　　宫市<lb/>
南部新書云自貞元來多令中官强買市人物謂之宫<lb/>
市<lb/>
　　本草白字<lb/>
<pb n="KR3j0185_WYG_026-82a"/>
善醫者取本草白字藥用之多騐黒者是漢人益之者<lb/>
也<lb/>
<pb n="KR3j0185_WYG_026-83a"/>
　　耕餘博覽<hi>闕名</hi>
　　念佛生蓮<lb/>
昔天台黄巖寺僧畜一鴝鵒常隨僧念佛不待僧教亦<lb/>
自念得一日立死籠中僧葬之生紫色蓮花穿土而出<lb/>
大智律師為之頌曰籠中立死渾閒事化紫蓮花也大<lb/>
竒<lb/>
　　各携一嚢<lb/>
盧把遇馮盛於塗各携一囊把發盛囊有墨一枚把大<lb/>
<pb n="KR3j0185_WYG_026-83b"/>
笑盛正色曰天峰煤和針魚腦入金谿子手中錄離騷<lb/>
古本比公日提綾文刺三百為名利奴顧當孰勝已而<lb/>
□把囊果是三百刺<lb/>
　　櫻桃詩<lb/>
安禄山亦好作詩作櫻桃詩云櫻桃一籃子一半青一<lb/>
半黄一半寄懐王一半寄周贄或請以一半寄周贄句<lb/>
在上則叶韻禄山怒曰豈可使周贄壓我兒子耶<lb/>
　　異嗜<lb/>
<pb n="KR3j0185_WYG_026-84a"/>
宋南康公劉邕嗜瘡痂比於鰒魚唐劒南節度使鮮于<lb/>
叔明嗜臭䖝毎採拾得三五升浮於㣲熱水洩其氣以<lb/>
酥及五味熬卷餅食之云天下佳味權長孺嗜人爪甲<lb/>
見之輒流涎<lb/>
　<lb/>
　<lb/>
　<lb/>
　<lb/>
<pb n="KR3j0185_WYG_026-84b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説郛卷二十六下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證治準繩卷九</head> <lb/>
    <p>
<pb n="KR3e0078_WYG_009-1a"/>
欽定四庫全書<lb/>
　證治準繩卷九<lb/>
　　　　　　　　　　　　明　王肯堂　撰<lb/>
　準繩<lb/>
　　痿痺門<lb/>
　　　痺<lb/>
内經謂風寒濕三氣雜至合而為痺其風勝者為行痺<lb/>
<hi>行痺者行而不定也稱為走注疼痛及歴節之類是也</hi>寒氣勝者為痛痺<hi>痛痺者疼痛苦</hi>
<pb n="KR3e0078_WYG_009-1b"/>
<hi>楚世稱為痛風及白虎飛尸之類是也</hi>濕氣勝者為著痺<hi>著痺者著而不移世稱為麻木</hi>
<hi>不仁之類是也痺者閉也五藏六府正氣為邪氣所閉則痺而不仁靈樞云病人一臂不遂時復移在一臂者</hi>
<hi>痺也非風也要畧曰風病當半身不遂若但臂不遂者痺也</hi>以冬遇此為骨痺以春<lb/>
遇此為筋痺以夏遇此為脉痺以至隂遇此為肌痺以<lb/>
秋遇此為皮痺<hi>凡風寒濕所為行痺痛痺著痺之病又以所遇之時所客之處而命其名非此</hi>
<hi>行痺痛痺著痺之外又别有骨痺筋痺脉痺肌痺皮痺也</hi>陳無擇云三氣襲人經絡<lb/>
入於骨則重而不舉入於脉則血凝不流入於筋則屈<lb/>
而不伸入於肉則不仁入於皮則寒乆不已則入五藏<lb/>
<pb n="KR3e0078_WYG_009-2a"/>
煩滿喘嘔者肺也上氣嗌乾厥脹者心也多飲數溲夜<lb/>
卧則驚者肝也尻以代踵脊以代頭者腎也四肢懈惰<lb/>
發欬嘔沫者脾也大抵顯藏證則難治矣又有腸痺胞<lb/>
痺及六府各有俞風寒濕所中治之隨其府俞以施針<lb/>
灸之法仍服發散等劑則病自除又有血痺周痺支飲<lb/>
作痺皆以類相從也<lb/>
風痺者遊行上下隨其虚邪與血氣相摶聚於闗節筋<lb/>
脉弛縱而不收宜防風湯　寒痺者四肢攣痛闗節浮<lb/>
<pb n="KR3e0078_WYG_009-2b"/>
腫宜五積散　濕痺者留而不移汗多四肢緩弱皮膚<lb/>
不仁精神昏塞宜茯苓川芎湯　熱痺者藏府移熱復<lb/>
遇外邪客摶經絡留而不行陽遭其隂故㿏痺熻然而<lb/>
悶肌肉熱極體上如鼠走之狀唇口反裂皮膚色變宜<lb/>
升麻湯　三氣合而為痺則皮膚頑厚或肌肉痠痛此<lb/>
為邪中周身摶於血脉積年不已則成<g n="病-丙+_穩-禾">]□</g>疹風瘡搔之<lb/>
不痛頭髪脱落宜疎風凉血之劑　腸痺者數飲而小<lb/>
便不通中氣喘爭時作餐泄宜五苓散加桑皮木通麥<lb/>
<pb n="KR3e0078_WYG_009-3a"/>
門冬或呉茱茰散　胞痺者小腹膀胱按之内痛若沃<lb/>
以湯濇於小便上為清涕宜腎著湯腎瀝湯　血痺者<lb/>
邪入於隂血之分其狀體常如被風所吹骨弱勞瘦汗<lb/>
出卧則不時揺動宜當歸湯　周痺者在血脉之中上<lb/>
下遊行周身俱痛也宜蠲痺湯　支飲者手足麻痺臂<lb/>
痛不舉多睡眩冐忍尿不便膝冷成痺宜茯苓湯　五<lb/>
藏痺宜五痺湯　肝痺加酸棗仁柴胡　心痺加逺志<lb/>
茯苓麥門冬犀角　脾痺加厚朴枳實砂仁神麴　肺<lb/>
<pb n="KR3e0078_WYG_009-3b"/>
痺加半夏紫苑杏仁麻黄　腎痺加獨活官桂杜仲牛<lb/>
膝黄耆萆薢　痺在五藏之合者可治其入藏者死<lb/>
診　粗理而肉不堅者善病痺　闗中薄澤為風衝濁<lb/>
為痺　浮絡多青則痛黑則痺　絡脉暴黑者留乆痺<lb/>
也　脉大而濇為痺　脉來急亦為痺　肺脉㣲大為<lb/>
肺痺引胸皆起惡日光　心脉㣲為心痺引背善淚出<lb/>
　右寸沉而遲濇為皮痺　左寸結不流利為血痺<lb/>
右闗脉舉按皆無力而濇為肉痺　左闗弦𦂳而數浮<lb/>
<pb n="KR3e0078_WYG_009-4a"/>
沉有力為筋痺　遲為寒　數為熱　濡為濕　滑為<lb/>
痰　豁大弦小為虚<lb/>
　　　行痺<hi>即走注疼痛</hi>
行痺走注無定防風湯主之　黄檗蒼术各二錢各用<lb/>
酒炒煎就調酒葳䖅仙末羚羊角灰臣蒼术佐芥子使<lb/>
用薑一片入藥末一錢擂碎以前藥再温服　東垣云<lb/>
身體沉重走注疼痛濕熱相摶而風熱鬱不得伸附著<lb/>
於有形也宜蒼术黄檗之類　濕傷腎腎不養肝肝自<lb/>
<pb n="KR3e0078_WYG_009-4b"/>
生風遂成風濕流注四肢骨節或入左肩髃肌肉疼痛<lb/>
漸入左指中薏苡仁散主之　兩手十指一指疼了一<lb/>
指疼疼後又腫骨頭裏痛膝痛左膝痛了右膝痛發時<lb/>
多則五日少則三日晝輕夜重痛時覺熱行則痛輕腫<lb/>
却重解云先血後氣乃先痛後腫形傷氣也和血散痛<lb/>
湯主之　走注又與　節不同厯節但是肢節疼痛未<lb/>
必行也綱目未免混淆今以專主走注疼痛方具於後<lb/>
　如意通聖散　虎骨散　桂心散　仙靈脾散　沒<lb/>
<pb n="KR3e0078_WYG_009-5a"/>
藥散　小烏犀丸　沒藥丸　虎骨丸　十生丹　骨<lb/>
碎補丸　定痛丸　八神丹　一粒金丹　乳香應痛<lb/>
丸　地龍一兩去土炒水蛭半兩糯米内炒熟麝香二<lb/>
錢半另研右為細末每服一錢以温酒調下不拘時候<lb/>
　外貼方牛皮膠一兩水鎔成膏芸薹子安息香川椒<lb/>
附子各半兩為細末入膠中和成膏塗紙上隨痛處貼<lb/>
之　萆麻子一兩去皮草烏頭半兩乳香一錢另研右<lb/>
以猪肚脂煉去沫成膏方入藥攪勻塗摩攻注之處以<lb/>
<pb n="KR3e0078_WYG_009-5b"/>
手心摩娑如火之熱却塗摩患處妙<lb/>
陳無擇云凡人忽胸背手脚頸項腰膝𨼆痛不可忍連<lb/>
筋骨牽引鈎痛坐卧不寧時時走易不定俗醫不曉謂<lb/>
之走注便用風藥及針灸皆無益又疑是風毒結聚欲<lb/>
為癰疽亂投藥餌亦非也此是痰涎伏在心膈上下變<lb/>
為疾或令人頭痛不可舉或神思昏倦多睡或飲食無<lb/>
味痰唾稠粘夜間喉中如鋸聲口流涎唾手脚重腿冷<lb/>
痺氣不通誤認為癱瘓亦非也凡有此疾但用控涎丹<lb/>
<pb n="KR3e0078_WYG_009-6a"/>
不過數服其疾如失　痰挾死血丹溪控涎散<lb/>
　　　痛痺<hi>即痛風</hi>
留著之邪與流行榮衛真氣相擊摶則作痛痺若不干<lb/>
其流行出入之道則不痛但痿痺耳隨其痺所在或陽<lb/>
多隂少則為痺熱或隂多陽少則為痺寒雖曰風寒濕<lb/>
三氣雜至合而為痺至四時刺逆從篇於六經皆云有<lb/>
餘不足悉為痺註曰痺痛也此非人氣之邪亦作痛耶<lb/>
且人身體痛在外有皮肉脉筋骨之異由病有不同之<lb/>
<pb n="KR3e0078_WYG_009-6b"/>
邪亦各欲正其名名不正將何以施治如邪是六淫者<lb/>
便須治邪是人氣者便須補㵼其氣病在六經四屬者<lb/>
各從其氣故制方須分别藥之輕重緩急適當其所庶<lb/>
得經意　有風　有濕　有痰　有火　有血虚　有<lb/>
瘀血　診其脉浮者風也　緩細者濕也　滑者痰也<lb/>
　洪大者火也　芤者血虚也　澀者瘀血也　因於<lb/>
風者加減小續命湯或烏藥順氣散去乾薑加羌活防<lb/>
風　因於濕者遇隂雨即發身體沉重宜除濕蠲痛湯<lb/>
<pb n="KR3e0078_WYG_009-7a"/>
佐以竹瀝薑汁或大橘皮湯傷濕而兼感風寒者汗出<lb/>
身重惡風喘滿骨節煩疼狀如厯節風臍下連脚冷痺<lb/>
不能屈伸宜防已黄耆湯或五痺湯　因痰者王𨼆君<lb/>
豁痰湯二陳湯加薑汁竹□甚者控涎丹　因火者潛<lb/>
行散加竹瀝　因濕熱者二妙散　因於血虚者四物<lb/>
蒼术各半湯吞活血丹　因瘀血者芎歸桃仁紅花水<lb/>
蛭入麝香少許　肥人多濕痰　瘦人多血虚與熱<lb/>
上部痛羌活桂枝桔梗葳䖅仙　下部痛牛膝防已木<lb/>
<pb n="KR3e0078_WYG_009-7b"/>
通黄檗　上部腫痛五積散烏藥順氣散加薑葱煎發<lb/>
其汗　下部腫痛五苓八正大橘皮湯加燈心竹葉利<lb/>
小便　若腫痛而大便不通者大柴胡湯防風通聖散<lb/>
主之　大勢既退當隨其所因之本病施治防其再發<lb/>
忌羊肉法酒濕麵房勞　寒濕相合腦户痛惡寒項筋<lb/>
脊强肩背胛卵痛膝臏痛無力行步能食身沉重其脉<lb/>
沉緩洪上急宜蒼术復煎散　目如火腫痛兩足及伏<lb/>
兎骨筋痛膝少力身重腰痛夜惡寒痰嗽項頸筋骨皆<lb/>
<pb n="KR3e0078_WYG_009-8a"/>
急痛目多眵淚食不下宜緩筋湯　風濕客於腎經血<lb/>
脉凝滯腰背腫疼不能轉側皮膚不仁徧身麻木上項<lb/>
頭目虚腫耳内常鳴下注脚膝重痛少力行履艱難項<lb/>
背拘急不得舒暢宜活血應痛丸　晝則靜夜則動其<lb/>
痛徹骨如虎之囓名曰白虎病痛如掣者為寒多腫滿<lb/>
如脱者為濕多汗出者為風多於上藥中求之通用虎<lb/>
骨二兩犀角屑沉香青木香當歸赤芍藥牛膝羌活秦<lb/>
艽骨碎補桃仁各一兩甘草半兩槲葉一握每服五錢<lb/>
<pb n="KR3e0078_WYG_009-8b"/>
水煎臨服入麝香少許　一人感風濕得白虎厯節風<lb/>
證徧身抽掣疼痛足不能履地者三年百方不効一日<lb/>
夢與木通湯愈遂以四物湯加木通服不効後以木通<lb/>
二兩剉細長流水煎汁頓服服後一時許徧身癢甚上<lb/>
體發紅丹如小豆大粒舉家驚惶隨手没去出汗至腰<lb/>
而止上體不痛矣次日又如前煎服下體又發紅丹方<lb/>
出汗至足底汗乾後通身舒暢而無痛矣一月後人壯<lb/>
氣復步履如初後以治數人皆驗葢痛則不通通則不<lb/>
<pb n="KR3e0078_WYG_009-9a"/>
痛也　熨法靈樞經寒痺之為病也留而不去時痛而<lb/>
皮不仁刺布衣者以火焠之刺大人者以藥熨之用醇<lb/>
酒二十斤蜀椒一升乾薑一斤桂心一斤凡四種皆㕮<lb/>
咀漬酒中用綿絮一斤細白布四丈并納酒中置酒馬<lb/>
矢煴中葢封塗勿使泄五日五夜出布綿絮曝乾之乾<lb/>
復漬以盡其汁每漬必晬其日乃出乾之并用查與綿<lb/>
絮複布為複巾長六七尺為六七巾則用之生桑炭炙<lb/>
巾以熨寒痺所刺之處令熱入至於病所寒復炙布以<lb/>
<pb n="KR3e0078_WYG_009-9b"/>
熨之三十徧而止汗出以巾拭其身亦三十徧而止起<lb/>
步内中無見風每刺必熨如此病已矣此所謂内熱也<lb/>
<hi>内熱之内音納</hi>　外臺方以三年釅醋五升熱煎三四沸切葱<lb/>
白二三升煮一沸濾出布帛熱褁當病上熨之瘥為度<lb/>
　熏洗法用樟木屑一斗置大桶内桶邉放一兀櫈以<lb/>
急流水一擔熬沸泡之桶内安以矮櫈子令人坐桶邉<lb/>
放脚在桶内外以草薦圍之勿令湯氣入眼<lb/>
肢節腫痛痛屬火腫屬濕兼受風寒而發動於經絡之<lb/>
<pb n="KR3e0078_WYG_009-10a"/>
中流注於肢節之間用麻黄去節赤芍藥各一錢防風<lb/>
荆芥羌活獨活白芷蒼术葳䖅仙酒片芩枳實桔梗葛<lb/>
根川芎各五分當歸甘草升麻各二分下焦加酒黄檗<lb/>
腫多加㯽榔大腹皮痛多加沒藥婦人加酒紅花　風<lb/>
濕相摶肢節疼痛宜大羌活湯　金匱方諸肢節疼痛<lb/>
身體尫羸脚腫如脱頭眩短氣兀兀欲吐桂枝芍藥知<lb/>
母湯主之　肥人多是風濕與痰飲流注經絡而痛宜<lb/>
南星半夏瘦人是血虚與熱四物加防風羌活酒芩瘦<lb/>
<pb n="KR3e0078_WYG_009-10b"/>
人或性急躁而痛發熱是血熱四物加酒炒芩檗脉濡<lb/>
滑者用燥濕蒼术南星兼行氣以木香枳殻㯽榔脉澀<lb/>
數為瘀血芎歸桃仁泥紅花加大黄㣲利之倦怠無力<lb/>
而痛用參术南星半夏之類　風熱成厯節攻手指作<lb/>
赤腫麻木甚則攻肩背兩膝遇暑熱或大便秘即作宜<lb/>
牛蒡子散此病胸膈生痰乆則赤腫附著肢節乆乆不<lb/>
退遂成癘風宜早治之<lb/>
　　　著痺<hi>即麻木</hi>
<pb n="KR3e0078_WYG_009-11a"/>
原病式列麻證在六氣燥金諸澀條下釋之曰物得濕<lb/>
則滑澤乾則澀滯麻猶澀也由水液聚少而燥澀氣行<lb/>
壅滯而不得滑澤通行氣强攻衝而為麻也俗方治麻<lb/>
病多用烏附者令氣行之暴甚以故轉麻因之衝開道<lb/>
路以得通利而麻愈也然六氣不必一氣獨為病氣有<lb/>
相兼若亡液為燥或麻木無熱證即當此法或風熱勝<lb/>
濕為燥因而病麻則宜以退風散熱活血養液潤燥通<lb/>
氣之涼藥調之東垣則曰麻者氣之虚也真氣弱不能<lb/>
<pb n="KR3e0078_WYG_009-11b"/>
流通填塞經絡四肢俱虚故生麻木不仁或在手或在<lb/>
足或通身皮膚盡麻者皆以黄耆人參白术甘草五味<lb/>
芍藥當歸升麻柴胡之類隨時令所兼之氣出入為方但<lb/>
補其虚全不用攻衝之劑竊詳劉李二公生同時居同<lb/>
地無世運方土之異宜何乃凡病遽有補攻之别如此<lb/>
葢因悟入聖人之道不同劉以人禀天賦本無虧欠因<lb/>
邪入攪亂其氣而後成病所以攻邪為要邪退則正氣<lb/>
自安李以人之真氣榮養百骸周於性命凡真氣失調<lb/>
<pb n="KR3e0078_WYG_009-12a"/>
少有所虧則五邪六淫便得乘間而入所以補正為要<lb/>
正復則邪氣自却今宜酌量二公之法當攻當補從中<lb/>
調治無執泥其説丹溪又分麻木為二以麻止習習然<lb/>
尚無氣血攻衝不行之狀木則氣血已痺不仁莫知其<lb/>
痛癢也癘風初起者其手足必先木而後皮膚瘍潰與<lb/>
夫癱瘓者手足亦時麻木當自求之本門　素問曰榮<lb/>
氣虚則不仁衛氣虚則不用榮衛俱虚則不仁且不用<lb/>
靈樞曰衛氣不行則為麻木東垣治麻痺必補衛氣而<lb/>
<pb n="KR3e0078_WYG_009-12b"/>
行之葢本諸此　渾身麻木不仁或左或右半身麻木<lb/>
或面或頭或手臂或脚腿麻木不仁並神効黄耆湯<lb/>
皮膚間有麻木此肺氣不行也芍藥補氣湯　如肌肉<lb/>
麻必待㵼營氣而愈如濕熱相合四肢沉痛當㵼濕熱<lb/>
　治杜彦逹左手右腿麻木右手大指次指亦常麻木<lb/>
至腕已三四年矣諸醫不効求治明之明之遂製人參<lb/>
益氣湯服二日便覺手心熱手指中間如氣滿服至三<lb/>
日後又覺兩手指中間皮肉如不敢觸者似痒痛滿脹<lb/>
<pb n="KR3e0078_WYG_009-13a"/>
之意指上瑟瑟不敢用手擦傍觸之此真氣徧至矣遂<lb/>
於兩手指甲傍各以三稜針一刺之㣲見血如黍粘許<lb/>
則痺自息矣又為處第二第三服之大効　左腿麻木<lb/>
沉重除濕補氣湯　金匱方血痺隂陽俱㣲寸口闗上<lb/>
㣲尺中小𦂳外證身體不仁如風痺狀黄芪桂枝五物<lb/>
湯主之　李正臣夫人病診得六脉中俱弦洪緩相合<lb/>
按之無力弦在其上是風熱下陷入隂中陽道不行其<lb/>
證閉目則渾身麻木晝减而夜甚覺而目開則麻木漸<lb/>
<pb n="KR3e0078_WYG_009-13b"/>
退乆則絶止常開其目此證不作懼其麻木不敢合眼<lb/>
故不得眠身體皆重時有痰嗽覺胸中常是有痰而不<lb/>
利時煩躁氣短促而喘肌膚充盛飲食大小便如常惟<lb/>
畏麻木不敢合眼為最苦觀其色脉形病相應而不逆<lb/>
内經曰陽盛瞑目而動輕隂病閉目而靜重又云諸脉<lb/>
皆屬於目靈樞曰開目則陽道行陽氣徧布周身閉目<lb/>
則陽道閉而不行如晝夜之分知其陽衰而隂旺也且<lb/>
麻木為風雖三尺之童皆以為然細校之則非如乆坐<lb/>
<pb n="KR3e0078_WYG_009-14a"/>
而起亦有麻木假為繩繫縳之人釋之覺麻木作而不<lb/>
敢動乆則自己以此驗之非有風邪乃氣不行也不須<lb/>
治風當補其肺中之氣則麻木自去矣知其經脉隂火<lb/>
乘其陽分火動於中為麻木也當兼去隂火則愈矣時<lb/>
痰嗽者秋涼在外濕在上作也當實其皮毛以温劑身<lb/>
重脉緩者濕氣伏匿而作也時見燥作當升陽助氣葢<lb/>
血微㵼隂火去濕通行經脉調其隂陽則已非五藏六<lb/>
府之本有邪也補氣升陽和中湯主之李夫人立冬<lb/>
<pb n="KR3e0078_WYG_009-14b"/>
嚴霜時得病四肢無力乃痿厥濕熱在下焦也醋心者<lb/>
是濁氣不降欲滿也合眼麻木者陽道不行也開眼不<lb/>
麻木者目開助陽道故隂寒之氣少退也頭旋眩暈者<lb/>
風氣下陷於血分不伸越而作也温經除濕湯主之<lb/>
濕氣風證不退眩暈麻木不已除風濕羌活湯主之<lb/>
停畜支飲手足麻痺多睡眩冐茯苓湯主之　本事方<lb/>
治風寒濕痺麻木不仁粥法川烏生為末用白米作粥<lb/>
半碗入藥末四錢同米用慢火熬熟要稀薄不要稠下<lb/>
<pb n="KR3e0078_WYG_009-15a"/>
薑汁一茶匙許蜜三大匙攪勻空心啜之温為佳如<lb/>
是濕更入薏苡仁二錢増米作一鍾服此粥治四肢不<lb/>
隨痛重不能舉者左氏曰風淫末疾謂四肢為四末也<lb/>
脾主四肢風邪客於肝則淫脾脾為肝尅故疾在末穀<lb/>
氣引風濕之藥徑入脾經故四肢得安然必真有風寒<lb/>
中於衛氣致衛氣不行而不仁者外必有惡風寒等證<lb/>
然後可服　榮虚衛實肌肉不仁致令㿏重名曰肉苛<lb/>
宜前胡散苦參丸　丹溪曰手麻是氣虚木是濕痰死<lb/>
<pb n="KR3e0078_WYG_009-15b"/>
血十指麻木胃中有濕痰死血氣虚者補中益氣湯或<lb/>
四君子加黄茋天麻麥門冬川歸濕痰者二陳湯加蒼<lb/>
白术少佐附子行經死血者四物湯加桃仁紅花韭汁<lb/>
　戴人以苦劑湧寒痰次與淡劑　白术<hi>除濕</hi>茯苓<hi>利水</hi>桂<lb/>
<hi>伐木</hi>薑附<hi>寒勝加之</hi>　内經針灸著痺分新乆新者湯熨灸之<lb/>
乆者焠針刺之<hi>取三里</hi>　陜帥郭巨濟偏枯二指著痺足<lb/>
不能伸迎潔古治之以長針刺委中深至骨而不知痛<lb/>
出血一二升其色如墨又且繆刺之如是者六七次服<lb/>
<pb n="KR3e0078_WYG_009-16a"/>
藥三月病良愈　大理少卿韓珠泉徧身麻痺不能舉<lb/>
動求治於予予以神効黄芪湯方加減授之用茋一兩<lb/>
二錢參芍各六錢他稱是一服減半彼欲速効遂併兩<lb/>
劑為一服之旬日而病如失矣予以元氣初復宜靜以<lb/>
養之完固而後可出渠不能從盛夏遽出見朝謁客勞<lb/>
頓累日偶從朝房出上馬忽欲墜仆從者扶至陳虚舟<lb/>
比部寓邀予視之予辭不治數日而殁嗚呼行百里者<lb/>
半於九十可不戒哉<lb/>
<pb n="KR3e0078_WYG_009-16b"/>
　　　痿<lb/>
痿者手足痿軟而無力百節緩縱而不收也聖人以痿<lb/>
病在諸證為切要故特著篇目分五藏之熱名病其所<lb/>
屬皮脉筋肉骨之痿致足不任於地及叙五藏得熱之<lb/>
邪則以一藏因一邪所傷觀其微㫖是用五志五勞六<lb/>
淫從藏氣所要者各舉其一以為例耳若㑹通八十一<lb/>
篇而言便見五勞五志六淫盡得成五藏之熱以為痿<lb/>
也何則言肺氣熱則皮痿因有所失亡所求不得者與<lb/>
<pb n="KR3e0078_WYG_009-17a"/>
他篇之謂始富後貧雖不傷邪皮焦筋屈痿躄為攣者<lb/>
同是一於七情之不揚若病機之謂諸痿喘嘔諸氣憤<lb/>
鬱皆屬於上者言之即此可推何熱而不為痿何脉而<lb/>
不為熱也如言心氣熱為脉痿因得之悲哀太甚陽氣<lb/>
内動而血崩大經空虚乃為脉痿此以心為神明之官<lb/>
主脉為要者言也及乎推之五藏各有神各有志若怒<lb/>
則氣上逆甚則嘔血之類亦五志所動以熱傷血血逆<lb/>
行於經脉亦必空虚有若形樂志苦病生於脉則是五<lb/>
<pb n="KR3e0078_WYG_009-17b"/>
志皆得以痿其脉不獨悲哀一因也且五志之在各藏<lb/>
自傷其所屬若怒甚筋縱其若不容與形樂志樂病生<lb/>
於肉形苦志樂病生於筋又若憂恐喜怒因太虚則五<lb/>
藏相乘故病有五五二十五變皆至於大骨枯槁大肉<lb/>
陷下之病其神志在五藏之為熱病者不可勝計如言<lb/>
肝藏氣熱因思想無窮所願不得猶肺之所求不得也<lb/>
其入房太甚宗筋弛縱亦猶腎之逺行勞倦也即此可<lb/>
見五勞各得傷其五藏所合之皮肉筋骨矣如言脾藏<lb/>
<pb n="KR3e0078_WYG_009-18a"/>
氣熱因得之有漸於濕以水為事者若嵗運太隂濕土<lb/>
司天在泉之濕皆致肌肉痿足痿不收此是從五藏中<lb/>
舉外感者為例耳諸藏皆然少隂之復為骨痿少陽之<lb/>
復為脉痿陽明司天之政四之氣亦為骨痿厥隂司天<lb/>
風氣下臨脾氣上從而為肌肉痿有因於濕首如褁濕<lb/>
熱不攘大筋緛短小筋弛長緛短為拘弛長為痿靈樞<lb/>
有八風之變或傷筋或傷肉或傷骨與邪客筋骨間者<lb/>
熱多則筋弛骨消肉爍夫其外淫而生五藏痿病者如<lb/>
<pb n="KR3e0078_WYG_009-18b"/>
此然有不言邪止從經藏之虚而論者謂脾病者身重<lb/>
肌肉痿足痿不收行善瘛謂腎虚者為跛為痱謂三陽<lb/>
有餘三隂不足為偏枯謂足少陽之别虚則痿蹷坐不<lb/>
能起足陽明之别虚則足不收脛枯又有飲食所傷味<lb/>
過於醎則大骨氣勞味過於辛則筋脉沮弛與夫膏粱<lb/>
之人病偏枯痿厥已上所陳止就本條足痿不用者言<lb/>
耳至若五藏盡熱神昏仆倒手足俱不用世俗所謂癱<lb/>
瘓者豈非亦是痿之大者也又若下條肺痿之為藏病<lb/>
<pb n="KR3e0078_WYG_009-19a"/>
者而經又有心氣痿者死則是五藏盡有其痿葢可知<lb/>
矣原病式論小便遺失謂肺熱客於腎部干於足厥隂<lb/>
之經而氣血不得宣通則痿痺故神無所用而不遂其<lb/>
機因致溲便遺失由是論之凡神機氣血或劣弱或閉<lb/>
塞即藏府經絡四屬若内若外隨處而不用故内經重<lb/>
其事叠出諸篇後之覽者竟失其㫖集方論者或并見<lb/>
虚勞證或并見風門賴丹溪始發揮千餘年之悞表而<lb/>
出之而復語焉不詳可惜也曰痿論陽明衝脉合宗筋<lb/>
<pb n="KR3e0078_WYG_009-19b"/>
㑹於氣街因陽明虚故宗筋縱帶脉不引而足痿所以<lb/>
獨取陽明今子厯陳受病之邪及諸痿證又將若之何<lb/>
治曰聖人凡語其一推之而可十可百豈惟足痿而已<lb/>
乎所謂各補其榮而通其俞調其虚實和其逆順者則<lb/>
治邪之法盡在其中矣所云筋脉骨肉各以其時受月<lb/>
則病己者治四屬内外諸痿之法亦在其中矣然而諸<lb/>
痿之病未有不因陽明虚而得者何以言之按靈樞有<lb/>
謂真氣所受於天與穀氣并而充身也又謂穀始入於<lb/>
<pb n="KR3e0078_WYG_009-20a"/>
胃之兩焦以溉五藏别出兩行榮衛之道其大氣之摶<lb/>
而不行者積於胸中命曰氣海素問則謂足太隂者三<lb/>
隂也其脉貫胃屬脾絡嗌故太隂為之行氣於三隂陽<lb/>
明者表也五藏六府之海也亦為之行氣於三陽藏府<lb/>
各因其經而受氣於陽明故為胃行其津液四肢不得<lb/>
禀水穀氣日以益衰隂道不利筋骨肌肉無氣以生故<lb/>
不用焉而衝脉者出於腎下與任脉起於胞中治血海<lb/>
亦云為五藏六府之海也五藏六府皆禀焉其上行者<lb/>
<pb n="KR3e0078_WYG_009-20b"/>
滲三陽灌諸精其下行者滲三隂灌諸絡而温肌肉與<lb/>
陽明宗筋㑹於氣衝因言陽明虚則宗筋縱帶脉不引<lb/>
故足痿不用也即此而觀真氣者天之道也穀氣者地<lb/>
之道也地非天不生天非地不成是故真氣與穀氣并<lb/>
而後生成形氣之道立矣故陽明虚於五藏無所禀則<lb/>
不能行血氣營隂陽濡筋骨利闗節氣海無所受則衛<lb/>
氣不能温分肉充皮膚肥腠理司開闔血海無所受則<lb/>
上下内外之絡脉空虚於是精神氣血之奉生身周於<lb/>
<pb n="KR3e0078_WYG_009-21a"/>
性命者劣弱矣故百體中隨其不得受水穀氣處則不<lb/>
用而為痿治痿不獨取陽明而何哉　丹溪云肺金體<lb/>
燥居上而主氣畏火者也脾土性濕居中而主四肢畏<lb/>
木者也火性炎上若嗜慾無節則水失所養火寡於畏<lb/>
而侮所勝肺得火邪而熱矣木性剛急肺受熱邪則金<lb/>
失所養木寡於畏而侮所勝脾得木邪而傷矣肺熱則<lb/>
不能營攝一身脾傷則四肢不能為用而諸痿作矣瀉<lb/>
南方則肺金清而東方不實何脾傷之有補北方則心<lb/>
<pb n="KR3e0078_WYG_009-21b"/>
火降而西方不虚何肺熱之有故陽明虚則宗筋潤能<lb/>
束骨而利機闗矣治痿之法無出於此駱龍吉亦曰風<lb/>
火相熾當滋腎水東垣先生取黄檗為君黄耆等藥為<lb/>
輔佐而無一定之方有兼痰積者有濕多者有熱多者<lb/>
有濕熱相半者有挾寒者臨病製方其善於治痿乎雖<lb/>
然藥中肯綮矣若將理失宜聖醫不治也天産作陽厚<lb/>
味發熱凡病痿者若不淡薄滋味吾知其必不能安全<lb/>
也　按丹溪以難經㵼南補北之法摘為治痿之方亦<lb/>
<pb n="KR3e0078_WYG_009-22a"/>
是舉其例耳若胃口不開飲食少進者當以芳香辛温<lb/>
之劑進之不可拘於此例宜藿香養胃湯主之况依内<lb/>
經當分五藏　肺熱葉焦則皮毛虚弱急薄著則生痿<lb/>
躄肺者藏之長為心之葢也有所失亡所求不得則發<lb/>
肺鳴鳴則肺熱葉焦故曰五藏因肺熱葉焦發為痿躄<lb/>
又曰肺熱者色白而毛敗宜黄耆天麥門冬石斛百合<lb/>
山藥犀角通草桔梗枯芩梔子仁杏仁秦艽之屬主之<lb/>
　心氣熱則下脉厥而上上則下脉虚虚則生脉痿樞<lb/>
<pb n="KR3e0078_WYG_009-22b"/>
折挈脛縱而不任地悲哀太甚則胞絡絶胞絡絶則陽<lb/>
氣内動發則心下崩數溲血也故本病曰大經空虚發<lb/>
為肌痺𫝊為脉痿又曰心熱者色赤而絡脉溢宜鐵粉<lb/>
銀屑黄連苦參龍膽石蜜牛黄龍齒秦艽白蘚皮牡丹<lb/>
皮地骨皮雷丸犀角之屬主之　肝氣熱則膽泄口苦<lb/>
筋膜乾筋膜乾則筋急而攣發為筋痿思想無窮所願<lb/>
不得意淫於外入房太甚宗筋弛縱發為筋痿及為白<lb/>
淫故下經曰筋痿者生於肝使内也又曰肝熱者色蒼<lb/>
<pb n="KR3e0078_WYG_009-23a"/>
而爪枯宜生地黄天門冬百合紫葳白蒺藜杜仲萆薢<lb/>
兎絲子川牛膝防風黄芩黄連之屬主之又方治筋痿<lb/>
兩手握固無力兩腿行動無力急饑食少口舌生瘡忽<lb/>
生痰涎忽然睡中涎溢身上躁熱忽時増寒項頸强急<lb/>
小便赤白不定六府忽冷忽熱不調用連翹防風荆芥<lb/>
穗蔓荆子羌活獨活牡丹皮山梔仁秦艽麻黄<hi>去根</hi>木香<lb/>
各等分為細末每服一錢食後白湯調下　脾氣熱則<lb/>
胃乾而渴肌肉不仁發為肉痿有漸於濕以水為事若<lb/>
<pb n="KR3e0078_WYG_009-23b"/>
有所留居處相濕肌肉濡漬痺而不仁發為肉痿故下<lb/>
經曰肉痿者得之濕地也又曰脾熱者色黄而肉蠕動<lb/>
宜蒼白术二陳入霞天膏之屬主之　腎氣熱則腰脊<lb/>
不舉骨枯而髓減發為骨痿有所逺行勞倦逢大熱而<lb/>
渴渴則陽氣内伐内伐則熱舎於腎腎者水藏也今水<lb/>
不勝火則骨枯而髓虚故足不任身發為骨痿故下經<lb/>
曰骨痿者生於大熱也又曰腎熱者色黑而齒槁宜金<lb/>
剛丸　腎肝俱損骨痿不能起於牀筋弱不能收持宜<lb/>
<pb n="KR3e0078_WYG_009-24a"/>
益精緩中宜牛膝丸加味四斤丸　腎肝脾俱損穀不<lb/>
化宜益精緩中消穀宜煨腎丸　丹溪云痿屬濕熱<lb/>
有濕痰者　有氣虚者　有血虚者　有食積妨礙不<lb/>
降者　有死血者濕熱東垣健步丸加黄檗蒼术黄芩<lb/>
或清燥湯　濕痰二陳加蒼术黄檗之類入竹瀝薑汁<lb/>
　血虚四物湯加蒼术黄檗下補隂丸　氣虚四君子<lb/>
湯加蒼术黄檗　氣血俱虛十全大補湯　食積木香<lb/>
㯽榔丸　死血桃仁紅花蓬术歸梢赤芍藥之類　痿<lb/>
<pb n="KR3e0078_WYG_009-24b"/>
病食積妨礙不得降者亦有死血者俱宜下之　保命<lb/>
集云四肢不舉俗曰癱瘓經所謂脾太過則令人四肢<lb/>
不舉又曰土太過則敦阜阜髙也敦厚也既厚而又髙<lb/>
則令除去此真所謂膏粱之疾其治則㵼令氣弱陽衰<lb/>
土平而愈或三化湯或調胃承氣湯選而用之若脾虚<lb/>
則不用也經所謂土不及則卑陷卑下也陷坑也故脾<lb/>
病四肢不舉四肢皆禀氣於胃而不能至經必因於脾<lb/>
乃得禀受今脾病不能與胃行其津液四肢不得禀水<lb/>
<pb n="KR3e0078_WYG_009-25a"/>
穀氣氣日以衰脉道不利筋骨肌肉皆無氣以生故不<lb/>
用焉其治可十全散加減四物去邪留正　又云心熱<lb/>
盛則火獨光火炎上腎之脉常下行今火盛而上炎用<lb/>
事故腎脉亦隨火炎爍而逆上行隂氣厥逆火復内焰<lb/>
隂上隔陽下不守位心氣通脉故生脉痿膝腕樞如折<lb/>
去而不相提挈經筋縱緩而不任地故也可下數百行<lb/>
而愈　東垣補益腎肝丸　蕭炳神龜滋隂丸　丹溪<lb/>
補益丸　虎潛丸　王啓𤣥𫝊𤣥珠耘苖丹　經驗方<lb/>
<pb n="KR3e0078_WYG_009-25b"/>
何首烏牛膝等分酒浸蜜丸皆補益腎肝壯筋骨之藥<lb/>
下虚者選而用之　痿發於夏俗名注夏當從東垣法<lb/>
治之詳見傷暑門<lb/>
　　　痿厥<lb/>
足痿輭不收為痿厥有二　一屬腎膀胱經云恐懼不<lb/>
解則傷精精傷則骨痠痿厥精時自下是腎傷精脱也<lb/>
又云三陽為病發寒熱下為癰腫及為痿厥腨㾓是膀<lb/>
胱在下發病也　二屬脾濕傷腎經云凡治痿厥發逆肥<lb/>
<pb n="KR3e0078_WYG_009-26a"/>
貴人則膏粱之疾又云秋傷於濕上逆而欬發為痿厥<lb/>
是也　目中溜火視物昏花耳聾耳鳴困倦乏力寢汗<lb/>
憎風行步不正兩脚欹側卧而多驚腰膝無力腰以下<lb/>
消瘦宜補益腎肝丸　膝中無力伸不能屈屈不能伸<lb/>
腰膝腿脚沉重行步艱難宜健步丸愈風湯送下　腿<lb/>
脚沉重無力者於羌活勝濕湯中加酒洗漢防已五分<lb/>
輕則附子重則川烏少許以為引用而行經也　嘗治<lb/>
一老人痿厥累用虎潛丸不愈後於虎潛丸加附子立<lb/>
<pb n="KR3e0078_WYG_009-26b"/>
愈如神葢附反佐之力　東垣治中書粘合公三十二<lb/>
嵗病脚膝痿弱臍下尻隂皆冷隂汗臊臭精滑不固服<lb/>
鹿茸丸十旬不減診其脉沉數而有力此醇酒膏粱滋<lb/>
火於内逼隂於外醫見其證不知陽强不能宻緻皮膚<lb/>
以為内實有寒投以熱劑反瀉其隂而補其陽是實實<lb/>
虚虚也不危幸矣復何望效耶即處以滋腎大苦寒之<lb/>
劑制之以急寒因熱用飲入下焦適其病所瀉命門相<lb/>
火之盛再服而愈求方不與亦不著其方於書恐過用<lb/>
<pb n="KR3e0078_WYG_009-27a"/>
之則故病未已新病復起也此必滋腎丸神龜滋隂丸<lb/>
之類中病則已可常服乎　本事方治脚膝無力用兎<lb/>
絲子五兩石蓮肉山藥茴香各二兩白茯苓一兩五味<lb/>
子五錢糊丸每服五十丸木𤓰酒或鹽湯下空心晚食<lb/>
前各一服<hi>寒</hi>　人參酒浸服之治風輭脚弱可逐奔馬<lb/>
故曰奔馬草曽用有効<hi>虚</hi>　仲景方内極熱則身體津<lb/>
脱腠理開汗大泄厲風氣下焦脚弱宜越婢加术湯<lb/>
<hi>表</hi>斗門方用商陸根細切煮熟入菉荳爛煮為飯食<lb/>
<pb n="KR3e0078_WYG_009-27b"/>
之及本事方左金丸續骨丹此中有濕痰汚血阻礙經<lb/>
絡而得痿厥者宜之<hi>裏</hi>
　　　脚氣<lb/>
脚氣之名起自後代其頑麻腫痛者則經所謂痺厥也<lb/>
痿軟不收者則經所謂痿厥也其衝心者則經所謂厥<lb/>
逆也　東垣云脚氣之疾實水濕之所為也葢濕之害<lb/>
人皮肉筋脉而屬於下然亦有二焉一則自外而感一<lb/>
則自内而致其治法自應不同故詳而論之其為病也<lb/>
<pb n="KR3e0078_WYG_009-28a"/>
有證無名脚氣之稱自晉蘇敬始闗中河朔無有也惟<lb/>
南方地下水寒其清濕之氣中於人必自足始故經曰<lb/>
清濕襲虚則病起於下或者難曰今兹北方其地則風<lb/>
土髙寒其人則腠理緻宻而復多此疾者豈是地濕之<lb/>
氣感之而為耶答曰南方之疾自外而感者也北方之<lb/>
疾自内而致者也何以言之北方之人常食潼乳又飲<lb/>
食無節過傷而不厭且潼乳之為物其氣味則潼乳其<lb/>
形質則水也酒醴亦然人之水穀入胃胃氣蒸騰其氣<lb/>
<pb n="KR3e0078_WYG_009-28b"/>
與味宣之於經絡化之為血氣水榮四末内注五藏六<lb/>
府周而復始以應刻數焉是謂天地之紀此皆元氣充<lb/>
足脾胃之氣無所傷而然也茍元氣不充則胃氣之木<lb/>
自弱飲食既倍則脾胃之氣有傷既不能蒸化所食之<lb/>
物其氣與味亦不能宣暢旁通其水濕之性流下而致<lb/>
之其自外而入者止於下脛腫而痛自内而致者乃或<lb/>
至於手節也經云足脛腫曰水太隂所至為重胕腫此<lb/>
但言其自外者也所治之法前人方論備矣自内而致<lb/>
<pb n="KR3e0078_WYG_009-29a"/>
者治法則未有也楊大受云脚氣是為壅疾治以宣通<lb/>
之劑使氣不能成壅也壅既成而盛者砭惡血而去其<lb/>
重勢經曰畜則腫熱砭射之後以藥治之　按東垣論<lb/>
南方脚氣外感清濕作寒治北方脚氣内傷酒乳作濕<lb/>
熱治此實前人之未發者後學泥之遂成南北二𣲖互<lb/>
相詆毁南毁北者曰彼所論乃北方病也彼所治乃北<lb/>
方法也不可施於南北毁南者曰彼所論乃南方病也<lb/>
彼所治乃南方法也不可施於北嗚呼立論之始不究<lb/>
<pb n="KR3e0078_WYG_009-29b"/>
内經首尾所言輒創其名以致後人守其説者知其一<lb/>
不知其二故相乖迕若此夫素靈諸篇上窮天文下究<lb/>
地理中知人事之變叠出不一書者謂天地以二氣食<lb/>
於人而人以六經三隂三陽上奉之是故三隂三陽亦<lb/>
是在人之六經氣也内以養於藏府壯精神運水穀以<lb/>
為生化百骸之用及夫天地六氣一有不正則變變則<lb/>
襲人身形之虚入客以為病者謂之外邪若人之三隂<lb/>
三陽一有不正則變變則淫泆為病者謂之内邪二者皆<lb/>
<pb n="KR3e0078_WYG_009-30a"/>
得致周身之百病况足之六經皆起於脚五指行過於<lb/>
腿膝上屬藏府統身半以下氣血之運行故外入之邪<lb/>
客之則壅閉其經氣凝泣其絡血若人氣内注之邪著<lb/>
而留之則亦必如外邪壅閉氣血者無異也及其衝痛<lb/>
痿痺厥逆之狀亦無異也於是皆以脚氣名也此四方<lb/>
之所同今乃以南方者止中外邪之濕北方者止中内<lb/>
注之濕豈理也哉然北方縱無地之卑濕其在踐雨露<lb/>
履汗襪洗濯足皆濕也與夫脱卸鞾履汗出而風吹之<lb/>
<pb n="KR3e0078_WYG_009-30b"/>
而血凝於足者寧不與南方地之濕同類盡屬外中者<lb/>
乎南方雖無潼乳之濕其在酒食與藏府所傷津液水穀<lb/>
停積之濕而下注者寧不與北方潼乳同類盡屬内注<lb/>
者乎能逹此理苐恐自責辨邪之不易奚暇相毁哉<lb/>
千金云凡脚氣之病始起甚㣲多不令人識也食飲嬉<lb/>
戲氣力如故惟卒起脚屈弱不能動有此為異耳　凡<lb/>
脚氣之候或見食嘔吐憎聞食臭或有腹痛下利或大<lb/>
小便閉濇不通或胸中衝悸不欲見光明或精神昏憒<lb/>
<pb n="KR3e0078_WYG_009-31a"/>
或喜迷忘語言錯亂或壯熱頭痛或身體極冷疼煩或<lb/>
覺轉筋或腫或不腫或䏶腿頑痺或時緩縱不隨或復<lb/>
百節攣急或小腹不仁此皆脚氣狀貌也　方書以腫<lb/>
者為濕脚氣不腫者為乾脚氣　不問乆近乾濕及屬<lb/>
何經並可用除濕湯加木𤓰㯽榔白芷各半錢或芎芷<lb/>
香蘇散加赤芍藥萆薢各半錢仍吞木𤓰丸　脚氣發<lb/>
動兩足痛不可忍者五積散加全蝎三五個入酒煎<lb/>
脚氣發動必身痛發熱大類傷寒若卒起脚弱或少腹<lb/>
<pb n="KR3e0078_WYG_009-31b"/>
不仁或舉體轉筋或見食嘔逆或兩脛赤腫便當作脚<lb/>
氣治乾者於前二藥中或更加萊菔子炒研半錢濕者<lb/>
於前二藥中加青橘皮十數片　千金云若脉大而緩<lb/>
宜服續命湯二劑立瘥<hi>活人云脚色屬冷者小續命湯煎成旋入生薑自然汁服之最</hi>
<hi>快</hi>若風盛宜作越婢湯加白术二兩若脉浮大而𦂳轉<lb/>
駛宜作竹瀝湯<hi>此最惡脉細而駛亦惡</hi>脉㣲而弱宜服風引湯此<lb/>
人脉多是因虚而得之若大虚短氣力乏可間作補湯<lb/>
隨病冷熱而用之若未愈更服竹瀝湯即止竹瀝湯若<lb/>
<pb n="KR3e0078_WYG_009-32a"/>
不及熱服輒停在胸膈更為人患每服當使極熱若服<lb/>
竹瀝湯得下者必佳也若加服數劑病及脉勢未折而<lb/>
苦脹滿者可以大鼈甲湯下之湯勢盡而不得下可以<lb/>
湯丸助湯令下下後更服竹瀝湯令脉勢折將息料理<lb/>
乃佳　東垣云外臺所録皆謂南方卑濕霧露所聚之<lb/>
地其民腠理疎陽氣不能外固因而履之則清濕襲虚<lb/>
病起於下此因血虚氣弱受清濕之邪氣與血併行於<lb/>
膚腠邪氣盛正氣少故血氣濇濇則痺虚則弱故令痺<lb/>
<pb n="KR3e0078_WYG_009-32b"/>
弱也後人名曰脚氣初覺即灸患處二三十壯以導引<lb/>
濕氣外出及飲醪醴以通經散邪所制之方寒藥少熱<lb/>
藥多多用麻黄川烏薑附之屬内經云濕淫於外以苦<lb/>
發之麻黄苦温發之者也川烏辛熱走而不守通行經<lb/>
絡薑附辛甘大熱助陽退隂亦能散清濕之邪又察足<lb/>
之三隂三陽是何經絡所起以引用藥為主治復審六<lb/>
氣中何氣當之治以佐使之藥　按前亷為陽明宜以<lb/>
白芷升麻葛根為引用　後亷為太陽宜以羌活防風<lb/>
<pb n="KR3e0078_WYG_009-33a"/>
為引用　外廉為少陽宜以柴胡為引用　内亷為厥<lb/>
隂宜以青皮呉茱茰川芎為引用　内前亷為太隂宜<lb/>
以蒼术白芍藥為引用　風勝者自汗走注其脉浮而<lb/>
弦宜發散越婢加术湯　寒勝者無汗攣急掣痛其脉<lb/>
遲而濇宜温熨酒浸牛膝丸　濕勝者腫痛重著其脉<lb/>
濡而細宜分滲除濕湯　暑勝者煩渴熱積其脉洪而<lb/>
數宜清利清暑益氣湯　若四氣兼見但推其多者為<lb/>
勝分其表裏以施治也　太陽經脚氣病者頭痛目眩<lb/>
<pb n="KR3e0078_WYG_009-33b"/>
項强腰脊身體經絡外踝之後循京骨至小指外側皆<lb/>
痛宜隨四時之氣發散而愈麻黄左經湯　陽明經脚<lb/>
氣病者翕翕寒熱呻欠口鼻乾腹脹髀膝臏中循胻外<lb/>
臁下足跗入中趾内間皆痛宜隨四時氣微利之大黄<lb/>
左經湯　少陽經脚氣病者口苦上喘脇痛面垢體無<lb/>
光澤頭目皆痛缺盆并液下如馬刀腫自汗振寒發熱<lb/>
胸中脇肋髀膝外至胻絶骨外踝及諸節指皆痛宜隨<lb/>
四氣和解之半夏左經湯　三陽并合脚氣病者憎寒<lb/>
<pb n="KR3e0078_WYG_009-34a"/>
壯熱自汗惡風或無汗惡寒暈眩重暈闗節掣痛手足<lb/>
拘攣疼痛冷痺腰腿緩縱不隨心躁氣上嘔吐下利其<lb/>
脉必浮弦𦂳數宜大料神秘左經湯加味敗毒散　太<lb/>
隂經脚氣病者腹滿夾咽連舌系急胸膈痞滿循胻骨<lb/>
下股膝内前亷内踝過核骨後連足大趾之端内側皆<lb/>
痛宜六物附子湯　少隂經脚氣病者腰脊痛小趾之<lb/>
下連足心循内踝入跟中上腨内出膕中内亷股肉皆<lb/>
痛上衝胸咽饑不能食面黑小便淋閉咳唾不已善恐<lb/>
<pb n="KR3e0078_WYG_009-34b"/>
心惕惕如將捕之小腹不仁者難治四氣偏勝各隨其<lb/>
氣所中輕重而温之宜八味丸　厥隂經脚氣病者腰<lb/>
脇偏疼從足大趾連足趺上廉上膕至内廉循股環隂<lb/>
抵小腹夾臍諸處脹痛兩脚攣急嗌乾嘔逆洞泄各隨<lb/>
四氣所中輕重而調之神應養真丹　三隂併合脚氣<lb/>
四肢拘攣上氣喘滿小腹秘澀心熱煩悶徧身浮腫脚<lb/>
弱緩縱不能行步宜追毒湯　已上六經受風寒暑濕<lb/>
流注自汗為風勝無汗疼痛為寒勝熱煩為暑勝重著<lb/>
<pb n="KR3e0078_WYG_009-35a"/>
腫滿為濕勝各隨其氣所勝者而偏調之不可拘於一<lb/>
方也　濕熱為病肢節煩疼肩背沉重胸膈不利兼徧<lb/>
身疼痛流注手足足脛腫痛不可忍者當歸拈痛湯主<lb/>
之本草十劑云宣可去壅通可去滯内經云濕淫所勝<lb/>
治以苦温羌活苦辛透闗節勝濕防風甘辛温散經絡<lb/>
中留濕故以為君水性潤下升麻葛根苦辛平味之薄<lb/>
者隂中之陽引而上行以苦發之也白术苦甘温和平<lb/>
除濕蒼术體輕浮氣力雄壮能除膚腠間濕故以為臣<lb/>
<pb n="KR3e0078_WYG_009-35b"/>
夫血壅而不流則為痛當歸身辛温以散之使血氣各<lb/>
有所歸人參甘草甘温補脾養正氣使苦藥不能傷脾<lb/>
胃仲景云濕熱相合肢節煩疼苦參黄芩知母茵蔯苦<lb/>
寒乃苦以泄之者也凡酒製炒以為因用治濕不利小<lb/>
便非其治也猪苓甘温平澤㵼醎平淡以滲之又能導<lb/>
其留飲故以為佐氣味相合上下分流其濕使壅滯之<lb/>
氣得宣通也　楊大受謂脚氣之疾自古皆尚疎下為<lb/>
疾壅故也然不可太過太過則損傷脾胃使營運之氣<lb/>
<pb n="KR3e0078_WYG_009-36a"/>
不能上行反下注為脚氣又不可不及不及則使壅氣<lb/>
不能消散今立三方於後詳虚實而用之　脚氣初發<lb/>
一身盡痛或肢節腫痛便溺阻隔先以羌活導滯湯導<lb/>
之後用當歸拈痛湯除之　飲食不消心下痞悶者開<lb/>
結導飲丸　治亷平章年三十八身體充肥脚氣始發<lb/>
頭面渾身肢節㣲腫皆赤色足脛赤腫痛不可忍不敢<lb/>
扶䇿手著皮膚其痛轉甚晝夜苦楚此以北土髙寒故<lb/>
多飲酒積乆傷脾不能運化飲食下流之所致投以當<lb/>
<pb n="KR3e0078_WYG_009-36b"/>
歸拈痛湯一兩二錢其痛減半再服腫痛悉除止有左<lb/>
手指末㣲赤腫以三稜針刺爪甲端多出黑血赤腫全<lb/>
去不數日因食濕麵肢體覺痛再以枳實大黄湯治之<lb/>
夫脚氣之疾皆水濕之為也麵滋其濕血壅而不行故<lb/>
肢節煩疼經云風勝濕羌活辛温透闗節去濕故以為<lb/>
主血留而不能行則痛當歸之辛温散壅止痛枳實之<lb/>
苦寒治痞消食故以為臣大黄苦寒以導麵之濕熱并<lb/>
治諸老血留結取其峻駛故以為使也服後利下兩行<lb/>
<pb n="KR3e0078_WYG_009-37a"/>
痛止　控涎丹加臙脂一錢㯽榔木𤓰各一兩卷柏半<lb/>
兩先以鹽水煮半日次日白水煮半日同前藥為丸每<lb/>
三十丸加至四五十丸利下惡物立効　衍義云有人<lb/>
嗜酒日須五七十杯後患脚氣甚危後教以巴㦸半兩<lb/>
糯米同炒米㣲轉色不用米大黄一兩剉炒同為末熟<lb/>
蜜為丸温水下五七十丸仍禁酒遂愈　腎臟風壅積<lb/>
腰膝沉重葳䖅仙末蜜和丸如桐子大酒下八十丸平<lb/>
明㣲利惡物如青膿桃膠即是風毒　脚氣多屬肺氣<lb/>
<pb n="KR3e0078_WYG_009-37b"/>
經云肺病者汗出凥隂股膝脾腨胻足皆痛故戴人治<lb/>
脚氣用湧法者良由此也又千金方多汗之者亦㵼肺<lb/>
之意也古方用紫蘇陳皮生薑湯調㯽榔末服之於踈<lb/>
通肺氣為佳　三因十全丹續斷丸薏苡仁酒虎骨酒<lb/>
皆藥性平良病人下虚而無實積者可以常服　脚氣<lb/>
衝心丹溪用四物湯加炒檗以附子末津調傅湧泉穴<lb/>
以艾灸泄引其熱下行　金匱八味丸治脚氣上攻入<lb/>
少腹不仁已上虛者宜之　㯽榔為末童便調服一三<lb/>
<pb n="KR3e0078_WYG_009-38a"/>
脘散　大腹子散　桑白皮散　薏苡仁散　已上實<lb/>
者宜之　犀角散　熱者宜之　茱茰木𤓰湯　沉香<lb/>
散　無熱者宜之　脚氣上氣喘息紫蘇葉三兩桑白<lb/>
皮剉炒二兩前胡去蘆一兩㕮咀每服八錢水二盞半<lb/>
㯽榔二枚杏仁去皮尖二十枚生薑五片煎至一盞温<lb/>
服無時　脚氣喘急此係入腹宜蘇子降氣湯仍佐以<lb/>
養正丹或四磨飲　脚氣迫肺令人喘嗽宜小青龍湯<lb/>
每服入㯽榔一錢煎服　脚氣嘔逆惡心宜八味平胃<lb/>
<pb n="KR3e0078_WYG_009-38b"/>
散加木𤓰一錢畏食者宜生料平胃散加木𤓰一錢二<lb/>
證並可用半夏散橘皮湯　小便不通用生料五苓散<lb/>
一貼除濕湯一貼加木𤓰二錢重分二服　大便不通<lb/>
羌活導滯湯　大小便俱不通㯽榔丸或五苓散和復<lb/>
元通氣散　發熱不退者敗毒散加木𤓰一錢或用敗<lb/>
毒散五積散各半貼和匀各交散更加木𤓰一錢　若<lb/>
乆履濕而得兩腿脚或腫或瘡五苓散或和氣飲加木<lb/>
𤓰蘿蔔子各半錢大黄一錢　脚氣日乆脚脛枯細或<lb/>
<pb n="KR3e0078_WYG_009-39a"/>
寒或熱或疼或痒或一脚偏患輭弱軃曵狀如偏風者<lb/>
宜小續命湯加木𤓰或獨活寄生湯附子八味湯吞活<lb/>
絡丹虎骨四斤丸之類　脚氣生瘡腫痛心神煩熱犀<lb/>
角散　脚氣腿腕生瘡用鹿茸丸芎歸散　脚氣生瘡<lb/>
腫痛用漏蘆白斂槐白皮五加皮甘草各七錢半蒺藜<lb/>
子二兩㕮咀水煎去查看冷熱於無風處淋洗之　脚<lb/>
氣跟注一孔深半寸許每下半日痛異常此乃脚氣注<lb/>
成漏以人中白於火上煅中有水出滴入瘡口　脚心<lb/>
<pb n="KR3e0078_WYG_009-39b"/>
痛者宜大聖散二錢重入木𤓰末一錢荳淋酒調仍用<lb/>
川椒香白芷草烏煎湯洗　脚氣𨼆痛行步艱辛用平<lb/>
胃散加赤麴同煎服最妙雞鳴散亦佳　脚氣有壅者<lb/>
加減㯽榔湯　無壅者牛膝湯川牛膝<hi>酒洗</hi>白茯苓<hi>去皮</hi>人<lb/>
參<hi>去蘆</hi>各一兩當歸<hi>去蘆</hi>半兩為細末每服三錢空心温酒<lb/>
調服　脚氣兩脛腫滿是為壅疾南方多見兩足粗大<lb/>
與疾偕老者初起當以重劑宣通壅滯或砭惡血而去<lb/>
其重勢後以藥治經曰蓄則腫熱砭射之也　渫洗活<lb/>
<pb n="KR3e0078_WYG_009-40a"/>
人書云凡脚氣服補藥及用湯渫洗皆醫之大禁也為<lb/>
南方外感濕氣乘虚襲人為腫痛而言非為北方内受<lb/>
濕氣注下腫痛而言也葢濕氣不能外逹宜淋渫開導<lb/>
泄越其邪名曰導氣除濕湯<lb/>
外臺云第一忌嗔嗔則心煩煩則脚氣發第二禁大語<lb/>
大語則傷肺肺傷亦發動又不得露足當風入水以冷<lb/>
水洗脚兩脚脛尤不宜冷雖暑月常須著綿褲至冬寒<lb/>
倍令兩脛温暖得㣲汗大佳依此將息氣漸薄損每至<lb/>
<pb n="KR3e0078_WYG_009-40b"/>
寅丑日割手足甲割少侵肉去氣夏時腠理開不宜當<lb/>
風卧睡睡覺令人按挼勿使邪氣稽留數勞動闗節常<lb/>
令通暢此並養生之要拒風邪之法也尋常有力每食<lb/>
後行三五百步疲倦便止脚中惡氣隨即下散雖浮腫<lb/>
氣不能上也　凡治此疾每旦早飯任意飽食午飯少<lb/>
食晩飯不食彌佳恐傷脾胃營運之氣失其天度况夜<lb/>
食則血氣壅滯而陰道愈増腫痛矣　第一凡飲食酒<lb/>
及潼酪勿使過度過則傷損脾胃下注於足脛跗腫遂<lb/>
<pb n="KR3e0078_WYG_009-41a"/>
成脚疾第二欲不可縱嗜慾多則脚氣發凡飲食之後<lb/>
宜緩行二三百歩不至汗出覺困則止如此則不能成<lb/>
壅也經云逸者行之又云病濕痺忌温食飽食濕地濡<lb/>
衣<lb/>
診　脉浮弦為虚濡細為濕洪𢾗為熱遲濇為寒㣲<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>
為虚牢堅為實浮為表沉為裏沉弦為風沉𦂳為寒沉<lb/>
細為濕沉數為熱結因氣散因憂𦂳因怒細因悲入心<lb/>
則恍惚謬妄嘔吐食不入眠不安脉左寸乍大乍小乍<lb/>
<pb n="KR3e0078_WYG_009-41b"/>
無者不治入腎則腰脚皆腫小便不通呻吟口額黒衝<lb/>
胸而喘左尺絶者不治　但見心下急氣喘不停或自<lb/>
汗數出或乍寒乍熱其脉促短而數嘔吐不止者死<lb/>
　<lb/>
　<lb/>
　<lb/>
　<lb/>
　證治準繩卷九<lb/>
</p>
<p>
</p>
  </div>
</body>
</text>
</TEI>
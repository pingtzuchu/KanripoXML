<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證治凖繩卷一百十三</head> <lb/>
    <p>
<pb n="KR3e0078_WYG_113-1a"/>
欽定四庫全書<lb/>
　證治凖繩卷一百十三<lb/>
　　　　　　　　　　　　明　王肯堂　撰<lb/>
　外科<lb/>
　　足部<hi>十八</hi>
　　　脚發<lb/>
靈樞云發於足上下名曰四淫其狀大癰不急治之百<lb/>
日死　發於足膀名曰厲癰其狀不大初徔小指發急<lb/>
<pb n="KR3e0078_WYG_113-1b"/>
治去之其狀黒者不可消輒益不治百日死　薛脚發<lb/>
之證屬足三隂經精血虧損或足三陽經濕熱下注若<lb/>
色赤腫痛而潰膿者屬濕熱下注為可治若色㣲赤㣲<lb/>
腫而膿清者屬精血虧損為難治若黒黯不腫痛不潰<lb/>
膿煩熱作渇小便淋漓者隂敗末傳惡證也為不治其<lb/>
法濕熱下注者先用隔蒜灸活命飲以解壅毒次服益<lb/>
氣湯六味丸以補精氣若色黯不痛者着肉灸桑枝灸<lb/>
以行壅滯助陽氣更用十全大補湯八味丸壯脾胃滋<lb/>
<pb n="KR3e0078_WYG_113-2a"/>
化源多有復生者若專治其瘡復傷元氣吾未見其生<lb/>
者　閣老靳介菴脚指縫作痒出水腫焮脚面敷止痒<lb/>
之藥不應服除濕之劑益甚余以為隂虚濕熱下注用<lb/>
六味地黄丸補中益氣湯愈　大叅李北溪左足赤腫<lb/>
作痛此足三陽經濕熱下注先用隔蒜灸活命飲一劑<lb/>
其痛頓止灸患處出水赤腫頓消次用托裏消毒㪚四<lb/>
劑灸患處出膿而愈　儒者楊舉元患此㣲腫痛㣲赤<lb/>
焮此足三陽經隂虚濕熱下注用隔蒜灸托裏㪚而起<lb/>
<pb n="KR3e0078_WYG_113-2b"/>
發用十全大補湯而膿成乂與加減八味丸料百劑而<lb/>
歛　一儒者患此腫硬色白兩月餘矣此足三隂經虧<lb/>
損為外寒所侵用大防風湯及十全大補兼服而消後<lb/>
場屋不利飲食勞倦前症復作盜汗内熱飲食不化便<lb/>
滑肌瘦此脾土虚寒而命門火不能相生用八味丸益<lb/>
氣湯百餘劑喜其年壯得愈　一男子脚心發熱作渇<lb/>
引飲或用四物芩連黄檗知母莗腹痛作嘔煩熱大渇<lb/>
此足三隂虧損前藥復傷脾胃也先用六君加炮薑數<lb/>
<pb n="KR3e0078_WYG_113-3a"/>
劑而脾胃醒再用補中益氣加茯苓半夏而脾胃健乃<lb/>
以加減八味丸兼服半載而愈　一儒者脚心發熱作<lb/>
痒以滾湯浸漬潰而出水肌體骨立作渇吐痰此脾腎<lb/>
虚而水泛為痰也服益氣湯六味丸年餘元氣復而諸<lb/>
證愈　少宗伯顧東江面黧作渇余曰此腎經虧損當<lb/>
滋化源以杜後患彼雖然之而終不服次年九月内左<lb/>
足面患疽色黯不痛脚腿沉重用隔蒜灸三十餘壯足<lb/>
腿即輕瘡出血水數日而消瘡色仍黯時公將北行賀<lb/>
<pb n="KR3e0078_WYG_113-3b"/>
祝萬夀余診之曰脾脉衰憊陽氣虚極不宜逺行公曰<lb/>
余得夢屢騐向夢羣仙待我此夀徴也至河間驛聚仙<lb/>
堂病篤歎曰立齋豈能留我果卒於此亦異數也<lb/>
　　　脱疽<lb/>
靈樞云發於足指名曰脱癰其狀赤黒者死不治不赤<lb/>
黒者不死治之不衰急斬之否則死矣　鬼遺云<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>敦<lb/>
疽發兩足指五日不冗死四日可刺其色發黒癰者不<lb/>
堪未過節者可治　足指生疔重者潰而自脱故曰脱<lb/>
<pb n="KR3e0078_WYG_113-4a"/>
疽或曰惟足大指患之為脱疽其餘足指患之曰敦疽<lb/>
易治惟脱疽難治　初發結毒焮赤腫痛者以五神㪚<lb/>
及以紫河車金線釣葫蘆金雞舌金腦香搗爛敷及以<lb/>
汁塗傅又以萬病解毒丸磨醋煖塗之　未成焮痛者<lb/>
除濕攻毒更以隔蒜灸之至不痛用十二經消毒㪚加<lb/>
引經藥若腫勢盛未得𦂳急者宜作蛇傷治之及作瘴<lb/>
氣治之効　未成焮痛或不痛或大痛者宜隔蒜灸更<lb/>
用解毒以消毒萬全湯臨證加減　未成若色黒急割<lb/>
<pb n="KR3e0078_WYG_113-4b"/>
去速服補劑庶可救若黒涎上不可治　未成若色赤<lb/>
焮痛者托裏消毒更兼灸以人參敗毒㪚去桔梗加赤<lb/>
牛膝銀花白芷大黄痛止次以十宣㪚加天花粉金銀<lb/>
花赤牛膝　未成欲成若色紫不痛隔蒜灸五十壯尚<lb/>
不知痛又明灸之　活命飲次以托裏㪚潰脱而愈<lb/>
未成欲成大痛色赤而腫隔蒜灸至痛止以加味荆芥<lb/>
敗毒㪚加赤牛膝銀花白芷大黄次以活命飲　薛脱<lb/>
疽因醇酒炙煿膏粱傷脾或房勞損腎故有先渇而後<lb/>
<pb n="KR3e0078_WYG_113-5a"/>
患者有先患而後渇者若色赤作痛自潰者可治色黒<lb/>
不潰者不治色赤作痛者元氣虚而濕毒壅盛也先用<lb/>
隔蒜灸活命飲托裏㪚再用十全大補湯加減八味丸<lb/>
色黯不痛者腎氣敗而虚火盛也隔蒜灸桑枝灸亦用<lb/>
十全大補湯加減八味丸則毒氣不致上侵元氣不致<lb/>
虧損庶可保生亦有因修手足口咬等傷而致者若元<lb/>
氣虚弱或犯房事外塗寒凉内服尅伐損傷脾胃患處<lb/>
不潰若黒黯上延亦多致死重者湏當以脚刀轉解周<lb/>
<pb n="KR3e0078_WYG_113-5b"/>
界輕拽去之則筋隨骨出而毒得洩亦不痛否則毒筋<lb/>
内斷雖去而仍潰且偏僻之處氣血罕到藥難導逹况<lb/>
攻毒之劑先傷脾胃不若灸法為良重者湏解去為善<lb/>
故孫真人云在肉則割在指則截葢親之遺體雖不忍<lb/>
傷而遂至夭殁則尤傷矣况解法無痛患者知之　一<lb/>
人足指患此焮痛色赤發熱隔蒜灸之更以人參敗毒<lb/>
㪚去桔梗加金銀花白芷大黄二劑痛止又十宣㪚去<lb/>
桔梗官桂加天花粉數劑而平　一人年踰四十左足<lb/>
<pb n="KR3e0078_WYG_113-6a"/>
大指赤腫焮痛此腎經積毒下注而然名曰脱疽喜色<lb/>
赤而腫以人參敗毒㪚去人參桔梗加金銀花白芷大<lb/>
黄二劑更以金銀花甘草節瓜蔞四劑頓退再以十宣<lb/>
㪚去桔梗桂加金銀花防己數劑愈　一人患此色紫<lb/>
赤不痛隔蒜灸五十餘壯尚不痛又明灸百壯方知乃<lb/>
以敗毒㪚加金銀花白芷數劑而愈　一膏粱年踰五<lb/>
十亦患此色紫黒脚焮痛孫真人曰脱疽之證急斬之<lb/>
去毒延腹必不治色黒不痛者亦不治喜其飲食如故<lb/>
<pb n="KR3e0078_WYG_113-6b"/>
動息自寧為瘡善證遂以連翹敗毒㪚六劑更以金銀<lb/>
花甘草節瓜蔞二十餘劑患指潰脱更以芎歸生芐連<lb/>
翹金銀花白芷二十餘劑而愈次年忽發渇服生津等<lb/>
藥愈甚服八味丸而止　大抵此症皆由膏粱厚味或<lb/>
房勞太過丹石補藥所致其發于指㣲赤而痛可治治<lb/>
之不愈急斬去之庶可保否則不治色紫黒或發于脚<lb/>
背亦不治或先渇而後發或先發而後渇色紫赤不痛<lb/>
此精氣已竭决不可治　一蒭蕘左足指患一泡麻木<lb/>
<pb n="KR3e0078_WYG_113-7a"/>
色赤次日指黒五日連足黒冷不知疼痛脉沉細此脾<lb/>
胃受毒所致進飛龍奪命丹一服翌日令割去足上死<lb/>
黒肉割後骨始痛可救治以十全大補湯而愈葢死肉<lb/>
乃毒氣盛拒截榮氣所致况至隂之下血氣難達經云<lb/>
風淫末疾是也向若攻伐之則邪氣乗虚上侵必不救<lb/>
矣　一人足指患之大痛色赤而腫隔蒜灸之痛止以<lb/>
人參敗毒㪚去桔梗加金銀花白芷大黄而潰更以仙<lb/>
方活命飲而痊　一人足指患之色黒不痛令明灸三<lb/>
<pb n="KR3e0078_WYG_113-7b"/>
十餘壯而痛喜飲食如常予謂急割去之速服補劑彼<lb/>
不信果延上遂致不救　一人足指患之色紫不痛隔<lb/>
蒜灸五十餘壯尚不知痛又明灸百壯始痛更投仙方<lb/>
活命飲四劑乃以托裏藥潰脱而愈　一人足指患之<lb/>
色赤焮痛作渇隔蒜灸數壯以仙方活命飲三劑而潰<lb/>
更服托裏藥及加減八味丸潰脱而愈若早用前法不<lb/>
至於此　一膏粱之人先作渇足熱後足大指赤痛六<lb/>
脉洪數而無力左尺為甚余謂此足三隂虚當滋化源<lb/>
<pb n="KR3e0078_WYG_113-8a"/>
為主固服除濕敗毒等藥元氣益虚色黯延足余乃朝<lb/>
用補中益氣湯夕用補隂八珍湯各三十餘劑及桑枝<lb/>
灸潰而膿清作渇不止遂朝以前湯送加減八味丸夕<lb/>
用十全大補湯三十餘劑而痊是時同患此證服敗毒<lb/>
之藥者俱不救<lb/>
附方<lb/>
五神㪚　搽一切瘴毒蛇傷蝎螫大効<lb/>
　　金線釣葫蘆　紫河車<hi>各二錢</hi>續隨子<hi>去/殻</hi>雄黄<hi>各一錢</hi>麝<lb/>
<pb n="KR3e0078_WYG_113-8b"/>
　　香<hi>少許</hi>
　為末醋調塗患處蛇傷以刀割去損内以末乾搽或以<lb/>
　唾調搽或加騎蛇獅子根葉同前搗用亦妙<lb/>
洗瘴方<lb/>
　　水苦齊　槐枝葉　栁枝葉　嫩柏葉　小青葉<lb/>
　　連叉大青　煎藥水浸洗<lb/>
　　　脚氣瘡<lb/>
夫腎主于脚若腎虚為風濕所搏攻於脚膝則名脚氣<lb/>
<pb n="KR3e0078_WYG_113-9a"/>
　因其氣血壅滯濕毒氣盛在於膚腠不得宣通故令<lb/>
　脚上生瘡也若風毒不散其瘡漸増黄水腫痛身體<lb/>
　壯熱經乆難瘥也<lb/>
犀角散　治脚氣風毒生瘡腫痛心神煩熱<lb/>
　　犀角屑　天麻　羌活<hi>去蘆</hi>枳殻<hi>䴸炒/去穰</hi>防風　黄茋<hi>各去</hi>
　　<hi>蘆</hi>白蒺藜　黄芩　白蘚皮<hi>各七/錢半</hi>檳榔<hi>一/兩</hi>甘草<hi>炙半兩</hi>
　　烏蛇<hi>二兩酒浸</hi>
　每服八錢水一中盞半生薑五片煎一大盞去滓温服不拘時<lb/>
<pb n="KR3e0078_WYG_113-9b"/>
漏蘆丸　治脚氣腫盛生瘡久不瘥膿血長流疼痛<lb/>
　　漏蘆　秦艽<hi>各去蘆</hi>葳㽔　枳殻<hi>䴸炒去穰</hi>檳榔　川大黄<lb/>
　　<hi>各一兩</hi>防風　獨活　黄茋<hi>各去蘆</hi>黄芩　五加皮赤芍<lb/>
　　藥<hi>各七錢半</hi>烏蛇<hi>二兩酒浸</hi>
　右研為細末煉蜜和搗二三百下丸如桐子大每服三四<lb/>
　十丸温酒送下不拘時<lb/>
鹿茸丸　治脚氣腿腕生瘡<lb/>
　　鹿茸<hi>酥炙另搗成泥</hi>五味子　當歸<hi>去蘆二/味為末</hi>熟地黄<hi>搗膏</hi>
<pb n="KR3e0078_WYG_113-10a"/>
　右等分酒糊和丸梧子大每服三四十丸温酒或鹽湯<lb/>
　食前下次服後方<lb/>
又方<lb/>
　川芎　當歸<hi>去蘆各等分</hi>
　右研為細末每服二三錢煎荆芥湯調下空心日進二服<lb/>
治脚氣脚上生風毒瘡腫疼痛<lb/>
　漏蘆　白斂　槐白皮　五加皮　甘草<hi>各七錢半</hi>蒺藜子<hi>三兩</hi>
　右每用五兩水一斗煮取六升去滓看冷熱無風處淋洗之<lb/>
<pb n="KR3e0078_WYG_113-10b"/>
氊礬散　治脚爛瘡<lb/>
　　竹蛀屑　氊燒灰　紅棗<hi>燒存性</hi>黄丹　白礬<hi>枯</hi>韶粉<lb/>
　右各等分為細末摻之<lb/>
龍骨散　治脚疽并久逺惡瘡他藥無效者<lb/>
　　白龍骨<hi>二錢半研</hi>輕粉<hi>二錢/半</hi>檳榔<hi>一錢/研</hi>豶豬糞<hi>不以多少新瓦上焙</hi>
　　<hi>龍入火中燒今紅取出存性研為細末五錢</hi>
　右研勻先以口含虀水或温鹽湯洗令瘡浄見肉却以真<lb/>
　麻油調藥隨瘡大小傅之未愈再傅三五日可<lb/>
<pb n="KR3e0078_WYG_113-11a"/>
　　　甲疽<hi>嵌甲</hi>
足三隂經皆起於足指氣血沮而不行結於指甲之間<lb/>
能成甲疽凡以經絡之所流注非特肌肉之病也或得<lb/>
於剪甲傷肌或得於甲長侵肉或得於履絇之不適使<lb/>
氣血沮遏而不通腐潰為疽久則爛指上引於脛膝之<lb/>
間而瘡疱者是已然病在四末不必治其内惟塗傅滌<lb/>
濯去惡而除穢及適其行履則愈矣　按足指在人體<lb/>
最下氣血易沮藥力難到虚弱之人小有破損即成瘡<lb/>
<pb n="KR3e0078_WYG_113-11b"/>
瘍久而不歛况其大者非大補氣血豈能易愈此云病<lb/>
在四末不必治内非通論也　一婦修甲傷次指成膿<lb/>
不潰焮痛至手誤敷冷藥以致通潰飲食少思彼為毒<lb/>
氣内攻診脉沉細此痛傷胃氣而然遂刺之服六君子<lb/>
加藿香當歸食進更以八珍湯加黄茋白芷桔梗月餘<lb/>
而愈　一人傷拇指色紫不痛服托裏藥及灸五十餘<lb/>
壯作痛潰膿而愈　一㓜女因凍傷兩足至春發潰指<lb/>
俱壊令取之服大補藥而愈　一女患嵌甲傷指年餘<lb/>
<pb n="KR3e0078_WYG_113-12a"/>
不愈日出膿數滴予謂足大指乃脾經發源之所宜灸<lb/>
患處使瘀肉去陽氣至瘡口自合否則不治彼忽之不<lb/>
早治後變勞症而殁　葢至隂之下血氣難到女人患<lb/>
此多因紥縛致血脉不通或被風邪所襲則無血氣榮<lb/>
養遂成死肉惟當壯脾胃行經絡生血氣則愈有成破<lb/>
傷風以致牙闗𦂳急口眼喎斜者先玉真㪚一二服後<lb/>
投以生血通經則可　一男子修傷足指色黒不痛而<lb/>
欲脱余曰此因陽氣虚不能運達於患處也速去之速<lb/>
<pb n="KR3e0078_WYG_113-12b"/>
服補劑以壯元氣否則死肉延足必不救矣不信果黒<lb/>
爛上脛而死大抵手足氣血罕到之地或生瘡或傷損<lb/>
若戕其元氣邪氣愈甚潰爛延上必死不潰而色黯者<lb/>
亦死若骨斷筋皮尚連者急剪去之精要治甲疽因剔<lb/>
甲傷肌或因甲長侵肉遂成瘡腫痛復縁穿窄靴研損<lb/>
四邉腫焮黄水出浸淫相染五指俱爛漸漸引上脚跌<lb/>
泡漿四邉起如火燒瘡口日夜倍増醫方所不能療者<lb/>
用緑礬五兩形色似朴硝而緑色置於鐡板上聚炭封<lb/>
<pb n="KR3e0078_WYG_113-13a"/>
之吹令火熾其礬即沸流出色赤如鎔金汁者是真也<lb/>
候沸定汁盡去火待冷取出研細色似黄丹収之先以<lb/>
鹽湯洗瘡帛拭乾用此末傅之愈<lb/>
聖惠蝦蟆㪚　治甲疽皮厚腫痛<lb/>
　　蝦蟆灰<hi>半兩</hi>黄連<hi>研/末</hi>膩粉<hi>各半/分</hi>麝香<hi>研/</hi>雄黄<hi>研</hi>枯白礬<lb/>
　　<hi>研各半錢</hi>杏仁<hi>七粒熬黒/研如泥</hi>鹿角<hi>七寸燒透/細研末</hi>蚺蛇膽<hi>半錢</hi>
　相和研匀以臘豬脂調如膏先以甘草蛇床槐白皮<lb/>
　煎湯洗瘡拭乾傅藥以油單紙裹外更着綿帛裹之<lb/>
<pb n="KR3e0078_WYG_113-13b"/>
　三日其剰肉剰甲皆當自落三日一換<lb/>
豬蹄湯　治甲疽及諸癰疽惡瘡有息肉<lb/>
　　豬蹄<hi>生者二隻</hi>白斂　白芷　狼牙　芍藥<hi>各三兩</hi>黄連<lb/>
　　　黄芩　大黄　獨活<hi>各二兩</hi>
　右為㕮咀先以水三斗煮豬蹄至一斗五升候温洗<lb/>
　瘡拭乾敷藥愈<lb/>
白礬㪚　治男女血風毒氣攻手足指生甲疽瘡久不<lb/>
　瘥者努肉裏甲疼痛出血不定用此縮肉乾瘡<lb/>
<pb n="KR3e0078_WYG_113-14a"/>
　　白礬　石膽<hi>各半兩</hi>麝香　騏驎竭　朱紅<hi>各一分</hi>
　將白礬石膽於鐵器内以炭火煅過入後三味同研令<lb/>
　細每用少許乾摻瘡上以絹帛子纒定日兩三度<lb/>
　換之<lb/>
白礬散　治甲疽<lb/>
　　白礬<hi>燒灰一兩</hi>麝香　蘆薈　蚺蛇膽<hi>各半分研細</hi>
　右以漿水洗瘡乾傅之洗瘡日三兩上以瘥為度<lb/>
馬齒散　治甲疽<lb/>
<pb n="KR3e0078_WYG_113-14b"/>
　　牆上馬齒莧<hi>隂乾一兩</hi>木香　丹砂<hi>研/細</hi>鹽<hi>研細炙用各二錢半</hi>
　除丹砂鹽外剉碎拌勻於熨斗内以皮灰火燒過取出<lb/>
　細研即以丹砂鹽末再炒令勻旋取傅瘡上日三兩<lb/>
　度<lb/>
䕡茹膏　治甲疽日夜培増赤肉生甲邊裹甲者<lb/>
　　䕡茹　黄茋<hi>各二兩</hi>豬脂<lb/>
　右㕮咀苦酒浸一宿與豬脂一處微火上煎取二合絞去<lb/>
　柤以塗瘡上日三兩度其赤肉即消散<lb/>
<pb n="KR3e0078_WYG_113-15a"/>
緑礬㪚<hi>卮氏</hi>治甲疽<lb/>
　右緑礬半兩燒熟蘆薈二錢半麝一匙各研如粉用絹<lb/>
　袋盛藥納所患處指袋中綿紥定瘥為度<lb/>
蛇黄㪚<hi>海上方</hi>治甲疽腫爛生脚指甲邉赤肉努出時瘥<lb/>
　時發又治嵌甲生入肉常血疼痛<lb/>
　用雄黄半兩蛇蜕一分燒同研如粉先以温泔洗瘡<lb/>
　上軟以尖刀子割去甲角拭乾藥傅上用軟帛裹半<lb/>
　日許藥温即易一日即除痛便止一方用漿水洗浄<lb/>
<pb n="KR3e0078_WYG_113-15b"/>
　以橘刺破一方有黄茋無雄黄<lb/>
乳香傅方　治甲疽努肉褁甲膿血疼痛不瘥<lb/>
　用乳香膽礬各等分研細末時時傅之　大凡此疾<lb/>
　湏是剔去甲不藥亦愈或已成瘡久不瘥即用此方<lb/>
　一方二味燒灰為末傅之一方用礬燒灰傅瘡<lb/>
牡蠣㪚　治甲疽<lb/>
　右用牡蠣頭煆研末每服二錢研靛花酒調下一日<lb/>
　三服<lb/>
<pb n="KR3e0078_WYG_113-16a"/>
烏梅㪚　治甲疽多年不瘥努肉膿血疼痛<lb/>
　右用烏梅十枚燒灰研為㪚傅瘡上日三易<lb/>
又方用鹽梅燒灰傅爛搗裹亦可<lb/>
丹嵌甲䧟甲割甲成瘡久年不瘥者用黄檗烏頭尖等<lb/>
　分為末洗浄貼之<lb/>
事蛇治嵌甲累効方<lb/>
　　硇砂　乳香<hi>並研末各一錢</hi>膩粉<hi>半/錢</hi>橄欖核<hi>燒存性/三枚</hi>黄丹<hi>一字</hi>
　右研為末以生麻油調先以鹽湯洗浄挹乾傅之二次<lb/>
<pb n="KR3e0078_WYG_113-16b"/>
　即效<lb/>
砂糖方　治嵌甲<lb/>
　右用琥珀糖是砂糖熬成小毬兒者燒存性入輕粉<lb/>
　麝香麻油傅　甲嵌入肉者不過一兩日自爛陳仲<lb/>
　山寺丞方云治嵌甲别生及無他病者無所損神効<lb/>
乳没㪚　治嵌甲<lb/>
　用紫馬糞三塊各青布一片包了於新瓦上炭火煆<lb/>
　存性研細末每半兩入没藥拾文輕粉拾文麝香少<lb/>
<pb n="KR3e0078_WYG_113-17a"/>
　許先以葱椒湯洗拭乾口含甘草漿水吐在瘡上再<lb/>
　洗拭浄傅藥濕者乾搽乾者生油調塗初貼一夜極<lb/>
　痛不過三次即去根本昔有人患此二十五年百藥<lb/>
　不効一傅而安<lb/>
烏倍㪚<hi>百一選方</hi>　治嵌甲<lb/>
　　草烏頭<hi>半兩</hi>白牽牛<hi>一/兩</hi>五倍子<hi>四兩/全者</hi>龍骨<hi>二錢半</hi>
　先將上三物搥碎同炒五倍子令焦黒色去三物不<lb/>
　用只取五倍子為末瘡乾用麻油調塗濕即乾貼<lb/>
<pb n="KR3e0078_WYG_113-17b"/>
黄連㪚<hi>百一</hi>　治嵌甲<lb/>
　　黄連　韶粉　黄檗　軟石膏<hi>煅各等分</hi>
　右研為細末用水洗瘡令浄軟帛拭乾以新汲水調塗<lb/>
　瘡上兩日一次愈<lb/>
香胭脂散<hi>百一一名麝香散</hi>　治嵌甲侵肉不瘥<lb/>
　　五倍子<hi>燒黒存性</hi>染胭脂<hi>各等/分</hi>麝香<hi>少許</hi>
　右研為細末搽患處愈<lb/>
雄蟬㪚　治嵌甲<lb/>
<pb n="KR3e0078_WYG_113-18a"/>
　　雄黄<hi>通明者</hi>蟬退<hi>三枚酥炙各為細末</hi>
　右研和勻濕者乾搽乾者用津入輕粉少許調塗<lb/>
陀僧散　治割甲侵肉不瘥<lb/>
　　白礬<hi>飛過</hi>蜜陀僧<hi>各等分</hi>
　右研為末乾搽帛裹之亦治脚臭一方用硇砂不用陀僧<lb/>
黄茋方　治陷甲生入肉常有血疼痛<lb/>
　　黄茋　當歸<hi>各等分</hi>
　右研為末貼瘡上若有惡肉更研少許硫黄末同貼<lb/>
<pb n="KR3e0078_WYG_113-18b"/>
虀水駐車丸　治嵌甲膿出痛不可忍<lb/>
　右虀水口噙浄洗却用駐車丸研細傅之<hi>方見雜病滯下</hi>
又方　治嵌甲用乳香研細搽之<lb/>
又方　治欲去甲者用綿逐旋摺入甲内漸添之靸起<lb/>
　次用剪子去之<lb/>
治嵌甲　以鴉嘴膽礬為末搽之<lb/>
乳香㪚　治嵌甲痛不可忍有妨步履<lb/>
　　紫藤香<hi>半兩</hi>乳香<hi>半/錢</hi>古半兩錢<hi>半/錢</hi>輕粉<hi>少/許</hi>麝香當門子<hi>少許</hi>
<pb n="KR3e0078_WYG_113-19a"/>
　為末細絹羅過每用少許先以甘草湯洗患處用舊絹<lb/>
　挹乾然後傅藥即以燈草塞之<lb/>
訶子散　治嵌甲流膿經久不瘥<lb/>
　　訶子<hi>二枚</hi>降真香　青黛<hi>各一/錢研</hi>五倍子<hi>半兩</hi>
　研為末次入青黛一處研匀先用葱鹽湯洗浄剪去<lb/>
　指甲用藥乾貼縫内或用麻油調傅<lb/>
膽礬散　治嵌甲<lb/>
　　膽礬<hi>一兩</hi>麝香<hi>一字二味同研細</hi>
<pb n="KR3e0078_WYG_113-19b"/>
　右以葱鹽湯洗浄患處挹乾傅藥少許<lb/>
神應㪚　治足大指角急為甲所入肉便刺作瘡不可<lb/>
　着靴履脚指濕爛婦人有此<lb/>
　右白礬燒汁盡取末着瘡中食惡肉生好肉細細割<lb/>
　去甲角旬日即瘥加雄黄少許同研摻之<lb/>
　　　脚指縫爛瘡<lb/>
治脚指縫爛瘡鵝掌皮燒灰存性為末傅之<hi>桐油塗亦妙</hi>
　　　足跗發<lb/>
<pb n="KR3e0078_WYG_113-20a"/>
鬼遺云陽疽初足跌及足下二十日不冗死十日可刺<lb/>
發赤白膿血不多其瘡上痒及赤黒者死　跗亦作趺<lb/>
足面也其處結毒腫痛亦名足發背屬足厥隂肝陽明<lb/>
胃經之㑹多因濕熱乗虚而下注宜服活命飲加木瓜<lb/>
肉桂牛膝及隔蒜灸之繼以十全大補湯托裏温中湯<lb/>
膿稠可治膿清紫陷者死　一人脚背患此赤腫作痛<lb/>
隔蒜灸三十餘壯痛止以活命飲四劑而潰更以托裏<lb/>
消毒藥而愈　一人脚背患之色黯而不腫痛煩躁大<lb/>
<pb n="KR3e0078_WYG_113-20b"/>
渇尺脉大而澁此精氣已絶不治後殁　趙子固母劉<lb/>
氏年六十左足面一瘡下連大指上延外踝以至膁骨<lb/>
每嵗輒數發發必兼旬累月昏暮痒甚㧓搔移時出血<lb/>
如泉流呻吟痛楚殆不可忍夜分即漸已明日復然毎<lb/>
一更藥則瘡轉大而劇百試不騐如是二十餘年淳熈<lb/>
甲辰仲冬之末先生為太府丞一夕母病大作相對悲<lb/>
泣無計困極就睡夢四神儈黙出一室傍有一長榻子<lb/>
固亦坐因而發嘆一僧問其故子固答之以實僧云可<lb/>
<pb n="KR3e0078_WYG_113-21a"/>
服牛黄金虎丹又一僧云硃砂亦可既覺頗驚異試取<lb/>
藥半粒强服之良久大痛舉家相泣且悔俄而下礧磈<lb/>
物如鐵石者數升是夕瘡但㣲痒不痛而無血數日成<lb/>
痂自此遂愈硃砂之説竟不復試先生因圖僧像如所<lb/>
夢者而記其事金虎丹出和劑局方本治中風痰涎壅<lb/>
塞所用牛黄龍腦膩粉金箔之類皆非老人所宜今乃<lb/>
取竒効意熱積臓腑而發於皮膚嵗久根深未易洗滌<lb/>
故假凉劑以攻之不可以常論神僧之夢葢孝感云<lb/>
<pb n="KR3e0078_WYG_113-21b"/>
牛黄金虎丹<lb/>
　　牛黄<hi>研二兩半</hi>龍腦<hi>生研/伍兩</hi>膩粉<hi>研二十/五兩</hi>雄黄<hi>研飛一百五十兩</hi>白<lb/>
　　礬<hi>枯過二十五兩</hi>金箔<hi>八十片/為衣</hi>天雄<hi>炮去皮臍研/十二兩半</hi>天竺黄<hi>研二</hi>
　　<hi>十五兩</hi>天南星<hi>湯洗焙二十五兩研末用牛膽汁和研作餅隂乾無牛膽用法酒蒸七晝夜</hi>
　右為細末煉蜜捜和每一兩半作十丸以金箔為衣每<lb/>
　服一丸新汲水化下有孕婦不可服<lb/>
牛膝散　治足蜘蛛背<lb/>
　　雞屎子　詐死子　兩面龜　赤牛膝　紫金皮　山<lb/>
<pb n="KR3e0078_WYG_113-22a"/>
　　蜈蚣　凌霄根　脱殻藤　赤葛根　天布𤓰根　背子<lb/>
　　蜈蚣　用水煎入酒和服<lb/>
敷藥方<lb/>
　　大蕎麥　鹿葱根　紫金皮　山布𤓰　凌霄根　藜蘆<lb/>
　　子　天南星　赤葛根　雞屎子　苦薄荷　天布𤓰<lb/>
　　背子蜈蚣　同砍爛入些醋暖塗敷<lb/>
又方　地燈心砍爛縛之<lb/>
又方　金雞舌砍爛縛之<lb/>
<pb n="KR3e0078_WYG_113-22b"/>
又方　臭藤天布瓜根砍爛酒炒敷之<lb/>
又方　紫鼈蘇檑酒服以查敷患處<lb/>
百草膏　治脚面惡瘡如桐油浸淫延漫及治一切惡<lb/>
　瘡不問乾濕痛痒日近年深百藥不瘥者<lb/>
　右用羊糞二三十粒留瓦上四畔炭火燒烟住火筯<lb/>
　鉗于地上以盞覆存性羅成白灰研細以紗片節去<lb/>
　沙土麻油調敷痒入輕粉痛入麝香少許<lb/>
　　　足跟疽<lb/>
<pb n="KR3e0078_WYG_113-23a"/>
或問足跟生疽何如曰是名兎齧以其狀若兎齧故以<lb/>
為名屬足太陽經宂名申脉在足跟骨下此處乃隂陽<lb/>
二蹻發源之所由蔵府積熱所致其毒深重最忌毒藥<lb/>
敷貼宜隔蒜灸之及服活命飲加牛膝肉桂或勝金丹<lb/>
烏金㪚紫金丹選用若紫陷麻木神昏脉亂者不治過<lb/>
時潰爛者有妨飲食二便不調或渉房勞怒氣迷悶者<lb/>
死　薛足跟乃督脉發源之所腎經所過之地若飲食<lb/>
失節起居失宜虧損足三陽經則成瘡矣若漫腫寒熱<lb/>
<pb n="KR3e0078_WYG_113-23b"/>
或體倦少食屬脾虚下陷也用補中益氣湯若晡熱作<lb/>
痛頭目不清屬脾虚隂火也前湯并六味丸若痰涎上<lb/>
升或口舌生瘡屬腎水乾涸也前湯并加減八味丸凡<lb/>
此皆當滋其化源若治其外則誤矣俗云兎嚙瘡者葢<lb/>
獵人被兎咬足跟久而不歛氣血瀝盡而死　大尹陳<lb/>
汝鄰兩腿酸軟或赤或白足跟患腫或痛或痒後痛而<lb/>
或如無皮忽如皺裂日晡至夜脹痛焮熱用補中益氣<lb/>
湯加八味丸料補其肝腎而愈　一男子足跟作痛熱<lb/>
<pb n="KR3e0078_WYG_113-24a"/>
渇體倦小便如淋誤用敗毒㪚致頭痛惡寒欲嘔不食<lb/>
吐痰咳𠻳此足三隂虧損而藥復傷余用十全大補湯<lb/>
加減八味丸各五十餘劑而愈　一男子素不慎起居<lb/>
内熱引飲作渇體倦兩足發熱後足跟作痛或用清熱<lb/>
除濕之劑更加發腫又服敗毒之藥焮赤痛甚恪用袪<lb/>
毒清熱潰裂畨張狀如赤榴熱痛如錐内熱晡熱此因<lb/>
足三隂虧損朝用十全大補湯夕用加減八味丸外敷<lb/>
當歸膏兩月餘而愈其服消毒等藥而没者不能枚舉<lb/>
<pb n="KR3e0078_WYG_113-24b"/>
　一男子亦患此服消毒㪚搽追蝕藥虚症疊出其形<lb/>
體骨立自分必死余用十全大補加山茱山藥兩月餘<lb/>
而愈　一膏粱之人兩足發熱作渇左尺脉數而無力<lb/>
余謂此足三隂虧損防患疽不信反服清熱化痰之藥<lb/>
更加晡熱頭暈又服四物黄檗知母日晡熱甚飲食漸<lb/>
少脚小面發疽余用補中益氣六味地黄丸百餘服而<lb/>
愈其不信患疽以攻不起者多矣　一人脚跟生毒如<lb/>
豆許痛甚狀似傷寒以還少丹内塞㪚治之稍可次因<lb/>
<pb n="KR3e0078_WYG_113-25a"/>
納寵作痛反服攻毒藥致血氣弱腿膝軟痿而死葢足<lb/>
跟乃二蹻發源之處腎經所由之地瘡口不合則蹻氣<lb/>
不能發生腎氣由此而泄故為終身之疾况彼瘡先得<lb/>
于虚復不知戒雖大補氣血猶恐不及安服攻毒暴悍<lb/>
之藥以戕賊乎<lb/>
海蔵云足跟瘡久不愈毒氣攻注用白术一味為細末<lb/>
先以鹽漿水温洗乾貼之二日一換可以負重涉險一<lb/>
婦人足跟足指腫痛足心發熱者皆因胎産經行失於<lb/>
<pb n="KR3e0078_WYG_113-25b"/>
調攝虧損足三隂虚熱所致若腫痛或出膿用六味丸<lb/>
為主佐以八珍湯胃虚嬾食佐以六君子湯寒熱内熱<lb/>
佐以逍遥㪚晡熱益甚頭目不清佐以補中益氣湯痰<lb/>
盛作渇或口舌生瘡亦用前二藥以滋化源大凡發熱<lb/>
晡熱内熱自汗盜汗等證皆隂虚假熱也故丹溪謂火<lb/>
起九泉隂虚之極也男子酒色過度者多患此證　一<lb/>
婦人素血虚因大勞兩足發熱晡熱月經過期或用四<lb/>
物芩連飲食少思胸痞吐痰用二陳枳實黄連大便不<lb/>
<pb n="KR3e0078_WYG_113-26a"/>
實吐痰無度足跟作痛余曰足熱晡熱月經過期肝脾<lb/>
血虚也胸痞吐痰飲食少思脾胃氣虚也葢胃為五臓<lb/>
之根本胃氣一虚諸病悉至先用補中益氣加茯苓半<lb/>
夏脾胃漸健乃佐以六味丸補脾腎不兩月而痊　一<lb/>
婦人經候不調發熱晡熱胸膈不利飲食少思服清熱<lb/>
寛中消導之劑前症益甚更兼肢體酸痛服除濕化痰<lb/>
等藥經候兩三月一至服通經降火之劑足跟足指作<lb/>
痛其熱如炙余以為足三隂虧損用補中益氣六味地<lb/>
<pb n="KR3e0078_WYG_113-26b"/>
黄兩月諸證漸退又用前湯并八珍湯兩月而康　一<lb/>
婦人足跟患腫兩腿酸軟或赤或白或痛或痒或如無<lb/>
皮或如皺裂日晡至夜脹痛焮熱此屬足三隂虚損用<lb/>
加减八味丸及逍遥㪚加熟地川芎百餘劑而餘　一<lb/>
婦人勞則足跟熱痛余作隂血虚用八珍而愈痊後徧<lb/>
身瘙痒服風藥發熱抽搐肝脉洪數此肝家血虚火盛<lb/>
而生風以天竺膽星為丸用四物麥門五味芩連炙甘<lb/>
草山梔柴胡煎送而愈　一婦人兩足發熱足跟作痛<lb/>
<pb n="KR3e0078_WYG_113-27a"/>
日晡熱甚余謂腎肝血虚用逍遥㪚六味丸五十餘劑<lb/>
諸症悉愈<lb/>
或問足跟之旁生疽何如曰此名琉璃疽屬足太陽經<lb/>
其色黄腫如琉璃多由行路﨑嶇肭傷筋骨脉而成寒<lb/>
熱併作元氣不足嘔吐昏迷者難治急服五香湯活命<lb/>
飲勝金丹烏金㪚選用壯實者一粒金丹或八陣㪚下<lb/>
之<lb/>
　　　足心癰<lb/>
<pb n="KR3e0078_WYG_113-27b"/>
鬼遺云兩脚心發徹骨者不治如脚心㣲皮破不至深<lb/>
發膿不多者可治　足心發毒腫病亦名涌泉疽俗名<lb/>
病穿板又名穿窟天虵屬少隂腎經虚損所致宜隔蒜<lb/>
灸之實者服活命飲送六味地黄丸有表裏證量為汗<lb/>
下虚者十全大補湯八味地黄丸大劑不問晨夜投之<lb/>
潰爛嘔逆迷悶脉㣲代者死<lb/>
五靈㪚　治病穿板亦治穿掌<lb/>
　　赤梗　金腦香　山蜈蚣　脱殻藤　紫金藤<lb/>
<pb n="KR3e0078_WYG_113-28a"/>
　右水煎入酒<lb/>
敷穿板藥<lb/>
　右用地燈心桁楜根用醋蒸薫之併敷上<lb/>
又方　滑菜根砍爛縛之<lb/>
又方　仙人掌根水楊梅根二味砍爛縛之<lb/>
浸洗藥　赤梗紅花蜈蚣煎水洗浸之<lb/>
　　　肉刺<lb/>
肉刺者生於足指間形如硬胝與肉相附隠痛成刺由<lb/>
<pb n="KR3e0078_WYG_113-28b"/>
靴履急窄相摩而成<lb/>
松脂膏　治肉刺<lb/>
　右用松脂白膠香各一兩黄臘半兩火上鎔成膏候冷方<lb/>
　貼用物紥定<lb/>
蕪食膏　治肉刺<lb/>
　右用蕪食子三枚肥皂角一挺燒令烟盡細研以釅醋<lb/>
　砂盆内别磨皂角如糊和末敷之立効<lb/>
薫硫㪚　治肉刺<lb/>
<pb n="KR3e0078_WYG_113-29a"/>
　右用薫陸香石硫黄各等分研匀塗肉刺上以燒釵<lb/>
　烙之效<lb/>
蟾酥膏　治肉刺<lb/>
　右用蟾酥五片湯浸濕膩粉一錢先將蟾酥於盆中以<lb/>
　膩粉同和令匀後用針撥破頭邊然後塗藥宻縛之<lb/>
　<lb/>
　<lb/>
　<lb/>
<pb n="KR3e0078_WYG_113-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　證治凖繩卷一百十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證治凖繩卷三十九</head> <lb/>
    <p>
<pb n="KR3e0078_WYG_039-1a"/>
欽定四庫全書<lb/>
　證治凖繩卷三十九<lb/>
　　　　　　　　　　　　明　王肯堂　撰<lb/>
　傷寒<lb/>
　　總例上<lb/>
　　　<hi>四時傷寒不同  不可汗</hi>　　<hi>傳變/</hi>　<hi>汗下大法/</hi>　<hi>可汗</hi>
四時傷寒不同隂陽大論云春氣温和夏氣暑熱秋氣<lb/>
清涼冬氣冷冽此則四時正氣之序也　冬時嚴寒萬<lb/>
<pb n="KR3e0078_WYG_039-1b"/>
類深藏君子固密則不傷於寒觸冐之者乃名傷寒耳<lb/>
　其傷於四時之氣皆能為病<hi>即下文時行之氣</hi>以傷寒為毒<lb/>
者以其最成殺厲之氣也　中而即病者名曰傷寒不<lb/>
即病寒毒藏于肌膚至春變為温病至夏變為暑病暑<lb/>
病者熱極重於温也<hi>内經曰先夏至日為温病後夏至日為暑病温暑之病本傷于寒而</hi>
<hi>得之故太醫均謂之傷寒也</hi>是以辛苦之人春夏多温熱病者皆由<lb/>
冬時觸寒所致非時行之氣也<hi>活人云夏月發熱惡寒頭痛身重肢節疼痛其</hi>
<hi>脈洪盛者是也冬傷於寒因暑氣而發為熱病</hi>　凡時行者春時應煖而反大<lb/>
<pb n="KR3e0078_WYG_039-2a"/>
寒夏時應熱而反大涼秋時應涼而反大熱冬時應寒<lb/>
而反大温此非其時而有其氣是以一歳之中長㓜之<lb/>
病多相似者此則時行之氣也<hi>此辨傷寒時氣之異</hi>　夫欲候知<lb/>
四時正氣為病及時行疫氣之法皆當按斗厯占之<lb/>
四時八節二十四氣七十二候決病法<lb/>
　立春正月節斗指艮　雨水正月中指寅　驚蟄二<lb/>
　月節指甲　春分二月中指夘　清明三月節指乙<lb/>
　　穀雨三月中指辰　立夏四月節指㢲　小滿四<lb/>
<pb n="KR3e0078_WYG_039-2b"/>
　月中指己　芒種五月節指丙　夏至五月中指午<lb/>
　　小暑六月節指丁　大暑六月中指未　立秋七<lb/>
　月節指坤　處暑七月中指申　白露八月節指庚<lb/>
　　秋分八月中指酉　寒露九月節指辛　霜降九<lb/>
　月中指戌　立冬十月節指乾　小雪十月中指亥<lb/>
　　大雪十一月節指壬　冬至十一月中指子　小<lb/>
　寒十二月節指癸　大寒十二月中指丑<hi>二十四氣節有十二</hi>
　<hi>中氣有十二五日為一候氣亦同合有七十二候決病生死此湏洞解之也</hi>
<pb n="KR3e0078_WYG_039-3a"/>
九月霜降候宜漸寒向冬大寒至正月雨水節後宜解<lb/>
也所以謂之雨水者以氷雪解而為雨水故也至二月<lb/>
驚蟄節後氣漸和煖向夏大熱至秋便涼<hi>此為四時正氣</hi>　從<lb/>
霜降以後至春分以前凡有觸冐氷雪體中寒即病者<lb/>
謂之傷寒也九月十月寒氣尚㣲為病則輕十一月十<lb/>
二月寒冽已嚴為病則重正月二月寒漸將解為病亦<lb/>
輕此以冬時不調適有傷寒之人即為病也<hi>此為四時正氣中而</hi>
<hi>理病者也</hi>　其冬有非節之煖者名曰冬温冬温之毒與傷<lb/>
<pb n="KR3e0078_WYG_039-3b"/>
寒大異冬温復有先後更相重沓亦有輕重為治不同<lb/>
證如後章<hi>此為時行之氣前云冬時應寒而反大温者是也  冬温應常紀者有三歲少隂司天之</hi>
<hi>政五之氣陽明司天之政終之氣厥隂司天之政終之氣皆病冬温其不應常紀而反常者則不可候之而隨</hi>
<hi>時變易也</hi>　從立春節後其中無暴大寒又不氷雪而有人<lb/>
壯熱為病者此属春時陽氣發於外冬時伏寒變為温<lb/>
病<hi>此為温病也内經曰冬傷於寒春必病温外邪喚出内邪也  春温應常紀者有四嵗少陽司天之政初</hi>
<hi>之氣太陽司天之政初之氣陽明司天之政終之氣太隂司天之政二之氣皆病温其不應常紀而反常者不</hi>
<hi>可候之而隨時變易也</hi>　從春分以後至秋分節前天有暴寒者<lb/>
<pb n="KR3e0078_WYG_039-4a"/>
皆為時行寒疫也三月四月或有暴寒其時陽氣尚弱<lb/>
為寒所折病熱猶輕五月六月陽氣已盛為寒所折病<lb/>
熱則重七月八月陽氣已衰為寒所折病熱亦㣲其病<lb/>
與温及暑病相似但治有殊耳<hi>此辨時行與傷寒相似治法不同要在辨其病</hi>
<hi>原寒熱温三者之異則用藥冷熱之品味判然矣</hi>　十五日得一氣於四時之<lb/>
中一時有六氣四六名為二十四氣也　然氣候亦有<lb/>
應至而不至或有未應至而至者或有至而太過者皆<lb/>
成病氣也<hi>素問六㣲㫖大論帝曰其有至而至有至而不至有至而太過何也岐伯曰至而至者和</hi>
<pb n="KR3e0078_WYG_039-4b"/>
<hi>至而不至來氣不及也未至而至來氣有餘也帝曰至而不至未至而至何如岐伯曰應則順否則逆逆則變</hi>
<hi>生變生則病有金匱要略曰有未至而至有至而不至有至而不及  至而太過何故也師曰冬至之後甲子</hi>
<hi>夜半少陽起少隂之時陽始生天得温和以未得甲子天因温和此為未至而至也以得甲子而天未温和此</hi>
<hi>為至而不至也以得甲子天大寒不解此為至而不去也以得甲子而天温如盛夏五六月時此為至而太過</hi>
<hi>也</hi>　但天地動静隂陽鼔撃者各正一氣耳是以彼春<lb/>
之暖為夏之暑彼秋之忿為冬之怒是故冬至之後一<lb/>
陽爻升一隂爻降也夏至之後一陽氣下一隂氣上也<lb/>
斯則冬夏二至隂陽合也春秋二分隂陽離也隂陽交<lb/>
<pb n="KR3e0078_WYG_039-5a"/>
易人變病焉此君子春夏養陽秋冬養隂順天地之剛<lb/>
柔也小人觸冒必嬰暴疹須知毒烈之氣留在何經而<lb/>
發何病詳而取之是以春傷於風夏必飱泄夏傷於暑<lb/>
秋必病瘧秋傷於濕冬必欬嗽冬傷於寒春必病温此<lb/>
必然之道可不審明之　傷寒之病逐日淺深以施方<lb/>
治<hi>經曰未滿三日者可汗而已其滿三日者可泄而已</hi>　今世人傷寒或始不早<lb/>
治或治不對病或日數久淹因乃告醫醫人又不依次<lb/>
第而治之則不中病皆宜臨時消息制方無不效也<lb/>
<pb n="KR3e0078_WYG_039-5b"/>
今採仲景舊論錄其證候診脈聲色對病真方有神驗<lb/>
者擬防世急也<hi>仲景之書逮今千年而顯用于世者王叔和之力也</hi>　又土地温<lb/>
涼高下不同物性剛柔飡居亦異是故黄帝興四方之<lb/>
問岐伯舉四治之能以訓後賢開其未悟者臨病之工<lb/>
宜須兩審也<hi>龎叔和非醫方圓機孰能臻此也如桂枝湯自西北二方居人四時行之無不應驗</hi>
<hi>自江淮間地偏煖處惟冬及春可行之自春末及夏至以前桂枝麻黄青龍内宜加黄芩也自夏至以後桂枝</hi>
<hi>内又須隨證増知母大青石膏升麻輩取汗也若時行寒疫及病久虚寒者正用古方不待加減矣夏至以後</hi>
<hi>雖宜白虎湯自非新中暍而變暑病乃汗後解表藥耳  白虎未能驅逐表邪故也或有冬及始春寒甚之時</hi>
<pb n="KR3e0078_WYG_039-6a"/>
<hi>人患斯病因汗下後偶變狂躁不解須當作内熱治之不拘於時令也南方無霜雪之地不因寒氣中人地氣</hi>
<hi>不藏蟲須泄毒嵐瘴間作不用此治法别有方也又一州之内有山居者為居積隂之所盛夏氷雪其氣寒腠</hi>
<hi>理閉難傷於邪其人夀其有病者多中風中寒之疾也有平澤居者為居積陽之所嚴冬生草其氣温腠理疎</hi>
<hi>易傷於邪其人夭其有病者多中温中暑之疾也</hi>
　王夫傷於寒有即病者焉有不即病者焉即病者發<lb/>
　於所感之時不即病者過時而發於春夏也即病謂<lb/>
　之傷寒不即病謂之温與暑夫傷寒温暑其類雖殊<lb/>
　其所受之原則不殊也由其原之不殊故一以傷寒<lb/>
<pb n="KR3e0078_WYG_039-6b"/>
　而為稱由其類之殊故施治不得以相混以所稱而<lb/>
　混其治宜乎貽禍後人以歸咎於仲景之法而委廢<lb/>
　其大半也吁可謂溺井怨伯益失火怨燧人矣夫法<lb/>
　也方也仲景專為即病之傷寒設不兼為不即病之<lb/>
　温暑設也後人能知仲景之書本為即病者設不為<lb/>
　不即病者設則尚恨其法散落所存不多而莫能禦<lb/>
　夫麤工妄治之萬變果可憚煩而或廢之乎今人雖<lb/>
　以治傷寒法治温暑亦不過借用耳非仲景立法之<lb/>
<pb n="KR3e0078_WYG_039-7a"/>
　本意也雖然豈特可借以治温暑而已凡雜病之治<lb/>
　莫不可借也今人因傷寒治法可借以治温暑遂謂<lb/>
　其法通為傷寒温暑設吁此非識流而昩源者與請<lb/>
　以證之夫仲景之書三隂經寒證居熱證什之七八<lb/>
　彼不即病之温暑但一於熱耳何由而為寒哉夫惟<lb/>
　後人以仲景書通為傷寒温暑設遂致諸温劑皆疑<lb/>
　焉而不敢用韓祗和雖覺桂枝湯之難用但謂今昔<lb/>
　之世不同然未悟仲景書本為即病之傷寒設也且<lb/>
<pb n="KR3e0078_WYG_039-7b"/>
　其著㣲㫖一書又純以温暑作傷寒立論而即病之<lb/>
　傷寒反不言及又以夏至前胸膈滿悶嘔逆氣塞腸<lb/>
　鳴腹痛身體拘急手足逆冷等證視為温暑謂與仲<lb/>
　景三隂寒證脈理同而證不同遂别立温中法以治<lb/>
　夫仲景所叙三隂寒證乃是冬時即病之傷寒故有<lb/>
　此證今欲以仲景所叙三隂寒症求對於春夏温暑<lb/>
　之病不亦惽乎以余觀之其胸膈滿悶嘔逆氣塞等<lb/>
　證若非内傷冷物則不正暴寒所中或過服寒藥所<lb/>
<pb n="KR3e0078_WYG_039-8a"/>
　變或内外俱傷於寒之病也且祗和但曰寒而當温<lb/>
　然未嘗求其所以為寒之故能求其故則知温暑本<lb/>
　無寒證矣朱奉議作活人書累數萬言於仲景傷寒<lb/>
　論多有發明其傷寒即入隂經為寒證者諸家不識<lb/>
　而奉議識之但惜其亦不知仲景專為即病者立法<lb/>
　故其書中每每以傷寒温暑混雜議論竟無所别況<lb/>
　又視傷寒論為全書遂将次傳隂經熱證與即入隂<lb/>
　經寒證牽合為一立說且謂大抵傷寒陽明證宜下<lb/>
<pb n="KR3e0078_WYG_039-8b"/>
　少隂證宜温而於所識即入隂經之見又未免自相<lb/>
　悖矣夫陽明證之宜下者固為邪熱入胃其少隂證<lb/>
　果是傷寒傳經熱邪亦可温乎況温病暑病之少隂<lb/>
　尤不可温也自奉議此說行而天下後世蒙害者不<lb/>
　無矣迨夫成無已作傷寒論註又作明理論其表章<lb/>
　名義纎悉不遺可謂善羽翼仲景者然即入隂經之<lb/>
　寒證又不及朱奉議能識況即病立法之本旨乎宜<lb/>
　其莫能知也惟其莫知故於三隂諸寒證止隨文解<lb/>
<pb n="KR3e0078_WYG_039-9a"/>
　義而已未嘗明其何由不為熱而為寒也至於劉守<lb/>
　真出亦以温暑作傷寒立論而遺即病之傷寒其所<lb/>
　處辛涼解散之劑固為昩者有中風傷寒錯治之失<lb/>
　而立葢亦不無桂枝麻黄難用之惑也既惑於此則<lb/>
　無由悟夫仲景立桂枝麻黄湯之有所主用桂枝麻<lb/>
　黄湯之有其時矣故其原病式有曰夏熱用桂枝麻<lb/>
　黄之類熱藥發表須加寒藥不然則熱甚發黄或斑<lb/>
　出矣<hi>此說出於龎安常而朱奉議亦從而和之</hi>殊不知仲景立麻黄湯桂<lb/>
<pb n="KR3e0078_WYG_039-9b"/>
　枝湯本不欲用於夏熱之時也茍悟夫桂枝麻黄湯<lb/>
　本非治温暑之劑則羣疑氷判矣何也夫寒之初客<lb/>
　於表也閉腠理鬱陽氣而為熱故非辛温之藥不能<lb/>
　開腠理以泄其熱此麻黄湯之所由立也至於風邪<lb/>
　傷表雖反疎腠理而不能閉然邪既客表則表之正<lb/>
　氣受傷而不能流通故亦發熱也必以辛甘温之藥<lb/>
　發其邪則邪去而腠理自密矣此桂枝湯之所由立<lb/>
　也其所以不加寒藥者葢由風寒在表又當天令寒<lb/>
<pb n="KR3e0078_WYG_039-10a"/>
　冷之時而無所避故也後人不知仲景立法之意故<lb/>
　有惑於麻黄桂枝之熱有犯於春夏之司氣而不敢<lb/>
　用於是有須加寒藥之論夫欲加寒藥於麻黄桂枝<lb/>
　湯之中此乃不悟其所以然故如此耳若仲景為温<lb/>
　暑立方必不如此必别有法但惜其遺佚不傳致使<lb/>
　後人有多岐之患若知仲景傷寒論專為即病傷寒<lb/>
　作則知麻黄桂枝所以宜用之故除傳經熱證之外<lb/>
　其直傷隂經與太陽不鬱熱即傳隂經諸寒證皆有<lb/>
<pb n="KR3e0078_WYG_039-10b"/>
　所歸著而不復疑為寒藥誤下而生矣若乃春夏有<lb/>
　惡風惡寒純類傷寒之證葢春夏暴中風寒之新病<lb/>
　非冬時受傷過時而發者不然則或是温暑将發而<lb/>
　復感於風寒或因感風寒而動乎久鬱之熱遂發為<lb/>
　温暑也仲景曰太陽病發熱而渇不惡寒者為温病<lb/>
　觀此則知温病不當惡寒而當渇其惡寒而不渇者<lb/>
　非温病矣仲景雖不言暑病然暑病與温病同但復<lb/>
　過一時而加重於温病耳其不惡寒而渇則無異也<lb/>
<pb n="KR3e0078_WYG_039-11a"/>
　春夏雖有惡風惡寒表證其桂枝麻黄二湯終難輕<lb/>
　用勿泥於發表不逺熱之語也於是用辛涼解散庶<lb/>
　為得宜茍不慎而輕用之誠不能免夫狂躁斑黄衂<lb/>
　血之變而亦無功也雖或者行桂枝麻黄於春夏而<lb/>
　効乃是因其辛甘發散之力偶中於萬一斷不可視<lb/>
　為常道而守之今人以敗毒散參蘇飲通解散百解<lb/>
　散之類不問四時中風傷寒一例施之雖非至正之<lb/>
　道較之不慎而輕用麻黄桂枝於春夏以致變者則<lb/>
<pb n="KR3e0078_WYG_039-11b"/>
　反庶幾然敗毒散等若用於春夏亦止可治暴中風<lb/>
　寒之證而已其冬時受傷過時而發之温病暑病則<lb/>
　不宜用也用則非徒無益亦反害之矣若夫仲景於<lb/>
　三隂經每用温藥正由病之所必須與用之有其時<lb/>
　耳若㮣以三隂寒證視為雜病而外之得無負於仲<lb/>
　景濟人利物之至仁而誤後世乎自近代先覺不示<lb/>
　傷寒温暑異治之端緒但一以寒涼為主而諸温熱<lb/>
　之劑悉在所畧致使後之學者視仲景書欲仗焉而<lb/>
<pb n="KR3e0078_WYG_039-12a"/>
　不敢以終決欲棄焉則猶以為立法之祖而莫能外<lb/>
　甚則視為文具又甚則束之高閣而謂其法宜於昔<lb/>
　而不宜於今由治亂動静之殊治静屬水亂動屬火<lb/>
　故其温熱之藥不可用於今屬火之時也噫斯言也<lb/>
　其果然耶否耶但能明乎仲景本為即病者設法則<lb/>
　桂枝麻黄自有所用諸温熱之劑皆不可略矣若謂<lb/>
　仲景法不獨為即病者設則凡時行及寒疫温瘧風<lb/>
　温等病亦通以傷寒六經病諸方治之乎傷寒例曰<lb/>
<pb n="KR3e0078_WYG_039-12b"/>
　冬温之毒與傷寒大異為治不同又曰寒疫與温及<lb/>
　暑病相似但治有殊耳是則温暑及時行寒疫温瘧<lb/>
　風温等仲景必别有治法今不見者亡之也觀其所<lb/>
　謂為治不同所謂温瘧風温温毒温疫脈之變證方<lb/>
　治如說豈非亡其法乎決不可以傷寒六經病諸方<lb/>
　通治也叔和搜采仲景舊論之散落者以成書功莫<lb/>
　大矣但惜其既以自已之說混於仲景所言之中又以<lb/>
　雜脈雜病紛紜並載於卷首故使玉石不分主客相<lb/>
<pb n="KR3e0078_WYG_039-13a"/>
　亂若先備仲景之言而欲附已說明書其名則不致<lb/>
　惑於後人而累仲景矣余嘗欲編類其書以傷寒例<lb/>
　居前而六經病次之相類病又次之差後病又次之<lb/>
　診察治法治禁治誤病解未解等又次之其雜脈雜<lb/>
　病與傷寒有所闗者采以附焉其與傷寒無相闗者<lb/>
　皆刪去如此庻幾法度純一而玉石有分主客不亂<lb/>
　矣然有志未暇姑叙此以俟他日<lb/>
　傷寒温病熱病說有病因有病名有病形辨其因正<lb/>
<pb n="KR3e0078_WYG_039-13b"/>
　其名察其形三者俱當始可以言治矣且如傷寒此<lb/>
　以病因而為病名者也温病熱病此以天時與病形<lb/>
　而為病名者也由三者皆起於感寒　或者通以傷<lb/>
　寒稱之夫通稱傷寒者原其因之同耳至於用藥則<lb/>
　不可一例而施也何也夫傷寒葢感於霜降後春分<lb/>
　前然不即發鬱熱而發於春夏者也傷寒即發於天<lb/>
　令寒冷之時而寒邪在表閉其腠理故非辛甘温之<lb/>
　劑不足以散之此仲景桂枝麻黄等湯之所以必用<lb/>
<pb n="KR3e0078_WYG_039-14a"/>
　也温病熱病後發於天令暄熱之時怫熱自内而達<lb/>
　於外鬱其腠理無寒在表故非辛涼或苦寒或酸苦<lb/>
　之劑不足以解之此仲景桂枝麻黄等湯獨治外者<lb/>
　之所以不可用而後人所處水解散大黄湯千金湯<lb/>
　防風通聖散之類兼治内外者之所以可用也夫即<lb/>
　病之傷寒有惡風惡寒之證者風寒在表而表氣受<lb/>
　傷故也後發之温病熱病有惡風惡寒之證者重有<lb/>
　風寒新中而表氣亦受傷故也若無新中之風寒則<lb/>
<pb n="KR3e0078_WYG_039-14b"/>
　無惡風惡寒之證故仲景曰太陽病發熱而渇不惡<lb/>
　寒者為温病温病如此則知熱病亦如此是則不渇<lb/>
　而惡寒者非温熱病矣然或有不因新中風寒亦見<lb/>
　惡風惡寒之證者葢病人表氣本虛熱達於表又重<lb/>
　傷表氣故不禁風寒非傷風惡風傷寒惡寒也但衛<lb/>
　虚則惡風榮虚則惡寒耳且温病熱病亦有先見表<lb/>
　證而後傳裏者葢怫熱自内達外熱鬱腠理不得外<lb/>
　泄遂復還裏而成可攻之證非如傷寒從表而始也<lb/>
<pb n="KR3e0078_WYG_039-15a"/>
　或者不悟此理乃於春夏温病熱病而求浮𦂳之脈<lb/>
　不亦疏乎殊不知𦂳為寒脈有寒邪則見之無寒邪<lb/>
　則不見也其温病熱病或見𦂳脈者乃重感不正之<lb/>
　暴寒與内傷過度之冷食也豈其本然哉又或者不<lb/>
　識脈形但見弦便呼為𦂳斷為寒而妄治葢脈之盛<lb/>
　而有力者每每兼弦豈可錯認為𦂳而斷為寒夫温<lb/>
　病熱病之脈多在肌肉之分而不甚浮且右手反盛<lb/>
　於左手者誠由怫熱在内故也其或左手盛或浮者<lb/>
<pb n="KR3e0078_WYG_039-15b"/>
　必有重感之風寒否則非温病熱病自是暴感風寒<lb/>
　之病耳凡温病熱病若無重感表證雖間見而裏病<lb/>
　為多故少有不渇者斯時也法當治裏熱為主而解<lb/>
　表兼之亦有治裏而表自解者余每見世人治温熱<lb/>
　病雖誤攻其裏亦無大害誤發其表變不可言此足<lb/>
　以明其熱之自内達外矣其間有誤攻裏而致大害<lb/>
　者乃春夏暴寒所中之疫證邪純在表未入於裏故<lb/>
　也不可與温病熱病同論夫惟世以温病熱病混稱<lb/>
<pb n="KR3e0078_WYG_039-16a"/>
　傷寒故每執寒字以求浮𦂳之脈以用温熱之藥若<lb/>
　此者因名亂實而戕人之生名其可不正乎又方書<lb/>
　多言四時傷寒故以春夏之温病熱病與秋冬之傷<lb/>
　寒一類視之而無所别夫秋冬之傷寒真傷寒也春<lb/>
　夏之傷寒寒疫也與温病熱病自是兩塗豈可同治<lb/>
　吁此弊之來非一日矣雖然傷寒與温病熱病其攻<lb/>
　裏之法若果是以寒除熱固不必求異其發表之法<lb/>
　斷不可不異也況傷寒之直傷隂經與太陽雖傷不<lb/>
<pb n="KR3e0078_WYG_039-16b"/>
　及鬱熱即傳隂經為寒證而當温者又與温病熱病<lb/>
　大不同其可妄治乎或者知一不知二故謂仲景發<lb/>
　表藥今不可用而攻裏之藥乃可用嗚呼其可用不<lb/>
　可用之理果何在哉若能辨其因正其名察其形治<lb/>
　法其有不當者乎彼時行不正之氣所作及重感異<lb/>
　氣而變者則又當觀其何時何氣參酌傷寒温熱病<lb/>
　之法損益而治之尤不可例以仲景即病傷寒藥通<lb/>
　治也<lb/>
<pb n="KR3e0078_WYG_039-17a"/>
傳變凡傷於寒則為病熱熱雖甚不死<hi>内經曰風寒客於人使人毫毛</hi>
<hi>畢直皮膚閉而為熱是傷寒為病熱也鍼經曰多熱者易已多寒者難已是熱雖甚不死  内經熱論甚詳宜</hi>
<hi>熟玩之</hi>若兩感於寒而病者必死<hi>表裏俱病謂之兩感</hi>　尺寸俱浮<lb/>
者太陽受病也當一二日發以其脈上連風府故頭項<lb/>
痛腰脊强<hi>太陽多血少氣為三陽之長其氣浮於外故尺寸俱浮是邪氣初入皮膚外在表也當一</hi>
<hi>二日發風府穴名也項中央太陽之脈從巔入絡腦還出别下項是以上連風府其經循肩膊内俠脊抵腰中</hi>
<hi>故病頭項痛腰脊強</hi>　尺寸俱長者陽明受病也當二三日發以<lb/>
其脈俠鼻絡於目故身熱目疼鼻乾不得卧<hi>陽明血氣俱多尺寸</hi>
<pb n="KR3e0078_WYG_039-17b"/>
<hi>俱長者邪併陽明而血氣淖溢也太陽受邪不已傳於陽明是當二三日發其脈俠鼻者陽明脈起於鼻交額</hi>
<hi>中絡於目陽明之脈正上䪼額還出繋目系身熱者陽明主身之肌肉鍼經曰陽明氣盛則身以前皆熱目疼</hi>
<hi>鼻乾者經中客邪也不得卧者胃氣逆不得從其道也内經曰胃不和則卧不安</hi>　尺寸俱弦<lb/>
者少陽受病也當三四日發以其脈循脇絡於耳故胸<lb/>
脇痛而耳聾<hi>内經曰陽中之少陽通於春氣少血多氣春脈弦尺寸俱弦者知少陽受邪也二三</hi>
<hi>日陽明之邪不已傳於少陽是當三四日發胸脇痛而耳聾者經壅而不利也  髙文荘本作脈從巔入絡腎</hi>
<hi>還出别下項夾脊抵腰中凡太陽傳至厥隂自表至裏其汗下必因次第有不經三陽便自少隂太隂厥隂者</hi>
<hi>詳後則各依本經治之</hi>　此三經皆受病未入於府者可汗而已<lb/>
<pb n="KR3e0078_WYG_039-18a"/>
<hi>三陽受邪為病在表法當汗解然三陽亦有便入府者入府則宜下故云未入於府者可汗而已  按府字素</hi>
<hi>問作藏字理勝葢府為陽藏為隂也又況傳陽明者非入府而何</hi>
尺寸俱沈細者太隂受病也當四五日發以其脈布胃<lb/>
中絡於嗌故腹滿而嗌乾<hi>陽極則隂受之邪傳三陽既遍次乃傳于隂經在陽為在</hi>
<hi>表在隂為在裏邪在表則見陽脈邪在裏則見隂脈陽邪傳隂邪氣内陷故太隂受病而脈尺寸俱沈細也自</hi>
<hi>三陽傳於太隂是當四五日發也邪入于隂則漸成熱腹滿而嗌乾者脾經壅而成熱也</hi>　尺寸俱<lb/>
沉者少隂受病也當五六日發以其脈貫腎絡於肺繋<lb/>
舌本故口燥舌乾而渇<hi>少隂腎水也性趨下少隂受病脈尺寸俱沈也四五日太隂之</hi>
<pb n="KR3e0078_WYG_039-18b"/>
<hi>邪不已至五六日則傳於少隂也是少隂病當五六日發人傷於寒則為病熱謂始為寒而終成熱也少隂為</hi>
<hi>病口燥舌乾而渇邪傳入裏熱氣漸深也不活人云經云一二日少隂者謂初中病時便入少隂  經三陽也</hi>
<hi>太抵傷寒發於陽則太陽也發于隂則少隂也凡病一日至十二三日太陽證不能罷者俱治太陽有初得病</hi>
<hi>便見少隂證者宜攻少隂亦不必先自巨陽葢寒入太陽即發熱而惡寒入少隂即惡寒而不熱</hi>　尺<lb/>
寸俱㣲緩者厥隂受病也當六七日發以其脈循隂器<lb/>
絡於肝故煩滿而囊縮<hi>緩者風脈也厥隂脈欲緩者邪傳厥隂熱氣已劇近於風也當</hi>
<hi>六七日發以少隂邪傳于厥隂煩滿而囊縮者熱氣聚于内也婁煩滿謂少腹煩滿也下文云十二日厥隂病</hi>
<hi>隂囊縮少腹㣲下謂向者囊之縮者今復病少腹之煩滿故令㣲下也</hi>　此三經皆受病<lb/>
<pb n="KR3e0078_WYG_039-19a"/>
已入於府可下而已<hi>三隂受邪為病在裏於法當下然三隂亦有在經者在經則宜汗故</hi>
<hi>云已入於府者可下而已經曰臨病之工宜須兩審不按已入於府二句恐是陽明經條下之錯簡葢素問</hi>
<hi>如此說但曰三隂三陽五藏六府皆受病榮衛不行五藏不通則死矣葢三隂經汗下温三法俱有不特可下</hi>
<hi>而已也</hi>若兩感於寒者一日太陽受之即與少隂俱病則<lb/>
頭痛口乾煩滿而渇二日陽明受之即與太隂俱病則<lb/>
腹滿身熱不欲食讝語三日少陽受之即與厥隂俱病<lb/>
則耳聾嚢縮而厥水漿不入不知人者六日死若三隂<lb/>
三陽五藏六府皆受病則榮衛不行府藏不通而死矣<lb/>
<pb n="KR3e0078_WYG_039-19b"/>
<hi>隂陽俱病表裏俱傷者為兩感以其隂陽兩感病則兩證俱見至於傳經則亦隂陽兩經俱傳也始得一日頭</hi>
<hi>痛者太陽口乾煩滿而渇者少隂至二日則太陽傳於陽明而少隂亦傳於太隂身熱讝語者陽明腹滿不欲</hi>
<hi>食者太隂至三日陽明傳於少陽而太隂又傳於厥隂耳聾者少陽嚢縮而厥者厥隂水漿不入不知人者胃</hi>
<hi>氣不通也内經曰五藏已傷六府不通榮衛不行如是之後三日乃死何也岐伯曰陽明者十二經脈之長也</hi>
<hi>其血氣盛故云不知人三日其氣乃盡故死矣謂三日六經俱病榮衛之氣不得行於内外府藏之氣不得通</hi>
<hi>於上下至六日府藏之氣俱盡榮衛之氣俱絶則死矣  按太隂可傳於少隂少隂不可傳於太隂逆故也此</hi>
<hi>說未善葢太陽為膀胱少隂為腎腎與膀胱為合太隂為脾陽明為胃胃與脾合少陽為膽厥隂為肝肝與膽</hi>
<hi>合隂道從陽譬之妯娌但以夫年為次不以已齒為序也</hi>
<pb n="KR3e0078_WYG_039-20a"/>
傷寒一日太陽受之脈若静者為不傳頗欲吐若躁煩<lb/>
脈數急者為傳也<hi>太陽主表一日則太陽受邪至二日當傳陽明若脈氣㣲則不傳陽明胃</hi>
<hi>經受邪則喜吐寒邪傳裏者則變熱若頗欲吐若煩躁脈急數者為太陽寒邪變熱傳於陽明也</hi>　傷<lb/>
寒二三日陽明少陽證不見者為不傳也<hi>傷寒二三日無陽明少陽</hi>
<hi>證知邪不傳止在太陽經中也</hi>
傷寒三日三陽為盡三隂為受邪其人反能食而不嘔<lb/>
此為三隂不受邪也<hi>四日表邪傳裏裏不和則不能食而嘔今反之故知不傳隂但在陽</hi>
<hi>也</hi>
<pb n="KR3e0078_WYG_039-20b"/>
問曰傷寒三日脈浮數而㣲病人身温和者何也荅曰<lb/>
此為欲解也以夜半脈浮而解者濈然汗出也脈浮而<lb/>
解者必能食也脈不浮而解者必大汗出也　三日少<lb/>
陽脈小欲已也<hi>論見口苦舌乾</hi>
其不兩感於寒更不傳經不加異氣者至七日太陽病<lb/>
衰頭痛少愈也八日陽明病衰身熱少歇也九日少陽<lb/>
病衰耳聾㣲聞也十日太隂病衰腹減如故則思飲食<lb/>
十一日少隂病衰渇止舌乾已而嚏也十二日厥隂病<lb/>
<pb n="KR3e0078_WYG_039-21a"/>
衰嚢縱少腹㣲下大氣皆去病人精神爽慧也　太陽<lb/>
病頭痛至七日已上自愈者行其經盡故也若欲再傳<lb/>
經者針足陽明使不傳則愈<lb/>
六七日脈至皆大煩而口噤不言躁擾者必欲解也<lb/>
傷寒六七日無大熱其人躁煩此為陽去入隂故也<lb/>
若過十三日已上不間<hi>間謂病已</hi>尺寸陷者大危<lb/>
若更感異氣變為他病者當依舊壊證而治之　若脈<lb/>
隂陽俱盛重感於寒者變為温瘧<hi>尺寸俱盛先熱後寒宜小柴胡先寒後熱</hi>
<pb n="KR3e0078_WYG_039-21b"/>
<hi>宜加桂但寒柴胡加桂薑湯但熱白虎加桂湯有汗多煩渇小便赤澁素有瘴氣及不服水土嘔吐甚者五苓</hi>
<hi>散</hi>　陽脈浮滑隂脈濡弱者更遇於風變為風温<hi>風温主四</hi>
<hi>肢不収頭疼身熱常自汗出不解氣喘尺寸俱浮嘿嘿欲睡治在少隂厥隂不可發汗</hi>　陽脈洪<lb/>
數隂脈實大者遇温熱變為温毒為病最重也<hi>温毒必發斑</hi>
　陽脈濡弱隂脈弦𦂳者更遇温氣變為温疫以冬傷<lb/>
於寒發為温病脈之變證方治如說<hi>見後條</hi>
　戴傷寒先犯太陽以次而傳此特言其概耳然其中<lb/>
　變證不一有發於陽即少隂受之者有夾食傷寒食<lb/>
<pb n="KR3e0078_WYG_039-22a"/>
　動脾脾太陰之經一得病即腹滿痛者亦有不循經<lb/>
　而入如初得病徑犯陽明之類不皆始於太陽也亦<lb/>
　有首尾止在一經不傳他經亦有止傳一二經而止<lb/>
　者不必盡傳諸經也至如病之踰越不可泥於次序<lb/>
　當隨證施治所以傷寒得外證為多仲景云日數雖<lb/>
　多有表證者猶宜汗日數雖少有裏證者即宜下<lb/>
海陽中之隂水太陽是也為三陽之首能循經傳亦能<lb/>
越經傳　陽中之陽土陽明是也陽明為中州之主主<lb/>
<pb n="KR3e0078_WYG_039-22b"/>
納而不出如太陽傳至此名曰循經傳也　陽中之陽<lb/>
木少陽是也上傳陽明下傳太隂如太陽傳至此為越<lb/>
經傳　隂中之隂土太隂是也上傳少陽為順下傳少<lb/>
隂為逆如傳少隂為上下傳也如太陽傳太隂為誤下<lb/>
傳也　隂中之陽火少隂是也上傳太隂為順下傳厥<lb/>
隂為逆如太陽至此乃表傳裏也　隂中之隂木厥隂<lb/>
是也上傳少隂為實再傳太隂為自安<lb/>
海太陽者巨陽也為諸陽之首膀胱經病若渇者自入<lb/>
<pb n="KR3e0078_WYG_039-23a"/>
于本也名曰傳本　太陽傳陽明胃土者名曰循經傳<lb/>
為發汗不盡利小便餘邪不盡透入于裏也　太陽傳<lb/>
少陽膽木者名曰越經傳也為元受病脈浮自汗宜用<lb/>
麻黄湯而不用故也　太陽傳太隂脾土者名曰誤下<lb/>
傳為元受病脈緩有汗當用桂枝而反下之所致也當<lb/>
病腹痛四肢沈重　太陽傳少陰腎水名曰表傳裏<lb/>
為病急當下而反不攻不發所以傳裏也　太陽傳厥陰<lb/>
肝木者為隂不至於首惟厥隂與督脈上行太陽相接<lb/>
<pb n="KR3e0078_WYG_039-23b"/>
名循經得度傳<lb/>
吳夫傷寒六經為病隂陽虚實或冷或熱者無非客邪<lb/>
之所為也内經言人傷於寒則為病熱者言常而不言<lb/>
變也仲景謂或寒或熱而不一者備常與變而弗遺也<lb/>
葢陽邪傳者常也隂邪傳者變也且夫陽邪以日數次<lb/>
第而傳者一二日太陽二三日陽明三四日少陽四五<lb/>
日太隂五六日少隂六七日厥隂也七日經盡當汗出<lb/>
而解七日不解為之再經二七日不解為之過經過經<lb/>
<pb n="KR3e0078_WYG_039-24a"/>
不解則為壊病華佗云傷寒一日在皮二日在膚三日<lb/>
在肌四日在胸五日在腹六日入胃乃傳裏也其治例<lb/>
曰在皮膚者汗之在肌肉者和之在胸者吐之在腹入<lb/>
裏者下之也傷寒賦曰一二日可發表而散三四日可<lb/>
和解而痊五六日便實方可議下其例頗同也殊不知<lb/>
此皆大約之法言常而不言變也葢寒之傷人初無定<lb/>
規或中於隂或中於陽也經言一二日發熱脈沈者少<lb/>
隂病也又一二日口中和背惡寒者少隂病也此皆直<lb/>
<pb n="KR3e0078_WYG_039-24b"/>
中隂經之寒非常而為變也活人書曰凡寒邪自背而<lb/>
入者或中太陽或中少隂自面而入者則中陽明之類<lb/>
亦不專主於太陽也又曰寒邪首尾只在一經而不傳<lb/>
者有之有間傳一二經者有傳過一經而不再傳者亦<lb/>
有足經寃熱而傳入手經者有誤服藥而致傳變者者多<lb/>
矣故經曰一日太陽受之脈静者為不傳也若脈數急<lb/>
躁煩欲吐者傳也又曰二三日陽明少陽病不見者為<lb/>
不傳又曰太陽病脈浮𦂳身疼痛發熱七八日不解此<lb/>
<pb n="KR3e0078_WYG_039-25a"/>
表證仍在當發其汗又少隂病得之二三日口燥咽乾<lb/>
者急下之宜大承氣湯此皆不以日數而言也守真曰<lb/>
誰敢二三日便以大承氣下之葢聖人書不盡言言不<lb/>
盡意說其大概而已葢太陽為諸經之首傳變居多且<lb/>
熱邪乗虚之經則傳也若經實則不受邪而不傳也且<lb/>
夫太陽水傳陽明土乃妻傳夫謂之㣲邪陽明土傳少<lb/>
陽木亦曰妻傳夫乃㣲邪也少陽本傳太隂土乃夫傳<lb/>
妻謂之賊邪太隂土傳少隂水亦曰夫傳妻乃賊邪也<lb/>
<pb n="KR3e0078_WYG_039-25b"/>
少隂水傳厥隂木母傳子謂之虚邪太陽水間傳少陽<lb/>
木乃母傳子亦曰虚邪也太陽水越經而傳太隂土謂<lb/>
之㣲邪又曰誤下傳也太陽水傳少隂水此乃隂陽雙<lb/>
傳即兩感也太陽水傳厥隂木乃母傳子謂之虚邪又<lb/>
曰首尾傳也夫傷寒傳至厥隂肝經為尾葢厥者盡也<lb/>
正氣将復而邪氣将解水升火降寒熱作而大汗解也<lb/>
若正氣不復邪無從解隂氣勝極則四肢厥冷舌卷耳<lb/>
聾囊縮不知人而死矣趙氏曰大抵邪在陽經則易治<lb/>
<pb n="KR3e0078_WYG_039-26a"/>
傳入隂經則危殆葢陽㣲而隂盛正虚而邪實也況誤<lb/>
下内陷汗虚别經則壞異傾危可立而待凡治傷寒之<lb/>
要須讀仲景之書求其立法之意不然則疑信相雜未<lb/>
免通此而礙彼也熟讀詳玩其例自見則治法不差矣<lb/>
若不得其例而執論專方膠柱鼓瑟謬誤其可免哉許<lb/>
氏有曰讀仲景書用仲景法未嘗守仲景方可謂得古<lb/>
人心矣學者可不於片言隻字玩索其意與幸相與勉<lb/>
之　陶氏曰傷寒傳足不傳手經者俗醫之謬論也夫<lb/>
<pb n="KR3e0078_WYG_039-26b"/>
人之氣自平旦㑹于膻中朝行手太隂肺以次分布諸<lb/>
經所以一脈愆和則百脈皆病彼云傳足不傳手者何<lb/>
所據乎葢傷寒者乃冬時感寒即病之名也在時則足<lb/>
太陽少隂正司其令觸冒之者則二經受病其次則少<lb/>
陽厥隂繼冬而司春令而亦受傷何也葢風木之令起<lb/>
於大寒節正當十二月中至春分後方行温令故風寒<lb/>
亦能傷之足陽明太隂中土也與冬時無預而亦傷之<lb/>
何也紫陽朱子曰土無定位無成名無專氣寄旺于四<lb/>
<pb n="KR3e0078_WYG_039-27a"/>
季能終始萬物則四時寒熱温涼之氣皆能傷之也況<lb/>
表邪傳裏必歸於脾胃而成燥糞用承氣湯以除去之<lb/>
胃氣和矣手之六經主於夏秋故不傷之足之六經葢<lb/>
受傷之方分境界也若言傷足不傷手則可以為傳足<lb/>
不傳手則不可也況風寒之中人先入榮衛晝夜循環<lb/>
無所不至豈間斷於手經哉發明曰傷寒受病之由皆<lb/>
出熱論一篇而已何獨傳足而不傳手何也葢傷寒病<lb/>
冬月得之足太陽膀胱為首次至足厥隂肝經為尾此<lb/>
<pb n="KR3e0078_WYG_039-27b"/>
病惟傷北方及東方與戊土上有足陽明胃濕之專位<lb/>
兼丑上有足太隂脾土之專位葢足之六經皆在東北<lb/>
之方經云冬傷于寒即發者為傷寒春發為温病夏發<lb/>
為温疫為病最重此之謂也仲景云無竒經則無傷寒<lb/>
緣竒經皆附足六經不附手經是以寒邪只傷足經也<lb/>
長夏為大熱病者夏火既旺火之方與秋之分皆手經<lb/>
居之水方與春之分皆足經不足及夏火旺客邪助于<lb/>
手經則不足者愈不足矣故所用之藥皆泄有餘而非<lb/>
<pb n="KR3e0078_WYG_039-28a"/>
足經藥何者泄有餘則不足者補矣此傷寒先言足經<lb/>
而不言手經也大意如此至于傳手經者亦有之矣<lb/>
此事難知曰傷寒傳至五六日間漸變神昏不語或睡<lb/>
中獨語一二句目赤唇焦舌乾不飲水稀粥與之則嚥<lb/>
終日不與則不思六脈細數而不洪大心下不痞腹中<lb/>
不滿大小便如常或傳十日已來形貌如醉人醫見神<lb/>
昏不已多用承氣湯下之誤矣葢不知此熱傳手少隂<lb/>
心經也然又未知自何經而來答曰本太陽經傷風風<lb/>
<pb n="KR3e0078_WYG_039-28b"/>
為陽邪陽邪傷衛隂血自燥熱畜膀胱壬病逆傳于丙<lb/>
丙丁兄妹由是傳心心火自上迫而熏肺所以神昏也<lb/>
謂肺為清虚之藏内有火邪致令神昏宜梔子黄芩黄<lb/>
連湯若脈在丙者導赤散脈在心者瀉心湯若悞用涼<lb/>
膈散乃氣中之血藥也如左手寸脈沈滑有力者則可<lb/>
用之或用犀角地黄湯近于是也本方所說若無犀角<lb/>
以升麻代之是陽明經藥也此解陽明經血中熱藥若<lb/>
脈浮沈俱有力者是丙丁中俱有熱也可以導赤㵼心<lb/>
<pb n="KR3e0078_WYG_039-29a"/>
各半服之則宜矣此證膀胱傳丙足傳手經也下傳上<lb/>
也丙傳丁也表傳裏也壬傳丁者坎傳離也越經傳也<lb/>
又謂府傳藏也活人云傷寒傳足不傳手此言不盡意<lb/>
也有從足經而傳手經者何以知之經云傷寒或止傳<lb/>
一經或間傳一二經不可拘以始太陽終厥隂也但慿<lb/>
脈與外證治之此活法也與食則嚥者邪不在胃也不<lb/>
與則不思者以其神昏故也熱邪既不在胃誤與承氣<lb/>
湯下之其死也必矣　按傷寒本只傳足經已上又例<lb/>
<pb n="KR3e0078_WYG_039-29b"/>
傳手經之義可謂發病機之秘矣葢只是邪藴日久因<lb/>
足經實手經虚故寃熱耳有因汗下差悞而傳有因七<lb/>
情或勞倦等而致者有之大抵傳手經必有所因所以<lb/>
古人有救逆復脈等法豈但切中病情實啟後人之義<lb/>
例耳<lb/>
汗下大法凡傷寒之病多從風寒得之始表中風寒入<lb/>
裏則不消矣未有温覆而當不消散者不在證治擬欲<lb/>
攻之猶當先解表乃可下之若表已解而内不消非大<lb/>
<pb n="KR3e0078_WYG_039-30a"/>
滿猶生寒熱則病不除若表已解而内不消大滿大實<lb/>
堅有燥屎自可除下之雖四五日不能為禍也若不宜<lb/>
下而便攻之内虚熱入脇熱遂利煩躁諸變不可勝數<lb/>
輕者困篤重者必死矣　夫陽盛隂虚汗之則死下之<lb/>
則愈陽虚隂盛汗之則愈下之則死夫如是則神丹安<lb/>
可以誤發甘遂何可以妄攻虚盛之治相背千里吉凶<lb/>
之機應若影響豈容易哉況桂枝下咽陽盛即斃承氣<lb/>
入胃隂盛以亡死生之要在乎須㬰視身之盡不暇計<lb/>
<pb n="KR3e0078_WYG_039-30b"/>
日此隂陽虚實之交錯其候至㣲發汗吐下之相反其<lb/>
禍至速而醫術淺狹懵然不治病源為治乃誤使病者<lb/>
殞沒自謂其分至令寃魂塞於㝠路死屍盈於曠野仁<lb/>
者鑒此豈不痛歟　凡兩感病俱作治有先後發表攻<lb/>
裏本自不同而執迷用意者乃云神丹甘遂合而飲之<lb/>
且解其表又除其裏言巧似是其理實違夫智者之舉<lb/>
錯也當審以慎愚者之動作也必果而速安危之變豈<lb/>
可詭哉世上之士但務彼翕習之榮而莫見此傾危之<lb/>
<pb n="KR3e0078_WYG_039-31a"/>
敗惟明者居然能䕶其本近取諸身夫何逺之有焉<lb/>
凡發汗温暖湯藥其方雖言日三服若病劇不解當促<lb/>
其間可半日中盡三服若與病相阻即便有所覺病重<lb/>
者一日一夜當晬時觀之如服一劑病證猶在故當復<lb/>
作本湯服之至有不肯汗出服三劑乃解若汗不出者<lb/>
死病也　服桂枝湯大汗出脈洪大者復與桂枝湯如<lb/>
前法　發汗解半日許復煩脈浮數者可更發汗<hi>活人云凡</hi>
<hi>發汗病證仍在者三日内可二三汗之令腰已下周徧為度  按此等處極要精審不可孟浪</hi>　凡服<lb/>
<pb n="KR3e0078_WYG_039-31b"/>
湯藥發汗中病即止不必盡劑吐下亦如之<lb/>
　許記一鄉人傷寒身熱大便不通煩渇鬱冒醫者用<lb/>
　巴豆下之頃得溏利宛然如舊予觀之陽明結熱在<lb/>
　裏非大柴胡承氣不可巴豆止去積不能蕩滌邪熱<lb/>
　藴毒亟進大柴胡等三服得汗而解嘗謂仲景一百<lb/>
　一十三方為丸者有五理中陷胸抵當烏梅麻仁是<lb/>
　以理中陷胸抵當皆大如弹子煮化而服與湯散無<lb/>
　異至於麻仁治脾約烏梅治濕䘌皆用小丸以達下<lb/>
<pb n="KR3e0078_WYG_039-32a"/>
　部其他逐邪毒破堅僻導瘀血潤燥糞之類皆慿湯<lb/>
　劑未聞用巴豆小丸藥以下邪氣也既下而病不除<lb/>
　不免重以大黄芒硝下之安能無損也哉<lb/>
凡病若發汗若吐若下若亡津液隂陽自和者必自愈<lb/>
<hi>重亡津液則不能作汗故必待自和乃愈</hi>　太陽病三日已發汗若吐若下<lb/>
若温針仍不解者此為壊證桂枝不中與也觀其脈證<lb/>
知犯何逆隨證治之<lb/>
　活未滿三日可汗而已滿三日者可泄而已此大略<lb/>
<pb n="KR3e0078_WYG_039-32b"/>
　言之耳凡病人有虚有實邪氣傳受遲速不同豈可<lb/>
　拘以日數仲景云日數雖多但有表證而脈浮者猶<lb/>
　宜發汗日數雖少若有裏證而脈沈者即宜下之正<lb/>
　應隨脈治之又況六氣之邪乗虚之經皆自背得之<lb/>
　則入太陽或入少隂自面感之則入陽明之類不必<lb/>
　皆始於太陽也兼寒邪有首尾止在一經或間傳一<lb/>
　二經不可以一理推但視脈與外證治之此活法也<lb/>
　假令有人脈浮頭項强痛發熱而惡寒每日如此不<lb/>
<pb n="KR3e0078_WYG_039-33a"/>
　以日數多少正是太陽經受之其餘經皆倣此大抵<lb/>
　傷寒惟慿脈與外證以汗下之若過日多脈尚大浮<lb/>
　數按之不足者尚責太陽也可發汗而愈若按之實<lb/>
　者汗之必死須下之而愈也若始病脈沈細數外證<lb/>
　或腹滿咽乾或口燥舌乾而渇為熱正責屬裏可下<lb/>
　之而愈若無此證表熱脈沈誤下者必死須用麻黄<lb/>
　附子甘草麻黄細辛附子湯少發汗以治之此皆仲<lb/>
　景之確論也<lb/>
<pb n="KR3e0078_WYG_039-33b"/>
　戴傷寒要𦂳處在分表裏而為汗下有病人自汗自<lb/>
　下者有醫用藥汗之下之者中間節目頗多汗藥宜<lb/>
　早下藥宜遲此亦大綱之論耳且如失血家不可發<lb/>
　汗淋家不可發汗如此等類豈宜遽用表劑當徐徐<lb/>
　解散茍或不當汗而强汗則津液耗竭變生百病因<lb/>
　兹夭傷豈可一以汗藥宜早為說陽明汗出而多宜<lb/>
　急下少隂下利而渇宜急下厥隂舌卷囊縮宜急下<lb/>
　如此等證當用速利之劑茍或當下而不下則熱毒<lb/>
<pb n="KR3e0078_WYG_039-34a"/>
　轉深遂致失下不可救療豈可一以下藥宜遲為說<lb/>
　潔傷寒之法先言表裏及有緩急三陽表當急裏當<lb/>
　緩三隂表當緩裏當急又曰脈浮當汗脈沈當下脈<lb/>
　浮汗急而下緩謂三陽表也脈沈下急而汗緩謂三<lb/>
　隂裏也麻黄湯謂之急麻黄附子細辛湯謂之緩内<lb/>
　經云有清形以為汗謂汗之緩裏之表也又云在皮<lb/>
　者汗而發之謂汗之急表之表也急汗者太陽緩汗<lb/>
　者少隂是藏府之輸應也假令附子麻黄細辛湯是<lb/>
<pb n="KR3e0078_WYG_039-34b"/>
　少隂證始得發熱脈沈裏和無汗故漬形為汗今麻<lb/>
　黄湯是太陽證頭項痛項脊强脈浮無汗裏和是也<lb/>
　在皮者汗而發之可也經曰治主以緩治客以急此<lb/>
　之謂也<hi>麻黄湯方見太陽病</hi>
　假令得肝脈其外證善潔面青善怒其三部脈俱弦<lb/>
　而浮惡寒裏和清便自調麻黄湯内加羌活防風各<lb/>
　三錢謂肝主風是膽經受病也大便閉或泄下赤水<lb/>
　無數皆裏不和也　假令得心脈其外證面赤口乾<lb/>
<pb n="KR3e0078_WYG_039-35a"/>
　善笑其尺寸脈俱浮而洪惡寒裏和清便自調麻黄<lb/>
　湯内加黄芩石膏各三錢謂心主熱是小腸受病也<lb/>
　　假令得脾脈其外證面黄善噫善思善味尺寸脈<lb/>
　俱浮而緩裏和惡寒麻黄湯内加白术防風各三錢<lb/>
　謂脾主濕是胃經受病也　假令得肺脈其外證面<lb/>
　白善嚏悲愁不樂欲哭其尺寸脈俱浮而濇裏和惡<lb/>
　寒麻黄湯内加桂枝生薑各三錢謂肺主燥是大腸<lb/>
　受病也　假令得腎脈其外證面黑善恐欠尺寸脈<lb/>
<pb n="KR3e0078_WYG_039-35b"/>
　俱沈而裏和惡寒麻黄湯内加附子生薑各三錢謂<lb/>
　腎主寒是膀胱受病也<lb/>
　已上五證皆表之表也謂在皮者急汗而發之皆府<lb/>
　受病也表之裏者下之當緩謂隨藏表證外顯尺寸<lb/>
　脈俱浮而復有裏證謂發熱飲水便利赤色或洩下<lb/>
　赤水其脈浮按之内實或痛麻黄湯方去麻黄杏仁<lb/>
　隨藏元加藥同煎分作五服每下一證初一服加大<lb/>
　黄五分如邪未盡又加大黄一錢未盡再加大黄一<lb/>
<pb n="KR3e0078_WYG_039-36a"/>
　錢半直候邪盡則止此先緩而後急是表之裏宜下<lb/>
　之當緩也<lb/>
　假令得肝脈其内證滿悶淋瀝便難轉筋其尺寸脈<lb/>
　俱沈而弦裏和惡寒肝經受病麻黄附子細辛湯内<lb/>
　加羌活防風各三錢　假令得心脈其内證煩心心<lb/>
　痛掌中熱而噦其尺寸脈俱沈洪裏和惡寒心經受<lb/>
　病於前湯内加黄芩石膏各三錢　假令得脾脈其<lb/>
　内證腹滿脹痛不消怠惰嗜卧其尺寸脈俱沈緩裏<lb/>
<pb n="KR3e0078_WYG_039-36b"/>
　和惡寒脾經受病加白术防己各三錢　假令得肺<lb/>
　脈其内證喘嗽洒淅寒熱其尺寸脈俱沈濇裏和惡<lb/>
　寒肺經受病加生薑桂枝各三錢　假令得腎脈其<lb/>
　内證泄㵼下重足脛寒而逆其尺寸脈俱沈裏和惡<lb/>
　寒此腎經受病加薑附各三錢<lb/>
　已上五證裏之表也宜漬形以為汗皆藏受病也裏<lb/>
　之裏者下之當急謂隨藏内證已顯尺寸脈俱沈而<lb/>
　復有表證謂小便赤大便秘澁或㵼下赤水或㵼或<lb/>
<pb n="KR3e0078_WYG_039-37a"/>
　欬不能飲食不惡風寒發熱引飲其脈俱沈按之内<lb/>
　實而痛此謂裏實宜速下之麻黄附子細辛湯内去<lb/>
　麻黄隨藏元加藥同煮分作三服每下一證初一服<lb/>
　加大黄三錢邪盡即止如邪未盡第二服加大黄二<lb/>
　錢又未盡第三服加大黄一錢此先急而後緩是裏<lb/>
　之裏也宜速下之<lb/>
可汗大法春夏宜汗　凡發汗欲令手足俱周時出似<lb/>
漐漐然一時間許益佳不可令如水流離若病不解當<lb/>
<pb n="KR3e0078_WYG_039-37b"/>
重發汗汗多者必亡陽陽虚不得重發汗也　凡服湯<lb/>
發汗中病便止不必盡劑也　凡云可發汗無湯者丸<lb/>
散亦可用要以汗出為解然不如湯隨證良驗<lb/>
太陽病外證未解脈浮弱者當以汗解　脈浮而數者<lb/>
可發汗　陽明病脈遲汗出多㣲惡寒者表未解也可<lb/>
發汗　夫病脈浮大問病者但言便鞭耳設利者為大<lb/>
逆鞭為實汗出而解何以故脈浮當以汗解　傷寒其<lb/>
脈不弦𦂳而弱弱者必渇被火必讝語弱者發熱脈浮<lb/>
<pb n="KR3e0078_WYG_039-38a"/>
解之當汗出而愈病人煩熱汗出即解又如瘧狀日晡<lb/>
所發熱者屬陽明也脈浮虚者當發汗　病常自汗出<lb/>
者此為榮氣和榮氣和者外不諧以衛氣不共榮氣諧<lb/>
和故爾以榮行脈中衛行脈外復發其汗榮衛和則愈<lb/>
病人藏無他病時發熱自汗出而不愈者此衛氣不和<lb/>
也先其時發汗則愈　太陽病不解熱結膀胱其人如<lb/>
狂血自下下者愈其外未解者尚未可攻當先解其外<lb/>
　太隂病脈浮者可發汗　傷寒不大便六七日頭痛<lb/>
<pb n="KR3e0078_WYG_039-38b"/>
有熱者與承氣湯其小便清者<hi>一云大便清</hi>知不在裏續在<lb/>
表也當須發汗若頭痛者必衂　下利腹脹滿身體疼<lb/>
痛者先温其裏乃攻其表　下利後身疼痛清便自調<lb/>
者急當救表　太陽病頭痛發熱汗出惡風寒者　太<lb/>
陽中風陽浮而隂弱陽浮者熱自發隂弱者汗自出嗇<lb/>
嗇惡寒淅淅惡風翕翕發熱鼻鳴乾嘔者　太陽病發<lb/>
熱汗出者此為榮弱衛强故使汗出欲救邪風者　太<lb/>
陽病下之後其氣上衝者　以上並屬桂枝湯證<lb/>
<pb n="KR3e0078_WYG_039-39a"/>
太陽病初服桂枝湯反煩不解者先刺風池風府却與<lb/>
桂枝湯則愈　燒針令其汗針處被寒核起而赤者必<lb/>
發奔豚氣從小腹上撞心者灸其核上各一壯與桂枝<lb/>
加桂湯　太陽病下之㣲喘者表未解也宜桂枝加厚<lb/>
朴杏子湯<lb/>
脈浮而𦂳浮則為風𦂳則為寒風則傷衛寒則傷榮榮<lb/>
衛俱病骨節煩疼可發其汗　傷寒脈浮𦂳不發汗因<lb/>
致衂者　陽明病脈浮無汗而喘者　太陽病脈浮𦂳<lb/>
<pb n="KR3e0078_WYG_039-39b"/>
無汗發熱身疼痛八九日不解表證仍在當復發汗服<lb/>
湯已㣲除其人發煩目瞑劇者必衂衂乃解所以然者<lb/>
者陽氣重故也　脈浮者病在表可發汗　太陽病頭<lb/>
痛發熱身疼腰痛骨節疼痛惡風無汗而喘者　太陽<lb/>
與陽明合病喘而胸滿者　陽明中風脈但浮無餘證<lb/>
者　太陽病十日以去脈但浮者　以上並屬麻黄湯<lb/>
證　少隂病始得之反發熱脈沈者麻黄附子細辛湯<lb/>
　少隂病得之二三日麻黄附子甘草湯㣲發汗以二<lb/>
<pb n="KR3e0078_WYG_039-40a"/>
三日無證故㣲發汗也<lb/>
太陽中風脈浮𦂳發熱惡寒身疼痛不汗出而煩躁者<lb/>
大青龍湯主之若脈㣲弱汗出惡風者不可服之服之<lb/>
則厥逆筋惕肉瞤此為逆也　傷寒脈浮緩身不疼但<lb/>
重乍有輕時無少隂證者可與大青龍湯發之<lb/>
傷寒表不解心下有水氣乾嘔發熱喘欬或渇或利或<lb/>
噎或小便不利小腹滿宜小青龍湯　傷寒心下有水<lb/>
氣欬而㣲喘發熱不渇服湯已渇者此寒去欲解也宜<lb/>
<pb n="KR3e0078_WYG_039-40b"/>
小青龍湯<lb/>
太陽病項背强几几反汗出惡風者宜桂枝加葛根湯<lb/>
　太陽病項背强几几無汗惡風者宜葛根湯　太陽<lb/>
與陽明合病必自下利不嘔者宜葛根湯　太陽與陽<lb/>
明合病不下利但嘔者宜葛根加半夏湯　太陽病桂<lb/>
枝證醫反下之利遂不止脈促者表未解也喘而汗出<lb/>
者宜葛根黄芩黄連湯<lb/>
陽明中風脈弦浮大而短氣腹都滿脇下及心痛久按<lb/>
<pb n="KR3e0078_WYG_039-41a"/>
之氣不通鼻乾不得汗嗜卧一身及目悉黄小便難有<lb/>
潮熱時時噦耳前後腫刺之小差外不解過十日脈續<lb/>
浮者與小柴胡湯　太陽病十日以去脈浮而細嗜卧<lb/>
者外已解也設胸滿脇痛者與小柴胡湯　中風往來<lb/>
寒熱傷寒五六日以後胸脇苦滿嘿嘿不欲飲食煩心<lb/>
喜嘔或胸中煩而不嘔或渇或腹中痛或胸下痞鞭或<lb/>
心下悸小便不利或不渇身有㣲熱或欬者宜小柴胡<lb/>
湯　傷寒四五日身熱惡風頸項强脇下滿手足温而<lb/>
<pb n="KR3e0078_WYG_039-41b"/>
渇者宜小柴胡湯　傷寒六七日發熱㣲惡寒支節煩<lb/>
疼㣲嘔心下支結外證未去者柴胡桂枝湯主之<lb/>
脈浮小便不利㣲熱消渇者與五苓散利小便發汗<lb/>
　張仲景之書曲盡其妙凡為汗證闗防無所不備且<lb/>
　如太陽中風桂枝湯主之加喘者桂枝加厚朴杏子<lb/>
　湯主之几几有汗惡風者桂枝加葛根湯主之若形<lb/>
　如瘧狀日二三度發者桂枝麻黄各半湯主之日再<lb/>
　發者桂枝二麻黄一湯主之脈㣲弱者不可汗桂枝<lb/>
<pb n="KR3e0078_WYG_039-42a"/>
　二越婢一湯主之至於傷風几几無汗惡風者葛根<lb/>
　湯主之惡風無汗而喘者麻黄湯主之復加煩躁者<lb/>
　大青龍湯主之隨其所感輕重具衆理以應之可見<lb/>
　汗證中間其周詳整密無所不至矣<lb/>
　活傷寒脈浮而𦂳身體拘急惡寒無熱寒多熱少面<lb/>
　色慘而不舒腰脊疼痛手足四末㣲厥此麻黄證也<lb/>
　　傷寒脈浮而緩寸大而尺弱自汗體熱頭疼惡風<lb/>
　寒多熱少其面光而不慘煩躁手足不冷此桂枝證<lb/>
<pb n="KR3e0078_WYG_039-42b"/>
　也　傷寒者脈𦂳而濇傷風者脈浮而緩傷寒無汗<lb/>
　傷風有汗傷寒畏寒不畏風傷風畏風不畏寒大抵<lb/>
　太陽病者必脈浮發熱惡風惡寒惡寒者不當風而<lb/>
　自憎寒惡風者當風而憎寒也　六經皆有傷風傷<lb/>
　寒其證各異太陽脈浮有汗為中風脈𦂳無汗為傷<lb/>
　寒陽明善飢為中風不食為傷寒少陽兩耳聾目赤<lb/>
　胸滿而煩為中風口苦咽乾目眩為傷寒若三隂傷<lb/>
　風無變異形證但四肢煩疼餘證同三陽也　傷風<lb/>
<pb n="KR3e0078_WYG_039-43a"/>
　見寒脈者發熱惡風煩躁手足温而脈反浮𦂳葢發<lb/>
　熱惡風煩躁手足温為中風候脈浮𦂳為傷寒候也<lb/>
　　傷寒見風脈者寒多熱少不煩躁手足㣲厥而脈<lb/>
　反浮緩葢多熱少寒不煩躁手足㣲厥為傷寒候脈<lb/>
　浮緩為中風候也<hi>傷風見寒傷寒見風大青龍證也</hi>
　婁傷寒發表須當隨證輕重而汗之故仲景有發汗<lb/>
　者有和解者發汗如麻黄湯桂枝湯大青龍湯是也<lb/>
　和解如小青龍湯桂枝麻黄各半湯白虎湯桂枝二<lb/>
<pb n="KR3e0078_WYG_039-43b"/>
　越婢一湯柴胡桂枝之類是也後人不能深究寒和<lb/>
　淺深藥性𦂳慢一概用藥因致夭傷其間縱或生全<lb/>
　往往汗後虚乏遂致勞復或變成百病淹引歲月卒<lb/>
　至不救此皆由汗下過度隂陽並竭血氣羸損以致<lb/>
　此禍如遇病輕但當和解之所謂和其榮衛以通津<lb/>
　液令其自解可也　丹溪治傷寒表證用補中益氣<lb/>
　湯發散海藏用神术湯白术湯九味羌活散發散此<lb/>
　皆和解之意不使真氣散失也<lb/>
<pb n="KR3e0078_WYG_039-44a"/>
　傷寒連服湯劑而汗不出者如中風法蒸之使温熱<lb/>
　之氣於外迎之無不得汗其法用薪火燒地良久掃<lb/>
　去以水洒之取蠶砂栢葉桃葉糠麩皆鋪燒地上可<lb/>
　側手厚上鋪席令病人當上卧温覆之移時汗立至<lb/>
　候周身至脚心漐漐乃用温粉撲之汗止上床最得<lb/>
　力者蠶砂桃栢葉也糠麩乃助其厚多少隨用<lb/>
　凡感冒風寒頭痛憎寒拘急者用葱白連根一握生<lb/>
　薑五片陳皮一塊細茶一撮白梅一個用水二鍾煎<lb/>
<pb n="KR3e0078_WYG_039-44b"/>
　至一鍾乘熱薰頭目飲下以衣温覆取汗如急用以<lb/>
　白沸湯泡葢定候味出服之亦佳或葱白一握淡豆<lb/>
　豉半合湯泡服之佳或紫蘇葱白生薑湯亦可或只<lb/>
　一味紫蘇煎湯與之亦能發汗也　又方七沸湯用<lb/>
　水七碗燒鍋令赤熱投水于中取起再燒熱又以水<lb/>
　投之如此七次取湯一碗乘熱飲之取衣被温覆取<lb/>
　汗神効　治傷寒汗不出搐脚法用海蛤粉烏頭各<lb/>
　二兩穿山甲三兩為末酒糊和丸大一寸許揑扁置<lb/>
<pb n="KR3e0078_WYG_039-45a"/>
　患人足心下擘葱白葢藥以帛纒定於煖室取熱湯<lb/>
　浸脚至膝下久則水温又添熱水候遍身汗出為度<lb/>
　凡一二日一次浸脚以知為度<lb/>
不可汗脈沈為在裏而反發其汗則津液越出大便難<lb/>
表虚裏實久則譫語也<hi>論見譫語</hi>　脈浮𦂳者法當身疼痛<lb/>
宜以汗解之假令尺中遲者不可發汗何以知之以榮<lb/>
氣不足血少故也<hi>活人云先以小建中湯加黄茋如尺脈尚遲再作一劑却服柴胡桂枝二</hi>
<hi>越婢一湯其湯分小劑和解之愈</hi>
<pb n="KR3e0078_WYG_039-45b"/>
　許一鄉人丘生者病傷寒發熱頭疼煩渇脈雖浮數<lb/>
　無力尺以下遲而弱予曰此雖麻黄證而尺遲弱仲<lb/>
　景云尺中遲者榮氣不足血氣㣲少未可發汗予於<lb/>
　建中湯加當歸黄茋令飲翼日脈尚爾其家煎迫日<lb/>
　夜督發汗藥幾不遜矣余忍之但只用建中調榮而<lb/>
　已至五日尺部方應遂投麻黄湯啜二服發狂須㬰<lb/>
　稍定略睡已中汗矣信知此事誠難仲景雖云不避<lb/>
　晨夜即宜便治醫者亦須顧其表裏虚實待其時日<lb/>
<pb n="KR3e0078_WYG_039-46a"/>
　若不循次第暫時得安損虧五藏以促夀限何足貴<lb/>
　哉南史載范雲病傷寒恐不得預武帝九錫之慶召<lb/>
　徐文伯診視以實懇之曰可便得愈乎文伯曰便瘥<lb/>
　甚易但恐二年後不復起耳雲曰朝聞道夕死猶可<lb/>
　况二年乎文伯以火燒地布桃葉設席置雲於其上<lb/>
　頃刻汗解撲以温粉翌日果愈雲甚喜文伯曰不足<lb/>
　喜也後二年果卒夫取汗先期尚促夀限況不顧表<lb/>
　裏不待時日便欲速效乎每見病家不耐病未三四<lb/>
<pb n="KR3e0078_WYG_039-46b"/>
　晝夜促汗醫者隨情順意鮮有不敗事者予故書此<lb/>
　以為戒<lb/>
少隂病脈細沈數病為在裏不可發汗　少隂病脈㣲<lb/>
不可發汗亡陽故也　脈濡而弱弱反在闗濡反在巔<lb/>
㣲反在上濇反在下㣲則陽氣不足濇則無血陽氣反<lb/>
㣲中風汗出而反躁煩濇則無血厥而且寒陽㣲發汗<lb/>
躁不得眠　動氣在右不可發汗發汗則衂而渇心苦<lb/>
煩飲即吐水　動氣在左不可發汗發汗則頭眩汗不<lb/>
<pb n="KR3e0078_WYG_039-47a"/>
止筋惕肉瞤　動氣在上不可發汗發汗則氣上衝正<lb/>
在心端　動氣在下不可發汗發汗則無汗心中大煩<lb/>
骨節苦疼目運惡寒食則反吐穀不得前　咽中閉塞<lb/>
不可發汗發汗則吐血氣㣲絶手足厥冷欲得踡卧不<lb/>
能自温　諸脈得數動㣲弱者不可發汗發汗則大便<lb/>
難腹中乾<hi>一云小便難胞中乾</hi>胃躁而煩其形相象根本異源<lb/>
脈濡而弱弱反在闗濡反在巔弦反在上㣲反在下弦<lb/>
為陽運㣲為隂寒上實下虚意欲得温㣲弦為虚不可<lb/>
<pb n="KR3e0078_WYG_039-47b"/>
發汗發汗則寒慄不能自還　欬者則劇數吐涎沫咽<lb/>
中必乾小便不利心中飢煩睟時而發其形似瘧有寒<lb/>
無熱虚而寒慄欬而發汗踡而苦滿腹中復堅　厥脈<lb/>
𦂳不可發汗發汗則聲亂咽嘶舌萎聲不得前　諸逆<lb/>
發汗病㣲者難瘥劇者言亂目眩者死<hi>一云讝言目眩睛亂者死</hi>命<lb/>
将難全　太陽病得之八九日如瘧状發熱惡寒熱多<lb/>
寒少其人不嘔清便續自可一日二三度發脈㣲而惡<lb/>
寒者此隂陽俱虚不可更發汗也　太陽病發熱惡寒<lb/>
<pb n="KR3e0078_WYG_039-48a"/>
熱多寒少脈㣲弱者無陽也不可發汗　咽喉乾燥者<lb/>
不可發汗　亡血不可發汗發汗則寒慄而振　衂家<lb/>
不可發汗汗出必額上陷脈急𦂳直視不能眴不得眠<lb/>
　汗家不可發汗發汗必恍惚心亂小便已隂疼宜禹<lb/>
餘糧丸<hi>方本闕</hi>　淋家不可發汗發汗必便血　瘡家雖<lb/>
身疼痛不可發汗汗出則痙　下利不可發汗汗出必<lb/>
脹滿　欬而小便利若失小便者不可發汗汗出則四<lb/>
肢厥逆冷　傷寒一二日至四五日厥者必發熱前厥<lb/>
<pb n="KR3e0078_WYG_039-48b"/>
者後必熱厥深者熱亦深厥㣲者熱亦㣲厥應下之而<lb/>
反發汗者必口傷爛赤　傷寒脈弦細頭痛發熱者屬<lb/>
少陽少陽不可發汗　傷寒頭痛翕翕發熱形象中風<lb/>
常㣲汗出自嘔者下之益煩心懊憹如飢發汗則致痙<lb/>
身强難以屈伸熏之則發黄不得小便久則發咳唾<lb/>
太陽與少陽併病頭項强痛或眩胃時如結胸心下痞<lb/>
鞭者不可發汗　太陽病發汗因致痙　少隂病欬而<lb/>
下利讝語者此被火氣刼故也小便必難以强責少隂<lb/>
<pb n="KR3e0078_WYG_039-49a"/>
汗也　少隂病但厥無汗而强發之必動其血未知從<lb/>
何道出或從口鼻或從目出者是名下厥上竭為難治<lb/>
　永類鈴方云傷寒發汗有四難凡發熱頭痛有汗而<lb/>
　非無汗惡風而非惡寒例發其汗汗不止為漏風間<lb/>
　有發而為痙者此分外證發汗之一難也至於發熱<lb/>
　頭痛尺脈遲者為榮虚血少不可發汗發熱頭痛脈<lb/>
　弦細屬少陽不可汗汗則譫語此分脈發汗之二難<lb/>
　也動氣在左不可汗汗則頭眩汗不止則筋惕肉瞤<lb/>
<pb n="KR3e0078_WYG_039-49b"/>
　動氣在右不可汗汗則衂而渇心煩飲則吐水動氣<lb/>
　在上不可汗汗則氣衝心動氣在下不可汗汗則無<lb/>
　汗心煩骨節疼此分内證發汗之三難也春宜汗不<lb/>
　可大發以陽氣尚㣲冬不大汗以陽氣伏藏汗之必<lb/>
　吐利口爛生瘡此知時發汗之四難也<lb/>
　雲太陽證非頭痛項强不可發汗　非身熱惡寒不<lb/>
　可發汗　非脈浮不可發汗<lb/>
　活其脈㣲弱或尺脈遲者不可表　其人當汗而衂<lb/>
<pb n="KR3e0078_WYG_039-50a"/>
　血者不可表　壞病者不可表　婦人經水適來者<lb/>
　不可表　風温者不可表　濕温者不可表　虚煩<lb/>
　者不可表　病人腹間左右上下有築觸動氣者不<lb/>
　可表<lb/>
　太陽咽乾鼻衂淋漓小便不利皆不當汗已經發汗<lb/>
　不得重發如無已上忌證雖經發汗邪氣未盡亦當<lb/>
　重發之　當汗不汗則生黄其證為風寒所傷陽氣<lb/>
　下陷入内而與寒水上行於經絡之間本當發汗以<lb/>
<pb n="KR3e0078_WYG_039-50b"/>
　徹其邪醫失汗之故生黄也脾主肌肉四肢寒濕與<lb/>
　内熱相合故生黄也　不當汗而汗為畜血之證燥<lb/>
　火也當益津液為上而反汗以亡之其毒擾陽之極<lb/>
　則侵隂也故燥血畜于胸中也　當汗而發汗過多<lb/>
　腠理開泄汗漏不止故四肢急難以屈伸也<lb/>
　<lb/>
　<lb/>
　證治準繩卷三十九<lb/>
</p>
<p>
</p>
  </div>
</body>
</text>
</TEI>
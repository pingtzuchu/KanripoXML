<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證治凖繩卷十</head> <lb/>
    <p>
<pb n="KR3e0078_WYG_010-1a"/>
欽定四庫全書<lb/>
　證治凖繩卷十<lb/>
　　　　　　　　　　　　明　王肯堂　撰<lb/>
　凖繩<lb/>
　　諸風門<lb/>
　　　癘風<lb/>
素問脈要精㣲論曰脈風成為癘風論曰風寒客於脈<lb/>
而不去名曰癘風癘風者榮衛熱胕其氣不清故使鼻<lb/>
<pb n="KR3e0078_WYG_010-1b"/>
柱壞而色敗皮膚瘍潰又謂風氣與太陽俱入行諸脈<lb/>
俞散諸分肉之間與衛氣相干其道不利故使肌肉膹<lb/>
䐜而有瘍衛氣有所凝而不行故其肉有不仁也長刺<lb/>
節論曰大風骨節重鬚眉墮名曰大風刺肌肉為故汗<lb/>
出百日王註謂泄衛氣之怫熱刺骨髓汗出百日王註<lb/>
以泄榮氣之怫熱二百日鬚眉生而止靈樞曰癘風者<lb/>
數刺其腫上已刺以銳針針其處按出其惡氣腫盡乃<lb/>
止常食方食毋食他食今觀經之論治分榮衛者如此<lb/>
<pb n="KR3e0078_WYG_010-2a"/>
若古方雖多但混瀉其風熱於榮衛又無先後之分至<lb/>
東垣丹溪始分之活法機要云先樺皮散從少至多服<lb/>
五七日灸承漿穴七壯灸瘡愈再灸再愈三灸之後服<lb/>
二聖散泄熱祛血之風邪戒房室三年病愈此先治其<lb/>
衛後治其榮也試効方治段庫使用補氣瀉榮湯此治<lb/>
榮多於治衛也丹溪云須分在上在下在上者以醉仙<lb/>
散取臭惡血於齒縫中出在下者以通天再造散取惡<lb/>
物蚘蟲於穀道中出所出雖有上下道路之異然皆不<lb/>
<pb n="KR3e0078_WYG_010-2b"/>
外於陽明一經而已看其疙瘩上先見在上體多者病<lb/>
在上也下先見在下體多者病在下也上下同得者病<lb/>
在上復在下也陽明主胃與大腸無物不受此風之入<lb/>
人也氣受之在上多血受之在下多血氣俱受者上下<lb/>
皆多自非醫者神手病者鐵心罕有免者夫氣為陽為<lb/>
衛血為隂為榮身半以上陽先受之身半以下隂先受<lb/>
之是故再造散治其病在隂者用皂角刺出風毒於榮<lb/>
血中肝主血惡血流止其屬肝也蟲亦生於厥隂風木<lb/>
<pb n="KR3e0078_WYG_010-3a"/>
所化必用是治其藏氣殺蟲為主以大黄引入腸胃榮<lb/>
血之分利出瘀惡蟲物醉仙散治其病在陽者用鼠粘<lb/>
子出風毒徧身惡瘡胡麻逐風補肺潤皮膚蒺藜主惡<lb/>
血身體風痒通鼻氣防風治諸風栝蔞根治瘀血消熱<lb/>
胕腫枸杞消風熱散瘡毒蔓荆子主賊風苦參治熱毒<lb/>
風皮肌煩躁生瘡赤癩眉脫八味藥治功固至矣然必<lb/>
銀粉為使銀粉乃是下膈通大腸之要劑所以用其驅<lb/>
諸藥入陽明經開其風熱怫鬱痞膈逐出惡風臭穢之<lb/>
<pb n="KR3e0078_WYG_010-3b"/>
毒殺所生之蟲循經上行至牙齒輭薄之分而出其臭<lb/>
毒之涎水服此藥若有傷於齒則以黄連末揩之或先<lb/>
固劑以解銀粉之毒銀粉在醉仙散有奪旗斬将之功<lb/>
遂成此方之妙用非他方可企及故丹溪取二方分用<lb/>
之如破敵之先鋒至於餘邪未除者但調和榮衛藥中<lb/>
少加驅逐劑耳<lb/>
薛新甫曰大抵此證多由勞傷氣血腠理不密或醉後<lb/>
房勞沐浴或登山渉水外邪所乘衛氣相搏濕熱相火<lb/>
<pb n="KR3e0078_WYG_010-4a"/>
血隨火化而致故淮揚閩廣間多患之眉毛先落者毒<lb/>
在肺面發紫泡者毒在肝脚底先痛者穿者毒在腎徧<lb/>
身如癬者毒在脾目先損者毒在心此五藏受病之重<lb/>
者也一曰皮死麻木不仁二曰肉死針刺不痛三曰血<lb/>
死爛潰四曰筋死指脫五曰骨死鼻柱壊此五臟受傷<lb/>
之不可治也若聲啞目盲尤為難治治當辨本證兼證<lb/>
變證類證隂陽虚實而斟酌焉若妄投燥熱之劑膿水<lb/>
淋漓則肝血愈燥風熱愈熾腎水愈枯相火愈旺反成<lb/>
<pb n="KR3e0078_WYG_010-4b"/>
壊證矣<lb/>
本證治法　癘瘍所患非止一臟然其氣血無有弗傷<lb/>
兼證無有弗雜況積歲而發現於外須分經絡之上下<lb/>
病勢之虚實不可㮣施攻毒之藥當先助胃壯氣使根<lb/>
本堅固而後治其瘡可也　癘瘍當知有變有類之不<lb/>
同而治法有汗有下有砭刺攻補之不一葢兼證當審<lb/>
輕重變證當察先後類證當詳真偽而汗下砭刺攻補<lb/>
之法又當量其人之虚實究其病之源委而施治焉葢<lb/>
<pb n="KR3e0078_WYG_010-5a"/>
虚者形氣虚也實者病氣實而形氣則虚也　癘瘍砭<lb/>
刺之法子和張先生謂一汗抵千針葢以砭血不如發<lb/>
汗之周徧也然發汗即出血出血即發汗二者一律若<lb/>
惡血凝滯在肌表經絡者宜刺宜汗取委中出血則効<lb/>
若惡毒藴結於臟非蕩滌其内則不能瘥若毒在外者<lb/>
非砭刺徧身患處及兩臂腿腕兩手足指縫各出血其<lb/>
毒必不能散若表裏俱受毒者非外砭内泄其毒決不<lb/>
能退若上體患多宜用醉仙散取其内蓄惡血於齒縫<lb/>
<pb n="KR3e0078_WYG_010-5b"/>
中出及刺手指縫并臂腕以去肌表毒血下體患多宜<lb/>
用再造散令惡血陳蟲於穀道中出仍針足指縫并腿<lb/>
腕隔一二日更刺之以血赤為度如有寒熱頭疼等證<lb/>
當大補血氣　癘瘍服輕粉之劑若腹痛去後兼有膿<lb/>
穢之物不可用藥止之若口舌腫痛穢水時流作渇發<lb/>
熱喜冷此為上焦熱毒宜用㵼黄散若寒熱往來宜用<lb/>
小柴胡湯加知母若口齒縫出血發熱而大便秘結此<lb/>
為熱毒内淫宜用黄連解毒湯若大便調和用濟生犀<lb/>
<pb n="KR3e0078_WYG_010-6a"/>
角地黄湯若穢水雖盡口舌不愈或發熱作渇而不飲<lb/>
冷此為虚熱也宜用七味白术散　癘瘍手足或腿臂<lb/>
或各指拳攣者由隂火熾盛虧損氣血當用加味逍遙<lb/>
散加生地黄及換肌散兼服　癘瘍生蟲者五方風邪<lb/>
翕合相火制金木盛所化内食五藏而證見乎外也宜<lb/>
用升麻湯送㵼青丸或樺皮散以清肺肝之邪外灸承<lb/>
漿以疏陽明任脈則風熱息而蟲不生矣肝經虚熱者<lb/>
佐以加味逍遙散六味地黄丸<lb/>
<pb n="KR3e0078_WYG_010-6b"/>
兼證治法　頭目眩暈若右寸闗脈浮而無力脾肺氣<lb/>
虚也用補中益氣湯若左闗尺脈數而無力肝腎氣虚<lb/>
也用六味地黄丸若右寸尺脈浮大或㣲細陽氣虚也<lb/>
用八味地黄丸血虚者四物湯加參苓白术氣虚者四<lb/>
君子湯加當歸黄茋肝經實熱者柴胡清肝散肝經虚<lb/>
熱者六味地黄丸脾氣虚弱者補中益氣湯脾虚有痰<lb/>
者半夏白术天麻湯砭血過多者芎歸湯發熱惡寒者<lb/>
聖愈湯大凡發熱則真氣傷矣不可用苦寒藥恐復傷<lb/>
<pb n="KR3e0078_WYG_010-7a"/>
脾胃也　口喎目斜若手足牽搐或眉稜痒動屬肝經<lb/>
血虚風熱用加味逍遙散六味地黄丸以生肝血滋腎<lb/>
水若寒熱往來或耳聾脇痛屬肝木熾盛先用小柴胡<lb/>
合四物湯以清肝火生肝血若筋攣骨痛或不能動履<lb/>
用六味地黄丸補中益氣湯以滋化源若因服燥藥而<lb/>
致者用四物湯加生甘草金銀花以解熱毒益隂血凡<lb/>
此俱屬肝經血燥所致須用六味地黄丸補中益氣湯<lb/>
為主若因怒氣房勞而甚者用六味地黄丸十全大補<lb/>
<pb n="KR3e0078_WYG_010-7b"/>
湯為主若因勞傷形體而甚者用補中益氣湯十全大<lb/>
補湯為主　夏秋濕熱行令若飲食不甘頭目眩暈徧<lb/>
身酸軟或兩腿麻木口渇自汗氣促身熱小便黄數大<lb/>
便稀溏濕熱傷元氣也用清燥湯如在夏令用清暑益<lb/>
氣湯若自汗盜汗氣髙而喘身熱脉大元氣内傷也用<lb/>
補中益氣湯若嘔吐少食肚腹痞悶大便不實脾胃受<lb/>
傷也用六君子湯若胸腹不利飲食少思吐痰不止脾<lb/>
胃虚痞也用四君子湯若形氣倦怠肢體麻木飲食少<lb/>
<pb n="KR3e0078_WYG_010-8a"/>
思熱傷元氣也用人參益氣湯　熱渇便濁若夜安晝<lb/>
熱者熱在氣分也用清心蓮子飲晝安夜熱者熱在血<lb/>
分也用四物二連湯俱佐以六味地黄丸若寒熱往來<lb/>
者肝經血虚也用加味逍遥散六味地黄丸　小便不<lb/>
利若因服燥藥而致者用四物湯加炒黑黄蘖知母生<lb/>
甘草以滋隂血若頻數而色黄者用四物湯加參术麥<lb/>
門五味子以生氣血若短而色黄者用補中益氣湯加<lb/>
山藥麥門五味以滋化源　大便不通若血虚内熱而<lb/>
<pb n="KR3e0078_WYG_010-8b"/>
澀滯者用四物湯加麥冬五味子以生血潤燥若因燥<lb/>
熱之藥而患者用四物湯加連翹生甘草以生血清熱<lb/>
若服尅伐之藥而致者用四君子湯加芎歸以助氣生<lb/>
血若作渇飲冷者熱淫於内也用竹葉石膏湯以清胃<lb/>
火若作渇飲湯者腸胃虚熱也用竹葉黄茋湯以補氣<lb/>
生津若内熱作渇面赤飲湯者用四物湯送潤腸丸以<lb/>
凉血潤燥若腸胃滿脹燥在直腸而不通者用猪膽汁<lb/>
導之腸胃氣虚血涸而不通者用十全大補湯若肝膽<lb/>
<pb n="KR3e0078_WYG_010-9a"/>
邪盛脾土受侮而不能輸化者用小柴胡湯加山梔郁<lb/>
李仁枳殻治之　怔忡無寐或兼衂血便血若内熱晡<lb/>
熱作渇飲湯肢體倦怠此脾血虚而火動也用四君子<lb/>
加芎歸若思慮傷脾動火而致用歸脾湯加山梔若發<lb/>
熱晡熱用八珍湯加酸棗仁茯神逺志若因心血虚損<lb/>
用栢子仁散大抵此證皆心脾血少所致但調補胃氣<lb/>
則痰清而神自安不必專於清熱治痰　發熱惡寒若<lb/>
肢體倦怠煩躁作渇氣髙而喘頭痛自汗者此内傷氣<lb/>
<pb n="KR3e0078_WYG_010-9b"/>
血也用補中益氣湯加五味麥門倦怠食少大便不調<lb/>
小便頻數灑淅惡寒者此脾肺氣虚也用升陽益胃湯<lb/>
煩躁作渇體倦少食或食而不化者此脾氣虚熱也用<lb/>
六君子湯　發熱在午前脈數而有力者氣分熱也用<lb/>
清心蓮子飲脈數而無力者陽氣虚也用補中益氣湯<lb/>
午後脈數而有力者血分熱也用四物湯加牡丹皮脈<lb/>
數而無力者隂血虚也用四物湯加參术熱從兩脇起<lb/>
者肝虚也用四物湯加參术黄茋從臍下起者腎虚也<lb/>
<pb n="KR3e0078_WYG_010-10a"/>
用四物湯加參术黄蘖知母五味麥門肉桂或六味丸<lb/>
其熱晝見夜伏夜見晝止或去來無定時或起作無定<lb/>
處或從脚起者此無根虚火也須用加減八味丸及十<lb/>
全大補湯加麥門五味更以附子末唾津調搽湧泉穴<lb/>
若形體惡寒著熱飲食者陽氣虚寒也急用八味丸<lb/>
口乾若惡冷飲食者胃氣虚而不能生津液也用七味<lb/>
白术散若喜冷飲食者胃火盛熾消爍津液也須用竹<lb/>
葉石膏湯夜間發熱口渇者腎水弱而不能上潤也當<lb/>
<pb n="KR3e0078_WYG_010-10b"/>
用六味地黄丸若因汗下之後而有前患胃氣虚也宜<lb/>
用八珍湯　作渇若煩躁飲冷者屬上焦實熱用凉膈<lb/>
散兼大便秘結者屬下焦實熱用清凉飲若用尅伐之<lb/>
藥而渇者氣血虚也急用八珍湯六味丸　耳聾耳鳴<lb/>
若左寸闗脈弦數者心肝二經虚熱也用四物湯加山<lb/>
梔柴胡生隂血右寸闗脈浮大者脾肺二經虚熱也用<lb/>
補中益氣湯加山梔桔梗培陽氣若因怒便作用小柴<lb/>
胡湯加山梔芎歸清肝凉血若午前甚用小柴胡湯加<lb/>
<pb n="KR3e0078_WYG_010-11a"/>
參茋歸术補氣清肝午後甚用四物湯加酒炒黑黄蘖<lb/>
知母五味補隂降火如兩足心熱屬腎虚用六味丸以<lb/>
壯水之主兩足冷屬陽虚用八味丸以益火之源　項<lb/>
强口噤腰背反張者氣血虚而發痙也仲景云足太陽<lb/>
病發汗太多則痙風病下之則痙復發汗則加拘急瘡<lb/>
家發汗則痙葢風能散氣故有汗而不惡寒曰柔痙寒<lb/>
能澀血故無汗而惡寒曰剛痙皆因内虚復汗亡津血<lb/>
筋無所養而然悉屬虚象非風症也當大補氣血為主<lb/>
<pb n="KR3e0078_WYG_010-11b"/>
故産婦潰瘍勞傷氣血濕熱相火誤服尅伐之劑者多<lb/>
患之其義可見　婦女經閉若因鬱火傷脾以歸脾湯<lb/>
加山梔丹皮氣血俱虚以八珍湯加山梔丹皮若因服<lb/>
燥藥傷血以四物湯加生甘草若經候過期而來者氣<lb/>
血虚也八珍湯倍用參术先期而來者血氣熱也四物<lb/>
湯倍加參术牡丹皮將來而作痛者氣虚血滯也四物<lb/>
湯加茯苓白术香附色紫而成塊者血熱也四物湯加<lb/>
山梔丹皮作痛而色淡者血氣虚也用八珍湯其血崩<lb/>
<pb n="KR3e0078_WYG_010-12a"/>
之證肝火不能藏血者用加味逍遙散脾虚不能統血<lb/>
者用補中益氣湯凡此皆六淫七情虧損元氣所致當<lb/>
審其因而調補胃氣為善<lb/>
變證治法　身起疙瘩搔破膿水淋漓若寒熱往來者<lb/>
肝經氣血虚而有火也用八珍散加丹皮柴胡寒熱内<lb/>
熱者血氣弱而虚熱也用八珍散倍用參术若惡寒形<lb/>
寒者陽氣虚寒也用十全大補湯若肌膚搔如帛隔者<lb/>
氣血不能外榮也用人參養榮湯若面部搔之麻痒者<lb/>
<pb n="KR3e0078_WYG_010-12b"/>
氣血不能上榮也用補中益氣湯若痿輭筋攣者血氣<lb/>
不能滋養也用補中益氣湯佐以六味地黄丸　口舌<lb/>
生瘡或咽喉作痛若飲食喜冷大便秘結者實熱也用<lb/>
四順清凉飲肌熱惡熱煩渇引飲者血虚也用當歸補<lb/>
血湯飲食惡寒大便不食者虚熱也用十全大補湯熱<lb/>
從下或從足起者腎虚熱也用加減八味丸若飲食難<lb/>
化四肢逆冷者命門火衰也用八味地黄丸　牙齒作<lb/>
痛或牙根潰爛若喜寒惡熱屬胃火加味清胃散為主<lb/>
<pb n="KR3e0078_WYG_010-13a"/>
惡寒喜熱屬胃虚補中益氣湯為主　自汗屬氣虚用<lb/>
補中益氣湯送六味地黄丸盜汗屬血虚用當歸六黄<lb/>
湯<hi>内芩連黄栢炒黒用</hi>送六味地黄丸若因勞心而致以歸脾湯<lb/>
倍用茯神酸棗仁　唾痰或作喘若右寸脈浮緩者肺<lb/>
氣虚也用六君子湯加桔梗右寸脈洪滑者肺經有熱<lb/>
也用瀉白散右寸闗脈浮緩遲弱者脾肺氣虚也用六<lb/>
君子湯加桔梗黄茋右寸闗脈洪滑遲緩者脾熱傳肺<lb/>
也用瀉白瀉黄二散右尺脈㣲弱者命門火衰而脾肺<lb/>
<pb n="KR3e0078_WYG_010-13b"/>
虚也用人參理中丸如不應用八味地黄丸右寸脈洪<lb/>
數者心火尅肺金也用人參平肺散如不應用六味地<lb/>
黄丸左寸闗脈洪弦數者心肝二經有熱也用柴胡清<lb/>
肝散如不應佐以牛黄清心丸清其風熱仍用六味地<lb/>
黄丸以鎮陽光左尺脈數而無力者腎虚而水泛上也<lb/>
用六味地黄丸加五味子以滋隂如脈㣲細或手足冷<lb/>
或兼喘促急用八味地黄丸以補陽　舌赤裂或生芒<lb/>
刺兼作渇引飲或小便頻數不時發熱或熱無定處或<lb/>
<pb n="KR3e0078_WYG_010-14a"/>
足心熱起者乃腎水乾涸心火亢盛用加減八味丸主<lb/>
之佐以補中益氣湯若誤用寒凉之劑必變虚寒而沒<lb/>
　口舌生瘡作渇不止不時發熱或晝熱夜止或夜熱<lb/>
晝静小便頻數其熱或從足心或從兩脇或從小腹中<lb/>
起外熱而無定處者此足三隂虧損之證也用加減八<lb/>
味丸為主佐以十全大補湯若誤用寒凉治火之劑復<lb/>
傷脾胃胸腹虚痞飲食少思或大便不實小便不利胸<lb/>
腹膨脹肢體患腫或手足俱冷者此足三隂虧損之虚<lb/>
<pb n="KR3e0078_WYG_010-14b"/>
寒症也急用加減金匱腎氣丸亦有復生者　肚腹腫<lb/>
脹若朝寛暮急屬隂虚暮寛朝急屬陽虚朝暮皆急隂<lb/>
陽俱虚也陽虚者朝用六君子湯夕用加減腎氣丸隂<lb/>
虚者朝用四物湯加參术夕用加减腎氣丸真陽虚者<lb/>
朝用八味地黄丸夕用補中益氣湯若肚腹痞滿肢體<lb/>
腫脹手足並冷飲食難化或大便泄㵼口吸氣冷者此<lb/>
真陽衰敗脾肺腎虚寒不能司攝而水泛行也急用加<lb/>
減腎氣丸否則不救　發熱惡寒若寸脈㣲名陽氣不<lb/>
<pb n="KR3e0078_WYG_010-15a"/>
足隂氣上入陽中則惡寒也用補中益氣湯尺部脈弱<lb/>
名隂氣不足陽氣下陷於隂中則發熱也用六味地黄<lb/>
丸若暑熱令而肢體倦怠此濕熱所乘屬形氣虚而病<lb/>
氣實也當專補陽氣用補中益氣湯若發熱大渇引飲<lb/>
目赤面紅此血虚發熱屬形病俱虛也當專補隂血用<lb/>
當歸補血湯　發熱作渇若右寸闗脈浮大而無力者<lb/>
脾肺之氣虚也用補中益氣湯數而有力者脾肺之氣<lb/>
熱也用竹葉石膏湯寸脈㣲數而無力者肺氣虚熱也<lb/>
<pb n="KR3e0078_WYG_010-15b"/>
用竹葉黄茋湯尺脈㣲細或㣲數而無力者命門火衰<lb/>
也用八味地黄丸左寸闗脈數而有力者心肝之氣熱<lb/>
也用柴胡梔子散數而無力者心肝之氣虚也用六味<lb/>
地黄丸尺脈數而無力者腎經火虚也用加減八味丸<lb/>
大凡瘡愈後口渇或先渇而患瘡或口舌生瘡或咽喉<lb/>
腫痛或唇裂舌黄目赤痰涎上湧者皆敗證也非此丸<lb/>
不能救　眼目昏弱或内障黑花屬血虚神勞用滋隂<lb/>
腎氣丸若視物無力或見非常之狀屬隂精虚弱用滋<lb/>
<pb n="KR3e0078_WYG_010-16a"/>
隂地黄丸若視物無力或視物皆大屬陽盛隂虚用六<lb/>
味地黄丸若目緊體倦或肌膚麻木屬脾肺氣虚用神<lb/>
効黄茋湯若至夜目暗燈下亦暗屬陽虚下陷用決明<lb/>
夜靈散若眼暗體倦内障耳鳴屬脾胃氣虚用益智聰<lb/>
明湯葢五藏六府之精氣皆稟受於脾土上貫於目脾<lb/>
為諸隂之首目為血脈之宗當補脾土為善　鼻衂吐<lb/>
血若左寸闗脈數而無力血虚也四物加參术浮而無<lb/>
力氣虚也補中益氣湯尺脈數或無力腎虚也六味地<lb/>
<pb n="KR3e0078_WYG_010-16b"/>
黄丸右寸闗脈數而有力者肺胃熱也犀角地黄湯數<lb/>
而無力者肺胃虚熱也先用濟生犀角地黄湯後用四<lb/>
物湯加參苓白术尺脈數無力隂虚也用六味地黄丸<lb/>
若面黄目澀眵多手麻者脾肺虚也用黄茋芍藥湯<lb/>
飲食少思若因胃氣虚而不能食用四君子湯若因脾<lb/>
氣虚而不能化用六君子湯大便不實或嘔吐者脾氣<lb/>
虚寒也用六君子湯加乾薑木香若作嘔口渇或惡冷<lb/>
飲食者胃氣虚熱也用五味異功散喜冷飲食者胃氣<lb/>
<pb n="KR3e0078_WYG_010-17a"/>
實熱也用瀉黄散　帶下因經行産後外邪入胞傳於<lb/>
五藏而致之其色青者屬於肝用加味逍遙散加防風<lb/>
濕熱壅滯小便赤澀用前散加炒黑龍膽草肝血不足<lb/>
或燥熱風熱用六味丸逍遙散色赤者屬於心用小柴<lb/>
胡湯加黄連山梔當歸思慮過傷者用妙香㪚六味丸<lb/>
色白者屬於肺用六味丸補中益氣湯加山梔色黄者<lb/>
屬於脾用六味丸六君子湯加山梔柴胡不應用歸脾<lb/>
湯色黑者屬於腎用六味丸氣血俱虚用八珍湯陽氣<lb/>
<pb n="KR3e0078_WYG_010-17b"/>
下陷用補中益氣湯濕痰下注前湯加茯苓半夏蒼术<lb/>
黄栢氣虚痰飲四七湯送六味丸若病久元氣下陷或<lb/>
尅伐所傷但壯脾胃升陽氣為善若拘於人之肥瘦而<lb/>
用燥濕㵼火之藥反傷脾胃為患不淺　二便下血若<lb/>
右闗脈浮數氣虚而熱也用四君子加升麻當歸尺脈<lb/>
浮大或㣲弱元氣下陷也用補中益氣湯左闗脈洪數<lb/>
血虚也用四物湯加炒山梔升麻秦艽脈遲緩或浮大<lb/>
氣虚也用四君子湯加升麻炮薑尺脈洪數或無力者<lb/>
<pb n="KR3e0078_WYG_010-18a"/>
腎虚也用六味地黄丸若因房勞傷損精氣隂虚火動<lb/>
而小便下血諸血病者不問脈證百端但用前丸料煎<lb/>
服為善　泄㵼在五更或侵晨乃脾腎虚五更服四神<lb/>
丸日間服白术散或不應或愈而復作急用八味丸補<lb/>
命門火以生脾土其㵼自止　大便不通屬脾肺虧損<lb/>
大腸津液乾涸或血虚火爍不可計其日期飲食數多<lb/>
必待腹滿脹自欲去而不能乃熱在直腸間也用猪膽<lb/>
汁潤之若妄服苦寒辛散之劑元氣愈傷或通而不止<lb/>
<pb n="KR3e0078_WYG_010-18b"/>
或成中痞之證若氣血虚者用八珍湯加麻子仁腸胃<lb/>
虚者用補中益氣湯加麻子仁腎液不能滋潤用六味<lb/>
地黄丸加麻子仁若厚味積壅小便淋秘者肝腎虚也<lb/>
用六味地黄丸以滋腎水用補中益氣湯以補脾胃若<lb/>
發熱晡熱用六君子湯加味消遙散養隂血清風熱若<lb/>
兼筋骨痛先用透經解攣湯秦艽地黄湯後用八珍散<lb/>
加牡丹皮柴胡主之若誤服風劑而傷隂血者用易老<lb/>
袪風丸若兩股或隂囊或兩足必用四生散地黄丸為<lb/>
<pb n="KR3e0078_WYG_010-19a"/>
善若誤服草烏川烏之類或敷巴豆砒石等味肌肉腐<lb/>
潰反成癘證治者審之　面赤搔痒或眉毛脫落屬肺<lb/>
經風熱用人參消風散樺皮散氣虚用補中益氣湯加<lb/>
天麻殭蠶血虚用加味逍遙散加鈎籐鈎面發紫泡或<lb/>
成塊或眉毛脫落屬肝經風熱先用小柴胡湯加山梔<lb/>
丹皮鈎籐鈎後用加味逍遙散凡證屬肝經血燥生風<lb/>
但宜滋腎水生肝血則火自息風自定痒自止　徧身<lb/>
疙瘩或<g n="病-丙+_穩-禾">]□</g>疹搔痒此風熱傷血用羌活當歸散氣虚者<lb/>
<pb n="KR3e0078_WYG_010-19b"/>
佐以補中益氣湯加山梔鈎籐鈎血虚者佐以加味道<lb/>
遙散加鈎籐鈎若手足皴裂不問黯白或在手足腿腕<lb/>
搔起白皮此風熱而秘濇用清胃散加芍藥葢腎開竅<lb/>
於二隂精血不足則大便秘濇而不通矣須用六味地黄<lb/>
丸補中益氣湯以滋化源　小便不利若不渇而不利<lb/>
者熱在下焦血分也用滋腎丸渇而不利者熱在上焦<lb/>
氣分也用清肺散腎經隂虚而不利者用六味地黄丸<lb/>
熱結膀胱而不利者用五淋散元氣虚而不能輸化者<lb/>
<pb n="KR3e0078_WYG_010-20a"/>
用補中益氣湯脾肺之氣燥而不能化生者用黄芩清<lb/>
肺飲若轉筋便閉氣喘不問男女孕婦急用八味丸緩<lb/>
則不救　白濁足三隂經主之屬厚味濕熱所致者用<lb/>
加味清胃散肝腎虚熱者用六味地黄丸為主佐以逍<lb/>
遙散脾腎虚熱者用六味丸佐以六君子湯肝脾鬱滯<lb/>
者六味丸佐以歸脾湯脾肺氣虚者六味丸佐以補中<lb/>
益氣湯濕痰下注者益氣湯佐以六味丸<lb/>
類證治法　兩臁如癬搔痒久則膿水淋漓或搔起白<lb/>
<pb n="KR3e0078_WYG_010-20b"/>
皮者名腎臟風也用四生散以袪風邪用六味地黄丸<lb/>
以補腎水若頭目不清内熱口乾體倦痰熱血燥秋間<lb/>
益甚故俗名雁來風宜用羌活白芷散加味逍遙散氣<lb/>
虚者佐以補中益氣湯加皂角刺釣籐鈎血虚者佐以<lb/>
八物湯加柴胡牡丹皮或加味逍遙散兼服　肢體或<lb/>
腿臂腕間患㾦㿔而遊走不定者赤曰赤遊風白曰白<lb/>
遊風為血虚隂火内動外邪所搏之證白用人參消風<lb/>
散赤用加味逍遙散血氣俱虚用八珍湯晡熱内熱用<lb/>
<pb n="KR3e0078_WYG_010-21a"/>
加味逍遙散六味地黄丸　徧身或頭面起疙瘩或如<lb/>
霞片或破而膿水淋漓或痒痛寒熱乃肝火血虚也用<lb/>
加味逍遙散若口苦脇痛小便淋瀝肝火血熱也用柴<lb/>
胡清肝散若婦女夜間譫語發熱熱入血室也用小柴<lb/>
胡湯加山梔生地黄血虚者四物合小柴胡湯病退却<lb/>
用逍遙散以徤脾胃生隂血此證多有因怒氣而發者<lb/>
治當審之　婦人肢體<g n="病-丙+_穩-禾">]□</g>疹疙瘩搔破成瘡膿水淋漓<lb/>
熱渇眩暈日脯益甚者用四物湯加柴胡山梔丹皮清<lb/>
<pb n="KR3e0078_WYG_010-21b"/>
肝火補肝血若煩熱體倦頭目不清用八珍散加丹皮<lb/>
山梔補脾氣生隂血若自汗盜汗月水不調肚腹作痛<lb/>
用八珍湯六味丸若食少體倦心忪盜汗經閉寒熱用<lb/>
八珍湯佐以加味逍遙散若病久元氣怯弱用十全大<lb/>
補湯佐以歸脾湯　女子十三四或十六七而天癸未<lb/>
至或婦人月經不調發赤癍痒痛此屬肝火血熱用小<lb/>
柴胡湯加山梔生地黄牡丹皮防風　生蟲者乃相火<lb/>
制金不能平木而化耳非風邪所生也但滋腎水生肝<lb/>
<pb n="KR3e0078_WYG_010-22a"/>
血或佐以灸承漿之類說見本證　敷砒霜患處作痛<lb/>
或腐潰用濕泥頻塗換之若毒入腹胸膈苦楚或作吐<lb/>
㵼飲冷米醋一二杯即止多亦不妨生菉豆末芝麻油<lb/>
俱可　敷貼雄黄藥悶亂或吐㵼用防己煎湯解之<lb/>
服辛熱藥而眉髮脫落者乃肝經血傷而火動非風也<lb/>
用四物湯六味丸以滋肝血生腎水　服川烏草烏等<lb/>
藥悶亂流涎或昏憒嘔吐或出血吐血用大荳逺志防<lb/>
風甘草任用一味煎湯解之大凡服風藥過多皆宜用<lb/>
<pb n="KR3e0078_WYG_010-22b"/>
之未應急用甘草生薑汁　敷貼巴豆之藥患處作痛<lb/>
肌肉潰爛以生黄連為末水調敷之若毒入内吐瀉等<lb/>
證更以水調服一二錢大小荳菖蒲汁俱可　敷貼藜<lb/>
蘆毒入内煎葱湯解之　服袪風尅伐之藥嘔吐少食<lb/>
胸膈不利或形氣倦怠等證用六君子湯以補陽氣若<lb/>
煩躁作渇飲食不思或晡熱内熱面赤發熱用四物湯<lb/>
加參术以生隂血餘從各門治之薛新甫以邪之所凑<lb/>
其氣必虚世醫治癘止知攻邪而不知補虚非徒無益<lb/>
<pb n="KR3e0078_WYG_010-23a"/>
而又害之故作癘瘍機要三卷循其法雖不能去病亦<lb/>
可以延天年無夭枉之患故備述於篇乃至去病之法<lb/>
則前再造醉仙之外千金翼有耆婆治惡病阿魏雷丸<lb/>
散諸方先服藥出蟲看其形狀青黄赤白黑然後與藥<lb/>
療之此出西域異人龍宫所秘病者能洗滌身心懴悔業<lb/>
障精䖍修治而用之萬無不瘥也詳具類方中兹不贅<lb/>
　　　破傷風<lb/>
夫風者百病之始也清浄則腠理閉拒雖有大風苛毒<lb/>
<pb n="KR3e0078_WYG_010-23b"/>
莫之能害諸瘡不瘥榮衛虚肌肉不生瘡眼不合而風<lb/>
邪入之為破傷風之候亦有因瘡熱鬱結多著白痂瘡<lb/>
口閉塞氣難宣通故熱甚而生風者先辨瘡口平無汁<lb/>
者中風也邊自出黄水者中水也並欲作痙急治之<lb/>
東垣云破傷風者通於表裏分别隂陽同傷寒證治人<lb/>
知有發表不知有攻裏和解夫脈浮而無力太陽也在<lb/>
表宜汗脈長而有力陽明也在裏宜下脈浮而弦小者<lb/>
少陽也半在表半在裏宜和解明此三法而治不中病<lb/>
<pb n="KR3e0078_WYG_010-24a"/>
者未之有也<hi>此但云三陽不及三隂者葢風邪在三陽經便宜按法早治而愈若得傳入三隂其</hi>
<hi>證已危或腹滿自利口燥嗌乾舌卷卵縮皆無生理故置而勿論也</hi>　河間云破傷風風<lb/>
熱燥甚怫鬱在表而裏氣尚平者善伸數欠筋脈拘急<lb/>
或時惡寒或筋惕而搐脈浮數而弦也宜以辛熱治風<lb/>
之藥開衝結滯而愈猶傷寒表熱怫鬱而以麻黄湯辛<lb/>
熱發散也凡用辛熱開衝風熱結滯宜以寒藥佐之則<lb/>
良免致藥中病而風熱轉甚也如治傷寒發熱用麻黄<lb/>
桂枝加黄芩知母石膏之類是也若止以甘草滑石葱<lb/>
<pb n="KR3e0078_WYG_010-24b"/>
豉寒藥發散甚妙若表不已漸傳入裏裏又未太甚而<lb/>
脈弦小者宜以退風熱開結滯之寒藥調之或㣲加治<lb/>
風辛熱藥亦得猶傷寒在半表半裏而以小柴胡和解<lb/>
之也若裏勢已甚而舌强口噤項背反張筋惕搐搦涎<lb/>
唾稠粘胸腹滿塞便溺秘結或時汗出脈沉洪數而弦<lb/>
也然汗出者由風熱鬱甚於裏而表熱稍罷則腠理疎<lb/>
泄而心火熱甚故汗出也法宜除風散結寒藥下之後<lb/>
以退風熱開結滯之寒藥調之則熱退結散而風自愈<lb/>
<pb n="KR3e0078_WYG_010-25a"/>
矣　解表羌活防風湯防風湯九味羌活湯蜈蚣散解<lb/>
後實之白术防風湯　攻裏大芎黄湯江鰾丸左龍丸<lb/>
後服小羌活湯　和解羌活湯地榆防風散小柴胡湯<lb/>
　日久氣血漸虚邪氣入胃宜養血四物湯加防風藁<lb/>
本白芷各等分細辛減半為粗末每服五錢水煎　服<lb/>
風藥過多自汗出者白术黄茋湯　大汗不止筋攣搐<lb/>
搦白术升麻湯　搐痙不已蠲痙湯　背後搐者羌活<lb/>
獨活防風甘草向前搐者升麻白芷獨活防風甘草兩<lb/>
<pb n="KR3e0078_WYG_010-25b"/>
傍搐者柴胡防風甘草右搐加滑石　手足戰掉不已<lb/>
朱砂指甲散　四般惡證不可治第一頭目青黑色第<lb/>
二額上汗珠不流第三眼小目瞪第四身上汗出如油<lb/>
又痛不在瘡處者傷經絡亦死證也　外治初覺瘡腫<lb/>
起白痂身寒熱急用玉真散敷之或用杏仁去皮細嚼<lb/>
和雄黄飛羅白麫傅之<hi>一方只用杏仁白麫等分和勻新汲水調和如膏傅</hi>腫漸<lb/>
消為度　若腰脊反張四肢强直牙闗口噤用鼠一頭<lb/>
和尾燒作灰細研以臘月猪脂和傅　牙闗緊不能開<lb/>
<pb n="KR3e0078_WYG_010-26a"/>
用蜈蚣一條焙乾研細末擦牙吐涎立甦　狗咬破傷<lb/>
風人參不拘多少桑柴火上燒令煙絶用盞子合研為<lb/>
末摻瘡上仍以魚膠煮烊封固　嬰童百問曰縣尹張<lb/>
公嘗言吾有一妙方治破傷風如神用人家糞堆内蠐<lb/>
螬蟲一枚爛草房上亦有之揑住其脊待其蟲口中吐水<lb/>
就抹在瘡口上覺麻即汗出立愈後試之果然其蟲仍<lb/>
埋故處勿傷其命<lb/>
　　　痙<hi>訖文彊直也而無痓字廣韻痓惡也非彊直明矣作庢者誤今正之</hi>
<pb n="KR3e0078_WYG_010-26b"/>
金匱云病者身熱足寒頸項强急惡寒時頭熱面赤目<lb/>
赤獨頭動搖卒口噤背反張者痙病也<hi>活人書云外證發熱惡寒與傷</hi>
<hi>寒相似但其脈沉遲弦細而項背反張為異耳</hi>　太陽病發熱無汗反惡寒者<lb/>
名曰剛痙　太陽病發熱汗出而不惡寒名曰柔痙<lb/>
太陽病其證備身體强几几然脈反沉遲此為痙栝蔞<lb/>
桂枝湯主之　太陽病無汗而小便反少氣上衝胸口<lb/>
噤不得語欲作剛痙葛根湯主之　剛痙為病胸滿口<lb/>
噤卧不著席脚攣急必齘齒可與大承氣湯<hi>此陽明經藥也陽明</hi>
<pb n="KR3e0078_WYG_010-27a"/>
<hi>總宗筋以風寒濕熱之邪入於胃中津液不行宗筋無所養故急宜此湯下濕熱行津液故宣明云痙病目直</hi>
<hi>口噤背強如弓卧搖動手足如搐搦宜三一承氣湯下之亦此意也然非察證之明的有實熱者亦不可輕用</hi>
　按世知治痙之法創自仲景而不知仲景之論傷寒<lb/>
皆自内經中來其所謂剛痙者為中風發熱重感於寒<lb/>
而得之與内經所謂赫羲之紀上羽其病痙其義一也<lb/>
風淫之熱與火運之熱無少異其重感於寒亦與上羽<lb/>
之寒同是外鬱者熱因鬱則愈甚甚則熱兼燥化而無<lb/>
汗血氣不得宣通大小筋俱受熱害而强直故曰剛痙<lb/>
<pb n="KR3e0078_WYG_010-27b"/>
也其所謂柔痙者為太陽發熱重感於濕而得之即内<lb/>
經所謂諸痙項彊皆屬於濕又謂因於濕首如裹濕熱<lb/>
不攘大筋緛短小筋弛長緛短為拘弛長為痿肺移熱<lb/>
於腎傳為柔痙註云柔謂筋柔而無力痙謂骨強而不<lb/>
隨三者之義比之仲景所言重感於濕為柔痙者豈不<lb/>
同是小筋得濕則痿弛而無力者乎其揺頭發熱頸項<lb/>
強急腰背反張瘛瘲口噤與剛痙形狀等者又豈不同<lb/>
是大筋受熱則拘攣強直者乎後代方論乃以無汗為<lb/>
<pb n="KR3e0078_WYG_010-28a"/>
表實有汗為表虚不思濕勝者自多汗出乃以為表虚<lb/>
而用薑附温熱等劑寧不重增大筋之熱歟及守仲景<lb/>
方者但知剛痙用葛根湯柔痙用桂枝加葛根湯而不<lb/>
解金匱於柔痙之脈沉遲者在桂枝湯不加葛根而加<lb/>
栝蔞根葢用葛根不惟取其解肌之熱而取其體輕可<lb/>
生在表陽分之津以潤筋之燥急今因沉遲沉乃衛氣<lb/>
不足故用桂枝以和之遲乃榮血不足故用栝蔞根其<lb/>
體重可生在表隂分之津此仲景隨脈浮沉用藥淺深<lb/>
<pb n="KR3e0078_WYG_010-28b"/>
之法也至於太陽傳入陽明胸滿口噤卧不著席脚攣<lb/>
齘齒者與大承氣亦可見治痙與傷寒分六經表裏無<lb/>
纎毫之異矣至若所謂太陽病發汗太過及瘡家不可<lb/>
汗而汗之因致痙者太陽病發熱脈沉細而病痙者病<lb/>
者身熱足寒頸項强急惡寒時頭熱面赤獨頭動搖卒<lb/>
口噤背反張若發其汗寒濕相得其表益虚即惡寒甚<lb/>
發其汗已其脈如蛇者暴腹脹大為欲解脈如故反伏<lb/>
弦為痙者皆不出方言治雖然能識療傷寒隨機應變<lb/>
<pb n="KR3e0078_WYG_010-29a"/>
之法則無患方之不足用也　海藏云發汗太多因致<lb/>
痙身熱足寒項强惡寒頭熱面腫目赤頭揺口噤背反<lb/>
張者太陽痙也　若頭低視下手足牽引肘膝相搆陽<lb/>
明經也　若一目或左右斜視并一手一足搐搦者少<lb/>
陽痙也　汗之止之和之下之各隨其經可使必已<hi>太陽</hi>
<hi>痙屬表無汗宜汗之有汗宜止之陽明痙屬裏宜下之少陽痙屬半表半裏宜和之所謂各隨其經也</hi>
神术湯加羌活麻黄治剛痙解利無汗　白术湯加桂<lb/>
心黄茋治柔痙解利有汗　太陽陽明加川芎荆芥穗<lb/>
<pb n="KR3e0078_WYG_010-29b"/>
　正陽陽明加羌活酒大黄　少陽陽明加防風柴胡<lb/>
根　熱而在表者加黄芩　寒而在表者加桂枝黄茋<lb/>
附子　熱而在裏者加大黄　寒而在裏者加乾薑良<lb/>
薑附子　右王氏分經論痙固得仲景傷寒之法矣其<lb/>
間用仲景方去葛根栝蔞根防風藥者殆從風痙筋强<lb/>
而然也及原病式論筋勁項强而不柔和者則不然乃<lb/>
邪在濕淫條下謂土主安静故耳亢則害承乃制故濕<lb/>
過極反兼風化制之然兼化者虚象而實非風也豈可<lb/>
<pb n="KR3e0078_WYG_010-30a"/>
盡從風治乎又海藏分六經不及厥隂厥隂固有痙矣<lb/>
經云厥隂在泉客勝則大闗節不利内為痙强拘急外<lb/>
為不便者非乎靈樞又謂足少隂筋病主癎瘛及痙此<lb/>
非六隂經痙病之例乎抑海藏所遺非獨此而已至若<lb/>
内經有謂太陽所至為寢汗痙手陽明少陽厥逆發嘔<lb/>
喉痺痙者乃是人之六經所屬風寒濕熱燥火之氣自<lb/>
相盛衰變而為痙者也亦皆勿論予嘗思夫外感内傷<lb/>
之邪病痙治法逈别不可不辨天氣因八風之變鼓舞<lb/>
<pb n="KR3e0078_WYG_010-30b"/>
六淫而入是為經風外傷腠理内觸五藏故治邪必兼<lb/>
治風人氣因五性勞役感動厥陽君相二火相扇六經<lb/>
之淫邪而起遂有五陽勝負之變故勝者瀉負者補必<lb/>
兼治火調胃土以復火傷之氣葢不可差也茍於内傷<lb/>
而用外感藥以散邪則元氣愈耗血竭神離而至於不<lb/>
救矣　丹溪云大率與癎相似比癎為甚葢因氣血大<lb/>
虚挾痰挾火而成藥宜人參竹瀝之類不可用風藥<lb/>
一男子二十餘歲患痘瘡靨謝後忽患口噤不開四肢<lb/>
<pb n="KR3e0078_WYG_010-31a"/>
强直不能屈時或遶臍腹痛一陣則冷汗如雨痛定則<lb/>
汗止時作時止其脈極弦緊而急此因勞倦傷血山居<lb/>
多風寒乘虚而感又因痘瘡其氣愈虚當用辛温養血<lb/>
辛凉散風遂用當歸身芍藥為君川芎青皮釣籐為臣<lb/>
白术陳皮甘草為佐桂枝木香黄連為使更加紅花少<lb/>
許煎十二貼而安　薛新甫云痙病因傷寒汗下過度<lb/>
與産婦潰瘍等病及因尅伐之劑傷損氣血而變若金<lb/>
衰木旺先用㵼青丸後用異攻散腎水虚用六味丸肝<lb/>
<pb n="KR3e0078_WYG_010-31b"/>
火旺先用加味小柴胡湯次用加味四物湯發熱用加<lb/>
味逍遙散若木侮脾土用補中益氣加芍藥山梔脾經<lb/>
鬱結用加味歸脾湯脾土濕熱用三一承氣湯大凡病<lb/>
後氣血虚弱用參术濃煎佐以薑汁竹瀝時時用之如<lb/>
不應用十全大補湯更不應急加附子或用參附湯緩<lb/>
則不救　虞搏治一婦人年三十餘身形瘦弱月經後<lb/>
忽發痙口噤手足攣縮角弓反張此去血過多風邪乘<lb/>
虚而入用四物湯加防風羌活荆芥少加附子行經二<lb/>
<pb n="KR3e0078_WYG_010-32a"/>
貼病減半六貼病全安　張子和治吕君玉妻年三十<lb/>
餘病風搐目眩角弓反張數日不食諸醫皆作風治不<lb/>
効夫諸風掉眩皆屬肝木曲直搖動風之用也陽主動<lb/>
隂主静由火盛制金金衰不能平木肝木茂而自病因<lb/>
湧風涎二三升次以寒劑下十餘行又以排針刺百㑹<lb/>
穴出血一杯立愈<hi>右内傷例</hi>　痙既以有汗無汗辨剛柔又<lb/>
以厥逆不厥逆辨隂陽仲景雖曰痙皆身熱足寒然陽<lb/>
痙不厥逆其厥逆者皆隂也陽痙已前見　隂痙一二<lb/>
<pb n="KR3e0078_WYG_010-32b"/>
日面腫手足厥冷筋脈拘急汗不出恐隂氣内傷宜八<lb/>
物白术散　若發熱脈沉而細者附太隂也必腹痛宜<lb/>
桂枝加芍藥防風防己湯又宜小續命湯　隂痙手足<lb/>
厥逆筋脈拘急汗出不止頸項彊直頭揺口噤宜附子<lb/>
散桂心白术湯附子防風散<hi>右三隂例</hi>
診　太陽病發其脈沉而細者名曰痙為難治　痙脈<lb/>
伏按之緊如弦堅直上下行<hi>無擇云凡痙脈皆伏弦沉緊</hi>　痙病發<lb/>
其汗已其脈滄滄如蛇暴腹脹大者為欲解脈如故反<lb/>
<pb n="KR3e0078_WYG_010-33a"/>
伏弦者痙<hi>此痙字恐當作死字</hi>　痙病有灸瘡難治<lb/>
姙婦痙　多由風寒濕乘虚而感皆從太陽經治之<hi>恐仍</hi>
<hi>當如前例分六經表裏</hi>　薛氏云若心肝風熱用鈎籐湯肝脾血<lb/>
虚加味逍遙散肝脾鬱怒加味歸脾湯氣逆痰滯紫蘇<lb/>
飲肝火風熱鈎籐散脾鬱痰滯二陳薑汁竹瀝<lb/>
産後痙　良方云産後汗多變痙因氣血虧損肉理不<lb/>
宻風邪所乘其形口噤背强如癎或搖頭馬嘶不時舉<lb/>
發氣息如絶宜速灌小續命湯若汗出兩手拭不及者<lb/>
<pb n="KR3e0078_WYG_010-33b"/>
不治　千金治産中風口噤面青手足急强用竹瀝一<lb/>
升分為五服㣲温頻服大効　婁全善云小續命湯舉<lb/>
卿古拜散大荳紫湯皆治産後痙太陽厥隂藥也邪實<lb/>
脈浮弦有力者固宜但産後血氣大虚之人不宜輕發<lb/>
其表苐用防風當歸散治之為妙　薛氏云産後痙由<lb/>
亡血過多筋無所養與傷寒汗下過多潰瘍膿血大泄<lb/>
皆敗證也急以十全大補湯如不應急加附子亦有六<lb/>
淫七情所致者<hi>治法見上</hi>
<pb n="KR3e0078_WYG_010-34a"/>
　　　瘈瘲<lb/>
瘈者筋脈拘急也瘲者筋脈張縱也俗謂之搐是也<lb/>
原病式云諸熱瞀瘈皆屬於火熱勝風搏併於經絡風<lb/>
主動而不寧風火相乘是以熱瞀瘈生矣治法袪風滌<lb/>
熱之劑折其火熱瞀瘈可立愈若妄加灼艾或飲以發<lb/>
表之劑則死不旋踵矣　素問云心脈急甚者為瘈瘲<lb/>
此心火虚熱也治宜補心牛黄散主之　靈樞云心脈<lb/>
滿大癎瘈筋攣此心火實熱也治宜㵼心火凉驚丸主<lb/>
<pb n="KR3e0078_WYG_010-34b"/>
之　肝脈小急亦癎瘈筋攣此肝虚也續斷丸主之<lb/>
若肝脈盛者先救脾宜加減建中湯　素問云脾脈急<lb/>
甚者亦為瘈瘲此脾虚肝乘之而瘈也故宜實土瀉肝<lb/>
木之劑　熱傷元氣四肢困倦手指麻木時時瘈瘲人<lb/>
參益氣湯主之　尹氏表姑年近七十暑月得病手足<lb/>
常自搐搦如小兒驚風狀醫者不識以訊予予曰此暑<lb/>
風也緣先傷於暑毛孔開而風乘之宜香薷飲加羌活<lb/>
防風各一錢黄茋二錢白芍藥一錢半二劑而病如失<lb/>
<pb n="KR3e0078_WYG_010-35a"/>
　風虚昏憒不自覺知手足瘈瘲或為寒熱血虚不能<lb/>
服發汗藥獨活湯主之　虚風證能食麻木牙闗緊急<lb/>
手足瘈瘲目肉蠕瞤面腫此胃中有風胃風湯主之<lb/>
肝勞虚寒脇痛脹滿眼昏不食攣縮瘈瘲續斷丸主之<lb/>
　風氣留滯心中昏憒四肢無力口眼瞤動或時搐搦<lb/>
或渇或自汗續命煮散主之　運氣瘈瘲有二其一曰<lb/>
火經曰火鬱之發民病嘔逆瘈瘲又曰少陽所至為暴<lb/>
注瞤瘈又曰少陽司天客勝則為瘈瘲是也其二曰水<lb/>
<pb n="KR3e0078_WYG_010-35b"/>
經曰陽明司天燥氣下臨木氣上從民病脇痛目赤掉<lb/>
振鼓慄又曰歲土太過雨濕流行民病足痿不收行善<lb/>
瘈又曰太隂之復頭頂痛重而掉瘈尤甚是也<lb/>
産後瘈瘲　經云肝主筋而藏血葢肝氣為陽為火肝<lb/>
血為隂為水前證因産後隂血去多陽火熾盛筋無所<lb/>
養而然耳故癰疽膿水過多金瘡出血過甚則陽隨隂<lb/>
散亦多致此治法當用加味逍遙散或八珍散加丹皮<lb/>
鈎籐以生隂血則陽火自退諸證自愈如不應當用四<lb/>
<pb n="KR3e0078_WYG_010-36a"/>
君芎歸丹皮鈎藤以補脾土葢血生於至隂至隂者脾<lb/>
土也故小兒吐㵼之後脾胃虧損亦多患之乃虚象也<lb/>
無風可逐無痰可消若屬陽氣脫陷者用補中益氣加<lb/>
薑桂陽氣虚敗者用十全大補加桂附亦有復生者此<lb/>
等證候若肢體惡寒脈㣲細者此為真状若脈浮大發<lb/>
熱煩渇此為假象唯當固本為善無力抽搐戴眼反折<lb/>
汗出如珠者皆不可治　古方海藏念風湯　交加散<lb/>
　增損柴胡湯　秦艽湯<lb/>
<pb n="KR3e0078_WYG_010-36b"/>
　　　顫振<lb/>
顫搖也振動也筋脈約束不住而莫能任持風之象也<lb/>
内經云諸風掉眩皆屬肝木肝主風風為陽氣陽主動<lb/>
此木氣太過而尅脾土脾主四肢四肢者諸陽之末木<lb/>
氣鼓之故動經謂風淫末疾者此也亦有頭動而手足<lb/>
不動者葢頭乃諸陽之首木氣上衝故頭獨動而手足<lb/>
不動故於四末則手足動而頭不動也皆木氣大過而<lb/>
兼火之化也木之畏在金金者土之子土為木尅何暇<lb/>
<pb n="KR3e0078_WYG_010-37a"/>
生金素問曰肝一陽也心二陽也腎孤藏也一水不能<lb/>
勝二火由是木挾火勢而寡於畏反侮所不勝直犯無<lb/>
憚難經謂木横乘金者是也此病壮年鮮有中年以後<lb/>
乃有之老年尤多夫老年隂血不足少水不能制盛火<lb/>
極為難治前哲略不及之唯張戴人治新寨馬叟作木<lb/>
火兼痰而治得効遇此證者當參酌厥旨而運其精思<lb/>
云　新寨馬叟年五十九因秋欠稅官杖六十得驚氣<lb/>
成風搐已三年矣病大發則手足顫掉不能持物食則<lb/>
<pb n="KR3e0078_WYG_010-37b"/>
令人代哺口目張睒唇舌嚼爛抖擻之状如線引傀儡<lb/>
每發市人皆聚觀夜卧發熱衣被盡蹇徧身燥痒中熱<lb/>
而反外寒久欲自盡手不能繩傾産求醫至破其家而<lb/>
病益堅叟之子邑中舊小吏也以父母病訊戴人戴人<lb/>
曰此病甚易治若隆暑時不過一湧再湧奪則愈矣今<lb/>
已秋寒可三之如未更刺腧穴必愈先以通聖散汗之<lb/>
繼服湧劑湧痰一二升至晚又下五七行其疾小愈待<lb/>
五日再一湧出痰三四升如雞黄成塊状如湯熱叟以<lb/>
<pb n="KR3e0078_WYG_010-38a"/>
手顫不能自探妻與代探咽嗌腫傷昏憒如醉約一二<lb/>
時許稍稍省又下數行立覺足輕顫減熱亦不作足亦<lb/>
能歩手能巾擳自持匙筯未至三湧病去如濯病後但<lb/>
覺極寒戴人曰當以食補之久則自退葢大疾之去衛<lb/>
氣未復故宜以散風導氣之藥切不可以熱劑温之恐<lb/>
反成他病也　孫一奎曰據戴人此治非真知為痰火<lb/>
盛實莫敢如此療也木之有餘由金之衰弱病既久矣<lb/>
恐亦有始同而終異者況吐汗下之後謂絶不必補養<lb/>
<pb n="KR3e0078_WYG_010-38b"/>
可乎病之輕者或可用補金平木清痰調氣之法在人<lb/>
自斟酌之　中風手足軃曳星附散獨活散金牙酒無<lb/>
熱者宜之摧肝丸鎮火平肝消痰定顫有熱者宜之<lb/>
氣虚而振參术湯補之　心虚而振補心丸養之　挾<lb/>
痰導痰湯加竹瀝　老人戰振宜定振丸<lb/>
　　　攣<lb/>
内經言攣皆屬肝肝主身之筋故也又陽明之復甚則<lb/>
入肝驚駭筋攣又脾移寒於肝癰腫筋攣　有熱　有<lb/>
<pb n="KR3e0078_WYG_010-39a"/>
寒　有虚　有實熱攣者經所謂肝氣熱則筋膜乾<lb/>
筋膜乾則筋急而攣又云因於濕首如裹濕熱不攘大<lb/>
筋緛短小筋弛長緛短為拘弛長為痿之類是也<hi>丹溪云大</hi>
<hi>筋緛短者熱傷血不能養筋故為拘攣小筋弛長者濕傷筋不能束骨故為痿弱</hi>筋膜乾者用<lb/>
生苄當歸之屬濡之大筋緛短者薏苡仁散主之衍義<lb/>
云筋急拘攣有兩等素問大筋受熱則縮而短故攣急<lb/>
不伸則可用薏苡仁若素問言因寒筋急不可用也<lb/>
寒攣者經所謂寒多則筋拳骨痛者是也烏頭湯千金<lb/>
<pb n="KR3e0078_WYG_010-39b"/>
薏苡仁湯　虚攣者經所謂虚邪博於筋則為筋拳又<lb/>
云脈弗榮則筋急又仲景云血虚則筋急此皆血脈弗<lb/>
榮於筋而筋成攣故丹溪治攣用四物加減本事治筋<lb/>
急極用養血地黄丸葢本乎此　實攣者丹溪治一村<lb/>
夫背傴僂而足攣已成廢人診其脈兩手皆沉弦而濇<lb/>
遂以戴人煨腎散與之上吐下㵼過月餘久吐㵼交作<lb/>
如此凡三貼然後平復　東垣治董監軍臘月大雪初<lb/>
霽出外忽覺有風氣暴仆診得六脉俱弦甚按之洪實<lb/>
<pb n="KR3e0078_WYG_010-40a"/>
有力其證手攣急大便秘濇面赤熱此風寒始至加於<lb/>
身也四肢者脾也以風寒之邪傷之則搐急而攣痺乃<lb/>
風淫末疾而寒在外也内經云寒則筋攣正此謂也本<lb/>
人素多飲酒内有實熱乘於腸胃之間故大便秘澀而<lb/>
面赤熱内則手足陽明受邪外則足太隂脾經受風寒<lb/>
之邪用桂枝甘草以却其寒邪而緩其急搐用黄栢之<lb/>
苦寒滑以㵼實而潤燥急救腎水用升麻葛根以升陽<lb/>
氣行手足陽明之經不令遏絶更以桂枝辛熱入手陽<lb/>
<pb n="KR3e0078_WYG_010-40b"/>
明之經為引用潤燥復以芍藥甘草專補脾氣使不受<lb/>
風寒之邪而退木邪專益肺金也加人參以補元氣為<lb/>
之輔佐加當歸身去裏急而和血潤燥名之曰活血通<lb/>
經湯更令暖房中近火摩搓其手乃愈　本事方春夏<lb/>
服養血地黄丸　秋服羚羊角湯　冬服烏頭湯　下<lb/>
虚則挾腰膝疼痛防風散　上虚則挾心神煩熱不得<lb/>
睡卧麥門冬散黄茋丸　外感風濕四肢拘攣蒼耳子<lb/>
搗末煎服　酒煮木𤓰令爛研作粥漿用裹筋急處冷<lb/>
<pb n="KR3e0078_WYG_010-41a"/>
即易　灸筋急不能行内踝筋急灸内踝四十壯外踝<lb/>
筋急灸外踝三十壯立愈<lb/>
　　　眩暈<lb/>
眩謂眼黑眩也暈如運轉之運世謂之頭旋是也　内<lb/>
經論眩皆屬肝木屬上虚丹溪論眩主於補虚治痰降<lb/>
火仲景治眩亦以痰飲為先也　趙以德曰丹溪先生<lb/>
主火而言者道也然道無所之而不在道之謂何隂陽<lb/>
水火是也其順浄清謐者水之化動擾撓亂者火之用<lb/>
<pb n="KR3e0078_WYG_010-41b"/>
也腦者地氣之所生故藏於隂目之瞳子亦腎水至隂<lb/>
所主所以二者皆喜静謐而惡動擾静謐則清明内持<lb/>
動擾則掉擾散亂是故腦轉目眩者皆由火也靈樞曰<lb/>
五藏六府之精氣皆上注目而為之精筋骨血氣之精<lb/>
與脈并為目系上屬於腦後出於項中故邪中於項因<lb/>
逢其身之虚其入深則隨眼系以入於腦入於腦則腦<lb/>
轉腦轉則引目系急目系急則目眩以轉矣所謂邪者<lb/>
風寒濕熱内外之諸邪也然諸邪盡謂以火之所成眩<lb/>
<pb n="KR3e0078_WYG_010-42a"/>
者何内經謂諸風掉眩皆屬肝木者是專言風邪矣原<lb/>
病式釋之曰風火皆屬陽多為兼化陽主乎動兩動相<lb/>
搏則頭目為之眩暈而旋轉火本動也焰得風則自然<lb/>
旋轉於是乎掉眩掉搖也眩昏亂旋運也此非風邪之<lb/>
因火所成者歟然風有内外外入者兼火化者則如是<lb/>
若内發者尤是因火所生之風也及諸篇中之所謂有<lb/>
厥隂司天客勝耳鳴掉眩厥隂之眩者亦然此司天之<lb/>
氣從上受者外入者也又謂發生之紀與歲木運太過<lb/>
<pb n="KR3e0078_WYG_010-42b"/>
皆掉眩巔疾善怒肝肺太過善忘忽忽冒眩巔疾又徇<lb/>
蒙招尤過在足少陽厥隂者言目瞤動䝉暗也巢氏亦<lb/>
謂脇下痛頭眩者肝實也此或得於肝藏應天氣者所<lb/>
動或因本藏虚實之氣自動皆名之為風非火之烈焰<lb/>
何能上於巔也至於木鬱之發甚則耳鳴眩轉目不識<lb/>
人善暴僵仆者尤是肝木中火發之甚也此天氣内應<lb/>
於藏與肝虚實之氣動者是皆名内發之風者也又謂<lb/>
太陽之勝熱反上行頭項頂腦中痛目如脫註文謂寒<lb/>
<pb n="KR3e0078_WYG_010-43a"/>
氣凌逼陽不勝之太陽之氣標在於巔入絡於腦故病<lb/>
如是謂太陽司天善悲時眩仆靈樞謂邪在心者病亦<lb/>
同二者皆是邪逼於心下致神志不安則悲心火不行<lb/>
則妄動上炎謂太隂之復隂氣上厥飲發於中頭項胸<lb/>
痛而掉瘛尤甚註文謂濕氣内逆寒氣不行太陽上留<lb/>
故為是病謂太隂在泉病衝頭痛目似脫註文云亦是<lb/>
足太陽病也謂太隂司天頭項痛善眩靈樞謂邪在腎<lb/>
頸項時眩此皆濕邪害腎逼太陽之氣留於上而然也<lb/>
<pb n="KR3e0078_WYG_010-43b"/>
至於金匱要略謂心下有支飲其人苦冒眩者亦是格<lb/>
其心火不行而上衝也謂尺脈浮為傷腎趺陽脈緊為<lb/>
傷脾風寒相搏食穀即眩謂陽明脈遲食難用飽飽則<lb/>
發煩頭眩二者因脾胃虚而陽氣不足所以外見遲緊<lb/>
之脈内受濕飲之鬱不足之㣲陽者始與所鬱之熱并<lb/>
而衝上於胸目也用此比類言之則眩暈之病非一邪<lb/>
而可終若夫太乙天真元氣皆得胃脘之陽以行於周<lb/>
身分三隂三陽之經脈六氣應天之隂陽運行於表者<lb/>
<pb n="KR3e0078_WYG_010-44a"/>
謂之六化布五行於五藏屬之氣應地之隂陽運行於<lb/>
裏者謂之五陽雖然表裏固分為二氣乎一經合一<lb/>
藏相通氣而行則表裏必似二而一一而二者也悉如<lb/>
其天之有德有化有用有變於氣交者備在身形之中<lb/>
經曰成敗倚伏皆生於動動之清静則生化治動之躁<lb/>
亂則苛疾起自此言之掉眩由人氣所動者豈止如金<lb/>
匱所云濕飲而已若此五陽六化妄動而病者又可勝<lb/>
數哉且夫凡有過節即隨其所動經藏之氣而妄起因<lb/>
<pb n="KR3e0078_WYG_010-44b"/>
名曰厥陽之火厥陽之火有五謂之五邪五邪之變遂<lb/>
勝克之病作又或腎水不足或精血傷敗不能制其五<lb/>
陽之火獨光或中土虚衰不能隄防下氣之逆則龍雷<lb/>
之火得以震動於巔諸火上至於頭重則搏擊為痛輕<lb/>
則旋轉為眩暈矣夫如是比類之道在經有之諸治病<lb/>
循法守度援物比類化之㝠㝠循上及下何必守經不<lb/>
引比類是知不明也其此之謂歟或曰治諸邪當何如<lb/>
曰天火因動而起但各從其所動之因而治之因實熱<lb/>
<pb n="KR3e0078_WYG_010-45a"/>
而動者治其熱因邪搏擊而動者治其邪因厥逆逼上<lb/>
者下治所厥之邪因隂虚而起者補其隂抑其陽按而<lb/>
收之因陽虚而氣浮上者則補其陽斂其浮游之氣因<lb/>
五志而動者各安其藏氣以平之因鬱而發者治其所<lb/>
鬱之邪開之發之因精血不足者補之不已則求其屬<lb/>
以衰之因勝克而動者從盛衰之氣而補㵼之中氣虚<lb/>
衰而動者補其土以安之上焦清明之氣虚不能主持<lb/>
而動者亦當補中焦之穀氣推而揚之因五藏六府上<lb/>
<pb n="KR3e0078_WYG_010-45b"/>
注之精氣不足而動者察其何者之虚而補之如是雖<lb/>
不專治其火而火自息矣凡治百病之由火而生者皆<lb/>
然非唯掉眩而已　嚴氏云外感六淫内傷七情皆能<lb/>
眩暈當以脈證辨之　風則脈浮有汗項張不仁局方<lb/>
消風散本事川芎散羚羊角散都梁丸青州白丸子<lb/>
寒則脈𦂳無汗筋攣掣痛不換金正氣散加芎芷白芍<lb/>
藥甚則薑附湯濟生三五七散　暑則脈洪大而虚自<lb/>
汗煩悶黄連香薷飲十味香薷飲消暑丸　濕則脈細<lb/>
<pb n="KR3e0078_WYG_010-46a"/>
沉重吐逆涎沫腎著湯加川芎名除濕湯滲濕湯濟生<lb/>
芎术散　風熱羌活湯鈎藤散　寒濕芎术除眩湯理<lb/>
中湯仍吞來復丹甚者養正丹　七情相干眩暈欲倒用<lb/>
十四友丸安腎丸二藥夾和以和劑七氣湯送下仍間<lb/>
用乳香泡湯下　有氣虚者乃清氣不能上升或<lb/>
汗多亡陽所致當升陽補氣黄茋人參白术川芎當歸<lb/>
甘菊花柴胡升麻之類直指方云淫欲過度腎家不能<lb/>
納氣歸元使諸氣逆奔而上此眩暈出於氣虚也宜益<lb/>
<pb n="KR3e0078_WYG_010-46b"/>
氣補腎湯　有血虚者乃因亡血過多陽無所附而然<lb/>
當益氣補血芎歸湯之類直指方云吐衂崩漏肝家不能<lb/>
收攝榮氣使諸血失道妄行此眩暈生於血虚也宜補<lb/>
肝養榮湯　有因虚致暈雖暈醒時面常欲近火欲得<lb/>
暖手按之葢頭面乃諸陽之㑹陽氣不足故耳　丹溪<lb/>
云一男子年七十九歲頭目昏眩而重手足無力吐痰<lb/>
口口相續左手脈散大而緩右手緩而脈大不及於左<lb/>
重按皆無力飲食畧減而㣲渇大便三四日一行衆人<lb/>
<pb n="KR3e0078_WYG_010-47a"/>
皆與風藥至春深必死予曰此大虚證當以補藥作大<lb/>
劑服之衆怒而去予教用人參當歸身黄茋白术芍藥<lb/>
濃煎作湯使下連栢丸三十粒如此者服一年半而精<lb/>
力如少壯時連栢丸冬加乾薑少許餘三時皆依本法<lb/>
連栢皆薑汁炒為細末又以薑汁煮糊為丸　東垣云<lb/>
范天騋之内素有脾胃之病時顯煩燥胸中不利大便<lb/>
不通初冬出外晩歸為寒氣怫鬱悶亂火作火不得伸<lb/>
故也醫疑有熱治以疎風丸大便行而病不減又疑藥<lb/>
<pb n="KR3e0078_WYG_010-47b"/>
力少復加七八十丸下兩行前證仍不減復添吐逆食<lb/>
不能停痰吐稠粘湧出不止眼黑頭旋惡心煩悶氣短<lb/>
促上喘無力不欲言心神顛倒兀兀不止目不敢開如<lb/>
在風雲中頭苦痛如裂身重如山四肢厥冷不得安卧<lb/>
予謂前證乃胃氣已損復下兩次則重損其胃而痰厥<lb/>
頭痛作矣製半夏白术天麻湯治之而愈　中脘伏痰<lb/>
嘔逆眩暈旋覆花湯主之金匱方卒嘔吐心下痞膈間<lb/>
有水眩悸者半夏加茯苓湯主之假令瘦人臍下有悸<lb/>
<pb n="KR3e0078_WYG_010-48a"/>
吐涎沫而頭眩此水也五苓散主之又云心下有支飲<lb/>
<hi>短氣倚息形如腫為支飲</hi>其人苦冒眩澤㵼白术湯主之澤㵼五兩<lb/>
白术二兩水二升煮一升分温再服　痰閉不出者吐<lb/>
之　青黛散搐鼻取涎治眩神効　頭風眩暈可用獨<lb/>
聖散吐之吐訖可用清上辛凉之藥防風通聖散加半<lb/>
夏等味仲景云此痰結胸中而致也　大小便結滯者<lb/>
㣲利之河間搜風丸　體虚有寒者温之仲景云風虚<lb/>
頭重眩苦極不知食味暖肌補中益精氣白术附子湯<lb/>
<pb n="KR3e0078_WYG_010-48b"/>
主之　肝厥狀如癎疾不醒嘔吐醒後頭虚暈發熱用<lb/>
麻黄鈎藤陳皮石膏乾葛半夏麴柴胡甘草枳殻甘菊為<lb/>
粗末每服四錢水一鍾半生薑三片棗一枚同煎至八<lb/>
分去渣温服　鈎藤散鈎藤陳皮半夏麥門冬茯苓石<lb/>
膏人參甘菊防風各等分甘草減半為粗末每服四錢<lb/>
水一鍾半生薑七片煎八分温服　戴復菴云有眩暈<lb/>
之甚擡頭則屋轉眼常黑花觀見常如有物飛動或見<lb/>
物為兩宜小三五七散或芎附湯生料正元飲加鹿茸<lb/>
<pb n="KR3e0078_WYG_010-49a"/>
一錢下靈砂丹或用正元飲加炒川椒一十五粒下茸<lb/>
硃丸若不効則獨用鹿茸一味每服半兩用無灰酒一<lb/>
盞半煎至一盞去渣入麝香少許服緣鹿茸生於頭<lb/>
頭暈而治以鹿茸葢以類相從也曾有頭痛不愈服茸<lb/>
硃丹而効　右上一條為虚寒者設也若實熱者用之殆<lb/>
矣故丹溪云眩暈不可當者大黄三次酒炒乾為末茶<lb/>
調下每服一錢至二錢　劉宗厚以眩暈為上實下虚<lb/>
所致而又明之曰所謂虚者血與氣也所謂實者痰涎<lb/>
<pb n="KR3e0078_WYG_010-49b"/>
風火也是固然矣然針經胃風篇云上虚則眩又五藏<lb/>
生成篇云徇蒙招尤目瞑耳聾下虚上實䝉昏冒也招<lb/>
揺掉也瞑黑眩也即眩暈之證則劉氏所稱無乃與之<lb/>
氷炭乎葢知虚者正氣虚實者邪氣實邪之所凑其氣<lb/>
必虚留而不去其病為實則虚即實實即虚何氷炭之<lb/>
有然亦當從寸部以定虚實上虚者以鹿茸法治之上<lb/>
實者以酒大黄法治之　本事方治虚風頭旋吐痰涎<lb/>
不已以養正丹主之稱其升降隂陽補接真氣非止頭<lb/>
<pb n="KR3e0078_WYG_010-50a"/>
旋而已嚴氏云世所謂氣不歸元而用丹藥鎮墜沉香<lb/>
降氣之法葢香竄散氣丹藥助火其不歸之氣豈能因<lb/>
此而復耶内經云治病必求其本氣之歸求其本而用<lb/>
藥則善矣<lb/>
診　左手脈數熱多　脈澀有死血　右手脈實痰積<lb/>
脈大是久病<lb/>
　<lb/>
　<lb/>
<pb n="KR3e0078_WYG_010-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　證治凖繩卷十<lb/>
</p>
<p>
</p>
  </div>
</body>
</text>
</TEI>
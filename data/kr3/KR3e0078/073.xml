<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證治準繩卷七十三</head> <lb/>
    <p>
<pb n="KR3e0078_WYG_073-1a"/>
欽定四庫全書<lb/>
　證治準繩卷七十三<lb/>
　　　　　　　　　　　　明　王肯堂　撰<lb/>
　幼科<lb/>
　　肝臟門<lb/>
　　　肝<lb/>
錢肝主風　實則目直大呌呵欠項急頓悶　虛則咬<lb/>
牙多欠氣熱則外生氣温則内生　肝病哭呌目直視<lb/>
<pb n="KR3e0078_WYG_073-1b"/>
呵欠頓悶項急　外生感風呵欠頓悶口中氣熱當發<lb/>
散大青膏主之若能食飲水不止當大黄丸微下之餘<lb/>
不可下　肝熱手㝷衣領及亂捻物瀉青丸主之壯熱<lb/>
飲水喘悶瀉白散主之　肝有風目連劄不搐得心熱<lb/>
則搐治肝瀉青丸治心導赤散　肝有熱目直視不搐<lb/>
得心熱則搐治肝瀉青丸治心導赤散　肝有風甚身<lb/>
反折彊直不搐心不受熱也當補腎治肝補腎地黄丸<lb/>
治肝瀉青丸　凡病或新或久皆引肝風風動而上於<lb/>
<pb n="KR3e0078_WYG_073-2a"/>
頭目目屬肝風入於目上下左右如風吹不定兒不能<lb/>
任故目連劄也若熱入於目牽其筋脉兩眥俱𦂳不能<lb/>
轉視故目直也若得心熱則搐以其子母俱有實熱風<lb/>
火相摶故也<hi>潔古曰肝主謀勇熱則尋衣捻物目連劄直視不能轉視或極則身反彊直折皆風</hi>
<hi>火也目者肝之竅屬木木性急故如是</hi>肝病秋見<hi>一作日晡</hi>肝强勝肺肺怯不<lb/>
能勝肝當補脾肺治肝益脾者母令子實故也補脾益<lb/>
黄散治肝瀉青丸主之　肝病春見<hi>一作早晨</hi>肺勝肝當補<lb/>
腎肝治肺臟肝怯者受病也補肝腎地黄丸治肺瀉白<lb/>
<pb n="KR3e0078_WYG_073-2b"/>
散主之　五臟相勝輕重肝病見秋木旺肝勝肺也宜<lb/>
補肺瀉肝輕者肝病退重者唇白而死　婁五臟相勝<lb/>
病隨時令乃錢氏擴充内經藏氣法時論之㫖實發前<lb/>
人所未發者也假如肝病見於春及早晨乃肝自病於<lb/>
本位也今反見於秋及日晡肺之位知肺虛極肝徃勝<lb/>
之故當補脾肺瀉肝也餘倣此　潔肝主風自病則風<lb/>
搐拘急急食甘以緩之佐以酸苦以辛散之　實則風<lb/>
搐力大瀉青丸主之　虛則風搐力小地黄丸主之<lb/>
<pb n="KR3e0078_WYG_073-3a"/>
心乘肝實邪壯熱而搐利驚丸凉驚丸主之　肺乘肝<lb/>
賊邪氣盛則前伸呵欠微搐法當瀉肺先補本臟補肝<lb/>
地黄丸主之瀉肺瀉白散主之　脾乘肝微邪多睡體<lb/>
重而搐先當定搐瀉青丸主之搐止再見後證則别立<lb/>
法治之　腎乘肝虛邪增寒呵欠而搐羌活膏主之<lb/>
劉凡肝得病必先察其肺腎两臟根其病之所起然後<lb/>
審其肝家本臟之虛實方可治療然腎者肝之母金者<lb/>
木之賊今肝之得病若非腎水之不能相生必是肺金<lb/>
<pb n="KR3e0078_WYG_073-3b"/>
之鬼來相攻擊不得不詳審而求之故其來在肺先治<lb/>
其肺攻其鬼也其來在腎先補其腎滋其根也然後審<lb/>
其肝家本臟之虛實而寒温之　薛若肝經實熱而外<lb/>
生風者宜用大青膏散之若既服而前證仍作或益甚<lb/>
者此邪氣已去而脾氣虧損也宜用異功散加芎歸補<lb/>
之若肝經虛熱或因尅伐而内生風者宜用異功散地<lb/>
黄丸補之若風邪入臟能食飲冷大便秘結者此邪氣<lb/>
内實也宜用大黄丸下之若既下而食少飲湯或腹作<lb/>
<pb n="KR3e0078_WYG_073-4a"/>
脹者此脾氣内虛也宜用白术散補之氣血素弱或因<lb/>
病後或服攻伐之劑而手㝷衣領咬牙呵欠目淡青者<lb/>
乃肝經虛甚也急用地黄丸以補腎肝哽氣短氣長出<lb/>
氣乃肺經虛甚也急用異功散以補脾肺若申酉時呌<lb/>
哭直視呵欠頓悶項急驚悸手足搖動發熱飲水者此<lb/>
風火相摶而勝肺金也用柴胡梔子散以治肝火生肝<lb/>
血用異功散補脾土生肺金若唇白者為脾絶不治<lb/>
海肝苦急急食甘以緩之甘草　肝欲散急食辛以散<lb/>
<pb n="KR3e0078_WYG_073-4b"/>
之川芎　以辛補之細辛　以酸補之芍藥　肝虚以<lb/>
生薑陳皮之類補之虚則補其母腎者肝之母也以熟<lb/>
地黄栢補腎如無他證錢氏地黄丸補之　補肝丸四<lb/>
物湯内加防風羌活等分為細末煉蜜為丸是也　鎮<lb/>
肝丸即瀉青丸去梔子大黄是也治肝虛錢氏補腎地<lb/>
黄丸　肝實以白芍藥瀉之如無他證錢氏瀉青丸主<lb/>
之實則瀉其子心乃肝之子以甘草瀉心<lb/>
瀉青丸<hi>錢氏</hi>　又名瀉肝丸<lb/>
<pb n="KR3e0078_WYG_073-5a"/>
　　當歸<hi>去蘆焙</hi>龍膽<hi>焙/</hi>川芎　山梔子<hi>仁/</hi>川大黄<hi>濕紙裹煨</hi>
　　羌活　防風<hi>去蘆各等分</hi>
　右為末煉蜜和丸芡實大毎服半丸至一丸煎竹葉<lb/>
　湯同沙糖温水化下　薛前方足厥陰經解散肌表<lb/>
　疏通内熱之藥也若大便秘結煩渴飲冷飲食如常<lb/>
　者屬形病俱實宜用此以瀉之若大便調和煩渴飲<lb/>
　冷目淡青色屬病氣實而形氣虛宜用抑肝散平之<lb/>
　若大便不實作渴飲湯飲食少思肢體倦怠者屬形<lb/>
<pb n="KR3e0078_WYG_073-5b"/>
　病俱虛宜用地黄丸補之<lb/>
抑肝散　治肝經虛熱發搐或發熱咬牙或驚悸寒熱<lb/>
　或木乘土而嘔吐痰涎腹脹少食睡卧不安<lb/>
　　軟柴胡　甘草<hi>各五分</hi>川芎<hi>八/分</hi>當歸　白术<hi>炒</hi>茯苓<lb/>
　　　鈎藤<hi>各一錢</hi>
　右水煎子母同服　如蜜丸名抑青丸<lb/>
大青膏<hi>方見驚搐</hi>　大黄丸<hi>方見/腹脹</hi>　異功散<hi>方見吐瀉</hi>　白术散<lb/>
<hi>方見渴</hi>　柴胡梔子散<hi>方見諸熱</hi>　利驚丸　凉驚丸　羌活<lb/>
<pb n="KR3e0078_WYG_073-6a"/>
膏<hi>三方俱見驚搐</hi>　洗心散<lb/>
　　　驚搐<lb/>
婁驚搐一也而有晨夕之分表裏之異身熱力大者為<lb/>
急驚身冷力小者為慢驚仆地作聲醒時吐沫者為癎<lb/>
頭目仰視者為天弔角弓反張者為痙而治各不同也<lb/>
藏府旺時補瀉法錢因潮熱發搐在寅卯辰時者此肝<lb/>
用事之時也身體壯熱目上視手足動搖口内生熱涎<lb/>
項頸强急此肝旺也當補腎治肝補腎地黄丸<hi>方見腎部</hi>治<lb/>
<pb n="KR3e0078_WYG_073-6b"/>
肝瀉青丸<hi>方見肝部</hi>　薛寅卯辰時搐而發熱作渴飲冷便<lb/>
結屬肝膽經虛熱用柴芍參苓散作渴引飲自汗盜汗<lb/>
屬肝膽經血虛用地黄丸口吻流涎屬肝木尅脾土用<lb/>
六君子湯　一小兒寅卯時發熱痰搐服抱龍丸而愈<lb/>
後復患因自用前藥更加咳𠻳氣喘不時發搐面赤或<lb/>
青黄或浮腫或流涎余謂咳𠻳氣喘乃脾肺氣虛不時<lb/>
發搐乃木乘土位面青而黄赤乃肝助心脾浮腫流涎<lb/>
乃脾氣虛弱用益智丸以補心神補中益氣湯以養脾<lb/>
<pb n="KR3e0078_WYG_073-7a"/>
肺頓愈　錢因潮熱發搐在巳午未時者此心用事之<lb/>
時也心惕目上視白睛赤色牙闗𦂳急口内涎生手足<lb/>
動搖此心旺也當補肝治心治心導赤散凉驚丸補肝<lb/>
地黄丸　廣親宅七太尉方七嵗潮熱數日欲愈錢謂<lb/>
父二大王曰七使潮熱將安八使預防驚搐王怒曰但<lb/>
使七使愈勿言八使病錢曰八使過來日午間即無苦<lb/>
也次日午前果作搐急召錢治之三日而愈葢預見其<lb/>
目直視而顋赤必肝心俱熱更坐石杌子乃欲就冷此<lb/>
<pb n="KR3e0078_WYG_073-7b"/>
熱甚也又肌膚素肥盛而本實其脉急促故發搐尅言<lb/>
午時者自寅至午皆心肝用事之時治之乃瀉心肝補<lb/>
腎自安矣　薛巳午未時發搐若兼作渴飲水屬風火<lb/>
相摶以地黄丸補肝導赤散凉驚丸治心若作渴飲湯<lb/>
體倦不乳土虛而木旺也用地黄丸以補腎六君子湯<lb/>
以補脾　一小兒巳午時搐熱驚悸發時形氣倦怠而<lb/>
黄懶食流涎飲湯此心火虛而不能生脾土也不信自<lb/>
服凉心之藥更加吐瀉睡而露睛幾成慢脾風用六君<lb/>
<pb n="KR3e0078_WYG_073-8a"/>
薑桂佐以地黄丸而愈　一小兒七嵗驚搐發熱不已<lb/>
巳午未時益甚形氣殊倦熱定飲湯此心脾氣虛朝用<lb/>
補中益氣湯加益智仁夕用六君當歸釣藤鈎㝷愈後<lb/>
飲食過多復作吐瀉或治以保和丸反加寒熱發搐此<lb/>
脾土復傷而肝木所侮也用六君柴胡寒熱止而飲食<lb/>
進但午未時仍瀉用補中益氣湯加茯苓半夏釣藤鈎<lb/>
而愈　錢因潮熱發搐在申酉戌時者此肺用事之時<lb/>
也不甚搐而喘目微斜視身熱如火睡露睛手足冷大<lb/>
<pb n="KR3e0078_WYG_073-8b"/>
便淡黄水是肝旺當補脾益黄散<hi>方見脾部</hi>治肝瀉青丸治<lb/>
心導赤散<hi>潔古云脾病肝强法當補脾恐木賊害宜先瀉心肝以挫其强而後補脾為當</hi>　徐<lb/>
氏子三嵗病潮熱毎日西則發搐身微熱而目微斜露<lb/>
睛四肢冷而喘大便微黄請錢與李同治錢問李曰病<lb/>
何搐也李曰有風何身熱微温曰四肢所作何目斜睛<lb/>
露曰搐則目斜何肢冷曰冷厥心内熱曰何喘曰搐之<lb/>
甚也曰何以治之曰凉驚丸鼻中灌之必搐止錢又問<lb/>
曰既謂風病温壯搐引目斜露睛内熱肢冷及搐甚而<lb/>
<pb n="KR3e0078_WYG_073-9a"/>
喘並以何藥治之李曰皆此藥也錢曰不然搐者心肝<lb/>
實也身微熱者日西肺用事之時也肺主身温今且熱<lb/>
者肺虛也目微邪露睛者肝肺相乘勝也四肢冷者脾<lb/>
虛也肺若虛甚則脾母亦弱木氣乘脾四肢即冷治之<lb/>
當先補脾肺用益黄散阿膠散得脾虚證退然後治其<lb/>
心肝汗瀉青丸導赤散凉驚丸治之九日愈　薛申酉<lb/>
戌時微搐而喘目微斜身似熱睡而露睛大便淡黄屬<lb/>
脾肺虛熱用異功散手足逆冷或喘瀉不食屬脾肺虚<lb/>
<pb n="KR3e0078_WYG_073-9b"/>
寒用六君抱薑木香久病而元氣虛者用六君子六味<lb/>
丸二藥主之<lb/>
錢因潮熱發搐在亥子丑時者此腎用事之時也不甚<lb/>
搐而卧不穏身體温壯目睛𦂳斜視喉中有痰大便銀<lb/>
褐色乳食不消多睡不省當補脾治心補脾益黄散治<lb/>
心導赤散凉驚丸<hi>潔古云皆因大病後脾胃虚損多有此疾</hi>　薛亥子丑時<lb/>
微搐身熱目睛𦂳斜吐瀉不乳厥冷多睡屬寒水侮土<lb/>
用益黄散未應用六君薑桂<lb/>
<pb n="KR3e0078_WYG_073-10a"/>
表裏錢傷風發搐因傷風後得之口中氣出熱呵欠頓<lb/>
悶手足動搖當發散大青膏主之小兒生來怯弱者多<lb/>
此病也　潔傷風發搐因傷風而得之證同大人傷風<lb/>
寒痰之類當辨有汗無汗陰陽二證用大青膏小續命<lb/>
之類開發則愈<hi>大青膏陰證小續命陽證也</hi>　薛傷風發搐口氣不<lb/>
熱肢體倦怠用異功散補脾土釣藤飲清肝木若因風<lb/>
邪内鬱發熱而變諸證者當理肺金清風邪若外邪既<lb/>
解而内證未除當理肺補脾若肺經虧損而致驚搐等<lb/>
<pb n="KR3e0078_WYG_073-10b"/>
證者當補脾肺以平肝心則驚搐自止矣　一小兒月<lb/>
内發搐鼻塞乃風邪所傷以六君子湯加桔梗細辛子<lb/>
母俱服更以葱頭七莖生薑一片細擂攤紙上合置掌<lb/>
中令熱急貼𩕄門少頃鼻利搐止<lb/>
大青膏<lb/>
　　天麻<hi>末一分</hi>白附子<hi>末生一/錢半</hi>青黛<hi>一錢/研</hi>蝎尾<hi>去毒生末</hi>烏<lb/>
　　蛇梢肉<hi>酒浸焙乾取末各半錢</hi>朱砂<hi>研/</hi>天竺黄<hi>研</hi>
　右同再研細生蜜和成膏毎服半皂子大至一皂子<lb/>
<pb n="KR3e0078_WYG_073-11a"/>
　大月中兒粳米大同牛黄膏温薄荷水化一字服之<lb/>
　五嵗已上同甘露散服之<lb/>
小續命湯<hi>方見中風</hi>
錢傷食發搐因傷食後得之身體温多唾多睡或吐不<lb/>
思乳食而發搐當先定搐搐退白餅子<hi>方見癖</hi>下之後服<lb/>
安神丸<hi>方見心臟</hi>　潔傷食發搐謂不因他證忽然而搐此<lb/>
因飲食過度致傷脾胃故兒多睡多吐不思飲食脾胃<lb/>
既虚引動肝風則發搐當先定其搐如羌活防風煎下<lb/>
<pb n="KR3e0078_WYG_073-11b"/>
瀉青丸後用白餅子下其食漸漸用調中丸<hi>方見腹痛</hi>異功<lb/>
散<hi>方見吐瀉</hi>養其氣　薛停食發搐嘔吐乳食者宜用消食<lb/>
丸若食既消而前證仍作或變他證者脾土傷而肝木<lb/>
乘之也用六君子加釣藤鈎以健脾平肝<hi>消食丸方見傷食</hi>
垣外物驚宜鎮平之以黄連安神丸若氣動所驚宜寒<lb/>
水石安神丸　婁外物驚者元氣本不病故治以黄連<lb/>
安神之苦寒氣動驚者不因外物驚元氣自有病故治<lb/>
以寒水石安神之甘寒也<lb/>
<pb n="KR3e0078_WYG_073-12a"/>
黄連安神丸<lb/>
　　黄連<hi>浄酒炒一錢半</hi>朱砂<hi>細研/水飛</hi>生地黄　當歸<hi>各一錢</hi>甘草<lb/>
　　<hi>炙五分</hi>
　右為極細末蒸餅和丸如黄米大毎服十丸津下<lb/>
寒水石安神丸<hi>即錢氏安神丸方見心臟</hi>
鎮心丸　凉心經治驚熱痰盛<lb/>
　　甜硝<hi>白者</hi>人參<hi>去蘆取末/各一两</hi>甘草<hi>炙/</hi>寒水石<hi>燒各一两半</hi>乾<lb/>
　　山藥<hi>白者</hi>白茯苓<hi>各二/两</hi>朱砂<hi>一/两</hi>龍腦　麝香<hi>各一錢三味俱</hi>
<pb n="KR3e0078_WYG_073-12b"/>
　　<hi>研</hi>
　右為末熟蜜丸如雞頭大如要紅入坯子臙脂二錢<lb/>
　<hi>即染臙脂</hi>温水化下半丸至一二丸食後<lb/>
急慢驚總論小兒急慢驚風古謂陰陽癎也急者屬陽<lb/>
陽盛而陰虧慢者屬陰陰盛而陽虧陽動而躁疾陰静<lb/>
而遲緩皆因臟腑虛而得之虛能發熱則風生是以風<lb/>
生於肝痰生於脾驚出於心熱出於肝而心亦熱以驚<lb/>
風痰熱合為四證搐搦掣顫反引竄視為八候凡眨眼<lb/>
<pb n="KR3e0078_WYG_073-13a"/>
搖頭張口出舌唇紅臉赤面眼唇青及瀉皆青髮際印<lb/>
堂青筋三闗虎口紋紅紫或青者皆驚風候也大抵肝<lb/>
風心火二者交争必挾心熱而後發始於搐故熱必論<lb/>
虛實證先分逆順治則有後先葢實熱為急驚虛熱為<lb/>
慢驚慢驚當無熱其發熱者虛也急驚屬陽用藥以寒<lb/>
慢驚屬陰用藥以温然又必明淺深輕重進退疾徐之<lb/>
機故曰熱論虛實者此也男搐左視左女搐右視右男<lb/>
眼上竄女眼下竄男握拇指出外女握拇指入裏男引<lb/>
<pb n="KR3e0078_WYG_073-13b"/>
手挽左直右曲女引手挽右直左曲凡此皆順反之則<lb/>
逆亦有先搐左而後雙搐者但搐順則無聲搐逆則有<lb/>
聲其指紋彎弓入裏者順反外者逆出入相半者難痊<lb/>
故曰證分逆順者此也陽病陰脉陰病陽脉亦為反凡<lb/>
熱盛生痰痰盛生驚驚盛生風風盛發搐治搐先於截<lb/>
風治風先於利驚治驚先於豁痰治痰先於解熱其若<lb/>
四證俱有又當兼施並理一或有遺必生他證故曰治<lb/>
有先後者此也綱領如此若分三者言之暴烈者為急<lb/>
<pb n="KR3e0078_WYG_073-14a"/>
驚沈重者為慢驚至重者肝風木之尅脾土則為慢脾<lb/>
風矣　婁急驚證屬木火土實也木實則搐而力大目<lb/>
上目劄所謂木太過曰發生其動掉眩癲癎是也火實<lb/>
則身熱面赤土實則不吐瀉睡合睛故其治法合凉瀉<lb/>
而用凉驚丸利驚丸之類慢驚證屬木火土虛也木虛<lb/>
則搐而力小似搐而不甚搐經所謂木不及曰委和其<lb/>
病搖動注恐是也謂手足搐動腹注瀉心恐悸也火虛<lb/>
則身冷口氣冷土虛則吐瀉睡露睛故其治法合温補<lb/>
<pb n="KR3e0078_WYG_073-14b"/>
而用羌活膏益黄散有熱者用東垣黄耆益黄散其東<lb/>
垣非錢氏羌活膏治慢驚者謂土虛泄瀉火木乘之謂<lb/>
手掌與腹俱熱之證若火木土俱虛而搖動恐悸注瀉<lb/>
手腹冷者非羌活膏不能治之　丹小兒驚風有二急<lb/>
驚屬痰熱宜凉瀉慢驚屬脾虛所主多死宜温補急驚<lb/>
用降火下痰丸養血藥作湯下之慢驚當補脾兼用朱<lb/>
砂安神丸清米湯下更於血藥中求之<hi>如四物四君東垣黄耆益黄散</hi>
<hi>之類</hi>世以一藥通治之甚妄<lb/>
<pb n="KR3e0078_WYG_073-15a"/>
　　　急驚<lb/>
急驚之候亦曰真搐牙闗𦂳急壯熱涎潮竄視反張搐<lb/>
搦顫動唇口眉眼眨引頻併口中氣冷臉赤唇紅大小<lb/>
便黄赤其脉浮數洪𦂳此内挾實熱外感風邪心家受<lb/>
熱積驚肝家生風發搐肝風心火二藏交争血亂氣并<lb/>
痰涎壅盛百脉凝滯闗竅不通風氣蕃盛無所發泄故<lb/>
暴烈也又有搐搦反張斜視而牙闗不𦂳口無痰涎而<lb/>
氣熱未可直指以為驚風恐是傷風傷寒夾食夾驚疹<lb/>
<pb n="KR3e0078_WYG_073-15b"/>
痘等證此即錢氏假搐之説又各依本證施治矣又急<lb/>
驚搐搦不可把握但扶持之否則風癎逆入經絡遂使<lb/>
手足拘攣成癈疾　錢急驚因聞大聲或大驚而後發<lb/>
搐發過則如故此無陰也當下利驚丸主之　急驚本<lb/>
因熱生於心身熱面赤引飲口中氣熱大小便黄赤劇<lb/>
則發搐葢熱甚則風生風屬肝此陽盛陰虛也故利驚<lb/>
丸主之以除其痰熱不可用巴豆及温藥大下之恐搐<lb/>
虛熱不消也小兒熱痰客於心胃因聞大聲非常則動<lb/>
<pb n="KR3e0078_WYG_073-16a"/>
而驚搐矣若熱極雖不聞聲及驚亦自發搐　閻氏云<lb/>
急驚内有熱即生風又或因驚而發則目上連劄潮涎<lb/>
搐搦身體與口中氣皆熱及其發定或睡起即了了如<lb/>
故此急驚證也當其搐勢漸减時與鎮心治熱之藥一<lb/>
二服如麝香丸鎮心丸抱龍丸辰砂丸紫雪之類候驚<lb/>
勢已定湏㬰以藥下其痰熱如利驚丸軟金丹桃枝丸<lb/>
之類利下痰熱心神安寜即愈　潔古云急驚者陽證<lb/>
也俱腑受病熱痰客於肺是少陽相火旺經云熱則生<lb/>
<pb n="KR3e0078_WYG_073-16b"/>
風因聞大聲而作葢謂東方震卦得火氣而發搐火本<lb/>
不動熖得風而動當用利驚丸導赤散瀉青丸地黄丸<lb/>
搐止服安神丸　垣治驚大忌防風丸防風辛温之藥<lb/>
必殺人何也辛散浮温熱者火也能令母實助子之氣<lb/>
盛皆殺人也如因驚而瀉青色先鎮肝以朱砂之類勿<lb/>
用寒凉之藥大禁凉驚丸風木旺必尅脾胃當先實其<lb/>
土後瀉其子　丹急驚風發熱口噤手足心伏熱痰𠻳<lb/>
痰喘並用涌法重則用𤓰蒂散輕則用苦參赤小豆末<lb/>
<pb n="KR3e0078_WYG_073-17a"/>
以酸韲汁調服候少定用通聖散蜜丸服之間以桑樹<lb/>
上桑牛陰乾研末調服以平其風<hi>桑牛比楊牛則色白黄者是</hi>又以<lb/>
北薄荷葉寒水石各一两青黛白殭蠶辰砂各一錢全<lb/>
蝎二枚豬牙皂角槐角各五分並為末燈心湯和乳汁<lb/>
灌之角弓反張目直視因驚而致宜南星半夏入薑汁<lb/>
竹瀝灌之更灸印堂　初驚用防風導赤散生乾地黄<lb/>
川木通防風甘草等分用竹葉三錢煎服湏用寜神膏<lb/>
麥門冬去心天竹黄茯神朱砂各一两麝香一錢各搗<lb/>
<pb n="KR3e0078_WYG_073-17b"/>
研極細煉蜜和揑作小餅子臨卧薄荷湯化下一夜一<lb/>
餅　老醫常言小兒驚搐多是熱證若先便用驚風藥<lb/>
白附子全蝎殭蠶川烏之類便是壊證後有醫幼科者<lb/>
祇用導赤散加地黄防風進三服導去心經邪熱其搐<lb/>
便止次服寜神膏神效<hi>從孫道潤幼時患驚搐甚危延京口諸有名幼科醫療之益困</hi>
<hi>篤其祖易菴兄求方於余以是授之二服立愈自後常以救人無不效者恐人忽易故著之</hi>　曾急<lb/>
驚之論前代書所不載惟曰陽癎大㮣失所愛䕶或抱<lb/>
於當風或近於熱地晝則食多辛辣夜則衾葢太厚鬱<lb/>
<pb n="KR3e0078_WYG_073-18a"/>
蒸邪熱積於心𫝊於肝再受人物驚觸或跌撲呌呼雷<lb/>
聲鼓樂雞鳴犬吠一切所驚未發之時夜卧不穩困中<lb/>
或笑或哭齧齒齩乳鼻額有汗氣促痰喘忽爾悶絶目<lb/>
直上視牙闗𦂳急口噤不開手足搐掣此熱甚而然况<lb/>
兼面紅脉數可辨葢心有熱而肝有風二藏乃陽中之<lb/>
陽心火也肝風也風火陽物也風主乎動火得風則煙<lb/>
熖起此五行之造化二陽相鼓風火相搏肝藏魂心藏<lb/>
神因熱則神魂易動故發驚也心主乎神獨不受觸遇<lb/>
<pb n="KR3e0078_WYG_073-18b"/>
有驚則發熱熱極生風故能成搐名曰急驚治之之法<lb/>
先以五苓散加黄芩甘草水煎或百解散發表次通心<lb/>
氣木通散三解散疏滌肝經安魂退熱牛蒡湯防風湯<lb/>
主之驚風既除之後輕者投半夏丸重者下水晶丹與<lb/>
之去痰免成癡疾但不可用大寒凉藥治之熱去則寒<lb/>
起亢則害承廼制若倉卒之間驚與風證俱作祇用五<lb/>
苓散加辰砂末薄荷湯調服少解其證葢五苓散内有<lb/>
澤瀉導小便心與小腸為表裏小腸流利心氣得通其<lb/>
<pb n="KR3e0078_WYG_073-19a"/>
驚自减内有桂木得桂則枯是以能抑肝之氣其風自<lb/>
停况佐以辰砂能安神魂两得其宜大略要解熱凉心<lb/>
肝後惟可用平和湯散調理稍熱之劑則難用醫者宜<lb/>
審之　愚嘗感慨諸人毎見驚風搐作不明標本混為<lb/>
一證遽然全用金石腦麝蜈蚣蛇蝎大寒搜風等劑投<lb/>
之耗傷真氣其證愈甚多致弗救殊不知驚生於心風<lb/>
生於肝搐始於氣是為三證其驚與風首已詳及然所<lb/>
謂畜氣而成搐陳氏之論最為明理但未著其方余於<lb/>
<pb n="KR3e0078_WYG_073-19b"/>
此證則用寛氣飲治之祗以枳殻枳實為主葢其氣也<lb/>
四時平和則身安一息壅滯則疾作况小兒啼哭不常<lb/>
其氣藴蓄内則不能升降外則無由發泄展轉經時亦<lb/>
能作搐善醫者審察病源從而療之萬無一失更辨陰<lb/>
陽虛實不可輕忽若陽實證煎五和湯調三解散主之<lb/>
此急驚有搐之類若陰虛證煎固真湯調寛氣飲治之<lb/>
此慢驚有搐之類若暴感此證未别陰陽虛實先用五<lb/>
苓散和寛氣飲及少加寛熱飲三藥合用薑汁沸湯調<lb/>
<pb n="KR3e0078_WYG_073-20a"/>
灌即解大抵治搐之法貴以寛氣為妙氣順則搐停此<lb/>
自然之理　大凡幼穉欲令常時驚悸不作在乎腎藏<lb/>
和平故戴氏曰治驚不若補腎謂心屬火火性燥得肝<lb/>
風則煙熖起致生驚悸補腎則水升火降邪熱無侵雖<lb/>
有肝風不生驚駭其法當於申時進補腎地黄丸一服<lb/>
或琥珀抱龍丸用申時者葢水生於申佐之以藥則腎<lb/>
水得平心火不炎自無驚矣　鈐方治法大要用藥有<lb/>
次序有輕重通闗以後且與截風定搐風搐既定却下<lb/>
<pb n="KR3e0078_WYG_073-20b"/>
痰熱理為至當若患在痰熱未有驚風只可退熱化痰<lb/>
不可妄投驚風藥葢藥中多用寒凉恐引入痰熱入經<lb/>
絡凡病在熱不可妄治痰止當解表病在驚不可妄治<lb/>
風葢驚由痰熱得只可退熱化痰而驚自止病在痰不<lb/>
可便治驚急湏退熱化痰病在風不可便治搐葢風由<lb/>
驚作只可利驚化痰其風自散若也有搐湏用截風散<lb/>
驚至妙之道若治驚而痰不化熱亦不退驚安得自止<lb/>
化其痰熱若不退風亦不散痰安得去是知不治之治<lb/>
<pb n="KR3e0078_WYG_073-21a"/>
所以治之之謂歟急驚初𫝊風搐得定而痰熱一泄又<lb/>
湏急與和胃定心之劑若搐定而痰熱無多則但用輕<lb/>
藥消痰除熱可也然急驚雖當下切不可過用寒凉及<lb/>
水銀輕粉巴豆芒硝等蕩滌太驟或當劑之皆不得已<lb/>
但使疾去即止或不當用而用或可用而過焉由此遂<lb/>
成慢驚矣且如只下痰熱不必太驟但斟酌處用大黄<lb/>
一品足矣且急驚證源在於去肝風降心火活幼書以<lb/>
為至要之説也　薛急驚之候牙闗𦂳急壯熱涎湧竄<lb/>
<pb n="KR3e0078_WYG_073-21b"/>
視反張搐搦顫動口中氣熱頰赤唇紅脉浮洪數者此<lb/>
肝經血虛火動生風葢風生則陰血愈散陰火愈熾火<lb/>
動則肺金愈虧肝木愈盛宜滋肝血養脾氣若屡服袪<lb/>
風化痰瀉火辛散之劑便宜認作脾虛血損急補脾土<lb/>
若風火相摶抽搐目瞤筋急痰盛者用四物湯以生肝<lb/>
血加釣藤鈎山梔仁以清肝火更用四君子以補脾六<lb/>
味丸以滋腎若肺金尅木而兼呵欠者用瀉白散以泄<lb/>
肺邪地黄丸以益肝血若邪入肝則用柴胡清肝散加<lb/>
<pb n="KR3e0078_WYG_073-22a"/>
龍膽草亦可邪入心用梔子清肝散加炒黄連亦通邪<lb/>
入腎用六味地黄丸邪入肺用地骨皮散邪入脾用六<lb/>
君子加柴胡山梔若不養肝血不補脾氣純用袪風化<lb/>
痰之藥不已則脾益虚血益損邪氣延綿必傳慢驚矣<lb/>
　初有痰熱未有驚風先且解表袪肝風降心火<lb/>
和劑香蘇散解肌加乾葛<hi>見傷寒太陽症</hi>
參蘇飲　解驚風煩悶痰熱作搐咳𠻳氣逆脾胃不和<lb/>
　　人參<hi>去蘆</hi>紫蘇<hi>和/梗</hi>前胡<hi>去/蘆</hi>乾葛　半夏　赤茯苓<hi>去皮</hi>
<pb n="KR3e0078_WYG_073-22b"/>
　　<hi>各七錢半</hi>枳殻　陳皮<hi>去/白</hi>桔梗<hi>剉/炒</hi>甘草<hi>各五錢</hi>　鈐方去<lb/>
　　人參加川芎<lb/>
　右剉毎服二錢水一鍾薑二片煎七分無時温服<lb/>
人參羌活散　治初作急驚散風邪除風熱<lb/>
　　𦍑活　柴胡　獨活　川芎　人參　甘草<hi>炙</hi>白茯苓<hi>各一</hi>
　　<hi>兩</hi>前胡　桔梗　地骨皮　天麻<hi>酒浸焙/各半兩</hi>枳殻<hi>一兩麩炒</hi>
　右㕮咀毎服一錢水一盞薑一片薄荷一葉棗半箇<lb/>
　煎服疹痘未發亦可服直指方毎服三字末紫蘇薄<lb/>
<pb n="KR3e0078_WYG_073-23a"/>
　荷湯調搐掣𦂳急者去節麻黄煎湯調或惺惺散加<lb/>
　荆芥防風亦可免得遽施腦麝<lb/>
惺惺散　除風熱及傷寒時氣瘡疹發熱<lb/>
　　白茯苓<hi>浄</hi>細辛　桔梗　栝蔞根　人參　甘草<lb/>
　　<hi>炙</hi>白术　川芎<hi>各等分</hi>
　右為末毎服一錢水半盞薑一片薄荷三葉同煎湯<lb/>
　氏細辛减半<lb/>
獨活散　治胎驚發散風邪<lb/>
<pb n="KR3e0078_WYG_073-23b"/>
　　羌活　獨活<hi>各一分</hi>㯽榔　天麻　麻黄<hi>去/節</hi>甘草<hi>炙各</hi>
　　<hi>半分</hi>
　右剉散毎服半錢水煎於内加南星末蜜調可貼䪿<lb/>
　門<lb/>
木通散　治小兒肝心有熱驚悸用此藥瀉肝風降心<lb/>
　火利驚熱<lb/>
　　羌活　山梔子<hi>各二錢</hi>大黄<hi>煨</hi>木通　赤茯苓　甘<lb/>
　　草<hi>各一錢</hi>
<pb n="KR3e0078_WYG_073-24a"/>
　右剉碎毎服二錢入紫蘇葉些少用水一盞煎至五<lb/>
　分不拘時服<lb/>
巴風丹　袪風退驚<lb/>
　　天竹黄<hi>細研</hi>防風　釣藤<hi>各一两</hi>白殭蠶　乾全蝎<lb/>
　　白附子<hi>各半两</hi>
　右為細末煉蜜和如芡實大毎服一粒至二粒麝香<lb/>
　荆芥湯化下<lb/>
加味導赤散<lb/>
<pb n="KR3e0078_WYG_073-24b"/>
　　生地黄<hi>上</hi>木通<hi>上/</hi>防風<hi>中/</hi>甘草<hi>中/</hi>山梔子<hi>中</hi>薄荷<lb/>
　　葉<hi>下</hi>麥門冬<hi>中</hi>
　入燈心草竹葉水煎<lb/>
仁齋犀角湯　治心驚熱盛<lb/>
　　犀角　防風　木通　赤茯苓　桑白皮<hi>炒</hi>甘草<lb/>
　　<hi>炙各等分</hi>
　右剉細毎三字水煎服<lb/>
急驚初𫝊且可通闗定驚搐　諸風搐搦闗竅不通痰<lb/>
<pb n="KR3e0078_WYG_073-25a"/>
涎潮塞氣實使之先用蘇合香丸以薑自然汁浸薄荷湯<lb/>
調與服使氣下則痰下闗竅自通<lb/>
通闗散　治小兒驚風搐搦闗竅不通<lb/>
　　南星<hi>炮</hi>殭蠶<hi>炒各/一錢</hi>麝香<hi>一/字</hi>豬牙皂角<hi>二定</hi>赤脚蜈蚣<lb/>
　　<hi>一條炙</hi>
　右為末以手㸃薑汁蘸藥少許擦牙或用物引滴入<lb/>
　藥两三㸃涎自出口自開皂角略燒存性為末<lb/>
嚏驚散<lb/>
<pb n="KR3e0078_WYG_073-25b"/>
　　半夏<hi>一錢</hi>豬牙皂角<hi>半錢</hi>
　右為末用一豆許用管子吹入鼻立醒<lb/>
茅先生奪命散<lb/>
　　銅青　朱砂<hi>各二錢</hi>膩粉<hi>半/錢</hi>麝香<hi>少/許</hi>蠍尾<hi>十四箇去針</hi>
　右為末毎服半錢薄荷臘茶清調下此治天釣臍風<lb/>
　客忤卒死撮口鵝口木舌喉痺作顋風壅吐涎後依<lb/>
　證調理<lb/>
錢氏凉驚丸<lb/>
<pb n="KR3e0078_WYG_073-26a"/>
　　草龍膽　防風　青黛<hi>各三錢</hi>釣藤<hi>二/錢</hi>黄連<hi>五錢</hi>牛黄<lb/>
　　　麝香　龍腦<hi>各一字</hi>
　麫糊丸粟米大毎服三五丸金銀湯下<lb/>
局方天麻防風丸　治小兒驚風身熱喘粗多睡驚悸<lb/>
　手足搐搦精神昬憒<lb/>
　　天麻　防風　人參<hi>各一两</hi>甘草　朱砂　雄黄<hi>各二</hi>
　　<hi>錢半</hi>蠍尾<hi>炒/</hi>殭蠶<hi>炒各/半两</hi>牛黄　麝香<hi>各一錢</hi>
　右為末煉蜜丸櫻桃大朱砂為衣毎一丸薄荷湯化<lb/>
<pb n="KR3e0078_WYG_073-26b"/>
　下<lb/>
三因方　治陽癎驚風熱證面赤身熱發搐直視牙𦂳<lb/>
　　蘆薈　白附子　甘草<hi>各二錢</hi>胡黄連　朱砂<hi>各一錢</hi>
　　膩粉　麝香<hi>各半錢</hi>蠍梢　殭蠶<hi>炒各/七箇</hi>金箔<hi>七片</hi>赤脚<lb/>
　　蜈蚣<hi>一條炙</hi>
　右為末二嵗已上服半錢金箔薄荷湯下<lb/>
全嬰方睡紅散　治小兒急慢驚風手足搐搦目瞪神<lb/>
　昬<lb/>
<pb n="KR3e0078_WYG_073-27a"/>
　　牛黄　鵬砂　腦子　真珠　水銀<hi>砂子各半錢</hi>青黛<lb/>
　　　蠍尾<hi>炒</hi>京墨<hi>燒/</hi>南星　半夏<hi>同土薑/製一宿</hi>蛇含石<hi>淬各</hi>
　　<hi>一錢</hi>金銀箔<hi>各十/片</hi>麝香<hi>一/字</hi>烏蛇尾<hi>并項下七寸酒浸一宿取出去皮骨</hi>
　　<hi>炙一錢</hi>
　右為末三嵗一字薄荷湯下　按此治風熱痰藥通<lb/>
　闗透肌骨之劑也非風邪下陷者不可輕用<lb/>
定搐散　治小兒急驚定搐<lb/>
　　赤脚蜈蚣<hi>大者一條酒浸炙</hi>麻黄<hi>去/節</hi>南星<hi>炮</hi>白附子　直<lb/>
<pb n="KR3e0078_WYG_073-27b"/>
　　殭蠶<hi>炒</hi>羌活　代赭石<hi>醋煨淬/七次</hi>蠍梢　川薑黄<hi>各二</hi>
　　<hi>錢</hi>朱砂<hi>一錢</hi>
　右為末毎服一字荆芥紫蘇煎湯調下如搐不止加<lb/>
　烏蛇肉<lb/>
順搐散　解男右女左搐不順者<lb/>
　　枳殻<hi>製</hi>釣藤<hi>去/鈎</hi>荆芥　羌活　防風<hi>去/蘆</hi>甘草<hi>各半两</hi>
　右碎毎服二錢水一盞順切薑二片煎七分無時温<lb/>
　服或入薄荷同煎<lb/>
<pb n="KR3e0078_WYG_073-28a"/>
瀉青丸　治竄視發搐痰熱<lb/>
　　龍膽草<hi>焙</hi>梔子仁　大黄<hi>煨/</hi>羌活　防風<hi>各一錢</hi>川<lb/>
　　芎<hi>一錢半</hi>
　右為末煉蜜丸梧子大毎<hi>闕</hi>丸煎竹葉泡薄荷湯調<lb/>
　下錢氏加當歸<lb/>
羅氏鎮肝丸　治小兒急驚風目直上視抽搐昬亂不<lb/>
　省人事是肝經風熱也<hi>此方瀉青之變</hi>
　　天竹黄<hi>研</hi>生地黄　當歸　竹葉　草龍膽　川<lb/>
<pb n="KR3e0078_WYG_073-28b"/>
　　芎　大黄<hi>煨</hi>羌活　防風<hi>各二錢半</hi>
　右為細末煉丸如雞頭大毎服二丸沙糖水化下先<lb/>
　服此後服天麻散<lb/>
凡欲下之湏當審問前人已下未下或曽經吐瀉否已<lb/>
下及吐瀉者不可再下但驅風化痰消熱而已大約痰<lb/>
熱十分且泄其三之二下劑中湏用枳殻菖蒲寛心通<lb/>
氣之類佐之急驚急在一時治不可緩緩則候加深若<lb/>
一時體認不明又不可妄施藥餌　急驚既已𫝊截風<lb/>
<pb n="KR3e0078_WYG_073-29a"/>
定搐次第風驚已定而痰熱下劑有三初且輕下又稍<lb/>
重下又加重下之劑下後和胃助氣而後定志寜神驅<lb/>
風鎮驚防其再發若下後諸證猶存未易痊愈更勿再<lb/>
下當作慢驚推詳<lb/>
急驚輕下法<lb/>
防風湯　治風熱痰壅大便不通<lb/>
　　防風　羌活　枳實<hi>各半两</hi>川芎　甘草<hi>炙/</hi>大黄<hi>煨各</hi>
　　<hi>二錢半</hi>
<pb n="KR3e0078_WYG_073-29b"/>
　剉末毎服三字薑棗煎<lb/>
小柴胡湯加枳殻防風最利風熱解血熱免用銀粉巴<lb/>
　硝重劑一方加大黄少許<lb/>
宣風散　疏導風熱驚風痰熱四證俱備者極效<lb/>
　　雞心㯽榔<hi>二箇</hi>甘草　橘紅<hi>各半/两</hi>黒牽牛<hi>取末二两半生半炒</hi>
　右為末毎服半錢蜜湯調下<lb/>
定命丹　治急驚天弔撮口通利痰熱<lb/>
　　全蝎<hi>七箇</hi>天麻　南星<hi>炮/</hi>白附子<hi>各二錢半</hi>朱砂　青黛<lb/>
<pb n="KR3e0078_WYG_073-30a"/>
　　<hi>各一錢半</hi>輕粉　麝香<hi>各半/錢</hi>龍腦<hi>一字</hi>
　右為末粟米糊丸菉豆大毎一丸荆芥薄荷湯調下<lb/>
　先研半丸吹入鼻中<lb/>
疎風散　治驚風痰熱四證俱盛<lb/>
　　㯽榔　陳皮<hi>去白各二錢</hi>牽牛　大黄<hi>略煨各三錢</hi>
　右為末毎服半錢生蜜調下演山加朴硝一錢　保<lb/>
　嬰方大黄黒牽牛白牽牛三味各半生半熟㯽榔各<lb/>
　半两細末蜜湯調痰多加輕粉<lb/>
<pb n="KR3e0078_WYG_073-30b"/>
演山治四證已作八候未具截風丹<lb/>
　　全蝎<hi>去毒炒</hi>殭蠶<hi>炒/</hi>白附子<hi>炮/</hi>南星<hi>炮/</hi>天麻<hi>各二錢半</hi>朱<lb/>
　　砂<hi>一錢</hi>赤足蜈蚣<hi>一條/酒炙</hi>麝香<hi>一字</hi>
　右為末煉蜜丸梧子大毎服三丸金銀薄荷湯化下<lb/>
定搐散　治急驚四證八候并作<lb/>
　　天麻　白附<hi>炮</hi>南星<hi>炮各/半两</hi>蝎梢<hi>炒/</hi>白花蛇頭<hi>酒炙各二</hi>
　　<hi>錢半</hi>朱砂　雄黄　乳香<hi>各一/錢</hi>代赭石<hi>一两米醋淬煅七次</hi>赤<lb/>
　　脚蜈蚣<hi>一條酒炙</hi>龍腦　麝香<hi>各一字</hi>
<pb n="KR3e0078_WYG_073-31a"/>
　右為細末毎服半錢金銀薄荷湯下煉蜜丸調亦佳<lb/>
牛黄清心丸　治四證八候去風痰散驚熱<lb/>
　　南星　半夏　白附　川烏<hi>各一两并洗</hi>川鬱金<hi>半两</hi>
　右五味為粗末用臘月黄牛膽两三枚取汁和藥入<lb/>
　膽中札懸當風處一月乾取出入添馬牙硝朱砂雄<lb/>
　黄鵬砂各一錢腦麝少許如膽藥一两硝砂四味各<lb/>
　一錢稀麵糊丸麻子大金銀薄荷湯下一嵗十丸二<lb/>
　嵗倍之<lb/>
<pb n="KR3e0078_WYG_073-31b"/>
鄭氏比金丸　治急驚壯熱喘粗痰𠻳大小便不利<lb/>
　　輕粉　滑石<hi>各錢半</hi>南星<hi>一錢/一字</hi>青黛<hi>半錢</hi>
　為末稀糊丸小豆大一嵗二丸薄荷湯調下急驚頭<lb/>
　熱足冷口噤面青痰瘈加一丸桃枝湯下名桃符丸<lb/>
　疏流藴積涎熱瘡痘餘毒宜服又云青黛加蝎梢半<lb/>
　錢名小青丸同治<lb/>
利驚丸　急驚痰熱潮搐<lb/>
　　輕粉　青黛<hi>各一錢</hi>牽牛末<hi>半/两</hi>天竹黄<hi>二錢</hi>
<pb n="KR3e0078_WYG_073-32a"/>
　右為末糊丸或煉蜜丸小豆大薄荷湯化下<lb/>
太白散　急驚搐搦涎盛<lb/>
　　粉霜<hi>二錢</hi>輕粉　白牽牛<hi>炒各一錢</hi>
　右為末毎服一字薄荷湯調吐痰效<lb/>
防風丸　治驚風痰熱神昬驚悸<lb/>
　　天麻　防風　人參　川芎<hi>各一两</hi>全蝎　甘草<lb/>
　　殭蠶　朱砂　雄黄　牛膽南星<hi>各二錢五分</hi>
　右為末蜜丸雞頭大毎一丸薄荷湯下<lb/>
<pb n="KR3e0078_WYG_073-32b"/>
保嬰方全蝎散　治急慢驚風發搐服之神效<hi>急慢二證加减</hi>
　<hi>方法在内製法更佳</hi>
　　全蝎<hi>二十四箇新薄荷葉包以竹夾住於慢火上炙數次或乾薄荷葉酒浸開包炙亦可</hi>殭<lb/>
　　蠶<hi>半两炒去絲嘴用薄荷依法炙</hi>南星<hi>一两取末以生薑一两切片新薄荷葉二两同搗和</hi>
　　<hi>揑作餅曬乾</hi>如急驚不用南星加大黄一两煨若慢驚<lb/>
　　不用大黄加製南星　白附子<hi>炮三錢</hi>防風<hi>去蘆叉</hi>天<lb/>
　　麻　甘草<hi>炙</hi>硃砂<hi>水/飛</hi>川芎<hi>各半兩</hi>
　右為末一嵗兒服一字二嵗兒服半錢薄荷湯調下<lb/>
<pb n="KR3e0078_WYG_073-33a"/>
　量大小嵗數加减身熱發搐煎後火府散調慢驚吐<lb/>
　瀉後發搐生薑湯調急驚搐煎火府散加大黄湯調<lb/>
火府散　面赤咬牙發熱唇口乾燥小便赤澁一切虛<lb/>
　實邪熱並治<lb/>
　　生地黄　木通<hi>各一两</hi>黄芩　甘草<hi>炙各半两</hi>
　右㕮咀毎服二錢水煎温服無時<lb/>
湯氏金星丸　治急驚壯熱痰壅大便不通<lb/>
　　鬱金<hi>末</hi>雄黄<hi>各二/錢半</hi>膩粉<hi>半/錢</hi>巴豆<hi>七箇取霜</hi>
<pb n="KR3e0078_WYG_073-33b"/>
　右為末醋糊丸黍米大一嵗二丸薄荷湯下<lb/>
茅先生朱砂膏　一治驚熱驚積<lb/>
　　朱砂<hi>半两</hi>鵬砂　馬牙硝<hi>各三/錢</hi>真珠<hi>一/錢</hi>𤣥明粉<hi>二錢</hi>龍<lb/>
　　腦　麝香<hi>各一字</hi>
　各研拌久自成膏如諸驚黄豆大金銀薄荷湯化潮<lb/>
　熱甘草湯狂燥惡呌生地龍自然汁月内兒調塗乳<lb/>
　頭令吮<lb/>
大黒龍丸　治小兒急慢驚風神效<lb/>
<pb n="KR3e0078_WYG_073-34a"/>
　　膽星　礞石<hi>硝煅各一两</hi>天竹黄　青黛<hi>各半/两</hi>蘆薈<hi>二錢</hi>
　　<hi>半</hi>辰砂　蜈蚣<hi>燒灰/錢半</hi>殭蠶<hi>五分</hi>
　右為末甘草汁為丸如雞頭大毎服一丸或二丸薑<lb/>
　蜜薄荷湯下如慢驚用桔梗白术湯下即愈<lb/>
小黒龍丸　治小兒急驚輕者<lb/>
　　青礞石<hi>煅一两</hi>青黛<hi>一/錢</hi>蘆薈<hi>一錢/半</hi>膽星<hi>一两</hi>
　右為極細末甘草湯為丸如雞頭大毎一丸薑蜜薄<lb/>
　荷湯下　右二方礞石膽星治痰之劑為君痰多者<lb/>
<pb n="KR3e0078_WYG_073-34b"/>
　宜之<lb/>
急驚重下法<lb/>
謝氏奪命丹　治急驚不省人事眼定不動牙闗不開<lb/>
　唇白並黒者<lb/>
　　南星　半夏<hi>各四錢為末並以生薑汁和作餅子曬乾</hi>真珠<hi>新白者二錢</hi>巴<lb/>
　　豆<hi>去油浄一錢</hi>朱砂<hi>四/錢</hi>金箔　銀箔<hi>各十片</hi>輕粉　麝香<lb/>
　　<hi>各半錢</hi>
　右各為末和勻飛羅麫打糊為丸如黍米大毎一嵗<lb/>
<pb n="KR3e0078_WYG_073-35a"/>
　兒一丸燈心湯下<lb/>
比金丸　治小兒風熱丹毒急慢啞驚　前奪命丹中<lb/>
　减去金銀箔加真鬱金末三錢丸如上法<lb/>
利驚丸　前比金丸中去鬱金加腦子半錢白頸蚯蚓<lb/>
　一條用刀截斷首尾两頭齊跳者用之去土秤二錢<lb/>
　丸服如上法　按此三方導痰藥也白餅子加减法<lb/>
演山青金丸　治驚風痰熱四證壅盛<lb/>
　　巴霜<hi>半錢</hi>青黛<hi>二錢/半</hi>南星<hi>半两/炮</hi>輕粉<hi>一錢</hi>滑石　全蝎<lb/>
<pb n="KR3e0078_WYG_073-35b"/>
　　<hi>去毒炒各二錢</hi>
　右為末稀糊丸如麻子大一嵗五丸二嵗七丸大小<lb/>
　加减薄荷茶清下以通為度一方加白附子<lb/>
真珠天麻丸　治驚風痰熱壅盛及弔腸鎻肚撮口絶<lb/>
　效<lb/>
　　南星<hi>炮</hi>天麻　白附子<hi>炮各/一錢</hi>膩粉<hi>半/錢</hi>巴霜<hi>一字</hi>蕪荑<lb/>
　　<hi>炒</hi>全蝎<hi>麫/炒</hi>滑石<hi>各一錢半</hi>
　右為末糊丸粟米大一嵗五七丸二嵗十丸大小加<lb/>
<pb n="KR3e0078_WYG_073-36a"/>
　减薄荷湯㸃茶清送下<lb/>
鄭氏驅風膏　肝風筋脉拘急面紅目青眼上驚搐及<lb/>
　胎風<lb/>
　　辰砂　蝎尾　當歸　龍膽草　川芎　山梔仁<lb/>
　　　大黄　羌活　防風　甘草<hi>各一錢</hi>
　右為末入麝香一字煉沙糖丸雞頭大三嵗三丸薄<lb/>
　荷竹葉蜜湯化下<lb/>
睡安散　治急慢驚風潮搐不得安睡<lb/>
<pb n="KR3e0078_WYG_073-36b"/>
　　辰砂<hi>水飛</hi>乳香　血竭<hi>各一錢/并細研</hi>麝香<hi>半錢研</hi>人參　酸<lb/>
　　棗仁<hi>炒</hi>南星<hi>炮/</hi>白附<hi>各半/两</hi>全蝎<hi>二十/一枚</hi>蜈蚣<hi>一條酥炙黄酒</hi>
　　<hi>浸一宿</hi>
　右為末一嵗一字薄荷汁好酒煎沸調下得睡效<lb/>
蛇頭丸　治急慢驚風涎搐搦來去不問陰陽二候<lb/>
　　蛇頭<hi>一箇炙</hi>赤足蜈蚣<hi>三/條</hi>朱砂<hi>三/錢</hi>鉛白霜　輕粉<hi>各二</hi>
　　<hi>錢</hi>龍腦　麝香<hi>各一/錢</hi>鐡液粉　百草霜<hi>各半两</hi>蛇含<lb/>
　　石<hi>一两醋淬</hi>一方加全蝎<hi>一分</hi>
<pb n="KR3e0078_WYG_073-37a"/>
　右為末米糊丸雞頭大二嵗半丸薄荷湯磨下一方<lb/>
　慢驚加附子半两去皮尖血竭一分<lb/>
直指天麻丸　利驚下痰弔腸鎻肚撮口可通用<lb/>
　　南星<hi>炮三錢</hi>白附<hi>炮</hi>馬牙硝　天麻　川靈脂　全<lb/>
　　蝎<hi>焙各一錢</hi>輕粉<hi>半/錢</hi>巴霜<hi>一字</hi>
　右為末稀糊丸麻子大毎一丸薄荷薑錢泡湯送下<lb/>
　　右重下之劑惟上壅下閉血氣充實脉沈而有力<lb/>
　者宜之又閻氏所謂候搐勢定下其痰熱之類是已<lb/>
<pb n="KR3e0078_WYG_073-37b"/>
利驚後調胃助氣定志寜神防作慢驚<lb/>
直指銀白散　助胃驅風嘔吐作慢驚候者通用<lb/>
　　蓮肉　扁豆<hi>炒</hi>白茯苓<hi>各一分</hi>人參　天麻　白附<lb/>
　　子<hi>炮</hi>全蝎<hi>炒/</hi>木香　甘草<hi>炙/</hi>霍香<hi>半/分</hi>陳米<hi>炒香三錢</hi>一<lb/>
　　方加白术<hi>一分</hi>
　右為末毎一錢薑錢一片入冬𤓰子仁七粒同煎或<lb/>
　陳米調下<lb/>
醒脾散大醒脾散王氏惺惺散皆和胃助氣可通用三<lb/>
<pb n="KR3e0078_WYG_073-38a"/>
　方見慢驚<lb/>
定志丸　治驚風已退神志未定以此調之御院有乳<lb/>
　香<lb/>
　　琥珀　茯神　逺志肉<hi>薑製焙</hi>人參　白附子<hi>炮</hi>天<lb/>
　　麻　天門冬<hi>去心</hi>甘草<hi>炙/</hi>酸棗仁<hi>炒</hi>
　右為末煉蜜丸皂子大朱砂為衣毎服一丸燈心薄<lb/>
　荷湯調下<lb/>
温膽湯　治驚悸頑痰<lb/>
<pb n="KR3e0078_WYG_073-38b"/>
　　製半夏　枳實<hi>炒</hi>酸棗仁<hi>湯浸去殻/各二錢半</hi>白茯苓<hi>半两</hi>陳<lb/>
　　皮<hi>去白</hi>甘草<hi>各一錢半</hi>
　右剉散毎服一錢入竹茹少許薑棗煎<lb/>
加味地黄丸<lb/>
　　地黄<hi>八两</hi>山藥　山茱茰<hi>各四两</hi>澤瀉　牡丹皮　茯<lb/>
　　苓<hi>各三两</hi>羌活　防風<hi>各二两</hi>
　右為末煉蜜丸如桐子大量兒大小加减<lb/>
海五福丸　治急驚風生蚯蚓一條研爛入五福化毒<lb/>
<pb n="KR3e0078_WYG_073-39a"/>
　丹一丸再研如泥煎薄荷湯少許調化旋灌量兒大<lb/>
　小加减服之<lb/>
五福化毒丹　熱凉心膈<lb/>
　　生地黄　熟地黄<hi>焙各五两</hi>天門冬　麥門冬<hi>去心焙各三两</hi>
　　甜硝　𤣥參　甘草<hi>各二两炙</hi>青黛<hi>一两半</hi>
　右上六味為細末後研入硝黛煉蜜丸如雞頭大毎<lb/>
　服半丸或一丸食後熟水化下<lb/>
安神丸　治小兒驚悸熱渴心悶脉實面紅頰赤口燥<lb/>
<pb n="KR3e0078_WYG_073-39b"/>
　　麥門冬　馬牙硝　白茯苓　山藥　寒水石<hi>各半</hi>
　　<hi>两</hi>朱砂<hi>一/两</hi>甘草<hi>半/两</hi>龍腦<hi>一字</hi>
　右為末煉蜜丸如雞頭大毎服半丸沙糖水下　右<lb/>
　四方甘寒瀉火之劑為君小兒血氣虚而急驚者宜<lb/>
　之又潔古閻氏所謂候搐止勢减宜安神鎮心之類<lb/>
　是已<lb/>
曽氏方<lb/>
五苓散　解傷寒温濕暑毒霍亂分陰陽理煩渴<lb/>
<pb n="KR3e0078_WYG_073-40a"/>
　　澤瀉<hi>去粗皮二两半</hi>白茯苓<hi>去/皮</hi>猪苓<hi>去/皮</hi>白术<hi>各一/两半</hi>肉桂<hi>去粗</hi>
　　<hi>皮七錢半不過火</hi>
　右碎入桂同研為末毎服一錢温湯調下不拘時若<lb/>
　作㕮咀用赤茯苓分两同前毎服二錢水一盞煎七<lb/>
　分温服<lb/>
百解散　主和解百病虚慢陰證不宜<lb/>
　　乾葛<hi>二两半</hi>升麻　赤芍藥<hi>各二/两</hi>黄芩<hi>一/两</hi>麻黄<hi>製七錢半</hi>
　　薄桂<hi>去粗皮二錢半</hi>甘草<hi>一两半</hi>
<pb n="KR3e0078_WYG_073-40b"/>
　右碎毎服二錢水一盞薑二片葱一根煎七分無時<lb/>
　温服有風熱盛加薄荷同煎<lb/>
木通散　主上膈熱小腑閉煩躁生嗔及淋證諸瘡丹<lb/>
　毒<lb/>
　　木通<hi>去皮節</hi>地萹蓄<hi>去老梗各半两</hi>大黄　甘草　赤茯苓<lb/>
　　<hi>去皮各三錢</hi>瞿麥<hi>去幹/根</hi>滑石<hi>末</hi>山梔仁　車前子　黄<lb/>
　　芩<hi>各二錢半</hi>
　右件㕮咀毎服二錢水一盞燈心三莖煎七分無時<lb/>
<pb n="KR3e0078_WYG_073-41a"/>
　温服或入薄荷同煎<lb/>
三解散　主上焦藴熱傷風面紅目赤狂躁氣急渴水<lb/>
　驚啼煩悶丹毒口瘡痰𠻳搐掣<lb/>
　　人參<hi>去蘆</hi>防風<hi>去/蘆</hi>天麻　茯神<hi>去皮/木根</hi>鬱金<hi>無以山梔仁代</hi>白<lb/>
　　附子　大黄<hi>各二錢半</hi>赤芍藥　黄芩　殭蠶<hi>各五錢</hi>全<lb/>
　　蝎<hi>十五尾去尖毒</hi>枳殻<hi>水浸潤去穰剉片/麩炒微黄二錢</hi>粉草<hi>六錢</hi>
　右碎焙為末毎服半錢至一錢用温薄荷湯無時調<lb/>
　下或燈心湯<lb/>
<pb n="KR3e0078_WYG_073-41b"/>
牛蒡湯　主傷風發熱煩躁鼻塞氣喘痰𠻳驚啼及諸<lb/>
　瘡赤紫丹毒咽喉腫痛<lb/>
　　牛蒡子<hi>三两略炒研碎</hi>大黄<hi>一两/半</hi>防風<hi>去/蘆</hi>薄荷<hi>去老梗各一两</hi>荆<lb/>
　　芥<hi>去根老梗四两</hi>甘草<hi>一两一錢半</hi>
　右件㕮咀毎服二錢水一盞煎七分無時温服<lb/>
防風湯　治急驚後餘熱未退時復手足搐掣心悸不<lb/>
　寜及風邪中入肝經兩目視人開眨不常<lb/>
　　防風<hi>去蘆</hi>川芎　大黄　白芷　黄芩　甘草<hi>各半两</hi>
<pb n="KR3e0078_WYG_073-42a"/>
　　細辛<hi>去葉二錢</hi>薄荷葉<hi>二錢半</hi>
　右件剉焙為末毎服一錢用温湯無時調服<lb/>
半夏丸　治痰證神效若驚搐後風涎潮作服之神效<lb/>
　　半夏<hi>生用二两</hi>赤茯苓<hi>去/皮</hi>枳殻<hi>製各/一两</hi>風化朴硝<hi>二錢半</hi>
　右前三味為末入乳鉢同朴硝杵勻用生薑自然汁<lb/>
　煮糯米粉為丸綠豆大毎服三十丸至五十丸仍以<lb/>
　淡薑湯食後臨睡送下兒小煮丸如粟穀大<lb/>
水晶丹<hi>方見癖積</hi>
<pb n="KR3e0078_WYG_073-42b"/>
寛氣飲　主通利闗節除胸膈痞結消痰逐水進美飲<lb/>
　食及治蓄氣而成搐𫝊變急慢驚風氣逆不和精神<lb/>
　昬倦<lb/>
　　枳殻<hi>水浸去穰麩炒微黄</hi>枳實<hi>製同上/各一两</hi>人參<hi>去/蘆</hi>甘草<hi>炙各半两</hi>
　右剉焙為末毎服半錢至一錢浄湯無時調服驚風<lb/>
　發搐薑汁葱湯同調熱極者入寛熱飲薄荷蜜湯調<lb/>
　下或麥門冬湯<lb/>
五和湯　主宣利臟府積熱調和榮衛<lb/>
<pb n="KR3e0078_WYG_073-43a"/>
　　當歸<hi>酒洗</hi>赤茯苓<hi>去皮各/半两</hi>甘草<hi>炙/</hi>大黄　枳殻<hi>水浸潤去</hi>
　　<hi>穰剉片麩炒微黄各七錢半</hi>
　右件㕮咀毎服二錢水一盞煎七分無時温服<lb/>
寛熱飲<hi>方見發熱</hi>
茯神湯　治心氣不足虛而驚悸日常煩哭及嬰孩生<lb/>
　下羸瘦多驚宜子母同服自然有效<lb/>
　　茯神<hi>去皮木根一两</hi>人參<hi>去/蘆</hi>當歸<hi>去蘆尾酒/洗各半两</hi>甘草<hi>炙二錢</hi>
　右件㕮咀毎服二錢水一盞煎七分無時温服有微<lb/>
<pb n="KR3e0078_WYG_073-43b"/>
　熱煩躁入麥門冬去心同煎<lb/>
鎮驚丸　主急慢二驚風痰上壅手足抽掣口眼喎斜<lb/>
　煩躁生嗔精神昬悶常服寜心鎮驚疏風順氣<lb/>
　　人參<hi>去蘆三錢</hi>粉草<hi>半生/半炙</hi>茯神<hi>去皮/木根</hi>殭蠶<hi>去/絲</hi>枳殻<hi>同前製各</hi>
　　<hi>五錢</hi>白附子　南星<hi>製/</hi>白茯苓<hi>去皮</hi>鵬砂　牙硝　朱<lb/>
　　砂<hi>水飛各二錢半</hi>全蝎<hi>十尾去/尖毒</hi>麝香<hi>一字</hi>
　右除牙硝鵬砂麝香朱砂四味用乳鉢細研餘九味<lb/>
　焙為末入乳鉢内和勻前四味用糯米粉水煮清糊<lb/>
<pb n="KR3e0078_WYG_073-44a"/>
　為丸梧桐子大就帶潤以銀硃為衣毎服三丸至五<lb/>
　丸或七丸急驚用温茶清磨化服慢驚以生薑熟附<lb/>
　子煎湯研化温服薄荷湯化下或麥門冬湯<lb/>
戰驚丸　治驚風搐掣煩躁有熱兩目上視口禁牙闗<lb/>
　　龍膽草<hi>去蘆</hi>防風<hi>去/蘆</hi>青黛　釣藤<hi>和/鈎</hi>黄連<hi>浄</hi>牛黄<lb/>
　　甘草　硃砂<hi>水飛各五錢</hi>薄荷葉<hi>二錢/半</hi>麝香<hi>半錢</hi>
　右除牛黄麝香外餘八味剉炒為末仍同前二味乳<lb/>
　鉢内杵勻煉蜜丸如芡實大毎用一丸至二丸温湯<lb/>
<pb n="KR3e0078_WYG_073-44b"/>
　化服或茶清<lb/>
硃砂膏　主五心煩熱喉痰壅盛驚風搐搦渴飲無時<lb/>
　睡中不寜見人煩躁口瘡糜爛<lb/>
　　硃砂<hi>水飛五錢</hi>馬牙硝　鵬砂　𤣥明粉<hi>各二/錢半</hi>麝香<hi>一字</hi>
　　金箔　銀箔<hi>各十五片</hi>白附子　枳殻<hi>麩炒微黄各三錢</hi>川<lb/>
　　芎　粉草<hi>各四錢</hi>人參<hi>去/蘆</hi>黄芩　薄荷葉<hi>各錢</hi>
　右前七味入乳鉢細研後七味剉焙為末仍入鉢中<lb/>
　同前藥和勻煉蜜丸芡實大毎服一丸至二丸用麥<lb/>
<pb n="KR3e0078_WYG_073-45a"/>
　門冬熟水無時化服<lb/>
不驚丹　治因驚氣而吐逆作搐痰涎壅塞手足掣縮<lb/>
　目睛斜視常服疎風順氣自不作驚和脾胃進飲食<lb/>
　　枳殻<hi>去穰麩炒微黄一两</hi>淡豆豉<hi>焙/乾</hi>南星　茯神<hi>去皮根木各半两</hi>
　　蝎梢<hi>五十尾去尖毒</hi>浄蕪荑<hi>二錢半先入乳鉢内極細研爛</hi>
　右除蕪荑外餘五味焙為末再同蕪荑乳鉢内杵勻<lb/>
　醋煮糯米粉糊為丸周嵗内嬰孩粟穀大毎服三十<lb/>
　丸至五十丸乳汁下三嵗以上者麻仁大毎服五十<lb/>
<pb n="KR3e0078_WYG_073-45b"/>
　丸及六十丸温米清湯下候一時得吃乳食<lb/>
薛氏方<lb/>
四物湯<hi>見吐血</hi>　四君子湯　六味丸<hi>即補腎地黄丸</hi>　瀉白散<lb/>
<hi>見肺臟</hi>　柴胡清脾散　梔子清肝散<hi>並見發熱</hi>
參术柴苓湯　治肝經風熱脾土受尅其證善怒睡中<lb/>
　抽搐徧身作癢飲食少思<lb/>
　　人參　白术　茯苓　陳皮<hi>各一錢</hi>柴胡　升麻<hi>各七</hi>
　　<hi>分</hi>山梔<hi>炒八/分</hi>釣藤鈎<hi>一/錢</hi>甘草<hi>炒五分</hi>
<pb n="KR3e0078_WYG_073-46a"/>
　毎服一二錢薑棗水煎<lb/>
安神鎮驚丸　驚退後調理安心神養氣血和平預防<lb/>
　之劑也<lb/>
　　天竹黄<hi>另研</hi>人參　茯神　南星<hi>薑製各/五錢</hi>酸棗仁<hi>炒</hi>
　　麥門冬　當歸<hi>酒洗</hi>生地黄<hi>酒/洗</hi>赤芍藥<hi>炒各三錢</hi>薄荷<lb/>
　　木通　黄連<hi>薑汁炒</hi>山梔<hi>炒/</hi>辰砂<hi>另/研</hi>牛黄<hi>另/研</hi>龍骨<hi>煅各</hi>
　　<hi>二錢</hi>青黛<hi>一錢另研</hi>
　右為末蜜丸菉豆大毎服三五丸量兒大小加减淡<lb/>
<pb n="KR3e0078_WYG_073-46b"/>
　薑湯送下<lb/>
　<lb/>
　<lb/>
　<lb/>
　<lb/>
　<lb/>
　<lb/>
　證治準繩卷七十三<lb/>
</p>
<p>
</p>
  </div>
</body>
</text>
</TEI>
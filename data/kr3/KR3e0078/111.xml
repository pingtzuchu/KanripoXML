<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證治準繩卷一百十一</head> <lb/>
    <p>
<pb n="KR3e0078_WYG_111-1a"/>
欽定四庫全書<lb/>
　證治準繩卷一百十一<lb/>
　　　　　　　　　　　　明　王肯堂　撰<lb/>
　外科<lb/>
　　下部<lb/>
　　　便毒<lb/>
鬼遺云腿䏶兩處起為便毒跨下兩臋尖下大道前<hi>穀道</hi>
小道後<hi>水道</hi>成懸癰皆是虚極人患此癰近穀道左右亦<lb/>
<pb n="KR3e0078_WYG_111-1b"/>
名痔癰宜急補脾臟及發處貼藥即用發宂散破後用<lb/>
抽膿膏膿盡用合瘡口散合之慎勿過冬即成冷漏難<lb/>
治　夫便毒生於小腹下兩腿合縫之間其毒初發寒<lb/>
熱交作腿間腫起疼痛是也夫腎為作强之官所藏者<lb/>
精與智也男女大慾不能直遂其志故敗精摶血留聚<lb/>
經隧乃結為便毒矣葢腿與小腹合縫之間精氣所出<lb/>
之道路也或觸景而動心或夢寐而不洩既不得偶合<lb/>
陰陽又不能忘情息念故精與血交滯而成腫結也初<lb/>
<pb n="KR3e0078_WYG_111-2a"/>
起切不可用寒涼之藥恐氣血愈滯不得宣通反成大<lb/>
患惟當開鬱散氣淸利熱毒使精血宣暢則自然愈矣<lb/>
　孫按前論葢思想無窮所願不遂者設也此固一説<lb/>
而意猶未完果如此論當僧尼孀婦宫人曠夫多有此<lb/>
患然予目擊商賈中野合不潔淫妓便構此疾或疳瘡<lb/>
或楊梅者亦由慾火淫熾一旦交合不潔為淫火冲動<lb/>
膚腠開通是以受毒初發之時慎不宜以敗毒之藥瀉<lb/>
之何也毒邪非虛不入若復虛胃氣則毒邪下䧟治之<lb/>
<pb n="KR3e0078_WYG_111-2b"/>
非彌年累月不愈也捷法只宜發汗其次利小便膚腠<lb/>
所感之邪汗易散也陰莖腿縫皆肝經絡肝腎主下焦<lb/>
又肝主小便使毒邪從小便中出所治皆順也故治之<lb/>
不旬日便可奏功若曾已發汗利小便體厚邪固而不<lb/>
得宣通者乃以破毒活血調氣之劑攻之俟毒氣宣通<lb/>
隨以補劑托之亦不失先後者也　薛便癰屬厥陰肝<lb/>
經内熱外寒或勞倦過度或房慾不節或慾心不遂或<lb/>
强固其精或肝經濕熱而致治法内熱外寒者雙解散<lb/>
<pb n="KR3e0078_WYG_111-3a"/>
勞倦過度者補中益氣湯房慾不節者六味丸料慾心<lb/>
不遂者先用五苓散加大黃踈其精滯後用地黃丸以<lb/>
補其肝腎强固其精或濕熱壅滯者宜用龍膽瀉肝湯<lb/>
踈肝導滯夫便癰血疝也屬厥陰肝經之絡脈衝任督<lb/>
脈之隧道故婦人患此多在兩抝腫痛或腹中結塊小<lb/>
便澀滯茍治者得法患者又能調攝何難斂之有若㮣<lb/>
用大黃等劑以求其内消或令膿從便下損其氣血及<lb/>
不慎起居飲食者皆為不治<lb/>
<pb n="KR3e0078_WYG_111-3b"/>
表一人腫痛發熱以荆防敗毒散二劑而止以雙解散<lb/>
二劑而消<lb/>
荆防敗毒散治便癰發寒熱或拘急疼痛<hi>方見腫瘍</hi>
裏一人焮腫作痛大小便秘脈有力以玉燭散二劑頓<lb/>
退更以龍膽瀉肝湯四劑而消<lb/>
子和玉燭散<hi>即四物湯調胃承氣湯各半服之</hi>
世又方<lb/>
　　劉寄奴　王不留行　大黃　金銀花　木鼈子<lb/>
<pb n="KR3e0078_WYG_111-4a"/>
　右等分酒水煎露一宿五更服<lb/>
丹治便毒初起<lb/>
　　射干<hi>二寸</hi>生薑<hi>如大指搗細</hi>
　右取順流水煎微沸服之以瀉為度又用牛皮膠醋<lb/>
　煑塗患處<hi>射干紫花者是紅花者非</hi>
治已結成膿者<lb/>
　　大黃<hi>半兩</hi>枳實　厚朴<hi>各三/錢</hi>甘草節<hi>一/錢</hi>連翹<hi>半兩</hi>桃仁<lb/>
　　泥<hi>二十一枚</hi>
<pb n="KR3e0078_WYG_111-4b"/>
　右分三服薑三片水煎服<lb/>
又治便毒<lb/>
　　靑皮　白芷　柴胡　赤芍藥　檳榔　朴硝<lb/>
　　烏藥　木瓜　大黃　連翹　瓜蔞　生地黃<lb/>
　　甘草節　黃芩　三稜　蓬术　犀角　皂角刺<lb/>
　右為㕮咀以水三碗煎至一碗候大饑服以瀉為度<lb/>
三物湯　治便癰<lb/>
　　牡蠣　大黃　山梔子<hi>各等分</hi>
<pb n="KR3e0078_WYG_111-5a"/>
　右為末以酒水一大盞煎至七分露一宿空心温服<lb/>
四神散　治便毒初起寒熱欲成癰疽服此神効<lb/>
　　大黃　木鼈子　殭蠶　貝母<hi>各二錢半</hi>
　用酒水各一鍾煎至一鍾食前熱服若得汗下為妙<lb/>
雙解散　治便毒内藴氣外挾寒邪精血交滯腫結疼<lb/>
　痛<lb/>
　　川大黃<hi>三錢</hi>澤瀉　牽牛　白芍藥　桃仁<hi>去皮尖各二錢</hi>
　　辣桂　甘草<hi>各一錢</hi>
<pb n="KR3e0078_WYG_111-5b"/>
　右作一服水二鍾生薑五片煎至一鍾食前服<lb/>
補骨脂散<lb/>
　　破故紙<hi>炒研</hi>牛蒡子<hi>微/炒</hi>牽牛<hi>炒/</hi>大黃<hi>酒捽炒各等分</hi>
　右為末每服一兩酒調下<lb/>
消毒五聖湯　治便毒腫疼神効<lb/>
　　五靈脂　白殭蠶　鬱金　貝母　大黃<hi>各二錢</hi>
　右酒水各半煎服連服三貼立愈<lb/>
消毒飲　治便毒初發三四日可消<lb/>
<pb n="KR3e0078_WYG_111-6a"/>
　　皂角針　金銀花　防風　當歸　大黃　甘草<lb/>
　　節　瓜蔞實<hi>各等分</hi>
　右㕮咀水酒各半煎食前温服仍頻提掣頂中髪立<lb/>
　効<lb/>
又方　木鼈子大黃瓜蔞桃仁草龍膽㕮咀濃煎露一<lb/>
　宿淸晨温服立愈<lb/>
止痛妙絶飲　治便毒腫硬不消不潰疼痛無已此方<lb/>
　一服立能止痛<lb/>
<pb n="KR3e0078_WYG_111-6b"/>
　　人參　大黃<hi>各五錢</hi>
　右用酒水各一鍾煎至一鍾入乳香沒藥各一錢空<lb/>
　心食前服<lb/>
牡蠣散　治血疝即便毒<lb/>
　　當歸<hi>酒拌</hi>甘草節　滑石<hi>煆/</hi>牡蠣<hi>煆各一/錢半</hi>大黃<hi>三錢</hi>木<lb/>
　　鼈子<hi>五枚杵</hi>
　作一劑用水二鍾煎一鍾露一宿五更頓服冬月火<lb/>
　温服已未潰膿血從大便出<lb/>
<pb n="KR3e0078_WYG_111-7a"/>
　薛按此方乃鹹寒導滯之劑若久曠房室大小便秘<lb/>
　發熱焮痛或交感强固精氣致精血交錯腫結疼痛<lb/>
　便秘者宜用若勞倦之人不甚焮痛大小便如常或<lb/>
　小便赤色發熱不作膿及潰而不斂宜用十全大補<lb/>
　湯葢此證多起於勞役不足或房勞過度精氣俱虛<lb/>
　之人俗云一石米瘡此言百日後可愈也若大補氣<lb/>
　血不旬日而愈何用百日葢瘡之收斂在乎血氣之<lb/>
　盛也嘗治舉人凌待之虚而服尅伐藥幾致危殆予<lb/>
<pb n="KR3e0078_WYG_111-7b"/>
　用托裏健脾藥而消秀才王文逺勞苦患之服小柴<lb/>
　胡湯而表證散後用托裏藥膿成針之而旬日愈胡<lb/>
　判官膿淸脈弱以大補之藥而已愈因新婚復發自<lb/>
　用連翹消毒散致瀉痢不止竟致不救可見此證屬<lb/>
　不足多矣非補不可大抵便毒屬肝經初起堅硬肝<lb/>
　主筋故也五七日後當赤軟膿成故也若尚堅硬乃<lb/>
　元氣不能腐化往往人見堅硬只欲内消反復攻散<lb/>
　藥多致虛虛之禍前所治者即其驗也<lb/>
<pb n="KR3e0078_WYG_111-8a"/>
又方<lb/>
　　山梔　大黃　乳香　沒藥　當歸<hi>各半錢</hi>瓜蔞仁<lb/>
　　<hi>二錢</hi>代赭石<hi>一錢</hi>
　右作一服水煎<lb/>
表裏一人不慎房勞患此腫痛以雙解散二服其病即<lb/>
止更以補中湯數劑而膿成針之以八珍湯加五味麥<lb/>
門柴胡三十餘劑　大扺便癰者血疝也俗呼為便毒<lb/>
言於不便處患之故也乃足厥陰肝經絡及衝任督脈<lb/>
<pb n="KR3e0078_WYG_111-8b"/>
亦屬肝之旁絡也是氣血流通之道路今壅而腫痛此<lb/>
則熱毒所致宜先踈導其滯更用托裏之劑此臨證制<lb/>
宜也<lb/>
防風通聖散　治瘡瘍便毒若瀉去芒硝大黃能解暑<lb/>
　月熱毒或遍身頭而患瘡<lb/>
　　芍藥<hi>焙</hi>芒硝　滑石<hi>煆/</hi>川芎　大黃<hi>煨</hi>桔梗　石<lb/>
　　膏<hi>煆</hi>荆芥　麻黃<hi>各四分半</hi>山梔　白术　連翹　當<lb/>
　　歸　薄荷　甘草　防風　黃芩<hi>焙各八分</hi>
<pb n="KR3e0078_WYG_111-9a"/>
　作一劑水二鍾煎八分服<lb/>
　愚按此方非表裏俱實大小便秘者恐不可用宜審<lb/>
　之　通聖散合益元散名雙解散<lb/>
蘇方散　治便毒<lb/>
　　木鼈肉　當歸尾　芍藥　白芷　粉甘草　川<lb/>
　　芎　射干　忍冬<hi>即金銀花</hi>大黃　沒藥　蘇木　穿<lb/>
　　山甲<hi>煻火煨各六分</hi>
　右細切作一服水酒各一盞煎至一盞食前服<lb/>
<pb n="KR3e0078_WYG_111-9b"/>
流氣活血東垣靑皮湯　治便毒<lb/>
　　靑皮　防風　當歸身　甘草稍<hi>生各等分</hi>
　右㕮咀分作四服水一小碗煎至八分去渣大温服<lb/>
　空心日進三服<lb/>
復原通氣散　便毒初發用此<lb/>
　　南木香　延胡索　天花粉<hi>酒浸</hi>舶上蘹香<hi>炒</hi>白牽<lb/>
　　牛<hi>炒</hi>白芷　當歸　甘草<hi>各一/兩</hi>靑木香<hi>半兩</hi>穿山甲<lb/>
　　<hi>酒浸炙焦二兩</hi>
<pb n="KR3e0078_WYG_111-10a"/>
　右為細末毎服二錢食前温酒調服木香湯亦可<lb/>
補虛府庠沈尼文年二十左拗患之余以肝腎陰虛先<lb/>
用托裏藥潰而將愈因入房發熱作渴右邊亦作痛膿<lb/>
水清稀虛證悉至脈洪大而無力勢甚可畏用十全大<lb/>
補加附子一錢脈證頓退再劑全退後用大補湯三十<lb/>
餘劑而痊　一男子腫而不潰余謂此因陽氣虛弱用<lb/>
參茋歸术以補托元氣用白芷皂角刺柴胡甘草節以<lb/>
排膿清肝數劑而潰以八珍加柴胡補其氣血數劑而<lb/>
<pb n="KR3e0078_WYG_111-10b"/>
愈　一人患便毒膿稀脈弱以十全大補湯加五味麥<lb/>
門白蘞三十劑稍愈更以參茋歸术膏而平因新婚復<lb/>
發聚腫堅硬四肢冷脈弱皮寒飲食少思此虛極也仍<lb/>
用前藥加桂附三劑稍可彼欲速愈自用連翹消毒飲<lb/>
泄利不止而歿　一人年踰四十素勞苦患便毒發寒<lb/>
熱先以小柴胡湯加靑皮一服表證悉退次以補中益<lb/>
氣湯加穿山甲二劑腫去三四更以托裏之藥五六服<lb/>
膿成刺去旬日而斂　一人腫而不潰以參茋歸术甘<lb/>
<pb n="KR3e0078_WYG_111-11a"/>
草節皂角刺白芷柴胡數劑而潰以八珍湯加柴胡數<lb/>
劑愈　一人潰而腫不消且不斂診之脈浮而濇以豆<lb/>
豉灸更以十全大補湯月餘而愈<lb/>
消毒清火一儒者腫痛便澀用八正散二劑清肝火導<lb/>
濕熱而腫痛愈再以小柴胡加芎歸澤瀉山梔二劑清<lb/>
肝火補腎血而小便利　一男子潰而腫痛不止此陰<lb/>
毒未解用活命飲一劑而痛止再劑而腫消　一男子<lb/>
痛甚發熱用前飲一劑痛止再以神効𤓰蔞散加山梔<lb/>
<pb n="KR3e0078_WYG_111-11b"/>
柴胡二劑而消　一男子已潰而痛不止小便秘澀此<lb/>
肝火未解也與小柴胡湯加黃檗知母芎歸痛止便利<lb/>
更以托裏當歸湯而瘡斂若毒未解而痛不止者便用<lb/>
活命飲　一人膿未成大痛服消毒托裏内消藥不應<lb/>
脈洪大毒尚在以仙方活命飲一劑痛止又劑而消<lb/>
一人潰而痛不止諸藥不應診之脈大按之則數乃毒<lb/>
未解也以仙方活命飲而止又二劑而消　一人腫痛<lb/>
日晡發熱以小柴胡加靑皮天花粉四劑痛止熱退以<lb/>
<pb n="KR3e0078_WYG_111-12a"/>
神効𤓰蔞散四劑而消<lb/>
𤓰蔞散　治便癰等惡瘡<lb/>
　　𤓰蔞<hi>一枚</hi>金銀花　牛蒡子<hi>炒各/三錢</hi>生薑　甘草<hi>各半兩</hi>
　右將藥不犯銅鐵器搥碎用酒一大升煎數沸空心<lb/>
　温服<lb/>
威靈仙散　治便毒<lb/>
　　威靈仙　貝母　知母<hi>各一兩</hi>
　右三味為末每服三錢空心温酒調下如不散再服<lb/>
<pb n="KR3e0078_WYG_111-12b"/>
　薛按此方通經去膿消毒補虚益氣葢此證多患於<lb/>
　陰虛之人此方乃是一見也亦有焮痛小便數者宜<lb/>
　先用加減龍膽瀉肝湯大小便秘焮腫作痛宜八正<lb/>
　散增寒發熱荆防敗毒散然後用此方若不作膿或<lb/>
　膿不潰宜用大補之劑潰而不斂者更用豆豉餅灸之<lb/>
小便不利一老婦腫痛膿未作小便滯肝脈數以加減<lb/>
龍膽瀉肝湯加山梔黃檗四劑而消<lb/>
加減龍膽瀉肝湯<lb/>
<pb n="KR3e0078_WYG_111-13a"/>
　　龍膽草<hi>酒拌炒</hi>澤瀉　車前子<hi>炒</hi>木通　生地黃<lb/>
　　當歸尾　山梔<hi>炒</hi>黃芩<hi>各一/錢</hi>甘草<hi>生用五分</hi>
　作一劑用水二鍾煎至八分食前服如濕盛加黃連<lb/>
　大便秘加大黃<lb/>
大便不實一人服尅伐藥以求内消致瀉利少食以二<lb/>
神丸先止其瀉以十全大補倍加白术茯苓數劑而消<lb/>
　一人年踰四十患便毒尅伐太過飲食少思大便不<lb/>
實遺精脈微東垣云精滑不禁大便不利腰脚沈重下<lb/>
<pb n="KR3e0078_WYG_111-13b"/>
虛也仲景曰微弱之脈主氣血俱虛以六君子加破故<lb/>
紙肉豆蔲煎服泄止食進更以十全大補湯加行經藥<lb/>
十餘劑而消<lb/>
婦人一婦素清苦因鬱怒患前症或用敗毒寒涼之藥<lb/>
反晡熱内熱自汗盜汗月經不行口乾咽燥余謂此鬱<lb/>
氣傷脾因藥復損先以當歸湯數劑後兼逍遙散各五<lb/>
十餘劑而諸證皆愈　一婦小腹内如有所梗兩抝與<lb/>
人門俱腫小便淋瀝經候不調内熱作渴飲食少思腹<lb/>
<pb n="KR3e0078_WYG_111-14a"/>
内初如雞卵而漸大脈洪數而虛左關尤甚屬肝脾鬱<lb/>
結之證也用加味歸脾湯肝火退而脾土健間以逍遙<lb/>
散下蘆薈丸而愈　一婦兩抝腫痛腹内一塊不時上<lb/>
攻月餘不調小便不利余以為肝脾氣滯以四君加芎<lb/>
歸柴胡山梔而愈後因鬱怒前證復作却兼胸脇脹滿<lb/>
盜汗此肝木甚而傷脾土用加味歸脾湯下蘆薈丸而<lb/>
痊　一婦小腹内或作痛或痞悶兩抝腫痛内熱寒熱<lb/>
胸膈不利飲食不甘形體日瘦此肝氣滯而傷脾氣朝<lb/>
<pb n="KR3e0078_WYG_111-14b"/>
用補中益氣湯夕用六味丸漸愈更用蘆薈丸而全愈<lb/>
　一婦兩抝腫痛小腹痞脹小便時數白帶時下寒熱<lb/>
往來小水淋瀝余謂脾氣滯而血病用龍膽瀉肝湯漸<lb/>
愈又用加味逍遙散六味丸而全愈　一婦人患前證<lb/>
胸脇脹悶或小便不利或時作痛大便澀滯服疎氣豁<lb/>
痰等藥益甚余謂肝火氣分之病用龍膽瀉肝湯以清<lb/>
肝熱又用加味逍遙散以生肝血六味丸以滋腎水而<lb/>
愈　一婦患前證余謂此肝脾鬱怒之證不信别服化<lb/>
<pb n="KR3e0078_WYG_111-15a"/>
痰利氣之劑胸腹脹悶又服峻利疎導之劑變脾虛發<lb/>
腫之證而歿　一婦兩抝腫痛内熱作渴飲食不甘肢<lb/>
體倦怠陰中作梗小便赤澀為肝脾陰虛濕熱用加味<lb/>
歸脾湯而愈後因怒復作小腹腫脹小便不利用小柴<lb/>
胡加山梔芎歸以清理肝火脹痛頓止又以加味逍遥<lb/>
散調補肝火而痊　一婦人兩抝腫痛寒熱内熱小便<lb/>
赤澀胸脇不利此肝火動而脾氣傷用補中益氣湯加<lb/>
茯苓四劑少愈又與加味歸脾湯諸證悉退再用加味<lb/>
<pb n="KR3e0078_WYG_111-15b"/>
逍遙散而全愈　一婦小腹痞悶小便不利内熱體倦<lb/>
懶食此氣血虚而兼肝火用八珍湯加柴梔膽草治之<lb/>
而安　一婦陰中如梗兩抝腫痛寒熱不食小便頻數<lb/>
小腹重墜余以為肝脾鬱結所致先以補中益氣湯加<lb/>
山梔茯苓車前子靑皮以清肝火升脾氣更以加味歸<lb/>
脾湯二十餘劑調理脾鬱而愈<lb/>
雜方退毒散　治便毒腫結<lb/>
　　穿山甲<hi>蘸醋炙焦五錢</hi>木豬腰子<hi>醋微炙三錢</hi>
<pb n="KR3e0078_WYG_111-16a"/>
　為末每服二錢食前老酒調下次以醋煑肥皂研膏<lb/>
　敷之妙<hi>木豬腰子即木豬苓</hi>
立消㪚　消便毒癰腫如神<lb/>
　　全蝎<hi>炒</hi>核桃<hi>去壳肉只用隔膜炒</hi>
　等分為末空心酒調下三錢下午再服三日全愈<lb/>
又方　白僵蠶槐花為末酒調服一方加酒大黃<lb/>
外治敷藥方　治便毒腫痛<lb/>
　　雄黃　乳香<hi>各二兩</hi>黃檗<hi>一兩</hi>
<pb n="KR3e0078_WYG_111-16b"/>
　右為細末用新汲水調敷腫處自消<lb/>
丹又方用甘草節白芷黃連各等分如破者龍骨白枯<lb/>
　礬赤石脂并用鐡圍散癰疽腫毒亦治用之効<lb/>
　　乳香　沒藥<hi>各半兩</hi>大黃　黃連　黃檗　南星<lb/>
　　半夏　防風　羌活　皂角刺　木鼈子　𤓰蔞<lb/>
　　甘草節　草烏尖　阿膠<lb/>
　右為細末醋調成膏入石器内火熬黒色鵝翎蘸傅<lb/>
　之<lb/>
<pb n="KR3e0078_WYG_111-17a"/>
　　　毛際瘍<lb/>
或問小腹至陰之下玉莖之根痒極沸湯沃之稍止而<lb/>
復作有三四竅黃水淋漓何如曰此廣瘡結毒也詢之<lb/>
幼時曾生惡瘡旬日後大痛腫甚飲食少進作結毒治<lb/>
之<lb/>
　　　囊癰<lb/>
丹外科精要云癰疽入囊者死囊屬厥陰今以死言之<lb/>
將以為屬少陰腎經邪余親見入囊者七八人悉以濕<lb/>
<pb n="KR3e0078_WYG_111-17b"/>
熱入肝經施治而用補陰藥佐之雖膿潰皮脱睪丸懸<lb/>
掛可畏者皆不死但不知下虚年老者如何耳　囊癰<lb/>
濕熱下注也有作膿者此濁氣潤下將流入滲道因陰<lb/>
道或虧水道不利而然膿盡自安不藥可也惟在善於<lb/>
調攝耳又有因腹腫漸流入囊腫甚而囊自裂開睪丸<lb/>
懸掛水出以麩炭<hi>杉木炭</hi>末傅外以紫蘇葉包裹仰卧養<lb/>
之　大抵此證屬陰道虧濕熱不利所致故滋陰降濕<lb/>
藥不可缺常治腫痛小便秘滯者用除濕為主滋陰佐<lb/>
<pb n="KR3e0078_WYG_111-18a"/>
之腫痛已退便利巳和者除濕滋陰藥相兼治之欲其<lb/>
成膿用托裏為主滋陰佐之候膿成即針之仍用托裏<lb/>
滋陰若濕毒已盡者専用托裏如膿清或多或斂遲者<lb/>
用大補之劑或附子餅灸之　薛囊癰屬肝腎二經陰<lb/>
虚濕熱下注若小便濇滯者先分利以泄其毒繼補陰<lb/>
以令其自消若濕熱退而仍腫痛宜補陰托裏以速其<lb/>
膿膿焮而便秘者熱毒壅閉也先用托裏消毒散後用<lb/>
針以泄之膿去即解若膿去而腫痛不減者熱毒未解<lb/>
<pb n="KR3e0078_WYG_111-18b"/>
也用淸肝養榮湯口乾而小便數者腎經虚熱也六味<lb/>
丸内熱晡熱者肝經血虚也四物加參术體倦食少者<lb/>
脾氣虚熱也補中益氣湯膿水淸稀者氣血俱虛也十<lb/>
全大補湯此證雖大潰而睪丸懸露治得其法旬日肉<lb/>
漸生而愈若専攻其瘡陰道益虚則腫者不能潰潰者<lb/>
不能斂少壯者多成痼疾老弱者多致不起亦有患痔<lb/>
漏久而串及於囊者當兼治其痔切忌寒藥尅伐虧損<lb/>
胃氣<lb/>
<pb n="KR3e0078_WYG_111-19a"/>
一人囊癰未作膿而腫痛以加減龍膽瀉肝湯二劑少<lb/>
愈更以四方加木通知母黃檗而消　一人膿熟作脹<lb/>
致小便不利急針以小柴胡加黃檗白芷金銀花四劑<lb/>
少愈更以托裏消毒散數劑而消　一人年踰五十陰<lb/>
囊腫痛得熱愈盛服蟠葱散不應肝脈數此囊癰也乃<lb/>
肝經濕熱所致膿已成急針之進龍膽瀉肝湯脈證悉<lb/>
退更服托裏滋陰藥外敷杉木炭紫蘇末月餘而愈<lb/>
一人年踰六十陰囊潰痛不可忍睪丸露出服龍膽瀉<lb/>
<pb n="KR3e0078_WYG_111-19b"/>
肝湯敷麩炭紫蘇末不應薛意此濕氣熾盛先飲槐花<lb/>
酒一碗次服前湯少愈更服托裏加滋陰藥而平設以<lb/>
前藥不應加之峻劑未有不損中氣以致敗也　一弱<lb/>
人腫痛未成膿小便赤澁以製甘草青皮木通黃檗當<lb/>
歸麥門四劑少愈以清心蓮子飲四劑而消　一人焮<lb/>
腫痛甚小便澁發熱脈數以龍膽瀉肝湯倍車前木通<lb/>
澤瀉茯苓勢減半仍以前湯加黃檗金銀花四劑又減<lb/>
二三便利如常惟一處不消此欲成膿再用前湯加金<lb/>
<pb n="KR3e0078_WYG_111-20a"/>
銀花皂角針白芷六劑微腫痛脈滑數乃膿已成針之<lb/>
痛腫悉退投滋陰托裏藥及紫蘇末敷之而愈　一人<lb/>
病勢已甚脈洪大可畏用前湯二劑腫少退以仙方活<lb/>
命飲二劑痛少止脈洪數膿已成須針之否則陰囊皆<lb/>
潰彼不信更他醫果大潰睪丸掛復求治脈將靜以八<lb/>
珍湯加黃茋黃檗知母山梔更敷紫蘇末數日而痊<lb/>
一人連日飲酒陰挺并囊溼痒服滋陰等藥不應薛謂<lb/>
前陰肝脈絡也陰氣從挺而出素有溼繼以酒為濕熱<lb/>
<pb n="KR3e0078_WYG_111-20b"/>
合於下焦而然經曰下焦如瀆又云在下者引而竭之<lb/>
遂以龍膽瀉肝湯及淸震湯而愈此或不應宜補肝湯<lb/>
及四生散治之　儒者陳時用考試不利一夕飲燒酒<lb/>
入房妻不納翌日陰囊腫脹焮痛遣人求治薛以除濕<lb/>
熱淸肝火之劑城門夜閉不及歸服翌早報云夜來陰<lb/>
囊悉腐玉莖下面貼囊者亦腐此肝火挾酒毒而濕熱<lb/>
熾盛也仍以前藥加參茋歸术四劑腐肉盡脱睪丸懸<lb/>
掛用大補氣血并塗當歸膏囊莖全復而愈<lb/>
<pb n="KR3e0078_WYG_111-21a"/>
一人患此腫痛發熱以小柴胡加靑皮黃連四劑少愈<lb/>
更以龍膽瀉肝湯而消　給事陸貞山腫赤脹痛小便<lb/>
濇滯寒熱作渴此肝腎陰虛濕熱下注也當淸肝火除<lb/>
濕毒遂用柴胡炒龍膽吳茱萸炒黃連當歸銀花皂角<lb/>
刺赤芍藥防風木通甘草節一劑腫痛漸退少加防風<lb/>
木通川芎茯苓作飲下滋腎丸以補陰其熱腫俱退但<lb/>
内有一條筋不消此肝經血氣虛損也當滋腎水用六<lb/>
味丸料去茯苓加五味二劑再用補中益氣加茯苓作<lb/>
<pb n="KR3e0078_WYG_111-21b"/>
飲送滋腎丸筋頓消而愈<lb/>
加味瀉肝湯　治肝經濕熱不利陰囊腫痛或潰爛皮<lb/>
　脱睪丸懸掛或便毒及下疳腫痛或潰爛並皆治之<lb/>
　　龍膽草<hi>酒拌炒</hi>當歸尾　車前子<hi>炒</hi>澤瀉　生地黃<lb/>
　　芍藥<hi>炒</hi>黃連<hi>炒/</hi>黃檗<hi>酒拌/炒</hi>知母<hi>酒拌/炒</hi>防風<hi>各一錢</hi>
　　甘草稍<hi>五分</hi>
　作一劑水二鍾煎八分食前服外敷烏金散<lb/>
京兆朱二峰陰囊脹痛彼以為疝薛診其脈數而滑此<lb/>
<pb n="KR3e0078_WYG_111-22a"/>
囊癰也因肝腎二經陰虛濕熱所致膿已成矣服活命<lb/>
飲一劑而潰更用補陰托裏而斂　一膏粱之客陰囊<lb/>
腫脹小便不利此中焦積熱乗虛下注先用龍膽瀉肝<lb/>
湯加黃檗知母黃連牛膝四劑漸愈後用補陰八珍湯<lb/>
加柴胡山梔而愈後不守禁忌前證復作仍用補陰八<lb/>
珍湯補中益氣湯六味丸而痊又因勞發熱自用四物<lb/>
黃檗知母之類虚證悉具瘡口開大薛謂五臟氣血俱<lb/>
虚也朝用補中益氣夕用六君子加當歸各五十餘劑<lb/>
<pb n="KR3e0078_WYG_111-22b"/>
瘡口漸斂又用六味丸調補而愈　府庠李逹卿素腎<lb/>
虛發熱久服黃檗知母之類形體漸瘦遺精白濁晡熱<lb/>
唾痰薛曰此腎水虧損虛火内熾用補中益氣之類加<lb/>
五味麥門前證將愈又别用清熱涼血之劑飲食少思<lb/>
唾痰不止薛以為脾肺復虛不能攝涎歸源仍用前湯<lb/>
加茯苓半夏而愈後入房頭暈吐痰腰骨作痛大小便<lb/>
道牽痛薛曰此精已耗而復竭所致危殆之證也遂朝<lb/>
用前湯加麥門五味夕用六味丸料加五味子萆薢五<lb/>
<pb n="KR3e0078_WYG_111-23a"/>
十餘劑諸證頓退後又入房陰囊陰莖作痛别用淡滲<lb/>
之劑陰囊内潰薛用補陰托裏之劑出膿甚多喜腫消<lb/>
痛止竟不善調養以致大便不通小便如淋痰涎上涌<lb/>
薛曰腎虚之證復作矣誠為可慮有保其可生者用礞<lb/>
石滚痰丸牛黃淸心丸之類吐痰愈加薛曰非惟無以<lb/>
保其生而反促其危矣固辭不治後果歿　一男子醉<lb/>
而入房陰囊腫脹大如斗小腹脹悶小水淋赤發熱口<lb/>
乾痰涎壅甚此膀胱陰虚酒毒所乗也用六味丸料加<lb/>
<pb n="KR3e0078_WYG_111-23b"/>
車前牛膝作飲下滋腎丸諸證頓退再加五味麥門二<lb/>
劑而愈却以補中益氣湯麥門五味調理而康若用淡<lb/>
滲復損真陰決致不起<lb/>
加味小柴胡湯　治囊癰腐爛或飲食少思日晡發熱<lb/>
　　柴胡　人參　黃芩<hi>炒</hi>川芎　白术<hi>炒/</hi>黃茋<hi>鹽水浸炒</hi>
　　當歸<hi>酒洗</hi>黃檗<hi>酒拌/炒</hi>知母<hi>酒拌/炒</hi>甘草<hi>各一/錢</hi>半夏<hi>五分</hi>
　作一劑水二鍾煎八分食前服痛甚加黃連小便不<lb/>
　利加木通<lb/>
<pb n="KR3e0078_WYG_111-24a"/>
知州王汝道先晡熱發熱肢體倦怠入房則腿足酸軟<lb/>
足心熱至腿膝六脈洪數兩尺為甚余以足三陰虛欲<lb/>
滋補化源彼反服苦寒降火之劑後陰囊腫脹用治疝<lb/>
之藥腫脹益甚形氣愈虛服温補之劑腫痛上攻小便<lb/>
不利兩尺脈洪滑按之虚甚余曰此囊癰也因氣血虛<lb/>
而不能潰先用補中益氣湯加山藥山茱萸車前子柴<lb/>
胡山梔一劑腫脹頓消隨用六味丸料加車前牛膝柴<lb/>
胡山梔一劑小便漸通乃用活命飲與前二藥消息兼<lb/>
<pb n="KR3e0078_WYG_111-24b"/>
用至二十餘劑囊裂出穢膿甚多乃用托裏消毒散六<lb/>
劑膿穢淸又用托裏散數劑膿水漸少更用補陰托裏<lb/>
散及十全大補湯五十餘劑而痊　一人年踰五十患<lb/>
此瘡口不斂診之微有濕熱治以龍膽瀉肝湯濕熱悉<lb/>
退乃以托裏藥及豆豉餅灸而愈次年復患濕熱頗盛<lb/>
仍用前湯四劑而退又以滋陰藥而消若潰後虛而不<lb/>
補少壯者成漏老弱者不治膿清作渴脈大者亦不治<lb/>
　一人患此久不歛以十全大補湯加五味麥門灸以<lb/>
<pb n="KR3e0078_WYG_111-25a"/>
豆豉餅月餘而平　一弱人膿熟脹痛大小便秘急針<lb/>
之膿出三椀許即鼾睡覺思少健但針遲故用托裏藥<lb/>
至三十餘劑始差若服解毒藥即潰盡矣<lb/>
似是而非一人囊腫狀如水晶時痛時癢出水小腹按<lb/>
之作水聲小便頻數脈遲緩此醉後飲水入房汗出遇<lb/>
風寒濕毒乗聚於囊名水疝也先以導水丸二服腹水<lb/>
已去小便如常再以胃苓散倍白术茯苓更用氣針引<lb/>
去聚水而差　一人年踰四十陰囊腫痛以熱手熨之<lb/>
<pb n="KR3e0078_WYG_111-25b"/>
少緩服五苓散不應尺脈遲軟此下虛寒邪所襲而然<lb/>
名曰陰疝非瘡毒也治以蟠葱散少可更服葫蘆巴丸<lb/>
而平　一人年踰三十陰囊濕痒莖出白物如膿舉則<lb/>
急痛此肝疝也用龍膽瀉肝湯而愈陰莖或腫或縮或<lb/>
挺或痒皆宜此藥治之<lb/>
治腎癰用石蠏熱水磨服<lb/>
石灰散　治腎漏陰囊先腫後穿破出黃水瘡如魚口<lb/>
　能致命<lb/>
<pb n="KR3e0078_WYG_111-26a"/>
　右用五倍子同石灰炒黃色去灰攤地出火毒砂盆<lb/>
　内研細末不犯銅鐡乾摻上五七次可<lb/>
治外腎癰瘡<lb/>
　　抱雞卵殻　鷹爪黃連　輕粉<hi>各等分</hi>
　右為細末用煎過淸油調塗<lb/>
烏金散<lb/>
　　麩炭　紫蘇葉<hi>各半分</hi>
　右為末香油調搽<lb/>
<pb n="KR3e0078_WYG_111-26b"/>
　　　陰瘡<lb/>
陰器屬足厥陰肝經任脈之㑹素問云厥陰之脈絡陰<lb/>
器繫於肝靈樞曰筋者聚於陰器而脈絡於舌本肝者<lb/>
筋之㑹也又屬督脈素問曰督脈者其絡循陰器合簒<lb/>
間是也至於足太陽外合清水内屬膀胱而通水道手<lb/>
太陽外合淮水内屬小腸而水道出焉則又屬手足太<lb/>
陽也腎主水則又屬足少陰也飲入於胃游溢精氣上<lb/>
輸於脾脾氣散精上歸於肺通調水道下輸膀胱則又<lb/>
<pb n="KR3e0078_WYG_111-27a"/>
屬手太陰也素問又謂前陰者宗筋之所聚太陰陽明<lb/>
之所合則又屬脾與胃矣癰瘡生其間須細心求而責<lb/>
之不可専主一厥陰肝經而惟淸肝導濕之為事斯無<lb/>
誤矣　隱處瘙痒成瘡挾有耳鳴目痒鼻赤齒浮指縫<lb/>
白等症為腎臟風瘡　生於陰頭為陰頭癰　生於竅<lb/>
口為下疳瘡　今但生於陰莖者皆為下疳姑從之<lb/>
腎臟風瘡戴院使云㿗風因精未調外為風濕所襲從<lb/>
陰囊濕汗作痒起流注四肢手义白色悉生瘡痒俗謂<lb/>
<pb n="KR3e0078_WYG_111-27b"/>
之腎臟風四生飲二兩以竹刀細切豬腰一對銀石器<lb/>
中酒漉煑爛研細和藥為丸如梧子大如不可丸入酒<lb/>
醋少許每服五六十丸鹽酒空心下又用花蛇散和消<lb/>
風散酒調服或升麻和氣飲嚥烏頭煑鹽丸及烏荆丸<lb/>
或花蛇丸若<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>常濕痒欲得淋洗則以蛇床子一味煎<lb/>
湯用之<lb/>
三因四生散　治<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>風上攻下注耳鳴目痒鼻赤齒浮<lb/>
　或作口瘡下注陰濕四散搔痒通體生瘡及婦人血<lb/>
<pb n="KR3e0078_WYG_111-28a"/>
　風等症<lb/>
　　白附子　蒺藜<hi>擦去刺</hi>黃茋<hi>蜜/炙</hi>羌活<hi>各等分</hi>
　為末每服二錢鹽酒調下有一人將豬腎破開入鹽<lb/>
　摻藥煨亦妙<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>屬宗筋胃陽明養之故有是證<lb/>
治腎臟風　凡指縫白者只一二服効<lb/>
　　黃茋<hi>一兩</hi>木通　甘草　黑牽牛<hi>各半兩</hi>
　右四味細剉用螌蝥七枚去翅同藥炒焦黑去螌蝥<lb/>
　餘為末蒸餅糊為丸如桐子大空心鹽湯下三十丸<lb/>
<pb n="KR3e0078_WYG_111-28b"/>
本事烏頭丸　治腎臟風上攻下注生瘡并癬<lb/>
　　川烏頭　草烏頭<hi>二味以黑豆半升煑透軟去皮臍切曬各一兩</hi>天麻<lb/>
　　地龍<hi>去土</hi>白附子<hi>各半兩</hi>
　右為末酒糊為丸如桐子大毎服二三十丸空心食<lb/>
　前鹽酒鹽湯任下<lb/>
腎臟風甘草節煎湯洗極効<lb/>
腎臟風痒不可當者吳茱萸蛇床子等分煎湯洗神効<lb/>
　治腎臟陰汗生瘡用莧菜根莖葉燒灰存性研末抓<lb/>
<pb n="KR3e0078_WYG_111-29a"/>
破傅之立愈又蒼耳草蛇床子煎湯洗之良<lb/>
全蝎散　治腎臟風發瘡痒<lb/>
　　全蠍<hi>三枚焙</hi>明硫黃<hi>二錢/研</hi>生虢丹<hi>一/錢</hi>輕粉<hi>半錢</hi>雞心檳<lb/>
　　榔<hi>一大箇破開好黃丹一錢合内濕紙裹煨</hi>麝香<hi>少許研</hi>
　右為細末研勻磁盆收每用少許麻油調抺兩掌先<lb/>
　以鼻嗅男以兩掌揜外腎女以兩掌揜兩乳各睡至<lb/>
　醒次日依前再用藥屢効<lb/>
牡蠣散　治陰囊兩傍生瘡或陰濕水出其痒甚苦夜<lb/>
<pb n="KR3e0078_WYG_111-29b"/>
　則抓之無足後必自痛或兩腋汗脚板心汗濕無可<lb/>
　奈何此藥主之余親得此症受苦數十年得此方隨<lb/>
　用二三日如法擦之二十餘年不發實為神効<lb/>
　　牡蠣　黃丹<hi>炒各二兩</hi>枯白礬<hi>四兩</hi>
　右為細末遇夜睡時用手揑藥於陰痒處痛擦之不<lb/>
　一時又搽之三四次後頓減次夜再搽雖大減又搽<lb/>
　後自然平復如腋汗亦須頻搽方可脚汗先搽後装<lb/>
　藥靴或鞋底上脚板上塗藥纒脚裹之亦可<lb/>
<pb n="KR3e0078_WYG_111-30a"/>
浴毒湯　治小腸風陰瘡痒痛<lb/>
　　木通　藁本　枳殻　貫衆　荆芥　甘松　薄<lb/>
　　荷　白芷<lb/>
　右剉碎用藥二兩水五升入芒硝半兩煎至三升去<lb/>
　滓熱洗浴瘡<lb/>
陰瘡膏　治男女陰瘡<lb/>
　　米粉<hi>一酒杯許</hi>芍藥　黃芩　牡蠣　附子　白芷<hi>各七</hi>
　　<hi>錢半</hi>
<pb n="KR3e0078_WYG_111-30b"/>
　右六味為㕮咀以不入水豬膏一斤微火上煎三上<lb/>
　三下候白芷黃膏成絞滓去入白粉和取傅瘡上<lb/>
小浴方　治虛勞陰濕痒生瘡<lb/>
　　川椒　苦參　蛇床子<hi>各一兩半</hi>香附子　白礬　白<lb/>
　　芷　狗脊　細辛<hi>各一兩</hi>桂心<hi>三分</hi>
　右㕮咀每用藥一兩以水三升煎至二升去滓傾入<lb/>
　盆子内但乗熱氣坐盆子上熏之良久通身便洗患<lb/>
　處甚者不過三兩度<lb/>
<pb n="KR3e0078_WYG_111-31a"/>
沐浴長春散　治男子下元陰濕乆冷陰囊左右夜痒<lb/>
　抓之則喜住之則痛成瘡流水為害甚苦此藥見効<lb/>
　及治婦人下部陰濕胎元久冷<lb/>
　　牡蠣　蛇床子　破故紙　紫稍花　官桂　乾<lb/>
　　荷葉<hi>各等分</hi>
　右㕮咀每用一兩半水一小鍋入葱白數莖煎至八<lb/>
　分去滓先薰後洗却用後藥<lb/>
　　枯礬<hi>一兩</hi>黃丹　蛤粉<hi>各半兩</hi>
<pb n="KR3e0078_WYG_111-31b"/>
　右件共研為細末熏洗了後以手揑藥末搽濕痒處<lb/>
銅綠散　治男婦陰部濕淹瘡<lb/>
　　銅錄<hi>少許</hi>白礬<hi>一/錢</hi>乳香<hi>半/錢</hi>輕粉<hi>一/字</hi>五倍子<hi>細研半兩</hi>
　右為細末洗淨摻之<lb/>
冦有一婦人患臍下腹上連二陰遍滿生濕瘡狀如馬<lb/>
刀他處並無熱痒而痛大小便澁出黃汁食亦減身面<lb/>
浮腫醫作惡瘡治用鰻鱺魚松脂黃丹之類塗瘡上愈<lb/>
熱痛甚治不對故也細問之此人嗜酒貪㗖喜魚蠏發<lb/>
<pb n="KR3e0078_WYG_111-32a"/>
風等物急令用温水洗拭去膏藥㝷馬齒莧四兩研爛<lb/>
入靑黛一兩再研勻塗瘡上即時熱減痛痒皆去仍服<lb/>
八正散日三服發散客熱每塗藥一時久即乾又再塗<lb/>
新濕藥如此二日減三分之一五日減二自此二十日<lb/>
愈既愈乃問曰此瘡何緣至此曰中下焦畜風熱毒熱<lb/>
氣若不出當作腸癰内痔仍須禁酒及發風物後不能<lb/>
禁酒果患内痔<lb/>
世腎臟風癰灸血郄<hi>即百蟲窠右膝内亷上膝三寸䧟中者</hi>
<pb n="KR3e0078_WYG_111-32b"/>
集腎臟風瘡灸血郄<hi>即百蟲窠針入寸半灸二七壯</hi>灸三陰交<lb/>
下疳瘡薛下疳瘡屬肝經溼熱下注或陰虚火燥治法<lb/>
腫痛發熱者血虛而有熱也四物湯加柴胡山梔腫痛<lb/>
寒熱者肝經濕熱也小柴胡湯加龍膽草黃連腫痛便<lb/>
澀者濕熱壅滯也龍膽瀉肝湯腫痛腐潰者氣血虛而<lb/>
有火也八物湯加山梔柴胡日晡熱甚者隂血虛而有<lb/>
熱也小柴胡湯加參术芎歸日晡倦怠者陽氣虚而下<lb/>
䧟也補中益氣湯其經久不愈而發寒熱者腎水不能<lb/>
<pb n="KR3e0078_WYG_111-33a"/>
生肝木也用六味丸若筋縮縱或為痒痛或出白津此<lb/>
筋疝也用龍膽瀉肝湯氣虚者補中益氣加炒山梔炒<lb/>
龍膽陰虚火燥者用六味丸莖中痒出白津用補中益<lb/>
氣湯與淸心蓮子飲間服葢此證肝經陰虚為本腫痛<lb/>
寒熱等證為標須用六味丸以生肝血凡脾土虛不能<lb/>
生金水而見一切肝證者當佐以補中益氣湯加麥門<lb/>
冬以滋化源　丹治男子恥瘡或痛在莖之竅或痛在<lb/>
莖之標皆手足太陽不利熱毒下傳入於足厥陰故變<lb/>
<pb n="KR3e0078_WYG_111-33b"/>
紫黑色作蝕瘡毁其莖而死宜以子和泄水丸散導濕<lb/>
毒無不愈者若已成瘡先泄其根次從標而治外以葱<lb/>
白黑豆汁渫洗拭乾以黃連木香蜜陀僧乾胭脂之類<lb/>
細末搽之如内潰膿不出以追膿散上之又用子和泄<lb/>
水丸如後竅體少可用黃連木香胭脂等貼之　一隣<lb/>
人年三十性狡而躁素患下疳瘡或作或止夏初患白<lb/>
痢膈上微悶醫與理中湯四貼昏悶若死片時而甦予<lb/>
脈之兩手皆濇重取略弦似數予曰此下疳瘡之深重<lb/>
<pb n="KR3e0078_WYG_111-34a"/>
者與當歸龍薈丸去麝四貼而利減與小柴胡去半夏<lb/>
加黃連芍藥川芎生薑煎五六貼而安　一男子近三<lb/>
十嵗有下疳瘡雖屢求治以其不能忌口却之忽一日<lb/>
頭痛發熱自汗衆作傷寒陽證治之反劇予診其脈弦<lb/>
甚至七重按則澁予曰此證在厥陰藥與證不相應遂<lb/>
作小柴胡湯加草龍膽黃連胡黃連帶熱服四劑而病<lb/>
脱然　婁嘗治一男子下疳瘡每恣飲酒則發醫與小<lb/>
柴胡湯加黃連數貼不効又與玉燭散下之反劇予以<lb/>
<pb n="KR3e0078_WYG_111-34b"/>
甘草節小建中湯各半煎服之下咽痛止後以四物湯<lb/>
建中甘草等分與之遂安　薛庶吉士劉華甫或莖中<lb/>
作痛或竅出白津或小便秘澁先用小柴胡湯加山梔<lb/>
澤瀉黃連木通膽草茯苓二劑以淸肝火導濕熱諸證<lb/>
漸愈後因勞倦忽然寒熱此元氣復傷也用補中益氣<lb/>
湯而安又用六味丸生肝血滋腎水而全愈　州守姜<lb/>
節甫患前證膿水淋漓作渴吐痰午前惡寒午後發熱<lb/>
余曰午前惡寒屬陽氣虛弱午後發熱屬陰血不足不<lb/>
<pb n="KR3e0078_WYG_111-35a"/>
信反服二陳黃檗知母之類飲食益少大便不實又日<lb/>
晡熱渴小腹重墜患處焮痛恪用四物黃檗知母之類<lb/>
飲食亦不思余以脾氣虛而下䧟先用補中益氣湯調<lb/>
養脾胃以升陽氣諸證漸愈又用六味丸滋補腎水以<lb/>
生肝血而痊　一小兒十五嵗患前證雜用消毒之藥<lb/>
虛證悉具二年餘矣詢之乃稟所致用草薢湯月餘諸<lb/>
證漸愈又用補陰八珍補中益氣二湯而痊　一儒者<lb/>
莖中作痒發熱倦怠外皮浮腫二年矣用八珍加柴胡<lb/>
<pb n="KR3e0078_WYG_111-35b"/>
山梔及六味地黃丸而愈有兼陰毛間生蟲作痒者用<lb/>
桃仁研爛塗之　一儒者因勞而患焮痛寒熱體倦頭<lb/>
疼小便赤澁用補中益氣湯加車前牛膝山梔而愈<lb/>
一儒者陰莖腐爛腫痛不止日晡熱甚口乾體倦食少<lb/>
欲嘔此肝脾血虛也先用六君子加柴胡升麻脾胃醒<lb/>
而諸證退更以補中益氣加炒山梔肝火退而腫痛痊<lb/>
子和泄水丸<hi>一名大智丸</hi>
　　大㦸　芫花　甘遂　海帶<hi>冼</hi>海藻<hi>洗</hi>郁李仁<lb/>
<pb n="KR3e0078_WYG_111-36a"/>
　　續隨子<hi>各半</hi>樟栁根<hi>一兩</hi>
　右為細末水煑棗肉為丸如小豆大每服五七十丸<lb/>
　熟水下　按此藥太峻用者慎之<lb/>
治下疳瘡先用張子和泄水去根後用此藥乾上<lb/>
　　黃連　滑石<hi>各半兩</hi>定粉<hi>三/錢</hi>輕粉<hi>少/許</hi>乳香<hi>一錢</hi>蜜陀僧<lb/>
　　<hi>二錢</hi>
　右細末乾上或加乾胭脂或加木香檳榔<lb/>
大蘆薈丸<hi>一名九味蘆薈丸</hi>　治肝火下疳潰爛或作痛焮腫<lb/>
<pb n="KR3e0078_WYG_111-36b"/>
　或治小兒疳膨食積口鼻生瘡牙齦蝕爛等症并蟲<lb/>
　蝕肛門痒痛<lb/>
　　胡黃連　蘆薈　黃連　木香　白蕪荑　青皮<lb/>
　　白雷丸　鶴蝨草<hi>各一兩</hi>麝香<hi>一錢</hi>
　為末蒸餅糊丸桐子大每服一錢空心米飲下<lb/>
八正散　治下疳便毒小便淋漓脈證俱實者<lb/>
　　大黃　車前子　瞿麥　萹蓄　山梔　木通<hi>各二</hi>
　　<hi>錢</hi>滑石<hi>二/兩</hi>甘草<hi>一錢</hi>
<pb n="KR3e0078_WYG_111-37a"/>
　右水煎服<lb/>
洗毒湯　治陰蝕瘡<lb/>
　　苦參　防風　露蜂房　甘草<hi>炙各等分</hi>
　右㕮咀水煎濃汁洗瘡<lb/>
金銀花散　治下疳瘡<lb/>
　　金銀花　荆芥　朴硝　蛇床子　甘松　白芷<lb/>
　　檳榔<hi>各一兩</hi>
　右㕮咀每用五錢水五椀加葱白三根同煎數沸盆<lb/>
<pb n="KR3e0078_WYG_111-37b"/>
　盛水先熏後洗却上藥<lb/>
洗藥<lb/>
　　黃連　黃檗　當歸　白芷　獨活　防風　朴<lb/>
　　硝　荆芥<hi>各等分</hi>
　八錢五十文烏梅五箇鹽一匙入水同煎温洗日五<lb/>
　七次敷下項藥<lb/>
敷藥<lb/>
　　木香　檳榔　黃連　銅靑　輕粉　枯礬　海<lb/>
<pb n="KR3e0078_WYG_111-38a"/>
　　螵蛸　麝香<hi>各等分</hi>
　右研細末洗後至夜敷上<lb/>
千金治丈夫陰頭癰師所不能醫用鼈甲一枚燒末以<lb/>
　雞子白和傅良<lb/>
丹下疳瘡<lb/>
　　蛤粉　臘茶　苦參　靑黛　蜜陀僧<lb/>
　右用河水洗瘡淨臘豬脂調敷并治膁瘡<lb/>
又方<lb/>
<pb n="KR3e0078_WYG_111-38b"/>
　　青黛　海蛤　蜜佗僧　黃連<lb/>
　共為末敷上<lb/>
治一切熱毒惡瘡及下疳瘡用蜜陀僧黃檗各一分半<lb/>
　膩粉一錢麝香少許先洗瘡拭乾傅之甚者三四次<lb/>
治下疳瘡雄黃黃連等分為末濕者乾摻乾者油調傅<lb/>
　先用荆芥射干煎湯洗却敷之妙　一方用地骨皮<lb/>
　末傅之神効<lb/>
追膿錠子<hi>海藏</hi>　膿内潰不出此藥追之<lb/>
<pb n="KR3e0078_WYG_111-39a"/>
　　雄黃<hi>二錢</hi>巴豆<hi>一錢/半</hi>輕粉<hi>一字</hi>
外臺秘要云陰頭瘡蜜煎甘草傅之安<lb/>
又方用頭髪用鹽水洗去垢膩淨再用米泔洗過又用<lb/>
　淸湯洗曬乾燒灰傅瘡上便結靨<lb/>
又方　蒼耳葉為末傅之<lb/>
治下疳瘡黑彤兎<hi>一名烏吊上一名孩兒沙</hi>為末傅上神効<lb/>
七寳檳榔散　治下元玉莖上或陰頭上有疳瘡漸至<lb/>
　蝕透久不愈者<lb/>
<pb n="KR3e0078_WYG_111-39b"/>
　　檳榔　雄黃　輕粉　蜜陀僧　黃連　黃檗<lb/>
　　朴硝<lb/>
　右為細末和勻先以葱白漿水洗淨軟帛挹乾如瘡<lb/>
　濕乾摻如乾小油調塗<lb/>
玉粉散　治下陰瘡疼不止<lb/>
　　滑石　蜜陀僧　寒水石<hi>煆各半兩</hi>膩粉　麝香<hi>各少許</hi>
　右為細末油調傅或乾貼患處<lb/>
蚯蚓散　治陰莖瘡<lb/>
<pb n="KR3e0078_WYG_111-40a"/>
　　蚯蚓<hi>二分</hi>豆粉<hi>一分</hi>
　右用水研塗上乾又傅之一方用豉一分<lb/>
丹胞散　治玉莖上生瘡臭爛者<lb/>
　右用豬胞一個連尿去一半留一半用新磚兩口炭<lb/>
　火煆將豬胞連尿於磚上焙乾不住手一向移放於<lb/>
　兩口磚上輪流不歇莫與火煆著胞待尿乾為度研<lb/>
　為末入黃丹一錢先用葱湯以鵝毛抹洗以舊帛拭<lb/>
　乾此藥摻二五次立見効<lb/>
<pb n="KR3e0078_WYG_111-40b"/>
地連散　治玉莖上生瘡<lb/>
　右用地骨皮煎湯洗以訶子連核燒存性為末乾摻<lb/>
川連散　治下部注瘡<lb/>
　右以川連為細末漿水調成餅攤於碗面上内用艾<lb/>
　及穿山甲三片燒烟覆椀熏成黑色再取下如是者<lb/>
　五次以黃連餅黑色為度地上出烟毒再研細濕則<lb/>
　乾塗乾則淸油調塗三四次先用黃檗藿香茵蔯煎<lb/>
　湯温洗<lb/>
<pb n="KR3e0078_WYG_111-41a"/>
神妙方　治莖頭三五孔小漏瘡出血微膿<lb/>
　右用油髪燒作灰存性研細傅之乾則津唾調傅仍<lb/>
　以米飲調髪灰食前服<lb/>
麝香散　治妬精瘡痒而濕者<lb/>
　　麝香　黃礬　靑礬<hi>各等分</hi>
　右為細末小便後用少許傅之<lb/>
治陰濕生瘡黃水流注<lb/>
　用白礬<hi>不少多</hi>右研為末以冷水洗瘡淨後傅之<lb/>
<pb n="KR3e0078_WYG_111-41b"/>
津調散　治妬精瘡膿汁淋漓臭爛<lb/>
　　黃連　欵冬花<hi>各等分</hi>麝香<hi>少許一方不用</hi>
　右為細末先以地骨皮蛇床子煎湯洗軟帛拭乾津<lb/>
　調傅之忌生湯洗<lb/>
胭脂散　治陰瘡<lb/>
　　坏子胭脂　眞菉豆粉<hi>各等分</hi>
　右同研勻傅之<lb/>
蝦蟇散　治陰濕欲盡瘡痛甚者<lb/>
<pb n="KR3e0078_WYG_111-42a"/>
　　蝦蟇<hi>一枚燒灰</hi>兎糞<hi>一兩</hi>
　右同研末每用少許傅瘡上日三四次<lb/>
除疳散　治年深疳瘻瘡大効<lb/>
　　白芨　白蘞　黃丹　蜜陀僧<hi>各一兩</hi>黃連<hi>半兩</hi>輕粉<lb/>
　　<hi>一錢</hi>冰片　麝香<hi>各半錢</hi>
　右為細末和勻每用或摻或絍瘡中以膏藥貼之<lb/>
甘石散　治下部疳瘡<lb/>
　　爐甘石　蜜陀僧<hi>各一錢半</hi>輕粉<hi>一/分</hi>橡斗子<hi>燒灰存性三錢</hi>龍<lb/>
<pb n="KR3e0078_WYG_111-42b"/>
　　骨<hi>半錢</hi>麝香<hi>少許</hi>
　右為細末先用荆芥杜仲川椒煎湯放温洗罷次用<lb/>
　藥些少乾貼<lb/>
梔子散　治下疳瘡<lb/>
　右用梔子一枚去穰入明礬末麵糊封合口火燒存<lb/>
　性為末乾摻上隨効<lb/>
銀粉散　治下疳陰頭生瘡<lb/>
　右用墻上白螺螄殻不以多少火内煆酥為末水内<lb/>
<pb n="KR3e0078_WYG_111-43a"/>
　飛過先去土石麤者次用輕粉隨分兩入在末内每<lb/>
　以少許乾貼在瘡上<lb/>
治下疳瘡<lb/>
　右以孩兒茶研為細末先洗瘡淨乾則小油調傅濕<lb/>
　則乾摻之神効<lb/>
博金散　治下疳瘡臭爛腫痛<lb/>
　　白礬<hi>與蜜陀僧同為末相和入於沙鍋内火上炮汗盡</hi>蜜陀僧<hi>已上各伍錢</hi>白<lb/>
　　堊<hi>二錢</hi>黃丹　輕粉<hi>已上各/一錢</hi>乳香<hi>五/分</hi>麝香<hi>一字</hi>
<pb n="KR3e0078_WYG_111-43b"/>
　右為細末先須另用槐枝葱白鹽甘草熬湯淋溻洗<lb/>
　一二時挹乾摻上項藥每用藥先須洗溻然後摻藥<lb/>
　甚者二五次瘥<lb/>
勝金散　治下疳潰爛或疼痛<lb/>
　　黃連　黃檗　輕粉　銀硃　孩兒茶<hi>各五分</hi>冰片<lb/>
　　<hi>一分</hi>
　為細末香油調搽内服加味瀉肝湯<lb/>
治下疳瘡久不愈橡斗子二個各盛黃丹令滿相合以<lb/>
<pb n="KR3e0078_WYG_111-44a"/>
　亂髪纒定燒烟盡為度同研為末先以葱白熱漿水<lb/>
　洗瘡膿盡次上藥甚者不過三次如神<lb/>
療人陰生瘡膿出成坎取髙昌白礬麻仁等分研煉豬<lb/>
　脂相和成膏槐白皮煎湯洗瘡拭乾即塗膏然後以<lb/>
　楸葉貼其上不過三五度瘥<lb/>
下疳瘡用五倍子末傅之<lb/>
　　　婦人隠瘡<lb/>
運氣陰瘡皆屬寒經云太陽之勝隱中乃瘍隱曲不利<lb/>
<pb n="KR3e0078_WYG_111-44b"/>
治以苦熱是也<lb/>
仲景云少陰脈滑而數者陰中即生瘡陰中蝕爛者狼<lb/>
牙湯洗之用狼牙二兩以水四升煑取半升以綿纒筋<lb/>
如繭浸湯瀝陰中日三遍<lb/>
洗溻散<hi>大全</hi>　治陰蝕瘡<lb/>
　　甘草　乾漆<hi>各一兩</hi>黃芩　當歸　地黃　芍藥<hi>各二</hi>
　　<hi>兩</hi>龜甲<hi>五兩</hi>
　右細切以水七升煑取一半去渣以綿帛納湯中用<lb/>
<pb n="KR3e0078_WYG_111-45a"/>
　溻瘡處良久即易日二度每溻湯可走十里許即挹<lb/>
　乾捻取甘濕散薄傅瘡上使徧可經半日又以湯溻<lb/>
　溻訖如前傅藥<lb/>
甘濕散<lb/>
　　蚺蛇膽<hi>眞者</hi>靑木香　石硫黃　鐵精　麝香<hi>各四分臨</hi>
　　<hi>時入用緣麝辟蛇毒若先相和膽即無力</hi>
　右各等分為末更研細有患取如三碁子大和井花<lb/>
　水日再服訖先令便利了即以後方桃枝先熏下部<lb/>
<pb n="KR3e0078_WYG_111-45b"/>
　訖然後取藥如碁子安竹管裏内下部中日再度老<lb/>
　少量減其熏法每日一度不用再<lb/>
桃枝薰法　取東南桃枝五七枚輕打頭使散以綿纒<lb/>
　之又搗石硫黃為末將此綿纒桃枝撚轉之令末少<lb/>
　厚又截一竹筒先内下部中仍以所撚藥桃枝燒著<lb/>
　薰之<lb/>
蛇床子散　濕陰中主藥<lb/>
　用蛇床子仁一味末之以白粉少許和令相得如棗<lb/>
<pb n="KR3e0078_WYG_111-46a"/>
　大綿裹内之自然濕散<lb/>
補遺治陰瘡搗新桃葉綿裹内陰中日三兩易<lb/>
餘詳女科前陰諸疾<lb/>
　　　穿襠發　鋭疽　涌泉疽<lb/>
或問背之下極發疽何如曰此名穿襠發屬督脈及太<lb/>
陽經由勞傷憂思積鬱所致活命飲加羌活黃檗内托<lb/>
羌活湯主之及勝金丹神仙追毒丸壯實者八陣散一粒<lb/>
金丹下之老弱者十全大補湯人參養榮湯此證宜速<lb/>
<pb n="KR3e0078_WYG_111-46b"/>
治稍緩則潰爛難收斂成漏者多麻木黑䧟泄瀉嘔噦<lb/>
疲倦者不治<lb/>
靈樞曰發於尻名曰鋭疽其狀赤堅大急治之不治三<lb/>
十日死矣<lb/>
鬼遺云涌泉疽腫起發太陰<hi>太陰尻尾前是也</hi>如伏鼠二十日<lb/>
不宂死十日可刺發淸膿赤黑者死白者可治<lb/>
　　　臀癰<lb/>
或問臀上生癰何如曰腫髙根淺為癰腫平根深為疽<lb/>
<pb n="KR3e0078_WYG_111-47a"/>
俱屬足太陽經濕熱所致宜服内托羌活湯内托復煎<lb/>
散加羌活主之勝金丹黃茋木香散選用壯實者一粒<lb/>
金丹八陣散下之老弱者十全大補湯人參養榮湯先<lb/>
賢云此瘡當服補養之劑若無補養之功其禍多在結<lb/>
痂之後治之難愈切須戒謹勿輟大補之劑腫而不潰<lb/>
者服臺閣紫微丸　薛臋膀胱經部分也居小腹之後<lb/>
此陰中之陰其道逺其位僻雖太陽多血氣運難及血<lb/>
亦罕到中年後尤慮此患治者毋傷脾胃毋損血氣但<lb/>
<pb n="KR3e0078_WYG_111-47b"/>
當固根本為主若腫硬作痛之形氣虚而邪氣實也用<lb/>
托裏消毒散主之微腫微痛者形氣病氣俱虛也用托<lb/>
裏散補之欲作膿用托裏羌活湯若痛甚用仙方活命<lb/>
飲大勢既退亦用托裏消毒散若脾虛不能消散或不<lb/>
潰不斂者六君加芎歸黃茋若陰虛不能消散或作渴<lb/>
便淋者六味丸加五味子陽虛不能潰或膿淸不能斂<lb/>
者補中益氣湯氣血俱虛者十全大補湯若腫硬未成<lb/>
膿者隔蒜灸活命飲潰後豆豉餅補中益氣十全大補<lb/>
<pb n="KR3e0078_WYG_111-48a"/>
二湯若灸後大勢已退餘毒未消頻用葱熨以補益消<lb/>
餘毒乃善　巡撫陳和峰脾胃不健服消導之劑左腿<lb/>
股及臀患腫余曰此脾氣虛而下注非瘡毒也當用補<lb/>
中益氣倍加白术彼惑於衆論云白术能潰膿乃専以<lb/>
散腫消毒為主而腫益甚體益倦余用白术一味煎飲<lb/>
而消　儒者楊啟元左臀患此敷貼涼藥腫徹内股服<lb/>
連翹消毒散左體皆痛余以為足三陰虧損用補中益<lb/>
氣湯以補脾肺六味丸加五味子以補肝腎股内消而<lb/>
<pb n="KR3e0078_WYG_111-48b"/>
臀間潰又用十全大補湯而瘡口斂　一儒者腫焮痛<lb/>
甚此邪毒壅滯用活命飲隔蒜灸而消後因飲食勞倦<lb/>
腫痛仍作寒熱頭疼此元氣虚而未能復也與補中益<lb/>
氣湯頻用葱熨法兩月而愈　一男子漫腫而色不變<lb/>
脈滑數而無力膿將成矣念用托裏而欲針彼畏針而<lb/>
欲内消誤用攻伐之劑頓加惡寒發熱自汗等證余用<lb/>
十全大補湯數劑腫起色赤仍外針内補而愈　吳輔<lb/>
之父患此内潰腫脹發熱口乾飲食少思此脾胃虛弱<lb/>
<pb n="KR3e0078_WYG_111-49a"/>
也先用六君加芎歸茋數劑而潰又用十全大補湯倍<lb/>
加參茋五十餘劑而愈　一人年三十脈如屋漏雀啄<lb/>
腫硬色夭膿水清稀誤服敗毒之藥余曰此足三陰虧<lb/>
損而藥復傷也余用六君加歸茋附子一錢二劑腫潰<lb/>
色赤又減附子五分數劑元氣復而瘡愈　一男子硬<lb/>
痛發熱此膀胱氣虛而濕熱壅滯用内托羌活湯二劑<lb/>
熱痛悉退後用托裏消毒散而潰又用托裏散四十餘<lb/>
劑而斂　一上舍患痔外敷寒涼内服消毒攻潰於臀<lb/>
<pb n="KR3e0078_WYG_111-49b"/>
膿水淸稀脈洪大而數寒熱作渴余辭不治果歿此足<lb/>
三陰虧損之證失滋化源以致真氣益虛邪氣愈甚矣<lb/>
不死何俟<lb/>
内托羌活湯　治尻臀生癰硬堅腫痛大作<lb/>
　　羌活　黃檗<hi>酒製各二錢</hi>防風　當歸身　藁本　連<lb/>
　　翹　蒼术　陳皮　甘草<hi>炙各一錢</hi>肉桂<hi>三/分</hi>黃茋<hi>一錢半</hi>
　右作一服水一鍾酒半鍾煎至八分食前服<lb/>
　證治準繩卷一百十一<lb/>
</p>
<p>
</p>
  </div>
</body>
</text>
</TEI>
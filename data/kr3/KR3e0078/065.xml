<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證治準繩卷六十五</head> <lb/>
    <p>
<pb n="KR3e0078_WYG_065-1a"/>
欽定四庫全書<lb/>
　證治準繩卷六十五<lb/>
　　　　　　　　　　　　明　王肯堂　撰<lb/>
　女科<lb/>
　　胎前門<lb/>
　　　逐月養胎法<lb/>
北齊名醫徐之才云姙娠一月名始胚飲食精熟酸美<lb/>
受御宜食大麥毋食腥辛是謂纔正　姙娠一月足厥<lb/>
<pb n="KR3e0078_WYG_065-1b"/>
陰脉養不可針灸其經<hi>如大敦行間太衝中封五里中郄等穴是也</hi>足厥陰<lb/>
内屬于肝肝主筋及血一月之時血行否澀不為力事<lb/>
寢必安静無令恐畏　妊娠一月陰陽新合為胎寒多<lb/>
為痛熱多卒驚舉重腰痛腹滿胞急卒有所下當預安<lb/>
之宜服<lb/>
烏雌雞湯　烏雌雞<hi>一隻治如食法</hi>茯苓　阿膠<hi>各二兩</hi>呉茱茰<lb/>
　　<hi>一升</hi>麥門冬<hi>五合/去心</hi>人參　芍藥　白术<hi>各三兩</hi>甘草<lb/>
　　生薑<hi>各一兩</hi>
<pb n="KR3e0078_WYG_065-2a"/>
　右㕮咀以水一斗二升煮雞取汁六升去雞下藥煎<lb/>
　取三升内酒三升并膠烊盡取三升放温每服一升<lb/>
　日三<lb/>
補胎湯　若曾傷一月胎者當預服此　細辛<hi>一兩</hi>防風<lb/>
　　<hi>二兩</hi>熟地黄　白术<hi>各三/兩</hi>生薑<hi>四/兩</hi>呉茱茰　大麥<hi>各五</hi>
　　<hi>合</hi>烏梅<hi>一升</hi>
　右八味㕮咀以水七升煮取二升半分三服先食服<lb/>
　寒多者倍細辛茱茰熱多渇者去之加瓜蔞根二兩<lb/>
<pb n="KR3e0078_WYG_065-2b"/>
　若有所思去大麥加柏子仁三合一方有人參一兩<lb/>
妊娠二月名始膏無食辛臊居必静處男子勿勞百節<lb/>
皆痛是為胎始結　妊娠二月足少陽脉養不可針灸<lb/>
其經<hi>如膽竅丘墟付陽絶骨外立陽陵泉等穴是也</hi>足少陽内屬於膽膽主精<lb/>
二月之時兒精成於胞裏當慎䕶驚動也　妊娠二月<lb/>
始陰陽踞經有寒多壞不成有熱即萎悴中風寒有所<lb/>
動揺心滿臍下懸急腰背強痛卒有所下乍寒乍熱宜<lb/>
服<lb/>
<pb n="KR3e0078_WYG_065-3a"/>
艾葉湯　艾葉　丹參　當歸　麻黄<hi>各二兩</hi>人參　阿<lb/>
　　膠<hi>各三兩</hi>甘草<hi>一/兩</hi>生薑<hi>六/兩</hi>大棗<hi>十二枚</hi>
　右九味㕮咀以酒三升水一斗煮減半去滓内膠煎<lb/>
　取三升分三服一方用烏雌雞一隻宿肥者治如食<lb/>
　法割頭取血内三升酒中相和次以水一斗二升先<lb/>
　煮取汁去雞内藥煎取三升内血酒并膠煎取三升<lb/>
　分三温服<lb/>
黄連湯　若曾傷二月胎者當預服此　黄連　人參<lb/>
<pb n="KR3e0078_WYG_065-3b"/>
　　<hi>各一兩</hi>呉茱茰<hi>五/合</hi>生薑<hi>三/兩</hi>生地黄<hi>五兩</hi>一方用阿膠<lb/>
　右五味㕮咀以酢漿七升煮取三升分四服日三夜<lb/>
　一十日一修合若頗覺不安加烏梅一升加烏梅者<lb/>
　不用漿直用水耳一方用當歸半兩<lb/>
妊娠三月名始胎當此之時未有定儀見物而化欲生<lb/>
男者操弓矢欲生女者弄珠璣欲子美好數視璧玉欲<lb/>
子賢良端坐清虛是謂外象而内感者也　妊娠三月<lb/>
手心主脉養不可針灸其經<hi>如中衝勞官大陵内闗間使郄門曲澤等穴是也</hi>
<pb n="KR3e0078_WYG_065-4a"/>
手心主内屬於心哀悲毋思慮驚動　妊娠三月為定<lb/>
形有寒大便青有熱小便難不赤即黄卒驚恐憂愁嗔<lb/>
怒喜頓仆動於經脉腹滿繞臍若痛或腰背卒有所下<lb/>
宜服<lb/>
雄雞湯　雄雞<hi>一隻治如食法</hi>黄芩　白术　生薑<hi>各一兩</hi>麥門<lb/>
　　冬<hi>五合</hi>芍藥　大棗<hi>十二枚擘</hi>甘草　人參　茯苓　阿<lb/>
　　膠<hi>各二兩</hi>
　右為㕮咀以水一斗三升煮雞減半出雞内藥煮取<lb/>
<pb n="KR3e0078_WYG_065-4b"/>
　半内清酒三升并膠煎取三升分三服一日令盡當<lb/>
　温卧一方用當歸芎各一兩不用黄芩生薑<lb/>
茯神湯　曾傷三月胎者當預服此方　茯神　丹參<lb/>
　　龍骨<hi>各一兩</hi>阿膠　當歸　甘草　人參<hi>各二兩</hi>大棗<lb/>
　　<hi>二十一枚擘</hi>赤小豆<hi>二十一粒</hi>
　右九味㕮咀以酢漿一斗煮取三升分四服先食服<lb/>
　七日後服一劑腰痛者加桑寄生二兩<hi>深師有薤白升二兩麻子一</hi>
　　丹一婦人但有孕至三箇月左右必墮其脉左手<lb/>
<pb n="KR3e0078_WYG_065-5a"/>
　大而無力重取則濇知其血少也以其妙年只補中<lb/>
　氣使血自榮時初夏教以濃煎白术湯下黄芩末一<lb/>
　錢與數十貼得保全而生因思之墮於内熱而虛者<lb/>
　於理為多曰熱曰虛當分輕重盖孕至三月上屬相<lb/>
　火所以易墮不然何以黄芩熟艾阿膠為安胎妙藥<lb/>
　也　婦人經候三月驗法川芎生末濃煎湯空心下<lb/>
　一匙腹中㣲動者是有胎<lb/>
妊娠四月始受水精以成血脉食宜稻粳羮宜魚鴈是<lb/>
<pb n="KR3e0078_WYG_065-5b"/>
謂盛氣血以通耳目而行經絡　妊娠四月手少陽脉<lb/>
養不可針灸其經<hi>如闗衝陽池内闗三陽天井曲垣等穴是也</hi>手少陽内輸<lb/>
三焦四月之時兒六腑順成當靜形體和心志節飲食<lb/>
　妊娠四月有寒心下愠愠欲嘔胸膈滿不欲食有熱<lb/>
小便難數數如淋狀臍下苦急卒風寒頸項強痛寒熱<lb/>
或驚動身軀腰背腹痛往來有時胎上逼胸心煩不得<lb/>
安卒有所下宜服<lb/>
菊花湯　菊花<hi>雞子大一團</hi>麥門冬<hi>一/升</hi>大棗<hi>十二/枚</hi>人參<hi>一兩半</hi>
<pb n="KR3e0078_WYG_065-6a"/>
　　甘草　當歸<hi>各二兩</hi>麻黄　阿膠<hi>各三/兩</hi>半夏<hi>四兩</hi>生薑<lb/>
　　<hi>五兩</hi>
　右十味㕮咀以水八升煮減半内清酒三升并阿膠<lb/>
　煎取三升分三服温卧當汗以粉粉之䕶風寒四五<lb/>
　日一方用烏雌雞一隻煮汁煎藥<lb/>
調中湯　若曾傷四月胎者當預服此<lb/>
　　白芍藥　生薑<hi>各四兩</hi>厚朴　生李根白皮　枳實<lb/>
　　白术　柴胡<hi>各三兩</hi>續斷　芎藭　甘草<hi>各一兩</hi>當歸<lb/>
<pb n="KR3e0078_WYG_065-6b"/>
　　<hi>一兩半</hi>
　右十二味㕮咀以水一斗煮取三升分四服日三夜<lb/>
　一八日後復一劑<lb/>
妊娠五月始受火精以成其氣卧必晏起沐浴浣衣深<lb/>
其居處厚其衣服朝吸天光以避寒殃其食稻麥其羮<lb/>
牛羊和以茱茰調以五味是謂養氣以定五臟　妊娠五月<lb/>
足太陰脉養不可針灸其經<hi>如隐太白都公孫商丘三陰交漏谷陰陵泉等穴是</hi>
<hi>也</hi>足太陰内輸於脾五月之時兒四肢皆成無大饑無<lb/>
<pb n="KR3e0078_WYG_065-7a"/>
甚飽無食乾燥無自炙熱無大勞倦　妊娠五月有熱<lb/>
苦頭眩心亂嘔吐有寒苦腹滿痛小便數卒有恐怖四<lb/>
肢疼痛寒熱胎動無常處腹痛悶頓欲仆卒有所下宜<lb/>
服<lb/>
阿膠湯　阿膠<hi>四兩</hi>人參<hi>一/兩</hi>生薑<hi>六兩</hi>當歸　芍藥　甘草<lb/>
　　黄芩<hi>各二兩</hi>旋覆花<hi>二/合</hi>呉茱茰<hi>七/合</hi>麥門冬<hi>一升</hi>
　右十味㕮咀以水九升煮藥減半内清酒三升幷膠<lb/>
　㣲火煎取三升半分四服日三夜一先食服便愈不<lb/>
<pb n="KR3e0078_WYG_065-7b"/>
　瘥再服一方用烏雌雞一隻割取咽血内酒中以水<lb/>
　煮雞汁煎藥減半内酒并膠煎取三升半分四服<lb/>
安中湯　曾傷五月胎者當預服此<lb/>
　　黄芩<hi>一兩</hi>當歸　芎藭　乾地黄　人參<hi>各二兩</hi>甘草<lb/>
　　芍藥<hi>各三兩</hi>生薑<hi>六/兩</hi>麥門冬<hi>一/升</hi>五味子　大麻仁<hi>各五兩</hi>
　　大棗<hi>三十五枚</hi>
　右十二味㕮咀以水七升清酒五升煮取三升半分<lb/>
　四服日三夜一七日復服一劑<lb/>
<pb n="KR3e0078_WYG_065-8a"/>
安胎當歸湯　若妊娠五月舉動驚愕胎不安小腹痛<lb/>
　引腰胳小便下血　當歸　阿膠<hi>炒</hi>川芎　人參<hi>各一</hi>
　　<hi>兩</hi>大棗<hi>十二/枚</hi>艾葉<hi>一把</hi>
　右以酒水各三升煮至三升内膠令烊分三服一方<lb/>
　有甘草無參棗<lb/>
妊娠六月始受金精以成其筋身欲微勞無得静處出<lb/>
逰於野數觀走犬及視走馬食宜鷙鳥猛獸之肉是謂<lb/>
變腠理紉筋以養其力以堅背膂　妊娠六月足陽明<lb/>
<pb n="KR3e0078_WYG_065-8b"/>
脉養不可針灸其經<hi>如厲兊豐隆陰市上下廉三里等穴是也</hi>足陽明内屬<lb/>
於胃主其口目六月之時兒口目皆成調五味食甘美<lb/>
無太飽　妊娠六月卒有所動不安寒熱往來腹内脹<lb/>
滿身體腫驚怖忽有所下腹痛如欲產手足煩疼宜服<lb/>
麥門冬湯　麥門冬<hi>一升</hi>人參　甘草　黄芩<hi>各二兩</hi>乾地<lb/>
　　黄<hi>三兩</hi>阿膠<hi>四/兩</hi>生薑<hi>六/兩</hi>大棗<hi>十五枚</hi>
　右八味以水七升煮減半内清酒二升幷膠煎取三<lb/>
　升分三服中間進糜粥一方用烏雌雞一隻煎汁煎<lb/>
<pb n="KR3e0078_WYG_065-9a"/>
　藥<lb/>
柴胡湯　若曾傷六月胎者當預服此方<lb/>
　　柴胡<hi>四兩</hi>蓯蓉<hi>一/兩</hi>白术　芍藥<hi>一作紫葳</hi>甘草　麥門冬<lb/>
　　芎藭<hi>各二兩</hi>生薑<hi>六/兩</hi>乾地黄<hi>五/兩</hi>大棗<hi>三十枚</hi>
　右㕮咀以水一斗煮取三升分四服日三夜一中間<lb/>
　進糜粥勿食生冷及堅硬之物七日更服一劑一方<lb/>
　有黄芩二兩<lb/>
旋覆花湯　集驗療妊娠六七月胎不安常處亦治阻<lb/>
<pb n="KR3e0078_WYG_065-9b"/>
　病　旋覆花<hi>一兩</hi>厚朴<hi>製/</hi>白术　枳殼　黄芩<hi>炒</hi>茯苓<lb/>
　　<hi>各三兩</hi>半夏<hi>炒一/方無</hi>芍藥　生薑<hi>各二兩</hi>
　右以水一斗煮取二升半分五服先食服日三夜二<lb/>
　忌羊肉餳醋桃李雀肉<lb/>
妊娠七月始受木精以成其骨勞身揺肢無使定止動<lb/>
作屈伸以運血氣居處必燥飲食避寒常食稻粳以密<lb/>
腠理是謂養骨而堅齒　妊娠七月手太陰脉養不可<lb/>
針灸其經<hi>如少商魚際列缺尺澤天府等穴是也</hi>手太陰内屬於肺主皮<lb/>
<pb n="KR3e0078_WYG_065-10a"/>
毛七月之時兒皮毛已成毋大言毋號哭毋薄衣毋洗<lb/>
浴毋寒飲　妊娠七月忽驚恐揺動腹痛卒有所下手<lb/>
足厥冷脉若傷寒煩熱腹滿短氣常苦頸項及腰背強<lb/>
蔥白湯主之<lb/>
　　蔥白<hi>長三四寸十四莖</hi>半夏　麥門冬<hi>各一/升</hi>旋覆花<hi>二合</hi>黄<lb/>
　　芩<hi>一兩</hi>人參<hi>一兩/半</hi>甘草　當歸　黄芪<hi>各三/兩</hi>阿膠<hi>四兩</hi>
　　生薑<hi>八兩</hi>
　右十一味㕮咀以水二升煮減半内清酒三升及膠<lb/>
<pb n="KR3e0078_WYG_065-10b"/>
　煎取四升每服一升日三夜一温卧當汗出若不出<lb/>
　者加麻黄二兩煮服如前法若秋後勿強責汗一方<lb/>
　以黄雌雞一隻割咽取血内酒中煮雞取汁以煎藥<lb/>
杏仁湯　若曾傷七月胎者當預服此<lb/>
　　杏仁　甘草<hi>各二兩</hi>紫苑<hi>一/兩</hi>鍾乳　乾薑<hi>各三兩</hi>麥門<lb/>
　　冬　呉茱茰<hi>一升</hi>粳米<hi>五/合</hi>五味子<hi>三合</hi>
　右九味㕮咀以水八升煮取三升半分四服日三夜<lb/>
　一中間進食七日服一劑一方用白雞一隻煮汁煎<lb/>
<pb n="KR3e0078_WYG_065-11a"/>
　藥<lb/>
妊娠八月始受土精以成膚革和心靜息無使氣極是<lb/>
謂密腠理而光澤顔色　妊娠八月手陽明脉養不可針<lb/>
灸其經<hi>如商陽二間合谷上下廉三里曲池肩井肩髃等穴是也</hi>手陽明内屬於大<lb/>
腸主九竅八月之時兒九竅皆成毋食燥物毋輒失食<lb/>
毋忍大起　妊娠八月中風寒有所犯觸身體盡痛乍<lb/>
寒乍熱胎動不安常苦頭眩痛繞臍下寒時時小便白<lb/>
如米汁或青或黄或使寒慄腰背苦冷而痛目䀮䀮芍<lb/>
<pb n="KR3e0078_WYG_065-11b"/>
藥湯主之<lb/>
　　芍藥　生薑<hi>各四兩</hi>厚朴<hi>二兩</hi>甘草　當歸　白术<lb/>
　　人參<hi>各三兩</hi>薤白<hi>切一升</hi>
　右八味㕮咀以水五升清酒四升合煮取三升分三<lb/>
　服日再夜一一方用烏雌雞煮汁以煎藥<lb/>
葵子湯　若曾傷八月胎者當預服此<lb/>
　　葵子<hi>二升</hi>甘草　厚朴<hi>各二/兩</hi>白术　柴胡<hi>各三兩</hi>芍藥<lb/>
　　<hi>四兩</hi>生薑<hi>六/兩</hi>大棗<hi>二十枚</hi>
<pb n="KR3e0078_WYG_065-12a"/>
　右八味㕮咀以水九升煮取三升分三服日三凡十<lb/>
　日一劑一方用烏雞一隻煮汁煎藥<lb/>
丹溪縮胎丸　八九箇月用之<lb/>
　　黄芩<hi>夏一兩秋七錢冬半兩酒炒</hi>白术<hi>二/兩</hi>陳皮<hi>三兩/去白</hi>茯苓<hi>七錢半</hi>
　右為末粥丸桐子大<lb/>
妊娠九月始受石精以成皮毛六腑百節莫不畢備飲<lb/>
醴食甘緩帶自持而待之是謂養毛髮致才力　妊娠<lb/>
九月足少陰脉養不可針灸其經<hi>如湧泉然谷大谿交信築賓伏溜等穴是</hi>
<pb n="KR3e0078_WYG_065-12b"/>
<hi>也</hi>足少陰内屬於腎腎主續縷九月之時兒脉續縷皆<lb/>
成無處濕冷無著炙衣　妊娠九月若卒得下痢腹滿<lb/>
懸急胎上衝心腰背痛不可轉側短氣宜服<lb/>
半夏湯　半夏　麥門冬　呉茱茰　當歸　阿膠<hi>各三</hi>
　　<hi>兩</hi>乾薑<hi>一/兩</hi>大棗<hi>十二枚</hi>
　右七味㕮咀以水九升煮取三升去滓内白蜜八合<lb/>
　㣲火上温服四服痢即止一方用烏雌雞一隻煮汁<lb/>
　煎藥<lb/>
<pb n="KR3e0078_WYG_065-13a"/>
豬腎湯　若曾傷九月胎者當預服此<lb/>
　　豬腎<hi>一具</hi>茯苓　桑寄生　乾薑　乾地黄　芎藭<lb/>
　　<hi>各三兩</hi>白术<hi>四/兩</hi>附子<hi>中者/一枚</hi>大豆<hi>三/合</hi>麥門冬<hi>一升</hi>
　右㕮咀以水一斗煮腎令熟去腎内諸藥煎取三升<lb/>
　半分四服日三夜一十日更服一劑<lb/>
丹溪縮胎丸　九箇月用之<lb/>
　　黄芩<hi>一兩宜熱藥不宜凉藥怯人減半</hi>枳殼<hi>炒七/錢半</hi>滑石<hi>七錢半臨月十日前</hi>
　　<hi>小便多時加此一味</hi>白术<hi>一兩</hi>
<pb n="KR3e0078_WYG_065-13b"/>
　右為末粥丸如桐子大每服三十九空心熱湯下<lb/>
妊娠十月五臟俱備六腑齊通納天地氣於丹田故使<lb/>
闗節人神皆備但俟時而生<lb/>
妊娠一月始胚二月始膏三月始胞四月形體成五月<lb/>
能動六月筋骨立七月毛髮生八月臟腑具九月穀氣<lb/>
入胃十月諸神備日滿即產矣宜服滑胎藥八月即服<lb/>
滑胎枳殼散　瘦胎易生湖陽公主每產累日不下南<lb/>
山道士進此方　商州枳殼<hi>二兩</hi>粉草<hi>一兩</hi>
<pb n="KR3e0078_WYG_065-14a"/>
　右為細末百沸湯㸃二錢服空心日三服凡懐孕七<lb/>
　八箇月已上服之令兒易生初生胎小㣲黑百日已<lb/>
　後漸漸變白此雖孫真人滑胎易產方然抑陽降氣<lb/>
　為衆方之冠此方分兩出必用方以此為正　一方<lb/>
　枳殼六兩甘草一兩<hi>故加枳殼減甘草盖未產人甘草性寒故也未產前一月日可</hi>
　<hi>三服忌登髙厠</hi>　一方有糯米半升淘洗控乾同炒為末米<lb/>
　飲或白湯調下一二錢　温隠居加當歸木香各等<lb/>
　分<lb/>
<pb n="KR3e0078_WYG_065-14b"/>
張氏方　治妊娠胎肥壅隘動止艱辛臨月服之縮胎<lb/>
　易產兼治腸中諸病下氣寛膈<lb/>
　　枳殼<hi>五兩</hi>甘草<hi>一兩/半</hi>香附子<hi>三兩炒去毛</hi>
　右為末薑煎湯㸃亦可如丈夫婦人冷氣攻刺脇肋<lb/>
　疼痛者用葱白三寸同煎服　婦人脾寒血氣成塊<lb/>
　作痛熱酒調服　大小便不通白牽末煎湯調服<lb/>
　選竒方香附子枳殼<hi>各二兩</hi>甘草<hi>半兩</hi>
内補丸　治妊娠衝任脉虛補血安胎<lb/>
<pb n="KR3e0078_WYG_065-15a"/>
　　熟地黄<hi>二兩</hi>當歸<hi>㣲炒一兩</hi>
　右為細末煉蜜和丸如梧子大温酒下三四十丸許<lb/>
　學士云大率婦人妊娠唯在抑陽助陰素問云陰搏<lb/>
　陽别謂之有子盖闗前為陽闗後為陰尺中之脉按<lb/>
　之摶手不絶者妊身也婦人平居陽氣㣲盛無害及<lb/>
　其妊子則方閉經隧以養胎若陽氣盛搏之則經脉<lb/>
　妄行胎乃不固素問所謂陰虚陽搏謂之崩也抑陽<lb/>
　助陰之方甚多然胎前藥唯惡羣隊若陰陽交錯别<lb/>
<pb n="KR3e0078_WYG_065-15b"/>
　生他病唯是枳殼散所以抑陽四物湯所以助陰故<lb/>
　爾然枳殼散差寒若單服之恐有胎寒腹痛之疾以<lb/>
　内補丸佐之則陽不致強陰不致弱陰陽調停有益<lb/>
　胎嗣此前人未嘗論及也<lb/>
易產滑胎方　其藥性滑利小便<lb/>
　以車前子<hi>為末</hi>酒調服方寸匕不能飲者水調　詩云<lb/>
　采采芣苢能令婦人樂有子矣　陸機注云治婦人<lb/>
　產難故也<lb/>
<pb n="KR3e0078_WYG_065-16a"/>
神寢丸　瘦胎滑利易產臨八月服之極有神効　知<lb/>
　蘄州施少卿方蘄州徐太丞傳<lb/>
　　通明乳香<hi>别硏半兩</hi>枳殼<hi>一兩</hi>
　右為細末煉蜜丸如梧子大空心温酒吞下三十丸<lb/>
　懷孕九月已後方可服　崔氏方名寤生丸乳香只<lb/>
　二錢半酒糊丸<lb/>
榆白皮散　治妊娠滑胎易生<lb/>
　　榆白皮　甘草<hi>各二兩</hi>葵子<hi>一兩</hi>
<pb n="KR3e0078_WYG_065-16b"/>
　右為粗末每服二錢水一盞煎至七分去滓温服一<lb/>
　方無榆皮名葵子散<lb/>
主孕九箇月將產消息　豬肚<hi>一具全</hi>　如法用葱五味<lb/>
　煮熟食食如不盡更食以盡為度不得與别人食無<lb/>
　効<lb/>
保氣散　安胎寛氣進食瘦胎易產設或居處失宜偶<lb/>
　然頓仆胎動胎痛漏胎下血兼服佛手散<hi>見胎產大法</hi>神<lb/>
　寢丸枳殼散<hi>並見上</hi>此三方入月内大宜常服<lb/>
<pb n="KR3e0078_WYG_065-17a"/>
　　香附子<hi>四兩</hi>山藥<hi>二/兩</hi>縮砂仁<hi>一/兩</hi>粉草<hi>一兩二錢半</hi>益智仁<lb/>
　　　紫蘇葉<hi>各半兩</hi>木香<hi>四錢</hi>
　右為細末以白湯㸃服二錢<lb/>
無憂散　治妊婦身居富貴口厭肥甘憂喜不常食物<lb/>
　不節既飽便卧致令胞胎肥厚根蒂堅牢行動艱難<lb/>
　因致臨產難生入月可服無憂散則易生矣<lb/>
　　當歸　川芎　白芍藥　枳殼　乳香<hi>各三錢</hi>木香<lb/>
　　甘草　血餘<hi>即髮灰以豶豬心血和之各一錢半</hi>
<pb n="KR3e0078_WYG_065-17b"/>
　右為末每服二錢水煎日進兩服<lb/>
丹溪云世之難產者往往見於鬱悶安佚之人富貴豢<lb/>
養之家若貧賤辛苦者未有也古方書止有瘦胎飲一<lb/>
論而其方為湖陽公主作也實非極至之言何者見其<lb/>
用此方者其難自若予表妹苦于難產後遇胎孕則觸<lb/>
而去之予甚憫焉視其形惟勤於針指搆思旬日忽自<lb/>
悟曰此正與湖陽公主相反彼奉養之人其氣必實耗<lb/>
其氣使平和故易產今形肥知其氣虚久坐知其不運<lb/>
<pb n="KR3e0078_WYG_065-18a"/>
必氣愈弱兒在胞胎因母氣不能自運耳當補其母之<lb/>
氣則兒健易產矣令其有孕至五六箇月來告遂於大<lb/>
全方紫蘇飲加補氣藥與數十貼因得男而甚快後遂<lb/>
以此方隨母形色性稟參時令加減與之無不應者因<lb/>
名其方曰達生散<lb/>
縮胎飲<hi>即達生散</hi>　大腹皮<hi>三/錢</hi>人參　陳皮　紫蘇莖葉<hi>各五</hi>
　　<hi>分</hi>白芍　白术　歸身尾<hi>各一/錢</hi>甘草<hi>二錢炙</hi>黄楊樹<lb/>
　　腦<hi>七錢</hi>或加枳殼　縮砂　青葱<hi>五葉</hi>
<pb n="KR3e0078_WYG_065-18b"/>
　右作一貼吞下益母丸臨月得二十服易生產後無<lb/>
　病　按丹溪云難產死胎此血氣滯病也盖此方補<lb/>
　中行滯　春加川芎　氣虛倍參术　氣實倍香附<lb/>
　陳皮　血虛加當歸地黄　形實倍紫蘇　性急加<lb/>
　黄連　熱急加黄芩　濕痰加滑石半夏　食積加<lb/>
　山查　食後易饑加黄楊腦　腹痛加木香官桂黄<lb/>
　芩　冬不用芩<lb/>
黑神丸<hi>一名催生丸一名益母丸</hi>　用益母草硏末粥丸治婦人臨<lb/>
<pb n="KR3e0078_WYG_065-19a"/>
　月一日三次服之用縮砂湯送下能催生易產產後<lb/>
　服能生新血去舊血只以白湯送下虚者煎白术人<lb/>
　參陳皮湯送下<lb/>
　　　惡阻<hi>痰逆不食</hi>
惡阻謂嘔吐惡心頭眩惡食擇食是也　千金凡婦人<lb/>
虛羸血氣不足腎氣又弱或當風飲冷太過心下有痰<lb/>
水者欲有胎而喜病阻所謂欲有胎者其人月水尚來<lb/>
顏色肌膚如常但苦沉重憒悶不欲食飲又不知其患<lb/>
<pb n="KR3e0078_WYG_065-19b"/>
所在脉理順時平和則是欲有娠也如此經二月日後<lb/>
便覺不通則結胎也但病者患心中憒憒頭重眼眩四<lb/>
肢沉重懈惰不欲執作惡聞食氣欲噉鹹酸果實多卧<lb/>
少起世謂惡食其至三四月日已上皆大劇吐逆不能<lb/>
自勝舉也此由經血既閉水潰於臟臟氣不宣通故心<lb/>
煩憒悶氣逆而嘔吐也血脉不通經絡否塞則四肢沉<lb/>
重挾風則頭目眩也覺如此候者便宜服半夏茯苓湯<lb/>
數劑後將茯苓丸痰水消除便欲食也既得食力體強<lb/>
<pb n="KR3e0078_WYG_065-20a"/>
氣壯力足養胎母便健矣　大全妊娠稟受怯弱便有<lb/>
阻病其狀顔色如故脉息和順但覺肢體沉重頭目昏<lb/>
眩擇食惡聞食氣好食鹹酸甚者或作寒熱心中憒悶<lb/>
嘔吐痰水恍忽不能支持巢氏謂之惡阻但證有輕重<lb/>
耳輕者不服藥亦不妨重者須以藥療之千金方以半<lb/>
夏茯苓湯茯苓丸專治阻病然此二藥比來少有服者<lb/>
以半夏有動胎之性盖胎初結慮其易散此不可不謹<lb/>
也張仲景傷寒論有用黄龍湯者小柴胡湯中去半夏<lb/>
<pb n="KR3e0078_WYG_065-20b"/>
是也此盖為妊娠而設焉王子亨則有白术散局方則<lb/>
人參丁香散揚振則有人參橘皮湯齊士明則有醒脾<lb/>
飲皆不用半夏服之多効　李茂翁云若左脉弱而嘔<lb/>
服諸藥不止者當服理血歸原藥則愈經云無陰則嘔<lb/>
是也　薛前證若中脘停痰用二陳湯加枳殼若飲食<lb/>
停滯用六君子加枳殼若脾胃虛弱用異功散若胃虛<lb/>
不足用人參橘皮湯兼氣惱加枳殼胸脇痞悶再加蘇<lb/>
梗脇痛再加柴胡若飲食少思用六君子加紫蘇枳殼<lb/>
<pb n="KR3e0078_WYG_065-21a"/>
頭暈體倦用六君子湯若脾胃虛弱嘔吐不食用半夏<lb/>
茯芩湯盖半夏乃健脾氣化痰滯之主藥也脾胃虛弱<lb/>
而嘔吐或痰涎壅滯飲食少思胎不安必用茯苓半夏<lb/>
湯倍加白术然半夏白术茯苓陳皮砂仁善能安胎氣<lb/>
健脾胃予嘗用之驗矣　痰逆不食證因食停滯用半<lb/>
夏茯苓湯加枳殼兼氣惱更加柴胡因痰壅滯用半夏<lb/>
茯苓湯加白术因風寒外傷用參蘇飲飲食腹脹用香<lb/>
砂六君子湯寒熱嘔吐人參養胃湯　一妊娠嘔吐惡<lb/>
<pb n="KR3e0078_WYG_065-21b"/>
食體倦嗜卧此胃氣虚而惡阻也用人參橘皮湯二劑<lb/>
漸愈又用六君子加紫蘇二劑而安　一妊娠吞酸惡<lb/>
心時欲作嘔此因脾胃虛而飲食停滯用六君加枳殼<lb/>
香附治之而愈　一妊婦停食腹滿嘔吐吞酸作㵼不<lb/>
食余以為飲食停滯兼肝木傷脾土用六君子湯以健<lb/>
脾胃加蒼术厚朴以消飲食呉茱茰所製黄連以清肝<lb/>
火諸證悉愈又以六君加砂仁調理而脾土乃安　一<lb/>
妊婦嘔吐脇脹或寒熱往來面色青黄此木旺而尅脾<lb/>
<pb n="KR3e0078_WYG_065-22a"/>
土用六君子加柴胡桔梗枳殼而安　一妊婦嘔吐酸<lb/>
水胸滿不食此脾土虛而肝木所侮用六君子加芍藥<lb/>
而愈　一妊婦胸腹膨脹吐痰不食此脾胃虛而飲食<lb/>
為痰用半夏茯苓湯漸愈又用六君子加枳殼蘇梗桔<lb/>
梗而飲食如常後因恚怒脇脹不食吐痰惡心用半夏<lb/>
茯苓湯加柴胡山梔而愈　汪石山治一婦形質瘦小<lb/>
面色近紫產後年餘經水不通首夏忽病嘔吐手指麻<lb/>
痺拳不能伸展聲音啞小噦不出聲醫皆視為風病危<lb/>
<pb n="KR3e0078_WYG_065-22b"/>
之汪診脉皆細㣲近滑曰此妊娠惡阻病也衆謂經水<lb/>
不通安有妊理汪曰天下之事有常有變此乃事之變<lb/>
也脉雖細㣲似近於滑又尺按不絶乃妊娠也遂以四<lb/>
君子加二陳治之諸證俱減尚畏粥湯惟食乾糕香燥<lb/>
之物而有生意　給事游讓溪夫人病新愈月餘經事<lb/>
不行嘔噦眩暈飲食艱進醫以為二陽之病發心脾女<lb/>
子不月法在不治江瓘診之尺脉雖小按之滑而不絶<lb/>
此妊而惡阻非凶候也六君加砂仁數服而安後產一<lb/>
<pb n="KR3e0078_WYG_065-23a"/>
女　金匱婦人得平脉陰脉小弱其人渇不能食無寒<lb/>
熱名妊娠桂枝湯主之於法六十日當有此證設有醫<lb/>
治逆者却一月加吐下者則絶之　婁全善曰絶之者<lb/>
謂絶止醫治候其自安也予嘗治一二婦阻病吐愈治<lb/>
愈逆因思仲景絶之之㫖遂停藥月餘自安真大哉聖<lb/>
賢之言也<lb/>
萬全方云凡妊娠惡食者以所思食任意食之必愈<lb/>
仲景云妊娠嘔吐不止乾薑人參半夏丸主之<lb/>
<pb n="KR3e0078_WYG_065-23b"/>
乾薑人參半夏丸　乾薑　人參<hi>各一兩</hi>半夏<hi>湯洗去滑二兩</hi>
　右三味末之以生薑汁糊為丸如梧子大飲服十丸<lb/>
　日三服<lb/>
半夏茯苓湯　治妊娠惡阻嘔吐心煩頭目眩暈惡聞<lb/>
　食氣好食酸鹹多卧少起百節煩疼羸瘦有痰胎孕<lb/>
　不牢<lb/>
　　半夏<hi>洗一兩二錢半</hi>赤茯苓　熟地黄<hi>各七錢半</hi>橘紅　旋復<lb/>
　　花<hi>千金方無旋復有細辛紫蘇</hi>人參　芍藥　川芎　桔梗<lb/>
<pb n="KR3e0078_WYG_065-24a"/>
　　甘草<hi>各半兩</hi>
　右㕮咀每服五錢薑七片水煎空心服兼服茯苓丸<lb/>
　　若有客熱煩渇口瘡去橘紅細辛加前胡知母七<lb/>
　錢半　若腹冷下痢去地黄加炒桂心半兩　若胃<lb/>
　中虛熱大便秘小便赤澀加大黄七錢半去地黄加<lb/>
　黄芩二錢五分<lb/>
茯苓丸　治妊娠阻病心中煩悶吐痰眩暈先服半夏<lb/>
　茯苓湯兩劑後服此藥<lb/>
<pb n="KR3e0078_WYG_065-24b"/>
　　赤茯苓　人參　半夏<hi>湯泡七次炒黄</hi>桂心　乾薑　橘<lb/>
　　皮<hi>各一兩</hi>白术　葛根　甘草　枳殼<hi>各二兩</hi>
　右為細末煉蜜為丸如桐子大每服五十丸米飲下<lb/>
　日三服　一方加麥門冬　肘後加五味子<lb/>
療妊娠心胷支滿痰逆不思飲食<lb/>
　　赤茯苓　前胡　白术　紫蘇葉<hi>各一兩</hi>半夏<lb/>
　　麥門冬　人參　大腹皮<hi>各半兩</hi>
　右為粗末每服四錢水一盞薑五片煎至七分去滓<lb/>
<pb n="KR3e0078_WYG_065-25a"/>
　温服　一方無大腹皮人參有大腹子檳榔<lb/>
療妊娠心膈氣滯嘔吐不下飲水心神虛煩四肢少力<lb/>
　　枇杷葉　半夏　麥門冬　人參　甘草<hi>半兩</hi>訶子<lb/>
　　肉　藿香<hi>各一兩</hi>赤茯苓　枳殼　陳皮<hi>各七錢半</hi>
　右㕮咀每服三錢水一盞薑三片棗一枚煎至七分<lb/>
　去滓温服　一方無訶子及棗<lb/>
集驗療婦人妊娠惡阻嘔吐不下食<lb/>
　　青竹茹　橘皮<hi>各三兩</hi>生薑　茯苓<hi>各四/兩</hi>半夏<hi>五兩</hi>
<pb n="KR3e0078_WYG_065-25b"/>
　右細切以水六升煮取二升半去滓分三服不差頻<lb/>
　服忌羊肉餳鮓等物<lb/>
旋復半夏湯　治妊娠惡阻吐逆酸水惡聞食氣多卧<lb/>
　少起<lb/>
　　旋復花<hi>去枝蕚</hi>川芎　細辛<hi>去/土</hi>人參　甘草<hi>炙各七分</hi>當<lb/>
　　歸<hi>去蘆</hi>半夏<hi>湯/泡</hi>赤茯苓<hi>去/皮</hi>乾生薑　陳皮<hi>去白各一錢五分</hi>
　右作一服水二鍾薑五片煎至一鍾不拘時服<lb/>
旋復花湯　治妊娠六七箇月胎不安嘔吐<lb/>
<pb n="KR3e0078_WYG_065-26a"/>
　　旋復花<hi>五分</hi>厚朴　白术　枳殼　黄芩　茯苓<hi>各一</hi>
　　<hi>錢五分</hi>半夏　芍藥　生薑<hi>各一錢</hi>
　右作一服水二鍾煎至一鍾食前服<lb/>
　右諸方並用半夏盖取其辛以散結氣㵼逆氣故嘔<lb/>
　惡自止非專為痰設也婁全善曰大全方論半夏動<lb/>
　胎而不用仲景方乃用之予治妊娠阻病累用半夏<lb/>
　未嘗動胎也經云有故無殞是也<lb/>
白术散　治惡阻清水甚者害十餘日水漿不入<lb/>
<pb n="KR3e0078_WYG_065-26b"/>
　　白术<hi>一兩</hi>人參<hi>半/兩</hi>丁香<hi>二錢/半</hi>甘草<hi>一錢</hi>
　右為細末每服二錢水一盞薑五片煎至七分温服<lb/>
人參丁香散　治妊娠惡阻胃寒嘔逆翻胃吐食及心<lb/>
　腹刺痛<lb/>
　　人參　丁香　藿香葉<hi>各二錢半</hi>
　右為散每服三錢水一盞煎七分去滓温服無時<lb/>
又方　人參　丁香　柿蒂<hi>各二兩</hi>甘草　良薑<hi>各半兩</hi>
　右為細末每服二錢熱湯㸃下無時<lb/>
<pb n="KR3e0078_WYG_065-27a"/>
醒脾飲子　治妊婦阻病嘔逆不食甚者中滿口中無<lb/>
　味或作寒熱<hi>此出王氏博濟方</hi>
　　草豆蔲<hi>以濕紙裹灰火中煨令紙乾取出去皮用</hi>厚朴<hi>薑製各/半兩</hi>乾薑<hi>一兩</hi>
　　甘草<hi>一兩二錢半</hi>
　右為細末每服二大錢水一大盞棗二枚生薑三片<lb/>
　煎至八分去滓呷服病輕者只一兩服便能食舊有<lb/>
　橘紅二兩治寒熱瘧痢不食後人去橘皮以乾生薑<lb/>
　代乾薑治老人氣虚大便秘少津液引飲有奇効產<lb/>
<pb n="KR3e0078_WYG_065-27b"/>
　科醫官齊士明依舊用乾薑去橘皮亦名醒脾飲子<lb/>
　治阻病極神驗<lb/>
　右諸方與前茯苓丸並用丁香乾薑惟中寒脉遲者<lb/>
　宜之<lb/>
人參橘皮湯　治阻病嘔吐痰水<lb/>
　　人參　橘皮　白术　麥門冬<hi>去心各一兩</hi>甘草<hi>二錢</hi>厚<lb/>
　　朴<hi>製</hi>白茯苓<hi>各五錢</hi>
　右為粗末每四錢加淡竹茹彈子大薑三片水同煎<lb/>
<pb n="KR3e0078_WYG_065-28a"/>
治妊婦嘔吐不食兼吐痰水<lb/>
　　生蘆根<hi>七分</hi>橘紅<hi>四/分</hi>生薑<hi>六/分</hi>枇杷葉<hi>三/分</hi>檳榔<hi>二分</hi>
　右切水二盞煎七分空心熱服<lb/>
治妊娠惡食心中煩憒熱悶嘔吐<lb/>
　　青竹茹　麥門冬<hi>各三兩</hi>前胡<hi>二/兩</hi>橘皮<hi>一/兩</hi>蘆根<hi>一握如體</hi>
　　<hi>熱四肢煩熱者加地骨皮一握</hi>
　右切細以水一大升煮半升去滓分兩服食前<lb/>
　右諸方内用門冬竹茹蘆根皆氣凉而性和有熱無<lb/>
<pb n="KR3e0078_WYG_065-28b"/>
　寒者通用之平劑也<lb/>
治妊娠惡食<hi>古今録驗方</hi>
　　人參<hi>四兩</hi>厚朴　生薑　枳殼　甘草<hi>各二兩</hi>
　水六升煎取三升分三服<lb/>
歸原散　治妊娠惡阻嘔吐不止頭痛全不入食服諸<lb/>
　藥無効者用此藥理血歸原則愈<lb/>
　　人參　甘草　川芎　當歸　芍藥　丁香<hi>各半兩</hi>
　　白茯苓　白术　陳皮<hi>各一兩五錢</hi>桔梗<hi>炒/</hi>枳殼<hi>去瓤炒各</hi>
<pb n="KR3e0078_WYG_065-29a"/>
　　<hi>二錢半</hi>半夏<hi>湯洗七次切炒黄一兩</hi>
　右㕮咀每服三錢生薑五片棗一枚水同煎<lb/>
安胎飲　治懷胎三月四月至九箇月日嘔吐痰水心<lb/>
　中憒悶頭重目眩惡聞食氣或胎動不安腰腹疼痛<lb/>
　或時下血及妊娠一切疾病皆治之<lb/>
　　甘草　茯苓　當歸　熟地黄　川芎　白术<lb/>
　　黄芪　白芍藥　半夏<hi>湯泡七次切炒</hi>阿膠<hi>蛤粉/炒</hi>地榆<hi>各等分</hi>
　右㕮咀每服三錢生薑四片水煎温服無時　一方<lb/>
<pb n="KR3e0078_WYG_065-29b"/>
　無半夏地榆有人參桑寄生　一方無茋术半夏地<lb/>
　榆有艾葉只是膠艾湯加白茯苓<lb/>
小地黄丸　治妊娠惡心嘔吐清水腹痛不食<lb/>
　　人參<hi>去蘆</hi>乾薑<hi>炮製等分</hi>
　右為細末以生地黄汁和為丸如桐子大每服五十<lb/>
　丸食前米飲送下<lb/>
　右方並理血之劑李茂翁所謂左脉弱而嘔服諸藥<lb/>
　不止者服理血歸原藥則愈即此類是也<lb/>
<pb n="KR3e0078_WYG_065-30a"/>
保生湯　治婦人經候不行身無病而似病脉滑大而<lb/>
　六脉俱勻乃是孕婦之脉也精神如故惡聞食臭或<lb/>
　但嗜一物或大吐或時吐清水此名惡阻切勿作寒<lb/>
　病治之宜服此藥如覺惡心嘔吐加丁香生薑煎服<lb/>
　<hi>温隠居方</hi>
　　人參　甘草<hi>各二錢半</hi>白术　香附子　烏藥　橘紅<lb/>
　　<hi>各半兩</hi>
　右㕮咀每服三大錢水一盞半薑五片煎至七分去<lb/>
<pb n="KR3e0078_WYG_065-30b"/>
　滓温服無時或作末子調服<lb/>
白术散　治妊娠胎氣不和飲食少進<lb/>
　　白术　紫蘇<hi>各一錢</hi>人參<hi>二/錢</hi>青皮<hi>去白</hi>訶子肉　川芎<lb/>
　　<hi>各八錢</hi>甘草<hi>炙半錢</hi>
　右作一服水二鍾薑三片煎至一鍾不拘時服<lb/>
二香散　治妊娠胎動不安氣不升降飲食不美嘔吐<lb/>
　酸水起坐覺重<lb/>
　　香附子<hi>一兩</hi>藿香葉　甘草<hi>各三錢</hi>
<pb n="KR3e0078_WYG_065-31a"/>
　右為細末每服二錢不拘時沸湯調下<lb/>
補遺予嘗治妊婦惡阻嘔吐不食頭暈不敢行步以苦<lb/>
　柚皮濃煎湯飲數盞而愈吐甚者加薑汁<lb/>
又方　縮砂仁末每二錢薑湯調下或米飲調<lb/>
　右方並理氣之劑氣虛者首三方為宜氣不順者第<lb/>
　三方為宜<lb/>
婁一婦人孕三月吐痰水并飲食每日寅卯時作作時<lb/>
覺少腹有氣衝上然後膈滿而吐面赤㣲躁頭眩卧<lb/>
<pb n="KR3e0078_WYG_065-31b"/>
不起牀四肢疼㣲渇此肝火挾衝脉之火衝上也一日<lb/>
甚一日輕脉和右寸洪大百藥不効將二月予偶用沉<lb/>
香磨水化抱龍丸一服膈寛氣不上衝二三服吐止眩<lb/>
減食進而安　又應氏婦嘈雜吐食脉壅心下滿塞氣<lb/>
攻背兩脇皆痛要人不住手以熱物摩熨得吐稍疎脉<lb/>
洪大因處此方　黄連<hi>一錢</hi>黄芩<hi>二錢半/各炒</hi>白术　半夏<hi>各二</hi>
　　<hi>錢</hi>甘草<hi>炙/</hi>縮砂<hi>各五分</hi>陳皮　當歸　山梔　枳殼<lb/>
　　<hi>炒</hi>香附　人參　蒼术<hi>各一/錢</hi>茯苓<hi>一錢/半</hi>生薑<hi>七片</hi>
<pb n="KR3e0078_WYG_065-32a"/>
服二貼後嘈雜吐止心滿塞退但於夜間背脇痛用摩<lb/>
熨遂與抱龍丸化服其疾如失<lb/>
丹一婦人年近三十懷孕兩月病嘔吐頭眩自覺不可<lb/>
禁持以人參白术川芎陳皮茯苓等藥服五七日愈覺<lb/>
沉重召予脉之兩手弦左為甚而且弱予曰此是惡阻<lb/>
病必怒氣所激問之果然肝氣既逆又挾胎氣參术之<lb/>
補大非所宜教以時用茯苓湯下抑青丸二十四粒五<lb/>
貼自覺稍安診其脉畧有數狀然口乾苦稍食粥則口<lb/>
<pb n="KR3e0078_WYG_065-32b"/>
酸予意其為膈間滯氣未盡行敎全以川芎陳皮山梔<lb/>
茯苓生薑煎湯下抑青丸十五粒十餘貼餘證皆平但<lb/>
食及常時之半食後覺口酸不食覺易饑予謂肝熱未<lb/>
平則以白湯下抑青丸二十粒二十日而安予又脉之<lb/>
見其兩手脉雖和平而左手弱甚此胎必墮此時肝氣<lb/>
既平參术可用矣遂用始初參术等藥補之預防墮胎<lb/>
以後之虛服之一月胎自墮却得平穩無事抑青丸一<lb/>
味黄連為丸是也<lb/>
<pb n="KR3e0078_WYG_065-33a"/>
　　　胎動不安<lb/>
大全妊娠胎動不安由衝任經虛受胎不實也亦有因飲<lb/>
酒房室過度損動不安者有悞擊觸而胎動者有喜怒<lb/>
氣宇不舒傷於心肝觸動血脉者有信醫宜服煖補反為<lb/>
藥所害者有因母病而胎動者但治母病其胎自安有<lb/>
胎不堅固動及母疾但當安胎其母自愈當以母形色察<lb/>
之若面赤舌青兒死母活面青舌赤口中沫出母死子活<lb/>
若唇口青兩邊沫出者子母俱死　薛前證胎氣鬱滯者用<lb/>
<pb n="KR3e0078_WYG_065-33b"/>
紫蘇飲脾氣虛弱者六君子湯加蘇枳鬱結傷脾者歸脾<lb/>
湯加柴梔鬱怒傷肝脾者四七湯加芎歸怒動肝火者<lb/>
加味小柴胡湯若胎已死急用平胃散加朴硝腐化之<lb/>
永固孕湯　地黄　川芎　黄芩<hi>各五分</hi>歸身尾　人參<lb/>
　　白芍藥　陳皮<hi>各一錢</hi>白术<hi>一錢/半</hi>甘草<hi>三/錢</hi>黄蘖<hi>少許</hi>桑<lb/>
　　上羊食藤<hi>圓者七葉</hi>糯米<hi>十四粒</hi>
　右㕮咀水煎服<lb/>
金匱婦人妊娠宜常服當歸散主之<lb/>
<pb n="KR3e0078_WYG_065-34a"/>
當歸散方　當歸　黄芩　芍藥　芎藭<hi>各四兩</hi>白术<hi>半斤</hi>
　右五味杵為散酒飲服方寸匕日再服妊娠常服即<lb/>
　易產胎無苦疾產後百病悉主之<lb/>
妊娠養胎白术散主之<lb/>
白术散方　白术　芎藭<hi>各一兩</hi>蜀椒<hi>七錢半/去汗</hi>牡蠣<hi>半兩</hi>
　右四味杵為散酒服一錢七日三夜一服但苦痛加<lb/>
　芍藥心下毒痛倍加芎藭心煩痛吐不能飲食加細<lb/>
　辛一兩半夏大者二十枚服之後更以醋漿水服之<lb/>
<pb n="KR3e0078_WYG_065-34b"/>
　若嘔以醋漿水服之復不解者小麥汁飲之已後渇<lb/>
　者大麥粥服之病雖愈服之勿置<lb/>
集驗方療妊娠二三月上至八九月胎動不安腹痛已<lb/>
　有所見方<lb/>
　　艾葉　阿膠　當歸　川芎<hi>各三兩</hi>甘草<hi>一兩</hi>
　右細切以水八升煮取三升去滓内膠令烊分三服<lb/>
　日三　千金文仲備急同<lb/>
四物湯加熟阿膠茯苓治一切胎動不安<lb/>
<pb n="KR3e0078_WYG_065-35a"/>
安胎當歸湯　治妊娠五月舉動驚愕胎動不安下在<lb/>
　小腹痛引腰脇小便疼下血<hi>見前逐月養胎</hi>
阿膠散　治妊娠或因頓仆胎動不安腰痛腹滿或有<lb/>
　所下或胎上搶心　熟地黄<hi>二兩</hi>白芍藥　艾葉　當<lb/>
　　歸　甘草　阿膠　黄茋<hi>各一兩</hi>　一方有川芎<lb/>
　右㕮咀每服半兩薑三片棗一枚同水煎<lb/>
又方　治妊娠胎動不安心神虛煩腹内痛<lb/>
　　阿膠<hi>杵碎炒黄燥</hi>人參　川芎<hi>已上各一兩</hi>白茯苓　麥門<lb/>
<pb n="KR3e0078_WYG_065-35b"/>
　　冬<hi>去心</hi>柴胡<hi>去苗已上/各七錢半</hi>甘草<hi>炙/</hi>當歸<hi>剉/炒</hi>黄芩<hi>各半兩</hi>
　右件為末每服四錢以水一中盞生薑半分棗三枚<lb/>
　同煎六分去滓熱服<lb/>
立効散　治婦人胎動不安如重物所墜冷如冰<lb/>
　　川芎　當歸<hi>各等分</hi>
　右為粗末秤三錢水煎食前温服<lb/>
產寳治妊娠無故胎動不安腹内絞痛煩悶<lb/>
　　當歸　桑寄生<hi>各一兩</hi>川芎<hi>七錢/半</hi>豉<hi>八/合</hi>阿膠<hi>五/錢</hi>蔥<hi>十莖</hi>
<pb n="KR3e0078_WYG_065-36a"/>
　右以水二升煮取八合下膠烊温分二服空心服<lb/>
　一方無豉用銀器煎集驗無寄生豉有續斷七錢半<lb/>
　銀多少先煎後入藥<lb/>
養生必用治胎動方　救急療胎動去血腰腹痛<lb/>
　　阿膠　川芎　當歸　青竹茹<hi>各二錢</hi>
　右以水十盞内銀一斤煮至五盞去銀入上件藥三<lb/>
　味煮至二盞半去滓入膠再煎膠烊温分三服空心<lb/>
　自早至暮盡未効再作<lb/>
<pb n="KR3e0078_WYG_065-36b"/>
寄生湯　治胎氣常不安及五箇月已後胎不安<lb/>
　　桑寄生<hi>洗剉</hi>秦艽　阿膠<hi>各半/兩</hi>糯米粉<hi>半兩</hi>
　右以新汲水三升先下寄生秦艽二味煮至二升去<lb/>
　滓次入阿膠糯米再煮約一升止分三服空心食前<lb/>
　日午服之忌酒醋三五日妊婦胎氣至五月已後常<lb/>
　不安者服之必効頃見妊婦好飲酒食鹹酸五辛胎<lb/>
　必動不可不知<lb/>
黄耆湯　治胎動不安腹痛下黄汁<lb/>
<pb n="KR3e0078_WYG_065-37a"/>
　　糯米<hi>一合</hi>黄耆　川芎<hi>各一兩</hi>
　右細剉水二大盞煎至一盞三分温服<lb/>
順氣飲子　產前服之安胎<lb/>
　　紫蘇葉　木香<hi>炮</hi>人參　草豆蔲　茯苓<hi>各一兩</hi>甘<lb/>
　　草<hi>半兩</hi>大腹子<hi>一兩如氣弱者不用</hi>
　右㕮咀每服三錢水一盞苧根三寸糯米少許煎至<lb/>
　七分去滓温服<lb/>
安胎寄生湯<hi>文仲</hi>療血流下方<lb/>
<pb n="KR3e0078_WYG_065-37b"/>
　　桑寄生　白术<hi>各一兩二錢半</hi>茯苓<hi>一/兩</hi>甘草<hi>二兩半</hi>
　右切以水五升煮取二升半分三服若人壯者可加<lb/>
　芍藥二兩足水二升若胎不安腹痛端然有所見加<lb/>
　乾薑一兩即安忌海藻菘菜酢物桃李雀肉等<lb/>
秦艽湯<hi>指迷</hi>治胎動不安　秦艽　阿膠<hi>炒</hi>艾葉<lb/>
　右等分為粗末每服五錢水二盞糯米百粒煎至一<lb/>
　盞去滓温服<lb/>
小品止痛湯　療妊娠重下痛引腰背安胎<lb/>
<pb n="KR3e0078_WYG_065-38a"/>
　　當歸　阿膠<hi>炙</hi>乾地黄　黄連　芍藥<hi>各一兩</hi>雞子<lb/>
　　<hi>一枚</hi>秫米<hi>一升</hi>
　右七味以水七升攪雞子令相得煮秫米令如蟹目<lb/>
　沸去滓内諸藥煮取三升分四服忌蕪荑經心録同<lb/>
黄芩湯　治婦人胎孕不安<lb/>
　　黄芩　白术<hi>各半兩</hi>當歸<hi>二錢</hi>
　右作一服水二鍾煎至一鍾不拘時服<lb/>
釣藤湯　治妊娠八九月胎動不安心腹㽲痛面目青<lb/>
<pb n="KR3e0078_WYG_065-38b"/>
　冷汗出氣欲絶此由勞動用力傷胎宫宜急治之<lb/>
　　釣藤鈎　當歸　茯神　人參<hi>各兩</hi>　苦梗<hi>一兩半</hi>
　　桑寄生<hi>半兩</hi>
　右為粗末每服五大錢水二盞煎至一盞去滓温服<lb/>
　無時候忌豬肉菘菜若煩熱加石膏二兩半臨產月<lb/>
　加桂心一兩<lb/>
刪繁療婦人懷妊胎動不安蔥豉安胎方<lb/>
　　香豉<hi>一升熬</hi>蔥白<hi>一/斤</hi>阿膠<hi>二兩</hi>
<pb n="KR3e0078_WYG_065-39a"/>
　右先以水三升煮蔥豉取一升去滓入膠再煎令烊<lb/>
　服一日一夜可服三四次盡劑經心録同<lb/>
始妊娠胎動不安䕶胎法<lb/>
　　鯉魚<hi>二斤</hi>粳米<hi>一/升</hi>蔥<hi>一握</hi>豉　薑<lb/>
　右作藿食之每月一度<lb/>
安胎鐵罩散　白藥子<hi>一兩</hi>白芷<hi>半兩</hi>
　右為細末每服二錢煎紫蘇湯調下或胎熱心煩悶<lb/>
　入砂糖少許煎<lb/>
<pb n="KR3e0078_WYG_065-39b"/>
銀苧酒　治妊娠胎動欲墮腹痛不可忍方<lb/>
　　苧根<hi>二兩剉</hi>銀<hi>五/兩</hi>清酒<hi>一盞</hi>
　右以水二大盞煎至一大盞去滓分温二服<lb/>
治胎動不安　用好銀煮取水著蔥油作羮食之佳<lb/>
又方　川芎<hi>二兩</hi>蔥白<hi>一升</hi>
　右以水七升煮取二升半分三温服<lb/>
療妊娠後不轉動方　阿膠<hi>炙一兩</hi>桑寄生<hi>半兩</hi>
　右為末以酒一升煮五沸下生雞卵一枚於酒中分<lb/>
<pb n="KR3e0078_WYG_065-40a"/>
　二温服空心食前　小品方無寄生有艾葉只用水<lb/>
　煎<lb/>
肘後治胎動不安取苧根如足大指者一尺㕮咀以水<lb/>
　五升煮取三升去滓服　一方有生薑五片丹溪云<lb/>
　苧根大能補陰血行滯血<lb/>
縮砂散　治胎動不安墮在須㬰者神效<hi>方見毒物傷胎</hi>　又<lb/>
　方　川芎<hi>二兩</hi>蔥白<hi>五兩</hi>水三碗煮二碗半分三服<lb/>
治妊娠因失所動因絶方取竹瀝飲一升立愈<lb/>
<pb n="KR3e0078_WYG_065-40b"/>
鯉魚臛方　治妊娠胎動不安心腹刺痛<lb/>
　　鯉魚<hi>一斤修事浄細切</hi>阿膠<hi>一兩杵碎/炒黄燥</hi>糯米<hi>二合</hi>
　右件以水二升入魚膠米煮令熟入蔥白生薑橘皮<lb/>
　鹽少許更煮五七沸食前喫如有所傷且喫五七日<lb/>
　効<lb/>
治妊娠胎動煩悶不安甚方　取生地黄杵絞汁每服<lb/>
　一小盞煎令沸入雞子白一枚攪令勻頓服<lb/>
治妊娠胎動畫夜叫呼口噤唇搴及下重痢不息方<lb/>
<pb n="KR3e0078_WYG_065-41a"/>
　　艾葉<hi>五兩</hi>
　右以好酒五升同煮取四升去滓更煎取一升服口<lb/>
　閉者開口灌之藥下即瘥<lb/>
　　　胎上逼心<hi>即子懸</hi>
薛胎上逼心之證若氣逆胎上用紫蘇飲飲食不甘兼<lb/>
以四君子若内熱䀯熱兼以逍遥散若胃火所致用四<lb/>
君黄芩枳殼柴梔若脾鬱所致用歸脾湯加柴梔枳殼<lb/>
　一妊婦每因恚怒其胎上逼左闗脉弦洪乃肝火内<lb/>
<pb n="KR3e0078_WYG_065-41b"/>
動用小柴胡加茯苓枳殼山梔而愈但體倦不食用六<lb/>
君子調養脾土加柴胡枳殼調和肝氣乃瘥　一妊婦<lb/>
胎上逼胸滿噯氣飲食少思此脾氣鬱滯用紫蘇飲頓<lb/>
安又用四君子加枳殼柴胡山梔而瘥　程文彬治孕<lb/>
婦七箇月胸膈飽悶氣喘忽吐出一物如小膓寸許舉<lb/>
家驚疑其胎爛程至診得寸口脉洪滑知其氣盛血少<lb/>
胎氣湊上中焦畜有濕熱濕生痰知所吐之物乃痰結<lb/>
聚病名子懸以紫蘇飲加芩連貝母十劑獲痊<lb/>
<pb n="KR3e0078_WYG_065-42a"/>
本事方紫蘇飲　治妊娠胎氣不和懷胎近上脹滿疼<lb/>
　痛謂之子懸兼治臨產驚恐氣結連日不下　一方<lb/>
　無川芎名七寳散<lb/>
　　紫蘇莖葉<hi>一兩</hi>大腹皮　人參　川芎　陳皮　白<lb/>
　　芍藥<hi>各半兩</hi>當歸<hi>七錢/半</hi>甘草<hi>二錢半</hi>
　右細剉分作三服每服用水一盞半生薑四片蔥白<lb/>
　七寸煎至七分去查空心服<lb/>
　曾有一婦累日產不下服遍催生藥不驗予曰此必<lb/>
<pb n="KR3e0078_WYG_065-42b"/>
　坐草太早心懷一㸃懼氣結而不行然非不順也<lb/>
　素問云恐則氣下盖恐則精神怯怯則上焦閉閉則<lb/>
　氣還還則下焦脹氣乃不行矣得此藥一服便產及<lb/>
　婦人六七月子懸者予用此數數有驗不十服胎便<lb/>
　近下　陳良甫治一婦有孕七箇月逺歸忽然胎上衝<lb/>
　心而痛坐卧不安兩醫治之無効遂說胎已死矣用<lb/>
　蓽麻子研爛加麝香調貼臍中以下之命在垂亡召<lb/>
　陳診視兩尺脉絶他脉平和陳問二醫作何證治之<lb/>
<pb n="KR3e0078_WYG_065-43a"/>
　荅曰死胎也陳曰何以知之曰兩尺脉沉絶以此知<lb/>
　之陳曰此說出何經二醫無荅陳曰此子懸也若是<lb/>
　胎死却有辨處面赤舌青子死母活面青舌赤吐沫<lb/>
　母死子活唇口俱青母子俱死今面不赤口不青其<lb/>
　子未死是胎上逼心宜以紫蘇飲子治之至十服而<lb/>
　胎近下矣<lb/>
當歸湯　治妊娠胎動盪心悶絶煩躁口乾横生倒產<lb/>
　上衝下築迷悶唇口青黑手足厥冷產科名保安散<lb/>
<pb n="KR3e0078_WYG_065-43b"/>
　　一方無甘草有川芎厚朴　產寳方有川芎　當<lb/>
　　歸　阿膠<hi>炒</hi>甘草<hi>各一/兩</hi>人參<hi>各一/兩半</hi>連根蔥白<hi>一握</hi>
　右細剉水二升煎四味至升半去滓下蔥再煎減三<lb/>
　合温服一劑分為二三服<lb/>
大聖散　治妊娠忪悸睡夢多驚心腹脹滿連臍急痛<lb/>
　胎上逼<hi>見驚悸</hi>
治胎上逼心煩悶方又治妊娠六七月以後胎動困篤<lb/>
宜用蔥白二七莖濃煮汁飲之若胎未死即安已死即<lb/>
<pb n="KR3e0078_WYG_065-44a"/>
出未効再服　婁全善云此方神妙脉浮滑者宜之本<lb/>
草云蔥白通陽氣安胎　秘録治胎動上逼心痛取艾<lb/>
葉如雞子大以頭醋四升煮取二升分温服　又治<lb/>
胎上逼心熱痛下血神麴半斤搗碎和熟水絞取汁三<lb/>
鍾無時温服止<lb/>
治妊娠遍身痛或衝心欲死不能飲食<lb/>
　　白术<hi>五兩</hi>黄芩<hi>二/兩</hi>芍藥<hi>四兩</hi>
　右水六升煮取二升半分作三服緣胎有水致痛兼<lb/>
<pb n="KR3e0078_WYG_065-44b"/>
　易產<lb/>
文仲葛氏療妊娠卒胎上逼心痛方　取弩弦急帶之<lb/>
　立愈<lb/>
膠艾湯<hi>見血崩</hi>　保生丸<hi>大法</hi>
　<lb/>
　<lb/>
　<lb/>
　證治準繩卷六十五<lb/>
</p>
<p>
</p>
  </div>
</body>
</text>
</TEI>
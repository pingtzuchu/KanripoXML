<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證治準繩卷八十七</head> <lb/>
    <p>
<pb n="KR3e0078_WYG_087-1a"/>
欽定四庫全書<lb/>
　證治準繩卷八十七<lb/>
　　　　　　　　　　　　明　王肯堂　撰<lb/>
　幼科<lb/>
　　心臟門<lb/>
　　　陷伏倒靨<lb/>
伏者毒畜於裏而不岀也陷者毒出而復陷入也此皆<lb/>
惡候伏惟一證陷有數種伏候於見形之時其人瘡出<lb/>
<pb n="KR3e0078_WYG_087-1b"/>
熱不少減煩渴悶躁此有伏毒未得盡出也陷則見形<lb/>
之後其血漸乾而變黑者謂之黑陷漿水未成破損癢<lb/>
塌者謂之倒陷膿成復化為水不肯結痂者謂之倒靨<lb/>
亦陷類也其瘡黑色皆謂之黑陷凡癍疹黑色皆不治<lb/>
之以腎為水其黑色乃腎之真臟色見也粗工不知變<lb/>
黒歸腎之理妄謂腎不可實欲瀉腎而使之虚不知人<lb/>
之一身大言隂與陽小言心與腎即方家所謂真水真<lb/>
火也瘡疹之火發於中賴此一㸃真水以制其光若欲<lb/>
<pb n="KR3e0078_WYG_087-2a"/>
瀉之則火無所制本先撥矣豈治之要哉然謂歸腎者<lb/>
以腎主骨髓又主閉藏也蓋瘡疹穢毒由骨髓達於筋<lb/>
肉皮毛之間乃自内而外其毒得洩今既陷伏則自外而<lb/>
復入於内藏於骨髓謂之歸腎也又初出形之時春氣<lb/>
發生之令也出形而黑是春行冬令矣故皆謂之逆結<lb/>
疕之時冬氣閉藏之令也此腎之正候若不著痂膿水<lb/>
浸潤此冬行春夏之令亦謂之逆惟知造化之巧可以<lb/>
語歸腎之說其色黑者火化也觀物之乾者其色黑出<lb/>
<pb n="KR3e0078_WYG_087-2b"/>
於火者色亦黑豈可謂之水乎經曰火發而曛昧知此<lb/>
可以語黑陷矣　凡瘡伏而不出者雙解散主之<hi>初熱</hi>
癍㸃色白或黑色其人必不能食乳大便自利或嘔或<lb/>
厥此胃虚弱而不能副榮衛故也宜用温中之劑令其<lb/>
胃煖榮衛復行則當自出矣宜理中湯<hi>痘吐利</hi>丁香煮散<lb/>
<hi>痘吐逆</hi>之類　如倒陷者看其大腑何如如大小便秘四<lb/>
順清涼飲<hi>發熱</hi>合奪命丹<hi>見形</hi>主之　泄利氣弱者十全大<lb/>
補湯<hi>汗</hi>合奪命丹主之　並外用胡荽酒水楊湯<hi>俱起發</hi>
<pb n="KR3e0078_WYG_087-3a"/>
　丹溪先生云痘瘡倒陷因真氣虚而毒氣不能盡出<lb/>
者用黄茋人參紫草酒製治之若將成就之際却淡色<lb/>
者屬血虛用當歸川芎之類或加紅花紫草屬熱毒者<lb/>
用升麻芩連梗翹之類甚者用犀角屑大解痘毒　薛<lb/>
竊謂前證若熱毒方出毎被風寒閉塞肌竅血脈不行<lb/>
身體作痛或四肢微厥癍㸃不長或變青紫黑色者此<lb/>
為倒靨若胃氣虚弱不能補接榮衛出而復没者謂之<lb/>
陷伏誤用解毒之藥必致陷塌若喜熱飲食手足並冷<lb/>
<pb n="KR3e0078_WYG_087-3b"/>
者乃脾胃虧損陽氣虚寒之證宜用辛熱之劑補之喜<lb/>
冷飲食手足並熱乃陽氣實熱之證宜用苦寒之劑瀉<lb/>
之外感風寒者温散之毒入腹者分利之陽氣虚者温<lb/>
補之外寒觸犯者熏解之　自昔謂白陷不可救蓋痘<lb/>
色白者必變為灰慘灰慘者必至於平伏倒塌故謂之<lb/>
白陷此固由氣虚所致然血不華色血亦本虚治法須<lb/>
兼氣血為當血活氣行自可變而為紅自不至於陷塌<lb/>
矣若單補氣則氣愈燥熱勢必陷伏故自陷抓破皮薄<lb/>
<pb n="KR3e0078_WYG_087-4a"/>
乾燥而極癢者由失於補血致氣盛極而燥也愈用補<lb/>
氣之藥速死之兆也故凡見痘色白者無分先後皆以<lb/>
補中益氣湯合四物湯治之内有熱者加解毒藥或利<lb/>
小便若待白陷已成而後治之難為力矣　痘有紫黑<lb/>
陷灰白陷紫黑陷者乃血熱乾滯而氣亦不能以運行<lb/>
有餘之證也急治之猶多可活灰白之陷乃元氣衰敗<lb/>
故不能起發而血亦不得通貫不足之證也多難救治<lb/>
　如將起發瘡亦有水但色黒黯者以十全大補湯<hi>汗</hi>
<pb n="KR3e0078_WYG_087-4b"/>
調無價散主之或以快癍湯<hi>見形</hi>奪命丹<hi>見形</hi>合而服之<lb/>
如倒靨者亦視其大便何如　大便祕宜利之三黄丸<lb/>
四順清涼飲<hi>俱發熱</hi>　泄利者宜補之輕則十全大補湯<lb/>
重則陳氏木香散<hi>瀉</hi>並外用敗草散<hi>収靨</hi>主之<lb/>
龎安常鬱金散　癍痘始有白泡忽搐入腹漸作紫黑<lb/>
　色無膿日夜呌煩亂者<lb/>
　　鬱金<hi>一枚</hi>甘草<hi>一分</hi>
　水半碗煮乾去甘草切片焙乾為細末入腦子半錢<lb/>
<pb n="KR3e0078_WYG_087-5a"/>
　同研一錢匕用生猪血五七滴新汲水調下不過二<lb/>
　服甚者毒氣從手足心出如癰狀乃差此是五死一<lb/>
　生候也<lb/>
四聖散　黑陷倒靨不起發不紅活小便不利<lb/>
　　紫草　黄茋　甘草　木通<lb/>
　右水煎服　熱甚色紫倍加紫草芩連紅花大便秘<lb/>
　加枳殻如常加糯米<lb/>
參茋内托散<hi>見癢塌</hi>
<pb n="KR3e0078_WYG_087-5b"/>
無價散　用人猫猪犬糞臘月内燒為灰沙糖水調服<lb/>
南金散　治痘已出而復攧其勢甚危諸藥不效者萬<lb/>
　無一失<lb/>
　　紫背荷葉<hi>霜後搭水紫背者</hi>白殭蠶<hi>洗去絲炒乾</hi>
　右為末等分毎服看大小大者一錢小者五分研芫<lb/>
　荽汁和酒下米飲亦可　治此證多有用龍腦人牙<lb/>
　者卒難措辦惟此無毒而効且速但紫背者甚難得<lb/>
　可於鹽舖内㝷之<lb/>
<pb n="KR3e0078_WYG_087-6a"/>
橄㰖飲　治倒靨<lb/>
　橄㰖從中截斷水服少許服之立發<lb/>
白花蛇散　治痘疹黑陷倒靨<lb/>
　　白花蛇<hi>連骨一兩火炙乾勿焦</hi>丁香<hi>二十箇</hi>
　共為末毎服五分或二分熱酒送下如黑陷者移時<lb/>
　轉紅甚效<lb/>
羅浮方治塌陷痘歌曰烏蛇全蝎與殭蠶帶肉穿山甲<lb/>
與纒四様淨該均一兩綿茋官桂倍加焉白酒煮濃隨<lb/>
<pb n="KR3e0078_WYG_087-6b"/>
意服見多陷痘得迴全　愚毎用此全活甚衆但殭蠶<lb/>
須要去絲清水洗去石灰再曬乾烏蛇須用尾極好穿<lb/>
山甲先酒洗焙乾用　袁氏治倒靨歌曰倒靨原為痘<lb/>
後難只因氣血兩相殘參茋歸地併蟬蛻連綿進服靨<lb/>
自還　又曰倒靨血不止名為迴陽泉若犯胸脇地十<lb/>
來九不全速覓胭脂胚血竭加一錢燒之俱存性㸃上<lb/>
血収痊　予見痘後倒靨人多妄用浴法枉殺人男女<lb/>
若痘後結痂厚壘不能脫起或半脫而半在或四圍脫<lb/>
<pb n="KR3e0078_WYG_087-7a"/>
而中心錐痛者準用後方<lb/>
　　生蜜　蘇合油<lb/>
　二味調勻用銀簪敷於靨盤沿處其痛即止而靨自<lb/>
　速脫並無嗆血鑤肉之患如無蘇合油只以線雞油<lb/>
　代之甚妙<lb/>
　　　黑陷<lb/>
萬水火者隂陽之迹也坎離者水火之位也心腎者坎<lb/>
離之配也故水隂也而生於陽離中之隂乃真水也火<lb/>
<pb n="KR3e0078_WYG_087-7b"/>
陽也而生於隂坎中之陽乃真火也隂根於陽陽根於<lb/>
隂互為其根所以能變合而生萬物也孔子贊易以坎<lb/>
為血卦爲赤離為鼈為蠏為螺為蚌為龜其義可見以<lb/>
人身言之血隂也氣陽也心配離而生血陽中有隂乃<lb/>
真隂也腎配坎而生氣隂中有陽乃真陽也故心中之<lb/>
血即腎中之真水也灌溉滋濡水之德也腎中之氣即<lb/>
心中之真火也呴嘘鼓動火之象也然水善而火惡老<lb/>
子曰上善若水下愚若火善惡之分也況人之兩腎左<lb/>
<pb n="KR3e0078_WYG_087-8a"/>
為水右為火經曰七節之旁中有小心小心者命門相<lb/>
火也以其為君之相故云小心行君之令故云命門也<lb/>
夫以一水立乎二火之間其不勝也明矣運之於中而<lb/>
使火不赫曦水不涸流者有神以主之也所謂神者何<lb/>
物也太虚之中神之棲也然水火不並立各有所勝盛<lb/>
衰之變此其常也故勝則薄所不勝而乘所勝也命曰<lb/>
氣淫衰則所勝妄行而所生受病所不勝薄之也命曰<lb/>
氣迫瘡疹之火起於命門之下二火相合所謂得助者<lb/>
<pb n="KR3e0078_WYG_087-8b"/>
强也相火復挾君火之勢肆其猖獗銷鑠燔炳無所不<lb/>
至可恃者心中之真水尚有以制之奈何陽道常饒隂<lb/>
道常乏赫曦者其氣淫涸流者其氣迫并真水亦亡而<lb/>
已矣經曰成敗倚伏生乎動動而不已則變作焉真水<lb/>
既亡津液暴絶其氣滯其發燥槁不能潤乎皮毛滋乎<lb/>
腠理而瘡中之血亦乾而黑矣是則變黑者血色本赤<lb/>
而乾則變黑也謂之歸腎者血本腎中之隂血乾則腎<lb/>
水亦乾矣此腎虚之證豈有腎實為邪之理乎　邵子<lb/>
<pb n="KR3e0078_WYG_087-9a"/>
觀物篇曰東赤南白西黄北黑此正色也驗之於曉午<lb/>
暮夜之時可見之矣由是推之嬰兒始生而赤長稍變<lb/>
而白病則黄老死而黑物生地下而赤稍長而白萎落<lb/>
則黄枯槁而黑凡物皆資一陽之氣以生此四色者乃<lb/>
一陽之氣色遞變者也夫痘瘡由出現而起發起發而<lb/>
成漿成漿而結痂亦人身中一陽之氣之流行也其出<lb/>
現而赤起發稍變而白成漿則黄結痂則黑此亦色之<lb/>
遞變自然者乃證之順未可全以變黒為不正之色也<lb/>
<pb n="KR3e0078_WYG_087-9b"/>
夫以變黑為逆者以四時言之春主生夏主長秋主収<lb/>
冬主藏此自然之序遞相成功者也痘瘡之出猶春之<lb/>
生也起發猶夏之長也成漿猶秋之収也結痂猶冬之<lb/>
藏也亦自然之序茍出現而黑色是春行冬令矣起發<lb/>
而黑色是夏行冬令矣成漿而黑色是秋行冬令矣不<lb/>
循遞變之次故謂之逆黑者腎之色也為起蟄封藏之<lb/>
本故以變黑為歸腎也又肺主皮毛心主血脈脾主肌<lb/>
肉肝主筋腎主骨髓瘡疹之毒由内而外為順内者不<lb/>
<pb n="KR3e0078_WYG_087-10a"/>
出曰伏已出復入曰陷不能成漿謂之倒陷不能結痂<lb/>
謂之倒靨曰伏曰陷曰倒皆由外而内入於骨髓故曰<lb/>
歸腎為逆也　按錢仲陽為萬世幼醫之祖而獨以變<lb/>
黑歸腎為腎實之證其失不小萬氏闢之最為詳明故<lb/>
備引之蓋耳骫者腎之部也諸痛瘡瘍皆屬於火腎本<lb/>
屬水水不畏火故瘡疹之初腎獨無證凡五臟之部之<lb/>
色之證見者皆為惡候故曰善則不可見惡則可見也<lb/>
倘若小兒腎水本虧則火毒愈盛水不足以制之而火<lb/>
<pb n="KR3e0078_WYG_087-10b"/>
反侮其所不勝及其既乆火熬水熱於是腎之所部始<lb/>
病而惡證見焉錢氏以百祥丸下之者大有至理蓋大<lb/>
㦸者瀉小腸之藥也心與小腸為表裏不直瀉其心而<lb/>
瀉其合使心火下䧏而腎水上升得隂陽交媾之道有<lb/>
起骨加肉之功然不救者尚十有九水火豈易抽添哉<lb/>
蓋非百祥丸則無治也毒氣去而真氣不絶者猶活前<lb/>
人謂百祥丸瀉膀胱之水令脾土復旺是不讀本草而<lb/>
且大失仲陽之旨也又導赤散亦仲陽所製亦瀉小腸<lb/>
<pb n="KR3e0078_WYG_087-11a"/>
但與百祥丸之功效有寛猛耳四聖散用木通亦妙世<lb/>
以大㦸為猛而易以其他淡滲之藥反瀉膀胱與腎者<lb/>
是不刃而殺之矣萬氏以百祥丸下腎中毒氣是猶以<lb/>
為腎實而瀉其子也毫釐之差千里之謬不可以不辨<lb/>
瘡痘黑陷分四證詳見起發證治陷伏條　薛云喜熱<lb/>
飲食手足並冷者乃脾胃虧損陽氣虛寒之證宜用辛<lb/>
熱之劑補之喜冷飲食手足並熱乃陽氣實熱之證宜<lb/>
用苦寒之劑瀉之外感風寒者温散之毒入腹者分利<lb/>
<pb n="KR3e0078_WYG_087-11b"/>
之陽氣虚者温補之外寒觸犯者熏解之陳宿州先生<lb/>
用十二味異功散以預保脾土於未敗之先實發前人<lb/>
之未發開萬世之聾瞶也<lb/>
聞人人牙散治痘瘡方出風寒外襲或變黑或青紫宜<lb/>
　温肌發散使熱氣復行而癍自出用人齒脫落者不<lb/>
　拘多少瓦罐固濟煅過出火毒研末出不快而黑陷<lb/>
　者豶豬血調下一錢因服涼藥血澀倒陷者入麝香<lb/>
　温酒服之　初虞世名回生散用人牙灰入麝香少<lb/>
<pb n="KR3e0078_WYG_087-12a"/>
　許毎服半錢黄茋白芍藥煎湯<hi>調下</hi>　錢氏方中用温<lb/>
　酒調下　雲岐方中用升麻紫草煎湯調下　海藏<lb/>
　云若乎昔油膩腸垢者通膈丸下之硃砂為衣與宣<lb/>
　風散相表裏　一方用雞冠血調成膏好酒半盞人<lb/>
　乳半盞入葱白一莖煎湯送下　彭氏云只用紫草<lb/>
　湯自好瘡痘最怕麝香與酒氣觸禁不可用　凡服<lb/>
　牙齒不可過多毎服止三分多則陽氣盡出於表恐<lb/>
　痘癍爛無血色隂氣内盛必裏寒而濡泄急以四君<lb/>
<pb n="KR3e0078_WYG_087-12b"/>
　子加芎歸服之<lb/>
湯治痘瘡黑陷藥不能發者有驗用穿山甲一味燒存<lb/>
　性為細末入麝香當門子少許一嵗五分三嵗一錢<lb/>
　温酒調下一服取效雖半身黑陷欲絶者亦能暫甦<lb/>
　而發紅色但有目閉無魂者不復生矣<lb/>
㓂麻黄湯用麻黄剪去根節五錢用蜜一匙同炒良久<lb/>
　以水半升煎候沸去上沫再煎去三分之一不用查<lb/>
　病瘡疱倒靨黑者乘熱盡服之避風俟其瘡復出大<lb/>
<pb n="KR3e0078_WYG_087-13a"/>
　法用無灰酒煎更速但小兒不能飲酒者難服以此<lb/>
　藥入表也<hi>世傳此法累用有効</hi>　萬凡痘子黑陷古方用穿山<lb/>
　甲者取其穿腸透膜而善走也用人牙者取牙齒乃<lb/>
　骨之餘腎主骨可以入腎也此二物者但借為向導<lb/>
　引解毒之劑以施治則可若單用之何濟於事哉有<lb/>
　用燒人屎者葢屎大解疫毒痘乃時氣所發故宜用<lb/>
　之若加入發表和中解毒湯内尤良　右方皆通表<lb/>
　發肌之藥首一證感風寒肌竅閉塞血凝不行而黑<lb/>
<pb n="KR3e0078_WYG_087-13b"/>
　陷者宜之<lb/>
活人瘡黑倒陷豬尾湯無比散龍腦膏子無不驗<hi>海藏云若</hi>
　<hi>用草藥下之似勝腦麝必不得已而後用之可也</hi>
豬尾膏治瘡倒靨用小豬尾尖刺血兩㸃入生腦子少<lb/>
　許同研新汲水調下食後立效<lb/>
龍腦膏子治時疫發痘瘡及出瘡子未透心煩狂躁氣<lb/>
　喘妄語或見鬼神或已發而陷伏皆宜速治不治其<lb/>
　毒入藏決死用生龍腦一錢研細滴豬心血和丸如<lb/>
<pb n="KR3e0078_WYG_087-14a"/>
　豆子大毎服一丸心煩狂躁者用紫草湯化下若瘡<lb/>
　子陷伏者用温酒化下少時心神便定得睡瘡疹發<lb/>
　透依常將息取安<hi>海藏云此一法證極而用故活人云不得已也</hi>
四糞散　治癍瘡倒靨黑陷<hi>出御院藥方</hi>
　歌曰人猫猪犬臘辰燒毎服三錢蜜水調選甚倒靨<lb/>
　并黑陷萬兩黄金也合消<hi>臘月辰日合此藥甚妙</hi>
子和人中黄臘月者最佳通風處以火煅成煤水調下<lb/>
　三五錢陷者自出丹溪云子和黑陷甚者用燒人屎<lb/>
<pb n="KR3e0078_WYG_087-14b"/>
　即此方也<lb/>
世治疹痘不透乾黑危困用山查肉一味為末毎服二<lb/>
　錢紫草酒送下量兒大小加減徐徐進三四服即紅<lb/>
　活<lb/>
海劉守真涼膈散治小兒癍疹黒陷亦妙然止能治大<lb/>
便結硬小便赤澀為當若大便小便已通不宜用此惟<lb/>
以易老去大黄硝者最為穏當　錢凡痘疹重者猶十<lb/>
活四五黑者無問何如十難救一其候或寒戰咬牙或<lb/>
<pb n="KR3e0078_WYG_087-15a"/>
身黄腫紫宜急以百祥丸下之復惡寒不已身冷出汗<lb/>
耳尻反熱者死何以然腎氣大旺脾虚不能治故也下<lb/>
後身熱氣温欲飲水者可治以脾氣生勝腎寒去而温<lb/>
熱也治之宜解毒不可妄下妄下則内虚多歸於腎若<lb/>
能食而痂頭焦起或未焦而喘實者可下之宜四順飲<lb/>
瘡赤陷而耳凥反熱者為逆用百祥丸牛李膏各三服<lb/>
不愈者死<lb/>
百祥丸一名南陽丸　治瘡疹黑陷寒戰咬牙戛齒身<lb/>
<pb n="KR3e0078_WYG_087-15b"/>
　黄紫腫<lb/>
　　紅牙大㦸<hi>不以多少隂乾漿水煮軟去骨日中晒乾復納汁煮汁盡焙乾為末</hi>
　右水丸如黍米大毎服一二十丸研芝蔴湯下吐利<lb/>
　服無時此方治戛齒甚妙<lb/>
牛李膏　用牛李子不以多少取汁石器内熬成膏牛<lb/>
　李子生野道邉至秋結實黑子成穗如無生者以乾<lb/>
　者為末水熬代用毎服皂子大煎杏膠湯化下此藥<lb/>
　須於九月中取之<lb/>
<pb n="KR3e0078_WYG_087-16a"/>
睦親宅一大王病瘡疹始用一李醫又召錢氏錢留與<lb/>
抱龍丸三服李以藥下之其疹稠宻錢氏見大驚曰若<lb/>
非轉下則為逆病王曰李已用藥下之錢曰瘡疹始出<lb/>
未有他證不可下也但當用平和藥頻與乳食不受風<lb/>
冷可也瘡痂若起能食者大黄丸瀉一二行即止今先<lb/>
下之瘡疹未能出盡而稠宻甚則難治此誤也縱得安<lb/>
其病有三一者疥二者癰三者目赤李氏不能治經三<lb/>
日黑陷後復召錢曰幸不發寒病未困也遂用百祥丸<lb/>
<pb n="KR3e0078_WYG_087-16b"/>
為主牛李膏為助各二大服至五日間瘡復紅活七日<lb/>
而愈蓋黑者歸腎水也腎旺勝脾土不尅水故脾虚寒<lb/>
戰則難治所用百祥丸者以瀉膀胱之腑腑若不實臟<lb/>
自不盛也何以不瀉腎由腎主虚不受瀉如二服不効<lb/>
即加寒而死矣<lb/>
子和治瘡疹黑陷鐵脚葳靈仙為末炒一錢腦子一分<lb/>
　用温水調服取下瘡痂為效<lb/>
活人無比散　治小兒瘡疹惡候<lb/>
<pb n="KR3e0078_WYG_087-17a"/>
　　硃砂<hi>先研一兩</hi>牛黄　麝香　樟腦　膩粉<hi>研細各一錢</hi>
　右同研細如有患者小兒一字大人五分入水銀少<lb/>
　許用小豬尾上血三兩㸃新水同調服寧穏得睡者<lb/>
　然後取轉下如爛魚腸葡萄穗之類涎臭惡物便安<lb/>
　小兒用乳汁調妙<hi>海藏云此瀉内熱之極不能開發於外則宜此内雖過泄外亦開發</hi>
　<hi>即透肌膚之藥與至寶丹同</hi>
小兒癍疹黑陷方<lb/>
　　乾臙脂<hi>三錢</hi>胡桃<hi>一箇燒存性</hi>
<pb n="KR3e0078_WYG_087-17b"/>
　右為細末煎胡荽酒調下藥一錢立效　右治死血<lb/>
　黑陷凡前方用穿山甲及麝香等藥治黑陷皆為氣<lb/>
　滯者設也　右方皆裏藥第二證所謂毒氣太盛内<lb/>
　外蒸爍毒復入裏必心煩狂躁氣喘妄言如見鬼神<lb/>
　大小便秘渴而腹脹者所宜選而用之者也<lb/>
閻紫草散　治瘡痘黑陷曽服此方愈亢錢皆云有枳<lb/>
　殻難服<lb/>
　　紫草　甘草　糯米<hi>亢云此味極好助胃氣</hi>黄茋<hi>各等分</hi>
<pb n="KR3e0078_WYG_087-18a"/>
　右水煎服<lb/>
丹痘瘡黑陷二種因氣虚而毒氣不能盡出者用黄茋<lb/>
人參酒炒紫草治之顔色正者如上治法<hi>參茋之補佐以紫草之通</hi>
<hi>利也</hi>
魏變黑歸腎乃氣弱不能畜血血亦不榮故致枯萎而<lb/>
黑只用保元湯加芎桂補提其氣氣旺則黑者轉而為<lb/>
黄矣<lb/>
　右補虚例第三證所謂内虛而不能使陽氣以副云<lb/>
<pb n="KR3e0078_WYG_087-18b"/>
　云者之所宜也<lb/>
吳氏云痘色初深紅者必變紫紫必變黑紫黑必致於<lb/>
乾枯此血熱漸變理勢之一定不移者也故初見深紅<lb/>
失於解散至於乾枯黑陷危殆極矣治法當以涼血退<lb/>
熱為主看其微甚或利大便或利小便或用解散之劑<lb/>
頂雖平陷不可專以氣虚例之而惟用參茋補劑補則<lb/>
氣愈盛而血愈乾涸矣　翁氏治血熱證七八日間有<lb/>
紫黑乾枯及青灰乾黑陷者其奪命大造談笑博金一<lb/>
<pb n="KR3e0078_WYG_087-19a"/>
字金或百祥牛李豬尾等方然早能涼血解毒必無此<lb/>
患患此而後用此藥得全者少矣若服涼解之藥過多<lb/>
以致泄瀉滑脫而成黑陷者仍從陳氏法以木香異功<lb/>
治之又不得以血熱為拘也<lb/>
奪命五毒丹　治痘黑陷倒靨乾枯不起者神驗<lb/>
　　月魄<hi>蟾酥少許</hi>吐月華<hi>牛黄/二分</hi>銀紅<hi>硃砂/一錢</hi>男王<hi>雄黄三分</hi>梅精<lb/>
　　<hi>氷片二分</hi>
　右五味用豶豬尾血為丸如麻子大薄荷湯下一丸<lb/>
<pb n="KR3e0078_WYG_087-19b"/>
　移時活動<lb/>
談笑博金丹　治同上<lb/>
　取用寅亥戌未四時四靈丹加臍香下　俱用天靈<lb/>
　蓋<lb/>
大造保童丸　治同上兼治痘毒亦妙<lb/>
　　一蠻子<hi>人胎骨炙過</hi>二狼子<hi>狗胎骨/酥過</hi>三猫子<hi>猫胎骨炙過</hi>
　　右加臍香下<lb/>
　一字金丹　治同上<lb/>
<pb n="KR3e0078_WYG_087-20a"/>
　　紫花地丁　金線重樓　山慈菇<lb/>
至寶丹　治同上<lb/>
　　戌腹糧<hi>即將火米淨室與犬食飽取其冀洗淨炙乾研細每一兩麝香一二分</hi>
一粒金丹　治同上虚證雖死者可立活<lb/>
　　腽肭臍<hi>二</hi>鴉片<hi>三/</hi>氷片<hi>二/</hi>麝香<hi>一/</hi>原蠶蛾<hi>二</hi>
　已上六方治危急痘證有起死回生之妙<lb/>
獨神散<hi>即前穿山甲方</hi>
天真膏　治黑陷乾枯紅紫及癍不退用此救之十全<lb/>
<pb n="KR3e0078_WYG_087-20b"/>
　四五<lb/>
　初生小兒解下黑糞用磁罐収貯加水銀二兩麝香<lb/>
　一錢黄蠟封口埋於土中愈久愈妙久而化而為水<lb/>
　毎遇前證看兒大小熱毒盛者量與二三茶匙酒煎<lb/>
　紫草湯對半和匀服之立時紅潤活澤真秘方也勝<lb/>
　天靈蓋枯臭無益之物萬萬矣緣此糞原係母之真<lb/>
　血所化蓋以血補血且入土日久又得隂氣多故能<lb/>
　解毒　百日内小兒熱而煩躁啼哭不止用少許㸃<lb/>
<pb n="KR3e0078_WYG_087-21a"/>
　入眼角二三次便能神安氣和而睡蓋又能清心熱<lb/>
　也<lb/>
大成散　治痘出不快或頂陷或灰白黑陷一切不起<lb/>
　發之證俱可用之<lb/>
　　穿山甲<hi>酒炒一兩</hi>甘草末<hi>二/錢</hi>雄黄　硃砂<hi>各一/錢半</hi>紫草<hi>三錢</hi>
　　麝香<hi>二分</hi>
　右毎五嵗兒用二分　冷證熱酒調下　熱證紫草<lb/>
　湯下　寒者加入治中散内用　熱證加入小無比<lb/>
<pb n="KR3e0078_WYG_087-21b"/>
　散内<lb/>
無價散　治黑陷欲死者<lb/>
　用無病小兒糞臘月將傾銀罐二箇上下合定鹽泥<lb/>
　固濟火煆通紅取出為末蜜水調服一錢一方加麝<lb/>
　香氷片少許<lb/>
　　　灰白<lb/>
丹爐灰白色靜者怯者作寒看躁者勇者焮發者作熱<lb/>
看　凡痘疹白色將靨如豆殻者蓋因初起時飲水多<lb/>
<pb n="KR3e0078_WYG_087-22a"/>
其靨不齊俗呼倒靨不妨但服實表之劑如毒氣鬱裏<lb/>
消息他大小便如大便閉通大便小便閉通小便無妨<lb/>
　薛前證不起發不紅活者此因脾肺氣虚用參茋四<lb/>
聖散<hi>起發</hi>　頂陷灰白瀉渴者脾肺虚寒用木香散異功<lb/>
散<hi>出不快</hi>　張痘初出時色白者氣血虚也便宜大補氣<lb/>
血參术茋芎升麻乾薑甘草木香丁香酒洗當歸白芍<lb/>
藥若大便瀉加訶子肉果　丹溪治吳□小兒周嵗痘<lb/>
癢色白甚癢藥中毎加參茋半兩白术七分丁香兩箇<lb/>
<pb n="KR3e0078_WYG_087-22b"/>
當歸一錢官桂三分水煎服<lb/>
　右治虚寒例<lb/>
婁予族姪女笄年出痘灰白色身熱喘嗽渴脈洪有力<lb/>
與八物湯加連翹桔梗犀角屑半夏木通紫草乾葛石<lb/>
膏杏枳連芩前胡瓜蔞仁服之十貼後色紅活喘嗽緩<lb/>
減漸微但熱未除遂於前方減茋杏胡枳連芩蔞七味<lb/>
服三十餘貼而安安後髪皆落月餘方起牀虚之極也<lb/>
　又一男子二十餘嵗出痘已破未破者灰白色又雜<lb/>
<pb n="KR3e0078_WYG_087-23a"/>
間以黑陷倒靨者發熱寒戰身痛脈洪或時弦亦與八<lb/>
物加木通紅花紫草陳皮連翹服十餘貼而安<lb/>
　右治虚熱例<lb/>
凡血氣不足灰白頂陷不起者宜内托散<hi>即十宣散見起發</hi>加<lb/>
紫草并乳汁調補　痘色灰白漿不滿足欲成倒塌皮<lb/>
薄易破者保元湯<hi>大法</hi>加芎歸芍藥升麻人乳好酒進之<lb/>
　右補虛例　有一等白痘似粉醫人所不識有盤有<lb/>
　頂而軟肥者以加減大紫草散主之<lb/>
<pb n="KR3e0078_WYG_087-23b"/>
加減大紫草散　治白痘似粉人所不識者<lb/>
　　紫草　人參　茯苓　黄茋　白术　芍藥　川<lb/>
　　芎　當歸　甘草　糯米<lb/>
　右各等分為麄散毎服四五錢水煎服　一方有木<lb/>
　通無黄茋名紫草快癍散　又一方去甘草加木通<lb/>
　防風名參茋四聖散治表裏俱虚<lb/>
補元湯　治痘頂充滿而根盤不聚色不紅活乃氣有<lb/>
　餘而血不足也<lb/>
<pb n="KR3e0078_WYG_087-24a"/>
　　川芎　當歸　白芍藥<hi>酒炒</hi>熟地黄<hi>各一錢</hi>紫草　紅<lb/>
　　花<hi>各酒洗七分</hi>陳皮　甘草<hi>各三/分</hi>白术<hi>酒炒一錢五分</hi>
　酒水各半盞糯米五十粒棗二枚煎服<lb/>
活血散　治痘色淡白<lb/>
　　當歸　赤芍藥<hi>酒炒</hi>紫草　川芎　紅花<hi>各五錢</hi>血竭<lb/>
　　<hi>一錢</hi>木香<hi>二錢</hi>
　右為末毎五嵗者服一錢十嵗已上者服二錢好酒<lb/>
　調下　熱極血焦不紅活者酒煎紫草湯調下<lb/>
<pb n="KR3e0078_WYG_087-24b"/>
保生散　治氣血俱虚灰白色不灌膿回漿者<lb/>
　　紫河車<hi>一具焙為末</hi>龜板<hi>酥炙五錢</hi>　一方有鹿茸五錢<lb/>
　右為末毎服五七分或一錢氣虚者保元湯下血虛<lb/>
　芎歸紫草煎湯下<lb/>
混元散　治同上<lb/>
　　紫河車<hi>一具分作五七塊</hi>
　用白糯米三合水淘淨入無油銚内同炒以米黄色<lb/>
　為度同為末毎用五七分兒大者一錢極補氣血能<lb/>
<pb n="KR3e0078_WYG_087-25a"/>
　助灌漿如神緣糯米性温得紫河車之氣純化為河<lb/>
　車故其補功最速譬之造酒米從麯化意也<lb/>
内助丹<lb/>
　　黄茋<hi>酒炒</hi>人參<hi>酒炒</hi>白术　茯苓　當歸　陳皮　半<lb/>
　　夏　厚朴　肉桂　山查<lb/>
　薑三片棗一枚糯米五十粒水煎服　如不食加人<lb/>
　乳一杯　癢甚加大附子　寒戰不止加附子防風<lb/>
　渴加麥門冬　瀉加澤瀉猪苓不止加訶子肉果<lb/>
<pb n="KR3e0078_WYG_087-25b"/>
助陽丹　癢塌不起根窠不紅<lb/>
　　黄茋　人參　白芍藥<hi>各酒炒一錢</hi>甘草<hi>三/分</hi>川芎<hi>一錢</hi>
　　當歸<hi>一錢</hi>紅花<hi>五/分</hi>陳皮<hi>八/分</hi>官桂<hi>二分</hi>
　薑棗水煎服<lb/>
回生起死丹　治痘灰白寒氣逆上不食腹脹嘔吐肚<lb/>
　痛泄瀉清水手足俱冷<lb/>
　　丁香<hi>九枚</hi>乾薑<hi>一錢</hi>
　水煎熱服被蓋片時令脾胃温煖隂退陽回痘自紅<lb/>
<pb n="KR3e0078_WYG_087-26a"/>
　活<lb/>
　　　夾疹<hi>狀如錦紋其中有空缺處如雲頭様者為癍徧身無空處疎宻不等者為疹</hi>
萬疹一名麻子君火所為也<hi>或曰脾為疹</hi>經曰少隂所至為<lb/>
瘍疹在人則心火主之夫心火亢甚則制已所勝焚灼<lb/>
肺金肺主皮毛故疹毒見於皮膚之間蚊蚤所咬之狀<lb/>
痘瘡只出一般者善若與疹毒並出謂之夾疹其候極<lb/>
惡惟痘本稀踈而夾疹者庶乎可治瘡本稠宻與疹並<lb/>
出彼此相混瑣碎莫辨急用辛涼之藥發而解之如疹<lb/>
<pb n="KR3e0078_WYG_087-26b"/>
毒漸消瘡本磊落者亦可治也疹痘相併毒不少減此<lb/>
危惡之疾孰能料其生乎　瘡出夾疹者荆防敗毒散<lb/>
主之疹毒消者可治如瘡収靨後復出疹者此餘毒解<lb/>
散之兆不須治之　薛夫疹乃風邪外患痘為胎毒内<lb/>
發二證並作臟腑俱病也二者相雜赤暈發焮痘瘡愈<lb/>
盛誤謂痘出太宻多不可救然此乃夾疹痘也當治以<lb/>
人參羌活散疹毒即解痘勢亦退其元氣虧損不能結<lb/>
痂當補脾胃為急也　翁痘内夾出丹疹者不必治之<lb/>
<pb n="KR3e0078_WYG_087-27a"/>
當以托痘為主痘出而疹自消矣<lb/>
荆防敗毒散<lb/>
　　柴胡　甘草　人參　桔梗　川芎　茯苓　枳<lb/>
　　殻　前胡　羌活　獨活　荆芥穗　防風<hi>各等分</hi>
　右剉細加薄荷五葉水一盞煎七分去查温服<lb/>
人參羌活湯　治時氣痘疹兼於發表<lb/>
　　人參　羌活　獨活　柴胡　前胡　桔梗　茯<lb/>
　　苓　枳殻　川芎　天麻　甘草　地骨皮<hi>各三分</hi>
<pb n="KR3e0078_WYG_087-27b"/>
　右入薄荷五分薑水煎服　右表證多者宜之<lb/>
清和飲<lb/>
　　地骨皮<hi>鮮者</hi>麥門冬<hi>去心各二錢</hi>生地黄　知母　貝母<lb/>
　　橘紅　茯苓　甘草　荆芥穗<hi>各七分</hi>牛蒡子<hi>炒研一錢</hi>
　　<hi>五分</hi>桔梗<hi>五/分</hi>全瓜蔞<hi>一錢</hi>
　右裏證多者宜之　虚者加人參黄茋<lb/>
　　　夾癍<lb/>
萬活人書云傷寒下之太早熱氣乘虚入胃發癍下之<lb/>
<pb n="KR3e0078_WYG_087-28a"/>
大遲熱留胃中發癍胃爛亦發癍癍者乃熱毒鬱遏煎<lb/>
熬隂血血得熱而不解浮於肌肉為癍足陽明胃主之<lb/>
痘瘡初出皮肉紅腫片片如錦紋者此夾癍也以辛涼<lb/>
之藥解之其癍漸退瘡本堅實者吉否則皮膚癍爛瘡<lb/>
易瘙癢所謂皮嫰易破者是也如赤癍成塊其肉浮腫<lb/>
結硬者又名丹瘤其毒最酷瘡未成就此先潰爛工不<lb/>
能治　夾癍痘亦用荆防敗毒散主之癍退可治　張<lb/>
痘出而夾癍者痘毒隨臟而出其毒發之勢最為迅疾<lb/>
<pb n="KR3e0078_WYG_087-28b"/>
或血太過而氣不及則衛氣疎缺不能宻䕶脈絡而致<lb/>
太過之血夾毒上浮亦乘毒出之勢而發為癍也較前<lb/>
夾疹者稍為易治如瘡起齊其内必虚癍多從内解如<lb/>
不解以升麻湯加歸芍主之又有或結痂後而發者餘<lb/>
毒熱盛煎熬肉分其癍必爛以消毒散<hi>出不快</hi>加歸芍防<lb/>
風盛則用連翹湯<hi>疽大小便祕</hi>爛處以生肌散<hi>潰爛</hi>傅之若夾<lb/>
毒初出色赤如火乃毒滯不能宣發之故以四順飲<hi>發熱</hi>
利之如大便利一二次而癍或退則血附氣位急用四<lb/>
<pb n="KR3e0078_WYG_087-29a"/>
君子湯<hi>不能食</hi>加茋薑棗與服以防其損陷如不止加肉<lb/>
豆蔲必止　翁用𤣥參升麻湯<hi>咽喉</hi>黄芩荆芥白芍歸芎<lb/>
在初多用表散在後多用解利紅癍易退紫癍稍難藍<lb/>
癍不可治矣　婁用白虎湯　袁痘中夾癍陽明受梟<lb/>
炎之毒盛而然丁桂之藥纎毫莫可投也　張半仙用<lb/>
黄連解毒湯以治夾癍之痘則失之太寒　錢氏用㯽<lb/>
榔大黄以療痘中之癍則失之太峻總不如犀角地黄<lb/>
湯以徹内陽明之鬱毒五龍化癍湯以消外蚊咬之血<lb/>
<pb n="KR3e0078_WYG_087-29b"/>
紋内外夾攻表裏調和斯能復全矣　愚治痘裏夾癍<lb/>
者極多但見形就是癍不見痘様者熱毒峻烈克全者<lb/>
十止三四兩日而癍見者速清逐為尚患此者必煩躁<lb/>
譫語渴飲不寧如劉禪師用地龍汁和犀角水投服亦<lb/>
心得治癍之法者矣<lb/>
山梔子湯　治痘瘡及癍毒狀如蚊蚤所齧毒盛黑色<lb/>
　者<lb/>
　　山梔子仁　白蘚皮　赤芍藥　升麻<hi>各一兩</hi>寒水<lb/>
<pb n="KR3e0078_WYG_087-30a"/>
　　石　甘草<hi>各五錢</hi>
　右為細末毎服一錢水八分紫草薄荷各少許同煎<lb/>
　至五分去查放溫服<lb/>
袁氏方<lb/>
　　紫草　紅花　犀角　木通　芍藥　生地黄<lb/>
　　茯苓　甘草　蟬蛻<lb/>
　燈草金銀煎服　外加荆芥紫蘇木通荔枝殻鳯凰<lb/>
　脫升麻楊枝濃煎湯浴之<lb/>
<pb n="KR3e0078_WYG_087-30b"/>
陽毒升麻湯　面赤狂言煩躁腰背疼下利脈浮喉痛<lb/>
　　升麻<hi>五錢</hi>犀角　射干　黄芩　人參　甘草<hi>各二錢半</hi>
　右水煎服<lb/>
夾癭袁夾癭為痰毒凝結而成也或結於項頸或結於<lb/>
耳後或結於腋下大者如桃小者似李長者似瓜短者<lb/>
似棗身烙煩渴勢若不凶痘三四日而癭作則毒隨痘<lb/>
洩膿隨痘灌自可挽全而無害倘癭紅腫將膿而痘隨<lb/>
標焉吾恐毒膿一潰元氣囂漓痘焉能表暴充灌乎七<lb/>
<pb n="KR3e0078_WYG_087-31a"/>
八之期痘已黄蠟而癭作焉保䕶元氣消毒袪邪竟獲<lb/>
綏全之慶雖潰無妨治法在乎審日期之先後視元氣<lb/>
之厚薄紀男女之大小範時令之寒暑庶㡬免紊錯之<lb/>
愆矣癭已紅腫而痘標焉法宜托裏毒盛消其毒元虚<lb/>
補其元木通桔梗解毒而徹闗鎖惡實生地除梟而袪<lb/>
榮炎甘草清理諸邪蟬蛻袪風辟毒芍藥洩諸經之鬱<lb/>
火荆芥散陽明之風邪諸藥缺一不可也　痘起遂發<lb/>
癭治以補托如芩連之藥不可用耗爍之劑不宜投消<lb/>
<pb n="KR3e0078_WYG_087-31b"/>
痰解毒為尚　痘標而癭破流膿出血自致元氣虚虧<lb/>
大用黄茋衛元湯可也人參黄茋川歸紅花桔梗芍藥<lb/>
甘草防風煎服　痘兩三日而癭毒仍作急用三消散<lb/>
半夏川歸茯苓甘草木通紅花生地芍藥牛蒡子天花<lb/>
粉蟬蛻燈草煎服　痘七八日充灌而癭作宜服沖和<lb/>
飲子人參黄茋麥門柴胡防風荆芥芍藥茯苓炒白术<lb/>
桔梗連翹當歸瓜蔞根頻進四服自愈矣　歌曰木通<lb/>
生地併黄茋桔梗當歸芍藥俱大力蟬蛻兼甘草白茯<lb/>
<pb n="KR3e0078_WYG_087-32a"/>
殭蠶効實竒上焦加味升麻引貝母門冬不可遺下焦<lb/>
牛膝相資助𦂳覔山姑倍用之熱多荆芥隨多少疼極<lb/>
還㝷白芷醫　愚按方治證須驗時日若頭面盡腫而<lb/>
癭腫則諸痘決不能鼎峻多致損傷<lb/>
夾丹袁痘裏發丹内熱之極而然也不宜遽用極寒透<lb/>
裏之劑若標兩三日竟以化癍湯徐徐浴之内服生地<lb/>
牛蒡子芍藥甘草木通荆芥穗其毒自消矣若用豬膽<lb/>
京墨氷片塗之竟罹其害慎之頭面項頸倘如蛇纒硬<lb/>
<pb n="KR3e0078_WYG_087-32b"/>
腫火燒疼痛梟毒輳於上宜用炒黄連紫草車前子梔<lb/>
子等藥　余治痘丹準前藥加減單用露桃花二錢即<lb/>
丹収痘朗若腫疼須加柴胡羌活生地芍藥倍之有用<lb/>
鳯尾草獨煎湯飲豈知山蕨即鳯尾草名也性極寒而<lb/>
沈走恐傷於痘不可輕用<lb/>
夾瘡瘍袁痘裏夾瘡痘迎瘡見隙而盤據愈加多宻矣<lb/>
痘起氣虚風癢自作宜用紫蘇荆芥湯浴之隨用芍藥<lb/>
生地防風黄茋白术殭蠶甘草蟬蛻等藥服之可也若<lb/>
<pb n="KR3e0078_WYG_087-33a"/>
男女種患楊梅惡瘡痛不可忍而痘適標其間李少陽<lb/>
用蝸牛丹以治但香油皂子仁不可輕用若患肥疳瘡<lb/>
如松香輕粉飛丹雄黄皆不可塗也　歌曰黄茋芍藥<lb/>
直殭蠶生地防風白术聯甘草紅花牛蒡子酒煎來服<lb/>
効難言若是楊梅瘡破爛牛黄土茯倍加焉痛極乳香<lb/>
些少助自然瘡可痘安痊　余歴驗小兒痘種於瘡瘍<lb/>
中痘雖美麗勢必梟癢若不按法製湯以浴痘蹲聚於<lb/>
瘡隙奚克鼎峻尹頭陀專以香馬蘭藤煎湯浴夾瘡瘍<lb/>
<pb n="KR3e0078_WYG_087-33b"/>
之痘允得鎮痘之妙但香馬蘭有三種分别青紅白根<lb/>
浮上紅者甚佳採用則可治法升麻黄茋為君芍藥生<lb/>
地為臣羌活防風為佐甘草蟬蛻為使此準格也<lb/>
夾損傷袁痘標一兩日或致撲跌或犯金石所傷則脾<lb/>
脈虧損而血氣走散痘終受其阻厄李少陽用孩骨胡<lb/>
桃酒以治則失之峻利況胡桃又作瀉之物用之不宜<lb/>
王近川用歸尾桃仁湯以治則失之狂妄痘中豈宜破<lb/>
敗其血者耶準依劉半塘拱元散人參黄茋當歸紅花<lb/>
<pb n="KR3e0078_WYG_087-34a"/>
伏鳯雛蟬蛻防風芍藥甘草以補托其内用文蛤棕灰<lb/>
盫於傷處以収歛其外可也若損而不破者用蝦蟆皮<lb/>
貼之徐徐以手摩撫若是湯潑火烙者不宜敷以生冷<lb/>
之藥以凝滯其痘也　歌曰損傷須覔伏鳯雛土鼈參<lb/>
茋蟬蛻馳橘紅甘草當歸合再入紅花防地俱　昔黄<lb/>
舍人次子十三嵗患痘兩朝上樓失足損傷頭額致血<lb/>
淋漓父母痛哭以為痘中損傷必不能生矣請予視治<lb/>
即將前方倍下參茋歸地連進四服而痘遂鼎灌身帶<lb/>
<pb n="KR3e0078_WYG_087-34b"/>
不寧加茯神桂心外單用棕灰敷之不半月而自靨脫<lb/>
全美但痛甚者少加乳香若外傷重痕濶弗克収痂用<lb/>
白芨白歛象皮末摻之自痊<lb/>
　　　痘疔<hi>諸痘中有獨大者或黑或白其根結硬即是痘疔如疔瘡様直抵筋骨宜桃破以四</hi>
　　　<hi>聖散㸃之無凡黑陷中有微尖頂如苦楮様者疔也  此狀者謂之黑陷非疔也</hi>
萬痘疔者熱毒蓄積氣血腐壊而成也狀如數種乃疫<lb/>
毒之氣最為惡候宜謹察之有肌肉微腫狀如堆粟不<lb/>
分顆粒者此氣滯血凝毒氣鬱結也有初出紅㸃漸變<lb/>
<pb n="KR3e0078_WYG_087-35a"/>
黑色其硬如石者此肌肉已敗氣血中虚不能載毒而<lb/>
出反致陷伏也有中心黑陷四畔突起戴漿者此血隨<lb/>
毒走氣不為用也有中心戴漿四畔乾陷焦黑者此氣<lb/>
附毒出血不為使也有頭戴白漿自破潰爛者此氣血<lb/>
不充皮膚敗壊也有為水泡溶溶易破者此火濕併行<lb/>
氣虚不能歛束也有為血泡色紫易破者此血熱妄行<lb/>
不能自附於氣也有瘡頭鍼孔漿水自出者此衛氣已<lb/>
敗其液外脫也此數證者於五六日間候之但見一證<lb/>
<pb n="KR3e0078_WYG_087-35b"/>
即不可治　薛痘疔又謂之賊痘或三五枚或五七枚<lb/>
問雜於諸痘之問其色紫黯作痛不寧以致諸證蜂起<lb/>
不能灌膿甚至不救乃熱毒勢甚併結也用仙方活命<lb/>
飲<hi>瘡瘍</hi>如二便祕澀量加大黄遍身拘急加麻黄外必用<lb/>
線鍼挑破出黑血或吮出毒血以泄其毒餘痘纔可灌<lb/>
膿否則其毒無從而解必致不起如未應急用隔蒜灸<lb/>
若毒氣盛者或不知痛者不用蒜隔就著肉灼艾灸之<lb/>
若灸後瘡頭紅腫發焮用鍼挑破出毒血灼艾尤好雖<lb/>
<pb n="KR3e0078_WYG_087-36a"/>
此法未出方書予屢用屢驗者世多用至寶丹之類亦<lb/>
不可恃　别見起法證治宜參攷　凡痘瘡起發之時<lb/>
但見乾燥其根焦黑者即内服奪命丹<hi>見形</hi>外用四聖散<lb/>
塗之　如原有瘡疹或灌瘡未愈或瘡將較瘢嫰者至<lb/>
痘出之時其處痘本攢聚形色黑潰急以鍼刺破之吮<lb/>
去毒血外以四聖散塗之内服加味四聖湯<hi>見形</hi>調無價<lb/>
散<hi>倒靨</hi>併奪命丹主之　如瘡焦黑渾身皆是者看大便<lb/>
何如若大便祕者内服承氣湯<hi>便秘</hi>調無價散外用水楊<lb/>
<pb n="KR3e0078_WYG_087-36b"/>
湯浴法<hi>起發</hi>大便利者内服十全大補湯<hi>汗</hi>陳氏木香散<lb/>
<hi>瀉</hi>調無價散合奪命丹外用水楊湯浴法<lb/>
四聖散<lb/>
　　菉豆<hi>四十九粒</hi>豌豆<hi>四十九粒/各燒存性</hi>珍珠<hi>一/分</hi>油頭髪<hi>燒過一分</hi>
　右為細末臙脂水調先以簪子撥開黑瘡以此塗之<lb/>
二聖散　治痘疔挑破以此㸃之<lb/>
　　雄黄<hi>二錢</hi>紫草<hi>三錢</hi>
　右研末用油臙脂調<lb/>
<pb n="KR3e0078_WYG_087-37a"/>
敷方　痂後痘疔潰爛成坑内見筋骨以此敷之<lb/>
　　赤石脂　膩粉　黄蘖　杭粉<hi>炒</hi>血竭　伏龍肝<lb/>
　　<hi>各一錢</hi>飛丹<hi>炒八/分</hi>髪灰<hi>五/分</hi>乳香　没藥<hi>各三/分</hi>氷片<hi>三厘</hi>
　　蜜陀僧<hi>飛過二錢</hi>有臭氣加阿魏三四分<lb/>
　右為細末綿紙篩過敷之外用膏藥貼　内服人參<lb/>
　敗毒散加穿山甲蟬蛻連翹<lb/>
拔毒膏　治痘疔<lb/>
　　雄黄<hi>研</hi>
<pb n="KR3e0078_WYG_087-37b"/>
　右用臙脂重浸水令濃調雄黄㸃疔痘上立時紅活<lb/>
　亦神法也蓋雄黄能拔毒臙脂能活血也<lb/>
飛龍奪命丹　治痘疔痘毒痘癰或麻木嘔吐重者昏<lb/>
　憒咬牙<lb/>
　　真蟾酥<hi>乾者酒化</hi>輕粉<hi>各一錢</hi>枯白礬　寒水石　銅綠<lb/>
　　乳香　没藥　麝香<hi>各二錢</hi>硃砂<hi>六/錢</hi>蝸牛<hi>四十二箇另研如無</hi>
　　<hi>亦可</hi>
　右各為末入蟾酥蝸牛或加酒少許糊丸菉豆大毎<lb/>
<pb n="KR3e0078_WYG_087-38a"/>
　服一丸温酒或葱湯送下重者外用隔蒜法灸甚者<lb/>
　多灸或著肉灸<lb/>
捲簾疔　袁痘六七朝舌望上捲喉鎖煩渴𦂳痛飲食<lb/>
難進不知者妄用刀割舌下青筋儵時致死豈知疔毒<lb/>
結坐於舌根疔甚者如黑豆次者似葡萄犯此證候要<lb/>
把銀鈎鈎破患處儘淨惡血隨以苦茶嗽口盡吐其毒<lb/>
血而以後方投之　歌曰䀯仙妙製龍宫丹氷片硼砂<lb/>
青黛間薄荷荆芥殭蠶炒還覔黄連法製難按合研匀<lb/>
<pb n="KR3e0078_WYG_087-38b"/>
為細末慢吹喉内捲簾翻　按此疔人多不曉夭殺兒<lb/>
童若患此者痘定經於心急宜清解若補助之藥不宜<lb/>
服也有方用蛤蜊汁和玉露滴者亦可<lb/>
燕窩疔　痘形五六日而腋下硬腫兩手坦垂不能活<lb/>
動轉舒煩躁譫語眼碧臉赤惡渴吐沫不知者以為結<lb/>
癰而然豈知痘毒結坐於腋下名曰燕窩疔急用銀鍼<lb/>
挑去其根盡除惡血隨將燕窩打水澄清者洗淨而以<lb/>
珍珠末和油臙脂塗其患處内服消毒飲　歌曰燕窩<lb/>
<pb n="KR3e0078_WYG_087-39a"/>
疔欲燕窩除挑破須將澄去泥洗淨盡除其毒血油臙<lb/>
脂和米珍珠塗抹其中時刻候管教毒盡痘離離　又<lb/>
曰消毒飲是鼠粘先甘草通茯生地全紅花犀芍連翹<lb/>
合燈草濃煎毒盡捐　余歴詳察此痘左腋濳注則右<lb/>
體之痘沈伏而失色右腋濳注則左體之痘叛逆而無<lb/>
元是準格也若曰疔左而左痘壊則誤矣有方以蜒蝣<lb/>
和核桃肉吞者雖暫獲効終之無濟<lb/>
火珠疔　痘值六七日而鼻竅中闐塞噴火氣息甚難<lb/>
<pb n="KR3e0078_WYG_087-39b"/>
惡渴煩躁面赤眼紅痰𦂳飲食不餐名曰火珠疔外要<lb/>
鈎破隨將藥㸃入眼角再服瀉金湯則愈矣　歌曰鼻<lb/>
中闐塞火珠疔速要鈎穿眼上行黄連膏和梅花片㸃<lb/>
滴其中左右經再服瀉金湯二劑自然毒盡得安寧<lb/>
瀉金湯歌曰烏犀桔梗鼠粘行芍藥甘梢伏火青生地<lb/>
紅花通紫草合煎服後自消疔　按此痘疔患於小兒<lb/>
們人昧以為息肉闐塞不知挑剔屢致枉死慣治者允<lb/>
宜詳驗眼翻氣急手足亂撒候則是矣或以田螺水滴<lb/>
<pb n="KR3e0078_WYG_087-40a"/>
入者未善<lb/>
忘汲疔　痘值六七之期兩眼沿儵然結座疔毒封蛤<lb/>
腫脹熱極而面色紫煩渴則以治鼻疔法治之挑破處<lb/>
速以瓦葱搗爛盫之蓋此處不可以鈎穿者也　歌曰<lb/>
眼沿生疔眼必瞎自有仙家神治法瓦葱細搗盫封牢<lb/>
莫待風梟再作惡　昔穆修治此疔專用山慈菇和螳<lb/>
螂肉搗爛盫上取疔根亦捷法也<lb/>
豢虎疔　痘期裏正要㑹膿結蠟而耳孔内結成疔毒<lb/>
<pb n="KR3e0078_WYG_087-40b"/>
蓋腎地宜無痘毒而疔獨輳結於此者則梟炎熾而癸<lb/>
元已耗矣急宜錐破隨用鵞管石女貞子薄荷共研為<lb/>
極細末吹於患處再用馬蘭根洗淨寸斷塞耳　歌曰<lb/>
豢虎由來兩耳中少陽臨證製吹筒鵞管石和女貞子<lb/>
薄荷三味并相攻再把馬蘭根洗淨隨將寸斷塞其中<lb/>
不須時刻相回挽自然疔裏見竒功　按此方鵞管石<lb/>
宜改元精石以元精而寫鵞管此亦傳易隠射之失也<lb/>
内還有氷片女貞子亦是女貞抄曰子者亦傳訛也<lb/>
<pb n="KR3e0078_WYG_087-41a"/>
注命疔　疔期裏兩足掌心痘毒輳結成疔硬腫惡痛<lb/>
或如錢様或如大黑豆或如胡椒粒紫筋直注透足股<lb/>
盤處其毒甚矣速鋤取其根盡浄其血隨用田螺水<lb/>
調和氷片㸃三次把慎火草菉豆浸脹搗爛盫於患處<lb/>
内服化毒丹　歌曰痘裏如生注命疔花欄決定不為<lb/>
輕銀鍼挑盡其中毒㝷箇田螺吐水清調和氷片臙脂<lb/>
㸃再覔龍鱗草要真<hi>即慎火草又名火丹草</hi>脫皮菉豆浸漬脹共<lb/>
搗將來盫一層内把化毒丹來服不怕疔生足掌心<lb/>
<pb n="KR3e0078_WYG_087-41b"/>
俗人多以足下疔不加意豈知疔雖生於下而綰刺於<lb/>
上竟犯脾心二經時刻不可捱故曰注命<lb/>
驪含疔　痘值五六朝身發惡熱躁譫語兩眼翻厥肚<lb/>
腹膨脹小便閉塞惡痛呌號不寧蓋因梟毒澄聚於膀<lb/>
胱而於陽莖竅裏驟結鴆疔名驪含疔語云痘疔結此<lb/>
時刻要死急用銀硃氷片蟾酥牛黄麝香研匀極細末<lb/>
將黄連細茶濃煎候冷取半匙調藥把細軟稻心蘸藥<lb/>
通納其竅中再用油菜子鎈捋其莖内服木通敗毒散<lb/>
<pb n="KR3e0078_WYG_087-42a"/>
　歌曰驪含生疔疔如刀十箇疔來九不饒胡僧仙授<lb/>
攻醫法繼後驪含命始逃牛黄氷片蟾酥麝和合銀硃<lb/>
一様<graphic n="KR3421" url="https://raw.githubusercontent.com/kanripo/KR-Gaiji/master/images/KR3421.png" mimeType="image/png"/>茶連數沸煎濃冷稻草心將蘸藥膏依方按法<lb/>
相為用何畏疔錐日夜號　昔雲間一僧用細銀絲通<lb/>
竅内隨以清水潄口淨吸之以盡其毒血外用珍珠片<lb/>
腦調服亦驗<lb/>
透腸疔　痘六七朝之内腹中飽悶絞痛難忍大便閉<lb/>
結煩渴遂於糞門旁闔輳坐疔毒腫硬紫錐名曰透腸<lb/>
<pb n="KR3e0078_WYG_087-42b"/>
疔毒徹於陽明故耳速鍼錐其毒大用金銀花防風煎<lb/>
湯透冷洗淨隨將輕粉珍珠片腦白歛末燈心蘸塗於<lb/>
上内服黄連解毒湯　歌曰透腸疔毒命隨傾治得全<lb/>
時漏必成此方竒效人誰得惟是晡仙用自珍片腦珍<lb/>
珠與輕粉分兩般般無重輕要將白歛先為末澄過乾<lb/>
時後併行毒収還冀時乾結潰爛來時極可憎　此疔<lb/>
有剔後用苧根搗爛盫者有用桑杪搗爛和麝敷者俱<lb/>
有明効總不如野菉豆末和紅花末乾摻甚美<lb/>
<pb n="KR3e0078_WYG_087-43a"/>
　　　痘癩<lb/>
萬痘癩者熱毒拂鬱氣血虚弱肌肉敗壊經云熱勝則<lb/>
肉腐若是也三理論曰脈浮而大浮為風虚大為氣强<lb/>
風氣相摶必成<g n="病-丙+_穩-禾">]□</g>疹身體為癢癢者名為泄風久久為<lb/>
大癩凡氣血充實者外無虚風内無强邪必無是病惟<lb/>
氣血素弱者不能榮衛於身易感天地肅殺之氣皮肉<lb/>
之内虚風居之兼之痘疹穢毒疫癘惡氣擊搏燔灼流<lb/>
散四布隨空而出所以瘡本稠宻身無完膚瘙癢難任<lb/>
<pb n="KR3e0078_WYG_087-43b"/>
肌肉潰爛而痘癩成矣急用大補氣血清熱解毒之法<lb/>
庶可求全若待敗面堕鼻唇崩目盲肢體殘傷不致殞<lb/>
命亦為廢人矣　凡瘡破成癩者用十全大補湯<hi>汗</hi>苦<lb/>
參丸合而服之外用滅瘢救苦散<hi>収靨</hi>塗之<lb/>
救苦散<lb/>
　　苦參<hi>一兩</hi>白蒺藜　胡麻　牛蒡子<hi>各半/兩</hi>甘草<hi>二錢五分</hi>
　共為末酒調麫為丸竹葉湯下<lb/>
　　　壅腫<lb/>
<pb n="KR3e0078_WYG_087-44a"/>
經曰熱盛則腫大抵毒之盛者必腫毒微者不腫凡瘡<lb/>
出盡應期起發頭面以漸浮腫者此毒火發越聚於三<lb/>
陽之分欲作膿血故宜皮肉焮腫也設當起發之時頭<lb/>
面不腫者必瘡本磊落毒氣輕淺雖爾作膿根不占處<lb/>
所以不腫必須治之如瘡本模糊起發不腫者此毒伏<lb/>
於内不即發洩不可以毒輕論也如起發腫大皮肉如<lb/>
常瘡尖而圓粒粒分明者此佳兆也若皮色鮮紅瘡本<lb/>
成串粘聚平塌者若瘡色灰白成餅如錫面者若瘡焦<lb/>
<pb n="KR3e0078_WYG_087-44b"/>
紫無水者皆凶兆也有先起發頭面預腫此兼疫毒之<lb/>
氣名大頭瘟者是也腮頷預腫者此名蝦蟆瘟也須兼<lb/>
疫氣而治多凶少吉大凡瘡腫者直至乾漿結痂之時<lb/>
毒化而腫消矣故應腫不腫應消不消者謹隄防之<lb/>
凡瘡腫脹面浮目閉者急與解毒䕶目救咽喉相兼治<lb/>
之内用消毒化斑湯<hi>起發</hi>外用神應膏<hi>見形</hi>䕶目　凡瘡腫<lb/>
脹切防瘙癢正面之中不可少有破損者茍生癢破沙<lb/>
崩之勢漸不可為邪氣内陷真氣外泄腫消而死矣但<lb/>
<pb n="KR3e0078_WYG_087-45a"/>
得破者復灌消者復腫飲食如常大小便自調者變凶<lb/>
為吉用十全大補湯<hi>汗</hi>苦參丸<hi>痘癩</hi>合而治之　如瘡色<lb/>
灰白面腫如錫餅者但看其人臟腑何如若能食大便<lb/>
調小便長無他苦者多吉若不能食吐利併作或生瘙<lb/>
癢者多凶　如頭面預腫或腮頰預腫者此時羌活救<lb/>
苦湯<hi>見起發</hi>
　　　潰爛<hi>収靨門㕘看</hi>
萬痘瘡所貴者堅實不破圓淨成痂也其有潰爛者火<lb/>
<pb n="KR3e0078_WYG_087-45b"/>
勝也經曰熱勝則肉腐火之為用猛虐峻暴近之則躁<lb/>
癢不寧迫之則焦痛難忍灼之則糜爛成瘡故敗物者<lb/>
莫如火也火生於空非虚不燃乘之以風其燄益烈痘<lb/>
瘡潰爛由肌肉素虚邪風侵襲風者善行數變行諸脈<lb/>
絡散於榮衛之間一旦毒發於裏風應於表風火相扇<lb/>
肌肉憤瞋皮膚決裂而瘡壊矣如膿成而潰則毒已化<lb/>
但粘衣漬席不能乾較古方以敗草散主之誠良法也<lb/>
膿漿未成其毒未化癢破潰爛者則衛氣暴泄津液不<lb/>
<pb n="KR3e0078_WYG_087-46a"/>
榮譬諸草木剝削其皮枯萎而死矣經曰根於中者命<lb/>
曰神機神去則機息根於外者名曰氣化氣止則化絶<lb/>
此之謂也　薛聞人氏云痘癍爛之證因當發散而不<lb/>
發散則毒氣閉塞以致喘促悶亂不當發散而誤發散<lb/>
則毒隨陽氣暴出於外遍身皮膚潰爛治宜調脾胃進<lb/>
飲食大便調和榮衛健旺毒氣自解而無目赤咽痛口<lb/>
瘡吐衂等證竊謂前證若發表過甚大便自利急用理<lb/>
中丸荳蔲丸<hi>俱痘瀉利</hi>以救其裏亦有痘疹如蚊所齧而色<lb/>
<pb n="KR3e0078_WYG_087-46b"/>
黑乃危證也若大小便袐結煩躁用山梔子湯<hi>痘夾癍</hi>豬<lb/>
豬尾血調腦子治之自利不食者不可用蓋毒發於表<lb/>
而妄汗之則腠理開泄榮衛益虚轉增瘡爛由是風邪<lb/>
乘虚變證者有之若毒根於裏而妄下之則内氣愈虚<lb/>
毒不能出而反入焉由是土不勝水變黑歸腎身體振<lb/>
寒兩耳凥冷眼合肚脹其瘡黑陷十無一生治者審之<lb/>
　瘡出太盛濃汁淋漓不可著蓆疼痛者乾黄土羅末<lb/>
傅之甚者白龍散<hi>癢塌</hi>帛裹撲之或敗草散<hi>収靨</hi>貼之丹溪<lb/>
<pb n="KR3e0078_WYG_087-47a"/>
云瘡濕者用瀉濕乃肌表間濕宜用風藥白芷防風之<lb/>
類聞人氏用麥麩襯卧暑月熱甚當藉之以芭蕉葉為<lb/>
佳　或瘡已出定大便不通而膿汁不乾者此熱毒合<lb/>
下證也宜牛黄丹利之　若瘡口濕及膿血雜流者百<lb/>
花膏<hi>収靨</hi>生肌散金華散綿蠒散<hi>収靨</hi>魏氏白螺散乳香<lb/>
韶粉散俱可用若靨後復生乃餘毒失於解利留滯於<lb/>
肌肉之間而然也宜消毒散<hi>出太宻</hi>或結痂久而不落亦<lb/>
宜百花膏　若痘爛無膿吐利不止或二便下血乳食<lb/>
<pb n="KR3e0078_WYG_087-47b"/>
不化者不治之證也<lb/>
牛黄丹　治瘡子出定大便不通瘡中膿水不乾<lb/>
　　牛黄　大黄末<hi>生用</hi>珍珠末　粉霜<hi>各一兩</hi>
　右研匀煉蜜丸如黍米大毎服十粒人參湯下量兒<lb/>
　大小加減<lb/>
生肌散　治疳蝕不斂併痘後毒血雜流不収等瘡<lb/>
　　地骨皮　黄連　五倍子　甘草　黄蘖<hi>各等分</hi>
　右為細末乾摻瘡上<lb/>
<pb n="KR3e0078_WYG_087-48a"/>
金華散　治痘證後肥瘡疳瘡疥癬能収水涼肌解毒<lb/>
　　黄丹<hi>水飛過火煆紅一兩</hi>黄蘖<hi>五/錢</hi>黄連<hi>五/錢</hi>黄芩　大黄<hi>各三錢</hi>
　　輕粉<hi>一錢</hi>麝香<hi>一分</hi>
　右為細末瘡濕乾摻燥用臘豬油熬化調搽<lb/>
白螺散　專治瘡痘不収<lb/>
　　白螺螄殻<hi>不拘多少古牆上取</hi>
　右去土洗淨火煉紅取出存性為極細末瘡口濕處<lb/>
　乾摻為妙<lb/>
<pb n="KR3e0078_WYG_087-48b"/>
乳香韶粉散　即韶粉散加乳香末三錢<hi>韶粉散方見落痂證治</hi>
又方　荔枝殻<hi>微燒存性</hi>草紙<hi>燒灰/存性</hi>敗茅<hi>多年者</hi>
　三味共為細末或搽或摻自能収水結痂<lb/>
又方　黄痘殻燒白灰為末摻之　如痘風癬以痘殻<lb/>
　煎湯洗<lb/>
秘傳茶葉方　痘爛遍身無皮膿水流出粘拈衣被茶<lb/>
　葉要多揀去麤梗入滚水一渫即撈起再揀去梗濕<lb/>
　鋪牀上用草紙隔一層令兒睡上一夜則膿皆乾<lb/>
<pb n="KR3e0078_WYG_087-49a"/>
蕎麥粉法<hi>見収靨證治</hi>
蟬花散　治爛痘生蛆蟲及夏月諸蟲咬傷臭惡不可<lb/>
　近者服之蟲皆化而為水蒼蠅亦不敢近<lb/>
　　蟬蛻<hi>洗淨焙</hi>青黛<hi>澄去灰土/各五錢</hi>北細辛<hi>二錢/半</hi>蛇退<hi>一兩燒存</hi>
　　<hi>性</hi>
　右為細末毎服三錢酒調下一加生寒水石細末<lb/>
　　　臭痘<lb/>
袁先哲云臭痘不死以其得化洩陽明之毒氣故耳若<lb/>
<pb n="KR3e0078_WYG_087-49b"/>
臭而黑爛成窩者元氣虧損亦死之證也患此者須服<lb/>
定金湯<lb/>
定金湯方<lb/>
　　綿黄茋　人參　炒术　當歸　白芍藥　生地<lb/>
　　黄　白茯苓　甘草　白芷　防風　荆芥　升<lb/>
　　麻<lb/>
　入芫荽一握白銀一塊燈心二十莖同煎服　予毎<lb/>
　診臭痘膿血流溢者生臭不梟癢者生臭不延人者<lb/>
<pb n="KR3e0078_WYG_087-50a"/>
　生臭不抓脫者生臭不黑爛者生犯此須以芫荽艾<lb/>
　葉燒闢其穢氣隨用升麻紫蘇湯楷挹其臭處淨潔<lb/>
　其衣服牀被即服前方無不獲全若頂脇胸頸氣窩<lb/>
　處凹爛黑臭洞見筋骨者必死之痘也四明余氏用<lb/>
　寒水丹摻之亦可<lb/>
寒水丹<lb/>
　　雞骨灰<hi>帶血肉燒過</hi>銀硃<hi>各一/錢</hi>氷片　赤石脂<hi>各五分</hi>棕<lb/>
　　衣灰<hi>二分</hi>
<pb n="KR3e0078_WYG_087-50b"/>
　右研細末洗淨徐徐摻之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　證治準繩卷八十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證治準繩卷四十七</head> <lb/>
    <p>
<pb n="KR3e0078_WYG_047-1a"/>
欽定四庫全書<lb/>
　證治準繩卷四十七<lb/>
　　　　　　　　　　　　明　王肯堂　撰<lb/>
　傷寒<lb/>
　　合病倂病<lb/>
　　　結胸<lb/>
心下痞結按之鞭滿而痛者結胸也按之鞭滿不痛者<lb/>
痞氣也經曰病發於陽<hi>發熱而惡寒者</hi>反下之熱入因作結胸<lb/>
<pb n="KR3e0078_WYG_047-1b"/>
病發於隂<hi>無熱而惡寒者</hi>反下之因作痞所以成結胸者下之<lb/>
太早也蓋表當汗反下之裏之正氣為下所損則表之<lb/>
全熱乗虚入裏結於心下為結胸也裏之隂分已受邪<lb/>
熱為病是謂發於隂也或熱微下證未全不任轉㵼而<lb/>
反下之則裏之微熱雖除而表之熱邪又至雖不結胸<lb/>
亦成痞也小結胸輕於大結胸而重於痞也由誤之大<lb/>
小非以痞為寒也經謂但結胸無大發熱證為寒實結<lb/>
胸誠非寒也但熱微甚爾及夫藏結者經為熱結於藏<lb/>
<pb n="KR3e0078_WYG_047-2a"/>
則為病深故云難治若用凉劑而亦有生又陽結者熱<lb/>
結於府則微而淺也又留飲不散而成頭汗脈沈濳及<lb/>
附骨者積飲成水結胸也又有不因誤下而成結胸與<lb/>
痞者此又失下及夫反汗而成者也經謂熱已入裏久<lb/>
不攻之亦至結實名曰三死一生是失下也汗後熱氣<lb/>
傳入心下而痞者是失汗也結胸固知當下或脈浮大<lb/>
者又不可下下之則死是猶帶表邪未全結實故也又<lb/>
結胸證悉具加之煩躁者亦不治也夫藥所以能逐邪<lb/>
<pb n="KR3e0078_WYG_047-2b"/>
者必待胃氣施布藥力始能温汗吐下以逐其邪邪氣<lb/>
勝胃氣絶者安可為之<lb/>
太陽病脈浮而動數浮則為風數則為熱動則為痛數<lb/>
則為虚頭痛發熱微盜汗出而反惡寒者表未解也醫<lb/>
反下之動數變遲膈内拒痛胃中空虚客氣動膈短氣<lb/>
躁煩心中懊憹陽氣内陷心下因鞭則為結胸大陷胸<lb/>
湯主之<hi>成動數皆陽脈也當責邪在表睡而汗出者謂之盜汗為邪氣在半表半裏則不惡寒此頭痛</hi>
<hi>發熱微盜汗出反惡寒者表未解也當發其汗醫反下之虚其胃氣表邪乗虚則陷邪在表則見陽脈邪在裏</hi>
<pb n="KR3e0078_WYG_047-3a"/>
<hi>則見隂脈邪氣内陷動數之脈所以變遲而浮脈獨不變者以邪結胸中上焦陽結脈不得而沈也客氣者外</hi>
<hi>邪乗胃中空虚入裏結於胸膈膈中拒痛者客氣動膈也金匱要畧曰短氣不足以息者實也短氣躁煩心中</hi>
<hi>懊憹皆邪熱為實陽氣内陷氣不得通於膈壅於心下為鞭滿而痛成結胸也與大陷胸湯以下結熱  丹謹</hi>
<hi>按太陽病在表未曽解在表而攻裏可謂虚矣而况所得之脈皆浮而動數乎今得誤下動數變遲矣而又曰</hi>
<hi>胃中空虚又曰短氣躁煩虚之甚矣借曰陽氣内陷心下因鞭而可迅攻之乎豈大陷胸之力緩於承氣况已</hi>
<hi>下者不可再下寜不畏其虚乎上文曰結胸脈浮大者不可下下者死又曰結胸證悉具煩躁者死今曰脈浮</hi>
<hi>又曰煩躁大陷胸果可用乎彼陽病實下後若胃中空虚客氣動膈心中懊憹者以梔子䜴湯吐胸中之邪况</hi>
<hi>太陽失下後明有虚證乎</hi>　傷寒六七日結胸熱實脈沈而緊心下<lb/>
<pb n="KR3e0078_WYG_047-3b"/>
痛按之石鞭者大陷胸湯主之<hi>上文既言病發於陽而反下之熱入因作結胸</hi>
<hi>則下文不必贅矣上文但言所致結胸之由至此則又發明結胸之脈與證也成註謂此不云下後而云傷寒</hi>
<hi>六七日則是傳裏之實熱誤矣後張經言所以成結胸者以下之太早故也此不云下  則云傷寒六七日結</hi>
<hi>胸熱實此亦不因下早而結胸者何也夫下早結胸事之常熱實結胸事之變其熱實傳裏為結胸乃法之闗</hi>
<hi>防不盡者故仲景述其証以註方於其下也於此可見古人用心曲盡其妙且如下章以水結胸脇但頭汗出</hi>
<hi>者以大陷胸湯主之亦在常法之外故條列其證以彰其理也亦或其人本虚或曽吐下而裏氣弱外邪因入</hi>
<hi>故曰為結胸者也然所入之因不同其證治則一理而已</hi>　傷寒十餘日熱結在裏<lb/>
復往來寒熱者與大柴胡湯但結胸無大熱者此為水<lb/>
<pb n="KR3e0078_WYG_047-4a"/>
結在胸脇也但頭微汗出者大陷湯主之<hi>成傷寒十餘日熱結在裏</hi>
<hi>是可下之證復往来寒熱為正邪分争未全斂結與大柴胡湯下之但結胸無大熱者非熱結也是水飲結於</hi>
<hi>胸脇謂之水結胸周身汗出者是水飲外散則愈若但頭微汗出餘處無汗是水飲不得外泄渟蓄而不行也</hi>
<hi>與大陷胸湯以逐其水去活人云水結胸中半夏加茯苓湯小柴胡  牡蠣湯亦主之</hi>　太陽病<lb/>
重發汗而復下之不大便五六日舌上燥而渇日晡所<lb/>
小有潮熱從心下至少腹鞭滿而痛不可近者大陷胸<lb/>
湯主之<hi>詳潮熱</hi>
大陷胸湯方　大黄<hi>六兩去皮</hi>芒硝<hi>一/升</hi>甘遂<hi>一錢為末</hi>
<pb n="KR3e0078_WYG_047-4b"/>
　右三味以水六升先煮大黄取二升去滓納芒硝煮<lb/>
　一兩沸納甘遂末温服一升得快利止後服<lb/>
　結胸由邪在胸中處身之髙分宜若可吐然所謂結<lb/>
　者諸陽受氣於胸中邪氣與陽氣相結不能分解氣<lb/>
　不通壅於心下為鞭為痛是邪正固結於胸中非虚<lb/>
　煩隔實之所同是須攻下可也低者舉之髙者陷之<lb/>
　以平為正結胸為髙邪陷下以平之故曰陷胸湯也<lb/>
　陷胸破結非苦寒直達者不能是以甘遂為君内經<lb/>
<pb n="KR3e0078_WYG_047-5a"/>
　曰鹹味湧泄為隂又曰鹹以耎之氣堅者以鹹耎熱<lb/>
　勝者以寒消是以芒硝鹹寒為臣蕩滌邪冦除去不<lb/>
　平將軍之功也陷胸滌熱是以大黄苦寒為使利藥<lb/>
　之中此駛劑也傷寒錯惡結胸為甚非此不能通利<lb/>
　劑大而數少須其迅速分解邪結也<lb/>
　丹此證經曰胃中空虚曰短氣躁煩曰脈浮此湯不<lb/>
　可輕用<lb/>
小結胸病正在心下按之則痛脈浮滑者小陷胸湯主<lb/>
<pb n="KR3e0078_WYG_047-5b"/>
之<hi>上文云鞭滿而痛不可近者是不待按而亦痛也此云按之則痛是手按之然後作痛爾上文云至少腹</hi>
<hi>是通一腹而言之此云正在心下則少腹不鞭痛可知矣熱微於前故云小結胸也</hi>
小陷胸湯方　半夏<hi>湯洗半升</hi>黄連<hi>一/兩</hi>栝蔞實<hi>大者一枚</hi>
　右三味以水六升先煮栝蔞取三升去滓内諸藥煮<lb/>
　取二升去滓分温三服<hi>一服未和再服㣲解下黄涎便安也</hi>
　<hi>苦以泄之辛以散之黄連栝蔞實之苦寒以泄熱半夏之辛以散結</hi>
病在陽應以汗解之反以冷水噀之若灌之其熱被却<lb/>
不得去彌更益煩肉上粟起意欲飲水反不渇者服文<lb/>
<pb n="KR3e0078_WYG_047-6a"/>
蛤散若不瘥者與五苓散<lb/>
寒實結胸無熱證者與三物小陷胸湯白散亦可服<lb/>
白散方　桔梗　貝母<hi>各三分</hi>巴豆<hi>一分去皮心熬黒研如脂</hi>
　右三味為末納巴豆更於臼中杵之以白飲和服强<lb/>
　人半錢羸者減之病在膈上必吐在膈下必利不利<lb/>
　進熱粥一杯利過不止進冷粥一杯假令汗出已腹<lb/>
　中痛與芍藥二兩如上法<lb/>
　右熱實結胸及寒實結胸活人不拘寒熱但用陷胸<lb/>
<pb n="KR3e0078_WYG_047-6b"/>
　湯不瘥者用枳實理中丸應手而愈<lb/>
結胸項亦强如柔莖狀下之則和宜大陷胸丸<lb/>
大陷胸丸方　大黄<hi>半斤</hi>葶藶<hi>熬/</hi>芒硝　杏仁<hi>去皮尖熬黒各半斤</hi>
　右四味搗篩二味内杏仁芒硝合研如脂和散取如<lb/>
　彈丸一枚别搗甘遂末一錢匕白蜜二合水二升煮<lb/>
　取一升温頓服之一宿乃下如不下更服取下為效<lb/>
　禁如藥法　海藏云大陷胸湯太陽入本藥也大陷<lb/>
　胸丸陽明藥也小陷胸湯少陽藥也大陷胸治熱實<lb/>
<pb n="KR3e0078_WYG_047-7a"/>
　大陷胸丸兼喘小陷胸治痞<lb/>
　<hi>大黄芒硝之苦鹹所以下熱葶藶杏仁之苦甘所以泄滿甘遂取其直達白蜜取其潤利皆以下泄滿實</hi>
　<hi>物也</hi>
心下滿痛如結胸狀若頭下强痛眩冐者刺大椎肝腧<lb/>
若汗下後頭項强痛發熱小便不利者桂枝去桂加茯<lb/>
苓白术湯<hi>方論並見强項</hi>
太陽病二三日不能卧但欲起心下必結脈微弱者此<lb/>
本有寒也反下之若利止必作結胸未止者四日復下<lb/>
<pb n="KR3e0078_WYG_047-7b"/>
之此作協熱利也　太陽病下之脈浮者必結胸也<lb/>
太陽少陽併病而反下之成結胸心下鞭下利不止水<lb/>
漿不下其人心煩　結胸證悉具煩躁者亦死　結胸<lb/>
脈浮大不可下下之則死<hi>張用藥如用兵知可而進知難而退此理勢之必然也夫</hi>
<hi>寸浮闗沈乃結胸可下之脈今脈浮大心下雖結其表邪尚多未全結也若輒下之重虚其裏外邪復聚而必</hi>
<hi>死矣仲景所以言此為葴戒使無踵其弊也其脈既不可攻當以候其變而待其實假如小結胸證其脈浮滑</hi>
<hi>按之則痛故知邪非深結亦不敢下無過解除心下之熱耳小陷胸湯主之或又曰結胸倘有外證大陷胸還</hi>
<hi>可用否予曰結胸無外證或有微熱或有小潮熱仲景已明言之其餘别無表證若有外證其邪亦未結實不</hi>
<pb n="KR3e0078_WYG_047-8a"/>
<hi>可以結胸論也經曰傷寒六七日發熱惡寒支節煩痛微嘔心下支結外證未除者柴胡加桂枝湯主之又傷</hi>
<hi>寒六七日已發汗而復下胸脇微結小便不利渇而不嘔但頭汗出往來寒熱心煩者此為未解也柴胡桂枝</hi>
<hi>乾薑湯主之已上之證雖云心下支結及言胸脇滿微結二條俱有外證所以柴胡加桂及加桂薑以和解之</hi>
<hi>如無外證止有胸腹結實而痛者方為結胸病也</hi>
　　　附<lb/>
活若誤下了初未成結胸者急頻與理中湯自然解了<lb/>
更不作結胸蓋理中湯治中焦故也此古人亦說不到<lb/>
後因人消息得之若大段轉損有厥證者兼與四逆湯<lb/>
<pb n="KR3e0078_WYG_047-8b"/>
便安胃中雖和傷寒未退者宜候日數足可下却以承<lb/>
氣再下之蓋前来下之未是故也<lb/>
西晉崔行功云傷寒結胸欲絶心膈髙起手不得近用<lb/>
大陷胸湯皆不瘥者此是下後虚逆氣已不理而毒復<lb/>
上攻氣毒相摶結於胸者當用枳實理中丸先理其氣<lb/>
次療諸疾古今用之如神<lb/>
枳實理中丸方　枳實<hi>十六片䴸炒</hi>茯苓　人參　白术<lb/>
　　乾薑<hi>炮</hi>甘草<hi>炙以上各二兩</hi>　研為末煉蜜丸如雞子黄<lb/>
<pb n="KR3e0078_WYG_047-9a"/>
　大每服一丸熱湯化下連進二三服胸中豁然渴者<lb/>
　加栝蔞根一兩自汗者加牡蠣二兩煅過下利亦加<lb/>
海増損理中丸王朝奉云大小陷胸湯丸不愈者宜與<lb/>
之　人參　白术　栝蔞　牡蠣<hi>煅</hi>甘草<hi>炙各/二兩</hi>乾薑<hi>炒白</hi>
　　<hi>半兩</hi>枳實<hi>䴸炒/廿枚</hi>黄芩<hi>去枯一兩</hi>　研為末煉蜜和丸如彈<lb/>
　子大湯一盞煎服一丸不解復與之不過五六丸胸<lb/>
　中豁然矣藥之神速未甞見也渇者加𤓰蔞根有汗<lb/>
　加牡蠣<lb/>
<pb n="KR3e0078_WYG_047-9b"/>
活水結在胸脇間亦名結胸其證頭微汗出但結胸無<lb/>
熱者小半夏加茯苓湯小柴胡去棗加牡蠣主之<lb/>
　孫俞伯道忽患微熱心下滿頭有汗不能解衆醫以<lb/>
　為温病用表藥有謂食在膈者治之皆不愈召孫至<lb/>
　乃用半夏茯苓湯遂瘥衆問其故曰頭有汗心下滿<lb/>
　非濕證乃水結胸脇也水既去其病乃愈且如濕氣<lb/>
　心下滿自當徧身汗若有食心滿頭豈得汗若言是<lb/>
　表身又不疼不惡寒表證何在故凡水結胸脇頭必<lb/>
<pb n="KR3e0078_WYG_047-10a"/>
　有汗耳<lb/>
小半夏加茯苓湯<hi>方見嘔門</hi>
穿結散大實大滿心胸高起氣塞不通者為結也<lb/>
　　蟾酥　麝香　輕粉　巴豆<hi>另研少許</hi>　上再研過至<lb/>
　細以乳汁為丸如黍米大每服二丸用薑湯下不時<lb/>
　服<lb/>
本婦人傷寒血結胸膈揉而痛不可撫近宜<lb/>
海蛤散<lb/>
<pb n="KR3e0078_WYG_047-10b"/>
　　海蛤　滑石　甘草<hi>炙各一兩</hi>芒硝<hi>半兩</hi>　末毎服二錢<lb/>
　雞子清調下水腸通利則胸膈血散膻中血聚則小<lb/>
　腸壅小腸壅膻中血不流行宜此方若小便血散數<lb/>
　行更宜桂枝紅花湯發其汗則愈活人書云此方疑<lb/>
　非仲景然其言有理姑存之<lb/>
戴熱實結胸如仲景法治之又有寒實結胸雖痛而無<lb/>
煩熱等證此因下後虚逆寒氣獨結宜理中湯加枳實<lb/>
半錢茯苓一錢或枳實理中湯又有水結胸無大熱證<lb/>
<pb n="KR3e0078_WYG_047-11a"/>
頭微汗出宜小半夏茯苓湯又有血結胸手不可近其<lb/>
人嗽水不欲嚥喜忘如狂大便黒色小便自利宜犀角<lb/>
地黄湯<lb/>
陶結胸之證甞見俗醫不問曽下與未下但見心胸滿<lb/>
悶便與桔梗湯便呼為結胸蓋本朱奉議之說也有頻<lb/>
頻與之反成真結胸者殊不知結胸乃下早而成未經<lb/>
下者非結胸也乃表邪傳至胸中未入於腑證雖滿悶<lb/>
尚為在表止屬少陽部分為半表半裏之間宜用小柴<lb/>
<pb n="KR3e0078_WYG_047-11b"/>
胡湯加枳殻如未効則以本方對小陷胸湯一服豁然<lb/>
其妙如神若因下早而成者方用陷胸湯丸分淺深從<lb/>
緩而治之不宜太峻上焦乃清道至髙之分若過下則<lb/>
傷元氣也故陷胸湯丸宜從緩治之甞讀仲景傷寒論<lb/>
結胸條云病發於陽而反下之熱入因作結胸病發於<lb/>
隂而反下之因作痞滿所以成結胸者以下太早故也<lb/>
及成氏註釋曰發熱惡寒者發於陽也無熱惡寒發於<lb/>
隂也再三熟玩不能不致疑於其間蓋無熱惡寒者寒<lb/>
<pb n="KR3e0078_WYG_047-12a"/>
邪直中隂經之真寒證也非陽經傳至隂經之病也若<lb/>
誤下之不死則危矣豈可以㵼心湯寒熱相參之藥治<lb/>
之而愈乎豈反輕如結胸者乎詳此恐言榮衛隂陽也<lb/>
風屬陽陽邪傷衛頭痛發熱微汗出反惡寒者當服桂<lb/>
枝湯止汗散邪醫者不達而下之胃氣重傷胸中結鞭<lb/>
經又云結胸證脈浮大者不可下下之則死結胸證悉<lb/>
具而煩燥者亦死蓋衛出上焦清道所傷不為不重也<lb/>
故用陷胸湯峻利之藥以下之寒為隂隂邪傷榮當服<lb/>
<pb n="KR3e0078_WYG_047-12b"/>
麻黄發表誤下之而成痞滿宜瀉心湯以理痞蓋榮出<lb/>
中焦黄連能㵼心下痞邪下於膈不犯清道則元不傷<lb/>
故輕於結胸耳若隂經自中之寒以泄心湯理之而愈<lb/>
者未之有也又云脈來沈實有力方為結胸急用大陷<lb/>
胸湯加枳桔下之<lb/>
治結胸灸法　巴豆<hi>十四箇</hi>黄連<hi>七寸去皮</hi>　同搗細津唾和<lb/>
　成膏填入臍以艾灸其上腹中有聲其病去矣不拘<lb/>
　壯數病去為度纔灸了便以温湯浸手帕拭之恐生<lb/>
<pb n="KR3e0078_WYG_047-13a"/>
　瘡也<lb/>
摘傷寒結胸　先使人心蔽骨下正痛處左畔揉之以<lb/>
毫針刺左畔支溝宂<hi>正坐側肩取之二分</hi>次刺左間使名曰雙闗<lb/>
次刺左行間<hi>卧取之針入六分此支溝行間宂下針至分數内撚針令病人五吸次外撚針三呼</hi>
<hi>又次内撚針五吸訖長呼一口氣出針即左畔一壁結胸立效右畔依上刺之慢慢呼吸停針用針獲時而愈</hi>
雲傷寒結胸痞氣<lb/>
胸中結痞湧泉　太溪　中衝　太陵<lb/>
心中結痞隱白　大白　少衝　神門<lb/>
<pb n="KR3e0078_WYG_047-13b"/>
胃中結痞少商　太淵　大敦　太衝并上下中脘瀉<lb/>
之<lb/>
通𤣥結胸身黄　湧泉<lb/>
摘血結胸面赤大燥口乾消渴胸中疼痛不可忍<lb/>
　　期門　太陵　闗元<hi>妊娠不得刺闗元胎死不出子母俱亡慎之</hi>
集傷寒胸膈痛　期門　太陵<lb/>
活近世治結胸多用金針并用硫黄陽起石者若寒實<lb/>
結胸或有瘥者若熱實結胸必死也<lb/>
<pb n="KR3e0078_WYG_047-14a"/>
　　　痞<lb/>
心下滿鞭而痛者為實為結胸鞭滿不痛者為虚為痞<lb/>
氣不滿不鞭但煩悶者為支結保命集云脾不能行氣<lb/>
於四藏結而不散則為痞大抵諸痞皆熱也故攻痞之<lb/>
藥皆寒劑其有一加附子者是以辛熱佐其寒凉欲令<lb/>
開發痞之怫鬱結滯非攻寒也先發汗或下後陽氣虚<lb/>
故惡寒汗出太陽證云發汗後惡寒者虚也此加附子<lb/>
恐大黄黄連損其陽也非補虚也<lb/>
<pb n="KR3e0078_WYG_047-14b"/>
痞鞭傷寒嘔而發熱者柴胡證具而以他藥下之若心<lb/>
滿而不痛者此為痞宜半夏㵼心湯<hi>論見結胸痞同異</hi>
半夏瀉心湯方<hi>此方藥味蓋本理中人參黄芩湯方也</hi>　半夏<hi>半斤洗</hi>黄芩<lb/>
　<hi>剉</hi>乾薑　人參　甘草<hi>炙以上/各三兩</hi>黄連<hi>一/兩</hi>大棗<hi>十二枚擘</hi>
　右七味以水一斗煮取六升去滓再煮取三升温服<lb/>
　一升日三服<hi>若加甘草即甘草瀉心湯若鞭痞吐利若加生薑即生薑㵼心湯治痞鞭噫氣</hi>
　<hi>辛入肺而散氣半夏之辛以散結氣苦入心而泄熱黄連之苦以泄痞熱脾欲緩急食甘以緩之人參甘</hi>
　<hi>草大棗之甘以緩脾</hi>
<pb n="KR3e0078_WYG_047-15a"/>
痞鞭下利傷寒汗出解之後胃中不和心下痞鞭乾噫<lb/>
食臭脇下有水氣腹中雷鳴下利者生薑瀉心湯主之<lb/>
<hi>成胃有津液之主陽氣之根大汗出後外亡津液胃中空虚客氣上逆心下痞鞭金匱要畧曰中焦氣未和不</hi>
<hi>能消穀故令噫乾噫食臭者胃虚而不殺穀也脇下有水氣腹中雷鳴土弱不能勝水也與瀉心湯以攻痞加</hi>
<hi>生薑以益胃</hi>
生薑瀉心湯方　生薑<hi>四兩切</hi>半夏<hi>半斤/洗</hi>甘草<hi>炙</hi>人參<lb/>
　　黄芩<hi>各三兩</hi>黄連<hi>二/兩</hi>乾薑<hi>一/兩</hi>大棗<hi>十二枚擘</hi>
　右八味以水一斗煮取六升去滓再煎取三升温服<lb/>
<pb n="KR3e0078_WYG_047-15b"/>
　一升日三服<lb/>
傷寒中風醫反下之其人下利日數十行穀不化腹中<lb/>
雷鳴心下痞鞭而滿乾嘔心煩不得安醫見心下痞謂<lb/>
病不盡復下之其痞益甚此非結熱但以胃中虚客氣<lb/>
上逆故使鞭也甘草瀉心湯主之<hi>成傷寒中風是傷寒或中風也邪氣在表</hi>
<hi>醫反下之虚其腸胃而氣内陷也下利日數十行穀不化腹中雷鳴者下後裏虚胃弱也心下痞鞭乾嘔心煩</hi>
<hi>不得安者胃中空虚客氣上逆也與瀉心湯以攻痞加甘草以補虚前以汗後胃虚是外傷陽氣故加生薑此</hi>
<hi>以下後胃虚是内損隂氣故加甘草</hi>
<pb n="KR3e0078_WYG_047-16a"/>
甘草瀉心湯方　甘草<hi>四兩</hi>黄芩　乾薑<hi>各三/兩</hi>半夏<hi>湯洗半斤</hi>
　　黄連<hi>一兩</hi>大棗<hi>十二枚擘</hi>　上六味以水一斗煮取六升<lb/>
　去滓再煎取三升温服一升日三服<lb/>
　成氣結而不散壅而不通為結胸陷胸湯為直達之<lb/>
　劑塞而不通否而不泰為痞瀉心湯為分解之劑瀉<lb/>
　心者謂瀉心下之邪也痞與結胸有髙下焉邪結在<lb/>
　胸中故曰陷胸湯痞者留邪在心下故曰瀉心湯内<lb/>
　經曰苦先入心以苦㵼之瀉心者必以苦為主是以<lb/>
<pb n="KR3e0078_WYG_047-16b"/>
　黄連為君黄芩為臣以降陽而升隂也内經曰辛走<lb/>
　氣辛以散之散痞者必以辛為君故以半夏乾薑為<lb/>
　佐以分隂而行陽也隂陽不交曰痞上下不通曰滿<lb/>
　欲通上下交隂陽必和其中所謂中者脾胃也脾不<lb/>
　足者以甘補之故用人參甘草大棗為使以補脾而<lb/>
　和中中氣得和上下得通隂陽得分水升火降則痞<lb/>
　消熱已而大汗解矣<lb/>
痞濡脈浮而緊而復下之緊反入裏則作痞按之自濡<lb/>
<pb n="KR3e0078_WYG_047-17a"/>
但氣痞耳<hi>濡與鞭反作痞恐當作結胸</hi>　心下痞按之濡其脈闗上<lb/>
浮者大黄黄連瀉心湯主之<hi>結言胸痞言心下結言按之石鞭痞言按之濡結言</hi>
<hi>寸脈浮闗脈沈痞不言寸而但曰闗上浮可以知二病之分矣  活人云結胸與痞闗脈須皆沈若闗脈浮而</hi>
<hi>結者三黄以瀉肝</hi>
大黄黄連㵼心湯方　大黄<hi>二兩</hi>黄連<hi>一兩</hi>
　右二味以麻沸湯二升漬之須臾絞去滓分温再服<lb/>
　<hi>内經曰火熱受邪心病生焉若入心寒除熱大黄黄連之苦寒以導瀉心下之虚熱但以麻沸湯漬服者</hi>
　<hi>取其氣薄而瀉虚熱</hi>
<pb n="KR3e0078_WYG_047-17b"/>
心下痞而復惡寒汗出者附子㵼心湯主之<hi>因惡寒汗出故加附</hi>
<hi>子以温經固陽</hi>
附子瀉心湯方　大黄　黄連　黄芩<hi>各一兩</hi>附子<hi>一枚炮去</hi>
　　<hi>皮臍破别煮取汁</hi>　為㕮咀以麻沸湯二升熱漬之一時<lb/>
　久絞去滓内附子汁分温再服<lb/>
傷寒大下後復發汗心下痞惡寒者表未解也不可攻<lb/>
痞當先解表表解乃可攻痞解表宜桂枝湯攻痞宜大<lb/>
黄黄連瀉心湯<hi>活人云大抵結胸與痞皆應下然表未解者不可攻也表證未解心下妨悶者</hi>
<pb n="KR3e0078_WYG_047-18a"/>
<hi>非痞也謂之支給柴胡桂枝湯主之胸脇滿微結小柴胡架乾薑牡蠣湯主之</hi>　本以下之故<lb/>
心下痞與瀉心湯痞不解其人渴而口燥煩小便不利<lb/>
者五苓湯主之<hi>成本因下後成痞當與瀉心湯除之若服之痞不解其人渇而口燥煩小便不</hi>
<hi>利者為水飲外蓄津液不行非熱痞也與五苓散發汗散水則愈一方忍之一日乃愈者不飲水者外水不入</hi>
<hi>所停之水得行而痞亦愈也</hi>
痞鞭吐利傷寒發熱汗出不解心中痞鞭嘔吐而下利<lb/>
者大柴胡湯主之　心下痞鞭嘔逆下利若表解身凉<lb/>
脇痛十棗湯主之<hi>方論並見脇痛</hi>
<pb n="KR3e0078_WYG_047-18b"/>
　活人云十棗湯大柴胡湯皆治心下痞十棗尤難用<lb/>
　須是表證罷不惡寒身凉其人漐漐汗出發作有時<lb/>
　頭疼心下痞鞭滿引脇下疼乾嘔短氣者乃可用十<lb/>
　棗湯表未解者慎不可用也<lb/>
下利表裏未解太陽病外證未除而數下之遂挟熱而<lb/>
利利下不止心下痞鞭表裏不解者桂枝人參湯主之<lb/>
<hi>成外證未除而數下之為重虚其裏邪熱乗虚而入裏虚挾熱遂利不止而心下痞若表解而下利心下痞者</hi>
<hi>可與㵼心湯若不下利表不解而心下痞者可先解表而後攻痞以表裏不解故與桂枝人參湯和裏解表</hi>
<pb n="KR3e0078_WYG_047-19a"/>
桂枝人參湯方　桂枝<hi>去粗皮</hi>甘草<hi>炙各四兩</hi>白朮　人參<lb/>
　　乾薑<hi>各三兩</hi>　上五味以水九升先煮四味取五升<lb/>
　内桂更煮取三升温服一升日再夜一服<lb/>
　<hi>表未解者辛以散之裏不足者甘以緩之此以裏氣大虚表裏不解故加桂枝甘草於理中湯也</hi>
　張或問大柴胡湯瀉也桂枝人參湯補也何為皆治<lb/>
　下利心下痞鞭予曰此非裏實乃下之早因作痞裏<lb/>
　虚協熱而利也不觀成氏註云若表解而下利心下<lb/>
　痞者是裏實也可與瀉心湯若不下利表不解而心<lb/>
<pb n="KR3e0078_WYG_047-19b"/>
　下痞者可先解表而後攻痞此以表裏不解故與桂<lb/>
　枝人參和裏解表夫傷寒發熱汗出不解心下痞鞭<lb/>
　嘔吐而下利者表和而裏病也以心中痞鞭故為實<lb/>
　當以大柴胡湯下之二者心下痞鞭雖同而虚實之<lb/>
　證有别故用藥有攻補之異也<lb/>
痞鞭噫氣傷寒發汗若吐若下解後心下痞鞭噫氣不<lb/>
除者旋復代赭石湯主之<hi>噫氣即俗所謂噯氣也活人云有旋復代赭石證其人或</hi>
<hi>欬逆氣虚者先服四逆湯胃寒者先服理中丸次服旋覆代赭湯為良</hi>
<pb n="KR3e0078_WYG_047-20a"/>
旋復代赭石湯方　旋復花　甘草<hi>各三兩炙</hi>人參<hi>二兩</hi>代赭<lb/>
　　石<hi>一兩</hi>生薑<hi>切伍/兩</hi>半夏<hi>湯洗/半升</hi>大棗<hi>十二枚擘</hi>　上七味以<lb/>
　水一斗煮取六升去滓再煎取三升温服一升日三服<lb/>
　<hi>鞭則氣堅鹹味可以耎之旋復花之鹹以耎痞鞭虚則氣浮重劑可以鎮之代赭石之重以鎮虛逆辛者</hi>
　<hi>散也生薑半夏之辛以散虚痞甘者緩也人參甘草大棗之甘以補胃弱</hi>
　病解後心下痞鞭噫氣若不下利者此條旋復代赭<lb/>
　石湯也若下利者前條生薑瀉心湯也<lb/>
痞鞭氣上衝胸中痞鞭氣上衝咽不得息者𤓰蒂散若<lb/>
<pb n="KR3e0078_WYG_047-20b"/>
心下痞鞭脇痛氣上衝咽眩冐者成痿<hi>方論並見氣上衝心</hi>
　活人云下利而心下痞服生薑㵼心湯甘草瀉心湯<lb/>
　利不止者當治其下焦赤石脂禹餘糧湯主之蓋生<lb/>
　薑瀉心甘草瀉心皆治中焦此利在下焦若只治中<lb/>
　焦則利益甚爾服赤石脂禹餘糧利復不止當利其<lb/>
　小便五苓散主之　又云凡痞服瀉心湯不愈然後<lb/>
　可用陷胸丸下之<hi>不可用陷胸湯葢太猛只用陷胸丸</hi>
發熱惡寒身痛表證未解若心下支結妨悶者柴胡桂<lb/>
<pb n="KR3e0078_WYG_047-21a"/>
枝湯也<hi>方見太陽病若心下痞而腹滿者即前條先以桂枝湯解後用大黄黄連瀉心湯</hi>
心下滿似痞而手足厥冷若脈乍結乍緊心煩飢不欲<lb/>
食者𤓰蒂散若脈沈細頭汗惡寒大便鞭者小柴胡湯<lb/>
<hi>論見厥</hi>
太陽病醫發汗遂發熱惡寒因復下之心下痞表裏俱<lb/>
虚隂陽並竭無陽則隂獨復加燒針因胸煩面色青黄<lb/>
膚瞤者難治今色微黄手足温易愈<lb/>
脈浮而大心下反鞭有熱屬臟者攻之不令發汗屬府<lb/>
<pb n="KR3e0078_WYG_047-21b"/>
者不令溲數溲數則大便鞭汗多則熱愈甚汗少則便<lb/>
難若脈遲尚未可攻　陽明痞胃實心下鞭滿者不可<lb/>
攻之<hi>論見胃實</hi>
　　　附<lb/>
桔梗枳殻湯　治傷寒痞氣胸滿欲絶　枳殻<hi>䴸炒去瓤</hi>桔<lb/>
　　梗<hi>各二兩</hi>　為㕮咀以水二盞煎至一盞去滓分二<lb/>
　服<lb/>
　活傷寒本無痞應發汗醫反下之遂成痞枳實理中<lb/>
<pb n="KR3e0078_WYG_047-22a"/>
　丸最良審知是痞先用桔梗枳殻湯尤妙縁桔梗枳<lb/>
　殻行氣下鬲先用之無不驗也<lb/>
　趙活人書第七十六問中云凡痞服瀉心湯不愈然<lb/>
　後可用陷胸湯下之愚詳仲景論陷胸湯無治痞之<lb/>
　例恐太猛難用又况胸與心下處所不同痛與不痛<lb/>
　隂陽邪亦異除結胸外今將痞證以傳經之邪與内<lb/>
　陷之邪分為二種而下治焉一者病發於隂身無熱<lb/>
　而反下之緊反入裏則作痞其脈闗上沈為隂邪内<lb/>
<pb n="KR3e0078_WYG_047-22b"/>
　陷也先宜桔梗枳殻湯次半夏瀉心諸湯隨證用之<lb/>
　服瀉心湯後渇而口燥煩小便不利者五苓散二者<lb/>
　身有熱不因下後而傳邪入裏亦作痞其脈闗上浮<lb/>
　為陽邪隨經入裏須先解表而不惡寒者宜三黄瀉<lb/>
　心又有心下痞而汗出惡寒者以陽邪與表之正氣<lb/>
　入裏故表虚汗出而惡寒因加附子以固表也既結<lb/>
　胸證有寒實熱實之殊則痞證亦有隂陽邪不為異<lb/>
　也外有痞而鞭者或桂枝人參湯温之或大柴胡湯<lb/>
<pb n="KR3e0078_WYG_047-23a"/>
　十棗湯下之亦自早一律也活人書又云闗浮則結<lb/>
　熱三黄以瀉肝蓋熱結則成結胸非痞也况心下正<lb/>
　屬中焦闗脈亦主中部故湯名㵼心豈可援雜病脈<lb/>
　例以左闗為肝部因謂之瀉肝乎<lb/>
　張或謂痞證多有雜以别證而心下痞鞭者必非半<lb/>
　夏瀉心之所宜也予曰證候不同宜從治療已上諸<lb/>
　痞皆雜别證非特下早而成也仲景所以各從其宜<lb/>
　用藥以治之若下早而作痞者但滿而不痛别無外<lb/>
<pb n="KR3e0078_WYG_047-23b"/>
　證與半夏㵼心湯以攻痞宜也<lb/>
　呉夫痞者氣鬱不通泰也若不因下早而為痞者或<lb/>
　痰或食或氣為之結也保命集曰治痞用㵼心主之<lb/>
　各有冷熱之不同要在辨而治之如熱實而為痞者<lb/>
　大黄黄連㵼心湯之類也或寒多而熱少半夏瀉心<lb/>
　等湯之類也要之㵼心非㵼心火之熱乃㵼心下之<lb/>
　痞滿也<lb/>
　　　心下滿<lb/>
<pb n="KR3e0078_WYG_047-24a"/>
有不因汗下而心下滿者經曰邪結在胸心滿而煩飢<lb/>
不欲食當吐之又曰脈浮而大心下反鞭有熱屬藏者<lb/>
攻之吴氏曰按此言屬藏者宿屎在藏也不令發汗二<lb/>
者一吐一下因其邪之高下也又有不可下者如陽明<lb/>
病若心下便滿不可攻之攻之利不止者死利止者愈<lb/>
是邪在表裏之間留於心下未全入府故戒之不可下<lb/>
也有因汗下後心下滿而微痛者及吐下後心下逆滿<lb/>
宜桂枝白术茯苓湯者又有下後心下鞭滿成結胸與<lb/>
<pb n="KR3e0078_WYG_047-24b"/>
痞者皆宜詳審而互考之<lb/>
太陽服桂枝或下之仍頭項强痛翕翕發熱無汗心下<lb/>
滿微痛小便不利者桂枝去桂加茯苓白术湯　傷寒<lb/>
吐下後心下逆滿氣上衝胸起則頭眩脈沈緊發汗則<lb/>
動經身為振振揺者茯苓桂枝白术甘草湯　傷寒六<lb/>
七日發熱微惡寒支節煩疼微嘔心下支結外證未去<lb/>
者柴胡加桂枝湯主之<hi>活人云不滿不鞭心下煩悶謂之支結又謂飲水過多成水結</hi>
<hi>者小半夏茯苓湯</hi>　傷寒五六日大便後身熱不去心中結痛<lb/>
<pb n="KR3e0078_WYG_047-25a"/>
者梔子豉湯　傷寒發熱汗出不解心下痞鞭嘔吐而<lb/>
下利者大柴胡湯　太陽少陽併病心下鞭項强而眩<lb/>
者當刺大椎肺俞慎勿下<lb/>
　熨法若心胸脇下有邪氣結實滿悶鞭痛用生薑一<lb/>
　斤搗爛絞去汁以查炒微燥帶潤絹包之於患處欵<lb/>
　欵熨之稍可又將查用前汁和勻炒乾再熨許久豁<lb/>
　然寛快此為良法<lb/>
傷寒五六日頭汁出微惡寒手足冷心下滿不欲食大<lb/>
<pb n="KR3e0078_WYG_047-25b"/>
便鞭脈細者此為陽微結有表復有裏也脈沈亦在裏<lb/>
假令純隂結不得復有外證脈雖沈緊不得為少隂病<lb/>
以頭汗出故知非少隂也宜小柴胡湯設不了了者得<lb/>
屎而解<lb/>
陽明病心下鞭滿者不可攻之攻之利遂不止者死利<lb/>
止者愈<hi>或用㵼心湯滿陽明病腹滿者為邪氣入腑可下之心下鞭  則邪氣尚淺未全入腑不可便</hi>
<hi>下之得利止者為邪氣去正氣安則愈若因下利不止者為正氣脫而死</hi>　得病二三日脈<lb/>
弱無太陽柴胡證煩躁心下鞭至四五日雖能食以小<lb/>
<pb n="KR3e0078_WYG_047-26a"/>
承氣湯少少與微和之<hi>詳胃實</hi>
厥隂病人手足厥冷脈乍緊者邪結在胸中心中滿而<lb/>
煩飢不欲食病在胸中須吐之𤓰蒂散<lb/>
　呉凡心下滿者正在心之下胃之上也此自滿而非<lb/>
　下之所致若下早心下滿者此為痞氣另有條也凡<lb/>
　心下滿者以手按之揉之則散而軟者此虚氣也不<lb/>
　發熱者以木香和中湯若發熱者以小柴胡加枳實<lb/>
　一錢去黄芩加薑炒黄連一錢減人參一半若按之<lb/>
<pb n="KR3e0078_WYG_047-26b"/>
　汩汩有聲者此有停水也若按之鞭痛者有宿食也<lb/>
　若不按而痛其人喜忘者畜血也各有本條宜詳審<lb/>
　而治之凡少陽脈弦口苦發熱心下滿者以小柴胡<lb/>
　加枳實黄連各一錢<lb/>
　　　心痛心下痛<lb/>
傷寒五六日大下之後身熱不去心中結痛者未欲解<lb/>
也梔子豉湯主之<hi>成傷寒五六日邪氣在裏之時若大下後身熱去心胸空者為欲解若大</hi>
<hi>下後身熱去而心結痛者結胸也身熱不去心中結痛者虚煩也結胸為熱結胸中為實是熱氣已收斂於内</hi>
<pb n="KR3e0078_WYG_047-27a"/>
<hi>則外身熱去虚煩為熱客胸中未結為實散漫為煩是以身熱不去六七日為欲解之時以熱為虚煩故云未</hi>
<hi>欲解也與梔子䜴湯以吐除之可身熱不去四字要玩結胸而身不熱知熱不在表故  用大小陷胸湯丸以</hi>
<hi>逐下之今熱仍在表故宜越之也成注未透</hi>
陽明中風脈弦浮大短氣腹滿脇下及心痛鼻乾無汗<lb/>
嗜卧身黄小便難有潮熱時時噦者小柴胡湯<hi>詳胃實</hi>
少陽病自利清水色純青心下必痛口乾燥者急下之<lb/>
宜大承氣湯<hi>成少隂腎水也青肝色也自利色青為肝邪乗腎難經曰從前来者為實邪以腎藴</hi>
<hi>實邪必心下痛口乾燥也與大承氣湯以下實邪</hi>
<pb n="KR3e0078_WYG_047-27b"/>
厥隂為病消渴氣上衝心心中疼熱飢不欲食食則吐<lb/>
蚘下之利不止<hi>桂枝茯苓白术湯</hi>
　　　附<lb/>
炙傷寒飲水過多腹脹氣喘心下痛不可忍宜灸中脘<lb/>
氣海二宂　如小腹有氣上衝者宜灸天樞氣衝三里<lb/>
　三隂交<hi>如無此證只用前宂</hi>
　　　煩<hi>舊以煩疼亦類入之今詳煩疼者謂身體四肢疼痛煩寃與心煩不同不宜<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>入故去之</hi>
煩者熱也謂煩擾也與發熱若同而異也煩熱為熱所<lb/>
<pb n="KR3e0078_WYG_047-28a"/>
煩無時而歇非若發熱而時發時止也經有煩有微煩<lb/>
有煩熱復煩反煩煩滿煩痛煩渇胸中煩心中煩内煩<lb/>
虚煩大煩欲解皆以煩為熱也然隂寒而煩者亦不少<lb/>
也盖在表而煩者則有脈浮惡風寒體强痛之證在裏<lb/>
而煩者則有潮熱讝語不大便腹滿小便赤澀之證在<lb/>
半表半裏而煩者則有往来寒熱胸脇疼痛之證其邪<lb/>
在胸膈已上而煩者則有胸滿懊憹可吐之證其隂寒<lb/>
而煩者則有惡寒而踡及下利厥逆脈微與夫吐蚘之<lb/>
<pb n="KR3e0078_WYG_047-28b"/>
證大煩欲解者其脈必和但脈不應者為難治若是足<lb/>
冷脈沈細而微者此隂證之煩也急用人參附子熱劑<lb/>
温之若内傷勞役隂虚火動而煩者其人身倦無力自<lb/>
汗尺脈浮虚也宜補中益氣湯加炒黄連生地黄麥門<lb/>
冬黄蘗知母之類也若不得睡而心煩者兼服硃砂安<lb/>
神丸納其浮澑之火而安神明也此特其大概耳善治<lb/>
病者當以諸證互考之可也<lb/>
虚煩胸中煩心中煩三者不因汗吐下而煩則是傳經<lb/>
<pb n="KR3e0078_WYG_047-29a"/>
之邪不作膈實但多和解而已經用小柴胡湯黄連阿<lb/>
膠湯猪膚湯是也若經汗吐下而煩則是邪熱内陷以<lb/>
為虚煩心中嗢嗢然欲吐憒憒然無奈者是也但多湧<lb/>
吐而已經用梔子豉湯梔子乾薑湯梔子厚朴湯是也<lb/>
蓋有不因汗吐下邪結胸中則為膈實與𤓰蒂散及陽<lb/>
明心煩與調胃承氣湯此又煩之實者也傷寒二三日<lb/>
悸而煩者虚也建中湯少陽之邪入府煩而悸者熱也<lb/>
大抵先煩而後悸是熱先悸而後煩是虚治病必求其<lb/>
<pb n="KR3e0078_WYG_047-29b"/>
本者此也<lb/>
太陽傷寒發汗解半日許復煩脈浮數者可更發汗宜<lb/>
桂枝湯<hi>發汗身涼為已解至半日許身發熱者邪不盡也故當再汗</hi>　太陽病初服<lb/>
桂枝湯反煩不解者先刺風池風府却與桂枝湯則愈<lb/>
<hi>風池是少陽之經陽維之㑹不針天柱而取風池者陽維維於諸陽巨陽與諸陽主氣故也</hi>　發汗<lb/>
已脈浮數煩渇者五苓散　中風發熱六七日不解而<lb/>
煩有表裏證渇欲飲水水入則吐曰水逆五苓散　病<lb/>
在陽應以汗解反以冷水噀之若灌之其熱不得去彌<lb/>
<pb n="KR3e0078_WYG_047-30a"/>
更益煩肉上粟起意欲飲水反不渇者服文蛤散若不<lb/>
瘥者與五苓散<hi>方見渇</hi>　傷寒吐下後七八日不解熱結<lb/>
在裏表裏俱熱時時惡風大渇舌上乾燥而煩者白虎<lb/>
加人參湯　服桂枝湯大汗出後大煩渇不解脈洪大<lb/>
者白虎加人參湯主之<lb/>
　垣治隂虚發熱煩渇引飲肌熱躁熱至夜尤甚其脈<lb/>
　洪大按之無力者此血虚發躁當以當歸補血湯主<lb/>
　之若以白虎湯與之則誤矣如輕手脈來浮大按之<lb/>
<pb n="KR3e0078_WYG_047-30b"/>
　即無者乃無根蒂之脈為散脈也此虚極而元氣將<lb/>
　脫也切不可發表攻熱如誤治之即死須用大劑人<lb/>
　參生脈湯救之<hi>當歸補血湯方見雜病發熱門</hi>
太陽病發汗若下之而煩熱胸中窒者梔子䜴湯　傷<lb/>
寒五六日大下之後身熱不去心中結痛者未欲解也<lb/>
梔子豉湯　發汗吐下後其人心煩不得眠若劇者必<lb/>
反覆顛倒心中懊憹梔子豉湯　若少氣者梔子甘草<lb/>
豉湯　若嘔者梔子生薑豉湯<lb/>
<pb n="KR3e0078_WYG_047-31a"/>
梔子豉湯方　梔子<hi>十四枚擘</hi>香豉<hi>四兩綿裏</hi>
　右二味以水四升先煮梔子得二升半内豉煮取一<lb/>
　升半去滓分為二服温進一服得吐者止後服<lb/>
　經曰其髙者因而越之其下者引而竭之中滿者㵼<lb/>
　之於内其有邪者漬形以為汙其在皮者汗而發之<lb/>
　治傷寒之妙雖有變通終不越此數法也傷寒邪氣<lb/>
　自表而傳裏留於胸中為邪在髙分則可吐之所吐<lb/>
　之證亦自不同如不經汗下邪氣藴鬱於膈則謂之<lb/>
<pb n="KR3e0078_WYG_047-31b"/>
　實也應以𤓰蒂吐之𤓰蒂散吐胸中之實邪也若發<lb/>
　汗吐下後邪氣乗虚留於胸中則謂之虚煩應以梔<lb/>
　子豉湯吐之此吐胸中虚煩者也梔子味苦寒内經<lb/>
　曰酸苦湧泄為隂湧者吐也湧吐虚煩必以苦為主<lb/>
　是以梔子為君煩為熱勝也湧熱者必以苦勝熱者<lb/>
　必以寒香豉苦寒助梔子以吐虚煩故以為臣内經<lb/>
　曰氣有高下病有遠近證有中外治有輕重適其所<lb/>
　以為治依而行之所謂良矣<lb/>
<pb n="KR3e0078_WYG_047-32a"/>
梔子甘草豉湯　於梔子䜴湯中加甘草一兩餘依前<lb/>
　法得吐止服<lb/>
梔子生薑豉湯　於梔子豉湯中加生薑二兩餘依前<lb/>
　法得吐止後服<lb/>
傷寒下後心煩腹滿卧起不安者梔子厚朴湯主之<hi>成下</hi>
<hi>後但腹滿而心不煩即邪氣入裏為裏實但心煩而不腹滿即邪氣在胸中為虚煩既煩且滿則邪氣壅於胸</hi>
<hi>腹之間也滿則不能坐煩則不能卧故卧起不安與梔子厚朴湯吐煩泄滿</hi>
梔子厚朴湯方<hi>酸苦湧泄梔子之苦以湧虚煩厚朴枳實之苦以泄腹滿</hi>
<pb n="KR3e0078_WYG_047-32b"/>
　　梔子<hi>十四枚擘</hi>厚朴<hi>四兩/薑炙</hi>枳實<hi>四枚水浸去瓤炒</hi>
　以上三味以水三升半煮取一升半去滓分二服温<lb/>
　進一服得吐者止後服<lb/>
傷寒醫以丸藥大下之身熱不去微煩者梔子乾薑湯<lb/>
主之<hi>成丸藥不能除熱但損正氣邪氣乘虛留於胸中而未深入者則身熱不去而微煩與梔子乾薑湯</hi>
<hi>吐煩正氣也按丸藥所謂神丹甘遂  或作巴豆</hi>
梔子乾薑湯方<hi>苦以湧之梔子之苦以吐煩辛以潤之乾薑之辛以益氣</hi>
　　梔子<hi>十四枚擘</hi>乾薑<hi>二兩</hi>　右二味以水三升半煮取一<lb/>
<pb n="KR3e0078_WYG_047-33a"/>
　升半去滓分二服温進一服得吐者止後服<lb/>
凡用梔子湯病人舊微溏者不可與服之<hi>病人舊微溏者裏虚而寒</hi>
<hi>在下也雖煩則非藴熱故不可與梔子湯越之内經曰先泄而後生他病者治其本必且調之後乃治其他病</hi>
太陽病若吐若下若發汗微煩小便數大便因鞭者與<lb/>
小承氣湯和之則愈<lb/>
　右發汗吐下後心中懊憹而煩若無燥屎大便耎者<lb/>
　梔子等湯證也若有燥屎不大便者小承氣湯證也<lb/>
痞結胸心煩<hi>詳二門</hi>　心煩而渇<hi>詳渇</hi>
<pb n="KR3e0078_WYG_047-33b"/>
傷寒二三日心中悸而煩者小建中湯主之<hi>成傷寒二三日邪氣</hi>
<hi>在表未甞傳裏之時心中悸而煩是非邪氣摶所致心悸者氣虛也煩者血虚也以氣血内虚與小建中湯先</hi>
<hi>建其裏</hi>　太陽病脈浮緊無汗發熱身疼八九日表證仍<lb/>
在此當發汗服藥已微除其人發煩目瞑劇者必衂乃<lb/>
解　病欲解者必當先煩乃有汗而解　太陽病過經<lb/>
十餘日心下嗢嗢欲吐而胸中痛大便反溏微滿鬱鬱<lb/>
微煩<hi>詳胸痛</hi>　傷寒脈浮自汗小便數心煩微惡寒脚攣<lb/>
急反與桂枝湯欲攻其表此誤也得之更厥咽中乾煩<lb/>
<pb n="KR3e0078_WYG_047-34a"/>
躁吐逆者甘草乾薑湯<hi>詳厥</hi>　太陽病吐之但太陽當惡<lb/>
寒今反不惡寒不欲近衣此為吐之内煩也　微數之<lb/>
脈慎不可灸因火為邪則為煩逆追虚逐實血散脈中<lb/>
火氣雖微内攻有力焦骨傷筋血難復也　吐利汗後<lb/>
脈平小煩者以胃虚不勝穀氣也<lb/>
陽明脈下之其外有熱手足温不結胸心下懊憹飢不<lb/>
能食但頭汗出者梔子豉湯主之　陽明病脈浮緊若<lb/>
下之則胃中空虗客氣動膈心中懊憹舌上白胎者宜<lb/>
<pb n="KR3e0078_WYG_047-34b"/>
梔子豉湯<hi>論見自汗</hi>　下利後煩按之心下濡者為虚煩也<lb/>
宜梔子豉湯　陽明病脈遲食難用飽飽則微煩頭眩<lb/>
必小便難此欲作穀疸<hi>詳眩</hi>　陽明病下之心中懊憹而<lb/>
煩胃中有燥屎者可攻腹微滿初頭鞭後必溏不可攻<lb/>
之若有燥屎者宜大承氣湯　大下後六七日不大便<lb/>
煩不解腹滿痛者本有宿食故也大承氣湯　陽明病<lb/>
不吐不下心煩者可與調胃承氣湯<hi>成吐後心煩謂之内煩下後心煩謂</hi>
<hi>之虚煩今陽明病不吐不下心煩則是胃有鬱熱也與調胃承氣湯以下鬱熱</hi>　陽明病本自<lb/>
<pb n="KR3e0078_WYG_047-35a"/>
汗更重發汗病已瘥尚微煩不了了者以亡津液胃中<lb/>
乾燥故令大便鞭問其小便日幾行小便少津液當還<lb/>
胃中故知不久必大便也　病人煩熱汗出則解又如<lb/>
瘧狀日晡發熱屬陽明也<lb/>
　右胃實不大便心煩若吐下後者大小承氣證也若<lb/>
　不曽吐下者調胃承氣湯證也<lb/>
　許有人病傷寒八九日身熱無汗時時譫語時因下<lb/>
　後大便不通三日矣非躁非煩非寒非痛終夜不得<lb/>
<pb n="KR3e0078_WYG_047-35b"/>
　卧但心中没曉㑹處或時發一聲如歎息之狀醫者<lb/>
　不知作何證予診之曰此懊憹怫鬱二證俱作也胃<lb/>
　中有燥屎者服承氣湯下燥屎二十餘得利而解仲<lb/>
　景云陽明病下之心中懊憹微煩胃中有燥屎者可<lb/>
　攻又云小便不利大便乍難乍易時有微熱怫鬱不<lb/>
　卧者有燥屎也承氣湯主之素問云胃不和則卧不<lb/>
　安此夜所以不得眠也仲景云胃中燥大便堅者必<lb/>
　譫語此所以有時發譫語也非煩非躁非寒非痛所<lb/>
<pb n="KR3e0078_WYG_047-36a"/>
　以心中懊憹也聲如歎息而發一聲所謂外氣怫鬱<lb/>
　也燥屎得除大便通利胃中安和故其病悉去也<lb/>
少陽傷寒脈弦細頭痛發熱者屬少陽不可汗汗之則<lb/>
譫語此屬胃胃和則愈胃不和則煩而悸<hi>活人周調胃承氣湯</hi>
胸滿而煩若不經汗下兼往來寒熱者小柴胡湯<hi>詳往來寒</hi>
<hi>熱</hi>　若汗下後往來寒熱者柴胡桂枝薑湯<hi>詳往來寒熱</hi>
兼驚小便不利譫語身重不可轉側者柴胡桂枝龍骨<lb/>
牡蠣湯<hi>詳驚</hi>　嘔時鬱鬱微煩若與小柴胡湯嘔不止者<lb/>
<pb n="KR3e0078_WYG_047-36b"/>
大柴胡湯證也若極吐下後胸滿便溏腹痛者調胃承<lb/>
氣湯證也<lb/>
太隂傷寒脈浮而緩手足自温者係在太隂當發身黄<lb/>
小便利者身不發黄至七八日雖暴煩下利十餘行必<lb/>
自止以脾家實腐穢當去故也<hi>成太隂病至七八日大便鞭者為太隂入府傳</hi>
<hi>陽明也今至七八日暴煩下利十餘行者脾家實腐穢去也下利煩躁者死此以脾氣和逐特下泄故雖暴煩</hi>
<hi>下利日十餘行而利必自止甲宜梔子檗皮湯或用平胃散加穿山  以主之</hi>
少隂病但欲寐而煩若自利而渴小便白者活人用四<lb/>
<pb n="KR3e0078_WYG_047-37a"/>
逆湯<hi>論見欲寐</hi>　若與白通湯後下利不止厥逆無脈乾嘔<lb/>
煩者白通湯加猪膽汁<hi>或云明知隂證附子温之乾嘔而煩格拒不通加人屎猪膽汁</hi>
<hi>妙在於此熱因寒用</hi>　少隂病得之二三日心中煩不得卧黄連<lb/>
阿膠湯　若下利六七日欬而嘔心煩不得卧者猪苓<lb/>
湯　下利咽痛胸滿心煩者猪膚湯　若惡寒而踡時<lb/>
自煩欲去衣被者可治　脈緊至七八日自下利脈暴<lb/>
微手足反温脈緊反去為欲解雖煩下利必自止　厥<lb/>
隂手足厥冷而煩若脈乍結乍緊及心中滿飢不欲食<lb/>
<pb n="KR3e0078_WYG_047-37b"/>
者宜𤓰蒂散吐之　蚘厥静而復時煩<hi>詳吐蚘</hi>
病六七日手足三部脈皆至大煩而噤不能言其人躁<lb/>
擾者欲解也　若脈和其人大煩自内際黄者欲解也<lb/>
　　　煩躁<lb/>
煩為煩擾之煩躁為憤躁之躁俗謂焦躁是也合而言<lb/>
之煩躁為熱也析而分之煩陽也為熱之輕躁隂也為<lb/>
熱之甚先煩而漸至躁者謂之煩躁先躁而後復煩者<lb/>
謂之躁煩有不煩而躁者此為隂盛格陽也<hi>雖大躁欲於泥水中</hi>
<pb n="KR3e0078_WYG_047-38a"/>
<hi>卧但飲水不得入口者是也活人用霹靂散</hi>又有邪氣在表而煩躁者<hi>太陽中風</hi>
<hi>脈浮而緊不汗出而煩躁大青龍湯是也</hi>有邪氣在裏而煩躁者<hi>病人不大便六七日</hi>
<hi>繞臍痛煩躁發作有時此有燥屎是也</hi>有因火刧而煩躁者<hi>太陽病以火熏之不得汗</hi>
<hi>其人必躁太陽病二三日反躁火熨其背令大汗出大熱入胃躁煩者是也</hi>有陽虚而煩躁<lb/>
者<hi>陽微發汗躁不得眠與下之後復發汗晝日煩躁不得眠夜而安静不嘔不渇無表證脈沈微身無大熱</hi>
<hi>者乾薑附子湯及發汗若下之病仍不去煩躁者茯苓四逆湯是也</hi>有隂盛而煩躁者<hi>少隂</hi>
<hi>病吐利手足厥冷煩躁欲死者吴茱萸湯是也</hi>此皆證之常也又有諸不治證<lb/>
詳附於後不可不知<lb/>
<pb n="KR3e0078_WYG_047-38b"/>
太陽中風脈浮緊發熱惡寒身痛無汗煩躁者大青龍<lb/>
湯　發汗不徹太陽證不罷其人面赤躁煩不知痛處<lb/>
更發汗則愈<hi>詳短氣</hi>　太陽病大發汗後胃中乾煩躁不<lb/>
得眠欲飲者少與之若脈浮小便不利微熱消渇者五<lb/>
苓散　因下之心下痞與㵼心湯痞不解渇而口燥煩<lb/>
小便不利者五苓散<lb/>
得病二三日脈弱無太陽柴胡證煩躁心下鞭至四五<lb/>
日雖能食以小承氣湯少少與微和之令小安至六日<lb/>
<pb n="KR3e0078_WYG_047-39a"/>
與承氣湯一升若不大便六七日小便少者雖不能食<lb/>
但初頭鞭後必溏未定成鞭攻之必溏須小便利屎定<lb/>
鞭乃可攻之宜大承氣湯<hi>王許云無太陽證為無表證也無柴胡證為無半表半裏</hi>
<hi>證也</hi>　煩躁不大便續臍痛發作有時者有燥屎也　下<lb/>
之後復發汗晝日煩躁不得安眠夜而安静不嘔不渇<lb/>
無表證脈沈微身無大熱者乾薑附子湯<hi>不嘔不渇裏無熱也身無</hi>
<hi>大熱表無熱也而脈又沈微故宜温此當與梔子豉湯證㕘看蓋下後煩不得眠一也而藥有寒熱不同故爾</hi>
乾薑附子湯方　乾薑<hi>一兩</hi>附子<hi>一枚去皮破八片生用</hi>
<pb n="KR3e0078_WYG_047-39b"/>
　右二味以水三升煮取一升去滓頓服<lb/>
　<hi>内經曰寒淫所勝平以辛熱虚寒太甚是以辛熱劑勝之也</hi>
海服薑附湯有二法一法當熱服手少隂心也水包火<lb/>
熱服以接心火身表寒盛外火少也寒從外生熱從内<lb/>
消譬如冷死寒在外也一法當寒服足少隂腎也寒邪<lb/>
入水冷服以類腎水身表微熱内水多也熱從外生寒<lb/>
從内消譬如飲冷寒在内也<lb/>
發汗若下之病仍不解煩躁者茯苓四逆湯主之<hi>成發汗若</hi>
<pb n="KR3e0078_WYG_047-40a"/>
<hi>下病宜解也若病仍不解則發汗外虛陽氣下之内虚隂氣隂陽俱虚邪獨不解故生煩躁與茯苓四逆湯以</hi>
<hi>復隂之氣</hi>
茯苓四逆湯方<hi>四逆湯以補陽加茯苓人參以益隂</hi>
　　茯苓<hi>六兩</hi>甘草<hi>炙二/兩</hi>乾薑<hi>一兩/半</hi>人參<hi>一/兩</hi>附子<hi>一枚生用去皮</hi>
　　<hi>破八片</hi>
　右五味以水五升煮取三升去滓温服七合日三服<lb/>
煩躁心下鞭若未曽下者即前條無太陽柴胡證以小<lb/>
承氣少少微和之也若已曽下心下鞭痛短氣躁煩者<lb/>
<pb n="KR3e0078_WYG_047-40b"/>
大陷胸也若結胸證悉具煩躁者死也<hi>方論見結胸</hi>
火逆下之因燒鍼煩躁者桂枝甘草龍骨牡蠣湯主之<lb/>
桂枝甘草龍骨牡蠣湯方　桂枝<hi>去粗皮一兩</hi>甘草<hi>炙</hi>牡蠣<lb/>
　　<hi>熬</hi>龍骨<hi>各二兩</hi>　剉為末以水五升煮取二升半去<lb/>
　滓温服八合日三<lb/>
　<hi>辛甘發散桂枝甘草之辛甘以發散經中火邪澀可去脫龍骨牡蠣之澀以收斂浮越之正氣</hi>
太陽病以火熏之不得汗其人必躁到不解必清血名<lb/>
為火邪<hi>成此火邪追血而血下行者也太陽病用火熏之不得汗則熱無從出隂虚被火必發躁也六</hi>
<pb n="KR3e0078_WYG_047-41a"/>
<hi>日傳經盡至七日再到太陽經則熱氣當解若不解熱氣迫血下行必清血清厠也  按到與倒通反也到不</hi>
<hi>解者猶云反不解而加甚也本文稱太陽病則不可便註為傳經盡也止言太陽病則不傳他經可知矣况於</hi>
<hi>上下文别無承接照應之詞上文言二日及十餘日下文言一二日三四日亦是論日數不言傳經到也成氏</hi>
<hi>解到字不徹</hi>　太陽病火熨其背大汗出火熱入胃胃中水<lb/>
竭躁煩必發譫語十餘日振慄下利者欲解也<hi>論見譫語</hi>
　活人云大抵隂氣少陽氣勝則熱而煩故太陽經傷<lb/>
　風多煩而躁也<lb/>
陽明病人不大便五六日繞臍痛煩躁發作有時者此<lb/>
<pb n="KR3e0078_WYG_047-41b"/>
有燥屎也宜承氣湯　大抵得病二三日脈弱無大柴<lb/>
胡證煩躁心下熱小便利屎定鞭以小承氣湯少少微<lb/>
和之然有病已瘥面赤微煩必大便鞭當問其小便日<lb/>
幾行若小便少津液當還入胃不須攻也<lb/>
少陽傷寒六七日無大熱其人躁煩者此為陽去入隂<lb/>
也<lb/>
少隂病吐利手足厥冷煩躁欲死者吴茱萸湯<hi>方見吐</hi>
少隂病吐利煩躁四逆者死　少隂病四逆惡寒身踡<lb/>
<pb n="KR3e0078_WYG_047-42a"/>
脈不至不煩而躁者死　少隂病脈微沈細但欲卧汗<lb/>
出不煩自欲吐至五六日自利復煩躁不得卧寐者死<lb/>
厥隂傷寒熱少厥微指頭寒黙黙不欲食煩躁數日小<lb/>
便利色白者熱除也欲得食其病為愈若厥而嘔胸脇<lb/>
煩滿者必便血　傷寒脈微而厥至七八日膚冷其人<lb/>
躁無暫安者為藏結死蚘厥雖厥而煩吐蚘已則静非<lb/>
若臟厥躁無暫安時也　傷寒六七日脉微手足厥冷<lb/>
煩躁灸厥隂厥隂不還者死　傷寒發熱下利厥逆躁<lb/>
<pb n="KR3e0078_WYG_047-42b"/>
不得卧者死<lb/>
　傷寒得病無熱但狂言煩躁不安者五苓散服之二<lb/>
　錢新汲水一升許則以指探喉去之隨手愈<lb/>
　成所謂煩躁者謂先煩漸至躁也所謂躁煩者謂先<lb/>
　發躁而迤邐復煩者也從煩至躁為熱未有不漸煩<lb/>
　而躁者也先躁後煩謂怫怫然更作躁悶此為隂盛<lb/>
　隔陽也雖大躁欲於泥水中卧但飲水不得入口是<lb/>
　也此氣欲脫而争譬如燈將滅而暴明矣蓋内熱曰<lb/>
<pb n="KR3e0078_WYG_047-43a"/>
　煩謂心中鬱煩也外熱曰躁謂氣外熱躁也内熱為<lb/>
　有根之火故但煩不躁及先煩後躁者皆可治外熱<lb/>
　為無根之火故但躁不煩及先躁後煩者皆不可治<lb/>
　也<lb/>
　　　附<lb/>
活病人身冷脈沈細疾煩躁而不飲水者隂盛隔陽也<lb/>
宜服霹靂散須臾躁得止得睡汗出即瘥火燄散丹砂<lb/>
丸並主之<lb/>
<pb n="KR3e0078_WYG_047-43b"/>
霹靂散　火燄散<hi>二方並見隂毒</hi>　丹砂丸<hi>方見活人書</hi>
海已寒丸此丸不僭上陽生於下治隂證服四逆輩胸<lb/>
中發躁而渇者或數日大便袐小便澀亦服此丸上不<lb/>
躁大小便自利<lb/>
　　肉桂<hi>去粗皮</hi>茯苓<hi>各五/錢</hi>良薑　烏頭<hi>炮各/七錢</hi>附子<hi>炮</hi>乾<lb/>
　　薑　芍藥　蘹香<hi>炒各一兩</hi>　研為細末糊為丸如梧<lb/>
　桐子温酒空心下五七十丸八九十丸亦得酒醋為<lb/>
　糊俱可<lb/>
<pb n="KR3e0078_WYG_047-44a"/>
本破隂丹治隂中伏陽煩躁六脈沈伏<hi>方論見隂毒</hi>
　頃年鄉人李信道得疾六脈沈伏不見深按至骨則<lb/>
　若有力頭疼身温煩躁指末皆冷胸中滿惡心更兩<lb/>
　醫矣皆不識止用調氣藥予診之曰此隂中伏陽也<lb/>
　仲景法中無此證世人患此者多若用熱藥以助之<lb/>
　則為隂所隔絶不能引導真陽反生客熱用冷藥則<lb/>
　所伏真火愈見消爍非其治也須用破散隂氣導達<lb/>
　真火之藥使水升火降然後得汗而解矣乃授此藥<lb/>
<pb n="KR3e0078_WYG_047-44b"/>
　二百粒作一服冷鹽湯下不時煩躁狂熱手足躁擾<lb/>
　其家大驚予曰俗所謂換陽也須臾稍定略睡身已<lb/>
　中汗自昏達旦方止身涼而病除矣<lb/>
戴煩躁隂陽經皆有之陽明經胃有燥屎故煩此當下<lb/>
之太陽經已得汗而煩者五苓散少陽亦或有煩宜小<lb/>
柴胡湯　隂煩少隂為多由陽氣傳入隂經隂得陽而<lb/>
煩自利而渇煩不眠者辰砂五苓散若非是陽氣傳隂<lb/>
隂氣犯隂經吐利手足厥冷而煩經云陽虚隂乗之故<lb/>
<pb n="KR3e0078_WYG_047-45a"/>
煩又云隂盛發躁欲坐井中吴茱茰湯甚者四逆湯加<lb/>
蔥白二莖　外有虚煩一證乃是病愈後隂陽未復時<lb/>
發煩熱竹葉石膏湯痰多睡不寜者温膽湯嘔者橘皮<lb/>
湯<lb/>
　　　懊憹<hi>憹即惱字古通字</hi>
成心中鬱鬱然不舒憒憒然無奈比之煩悶而甚者懊<lb/>
憹也由下後表之陽邪乘虚内陷結伏於心胸之間故<lb/>
如是也其治之法或吐之或下之茍或當下反吐療熱<lb/>
<pb n="KR3e0078_WYG_047-45b"/>
以寒則變證百出矣可不慎歟<lb/>
太陽病脈浮動數頭痛發熱微盜汗出而反惡寒者表<lb/>
未解也動數變胃中空虚客氣動膈短氣躁煩心中懊<lb/>
憹<hi>梔子檗皮湯  詳自汗</hi>　發汗吐下後虚煩不得眠反覆顛倒<lb/>
心中懊憹梔子豉湯　陽明病下之其外有熱手足温<lb/>
不結胸心中懊憹飢不能食但頭汗出者梔子豉湯<lb/>
陽明病脈浮而緊咽燥口苦腹滿而喘發熱汗出不惡<lb/>
寒反惡熱身重若下之則胃中空虚客氣動膈心中懊<lb/>
<pb n="KR3e0078_WYG_047-46a"/>
憹舌上胎者梔子豉湯　陽明病下之心中懊憹而煩<lb/>
有燥屎者大承氣湯　陽明病無汗小便不利心中懊<lb/>
憹身必發黄<hi>或用茵蔯湯梔子蘗皮湯</hi>
　　　欬<hi>嗽</hi>　<hi>瘂附</hi>
成欬則有聲無痰嗽則有聲有痰也肺主氣形寒飲冷<lb/>
則傷之使氣逆而不散衝擊咽膈令喉中淫淫如痒習<lb/>
習如梗而欬嗽也甚者連續不止坐卧不安言語不竟<lb/>
動引百骸聲聞四近矣欬嗽有寒者有熱者有停飲者<lb/>
<pb n="KR3e0078_WYG_047-46b"/>
有在表者有在裏者有在半表半裏者病各不同治亦<lb/>
有異如停飲與表寒相合而欬者小青龍湯停飲與裏<lb/>
寒相合而欬者真武湯邪熱在半表半裏而欬者小柴<lb/>
胡湯欬為肺疾必發散而可已然又有不可發者經曰<lb/>
欬而小便利不可發汗發汗則四肢厥冷又曰欬而發<lb/>
汗踡而苦滿腹中復堅此為逆也又脈數者為心刑肺<lb/>
金則死<lb/>
太陽傷寒表不解心下有水氣乾嘔發熱而欬或渇或<lb/>
<pb n="KR3e0078_WYG_047-47a"/>
利或噎或小便不利少腹滿或喘者小青龍湯主之<hi>水留</hi>
<hi>於胃故乾嘔而噎水射肺故喘欬水停心下故渇水入腸間故利水畜下焦故小便不利少腹滿與小青龍湯</hi>
<hi>發汗散水水氣内漬則所傳不一故有或為之證隨證消息治之</hi>　傷寒心下有水氣<lb/>
欬而微喘發熱不渇服湯已渇者此寒去欲解也小青<lb/>
龍湯主之<lb/>
小青龍湯方　麻黄<hi>去節</hi>芍藥　乾薑　細辛　桂枝<hi>去粗</hi>
　　<hi>皮各三兩</hi>五味子　半夏<hi>各半升/湯洗</hi>甘草<hi>炙二両</hi>
　右八味以水一斗先煮麻黄減二升去上沫内諸藥<lb/>
<pb n="KR3e0078_WYG_047-47b"/>
　煮取三升去滓温服一升<lb/>
　加減法　若微利者去麻黄加蕘花如雞子大熬令<lb/>
　赤色下利者不可攻其表汗出必脹滿麻黄發其陽<lb/>
　水漬入胃必作利蕘花下十二水水去則利止　若<lb/>
　渇者去半夏加栝蔞根三兩辛燥而苦潤半夏辛而<lb/>
　燥津液非渇者所宜則去之栝蔞味苦而生津液故<lb/>
　加之　若噎者去麻黄加附子一枚炮經曰水得寒<lb/>
　氣冷必相搏其人即䭇加附子温散水寒病人有寒<lb/>
<pb n="KR3e0078_WYG_047-48a"/>
　復發汗胃中冷必吐蚘去麻黄惡發汗　若小便不<lb/>
　利少腹滿去麻黄加茯苓四兩水畜下焦不行為小<lb/>
　便不利少腹滿麻黄發津液於外非所宜也茯苓泄<lb/>
　畜水於下加所當也　若喘者去麻黄加杏仁半升<lb/>
　去皮尖金匱要畧曰其人形腫故不内麻黄内杏子<lb/>
　以麻黄發其陽故也喘呼形腫水氣標本之疾<lb/>
　青龍象肝之兩歧而主兩傷之疾大青龍主榮衛之<lb/>
　兩傷此則主表不解而又加之心下有水氣則非麻<lb/>
<pb n="KR3e0078_WYG_047-48b"/>
　黄湯所能解桂枝湯所能散乃須小青龍始可袪除<lb/>
　表裏之邪氣耳表不可以麻黄發汗為君桂甘草佐<lb/>
　麻黄發散為臣欬逆而喘肺氣逆也内經曰肺欲收<lb/>
　急食酸以收之故用芍藥酸寒五味子酸温為佐以<lb/>
　收逆氣心下有水津液不行則腎氣燥急食辛以温<lb/>
　之是以乾薑細辛味辛熱半夏味辛温微熱為使以<lb/>
　散寒水逆氣收寒水散津液通行汗出而解矣心下<lb/>
　有水則所傳不一故又有増損之證水畜則津液不<lb/>
<pb n="KR3e0078_WYG_047-49a"/>
　行氣燥而渇去半夏則津液易復栝蔞根苦微寒潤<lb/>
　枯燥者也加之則津液通行水氣不行漬入腸間如<lb/>
　下利者不可攻表麻黄専主發散非下利所宜故去<lb/>
　之蕘花味苦寒為湧泄之劑水去則利止蕘花下水<lb/>
　故加之噎者去麻黄加附子經曰水得寒氣必冷水<lb/>
　寒相摶其人則噎噎為胃氣虚竭麻黄發汗非胃虚<lb/>
　冷所宜故去之附子味辛熱熱則温其氣辛則散其<lb/>
　寒故用為佐以為散冷寒之氣　凡邪客於體者在<lb/>
<pb n="KR3e0078_WYG_047-49b"/>
　外者可汗之在内者可下之在上者可湧之在下者<lb/>
　可滲之水畜下焦小便不利小腹滿滲泄可也非發<lb/>
　汗所宜故去麻黄加茯苓味甘淡専行津液内經曰<lb/>
　濕淫於内以淡滲之是也　若喘者去麻黄喘為氣<lb/>
　逆麻黄發陽故去之杏仁味苦甘温加之以泄逆氣<lb/>
　金匱要略曰其形腫者不用麻黄乃用杏子以麻黄<lb/>
　發其陽故喘逆形腫也<lb/>
太陽傷寒六日中風往來寒熱胸脇苦滿黙黙不欲飲<lb/>
<pb n="KR3e0078_WYG_047-50a"/>
食心煩喜嘔身有微熱或欬者小柴胡湯去人參加五<lb/>
味子乾薑<lb/>
陽明欬而表解胃實屬陽明病若反無汗小便利而嘔<lb/>
手足厥者必頭痛若但頭眩不惡寒能食者必咽痛<hi>詳胃</hi>
<hi>實</hi>
少隂病欬而下利譫語小便難者被火氣刼故也<hi>詳下利</hi>
　少隂病四逆其人欬者四逆散加五味子乾薑各五<lb/>
分　少隂病下利六七日欬而嘔渇心煩不得眠者猪<lb/>
<pb n="KR3e0078_WYG_047-50b"/>
苓湯　少隂病二三日不已至四五日腹痛小便不利<lb/>
四肢沈重疼痛自下利者此為有水氣其人欬者真武<lb/>
湯加五味子半升細辛乾薑各一兩<lb/>
傷寒欬逆上氣其脈散者死謂其形損故也　欬而失<lb/>
小便者不可發汗汗出則四肢厥冷<hi>論見遺溺</hi>
　　　附<lb/>
雲傷寒汗後喘欬不止恐傳肺痿補肺散　人參<hi>一兩</hi>五<lb/>
　　味子<hi>半兩</hi>桑白皮<hi>二/兩</hi>款冬花　蛤蚧<hi>一對</hi>　研為細末<lb/>
<pb n="KR3e0078_WYG_047-51a"/>
　每服五錢沸湯一盞調服<lb/>
傷寒汗下後咳嗽肺虚聲音嘶敗者宜<lb/>
阿膠散　薯蕷　阿膠<hi>炒</hi>五味子　麥門冬<hi>去/心</hi>白术<hi>各一</hi>
　　<hi>兩</hi>乾薑　桂枝<hi>各二/錢</hi>杏仁<hi>去皮三錢</hi>　上剉細每服七<lb/>
　錢水二盞入烏梅肉一錢同煎服<lb/>
傷寒汗下後喘欬煩躁氣滯澀邪氣逆者用<lb/>
桔梗湯　桔梗　桑白皮<hi>各一兩</hi>甘草　貝母　訶黎勒<lb/>
　　<hi>各半兩</hi>　研為細末每服五錢入五味子烏梅肉各<lb/>
<pb n="KR3e0078_WYG_047-51b"/>
　一錢水二鍾同煎服<lb/>
人參石膏湯　治傷寒欬嗽不已心煩及風熱頭疼精<lb/>
　神不利昏瞶宜服　人參<hi>去蘆五分</hi>石膏<hi>一/兩</hi>半夏<hi>湯炮</hi>梔子<lb/>
　　仁　黄芩<hi>各一錢</hi>川芎　白术　茯苓<hi>去/皮</hi>知母<hi>各一錢半</hi>
　　甘草<hi>炙二錢</hi>　上作一服水二鍾生薑三片煎至一<lb/>
　鍾不拘時服<lb/>
吳凡表寒欬嗽者脈浮惡寒身疼拘急而無汗也麻黄<lb/>
湯或三抝湯汗之痰唾如膠者金沸草散汗之若有熱<lb/>
<pb n="KR3e0078_WYG_047-52a"/>
者參蘇飲去木香人參加桑白皮杏仁麻黄汗之亦佳<lb/>
但察天時與病情斟約而用之也若虚弱人感冒風寒<lb/>
而欬嗽有痰或惡風頭疼乾嘔者宜人參杏仁湯凡傷<lb/>
寒二三日傳少陽經脈弦口苦發熱而欬嗽者小柴胡<lb/>
湯去人參大棗生薑加五味子乾薑主之若發熱胸中<lb/>
煩滿而欬者加炒栝蔞若胸脇痞滿發熱而欬者加枳<lb/>
殻桔梗主之凡隂證手足冷脈沈細而欬嗽者四逆湯<lb/>
加五味大抵傷寒欬嗽非比雜證同也按仲景治例有<lb/>
<pb n="KR3e0078_WYG_047-52b"/>
嗽者不分隂陽二證俱用五味子乾薑也蓋五味子收<lb/>
肺氣而止嗽以乾薑之辛温肺經散逆氣也<lb/>
瘂射干湯　治初秋暴雨冷及天行暴寒其熱喜伏於<lb/>
　内欬嗽曲折不可得氣息喉啞失聲乾嗽無唾喉中<lb/>
　如梗　射干　紫苑　當歸　獨活　麻黄　甘草<lb/>
　　<hi>各一兩</hi>生薑<hi>炮/</hi>橘皮　肉桂<hi>去粗/皮</hi>枳實<hi>炙各/二兩</hi>半夏<hi>洗二</hi>
　　<hi>兩半</hi>杏仁　<hi>皮尖炒兩半</hi>
　右㕮咀每服五錢水一盞半煎至八分去滓温服<lb/>
<pb n="KR3e0078_WYG_047-53a"/>
　　　直視<hi>目中不了了</hi>
成直視者視物而睛不轉動也睛轉者非也水之精為<lb/>
志火之精為神目者心之使也神所寓焉肝之外候也<lb/>
精神榮焉針經曰五臟六府之氣皆上注於目而為之<lb/>
精<hi>精之窠為眼骨之精為瞳子筋之精為黒血之精為絡氣之精為白肌肉之精為拘束裹擷</hi>五藏<lb/>
氣血調和精氣充榮則目和而明矣邪氣壅盛冒其正<lb/>
氣則神識不慧藏精之氣不上榮於目則目為之直視<lb/>
傷寒直視邪氣已極證多難治<hi>狂言直視為腎絶直視揺頭為心絶直視譫語</hi>
<pb n="KR3e0078_WYG_047-53b"/>
<hi>喘滿者死下利者亦死又劇者發則不識人循衣摸牀愓而不安微喘直視脈弦者生濇者死皆邪盛而正氣</hi>
<hi>脫</hi>經曰衂家不可發汗汗則額陷脈緊急直視不能眴<lb/>
以肝受血而能視亡血家肝氣已虚本氣又弱又發汗<lb/>
亡陽則隂陽俱虚所致也此雖逆未為甚又直視與目<lb/>
中不了了形證相近一可治一不可治也<lb/>
太陽衂家不可發汗汗出則額上陷脈急直視不能眴<lb/>
不得眠<hi>詳衂</hi>　汗後身猶灼熱名風温脈隂陽俱浮自汗<lb/>
身重多眠語言難出若被下者小便不利直視失溲<hi>詳風</hi>
<pb n="KR3e0078_WYG_047-54a"/>
<hi>温</hi>　陽明傷寒吐下後不解不大便至十餘日<lb/>
日晡所發潮熱不惡寒獨語如見鬼狀劇者發<lb/>
則不識人循衣摸牀惕而不安微喘直視脈弦<lb/>
者生濇者死<lb/>
直視譫語喘滿者死下利者亦死<lb/>
傷寒六七日目中不了了睛不和無表裏證大便難身<lb/>
微熱者此為實也急下之宜大承氣湯<lb/>
　呉若戴眼反折者此為上視絶汗乃出大如貫珠不<lb/>
<pb n="KR3e0078_WYG_047-54b"/>
　流此膀胱絶也其目中不了了能視物但見一半而<lb/>
　不見一半所有譫妄而胡言者是也若内實不大便<lb/>
　者宜下之内虚者多難治也<lb/>
　　　鬱冐　<hi>昬憒</hi>　<hi>舊以叉手冒心濫入今去之</hi>
成鬱為鬱結而氣不舒冒為昬冒而神不清俗謂之昬<lb/>
迷是也皆因虚乗寒所致經曰諸虚乗寒者則為厥鬱<lb/>
冒不仁此寒氣乗虚中上也駱龍吉以附子湯倍人參<lb/>
川芎天麻乾薑之類主之又曰太陽病先下之不解因<lb/>
<pb n="KR3e0078_WYG_047-55a"/>
復發汗以此表裏俱虚其人因冒冒家汗出自愈由表<lb/>
和也若不得汗不解者以人參三白湯加川芎天麻如<lb/>
下虚脈微者加附子以温腎經乃固本也經曰滋苖者<lb/>
必固本伐下者枯其上此之謂也要畧曰新産婦人有<lb/>
三病一痙二鬱冒三大便難亡血復汗寒多鬱冒又曰<lb/>
産婦鬱冒其脈微弱不能食大便堅者蓋由血虚而厥<lb/>
厥而必冒冒家欲解必大汗出觀此則鬱冒為虚寒可<lb/>
知矣又少隂病下利止而頭眩時時自冒者死以其虚<lb/>
<pb n="KR3e0078_WYG_047-55b"/>
極而脫也<lb/>
太陽病先下之而不愈因復發汗以此表裏俱虚其人<lb/>
因致冒冒家汗出自愈所以然者汗出表和故也裏未<lb/>
和然後復下之<hi>成氏以鬱訓冒疑未瑩按說文冒字以曰久目曰即小兒及蠻夷頭衣也此致</hi>
<hi>冒者謂若物蒙蔽其目也是昬迷之義今以冒為鬱不惟失六書之本㫖且失病情及仲景之意也裏未和時</hi>
<hi>刻作得裏和或増未字而不去得字則舛於文理今以宋本正之</hi>　諸乘寒者則為厥<lb/>
鬱冒不仁口急不能言戰慄也　太陽與少陽併病頭<lb/>
項强痛或眩冐時如結胸心下痞鞭者當刺大椎肺俞<lb/>
<pb n="KR3e0078_WYG_047-56a"/>
肝俞<hi>詳項强</hi>
陽明病人與小便不利大便乍難乍易時有微熱喘冒<lb/>
不能卧有燥屎也宜大承氣湯　少隂病但欲寐下利<lb/>
止而頭眩時時自冒者死厥隂下利清穀脈沈遲其人<lb/>
面赤身有微熱必鬱冒汗出而解<hi>詳下利</hi>
傷寒吐下後虚煩脈甚微八九日心下痞鞭脇下痛氣<lb/>
上衝咽喉眩冒經脈動惕者久而成痿<lb/>
海傷寒傳至五六日間漸變神昏不語或睡中獨語一<lb/>
<pb n="KR3e0078_WYG_047-56b"/>
二句目赤唇焦舌乾不飲水稀粥與之則咽不與則不<lb/>
思六脈細數而不洪大心下無痞腹中不滿大小便如<lb/>
常或傳至十日已來形貌如醉醫見神昏不已多用大<lb/>
承氣湯下之則誤矣蓋不知此熱傳手少隂心經也然<lb/>
又未知自何經而來答曰本太陽經傷風風為陽邪傷<lb/>
衛隂血自燥熱結膀胱主病逆傳於丙丙丁兄妹由是<lb/>
傳心心火自上迫熏肺所以神昏也蓋肺為清肅之藏<lb/>
曰有火邪是令神昏宜梔子黄連黄芩湯若脈在丙者<lb/>
<pb n="KR3e0078_WYG_047-57a"/>
導赤散脈在丁者㵼心湯若誤用涼膈散此乃氣中之<lb/>
血藥也如右手寸脈沈滑有力者則可用之或用犀角<lb/>
地黄湯近於是已本方所說若無犀角以升麻代之是<lb/>
陽明經藥也此解陽明經血中熱藥若脈浮沈俱有力<lb/>
者此是丙丁俱有熱可以導赤散㵼心湯各半服之則<lb/>
宜矣此證膀胱傳丙足傳手經者下傳上也丙傳丁者<lb/>
表傳裏也壬傳丁者艮之離也越經傳者又為腑傳臟<lb/>
也活人云傷寒只傳足經不傳手經者此言不盡其意<lb/>
<pb n="KR3e0078_WYG_047-57b"/>
也有從足經而傳手經者何以知之經云傷寒或止傳<lb/>
一經或間傳三經不可一途取之但視其脈與外證治<lb/>
之此活法也與食則咽者邪不在胃也不與則不思者<lb/>
以其神昏故也邪熱既不在裏誤用承氣下之其死也<lb/>
必矣<hi>脈在丙者脈浮也脈在丁者脈沈也<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>丙丁俱有熱者浮沈俱有力也</hi>
余雲衢太史形氣充壯飲噉兼人辛夘夏六月患熱病<lb/>
肢體不甚熱而間揚擲手足如躁擾狀昏憒不知人事<lb/>
時發一二語不可了而非譫也脈微細如欲絶有謂是<lb/>
<pb n="KR3e0078_WYG_047-58a"/>
隂證宜温者有謂當下者時座師陸葵日先生與曽植<lb/>
齋馮琢菴二太史皆取決於余余謂是陽病見隂脈在<lb/>
治為不治然素稟如此又值酷暑外爍酒炙内炎宜狂<lb/>
熱如焚脈洪數有力而此何為者豈熱氣怫鬱不得伸<lb/>
而然耶且不大便七日矣始以大柴胡湯主之時大黄<lb/>
止用二錢又熟煎而太醫王雷菴力争以為太少不若<lb/>
用大承氣余曰如此脈證豈宜峻下待大柴胡不應而<lb/>
後用調胃承氣調胃承氣不應而後用小承氣以及大<lb/>
<pb n="KR3e0078_WYG_047-58b"/>
承氣未晩也已服藥大便即行脈已出手足温矣余謂<lb/>
雷菴曰設用大承氣能免噬臍之悔哉繼以黄連解毒<lb/>
湯數服而平七月初遂與陸先生同典試南京不復發<lb/>
矣明年余請告歸里偶得劉河間傷寒直格讀之中有<lb/>
云畜熱内甚脈須疾數以其極熱畜甚而脈道不利反<lb/>
致脈沈細而欲絶俗未明造化之理反謂傳為寒極隂<lb/>
毒者或始得之陽熱暴甚而便有此證候者或兩感熱<lb/>
甚者通宜解毒加大承氣下之下後熱稍退而未愈者<lb/>
<pb n="KR3e0078_WYG_047-59a"/>
黄連解毒湯調之或微熱未除者涼膈散調之或失下<lb/>
熱極以致身冷脈微而昏冒將死若急下之則殘隂暴<lb/>
絶而死蓋陽氣後竭而然也不下亦死宜涼膈散或黄<lb/>
連解毒湯養隂退陽積熱漸以宣散則胸中再暖而脈<lb/>
漸以生然後撫卷而嘆曰古人先得我心矣余太史所<lb/>
患正失下熱極以至身冷脈微而昏冒欲絶者也下與<lb/>
不下大下與微下死生在呼吸間不容髮嗚呼可不慎<lb/>
哉宜表而出之以為世鑒<lb/>
<pb n="KR3e0078_WYG_047-59b"/>
　　　不能言<lb/>
成不能言及語言難出有二證其一則太陽風温其一<lb/>
則少隂咽中生瘡是皆傳經之邪熱氣壅蔽所致隂寒<lb/>
之證氣血通行則闗節開張語言出矣<lb/>
太陽發汗已身猶灼熱名風温脈尺寸俱浮自汗身重<lb/>
多眠鼻鼾語言難出<hi>詳風温</hi>
少隂病咽中傷生瘡不能言語聲不出者苦酒湯<lb/>
　呉凡瘖瘂不言有六一者少隂病咽中傷生瘡不能<lb/>
<pb n="KR3e0078_WYG_047-60a"/>
　語言者以雞子苦酒湯主之二者狐惑傷寒上唇有<lb/>
　瘡咽乾聲嗄者治見本條三者痙證口噤不能言者<lb/>
　亦見本條四者熱病瘖啞不言三四日不得汗出者<lb/>
　死五者熱甚火傷肺金不能言者宜清肺降火則愈<lb/>
　六者風熱壅盛咳嗽聲嗄者以消風降痰火治又有<lb/>
　失於發散風邪伏於肺中者當發散之<lb/>
　　　鼻鼾鼻鳴<lb/>
成風温則鼻鼾太陽中風則鼻鳴由風氣壅塞衛氣不<lb/>
<pb n="KR3e0078_WYG_047-60b"/>
利所致陽明少陽三隂雖亦有中風然邪不在邪故鼻<lb/>
不鳴而不鼾也<lb/>
太陽中風陽浮隂弱陽浮熱自發隂弱汗自出嗇嗇惡<lb/>
寒淅淅惡風翕翕發熱鼻鳴乾嘔者桂枝湯　汗已身<lb/>
猶灼熱脈浮自汗身重多眠鼻鼾語言難出不可下不<lb/>
可火<lb/>
　<lb/>
　證治準繩卷四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證治準繩卷四十二</head> <lb/>
    <p>
<pb n="KR3e0078_WYG_042-1a"/>
欽定四庫全書<lb/>
　證治準繩卷四十二<lb/>
　　　　　　　　　　　　明　王肯堂　撰<lb/>
　傷寒<lb/>
　　陽明病<lb/>
　　　胃實不大便　自汗　不得卧　潮熱　譫語<lb/>
　　　狂亂<lb/>
黄陽明之為病胃家實是也謂之正陽陽明屬下證輕<lb/>
<pb n="KR3e0078_WYG_042-1b"/>
則大柴胡重則大小承氣此邪自陽明經傳入府者經<lb/>
曰陽明病脈遲雖汗出不惡寒者其身必重短氣腹滿<lb/>
有潮熱者此欲解可攻裏也手足濈然汗出者此是大<lb/>
便已鞭也大承氣主之若汗多微發熱惡寒者外未解<lb/>
也其熱不潮未可與承氣湯若腹滿不通者可與小承<lb/>
氣湯微和胃氣勿令大泄下謂陽明亦有在經者未全<lb/>
入府猶宜解外縱有大滿大府不通亦不過小承氣微<lb/>
下之入胃在經猶宜兩審也其陽明一證少有自病多<lb/>
<pb n="KR3e0078_WYG_042-2a"/>
因太陽傳入兼與太陽陽明合病用葛根湯者是也少<lb/>
陽陽明合病用黄芩芍藥湯者是也自少陽傳入陽明<lb/>
及未合併病者亦然<lb/>
陽明經治法有汗吐下温和解刺<lb/>
　汗<lb/>
　　桂枝湯　麻黄湯　五苓散<hi>此亦作汗劑</hi>麻黄連軺赤<lb/>
　　小豆湯<lb/>
　吐<lb/>
<pb n="KR3e0078_WYG_042-2b"/>
　　梔子豉湯<lb/>
　下<lb/>
　　調胃承氣湯　大承氣湯　抵當湯　麻仁丸<lb/>
　　茵蔯蒿湯　小承氣湯<lb/>
　温<lb/>
　　吳茱茰湯　四逆湯<lb/>
　和解<lb/>
　　白虎湯　白虎加人參湯　猪苓湯　小柴胡湯<lb/>
<pb n="KR3e0078_WYG_042-3a"/>
　　蜜導煎　猪膽汁　土瓜根　梔子蘗皮湯<lb/>
　刺<lb/>
　　熱入血室刺期門<lb/>
問曰病有太陽陽明有正陽陽明有少陽陽明何謂也<lb/>
答曰太陽陽明者脾約是也<hi>經曰跌陽脈浮而濇浮則胃氣强濇則小便數浮濇</hi>
<hi>相博大便則難其脾為約麻仁丸主之承太陽病三日發汗不解蒸蒸發熱者屬胃也調胃  氣湯主之</hi>正<lb/>
陽陽明者胃家實是也少陽陽明者發汗利小便已胃<lb/>
中燥煩熱大便難是也<hi>宜小承氣湯微溏之蓋少陽復不可下也  按本草大黄酒浸</hi>
<pb n="KR3e0078_WYG_042-3b"/>
<hi>入太陽經酒洗入陽明經病之髙下全在酒之多少以引之耳又按太陽陽明正陽陽明承氣湯中俱用酒浸</hi>
<hi>惟少陽陽明為下經故小承氣湯中不用酒浸也以此推之則太陽陽明當用調胃承氣湯蓋以調胃承氣既</hi>
<hi>附在太陽篇中而大黄下註曰酒浸正陽陽明當用大承氣其大黄註曰酒洗少陽陽明當用小承氣湯不惟</hi>
<hi>大黄不用酒浸洗而少陽禁汗下故去芒硝之峻劑而且當少少與之也書此以駁成氏之誤又須識太陽陽</hi>
<hi>明脾約丸少陽陽明又可大柴胡也又有說在不大便之條</hi>問曰何縁得陽明病答<lb/>
曰太陽病發汗若下若利小便此亡津液胃中乾燥因<lb/>
轉屬陽明不更衣内實大便難者此名陽明也<hi>成本太陽病不</hi>
<hi>解因發汗利小便亡津液胃中乾燥太陽之邪入府轉屬陽明古人登厠必更衣不更衣者通為不大便不更</hi>
<pb n="KR3e0078_WYG_042-4a"/>
<hi>衣則胃中物不得泄故為内實胃無津液加之蓄熱大便則難為陽明裏實也</hi>傷寒脈浮而緩<lb/>
手足自温者是繫在太隂太隂者身當發黄若小便自<lb/>
利者不能發黄至七八日大便鞭者為陽明病也<hi>成浮為陽</hi>
<hi>邪緩為脾脈傷寒脈浮緩太隂客熱邪在三陽則手足足自熱邪在太隂則手足温邪在少隂厥隂則手足寒今手</hi>
<hi>温是知繫在太隂也太隂土也為邪蒸之則色見於外當發身黄小便自利者熱不内蓄不能發黄至七八日</hi>
<hi>大便鞭者即太隂之邪入府轉屬陽明也</hi>陽明病若能食名中風不能食名<lb/>
中寒<hi>成陽明病以飲食别受風寒者以胃為水穀之海風為陽邪陽氣殺穀故中風者能食寒為隂邪隂</hi>
<hi>邪不殺穀故傷寒者不能食</hi>陽明病但頭眩不惡寒故能食而欬其<lb/>
<pb n="KR3e0078_WYG_042-4b"/>
人必咽痛若不欬者咽不痛<hi>按目眩之眩其字從目从𤣥謂其眼中黒暗也頭眩</hi>
<hi>之眩當作若藥不瞑眩之眩訓之謂眩憒亂也謂其頭岑岑然憒亂而不寧也凡書皆當活看不可拘執成陽</hi>
<hi>明病身不重痛但頭眩而不惡寒者陽明中風而風氣上攻也經曰陽明病若能食名中風風邪攻胃胃氣上</hi>
<hi>逆則欬咽門者胃之系欬甚則咽傷故必咽痛若胃氣不逆則不欬其咽亦不痛也  胃氣主嘔肺氣主欬成</hi>
<hi>氏以胃氣上逆則欬恐非蓋風邪侵肺也肺雖不為足經肺主氣風為氣類</hi>陽明病不能食<lb/>
攻其熱必噦所以然者胃中虛冷故也以其人本虛故<lb/>
攻其熱必噦<hi>成不能食胃中本寒攻其熱復虚其胃虚寒相搏故令噦也經曰關脈弱胃氣虚有</hi>
<hi>熱不可大攻之熱去則寒起此之謂也</hi>陽明病脈遲食難用飽飽則微煩<lb/>
<pb n="KR3e0078_WYG_042-5a"/>
頭眩必小便難此欲作穀疽雖下之腹滿如故所以然<lb/>
者脈遲故也<hi>成陽明病脈遲則邪方入裏未化為熱也胃中有寒食難用飽飽則微煩而頭眩者</hi>
<hi>穀氣與寒氣相搏也寒熱相搏必小便難利者不能發黄言穀熱得泄也小便不利則穀氣醖釀成熱不得泄</hi>
<hi>出身必發黄疸黄也以其發於穀氣之熱故名穀疸熱實者下之則愈脈遲為寒故雖下之祇益其寒腹滿亦</hi>
<hi>不減也經曰脈遲尚未可攻</hi>陽明病欲解時從申至酉止<hi>陽明燥金旺於申酉</hi>
<hi>戌向旺時是為欲解</hi>傷寒嘔多雖有陽明證不可攻也<hi>見嘔</hi>陽明病<lb/>
面合赤色不可攻之必發熱色黄小便不利也<hi>成合通也陽明</hi>
<hi>病面色通赤者熱在經也不可下之下之虛其胃氣耗其津液經中之熱乘虛入胃必發熱色黄小便不利也</hi>
<pb n="KR3e0078_WYG_042-5b"/>
<hi>故張夫陽明病理必近於可下但以面赤其熱猶在經  云不可攻若攻之則經中之熱悉入于胃鬱蓄而發</hi>
<hi>黄色譬如下之太早成結胸之類</hi>陽明病心下鞭滿者不可攻之攻之<lb/>
利遂不止者死利止者愈<hi>陽明病腹滿者為邪氣入府可下之心下鞕滿則邪氣尚</hi>
<hi>淺未全入府不可便下之得利止者為邪氣去正氣安正氣安則愈若因下利不止者為正氣脫而死  尚淺</hi>
<hi>淺字不如髙字</hi>
　　　胃實不大便<hi>大便難</hi>　<hi>大便鞭/</hi>　<hi>燥屎</hi>
成不大便大便難大便鞭燥屎悉屬裏證宜下者多矣<lb/>
然而有表未罷風濕相搏尤宜先解表已而下之可也<lb/>
<pb n="KR3e0078_WYG_042-6a"/>
如經曰傷寒不大便六七日頭痛有熱者小便清知不<lb/>
在裏仍在表是也其證多見於陽明蓋胃土萬物所歸<lb/>
無所復傳自太陽少陽傳入者衆所共知而於三隂傳<lb/>
入者鮮或能識若能熟視其微則三隂有急下之證多<lb/>
矣豈非仲景之微意歟<lb/>
胃實有表者先解表傷寒不大便六七日頭痛有熱者<lb/>
與承氣湯其小便清者知不在裏仍在表也須當發汗<lb/>
若頭痛者必衂宜桂枝湯<hi>三時羌活湯成不大便六七日頭痛有熱者故宜當下若</hi>
<pb n="KR3e0078_WYG_042-6b"/>
<hi>小便清者知裏無熱則不可下經曰小便數者大便必鞭不更衣十日無所苦也況此不大便六七日小便清</hi>
<hi>者不可責邪在裏是仍在表也與桂枝湯以解外若頭痛不已為表不罷鬱甚于經迫血妄行上為衂也  丹</hi>
<hi>謹按外證未解不可下下為逆今頭痛有熱宜解表反與承氣正是責其妄下之過也故下文又言小便清者</hi>
<hi>知其無裏邪不當行承氣又繼之曰須當發汗曰頭痛必衂血宜桂枝湯反覆告戒論意甚明而註反直曰故</hi>
<hi>當宜下想因六七日不大便爾雖不大便他無所苦候表解然後攻之正仲景法也註意似未瑩</hi>陽明<lb/>
病脈浮無汗而喘者發汗則愈宜麻黄湯　陽明病脇<lb/>
下鞕滿大便不利而嘔舌上白胎者可與小柴胡湯上<lb/>
焦得通津液得下胃氣因和身濈然汗出而解也<hi>陽明病腹</hi>
<pb n="KR3e0078_WYG_042-7a"/>
<hi>滿不大便舌上胎黄者為邪熱入府可下若脇下鞕滿雖不大便而嘔舌上白胎者為邪未入府在表裏之間</hi>
<hi>與小柴胡湯以和解之上焦得通則嘔止津液得下則胃氣因和汗出而解</hi>陽明中風脈弦<lb/>
浮大而短氣腹都滿脇下及心痛久按之氣不通鼻乾<lb/>
不得汗嗜卧一身及面目悉黄小便難有潮熱時時噦<lb/>
耳前後腫刺之小差外不解病過十日脈續浮者與小<lb/>
柴胡湯脈但浮無餘證者與麻黄湯若不尿腹滿加噦<lb/>
者不治<hi>成脈浮大為陽風在表也弦則為隂風在裏也短氣腹滿脇下及心痛風熱壅于腹中而不通</hi>
<hi>也若寒客于内而痛者按之則寒氣散而痛止此以風熱内壅故雖久按而氣亦不通陽明病鼻乾不得卧自</hi>
<pb n="KR3e0078_WYG_042-7b"/>
<hi>汗出者邪在表也此鼻乾不得汗而嗜卧者風熱内攻不干表也一身及面目悉黄小便難有潮熱時時噦者</hi>
<hi>風熱攻于胃也陽明之脈出大迎循頰車上耳過客主人熱勝則腫此風熱在經故耳前後腫刺之經氣通腫</hi>
<hi>則小差如此者外證罷則可攻若外證不解雖過十日脈續浮者邪氣猶在半表半裏與小柴胡湯若其脈但</hi>
<hi>浮而不弦又無諸裏証者是邪但在表也可與麻黄湯以發其汗若不尿腹滿加噦者關格之疾也故云不治</hi>
<hi>難經曰闗格者不得盡其命而死</hi>
口苦咽乾脈浮緊宜和陽明中風口苦咽乾腹滿微喘<lb/>
發熱惡寒脈浮而𦂳若下之則腹滿小便難也<hi>發熱惡寒表未</hi>
<hi>解也而悞下之則亡隂無隂則陽無以化故腹滿小便難也許學士云宜小柴胡湯</hi>陽明腹滿脈<lb/>
<pb n="KR3e0078_WYG_042-8a"/>
浮𦂳口苦咽乾而喘若發熱汗出不惡寒反惡熱身重<lb/>
者忌發汗忌加燒針忌下<hi>論見自汗</hi>陽明病脈浮而𦂳者潮<lb/>
熱發作有時但浮者必盜汗出<lb/>
　右胃家實不大便雖三尺之童亦知可下也殊不知<lb/>
　仲景之法雖有胃實證若表未解及有半表者亦先<lb/>
　用桂枝柴胡以解外然後視虛實消息之也<lb/>
胃實表解無證者忌攻大便鞭者導之陽明病自汗出<lb/>
若發汗小便自利者此為津液内竭雖硬不可攻之當<lb/>
<pb n="KR3e0078_WYG_042-8b"/>
須自欲大便時宜用蜜煎導而通之若土瓜根及入猪<lb/>
膽汁皆可導之<lb/>
蜜煎導法<lb/>
　用蜜七合入銅器中微火熬稍凝似飴狀攪之勿令<lb/>
　焦候可丸以手捻作挺子令頭銳大如指長二寸許<lb/>
　乘熱急作之納穀道中用手急捺住欲大便時乃去<lb/>
　之　又猪膽汁方用大猪膽一箇瀉汁和醋少許和<lb/>
　勻灌入穀道中如飯時頃大便自去<lb/>
<pb n="KR3e0078_WYG_042-9a"/>
便鞭無所苦者俟之太陽病寸緩闗浮尺弱其人發熱<lb/>
汗出復惡寒不嘔但心下痞者此以醫下之也如其不<lb/>
下者病人不惡寒而渴此轉屬陽明也小便數者大便<lb/>
必鞭不更衣十日無所苦也渴欲飲水少少與之但以<lb/>
法救之渴者宜五苓散<hi>成太陽病脈陽浮隂弱為邪在表今寸緩闗浮尺弱邪氣漸傳</hi>
<hi>裏則發熱汗出復惡寒者表未解也傳經之邪入裏裏不和者必嘔此不嘔但心下痞者醫下之早邪氣留於</hi>
<hi>心下也如其不下者必漸不惡寒而渴太陽之邪轉屬陽明也若吐若下若發汗後小便數大便鞭者當與小</hi>
<hi>承氣湯和之此不因吐下發汗後小便數大便鞭若是無滿實雖不更衣十日無所苦也候津液還入胃中小</hi>
<pb n="KR3e0078_WYG_042-9b"/>
<hi>便數少大便必自出也渴欲飲水者少少與之以潤胃氣但審邪氣所在以法救之如渴不止與五苓散是也</hi>
<hi>無張或問上條云小便數者大便必鞭不更衣十數日  所苦也嘗有四五日六七日不大便者即為攻之今</hi>
<hi>言十日不更衣而不用攻伐何也曰此非結熱乃津液不足雖十日不更衣亦無所苦也經曰陽明病本自汗</hi>
<hi>出醫更重發汗病已瘥尚微煩不了了者此大便必鞭故也以亡津液胃中乾燥故令大便硬當問其小便日</hi>
<hi>幾行本小便日三四行今日再行故知大便不久出為小便數少以津液當還胃中故知不久大便也夫不便</hi>
<hi>者若有潮熱譫語可下之證者然後可以攻之其不大便而無諸下證者此津液不足當須自審愼勿以日數</hi>
<hi>久而輒為攻下也</hi>陽明病本自汗出醫更重發汗病已差尚微<lb/>
煩不了了者此大便必鞭故也以亡津液胃中乾燥故<lb/>
<pb n="KR3e0078_WYG_042-10a"/>
令大便鞭當問其小便日幾行若本小便日三四行今<lb/>
日再行故知大便不久出今為小便數少以津液當還<lb/>
入胃中故知不久必大便也<lb/>
胃實表解有證者隨證攻之陽明病潮熱不大便六七<lb/>
日恐有燥糞欲知之法少與小承氣湯轉失氣者有燥<lb/>
屎可攻若不轉失氣者無燥屎不可攻<hi>方論見潮熱</hi>陽明病<lb/>
汗出大便鞭而讝語者宜小承氣湯<hi>方見讝語</hi>不大便腹滿<lb/>
者宜下之若但繞臍痛者則為燥屎宜承氣湯　若心<lb/>
<pb n="KR3e0078_WYG_042-10b"/>
下至小腹滿痛者則為結胸宜陷胸湯<hi>論見腹痛</hi>陽明病不<lb/>
吐不下心煩者可與調胃承氣湯<hi>成註吐後心煩謂之内煩下後心煩謂之</hi>
<hi>虚煩今陽明病不吐不下心煩則是胃有鬱熱也與調胃承氣湯以下鬱熱  按陽明一證分為太陽正陽少陽三等而</hi>
<hi>以調胃大小承氣下之者按本草曰大黄酒浸入太陽經酒洗入陽明經浸乆於洗得酒氣為多故能引之于至髙之分</hi>
<hi>若物在山巔人迹不及必射以取之也故仲景以調胃承氣收入太陽門而大黄下註曰酒浸及詳其用本湯一則曰少</hi>
<hi>少温服二則曰當和胃氣與調胃承氣湯又詳本湯之證則曰不吐不下心煩者又發汗不解蒸蒸發熱又吐後腹脹滿</hi>
<hi>是太陽陽明去表未逺其病在上不當攻下故用緩劑以調和之也及至正陽陽明則皆曰急下之與大承氣湯而大承</hi>
<hi>氣湯中大黄下註曰酒洗是洗輕于浸微升其走下之性以治其中也至少陽陽明則去正陽而逼太隂其分為下故小</hi>
<pb n="KR3e0078_WYG_042-11a"/>
<hi>承氣湯中大黄不用酒制少陽不宜下故又曰少與曰微溏之勿令大泄下此仲景之妙法也東垣不審胃之</hi>
<hi>云者乃仲景置調胃承氣于太陽篇太陽不宜下故又稱胃以别之却踵成氏之謬以小承氣治太陽脾約之</hi>
<hi>證以調胃承氣治正陽陽明大承氣之證余又不能無辨</hi>小便不利大便乍難乍易<lb/>
有微熱喘冒不卧宜大承氣湯<hi>論見不得卧</hi>傷寒六七日目<lb/>
中不了了睛不和無表裏證大便難身微熱者此為實<lb/>
也急下之宜大承氣湯<hi>成諸脈皆屬于目傷寒六七日邪氣入裏之時目中不了了睛</hi>
<hi>不和者邪入内甚上熏于目也無表裏證大便難者裏實也身大熱者表實也身微熱者裏實也針經曰熱病</hi>
<hi>目不明熱不已者死此目中不了了睛不和則證近危惡也須急與大承氣湯下之</hi>跌陽脈浮而<lb/>
<pb n="KR3e0078_WYG_042-11b"/>
濇浮則胃氣强澀則小便數浮澀相搏大便則難其脾<lb/>
為約麻仁丸主之<hi>成跌陽者脾胃之脈診浮為陽知胃氣强澀為隂知脾為約約者儉約之</hi>
<hi>約又約束之約内經曰飲入于胃游溢精氣上輸于脾脾氣散精上歸于肺通調水道下輸膀胱水精四布五</hi>
<hi>經並行是脾主為胃行其津液者也今胃强脾弱約束津液不得四布但輸膀胱致小便數大便難與脾約丸</hi>
<hi>通膓潤燥</hi>
麻仁丸方<lb/>
　　麻子仁<hi>二升</hi>芍藥<hi>半/斤</hi>枳實<hi>半斤/炒</hi>大黄<hi>去皮/一斤</hi>厚朴<hi>去麄皮炙</hi>
　　<hi>一斤</hi>杏仁<hi>一斤去皮尖别熬作脂</hi>　六味為末煉蜜丸如桐子<lb/>
<pb n="KR3e0078_WYG_042-12a"/>
　大飲服十丸日三服漸加以知為度<lb/>
　<hi>成内經曰脾欲緩急食甘以緩之麻子杏仁之甘緩脾而潤燥津液不足以酸收之芍藥之酸以斂津液</hi>
　<hi>腸燥胃强以苦泄之枳實厚朴大黄之苦下燥結而泄胃强也</hi>
陽明證其人喜忘者必有蓄血所以然者本有久瘀血<lb/>
故令喜忘屎雖鞭大便反易<hi>去聲</hi>其色必黒宜抵當湯主<lb/>
之<hi>方見畜血</hi>無表裏證下後脈數不解消穀易饑六七日不<lb/>
大便者有瘀血宜抵當湯<lb/>
　許有一士人家病二人皆旬日矣一則身熱無汗大<lb/>
<pb n="KR3e0078_WYG_042-12b"/>
　便不通小便如澀神昏而睡診其脈長大而實子用<lb/>
　承氣下之而愈一則陽明自汗大便不通小便利津<lb/>
　液少口乾燥其脈亦大而虛作蜜煎三易之下燥糞<lb/>
　得溏利而解其家曰皆陽明不通何以治之異予曰<lb/>
　二證雖相似然自汗小便利者不可蕩滌五藏為無<lb/>
　津液也然則傷寒大證相似兩證稍有不同宜仔細<lb/>
　斟酌正如格局看命雖年月日時皆同而貴賤窮通<lb/>
　不相侔者於一時中有淺深故知不可不謹<lb/>
<pb n="KR3e0078_WYG_042-13a"/>
　一便初鞭後溏仲景論中有四證内有二證不言小<lb/>
　便一證言小便不利一證言小便少其二證不言小<lb/>
　便者陽明病潮熱不大便六七日與小承氣湯不轉<lb/>
　失氣者此但初鞭後必溏不可攻之此胃中邪熱未<lb/>
　作實者也又太陽病下之心中懊憹而煩腹滿者初<lb/>
　鞭後必溏此虛煩熱在上胃中無燥屎者也其一證<lb/>
　小便不利者陽明病中寒不能食小便不利手足濈<lb/>
　然汗出此欲作痼瘕必大便初鞭後溏所以然者以<lb/>
<pb n="KR3e0078_WYG_042-13b"/>
　胃中水穀不别故也又一證言小便少者服承氣湯<lb/>
　一升若不大便六七日小便少者雖不能食但初鞭<lb/>
　後必溏未定成鞭攻之必溏須小便利屎定鞭乃可<lb/>
　攻之是知仲景測大便法皆以小便覘之如小便清<lb/>
　知不在裏利不止者利其小便小便數少津液當還<lb/>
　入胃中必大便皆可騐者然小便利屎定鞭固為可<lb/>
　攻亦有小便自利大便鞭而不可攻者何哉陽明病<lb/>
　自汗或發汗小便自利此為津液内竭雖鞭不可攻<lb/>
<pb n="KR3e0078_WYG_042-14a"/>
　之當須自欲大便宜蜜煎導蓋非裏實故不可攻也<lb/>
　太陽病又一證云若吐若下若發汗微煩小便數大<lb/>
　便鞭與小承氣湯和之此兩證汗後大便鞭小便利<lb/>
　皆同而治法不同者後證為有傳邪故微煩又因發<lb/>
　汗吐下後小便數内亡津液大便鞭是熱邪入裏故<lb/>
　以小承氣利之至若前證小便自利以無傳邪故無<lb/>
　煩證大便雖鞭不得為裏熱但腸頭乾燥止可用蜜<lb/>
　導也讀仲景書者宜詳究焉<lb/>
<pb n="KR3e0078_WYG_042-14b"/>
　　　不得卧<lb/>
不得眠隂陽皆有之正病於不得眠者陽明也若少隂<lb/>
當病於欲寐今乃不得眠縁陽氣入少隂經非少隂正<lb/>
病也有因汗下而然者有不因汗下而然者有因火逆<lb/>
而然者治見本條但不得卧皆為熱證其有太陽汗下<lb/>
之後晝日煩燥不得眠一證雖用乾薑附子湯蓋復其<lb/>
汗下所亡之陽非治其所感之寒病也不得眠為常證<lb/>
然少隂脈沈細自利煩躁不得眠者死傷寒發熱下利<lb/>
<pb n="KR3e0078_WYG_042-15a"/>
厥逆煩躁不得卧者亦死俱為正氣弱陽不能復故也<lb/>
　活人云汗為心之液汗多則神昏故不眠大熱則神<lb/>
　不清故不眠大下則動血心主血故不眠瘥後熱氣<lb/>
　未散隂氣未復故不眠<lb/>
太陽病二三日不得卧但欲起心下必結脈微弱者此<lb/>
有寒分也桂枝加厚朴杏子湯　傷寒脈浮以火劫之<lb/>
驚狂起卧不得安者桂枝去芍藥加蜀漆龍骨牡蠣救<lb/>
逆湯　下後復發汗晝日煩燥不得眠夜而安靜不嘔<lb/>
<pb n="KR3e0078_WYG_042-15b"/>
不渴無表證脈沈微身無大熱乾薑附子湯　衂家不<lb/>
可汗汗則額上陷脈急𦂳直視不眴不得眠<hi>黄芩芍藥湯</hi>
傷寒下後心煩腹滿卧起不安者梔子厚朴湯　發汗<lb/>
吐下後虛煩不得眠反覆顚倒心中懊憹梔子豆豉湯<lb/>
　太陽病發汗後胃中乾燥不得眠欲飲水者少與之<lb/>
則愈<lb/>
陽明身熱目疼鼻乾不得卧尺寸脈俱長者陽明受病<lb/>
也病人小便不利大便乍難乍易時有微熱喘冒不能<lb/>
<pb n="KR3e0078_WYG_042-16a"/>
卧者有燥屎也宜大承氣湯　陽明病脈浮而𦂳咽燥<lb/>
口苦腹滿而喘發熱汗出不惡寒反惡熱身重若加燒<lb/>
針必怵惕煩躁不得眠梔子豉湯<lb/>
少隂病欲寐二三日後心煩不得卧者黄連阿膠湯主<lb/>
之<lb/>
黄連阿膠湯方<lb/>
　　黄連<hi>四兩</hi>黄芩<hi>二/兩</hi>芍藥<hi>二/兩</hi>阿膠<hi>三/兩</hi>雞子黄<hi>二枚</hi>　上五<lb/>
　味以水五升先煮三物取二升去滓納膠烊盡小冷<lb/>
<pb n="KR3e0078_WYG_042-16b"/>
　納雞子黄攪令相得温服七合日三服<lb/>
　<hi>成陽有餘以苦除之黄連黄芩之苦以除熱隂不足以甘補之雞子黄阿膠之甘以補血酸收也泄也芍</hi>
　<hi>藥之酸收隂氣而泄邪熱也苓然服雞子黄其病有不愈者今議加當歸人參茯  白术各等分與前藥</hi>
　<hi>四味服之立效</hi>
少隂病下利欲寐六七日後欬而嘔渴心煩不得眠者<lb/>
宜猪苓湯<hi>論見下利</hi>　少隂病但欲寐脈沈細不煩欲吐至<lb/>
五六日自利復煩躁不得寐者死　發熱下利厥逆煩<lb/>
躁不得卧者死<lb/>
<pb n="KR3e0078_WYG_042-17a"/>
　吳太陽脈浮數身疼無汗煩躁不眠者宜汗之則愈<lb/>
　　陽明標熱頭額痛目疼身熱鼻乾不得卧脈長者<lb/>
　宜葛根解飢湯汗之若自汗脈洪數表裏俱熱煩渴<lb/>
　舌燥飲水者白虎加人參湯主之若蒸蒸發熱大便<lb/>
　秘鞭者調胃承氣湯下之外有傷寒已解或因食復<lb/>
　劇煩悶乾嘔口燥呻吟錯語不得眠者黄連解毒湯<lb/>
　主之若表裏大熱舌燥飲水者人參白虎湯合解毒<lb/>
　湯主之　凡少陽發熱口苦心煩不得眠脈弦數者<lb/>
<pb n="KR3e0078_WYG_042-17b"/>
　小柴胡加黄連山梔子之類若虚弱人津液不足者<lb/>
　加麥門冬酸棗仁之類　太陽病發汗後不得眠者<lb/>
　浮數微熱煩渴小便不利者五苓散主之脈數大者<lb/>
　宜人參白虎湯或竹葉石膏湯不可用五苓也　凡<lb/>
　汗下後虚煩不得眠者加味温膽湯酸棗仁湯梔子<lb/>
　烏梅湯朱砂安仁丸之類選而用之<lb/>
　　　附<lb/>
酸棗仁湯治虛煩擾奔氣在胸中不得眠者<lb/>
<pb n="KR3e0078_WYG_042-18a"/>
　　酸棗仁<hi>炒</hi>人參　茯苓<hi>各一/錢半</hi>桂心<hi>五/分</hi>石膏<hi>二錢半</hi>
　　知母　甘草<hi>各一錢</hi>　生薑<hi>三片</hi>　作一服河水二鍾<lb/>
　煎至一鍾去滓臨卧服<lb/>
千金流水湯治虛煩不得眠<lb/>
　　麥門冬<hi>去心</hi>半夏　甘草　黄連　逺志　人參<lb/>
　　萆薢<hi>以上各一錢</hi>茯神　酸棗仁<hi>各一/錢半</hi>桂心<hi>五/分</hi>生薑<hi>三片</hi>
　　米<hi>一合</hi>　方用長流水二鍾半先煮水令蟹目沸以<lb/>
　杓揚萬徧取湯二鍾煎藥至一鍾去滓温服<lb/>
<pb n="KR3e0078_WYG_042-18b"/>
加味温膽湯治太陽病後虚煩不得眠此膽寒也<lb/>
　　半夏<hi>洗</hi>酸棗仁<hi>炒各一/錢半</hi>緑枳實　陳皮　甘草<hi>各一</hi>
　　<hi>錢</hi>人參<hi>二錢/半</hi>茯神<hi>二/錢</hi>竹茹<hi>一/團</hi>生薑<hi>三片</hi>　右用水二<lb/>
　鍾煎至一鍾去滓温服若心煩内熱者倍加黄連麥<lb/>
　門冬若口燥舌乾者去半夏加麥門冬五味子天花<lb/>
　粉若有表熱未清加軟苗柴胡若内虛大便自利者<lb/>
　去枳實加白术茯苓若内實心煩顚倒者加山梔仁<lb/>
酸棗湯治吐下後晝夜不得眠<lb/>
<pb n="KR3e0078_WYG_042-19a"/>
　　酸棗仁<hi>炒二錢半</hi>麥門冬　茯神　當歸身<hi>各二錢</hi>甘草<lb/>
　　知母　川芎<hi>各一錢半</hi>乾薑<hi>三/分</hi>生薑<hi>三片</hi>　上煎法同前<lb/>
梔子烏梅湯<lb/>
　　梔子　黄芩　甘草　人參　麥門冬<hi>各一錢</hi>柴胡<lb/>
　　<hi>二錢</hi>烏梅<hi>二/枚</hi>生薑<hi>三/片</hi>竹葉<hi>十四片</hi>　上煎法同前<lb/>
黄連解毒湯治大熱乾嘔錯語呻吟不得眠<lb/>
　　黄連<hi>二錢半</hi>黄芩　黄檗<hi>各半/兩</hi>梔子<hi>四個</hi>　水二盞半<lb/>
　煎至一盞半去滓分二服<lb/>
<pb n="KR3e0078_WYG_042-19b"/>
　　　自汗<hi>附盜汗頭汗</hi>　<hi>手足汗/</hi>　<hi>無汗/</hi>　<hi>不得汗</hi>
衞氣者䕶衞皮膚肥實腠理禁固津液不得妄泄邪氣<lb/>
干之則不能衞固於外由是津液妄泄濈濈然潤漐漐<lb/>
然出不因發散而自汗出也傷風則發熱自汗中暍則<lb/>
汗出惡風而渴風濕甚者則汗多而濡是風與暑濕為<lb/>
邪皆令自汗惟寒邪傷榮而不傷衞是以膚腠閉宻汗<lb/>
不出也始雖無汗及傳入裏而為熱則榮衞通腠理開<lb/>
亦令汗自出矣自汗又有表裏之别虛實之異若汗出<lb/>
<pb n="KR3e0078_WYG_042-20a"/>
惡風及微惡寒者皆表未解宜發散至于漏不止而惡<lb/>
風及發汗後惡寒者表虛也宜温之此皆邪氣在表若<lb/>
汗出不惡風寒者此表解裏病下之則愈如陽明發熱<lb/>
汗出此為熱越及陽明發熱汗多急下之者是也自汗<lb/>
雖常證或汗出髮潤如油如貫珠著身不流皆為不治<lb/>
必手足俱周徧身悉潤漐漐然一時汗出熱已身凉乃<lb/>
為佳兆<lb/>
身熱汗出惡寒屬表病常自汗出者此為榮氣和榮氣<lb/>
<pb n="KR3e0078_WYG_042-20b"/>
和者外不諧以衞氣不共榮氣和諧故爾以榮行脈中<lb/>
衞行脈外復發其汗榮衞和則愈宜桂枝湯<hi>風則傷衞寒則傷榮</hi>
<hi>衞受風邪而榮不病者為榮氣和也衞既客邪則不能與榮氣和諧亦不能衞䕶皮腠是以常自汗出與桂枝</hi>
<hi>湯解散風邪調和榮衞則愈  餘詳見前太陽病條</hi>兼項强痛者桂枝加葛根湯<lb/>
<hi>項强</hi>兼骨節煩疼不得屈伸小便不利者甘草附子湯<hi>論見</hi>
<hi>風濕身熱條</hi>若發汗後遂漏不止惡風者桂枝附子湯<hi>論見後條</hi>
汗出而渴者五苓散　不渴者茯苓甘草湯<lb/>
　活人云傷風自汗桂枝湯難用須子細消息之假令<lb/>
<pb n="KR3e0078_WYG_042-21a"/>
　傷風自汗若脈浮而弱設當行桂枝服湯後無桂枝<lb/>
　脈息證候而煩者即不可再服也若傷風自汗出而<lb/>
　小便數者切不可與桂枝也又太陽病自汗四肢拘<lb/>
　急難以屈伸若小便難者可桂枝湯内加附子服之<lb/>
　若小便數者愼不可與桂枝附子湯宜服芍藥甘草<lb/>
　湯若誤行桂枝附子攻表便咽乾煩躁厥逆嘔吐作<lb/>
　甘草乾薑湯與之以復其陽若厥愈足温更作芍藥<lb/>
　甘草湯與之其脚即伸<lb/>
<pb n="KR3e0078_WYG_042-21b"/>
　趙有發汗漏風小便難與自汗小便數二證相近似<lb/>
　温仲景亦恐後人誤認故重出一章問荅以明之前<lb/>
　一證云太陽病發汗遂漏不止其人惡風小便難四<lb/>
　肢微急難以屈伸桂枝附子湯主之蓋是因邪發汗<lb/>
　遂漏不止乃服汗藥太過非自汗也惡風者餘邪未<lb/>
　盡也小便難四肢急為亡津液筋節所養也乃汗多<lb/>
　亡陽外虛經氣病帶表邪不在裏也故宜附子温經<lb/>
　桂枝解表芍藥益血舒筋也此又一證云蓋是脈浮<lb/>
<pb n="KR3e0078_WYG_042-22a"/>
　為虛也汗自出微惡寒者陽虛無以衞外也小便數<lb/>
　為下焦虛寒不能制水也心煩為隂虛血少也脚攣<lb/>
　急乃血為汗奪筋無以潤養也此初得病便自表裏<lb/>
　俱虚外無陽證病不在表固不得與桂枝同法設若<lb/>
　誤用桂枝攻表重發其汗是虚虛也固得之便厥咽<lb/>
　乾煩躁吐逆厥為亡陽不能與隂相順接咽乾為津<lb/>
　液寡煩躁吐逆為寒格而上也故宜乾薑以温裏復<lb/>
　陽甘草芍藥益其汗奪之血然後可以復隂陽不足<lb/>
<pb n="KR3e0078_WYG_042-22b"/>
　之氣得脚伸後或譫語者由自汗小便數胃家先自<lb/>
　津液乾少又服乾薑性燥之藥以致陽明内結譫語<lb/>
　雖然非邪實大滿故但用調胃承氣以調之仍少與<lb/>
　之也原其芍藥甘草湯乃是厥愈足温後專治兩經<lb/>
　攣急之藥非正治脈浮自汗出小便數之藥也今活<lb/>
　人書却云芍藥甘草湯主脈浮自汗出小便數者何<lb/>
　也又云通治誤服桂枝湯後病證仍存者愚不知病<lb/>
　證何似可用如上仲景藥法蓋嘗復玩味而紬繹焉<lb/>
<pb n="KR3e0078_WYG_042-23a"/>
　自常人觀之豈不曰自汗小便數證又無自利遽用<lb/>
　乾薑温之因而以致結燥譫語後却用芒硝大黄寒<lb/>
　藥以解其熱似若失次病家遇此必咎醫者以為誤<lb/>
　用乾薑熱燥之失後藥解先之差矣殊不知仲景之<lb/>
　意不患乎乾薑之熱燥惟患乎正氣之虛正氣之長<lb/>
　邪氣之所由消也且自汗小便數等症為表裏俱虛<lb/>
　治法必先復其隂陽不足之正氣然非乾薑芍藥甘<lb/>
　草不可至於正氣隂陽已復而内有所主則雖胃燥<lb/>
<pb n="KR3e0078_WYG_042-23b"/>
　譫語不過大便内結大黄芒硝潤滑而去之而正氣<lb/>
　内强不至下脫結燥而正氣安矣以上用藥次第先<lb/>
　熱後寒先補後㵼似逆而實順非仲景之妙孰能至<lb/>
　是哉後之學者可不以此推廣而應變又何暇辯病<lb/>
　家之謬謗也耶<lb/>
若夏月中暑自汗身熱惡寒脈微弱口渴足冷者白虎<lb/>
加人參湯主之<hi>治法詳見雜病中暑門</hi>
身熱汗出不惡寒屬裏為陽明本證問曰陽明外證云<lb/>
<pb n="KR3e0078_WYG_042-24a"/>
何荅曰身熱汗自出不惡寒反惡熱也<hi>大承氣湯</hi>問曰病有<lb/>
得之一日不發熱而惡寒何也荅曰雖得之一日惡寒<lb/>
將自罷即自汗出而惡熱也問曰惡寒何故自罷荅曰<lb/>
陽明居中土也萬物所歸無所復傳始雖惡寒二日自<lb/>
止此為陽明病也　傷寒轉屬陽明者其人濈然微汗<lb/>
出也<hi>中風則有汗傷寒無汗唯入陽明乃有汗故經曰陽明病法多汗</hi>
兼便鞭譫語者下之汗出身熱不惡寒便鞭譫語者宜<lb/>
承氣湯<hi>論見譫語</hi>陽明病發熱汗多者急下之宜大承氣湯<lb/>
<pb n="KR3e0078_WYG_042-24b"/>
　許有人患傷寒目痛鼻乾不得卧大便不通尺寸脈<lb/>
　俱大已數日一夕汗出子謂速以大柴胡湯下之醫<lb/>
　駭曰陽明自汗津液匕涸法當用蜜煎何須苦用下<lb/>
　藥予謂曰子雖知蜜煎為穏當還用大柴胡湯此仲<lb/>
　景不傳之妙公安能知之予力爭竟投大柴胡湯二<lb/>
　貼愈仲景論陽明之病多汗者急下之人多謂已是<lb/>
　自汗若又下之豈不表裏俱虛又如論少隂云少隂<lb/>
　病一二日口乾燥者急下之人多謂病發於隂得之<lb/>
<pb n="KR3e0078_WYG_042-25a"/>
　日淺但見乾燥若更下之豈不隂氣愈甚舉此二端<lb/>
　則其可疑者不可勝數此仲景之書世人罕能讀也<lb/>
　予謂仲景稱急下之者亦猶急當救表急當救裏之<lb/>
　說凡稱急者有三變謂纔覺汗未至津液乾燥便速<lb/>
　下之則為精捷免致用蜜煎也若胸中識得了了自<lb/>
　無可疑若未能了誤用之反不若蜜煎之為穏也<lb/>
兼脈浮緊口苦者忌汗下針宜和解陽明脈浮而𦂳咽<lb/>
燥口苦腹滿而喘發熱汗出不惡寒反惡熱身重若發<lb/>
<pb n="KR3e0078_WYG_042-25b"/>
汗則心憒憒反譫語若加燒針必怵惕躁不得眠若下<lb/>
則胃中空虛客氣動膈心中懊憹舌上胎者梔子豉湯<lb/>
主之若渴欲飲水口乾舌燥者白虎加人參湯主之若<lb/>
脈浮發熱渴欲飲水小便不利者猪苓湯主之<hi>註云脈浮發熱</hi>
<hi>口苦者邪在表脈𦂳自汗腹滿不惡寒者邪在裏此表裏俱有邪宜和解</hi>
兼小便不利者分欲食不欲食陽明欲食小便反不利<lb/>
大便自調其人骨節疼翕翕如有熱狀奄然發狂濈然<lb/>
汗出而解此水不勝穀氣與汗共并脈𦂳則愈<hi>桂枝湯羌活湯</hi>
<pb n="KR3e0078_WYG_042-26a"/>
<hi>之類</hi>陽明病若中寒不能食小便不利手足濈然汗出此<lb/>
欲作痼瘕必大便初鞭後溏以胃中冷水穀不别故也<lb/>
<hi>厚朴生薑甘草半夏人參湯吳茱茰湯理中湯之類</hi>
兼心下痞汗出心下痞滿有二證其痞按之濡輭不痛<lb/>
而惡寒者宜附子㵼心湯其痞按之鞭引脇痛而身體<lb/>
不惡寒者宜十棗湯<hi>方論見痞門</hi>
兼下利汗出下利熱不去厥逆惡寒者四逆湯　下利<lb/>
清穀者通脈四逆湯　汗出下利有微熱者其脈數自<lb/>
<pb n="KR3e0078_WYG_042-26b"/>
愈脈𦂳未愈　六七日後發熱而利其人汗出不止者<lb/>
死<hi>俱見下利</hi>
兼吐利脈𦂳反汗出而咽痛吐利者少隂病亡陽　吐<lb/>
利汗出手足厥冷脈微欲絶者四逆湯　吐利止汗出<lb/>
而厥脈微欲絶者通脈四逆加猪膽汁湯<hi>俱見吐利</hi>
　海太陽自汗桂枝湯　陽明自汗白虎湯　少隂自<lb/>
　汗四逆湯　陽明症身熱目痛鼻乾不得卧不惡寒<lb/>
　而自汗或惡熱而尺寸俱浮者白虎湯主之　傷寒<lb/>
<pb n="KR3e0078_WYG_042-27a"/>
　尺寸脈俱長自汗大出身表如氷石脈傳至於裏細<lb/>
　而小及瘧疾俱寒不熱其人動作如故此陽明傳入<lb/>
　少隂戊合癸即夫傳婦也白虎加桂枝主之然脈雖<lb/>
　細小當以遲疾别之此證脈疾而非遲故用此法<hi>白虎</hi>
　<hi>加桂枝湯方見雜病瘧門如中暑自汗微惡寒者亦宜服之</hi>
　活傷寒應發汗而動氣在左不可發汗發汗則頭眩<lb/>
　汗出筋惕肉瞤此為逆難治先服防風白术牡礪散<lb/>
　次服建中湯<lb/>
<pb n="KR3e0078_WYG_042-27b"/>
防風白术牡礪散　治發汗多頭眩汗出筋惕肉瞤<lb/>
　　防風　牡礪<hi>炒成粉</hi>　白术<hi>各等分</hi>　研為細末每服<lb/>
　二錢以酒調下米飲亦得日二三服汗止後小建中<lb/>
　湯<lb/>
　集傷寒汗多不止　内庭<hi>瀉</hi>　合谷<hi>瀉/</hi>　復溜<hi>瀉</hi>
似陽明外證太陽病吐後汗出不惡寒發熱關上脈細<lb/>
數曰小逆<hi>吐後似陽明而關脈細</hi>　太陽病發熱汗出不惡寒者<lb/>
為柔痙<hi>柔痙似陽明而身反張</hi>發汗已身灼熱者名風温風温為<lb/>
<pb n="KR3e0078_WYG_042-28a"/>
病脈浮汗出身重多眠<lb/>
汗吐下後自汗二陽併病太陽初得病時發其汗汗先<lb/>
出不徹因轉屬陽明續自微汗出不惡寒若太陽證不<lb/>
罷者不可下下之為逆如此可小發汗設面色縁縁正<lb/>
赤者陽氣怫鬱在表當解之薰之若發汗不徹不足言<lb/>
陽氣怫鬱不得越當汗不汗其人躁煩不知痛處乍在<lb/>
腹中乍在四肢按之不可得其人短氣但坐以汗出不<lb/>
徹故也更發汗則愈何以知汗出不徹以脈濇故知也<lb/>
<pb n="KR3e0078_WYG_042-28b"/>
<hi>成太陽病未解傳併入陽明而太陽證未罷者名曰併病續自微汗出不惡寒者為太陽證罷陽明證具也法</hi>
<hi>當下之若太陽證未罷者為表未解則不可下當小發其汗先解表也陽明之脈循面面色縁縁正赤者陽氣</hi>
<hi>怫鬱在表也當解之薰之以取其汗若發汗不徹者不足言陽氣怫鬱止是當汗不汗陽氣不得越散邪無從</hi>
<hi>出擁甚于經故躁煩也邪循經行則痛無常處或在腹中或在四肢按之不可得而短氣但責以汗出不徹更</hi>
<hi>發汗則愈内經曰諸過者切之濇者陽氣有餘為身熱無汗是以脈濇知陽氣𣙜鬱而汗出不徹  凡經文言</hi>
<hi>或言若言設言假令者皆更端之詞即成氏所謂或為之證也  不徹不足言正與可下字相反  因太陽故</hi>
<hi>當汗因併陽明故當小發先字最有次第仲景之樞機也</hi>　下後不可更行桂枝湯<lb/>
若汗出而喘無大熱者與麻黄杏仁甘草石膏湯　發<lb/>
<pb n="KR3e0078_WYG_042-29a"/>
汗後不可更行桂枝湯汗出而喘無大熱者麻黄杏仁<lb/>
甘草石膏湯　服桂枝大汗出脈洪大者仍與桂枝若<lb/>
形如瘧日再發者汗出必解桂枝二麻黄一湯　太陽<lb/>
病發汗後大汗出胃中乾燥不得眠欲飲水者少少與<lb/>
之胃和則愈若脈浮小便不利微熱消渴者與五苓散<lb/>
　傷寒五六日嘔而發熱柴胡證具而以他藥下之柴<lb/>
胡證仍在者復與柴胡湯雖下之不為逆必蒸蒸而振<lb/>
發熱汗出而解　太陽病桂枝證醫反下之利遂不止<lb/>
<pb n="KR3e0078_WYG_042-29b"/>
脈促者表未解也喘而汗出者葛根黄連黄芩湯主之<lb/>
<hi>成經言不宜下而便攻之内虚熱入挾熱遂利桂枝證者邪在表也而反下之虛其腸胃為熱所乘遂利不止</hi>
<hi>邪在表則見陽脈邪在裏則見隂脈下利脈微遲邪在裏也促為陽盛雖下利而脈促者知表未解也病有汗</hi>
<hi>出而喘者為自汗而喘也即邪氣外甚所致喘而汗出者為因喘而汗出也即裏熱氣逆所致與葛根黄連黄</hi>
<hi>芩湯以散表邪除裏熱即清肌脈促有此證者宜用此方厥隂證脈促手足厥  以當歸四逆湯加吳茱茰主</hi>
<hi>之</hi>　脈浮數者法當汗出而愈若下之身重心悸者不<lb/>
可發汗當自汗出乃解所以然者尺中脈微此裏虚須<lb/>
表裏實津液自和便自汗出愈<hi>成經云諸脈浮數當發熱而淅洒惡寒言邪氣</hi>
<pb n="KR3e0078_WYG_042-30a"/>
<hi>在表也是當汗出愈若下之身重心悸者損其津液虛其胃氣若身重心悸而尺脈實者則下後裏虛邪氣乘</hi>
<hi>虚傳裏也今尺脈微身重心悸者知下後裏虛津液不足邪氣不傳裏但在表也然以津液不足則不可發汗</hi>
<hi>須裏氣實津液足便自汗出而愈枝宜麻黄湯桂枝加白术茯苓甘草湯下後桂  加芍藥湯</hi>　太陽<lb/>
病當惡寒發熱今自汗出不惡寒發熱關上脈細數者<lb/>
以醫吐之過也<hi>詳發熱</hi>　太陽病寸緩關浮尺弱其人發<lb/>
熱汗出惡寒不嘔但心下痞者此以醫下之也如不因<lb/>
下病人不惡寒而渴者此轉屬陽明渴欲飲水少少與<lb/>
之宜五苓散　傷寒大吐大下之極虚復極汗出者以<lb/>
<pb n="KR3e0078_WYG_042-30b"/>
其人外氣怫鬱復與之水以發其<hi>因汗</hi>得噦所以然者胃<lb/>
中寒冷故也<hi>詳噦</hi>
亡陽傷寒脈浮醫以火迫劫之亡陽必驚狂起卧不安<lb/>
者桂枝去芍藥加蜀漆牡礪龍骨救逆湯主之　太陽<lb/>
病發汗遂漏不止其人惡風小便難四肢微急難以屈<lb/>
伸者桂枝加附子湯主之　發汗多若重發汗亡其陽<lb/>
譫語脈短者死脈自和者不死<hi>亡陽胃燥譫語者脈短津液已絶不可復治脈</hi>
<hi>自和為正氣未衰而猶可生也  宜小柴胡加桂</hi>　脈陽微而汗出少者為自<lb/>
<pb n="KR3e0078_WYG_042-31a"/>
和也汗出多者為太過陽脈實因發其汗出多者亦為<lb/>
太過太過為陽絶於裏亡津液大便因鞭也　少隂病<lb/>
脈微不可發汗亡陽故也陽已虚尺脈弱濇者復不可<lb/>
下之<hi>脈微為亡陽表虛不可發汗脈弱濇為亡隂裏虚復不可下宜桂枝芍藥炙甘草湯四逆湯</hi>
病人脈隂陽俱𦂳反汗出者亡陽也此屬少隂法當咽<lb/>
痛而復吐利<hi>或用桂枝加乾薑湯四逆湯</hi>
盜汗盜汗者為睡而汗出也方其睡熱湊湊然出覺則<lb/>
止而不復出矣<hi>睡則胃氣行裏表中陽氣不緻故津液得泄覺則氣行于表而汗止矣</hi>雜<lb/>
<pb n="KR3e0078_WYG_042-31b"/>
病盜汗責其隂虛傷寒盜汗由邪氣在半表半裏使然<lb/>
也若邪氣在表則又謂之自汗矣經曰微盜汗出反惡<lb/>
寒者表未解也又陽明當作裏實而脈浮者云必盜汗<lb/>
是猶有表邪也又三陽合病目合則汗是知盜汗邪在<lb/>
表裏之間而悉屬和解明矣非若自汗有表裏虛實之<lb/>
别也　太陽病脈浮動數頭痛發熱微盜汗出反惡寒<lb/>
者表未解也<hi>論見結胸</hi>　陽明病脈浮而緊必潮熱發作有<lb/>
時但浮者必盜汗出<hi>活人云脈浮盜汗黄芩湯或柴胡薑桂湯桂枝茯苓白术湯</hi>
<pb n="KR3e0078_WYG_042-32a"/>
三陽合病脈浮大上關上但欲眠睡目合則汗<hi>成關脈以候少</hi>
<hi>陽之氣太陽之脈浮陽明之脈大脈浮上關上知三陽合病膽熱則睡少隂病且欲眠睡目合則汗出以隂不</hi>
<hi>得有汗但欲眠睡目合則汗知三陽合病膽有熱也小柴胡湯瀉心湯  張或謂此證俱屬少陽篇中亦可用</hi>
<hi>小柴胡否答曰可用夫三陽合病其邪發見于脈也浮者太陽也大者陽明也上關上者少陽也但欲眠睡目</hi>
<hi>合則汗此膽有熱脈證相符故出于少陽篇下蓋脈浮無證不可汗大脈無證不可下浮大之脈俱上關知三</hi>
<hi>陽合病而熱在膽也然膽居在半表半裏用小柴胡亦當</hi>
頭汗頭乃諸陽之㑹熱蒸于陽故但頭汗出也三隂無<lb/>
頭汗其經不上頭故也徧身有汗謂之熱越但頭汗出<lb/>
<pb n="KR3e0078_WYG_042-32b"/>
而身無汗者熱不得越而上達也如瘀熱在裏身必發<lb/>
黄及熱入血室與其虛煩或陽明被火及水結胸數者<lb/>
皆但頭汗出俱是熱不得越故或吐或下以除其熱也<lb/>
且邪但在表則無頭汗之證必也寒濕相搏與邪在半<lb/>
表在裏乃有頭汗也如傷寒五六日已發汗而復下之<lb/>
胸脇滿微結小便不利渴而不嘔但頭汗出往來寒熱<lb/>
心煩及傷寒五六日頭汗微惡寒手足冷心下滿口不<lb/>
欲食大便鞭脈細者此皆邪在表裏兩間令頭汗出也<lb/>
<pb n="KR3e0078_WYG_042-33a"/>
濕家但頭汗出欲得被覆向火者寒濕相搏故頭汗也<lb/>
此皆不得謂之逆然小便不利而成關格若頭汗者陽<lb/>
脫也經云關格不通不得尿頭無汗者生有汗者死又<lb/>
濕家下後頭額汗出而微喘者亦陽脫也經云濕家下<lb/>
之額上汗出小便不利者死下利不止者亦死二者乃<lb/>
頭汗之逆　太陽傷寒十餘日結熱在裏復往來寒熱<lb/>
大柴胡湯但結胸無大熱者此水結胸但頭微汗者大<lb/>
陷胸湯　傷寒五六日已汗復下胸脇滿微結小便不<lb/>
<pb n="KR3e0078_WYG_042-33b"/>
利渴而不嘔但頭汗出往來寒熱心煩者此為未解也<lb/>
柴胡桂枝乾薑湯　太陽病中風以火劫發汗邪風被<lb/>
火熱血氣流溢失其常度兩陽相熏灼其身發黄陽盛<lb/>
則欲衂隂盛則小便難隂陽俱虛竭則身體枯燥但頭<lb/>
汗出劑頸而還腹滿微喘口乾咽爛或不大便久則譫<lb/>
語甚者至噦手足燥擾捻衣摸床小便利者其人可治<lb/>
<hi>成風為陽邪因火熱之氣則邪氣愈甚迫于血氣使血氣流溢失其常度風與火氣謂之兩陽兩陽相熏灼熱</hi>
<hi>發于外必發身黄若熱搏于經絡為陽盛外熱迫血上行必衂熱搏于内者為隂虚内熱必小便難若熱消血</hi>
<pb n="KR3e0078_WYG_042-34a"/>
<hi>氣血氣少為隂陽俱虚血氣虛少不能榮于身體為之枯燥三陽經絡至頸三隂經絡至胸中而還但頭汗劑</hi>
<hi>頸而還者熱氣炎上搏陽而不搏于隂也内經曰諸腹脹大皆屬于熱腹滿微喘者熱氣内鬱内經曰火氣内</hi>
<hi>發上為口乾咽爛者火熱上熏也熱氣上而不下者則大便不鞭若熱氣下入胃消耗津液則大便鞭故云或</hi>
<hi>不大便久則胃中燥熱必發譫語内經曰病深者其聲噦火氣太甚正氣逆亂則噦又曰四肢者諸陽之本也</hi>
<hi>陽盛則四肢實火熱太甚故手足躁擾捻衣摸床擾亂也小便利者為火未劇津液未竭而猶可治也治宜黄</hi>
<hi>芩梔子檗皮湯衂黄芩湯小便難五苓散小便利津液未竭其不利者上乾下竭故名不治大柴胡湯承氣湯</hi>
　太陽病脈浮動數頭痛發熱微盜汗出而反惡寒者<lb/>
表未解也醫反下之動數變遲陽氣内陷心中因鞭則<lb/>
<pb n="KR3e0078_WYG_042-34b"/>
為結胸若不結胸但頭汗出餘處無汗劑頸而還小便<lb/>
不利身必發黄<hi>趙頭汗出有數種如發黄頭汗出者熱不得越而上泄也背强惡寒頭汗出者</hi>
<hi>寒濕客搏經絡也下血譫語頭汗出者熱入血室虛煩懊憹頭汗出者邪客胸中熏發于上也水結胸頭汗出</hi>
<hi>者水氣停蓄不得外行也陽微結與往來寒熱頭汗出者邪在半表半裏也發黄鼻衂小便難頭汗出者邪風</hi>
<hi>火熱熏灼上炎也此數者皆為邪風所干而然今活人書却稱病人表實裏虛𤣥府不開五内乾枯胞中空虛</hi>
<hi>津液寡所致于上數證皆非也外有二證又為頭汗出之逆經云關格不通不得尿頭無汗者生有汗者死又</hi>
<hi>濕家下之額上汗出微喘小便利者死下利不止者亦死以陽氣上脫故也活人書此問不言何以為可治不可</hi>
<hi>治之别</hi>　陽明病發熱汗出此為熱越不能發黄也但頭<lb/>
<pb n="KR3e0078_WYG_042-35a"/>
汗出身無汗劑頸而還小便不利渴引水漿此為瘀熱<lb/>
在裏身必發黄茵蔯湯主之<hi>或用茵蔯五苓散</hi>　三陽合病腹<lb/>
滿身重難以轉側口不仁而面垢譫語遺尿發汗則譫<lb/>
語下之則額上生汗手足逆冷若自汗出者白虎湯<lb/>
陽明病被火額上微汗出小便不利必發黄<hi>成陽明病則為内熱</hi>
<hi>被火則火熱相合而甚若遍身汗出而小便利者熱得泄越不能發黄芩額上微汗出而小便不利則熱不得</hi>
<hi>越鬱蒸于胃必發黄也茵蔯五苓散梔子檗皮湯</hi>　陽明病下之其外有熱手<lb/>
足温者不結胸心中懊憹飢不能食但頭汗出梔子豉<lb/>
<pb n="KR3e0078_WYG_042-35b"/>
湯　陽明病下血譫語者此為熱入血室但頭汗出者<lb/>
刺期門隨其實而瀉之濈濈然汗出而愈<hi>成陽明病熱入血室迫血</hi>
<hi>下行使下血譫語陽明病法多汗以奪血者無汗故但頭汗出也刺期門以散血室之熱隨其熱而瀉之以除</hi>
<hi>陽明之邪熱散邪除則榮衞得通津液得復濈然汗出而解</hi>　傷寒五六日頭汗出<lb/>
微惡寒手足冷心下滿口不欲食大便鞭脈細者此為<lb/>
陽微結必有表復有裏也脈沈亦在裏也頭汗出為陽<lb/>
微假令純隂結不得復有外證悉入在裏此為半在裏<lb/>
半在外也脈雖沈緊不得為少隂病所以然者隂不得<lb/>
<pb n="KR3e0078_WYG_042-36a"/>
有汗今頭汗出故知非少隂也可與小柴胡湯若不了<lb/>
了者得屎而解<hi>成傷寒五六日邪當傳裏之時頭汗出微惡寒者表仍未解也手足冷心下滿</hi>
<hi>口不欲食大便鞭脈細者邪結于裏也大便鞭為陽結此邪熱雖傳于裏然以外帶表邪則熱結猶淺故曰陽</hi>
<hi>微結脈沈雖為在裏若純隂結則更無頭汗惡寒之表證諸隂脈皆至頸胸中而還不上循頭今頭汗出知非</hi>
<hi>少隂也與小柴胡湯以除半表半裏之邪服湯已外證罷而不了了者為裏熱未除與湯取其微利則愈故云</hi>
<hi>得屎而解</hi>
　孫凡水結胸脇間頭必有汗治以半夏茯苓湯<lb/>
　活病人表實裏虚𤣥府不開則陽氣上出汗見于頭<lb/>
<pb n="KR3e0078_WYG_042-36b"/>
　凡頭汗出者五藏乾枯胞中空虛津液少也慎不可<lb/>
　下下之謂重虛<lb/>
　海頭汗出劑頸而還血證也額上偏多者屬心部為<lb/>
　血證也獨益中州脾土以血藥治之其法無以加矣<lb/>
手足汗胃主四肢為津液之主故病則手足汗出也手<lb/>
足汗出為熱聚于胃是津液之傍達也經曰手足濈然<lb/>
汗出大便已鞭又曰手足漐漐汗出大便難而譫語二<lb/>
者俱宜下之又陽明中寒不能食小便不利手足濈然<lb/>
<pb n="KR3e0078_WYG_042-37a"/>
汗出此欲作痼瘕不下為宜二者俱手足汗出一則大<lb/>
便初鞭後溏胃中冷水穀不别故不可下一則大便難<lb/>
譫語為陽明證具故宜下也　二陽併病太陽證罷但<lb/>
發潮熱手足漐漐汗出大便難而譫語下之則愈大承<lb/>
氣湯　陽明病脈遲雖汗出不惡寒身重短氣腹滿而<lb/>
喘潮熱者此外欲解可攻裏也手足濈然而汗出此大<lb/>
便已鞭也大承氣湯主之<hi>詳潮熱</hi>　陽明病若中寒不能<lb/>
食小便不利手足濈然汗出此欲作痼瘕必大便初鞭<lb/>
<pb n="KR3e0078_WYG_042-37b"/>
後溏以胃中冷水穀不别故也<hi>厚朴生薑甘草半夏人參湯吳茱茰湯中湯</hi>
無汗有數種寒邪在表而無汗者　邪氣行於裏而無<lb/>
汗者　水飲内蓄而無汗者　陽虚無汗者　經謂太<lb/>
陽病無汗而喘及脈浮緊無汗發熱及不出汗而煩躁<lb/>
陽明病反無汗而小便利二三日嘔而咳手足厥若頭<lb/>
痛及鼻乾不得汗脈浮無汗而喘與其剛痙無汗是數<lb/>
者皆寒邪在表而無汗者也經謂陽明病無汗小便不<lb/>
利心中懊憹身必發黄及傷寒發熱無汗渴欲飲水無<lb/>
<pb n="KR3e0078_WYG_042-38a"/>
表證者白虎加人參湯與夫三隂為病不得有汗<hi>惟少隂亡</hi>
<hi>陽一證有得汗是轉屬少隂者也</hi>是數者皆邪行于裏而無汗者也其<lb/>
水飲内蓄無汗者經謂服桂枝湯或下之仍頭痛項强<lb/>
翕翕發熱無汗心滿微痛小便不利桂枝去桂加茯苓<lb/>
白术是也其陽虚無汗者經謂脈浮而遲遲為無陽不<lb/>
能作汗其身必痒也　太陽發熱惡寒身疼無汗而喘<lb/>
麻黄湯證　發熱惡寒身疼不汗出而煩躁大青龍湯<lb/>
證　服桂枝或下之仍頭項强痛發熱無汗心下微痛<lb/>
<pb n="KR3e0078_WYG_042-38b"/>
小便不利桂枝去桂加茯苓白术湯證　項背强几几<lb/>
無汗惡風葛根湯證　陽明脈浮無汗而喘麻黄湯證<lb/>
<hi>以上俱前見</hi>　傷寒脈浮發熱無汗其表不解不可與白虎<lb/>
湯渴欲飲水無表證者白虎加人參湯　陽明病法多<lb/>
汗反無汗身如蟲行皮中狀者久虛故也<hi>胃為津液之主病人久虚</hi>
<hi>津液竭不能為汗胃主肌肉實則為痛虛則為痒宜用黄茋建中湯得津液既和而陽明證仍在以小柴胡湯</hi>
<hi>除解之</hi>　陽明病反無汗而小便利二三日嘔而欬手足<lb/>
厥者必苦頭痛若不欬不嘔手足不厥者頭不痛　陽<lb/>
<pb n="KR3e0078_WYG_042-39a"/>
明病無汗小便不利心中懊憹者必發黄<hi>成陽明病無汗而小便不</hi>
<hi>利熱藴于内而不得越心中懊憹者熱氣鬱蒸欲發于外而為黄也宜茵蔯五苓散桂枝檗皮湯</hi>　少<lb/>
隂病但厥無汗强發之必動其血或從口鼻或從目出<lb/>
名下厥上竭為難治<hi>成但厥無汗熱行于裏也而强發汗虛其經絡熱乘經虛迫血妄行</hi>
<hi>從虛而出或從口鼻或從目出諸厥者皆屬于下但厥為下厥血亡于上為上竭傷氣損血邪甚正虛故為難</hi>
<hi>治也</hi>
不得汗太陽病以火熏之不得汗其人必躁到不解必<lb/>
清血名為火邪<hi>成此火邪通血而血下行也太陽病用火熏之不得汗則熱無從出隂虛被火</hi>
<pb n="KR3e0078_WYG_042-39b"/>
<hi>必發躁也六日傳經盡至七日再到太陽經則熱氣當解若不解熱氣迫血下行必清血清厠也檗皮湯犀角</hi>
<hi>地黄湯</hi>　太陽病八九日如瘧狀發熱惡寒熱多寒少其<lb/>
人不嘔清便欲自可一日二三度發脈微緩者為欲愈<lb/>
脈微惡寒者此隂陽俱虚不可更汗吐下也面色反有<lb/>
熱色者以不得小汗出身必痒宜桂麻各半湯　太陽<lb/>
病二日反躁煩熨其背而大汗出大熱入胃胃中水竭<lb/>
躁煩必發讝語十餘日振慄自下利者為欲解從腰已<lb/>
下不得汗欲小便不得反嘔欲失溲足下惡風大便鞭<lb/>
<pb n="KR3e0078_WYG_042-40a"/>
小便當數反不數及多大便已頭卓然痛足心必熱穀<lb/>
氣下流故也<hi>或云汗多先服桂枝湯後用調胃承氣湯穀氣下流小和之小承氣湯</hi>　陽<lb/>
明中風脈弦浮大而短氣腹滿脇下及心痛久按之氣<lb/>
不通鼻乾不得汗嗜卧一身面目悉黄小便難有潮熱<lb/>
時時噦者柴胡湯但脈浮無餘證者麻黄湯　或當汗<lb/>
而汗之服湯至三劑而不得汗者死病也　或熱病脈<lb/>
躁盛而不得汗者黄帝謂陽脈之極也死此二者為眞<lb/>
病不治　然有當和解之證汗之而不得汗者和解之<lb/>
<pb n="KR3e0078_WYG_042-40b"/>
力到汗自出而解矣愼莫錯㑹作死證也<lb/>
　　　潮熱<lb/>
潮熱者若潮汛之來不失其時一日一發按時而發者<lb/>
謂之潮熱若日三五發者是即發熱非潮熱也潮熱屬<lb/>
陽明陽明旺于未申必于日晡時發乃為潮熱<lb/>
太陽病重發汗而復下之不大便五六日舌上燥而渴<lb/>
日晡小有潮熱從心下至少腹硬滿而痛不可近者大<lb/>
陷胸湯主之<hi>成重發汗而復下之則内外重亡津液而熱内結致不大便五六日舌上燥而渴也</hi>
<pb n="KR3e0078_WYG_042-41a"/>
<hi>日晡潮熱者屬胃此日晡小有潮熱非但在胃從心下至少腹硬滿而痛不可近者是一腹之中上下邪氣俱</hi>
<hi>甚者也宜陷胸湯以下其邪虛丹謹按太陽病已重發汗表則虚矣而復下之裏又  矣不大便五六日可見</hi>
<hi>津液之耗矣非若前章之未曽發汗而但下之傷于早爾今雖有硬痛而可以迅攻之乎若日潮熱于申酉係</hi>
<hi>陽明屬調胃承氣證既又曰小有潮熱猶可疑待之間將無他法以緩取之乎  潮熱本屬陽明也太陽潮熱</hi>
<hi>惟此一證耳雜病太陽潮熱則在己午更玩一小字則知邪太陽為多陽明為少</hi>
陽明病潮熱大便微鞭可與大承氣湯不鞭者不與之<lb/>
若不大便六七日恐有燥糞欲知之可少與小承氣湯<lb/>
入腹中轉失氣者此有燥糞乃可攻之若不轉失氣者<lb/>
<pb n="KR3e0078_WYG_042-41b"/>
此但初頭鞭後必溏不可攻之攻之必脹滿不能食也<lb/>
欲飲水者與之則噦其後發熱者必大便復鞭而少也<lb/>
以小承氣湯和之不轉失氣者慎不可攻也　陽明病<lb/>
脈遲雖汗出不惡寒者其身必重短氣腹滿而喘有潮<lb/>
熱者此外欲解可攻裏也手足濈然汗出者此大便已<lb/>
鞭也大承氣湯主之若汗多微發熱惡寒者外未解也<lb/>
其熱不潮未可與承氣湯若腹大滿不通者可與小承<lb/>
氣湯微和胃氣勿令大泄下　陽明病譫語有潮熱反<lb/>
<pb n="KR3e0078_WYG_042-42a"/>
不能食者胃中必有燥屎五六枚也若能食者但鞭爾<lb/>
宜大承氣湯下之<hi>胃熱當消穀引食反不能食者胃中有燥屎而實也若能食者胃中虚熱</hi>
<hi>雖鞭不得為有燥屎玩但字則末句恐當在若能食者之上燥屎在大腸而曰胃中者傷寒傳胃不傳大腸治</hi>
<hi>病必求其本故仲景從本言之況承氣能下燥大腸同為燥金也</hi>　二陽併病太陽證<lb/>
罷但發潮熱手足漐漐汗出大便難而譫語者下之則<lb/>
愈宜大承氣湯<hi>成本太陽病併于陽明名曰併病太陽證罷是無表證但發潮熱是屬陽明一</hi>
<hi>身汗出為熱越今手足漐漐汗出是漐漐于胃也必大便難而譫語經曰手足漐然而汗出者必大便已硬也</hi>
<hi>與大承氣湯以下胃中實熱</hi>　陽明病譫語發潮熱脈滑而疾者小<lb/>
<pb n="KR3e0078_WYG_042-42b"/>
承氣湯主之與湯一升腹中轉失氣者便服一升不轉<lb/>
失氣勿更與之明日不大便脈反微澀者裏虛也為難<lb/>
治不可更與承氣湯也<hi>成陽明病譫語發潮熱若脈沈實者内實也則可下若脈滑疾</hi>
<hi>為裏熱未實則未可下先與小承氣湯和之湯入腹中轉失氣者中有燥屎可更與小承氣湯一升以除之若</hi>
<hi>不轉失氣者是無燥屎不可更與小承氣湯至明日邪氣傳時脈得沈實緊牢之類是裏實也反得微澀者裏</hi>
<hi>氣太虛也若大便利後脈微澀者止為裏虛而猶可此不曽大便脈反微澀是正氣内衰為邪勝也故曰難治</hi>
大承氣湯方<hi>海藏云厚朴去痞枳實泄滿芒硝軟堅大黄泄實必痞滿燥實四證全者方可用之</hi>
　　大黄<hi>四兩酒洗</hi>厚朴<hi>炙去麄/皮半斤</hi>枳實<hi>五枚/炙</hi>芒硝<hi>七錢半</hi>
<pb n="KR3e0078_WYG_042-43a"/>
　右四味以水一斗先煮二物取五升去滓内大黄煮<lb/>
　汁取二升去滓内芒硝更上火微煎一二沸分温再<lb/>
　一服得下餘勿服<lb/>
　成承順也傷寒邪入胃者謂之入府府之為言聚也<lb/>
　胃為水穀之海榮衞之原水穀㑹聚于胃變化為榮<lb/>
　衞邪氣入胃胃氣鬱滯糟粕秘結壅而為實是正氣<lb/>
　不得舒順也本草云通可去滯洩可去閉塞而不利<lb/>
　閉而不通以湯蕩滌使塞者利而閉者通正氣得以<lb/>
<pb n="KR3e0078_WYG_042-43b"/>
　舒順故曰承氣也王永曰宜下必以苦宜補必以酸<lb/>
　潰堅破結苦寒為主是以枳實為君内經曰燥淫于<lb/>
　内治以苦温洩滿除燥苦温為輔是以厚朴為臣内<lb/>
　經曰熱淫于内治以鹹寒人傷于寒則為病熱熱氣<lb/>
　聚于胃則謂之實鹹寒之物以消實熱故以芒硝鹹<lb/>
　寒為佐内經曰燥淫所勝以苦下之熱氣内勝則津<lb/>
　液消而腸胃燥苦寒之物以蕩滌其燥熱故以大黄<lb/>
　為使是以大黄有將軍之號也承氣湯下藥也用之<lb/>
<pb n="KR3e0078_WYG_042-44a"/>
　尤宜審如大滿大實有燥屎乃可投也如非大滿則<lb/>
　生寒證而結胸痞氣之屬由是而生矣<lb/>
小承氣湯方<hi>海藏曰大黄泄實厚朴去痞必痞實全者可用</hi>
　　大黄<hi>四兩</hi>厚朴<hi>炙去麄/皮二兩</hi>枳實<hi>三枚大者炙</hi>　已上三味以<lb/>
　　水四升煮取一升二合去滓分温二服初服湯當<lb/>
　　更衣不爾者盡飲之若更衣者勿再服<lb/>
　<hi>大熱結實者與大承氣湯小熱微結者與小承氣湯熱不大甚故大承氣去芒硝結不至堅故不減朴枳</hi>
　<hi>也</hi>
<pb n="KR3e0078_WYG_042-44b"/>
　呉或問承氣湯仲景有大小調胃之名何也然傷寒<lb/>
　邪熱傳變入裏謂之入府府者聚也蓋邪熱與糟粕<lb/>
　藴而為實也實則潮熱譫語手心濈濈汗出者此燥<lb/>
　屎所為也如人壯大熱大實者宜大承氣湯下之小<lb/>
　熱小實者與小承氣湯下之又熱結不堅滿者故減<lb/>
　去厚朴枳實加甘草而和緩之故曰調胃承氣也若<lb/>
　病大而以小承氣攻之則邪氣不伏病小而以大承<lb/>
　氣攻之則過傷正氣且不及還可再攻過則不能復<lb/>
<pb n="KR3e0078_WYG_042-45a"/>
　救可不謹哉仲景曰凡欲行大承氣先與小承氣一<lb/>
　鍾服之腹中轉失氣乃有燥屎也可以大承氣攻之<lb/>
　若不轉失氣愼不可攻攻之則腹脹不能食而難治<lb/>
　又曰服承氣湯得利愼勿再服此諄諄告戒也凡用<lb/>
　攻法心須妙算料量合宜則應手而效若不料量孟<lb/>
　浪攻之必且殺人<lb/>
傷寒若吐若下後不解不大便五六日上至十餘日日<lb/>
晡所發潮熱不惡寒獨語如見鬼狀若劇者發則不識<lb/>
<pb n="KR3e0078_WYG_042-45b"/>
人循衣摸牀惕而不安微喘直視脈弦者生濇者死但<lb/>
發譫語者大承氣湯主之一服利止後服<hi>詳循衣摸牀</hi>　陽<lb/>
明病發潮熱大便溏小便自利胸脇不去者小柴胡湯<lb/>
主之<hi>陽明為病胃實是也今便溏而言陽明病者謂陽明外證身熱汗出不惡寒反惡熱之病也</hi>
陽明中風脈弦浮大短氣腹滿脇下及心痛鼻乾不得<lb/>
汗嗜卧身黄小便難時時噦而潮熱者小柴胡加茯苓<lb/>
主之　傷寒十三日不解胸脇滿而嘔日晡所發潮熱<lb/>
已而微利此本柴胡證下之而不得利今反利者知醫<lb/>
<pb n="KR3e0078_WYG_042-46a"/>
以丸藥下之非其治也潮熱者實也先宜小柴胡湯以<lb/>
解外後以柴胡加芒硝主之<lb/>
柴胡加芒硝湯方<lb/>
　　柴胡<hi>一両</hi>黄芩　人參　甘草<hi>炙/</hi>　生薑<hi>各五錢</hi>
　　半夏<hi>湯浸三個</hi>大棗<hi>三/枚</hi>芒硝<hi>一兩</hi>　每服五錢水一盞半<lb/>
　　煎至八分去滓納芒硝更微沸温服<lb/>
陽明病脈浮而緊必潮熱發作有時但浮者必盜汗出<lb/>
<hi>成浮為在經緊者裏實脈浮緊者表熱裏實也必發潮熱發作有時若脈但浮而不緊者止是表熱也必盜汗</hi>
<pb n="KR3e0078_WYG_042-46b"/>
<hi>出盜汗者睡而汗出也陽明病裏熱者自汗表熱者盜汗</hi>
　活人書冬月陽明潮熱脈浮而緊者發作有時但脈<lb/>
　浮者必盜汗黄苓湯主之<hi>方見下利</hi>
　　　讝語<hi>陽明為病胃家實是也胃實則譫語故譫語宜入陽明門</hi>
成讝者謂呢喃而語也又作譫謂妄有所見而言也斯<lb/>
皆胃中熱盛上乘于心心為熱冒則神識昏亂而語言<lb/>
謬妄也輕者睡中呢喃重者寤亦謬語經謂讝語獨語<lb/>
狂語及語言不休與言亂者由其熱之有輕重也<hi>讝語錯妄</hi>
<pb n="KR3e0078_WYG_042-47a"/>
<hi>若與人言有次與獨語如見鬼者熱之輕也狂言無所知識甚則至于喊叫與語言不休者熱之甚也迨夫言</hi>
<hi>亂乃狂言罵詈不避親疎此為神明已亂難可復制其猖狂也</hi>讝語之由又自不同有<lb/>
火劫有汗出有下利有下血有燥屎在胃有三陽合病<lb/>
有過經有亡陽等讝語者俱已條具于後茲不及贅諸<lb/>
如此者脈短則死脈自和則愈又身微熱脈浮大者生<lb/>
逆冷脈沈不過一日死或氣上逆而喘滿或氣下奪而<lb/>
自利皆為逆也<lb/>
陽明胃實潮熱宜下陽明病譫語發潮熱脈滑而疾者<lb/>
<pb n="KR3e0078_WYG_042-47b"/>
小承氣湯主之因與承氣湯一盞腹中轉失氣者更服<lb/>
一盞若不轉失氣勿更與之明日不大便脈反微澀者<lb/>
裏虛也為難治不可更與承氣湯　陽明病譫語有潮<lb/>
熱反不能食者胃中必有燥屎五六枚若能食者但鞭<lb/>
爾宜大承氣湯下之　二陽併病太陽病罷但發熱手<lb/>
足漐漐汗出大便難而譫語者下之則愈宜大承氣湯<lb/>
　陽明病其人多汗以津液出胃中燥大便必鞭鞭則<lb/>
譫語小承氣湯主之若一服譫止勿更服<lb/>
<pb n="KR3e0078_WYG_042-48a"/>
胃實汗多宜下汗出譫語者必有燥糞在胃中此為風<lb/>
也須下之必過經乃可下下之若早語言必亂以表虛<lb/>
裏實故下之則愈宜大承氣湯夫實則譫語虛則鄭聲<lb/>
<hi>譫語者謂亂言無次數數更端也鄭聲者謂鄭重頻煩也只將一句舊言重叠頻言之終日殷勤不换他聲也</hi>
<hi>蓋神有餘則能機變而亂語數數更端神不足則無機變而只守一聲也</hi>　傷寒四五日脈沈<lb/>
而喘滿沈為在裏而反發其汗津液越出大便為難表<lb/>
虛裏實久則譫語<hi>成氏謂鄭聲為鄭衛之聲非是前已辨明</hi>
火後形作傷寒其脈不弦緊而弱弱者必渴被火者必<lb/>
<pb n="KR3e0078_WYG_042-48b"/>
讝語弱者發熱脈浮解之當汗出愈　太陽病火劫汗<lb/>
後身黄小便難身體枯燥頭汗腹滿微喘或不大便久<lb/>
則讝語<hi>論見頭汗</hi>　太陽病二日反躁乃熨其背而大汗出<lb/>
火熱入胃胃中水竭躁煩必發譫語十餘日<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>慄自下<lb/>
利者此為欲解　少隂病欬欬而下利譫語小便難者<lb/>
被火氣劫汗故也吐下汗温鍼後譫語柴胡證罷者此<lb/>
為壊病知犯何逆以法治之<hi>詳見壊證</hi>
汗後傷寒脈浮自汗小便數心煩微惡寒脚攣急反與<lb/>
<pb n="KR3e0078_WYG_042-49a"/>
桂枝欲攻其表此誤也若胃氣不和譫語者少與調胃<lb/>
承氣湯<hi>方論見厥</hi>　三陽合病腹滿身重難以轉側口不仁<lb/>
而面垢譫語遺尿發汗則譫語下之則額上生汗手足<lb/>
逆冷若自汗出者白虎湯主之<hi>論見身重</hi>　傷寒四五日脈<lb/>
沈而喘滿沈為在裏而反發其汗津液越出大便為難<lb/>
表虛裏實久則譫語大承氣湯<hi>見不大便</hi>　傷寒脈弦頭痛<lb/>
發熱者屬少陽少陽不可發汗發汗則譫語此屬胃胃<lb/>
和則愈胃不和則煩而悸<hi>見少陽病</hi>　發汗多亡陽譫語者<lb/>
<pb n="KR3e0078_WYG_042-49b"/>
不可下與柴胡桂枝湯和其榮衞以通津液後自愈發<lb/>
汗多又重發汗者亡其陽譫語脈短者死脈自和者不<lb/>
死　諸逆發汗病微者瘥劇者言亂目眩者死<lb/>
下後傷寒八九日下之胸滿煩驚小便不利譫語一身<lb/>
盡痛不可轉側者柴胡加龍骨牡蠣湯<hi>方論見驚</hi>
熱入血室陽明病下血譫語者此為熱入血室但頭汗<lb/>
出者刺期門隨其實瀉之濈然汗出則愈<hi>腹滿譫語脈浮緊者亦刺</hi>
<hi>期門五太陽少陽併病發汗則譫語脈弦  六日譫語不止者宜刺期門</hi>　婦人中風發熱<lb/>
<pb n="KR3e0078_WYG_042-50a"/>
惡寒經水適來得之七八日熱除脈遲者身涼胸滿如結<lb/>
胸狀者刺期門若晝則明了暮則譫語者無犯胃氣及<lb/>
上焦必自愈活人以小柴胡湯主之<hi>論見婦人傷寒</hi>
傷寒十三日不解過經讝語者以有熱也當以湯下之<lb/>
若小便利者大便當鞭而反下利脈調和者知醫以丸<lb/>
藥下之非其治也若自下利者脈當微厥今反和者此<lb/>
為内實也調胃承氣湯主之<hi>成傷寒十三日再傳經盡謂之過經讝語者陽明胃</hi>
<hi>熱也當以諸承氣湯下之若小便利者津液偏滲大便當鞭反下和者知醫以丸藥下之也下利脈微而厥者</hi>
<pb n="KR3e0078_WYG_042-50b"/>
<hi>虛寒也今脈調和則非虛寒由腸虛胃熱脇熱而利也與調胃承氣湯以下胃熱  經文内實之實當作熱注</hi>
<hi>偏渗偏當作漏反此段有五反一對熱與厥反湯與丸反便鞭與下利  脈微與脈和反藥下與自利反小便</hi>
<hi>與大便鞭為一對讀者宜細詳之</hi>
　右下利譫語其曰脈調和而手足和小便利者陽也<lb/>
　故用承氣下之其脈當微厥及少隂但欲寐被火氣<lb/>
　劫汗譫語小便難者隂也故當用補劑和之<hi>但欲寐下利譫</hi>
　<hi>語俱見下利少隂條</hi>
　許有人病傷寒下利身熱神昏多困譫語不得眠或<lb/>
<pb n="KR3e0078_WYG_042-51a"/>
　者見下利便以譫語為隂虚證予曰此亦小承氣證<lb/>
　衆駭曰下利而服小承氣仲景之法乎予曰此仲景<lb/>
　之法也仲景曰下利而譫語者有燥糞也屬小承氣<lb/>
　湯而得解予嘗讀素問云微者逆之甚者從之逆者<lb/>
　正治從者反治從多從少視其事也帝曰何謂反治<lb/>
　岐伯曰寒因寒用通因通用壬氷註云大熱内結注<lb/>
　瀉不止熱宜寒療結復須除以寒下之結散利止則<lb/>
　通因通用也正合于此又何疑焉<lb/>
<pb n="KR3e0078_WYG_042-51b"/>
　活大便秘小便赤手足温脈洪數者必譫語也調胃<lb/>
　承氣湯　譫語不惡寒反惡熱白虎湯　已得汗身<lb/>
　和讝語者柴胡桂枝湯　火迫而致讝語亦白虎湯<lb/>
　海治老幼及虚人傷寒五六日昏冒言妄小便或淋<lb/>
　或澀起卧無度或煩而不得眠並宜白虎湯加山梔<lb/>
　一錢<lb/>
　斗治熱病及時疫心躁狂亂奔走狀似癲癎言語不<lb/>
　定久不得汗及時疫不知人事者以人中黄不拘多<lb/>
<pb n="KR3e0078_WYG_042-52a"/>
　少入礶内泥封固武火煅半日去火候冷取出于地<lb/>
　上以盆蓋半日許研如麵新汲水調下三錢或未退<lb/>
　再服愈<hi>人中黄即屎也</hi>
　吳治傷寒熱甚心煩有痰神昏讝語者以竹瀝一盞<lb/>
　生天花粉汁一盞服之或加好金子三五錢同煎妙<lb/>
　按此諸方内熱不禁下者可用<lb/>
補虛素問云譫語者氣虛獨言也<hi>婁全善云余用參茋歸术等劑治譫語得</hi>
<hi>愈者百十數豈可不分虛實一㮣用黄連解毒大小承氣等湯以治之乎</hi>　難經云脫陽者<lb/>
<pb n="KR3e0078_WYG_042-52b"/>
見鬼<hi>仲景謂亡陽譫語亦此義</hi>
　海黄茋湯治傷寒或時悲哭或時嬉笑或時太息或<lb/>
　語言錯亂失次世疑作譫語狂言者非也神不守室<lb/>
　耳兩手脈浮沈不一舉按全無力浮之損小沈之亦<lb/>
　損小皆隂脈也甚者用調中丸或理中丸<hi>方見前補養條</hi>
　丹浦江鄭兄年二十嵗九月間發熱頭痛妄言見鬼<lb/>
　醫與小柴胡湯數貼熱愈甚予視之形肥面亦帶白<lb/>
　却喜筋骨稍露診其脈弦大而數實脈本不實涼藥<lb/>
<pb n="KR3e0078_WYG_042-53a"/>
　所致此因勞倦成病與温補藥自安遂以參术為君<lb/>
　苓芍為臣黄茋為佐附子一片為使與二貼而證不<lb/>
　減或曰脈既數大狂熱而又大渴用附子誤矣予曰<lb/>
　此虛證而誤投寒涼之藥人肥而脈左大于右事急<lb/>
　矣非加附子參术焉能有急效再與一貼乃去附子<lb/>
　作大劑與服至五十貼得大汗而愈自後又補養兩<lb/>
　月氣體方始平復　一人五月内患譫語大發熱肢<lb/>
　體不能舉喜冷飲診其脈洪大而數用黄茋茯苓濃<lb/>
<pb n="KR3e0078_WYG_042-53b"/>
　煎如膏却用涼水調與之三四服後病者昏睡如死<lb/>
　狀但顔色不改氣息如常至次早方醒諸證悉退而<lb/>
　安　盧兄汗後再發熱妄言吕仲修汗後熱不退亦<lb/>
　妄言陶明節熱退後不識人言語謬妄皆用參茋术<lb/>
　歸等補劑而愈信哉譫語屬虛者十居八九<lb/>
隂證手足冷脈細微而譫語用四逆湯活人用白通湯<lb/>
海藏用黄茋加乾薑湯<lb/>
　侯輔之脈極沈細外熱内寒肩背胸脇斑出十數㸃<lb/>
<pb n="KR3e0078_WYG_042-54a"/>
　語言狂亂或曰發斑譫語非熱乎予曰非也陽為隂<lb/>
　逼上入于肺傳之皮毛故斑出神不守舍故錯語如<lb/>
　狂非譫語也肌表雖熱以手按之須臾冷透如氷與<lb/>
　薑附等藥數日約二十餘兩得大汗而愈後因再發<lb/>
　脈又沈遲三四日不大便與理中丸三日内約半斤<lb/>
　其病全愈以此知侯公之狂非陽狂之狂乃失神之<lb/>
　狂即隂虚也<lb/>
診直視譫語喘滿者死下利者亦死　譫語妄言身微<lb/>
<pb n="KR3e0078_WYG_042-54b"/>
熱脈浮大手足温者生逆冷脈沈細者不過一日死矣<lb/>
鄭聲鄭字書曰鄭重頻煩也又曰殷勤也鄭聲謂止將<lb/>
一事頻煩殷勤言之蓋神氣不足不能更易而但守一<lb/>
聲與譫語之錯出不倫者異矣此虚實之分也成氏以<lb/>
為鄭衞之聲迂而鑿矣治法於前補虛條求之<lb/>
　吳大抵鄭聲乃因内虚正氣將脫而言皆不足之貌<lb/>
　如手足並冷脈息沈細口鼻氣息短少所說言語輕<lb/>
　微無力氣少難以應息者皆元氣將脫也或吃逆不<lb/>
<pb n="KR3e0078_WYG_042-55a"/>
　止神昏氣促不知人事者死如氣息不促手足頗温<lb/>
　其脈沈細而微者急以附子湯倍人參主之或以接<lb/>
　氣丹黒錫丹兼進一二服以助其眞氣也或濃煎人<lb/>
　參徐徐與之或未可用附子者以三白湯倍人參主<lb/>
　之<lb/>
　戴譫語屬陽鄭聲屬隂經云實則讝語虚則鄭聲讝<lb/>
　語者顛倒錯亂言出無倫常對空獨語如見鬼狀鄭<lb/>
　聲者鄭重頻煩語雖謬而諄諄不已老年人遇事則<lb/>
<pb n="KR3e0078_WYG_042-55b"/>
　誶語不休以陽氣虛故也此讝語鄭聲虛實之所以<lb/>
　不同也二者本不難辨但陽盛裏實與隂盛隔陽皆<lb/>
　能錯語須以他證别之大便秘小便赤身熱煩渴而<lb/>
　妄言者乃裏實之讝語也小便如常大便洞下或發<lb/>
　躁或反發熱而妄言者乃隂隔陽之讝語也裏實宜<lb/>
　下調胃承氣湯熱躁甚而妄言不休大渴喜飲宜理<lb/>
　中湯隂隔陽宜温膽湯四逆湯附子理中湯　又有<lb/>
　不係正陽明似困非困間時有一二聲譫語者當隨<lb/>
<pb n="KR3e0078_WYG_042-56a"/>
　證施治　外有已得汗身和而言妄者此是汗出後<lb/>
　津液不和慎不可下乃非陽非隂者宜小柴胡湯和<lb/>
　建中湯各半貼和榮衞通津液若陽傳入隂自利手<lb/>
　足厥逆語或錯亂此雖已自利其中必有燥屎猶當<lb/>
　下之隂中之陽宜調胃承氣湯瘀血在裏大便黒小<lb/>
　便利小腹痛其人如狂譫語者核桃承氣湯婦人傷<lb/>
　寒發熱經水適斷此熱入血室其血必結亦能譫語<lb/>
　宜小柴胡湯病後血氣未復精神未全多于夢寐中<lb/>
<pb n="KR3e0078_WYG_042-56b"/>
　不覺失聲如魘此不係讝語鄭聲宜温膽湯去竹茹<lb/>
　入人參半錢或用六君子湯<lb/>
　　　狂亂<lb/>
經曰邪入于陽則狂又曰重陽則狂諸經之狂為陽盛<lb/>
也傷寒熱毒在胃併于心至于發狂為邪熱極矣狂之<lb/>
發作少卧不饑妄語笑妄起行棄衣而走登髙而歌甚<lb/>
則踰垣上屋皆獨陽亢極使之非吐下不能已亦有當<lb/>
汗不汗瘀熱在裏下焦畜血而如狂者小便不利特如<lb/>
<pb n="KR3e0078_WYG_042-57a"/>
狂而未至于狂耳其或熏熨迫汗灼艾燒針令人煩躁<lb/>
卧起不安則謂之火邪驚狂凡是數者各有條例其或<lb/>
狂言目反直視為腎絶汗出輒復熱狂言不能食皆死<lb/>
證也非藥石所能及矣<lb/>
陽明病欲食小便反不利大便自調其人骨節疼翕翕<lb/>
如有熱狀奄然發狂濈然汗出而解者此水不勝穀氣<lb/>
與汗共併脈緊則愈<hi>成陽明病客熱初傳于胃胃熱則消穀而欲食陽明病熱為實者則</hi>
<hi>小便當數大便當鞭今小便反不利大便自調者熱氣散漫不為實也欲食則胃中穀多内經曰食入于隂長</hi>
<pb n="KR3e0078_WYG_042-57b"/>
<hi>血氣于陽穀多則陽氣勝熱消津液則水少經曰水入于經其血乃成水少則隂血弱金匱要畧曰隂氣不通</hi>
<hi>則骨痛其人骨節疼者隂氣不足也熱甚于表者翕翕發熱熱甚于裏者蒸蒸發熱此熱氣散漫不專著于表</hi>
<hi>裏故翕翕如有熱狀奄忽也忽然發狂者隂不勝陽也内經曰隂不勝其陽者則脈流薄疾并乃在陽明藴熱</hi>
<hi>為實者須下之愈熱氣散漫不為實者必待汗出而愈故云翕然而汗出解也水穀之等者隂陽氣平也水不</hi>
<hi>勝穀氣是隂不勝陽也汗出則陽氣衰脈緊則隂氣生隂陽氣平兩無偏勝則愈故云與汗共併脈緊則愈</hi>
<hi>入府見表證汗出解理順見汗脈緊首尾如初爾桂枝湯主之此段發汗則愈  汪按水隂氣則穀陽氣傷寒</hi>
<hi>以陽為主水不勝穀乃隂不勝陽病漸向安故隂氣與汗共併而散因見脈緊緊者隂寒脈也此則變熱入府</hi>
<hi>何以脈緊蓋由隂氣與汗共併然也且緊亦與長類長為陽明本脈成氏所註汗出陽衰脈緊隂生陽衰隂生</hi>
<pb n="KR3e0078_WYG_042-58a"/>
<hi>則隂陽不平矣下文乃云隂陽氣平兩無偏勝不知何謂</hi>　太陽病六七日表證仍<lb/>
在脈微而沈反不結胸其人發狂者以熱在下焦少腹<lb/>
當鞭滿小便自利下血乃愈所以然者以太陽隨經瘀<lb/>
熱在裏故也抵當湯主之<hi>或云桃仁承氣湯</hi>　太陽病不解熱<lb/>
結膀胱其人如狂血自下者愈其外不解者尚未可攻<lb/>
當先解外外解已但少腹急結者乃可攻之宜桃仁承<lb/>
氣湯<lb/>
　張或云上二條證俱係下焦蓄血中間雖有輕重未<lb/>
<pb n="KR3e0078_WYG_042-58b"/>
　審縁何而致此也此皆發汗未得其宜或當汗不汗<lb/>
　或汗遲或脈盛汗微或覆蓋不週而不汗其太陽之<lb/>
　邪無從而出故隨經入府結于膀胱今小腹鞭滿若<lb/>
　小便不利者血不蓄若小便利者乃蓄血證也血或<lb/>
　不蓄為熱迫之血則自下血下則熱隨血出而愈若<lb/>
　蓄血而不下其外不解者尚未可攻當先解外外已<lb/>
　解但少腹急結者乃用桃仁承氣湯攻之此如狂者<lb/>
　之所處也其發狂者則不然表證雖在脈已沈微邪<lb/>
<pb n="KR3e0078_WYG_042-59a"/>
　氣傳裏其可已乎下則愈故以抵當湯主之<lb/>
太陽病身黄脈沈結少腹鞭小便不利者為無血也小<lb/>
便自利其人如狂者血證諦也抵當湯主之<lb/>
傷寒脈浮以火迫劫之亡陽必驚狂起卧不安者桂枝<lb/>
湯去芍藥加蜀漆龍骨牡蠣救逆湯<hi>方論見驚</hi>　汗家重發<lb/>
汗必恍忽心亂小便已隂痛與禹餘糧丸<hi>方見痞</hi>
　　　附<lb/>
陽毒活人云凡病人煩躁狂走妄言呌罵面赤咽痛鼻<lb/>
<pb n="KR3e0078_WYG_042-59b"/>
如烟煤或身斑如錦或下利赤黄此陽毒也表者陽毒<lb/>
升麻湯黒奴丸裏者大黄散楊仁齋用葶藶苦酒湯梔<lb/>
子仁湯三黄湯大黄散升蔴葛根湯加大黄狂走者水<lb/>
調瓜蒂末吐痰<lb/>
本治傷寒發狂棄衣奔走踰墻上屋鵲石散<lb/>
　　黄連　寒水石<hi>各等分</hi>　研為細末每服二錢濃煎<lb/>
　　甘湯候冰冷調下<lb/>
雲傷寒心風狂妄者宜防風黄連湯<lb/>
<pb n="KR3e0078_WYG_042-60a"/>
　　黄連　大黄　防風　逺志　茯神<hi>各半兩</hi>　研為<lb/>
　　細末每服一兩水煎服<lb/>
海黄茋湯治傷寒或歌或笑或悲哭譫言妄語<hi>方見發熱</hi>
陳志仁傷寒狂妄每欲狂走四五人扶捉不定脈虚數<lb/>
用柴胡湯反劇以參茋歸术甘草陳皮煎湯一服狂定<lb/>
再服安睡<lb/>
　脫陽者見鬼脫隂者發狂宜峻補其隂天地煎之類<lb/>
　是也<hi>天門冬地黄煎膏為之</hi>
<pb n="KR3e0078_WYG_042-60b"/>
隂證乃是病發于少隂不當正發汗醫見其惡寒遂强<lb/>
發之汗因漏不止其人亡陽故狂大與隂極發躁同當<lb/>
用隂躁之藥加以收汗之劑玉屏風散入熟附子一錢<lb/>
仍外以温粉傅之或冷汗自出手足逆冷其人狂不止<lb/>
者宜四逆湯冷進<lb/>
發狂而肌表雖或熱以手按之則冷透手或肩背胸膈<lb/>
有斑十數㸃脈極沈細用乾薑附子湯以人參冷進<lb/>
　證治凖繩卷四十二<lb/>
</p>
<p>
</p>
  </div>
</body>
</text>
</TEI>
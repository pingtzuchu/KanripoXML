<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證治凖繩卷五十六</head> <lb/>
    <p>
<pb n="KR3e0078_WYG_056-1a"/>
欽定四庫全書<lb/>
　證治凖繩卷五十六<lb/>
　　　　　　　　　　　　明　王肯堂　撰<lb/>
　女科<lb/>
　　調經門<lb/>
　　　經閉<lb/>
内經陰陽别論云二陽之病發心脾有不得隱曲女子<lb/>
不月其傳為風消為息賁者死不治　潔古曰女子月<lb/>
<pb n="KR3e0078_WYG_056-1b"/>
事不来者先㵼心火血自下也内經曰二陽之病發心<lb/>
脾有不得隱曲故女子不月其傳為風消王啓𤣥注曰<lb/>
太陽胃熱也心脾受之心主血心病則血不流脾主味<lb/>
脾病則味不化味不化則精不足故其病則不能隱曲<lb/>
脾土已虧則風邪勝而氣愈消也又經曰月事不来者<lb/>
胞脉閉也胞脉屬於心絡於胞中今氣上迫肺心氣不<lb/>
得下通故月事不来先服降心火之劑後服局方中五<lb/>
補丸後以衞生湯治脾養血也　李東垣曰經閉不行<lb/>
<pb n="KR3e0078_WYG_056-2a"/>
有三補前人之闕　婦人脾胃久虚形體羸弱氣血俱<lb/>
衰而致經水斷絶不行或病中消胃熱善食漸痩津液<lb/>
不生夫經者血脉津液所化津液既絶為熱所爍肌肉<lb/>
漸痩時見渴躁血海枯竭名曰血枯經絶宜㵼胃之燥<lb/>
熱補益氣血經自行矣此病或經適行而有子子亦不<lb/>
成而為胎病者有矣<hi>此中焦胃熱結也</hi>　或心胞絡脉洪數躁<lb/>
作時見大便袐澀小便雖清不利而經水閉絶不行此<lb/>
乃血海乾枯宜調血脉除包絡中火邪而經目行矣<hi>此下</hi>
<pb n="KR3e0078_WYG_056-2b"/>
<hi>焦胞脉熱結也</hi>　或因勞心心火上行月事不来者胞絡閉也<lb/>
包絡者屬於心而絡於胞中今氣上迫肺心氣不得下<lb/>
通故月事不来宜安心補血㵼火經自行矣<hi>此上焦心肺熱結也</hi>
　裴澤之夫人病寒熱月事不来者數年又加喘𠻳醫<lb/>
者率以蛤蚧桂附投之曰不然夫人病陰為陽所摶温<lb/>
劑太過故無益反害投以涼劑涼血和血藥則行矣已<lb/>
而果然<lb/>
五補丸<hi>局方</hi>補諸虚安五臟堅骨髓養精神　熟地黄<lb/>
<pb n="KR3e0078_WYG_056-3a"/>
　　人參　牛膝<hi>酒浸去蘆焙乾</hi>白茯苓　地骨皮<hi>各等分</hi>　右<lb/>
　為細末煉蜜丸如梧桐子大每服三五十丸温酒下<lb/>
　空心服<lb/>
衞生湯　當歸　白芍藥<hi>各二兩</hi>黄茋<hi>三/兩</hi>甘草<hi>一兩</hi>　右為<lb/>
　細末每服半兩水二盞煎至一盞温服空心如虚者<lb/>
　加人參一兩<lb/>
　右東垣潔古治血枯之法皆主於補血㵼火也補血<lb/>
　者四物之類㵼火者東垣分上中下故火在中則善<lb/>
<pb n="KR3e0078_WYG_056-3b"/>
　食消渴治以調胃承氣之類火在下則大小便秘澀治<lb/>
　以玉燭之類玉燭者四物與調胃承氣等分也火在<lb/>
　上則得於勞心治以芩連及三和之類三和者四物<lb/>
　涼膈當歸等分也潔古先服降心火之劑者蓋亦芩<lb/>
　連三和玉燭之類後服五補衛生者亦補氣之劑也<lb/>
素帝曰有病胸脇支滿者妨於食病至則先聞腥臊臭<lb/>
出清液先唾血四肢清目眩時時前後血病名為何何<lb/>
以得之岐伯曰病名血枯此得之少年時有所大脱血<lb/>
<pb n="KR3e0078_WYG_056-4a"/>
苦醉入房中氣竭肝傷故月事衰少不来也帝曰治之<lb/>
奈何岐伯曰以四烏鰂骨一藘茹二味并合之丸以雀<lb/>
卵大如小豆以五丸為後飯飲以鮑魚汁利腸中及傷<lb/>
肝也<hi>腹中詢主王註云烏鰂魚骨主血閉藘茹主散惡血雀卵  血痿鮑魚主瘀血河間宣明論方烏鰂</hi>
<hi>骨藘茹各等分雀卵不拘數和丸小豆大每服五丸至十丸煎鮑魚湯下食後日三服壓以美膳</hi>　右<lb/>
岐伯河間治血枯之法<lb/>
丹血枯經閉者四物湯加桃仁紅花　陰虚經脉久不<lb/>
通小便短澀身疼者四物加蒼术牛膝陳皮生甘草作<lb/>
<pb n="KR3e0078_WYG_056-4b"/>
湯又用蒼莎丸加蒼耳酒芍藥為丸就煎前藥吞下<lb/>
　右丹溪治血枯大法<lb/>
薛夫經水陰血也屬衝任二脉主上為乳汁下為月水<lb/>
其為患有因脾虚而不能生血者有因脾鬱傷而血耗<lb/>
損者有因胃火而血消爍者有因脾胃損而血少者有<lb/>
因勞傷心而血少者有因怒傷肝而血少者有因腎水<lb/>
不能生肝而血少者有因肺氣虚不能行血而閉者治<lb/>
療之法若脾虚而不行者調而補之脾鬱而不行者解<lb/>
<pb n="KR3e0078_WYG_056-5a"/>
而補之胃火而不行者清而補之脾胃損而不行者調<lb/>
而補之勞傷心血而不行者靜而補之怒傷肝而不行<lb/>
者和而補之肺氣虚而不行者補脾胃腎虚而不行者<lb/>
補脾肺經云損其肺者益其氣損其心者調其榮衞損<lb/>
其脾者調其飲食適其寒温損其肝者緩其中損其腎<lb/>
者益其精審而治之庶無誤矣　一婦人停食飽悶發<lb/>
熱或用人參養胃湯益甚再用木香檳榔丸泄㵼吐痰<lb/>
腹中成塊飲食少思又用二陳黄連厚朴之類前證益<lb/>
<pb n="KR3e0078_WYG_056-5b"/>
甚腹脹不食月經不至余以為胃氣虧損用補中益氣<lb/>
加茯苓半夏三十餘劑脾胃健而諸證愈又二十餘劑<lb/>
而經自行　一婦人飲食後或腹脹或吞酸彼服枳术<lb/>
丸吞酸益甚飲食日少胸膈痞滿腿内酸痛畏見風寒<lb/>
又服養胃湯一劑腿内作痛又一劑腿膝浮腫月經不<lb/>
行余謂欝結所傷脾虚溼熱下注侵晨用四君二陳芎<lb/>
歸午後以前湯送越鞠丸飲食漸進諸證漸愈又用歸<lb/>
脾八珍二湯兼服兩月餘而經行　一婦人性沈多慮<lb/>
<pb n="KR3e0078_WYG_056-6a"/>
月經不行胸滿少食或作脹或吞酸余以為中氣虚寒<lb/>
用補中益氣加砂仁香附煨薑二劑胸膈和而飲食少<lb/>
更以六君加芎歸貝母桔梗生薑大棗數劑脾胃健而<lb/>
經自調矣　一婦人素有胃火或用清胃散而安後因<lb/>
勞役躁渴内熱肌肉消痩月經不行余謂此胃火消爍<lb/>
陰血用逍遥散加丹皮炒梔以清胃熱用八珍湯加茯<lb/>
苓逺志以養脾血而經自行矣　一婦人久患瘧形體<lb/>
怯弱内熱晡熱自汗盜汗飲食少思月事不行或用通<lb/>
<pb n="KR3e0078_WYG_056-6b"/>
經丸虚證大具余曰此因虚而致瘧因瘧以閉經也用<lb/>
補中益氣及六味地黄丸各百餘劑瘧愈而經行　一<lb/>
婦人久患瘧瘧作則經不行形虚脉大頭痛懶食大便<lb/>
泄㵼小便淋瀝口乾唇裂内熱腹膨蓋由久瘧正氣已<lb/>
虚陰火獨旺用補中益氣湯治之尋愈惟不時頭痛乃<lb/>
加蔓荆子而痛止又兼用六味地黄丸而經行　一婦<lb/>
人因勞耳鳴頭痛體倦此元氣不足用補中益氣加麥<lb/>
門五味而痊三年後得子因飲食勞倦月經不行晡熱<lb/>
<pb n="KR3e0078_WYG_056-7a"/>
内熱自汗盜汗用六味地黄丸補中益氣湯頓愈　一<lb/>
婦人胃氣素弱為哭母吐血咳嗽發熱盜汗經水三月<lb/>
不行余以為悲則傷肺思則傷脾遂朝服補中益氣加<lb/>
桔梗貝母知母夕用歸脾湯送地黄丸而愈　一癧婦<lb/>
少寐經水兩月餘一至誤服通經丸展轉無寐午前惡<lb/>
寒午後發熱余以為思慮虧損脾血用歸脾湯作丸午<lb/>
前以六君送下午後以逍遥散送下兩月餘得寐半載<lb/>
經行如期年餘而瘡愈<lb/>
<pb n="KR3e0078_WYG_056-7b"/>
　右薛氏治血枯大法以補養真元為主蓋本易水師<lb/>
　弟之㫖而廣之王道也<lb/>
脉問曰婦人病下利而經水反斷者何也師曰但當止<lb/>
利經自當下勿怪所以利不止而血斷者但下利亡津<lb/>
液故經斷利止津液復經當自下　問曰婦人病經水<lb/>
斷一二日而反經来今脉反微澀何也師曰此前月中<lb/>
若當下利故令妨經利止月經當自下此非軀也　婦<lb/>
人血下咽乾而不渴其經必斷此榮不足本自有微寒<lb/>
<pb n="KR3e0078_WYG_056-8a"/>
故不引飲渴而引飲者津液得通榮衞自和其經必復<lb/>
下<lb/>
仲婦人之病因虚積冷結氣為證經水斷絶至有歴年<lb/>
血寒積結胞門寒傷經絡凝堅在上嘔吐延沫久成肺<lb/>
癰形體損分在中盤結繞劑寒疝或兩脇疼痛與臟相<lb/>
連或結熱中病在關元脉數無瘡肌若魚鱗時着男子<lb/>
非止女身在下未多經候不勻令陰掣痛少腹惡寒或<lb/>
引腰脊下根氣衝氣衝急痛膝脛痛煩奄忽眩冒状如<lb/>
<pb n="KR3e0078_WYG_056-8b"/>
厥顛或有憂慘悲傷多嗔此皆帶下非有鬼神久則羸<lb/>
痩脉虚多寒三十六病千變萬端審脉陰陽虚實緊弦<lb/>
行其針藥治危得安其雖同病脉各異源子當辨記勿<lb/>
謂不然<lb/>
丹經候過期不行杜牛膝搗汁大半鍾以𤣥胡末一錢<lb/>
香附末枳殻末各半錢早調服<lb/>
大萬病丸　治經事不来繞臍痛　乾膝<hi>杵碎炒烟盡</hi>牛膝<lb/>
　　<hi>去苖酒浸一宿焙乾各一兩</hi>
<pb n="KR3e0078_WYG_056-9a"/>
　右為末以生地黄汁一升入二味藥末銀器内慢火熬<lb/>
　可丸即丸如桐子大每服二丸空心米飲或溫酒下<lb/>
土牛膝散　治婦人室女血閉不通五心煩熱　土牛<lb/>
　　膝　當歸尾<hi>各一兩</hi>桃仁<hi>去皮麩/炒另研</hi>紅花<hi>各半兩</hi>
　右為細末每服二錢空心溫酒下<lb/>
當歸乾膝丸療月經不利臍下憋逆氣脹滿<hi>見調經門月水不利</hi>
治月經壅滯臍腹㽲痛　當歸　𤣥胡索<lb/>
　右為末每服三錢薑三片水煎七分去涬稍熱服<lb/>
<pb n="KR3e0078_WYG_056-9b"/>
當歸散　治血脉不通　當歸　穿山甲<hi>灰炒</hi>蒲黄<hi>炒各半兩</hi>
　　辰吵<hi>另研一錢</hi>麝香<hi>少許</hi>
　右為細末研勻每服二錢食前熱酒調下<lb/>
琥珀散　治心膈迷悶腹臟撮痛氣急氣悶月信不通<lb/>
　等疾<lb/>
　　天台烏藥<hi>二兩</hi>當歸　莪术<hi>各一兩</hi>
　右為細末每服二錢溫酒調下後以食壓之忌生冷<lb/>
　油膩産後諸疾炒薑酒調下<lb/>
<pb n="KR3e0078_WYG_056-10a"/>
小腸移熱於大腸為伏瘕為沉<hi>王注云血澀不利則月事沉滯而不行</hi>
聖治婦人月水澁滯不快結成瘕塊筋脹大欲死用馬<lb/>
鞭草根苗五斤剉細水五斗煎至一斗去查别以淨器<lb/>
盛熬成膏食前温酒調下半匙<hi>本草云馬鞭草辛涼破血瘕</hi>
羅血極膏治婦人乾血氣以川大黄為末用釅醋熬成<lb/>
膏子丸如雞頭大每服一丸酒化開臨卧温服大便利<lb/>
一二行後紅脉自下是婦人之仙藥也加當歸頭<lb/>
仲婦人經水不利抵當湯主之<hi>亦治男子膀胱滿急有瘀血者方見傷寒畜血</hi>
<pb n="KR3e0078_WYG_056-10b"/>
産寳方　治月經不通腹中痛　牛膝<hi>六分</hi>大黄　桃仁<lb/>
　　<hi>去皮尖炒</hi>細辛<hi>各五/分</hi>川芎　當歸<hi>各四/分</hi>水蛭<hi>三分糯米炒黄</hi>
　右為細末煉蜜丸梧子大每服二十丸空心温酒下<lb/>
千金桃仁煎　治血積癥瘕月水不行　大黄<hi>濕紙裏蒸</hi>朴<lb/>
　　硝　桃仁<hi>製炒各二兩</hi>䖟蟲<hi>一兩去足翅炒黑</hi>
　右為細末醋二升半石器中慢火熬膏入大黄桃仁<lb/>
　䖟蟲末不住攪度可丸入朴硝再攪良乆丸如梧子<lb/>
　大五更初温酒下五丸至日午取下如赤豆汁雞肝<lb/>
<pb n="KR3e0078_WYG_056-11a"/>
　蝦蟇衣様候鮮紅住服仍以調氣藥補之<lb/>
三稜丸　治婦人經脉不通氣痛帶下兼治血瘕　三<lb/>
　　稜<hi>醋炒</hi>川芎　牛膝　𤣥胡索　蓬术<hi>醋炒</hi>蒲黄　菴<lb/>
　　閭　牡丹皮　芫花<hi>醋炒</hi>白芷　當歸　地龍<hi>去上酒浸</hi>
　　<hi>炒</hi>乾薑<hi>炮各/一兩</hi>大黄<hi>二兩為末以米醋熬成膏和藥</hi>
　右為細末以大黄膏和丸如梧子大每服三五十丸<lb/>
　空心醋湯下或紅花煎酒下<lb/>
　右經一節方七首皆治汚血有熱而經閉前一方輕<lb/>
<pb n="KR3e0078_WYG_056-11b"/>
　劑後六方重劑也<lb/>
雲紅花當歸散　治婦人經候不行或積瘀血腰腹疼<lb/>
　痛及室女月經不通　紅花　當歸尾　紫葳　牛<lb/>
　　膝　甘草　蘇木<hi>細剉各二兩</hi>赤芍藥<hi>九/兩</hi>劉寄奴<hi>五兩</hi>桂<lb/>
　　心　白芷<hi>各一兩半</hi>
　右為末空心熱酒調服三錢食前臨卧再服若乆<lb/>
　血不行膿煎紅花酒下孕婦忌服一名凌霄花即紫葳<lb/>
牛膝散<hi>見調經門月水不利條</hi>　　温經湯<hi>見前調經門</hi>
<pb n="KR3e0078_WYG_056-12a"/>
桂枝桃仁湯　治婦人月事不通小腹膨脹疼痛<hi>見前調經</hi>
<hi>門腹痛條</hi>
牡丹散<hi>見前調經門月水不利條</hi>
通經丸<hi>本事</hi>　治婦人室女月候不通或成血瘕<hi>本草入雞子清</hi>
<hi>同丸畏漆入腸胃生瘡也</hi>
　　桂心　青皮<hi>去白</hi>大黄<hi>炮/</hi>乾薑<hi>炮/</hi>川椒<hi>炒出/汗</hi>川烏<hi>炮</hi>
　　蓬莪术　乾漆<hi>炒煙盡</hi>當歸　桃仁<hi>製炒各等分</hi>
　右為末將四錢用米醋熬膏和餘六錢末成劑石臼中<lb/>
<pb n="KR3e0078_WYG_056-12b"/>
　杵丸如桐子大晒乾每服二十丸用淡醋湯下加至<lb/>
　三十丸温酒亦得空心食前服　濟生去川烏加紅<lb/>
　花等分<lb/>
滋血湯　治勞動致臟腑衝任氣虚不能約制經血以<lb/>
　致崩中或下鮮血或下五色連日不止淋漓不斷形<lb/>
　羸血劣倦怠困乏月水斷絶　馬鞭草　牛膝　荆<lb/>
　　芥穗<hi>各一兩</hi>當歸　肉桂　牡丹皮　赤芍藥　川<lb/>
　　芎<hi>各一兩</hi>
<pb n="KR3e0078_WYG_056-13a"/>
　右毎服四錢烏梅一箇水二盞食前服日進四五服半<lb/>
　月或一月經脉自通<lb/>
　右七方皆治汚血有寒而經閉前四方輕劑後二方重劑也<lb/>
大治月水不通屢試有驗厚朴不以多少薑汁炙香細<lb/>
切濃煎去查空心服不過三四劑瘥<hi>形實氣盛者宜之</hi>
丹積痰傷經不行夜則妄語　𤓰蔞子<hi>一兩</hi>黄連<hi>半兩</hi>呉茱<lb/>
　　茰<hi>十兩</hi>桃仁<hi>五十/粒</hi>紅麯<hi>二/錢</hi>縮砂<hi>三/兩</hi>山查末<hi>一兩</hi>
　薑汁研炊餅為丸<lb/>
<pb n="KR3e0078_WYG_056-13b"/>
軀脂滿經閉導痰湯加芎連不可服地黄如用薑汁拌<lb/>
炒<hi>導痰湯即二陳加枳實黄連是也</hi>
楊村婦人年二十餘兩年經閉食少乏力　黄連<hi>二錢</hi>白<lb/>
　　术<hi>一錢半</hi>陳皮　滑石<hi>各一/錢</hi>黄芩<hi>半/錢</hi>木通<hi>三/分</hi>桃仁<hi>十二</hi>
　　<hi>箇</hi>甘草<hi>炙少許</hi>　此方分兩有訛<lb/>
　右丹溪治痰結胸腹而經閉之法用輕劑導痰降火也<lb/>
經云氣上迫肺則心氣不得下通故月事不来今用連<lb/>
朴之類導痰降火使不上迫於肺故心氣下通而月事<lb/>
<pb n="KR3e0078_WYG_056-14a"/>
来也<lb/>
丹溪治一婦人久瘧食少經閉兩手無脉每日與三花<lb/>
神祐丸十餘粒津咽之月餘食進脉出又半月脉愈又<lb/>
一月經行亦此意也詳見久瘧予嘗體丹溪之意治陳<lb/>
氏婦二十餘嵗形肥痞塞不食每日臥至未牌吃一盞<lb/>
薄粥吃粥後必吐水半碗仍復臥經不通三月矣前畨<lb/>
曾暗通黑色脉之辰時寸關滑皆有力午後關滑寸不<lb/>
滑詢之因乗怒飲食而然遂以白术一兩半厚朴枳實<lb/>
<pb n="KR3e0078_WYG_056-14b"/>
黄連各一兩半夏茯苓陳皮山查人參滑石各八錢縮<lb/>
砂香附桃仁各半兩紅花二錢分作十貼每日服一貼<lb/>
各入薑汁二蜆殻間三日以神祐丸神秘沉香丸微下<lb/>
之至十二日吐止食漸進四十日平復如故又汪氏婦<lb/>
三十餘形痩亦痞不食吐水經不通以前藥方加參术<lb/>
歸為君煎熟入竹瀝半盞薑汁服之但不用神祐丸下<lb/>
亦平復若咳嗽寒熱而經閉者當於欬門濕痰條求之<lb/>
子和凡婦人月事不来用茶調散吐之次用玉燭散芎<lb/>
<pb n="KR3e0078_WYG_056-15a"/>
歸湯三和湯桂苓白术散之類降心火益腎水開胃進<lb/>
食分陰陽利水導之藥也　一婦人月事不行寒熱往<lb/>
来口乾頰赤飲食少旦暮間欬一二聲諸醫皆用䖟蟲<lb/>
水蛭乾漆磠砂芫青紅娘子沒藥血竭之類惟戴人不<lb/>
然曰古方雖有此法奈病人服之必臍腹發痛飲食不<lb/>
進乃命止藥飲食少進内經曰二陽之病發心脾心受<lb/>
之則血不流故女子不月既心受積熱宜抑火升水流<lb/>
濕潤燥開胃誘食乃涌出痰一二升下泄水五六行濕<lb/>
<pb n="KR3e0078_WYG_056-15b"/>
水上下皆去血氣自然湍流月事不為水濕所隔自依<lb/>
期而至矣亦不用䖟蟲水蛭之類有毒之藥如用之則<lb/>
月經總来小便反閉他證生矣凡精血不足宜補之以<lb/>
食大忌有毒之藥偏勝而致夭閼多矣　一婦年三十<lb/>
四嵗經水不行寒熱往来面色痿黄唇焦頰赤時咳三<lb/>
二聲問其所服之藥黑神散烏金丸四物湯燒肝散鼈<lb/>
甲散建中湯寧肺散針艾千百轉劇家人意倦不欲求<lb/>
治戴人憫之先涌痰五六升午前涌畢午後食進餘證<lb/>
<pb n="KR3e0078_WYG_056-16a"/>
悉除後三日復輕涌之又去痰一二升食益進不數日<lb/>
又下通經散㵼訖一二升後數日去死皮數重小者如<lb/>
䴸片大者如葦膜不月餘經水自行神氣大康矣　月<lb/>
事不来者胞脉閉也胞脉者屬心而絡於胞中今氣上<lb/>
迫肺心氣不得下通故月事不来也<hi>全文見水腫</hi>
大室女月水不来用雄鼠屎一兩燒存性為細末空心<lb/>
温酒調下一錢神效<lb/>
海掌中金丸　治婦人乾血氣　穿山甲<hi>炮</hi>甘草　苦<lb/>
<pb n="KR3e0078_WYG_056-16b"/>
　　丁香　川椒　苦葶歴　白附子　猪牙皂角<lb/>
　　草烏頭<hi>各三錢</hi>巴豆<hi>一錢全用研</hi>
　右為細末以生葱絞汁和丸彈子大每用一丸新綿<lb/>
　包之内陰中一日即白二日即赤三日即血神效<lb/>
仲婦人經水閉不利臟堅癖不止中有乾血下白物礬<lb/>
　石丸主之　礬石<hi>三錢燒</hi>杏仁<hi>一分</hi>
　右二味為末煉蜜丸棗核大内臟中劇者再内之<lb/>
室女經閉成勞㓂宗奭曰夫人之性以氣血為本人之<lb/>
<pb n="KR3e0078_WYG_056-17a"/>
病未有不先傷其氣血者若室女童男積想在心思慮<lb/>
過度多致勞損男子則神色消散女子則月水先閉蓋<lb/>
憂愁思慮則傷心而血逆竭神色先散月水先閉且心<lb/>
病則不能養脾故不嗜食脾虚則金虧故發𠻳腎水絶<lb/>
則木氣不榮而四肢乾痿故多怒鬢髪焦筋骨痿若五<lb/>
臟傳偏則死自能改易心志用藥扶持庶可保生切不<lb/>
可用青蒿䖟蟲等涼血行血宜用栢子仁丸澤蘭湯益<lb/>
陰血製虚火　薛經云五穀入於胃其糟粕津液宗氣<lb/>
<pb n="KR3e0078_WYG_056-17b"/>
分為三隊故宗氣積於胸中出於喉嚨以貫心肺而行<lb/>
呼吸榮氣者泌其津液注之於脉化以為血以榮四肢<lb/>
内養五臟六腑若服苦寒之劑復傷胃氣必致不起<lb/>
一室女年十七癧久不愈天癸未通發熱咳嗽飲食少<lb/>
思欲用通經丸余曰此蓋因禀氣不足陰血未充故耳<lb/>
但養氣血益津液其經自行彼惑於速效仍用之余曰<lb/>
非其治也此乃剽悍之劑大助陽火陰血得之則妄行<lb/>
脾胃得之則愈虚後果經血妄行飲食愈少遂致不救<lb/>
<pb n="KR3e0078_WYG_056-18a"/>
柏子仁丸<hi>大全</hi>　治如上證兼服澤蘭湯　柏子仁<hi>炒别研</hi>
　　牛膝　巻栢<hi>各半兩</hi>澤蘭葉　續斷<hi>各二/兩</hi>熟地黄<hi>二兩</hi>
　為細末煉蜜丸如梧子大空心米飲下三十丸<lb/>
澤蘭湯　澤蘭葉<hi>三兩</hi>當歸　芍藥<hi>各一/兩</hi>甘草<hi>半兩</hi>　為粗<lb/>
　末每服五錢水二盞煎一盞温服<lb/>
沉香鼈甲散　室女經候凝滯或頭目暈悶停痰五心<lb/>
　虚煩少食多困　沉香　甘草<hi>炙</hi>檳榔<hi>各三分</hi>木香<lb/>
　　常山　當歸　柴胡　人參　半夏　桂心　生<lb/>
<pb n="KR3e0078_WYG_056-18b"/>
　　地黄　白茯苓　青皮　淨陳皮<hi>各一兩</hi>鼈甲<hi>一兩半</hi>
　右為細末每二錢薑二片水煎七分空心温服<lb/>
劫勞散　療心腎俱虚水火不交初則微𠻳遇夜發熱<lb/>
　即冷有盜汗倦怠痩弱減食恍惚或微𠻳唾中有紅<lb/>
　線名曰肺痿為不治<lb/>
　　白芍藥<hi>六兩</hi>黄茋　甘草　人參　當歸　半夏<lb/>
　　白茯苓　北五味子　阿膠<hi>炒</hi>熟地黄<hi>洗各二兩</hi>
　右方每三大錢水盞半薑十二片棗三枚煎温服百<lb/>
<pb n="KR3e0078_WYG_056-19a"/>
　藥不效一料除根<lb/>
麥煎散　治少男室女骨蒸婦人血風攻痓四肢心胸<lb/>
　煩壅口臭肌熱盜汗　鼈甲　大黄<hi>煨</hi>常山　赤茯<lb/>
　　苓　紫胡　白术　當歸　乾漆<hi>炒煙盡</hi>生地黄<lb/>
　　石膏<hi>各一兩</hi>甘草<hi>半兩</hi>
　右為細末每服二錢水一盞小麥五十粒食後臨臥<lb/>
　温服有虚汗加麻黄根一兩<lb/>
牧丹散<hi>和劑</hi>　治血氣虚損内則月水不行外發潮熱肢<lb/>
<pb n="KR3e0078_WYG_056-19b"/>
　體羸痩漸成骨蒸　乾漆<hi>炒二兩</hi>蘇木　蓬莪术　鬼<lb/>
　　箭<hi>各一分</hi>甘草　當歸　桂心　牡丹皮　芍藥<lb/>
　　延胡索<hi>炒</hi>淨陳皮　紅花　烏藥　没藥<hi>别研各一兩</hi>
　右㕮咀每服三錢水一盞煎七分温服無時<lb/>
六神湯<hi>御藥</hi>　治血氣不足肢體煩熱四物湯加黄茋地<lb/>
　骨皮各等分㕮咀水煎　又治衝任虚損月水行肌<lb/>
　膚發熱如瘵狀四物湯各一兩柴胡半兩黄芩一分水煎<lb/>
桃仁散　治婦人女子血閉不通五心煩熱　紅花<lb/>
<pb n="KR3e0078_WYG_056-20a"/>
　　當歸　桃仁<hi>炒</hi>牛膝<hi>各等分</hi>
　右為末每服三錢酒調下空心服<lb/>
脉師曰有一婦人將一女子年十五所来診言女子年<lb/>
十四時經水自下今經反斷其母言恐怖師曰若是夫<lb/>
人親女必夫人年十四時亦以經水下所以斷此為避<lb/>
年勿怪後當自下此真氣猶怯稟賦素弱而然也宜固<lb/>
天元真氣使水升火降則五臟自和而經脉通矣<lb/>
入方　鹿茸　山茱茰　當歸<hi>各四兩</hi>麝香<hi>一兩</hi>
<pb n="KR3e0078_WYG_056-20b"/>
　為末入麝香拌匀酒糊丸每服百丸或五十丸温酒<lb/>
　鹽湯任下<lb/>
針灸心經脉不通已有寒熱此穴大效　三陰交<hi>三分立有</hi>
<hi>效如疼時乃經脉要通也</hi>
摘經脉不通<hi>心術同</hi>　曲池　支溝　三里　三陰交<hi>此四</hi>
<hi>穴壅塞不通則㵼之如虚耗不行則補之</hi>
集月經斷絶　中極　三陰交　腎俞　合谷<lb/>
東又法　四滿<hi>在丹田傍一寸半</hi>
<pb n="KR3e0078_WYG_056-21a"/>
心經脉不通變成瘕證飲食如常腹漸大如蠱　氣海<lb/>
<hi>用針通管去其㵼水惡物</hi>　陰交<hi>取法亦如上去其惡物</hi>
甲月水不通奔㵼氣上下引腰脊痛氣穴主之　女子<lb/>
不下月水照海主之　婦人少腹堅痛月水不通帶脉<lb/>
主之　月水不利見血而有身則反敗及乳腫臨泣主<lb/>
之<lb/>
診腎脉微濇為不月<lb/>
　　血崩<hi>殺血心痛附</hi>
<pb n="KR3e0078_WYG_056-21b"/>
大法丹紫色成塊者血熱四物加黄連柴胡之類　氣<lb/>
虚血虚者皆於四物内加參茋　急則治其標白芷湯<lb/>
調百草霜甚者棕櫚灰後用四物加炒乾薑調理因勞<lb/>
者用人參帶升補藥因熱者用黄芩因寒者用炒乾薑<lb/>
　戴血大至曰崩中或清或濁或純下瘀血或腐勢不<lb/>
可止證狀非一所感亦異甚則頭目昏暈四肢厥冷並<lb/>
宜膠艾湯嚥震靈丹佐以三灰散或以童子小便煎理<lb/>
中湯或以沉香降氣湯加入百草霜米飲調下血崩甚<lb/>
<pb n="KR3e0078_WYG_056-22a"/>
而腹痛人多疑惡血未盡又見血色瘀黑愈信惡血之<lb/>
説不敢止截大凡血之為患欲出未出之際停在腹中<lb/>
即成瘀色難盡以瘀為惡又焉知瘀之不為虚冷乎若<lb/>
必待見瘀血之後截之恐併與人無之矣此腹痛更有<lb/>
説瘀而腹痛血通而痛止崩而腹痛血住則痛止宜芎<lb/>
歸湯加乾薑熟附一錢止其血而痛自止仍以刺花繡<lb/>
拭黒片燒灰研末米飲調下一方以毛蟹殻燒存性米<lb/>
飲下亦有以早黄麻根燒灰為末米飲下　薛經云陰<lb/>
<pb n="KR3e0078_WYG_056-22b"/>
虚陽搏謂之崩又云陽絡傷則血外溢陰絡傷則血内<lb/>
溢又云脾統血肝藏血其為患因脾胃虚損不能攝血<lb/>
歸源或因肝經有火血得熱而下行或因肝經有風血<lb/>
得風而妄行或因怒動肝火血熱而沸騰或因脾經欝<lb/>
結血傷而不歸經或因悲哀太過胞絡傷而下崩治療<lb/>
之法脾胃虚弱者六君子湯加當歸川芎柴胡脾胃虚<lb/>
陷者補中益氣湯加酒炒芍藥山梔肝經血熱者四物<lb/>
湯加柴胡山梔苓术肝經風熱者加味逍遥散或小柴<lb/>
<pb n="KR3e0078_WYG_056-23a"/>
胡湯加山梔芍藥丹皮若怒動肝火亦用前藥脾經欝<lb/>
火者歸脾湯加山梔柴胡丹皮哀傷胞絡者四君子湯<lb/>
加柴胡升麻山梔故東垣丹溪諸先生云凡下血證須<lb/>
用四君子以收功斯言厥有㫖哉若夫去血後毋以脉<lb/>
診當急用獨參湯救之其發熱潮熱咳𠻳脉數乃是元<lb/>
氣虚弱假熱之脉也尤當用人參之類此等證候無不<lb/>
由脾胃先損故脉洪大察其有胃氣受補則可救設用<lb/>
寒涼之藥復傷脾胃生氣反不能攝血歸源是速其危<lb/>
<pb n="KR3e0078_WYG_056-23b"/>
也<lb/>
經驗簡要治崩中等證　冷者脉緊細手足寒紅去淡<lb/>
黑或五色當歸建中加白龍骨血竭附子下紫石英丸<lb/>
震靈丹炙火　熱者脉洪四肢温心煩口苦燥血沸而<lb/>
成用黄芩湯荆芥散或清心蓮子飲加竹瀝生地黄汁<lb/>
甚者生地黄汁磨京墨百草霜冷服　虚者膠艾湯加<lb/>
麥門冬鹿茸龍骨酸棗仁或養榮湯加龍骨血竭送震<lb/>
靈丹　實者腹中痛煮附丸四物湯加香附子　心虚<lb/>
<pb n="KR3e0078_WYG_056-24a"/>
者恍惚多夢健忘舌强小便多面紅盜汗栢子仁湯酸<lb/>
棗仁湯加龍骨京墨百草霜吞靈砂丹又靈砂當歸蓮<lb/>
肉龍骨棗肉丸參湯送下崩中作麝香當歸香者心氣<lb/>
已散急服靈砂龍骨等　有田婦崩中斷下者用大蕪<lb/>
根酒煎清早服生麥中如蓬蒿花或云即薊根也<lb/>
産寳分陰崩陽崩　受熱而赤謂之陽崩　受冷而白<lb/>
謂之陰崩<lb/>
膠艾湯　治陽崩不止小腹疼痛<hi>見前月水不斷條</hi>
<pb n="KR3e0078_WYG_056-24b"/>
固經丸　治陰崩不止　艾葉<hi>醋炒</hi>鹿角霜　伏龍肝<lb/>
　　乾薑<hi>各等分為末</hi>
　右鎔鹿角膠和藥乗熱丸食後淡醋湯下五十丸<lb/>
丹溪云涎欝胸中清氣不升故經脉壅遏而降下非關<lb/>
涎不足以行氣非氣升則血不能歸隧道此論血泄之<lb/>
義甚明蓋開胸膈濁涎則清氣升清氣升則血歸隧道<lb/>
不崩矣故其證或腹滿如孕或臍腹㽲痛或血結成片<lb/>
或血出則快止則悶或臍上動其治法宜開結痰行滯<lb/>
<pb n="KR3e0078_WYG_056-25a"/>
氣消汚血<lb/>
開痰江氏婦三十餘嵗墮胎後血不止食少中滿倦怠<lb/>
不起燥煩六脉沉伏而數重取微弦予作怒氣傷肝感<lb/>
動胃氣　二陳加川芎白术縮砂二十帖而安<lb/>
仲旋覆花湯　治半産漏下脉弦而大　旋覆花<hi>三兩</hi>蔥<lb/>
　　<hi>十四莖</hi>新絳<hi>少許</hi>
　右三味以水三升煮取一升頓服之<hi>本草云旋覆主留飲結氣</hi>
半夏丸<hi>直指</hi>　治下血吐血崩中帶下痰喘急滿虚腫亦<lb/>
<pb n="KR3e0078_WYG_056-25b"/>
　消宿瘀百病圓白半夏刮淨搥匾薑汁調飛白麪作<lb/>
　餅包炙黄色去麫取半夏作末用米糊為丸菉豆大<lb/>
　每服十丸温熟水下芎歸湯沉香降氣湯各半煎送<lb/>
　下止血之要藥<lb/>
千治婦人崩中下血不止以衣中白魚殭蠶等分為末<lb/>
以井花水服之日三服瘥<lb/>
　右三方開痰<lb/>
行氣羅備金散　治婦人血崩不止　香附子<hi>四兩炒</hi>當<lb/>
<pb n="KR3e0078_WYG_056-26a"/>
　　歸尾<hi>一兩二錢</hi>五靈脂<hi>一兩炒</hi>
　右為細末每服五錢醋湯調空心服立效<lb/>
本治下血不止或成五色崩漏用香附子舂去皮毛中<lb/>
斷之略炒為末每服二錢清米飲調下此方徐朝奉傳<lb/>
其内人有是疾徧服藥不效後服此遂愈久服為佳亦<lb/>
治産後腹痛大是婦人仙藥常服益血調氣<lb/>
大煮附丸<hi>見前調經平劑為一方用香附子白芷  丸</hi>
縮砂散　治血崩用縮砂仁不以多少於新瓦上炒香<lb/>
<pb n="KR3e0078_WYG_056-26b"/>
　為細末米飲調下三錢<lb/>
　右四方行滯氣<lb/>
消汚血世治血崩用乾荷葉濃煎湯一碗空心服之立<lb/>
　愈或調醋炒香附末尤妙<lb/>
五靈脂散　治婦人血崩及治男子脾積氣　五靈脂<lb/>
　　<hi>不以多少炒令烟盡研末</hi>
　右為末每服一錢温酒調下此藥兼能解毒及蛇<graphic n="KR1652" url="https://raw.githubusercontent.com/kanripo/KR-Gaiji/master/images/KR1652.png" mimeType="image/png"/>
　蜈蚣咬塗傷處立愈一方每服三錢水酒童便各半<lb/>
<pb n="KR3e0078_WYG_056-27a"/>
　盞煎至八分通口服名抽刀散治産後有病服三服<lb/>
　散惡血或心腹脇肋脚痛不可忍者或止用童子小<lb/>
　便尤佳或中風即入草烏頭半錢同煎亦治腸風下<lb/>
　血如不飲酒者煎烏梅栢葉湯調下如心煩口乾渴<lb/>
　者加蒲黄炒減半一方燒存性霹靂酒下然此藥氣<lb/>
　惡難喫燒之存性極妙一方治婦人經血不止加當<lb/>
　歸兩片酒一盅與藥末同煎服昔親戚黄守正卿為<lb/>
　和劑局日内子凌夫人忽苦此疾危殆百藥不效偶<lb/>
<pb n="KR3e0078_WYG_056-27b"/>
　得此旋服遂愈<lb/>
雲治血崩不止五靈脂二錢炒熱加當歸酒同煎或水<lb/>
酒童便各半盞同煎服一方五靈脂半生半熟為末酒<lb/>
調服一方水煎五靈脂半乾去渣澄清再煎成膏入神<lb/>
麯末為丸如桐子大空心温酒下二三十丸便止<lb/>
又方　鹿茸<hi>醋炙</hi>當歸<hi>各二/錢</hi>蒲黄<hi>半兩炒</hi>
　右為末温酒調下五錢匕日三服<lb/>
仲桂枝茯苓丸　治婦人有癥在臍上動下血不止<hi>方見</hi>
<pb n="KR3e0078_WYG_056-28a"/>
<hi>胎動下血</hi>
　右四方消汚血<lb/>
補養垣當歸芍藥湯　治婦人經脉漏下不止其色鮮<lb/>
　紅時值七月處暑之間先因勞役脾胃虚弱氣短逆<lb/>
　自汗不止身熱悶亂惡見飲食亦不思食沉困嬾倦<lb/>
　四肢無力大便時㵼後復因心氣不足其經脉再下<lb/>
　不止惟覺氣下脱其元氣逆上全無惟覺心腹中氣<lb/>
　不行氣短則不能言是無力以言非懶語也此藥主<lb/>
<pb n="KR3e0078_WYG_056-28b"/>
　之<lb/>
　　黄茋<hi>一兩半</hi>白术　蒼术<hi>泔浸/去皮</hi>當歸身　白芍藥<hi>各五</hi>
　　<hi>錢</hi>甘草<hi>炙/</hi>生地黄<hi>各三/分</hi>柴胡<hi>二/分</hi>熟地黄　陳皮<hi>去白</hi>
　　<hi>各五分</hi>
　右作二服水煎去滓熱服空心一服之後漸減次日<lb/>
　諸證悉去頓喜飲食蓋氣通而聞飲食之香得平康也<lb/>
薛一婦人面黄或赤覺腰間或臍下作痛四肢困倦煩<lb/>
熱不安經行先發寒熱兩肋如束血湧如崩此脾胃虧<lb/>
<pb n="KR3e0078_WYG_056-29a"/>
損元氣下陷與相火溼熱所致用補中益氣加防風芍<lb/>
藥炒黑黄檗間以歸脾湯調補而血始歸經　汪石山<lb/>
治一婦年逾四十形色蒼紫忽病血崩醫者或用涼血<lb/>
或用止澁俱罔效診之六脉皆沉濡而緩按之無力乃<lb/>
氣病非血病也當用甘温之劑健脾理胃使胃氣上騰<lb/>
血循經絡則無復崩矣遂用補中益氣湯多加參茋兼<lb/>
服參苓白术散崩果愈<lb/>
金匱膠艾湯　治勞傷血氣月水過多淋瀝漏下連日<lb/>
<pb n="KR3e0078_WYG_056-29b"/>
　不止臍腹疼痛及姙娠將攝失宜胎動不安腹痛下<lb/>
　墜或勞傷胞絡胞阻漏血腰痛悶亂或因損動胎上<lb/>
　搶心奔衝短氣及因産乳衝任氣虚不能約制延引<lb/>
　日月漸成羸痩<hi>方見前月水不斷條</hi>
薛一婦人久患血崩肢體消痩飲食到口但聞腥臊口<lb/>
出津液强食少許腹中作脹此血枯之證肺肝脾胃虧<lb/>
損之患用八珍湯烏賊魚骨圓兼服兩月而經行百餘<lb/>
劑而康寧如舊矣<lb/>
<pb n="KR3e0078_WYG_056-30a"/>
栢子仁湯　治婦人憂思過度勞傷心經不能藏血遂<lb/>
　致崩中下血不止　栢子仁<hi>炒</hi>香附子<hi>炒去毛</hi>芎窮<lb/>
　　鹿茸<hi>火燎去毛酒蒸焙</hi>茯神<hi>去皮/木</hi>當歸<hi>各一錢半</hi>阿膠　小草<lb/>
　　<hi>各一錢</hi>川續斷<hi>二/錢</hi>甘草<hi>炙半錢</hi>
　右作一服水二鍾生薑五片煎至一鍾空心服<lb/>
補脾升陽垣經水漏不住有二補前人之闕　婦人脾<lb/>
胃虚損致命門脉沉細而數疾或沉弦而洪大有力寸<lb/>
關脉亦然皆由脾胃有虧下陷於腎與相火相合溼熱<lb/>
<pb n="KR3e0078_WYG_056-30b"/>
下迫經漏不止其色紫黑如夏月腐肉之臭中有白帶<lb/>
者脉必弦細寒作於中有赤帶者其脉洪數病熱明矣<lb/>
必腰痛或臍下痛臨經欲行而先發寒熱往来兩脇急<lb/>
縮兼脾胃證出見或四肢困熱心煩悶不得眠臥心下<lb/>
急宜大補脾胃而升降氣血可一服而愈或先貴而後<lb/>
賤或先富而後貧病名脱營者心氣不足其火大熾旺<lb/>
於血脉之中又致脾胃飲食失節火乗其中形質肌肉<lb/>
顔色似不病者此心病也不形於脉故脾胃飲食不調<lb/>
<pb n="KR3e0078_WYG_056-31a"/>
其證顯矣而經水不時而下或適来適斷暴下不止治<lb/>
當先説惡死之言勸諭令懼死而心不動以大補氣血<lb/>
之劑補養脾胃微加鎮隊心火之藥治其心補陰㵼陽<lb/>
經自止矣痿論云悲哀太甚則胞絡絶胞絡絶則陽氣<lb/>
内動發則心下崩數溲血也故經曰大經空虚發則肌<lb/>
痺傳為脉痿此之謂也<lb/>
益胃升陽湯　治血脱益氣古人之法也先補胃氣以<lb/>
　助生長故曰陽生陰長諸甘藥為之先務舉世皆以<lb/>
<pb n="KR3e0078_WYG_056-31b"/>
　為補氣殊不知甘能生血此陽生陰長之理也故先<lb/>
　理胃氣人之一身内穀為寳<lb/>
　　黄茋<hi>二錢</hi>人參<hi>有嗽者/去之</hi>神麯<hi>炒各一/錢半</hi>升麻　柴胡<hi>各五</hi>
　　<hi>分</hi>白术<hi>三/錢</hi>當歸身<hi>酒/浸</hi>甘草<hi>炙/</hi>陳皮<hi>各一/錢</hi>生黄芩<hi>二錢</hi>
　　<hi>㵼盛暑之伏金肺逆秋涼不用</hi>　一方用生地黄<lb/>
　右服三錢或五錢食添再加之如食減已定三錢内<lb/>
　更減之不可多服每服三錢水煎去滓熱服如腹痛<lb/>
　每服加白芍藥二分中桂少許如渴口乾加乾葛二<lb/>
<pb n="KR3e0078_WYG_056-32a"/>
　分如𠻳去人參服不計時候<hi>盖先服此益胃氣升陽湯不止却服後方柴胡調經</hi>
　<hi>湯大舉大升之也</hi>
升陽宣徳侯經歴家人病崩漏醫莫能效切脉之後且<lb/>
以紙疏其證至四十餘種為制調經升陽除濕湯療之<lb/>
明日而十減其八前後五六日良愈<lb/>
調經升陽除濕湯　治女子漏下惡血月事不調或暴<lb/>
　崩不止多下水漿之物皆由飲食不節或勞傷形體<lb/>
　或素有心氣不足因飲酒勞倦致令心火乗脾其人<lb/>
<pb n="KR3e0078_WYG_056-32b"/>
　必怠惰嗜臥四肢不收困倦乏力無氣以動氣短上<lb/>
　氣逆急上衝其脉緩而弦急按之洪大皆中指不得<lb/>
　之脾土受邪也脾主滋榮周身者也心主血血主脉<lb/>
　二者受邪病皆在脉脉者血之府也人者脉之神也<lb/>
　心不主令胞絡代之故曰心之脉主屬心系心系者<lb/>
　胞絡命門之脉也主月事生孕皆由脾胃虚而心胞<lb/>
　乗之故漏下血水不調也况脾胃為陰陽之根蒂當<lb/>
　除濕去熱益風氣上伸以勝其濕又云火欝則發之<lb/>
<pb n="KR3e0078_WYG_056-33a"/>
　　柴胡　防風　甘草<hi>炙</hi>藁本　升麻<hi>各一錢</hi>羌活<lb/>
　　蒼术　黄茋<hi>各一錢半</hi>獨活　當歸<hi>酒浸各/五分</hi>蔓荆子<hi>七分</hi>
　右㕮咀水五大盞煎至一大盞去滓稍熱服空心服<lb/>
　藥畢待少時以早饍壓之可一服而已如灸足太陰<lb/>
　脾經中血海穴二七壯或三七壯立已　此藥乃從<lb/>
　權衡之法用風勝濕為胃氣下陷而氣迫於下以救<lb/>
　其血之暴崩也若病愈經血惡物已盡主病雖除後<lb/>
　必須以黄茋甘草人參當歸之類數服以補之於補<lb/>
<pb n="KR3e0078_WYG_056-33b"/>
　氣升陽湯中加和血藥是也若經血氣惡物下之不<lb/>
　絶尤宜救其根源治其本經只益脾胃退心火之亢<lb/>
　乃治其根蒂也若遇夏月白帶下脱漏不止宜用此<lb/>
　湯一服立止<lb/>
柴胡調經湯　治經水不止鮮血項筋急腦痛脊骨强<lb/>
　痛不思飲食<lb/>
　　羌活　獨活　藁本　升麻<hi>各五分</hi>蒼术<hi>一錢</hi>柴胡根<lb/>
　　<hi>七分</hi>葛根　當歸身　甘草<hi>炙各/三分</hi>紅花<hi>少許</hi>
<pb n="KR3e0078_WYG_056-34a"/>
　作一服水煎去滓稍熱空心服微汗立止<lb/>
一婦人經後黑血凝結成塊左廂有血瘕水㵼不止穀<lb/>
食有時一化有時不化至今嵗四月血塊暴下併水注<lb/>
俱作是前後二陰有形之血脱竭於下既久經侯尤不<lb/>
調水㵼日見三兩行食罷心煩不快飲食減少甚至痩<lb/>
弱東垣先生曰夫聖人治病必本四時升降浮沉之理<lb/>
權變之宜若不本四時以順為逆非其治也且治之大<lb/>
法必先嵗氣無伐天和無盛盛無虚虚遺人夭殃無致<lb/>
<pb n="KR3e0078_WYG_056-34b"/>
邪無失正絶人長命故聖人云陽盛陰虚下之則愈汗<lb/>
之則死陰盛陽虚汗之則愈下之則死大抵聖人立法<lb/>
各自有義且如升陽或發散之劑是助春夏之陽氣令<lb/>
其上升乃㵼秋冬收藏殞殺寒涼之氣此病是也當用<lb/>
此法治之乃升降浮沉之至理也夫天地之氣以升降<lb/>
浮沉乃從四時如治病逆之則殺人矣故經云順天者<lb/>
昌逆天者亡可不畏哉夫人之身亦有天地四時之氣<lb/>
不可止認在外人體亦同天地也今經漏不止是前陰<lb/>
<pb n="KR3e0078_WYG_056-35a"/>
之氣血已下脱矣水㵼又數年不愈是後陰之氣血又<lb/>
下陷矣後陰者主有形之物也前陰者精氣之門户俱<lb/>
下竭是病人周身之氣常行秋冬之令陰主殺此等收<lb/>
藏之病是也陽生陰長春夏是也在人身之中令氣升<lb/>
浮者殺氣上行是也既病則周身血氣皆不生長穀氣<lb/>
又不升其肌肉消少是兩儀之氣俱將絶矣既下元二<lb/>
陰俱脱血氣消竭假令當日元是熱證今又焦久脱已<lb/>
化為寒矣此病久沉久降寒濕太勝當急救之㵼寒以<lb/>
<pb n="KR3e0078_WYG_056-35b"/>
熱降濕以燥大升大舉以助長生補養氣血不致偏枯<lb/>
聖人立治之法云濕氣大勝以所勝助之助甲風木上<lb/>
升是也故經云風勝濕是以所勝平之也當調和胃氣<lb/>
次用白术之類以燥其濕而滋元氣如其不止後用風<lb/>
藥以風勝濕此之謂也此藥便是大舉大升以助春夏<lb/>
二濕之久陷下之至治也又一本云此病次用四物隨<lb/>
濕證加減<lb/>
大獨聖散　治婦人血崩不止用防風去蘆不以多少<lb/>
<pb n="KR3e0078_WYG_056-36a"/>
　為細末酒煮白麫清調下二錢空心食前日二服更<lb/>
　以麫作糊酒投之極驗<lb/>
治血崩夏枯草為細末每服二錢米飲調下無時服<lb/>
千治崩中不止芎藭八兩清酒五升煎至二升半分三<lb/>
服不耐者徐徐進之<hi>義云芎不可久服令人暴死</hi>
　右大舉大升之劑治崩脉沉弦而洪或沉細而數者<lb/>
　皆胃氣下陷也或崩而又久㵼者亦胃氣下陷也故<lb/>
　舉之升之其病愈也<lb/>
<pb n="KR3e0078_WYG_056-36b"/>
養血行氣加減四物湯　治室女二七天癸至亦有當<lb/>
　時未至而後至者亦有卒然暴下淋瀝有若崩漏者<lb/>
　失血過多變生諸證悉宜服之　川芎　熟地黄<hi>洗焙</hi>
　　川當歸<hi>去蘆酒潤切焙</hi>白芍藥<hi>各一/兩</hi>香附子<hi>炒去毛一兩半</hi>
　右方每服四錢水一盞半生薑五片煎至七分去滓<lb/>
　食前温服如血色鮮而不止者去熟地黄加生地黄<lb/>
　煎服<lb/>
補中去積丁未年冬郭大方来説其妻經水暴崩不止<lb/>
<pb n="KR3e0078_WYG_056-37a"/>
先曾殞身失血自後一次經數日而来今次不止其人<lb/>
心窄性急多驚以子料之他日必因心氣不足飲食失<lb/>
節得之大方曰容到彼診得掌中寒脉沉細而緩間而<lb/>
沉數九竅微不利四肢無力上喘氣短促口鼻氣皆不<lb/>
調果有心氣不足飲食失節脾胃虚弱之證胃脘當心<lb/>
而痛左脇下急縮有積當臍有動氣腹中鳴下氣大便<lb/>
難諸虚證極多不能盡録擬先治其本餘證可以皆去<lb/>
與安心定志鎮墜其驚調和脾胃大益元氣補其血脉<lb/>
<pb n="KR3e0078_WYG_056-37b"/>
養其心神以大熱之劑去其冬寒凝在皮膚内少加生<lb/>
地黄去命門相火不令四肢痿弱黄茋當歸人參湯<lb/>
　　黄茋　人參　麻黄<hi>不去節表閉汗</hi>黄連<hi>鎮心驚/各一錢</hi>當歸<hi>一錢</hi>
　　<hi>半</hi>草豆蔲<hi>七/分</hi>神麯<hi>消食去/脾胃寒</hi>桂枝<hi>必先嵗氣無伐天和也</hi>陳皮<lb/>
　　<hi>各五分</hi>杏仁<hi>九箇研/如泥</hi>生地黄<hi>三分去腎火大去冬月相火之旺</hi>
　右㕮咀水三大盞先煮麻黄數沸去滓入前藥同煎<lb/>
　至一大盞於己午之前食消盡服之其胃脘痛乃胃<lb/>
　上有客寒與大熱藥草豆蔲丸一十五丸其痛立止<lb/>
<pb n="KR3e0078_WYG_056-38a"/>
　再與肝之積藥除其積之根源而愈<lb/>
地黄丸　治足三陰虧損經行數日不止或兼帶下無<lb/>
　子<lb/>
　　熟地黄<hi>自製</hi>山茱茰肉　蕪荑仁　白芍藥<hi>微炒</hi>代赭<lb/>
　　石<hi>各一兩</hi>乾薑<hi>炮/</hi>白殭蠶<hi>炒/</hi>厚朴<hi>薑製各三錢</hi>
　右蜜丸桐子大毎服五十丸空心温酒下日三服　右<lb/>
　虚挾積滯而崩嘗治一老婦人血崩不止流流不絶<lb/>
　滿牀皆血起牀不得者三月矣腹滿如孕子作虚挾<lb/>
<pb n="KR3e0078_WYG_056-38b"/>
　痰積汚血治之用四物四兩參术各一兩甘草半兩<lb/>
　以治虚香附三兩半夏一兩半茯苓陳皮枳實縮砂<lb/>
　𤣥胡各一兩以破痰積汚血分二十貼每貼煎乾加<lb/>
　荷葉側栢葉湯再煎服之服盡良愈今再不發神效<lb/>
涼劑素陰虚陽摶謂之崩<lb/>
垣涼血地黄湯　治婦人血崩不止腎水陰虚不能鎮<lb/>
　守包絡相火故血走而崩也　生地黄　當歸尾<hi>各半</hi>
　　<hi>錢</hi>黄連　黄檗　知母　藁本　川芎　升麻<hi>各二</hi>
<pb n="KR3e0078_WYG_056-39a"/>
　　<hi>分</hi>紅花<hi>少許</hi>柴胡　防風　川羌活　黄芩　細辛<lb/>
　　　荆芥穗　蔓荆子　甘草<hi>炙各一分</hi>
　右用水三盞煎一盞去滓空心熱服足太隂脾之經<lb/>
　中血海二穴在膝臏上内亷白肉際二寸中治女子<lb/>
　漏中惡血月事不調逆氣腹脹其脉緩者是也灸三<lb/>
　壯足少陰腎之經中陰谷二穴在膝内輔骨後大筋<lb/>
　下小筋上按之應手屈膝取之治膝如錐不得屈伸<lb/>
　舌縱涎流煩逆溺難少腹急引陰痛股内痛婦人漏<lb/>
<pb n="KR3e0078_WYG_056-39b"/>
　下不止腹脹滿不得息小便黄如蠱女子如妊身可<lb/>
　灸三壯<lb/>
大小薊湯　治崩漏不止色明如水得温則煩悶者此<lb/>
　陽傷於陰令人下血當補其陰脉數疾小者順大者<lb/>
　逆　小薊莖葉<hi>研取汁</hi>生地黄<hi>研取汁/各一盞</hi>白术<hi>半兩剉</hi>
　右方入水一盞煎減一半去滓温服<lb/>
芎藭酒　治崩中晝夜不止醫不能治　芎藭<hi>一兩</hi>生地<lb/>
　　黄汁<hi>一盞</hi>
<pb n="KR3e0078_WYG_056-40a"/>
　用酒五盞煮芎藭一盞去滓下地黄汁再煎分為三服<lb/>
治崩中去血不止　大小薊根<hi>五兩</hi>白茅根<hi>三兩</hi>
　右二味細切用酒五斤煮取四升去查分四服<lb/>
丹漏下乃熱兼虚四物加黄連<lb/>
竒效四物湯　治有熱久患血崩　當歸<hi>頭尾俱用</hi>白芍藥<lb/>
　　大川芎　熟地黄<hi>洗焙</hi>大艾葉　阿膠<hi>蛤粉炒如珠子</hi>
　　黄芩<hi>去黑者各半兩</hi>
　右每服四錢水一盞半生薑五片煎七分空心温服<hi>有一</hi>
<pb n="KR3e0078_WYG_056-40b"/>
　<hi>醫療血崩徃㕮咀藥舖市藥其方則四物湯加阿膠大艾也就舖分作八服又為舖索黄芩半兩加入藥内舖家亦</hi>
　<hi>醫者曰此藥何為加黄芩醫曰非女所知吾與此藥政以黄芩為主夫心主血血得熱則行得寒則止病者一服而</hi>
　<hi>愈服即八服至今無恙又見數婦血崩者亦用此醫以黄連解毒湯加大艾治無不效者又當量其虚實用之</hi>
雲金華散　治血室有熱崩下不止服温藥不效者<lb/>
　　延胡索　瞿麥穗　當歸　乾薑　牡丹皮<hi>各一兩</hi>
　　石膏<hi>二兩</hi>桂心<hi>别/研</hi>威靈仙<hi>各七/錢半</hi>蒲黄<hi>半兩</hi>
　右為細末每服三錢水一盞半空心温服日二服<lb/>
治崩中下血方　崩中藥多是用止血藥及補血藥惟<lb/>
<pb n="KR3e0078_WYG_056-41a"/>
　此方治陽乗陰所謂天暑地熱經水沸溢者　黄芩<lb/>
　　<hi>不拘多少</hi>
　右為末每服一錢霹靂酒調下一方荆芥湯下近朝<lb/>
　王御醫直夜有宫女血如山崩其時暑月藥笥中只<lb/>
　有大順散兩貼冷水調服即效知醫者要在權變也<lb/>
治漏下五色亦治嘔血令人黄痩虚弱<lb/>
　右用地榆二兩剉碎以醋一升煮十餘沸去滓食前<lb/>
　稍熱服一合　本草注云地榆主帶下十二病一曰<lb/>
<pb n="KR3e0078_WYG_056-41b"/>
　多赤二曰多白三曰月水不通四曰陰蝕五曰子藏<lb/>
　堅六曰子門澼七曰合陰陽患痛八曰小腹寒痛九<lb/>
　曰子門閉十曰子宫冷十一曰夢與鬼交十二曰五<lb/>
　藏不定一方竹葉水煎服代茶甚解熱<lb/>
丹經水多去不能住以三補丸加莎根龜板金毛狗脊<lb/>
<hi>三補丸者芩黄檗也</hi>
子和孟官人母年五十餘血崩一載僉用澤蘭丸黑神<lb/>
散保安丸白薇散補之不效戴人見之曰天癸巳盡本<lb/>
<pb n="KR3e0078_WYG_056-42a"/>
不當下血蓋血得熱而流散非寒也夫女子血崩多因<lb/>
大悲哭悲甚則肺葉布心系為之急血不禁而下崩内<lb/>
經曰陰虚陽搏謂之崩陰脉不足陽脉有餘數則内崩<lb/>
血乃下流舉世以虚損治之莫有知其非者可服大劑<lb/>
大劑者黄連解毒湯是也次以香附二兩炒白芍藥二<lb/>
兩焙當歸二兩焙三味同為細末水調下又服檳榔丸<lb/>
不旬日而安　西園公治一婦人年六十二嵗血崩不<lb/>
止投黄連解毒湯四貼後服涼膈散合四物六貼即愈<lb/>
<pb n="KR3e0078_WYG_056-42b"/>
此婦因悲哀太過則心悶急肺布葉舉而上焦不通熱<lb/>
氣在中血走而崩故效　薛一婦人年將七十素有肝<lb/>
脾之證每作則飲食不進或胸膈不利或中脘作痛或<lb/>
大便作㵼或小便不利余用逍遥散加山梔茯神逺志<lb/>
木香而愈後憂女孀居不時吐紫血其病毎作先倦怠<lb/>
而後發熱經曰積憂傷肺積思傷脾肺布葉舉是令子<lb/>
母俱病不能攝血歸經而致前證遂以前藥加炒黑黄<lb/>
連三分呉茱茰二分頓愈復因怒吐赤血甚多燥渴垂<lb/>
<pb n="KR3e0078_WYG_056-43a"/>
死此血脱也法當補氣乃用人參一兩苓术當歸各三<lb/>
錢陳皮炮黑乾薑各二錢炙草木香各錢一劑頓止<lb/>
一婦人年六十四久鬱怒頭痛寒熱春間乳内時痛服<lb/>
流氣飲之類益甚不時有血如經行又大驚恐飲食不<lb/>
進夜寐不寧乳腫及兩脇焮痛如炙午後色赤余以為<lb/>
肝脾鬱火血燥先以逍遥散加酒炒黑龍膽一錢山梔<lb/>
一錢半二劑腫痛頓退又二劑而全消再用歸脾加炒<lb/>
梔貝母諸證悉愈　一婦人因怒崩血久不已面青黄<lb/>
<pb n="KR3e0078_WYG_056-43b"/>
而或赤此肝木制脾土而血虚也用小柴胡合四物以<lb/>
清肝火生肝血又用歸脾補中二湯以益脾氣生肝血<lb/>
而瘥此證若因肝經有風熱而血不寧者用防風一味<lb/>
為丸以兼證之藥煎送或肝經火動而血不寧者用條<lb/>
芩炒為丸以兼證之藥煎送無有不效　一婦人性急<lb/>
每怒非太陽耳項喉齒胸乳作痛則胸滿吞酸吐㵼少<lb/>
食經行不止此皆肝火之證肝自病則外證見土受尅<lb/>
則内證作若目病見用四物加白术茯苓柴胡炒梔炒<lb/>
<pb n="KR3e0078_WYG_056-44a"/>
龍膽若内證作用四君子加柴胡芍藥神麯呉茱茰炒<lb/>
過黄連諸證漸愈惟月經不止是血分有熱脾氣尚虚<lb/>
以逍遥散倍用白术茯苓陳皮又以補中益氣加酒炒<lb/>
芍藥兼服而調<lb/>
温劑垣丁香膠艾湯　治崩漏不止蓋心氣不足勞役<lb/>
　及飲食不節所得經膈少時其脉兩尺俱弦緊而洪<lb/>
　按之無力其證自覺臍下如氷求厚衣被以禦其寒<lb/>
　白帶白滑之物雖多間下如屋漏水下時有鮮血不<lb/>
<pb n="KR3e0078_WYG_056-44b"/>
　多右尺脉時微洪屋漏水多暴下者是急弦脉為寒<lb/>
　多而洪脉時見乃熱少合而言之急弦者北方寒水<lb/>
　多也洪脉時出者命門胞絡之火也黑物多赤物少<lb/>
　合成屋漏水之狀也<lb/>
　　川芎　丁香<hi>各四分</hi>熟地黄<hi>以㵼大/洪脉</hi>白芍藥<hi>各三分</hi>阿<lb/>
　　膠<hi>炒六分另後入</hi>當歸身<hi>一錢/二分</hi>生艾葉<hi>一錢後入</hi>
　右為細末作一服水二盞煎至五沸去滓入膠艾再上<lb/>
　火煎至一大盞空心宿食消盡熱服三劑即效<lb/>
<pb n="KR3e0078_WYG_056-45a"/>
大治血崩　熟艾<hi>如雞子大</hi>阿膠<hi>半/兩</hi>乾薑<hi>一錢</hi>
　右為粗末用水五盞先煎艾葉薑至二盞半入膠消<lb/>
　温分二服空心服<lb/>
芎藭湯<hi>一名芎藭温中湯</hi>　治帶下漏血不止及風虚冷熱勞<lb/>
　損衝任月水不調崩中暴下腰重裏急淋瀝不斷及<lb/>
　産後失血過多虚羸腹痛或妊娠胎動不安下血連<lb/>
　日小便頻數肢體煩倦頭暈目暗不欲飲食　芎藭<lb/>
　　　黄茋　芍藥　乾地黄　呉茱茰　甘草<hi>各二兩</hi>
<pb n="KR3e0078_WYG_056-45b"/>
　　當歸　乾薑<hi>各一兩</hi>
　右㕮咀以水一斗煮取三升分二服若月經後因有赤<lb/>
　白不止者除地黄茱茰加杜仲人參各二兩<lb/>
斷下湯　治衝任氣虚崩中漏下經脉不調每遇月候<lb/>
　將来臍腹腰脚先痛漸減飲食四肢乏力及帶下三<lb/>
　十六疾悉能療之<lb/>
　　人參<hi>去蘆</hi>熟地黄<hi>洗/焙</hi>艾葉<hi>醋炒各/一兩</hi>烏鱡骨<hi>燒/灰</hi>當歸<hi>酒洗</hi>
　　<hi>各二兩</hi>川芎<hi>七/錢</hi>乾薑<hi>炮半/兩</hi>阿膠<hi>蛤粉炒成珠七錢半</hi>
<pb n="KR3e0078_WYG_056-46a"/>
　右㕮咀每服五錢水一盞半煎至七分去滓食前温服<lb/>
治崩漏方　四物湯<hi>一兩</hi>人參<hi>二/錢</hi>呉茱茰<hi>一錢</hi>
　右每服半兩薑棗煎食前五六服寒熱腹痛皆退崩漏<lb/>
　未止續服後熟附丸<lb/>
熟附丸　熟附子　木賊<hi>去節</hi>龍骨<hi>煆/</hi>赤石脂<hi>煆各半兩</hi>川芎<lb/>
　　　當歸<hi>各一兩</hi>
　右為細末醋糊為丸如梧子大每服五六十丸食前<lb/>
　米飲下　一婦人年五十已上經斷七年忽然經行<lb/>
<pb n="KR3e0078_WYG_056-46b"/>
　遂成崩漏發熱腹痛兩月不瘥予診其脉虚細疾數<lb/>
　予曰此乃陰虚而致宜服此藥<lb/>
鹿茸丸　治經候過多其色瘀黑甚者崩下吸吸少氣<lb/>
　臍腹冷極則汗出如雨尺脉微小由衝任虚衰為風<lb/>
　冷客乗胞中氣不能固可灸關元百壯在臍下正中<lb/>
　三寸　鹿茸<hi>燎去毛酥炙</hi>赤石脂<hi>製/</hi>禹餘糧<hi>製各/一兩</hi>艾葉<hi>一方</hi>
　　<hi>無</hi>栢葉　附子<hi>炮各/半兩</hi>熟地黄　當歸　續斷<hi>各二兩</hi>
　右為細末酒糊和丸梧子大每服三十丸空心温酒<lb/>
<pb n="KR3e0078_WYG_056-47a"/>
　下一方煉蜜丸亦可<lb/>
赤龍丹　治崩中不止　禹餘糧<hi>炒</hi>烏鱡骨　鹿茸<lb/>
　　龍骨　石燕<hi>煆</hi>阿膠　當歸　乾薑<hi>各等分</hi>
　右為末酒糊丸服五十丸温酒下<lb/>
紫金散　治月水過多崩漏帶下淋瀝不斷腰腹重痛<lb/>
　一切五色帶疾　禹餘糧<hi>煆赤醋淬七次細研水飛浥乾秤三兩</hi>　白<lb/>
　　芍藥　川芎　熟地黄　附子　當歸<hi>各一兩</hi>乾薑<lb/>
　　<hi>炮</hi>肉桂<hi>各半/兩</hi>赤石脂　龍骨<hi>各煆並一兩别研</hi>
<pb n="KR3e0078_WYG_056-47b"/>
　右為細末每服二錢入麝香少許米飲空心調下<lb/>
白芷暖宫丸　暖血海實衝任治子宫虚弱風寒客滯<lb/>
　斷緒不成孕育及數墮胎或帶下赤白漏下五色虚<lb/>
　眩少氣胸腹滿痛心下煩悸自汗下血過多　禹餘<lb/>
　　糧<hi>製一兩</hi>乾薑<hi>炮/</hi>芍藥　白芷　川椒<hi>製/</hi>阿膠<hi>粉炒</hi>艾<lb/>
　　葉<hi>製</hi>川芎<hi>各七錢半</hi>
　右為細末蜜丸梧子大每服四十丸米飲温酒醋湯下<lb/>
和劑震靈丹　治崩中下血不止或脉虚細手足或冷<lb/>
<pb n="KR3e0078_WYG_056-48a"/>
　以芎歸湯加木香煎送下或陳皮香附子煎湯下三<lb/>
　丸或靈砂丹亦可兼治暴驚風九竅出血獨參湯下<lb/>
　<hi>方見雜病泄㵼門</hi>
又方治崩中不止丁香二兩為細末用酒三升煮取一<lb/>
　升空心頓服　必效方用丁香百顆酒温服<lb/>
又方益智炒為細末鹽米飲調下<lb/>
和劑暖宫丸　内補當歸丸　熟乾地黄丸　濟陰丹<lb/>
禹餘糧丸　内炙散　皺血丸　紫石英丸<lb/>
<pb n="KR3e0078_WYG_056-48b"/>
　右諸方並治崩中帶漏並見前通治門及調經門<lb/>
薛表弟方健甫内五十嵗辛丑患血崩諸藥罔效壬寅<lb/>
八月身熱體痛頭暈涕出吐痰少食衆作火治展轉發<lb/>
熱絶粒數日余診之曰脾胃久虚過服寒藥中病未已<lb/>
寒病復起遂用八味丸料一服翌早遂索粥數匙再服<lb/>
食倍熱減痛止乃服八味丸而愈癸夘秋因勞役憂怒<lb/>
甲辰夏病復作胸飽發熱脊痛腰疼神氣怫鬱或作内<lb/>
傷或作中暑崩血便血煩渴引飲粒米不進昏憒時作<lb/>
<pb n="KR3e0078_WYG_056-49a"/>
脉洪大按之微弱此無根之火内虚寒而外假熱也以<lb/>
十全大補加附子一劑遂食粥三四匙崩血漸減日服<lb/>
八味丸始得全愈　大尹王天成之内久患崩自服四<lb/>
物涼血之劑或作或輟因怒發熱其血不止服前藥不<lb/>
應乃主降火更加腹脇大痛手足俱冷余曰此脾胃虚<lb/>
寒所致先用附子理中湯體熱痛止又用濟生歸脾補<lb/>
中益氣二湯崩血頓愈若泥痛無補法則誤矣　錦衣<lb/>
楊永興之内患前證過服寒涼之劑其證益甚更加肚<lb/>
<pb n="KR3e0078_WYG_056-49b"/>
腹痞悶飲食不入發熱煩燥脉洪大而虚余曰此脾經<lb/>
氣血虚而發燥也當急用八珍湯加炮薑以温補之緩<lb/>
則不救不信乃服止血降火之劑虚證蜂起始信余言<lb/>
緩不及治矣<lb/>
澀劑大治崩中下血不止小腹痛　芍藥<hi>一兩炒黄</hi>栢葉<hi>六兩</hi>
　<hi>微炒丹溪云栢葉性多燥</hi>
　右用水一升煎取六合入酒五合煎取七合空心分<lb/>
　為二服一方為細末酒調二錢一方有鹿角膠等分<lb/>
<pb n="KR3e0078_WYG_056-50a"/>
　酒調治白帶臍腹痛<lb/>
世牡蠣散　治月水不止衆藥不愈者牡蠣火煆研細<lb/>
　用醋調成丸再煆過通紅候冷研細出火毒却用醋<lb/>
　調艾末熬成膏和丸如桐子大每服五十丸醋艾湯<lb/>
　下<lb/>
燥劑雲栢黄散　療經血不止　黄芩<hi>一兩二錢半</hi>側栢葉<lb/>
　　　蒲黄<hi>各一兩</hi>伏龍肝<hi>二兩</hi>
　右㕮咀水二升煎取八合分為二服<lb/>
<pb n="KR3e0078_WYG_056-50b"/>
又方　治患崩中不止結作血片如雞肝色碎爛　芎<lb/>
　　藭<hi>十二分</hi>阿膠　青竹茹<hi>各八分</hi>續斷　地榆　小薊<lb/>
　　根<hi>各三分</hi>當歸<hi>六/分</hi>生地黄　伏龍肝<hi>各十一分</hi>
　右用水九盞煮取三盞去滓分三劑服<lb/>
衍治婦人血露蠶砂一兩炒伏龍肝半兩阿膠一兩同<lb/>
　為末温酒調空心二三錢以知為度<hi>大全名無比散無阿膠</hi>
羅伏龍肝散　治氣血勞傷衝任脉虚經云非時忽然<lb/>
　崩下或如豆汁或成血片或五色相雜或赤白相兼<lb/>
<pb n="KR3e0078_WYG_056-51a"/>
　臍腹冷痛經久未止令人黄痩口乾飲食減少四肢<lb/>
　無力虚煩驚悸　伏龍肝<hi>一兩</hi>甘草<hi>半/兩</hi>赤石脂<hi>一兩</hi>芎藭<lb/>
　　<hi>三兩</hi>肉桂<hi>半/兩</hi>熟地黄　艾葉<hi>微炒各/二兩</hi>當歸　乾薑<hi>各七</hi>
　　<hi>錢半</hi>麥門冬<hi>去心一兩半</hi>
　右毎服四錢棗一枚水煎<lb/>
地榆散　治婦人崩中漏下不止　地榆　蒲黄　白<lb/>
　　芍藥　白茯苓　栢葉<hi>微炒</hi>蟹爪<hi>微炒</hi>熟地黄　鹿角<lb/>
　　膠<hi>搗碎炒令黄燥</hi>漏蘆<hi>各一/兩</hi>芎藭　當歸<hi>剉炒各七錢半</hi>伏龍肝<lb/>
<pb n="KR3e0078_WYG_056-51b"/>
　　<hi>一兩半</hi>　乾薑<hi>炮/</hi>桂心　甘草<hi>剉炙赤各半兩</hi>
　右剉碎每服三錢水一中盞入竹茹一分煎至七分<lb/>
　去滓食前温服<lb/>
　右五方伏龍肝例蓋燥可去濕也前二方去濕熱後<lb/>
　二方去寒濕按伏龍肝為止血之聖藥先賢治崩用<lb/>
　旋覆花半夏治膈間濕痰而崩止者亦此意<lb/>
補澀鹿茸散　治崩中漏下不止虚損羸痩　鹿茸<hi>二兩</hi>
　　<hi>去毛塗酥炙微黄</hi>白龍骨　鼈甲<hi>塗酥炙令黄去裠</hi>熟地黄　白<lb/>
<pb n="KR3e0078_WYG_056-52a"/>
　　芍藥　白石脂　烏鱡魚骨<hi>炙黄</hi>續斷<hi>各一兩</hi>肉蓯蓉<lb/>
　　<hi>一兩半酒浸一宿刮去皺皮炙乾</hi>
　右為細末每服二錢食前粥飲調下<lb/>
栢葉散　治婦人崩中漏下不問年月逺近漸至黄痩<lb/>
　四肢無力腹内疼痛不思飲食　栢葉　續斷　川<lb/>
　　芎　生地黄　當歸　龜甲<hi>各一兩半</hi>禹餘糧<hi>二兩半</hi>阿<lb/>
　　膠　牡蠣　地榆　赤石脂　艾葉　鹿茸<hi>各一兩</hi>
　　鼈甲<hi>一両半</hi>
<pb n="KR3e0078_WYG_056-52b"/>
　右為細末每服二錢食前粥飲調下一方有丹參鹿<lb/>
　茸蜜和丸如梧子大毎服三四十丸空心温酒下<lb/>
補宫丸　治婦人諸虚不足久不姙娠骨熱形羸崩中<lb/>
　帶下<lb/>
　　白薇　牡蠣　白芍藥　鹿角霜　山藥　白术<lb/>
　　　白茯苓　烏鱡魚骨　白芷<hi>各等分</hi>
　右麵和丸如梧子大每服五十丸空心用米飲送下<lb/>
鎮宫丸　治婦人崩漏不止或下五色或赤白不定或<lb/>
<pb n="KR3e0078_WYG_056-53a"/>
　如豆汁或狀如豚肝或下瘀血臍腹脹痛頭暈眼花<lb/>
　久而不止令人黄痩口乾胸煩不食　代赭石<hi>火煆醋淬</hi>
　　紫石英　禹餘糧<hi>制並同上</hi>香附子<hi>醋煮各/二兩</hi>陽起石<hi>火煆</hi>
　　<hi>細研</hi>鹿茸<hi>燎去毛/醋蒸焙</hi>茯神<hi>去皮/木</hi>阿膠<hi>剉碎蛤粉/炒成珠</hi>當歸<hi>去蘆</hi>
　　<hi>酒浸</hi>蒲黄<hi>炒/</hi>芎藭<hi>各一/兩</hi>血竭<hi>半兩别研</hi>
　右為細末同艾煎醋汁煮糯米粉糊丸如梧子大毎<lb/>
　服七十丸空心米飲下<lb/>
血見黑則止治暴崩下血京墨為末二錢匕同燒露蜂<lb/>
<pb n="KR3e0078_WYG_056-53b"/>
　房為末三指撮酒調服　又方百草霜二錢狗膽汁<lb/>
　拌定分作二服當歸酒調下<lb/>
世治血崩用葫蘆去子穣實荆芥穗燒存性飲湯調服<lb/>
治室女血崩不以冷熱皆可服　荆芥　蓮房殻<hi>各等分各</hi>
　<hi>燒灰存性</hi>
　右為細末每服二錢空心米飲調下<lb/>
十灰丸　治崩中下血不止　錦灰　黄絹灰　馬尾<lb/>
　　灰　艾葉灰　藕節灰　蓮房灰　油髪灰　赤<lb/>
<pb n="KR3e0078_WYG_056-54a"/>
　　松皮灰　㯶櫚灰　蒲黄灰<hi>各等分</hi>
　右研匀用醋煮糯米和丸如梧子大每服七十丸加至<lb/>
　一百丸空心米飲下<lb/>
十灰散　治下血不止　錦片　木賊　㯶櫚　栢葉<lb/>
　　　艾葉　乾漆　鯽魚鱗　鯉魚鱗　血餘　當<lb/>
　　歸<hi>已上逐味火化存性各等分研末</hi>麝香<hi>少許研</hi>
　右研勻每服二錢空心温酒調服<lb/>
　一笑散　治婦人血崩<lb/>
<pb n="KR3e0078_WYG_056-54b"/>
　右用新綿一口燒灰研末空心酒調下立止<lb/>
治婦人經年血崩　香附子<hi>二兩炒赤</hi>蓮殻<hi>五枚燒存性</hi>
　右為細末每服二錢空心陳米飲調下<lb/>
世香礬散　治血崩香附子不以多少極酸醋浸一宿<lb/>
　炒焦為灰存性每一兩入白礬末二錢米飲調服空<lb/>
　心神效一法用荷葉湯尤妙<lb/>
大用香附子去毛炒焦黑存性為細末用極熱酒調下<lb/>
二錢於温服不過兩服立愈昏迷甚者三錢匕如血山<lb/>
<pb n="KR3e0078_WYG_056-55a"/>
崩不止者亦能解之米飲調亦可許學士云治下血不<lb/>
止或成五色崩漏香附子是婦人仙藥也　砂仁不以<lb/>
多少新瓦上炒黑為末米飲調一方益智仁炒黑為末<lb/>
鹽米飲調下<lb/>
世婦人血崩不止用檳榔燒灰存性碾末以温酒調下<lb/>
甚妙<lb/>
大五靈脂散治婦人血崩諸藥不止者五靈脂炒令烟<lb/>
盡為末每服一錢温酒調下一法毎服一錢水酒童便<lb/>
<pb n="KR3e0078_WYG_056-55b"/>
各半盞煎服名抽刀散<lb/>
琥珀散　治崩暴不止　赤芍藥　香附子　枯荷葉<lb/>
　　　男子髪<hi>皂莢水洗</hi>當歸　㯶櫚<hi>炒焦/存性</hi>烏紗㡌<hi>是漆紗頭巾取</hi>
　　<hi>陽氣上衝故也</hi>
　右等分除㯶櫚外其餘並用粗片新瓦上煆成黑灰<lb/>
　存性三分為細末每服五錢空心童便調下如人行<lb/>
　十里再一服七八服即止若産後血去多加米醋京<lb/>
　墨麝香少許　一法先以五積散加醋煎投一二服<lb/>
<pb n="KR3e0078_WYG_056-56a"/>
　次服五靈脂散<lb/>
衍黄牛角鰓用尖燒為黑灰微存性治婦人血崩大便<lb/>
血及冷痢白痢<lb/>
大治漏下不止者鹿角燒灰細研食前温酒調下二錢<lb/>
　又方桃仁燒灰研細食前温酒調下二錢　又方亂<lb/>
髪皂角水洗淨燒為細末空心温酒調二錢<lb/>
世治血久崩夏枯草燒存性為末空心米飲調下此用<lb/>
灰與前用草不同<lb/>
<pb n="KR3e0078_WYG_056-56b"/>
大荆芥散治婦人崩中不止用好麻油㸃燈多著燈心<lb/>
就上燒荆芥焦色為細末每服三錢童便調下<lb/>
簡治婦人漏下血不絶槐花鵝不以多少燒作灰細研<lb/>
食前温酒調二錢匕<lb/>
産寳治崩中不止不問年月逺近用槐耳燒作灰為末<lb/>
以酒服方寸匕<lb/>
大神應散治血崩不止桂心不以多少炒極焦存性為<lb/>
末毎服一二錢米飲調下<lb/>
<pb n="KR3e0078_WYG_056-57a"/>
楊氏家藏黑金散　治婦人血氣虚損經候不調崩中<lb/>
漏下<lb/>
　　鯉魚皮　黄牛角䚡　㯶櫚皮　破故紙　亂髪<lb/>
　　<hi>各一兩</hi>烏鱡魚骨　熟地黄　乾薑<hi>炮/</hi>當歸<hi>洗焙</hi>木賊<lb/>
　　<hi>各半兩</hi>
　右剉拌入磁瓶内鹽泥固濟候乾炭火五斤煆通赤<lb/>
　煙盡埋土内令冷取研細每三錢入麝少許米飲空<lb/>
　心調下<lb/>
<pb n="KR3e0078_WYG_056-57b"/>
如聖散　治血山崩　㯶櫚　烏梅肉<hi>各一兩</hi>乾薑<hi>一兩五錢</hi>
　　<hi>並燒存性</hi>
　右為細末每服一錢烏梅酒調下空心食前服久患<lb/>
　不過三服愈<lb/>
治血崩屢效方　當歸　白芍藥　乾薑　㯶櫚<hi>各等分</hi>
　右各煆存性研為細末醋調以有節米筯左覺四十<lb/>
　九轉食前服<lb/>
又方用棕櫚白礬煆為末酒調二錢服<lb/>
<pb n="KR3e0078_WYG_056-58a"/>
烏金散　治血崩不止　棕櫚毛<hi>燒存性一兩</hi>龍骨<hi>煆過二錢</hi>
　右為細末研勻毎三錢空心好酒調服二服立止<lb/>
梅飲子　治婦人血崩<lb/>
　右以鹽白梅燒灰存性為末空心米飲調下<lb/>
治婦人血崩方<lb/>
　右用烏梅燒灰研末以烏梅湯調下酒調亦可<lb/>
又方　烏梅<hi>肥大者半斤以酸醋浸經一宿取出去核研為膏</hi>百草霜<hi>研細</hi>　右<lb/>
　搗和丸如梧桐子大每服三四十丸空心以淡醋湯<lb/>
<pb n="KR3e0078_WYG_056-58b"/>
　送下日進二服<lb/>
　右三十二方皆燒灰黑藥經云北方黑色入通於腎<lb/>
　皆通腎經之藥也夫血者心之色也血見黑即止者<lb/>
　由腎水能制心火故也<lb/>
海治崩不定或淋淫經年者　白礬<hi>鎔開成汁一兩</hi>没藥<hi>一錢</hi>磠<lb/>
　　砂　黄丹<hi>各五分</hi>
　右件將白礬鎔開成汁下餘藥細末一處攪匀就成<lb/>
　丸子如彈子大毎用一丸新綿裹内隂中立效<lb/>
<pb n="KR3e0078_WYG_056-59a"/>
運氣運氣血崩皆屬風火經云少陽司天之政初之氣<lb/>
風勝乃揺候乃大温其病血崩是也<lb/>
針灸摘經血過多不止并崩中<hi>心術同</hi>　三陰交　行間<lb/>
<hi>各針訖灸之</hi>　通理<hi>足小指上三寸刺二分灸二七壮</hi>
桑漏下不止<hi>心術摘英同</hi>　三陰交　太衝<lb/>
東胞門不閉漏下惡血不禁　氣門<hi>在關元傍三寸刺入五分</hi>
集血崩并漏下　中極<hi>補</hi>　子宫<hi>二寸半</hi>　敗血不止<lb/>
　三陰交　百勞　風門　中極　腎俞　膏肓　曲<lb/>
<pb n="KR3e0078_WYG_056-59b"/>
　池　絶骨<lb/>
甲婦人不字陰暴出經水漏然谷主之　婦人漏血腹<lb/>
脹滿不得息小便黄陰谷主之<hi>千金云漏血少腹滿如阻體寒熱腹徧腫</hi>
女子血不通㑹陰主之　女子漏血太衝主之<lb/>
脉問曰五崩何等類師曰白崩者形如涕赤崩者形如<lb/>
絳黄崩者形如爛𤓰青崩者形如藍色黑崩者形如衃<lb/>
血也寸口脉弦而大弦則為減大則為芤減則為寒芤<lb/>
則為虚寒虚相摶此名曰革婦人則半産漏下<hi>又見諸見血</hi>
<pb n="KR3e0078_WYG_056-60a"/>
仲寸口脉微而緩微者衞氣疎疎則其膚空緩者胃弱<lb/>
不實則穀消而水化也穀入於胃脉道乃行水入於經<lb/>
其血乃成榮盛則其膚必疎三焦絶經名曰血崩<lb/>
脉診婦人漏下赤白日下血數升脉急疾者死遲者生<lb/>
　診婦人漏下赤白不止脉小虚滑者生大緊實數者<lb/>
死<lb/>
尺寸脉虚者漏血脉浮者俱不治<hi>峻實其下亦有得全者</hi>
良婦人衝任二脉為經脉之海外循經絡内榮臟腑若<lb/>
<pb n="KR3e0078_WYG_056-60b"/>
陰陽和平經下依時若傷勞不能約制則忽然暴下甚<lb/>
則昏悶若寸脉微遲為寒在上焦則吐血衂血尺脉微<lb/>
遲為寒在下焦則崩血便血大抵數小為順洪大為逆<lb/>
大法當調補脾胃為主<lb/>
殺血心痛良婦人血崩而心痛甚名曰殺血心痛由心<lb/>
脾血虚也若小産去血過多而心痛甚者亦然用烏鱡<lb/>
魚骨炒為末醋湯調下失笑散亦效　薛前證若陰血<lb/>
耗散用烏賊丸收斂之若瘀血不散用失笑散行散之<lb/>
<pb n="KR3e0078_WYG_056-61a"/>
若心血虚弱用芎歸湯補養之若欝結傷血用歸脾湯<lb/>
調補之　一婦人血崩兼心痛三年矣諸藥不應每痛<lb/>
甚虚證悉具面色痿黄余曰心主血蓋由去血過多心<lb/>
無所養以致作痛宜用十全大補湯參术倍之三十餘<lb/>
劑稍愈百餘劑全愈<lb/>
　<lb/>
　<lb/>
　<lb/>
<pb n="KR3e0078_WYG_056-61b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　證治凖繩卷五十六<lb/>
</p>
<p>
</p>
  </div>
</body>
</text>
</TEI>
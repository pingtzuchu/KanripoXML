<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證治準繩卷五十五</head> <lb/>
    <p>
<pb n="KR3e0078_WYG_055-1a"/>
欽定四庫全書<lb/>
　證治準繩卷五十五<lb/>
　　　　　　　　　　　　明　王肯堂　撰<lb/>
　女科<lb/>
　　調經門<lb/>
　　　經候總論<lb/>
良岐伯曰女子七歲腎氣盛齒更髮長二七而天癸至<lb/>
任脈通太衝脈盛月事以時下天謂天真之氣癸謂壬<lb/>
<pb n="KR3e0078_WYG_055-1b"/>
癸之水壬為陽水配丁而化木癸為陰水合戊而化火<lb/>
故曰水火者陰陽之徴兆也女子陰類故得癸焉衝為<lb/>
血海任主胞胎二脈流通經血漸盈應時而下天真氣<lb/>
降與之從事故曰天癸也常以三旬一見以象月盈則<lb/>
虧不失其期又名月信也若遇經行最宜謹慎否則與<lb/>
産後證相類若被驚恐勞役則血氣錯亂經脈不行多<lb/>
致勞瘵等疾若逆于頭面肢體之間則重痛不寜若怒<lb/>
氣傷肝則頭暈脇痛嘔血而瘰癧癰瘍若經血内滲則<lb/>
<pb n="KR3e0078_WYG_055-2a"/>
竅穴淋瀝無已凡此六淫外侵而變證百出犯時微若<lb/>
秋毫成患重如山岳可不畏哉　薛血者水穀之精氣<lb/>
也和調五臟灑陳六腑在男子則化為精在婦人上為<lb/>
乳汁下為血海故雖心主血肝藏血亦皆統攝子脾補<lb/>
脾和胃血自生矣凡經行之際禁用苦寒辛散之藥飲<lb/>
食亦然　良婦人月水不調由風邪乘虛客于胞中而<lb/>
傷衝任之脈損手太陽少陰之經葢衝任之脈皆起于<lb/>
胞中為經絡之海與手太陽小腸手少陰心經為表裏<lb/>
<pb n="KR3e0078_WYG_055-2b"/>
上為乳汁下為月水然月水為經絡之餘茍能調攝得<lb/>
宜則經應以時矣　薛經曰飲食入胃游溢精氣上輸<lb/>
于脾脾氣散精上歸于肺通調水道下輸膀胱水精四<lb/>
布五經並行東垣先生謂脾為生化之源心統諸經之<lb/>
血誠哉是言也竊謂心脾平和則經候如常茍或七情<lb/>
内傷六淫外侵飲食失節起居失宜脾胃虛損心火妄<lb/>
動則月經不調矣有先期而至者有後期而至者其説<lb/>
詳見後條葢血生于脾土故云脾統血凡血病當用苦<lb/>
<pb n="KR3e0078_WYG_055-3a"/>
甘之劑以助陽氣而生陰血也　辨色丹經水者陰血<lb/>
也陰必從陽故其色紅稟火色也血為氣之配氣熱則<lb/>
熱氣寒則寒氣升則升氣降則降氣凝則凝氣滯則滯<lb/>
氣清則清氣濁則濁往往見有成塊者氣之凝也將行<lb/>
而痛者氣之滯也來後作痛者氣血俱虛也色淡者亦<lb/>
虛也而有水混之也錯經妄行者氣之亂也紫者氣之<lb/>
熱也黑者熱之甚也今人但見其紫者黑者作痛者成<lb/>
塊者率指為風冷而行温熱之劑則禍不旋踵矣良由<lb/>
<pb n="KR3e0078_WYG_055-3b"/>
病原論月水諸病皆曰風冷乘之宜其相習而成俗也<lb/>
或曰黑北方水色也紫淡于黑非冷而何予曰經曰亢<lb/>
則害承乃制熱甚者必兼水化所以熱則紫甚則黑也<lb/>
况婦人性熱而見鄙嗜欲加倍藏府厥陽之火無日不<lb/>
起非熱而何若曰風冷必須外得設或有之葢千百一<lb/>
二者也<hi>冷證外邪初感入經必痛或不痛者久則鬱而變熱矣且寒則凝既行而紫黑故非寒也</hi>
海四物加黄芩黄連湯　治經水如黑豆汁<lb/>
　　四物湯<hi>四兩</hi>黄芩　黄連<hi>各一兩</hi>
<pb n="KR3e0078_WYG_055-4a"/>
　右為末醋糊丸服<lb/>
丹月經黑口渇倦怠形短色黑脈不勻似數<lb/>
　　赤芍藥　香附米<hi>各半兩</hi>黄蘖<hi>炒/</hi>黄芩<hi>各三/錢</hi>甘草<hi>二錢</hi>
　右為末醋糊丸白湯下五六十丸<lb/>
永康胡八娘子二十歲二月經事不來忽行小腹痛有<lb/>
　塊血紫色<lb/>
　　白芍藥　白术　陳皮<hi>各半兩</hi>黄芩　川芎　木通<lb/>
　　<hi>各二錢</hi>甘草<hi>炙少許</hi>
<pb n="KR3e0078_WYG_055-4b"/>
何孺人氣滯血澀脈不濇經不調或前或後紫色口苦<lb/>
　兩大腿外臁麻木有時癢生瘡大便秘滯<lb/>
　　麻子仁　桃仁　芍藥<hi>各二兩</hi>枳殻　白术　歸頭<lb/>
　　威靈仙　訶子肉　生地黄　陳皮<hi>各五錢</hi>大黄<hi>煅七</hi>
　　<hi>錢</hi>
　各為末粥丸如桐子大白湯下五六十丸<lb/>
丹經水色淡者氣血俱虛也宜八物湯之類八物者四<lb/>
物四君子也如兼他證隨證加藥<lb/>
<pb n="KR3e0078_WYG_055-5a"/>
樓婦人年四十八因有白帶口渇月經多初血黑色後<lb/>
　來血淡倦怠食少臍上急<lb/>
　　白术<hi>一錢半</hi>白芍藥　陳皮<hi>各一錢</hi>木通　枳殻　黄<lb/>
　　芩<hi>各五分</hi>縮砂仁　甘草<hi>炙各/三分</hi>紅花<hi>荳許</hi>
　右煎湯下保和丸三十丸抑青丸二十丸<lb/>
審多少婦人病多是月經乍多乍少或前或後將發疼<lb/>
痛醫者不審一例呼為經病不知陽勝陰陰勝陽所以<lb/>
服藥無效葢陰氣勝陽則包藏寒氣血不運行經所謂<lb/>
<pb n="KR3e0078_WYG_055-5b"/>
天寒地凍水凝成冰故令乍少而在月後若陽氣乘陰<lb/>
則血流散溢經所謂天暑地熱經水沸溢故令乍多而<lb/>
在月前當和血氣平陰陽斯為福也<lb/>
陽勝陰月候多者當歸飲<lb/>
當歸飲　抑陽助陰調理經脈<lb/>
　　當歸<hi>微炒</hi>地黄<hi>酒蒸焙</hi>川芎　白术　白芍藥　黄芩<lb/>
　　<hi>各等分</hi>
　毎服三錢水一盞半煎至八分空心温服<lb/>
<pb n="KR3e0078_WYG_055-6a"/>
陰勝陽月候少者七沸湯<lb/>
七沸湯　治榮衛虛經水愆期或多或少腹痛<lb/>
　　當歸　川芎　白芍藥　蓬术　熟地黄　川薑<lb/>
　　木香<hi>各等分</hi>
　每服四錢水一盞半煎至八分温服<lb/>
經水過多為虛熱為氣虛不能攝血<lb/>
海四物加黄芩白术湯　治經水過多<lb/>
　　四物湯<hi>四兩</hi>黄芩　白术<hi>各一兩</hi>
<pb n="KR3e0078_WYG_055-6b"/>
丹經水過多<lb/>
　　黄芩<hi>炒</hi>芍藥<hi>炒/</hi>龜板<hi>炙各/一兩</hi>椿樹根皮<hi>七錢/半</hi>黄蘖<hi>炒三</hi>
　　<hi>錢</hi>香附<hi>二錢半</hi>
　右為末酒糊丸空心白湯下五六十丸<lb/>
丹一婦人脈弦而大不數形肥初夏時倦怠月經來時<lb/>
多此稟受弱氣不足攝血故行多<lb/>
　　白术<hi>一錢半</hi>黄茋<hi>生/</hi>陳皮<hi>各一/錢</hi>人參<hi>五/分</hi>甘草<hi>炙三分</hi>
經水澀少為虛為澀虛則補之澀則濡之<lb/>
<pb n="KR3e0078_WYG_055-7a"/>
海四物加葵花湯　治經水澀少<lb/>
　　四物湯<hi>四兩</hi>葵花<hi>一兩</hi>一方又加紅花血見愁<lb/>
四物湯加熟地黄當歸湯治經水而色和<lb/>
　　四物湯<hi>四兩</hi>熟地黄　當歸<hi>各一兩</hi>
脈師曰有一婦人來診言經水少不如前者何也師曰<lb/>
曾更下利若汗出小便利者可何以故師曰亡其津液<lb/>
故令經水反少設經下多于前者當所苦困當言恐大<lb/>
便難身無復汗也<lb/>
<pb n="KR3e0078_WYG_055-7b"/>
先期後期王子亨曰經者常候也謂候其一身之陰陽<lb/>
愆伏知其安危故每月一至太過不及皆為不調陽太<lb/>
過則先期而至陰不及則後時而來其有乍多乍少斷<lb/>
絶不行崩漏不止皆由陰陽衰盛所致<lb/>
丹經不及期者血熱四物湯加黄連　肥人不及日數<lb/>
而多痰者血虛有熱南星白术蒼术黄連香附川芎作<lb/>
丸　薛先期而至者　有因脾經血燥者宜加味逍遙<lb/>
散　有因脾經鬱滯者宜歸脾湯<hi>方見雜病健忘門</hi>　有因肝<lb/>
<pb n="KR3e0078_WYG_055-8a"/>
經怒火者宜加味小柴胡湯<hi>方見傷寒少陽病</hi>　有因血分有<lb/>
熱者宜加味四物湯<hi>即四物加柴胡丹皮山梔</hi>　有因勞役火動者<lb/>
宜補中益氣湯<hi>方見雜病勞倦門</hi>
先期湯　治經水先期而來宜涼血固經<lb/>
　　生地黄　川當歸　白芍藥<hi>各二錢</hi>黄蘖　知母<hi>各一</hi>
　　<hi>錢</hi>條芩　黄連　川芎　阿膠<hi>炒各八分</hi>艾葉　香附<lb/>
　　炙甘草<hi>各七分</hi>
　水二鍾煎一鍾食前温服<lb/>
<pb n="KR3e0078_WYG_055-8b"/>
金匱土瓜根散　治帶下經水不利小腹滿痛經一月<lb/>
　再見者<lb/>
　　土瓜根　芍藥　桂枝　䗪蟲<hi>各七錢半</hi>
　右四味杵為散酒服方寸匕日三服<lb/>
　按仲景此方乃破堅下血之劑則經不及期有汙血<lb/>
　者矣前論所未及也欲知汗血有無須以小腹滿痛<lb/>
　與不滿痛别之<lb/>
丹經水過期血少川芎當歸人參白术與痰藥　過期<lb/>
<pb n="KR3e0078_WYG_055-9a"/>
色淡者痰多也二陳湯加芎歸　過期色紫有塊血熱<lb/>
也必作痛四物湯加香附黄連　薛過期而至者　有<lb/>
因脾經血虛者宜人參養榮湯　有因肝經血少者宜<lb/>
六味地黄丸　有因氣虛血弱者宜八珍湯<hi>三方並見雜病虛勞</hi>
<hi>門</hi>
過期飲　治經水過期不行乃血虛氣滯之故法當補<lb/>
　血行氣<lb/>
　　熟地黄　白芍藥　當歸　香附<hi>各二錢</hi>川芎<hi>一錢</hi>紅<lb/>
<pb n="KR3e0078_WYG_055-9b"/>
　　花<hi>七分</hi>桃仁泥<hi>六/分</hi>蓬莪荗　木通<hi>各五分</hi>甘草　肉桂<lb/>
　　<hi>各四分</hi>
　水二鍾煎一鍾食前温服<lb/>
滋血湯　治婦人心肺虛損血脈虛弱月水過期<lb/>
　　人參　山藥　黄茋<hi>各一錢</hi>白茯苓<hi>去皮</hi>川芎　當歸<lb/>
　　白芍藥　熟地黄<hi>各一錢半</hi>
　右作一服水二鍾煎至一鍾食前服<lb/>
脈師曰脈微血氣俱虛年少者亡血也乳子下利為可<lb/>
<pb n="KR3e0078_WYG_055-10a"/>
否者此為居經二月一來師曰寸口脈微而澀微則衛<lb/>
氣不足澀則血氣無餘衛不足其息短其形躁血不足<lb/>
其形逆榮衛俱虛言語謬誤趺陽脈浮而濇濇則衛氣<lb/>
虛虛則短氣咽燥而口苦胃氣澀則失液少陰脈微而<lb/>
遲微則無精遲則陰中寒濇則血不來此為居經三月<lb/>
一來　問曰婦人妊娠三月師脈之言此婦人非軀今<lb/>
月經當下其脈何類何以别之師曰寸口脈衛浮而大<lb/>
榮反而弱浮大則氣强反弱則少血孤陽獨呼陰不能<lb/>
<pb n="KR3e0078_WYG_055-10b"/>
吸二氣不停衛降榮竭陰為積寒陽為聚熱陽盛不潤<lb/>
經絡不足陰虛陽往<hi>一作實</hi>故令少血時發洒淅咽汗出<lb/>
或溲稠數多唾涎沫此令重虛津液漏泄故知非軀畜<lb/>
煩滿血月稟一經三月一來陰盛則瀉名曰居經<hi>謂右脈洪</hi>
<hi>大左脈反弱也</hi>
調經平劑簡易方當歸散　治經脈不匀或三四月不<lb/>
　行或一月再至<lb/>
　　當歸　川芎　白芍藥<hi>炒</hi>黄芩<hi>炒各一兩</hi>白术　山茱<lb/>
<pb n="KR3e0078_WYG_055-11a"/>
　　茰肉<hi>一兩半</hi>
　右為細末空心温酒調下二錢日三服　如冷去黄<lb/>
　芩加肉桂一兩<lb/>
人參養血丸<hi>和劑</hi>治女人稟受素弱血氣虛損常服補衝<lb/>
　任調經候暖下元生血氣<lb/>
　　烏梅肉<hi>三兩</hi>熟地黄<hi>五/兩</hi>當歸<hi>二兩</hi>人參　川芎　赤芍<lb/>
　　藥　蒲黄<hi>炒各一兩</hi>
　右為細末煉蜜丸梧子大每服八十丸温酒米飲任<lb/>
<pb n="KR3e0078_WYG_055-11b"/>
　下<lb/>
逍遙散<hi>和劑</hi>治血虛煩熱月水不調臍腹脹痛痰嗽潮熱<lb/>
　　當歸　白术　白芍藥　柴胡　茯苓<hi>各一兩</hi>甘草<lb/>
　　<hi>炙半兩</hi>
　右㕮咀毎服半兩入薑薄荷葉煎服<lb/>
　薛新甫加牡丹皮山梔<hi>炒</hi>各五分名加味逍遙散神<lb/>
　巧萬全方無當歸芍藥甘草有人參黄茋各等分<lb/>
增損四物湯　治月事不調心腹疼痛補血温經駐顔<lb/>
<pb n="KR3e0078_WYG_055-12a"/>
　　川芎　當歸　芍藥　熟地黄　牡丹皮　白术<lb/>
　　<hi>各一錢半</hi>地骨皮<hi>一錢</hi>
　右作一服用水二鍾煎至一鍾食前服<lb/>
濟生方論曰内經云百草皆生于氣經有所謂七氣有<lb/>
所謂九氣喜怒憂思悲驚恐者七氣也七情之外益之<lb/>
以寒熱二證而為九氣也氣之為病男子婦人皆有之<lb/>
惟婦人血氣為患尤甚葢人身血隨氣行氣一壅滯則<lb/>
血與氣併或月事不調心腹作痛或月事將行預先作<lb/>
<pb n="KR3e0078_WYG_055-12b"/>
痛或月事已行淋瀝不斷心腹作痛或遵腰脇或引背<lb/>
膂上下攻刺吐逆不食甚則手足搐搦狀類驚癎或作<lb/>
寒熱或為癥瘕肌肉消痩非特不能受孕久而不治轉<lb/>
而為瘵疾者多矣<lb/>
戴復菴云婦人毎月經水應期而下不使有餘猶太陰<lb/>
之缺也其有或先或後或少或多或欲來先病或遇來<lb/>
而斷續皆謂之不調和氣飲加香附子五分兼嚥獨附<lb/>
丸<lb/>
<pb n="KR3e0078_WYG_055-13a"/>
升麻和氣飲<hi>見雜病水腫門</hi>
澹寮煮附丸　治經候不調血氣刺痛腹脇膨脹頭暈<lb/>
　惡心崩漏帶下並宜服之<lb/>
　　香附子<hi>擦去皮不以多少米醋浸一日用瓦銑煮令醋盡</hi>
　右醋糊為丸梧子大日乾毎五十丸淡醋湯下　一<lb/>
　方香附一斤艾葉四兩當歸二兩製同名艾附丸<lb/>
沈香降氣散　順氣道通血脈<lb/>
　　烏藥　木香　香附子　縮砂仁　甘草<hi>各等分</hi>
<pb n="KR3e0078_WYG_055-13b"/>
　右為細末毎服二錢空心鹽湯下<lb/>
嚴氏抑氣散　治婦人氣盛于血變生諸證頭暈膈滿<lb/>
　　香附子<hi>四兩</hi>茯神　甘草<hi>炙各/一兩</hi>陳皮<hi>二兩</hi>
　右為末毎二錢食前沸湯調下<lb/>
紺珠正氣天香湯　治婦人一切氣氣上凑心心胸攻<lb/>
　築脇肋刺痛月水不調<lb/>
　　台烏藥<hi>二錢</hi>香附子<hi>八/錢</hi>陳皮　蘇葉<hi>各一/錢</hi>乾薑<hi>半錢</hi>
　右㕮咀毎七八錢水煎服<lb/>
<pb n="KR3e0078_WYG_055-14a"/>
　右抑氣例　煮附丸醋製佐以當歸則氣中之血藥<lb/>
　也今世以童便酒醋鹽水四製而以四物佐之皆本<lb/>
　于此人人知之故不著　氣鬱多者宜于雜病氣證<lb/>
　門中選用不必拘此<lb/>
東垣益胃升陽湯　治婦人經候不調或血脱後脈弱<lb/>
　食少水泄日二三行<lb/>
　　黄茋<hi>二錢</hi>白术<hi>三/錢</hi>炒麴<hi>一錢半</hi>當歸身　陳皮　炙甘<lb/>
　　草　人參<hi>各一錢</hi>升麻　柴胡<hi>各五/分</hi>黄芩<hi>五分秋去之</hi>
<pb n="KR3e0078_WYG_055-14b"/>
　右㕮咀毎服半兩水煎腹痛加芍藥嗽去人參<lb/>
補中益氣湯　治婦人室女經候不調脈微食少體倦<lb/>
　或熱<hi>方見雜病首册勞倦門</hi>
四君子湯　六君子湯<hi>方見雜病首册虛勞門</hi>
　右補氣例<lb/>
調經煖劑大温經湯<hi>金匱</hi>治衝任虛損月候不調或來多<lb/>
　不已或過期不行或崩中去血過多或經損娠瘀血<lb/>
　停留小腹急痛五心煩熱並皆治之<lb/>
<pb n="KR3e0078_WYG_055-15a"/>
　　呉茱茰<hi>湯泡</hi>牡丹皮　白芍藥　肉桂<hi>去麄皮</hi>人參<lb/>
　　當歸<hi>去蘆</hi>芎藭　阿膠<hi>碎/炒</hi>甘草<hi>炙各/一錢</hi>麥門冬<hi>去心一錢</hi>半<lb/>
　　夏<hi>二錢半</hi>
　右作一服用水二鍾生薑五片煎至一鍾食前服<lb/>
小温經湯<hi>簡易</hi>治經候不調血臟冷痛<lb/>
　　當歸　附子<hi>炮各等分</hi>
　右㕮咀毎服三錢水一盞煎八分空心温服<lb/>
温經湯<hi>和劑</hi>治婦人血海虛寒月水不調<lb/>
<pb n="KR3e0078_WYG_055-15b"/>
　　川芎　當歸　芍藥　蓬术<hi>各一錢半</hi>人參　牛膝<hi>各二</hi>
　　<hi>錢</hi>桂心　牡丹皮<hi>各一/錢</hi>甘草<hi>五分</hi>
　水二鍾煎至一鍾不拘時服<lb/>
滋血湯　滋養榮血補婦人治血海久冷<lb/>
　　當歸<hi>一錢半</hi>川芎　麥門冬<hi>去心</hi>牡丹皮　人參　芍<lb/>
　　藥　琥珀<hi>另研各一錢</hi>半夏麴　官桂　阿膠<hi>炒</hi>酸棗<lb/>
　　仁　甘草<hi>各半錢</hi>
　右作一服水二鍾生薑三片煎至一鍾食前服<lb/>
<pb n="KR3e0078_WYG_055-16a"/>
加味呉茱茰湯　治衝任衰弱月候愆期或前或後或<lb/>
　崩漏不止赤白帶下小腹急痛毎至經脈行時頭暈<lb/>
　飲食或少氣滿心怯肌肉不澤悉皆治之<lb/>
　　半夏<hi>二錢</hi>呉茱茰　當歸<hi>各一/錢半</hi>麥門冬<hi>去心</hi>乾薑　白<lb/>
　　茯苓　苦梗　南木香　防風　牡丹皮　甘草<lb/>
　　<hi>各一錢</hi>官桂　北細辛<hi>各半錢</hi>
　右作一服水二鍾生薑三片紅棗一枚煎至一鍾食<lb/>
　前服<lb/>
<pb n="KR3e0078_WYG_055-16b"/>
桃仁散　治婦人月水不調或淋瀝不斷斷後復來狀<lb/>
　如瀉水四體虚倦不能飲食腹中堅痛不可行動月<lb/>
　水或前或後或經月不來多思酸物<lb/>
　　桃仁　半夏　當歸　川牛膝　桂心　人參<lb/>
　　蒲黄　牡丹皮　川芎　澤蘭葉<hi>各一錢</hi>赤芍藥<lb/>
　　生地黄<hi>各一錢半</hi>粉草<hi>半錢</hi>
　右作一服水二鍾生薑三片煎至一鍾食前服<lb/>
薑黄散　治血臟久冷月水不調臍腹刺痛<lb/>
<pb n="KR3e0078_WYG_055-17a"/>
　　薑黄<hi>片子者</hi>白芍藥<hi>各二錢</hi>延胡索　牡丹皮　當歸<lb/>
　　<hi>各一錢半</hi>蓬术　紅花　桂心　川芎<hi>各一錢</hi>
　右作一服水二鍾酒半鍾煎至一鍾不拘時服<lb/>
紫石英丸<hi>本事</hi>治婦人病多是月經乍多乍少或前或後<lb/>
　時發疼痛醫者一類呼為經病不曾説是陰勝陽是<lb/>
　陽勝陰所以服藥少效葢陰氣乘陽則胞寒氣冷血<lb/>
　不運行經所謂天寒地凍水凝成冰故令乍少而在<lb/>
　月後若陽氣乘陰則血流散溢經所謂天暑地熱經<lb/>
<pb n="KR3e0078_WYG_055-17b"/>
　水沸溢故令乍多而在月前當别其陰陽調其血氣<lb/>
　使不相乘以平為期宜服此丸<lb/>
　　紫石英<hi>細研水飛</hi>川烏<hi>炮/</hi>杜仲<hi>炒去/絲</hi>禹餘糧<hi>煅醋淬</hi>逺志<lb/>
　　<hi>去心</hi>澤瀉　桑寄生　桂心　龍骨<hi>别研</hi>當歸　人參<lb/>
　　肉蓯蓉<hi>酒浸</hi>石斛　乾薑<hi>炮/</hi>五味子　甘草<hi>炙各一兩</hi>牡<lb/>
　　蠣<hi>煅</hi>川椒<hi>去目并合口者不用炒出汗各半兩</hi>
　右為細末煉蜜和丸如梧桐子大毎服二十丸食前<lb/>
　用米飲湯下<lb/>
<pb n="KR3e0078_WYG_055-18a"/>
暖宫丸　治衝任虛損下焦久冷月事不調不成孕育<lb/>
　崩漏下血赤白帶下並皆治之<lb/>
　　生硫黄<hi>六兩</hi>赤石脂<hi>火/煅</hi>海螵蛸　附子<hi>炮去皮臍各三兩</hi>禹<lb/>
　　餘糧<hi>九兩火煅醋淬</hi>
　右為細末醋糊為丸如梧桐子大毎服三十丸空心<lb/>
　用温酒或醋湯送下<lb/>
内補當歸丸　治血氣虛損月水不調或崩中漏下去<lb/>
　血過多肌體羸困及月水將行腰腿重痛並皆治之<lb/>
<pb n="KR3e0078_WYG_055-18b"/>
　　當歸<hi>去蘆炒</hi>阿膠<hi>炒/</hi>白芷　續斷　乾薑<hi>炮</hi>芎藭<lb/>
　　甘草<hi>炙各四兩</hi>熟地黄<hi>半兩/焙</hi>附子<hi>炮去皮臍</hi>白芍藥　肉桂<lb/>
　　<hi>各二兩</hi>呉茱茰<hi>湯炮/焙</hi>白术<hi>各三/兩</hi>蒲黄<hi>八錢炒</hi>
　右為細末煉蜜和丸如梧桐子大毎服五十丸空心<lb/>
　用温酒送下<lb/>
熟乾地黄丸　治婦人風虛勞冷胃弱水穀不化或腸<lb/>
　虚受冷大便時泄或月水不調淋瀝不止或閉斷不<lb/>
　通結聚癥瘕久不成胎一切諸虛之證<lb/>
<pb n="KR3e0078_WYG_055-19a"/>
　　熟地黄　五味子<hi>各一兩半</hi>栢子仁<hi>炒另/研</hi>牛膝<hi>去苗酒浸焙</hi>
　　芎藭禹餘糧<hi>火煅醋淬</hi>白茯苓<hi>去/皮</hi>肉蓯蓉<hi>酒/浸</hi>卷栢<hi>去根</hi>
　　山藥　厚朴<hi>去粗皮製</hi>乾薑<hi>炮/</hi>白芷　細辛<hi>去/苗</hi>防風<hi>已上</hi>
　　<hi>各一兩</hi>赤石脂<hi>二兩煅/另研</hi>杜仲<hi>去粗/皮炙</hi>蕪荑<hi>炒/</hi>人參<hi>去蘆</hi>川<lb/>
　　椒<hi>去目并合口者</hi>蛇牀子　艾葉<hi>炒/</hi>續斷<hi>各七/錢</hi>紫石英<hi>煅另</hi>
　　<hi>研水飛</hi>石膏<hi>煅另研/各三兩</hi>當歸<hi>去蘆/炒</hi>澤蘭<hi>去/梗</hi>官桂<hi>去粗皮各二兩</hi>
　　<hi>二錢半</hi>石斛<hi>一兩一/錢半</hi>甘草<hi>炙一兩七錢半</hi>
　右為細末煉蜜為丸如梧桐子大毎服五十丸空心<lb/>
<pb n="KR3e0078_WYG_055-19b"/>
　用温酒或米飲送下<lb/>
禹餘糧丸　治血虛煩熱月水不調赤白帶下漸成崩<lb/>
　漏<lb/>
　　禹餘糧<hi>火煅醋淬</hi>白石脂<hi>各一/兩</hi>附子<hi>炮去/皮臍</hi>鼈甲<hi>去裙醋炙</hi>桑<lb/>
　　寄生　白术　厚朴<hi>去粗皮製</hi>當歸<hi>去/蘆</hi>柏葉<hi>炒/</hi>乾薑<hi>炮各</hi>
　　<hi>一兩</hi>白芍藥　狗脊<hi>去毛各/七錢半</hi>呉茱茰<hi>湯炮焙半兩</hi>
　右為細末煉蜜為丸如梧桐子大毎服五十丸空心<lb/>
　用温酒或米飲湯送下<lb/>
<pb n="KR3e0078_WYG_055-20a"/>
鹿茸丸　治衝任虛損又為風寒所乘尺脈微小甚者<lb/>
　可灸闗元穴<lb/>
　　鹿茸<hi>炙</hi>赤石脂　禹餘糧<hi>各一/兩</hi>續斷<hi>二兩</hi>栢葉　附<lb/>
　　子<hi>炮</hi>熟地黄當歸<hi>酒/浸</hi>艾葉<hi>各七錢半</hi>
　右為末酒糊丸梧子大毎服五十丸空心温酒下<lb/>
　按此足少陰厥陰藥也今人多用之故收入治血虛<lb/>
　濕勝帶下甚捷<lb/>
升陽舉經湯<hi>東垣</hi>治經水不調右尺脈按之空虛是氣血<lb/>
<pb n="KR3e0078_WYG_055-20b"/>
　俱脱大寒證輕手其脈數疾舉指弦緊或澀皆陽脱<lb/>
　之證陰火亦亡見熱證于口鼻眼或渇此皆陰燥陽<lb/>
　欲去也當温之降之引之燥之此法大升浮血氣補<lb/>
　命門之下脱也諸藥言根近苗處去苗便是<lb/>
　　柴胡根　當歸根　白术　黄茋<hi>各三錢</hi>藁本<hi>去土</hi>羌<lb/>
　　活根　防風根<hi>各二錢</hi>紅花　白芍藥<hi>各五分</hi>獨活根<lb/>
　　<hi>一錢半</hi>桃仁<hi>去皮尖/研十枚</hi>細辛<hi>六/分</hi>川芎　熟地黄<hi>水中沈者</hi>人<lb/>
　　參<hi>去蘆</hi>黑附子<hi>炮去/皮臍</hi>甘草梢<hi>炙各/一錢</hi>肉桂<hi>去粗皮秋冬五分夏不用</hi>
<pb n="KR3e0078_WYG_055-21a"/>
　右為粗末毎服二錢水二盞煎至八分空心稍熱服<lb/>
調經破血之劑紅花當歸散　治婦人血臟虚竭或積<lb/>
　瘀血經候不調或斷續不定時作腹痛腰胯重疼攻<lb/>
　刺小腹緊硬及室女月水不通並皆治之<lb/>
　　紅花　紫葳　牛膝　白芷　蘇木<hi>搥碎各一錢</hi>桂心<lb/>
　　<hi>一錢半</hi>當歸尾　劉寄奴<hi>各二/錢</hi>赤芍藥<hi>三/錢</hi>甘草<hi>半錢</hi>
　右作一服水一鍾酒一鍾同煎至一鍾空心服<lb/>
大延胡索散　治婦人經病并産後腹痛或腹滿喘悶<lb/>
<pb n="KR3e0078_WYG_055-21b"/>
　或癥瘕癖塊及一切心腹暴痛<lb/>
　　延胡索　赤芍藥　川楝子<hi>去核</hi>蓬莪术　京三稜<lb/>
　　<hi>煨</hi>厚朴<hi>薑/製</hi>當歸　黄芩　川芎　桔梗　檳榔<hi>各一</hi>
　　<hi>錢</hi>木香　官桂<hi>去粗/皮</hi>甘草<hi>各半/錢</hi>大黄<hi>二錢</hi>
　右作一服水二鍾煎至一鍾食前服<lb/>
鼈甲丸　治婦人月經不調肌肉黄瘁脇下積氣結痛<lb/>
　時發刺痛漸成勞狀<lb/>
　　鼈甲<hi>去裙醋炙</hi>桂心　三稜<hi>醋煮/炒</hi>牡丹皮　牛膝<hi>去苗</hi>琥<lb/>
<pb n="KR3e0078_WYG_055-22a"/>
　　珀　訶子<hi>取肉</hi>桃仁<hi>去皮尖雙/仁者麩炒</hi>土瓜根　大黄<hi>煨已上各</hi>
　　<hi>等分</hi>
　右為細末煉蜜為丸如梧桐子大每服十五丸食前<lb/>
　用桃仁湯送下<lb/>
針灸心月經不調　陰獨<hi>三分此穴天敛須待經定為度在足四指間三壯</hi>
東又法内踝下白肉際青脈上灸隨年壯<lb/>
集又法　中極　三陰交　腎俞　氣海<lb/>
心經閉久忽大崩復又斷絶復又大行不調者　豐隆<lb/>
<pb n="KR3e0078_WYG_055-22b"/>
<hi>六分止血</hi>石門<hi>五分斷經</hi>
婦人五旬經斷後再行或多或少或瘀或紅並下腹中<lb/>
氣滿如胎孕　天樞　中脘　氣海<hi>各五分立愈</hi>
甲婦人漏下苦血閉不通逆氣脹血海主之　女子胞<lb/>
中痛月水不以時休止天樞主之<hi>千金作腹脹腸鳴氣上衝胸</hi>　小<lb/>
腹脹滿痛引陰中月水至則腰脊痛胞中瘕子門有寒<lb/>
引髕髀水道主之<hi>千金引髕髀作大便小便不通</hi>
身痛産寶經水者行氣血通陰陽以榮于身者也氣血<lb/>
<pb n="KR3e0078_WYG_055-23a"/>
盛陰陽和則形體通或外虧衛氣之充養内乏榮血之<lb/>
灌溉血氣不足經候欲行身體先痛也<lb/>
越痛散　治血氣虚寒身體作痛<lb/>
　　虎骨<hi>五銖</hi>茯苓　甘草　藁本　防風　白芷　當<lb/>
　　歸　芍藥　續斷　白术　附子<hi>各三銖</hi>
　右為粗末毎服五錢水二盞薑五片棗二枚煎至一<lb/>
　盞不拘時服<lb/>
腹痛良婦人經來腹痛由風冷客于胞絡衝任或傷手<lb/>
<pb n="KR3e0078_WYG_055-23b"/>
太陽少陰經用温經湯桂枝桃仁湯若憂思氣鬱而血<lb/>
滯用桂枝桃仁湯地黄通經丸<hi>方見經閉</hi>若血結而成塊用<lb/>
萬病丸　薛前證若風寒傷脾者六君子加炮薑<hi>方見雜病</hi>
<hi>虛勞</hi>思慮傷血者四物加參术<hi>方見雜病虛勞</hi>思慮傷氣者歸脾<lb/>
加柴梔<hi>方見雜病健忘</hi>鬱怒傷血者歸脾逍遙兼服餘參前後<lb/>
論治之　戴經事來而腹痛者經事不來而亦腹痛者<lb/>
皆血之不調故也欲調其血先調其氣四物湯加呉茱<lb/>
茰半錢香附子一錢和氣飲加茱茰半錢亦可用痛甚<lb/>
<pb n="KR3e0078_WYG_055-24a"/>
者延胡索湯然又恐感外邪傷飲食致痛痛不因血尤<lb/>
宜詳審和氣飲却能兼治因冷而節因節而痛宜大温<lb/>
經湯冷甚者去麥門冬不用　丹抑氣丸治臨經之時<lb/>
腹痛以四物湯加延胡索陳皮牡丹皮甘草痛甚以豆<lb/>
淋酒痛少以童便煮香附入條芩為丸經水將來而痛<lb/>
者四物湯加桃仁香附黄連<lb/>
海八物湯　治經事將行臍腹絞痛臨經痛者血澀故<lb/>
　也<lb/>
<pb n="KR3e0078_WYG_055-24b"/>
　　川芎<hi>二錢</hi>當歸　芍藥　熟地黄<hi>各二錢</hi>木香　檳榔<lb/>
　　延胡索　苦楝<hi>碎炒焦各一錢</hi>
　右作一服水二鍾煎至一鍾食前服<lb/>
本治婦人月經壅滯毎發心腹臍㽲痛不可忍及治産<lb/>
　後惡露不快血上搶心迷悶不省氣絶欲死者琥珀<lb/>
　散<lb/>
　　京三稜　蓬莪术　赤芍藥　劉寄奴　牡丹皮<lb/>
　　熟地黄　官桂　菊花　真蒲黄　當歸<hi>各一兩</hi>
<pb n="KR3e0078_WYG_055-25a"/>
　　濟生方無菊花蒲黄有延胡索烏藥<lb/>
　右前五味用烏豆一升生薑半斤切片米醋四升同<lb/>
　煮豆爛為度焙乾入後五味同為末毎服二錢温酒<lb/>
　調下空心食前服一方不用菊花蒲黄用烏藥延胡<lb/>
　索亦佳予家之秘方也若是尋常血氣痛只一服産<lb/>
　後血衝心二服便下常服尤佳予前後救人急切不<lb/>
　少此藥亦宜多合以濟人<lb/>
大交加散　治榮衛不和月經湛濁逐散惡血腹痛經<lb/>
<pb n="KR3e0078_WYG_055-25b"/>
　血諸疾皆治之<lb/>
　　生薑<hi>二斤搗取汁存滓用</hi>生地黄<hi>二斤取汁存滓</hi>白芍藥　當歸<lb/>
　　桂心<hi>各一兩</hi>紅花<hi>炒無惡/血不用</hi>没藥<hi>另研各/半兩</hi>延胡索<hi>醋紙包煨</hi>
　　<hi>熟用布擦去皮</hi>蒲黄<hi>隔紙炒各一兩</hi>
　右將地黄汁炒生薑滓生薑汁炒地黄滓各焙乾用<lb/>
　諸藥為細末毎服三錢温酒調下　若月經不依常<lb/>
　蘇木煎酒調下　若腰痛糖酒調下<lb/>
交加地黄丸　治婦人經不調血塊氣痞肚腹疼痛<lb/>
<pb n="KR3e0078_WYG_055-26a"/>
　　生地黄<hi>搗汁存滓</hi>老生薑<hi>搗汁存滓各一斤</hi>延胡索　當歸<lb/>
　　川芎　芍藥<hi>各二兩</hi>明没藥　木香<hi>各一/兩</hi>桃仁<hi>去皮尖</hi>
　　人參<hi>各半兩</hi>香附<hi>半斤</hi>
　右為末先以生薑汁浸地黄滓以地黄汁浸生薑滓<lb/>
　晒乾皆以汁盡為度共十一味作一處晒乾研為末<lb/>
　醋糊為丸空心以薑湯下<lb/>
大交加散　治婦人榮衛不通經脈不調腹中撮痛氣<lb/>
　多血少結聚為癥産後中風<lb/>
<pb n="KR3e0078_WYG_055-26b"/>
　　生地黄　生薑<hi>各五兩各研取汁</hi>
　右交互取汁浸一夕各炒黄漬汁盡為度末之尋常<lb/>
　腹痛酒調下三錢産後尤不可闕<lb/>
温經湯<hi>方見前</hi>
雲桂枝桃仁湯　治經候前先腹痛不可忍<lb/>
　　桂枝　芍藥　生地黄<hi>各二兩</hi>桃仁<hi>四十/枚</hi>甘草<hi>一兩</hi>
　右為粗末毎服五錢水二盞薑三片棗一枚同煎去<lb/>
　滓温服<lb/>
<pb n="KR3e0078_WYG_055-27a"/>
延胡索湯<hi>濟生</hi>治婦人室女七情傷感遂使血與氣併心<lb/>
　腹作痛或連腰脇或引背膂上下攻刺甚作搐搦經<lb/>
　候不調但是一切血氣疼痛並皆治之<lb/>
　　當歸<hi>去蘆酒浸剉炒</hi>延胡索<hi>炒去/皮</hi>蒲黄<hi>炒</hi>赤芍藥　官桂<lb/>
　　<hi>不見火各半兩</hi>片子薑黄<hi>洗/</hi>乳香　沒藥　木香<hi>不見火各三錢</hi>
　　甘草<hi>炙二錢半</hi>
　右㕮咀毎服四錢水一盞半生薑七片煎至七分去<lb/>
　滓食前温服　吐逆加半夏橘紅各半兩<lb/>
<pb n="KR3e0078_WYG_055-27b"/>
丹瘀血<lb/>
　　香附子<hi>醋煮四兩</hi>桃仁<hi>去皮/尖</hi>牡丹皮　大黄<hi>蒸/</hi>當歸<hi>各一</hi>
　　<hi>兩</hi>川芎　紅花<hi>各半/兩</hi>瓦龍子<hi>煅醋煮一晝夜二兩</hi>
　右炊餅為丸空心温酒下三四丸<lb/>
三神丸　治室女血氣相摶腹中刺痛痛引心端經行<lb/>
　澀少或經事不調以致疼痛<lb/>
　　橘紅<hi>二兩</hi>延胡索<hi>去皮/醋煮</hi>當歸<hi>去蘆酒浸剉畧炒各一兩</hi>
　右為細末酒煮米糊為丸如梧子大毎服七十丸加<lb/>
<pb n="KR3e0078_WYG_055-28a"/>
　至百丸空心艾湯送下米飲亦得<lb/>
垣柴胡丁香湯　治婦人年三十歲臨經預先臍腰痛<lb/>
　甚則腹中亦痛經縮二三日<lb/>
　　柴胡　羌活　丁香　全蝎　當歸身　生地黄<lb/>
　右都作一服水四盞煎至一盞去滓稍熱食前服<lb/>
沒藥除痛散　逐寒邪療腹痛<lb/>
　　蓬术<hi>炮一兩</hi>當歸<hi>焙/</hi>延胡索　五靈脂　肉桂<hi>去粗皮</hi>
　　良薑<hi>炒</hi>蒲黄<hi>炒/</hi>甘草<hi>炙/</hi>沒藥<hi>各半兩</hi>
<pb n="KR3e0078_WYG_055-28b"/>
　右為末毎服五錢温酒調服<lb/>
婁一婦人三十歲毎因浴後必用冷水淋通身又嘗大<lb/>
驚遂患經來時必先小腹大痛口吐涎水然後經行行<lb/>
後又吐水二日其痛直至六七日經水止時方住百藥<lb/>
不效予診其脈寸滑大而弦闗尺皆弦大而急尺小于<lb/>
闗闗小于寸所謂前大後小也遂用香附三兩半夏二<lb/>
兩茯苓黄芩各一兩半枳實延胡牡丹皮人參當歸白<lb/>
术桃仁各一兩黄連七錢川楝逺志甘草各半兩桂三<lb/>
<pb n="KR3e0078_WYG_055-29a"/>
錢茱茰一錢半分十五貼水煎入生薑汁兩蜆殻熱服<lb/>
後用熱湯洗浴得微汗乃已忌當風坐臥手足見水并<lb/>
喫生冷服三十貼全愈半年後又因驚憂前病復舉腰<lb/>
腹時痛小便淋閉心惕惕跳驚悸予意其表已解病獨<lb/>
在裏先與灸少衝勞宫崑崙三陰交止悸定痛次用桃<lb/>
仁承氣大下之下後用香附三兩蓬术當歸身各一兩<lb/>
半三稜延胡索桂大黄青皮俱醋製青木香懷香滑石<lb/>
木通桃仁各一兩烏藥甘草縮砂檳榔苦楝肉各半兩<lb/>
<pb n="KR3e0078_WYG_055-29b"/>
木香呉茱茰各二錢分作二十貼入新取牛膝濕者二<lb/>
錢生薑五片用荷葉湯煎服服訖漸安<lb/>
　右行血例<lb/>
加味烏沈湯　治婦人經水欲來臍腹㽲痛<lb/>
　　烏藥　縮砂　木香　延胡索<hi>各一兩</hi>香附<hi>炒去毛二兩</hi>
　　甘草<hi>一兩半</hi>
　右細剉毎服七錢水一盞半生薑三片煎至七分不<lb/>
　拘時温服<lb/>
<pb n="KR3e0078_WYG_055-30a"/>
　右抑氣例<lb/>
薛一婦人經行腹疼食則嘔吐肢體倦怠發熱作渇此<lb/>
乃素稟氣血不足用八珍湯二十餘貼而愈後生子二<lb/>
年而經不行前證仍作服八珍湯逍遙散百餘劑方愈<lb/>
<hi>八珍湯即雜病虛勞門八物湯</hi>
　右補虛例<lb/>
汪一婦人痩小年二十餘經水紫色或前或後臨行腹<lb/>
痛惡寒喜熱或時感寒腹亦作痛脈皆細濡近滑兩尺<lb/>
<pb n="KR3e0078_WYG_055-30b"/>
重按畧洪而滑此血熱也或謂惡寒如此何謂為熱曰<lb/>
熱極似寒也遂用酒煮黄連四兩香附歸身尾各二兩<lb/>
五靈脂一兩為末粥丸空腹吞之而愈<lb/>
一婦年二十一歲六月經行腹痛如刮難忍求死脈得<lb/>
細軟而駛尺則沈弱而近駛汪曰細軟屬濕數則為熱<lb/>
尺沈屬鬱滯也以酒煮黄連半斤炒香附六兩五靈脂<lb/>
半炒半生三兩歸身尾二兩為末粥丸空心湯下三四<lb/>
錢服至五六料越九年得一子又越四年經行兩月不<lb/>
<pb n="KR3e0078_WYG_055-31a"/>
斷腹中微痛又服前丸而愈續後經行六七日經止則<lb/>
流清水腹中微痛又服前丸而痛亦止又經住只有七<lb/>
八日若至行時或大行五六日續則適來適斷或微紅<lb/>
或淡紅行後常流清水小腹大痛漸連遍身胸背腰腿<lb/>
骨裏皆痛自己至酉乃止痛則遍身冷熱汗大出汗止<lb/>
痛減尚能飲食自始痛至今歴十五年前藥屢服屢效<lb/>
今罔效者何也汪復診之脈皆洪滑無力幸其尚有精<lb/>
神汪曰此非舊日比矣舊乃鬱熱今則虛寒東垣曰始<lb/>
<pb n="KR3e0078_WYG_055-31b"/>
為熱中終為寒中是也經曰脈至而從按之不鼔乃陰<lb/>
盛隔陽當作寒治且始病時而形斂小今則形肥大矣<lb/>
醫書曰痩人血熱肥人氣虛豈可同一治耶所可慮者<lb/>
汗大泄而脈不為汗衰血大崩而脈不為血減耳其痛<lb/>
日重夜輕知由陽虛不能健運故亦凝滯而作痛以證<lb/>
㕘脈宜用助陽若得脈減痛輕方為佳兆遂投參茋歸<lb/>
术大劑加桂附一貼來早再診脈皆稍寜服至二三十<lb/>
貼時當二月至五月病且愈葢病有始終寒熱之異藥<lb/>
<pb n="KR3e0078_WYG_055-32a"/>
有前後用舍不同形有肥痩壯少不等豈可以一方而<lb/>
通治哉<lb/>
丹經過而作痛者乃虛中有熱所以作痛<lb/>
新荷姐頭痛口乾經行後身痛腰甚痛<lb/>
　　生地黄　白术　芍藥<hi>各一錢</hi>芎藭　歸身尾<hi>各五分</hi>
　　黄蘖<hi>炒</hi>甘草<hi>炙各三分</hi>
　右用水入少酒煎服<lb/>
　按經後腹痛為虛明甚若脈不數證無顯熱未可斷<lb/>
<pb n="KR3e0078_WYG_055-32b"/>
　其為熱也無熱八珍為宜有熱逍遙為宜<lb/>
　右寒熱例<lb/>
發熱呉茭山治一婦經血過多五心煩熱日晡潮熱諸<lb/>
藥不效以四物加胡黄連三服而愈　薛新甫治一婦<lb/>
人發熱口乾月經不調兩腿無力服袪風滲濕之劑腿<lb/>
痛體倦二膝浮腫經事不通薛作肝脾腎三經血虛火<lb/>
燥證名鶴膝風用六味八味二丸兼服兩月形體漸健<lb/>
飲食漸進膝腫漸消不半載而痊前證若脾腎虛寒腿<lb/>
<pb n="KR3e0078_WYG_055-33a"/>
足輭痛或足膝枯細用八味丸若飲食過多腿足或臋<lb/>
肉痠脹或浮腫作痛用補中益氣加茯苓半夏主之<lb/>
一婦人經候過期發熱倦怠或用四物黄連之類反兩<lb/>
月一度且少而成塊又用峻藥通之兩目如帛所蔽薛<lb/>
曰脾為諸陰之首目為血脈之宗此脾傷五臟皆為失<lb/>
所不能歸于目矣遂用補中益氣濟生歸脾二湯專主<lb/>
脾胃年餘尋愈　一婦人月事未期而至發熱自汗用<lb/>
清熱止汗之劑反作渇頭痛手掉身麻此因肝經風熱<lb/>
<pb n="KR3e0078_WYG_055-33b"/>
用柴胡炒芩連炒山梔歸芍生地丹皮各一錢參茋苓<lb/>
术各一錢五分川芎七分甘草五分二劑其汗全止更<lb/>
以補中益氣而愈凡發熱久者陽氣亦自病須調補之<lb/>
　一婦人氣血素虛經行不調飲食少思日晡熱甚用<lb/>
十全大補加山茱茰山藥丹皮麥門冬五味子而愈次<lb/>
年秋患寒熱或用清脾飲而元氣愈弱仍以前藥而愈<lb/>
　一婦人素勤苦冬初患咳嗽發熱久而吐血盜汗經<lb/>
水兩三月一至徧身作痛或用化痰降火藥口噤筋攣<lb/>
<pb n="KR3e0078_WYG_055-34a"/>
此血虛而藥益損耳用加減八味丸及補中益氣加麥<lb/>
門五味山藥治之年餘而痊<lb/>
寒熱經水適來適斷者或有往來寒熱者先服小柴胡<lb/>
湯以去其寒熱後以四物湯和之<lb/>
本婦人血脈不調往來寒熱狀如勞倦<lb/>
　　當歸　川芎　甘草　黄茋　官桂<hi>去粗皮各一兩</hi>熟地<lb/>
　　黄　白术　白芍藥<hi>各二兩</hi>柴胡　阿膠<hi>各半兩</hi>
　右為細末毎服五錢棗一枚水煎空心温服白湯㸃<lb/>
<pb n="KR3e0078_WYG_055-34b"/>
　服亦得常服不生帶下調血脈養子宫終身無病<lb/>
太倉公治一女病腰背痛寒熱衆醫皆以為寒熱也公<lb/>
診之曰内寒月事不下也即竄以藥旋下病已病得之<lb/>
欲男子不可得也所以知其病者診其脈時切之腎脈<lb/>
也嗇而不屬嗇而不屬者其來難堅故曰月不下肝脈<lb/>
弦出寸口故曰欲男子不可得也葢男子以精為主婦<lb/>
人以血為主男子精盛則思室女子月盛則懷胎夫肝<lb/>
攝血者也厥陰弦出寸部又上魚際則陰血盛可知矣<lb/>
<pb n="KR3e0078_WYG_055-35a"/>
<hi>别詳師尼寡婦條内</hi>　薛新甫治一婦人耳内或耳後項側作痛<lb/>
寒熱口苦月經不調此肝火氣滯而血凝用小柴胡加山<lb/>
梔川芎丹皮治之諸證悉退　月事不行而寒熱者詳<lb/>
經閉門<lb/>
熱入血室良婦人傷寒傷風發熱經水適來晝則安静<lb/>
暮則譫語有如瘧狀此為熱入血室治者無犯胃氣及<lb/>
上三焦宜服小柴胡湯若脈遲身涼當刺期門穴下針<lb/>
病人五吸停針良久徐徐出針凡針期門穴必瀉勿補<lb/>
<pb n="KR3e0078_WYG_055-35b"/>
肥人二寸痩人寸半也　薛前證若因勞役或怒氣發<lb/>
熱適遇經行而患前證者亦用小柴胡湯加生地黄治<lb/>
之血虛用四物加柴胡若病既愈而熱未巳或元氣素<lb/>
弱並用補中益氣湯脾氣素鬱用濟生歸脾湯血氣素<lb/>
虛用十全大補湯　許學士治一婦病傷寒發熱遇夜<lb/>
則如見鬼狀經六七日忽然昏塞涎壅響如引鋸牙闗<lb/>
緊急瞑目不知人病勢危困許視之曰得病之初曾值<lb/>
月經來否其家云經水方來病作而經遂止得一二日<lb/>
<pb n="KR3e0078_WYG_055-36a"/>
發寒熱晝雖静夜則有鬼祟從日昨不省人事許曰此<lb/>
乃熱入血室證仲景云婦人中風發熱惡寒經水適來<lb/>
晝則明了暮則譫語如見鬼狀發作有時此名熱入血<lb/>
室醫者不曉以剛劑與之遂致胸膈不利涎潮上脘喘<lb/>
急息高昏冒不知人當先化其痰後除其熱乃急以一<lb/>
呷散投之兩時頃涎下得睡省人事次授以小柴胡湯<lb/>
加生地黄二服而熱除不汗而自解矣　一婦人患熱<lb/>
入血室證醫者不識用補血調氣藥治之數日遂成血<lb/>
<pb n="KR3e0078_WYG_055-36b"/>
結胸或勸用前藥許公曰小柴胡已遲不可行也無已<lb/>
刺期門穴斯可矣予不能針請善針者治之如言而愈<lb/>
或問熱入血室何為而成結胸也許曰邪氣傳入經絡<lb/>
與正氣相摶上下流行遇經水適來適斷邪氣乘虛入<lb/>
于血室血為邪所迫上入肝經肝受邪則譫語而見鬼<lb/>
復入膻中則血結于胸中矣何以言之婦人平居水養<lb/>
木血養肝方未受孕則下行之為月水既孕則中畜之<lb/>
以養胎及已産則上壅之以為乳皆血也今邪逐血併<lb/>
<pb n="KR3e0078_WYG_055-37a"/>
歸于肝經聚于膻中結于乳下故手觸之則痛非藥可<lb/>
及故當刺期門也　虞恒徳治一少婦夏月行經得傷<lb/>
寒似瘧譫語狂亂諸醫皆以傷寒内熱投雙解散解毒<lb/>
湯服之大汗如雨反如風狀次以牛黄丸金石之藥愈<lb/>
投愈劇一日延虞診視脈弦而大虞思傷寒内熱狂亂<lb/>
六陽俱病豈不口乾舌黑況脈不數病體捫之或熱或<lb/>
靜其腹急痛意必有内傷在前傷寒在後今傷寒得汗<lb/>
雖已内傷則尚存故也因細問之患者曰正行經時因<lb/>
<pb n="KR3e0078_WYG_055-37b"/>
飲食後多汗用冷水抹身因得此證方知冷水外閉其<lb/>
汗内阻其血邪熱入室經血未盡血得邪熱乍静乍亂<lb/>
寒熱譫語掉眩類風須得玉燭散下之而愈下後譫語<lb/>
以定次以四物小柴胡湯調理五日熱退身涼其患遂<lb/>
瘳　衍義云一婦人温病已十二日診之其脈六七至<lb/>
而濇寸稍大尺稍小發寒熱頰赤口乾不了了耳聾問<lb/>
之病數日經水乃行此屬少陽熱入血室也若治不對<lb/>
病則必死乃按其證與小柴胡湯服之二日又與小柴<lb/>
<pb n="KR3e0078_WYG_055-38a"/>
胡湯加官桂乾薑一日寒熱遂止又云臍下急痛又與<lb/>
抵當丸微利臍下痛痊身漸涼脈漸勻尚不了了乃復<lb/>
與小柴胡湯次日但胸中熱燥口鼻乾又少與調胃承<lb/>
氣湯不得利次日心下痛又與大陷胸湯半服利三行<lb/>
次日虛煩不寜時妄有所見復狂言雖知其尚有燥屎<lb/>
以其極虛不敢攻之遂與竹葉湯去其煩熱其夜大便<lb/>
自通至晚兩次中有燥屎數枚而狂言虛煩盡解但咳<lb/>
嗽唾此肺虛也若不治恐成肺痿遂與小柴胡湯去人<lb/>
<pb n="KR3e0078_WYG_055-38b"/>
參大棗生薑加乾薑五味子服一日咳減二日而病悉<lb/>
愈以上皆用仲景方　薛立齋治一婦人經行感冒風<lb/>
寒日間安静至夜譫語用小柴胡加生地治之頓安但<lb/>
内熱頭暈用補中益氣加蔓荆子而愈後因惱怒寒熱<lb/>
譫語胸脇脹痛小便頻數月經先期此是肝火血熱妄<lb/>
行用加味逍遙加生地黄而愈　一婦人因怒寒熱頭<lb/>
痛譫語日晡至夜益甚而經暴至葢肝藏血此怒動火<lb/>
而血妄行用加味逍遙散加生地黄治之神思頓清但<lb/>
<pb n="KR3e0078_WYG_055-39a"/>
食少體倦月經未已葢脾統血此脾氣虛不能攝血用<lb/>
補中益氣治之月經漸止　一婦人懷抱素鬱感冒經<lb/>
行譫語服發散之劑不應用寒涼降火前證益甚更加<lb/>
月經不止肚腹作痛嘔吐不食痰涎自出此脾胃虛寒<lb/>
用香砂六君脾胃漸健諸證漸退又用歸脾湯而全愈<lb/>
加味小柴胡湯　治婦人傷風續得寒熱發作有時經<lb/>
　水適斷此為熱入血室其血必結致如瘧狀<lb/>
　　柴胡<hi>三錢</hi>半夏　黄芩<hi>各二/錢</hi>生地黄　人參<hi>各一錢半</hi>甘<lb/>
<pb n="KR3e0078_WYG_055-39b"/>
　　草<hi>半錢</hi>
　作一服水二鍾薑五片棗二枚煎一鍾不拘時服<lb/>
乾薑柴胡湯　治婦人傷寒經脈方來熱入血室寒熱<lb/>
　如瘧或狂言見鬼並皆治之<lb/>
　　柴胡<hi>一錢</hi>桂枝<hi>三/分</hi>栝蔞根<hi>五/分</hi>牡蠣<hi>煅/</hi>乾薑<hi>炮/</hi>甘草<hi>炒各</hi>
　　<hi>三分</hi>
　右水煎服汗出而愈<lb/>
海蛤散　治婦人傷寒血結胸膈宜服此藥及針期門<lb/>
<pb n="KR3e0078_WYG_055-40a"/>
　穴<lb/>
　　海蛤　滑石<hi>煅水飛</hi>甘草<hi>各五/錢</hi>芒硝<hi>一兩</hi>
　右為末毎服二錢用雞子清調下小腸通利其結血<lb/>
　自散更用桂枝紅花湯發其汗則愈<lb/>
泄瀉汪石山治一婦經行必瀉三日然後行診其脈皆<lb/>
濡弱此脾虛也脾屬血屬濕經水將動脾血先已流注<lb/>
血海然後下流為經脾血既虧則虛而不能運行其濕<lb/>
令作參苓白术散毎服二錢一日米飲調下二三次月<lb/>
<pb n="KR3e0078_WYG_055-40b"/>
餘經行不瀉矣　一婦年逾四十形長體肥病經不調<lb/>
右脈浮軟而大左脈虛軟而小近駛嘗時經前作泄今<lb/>
年四月感風咳嗽用湯洗浴汗多因泄一月六月復因<lb/>
洗浴發瘧六七次瘧雖止而神思不爽至八月盡而經<lb/>
水過多白帶時下瀉泄遂覺右脚疼痛舊曾閃肭脚跟<lb/>
今則假此延痛臀腿腰脇凥骨頸項右邊筋皆掣痛或<lb/>
咳嗽一聲則腰眼痛如刀札日輕夜重叫號不已幸痛<lb/>
稍止飲食如常今詳月水過多白帶時下日輕夜重瀉<lb/>
<pb n="KR3e0078_WYG_055-41a"/>
泄無時亦屬下多亡陰宜作血虛論治服四物止痛之<lb/>
劑益甚九月汪復診視始悟此病乃合仲景所謂陽生<lb/>
則陰長之法矣夫經水多白帶下當泄瀉皆由陽虛陷<lb/>
下而然命曰陽脱是也日輕夜重葢日陽旺而得健運<lb/>
之職故血亦無凝滯之患而日故輕也夜則陰旺而陽<lb/>
不得其任失其健運之常血亦隨滯故夜重也遂以參<lb/>
术助陽之藥煎服五七貼痛減此亦病證之變治法殊<lb/>
常故記之<lb/>
<pb n="KR3e0078_WYG_055-41b"/>
月水不㫁婦人月水不斷淋瀝無時或因勞損氣血而<lb/>
傷衝任或因經行而合陰陽皆令氣虛不能攝血若時<lb/>
止時行腹痛脈沈細此寒熱邪氣客于胞中非因虛弱<lb/>
也　薛前證若鬱結傷脾用歸脾湯恚怒傷肝逍遙散<lb/>
肝火妄動加味四物湯脾氣虛弱六君子湯元氣下陷<lb/>
補中益氣湯熱傷元氣前湯加五味麥門炒黑黄蘖<lb/>
儒者錢思習子室年三十餘無嗣月經淋瀝無期夫婦<lb/>
異處幾年矣思習欲為娶妾以謀諸余余謂此鬱怒傷<lb/>
<pb n="KR3e0078_WYG_055-42a"/>
肝脾虛火動而血不歸經乃肝不能藏脾不能攝也當<lb/>
清肝火補脾氣遂與加味歸脾逍遙二藥四劑送至其<lb/>
家仍告其姑曰服此病自愈而當受胎妾可無娶也果<lb/>
病愈次年生子　一婦人性急毎怒非太陽耳項頭齒<lb/>
胸乳作痛則胸滿吞酸吐瀉少食經行不止此皆肝火<lb/>
之證肝自病則外證見土受尅則内證作余先以四物<lb/>
加白术茯苓柴胡炒梔炒龍膽清肝養血次用四君子<lb/>
加柴胡芍藥神麴呉茱茰炒黄連以培土制肝漸愈惟<lb/>
<pb n="KR3e0078_WYG_055-42b"/>
月經不止是血分有熱脾氣尚虛以逍遙散倍用白术<lb/>
茯苓陳皮又以補中益氣加酒炒芍藥兼服而安　一<lb/>
婦人多怒經行旬餘方止後淋瀝無期肌體倦痩口乾<lb/>
内熱盜汗如洗日晡熱甚皆由肝脾虧損無以生發元<lb/>
氣用參茋歸术茯神逺志棗仁麥門五味丹皮龍眼肉<lb/>
炙草柴胡升麻治之獲痊　一婦人懷抱不舒腹脹少<lb/>
寐飲食素少痰涎上湧月經頻數余曰脾統血而主涎<lb/>
此鬱悶傷脾不能攝血歸源耳用補中益氣濟生歸脾<lb/>
<pb n="KR3e0078_WYG_055-43a"/>
而愈<lb/>
膠艾湯　治勞傷血氣衝任虛損月水過多淋瀝不斷<lb/>
　　阿膠<hi>炒</hi>川芎　甘草<hi>炙各/二兩</hi>當歸　艾葉<hi>炒各三兩</hi>熟地<lb/>
　　黄　白芍藥<hi>各四兩</hi>
　右㕮咀毎服半兩水煎　一方有黄茋<lb/>
續斷丸<hi>大全</hi>治月水不斷口乾心煩四肢羸乏飲食減少<lb/>
　　川續斷　當歸　烏鱡骨　黄茋　牛角䚡<hi>燒</hi>五<lb/>
　　味子　甘草　龍骨<hi>煅研</hi>赤石脂　熟地黄<hi>各一兩</hi>地<lb/>
<pb n="KR3e0078_WYG_055-43b"/>
　　榆<hi>半兩</hi>艾葉　附子　乾薑　川芎<hi>各七錢半</hi>
　右為末煉蜜丸梧子大毎服三十丸空心温酒下<lb/>
禹餘糧丸　治久冷月水不斷面黄肌痩虛煩減食<lb/>
　　禹餘糧<hi>二兩</hi>鹿角膠<hi>七錢米粉炒</hi>紫石英　續斷　赤石<lb/>
　　脂　熟地黄　川芎<hi>各一兩</hi>乾薑　黄茋　艾葉<lb/>
　　栢葉<hi>炒</hi>當歸<hi>炒/</hi>人參　白茯苓<hi>各半兩</hi>
　右為末煉蜜丸梧子大毎三十丸空心米飲下<lb/>
牡蠣丸　治血海虛損月水不斷<lb/>
<pb n="KR3e0078_WYG_055-44a"/>
　　牡蠣粉　赤石脂　代赭石<hi>各一兩</hi>阿膠　川芎<lb/>
　　當歸　鹿茸　續斷　乾薑<hi>各三兩</hi>甘草<hi>二錢半</hi>
　右為末煉蜜丸梧子大毎服三十丸空心温酒下<lb/>
經驗方　治經血不止<lb/>
　　黄芩<hi>五分</hi>當歸　栢葉　蒲黄<hi>各四/分</hi>生薑<hi>二/分</hi>艾葉<hi>一分</hi>
　　生地黄<hi>二錢四分</hi>伏龍肝<hi>十二分</hi>
　右㕮咀用水二升煎取八合分二服<lb/>
又經血不止詩云婦人經血久淋瀝舊蕊蓮蓬燒作<lb/>
<pb n="KR3e0078_WYG_055-44b"/>
　灰熱酒一杯調八字自然安樂更無疑<lb/>
又方<lb/>
　　蓮蓬殻　拒霜花<hi>二味等分</hi>
　為末毎服二錢空心米飲調下<lb/>
伏龍肝散<hi>和劑</hi>治血氣勞傷衝任脈虛經血非時注下或<lb/>
　如豆汁或成血片或五色相雜臍腹冷痛月經不止<lb/>
　　伏龍肝　麥門冬<hi>去心</hi>赤石脂<hi>各一錢</hi>熟地黄　艾葉<lb/>
　　<hi>炒各一錢半</hi>當歸<hi>去蘆/炒</hi>川芎<hi>各二錢/五分</hi>肉桂<hi>去粗/皮</hi>乾薑<hi>炒</hi>
<pb n="KR3e0078_WYG_055-45a"/>
　　甘草<hi>各五分</hi>
　右作一服水二鍾紅棗二枚煎至一鍾食前服<lb/>
固經丸　治經水過多不止乃陰挾熱所致法當補陰<lb/>
　清熱<lb/>
　　黄蘖<hi>三兩</hi>龜板<hi>炙四/兩</hi>黄芩<hi>二/兩</hi>白芍藥<hi>三/兩</hi>樗根皮<hi>一兩半</hi>
　　香附子<hi>童便製一兩半</hi>
　右為細末酒糊丸梧子大毎以空心食前白湯下五<lb/>
　七十丸<lb/>
<pb n="KR3e0078_WYG_055-45b"/>
月水不利良婦人月水不利者由勞傷氣血體虛而風<lb/>
冷客于胞内傷于衝任之脈故也若寸脈弦闗脈沈是<lb/>
肝病也兼主腹疼孔竅生瘡尺脈滑血氣實經脈不利<lb/>
或尺脈絶不至兼主小腹引腰痛氣攻胸膈也　薛前<lb/>
證屬肝膽二經葢肝膽相為表裏多因恚怒所傷若本<lb/>
經風熱用補肝散<hi>方見脇痛門</hi>血虛用四物加酸棗仁若腎<lb/>
水不足用六味丸若患諸瘡瘍治見後<lb/>
牛膝散　治月水不利臍腹作痛或小腹引腰氣攻胸膈<lb/>
<pb n="KR3e0078_WYG_055-46a"/>
　　牛膝<hi>酒製一兩</hi>桂心　赤芍藥　桃仁<hi>去皮/尖</hi>延胡索<hi>炒</hi>
　　當歸<hi>酒浸</hi>牡丹皮　木香<hi>各七錢半</hi>
　右為末毎服一錢空心温酒調下<lb/>
牡丹散　治月候不利腹臍疼痛不欲食<lb/>
　　牡丹皮　大黄<hi>炒各一兩</hi>赤茯苓　桃仁　生地黄<lb/>
　　當歸　桂心　赤芍藥　白术<hi>各七錢半</hi>石韋<hi>去毛</hi>木香<lb/>
　　<hi>各半兩</hi>
　右㕮咀毎服三錢水一盞薑三片煎七分空心温服<lb/>
<pb n="KR3e0078_WYG_055-46b"/>
産寶方　治女人月經不利臍下氣脹上攻欲嘔不得<lb/>
　睡<lb/>
　　當歸<hi>四錢</hi>乾漆<hi>三錢炒令煙盡</hi>
　右為細末蜜丸梧子大空心温酒下十五丸<lb/>
養榮湯　治婦人血海虛弱心中恍惚時多驚悸或發<lb/>
　虛熱經候不調<lb/>
　　白芍藥　川芎　熟地黄　薑黄　當歸　川薑<lb/>
　　青橘皮　五加皮　牡丹皮　海桐皮　白芷<hi>各等</hi>
<pb n="KR3e0078_WYG_055-47a"/>
　　<hi>分</hi>
　毎服五錢水一盞半生薑五片烏梅一箇煎至一盞<lb/>
　温服不拘時送紫桂丸五十粒<hi>紫桂丸方見帶下</hi>
過期不止産寶云男子生于寅寅屬木陽中有陰故男<lb/>
子得八數女子生于申申屬金陰中有陽女子得七數<lb/>
男以氣為主八八則卦數已盡盡則陽精痿女以血為<lb/>
主七七則卦數已終終則經水絶任衝脈虛衰天癸絶<lb/>
地道不通而無子矣或勞傷過度喜怒不時經脈衰微<lb/>
<pb n="KR3e0078_WYG_055-47b"/>
之際又為邪氣攻衝所以當止不止而崩下也　許學<lb/>
士云婦人經脈過期不及腰腹疼痛或七七數盡而月<lb/>
經下者宜用當歸散治之<lb/>
當歸散　治婦人天癸巳過期經脈不勻或三四月不<lb/>
　行或一月再至腰腹疼痛素問云七損八益謂女子<lb/>
　七數盡而經不依時者血有餘也不可止之但令得<lb/>
　依時不腰痛為善<hi>方見前調經平劑條</hi>
竹芩心丸　治婦人四十九歲已後天癸當住每月却<lb/>
<pb n="KR3e0078_WYG_055-48a"/>
　行或過多不止用黄芩心枝條者二兩米泔浸七日<lb/>
　炙乾又浸又炙如此七次為末醋丸如桐子大毎服<lb/>
　七十丸空心温酒送下日進二服<lb/>
　右二方熱者宜之<lb/>
茸附湯　補任衝調血氣<lb/>
　　乾薑<hi>四兩</hi>肉桂<hi>去粗/皮</hi>附子　龍骨<hi>生/用</hi>防風<hi>各一兩</hi>牡蠣<lb/>
　　<hi>煅</hi>當歸<hi>各二/兩</hi>鹿茸<hi>三兩酒炙</hi>
　毎服五錢水二鍾煎八分温服<lb/>
<pb n="KR3e0078_WYG_055-48b"/>
補中芎藭湯　治風虛冷熱勞傷衝任月水不調崩中<lb/>
　暴下産後失血過多虛羸腹痛或妊娠胎動不安下<lb/>
　血<lb/>
　　當歸　乾薑<hi>炮各三兩</hi>川芎<hi>蜜/炙</hi>黄茋　甘草<hi>炙</hi>呉茱茰<lb/>
　　<hi>炮黄</hi>杜仲<hi>炒/</hi>熟地黄　人參<hi>各一兩</hi>
　毎服三錢水一鍾半煎一鍾空心服<lb/>
　右二方寒者宜之葢亦有血海虛寒而不禁者也<lb/>
薛前證若肝腎虛熱用當歸散肝血虛熱四物加柴梔<lb/>
<pb n="KR3e0078_WYG_055-49a"/>
丹皮肝火内動小柴胡加山梔丹皮肝火血燥加味逍<lb/>
遙散脾經鬱火加味歸脾湯肝脾鬱火歸脾逍遙兼服<lb/>
肝腎虧損歸脾六味兼服仍與前後月經不調治驗同<lb/>
用　一婦人年五十内熱晡熱經水兩三月一至此血<lb/>
虛有熱用逍遙散加山茱茰治之而愈後有痰作渇或<lb/>
小便不調或頭暈白帶用六味丸而安<lb/>
脈問曰婦人年五十數一朝而清血二三日不止何也<lb/>
何以治之師曰此婦人前絶生經水不下今反清血此<lb/>
<pb n="KR3e0078_WYG_055-49b"/>
為居經不須治當自止經水下常五日止者五日愈<lb/>
　<lb/>
　<lb/>
　<lb/>
　<lb/>
　<lb/>
　<lb/>
　證治準繩卷五十五<lb/>
</p>
<p>
</p>
  </div>
</body>
</text>
</TEI>
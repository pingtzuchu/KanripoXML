<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>證治準繩</head>
    <p>
<pb n="KR3e0078_WYG_000-1a"/>
欽定四庫全書　　　　子部五<lb/>
　證治準繩　　　　　　　醫家類<lb/>
　　提要<lb/>
　　　　<hi>臣</hi>等謹案證治準繩一百二十卷明王肯堂<lb/>
　　　　撰肯堂有尚書要㫖已著録是編據肯堂自<lb/>
　　　　序稱先撰證治準繩八冊專論雜證分十三<lb/>
　　　　門附以類方八冊皆成于丁酉戊戌間其書<lb/>
　　　　採摭繁富而㕘驗脉證辨别異同條理分明具<lb/>
<pb n="KR3e0078_WYG_000-1b"/>
　　　　有端委故博而不雜于寒温攻補無所偏主<lb/>
　　　　視繆時雍之餘派虛實不問但談石膏之功<lb/>
　　　　張介賔之末流診候未施先定人參之見者<lb/>
　　　　亦為能得其平其諸傷門内附載傳尸勞諸<lb/>
　　　　蟲之形雖似涉乎語怪然觀北齊徐之才以<lb/>
　　　　死人枕療鬼痊則專門授受當有所傳未可<lb/>
　　　　㮣疑以荒誕也其傷寒準繩八冊瘍醫準繩<lb/>
　　　　六冊則成于甲辰幼科準繩九冊女科準繩<lb/>
<pb n="KR3e0078_WYG_000-2a"/>
　　　　五冊則成于丁未皆以補前書所未備故仍<lb/>
　　　　以證治準繩為總名惟其方皆附各證之下<lb/>
　　　　與雜證體例稍殊耳史稱肯堂好讀書尤精<lb/>
　　　　于醫所著證治準繩該博精詳世競傳之其<lb/>
　　　　所著鬱岡齋筆麈論方藥者十之三四盖于<lb/>
　　　　兹一藝用力至深宜其為醫家之圭臬矣據<lb/>
　　　　自序所列其書當分四十四冊篇頁繁重循<lb/>
　　　　覽未便今離析其數定為一百二十卷乾隆<lb/>
<pb n="KR3e0078_WYG_000-2b"/>
　　　　四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR3e0078_WYG_000-3a"/>
原序<lb/>
余髪始燥則聞長老道說范文正公未達時禱於神以<lb/>
不得為良相願為良醫因歎古君子之存心濟物如此<lb/>
其切也當是時顓䝉無所知顧讀岐黄家言輒心開意<lb/>
解若有夙契者嘉靖丙寅母病阽危常潤名醫延致殆<lb/>
徧言人人殊罕得要領心甚陋之於是銳志學醫既起<lb/>
亡妹于垂死漸為人知延診求方户屣恒滿先君以為<lb/>
妨廢舉業常嚴戒之遂不復窮究無何舉于鄉又十年<lb/>
<pb n="KR3e0078_WYG_000-3b"/>
成進士選讀中秘書備員史館凡四年請急歸旋被口<lb/>
語終已不振因伏自念受聖主作養厚恩見謂儲相材<lb/>
雖萬萬不敢望文正公然其志不敢不立而其具不敢<lb/>
不勉以庶幾無負父師之教而今已矣定省之餘頗多<lb/>
暇日乃復取岐黄家言而肆力焉二親篤老善病即醫<lb/>
非素習固將學之而况乎輕車熟路也於是聞見日益<lb/>
廣而藝日益精鄉曲有抱沉痾醫技告窮者叩閽求方<lb/>
亡弗立應未嘗敢萌厭心所全活者稍稍衆矣而又念<lb/>
<pb n="KR3e0078_WYG_000-4a"/>
所濟僅止一方孰若著為書傳之天下萬世耶偶嘉善<lb/>
高生隱從余游因是採取古今方論參以鄙見而命高<lb/>
生次第録之遂先成雜病論與方各八巨袠髙生請名<lb/>
余命之曰證治凖繩高生曰何謂也余曰醫有五科七<lb/>
事曰脉曰因曰病曰證曰治為五科因復分為三曰内<lb/>
曰外曰亦内亦外幷四科為七事如隂陽俱𦂳而脉浮<lb/>
也傷寒因也太陽病也頭痛發熱身痛惡寒無汗證也<lb/>
麻黄湯治也派析支分毫不容濫而時師皆失之不死<lb/>
<pb n="KR3e0078_WYG_000-4b"/>
者幸而免耳自陳無擇始發明之而其為三因極一方<lb/>
復語焉不詳李仲南為永類鈐方枝分派析詳矣而入<lb/>
理不精比附未確此書之所以作也曰五科皆備焉而<lb/>
獨名證治何也曰以言證治獨詳故也是書出而不知<lb/>
醫不能脉者因證檢書而得治法故也雖然大匠之所<lb/>
取平與直者凖繩也而其能用凖繩者心目明也倘守<lb/>
死句而求活人以凖繩為心目則是書之刻且誤天下<lb/>
萬世而余之罪大矣家貧無貲假貸為之不能就其半<lb/>
<pb n="KR3e0078_WYG_000-5a"/>
㑹侍御周鶴陽公以按鹺行縣至金壇聞而助成之遂<lb/>
行于世時萬厯三十年歲次壬寅夏五月朔旦念西居<lb/>
士王肯堂宇泰識<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0078_WYG_000-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　證治準繩原序<lb/>
</p>
<p>
</p>
  </div>
</body>
</text>
</TEI>
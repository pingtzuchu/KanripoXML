<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證治準繩卷五十四</head> <lb/>
    <p>
<pb n="KR3e0078_WYG_054-1a"/>
欽定四庫全書<lb/>
　證治準繩卷五十四<lb/>
　　　　　　　　　　　　明　王肯堂　撰<lb/>
　女科<lb/>
　　治法通論<lb/>
　　　通治<lb/>
保婦人童幼天癸未行之間皆屬少陰天癸既行皆屬<lb/>
厥陰天癸既絶乃屬太陰經也治胎産之病從厥陰者<lb/>
<pb n="KR3e0078_WYG_054-1b"/>
是祖氣生化之原也厥陰與少陽相表裏故治法無犯<lb/>
胃氣及上三焦為三禁不可汗不可下不可利小便若<lb/>
發汗者同傷寒下早之證利大便則脈數而已動于脾<lb/>
利小便則内亡津液胃中枯燥制藥之法能不犯此三<lb/>
禁則榮衛自和而寒熱止矣外則和于榮衛内則調于<lb/>
清便先將此法為初治次後詳而論之見證消息同壞<lb/>
證傷寒為之緩治或小便不利大便秘結或積熱于腸<lb/>
胃之間或已成痿或散血氣而為浮腫葢産理多門故<lb/>
<pb n="KR3e0078_WYG_054-2a"/>
曰同傷寒壞證如發渴而用白虎氣弱而用黄芪血刺<lb/>
痛而用當歸腹痛而加芍藥已上例證不犯三禁謂産<lb/>
後之久病也若産後暴病又不可拘也如産後熱入血<lb/>
室者用桃仁承氣抵當湯等藥胃堅燥者大承氣不可<lb/>
以泄藥言之産後世人多用烏金四物湯是不分四時<lb/>
之寒熱不分血氣之虚實盲然一㮣用藥如此而愈加<lb/>
增劇是誤也大抵産病天行則增損柴胡雜證則加減<lb/>
四物又春夏從柴胡秋冬從四物藥性寒熱病證虚實<lb/>
<pb n="KR3e0078_WYG_054-2b"/>
不可不察也四物湯常宜服餌今立四時增損法于後<lb/>
養血四物湯　益榮衛滋氣血治月水不調臍腹㽲痛<lb/>
　婦人經病或前或後或多或少疼痛不一腰足腹中<lb/>
　痛或崩中漏下或半産惡露過多或停留不出妊娠<lb/>
　腹痛下血胎不安産後血塊不散或亡血過多惡露<lb/>
　不止四物湯加茱茰煎服若人陽臟少使茱茰陰臟<lb/>
　多使茱茰一方加香附<lb/>
　　熟地黄<hi>補血如臍痛非此不能除乃通臍經之藥也</hi>川芎<hi>治風泄肝木如血虛頭痛</hi>
<pb n="KR3e0078_WYG_054-3a"/>
　　<hi>非此不能除乃通肝經之藥也</hi>芍藥<hi>和血理脾如腹中虛痛非此不能除乃通脾經之藥也</hi>
　　當歸<hi>和血如血刺痛刺如刀割非此不能除乃通腎經之藥也</hi>
　右為麄末水煎服　春倍川芎<hi>一曰春二曰脈弦三曰頭痛</hi>夏倍<lb/>
　芍藥<hi>一曰夏二曰脈洪三曰泄</hi>秋倍地黄<hi>一曰秋二曰脈濇三曰血虛</hi>冬倍當<lb/>
　歸<hi>一曰冬二曰脈沈三曰寒而不食</hi>　若春則防風四物加防風倍<lb/>
　川芎　若夏則黄芩四物加黄芩倍芍藥　若秋則<lb/>
　門冬四物加天門冬倍地黄　若冬則桂枝四物加<lb/>
　桂枝倍當歸　若血虛而腹痛微汗而惡風四物加<lb/>
<pb n="KR3e0078_WYG_054-3b"/>
　茂桂謂之腹痛六合　若風眩暈加秦艽羌活謂之<lb/>
　風六合　若氣虛弱起則無力尫然而倒加厚朴陳<lb/>
　皮謂之氣六合<hi>氣不足而用泄氣之藥可乎當以參芪易之</hi>　若發熱而<lb/>
　煩不能睡卧者加黄連梔子謂之熱六合　若虛寒<lb/>
　脈微自汗氣難布息清便自調加乾薑附子謂之寒<lb/>
　六合　若中濕身沈重無力身涼微汗加白术茯苓<lb/>
　謂之濕六合　若婦人筋骨肢節疼及頭痛脈弦憎<lb/>
　寒如瘧宜治風六合或傷損氣血乘虛而暈者四物<lb/>
<pb n="KR3e0078_WYG_054-4a"/>
　湯<hi>四兩</hi>羌活防風<hi>各一兩</hi>　若血氣上衝心腹脇下滿悶<lb/>
　宜治氣六合四物湯<hi>四兩</hi>木香檳榔<hi>各一兩</hi>　若臍下虛<lb/>
　冷腹痛及腰脊間悶痛宜延胡六合<hi>小腹痛同用</hi>四物湯<lb/>
　<hi>四兩</hi>延胡苦楝<hi>各一兩碎炒焦</hi>　若氣衝經脈故月事頻併臍<lb/>
　下多痛宜芍藥六合四物湯<hi>四兩</hi>芍藥<hi>倍/加</hi>黄芪<hi>一兩</hi>　若<lb/>
　經事欲行臍腹絞痛臨經痛者血澀也宜八物湯四<lb/>
　物湯<hi>四兩</hi>延胡檳榔苦楝<hi>碎炒/焦</hi>木香<hi>各一兩</hi>　若婦人血<lb/>
　虛心腹㽲痛不可忍者去地黄加乾薑名四神湯<lb/>
<pb n="KR3e0078_WYG_054-4b"/>
　補下元加乾薑半兩甘草七分　氣築小腹痛加延<lb/>
　胡索煎服　若腹中刺痛惡物不下倍加當歸芍藥<lb/>
　　若腹痛作聲經脈不快加熟地黄一倍添桂心半<lb/>
　倍煎　經行腹痛腰背痛加芸薹牛膝紅花呉茱茰<lb/>
　菴閭甘草銀器燈心熱服　若經水澀少宜四物湯<lb/>
　内加葵花煎又加紅花血見愁　若經水少而色和<lb/>
　者四物湯加熟地黄當歸<hi>各一兩</hi>　若經水暴下四物<lb/>
　湯内加黄芩若腹痛加黄連如夏月不去黄芩　若<lb/>
<pb n="KR3e0078_WYG_054-5a"/>
　經水如黑豆汁者加黄芩黄連<hi>各一兩</hi>　若經水過多<lb/>
　别無餘證宜黄芩六合湯四物湯<hi>四兩</hi>黄芩白术<hi>各一兩</hi>
　　經血淋漓不斷加乾瑞蓮房炒入藥　陰陽交合<lb/>
　經脈行加赤石脂黄芪肉桂百草霜藕節敗椶灰肉<lb/>
　豆蔲當歸木香龍骨白术茯苓地榆　若經水適來<lb/>
　適斷或有寒熱往來者先服小柴胡湯以去其寒熱<lb/>
　後以四物湯和之如寒熱不退勿服四物是謂變證<lb/>
　表邪猶在不能效也依前論中變證隨證用藥調治<lb/>
<pb n="KR3e0078_WYG_054-5b"/>
　　若血崩者加生地黄蒲黄　補血住崩加百草霜<lb/>
　椶灰首綿灰蒲黄炒過龍骨白薑　血成片加地黄<lb/>
　藕節　黑血片人參白术　若血臟虛冷崩中去血<lb/>
　過多加阿膠艾　月水不調血崩或多少或前後嘔<lb/>
　逆心膨陳艾黄芪　若赤白帶下宜香桂六合四物<lb/>
　湯<hi>四兩</hi>桂枝香附<hi>各五錢</hi>四物湯為細末煉蜜丸梧子大<lb/>
　空心米飲下三四十丸治年高婦人白帶良驗　白<lb/>
　淫濁龍骨地黄當歸　五色研麝香好酒　鮮紅温<lb/>
<pb n="KR3e0078_WYG_054-6a"/>
　酒鹽湯　帶下加肉桂蒲黄百草霜甘草黑豆白术<lb/>
　延胡索白薑龍骨空心鹽酒下　白帶加白龍骨酒<lb/>
　下　若婦人血積者加廣茂京三稜桂乾漆<hi>炒烟盡各一兩</hi>
　　若經血凝滯腹内血氣作疼加廣茂官桂等分用<lb/>
　之王石膚云熟地黄滯血安能止痛不若以五靈脂<lb/>
　代之　血滯不通加桃仁紅花各二錢半　經閉加<lb/>
　枳殻大黄荆芥黄芩青皮滑石木通瞿麥海金沙山<lb/>
　梔子車前子　血寒加甘草烏梅柴胡桃柳枝　月<lb/>
<pb n="KR3e0078_WYG_054-6b"/>
　經久閉加肉桂甘草黄芪宣薑棗子木通紅花　月<lb/>
　水不通加野苧根牛膝紅花蘇木陳酒水同煎　血<lb/>
　氣不調加呉茱茰一兩甘草半兩　四物湯加甘草<lb/>
　半兩為細末煉蜜丸毎兩作八丸酒醋共半盞煎湯<lb/>
　同化調下名當歸煎去敗血生好血如人行五里再<lb/>
　進一服無時　若虛熱病四物湯與參蘇飲相合名<lb/>
　補心湯主之　添柴胡名五神湯大能補虛退虛熱<lb/>
　　潮熱加黄芩地骨皮柴胡一方加柴胡乾葛黄芩<lb/>
<pb n="KR3e0078_WYG_054-7a"/>
　人參　虛熱口乾加麥門冬黄芩一兩　虛渇加人<lb/>
　參乾葛烏梅栝蔞根　虛而多汗加煅牡蠣麻黄根<lb/>
　<hi>各半兩</hi>　虛寒潮熱加柴胡地骨皮白术茯苓甘草秦芄<lb/>
　知母黄芩麥芽貝母人參烏梅棗子　若四肢腫痛<lb/>
　不能舉動宜與蒼术各半湯主之　若大便燥結四<lb/>
　物湯與調胃承氣湯各半名玉燭散主之　若流濕<lb/>
　潤燥宜四物理中各半湯　若氣血俱虛四物與四<lb/>
　君子湯各半名八珍湯主之加縮砂仁保胎氣令人<lb/>
<pb n="KR3e0078_WYG_054-7b"/>
　有子有熱加黄芩　若因熱生風者加川芎柴胡防<lb/>
　風<hi>一方無</hi>　血氣勞加荆芥柴胡　血氣兩脇築痛或<lb/>
　盤腸成塊加大黄蓽撥乳香　血弱生風四肢痺疼<lb/>
　行步艱難加人參乳香没藥麝香甘草五靈脂羌獨<lb/>
　活防風荆芥地龍南星白附子澤蘭為末蜜丸木瓜<lb/>
　鹽湯下　血氣膨脹加甘草木香枳殻馬兜鈴葶藶<lb/>
　紫蘇藿香地黄空心服　臟腑秘加大黄桃仁　滑<lb/>
　泄加官桂附子　虛瀉加人參川芎白芷蒲黄炒阿<lb/>
<pb n="KR3e0078_WYG_054-8a"/>
　膠白术茱茰續斷乾薑附子肉桂黄芪赤石脂甘草<lb/>
　蜜丸鹽梅湯下　嘔加白术人參<hi>一方有生薑</hi>　嘔血不<lb/>
　止加藿香白术半兩人參二錢半　嘔逆飲食不入<lb/>
　加白术乳香甘草人參縮砂益智仁胡椒　若欬嗽<lb/>
　加桑白皮半夏人參生薑北五味子甘草　感風勞<lb/>
　嗽加款花知母阿膠半夏麻黄甘草馬兜鈴黄芩杏<lb/>
　仁柴胡宣薑烏梅訶子　若發寒熱加乾生薑牡丹<lb/>
　皮柴胡<hi>一方加芍藥</hi>　如寒熱往來加炮乾薑牡丹皮<hi>各一</hi>
<pb n="KR3e0078_WYG_054-8b"/>
　<hi>分</hi>　若平常些少虛眩肢體瘦倦月信不通只用生<lb/>
　薑薄荷此是婦人常服之藥葢味寡而性緩效遲而<lb/>
　功深　若大渇加知母石膏　若水停心下微吐逆<lb/>
　者加猪苓茯苓防己　若心腹脹滿加枳殻青皮<lb/>
　虛汗加麻黄根　汗多加浮麥　大便下血四肢寒<lb/>
　膨脹腸胃有風槐花枳殻漏蘆荆芥木香白雞冠花<lb/>
　木通紅内消紫草石榴皮陳皮青皮黄芩甘草白茅<lb/>
　根槐角　腸風下血加槐角槐花枳殻荆芥黄芩大<lb/>
<pb n="KR3e0078_WYG_054-9a"/>
　腹皮紅内消地榆石楠葉白雞冠花為散煎一半為<lb/>
　末空心鹽湯陳酒調下　鼻衂吐血加竹青蒲黄藕<lb/>
　節半夏丁香訶子桂花紅棗飛羅麪白茅根蚌粉<lb/>
　若頭昏項强加人參黄芩　若虛寒似傷寒者加人<lb/>
　參柴胡防風　若虛煩不得睡加竹葉人參　若諸<lb/>
　痛有濕者四物與白术相半加天麻茯苓穿山甲用<lb/>
　酒煎服　治老人風秘加青皮等分煎服　治瘡疾<lb/>
　荆芥酒煎常服　妳癰加連喬茨菰子紅内消白芷<lb/>
<pb n="KR3e0078_WYG_054-9b"/>
　菰片荆芥牛膝山蜈蚣乳香没藥漏蘆生地黄　赤<lb/>
　眼頭風疾加薄荷清茶　赤眼生風加防風黄芩<lb/>
　風瘡赤腫加荆芥牛蒡子何首烏甘草防風羌活地<lb/>
　黄鹽酒　脚腫加大腹皮赤小豆茯苓皮生薑皮<lb/>
　若婦人傷寒汗下後飲食減少血虛者宜八物湯四<lb/>
　物湯<hi>四兩</hi>黄芪白术茯苓甘草<hi>各一兩</hi>　若妊娠傷寒中<lb/>
　風表虛自汗頭痛項强身熱惡寒脈浮而弱太陽經<lb/>
　病宜表虛六合湯四物湯<hi>四兩</hi>桂枝地骨皮<hi>各七錢</hi>　若<lb/>
<pb n="KR3e0078_WYG_054-10a"/>
　妊娠傷寒頭痛身熱無汗脈浮緊太陽經病宜表實<lb/>
　六合四物湯<hi>四兩</hi>麻黄細辛<hi>各半兩</hi>　若妊娠傷寒中風<lb/>
　濕之氣肢體煩疼脈浮而熱頭痛此太陽標病也宜<lb/>
　風濕六合湯四物湯<hi>四兩</hi>防風蒼术<hi>各七錢</hi>　若妊娠傷<lb/>
　寒下後過經不瘉温毒發班如錦紋宜升麻六合四<lb/>
　物湯<hi>四兩</hi>升麻連翹<hi>各七錢</hi>　若妊娠傷寒胸膈滿痛脈<lb/>
　弦少陽頭昏項强宜柴胡六合四物湯<hi>四兩</hi>柴胡黄芩<lb/>
　<hi>各七錢</hi>　若妊娠傷寒大便鞕小便赤氣滿而脈沈數<lb/>
<pb n="KR3e0078_WYG_054-10b"/>
　陽明太陽本病也急下之宜大黄六合四物湯<hi>四兩</hi>大<lb/>
　黄<hi>半兩</hi>桃仁<hi>十箇去皮尖麩炒</hi>　若妊娠傷寒汗下後欬嗽不<lb/>
　止宜人參六合湯四物湯<hi>四兩</hi>人參五味子<hi>各半兩</hi>　若<lb/>
　妊娠傷寒汗下後虛痞脹滿者陽明本虛也宜厚朴<lb/>
　六合湯亦治欬嗽喘滿四物湯<hi>四兩</hi>厚朴枳實<hi>麩炒各半兩</hi>
　　若妊娠傷寒汗下後不得眠者宜梔子六合湯四<lb/>
　物湯<hi>四兩</hi>梔子黄芩<hi>各半兩</hi>　若妊娠傷寒身熱大渇蒸<lb/>
　蒸而煩脈長而大者宜石膏六合四物湯<hi>四兩</hi>石膏知<lb/>
<pb n="KR3e0078_WYG_054-11a"/>
　母<hi>各半兩</hi>　若妊娠傷寒小便不利太陽本病宜茯苓<lb/>
　六合湯四物湯<hi>四兩</hi>茯苓澤瀉<hi>各半兩</hi>　若妊娠傷寒太<lb/>
　陽本病小便赤如血狀者宜琥珀六合湯四物湯<hi>四兩</hi>
　琥珀茯苓<hi>各半兩</hi>　若妊娠傷寒汗下後血漏不止胎<lb/>
　氣損者宜膠艾六合湯四物湯<hi>四兩</hi>阿膠艾<hi>各半兩一方加甘草</hi>
　<hi>同上一方加乾薑甘草黄芪</hi>　若妊娠傷寒四肢拘急身涼微汗<lb/>
　腹中痛脈沈而遲少陰病也宜附子六合湯四物湯<lb/>
　<hi>四兩</hi>附子<hi>炮去/臍皮</hi>桂<hi>各半兩</hi>　若妊娠傷寒畜血證不宜墮<lb/>
<pb n="KR3e0078_WYG_054-11b"/>
　胎藥下之宜四物大黄湯四物湯<hi>四兩</hi>生地黄大黄<hi>酒浸</hi>
　<hi>各半兩</hi>　四物與麻黄桂枝白虎柴胡理中四逆茱茰<lb/>
　承氣涼膈等皆可作各半湯不能殫述此易老用藥<lb/>
　大畧也　安胎及漏胎下血加阿膠大艾甘草蒲黄<lb/>
　炒過　若胎動不安下血不止毎服加艾葉五七片<lb/>
　更加葱白阿膠末黄芪減四味之半當歸只用小半<lb/>
　如疾勢甚者以四味各半兩細剉以水四盞熟艾一<lb/>
　塊如雞子大阿膠五七片煎至二盞半去滓分作四<lb/>
<pb n="KR3e0078_WYG_054-12a"/>
　服一日令盡一方加粉草乾薑黄芪日二三服至二<lb/>
　臘<hi>以一七日為一臘</hi>　胎前産後毎日可一二服亦治血痢<lb/>
　不止腹痛難忍宜加阿膠艾葉煎服名六物湯如氣<lb/>
　虛血海不調不妨一方四物加黄芪柏葉阿膠甘草<lb/>
　續斷平常經血淋瀝不斷或多或少或赤或白非時<lb/>
　漏下多服有效　受胎小腸氣痛加木香蘹香胎前<lb/>
　嗽加枳殻甘草款冬知母馬兜鈴半夏木通葶藶人<lb/>
　參苦梗麥門冬　胎氣衝肝腰脚痺行步艱難加枳<lb/>
<pb n="KR3e0078_WYG_054-12b"/>
　殻木通連翹荆芥地黄羌活山梔甘草燈心空心服<lb/>
　　妊娠心煩加竹茹一塊　如有敗血則用當歸近<lb/>
　上節白芍藥以赤易熟地黄以生者　妊娠作惡生<lb/>
　寒面青不思飲食憔悴加陳皮枳殻白术茯苓甘草<lb/>
　　損孕下血不止頭痛寒熱耳鳴氣血勞傷所致加<lb/>
　黄芩荆芥生地黄赤芍藥生薑　臨産小腹緊痛加<lb/>
　紅花滑石甘草燈心葵子　産後惡露腹痛不止加<lb/>
　桃仁蘇木牛膝　産後腹痛血塊攻腸加大艾没藥<lb/>
<pb n="KR3e0078_WYG_054-13a"/>
　好酒　若因産後欲推陳致新補血海治諸疾加生<lb/>
　薑煎　若産後被驚氣滯種種積滯敗血一月内惡<lb/>
　物微少敗血作病或脹或疼胸膈痞悶或發寒熱四<lb/>
　肢疼痛加延胡索没藥香白芷與四物等分為細末<lb/>
　淡醋湯或童子小便酒調下　如血風于産後乘虛<lb/>
　發作或産後傷風頭疼發熱百骨節痛毎四物湯<hi>一兩</hi>
　加荆芥穂天麻香附子石膏藿香<hi>各二錢五分</hi>毎服三錢<lb/>
　水一盞煎至七分服　産後傷風頭痛加石膏<hi>一兩</hi>甘<lb/>
<pb n="KR3e0078_WYG_054-13b"/>
　草<hi>半兩</hi>　若産後虛勞日久而脈浮疾者宜柴胡四物<lb/>
　湯乃本方與小柴胡湯合用也　若産後諸證各隨<lb/>
　六經以四物與仲景藥各半服之甚效　産後虛憊<lb/>
　發熱煩悶加生地黄　産後腹脹加枳殻肉桂<hi>各三錢</hi>
　　産後寒熱往來加柴胡麥門冬<hi>各半兩</hi>　産後敗血<lb/>
　築心加地骨皮芍藥　産後潮熱加白术北柴胡甘<lb/>
　草牡丹皮地骨皮　産後病眼加北細辛羌活荆芥<lb/>
　菊花甘草木賊石決明草決明　産後浮腫氣急腹<lb/>
<pb n="KR3e0078_WYG_054-14a"/>
　大喉中水雞聲加牡丹皮荆芥白术桑白皮赤小豆<lb/>
　大腹皮杏仁半夏馬兜鈴生薑葱白薄荷　産後失<lb/>
　音不語加訶子人參沙蜜百藥煎　産後悶亂加茯<lb/>
　神逺志<hi>各半兩</hi>　胎前産後痢後風加乳香龍骨茱茰木<lb/>
　香肉桂蒼术牡丹皮白薇人參甘草澤蘭大椒蘹香<lb/>
　煉蜜為丸木瓜酒下　一方等分為麄末毎服四錢<lb/>
　水一盞半煎至八分去滓取六分清者帶熱食前服<lb/>
　若平常血氣不調及常服只用本方日二三服　一<lb/>
<pb n="KR3e0078_WYG_054-14b"/>
　方為細末湯酒調服或以醋糊煉蜜為丸　治帶下<lb/>
　赤白痢陳米飲下　心腹脹炒薑酒下　血氣艾醋<lb/>
　湯下　渾身勞倦為末炒薑酒陳青蒿鹽和調下<lb/>
　虛證四肢黄甘草牡丹皮澤蘭白薇蒼术桂心蘹香<lb/>
　蜜丸鹽湯温酒下　陳氏經驗方云呉興周端仁郎<lb/>
　中頃赴省試照矚一隣云某本醫家凡婦人百病只<lb/>
　以四物湯加茱茰無不效者産難及胎衣不下子死<lb/>
　腹中及酒同煎凡用有效謹以此為報此藥不知起<lb/>
<pb n="KR3e0078_WYG_054-15a"/>
　于何氏或云自魏華陀陀之術精微方類單省傳稱<lb/>
　陀鍼灸不過數處千金方云自三代以來醫方藥論<lb/>
　未有如此詳備其間有漢晉名公諸方今産寶方乃<lb/>
　朱梁時節度巡官昝膺所撰其中有四物散後修入<lb/>
　聖恵方自後醫者易散為湯葢用者若馭良馬當隨<lb/>
　意無不得至焉今名醫于四物中增損品味隨意虛<lb/>
　實寒燠皆得其要者然亦非止婦人之疾可用而已<lb/>
芎歸湯<hi>元戎</hi>治一切去血過多眩運悶絶傷胎去血産後<lb/>
<pb n="KR3e0078_WYG_054-15b"/>
　崩中去血㧞牙去血金瘡去血不止舉頭欲倒悉能<lb/>
　治之<lb/>
　　當歸　川芎<hi>各等分</hi>
　右毎服五錢水煎服不拘時　産後眩暈加芍藥<lb/>
　産後腹痛不可忍加官桂童便酒浸　妊娠子死或<lb/>
　不死胎動酒水合煎即下未死者即安　若虛損腹<lb/>
　痛少氣頭眩自汗毎服加羊肉一兩生薑十片水煎<lb/>
　　若臨月服之則縮胎易生　若室女婦人心腹㽲<lb/>
<pb n="KR3e0078_WYG_054-16a"/>
　痛經水不調水煎服　若妊娠胎氣不安産後諸疾<lb/>
　酒煎服　若難生倒横子死腹中先用黑豆一大合<lb/>
　炒熟與小便合煎服　若難産用百草霜香白芷等<lb/>
　分童便好醋各一盞沸湯浸服甚者再服即分娩矣<lb/>
　　若傷臟毒毎服加槐花末五分三日取下血塊即<lb/>
　瘉若吐血亦服此　若血氣上喘下腫空心煎艾湯<lb/>
　調下　若産後惡血注心迷悶喘急腹痛依前用黑<lb/>
　豆加生薑自然汁煎服　若産後頭痛加荆芥　若<lb/>
<pb n="KR3e0078_WYG_054-16b"/>
　崩中漏下失血不止加炒香附毎兩入甘草一錢沸<lb/>
　湯㸃服　若有白帶者加芍藥半兩乾薑等分米飲<lb/>
　調下<lb/>
理氣異香四神散<hi>又名四神湯</hi>専調理婦人室女血氣不調<lb/>
　胎前産後諸疾皆主之葢女人以氣血為主殊不知<lb/>
　因氣先不調然後血脈不順即生諸證此方大有奥<lb/>
　理<lb/>
　　香附子<hi>去毛炒半斤</hi>烏藥<hi>炒四/兩</hi>甘草<hi>炙一兩</hi>
<pb n="KR3e0078_WYG_054-17a"/>
　右㕮咀毎服五錢重水一盞生薑三片棗一箇煎至<lb/>
　七分去滓空心温服或用葱白三寸同煎如治諸證<lb/>
　依後加減用之立見功效　婦人氣血不順心胸痞<lb/>
　滿加紫蘇葉同煎　驚憂悶氣喜怒傷神心滿腹痛<lb/>
　面目虛浮及一切氣疾並加石菖蒲同煎　血脈不<lb/>
　調血膈翻胃嘔吐飲食以老薑一塊燒令黑切作五<lb/>
　片入鹽少許同煎　脾胃感冷亦依前用　血積血<lb/>
　暈悶血癥血刺血煎熟入好醋一呷服　經血行時<lb/>
<pb n="KR3e0078_WYG_054-17b"/>
　被風雨或驚憂相併經候不時名曰搐脈腹痛緊脹<lb/>
　腰腿疼痛毎服加炒茴香一撮同煎　血氣不順喘<lb/>
　滿氣急面目浮腫加生薑紫蘇葉同煎　唾血咯紅<lb/>
　痰喉中腥氣加黄桑　三四皮花桑尤佳　血濇氣<lb/>
　秘大便結滯不通宜加枳殻數片或去白青皮亦可<lb/>
　　凡血臟虛冷血濇腹痛血海久冷血崩赤白帶下<lb/>
　小便頻數又血脈妄行滲入大腸有似腸風並入炒<lb/>
　呉茱茰末一匕同煎亦名温經湯　經絡感熱經水<lb/>
<pb n="KR3e0078_WYG_054-18a"/>
　沸溢血脈妄行病曰熱崩加生地黄　凡敗血攻冲<lb/>
　脾胃血噎氣血咳逆加生薑三片柿蒂五個　血氣<lb/>
　昏悶心腹刺痛加良薑赤芍藥以水酒各半盞同煎<lb/>
　　胎脹傷食胸膈不快噎氣食臭心腹緊滿加南木<lb/>
　香或縮砂仁煎　懷胎臨月近上逼心名曰子懸依<lb/>
　舊用薑片紫蘇同煎　産後諸疾不明血脈去留不<lb/>
　辨虛實冷熱且宜此藥通順血氣不致差互然後隨<lb/>
　證調理　産後寒氣入腹硬緊臍下刺痛名曰寒疝<lb/>
<pb n="KR3e0078_WYG_054-18b"/>
　加炒呉茱茰煎服　産後因産中用力太過子宫脱<lb/>
　下俗名癲病先用此順氣安腸兼以樗樹根或枝梗<lb/>
　同葱白以花椒煎湯熏洗子腸自定及平居女人患<lb/>
　此亦然<lb/>
蒲黄黑神散調理室女婦人風虛勞冷一切氣血之疾<lb/>
　及胎前産後血滯血暈惡露不快敗血為疾並宜服<lb/>
　之凡生産之後首先進烏金散壓血暈逐惡血第二<lb/>
　日即便常進此藥逐敗血安新血自然百病不生此<lb/>
<pb n="KR3e0078_WYG_054-19a"/>
　方常用百發百中悉得效驗若將調理女人諸疾用<lb/>
　煉蜜為劑毎一兩三錢重分作十丸或用酒煮麪糊<lb/>
　為丸如梧桐子大毎服三五十丸隨證用湯使各以<lb/>
　其病立名稱之名益陰丹又名通真丸又名勝金丹<lb/>
　又名金釵煎又名保生丸又名四順理中散<lb/>
　　黑豆<hi>一升炒熟去皮</hi>香附子末<hi>四/兩</hi>乾薑<hi>炮/</hi>生薑　地黄<hi>各一兩</hi>
　右為末毎服二錢食前温酒調下或以酒煮麪糊為<lb/>
　丸如梧桐子大毎服三十丸温酒米湯任下　新産<lb/>
<pb n="KR3e0078_WYG_054-19b"/>
　敗血不散兒枕塊鞕疼痛者童子小便下　臨産胎<lb/>
　死腹中或死胎不下以黑豆一合醋煮豆熟為度調<lb/>
　藥七分盞暖服其胎即自下　臨産之時胞衣不下<lb/>
　以童子小便同煎酒調下　産後惡露不快血暈沖<lb/>
　心眼昏黑悶昏口噤不省人事並用温酒調下若稍<lb/>
　重可用秤鎚淬酒服　前項黑神散以煉蜜和劑為<lb/>
　丸如梧桐子大名四順理中丸　新産五脂暴露羸<lb/>
　弱少氣體常自汗以米飲吞下三十丸空心服　若<lb/>
<pb n="KR3e0078_WYG_054-20a"/>
　以煉蜜為丸如彈子大治胎前名保生丸理婦人初<lb/>
　受胎時胎氣不安多臥少起不進飲食名曰惡阻毎<lb/>
　服一丸細嚼以苧根糯米煎飲送下或以秦芄糯米煎<lb/>
　飲亦可　又漏胎下血不止或下黄赤汁腰腹痛重<lb/>
　以温酒嚥下兼以膠艾湯法艾湯六物湯安胎飲<lb/>
　又有初結胎氣盛煩壅嘔逆痰涎不喜飲食過腹膨<lb/>
　脹以淡竹刮青同橘皮煎湯送下兼以茯苓半夏湯<lb/>
　或二陳湯下　若因房勞動胎下血名曰傷胎温酒<lb/>
<pb n="KR3e0078_WYG_054-20b"/>
　下　若妊娠數經墮胎多至半産漏下用温酒服氣<lb/>
　順攝血自然胎息安固　若妊娠日月不足而一向<lb/>
　似欲産者以真知母煎湯下　若妊娠胎上逼心胎<lb/>
　不近下川芎煎湯下　若妊娠至七八月常服養胎<lb/>
　益血安和子臟仍令易産以枳殻糯米煎湯下但糯<lb/>
　米飲下亦得　若産後用名勝金丹治産後一切諸<lb/>
　疾並以温酒或米飲下　若補理血虛血勞血氣血<lb/>
　風等病名益陰丹以温酒米飲下　若女人血冷面<lb/>
<pb n="KR3e0078_WYG_054-21a"/>
　白脱色青筋迸露以酒服良驗　若調理經候滋養<lb/>
　少女名金釵煎丸是經候不調月水湛濁腹常刺痛<lb/>
　及室女血弱陰虛經脈不勻並依前酒飲送下　又<lb/>
　一等少女經脈已行一二次復至一二年又不行或<lb/>
　有四季一行或有三五箇月復至此本血脈柔弱未<lb/>
　充故行脈斷續宜以此藥順氣潤血血旺自通不必<lb/>
　攻之不爾成血癥積塊　成血劫勞氣傳為骨蒸勞<lb/>
　瘵兼百一方沈香勝金丹滋血湯佐之若婦人時行<lb/>
<pb n="KR3e0078_WYG_054-21b"/>
　雜病用大聖通真丸　治諸中風口噤角弓反張手<lb/>
　足嚲曳並以羌活同黑豆炒酒下兼以小續命湯烏<lb/>
　荆丸之類　又婦人漏下五色及治血少氣寒面色<lb/>
　青白及産後百日内常服能除宿血生養新血兼益<lb/>
　氣補虛調和衝任不生諸疾皆以温酒米飲下前蒲<lb/>
　黄黑神散其中藥品佐助温和看不上眼而自有妙<lb/>
　理與大局方法不同臨産對證且如妊娠一節至精<lb/>
　纔媾一氣方凝經云秘法潮養胞源稍著寒温即致<lb/>
<pb n="KR3e0078_WYG_054-22a"/>
　損墜故經云舉寒為痛傷熱而驚峻僭湯劑勿可妄<lb/>
　用怒傷胎氣及其生産之後百節開張去血過多津<lb/>
　液燥少陰陽俱虛臟腑怯弱偶有疾傷即成危殆故<lb/>
　經云犯時微若秋毫感病重于嵩岳故涼冷之劑剛<lb/>
　燥之藥尤戒輕用轉生他病若委有冒風感熱之疾<lb/>
　亦是和解隨證調理縱有虛寒極冷之後亦宜用性<lb/>
　温平和之藥救療漸次加進大温藥調治切戒粗疎<lb/>
　若依此説則産後胎前百無一失不可取目前之急<lb/>
<pb n="KR3e0078_WYG_054-22b"/>
　亂投湯劑反致其禍罪福非輕切須記之<lb/>
抑氣養血莪术散<hi>隨證斟量加入</hi>
　　莪术　川芎　當歸<hi>去尾</hi>熟地黄<hi>酒蒸洗</hi>白芷　茴香<lb/>
　　揚芍藥　甘草<hi>各一兩</hi>
　右為細末毎服二錢鹽酒調下　月水不調銀器燈<lb/>
　心　安胎黄茋生地黄　補虛調氣生薑紅棗　遍<lb/>
　身虛腫當歸酒　小便不通滑石末　心虛硃砂研<lb/>
　末調　敗血沖心腹疼如刀刺燒秤錘紅淬酒如不<lb/>
<pb n="KR3e0078_WYG_054-23a"/>
　退五靈脂酒　血閉身疼炒薑酒　吐酸水丁香七<lb/>
　粒煎湯　血風上攻眼目浮腫荆芥　小腹痛木瓜<lb/>
　　渾身浮腫薑湯或葱湯　胃虚惡心藿香　頭面<lb/>
　腫赤豆荆芥湯下　血不止木香湯　冷嗽桑白皮<lb/>
　乾柿　頭痛川芎細辛　血風潮熱生薑紅棗　虚<lb/>
　汗麻黄根　吐不止青陳皮　血風腰痛芸薹子搥<lb/>
　碎　女人血結不通手發攣急不知其數薺菜一撮<lb/>
　順流水挪汁　手足痺樟柳根浸酒　女人血氣成<lb/>
<pb n="KR3e0078_WYG_054-23b"/>
　塊築心銀子燈心　血崩赤白帶真龍骨末好紅酒<lb/>
　調　血風中心狂言亂語渾身壯熱桃柳枝七寸<lb/>
　血刺成塊不散菴䕡　女人癖氣膈氣炒茴香酒<lb/>
　婦人不問虛熱傷寒潮熱增寒一切百病先以三服<lb/>
　隨證湯引投之服以他藥調理無不應驗　冷嗽猪<lb/>
　血　心燥猪肝酒　催生順流水滑石禹餘糧榆白<lb/>
　皮坯子乳香葵子酸車草汁煎湯黄柞葉垂下者<lb/>
　胎衣不下再加茂术地黄竹青　行血菴䕡生地黄<lb/>
<pb n="KR3e0078_WYG_054-24a"/>
　紅花蘇木陳艾減楊芍藥加赤芍藥梢<lb/>
玉僊散<hi>治婦人諸疾</hi>
　　香附子<hi>瓦器炒黑色勿焦</hi>白芍藥<hi>各一/兩</hi>甘草<hi>一錢</hi>
　右為細末毎服三錢沸湯下　血崩不止竹葉煎湯<lb/>
　下　月水不行手足熱加生薑炒當歸煎木通湯下<lb/>
　　月水不勻當歸酒下　頻頻下血不住米飲下<lb/>
　氣痛及老婦人忽下血加炒薑黄炒陳皮湯任下<lb/>
理氣活血消積濟陰丹　治婦人血海虛冷久無子息<lb/>
<pb n="KR3e0078_WYG_054-24b"/>
　及産後敗血沖心中風口噤子死腹中擘開口灌藥<lb/>
　須㬰生下便得無恙治墮胎腹中攻刺痛横生逆産<lb/>
　胎衣不下血暈血癖血崩血滯血入四肢一應血臟<lb/>
　有患及諸種風氣或傷風吐逆咳嗽寒熱往來遍身<lb/>
　生瘡頭痛惡心經脈不調赤白帶下乳生惡氣胎臟<lb/>
　虛冷數曾墮胎崩中不定因此成疾室女經脈不通<lb/>
　並宜服之常服煖子宫和血氣悦顔色退風冷能消<lb/>
　除萬病<lb/>
<pb n="KR3e0078_WYG_054-25a"/>
　　三稜<hi>二兩</hi>蓬术<hi>一兩切/片煨</hi>蒼术<hi>泔浸/去皮</hi>枳殻<hi>去/穰</hi>大艾<hi>去梗</hi>劉<lb/>
　　寄奴　香附子<hi>浄</hi>敗薑<hi>各一/兩半</hi>烏豆<hi>三合已上九味以穀醋三升煮</hi>
　　<hi>乾取出焙乾</hi>當歸身<hi>酒/蒸</hi>橘皮<hi>去白細/紅者佳</hi>白芍藥<hi>各一兩半</hi>蒲黄<lb/>
　　<hi>隔紙炒</hi>牡丹皮<hi>去/骨</hi>官桂<hi>去粗皮</hi>赤芍藥　片薑黄　青<lb/>
　　皮<hi>去白各一兩</hi>生地黄<hi>酒/浸</hi>熟地黄<hi>酒/浸</hi>川芎<hi>各七錢半</hi>延胡索<lb/>
　　<hi>炒</hi>五靈脂<hi>酒/煮</hi>白术<hi>煨各半兩</hi>
　右為細末以糯米粉穀醋打糊為丸如梧桐子大毎<lb/>
　服五十丸空心沈香湯送下蘇湯鹽湯下亦可<lb/>
<pb n="KR3e0078_WYG_054-25b"/>
南嶽魏夫人濟陰丹　治婦人血氣久冷無子及數經<lb/>
　墮胎皆因衝任之脈虛損胞内宿挾疾病經水不時<lb/>
　暴下不止月内再行或前或後或崩中漏下三十六<lb/>
　疾積聚癥瘕臍下冷痛小便白濁已上諸疾皆令孕<lb/>
　育不成以致絶嗣此藥治産後百病百晬内常服除<lb/>
　宿血生新血令人有子亦生子充實亦治男子亡血<lb/>
　諸疾<lb/>
　　木香<hi>炮</hi>京墨<hi>煨/</hi>茯苓　桃仁<hi>去皮尖麩/炒各一兩</hi>蠶布<hi>燒</hi>藁<lb/>
<pb n="KR3e0078_WYG_054-26a"/>
　　本　秦艽　石斛<hi>酒浸炒</hi>桔梗<hi>炒/</hi>人參　甘草<hi>各二兩</hi>
　　牡丹皮<hi>去心</hi>乾薑<hi>炮/</hi>細辛　桂心　當歸　川芎<hi>各半</hi>
　　<hi>兩</hi>蒼术<hi>米泔浸/八兩</hi>大豆卷<hi>炒半/升</hi>川椒<hi>去目并合口炒出汗</hi>山藥<lb/>
　　<hi>各三兩</hi>澤蘭葉　熟地黄<hi>酒浸/蒸焙</hi>香附子<hi>炒各/四兩</hi>糯米<hi>炒一</hi>
　　<hi>升</hi>
　右為細末煉蜜和丸每兩作六丸如彈子大毎服一<lb/>
　丸細嚼温酒送下淡醋湯化服亦可空心食前服一<lb/>
　方山藥川椒各三兩或以醋糊為丸如梧桐子大毎<lb/>
<pb n="KR3e0078_WYG_054-26b"/>
　服五十丸依前服亦可<lb/>
理氣行血皺血丸　治婦人血海虛冷百病變生氣血<lb/>
　不調時發寒熱或下血過多或久閉不通崩中不止<lb/>
　帶下赤白癥瘕癖塊攻刺疼痛小便緊滿脇肋脹痛<lb/>
　腰重脚弱面黄體虛飲食減少漸成勞狀及經脈不<lb/>
　調胎氣多損産前産後一切病患無不治療<lb/>
　　菊花<hi>去梗</hi>茴香　延胡索<hi>炒/</hi>香附<hi>炒酒浸/一宿焙</hi>肉桂<hi>去粗皮</hi>
　　當歸　芍藥　熟地黄　牛膝　蒲黄　蓬术<hi>各三</hi>
<pb n="KR3e0078_WYG_054-27a"/>
　　<hi>兩</hi>
　右為細末用烏豆一升醋煮候乾為末再入醋二盞<lb/>
　煮至一盞留為糊丸如梧桐子大毎服二十丸温酒<lb/>
　或醋湯送下血氣攻刺炒薑酒下癥瘕絞痛當歸酒<lb/>
　下忌鴨肉羊血此藥煖子宫令人有子及治皺血損<lb/>
　調衝任煖血海及胞絡傷損宿瘀乾血<lb/>
理氣和血加味五積散<lb/>
　　蒼术<hi>一兩米泔浸炒</hi>白薑　陳皮<hi>各一兩/三錢</hi>厚朴<hi>去粗皮薑汁炒</hi>半<lb/>
<pb n="KR3e0078_WYG_054-27b"/>
　　夏<hi>洗</hi>枳殻<hi>炒/</hi>楊芍藥　香附子<hi>炒去毛</hi>桔梗　人參<lb/>
　　<hi>去蘆</hi>茯苓<hi>去/皮</hi>川白芷　川芎　當歸<hi>去/土</hi>茴香<hi>炒</hi>木香<lb/>
　　肉桂　粉草<hi>各一兩</hi>
　右剉碎生薑木瓜入鹽煎服　陰證傷寒生薑附子<lb/>
　　血脈不勻紫蘇　氣嗽烏梅薑錢　匀經棗子薑<lb/>
　錢　補益血海蘇鹽　産後生薑醋炒陳艾　胃冷<lb/>
　不納食陳皮縮砂　赤白帶陳米　冷氣疾木香茱<lb/>
　茰　心燥背筋急頭暈腰脚痠生地黄當歸　脾虛<lb/>
<pb n="KR3e0078_WYG_054-28a"/>
　蘇葉粉草月中被驚或因争觸心頭結塊五膈五噎茴香<lb/>
　棗子　口苦舌乾吞酸噫氣此為胃冷生薑鹽　腰痛桃<lb/>
　仁木𤓰杜仲川續斷　身疼秦芄　諸虛脾胃不和羸瘦<lb/>
　冷氣蘇鹽　冷瀉炒過生薑烏梅肉豆蔲陳米各煎湯<lb/>
養血潤燥卷栢丸　治婦人衝任本虛血海不足不能<lb/>
　流通經絡月水不調赤白帶下三十六疾並皆治之常<lb/>
　服和經絡煖五臟潤肌膚長髮去䵟除風令人有子<lb/>
　　卷栢<hi>去根</hi>當歸<hi>焙/洗</hi>艾葉<hi>炒各/二兩</hi>熟地黄<hi>洗焙</hi>川芎　白芷<lb/>
<pb n="KR3e0078_WYG_054-28b"/>
　　柏子仁<hi>微炒</hi>肉蓯蓉　牡丹皮<hi>各一兩</hi>
　右為細末煉蜜和丸如梧桐子大毎服五十丸用温<lb/>
　酒或米飲送下空心食前服<lb/>
温經之劑氣血攻補備焉烏雞煎丸<hi>和劑</hi>治婦人胎前産<lb/>
　後諸般疾患並皆治之<lb/>
　　烏雄雞<hi>一隻</hi>烏藥　石牀　牡丹皮　人參　白术<lb/>
　　黄茋<hi>各一兩</hi>蒼术<hi>米泔浸切/焙一兩半</hi>海桐皮　肉桂<hi>去粗皮</hi>附<lb/>
　　子<hi>炮去皮臍</hi>白芍藥　蓬莪术　川烏<hi>炮</hi>紅花　陳皮<lb/>
<pb n="KR3e0078_WYG_054-29a"/>
　　<hi>各二兩</hi>延胡索　肉豆蔲　木香　琥珀　熟地黄<lb/>
　　<hi>洗焙</hi>草菓<hi>各半兩</hi>
　右細剉用烏雄雞一隻湯撏去毛及腸肚將上件藥<lb/>
　安放雞肚中用新磁瓶以好酒一斗同煮令乾去雞<lb/>
　骨以油單盛焙乾為細末煉蜜和丸如梧桐子大每<lb/>
　服三十丸　胎前産後傷寒蜜糖酒下　胎前氣悶<lb/>
　壯熱炒薑酒下　赤白帶下生薑地黄酒下　産後<lb/>
　敗血注心童子小便炒薑酒下　産後血塊填築心<lb/>
<pb n="KR3e0078_WYG_054-29b"/>
　腹疼痛延胡索酒下　胎前嘔逆薑湯下　催生炒<lb/>
　蜀葵子酒下　安胎鹽酒下　室女經脈當通不通<lb/>
　四肢疼痛煎紅花酒下　血氣攻刺心腹疼痛煎當<lb/>
　歸酒下　血暈椶櫚燒灰酒調吞下　血邪研硃砂<lb/>
　麝香酒下　血悶煎烏梅湯研硃砂下　子宫久冷<lb/>
　温酒或棗湯下空心日一服　血風勞人參酒吞下<lb/>
　　小腹㽲痛炒茴香鹽酒吞下　血散四肢遍身虛<lb/>
　浮黄腫赤小豆酒下　常服温酒醋湯任下並空心<lb/>
<pb n="KR3e0078_WYG_054-30a"/>
　食前服<lb/>
温經澀脱小白薇丸<hi>和劑</hi>治婦人衝任虛損子臟受寒久<lb/>
　無子息及斷續不産此由上熱下冷百病滋生或月<lb/>
　水崩下帶漏五色腰腹疼重面黄肌瘦或因産乳不<lb/>
　能將䕶臨厠太早或久坐濕地或冷風從下入血臟<lb/>
　既虛風邪内乘或月水當行失于調攝傷動胞絡陰<lb/>
　陽不和上焦虛陽壅燥下藏邪冷結伏致死胎孕不<lb/>
　成冷極傷敗月水不勻飲食減少夜多盜汗面上䵟<lb/>
<pb n="KR3e0078_WYG_054-30b"/>
　<graphic n="KR0845" url="https://raw.githubusercontent.com/kanripo/KR-Gaiji/master/images/KR0845.png" mimeType="image/png"/>齒搖髮落脚膝疼重舉動少力並宜服之<lb/>
　　覆盆子<hi>去梗</hi>菖蒲<hi>微/炒</hi>逺志<hi>去/心</hi>桃仁<hi>去皮尖/麩炒黄</hi>白茯苓<hi>去皮</hi>
　　藁本<hi>去苗</hi>卷柏<hi>去/根</hi>肉桂<hi>去粗/皮</hi>人參　白芷<hi>各二分</hi>白龍<lb/>
　　骨　川椒<hi>去目并合口者炒出汗</hi>白薇<hi>去苗各/一兩</hi>乾薑<hi>炮</hi>細辛<lb/>
　　<hi>去苗</hi>蛇牀子<hi>炒/</hi>當歸<hi>去/蘆</hi>車前子　芎藭<hi>各半兩</hi>熟地黄<lb/>
　　麥門冬<hi>去心各一兩半</hi>
　右為細末煉蜜和丸如梧桐子大毎服三十丸空心<lb/>
　用温酒或米飲送下此藥常服壯筋骨益血氣煖子<lb/>
<pb n="KR3e0078_WYG_054-31a"/>
　宫除風冷令人有子<lb/>
白堊丹<hi>和劑</hi>治婦人三十六病崩中漏下身痩手足熱惡<lb/>
　風怯寒咳逆煩滿抑息短氣心脅腰背肚腹與子藏<lb/>
　相引痛漏下五色心常恐懼遇恚怒憂勞即發皆是<lb/>
　内傷所致<lb/>
　　白堊　牡蠣<hi>煅</hi>細辛　禹餘糧<hi>火煅紅/醋淬研</hi>龍骨<hi>煅</hi>附<lb/>
　　子<hi>炮去皮臍</hi>石葦<hi>去/毛</hi>烏賊魚骨<hi>煅/</hi>黄連<hi>去/毛</hi>茯苓<hi>去皮</hi>瞿麥<lb/>
　　穂　白斂　肉桂<hi>去粗皮</hi>芍藥　白芷　白石脂<hi>煅</hi>
<pb n="KR3e0078_WYG_054-31b"/>
　　當歸<hi>去苗</hi>乾薑<hi>炮/</hi>人參　甘草<hi>炙各/一兩</hi>川椒<hi>去目并合口者炒出</hi>
　　<hi>汗半兩</hi>
　右為細末煉蜜和丸如梧桐子大毎服三十丸空心<lb/>
　用温酒送下一方無人參<lb/>
温經養血琥珀澤蘭煎<hi>和劑</hi>治婦人三十六種血氣八風<lb/>
　五痺七癥八瘕心腹刺痛中風癰瘓手足痠疼乳中<lb/>
　結瘀妊娠胎動胎死不出産衣不下敗血湊心頭旋<lb/>
　眼花血注四肢渾身浮腫衝任久虛絶産無嗣早晚服食<lb/>
<pb n="KR3e0078_WYG_054-32a"/>
　或因有子經脈不調赤白帶下惡心嘔逆身體痩倦<lb/>
　懷八月一日一服滑胎易産<lb/>
　　琥珀　澤蘭葉<hi>去梗</hi>牡丹皮<hi>去/心</hi>紫巴㦸<hi>去心糯米炒</hi>茴香<lb/>
　　五味子<hi>去梗</hi>五加皮　劉寄奴草<hi>去枝</hi>白芷　川當歸<lb/>
　　<hi>酒浸</hi>赤芍藥　金釵石斛<hi>去根酒浸</hi>川芎　白芍藥　生<lb/>
　　地黄<hi>洗焙</hi>熟地黄<hi>洗/焙</hi>人參　白术　附子　艾葉<hi>醋炒</hi>
　　<hi>糯米糊調成餅焙乾為末各一兩</hi>
　右為細末煉蜜和丸如彈子大毎服一丸食前用温<lb/>
<pb n="KR3e0078_WYG_054-32b"/>
　酒磨化服　漏胎刺痛煮糯米飲下　寒熱往來四<lb/>
　肢煩疼煎青蒿酒下　婦人室女經閉煎紅花酒下<lb/>
　　血暈不省人事童子小便和煖酒下　催生雞子<lb/>
　清和酒下　血氣血塊攻刺心腹燒秤錘淬酒下<lb/>
　傷寒及中風口噤煎麻黄湯下以被葢出汗即愈<lb/>
　心驚悸及頭痛薄荷酒下　咳嗽煎桑白皮湯下<lb/>
　血風攻疰渾身瘙癢頭面麻痺炒黑豆浸酒下　産<lb/>
　後産前常服不生諸疾甚效<lb/>
<pb n="KR3e0078_WYG_054-33a"/>
温經理氣和血内炙散<hi>和劑</hi>治婦人産前産後一切血疾<lb/>
　血崩虛憊腹脇滿痛氣逆嘔吐冷血冷氣凝積塊硬<lb/>
　刺痛泄下青白或下五色腹中虛鳴氣滿堅脹瀝血<lb/>
　腰疼口吐清水頻産血衰顔色青黄勞傷劣弱月水<lb/>
　不調下血墮胎血迷血暈血瘕時發疼痛頭目眩暈<lb/>
　惡血上心悶絶昏迷惡露不乾體虛多汗手足逆冷並<lb/>
　宜服之<lb/>
　　茴香　藿香　丁皮　熟地黄<hi>洗焙</hi>肉桂<hi>去皮各一兩半</hi>川<lb/>
<pb n="KR3e0078_WYG_054-33b"/>
　　芎　藁本　黄茋<hi>去蘆</hi>乾薑<hi>炮各/二兩</hi>木香<hi>一/兩</hi>陳皮<hi>去白四兩</hi>
　　白芍藥<hi>十兩</hi>當歸<hi>去/蘆</hi>山藥　白术　白芷　甘草<hi>炙赤</hi>
　　<hi>各八兩</hi>
　右為末毎服三錢水一大盞入生薑五片艾一團同<lb/>
　煎至七分空心食前熱服温酒調亦可　如産後下<lb/>
　血過多加蒲黄煎　惡露不快加當歸紅花煎　水<lb/>
　瀉加肉豆蔲末煎　嘔吐加藿香生薑煎　上熱下<lb/>
　冷加荆芥煎　但是腹中虛冷血氣不和並宜服之<lb/>
<pb n="KR3e0078_WYG_054-34a"/>
　産後毎日一服則百病不生丈夫虛冷氣刺心腹疼<lb/>
　痛尤宜服之<lb/>
和血温經勝金丸　治婦人久虛無子及産前後一切<lb/>
　病患兼治男子下虛無力此藥能安胎催生妊胎臨<lb/>
　月服五七丸産時減痛婦人無子是子宫冷如服二<lb/>
　十丸胎孕自成又治積年血風脚手麻痺半身不遂<lb/>
　赤白帶下血如山崩及治産後腹中結痛吐逆心痛<lb/>
　子死腹中繞臍痛氣滿煩悶失葢汗不出月水不通<lb/>
<pb n="KR3e0078_WYG_054-34b"/>
　四肢浮腫無力血勞虛勞小便不禁中風不語口噤<lb/>
　産後痢疾消渇眼前見鬼迷暈敗血上衝寒熱頭痛<lb/>
　面色痿黄淋瀝諸疾血下無度血痢不止飲食無味<lb/>
　産後傷寒虛煩勞悶産後血癖産後羸痩凡婦人衆<lb/>
　疾不問年深日近並宜服之一方名不換金丸治婦<lb/>
　人諸虛不足心腹疼痛<lb/>
　　藁本　當歸　石脂<hi>赤白皆可</hi>白芍藥　人參　白薇<lb/>
　　川芎<hi>不見火</hi>牡丹皮　桂心　白芷　白术<hi>米泔浸</hi>白<lb/>
<pb n="KR3e0078_WYG_054-35a"/>
　　茯苓　延胡　甘草<hi>炙江西安撫司甘草没藥減半</hi>没藥<hi>各一兩</hi>
　右為細末煉蜜和丸如彈子大毎服一丸温酒化下<lb/>
　初産子用熱醋湯下食前服此方係王承宣惪祖傳<lb/>
　渠家凡婦懷身便服此藥甚有神效常服尤妙係在<lb/>
　京師于能家傳一方有沈香無没藥一方有附子無<lb/>
　沈香<lb/>
温經理氣沈香煎丸<lb/>
　　沈香<hi>二錢半</hi>丁香<hi>一/兩</hi>麝香<hi>二/兩</hi>白术<hi>七錢</hi>官桂　乾薑<lb/>
<pb n="KR3e0078_WYG_054-35b"/>
　　縮砂仁　白豆蔲　檳榔<hi>各五錢半</hi>青皮　南木香<lb/>
　　肉豆蔲　胡椒　人參　生薑屑　訶子肉　陳<lb/>
　　皮　甘草<hi>各半兩</hi>
　右為細末煉蜜和丸如棗子大毎服一丸細嚼生薑<lb/>
　湯下温紅酒亦可空心食前日進三服<lb/>
澀脱燥溼温中龍骨散　治腹下十二經絶産一曰白<lb/>
　帶二曰赤帶三曰經水不利四曰陰胎五曰子藏堅<lb/>
　六曰藏癖七曰陰陽患痛八曰内强九曰腹寒十曰<lb/>
<pb n="KR3e0078_WYG_054-36a"/>
　藏閉十一曰五藏酸痛十二曰夢與鬼交並宜服之<lb/>
　　龍骨<hi>三兩</hi>半夏　黄蘖　竈中黄土　桂心　乾薑<lb/>
　　<hi>各二兩</hi>石韋　滑石<hi>各一/兩</hi>烏賊魚骨　代赭<hi>各四兩</hi>白<lb/>
　　殭蠶<hi>五枚</hi>
　右治末篩酒服方寸匕日三白多者加烏賊骨殭蠶<lb/>
　各二兩赤多者加代赭五兩小腹冷加竈土二兩子<lb/>
　藏堅加乾薑官桂各二兩以上多相病增之服藥三<lb/>
　月有子即住藥太過多生兩子當審方取好藥寡婦<lb/>
<pb n="KR3e0078_WYG_054-36b"/>
　童女不可妄服<lb/>
治錯雜之邪妙應丹　治婦人衆疾無所不治<lb/>
　　晚蠶沙<hi>炒</hi>鯉魚鱗<hi>燒為/末</hi>當歸<hi>去/蘆</hi>石膏<hi>煅/研</hi>澤蘭<hi>去梗</hi>附<lb/>
　　子<hi>炮去皮臍</hi>木香<hi>研各/二兩</hi>熟地黄<hi>酒洗/蒸焙</hi>防風<hi>去/蘆</hi>蕪荑<hi>炒</hi>馬<lb/>
　　牙硝　柏子仁<hi>微炒别研</hi>川芎　人參　黄茋　蟬蛻<lb/>
　　<hi>去足冼焙</hi>白薇　梹榔<hi>不見/火</hi>川椒<hi>微炒各/一兩</hi>呉茱茰<hi>湯泡七次</hi>
　　紅花<hi>炒各半兩</hi>藁本<hi>去/苖</hi>白薑<hi>炮/</hi>厚朴<hi>去粗皮/薑製</hi>甘草<hi>炙各三兩</hi>
　右為細末煉蜜捜和杵數千下丸如彈子大毎服一<lb/>
<pb n="KR3e0078_WYG_054-37a"/>
　丸　血瘕塊病綿灰酒下　催生細嚼温酒下　血<lb/>
　勞血虛桔梗酒下　血崩椶櫚灰酒下　血氣痛炒<lb/>
　白薑酒下　血風荆芥酒下　血暈悶絶胎死腹中<lb/>
　胞衣不下並用生地黄汁童子小便酒各一盞煎二<lb/>
　沸調下　常服醋湯温酒化生並空心食前服<lb/>
攻積萬應紫苑丸　療臍腹久患痃癖如椀大及諸黄<lb/>
　病毎地氣起時上氣衝心遶臍絞痛一切蟲咬十種<lb/>
　水病十種蠱病反胃吐食嘔逆惡心飲食不消天行<lb/>
<pb n="KR3e0078_WYG_054-37b"/>
　時病婦人多年月水不通或腹如懷孕多血天陰即<lb/>
　發又治十二種風頑痺不知年歲晝夜不安夢與鬼<lb/>
　交頭白多屑或哭或笑如鬼魅所著腹中積聚腹痛<lb/>
　及治小兒驚癎大人顛狂一切風及無孕婦人身上<lb/>
　頑麻狀如蟲行四肢俱腫呻吟等疾並皆治之功效<lb/>
　不可具述<lb/>
　　紫苑<hi>去苗土</hi>柴胡<hi>去/鬚</hi>菖蒲　呉茱茰<hi>湯泡七/次焙乾</hi>厚朴<hi>薑製</hi>
　　<hi>各一兩</hi>桔梗<hi>去/蘆</hi>茯苓<hi>去/皮</hi>皂角<hi>去皮/子炙</hi>黄連<hi>去鬚</hi>桂枝　乾<lb/>
<pb n="KR3e0078_WYG_054-38a"/>
　　薑<hi>炮各八分</hi>川烏<hi>炮去/七錢</hi>　羌活<hi>去/蘆</hi>獨活<hi>去/蘆</hi>防風<hi>去蘆</hi>巴豆<lb/>
　　<hi>去皮出油</hi>人參<hi>去/蘆</hi>蜀椒<hi>去目并合口者微炒出汗各半兩</hi>
　右為細末研勻煉蜜和丸如梧桐子大毎服三丸漸<lb/>
　加至五七丸食後臨臥生薑湯送下初有孕者不宜<lb/>
　服　痔漏腸風酒下　赤白痢訶子湯下　膿血痢<lb/>
　米飲湯下　墮傷血悶四肢不收酒下　蛔蟲咬心<lb/>
　檳榔湯下　打撲傷損酒下　中毒帚灰甘草湯下<lb/>
　　氣噎憂噎荷葉湯下　一切風升麻湯下　寸白<lb/>
<pb n="KR3e0078_WYG_054-38b"/>
　蟲檳榔湯下　霍亂乾薑湯下　咳嗽杏仁湯下<lb/>
　腰腎痛豆淋酒下　陰毒傷寒温酒下　吐逆生薑<lb/>
　湯下　食飲氣塊麪湯下　時氣井花水下　脾風<lb/>
　陳皮湯下　頭痛茶下　心痛温酒下　大小便不<lb/>
　通燈草湯下　因物所傷以本物湯下　吐水藜蘆<lb/>
　湯下　熱病乾薑湯下　小兒天風吊搐防風湯下<lb/>
　防己亦可　小兒疳痢葱白湯下　小兒乳食傷白<lb/>
　湯下　月信不通煎紅花酒下　婦人腹痛川芎湯<lb/>
<pb n="KR3e0078_WYG_054-39a"/>
　下　懷孕半年後漏胎艾湯下　有子氣衝心酒下<lb/>
　　産血暈温酒下　血氣痛當歸酒下　産後心腹<lb/>
　脹滿豆淋湯下　難産益智湯下　産後血痢當歸<lb/>
　湯下　赤白帶下酒煎艾湯下　解内外傷寒粥飲<lb/>
　下　室女血氣不通酒下　子死葵子湯下<lb/>
温白丸　治婦人諸疾繼續而生帶下淋瀝五邪失心<lb/>
　憂愁思慮意思不樂飲食無味月水不調及腹中一<lb/>
　切疾病有似懷孕連年累月羸痩困弊或歌或哭者<lb/>
<pb n="KR3e0078_WYG_054-39b"/>
　或如鬼所使但服此藥無不愈者<lb/>
　　桔梗　柴胡　菖蒲　呉茱茰<hi>湯泡七次焙乾</hi>紫苑<hi>去苗土</hi>
　　黄連<hi>去毛</hi>肉桂<hi>去粗/皮</hi>厚朴<hi>去粗皮/薑汁炙</hi>人參<hi>去/蘆</hi>茯苓<hi>去皮</hi>皂<lb/>
　　角<hi>去皮子炙</hi>蜀椒<hi>去目并合/口炒出汗</hi>巴豆<hi>去皮心膜出油炒細研各半兩</hi>川烏<lb/>
　　<hi>炮去皮臍二兩半</hi>
　右為細末研勻煉蜜和丸如梧桐子大毎服三丸漸<lb/>
　加至五七丸食後臨臥薑湯送下<lb/>
　證治準繩卷五十四<lb/>
</p>
<p>
</p>
  </div>
</body>
</text>
</TEI>
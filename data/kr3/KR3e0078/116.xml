<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證治凖繩卷一百十六</head> <lb/>
    <p>
<pb n="KR3e0078_WYG_116-1a"/>
欽定四庫全書<lb/>
　證治凖繩卷一百十六<lb/>
　　　　　　　　　　　　明　王肯堂　撰<lb/>
　外科<lb/>
　　　疥<lb/>
嚴子禮云夫痂疥之為病雖苦不害人然而至難可者<lb/>
多矣素問云諸痛痒瘡皆屬於心多由心氣鬰滯或飲<lb/>
食不節毒藴於腸胃發見於皮膚古方有所謂馬疥水<lb/>
<pb n="KR3e0078_WYG_116-1b"/>
疥乾疥濕疥種類不一生於手足乃至遍體或痒或痛<lb/>
或焮或腫或皮肉隠嶙或抓之凸起或膿水浸滛治之<lb/>
内則當理心血祛散風熱外則加以敷洗理無不愈<lb/>
夫痂疥者皆由風熱而生遍體瘙痒搔之皮起或血出<lb/>
或水出結作乾痂其中有蟲人徃徃以針頭挑出状如<lb/>
水内瘑蟲此葢由肌肉之間深受風邪熱氣之所致也<lb/>
　凡瘡在上多服通聖散　在下多以藏用丸下　胠<lb/>
腫出血加血分濕熱藥　凡疥瘡屬脾經濕毒積熱<lb/>
<pb n="KR3e0078_WYG_116-2a"/>
或肝經血熱風熱或腎經隂虚發熱其體倦食少為脾<lb/>
經濕熱用補中益氣湯飲冷作痛為脾經積熱用清熱<lb/>
消毒散搔痒發熱為脾虚風熱用人參消風散搔痒作<lb/>
痛為風熱用當歸飲子便祕作痛為熱毒用升麻和<lb/>
氣飲熱渴便飲為脾肺虚熱用竹葉黄茋湯内熱晡<lb/>
熱或時寒熱屬肝經血虚風熱用加味逍遥散六味丸<lb/>
體倦少食或盗汗少寢為脾氣鬰結用加味歸脾湯逍<lb/>
遥散地黄丸若發熱盜汗或吐痰口乾者為腎經虚熱用<lb/>
<pb n="KR3e0078_WYG_116-2b"/>
六味丸料煎服　稽勲李龍岡遍身患此腿足為甚日<lb/>
晡益焮口乾作渴小便頻赤此腎經虚熱用補中益氣<lb/>
湯六味丸而痊　一儒者善嚏患痒余以為内有濕熱<lb/>
腠理不蜜外邪所搏也與補中益氣湯加白芷川芎治<lb/>
之不從自服荆防敗毒散盜汗發熱作渴焮痛膿水<lb/>
淋漓仍用前湯劑加麥冬五味而痊　一儒者患在臂脚<lb/>
日晡或痒或脹形體倦怠自服解毒藥患處發腫小便<lb/>
赤短此肺腎隂虚余用補中益氣湯加五味子麥門冬<lb/>
<pb n="KR3e0078_WYG_116-3a"/>
而愈　一儒者患此悞服尅伐之劑元氣虚而不能愈<lb/>
用補中益氣湯加茯苓其瘡頓愈又因調養失宜日脯<lb/>
益甚用八珍湯加五味麥門五十餘劑而愈　一男子<lb/>
色黯作痒出黒血日晡益甚其腿日腫夜消予以為氣<lb/>
血虚而有熱朝用補中益氣湯夕用加味逍遥散而愈<lb/>
　一男子時病愈後所患如之用前藥補養而愈有同<lb/>
患用砭法出血而死此因隂虛血熱色黒作痒也何乃<lb/>
反傷隂血哉　一婦人久不愈身體熱此肝脾虧損而<lb/>
<pb n="KR3e0078_WYG_116-3b"/>
虚熱先用補中益氣湯加川連炒山梔元氣漸復進以<lb/>
逍遥㪚而瘡漸愈若夜間譫語此熱入血分用小柴胡<lb/>
湯加生地黄治之血虚者四物合小柴胡湯熱退却用<lb/>
逍遥散以補脾胃生隂血亦有寒熱如瘧亦治以前<lb/>
藥<lb/>
丹何<hi>闕</hi>官生瘡小便黄用通聖散一錢半煎下黄精<lb/>
丸<lb/>
防風通聖散治風熱瘡疥久不愈<hi>方見腫瘍</hi>
<pb n="KR3e0078_WYG_116-4a"/>
麻黄飲　治上體生瘡或痒或痛黄水浸滛結痂堆起<lb/>
　蔓延於三陽之分根窠小帶紅腫此是濕熱症<lb/>
　　麻黄<hi>去根留節</hi>防風　蒼术<hi>各半兩</hi>陳皮　紫背浮萍<lb/>
　　黍粒子<hi>各七錢半</hi>黄芩<hi>四/錢</hi>滑石<hi>一/兩</hi>羌活　石膏<hi>火鍛六錢半</hi>
　　砂仁　荆芥<hi>各二錢半</hi>蒼耳草　生甘草<hi>各三錢半</hi>薄荷葉<lb/>
　　<hi>一錢半</hi>
　右㕮咀每服六錢水一鐘半猛火煎取六分入好酒<lb/>
　四五滳去滓熱服須得通身有汗其瘡自安甚者服<lb/>
<pb n="KR3e0078_WYG_116-4b"/>
　至百服之後看汗出到何處若自上而下出過脚曲<lb/>
　者其瘡自愈<lb/>
㧞毒散<hi>局方</hi>
　　防風<hi>一兩</hi>甘草<hi>二/兩</hi>芥穗<hi>三/兩</hi>黍粒子<hi>四兩</hi>
　為粗末每服三錢水一盞煎七分去粗食後温<lb/>
　服<lb/>
子和治頴臯韓吉卿自髀至足生濕疥瘡大者如錢小<lb/>
者如豆痒則掻破水到則浸滛状類蟲行雖暫愈而復<lb/>
<pb n="KR3e0078_WYG_116-5a"/>
生瘢痕成四十餘年不脫戴人哂之曰此濕疥瘡也由<lb/>
水濕而得故多在足下以舟車濬川大下十餘行一去<lb/>
如掃<lb/>
升麻和氣飲　治瘡疥發於四肢臋髀痛痒不常甚致<lb/>
　増寒發熱攻刺疼痛浸淫浮腫及癩風入臟隂下濕<lb/>
　痒耳鳴眼痛<lb/>
　　蒼术<hi>貳兩</hi>桔梗<hi>去/蘆</hi>升麻　乾葛<hi>各壹/兩</hi>新㑹陳皮<hi>去白六錢</hi>
　　甘草<hi>炙</hi>芍藥<hi>各七/錢半</hi>半夏<hi>洗㭍/次</hi>當歸<hi>去蘆</hi>白芷　茯苓<lb/>
<pb n="KR3e0078_WYG_116-5b"/>
　　<hi>去皮各貳錢</hi>枳殻<hi>麩炒/去穰</hi>厚朴<hi>薑汁/製</hi>乾薑<hi>各伍/分</hi>大黄<hi>蒸半兩</hi>
　右為呚咀每服四大錢水一盞半生薑叁片燈心拾<lb/>
　伍莖煎至㭍分去滓食前服<lb/>
枳殻散　治痂疥瘙痒麻痺<lb/>
　　枳殻<hi>貳兩麩炒去穰</hi>白蒺藜<hi>半/升</hi>苦参<hi>去/蘆</hi>蔓荆子<hi>各壹兩</hi>
　右為細末每服叁錢温酒調下不拘時日進二服<lb/>
枳殻丸　治一切風熱生瘡疥<lb/>
　　枳殻<hi>肆兩穰炒去</hi>苦參<hi>去蘆捌兩</hi>
<pb n="KR3e0078_WYG_116-6a"/>
　右為細末煉密和搗三二百下丸如梧桐子大每服<lb/>
　叁拾丸食後温酒送下<lb/>
苦參丸　治痂疥瘙痒<lb/>
　　苦參<hi>壹斤為末</hi>皂角<hi>貳斤</hi>
　右用皂角將水壹斗浸為濃汁濾去粗用清汁熬成<lb/>
　膏調和苦參末為丸如梧桐子大每服參伍拾丸煎<lb/>
　荆芥酒送下或薄荷酒亦得不拘時候<lb/>
赤小豆散　治乾疥<lb/>
<pb n="KR3e0078_WYG_116-6b"/>
　　赤小豆<hi>貳合炒乾如此七次</hi>　升麻　薏苡仁　黄芪<hi>各㭍錢半</hi>
　　人參<hi>去蘆</hi>　白蘞　麥穂　當歸　豬苓<hi>去黒毛</hi>　防<lb/>
　　風<hi>去叉</hi>　甘草<hi>各半兩</hi>
　右為細末每服二錢匕日二夜一<lb/>
脂調散　治疥瘡膿窠瘡神效<lb/>
　　蛇床子<hi>貳兩</hi>䕡茹　草烏頭　荆芥　花椒　苦參<lb/>
　　<hi>各壹兩</hi>雄黄　硫黄　明礬<hi>各半兩</hi>
　右為細末豬脂調敷<lb/>
<pb n="KR3e0078_WYG_116-7a"/>
掃疥散　治諸疥瘡熱瘡遍身瘡痒神效<lb/>
　　大黄　蛇床子　黄連　金狗毛脊　生黄茋<lb/>
　　苦參<hi>己土六味各伍錢同研為細末入後藥</hi>硫黄　水銀<hi>各四錢</hi>枯礬<lb/>
　　雄黄　黄丹<hi>各二錢伍分</hi>輕粉<hi>壹/錢</hi>大楓子<hi>炒去殻</hi>木鼈子<lb/>
　　<hi>去殻各伍錢同前六味細末杵擂匀</hi>
　右用生豬脂調洗浴後搽搶上此藥冝晒合之不見<lb/>
　火塗瘡疥効如掃故名掃疥<lb/>
秘傳一擦光　治疥瘡及婦人隂蝕瘡癩瘡天火丹諸<lb/>
<pb n="KR3e0078_WYG_116-7b"/>
　般惡瘡神効<lb/>
　　蛇床子　苦參　蕪荑<hi>各壹兩</hi>雄黄<hi>半/兩</hi>　明礬<hi>煅一兩二錢</hi>
　　硫黄<hi>一錢半</hi>輕粉　樟腦<hi>各貳/錢</hi>大楓子<hi>取/肉</hi>川椒<hi>伍錢</hi>
　右為細末生豬油調傅<lb/>
又方　治證如前兼小兒癩頭瘡治之<lb/>
　　蛇床子　硫黄　黄檗<hi>各壹兩</hi>大楓子肉　川椒<lb/>
　　雄黄<hi>各半兩</hi>枯礬<hi>貳/兩</hi>輕粉<hi>另斫人/貳錢</hi>牛皮岸<hi>薫牛皮煙岸也如無</hi>
　　<hi>以香爐岸代之</hi>黄丹<hi>各壹兩</hi>
<pb n="KR3e0078_WYG_116-8a"/>
　右為細末生豬油調傅<lb/>
丹一上散　治諸般疥瘡或痛或痒或喜湯火烘洗者<lb/>
　　蛇床子<hi>畧炒</hi>雄黄<hi>别/研</hi>黒狗脊　寒水石<hi>别/研</hi>白膠香<hi>瓦銚</hi>
　　<hi>熬鎔過傾乾石頭上候冷研五味各壹兩</hi>白礬　黄連<hi>各半兩</hi>呉茱茰<lb/>
　　硫黄<hi>貳錢半另研</hi>螌蝥<hi>拾肆枚去翅足</hi>
　右為細末香油調傅治疥瘡先用蒼耳草或羊不食<lb/>
　草藤濃煎湯洗去瘡痂然後用前藥傅可一次愈<lb/>
又諸般瘡疥加减法　腫多加白芷開欝　痛多加白<lb/>
<pb n="KR3e0078_WYG_116-8b"/>
　芷方解石　痒多加枯礬　隂囊瘡加呉茱萸　濕<lb/>
　多香油調　乾痒出血多加大黄黄連豬脂調　蟲<lb/>
　多加蕪荑錫灰㯽榔藜蘆螌蝥　紅色加黄丹　青<lb/>
　色加青黛<lb/>
羅䕡茹散　治疥經年不瘥<lb/>
　　水銀<hi>壹錢</hi>好茶<hi>貳/錢</hi>䕡茹<hi>叁/錢</hi>輕粉<hi>少許</hi>
　右為細末毎用不拘多少麻油調塗之<lb/>
本事　治疥瘡不問新乆方<lb/>
<pb n="KR3e0078_WYG_116-9a"/>
　　白蕪荑<hi>壹兩</hi>　吳茱茰<hi>五/錢</hi>硫黄<hi>三錢研</hi>
　右為末麻油調抓破揩之<lb/>
　治疥癬以臘月豬脂不拘多少同生白礬杏仁加輕<lb/>
粉搗爛擦之<hi>陳無擇云杏仁輕粉最殺蟲甚妙</hi>
治疥癩瘡<hi>春大發焦疥開欝為主不宜抓破</hi>
　　白礬　呉茱茰　蛇床子<hi>各貳錢</hi>黄檗　生大黄<lb/>
　　硫黄<hi>各壹錢</hi>寒水石<hi>二錢/半</hi>樟腦<hi>伍/分</hi>㯽榔<hi>壹/個</hi>輕粉<hi>三錢</hi>
　右為末豬脂油調搽<lb/>
<pb n="KR3e0078_WYG_116-9b"/>
丹砂膏　治一切惡瘡疥瘙痒不止冝用此藥殺蟲<lb/>
　　硃砂　雄黄　雌黄<hi>並研細</hi>亂髮　白蠟　松脂<hi>研末</hi>
　　<hi>各壹兩</hi>䕡茹<hi>為末/貳兩</hi>巴豆<hi>拾/粒</hi>豬脂<hi>貳斤</hi>
　右件藥先以豬脂煎亂髮令消盡次下巴豆蠟松脂<lb/>
　煎十餘沸用綿濾去粗候稠即入雄黄硃砂等末攪<lb/>
　令匀石噐内盛不拘時候用少許摩塗之以瘥為度<lb/>
巴豆膏　治一切疥瘡有蟲時作瘙痒<lb/>
　　巴豆<hi>㭍粒</hi>蕪荑　硫黄<hi>研/細</hi>白礬<hi>枯各/半兩</hi>豬脂<hi>叁兩</hi>
<pb n="KR3e0078_WYG_116-10a"/>
　右為細末煉豬脂成油入前藥末調和令匀毎用蓮<lb/>
　子大於手掌内搓塗之<lb/>
神異膏　治一切瘡疥<lb/>
　　雄黄<hi>細研</hi>蛇床子<hi>叁/錢</hi>巴豆<hi>㭍/粒</hi>皂角<hi>壹/挺</hi>輕粉<hi>半/字</hi>全蝎<hi>㭍枚</hi>
　　黄蠟<hi>半兩</hi>清油<hi>壹兩</hi>
　右先用皂角全蝎巴豆煎油變色去了三味入黄蠟<lb/>
　化開取出冷入雄黄蛇床子末輕粉和匀成膏先用<lb/>
　苦參湯温洗却以藥擦瘡疥上神効<lb/>
<pb n="KR3e0078_WYG_116-10b"/>
白礬散　治一切疥<lb/>
　　白礬<hi>枯</hi>硫黄　雌黄<hi>並細/研</hi>胡粉　黄連<hi>各壹兩</hi>蛇床<lb/>
　　子<hi>七錢半</hi>
　右為細末研令匀以豬膏和如稀麵糊每以鹽漿水<lb/>
　洗拭乾塗之<lb/>
苦參散　治一切疥及風瘙痒搔之成瘡<lb/>
　　苦參　丹參<hi>各肆兩</hi>蛇㾁子<hi>半斤</hi>
　右為細末先以温水洗瘡拭乾後敷之<lb/>
<pb n="KR3e0078_WYG_116-11a"/>
治諸瘡結白痂復發<lb/>
　　大蒜<hi>另研</hi>䑕糞<lb/>
　為細末以蒜研和如膏塗瘡上日二三次甚妙<lb/>
苦參湯<lb/>
　　苦參　蛇床子　荆芥穗<lb/>
　右為㕮咀煎湯放温洗<lb/>
治瘡疥因風致腫<lb/>
　　苦參　蛇床子　白礬<hi>各二兩</hi>
<pb n="KR3e0078_WYG_116-11b"/>
　右以水叁斗濃煮汁却入鹽壹把漬之淋洗其瘡腫<lb/>
　日夜數次為妙<lb/>
一笑散　治渾身疥癩生惡瘡<lb/>
　　㯽榔　藁本　硫黄　蛇床子　枯礬　五倍子<lb/>
　　白膠香<hi>各等分</hi>
　右為細末濕者乾傅乾者香油調傅如頭上瘡便搽<lb/>
　上不用剃甚者不過三五次平復如故<lb/>
神捷散　治諸疥瘡<lb/>
<pb n="KR3e0078_WYG_116-12a"/>
　　呉茱茰　白蒺藜<hi>各壹兩</hi>白蕪荑仁　輕粉<hi>各五錢五分</hi>
　　赤小豆<hi>肆拾玖粒</hi>石硫黄<hi>少許研</hi>
　右為細末研匀毎用半錢匕生油調於手心内摩熱<lb/>
　後徧揩周身有疥處便睡睡覺其疥自愈<lb/>
殺疥藥<lb/>
　　羊蹄根<hi>生切壹兩</hi>草烏頭<hi>壹/個</hi>硫黄<hi>壹/錢</hi>白礬<hi>半/錢</hi>生畺<hi>壹分</hi>
　右以米泔水淹一宿研極細入釅醋和匀入浴時抓<lb/>
　破瘡傅之遲頃以温湯洗去妙<lb/>
<pb n="KR3e0078_WYG_116-12b"/>
治疥神効<lb/>
　　狼毒　細辛　水銀<hi>各壹錢</hi>輕粉<hi>半錢</hi>
　右為細末油蠟和劑作兩丸綿裹兩手將於周身疥<lb/>
　多處擦之<lb/>
葛氏療疥瘡方<lb/>
　右取棟根削去上皮切皂角去皮子等分熟搗下篩<lb/>
　脂膏和搔疥去痂以塗之䕶風勿使女人小兒雞犬<lb/>
　見之<lb/>
<pb n="KR3e0078_WYG_116-13a"/>
熏疥方<lb/>
　　明信　雄黄<hi>各半錢</hi>椒目<hi>壹錢</hi>
　右研細用紙以方尺熟艾攤平摻匀捲成長錠瓦兩<lb/>
　口合紙捲子火㸃慢慢煙薫被下𦂳擁衾被油塗眼<lb/>
　耳口鼻小兒只空衣葢被卧亦効冝淨室温床牢擁<lb/>
　衾被無令透烟以熏至其入口鼻為効<lb/>
治瘑疥濕瘡浸滛日乆痒不可忍搔之黄水出瘥後復<lb/>
發取羊蹄根生切二兩搗爛以大醋和先洗淨傅上一<lb/>
<pb n="KR3e0078_WYG_116-13b"/>
時再以冷水洗之日一傅藥如法洗之妙<hi>千金翼</hi>
治疥瘡羊蹄根和豬脂塗上或著鹽少許妙<hi>千金翼</hi>
偏身風痒生瘡疥茵陳煎湯濃洗立安<hi>千金翼</hi>
又有人患徧身生熱毒瘡痛而不痒手足尤甚至頸而<lb/>
止粘著衣被通夕不得睡痛不可忍有下俚教以菖蒲<lb/>
三斗冬日乾之春羅為末布席上使病瘡人恣卧其間<lb/>
仍以衣被覆之既不粘衣被又復得睡不五七日其瘡<lb/>
如掃應手神騐<lb/>
<pb n="KR3e0078_WYG_116-14a"/>
乾疥乾疥者但搔之皮起作乾痂此風熱氣深在肌肉<lb/>
間故也<lb/>
秦艽丸　治遍身生疥乾痒搔之皮起<lb/>
　　秦艽<hi>去蘆土</hi>黄耆　苦參<hi>各去/蘆</hi>生大黄<hi>各貳兩</hi>漏蘆<lb/>
　　防風<hi>各去蘆</hi>黄連<hi>各壹兩半</hi>烏蛇肉<lb/>
　右為細末煉蜜和搗三二百下丸如梧子大毎服叁<lb/>
　拾丸食後温酒送下<lb/>
皂角膏　治皮膚風熱生疥乾痒<lb/>
<pb n="KR3e0078_WYG_116-14b"/>
　　猪牙皂角　巴豆<hi>去皮</hi>烏頭<hi>生/</hi>呉茱萸　硫黄<hi>為細末</hi>
　　膩粉　白礬<hi>枯</hi>黄蠟<hi>己土各貳錢半</hi>
　右為細末研令匀先入清油三十合以慢火消蠟了<lb/>
　攪和令匀日用三二次塗之<lb/>
治疥瘡生乾痂瘙痒不止<lb/>
　　硫黄<hi>貳錢半為末</hi>巴豆　黄蠟<hi>各半/兩</hi>豬脂<hi>壹斤</hi>
　右先煎豬脂令沸入巴豆煎候黄次下蠟鎔開方下<lb/>
　硫黄末攪令匀盛於甆合内日三五度塗之<lb/>
<pb n="KR3e0078_WYG_116-15a"/>
一上散　治風痒裂折燥瘡<lb/>
　　苦參<hi>壹兩</hi>白芷　焰硝　枯礬<hi>各半/兩</hi>荆芥穗<hi>叁錢</hi>寒水<lb/>
　　石<hi>煅貳兩</hi>白芨<hi>叁錢</hi>
　右為末油調搽<lb/>
濕疥夫濕疥者起小瘡皮薄常有黄水出此風熱毒氣<lb/>
入皮膚間故也<lb/>
烏頭散　治濕疥常有黄水瘙痒不絶<lb/>
　　川烏頭　藜蘆　馬蘭根　石菖蒲　杏仁<hi>各伍錢</hi>
<pb n="KR3e0078_WYG_116-15b"/>
　　苦參　硫黄<hi>研細</hi>膩粉　白礬<hi>枯各半兩</hi>
　右為細末研令匀用時先以桃湯洗拭乾後以油漿<lb/>
　水和塗之三日一塗不過三兩上瘥<lb/>
黄連散　治濕疥有黄水皮膚瘙痒<lb/>
　　黄連<hi>貳兩</hi>蛇床子<hi>半/兩</hi>赤小豆　糯米　胡粉<hi>各壹錢伍分</hi>
　　水銀<hi>壹兩半</hi>
　右件為細末以生清油和研候水銀星盡如膏旋取<lb/>
　塗之<lb/>
<pb n="KR3e0078_WYG_116-16a"/>
治濕疥遍身<lb/>
　　黄檗　緑礬　膩粉　硫黄<hi>細硏各等分</hi>
　右為細末研令匀用生油調塗之<lb/>
又方<lb/>
　　皂角　硫黄<hi>各二兩</hi>
　右為細末以醋貳升熬為膏塗之<lb/>
暴疥元希聲侍郎治卒發疥祕騐方用石灰隨多少和<lb/>
醋漿水調塗隨手即减一法用石灰炒紅出火氣香油<lb/>
<pb n="KR3e0078_WYG_116-16b"/>
調傅<lb/>
又方　淋石灰汁洗之<hi>孫真人</hi>
乆疥木香散<hi>寳鑑</hi>　治多時不斂一切惡瘡此散能生肌<lb/>
肉止痛<lb/>
　　木香　㯽榔　黄連<hi>各半兩</hi>白芷<hi>叁錢</hi>
　已上同為細末先洗淨每日一遍乾貼有水出勿怪<lb/>
　未効又貼　又方同上加地骨皮為細末先於瘡口<lb/>
　上用温漿水洗濕挹乾後上藥治之効不可述暨治<lb/>
<pb n="KR3e0078_WYG_116-17a"/>
　下疳瘡神効<lb/>
丹諸瘡疥乆年者千年韭根炒存性末之猪油調傅三<lb/>
次<lb/>
多年惡瘡不瘥或痛痒生釁爛研馬糞并齒灰傅上不<lb/>
過三兩遍効武良相在　足脛有瘡痛不可忍得此方<lb/>
便瘥<hi>兵部手集</hi>
丹風瘡乆不瘥燒菰蔣末傅之<hi>按本草菰蔣即野茭白</hi>
沙瘡丹溪云沙瘡殺蟲為主<lb/>
<pb n="KR3e0078_WYG_116-17b"/>
　　蕪荑　寒水石　黄檗<hi>各二錢</hi>蛇床子<hi>叁/錢</hi>白礬<hi>枯飛過</hi>
　　明礬　剪草　呉茱萸<hi>各壹錢</hi>蒼术　厚朴　雄黄<lb/>
　　<hi>各半錢</hi>輕粉<hi>拾盝</hi>
世治沙瘡山蟻窠黄荆葉雉雞毛等分燒存性為末香<lb/>
油調傅<lb/>
又方用陳年船底灰搗細篩過桐油調傅立効<lb/>
又方治沙瘡用水萵苣燒灰存性香油調傅立愈水多<lb/>
者乾傅<hi>水萵苣如百合状生水邊七八月結子又如雞蘇状</hi>
<pb n="KR3e0078_WYG_116-18a"/>
瘑瘡夫瘑瘡者由腠理虚風濕之氣入於血氣結聚所<lb/>
生也多著手足逓相對如新生茱萸子痛痒爬抓成瘡<lb/>
黄汁出浸滛生長坼裂時差時發變化生蟲故名瘑瘡<lb/>
也<lb/>
漏蘆散　治風瘑瘡熱腫<lb/>
　　漏蘆<hi>去蘆</hi>川升麻　木通<hi>去/皮</hi>赤芍藥　炙甘草<hi>各一兩</hi>
　　防風<hi>一兩一錢</hi>𦍑活<hi>去/蘆</hi>枳殻<hi>麩炒/去穰</hi>川朴硝<hi>各貳兩</hi>
　右為㕮咀每服伍錢水壹大盞煎至陸分去滓食後<lb/>
<pb n="KR3e0078_WYG_116-18b"/>
　温服<lb/>
治熱毒風生瘑疥<lb/>
　　螺殻<hi>陳腐者一兩</hi>亂髮<hi>燒/灰</hi>龍膽草末　胡粉<hi>各一兩</hi>
　右件為細末研令匀用清油脚調塗之<lb/>
治濕瘑瘡<lb/>
　　胡燕窠<hi>壹枚處最大者用抱兒子  餘處不用</hi>
　右為細末先以水煎甘草及入鹽少許淨洗乾便以<lb/>
　窠末敷之三兩上便瘥若患惡刺以醋調成膏敷貼<lb/>
<pb n="KR3e0078_WYG_116-19a"/>
　日用二度<lb/>
又方<lb/>
　　生韭<hi>一握切研</hi>
　右用温酒五合浸良乆以布絞取汁塗揩瘡上日三<lb/>
　四度用之<lb/>
治乾瘑濕瘑疥癬<lb/>
　右取連根生蔥白猪脂和搗塗之<lb/>
夫病瘡積乆不瘥者由膚腠虚則風濕之氣停滯蟲在<lb/>
<pb n="KR3e0078_WYG_116-19b"/>
肌肉之間生長則常痒痛故經乆不差也<lb/>
藜蘆膏　治諸瘑瘡經乆則生蟲<lb/>
　　藜蘆　松脂<hi>細研</hi>苦參　雄黄<hi>細/研</hi>白礬<hi>枯各用二兩研</hi>
　右件先摀藜蘆苦參為麄末入猪脂壹斤相和煎<lb/>
　十餘沸綿濾去粗次入松脂雄黄白礬等末攪令匀<lb/>
　待冷収於甆合旋取塗之以差為度<lb/>
治瘑瘡經年乆不差宜用之<lb/>
　　薫陸香　杏仁<hi>各半兩</hi>硫黄<hi>細/研</hi>膩粉<hi>各貳/錢半</hi>黄蠟<hi>壹兩</hi>清<lb/>
<pb n="KR3e0078_WYG_116-20a"/>
　　油<hi>貳合</hi>
　右件細研如粉先熬清油沸下蠟令消次入諸藥末<lb/>
　同煎如稀膏候冷取於甆器中旋取塗之<lb/>
苦參湯洗方<lb/>
　　地榆　桃皮　苦參<hi>各伍兩</hi>
　右件藥並細剉以水貳斗煮濾去柤稍温每日一度<lb/>
　洗之甚妙<lb/>
玉手疥　勞宫<hi>灸</hi>　太陵<hi>灸</hi>
<pb n="KR3e0078_WYG_116-20b"/>
世瘡疥頑癬　絶骨　三里<hi>各寸半㵼</hi>問使　解溪<hi>各伍分</hi>
　　血㕁<hi>叁寸㵼</hi>
集渾身生瘡疥　曲池　合谷　三里　絶骨　行間<lb/>
　　委中<lb/>
甲疥癬　陽谿主之<lb/>
　　　癬<lb/>
病源論云癬發之状皮肉<g n="病-丙+_穩-禾">]□</g>疹有如錢文漸漸長盛或<lb/>
圓或斜痒痛有匡闌癬内生蟲搔之有水此由風濕<lb/>
<pb n="KR3e0078_WYG_116-21a"/>
邪氣客於腠理復值寒濕與邪氣相搏血氣閉澁則發<lb/>
此疾　風癬者是惡風冷氣客於皮折於血氣所生亦<lb/>
作圓文匡闌但抓搔頑痺不知痒痛内亦有蟲　又有<lb/>
逸風瘡生則遍體状如癬疥而痒此由風氣逸於皮膚<lb/>
因名為逸風瘡也　乾癬者但有匡䦨皮枯索痒搔之<lb/>
白屑起是也亦是風濕邪氣客於腠理復值寒濕與血<lb/>
氣相搏所生若風毒氣多濕氣少故風痒濕少故無水<lb/>
名為乾癬中亦有蟲　又有白癬其状白色而痒此由<lb/>
<pb n="KR3e0078_WYG_116-21b"/>
腠理虚而受風風與氣并血澁而不能榮肌肉故也<lb/>
　濕癬者亦有匡䦨如蟲行浸滛赤濕遇痒搔之多水<lb/>
成瘡盖風毒尚淺濕氣偏多而為濕癬中亦生蟲<lb/>
丹溪云治癬用防風通聖散去芒硝大黄加浮萍皂角<lb/>
刺<lb/>
又方　治癬用<lb/>
　　浮萍<hi>壹兩</hi>蒼耳　蒼术<hi>貳/兩</hi>苦參<hi>壹兩/半</hi>黄芩<hi>半/兩</hi>香附<hi>貳兩</hi>
　　<hi>半</hi>
<pb n="KR3e0078_WYG_116-22a"/>
　右為末酒調服或酒糊丸<lb/>
何首烏散<hi>羅氏</hi>　治脾肺風毒攻腫遍身癬成癮疹搔破<lb/>
　之成瘡或項背拘急肌肉頑痺手足痠裂風氣上攻<lb/>
　頭面生瘡及治紫癜白癜頑痳等風並宜服之<lb/>
　　荆芥穗　蔓荆子　威靈仙　何首烏　甘草<hi>炙</hi>
　　防風　蚵蚾草<hi>各等分</hi>
　右搗羅為末毎服壹錢食後用温酒調下沸湯亦得<lb/>
白蒺藜散　治一切癬及疥風痒瘑瘡等疾<lb/>
<pb n="KR3e0078_WYG_116-22b"/>
　　白蒺藜　秦艽<hi>去蘆土</hi>枳殻<hi>麩炒/去穰</hi>獨活　防風<hi>並去蘆各</hi>
　　<hi>貳兩</hi>人參　苦參　𤣥參　丹參　沙參<hi>已上五參並去蘆</hi>
　　甘菊花　梔子仁　黄芩　茯神<hi>去木</hi>茱萸　細辛<lb/>
　　<hi>去苖</hi>麻黄<hi>去節各/貳錢半</hi>烏蛇<hi>肆兩酒浸取肉</hi>
　右為細末毎服貳錢食前温酒調下<lb/>
苦參丸　治肺毒邪熱生瘡疥癬並冝服之以苦參一<lb/>
　味為細末粟米丸如桐子大每服伍拾丸空心温<lb/>
　水飲湯送下<lb/>
<pb n="KR3e0078_WYG_116-23a"/>
苦參丸　治一切癬皮膚瘙痒<lb/>
　　苦參<hi>去蘆壹斤半剉</hi>菖蒲<hi>肆/兩</hi>烏蛇<hi>捌兩酒浸取肉</hi>
　右為細末煉蜜和搗三五百下丸如梧桐子大毎服<lb/>
　叁拾丸熟水送下不拘時候<lb/>
三神丸　治一切癬<lb/>
　　蒺藜<hi>炒</hi>海桐皮<hi>剉/</hi>草烏頭<hi>鹽炒熟去鹽不用各壹兩</hi>
　右為細末麵糊和丸如菉豆大毎服拾丸加至拾伍<lb/>
　丸温酒鹽湯送下<lb/>
<pb n="KR3e0078_WYG_116-23b"/>
胡粉散　治一切癬瘡瘙痒甚者<lb/>
　　胡粉<hi>别研</hi>雄黄<hi>别/研</hi>硫黄<hi>别研各/壹錢半</hi>大草烏<hi>叁錢/生用</hi>螌蝥<hi>壹個</hi>
　　<hi>去翅足</hi>蠍稍<hi>叁/錢</hi>麝香<hi>叁分</hi>
　右為細末先用羊蹄根蘸醋擦動次用藥少許擦患<lb/>
　處<lb/>
銀粉散　治一切頑癬<lb/>
　　輕粉　黄丹　白膠香　瀝青<hi>各等分</hi>
　右為細末麻油調拭淨或用破竹箆挑搽一次便<lb/>
<pb n="KR3e0078_WYG_116-24a"/>
　乾數次剝去殻用治頑皮癬如神<lb/>
八寳散　治風癩松皮頑癬乆不愈者一鄉人患此疾<lb/>
　數年不愈後得此方試用有効<lb/>
　　藿香　破故紙　㯽榔　大腹皮　雄黄　輕粉<lb/>
　　硫黄　白礬<hi>枯各壹兩</hi>
　右為細末小油調傅日上三五次痒則擦之<lb/>
五倍子散　治癬乆不瘥<lb/>
　　五倍子<hi>壹兩火燒烟盡</hi>黄檗<hi>剉/</hi>當歸<hi>剉/炒</hi>膩粉　漏蘆<hi>去蘆浄</hi>
<pb n="KR3e0078_WYG_116-24b"/>
　　白礬<hi>煆各壹分</hi>
　右為細末先用鹽漿水洗拭乾敷之<lb/>
丁香散　治一切癬<lb/>
　　丁香<hi>研</hi>蝦蟆灰<hi>各一/兩</hi>麝香<hi>研貳/錢半</hi>白礬<hi>緩火熬令汁研為細末</hi>
　　五倍子<hi>研</hi>膩粉<hi>研各半兩</hi>
　右研匀乾傅癬上以瘥為度<lb/>
水銀膏　治一切癬<lb/>
　　水銀<hi>貳錢半</hi>蕪荑仁<hi>研/末</hi>薑黄<hi>研末各/半兩</hi>酥<hi>貳兩</hi>
<pb n="KR3e0078_WYG_116-25a"/>
　右先将酥和水銀以柳椎研攪候水銀散即下蕪荑<lb/>
　薑黄末攪匀磁盒盛旋取塗癬上日三二次<lb/>
定粉膏　治乾濕癬風癬不拘年月<lb/>
　　定粉　水銀　蕪荑　胭脂<hi>各壹分</hi>
　右同研匀用陳猪脂壹兩同研成膏先用湯洗後以<lb/>
　膏子臨卧塗之一上便瘥本法猪脂須用三年以上<lb/>
　者今若無但陳亦可仍用後方洗<lb/>
　　棟實<hi>半升如無實以根皮代之</hi>楝葉及嫩枝<hi>細/剉</hi>凌霄花及藤<hi>剉細</hi>
<pb n="KR3e0078_WYG_116-25b"/>
　　<hi>各壹升</hi>枳殻<hi>去/穣</hi>蛇床子　地榆　丹參　槐莢<hi>並細剉</hi>
　　苦參<hi>各叁兩</hi>
　右同煎濃汁熱洗患處<lb/>
黄連膏　治一切乆癬積年不瘥四畔潜侵復變成瘡<lb/>
　起泡赤黒痒不可忍搔之出血<lb/>
　　黄連<hi>去鬚</hi>黄檗<hi>去粗/皮</hi>豉<hi>細/研</hi>蔓菁子　杏仁<hi>湯浸去皮尖䨇仁細</hi>
　　<hi>研各半兩</hi>水銀<hi>壹錢</hi>
　右先以水銀於掌中唾研如泥次入乳鉢内下生油<lb/>
<pb n="KR3e0078_WYG_116-26a"/>
　壹合和匀次入藥末同研成膏磁盒盛日三五度塗<lb/>
　瘡上<lb/>
癬瘡方　槿樹皮不犯銅鐵毎貳兩入蘆薈叁錢白芨<lb/>
　叁錢細研為末刮癬出血用好醋調傅雖痛却一<lb/>
　傅可愈<lb/>
一方用<lb/>
　　蘆薈　大黄　輕粉　雄黄　蛇床子　槿樹皮<lb/>
　　㯽榔<lb/>
<pb n="KR3e0078_WYG_116-26b"/>
　右先刮破癬用醋調藥末塗之<lb/>
治癬用槿樹皮加巴豆斑蝥為細末又加生砒少許水<lb/>
調傅<lb/>
治癬積年不瘥者<lb/>
　右用螌蝥壹個去頭翅足以針劄燈焰上燒米醋内<lb/>
　淬如此三兩次就燒成存性黒灰研為細末用紅棗<lb/>
　壹個湯泡剝去皮核與螌蝥一處同研爛先以手抓<lb/>
　或生布擦動癬然後搽藥不可侵好肉恐有毒<lb/>
<pb n="KR3e0078_WYG_116-27a"/>
治牛皮癬用清香油壹兩入全蝎七枚巴豆貳拾枚螌<lb/>
　蝥拾枚同熬候色焦者先去之去了入黄蠟壹錢候<lb/>
　鎔収起朝擦暮愈不損皮肉<lb/>
又方<lb/>
　　綠蘺根<hi>不拘多少</hi>花椒<hi>壹/兩</hi>信<hi>些少</hi>防風　白芨　百部<lb/>
　　白斂<hi>各半兩</hi>江子<hi>十伍粒</hi>
　右各為末和綠蘺根搗熟成團將藥於癬上擦之<lb/>
　候痛過洗浴<lb/>
<pb n="KR3e0078_WYG_116-27b"/>
又方一味綠蘺根去粗皮取細皮貼肉者摀爛用醋<lb/>
　調塗癬上立愈<lb/>
治癬用蔾蘆細搗為末生油調傅<lb/>
治癬神効<lb/>
　　藜蘆根<hi>半兩</hi>輕粉<hi>貳錢半</hi>
　右為細末凉水調搽癬上<lb/>
簡要濟衆治癬疥乆不瘥羊蹄根搗絞取汁用膩粉少<lb/>
許調如膏塗傅患處三五遍即瘥如乾即用猪脂調和<lb/>
<pb n="KR3e0078_WYG_116-28a"/>
傅之<lb/>
取楮皮枝中白汁塗癬甚妙<lb/>
治癬濕痒用楮葉半斤細切搗傅癬上<lb/>
經騐方　治五種瘡癬以韭根炒存性旋搗末以豬<lb/>
脂調傅之三五度瘥<lb/>
又方患癬瘡搗山豆根末臘月豬脂調塗之<lb/>
半夏散　治一切癬<lb/>
　右以半夏三兩搗為末以陳醬汁調和如糊摩塗<lb/>
<pb n="KR3e0078_WYG_116-28b"/>
　癬上日兩三度即瘥<lb/>
東坡先生家藏方<lb/>
　　决明子<hi>不以多少為細末</hi>
　右用水銀輕粉少許與藥末同研為膏散以物擦<lb/>
　破癬上用藥傅之立瘥<lb/>
鯽魚膏　治諸癬瘡或乾或濕痒痛不可忍<lb/>
　　鯽魚<hi>大者壹尾</hi>亂髮<hi>如雞子/大貳枚</hi>豬脂<hi>半/斤</hi>雄黄<hi>壹兩/半</hi>硫黄<hi>壹兩</hi>
　右件藥先煎猪脂令沸即下魚煎令烟盡次下髪令<lb/>
<pb n="KR3e0078_WYG_116-29a"/>
　銷濾去粗下雄黄硫黄末攪令匀於甆器中不拘<lb/>
　時候塗之以瘥為度<lb/>
凌霄花散　治風濕兼熱生諸癬乆不愈<lb/>
　　凌霄花　黄連　白礬<hi>各貳錢半</hi>雄黄　天南星<lb/>
　　羊蹄根<hi>各半兩</hi>
　右為細末抓破用生薑汁調藥擦之如癬不痒只<lb/>
　用清油調藥立効<lb/>
昨葉荷草散　治一切癬無問風濕氣血與夫相染<lb/>
<pb n="KR3e0078_WYG_116-29b"/>
　而生並冝用之<lb/>
　　昨葉荷草<hi>即瓦上晒乾壹兩</hi>枯白礬<hi>壹/錢</hi>雄黄<hi>半錢</hi>
　右為細末用羊蹄菜根先蘸醋擦癬上令痒破即<lb/>
　用藥末乗濕塗敷不過兩三次即愈<lb/>
是齋　治諸癬<lb/>
　　貫衆　呉茱萸官桂<hi>各等分</hi>
　右為細末先用手抓破用藥擦之米醋調敷亦得<lb/>
砒霜散　治諸癬不問乾濕積年不瘥<lb/>
<pb n="KR3e0078_WYG_116-30a"/>
　　砒霜<hi>貳錢半研</hi>硫黄<hi>研/</hi>蜜陀僧<hi>研/</hi>膩粉<hi>各貳錢半研</hi>
　右件同研令匀如癬乾即用生油調塗若癬濕即<lb/>
　用摻之<lb/>
治癬疥瘡痒不可忍<lb/>
　　皂角<hi>叁挺煨去皮子</hi>黄連<hi>半兩/為末</hi>膩粉<hi>貳錢半</hi>
　右將皂角為末用米醋貳大盞同煎如稀餳用綿<lb/>
　濾去粗入黄連末膩粉令匀候癬發時惡水出便<lb/>
　可先用構樹白皮搔破後塗藥三兩上便愈<lb/>
<pb n="KR3e0078_WYG_116-30b"/>
治疥癬　用松膠香研細約入輕粉和匀凡疥癬上先<lb/>
　用油塗了錯末一日便乾頑者三兩度<lb/>
治癬瘡　取蟾蜍燒灰為末用猪脂和敷之<lb/>
戴院使云瘡如牛皮模様痒甚不可忍者又疼用黄<lb/>
連木香黄檗皮杉木節貳個明礬少許以上各等分<lb/>
為末用好真香油調塗大効<lb/>
風癬烏蛇丸　治一切風癬多年不瘥者<lb/>
　　烏蛇<hi>酒浸去骨</hi>白附子<hi>炮/</hi>附子<hi>小便浸/一宿</hi>天麻<hi>各一兩</hi>
<pb n="KR3e0078_WYG_116-31a"/>
　　<hi>炒</hi>羌活　乳香　殭蠶<hi>炒各壹/兩半</hi>苦參<hi>拾/兩</hi>槐花<hi>半斤</hi>
　右為細末用生薑汁壹斤蜜壹斤二味同熬成膏<lb/>
　入藥和丸如梧桐子大毎服三四十丸空心用温酒<lb/>
　送下夜晩荆芥湯送下<lb/>
白花蛇丸　治風癬瘡皮膚搔痒乆不瘥<lb/>
　　白花蛇<hi>三兩酒浸</hi>苦參<hi>去蘆/二兩</hi>麥門冬<hi>一兩半/去心</hi>黄芩<hi>用酒炒</hi>
　　防風　白鮮皮　甘草<hi>炙</hi>枳殻<hi>麩炒/去穰</hi>梔子仁<hi>炒令黒</hi>
　　赤芍藥　川大黄　蒼耳子　𦍑活<hi>去蘆</hi>黄芪<hi>剉去蘆</hi>
<pb n="KR3e0078_WYG_116-31b"/>
　　白蒺藜<hi>各五兩</hi>
　右件為細末煉蜜和搗三五百下丸如梧子大毎<lb/>
　服叁拾丸食後薄荷酒送下<lb/>
本事烏頭丸治風癬妙<hi>方見紫白癜風</hi>
宣風換肌散　治一切風癬疥瘡疙瘩風瘡<lb/>
　　甘草<hi>炙</hi>黄茋　當歸<hi>各壹/兩</hi>川黄連　黄芩<hi>各酒浸炒</hi>
　　大力子<hi>炒</hi>防風　白芷　荆芥穗　川芎<hi>揀大塊切片</hi>
　　烏蛇肉<hi>各半兩</hi>羌活　蒼术　何首烏　全蝎<hi>拾枚炒</hi>
<pb n="KR3e0078_WYG_116-32a"/>
　右為細末酒調服茶清亦可毎服貳錢<lb/>
雄黄膏　治風毒疥癬<lb/>
　　雄黄<hi>細研</hi>膩粉<hi>研/</hi>白礬<hi>枯/</hi>川椒　藜蘆<hi>各貳/錢</hi>附子<hi>泡去</hi>
　　<hi>皮</hi>
　右為細末八乳鉢内再研如粉用煉了臘月豬脂<lb/>
　半斤黄蠟貳兩淨鐺内慢火煎候蠟銷傾於甆合<lb/>
　内入雄黄等末攪匀毎日四五度取少許敷塗之<lb/>
硫黄散　治風毒癬徧身皆生瘙痒<lb/>
<pb n="KR3e0078_WYG_116-32b"/>
　　硫黄<hi>研</hi>雄黄<hi>研/</hi>硃砂<hi>細/研</hi>麝香<hi>細/研</hi>呉茱萸　附子<hi>生用</hi>
　　<hi>各貳錢半</hi>芭豆<hi>去皮/油</hi>川椒<hi>各壹錢</hi>
　右為細末同研令匀先用新布擦癬令水出便用<lb/>
　醋調塗之不過三兩上即瘥<lb/>
治風癬及寒熱瘡疥<lb/>
　　韭根<hi>収多年者</hi>藜蘆　𤓰蒂　白礬　雄黄　水銀<lb/>
　　胡粉<hi>各貳錢半</hi>
　右先将雄黄白礬胡粉研極細却入水銀用柳木槌<lb/>
<pb n="KR3e0078_WYG_116-33a"/>
　研匀用猪脂壹斤将韭根藜蘆𤓰蒂煮數沸去粗<lb/>
　放温調前藥塗瘡大有神效<lb/>
祛風白芷散<hi>見面部面瘡</hi>
丹參湯　治風癬瘙痒洗浴<lb/>
　　丹參<hi>去蘆</hi>蛇床子<hi>各三/兩</hi>苦參<hi>伍/兩</hi>白礬<hi>二兩細研</hi>
　右除白礬外餘為麄散用水叁斗煎取二斗濾去<lb/>
　粗入白礬攪令匀乗熱於無風處洗浴用水冷為度<lb/>
　拭乾了用藜蘆末粉之相次用之以瘥為度<lb/>
<pb n="KR3e0078_WYG_116-33b"/>
乾癬治乾癬痒痛不止<lb/>
　　草烏頭　狼毒<hi>各三錢半</hi>螌蝥<hi>七個去頭足翅</hi>
　右件生用為細末用唾津調用竹箆子刮破塗藥熱<lb/>
　擦入肉候出黄水三兩日即瘥<lb/>
又方<lb/>
　　螌蝥<hi>五月五日取拾枚</hi>麝香<hi>半錢</hi>
　同研為細末醋調塗癬上出少黄水瘥<lb/>
又方<lb/>
<pb n="KR3e0078_WYG_116-34a"/>
　　川烏頭<hi>二枚生用</hi>乾蝎<hi>伍個</hi>
　為細末面油調作膏<lb/>
治乾癬積年不痂搔之黄水出每遇隂兩即痒<lb/>
　　巴豆<hi>拾粒</hi>
　右於炭火燒之令油出盡即於乳鉢内用少許酥和<lb/>
　研如膏薄塗之不過一兩度愈<lb/>
又方　用狼毒醋摩塗之<lb/>
又方　螌蝥半兩微妙研細末蜜調薄敷即瘥<lb/>
<pb n="KR3e0078_WYG_116-34b"/>
羅氏柏脂膏　治乾癬<lb/>
　　柏油<hi>壹斤</hi>黄臘<hi>半/斤</hi>杏仁<hi>四拾五/粒剉碎</hi>朴硝<hi>壹抄</hi>
　右件相和於鐵器内用老生薑葱白參根一順攪<lb/>
　五七次煎沸濾過成膏於瘡上搽之<lb/>
一抹散　治乾癬不瘥<lb/>
　　天南星草烏頭<hi>各一枚生用</hi>
　為細末用羊蹄根搗絞取汁調塗不過三上瘥<lb/>
濕癬癬在頸項間後延上至耳成濕癬他治不應以<lb/>
<pb n="KR3e0078_WYG_116-35a"/>
蘆薈一兩甘草末半兩和匀先用濕漿水洗癬拭乾<lb/>
傅之神妙<hi>劉禹錫方一名蘆薈散</hi>
硫黄散　治濕癬痒痛不可忍<lb/>
　　硫黄<hi>半兩</hi>膩粉<hi>二錢/半研</hi>龍腦<hi>一/錢</hi>螌蝥<hi>半兩</hi>
　右件藥同研細如粉用面油調如泥痒痛時抓破<lb/>
　後用藥擦之立瘥<lb/>
又方<lb/>
　　烏梅<hi>十四枚用肉</hi>大蒜<hi>十四/顆</hi>梁上塵<hi>二合</hi>
<pb n="KR3e0078_WYG_116-35b"/>
　右件相和入鹽三合熱搗用釅醋一升浸一宿塗於<lb/>
　瘡上即瘥<lb/>
黄連散　治癬濕痒不可忍<lb/>
　　黄連　黄檗　胡粉<hi>各一兩研細</hi>雄黄<hi>半兩研細</hi>
　右為細末同研令匀先用温漿水洗瘡然後取藥<lb/>
　敷之不過四五度即瘥<lb/>
治濕癬白秃<lb/>
　右取馬齒莧膏塗之若燒灰敷之亦瘥<lb/>
<pb n="KR3e0078_WYG_116-36a"/>
孟詵云蕪荑和蜜　治濕癬<lb/>
治濕癬方<lb/>
　　黄連　明礬<hi>煆各半兩</hi>胡粉　黄丹　水銀<hi>各二錢</hi>
　右為細末用猪脂油一兩夾研令水銀星盡以磁盒<lb/>
　収用<lb/>
螺殻散　治濕癬痒不可忍<lb/>
　　螺殻<hi>一兩</hi>亂髮灰　龍腦　胡粉<hi>研各二兩</hi>
　右為細末研匀以油淀和塗之<lb/>
<pb n="KR3e0078_WYG_116-36b"/>
荆芥散　治多年濕癬<lb/>
　　荆芥穗<hi>不拘多少以瓦礶盛鹽泥固濟只留一竅用炭火燒候出青烟便去火用濕帋塞了</hi>
　　<hi>竅放冷取出研細末半兩</hi>
又方木香<hi>一錢</hi>膩粉<hi>五錢</hi>
　右研匀先以口含鹽漿水抓洗瘡令破絹子揩乾了<lb/>
　以生油調藥傅之<lb/>
羅祛濕散　治多年濕癬大有神効<lb/>
　　蠶沙<hi>四兩</hi>薄荷<hi>半兩</hi>
<pb n="KR3e0078_WYG_116-37a"/>
　為細末毎用不拘多少乾摻瘡上或用生油調搽<lb/>
子和一女子年十五兩股間濕癬長三四寸下至膝發<lb/>
痒時爬搔湯火俱不解痒定黄赤水流又痛不可忍<lb/>
用焫薫渫硫黄䕡茹白僵蠶羊蹄根之藥皆不効其<lb/>
父母求療於戴人戴人曰能從予言則瘥父母諾之以<lb/>
䤵針磨尖快當其痒時於癬上各刺百餘針其血出<lb/>
盡煎鹽湯洗之如此四次大病方除此方不盡以告後<lb/>
人恐為癬藥所悞濕滛於血不可不砭者矣<lb/>
<pb n="KR3e0078_WYG_116-37b"/>
灸法日中時於病處影上三炷灸之咒曰癬中蟲毛戎<lb/>
戎若欲治待日中<lb/>
又法八月八日日出時令病人正向東面户内長跪平<lb/>
舉兩手持物兩邊取肩頭小垂際骨解宛穴中灸之<lb/>
兩火俱下各三壯若七壯十日愈<lb/>
　　　浸淫瘡<lb/>
浸滛瘡者淺搔之蔓延長不止搔痒者初如疥搔之轉<lb/>
生汁相連著是也仲景云從口流向四肢者可治四肢<lb/>
<pb n="KR3e0078_WYG_116-38a"/>
流來入口者不可治　運氣浸滛皆屬火經云嵗火大<lb/>
過甚則身熱膚浸滛是也<lb/>
升麻湯　治心有風熱生浸滛瘡徧體<lb/>
　　升麻　大黄<hi>剉㣲炒</hi>黄芩<hi>去黒/心</hi>枳實<hi>䴸/炒</hi>白芍藥<hi>各一兩</hi>
　　當歸<hi>切焙</hi>甘草<hi>炙各半兩</hi>
　右剉碎毎服五錢匕水一盞半燈心一握煎至一盞<lb/>
　去滓空心温服<lb/>
白羊鬚方　治面上耳邊生浸滛瘡有黄水出乆不愈<lb/>
<pb n="KR3e0078_WYG_116-38b"/>
　　白羊鬚　荆芥　乾棗<hi>去核各二錢</hi>
　右燒灰存性研匀入膩粉半錢同研極細每用少許<lb/>
　清油調搽先以温湯淨洗拭乾塗藥三二次効亦治<lb/>
　大人兩吻生瘡<lb/>
雞冠血塗方　治卒得浸滛瘡不早治則遶身周匝能<lb/>
　殺人外臺云浸滛瘡轉廣有汁多起於心<lb/>
　右以雄雞冠上刺血傅之日三五度<lb/>
簡要濟衆方浸滛瘡痛不可忍者發寒熱刺薊末水調<lb/>
<pb n="KR3e0078_WYG_116-39a"/>
傅瘡上乾即易之<lb/>
又方<lb/>
　　鯽魚<hi>一尾長三寸者</hi>豆豉<hi>一合</hi>
　右杵如膏塗之亦療馬鞍瘡<lb/>
又方<lb/>
　　苦瓠<hi>一兩</hi>蛇退<hi>燒半/兩</hi>露蜂房<hi>微炙半兩</hi>梁上塵<lb/>
　右為末油調塗<lb/>
又方<lb/>
<pb n="KR3e0078_WYG_116-39b"/>
　　伏龍肝<hi>七錢半</hi>亂髮<hi>燒七錢半</hi>
　右為末猪脂和塗<lb/>
又方以雞冠血和黄連末塗　煎鯽魚膏塗　生切鯽<lb/>
　魚片和鹽貼燒胡燕窠水和塗<lb/>
山妻年五十舊患發頥之處腠理虚疎每食則汗出<lb/>
成流一日忽成浸滛瘡濃汁所至輒皮破肉腐傅銀粉<lb/>
黄連黄丹枯礬之屬皆不騐用猪膽汁調蘆薈末塗<lb/>
之濃水即乾而愈<lb/>
<pb n="KR3e0078_WYG_116-40a"/>
熱汗浸漬成瘡玉粉散　七寳散<hi>並見瘡疿子門</hi>
　　　天疱瘡<lb/>
天疱瘡即丹毒之類而有疱者由天行少陽相火為病<lb/>
故名天疱為火熱客於皮膚間外不得發洩熱血液結<lb/>
而成泡如豌豆瘡根赤頭白或頭亦赤隨處而起若自<lb/>
裏逹於外發在春夏三焦俱熱則服通聖散若止從<lb/>
頭項兩手起者此上焦熱也則服凉膈散若從身半已<lb/>
下起者則服黄連解毒和四物湯若發於秋冬則宜<lb/>
<pb n="KR3e0078_WYG_116-40b"/>
升麻葛根犀角或加蘗苓一二味外傅如馬齒莧呉藍<lb/>
赤小豆苧根之類皆觧毒消腫可用於初起之時或蚶<lb/>
殻或龜甲水龍骨各煆存性則収濕熱生肌可用於<lb/>
浸淫之後<lb/>
　　　痤<lb/>
痤小癤世謂之熱癤是也王註云大如酸棗或如豆色<lb/>
赤而内有膿血也<lb/>
海藏云汗出見濕乃生痤疿疿為瘡癤也<lb/>
<pb n="KR3e0078_WYG_116-41a"/>
勞汗當風寒薄為皶欝乃痤　痤色赤䐜内有濃血<lb/>
旋覆花丸<lb/>
　　旋覆花<hi>三兩</hi>防風　白芷　甘菊花　南星　半夏<lb/>
　　石膏　川芎　陳皮　白附子<hi>各半兩</hi>蝎稍　僵蠶<lb/>
　　<hi>炒各三錢</hi>
　右件末薑汁糊丸梧桐子大薑湯下三五十丸食後<lb/>
　服<lb/>
黑末子　治癤毒<lb/>
<pb n="KR3e0078_WYG_116-41b"/>
　用羊角連内骨燒存性為末酒調三錢分上下服之<lb/>
　瘡可散<lb/>
　按此方未嘗用服盖秘方也常治面上或身卒得<lb/>
　赤㿀或痒或瘭毒不治殺人以羖羊角燒存性研令<lb/>
　極細末以雞子清調塗之甚効本草亦云然<lb/>
　　　瘡疿子<lb/>
千金云凡熱瘡起便生白膿即令俗名膿窠瘡是也其<lb/>
初起即淺但出黄汁名肥瘡又名黄爛瘡初作亦如肥<lb/>
<pb n="KR3e0078_WYG_116-42a"/>
瘡喜著手足常相對生隨月生死痛癢坼裂春夏秋<lb/>
冬隨瘥劇者名瘑瘡治法已見疥門<lb/>
膿胞瘡　治熱為主<lb/>
　　黄芩　黄連　大黄<hi>各三錢</hi>蛇床子　寒水石<hi>二錢</hi>
　　黄丹<hi>五分</hi>白礬<hi>一/錢</hi>輕粉　白芷　無名異<hi>各少許</hi>木香<lb/>
　　<hi>少許痛者加</hi>
　右為細末麻油調塗<lb/>
又方<lb/>
<pb n="KR3e0078_WYG_116-42b"/>
　　蕎麥麵<hi>一兩</hi>硫黄<hi>八錢/研</hi>水銀制鉛<hi>一錢研</hi>或油或豬膽<lb/>
　汁調搽<lb/>
白蒺藜散　治熱毒瘡瘙痒心神壅躁<lb/>
　　白蒺藜<hi>炒去刺</hi>白鮮皮　防風　川大黄<hi>剉炒</hi>赤芍藥<lb/>
　　梔子仁　子芩　麥門冬<hi>去心焙</hi>𤣥參　枳梗<hi>去蘆</hi>
　　甘草<hi>炙赤剉</hi>前胡<hi>去蘆各一兩</hi>
　右為細末每服二錢食後用薄荷湯調服<lb/>
蜜陀僧散　治熱毒惡瘡臭爛乆不生肌<lb/>
<pb n="KR3e0078_WYG_116-43a"/>
　　蜜陀僧　雄黄　雌黄　定粉<hi>各半兩</hi>膩粉<hi>三錢</hi>
　右為細末先用栁枝一握生甘草一兩搥碎以漿二<lb/>
　升煎六七沸去滓稍熱淋洗瘡淨拭乾傅之<lb/>
白金散　治風毒攻注遍身及手足生熱瘡疼痛出<lb/>
　黄水<lb/>
　用桂府滑石為細末先用虎杖甘草豌豆各等分約<lb/>
　半兩許水二椀煎上項藥至一椀去滓㣲熱淋洗瘡<lb/>
　水冷拭乾上摻滑石末令通身便睡至明决愈<lb/>
<pb n="KR3e0078_WYG_116-43b"/>
玉粉散　治熱汗浸漬成瘡腫痒焮痛<lb/>
　　定粉<hi>一兩</hi>蛤粉<hi>九兩/半</hi>白石脂　白龍骨　石膏<hi>各半兩</hi>
　　滑石<hi>八兩半</hi>寒水石<hi>燒通赤放淨地上/冷出火毒一兩</hi>粟米粉<hi>二兩</hi>
　右為細末研匀每用些少乾摻濕處<lb/>
七寳散　治熱汗浸漬成瘡痒痛不止<lb/>
　　黄茋　當歸　防風　荆芥穗　地骨皮　木通<lb/>
　　<hi>各二兩</hi>白礬<hi>一兩</hi>
　右為細末毎用藥一兩水三大椀煎五六沸濾去<lb/>
<pb n="KR3e0078_WYG_116-44a"/>
　滓稍熱淋渫患處避風少時<lb/>
赤石脂散　治疿子磨破成瘡用此止痛生肌<lb/>
　　赤石脂<hi>細研</hi>黄檗<hi>去粗/皮剉</hi>臘茶末<hi>各半/兩</hi>白麫<hi>二/兩</hi>龍腦<hi>半錢</hi>
　　<hi>另研</hi>
　右為細末研匀每用時綿揾撲之<lb/>
龍腦粉方　治疿瘡痒痛<lb/>
　　龍腦<hi>一錢研</hi>粟米粉<hi>五兩</hi>
　右研匀先用棗葉湯洗後用綿揾撲之<lb/>
<pb n="KR3e0078_WYG_116-44b"/>
玉女英　治疿瘡痒痛<lb/>
　　滑石<hi>半兩細研</hi>菉豆粉<hi>四兩㣲炒</hi>
　右研匀以綿揾撲之一方有棗葉一兩<lb/>
棟花粉傅方　治疿子瘙痒<lb/>
　右用苦棟花不拘多少焙乾為末入蚌粉滑石末<lb/>
　各少許研匀日頻傅之<lb/>
治暑月汗漬腋下生疿瘡<lb/>
　右取蠟雪水和蛤粉傅之<lb/>
<pb n="KR3e0078_WYG_116-45a"/>
戴院使治疿子用香撲粉入朴硝末如常撲使更入少<lb/>
許枯礬末<lb/>
治熱疿瘡徧身如蠶子用不灰木棗葉為末瘡上搽<lb/>
之即止　又法用茨菰葉隂乾為末傅之　又方用臘<lb/>
雪以瓶収貯遇生疿時以所化水塗傅　又方用黄𤓰<lb/>
切斷擦疿子上即安　又方用棗葉煎湯浴之　又方<lb/>
用蚌粉四兩菉豆粉二兩滑石一兩為末乾擦之<lb/>
　　　㾦㿔<lb/>
<pb n="KR3e0078_WYG_116-45b"/>
夫人陽氣外虚則多汗汗出當風風氣搏於肌肉與<lb/>
熱氣并則生㾦㿔状如麻豆甚者漸大搔之則成瘡也<lb/>
羚羊角散　治風熱皮膚生㾦㿔痒痛<lb/>
　　羚羊角<hi>屑</hi>烏蛇肉<hi>酒/浸</hi>川大黄<hi>酒浸/製</hi>𤣥參<hi>去蘆各一兩</hi>
　　枳殻<hi>去穰麩炒</hi>白蒺藜　甘草<hi>各半/兩炙</hi>秦芄<hi>去蘆/土</hi>防風<hi>去蘆</hi>
　　<hi>各七錢半</hi>
　右件㕮咀每服五錢水一中盞煎至七分去粗入牛<lb/>
　蒡根汁半合更煎一兩沸温服不拘時候<lb/>
<pb n="KR3e0078_WYG_116-46a"/>
秦艽湯　治風熱毒氣客於皮膚徧身生㾦㿔如蔴豆<lb/>
　　秦艽<hi>去蘆一兩</hi>防風<hi>去/蘆</hi>黄芩　麻黄<hi>去/節</hi>甘草<hi>炙/</hi>𤣥參<hi>去蘆</hi>
　　犀角屑　牛蒡子<hi>炒</hi>枳殻<hi>去穰/麩炒</hi>川升麻<hi>各七錢半</hi>
　右件㕮咀每服五錢水一中盞煎至七分去粗温服<lb/>
　不拘時<lb/>
當歸飲子　治心血凝滯内藴風熱發見皮膚徧身<lb/>
　瘡疥或痒或痛或膿水浸滛或發赤疹㾦㿔<lb/>
　　當歸<hi>去蘆</hi>白芍藥　川芎　生地黄　白蒺藜<lb/>
<pb n="KR3e0078_WYG_116-46b"/>
　　防風<hi>去蘆</hi>荆芥穗<hi>各一/兩</hi>何首烏<hi>去/蘆</hi>黄茋<hi>去/蘆</hi>甘草<hi>炙各半兩</hi>
　右㕮咀每服四錢水一盞半薑五片煎至八分去粗<lb/>
　温服不拘時<lb/>
烏蛇散　治風熱徧身生㾦㿔瘙痒<lb/>
　　烏蛇肉<hi>酒浸二兩</hi>𦍑活<hi>去蘆</hi>白鮮皮　桂心　炙甘草<lb/>
　　枳殻<hi>去穣麩炒</hi>蒲黄<hi>炒/</hi>蔓荆子　川芎　當歸<hi>去蘆各半兩</hi>
　　天麻　麻黄<hi>去節</hi>秦艽<hi>去/蘆</hi>牛蒡子<hi>炒/</hi>藁本<hi>去蘆</hi>白殭<lb/>
　　蠶<hi>炒各七錢半</hi>
<pb n="KR3e0078_WYG_116-47a"/>
　右為細末每服二錢温酒調下不拘時<lb/>
荆芥散　治風熱皮膚瘙痒生㾦㿔<lb/>
　　荆芥　赤茯苓<hi>去皮</hi>苦參<hi>去蘆各一兩</hi>蔓荆子　天麻<lb/>
　　人參<hi>去蘆</hi>防風　獨活<hi>各去/蘆</hi>枳殻<hi>麩炒各/半兩</hi>牛蒡子<hi>炒</hi>
　　黄芩<hi>各七錢半</hi>烏蛇肉<hi>二兩酒浸</hi>
　右為細末每服同前法<lb/>
防風散　治風㾦㿔<lb/>
　　防風<hi>去蘆</hi>杏仁<hi>䴸炒另/研為泥</hi>白殭蠶<hi>炒各/二兩</hi>甘草<hi>炙一兩</hi>
<pb n="KR3e0078_WYG_116-47b"/>
　右為細末每服三錢空心蜜水調下或温酒調服<lb/>
　亦得日進二服<lb/>
牛膝散　治風㾦㿔<lb/>
　右用牛膝酒浸搗為末每服二錢食前温酒調下<lb/>
　兼治骨疽風癩皆効<lb/>
蒺藜散治風瘙痒生㾦㿔<lb/>
　　白蒺藜　秦艽<hi>去蘆</hi>赤茯苓<hi>去皮各/一兩</hi>𦍑活　苦參<hi>並去</hi>
　　<hi>蘆</hi>黄芩　細辛<hi>去苖各/半兩</hi>枳殻<hi>七錢半去/穰麩炒</hi>烏蛇肉<hi>三兩</hi>
<pb n="KR3e0078_WYG_116-48a"/>
　　<hi>酒浸</hi>
　右為細末煉蜜和丸如梧桐子大每服三十丸温<lb/>
　蜜湯送下不拘時候<lb/>
黒龍丸　治風毒上攻頭面多生㾦㿔<lb/>
　　𦍑活<hi>去蘆</hi>薄荷葉　蔓荆子　細松烟墨　獨活<hi>去蘆</hi>
　　<hi>各一兩</hi>川芎　甘草<hi>炙/</hi>白附子<hi>炮</hi>山梔子　白芷<lb/>
　　防風<hi>去蘆</hi>荆芥穗　天南星<hi>薑/製</hi>草烏頭<hi>生/</hi>白殭蠶<hi>炒</hi>
　　川烏頭<hi>炮去皮各半兩</hi>
<pb n="KR3e0078_WYG_116-48b"/>
　右為細末煉蜜和丸每一兩作十丸每服一丸細嚼<lb/>
　茶湯或温酒送下食後服<lb/>
莽草膏　治風瘙痒皮膚生㾦㿔<lb/>
　　莽草<hi>一兩</hi>當歸<hi>去/蘆</hi>芎藭　大㦸<hi>去皮</hi>川椒　生附子<lb/>
　　細辛<hi>去苖</hi>赤芍藥　芫花　躑躅花　蒴藋<hi>各三兩</hi>
　右細末用醋三升浸一宿用猪脂三斤同煎令附子<lb/>
　色黄為度綿濾去粗每塗摩病處日三五上<lb/>
治風瘙痒皮膚生㾦㿔瘙之成瘡宜用此粉身即瘥<lb/>
<pb n="KR3e0078_WYG_116-49a"/>
　　芎藭　麻黄根<hi>剉</hi>白芷<hi>各三/兩</hi>雷丸<hi>五/兩</hi>藿香<hi>二兩</hi>藜蘆<lb/>
　　<hi>一兩半</hi>
　右為細末入英粉五兩相和令匀逐日粉身上<lb/>
治風熱皮膚瘙痒搔之生㾦㿔粉身<lb/>
　　麻黄根<hi>五兩</hi>蛇床子<hi>肆/兩</hi>白蒺藜　白礬<hi>各二兩</hi>白米粉<lb/>
　　<hi>二升</hi>
　右為細末用疎生絹袋盛即粉身<lb/>
治風瘙皮膚生㾦㿔搔之腫痒柳枝湯洗之<lb/>
<pb n="KR3e0078_WYG_116-49b"/>
　　柳枝　桃枝　蒴藋　苦參<hi>各五兩</hi>槐白皮<hi>各剉細四兩</hi>
　　茵蔯　狼毒　青葙葉　麻黄<hi>各三兩</hi>
　右細剉和匀每取一斤用水五斗煮取四斗去粗更<lb/>
　入鹽及<graphic n="KR2761" url="https://raw.githubusercontent.com/kanripo/KR-Gaiji/master/images/KR2761.png" mimeType="image/png"/>硝各二兩攪匀看冷熱於温室中洗浴<lb/>
　浴罷衣覆出汗瘥切慎外風<lb/>
治風熱皮膚生㾦㿔苦痒成疥丹參湯洗之<lb/>
　　丹參　苦參<hi>各四兩</hi>蛇床子<hi>生用三兩</hi>
　右件藥用水一斗五升煎至七升去粗乗熱洗之<lb/>
<pb n="KR3e0078_WYG_116-50a"/>
治皮膚風熱生瘡㾦㿔或痒痛宜用垂柳湯洗之<lb/>
　　垂楊柳<hi>一斤</hi>杏仁<hi>二/兩</hi>白礬<hi>生用二兩</hi>
　右件用水一斗五升煎去七升去粗於無風處洗浴<lb/>
　極妙<lb/>
　<lb/>
　<lb/>
　<lb/>
　<lb/>
<pb n="KR3e0078_WYG_116-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　證治凖繩卷一百十六<lb/>
</p>
<p>
</p>
  </div>
</body>
</text>
</TEI>
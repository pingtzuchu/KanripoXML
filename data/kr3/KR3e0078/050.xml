<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證治凖繩卷五十</head> <lb/>
    <p>
<pb n="KR3e0078_WYG_050-1a"/>
欽定四庫全書<lb/>
　證治凖繩卷五十<lb/>
　　　　　　　　　　　　　明　王肯堂　撰<lb/>
　傷寒<lb/>
　　勞復食復<lb/>
　　　女勞復<lb/>
　龎病新差後氣血津液虚耗慎勿為諸勞動事凡言語思<lb/>
　慮勞神梳浴澡頮勞力勞則生熱而復病如初也又新瘥<lb/>
<pb n="KR3e0078_WYG_050-1b"/>
　後精髓枯燥切不可為房事犯房事勞復必死魏督郵顧<lb/>
　子獻病瘥後華佗囑之慎勿勞事餘事尚可女勞即死此<lb/>
　是女勞復非隂陽易也又素問云病熱而有所遺者是新<lb/>
　瘥後腸胃尚弱若多食則難消化而復病如初也此是食<lb/>
　復新瘥强人足兩月虚弱人足百日則無復病矣<lb/>
大病瘥後勞復者枳實梔子湯主之若有宿食者加大<lb/>
黄如博碁子大五六枚<hi>成病有勞復有食復傷寒新瘥血氣未平餘熱未盡且作勞動</hi>
<hi>病者名曰勞復病熱少愈而强之熱有所藏因其穀氣留摶兩陽相合而病者名曰食復勞復則熱氣浮越與</hi>
<pb n="KR3e0078_WYG_050-2a"/>
<hi>枳實梔子䜴湯以解之不待虚煩懊憹也食復則胃有宿積加大黄以下之不待腹滿譫語之候也</hi>
枳實梔子豉湯方<lb/>
　　枳實<hi>三枚炙</hi>　梔子<hi>十四枚/擘</hi>　豉<hi>一升綿裹</hi>
　右三味以清漿水七升空煮取四升内枳實梔子煮<lb/>
　取二升下豉更煮五六沸去滓溫分再服覆令微似<lb/>
　汗<hi>傷寒之邪自外入勞復之邪自内發發汗吐下當隨宜施治也</hi>
　<hi>枳實梔子豉湯則應吐劑此云覆令微似汗出者以其熱聚於上苦則吐之熱散於表者苦則發之内經</hi>
　<hi>曰火淫所勝以苦發之此之謂也</hi>
<pb n="KR3e0078_WYG_050-2b"/>
傷寒瘥已後更發熱者小柴胡湯主之脈浮者以汗解<lb/>
之脈沈實者以下解之<hi>瘥後餘熱未盡更發熱者與小柴胡湯以和解之脈浮者熱在</hi>
<hi>表也故以汗解脈沈者熱在裏也故以下解之</hi>
海大抵勞者動也動非一種有内外血氣之異焉若勞<lb/>
乎氣則無力與精神者法宜微舉之若勞乎血與筋骨<lb/>
者以四物之類補之若勞在脾内為中州調中可已此<lb/>
為有形病也但見外證則謂之復病非為勞也如再感<lb/>
風寒是已<lb/>
<pb n="KR3e0078_WYG_050-3a"/>
許記有人患傷寒得汗數日忽身熱自汗脈弦數心不<lb/>
得寧真勞復也予診之曰勞心之所致神之所舍未復<lb/>
其初而又勞傷其神榮衛失度當補其子益其脾解其<lb/>
勞庶幾得愈授以補脾湯佐以小柴胡湯解之或者難<lb/>
曰虚則補其母今補其子何也予曰子不知虚勞之異<lb/>
乎難經曰虚則補其母實則瀉其子此虚當補母人所<lb/>
共知也千金曰心勞甚者補脾氣以益之脾王則感之<lb/>
於心矣此勞則當補子人所未聞也蓋母生我者也子<lb/>
<pb n="KR3e0078_WYG_050-3b"/>
繼我而助我者也方治其虚則補其生我者如錦囊所<lb/>
謂本骸得氣遺體受䕃同義方治其勞則補其助我者<lb/>
與荀子言未有子富而父貧同義此治虚與勞所以異<lb/>
也<lb/>
補脾湯治傷寒得汗差後脾胃傷冷物胸膈不快尋常<lb/>
　血氣不和<lb/>
　　人參　白术　甘草　橘皮<hi>去白</hi>　青皮<hi>去白</hi>
　　乾薑<hi>各等分</hi>
<pb n="KR3e0078_WYG_050-4a"/>
　右為末每服三錢水一盞煎數沸熱服入鹽㸃亦得<lb/>
海麥門冬湯治勞復氣欲絶者用之有効能起死囘生<lb/>
　　麥門冬<hi>去心一兩</hi>　甘草<hi>炙二兩/</hi>　粳米<hi>半合</hi>
　右為細末水二盞煎粳米令熟去米約湯一小盞半<lb/>
　入藥五錢匕棗二枚去核新竹葉一十五片同煎至<lb/>
　一盞去渣溫服不能服者綿滴口中又治小兒不能<lb/>
　灌藥者宜用此綿滴法　此方不用石膏以其三焦<lb/>
　無火熱也兼自欲死之人陽氣將絶者故不用石膏<lb/>
<pb n="KR3e0078_WYG_050-4b"/>
　若加人參大妙<lb/>
外大病後不足病虚勞補虚取七嵗以下五嵗以上黄<lb/>
牛乳一升水四升煎至一升如人饑稍稍飲不得多期<lb/>
十日服不住佳<lb/>
肘治篤病新起早勞食飲多致勞復欲死燒鼈甲服方<lb/>
寸匕<lb/>
活雄鼠屎湯　治勞復<lb/>
　　梔子<hi>十四枚</hi>　雄鼠屎<hi>二七粒兩/頭尖者是</hi>　枳殻<hi>三枚炒</hi>
<pb n="KR3e0078_WYG_050-5a"/>
　右為細末每服四錢水一盞半入蔥白二寸香豉三<lb/>
　十粒同煎一盞分二服勿令病人知鼠屎<lb/>
七味蔥白湯　治傷寒或因起動勞復或因吃食稍多<lb/>
　皆成此候若復甚者一如傷寒初有此證宜服此方<lb/>
　　蔥白<hi>連鬚</hi>　乾葛<hi>二錢/</hi>　新豉<hi>半合/</hi>　生薑<hi>切一合</hi>
　　麥門冬<hi>去心</hi>　熟地黄<hi>各三/錢</hi>流水<hi>四升以杓揚之</hi>
　右七味用清水煎三分減二去滓分二服漸漸服之<lb/>
　取汗<lb/>
<pb n="KR3e0078_WYG_050-5b"/>
千金方　治勞復或食復發熱者<lb/>
　　梔子仁　石膏<hi>各三錢</hi>　豭鼠屎<hi>十四/粒</hi>　豉<hi>半合</hi>
　右用水二鍾煎至一鍾去滓通口服之<lb/>
補中益氣湯　治勞復發熱氣高而喘身熱而煩四肢<lb/>
　怠惰<lb/>
　　人參<hi>二錢</hi>　白术<hi>土炒</hi>　軟苗柴胡　陳皮<lb/>
　　白芍藥<hi>各一錢</hi>黄茋<hi>各一錢/二分</hi>　甘草　升麻<hi>各五分</hi>
　　當歸身<hi>一錢二分</hi>
<pb n="KR3e0078_WYG_050-6a"/>
　右作一服用水二鍾煎至八分去滓溫服　若下元<lb/>
　隂火動或夢中失精或虚勞煩盛或自汗隂虚不足<lb/>
　者加知母黄檗<hi>各一錢</hi>五味子<hi>九/粒</hi>麥門冬<hi>一錢半</hi>主之若<lb/>
　兼有宿食不消心下痞者去升麻人參加枳實黄連<lb/>
　<hi>各一錢</hi>主之若不能眠者加逺志酸棗仁<hi>各一/錢</hi>茯神<hi>一錢</hi>
　<hi>半</hi>主之凡脈弱人虚倍用人參自汗盜汗倍用黄茋<lb/>
　食少胃弱倍用白术外熱多倍加軟苗柴胡之類<lb/>
吳大凡病新瘥後血氣虚弱餘熱末盡古人所謂如大<lb/>
<pb n="KR3e0078_WYG_050-6b"/>
水浸牆水退則牆蘇不可犯之但宜安卧守靜以養其<lb/>
氣設或早起勞動則血氣沸騰而發熱也經言脈浮者<lb/>
以汗解之脈實者以下解之若不可汗不可下宜小柴<lb/>
胡湯隨證増損以和之或濈然汗出而解或寒顫汗出<lb/>
而解也凡新瘥後虚煩不得眠者參胡温膽湯加酸棗<lb/>
仁主之凡虚羸少氣氣逆欲嘔者竹葉石膏湯主之虚<lb/>
熱燥渴者亦用此湯去半夏主之活人書治勞復身熱<lb/>
者豭鼠屎湯主之千金治勞復以麥門冬湯主之易老<lb/>
<pb n="KR3e0078_WYG_050-7a"/>
加人參以益元氣也若身熱食少無力者以參胡三白<lb/>
湯或補中益氣湯増損主之如無熱而下虚有寒者以<lb/>
黄茋建中湯虚甚者以大建中湯人參養榮湯之類主<lb/>
之若隂虚火動者必少加知母黄檗以救腎水也<lb/>
凡新瘥後只宜先進白稀粥湯次進濃者又次進糜粥<lb/>
亦須少少與之常令不足則可不可盡意過食之也其<lb/>
諸般肉食等物皆不可食經言病人新差脈已解但日<lb/>
暮微煩者此食穀早或多故也蓋胃弱不能消化宜減<lb/>
<pb n="KR3e0078_WYG_050-7b"/>
穀則愈矣經言食復發熱者以枳實梔子豉湯主之如<lb/>
宿食内結大便不去者加大黄如圍碁子大五六枚下<lb/>
之又曰食復發熱不解者以柴胡湯加減隨證用之若<lb/>
食少胃弱痞悶者以四君子湯為主而加味以主之如<lb/>
有表熱加軟苗柴胡内外有熱少佐黄芩心下痞悶心<lb/>
煩有内熱加枳實黄連如不眠更加酸棗仁有痰加橘<lb/>
紅半夏嘔吐者亦加之如米食不化加神麴麥糵肉食<lb/>
不化加棠毬子枳實青皮之類消尅之也貴在通變而<lb/>
<pb n="KR3e0078_WYG_050-8a"/>
已<lb/>
凡男子大病瘥後早犯女色而為病者名曰女勞復也<lb/>
其候頭重不舉目中生花腰背疼痛或小腹裏急絞痛<lb/>
或憎寒發熱或時隂火上衝頭面烘熱心胸煩悶活人<lb/>
書以豭鼠屎湯主之有熱者以竹皮湯燒裩散主之千<lb/>
金方以赤衣散主之虚弱者以人參三白湯調下赤衣<lb/>
散為妙若小腹急痛脈沈逆冷者以當歸四逆湯加附<lb/>
子吳茱萸送下赤衣散救之仍以吳茱萸一升酒拌炒<lb/>
<pb n="KR3e0078_WYG_050-8b"/>
熨小腹為佳凡卵縮入腹離經脈見者死不可救也<lb/>
竹皮湯　治女勞復頭重不舉目中生花腹内絞痛有<lb/>
　熱者<lb/>
　　青竹皮<hi>刮取半升</hi>
　右用水二鍾煎至七分溫服之<lb/>
千金赤衣散　治女勞復并隂易<lb/>
　　室女月經布近隠處者燒灰用白湯下日三服<lb/>
凡酒味苦辛乃大熱有毒者也且大寒惟酒不冰其熱<lb/>
<pb n="KR3e0078_WYG_050-9a"/>
可見也蓋傷寒熱病本熱未解而欲飲酒則轉加熱盛<lb/>
而病増劇若脈弦大者須用小柴胡湯加葛根黄連烏<lb/>
梅主之若脈洪大者以人參白虎湯加葛根黄連主之<lb/>
或竹葉石膏湯黄連解毒湯皆可用多加雞矩子尤妙<lb/>
　　　瘥後諸病<lb/>
水氣大病瘥後從腰以下有水氣者牡蠣澤瀉散主之<lb/>
<hi>成大病差後脾胃氣虚不能制約腎水歸於隧道故水溢下焦腰以下為腫也金匱要畧曰腰以下腫當利小</hi>
<hi>便與牡蠣澤瀉散利小便而散水也</hi>
<pb n="KR3e0078_WYG_050-9b"/>
牡蠣澤瀉散方<lb/>
　　牡蠣<hi>熬</hi>　澤瀉　括蔞根　蜀漆<hi>洗去/脚</hi>葶藶<hi>煞</hi>
　　蔏陸根<hi>熬</hi>海藻<hi>洗去鹹以上各等分</hi>
　右七味異搗下篩為散更入臼中治之白飲和服方<lb/>
　寸匕小便利止後服日三<lb/>
　<hi>鹹味湧泄牡蠣澤瀉海藻之鹹以泄水氣内經曰濕淫於内平以苦佐以酸辛以苦泄之蜀漆葶藶括蔞</hi>
　<hi>蔏<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>之酸辛與苦以導腫濕</hi>
喜唾大病瘥後喜唾久不了了者胃上有寒當以丸藥<lb/>
<pb n="KR3e0078_WYG_050-10a"/>
溫之宜理中丸<hi>成汗後陽氣不足胃中虚寒不内津液故喜唾不了了與理中丸以温其胃加</hi>
<hi>益智仁更佳</hi>
　千金方瘥後口乾喜唾或咽痛用大棗十枚烏梅三<lb/>
　箇共搗細入煉蜜丸如棗核大含口中徐徐嚥下或<lb/>
　咽痛不愈者以山豆根涼水浸含嚥苦汁亦佳<lb/>
欲吐傷寒解後虚羸少氣氣逆欲吐者竹葉石膏湯主<lb/>
之<hi>成傷寒解後津液不足而虚羸餘熱未盡熱則傷氣故少氣氣逆欲吐與竹葉石膏湯調胃而散熱</hi>
竹葉石膏湯方<lb/>
<pb n="KR3e0078_WYG_050-10b"/>
　　竹葉<hi>二把</hi>石膏<hi>一觔/</hi>半夏<hi>半升/洗</hi>人參<hi>三兩</hi>
　　甘草<hi>二兩</hi>粳米<hi>半升/</hi>麥門冬<hi>一升去心</hi>
　右七味以水一斗煮取六升去滓内粳米煮米熟湯<lb/>
　成去米溫服一升日三服<lb/>
　<hi>辛甘發散而除熱竹葉石膏甘草之甘辛以發散餘熱甘緩脾而益氣麥門冬人參粳米之甘以補不足</hi>
　<hi>辛者散也氣逆者欲其散半夏之辛以散逆氣</hi>
日暮微煩病人脈已解而日暮微煩以病新瘥人强與<lb/>
穀脾胃氣尚弱不能消穀故令微煩損穀則愈<hi>陽明王於申酉</hi>
<pb n="KR3e0078_WYG_050-11a"/>
<hi>戌宿食在胃故日暮微煩當小下之以損宿食只用梔子䜴湯痞鞕加枳實</hi>
　以前俱出仲景書　以後續増<lb/>
　補遺<lb/>
驚悸茯神散　治傷寒後虚羸心氣乏力弱驚悸多忘<lb/>
　　茯神　黄茋　菖蒲<hi>各一兩</hi>白芍藥　人參<hi>各半兩</hi>
　　逺志<hi>去骨半七錢</hi>
　右㕮咀每服五錢水一中盞入棗三枚煎至六分去<lb/>
　滓溫服<lb/>
<pb n="KR3e0078_WYG_050-11b"/>
龍齒丸　治傷寒後伏熱在心心虚驚悸<lb/>
　　龍齒　　人參　　生乾地黄　　茯神<hi>各一兩</hi>
　　逺志<hi>去骨</hi>鐵粉<hi>細研兩/各半</hi>黄連<hi>去鬚/</hi>　馬牙硝<hi>細研</hi>
　　防風<hi>各七錢半</hi>麝香<hi>細研/五分</hi>麥門冬<hi>去心焙一兩半</hi>
　右為細末都研令勻煉蜜為丸如梧子大每服二十<lb/>
　丸竹葉金銀湯下不拘時服<lb/>
温膽湯　治傷寒瘥後調理<lb/>
　　半夏<hi>湯泡</hi>茯苓<hi>去皮/</hi>陳皮<hi>去白/</hi>枳實<hi>炒各二錢</hi>
<pb n="KR3e0078_WYG_050-12a"/>
　　竹茹<hi>一錢</hi>甘草<hi>半錢</hi>
　右作一服水二鍾生薑三片煎至一鍾不拘時服<lb/>
加味温膽湯　治瘥後心膽虚怯觸事易驚夢寐不安<lb/>
　氣鬱生涎涎與氣搏變生諸證或短氣困乏或復自<lb/>
　汗四肢浮腫飲食無味心虚煩悶坐卧不安<lb/>
　　枳實<hi>䴸炒</hi>半夏<hi>湯炮/</hi>白茯苓<hi>去皮</hi>橘紅<lb/>
　　人參<hi>各一錢半</hi>竹茹　　香附　　　麥門冬<hi>去心</hi>
　　柴胡　　桔梗<hi>各一錢</hi>甘草<hi>半錢</hi>
<pb n="KR3e0078_WYG_050-12b"/>
　右作一服水二鍾生薑三片紅棗二枚煎至一鍾不<lb/>
　拘時服<lb/>
煩熱柴胡湯　治傷寒後夾勞五心煩熱背膊疼痛手<lb/>
　足無力不能飲食<lb/>
　　柴胡　　赤茯苓　鼈甲<hi>去裙襴醋浸炙</hi>　黄茋<hi>各一兩</hi>
　　秦芁　　地骨皮　黄芩<hi>去黑心</hi>　枳殻<hi>去瓤䴸炒</hi>
　　葛根<hi>各半兩</hi>甘草<hi>炙/</hi>　人參<hi>各七錢半</hi>
　右㕮咀每服四錢水一盞半煎至七分不拘時温服<lb/>
<pb n="KR3e0078_WYG_050-13a"/>
虚汗鼈甲散　治傷寒後虚羸盜汗不止四肢無力向<lb/>
　晚増寒<lb/>
　　鼈甲<hi>去裙襴醋炙黄</hi>附子<hi>炮坼去/皮臍</hi>甘草<hi>炙/</hi>肉蓯蓉<hi>酒浸去皮炙乾</hi>
　　人參　黄茋　熟地黄　桃仁<hi>去皮尖雙仁䴸炒</hi>
　　枳殻<hi>去瓤䴸炒</hi>杜仲<hi>炙黄/</hi>五味子　柴胡　牛膝<hi>各七錢半</hi>
　　牡蠣<hi>煆</hi>　蒼术<hi>炒各一兩</hi>
　右㕮咀每服五錢水一大盞生薑半分棗三枚煎至<lb/>
　五分不拘時溫服<lb/>
<pb n="KR3e0078_WYG_050-13b"/>
治傷寒後虚羸日夜汗出不止心燥口乾咽喉不利<lb/>
　　黄雌雞<hi>一隻腸肚淨去理如常法</hi>牡蠣<hi>煅粉/</hi>麻黄根<hi>各二兩</hi>
　　肉蓯蓉<hi>一兩酒浸一宿刮去鱗甲切</hi>
　右先將雞麻黄根以水七大盞煮取汁三大盞去雞<lb/>
　麻黄根後下肉蓯蓉牡蠣煎取一盞半去滓分三服<lb/>
　空心午前夜後臨卧時服<lb/>
治大病差後多虚汗<lb/>
　　龍骨　　牡蠣<hi>煅粉</hi>麻黄<hi>各等分</hi>
<pb n="KR3e0078_WYG_050-14a"/>
　右為末以粉身<lb/>
喘𠻳紫苑散　治傷寒後肺痿勞𠻳唾膿血腥臭連連<lb/>
　不止漸將羸瘦<lb/>
　　紫苑<hi>洗去苗土</hi>天門冬　貝母<hi>煨微黄各一兩</hi>生乾地黄<lb/>
　　桔梗<hi>各一兩半</hi>百合　　知母<hi>各七錢半</hi>
　右㕮咀每服四錢水一鍾半煎六分去滓溫服無時<lb/>
夢泄牡蠣散　治傷寒後虚損心多怔悸夜夢泄精<lb/>
　　牡蠣<hi>煅粉</hi>桂心　鹿茸<hi>酥炙/</hi>白芍藥　龍骨<hi>各一兩</hi>
<pb n="KR3e0078_WYG_050-14b"/>
　　甘草<hi>炙半兩</hi>
　右㕮咀每服五錢水一大盞生薑一錢棗三枚煎至<lb/>
　五分去滓食前温服<lb/>
麢羊角丸　治傷寒夜夢精泄不禁身體枯燥瘦瘠骨<lb/>
　立者<lb/>
　　麢羊角屑　犀角屑　石龍芮　韮子<hi>炒</hi>龍骨<lb/>
　　硃砂<hi>細研水飛</hi>　鹿茸<hi>酒浸/炙</hi>澤瀉<hi>各一兩半</hi>桂心<lb/>
　　木香<hi>各一錢</hi>
<pb n="KR3e0078_WYG_050-15a"/>
　右為細末煉蜜和搗五七百杵丸如梧桐子大每服<lb/>
　三十丸食前用温酒下<lb/>
失音二瀝湯　治傷寒失音不語<lb/>
　　竹瀝　　荆瀝　　棃汁<hi>各三合</hi>
　右攪冷勻以綿濾過分温四服空心日晚各一服<lb/>
嘔噦人參湯　治傷寒後虚羸少力嘔噦氣逆<lb/>
　　人參　　白茯苓<hi>去皮</hi>半夏<hi>湯洗七/次炒</hi>陳皮<hi>去白</hi>
　　白术<hi>各半兩</hi>麥門冬<hi>去心/焙</hi>黄茋<hi>各一/兩</hi>　甘草<hi>炙二錢半</hi>
<pb n="KR3e0078_WYG_050-15b"/>
　右㕮咀每服五錢匕水一盞半生薑三片棗二枚擘<lb/>
　破同煎至八分去滓食前温服<lb/>
下利訶棃勒丸　治傷寒後膿血利下部疼痛<lb/>
　　訶棃勒<hi>去核炮</hi>人參<hi>各一/兩</hi>　白茯苓<hi>去皮/</hi>當歸<hi>焙</hi>
　　木香　　　白芷<hi>各七錢半</hi>　牡丹皮<hi>半兩</hi>
　右搗羅為末煉蜜和搗三五百杵丸如梧桐子大每<lb/>
　服三十丸食前米飲下日再服<lb/>
黄連丸　治傷寒熱病後熱毒下利膿血<lb/>
<pb n="KR3e0078_WYG_050-16a"/>
　　黄連<hi>炒七錢半</hi>烏梅肉<hi>炒二兩</hi>
　右為細末煉蜜入少蠟和搗五六百杵丸如梧桐子<lb/>
　大每服二十丸加至三十丸空心米飲下<lb/>
訶棃勒飲　治傷寒後氣不和自利無度<lb/>
　　訶梨勒<hi>四枚二生二煨去核</hi>　　草豆蔲<hi>四枚二生二煨去皮</hi>
　右㕮咀每服二錢匕漿水一盞煎至六分去滓空心<lb/>
　溫服<lb/>
燥腸丸　治傷寒汗下後大小便自利腹中痛者<lb/>
<pb n="KR3e0078_WYG_050-16b"/>
　　附子<hi>一枚炮</hi>　乾薑<hi>一兩</hi>　龍骨　　吳茱萸<lb/>
　　訶棃勒<hi>去核</hi>御米殻<hi>各半兩</hi>
　右為細末酒糊為丸如梧桐子大每服三十丸温水<lb/>
　下利止勿服<lb/>
腰痛治傷寒發汗吐下後體虚元臟積冷氣刺腰痛轉<lb/>
　動艱難<lb/>
　　原蠶蛾<hi>半斤</hi>　　糯米<hi>半升</hi>
　右二味同炒令米色焦然後搗羅為末每用半兩以<lb/>
<pb n="KR3e0078_WYG_050-17a"/>
　米醋調如稀糊入銚子内煎攪令稠乗熱攤於蠟紙<lb/>
　上貼痛處以帛纒縛冷即易之<lb/>
杜仲酒　治傷寒後體虚元臟挾風冷腰膝疼痛行履<lb/>
　不得<lb/>
　　杜仲<hi>去麄皮炙二兩</hi>　獨活<hi>半兩/</hi>　　附子<hi>炮裂去皮臍</hi>
　　牛膝<hi>各一兩</hi>　仙靈脾<lb/>
　右細剉用生絹袋盛以酒五升浸密封頭經七日後<lb/>
　開每日取三二合温服日三服未瘥再浸服<lb/>
<pb n="KR3e0078_WYG_050-17b"/>
不得眠梔子烏梅湯　治傷寒瘥後不得眠<lb/>
　　梔子　　　　黄芩<hi>各二錢</hi>　柴胡<hi>三錢</hi>
　　甘草<hi>一錢</hi>　　烏梅<hi>三箇去核</hi>
　右作一服水二鍾生薑三片竹葉十四片豆豉三十<lb/>
　粒煎至一鍾不拘時服<lb/>
發豌豆瘡千金方治豌豆瘡只以黄連一味酒炒水煎<lb/>
服之外以赤小豆為末入真青黛以雞子清和塗瘡上<lb/>
其效如神<lb/>
<pb n="KR3e0078_WYG_050-18a"/>
遺毒凡傷寒汗出不徹邪熱結耳後一寸二三分或耳<lb/>
下俱腫鞕者名曰發頥此為遺熱乗毒之所致也宜速<lb/>
消散則可若緩則成膿又為害也<lb/>
連翹敗毒散　治發頤初腫服此消之<lb/>
　　羌活<hi>中</hi>　獨活<hi>中/</hi>　連翹<hi>上/</hi>　荆芥<hi>中/</hi>　防風<hi>中</hi>
　　柴胡<hi>中</hi>　升麻<hi>下/</hi>　桔梗<hi>中/</hi>　甘草<hi>下/</hi>　川芎<hi>中</hi>
　　牛蒡子<hi>新瓦上炒研碎用  中</hi>當歸尾<hi>酒洗中</hi>
　　紅花<hi>酒洗下</hi>　　　蘇木<hi>下/</hi>　天花粉<hi>中</hi>
<pb n="KR3e0078_WYG_050-18b"/>
　右用水一鍾好酒一鍾同煎一鍾去滓徐徐温服如<lb/>
　未消加穿山甲蛤粉<hi>炒一錢</hi>腫至面者加香白芷<hi>一錢</hi>漏<lb/>
　蘆<hi>五分</hi>如大便燥實者加酒浸大黄<hi>一錢半</hi>壯者倍用之<lb/>
　凡内有熱或寒熱交作者倍用柴胡加酒洗黄芩<hi>一錢</hi>
　酒炒黄連<hi>一錢</hi>
消毒救苦散　消腫散毒用米醋調塗傅四圍留頭如<lb/>
　乾即又傅<lb/>
　　大黄<hi>三錢</hi>黄芩　　黄連　　黄檗　　芙蓉葉<lb/>
<pb n="KR3e0078_WYG_050-19a"/>
　　大薊根　白芨　　白斂　　天南星　半夏<lb/>
　　紅花　　檀花　　當歸尾　赤小豆<lb/>
　　白芷<hi>各一錢半</hi>朴硝　　雄黄<hi>另研末各一錢</hi>
一方用見腫消草生白芨白斂土大黄生大薊根野苧<lb/>
麻根共搗成餅入朴硝一錢和勻貼腫上留頭勿貼如<lb/>
乾即換之若更加山慈菇金線重樓根尤妙<lb/>
内托消毒散　治發頤有膿不可消者已破未破服之<lb/>
　　人參<hi>中</hi>　黄茋<hi>上/</hi>　防風<hi>中/</hi>　白芷<hi>中/</hi>　川芎<hi>中</hi>
<pb n="KR3e0078_WYG_050-19b"/>
　　當歸<hi>中</hi>　桔梗<hi>中/</hi>　連翹<hi>中/</hi>　升麻<hi>中/</hi>　柴胡<hi>中</hi>
　　金銀花<hi>中</hi>甘草節<hi>中</hi>
　右用水一鍾好酒一鍾同煎一鍾去滓徐徐温服瘡<lb/>
　破者以𤣥武膏貼之四圍赤腫不退者仍以前藥塗<lb/>
　之兼服臘礬丸最妙<lb/>
昏冒凡傷寒汗出愈後漸覺昏昏不醒如鬼<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>之狀或<lb/>
錯語呻吟者此因汗出未盡邪熱伏於心胞所致也活<lb/>
人書用知母麻黄湯以汗之但慮病後血氣俱虚豈可<lb/>
<pb n="KR3e0078_WYG_050-20a"/>
與發汗若脈弱人虚者只宜十味温膽湯加黄連主之<lb/>
若有寒熱潮熱日晡發熱者以小柴胡湯隨證増損主<lb/>
之<lb/>
傷寒瘥後虚弱治例<lb/>
當歸六黄湯　治傷寒新瘥後虚熱盜汗不止<lb/>
　　當歸身<hi>酒洗一錢五分</hi>黄檗<hi>炒/</hi>　　黄芩<hi>炒各/七分</hi>黄連<hi>炒五分</hi>
　　黄茋<hi>鹽水炙二錢</hi>　生地黄<hi>酒洗/</hi>熟地黄<hi>酒蒸各一錢</hi>
　右作一服水二鍾煎至八分食逺温服之<lb/>
<pb n="KR3e0078_WYG_050-20b"/>
加味黄茋建中湯　治陽虚無熱惡寒盜汗無力下虚<lb/>
　者<lb/>
　　黄茋　　白芍藥<hi>各二錢</hi>　當歸<hi>一錢半</hi>　人參<lb/>
　　白术　　麻黄根　　　牡蠣粉<hi>各一錢</hi>官桂<hi>五分</hi>
　　飴糖<hi>一匙</hi>大棗<hi>一枚</hi>
　右煎法同前<lb/>
滋隂補腎丸　治病後隂虚精血不足四肢少力心神<lb/>
　不寧夜夢遺精或虚熱盜汗飲食進少不為肌肉身<lb/>
<pb n="KR3e0078_WYG_050-21a"/>
　體羸弱面色青黄而無血色宜服此丸滋腎水制虚<lb/>
　火大有益也<lb/>
　　熟地黄<hi>酒蒸</hi>生地黄<hi>酒浸/</hi>白术<hi>各二兩</hi>人參<lb/>
　　麥門冬<hi>去心</hi>五味子　　當歸<hi>酒浸/</hi>白芍藥<hi>酒炒</hi>
　　川芎　　　黄茋<hi>鹽水炙</hi>　山藥　　蛤粉<hi>叧研極細</hi>
　　茯神<hi>去皮尖</hi>　砂仁<hi>各一/兩</hi>　知母<hi>炒一/兩半</hi>黄檗<hi>炒二兩</hi>
　右十六味共為細末煉蜜和成於石臼内杵千餘下<lb/>
　丸如梧桐子大每服五十丸空心淡鹽湯下<lb/>
<pb n="KR3e0078_WYG_050-21b"/>
加味補隂丸　治證同前<lb/>
　　黄檗<hi>鹽酒拌炒四兩</hi>熟地黄　知母<hi>鹽酒/拌炒</hi>敗龜板<hi>醋炙各二兩</hi>
　　虎脛骨　　鎖陽<hi>醋炙</hi>白芍藥<hi>酒/炒</hi>當歸<hi>酒浸</hi>
　　川牛膝<hi>酒洗</hi>杜仲<hi>醋炙/去絲</hi>砂仁<hi>以上各一兩</hi>若冬月天寒<lb/>
　　加乾薑炮五錢<lb/>
　右為末煉蜜入猪脊髓五條共搗和成石臼内杵千<lb/>
　餘下丸如梧桐子大每服五十丸空心淡鹽酒或鹽<lb/>
　湯下<lb/>
<pb n="KR3e0078_WYG_050-22a"/>
硃砂安神丸　治病後心神不安夜卧不寧或亂夢不<lb/>
　得眼<lb/>
　　硃砂<hi>叧研水飛二錢用一半為衣</hi>黄連<hi>炒/</hi>　生地黄<hi>酒洗焙乾各一錢半</hi>
　　當歸身<hi>酒浸一錢</hi>　　　甘草<hi>炙半錢</hi>
　右為細末湯浸蒸餅糊為丸如菉豆大硃砂為衣隂<lb/>
　乾每服三十丸以口中津液嚥下或燈心湯下<lb/>
加味枳术丸　治病後胃弱食少服此進飲食强胃氣<lb/>
　　枳實<hi>炒</hi>　神麴<hi>炒/</hi>　大麥糵<hi>炒</hi>　棠毬子<lb/>
<pb n="KR3e0078_WYG_050-22b"/>
　　陳皮<hi>各一兩</hi>人參　　白术<hi>各二兩</hi>
　右為末荷葉燒飯和丸如梧桐子大每服七八十丸<lb/>
　白湯下如夏有熱加薑炒黄連<hi>七錢</hi>如冬月天寒加<lb/>
　砂仁<hi>一兩</hi>如氣鬱不舒暢加香附<hi>一/兩</hi>如痰多加橘紅<hi>一兩</hi>
　去陳皮更加半夏麴<hi>一兩</hi>
六君子湯　治傷寒汗下之後將見平復宜服此調理<lb/>
　助脾進食辟邪氣大妙<lb/>
　　人參　　　　白术　　　　黄耆<lb/>
<pb n="KR3e0078_WYG_050-23a"/>
　　白茯苓　　　山藥　　　　甘草<hi>各等分</hi>
　右㕮咀每服四錢水一盞半生薑三片棗一枚同煎<lb/>
　至七分去滓温服<lb/>
養脾湯　治傷寒後脾胃虚弱不思飲食<lb/>
　　茯苓　　　　乾薑<hi>炮各一兩</hi>　　白术<hi>二兩</hi>
　　丁香　　　　人參　　　　甘草<hi>各半兩</hi>
　右如法事治一處搗羅為末每服三錢水一盞煎至<lb/>
　六分温服日三不拘時候<lb/>
<pb n="KR3e0078_WYG_050-23b"/>
健脾散　治傷寒後脾胃虚弱不欲飲食縱食不能消<lb/>
　化<lb/>
　　訶棃勒皮　　白术　　　　麥糵<hi>炒令微黄</hi>
　　人參<hi>各一兩</hi>　　乾薑<hi>炮七/錢半</hi>　　神麴<hi>炒</hi>
　　甘草<hi>炙</hi>　　　枳殻<hi>䴸炒/</hi>　　大腹皮<hi>各半兩</hi>
　右㕮咀每服四錢水一中盞入生薑半分煎至六分<lb/>
　去滓不拘時稍熱服<lb/>
　　　隂陽易<lb/>
<pb n="KR3e0078_WYG_050-24a"/>
傷寒隂陽易之為病其人身體重少氣少腹裏急或引<lb/>
隂中拘攣熱上衝胷頭重不欲舉眼中生花膝脛拘急<lb/>
者燒裩散主之<lb/>
燒裩散取婦人中裩近隠處剪燒灰以水和服方寸匕<lb/>
日三服小便即利隂頭微腫則愈婦人病取男子裩襠<lb/>
燒灰用<lb/>
　嘗治傷寒病未平復犯房室命在須臾用獨參湯調<lb/>
　燒裩散凡服參一二斤餘得愈者三四人信哉用藥<lb/>
<pb n="KR3e0078_WYG_050-24b"/>
　不可執一也<lb/>
　　　附<lb/>
治傷寒病新瘥隂陽未和因合房室則令人隂腫入腹<lb/>
絞痛婦人則裏急腰胯連腹内痛名曰隂陽易也其男<lb/>
子病新瘥未平復而婦人與之交接得病名曰陽易婦<lb/>
人病新瘥未平復而男子與之交接得病名曰隂易苦<lb/>
二男二女並不自相易所以呼為易者以隂陽相感動<lb/>
其毒著於人如換易然其病之狀身熱衝胸頭重不能<lb/>
<pb n="KR3e0078_WYG_050-25a"/>
舉眼中生花四肢拘急小腹絞痛手足拳則死亦有不<lb/>
即死者病苦少腹裏急熱上衝胸頭重不欲舉百節解<lb/>
離經脈緩弱血氣虚骨髓竭便恍恍翕翕氣力轉小著<lb/>
牀不能動搖起止仰人或牽引嵗月方死宜燒裩散豭<lb/>
鼠糞湯竹茹湯青竹茹湯乾薑湯當歸白术湯選用之<lb/>
<hi>海藏云熱者燒裩散竹皮湯寒者豭鼠屎湯當歸白术湯至於校正方妙香丸條下治雜病隂陽易中有牛黄</hi>
<hi>腦麝之類是治其熱證也</hi>
青竹茹湯　婦人病未平復因有所動致熱氣衝胸手<lb/>
<pb n="KR3e0078_WYG_050-25b"/>
　足拘急搐搦如中風狀宜此湯<lb/>
　　𤓰蔞根<hi>一兩</hi>　青竹茹<hi>刮半升淡竹是</hi>
　右以水二升煮取一升二合去渣分二三服<lb/>
妙香丸　治隂陽易不瘥大便不通心神昏亂驚惕不<lb/>
　安者<lb/>
　　辰砂<hi>叧研細水飛三錢</hi>冰腦　　膩粉　　麝香<lb/>
　　牛黄<hi>各七錢半</hi>　　金箔<hi>五片/</hi>巴豆霜<hi>二錢半</hi>
　右為細末入黄蠟<hi>三錢</hi>蜜一小匙同煉勻和藥為丸每<lb/>
<pb n="KR3e0078_WYG_050-26a"/>
　藥一兩作三十丸米飲下五丸弱者三丸壯者或七<lb/>
　丸亦可取大便通即止<lb/>
百一治交接勞復隂卵腫或縮入腹腹絞痛或便絶蚯<lb/>
蚓數條絞取汁服之良<lb/>
海若隂陽易果得隂脈當隨證用之　若脈在厥隂當<lb/>
歸四逆湯送下燒裩散　若脈在少隂通脈四逆湯送<lb/>
下燒裩散　若脈在太隂四順理中丸送下燒裩散所<lb/>
用之藥各隨其經而效自速也<lb/>
<pb n="KR3e0078_WYG_050-26b"/>
豭鼠糞湯　療傷寒病後男子隂易<lb/>
　　韭白根<hi>一把</hi>　豭鼠糞<hi>十四粒兩頭尖者是</hi>
　右二味以水五升煮取半升去渣再煎三沸温服得<lb/>
　效未汗再服亦理諸般勞復<lb/>
當歸白术湯　治婦人未平復因有所動小腹急痛腰<lb/>
　胯四肢不任舉動無力發熱者<lb/>
　　白术　　當歸　　桂枝　　附子<hi>生</hi>　甘草<lb/>
　　芍藥　　黄茋　　人參<hi>各二錢半</hi>生薑<hi>半兩</hi>
<pb n="KR3e0078_WYG_050-27a"/>
　右㕮咀水煎服食頃再服温覆取微汗瘥<lb/>
李良佐子病太陽證尺寸脈俱浮數按之無力余見其<lb/>
内隂虚與神术加乾薑湯而愈後再病余視之見神不<lb/>
舒垂頭不欲語疑其有房過問之犯房過乎必頭重目<lb/>
眩曰唯與大建中三四服外陽内收脈返沈小始見隂<lb/>
候又與已寒加芍藥蘹香等丸五六服三日内約服丸<lb/>
六七百丸又用大建中接之大汗作而解<lb/>
山因女色病隂證傷寒者用陳皮熱鍋内炒焦以酒烹<lb/>
<pb n="KR3e0078_WYG_050-27b"/>
下濾酒飲之<lb/>
韭根散　治傷寒後隂陽易頭重百節解痛翕翕氣劣<lb/>
　著牀不能起動甚者手足拳卵腫疼痛<lb/>
　　韮根　　括蔞根<hi>各二兩</hi>　青竹茹　　乾薑<hi>炮各半兩</hi>
　右細剉和勻分八服每服用水一大盞煎至五分去<lb/>
　滓入鼠糞末一字攪勻不拘時服聖濟方搗篩五錢<lb/>
　匕水一盞半煎至一盞去滓食前温服一名豐本湯<lb/>
治傷寒婦人得病雖瘥未滿百日不可與交合為隂陽<lb/>
<pb n="KR3e0078_WYG_050-28a"/>
　易之病必身體拘急手足拳欲死丈夫病名曰隂易<lb/>
　婦人病名曰陽易速當汗之可痊滿四日不可療宜<lb/>
　令服此藥其病體重小腹急熱上衝胸頭重不能舉<lb/>
　眼中生花膝脛拘急<lb/>
　用乾薑<hi>四兩為末</hi>沸湯調連進服以衣被覆出汗方解手<lb/>
　足伸而愈<lb/>
二灰散　治傷寒隂陽易<lb/>
　　手足指甲<hi>二十片男病用女者女病用男者</hi>
<pb n="KR3e0078_WYG_050-28b"/>
　　中衣襠<hi>近隠處一片男病用女女病用男者</hi>
　右並燒作灰研令細分三服不拘時用温酒調下或<lb/>
　米湯調服亦可<lb/>
醫林曰離經脈見多主死大過曰至一呼三至曰至不<lb/>
及曰損一呼一至曰損二脈唯隂陽易病有之<lb/>
張假如婦人病新瘥未平復而男子與之交因感外邪<lb/>
而卒病實非餘邪相染醫見病速謂之隂易於法何以<lb/>
别乎夫易病者有上條所見之證存焉其與外所感豈<lb/>
<pb n="KR3e0078_WYG_050-29a"/>
相侔哉設若風寒外傷當有表證安有小腹裏急引隂<lb/>
中拘攣者乎或又云假如男子病新瘥未平復强合隂<lb/>
陽而自病仍小腹裏急引隂中拘攣證同易病求其理<lb/>
何故不染易他人而自復未審其證治可同何法也病<lb/>
雖自理復與易同亦用燒裩散以誘安其氣夫易病之<lb/>
為合隂陽感動餘邪而其人正氣本虚故能染著不然<lb/>
安得受其邪哉今病自復縁正氣尚虚而餘邪因動悉<lb/>
非外感故與易同亦用燒裩散以安正氣正氣安餘邪<lb/>
<pb n="KR3e0078_WYG_050-29b"/>
自平矣<lb/>
　　　四時傷寒不同<hi>論文已見首篇總例</hi>
冬為傷寒　春為温病　夏為暑病　秋為瘧<lb/>
一歲長幼病相似為疫　多眠多汗脈浮為風温<lb/>
一身盡痛為濕　身反張為痙<lb/>
呉夫傷寒之病自霜降之後天令大寒而感之者乃傷<lb/>
寒也若天令温暖而感之者為冬温也如至春天令温<lb/>
暖有人壯熱為病者乃温病也若天令尚寒冰雪未解<lb/>
<pb n="KR3e0078_WYG_050-30a"/>
而感寒者亦曰傷寒也若三月至七八月之間天道忽<lb/>
有暴寒而感之者此名時行寒疫也若夏至後壯熱脈<lb/>
洪者謂之熱病也如四時天令不正感而為病長幼相<lb/>
似互相傳染者謂之時行之氣也夫時氣者一曰時疫<lb/>
蓋受天地疫癘之氣而為病乃非寒也又有温瘧風温<lb/>
温毒温疫中風傷風中濕風濕中暑中暍濕温等證一<lb/>
皆發熱狀似傷寒故醫家通以傷寒稱之者為發熱傳<lb/>
變皆相類也至於用藥則不同矣但發表解肌有瘥别<lb/>
<pb n="KR3e0078_WYG_050-30b"/>
爾蓋冬月傷寒者人之著寒而即病也若不即病至春<lb/>
變為温病至夏變為熱病温病熱病乃因伏寒為變既<lb/>
變不得復言其寒矣其寒疫乃天時之暴寒與冬時之<lb/>
嚴寒又有輕重之不同時氣自是天行疫癘之氣又非<lb/>
寒比也温病乃山澤蒸氣暑病乃炎日之火風乃天之<lb/>
賊邪傷於人者也有中者為重傷者為輕温瘧風温等<lb/>
病又是傷寒壞證更感異氣所變各有其因不同豈可<lb/>
通以傷寒稱而治之如不識其名妄行治療本中暑作<lb/>
<pb n="KR3e0078_WYG_050-31a"/>
熱病治之濕温作風温治之虚實混淆是非紊亂夭人<lb/>
天年可不慎哉<lb/>
凡四時傷寒通宜補散故丹溪治傷寒多用補中益氣<lb/>
湯氣虚者四君子湯加發散劑血虚者四物湯加發散<lb/>
劑東垣治風濕用補中益氣加羌活防風升麻藁本蒼<lb/>
术海藏治風濕無汗者用神术湯有汗者用白术湯治<lb/>
剛痙用神术湯加羌活麻黄治柔痙用白术湯加桂心<lb/>
茋术治風濕用白术湯隨證加藥治中暍脈弦細芤遲<lb/>
<pb n="KR3e0078_WYG_050-31b"/>
者用黄茋湯此皆與仲景所謂辛苦之人觸冒之病傷<lb/>
寒同意也<lb/>
丹仲景論傷寒而未及乎中寒先哲治冒大寒昏中者<lb/>
用附子理中湯其議藥則得之矣曰傷曰中未有議其<lb/>
異同者夫傷寒有即病有不即病因其舊有鬱熱風寒<lb/>
外束肌腠自密鬱發為熱病邪循經而入以漸而深初<lb/>
用麻黄桂枝輩微表而安以病體不甚虚也若中寒則<lb/>
倉卒感受其病即發而暴因其腠理疎豁一身受邪難<lb/>
<pb n="KR3e0078_WYG_050-32a"/>
分經絡無熱可發温補自解此氣大虚不急治則死矣<lb/>
傷寒傷暑傷濕亦如傷寒之漸入也中風中暑中濕亦<lb/>
如中寒之暴受也除傷寒外雜病首卷晰矣<lb/>
　　　冬為傷寒<lb/>
從霜降已後至春分已前凡有觸冒霜露體中寒邪即<lb/>
病者謂之傷寒也<hi>治法除暑濕瘧疾外皆傷寒法也</hi>
　　　春為温病<lb/>
從立春節後其中無暴大寒又不冰雪而有人壯熱為<lb/>
<pb n="KR3e0078_WYG_050-32b"/>
病者此屬春時陽氣發於外冬時伏寒變為温病<hi>春温應常</hi>
<hi>紀者有四嵗少陽司天之政初之氣太陽司天之政初之氣陽明司天之政終之氣太隂司天之政二之氣皆</hi>
<hi>病温其不應常紀而反常者不可候之而隨時變易也</hi>
内經曰冬傷於寒春必病温李明之曰冬傷於寒者冬<lb/>
行秋令也當寒而温火勝而水虧矣水既已虧則所勝<lb/>
妄行土有餘也所生受病金不足也所不勝者侮之火<lb/>
太過也火土合德濕熱相助故為温病所以不病於冬<lb/>
而病於春者以其寒水居卯之分方得其權大寒之令<lb/>
<pb n="KR3e0078_WYG_050-33a"/>
復行於春腠理開泄少隂不藏房室勞傷辛苦之人陽<lb/>
氣泄於外腎水虧於内當春之月水當發生陽以外泄<lb/>
孰為鼔舞腎水内竭孰為滋養此兩者同為生化之源<lb/>
源既已絶水何賴以生乎身之所存者熱也時强木長<lb/>
故為温病<lb/>
論曰太陽病發熱而渴不喜寒者為温病釋曰太陽病<lb/>
者脈浮頭項痛而腰脊强也傷於寒者當惡寒若不惡<lb/>
寒而渴者轉屬陽明則表證已罷邪傳於裏矣今不惡<lb/>
<pb n="KR3e0078_WYG_050-33b"/>
寒則非傷寒證似陽明而與太陽兼見則非傷寒之以<lb/>
明也故決其為温病<lb/>
　活人書云夏至以前發熱惡寒頭疼身體痛其脈浮<lb/>
　緊者温病也春月傷寒謂之温病冬傷於寒輕者夏<lb/>
　至已前發為温病蓋因春温煖之氣而發也<hi>又非温疫也</hi>
　治温病與冬月傷寒夏月熱病不同蓋熱輕故也<hi>春初</hi>
　<hi>秋末陽氣在裏其病稍輕縱不用藥治之五六日亦自安</hi>升麻湯解肌湯柴胡桂<lb/>
　枝湯最良熱多者小柴胡湯主之不渴外有微勞者<lb/>
<pb n="KR3e0078_WYG_050-34a"/>
　小柴胡加桂枝也𠻳者小柴胡加五味子也或煩渴<lb/>
　發熱不惡寒者並竹葉石膏湯次第服之麻黄桂枝<lb/>
　大青龍唯西北二方四時行之無有不驗若江淮間<lb/>
　地偏煖處唯冬月及正初乃可用正方自春末至夏<lb/>
　至以前桂枝麻黄大青龍内宜加減也　按活人所<lb/>
　云温病有二其用升麻解肌等者乃正傷寒太陽證<lb/>
　惡寒而不渴者特以其發於温暖之時故謂之温病<lb/>
　爾其用竹葉石膏湯者乃仲景所謂渴不惡寒之温<lb/>
<pb n="KR3e0078_WYG_050-34b"/>
　病也要須細别勿令誤也然不惡寒而渴之温病四<lb/>
　時皆有之不獨春時而已<lb/>
溫毒陽脈洪數隂脈實大者遇温熱變為温毒<hi>成此前熱未巳</hi>
<hi>又感温熱者也陽主表隂主裏洪數實大皆熱也兩熱相合變為温毒</hi>
　活人云初春發斑咳嗽為温毒<lb/>
　呉冬有非節之煖名曰冬温此即時行之氣也若發<lb/>
　斑者又曰温毒而亦時氣發斑也又傷寒壞病陽脈<lb/>
　洪數隂脈實大更遇温熱變為温毒其病最重也蓋<lb/>
<pb n="KR3e0078_WYG_050-35a"/>
　此因前熱多日不解更感温熱之氣而為病故曰重<lb/>
　也若無汗者以三黄石膏湯汗之若有自汗者宜人<lb/>
　參白虎湯主之煩熱錯語不得眠者白虎合黄連解<lb/>
　毒湯主之表熱又盛者更加柴胡主之若内實大便<lb/>
　不通宜三黄瀉心湯下之或大柴胡湯加芒硝下之<lb/>
　亦可若斑出如錦紋者多難治也宜人參化斑湯𤣥<lb/>
　參升麻并黑膏大青四物湯主之<hi>方論詳發斑</hi>
發汗不解身灼熱為風温其證脈浮汗出身重多眠<hi>婁其</hi>
<pb n="KR3e0078_WYG_050-35b"/>
<hi>病不獨見於春間故叧立風温門</hi>
診尺膚熱甚脈盛躁者病温也　夫精者身之本也故<lb/>
藏於精者春不病温<lb/>
針灸凡治温病可刺五十九穴　成註云所謂五十九<lb/>
穴者刺兩手内外側各三凡十二痏五指間各一凡八<lb/>
痏足亦如之頭八髮際一寸傍三分各三凡六痏巔上<lb/>
一𩕄會一髮際一廉泉一風池二天柱一<hi>内經云氣口靜人迎躁者</hi>
<hi>取之若氣口人迎皆靜者勿刺也人迎謂結喉動脈也</hi>　王太僕註素問五十九<lb/>
<pb n="KR3e0078_WYG_050-36a"/>
刺云刺頭上五行五行者所以越諸陽之熱逆也<hi>謂頭中行</hi>
<hi>上星𩕄會前頂有㑹後頂五穴頭第二行兩傍五穴承光通天  如玉枕十穴第三行兩傍臨泣目窓正營承</hi>
<hi>靈腦空十穴也</hi>　大杼膺俞缺盆背俞此八者以瀉胸中之熱<lb/>
也　氣街三里目虚上下兼此八者以瀉胃中之熱也<lb/>
　雲門髃骨委中髓空此八者以瀉四肢之熱也　五<lb/>
藏命傍五此十者以瀉五藏之熱也<hi>謂背第五行兩傍魄戸神堂䰟門意</hi>
<hi>合志室十穴也</hi>
　　　附<lb/>
<pb n="KR3e0078_WYG_050-36b"/>
雲傷寒汗下不愈而過經其證尚在而不除者亦温病<lb/>
也經曰温病之脈行在諸經不知何經之動隨其經之<lb/>
所在而取之　如太陽證汗下後過經不愈診得尺寸<lb/>
俱浮者太陽温病也　如身熱目痛汗下後過經不愈<lb/>
診得尺寸脈俱長者陽明温病也　如胸脇汗下後過<lb/>
經不愈診得尺寸脈俱弦者少陽温病也　如腹滿嗌<lb/>
乾診得尺寸脈俱沈細過經不愈者太隂温病也　如<lb/>
口燥舌乾而渴診得尺寸俱微緩過經不愈者厥隂温<lb/>
<pb n="KR3e0078_WYG_050-37a"/>
病也是故隨其經而取之隨其證而治之如發斑乃温<lb/>
毒也<lb/>
汪愚謂温與熱有輕重之分故仲景云若遇温氣則為<lb/>
温病更遇温熱則為温毒熱比温為尤重故也茍但冬<lb/>
傷於寒至春而發不感異氣名曰温病此病之稍輕者<lb/>
也温病未巳更遇温氣變為温病亦可名曰温病此病<lb/>
之稍重者也傷寒例以再遇温氣名曰温疫又有不應<lb/>
冬月傷寒至春而病温者此特感春温之氣可名曰春<lb/>
<pb n="KR3e0078_WYG_050-37b"/>
温如冬之傷寒秋之傷濕夏之中暑相同也以此觀之<lb/>
是春之病温有三種不同有冬傷於寒至春發為温病<lb/>
者有温病未巳更遇温氣則為温病與重感温氣相雜<lb/>
而為温病者有不因冬傷於寒不因更遇温氣只於春<lb/>
時感春温之氣而病者若此三者皆可名為温病不必<lb/>
各立名色只要知其病源之不同也<lb/>
升麻解肌湯　治傷寒温病天行頭痛壯熱<lb/>
　　葛根<hi>一兩</hi>　　麻黄<hi>去節湯炮七錢半</hi>黄芩<lb/>
<pb n="KR3e0078_WYG_050-38a"/>
　　芍藥<hi>各半兩</hi>　　桂心　　　　甘草<hi>炙各二錢半</hi>
　右㕮咀每服四錢水一盞半棗一枚煮八分服日三<lb/>
　三四日不解脈浮者宜重服取汗脈沈實者宜下之<lb/>
升麻葛根湯　治大人小兒時氣瘟疫頭痛發熱及瘡<lb/>
　疹已發未發皆可服之<lb/>
　　升麻　　芍藥　　甘草<hi>各二錢半</hi>乾葛<hi>三錢</hi>
　右作一服水二鍾生薑三片煎至一鍾不拘時服<lb/>
柴胡升麻湯　治時行瘟疫壯熱惡風頭痛體疼鼻塞<lb/>
<pb n="KR3e0078_WYG_050-38b"/>
　咽乾咳𠻳涕唾稠粘<lb/>
　　柴胡<hi>去苗</hi>乾葛　荆芥<hi>去梗/</hi>赤芍藥　石膏<hi>各一錢半</hi>
　　前胡<hi>去苗</hi>升麻　桑白皮　黄芩<hi>各一錢</hi>
　右作一服水二鍾生薑三片豆豉二十粒煎至一鍾<lb/>
　不拘時服<lb/>
三黄石膏湯<lb/>
　　石膏<hi>四錢</hi>黄芩　黄連<hi>各二/錢</hi>黄檗　山梔仁<hi>各一錢五分</hi>
　　香豉<hi>百粒</hi>麻黄<hi>二錢若天/寒用三錢</hi>　甘草<hi>一錢</hi>
<pb n="KR3e0078_WYG_050-39a"/>
　右作一服用水二鍾煎至一鍾濾清通口服以衣被<lb/>
　覆取汗而愈<lb/>
　　　夏為暑病<lb/>
按中暍中暑中熱名雖不同實一病也若冬傷於寒至<lb/>
夏而變為熱病者此則過時而發自内達表之病俗謂<lb/>
晚發是也又非暴中暑熱新病之可比或曰新中暑病<lb/>
脈虚晚發熱病脈盛<lb/>
暍病治法有清熱有解肌<lb/>
<pb n="KR3e0078_WYG_050-39b"/>
太陽中熱者暍是也其人汗出惡寒身熱而渴也<hi>成汗出惡</hi>
<hi>寒身熱而不渇者中風也汗出惡寒身熱而渇者中暍也  白虎湯</hi>　太陽中暍者發熱<lb/>
惡寒身重而疼痛其脈弦細芤遲小便已灑灑然毛聳<lb/>
手足逆冷小有勞身即熱口開前板齒燥若發汗則惡<lb/>
寒甚加温針則發熱甚數下之則淋甚<hi>成病有在表有在裏者有表裏</hi>
<hi>俱病者此則表裏俱病者也發熱惡寒身重疼痛者表中暍也脈弦細芤遲者中暑脈虚也小便已灑灑然毛</hi>
<hi>聳手足逆冷者太陽經氣不足也小有勞身即熱者謂勞動其陽而暍即發也口開前板齒燥者重有熱也内</hi>
<hi>經曰因於暑汗煩則喘喝口開謂喘喝也以喘喝不止故前板齒乾燥若發汗以去表邪則外虚陽氣故惡寒</hi>
<pb n="KR3e0078_WYG_050-40a"/>
<hi>甚若以温針助陽則火熱内攻故發熱甚若下之以除裏熱則内虚而膀胱燥故淋甚  徐氏曰此條無治法</hi>
<hi>東垣以清暑益氣湯主之所謂發千古之秘也</hi>　太陽中暍者身熱疼重而脈<lb/>
微弱此亦夏月傷於水水行皮中所致也<hi>成經曰脈虚身熱得之傷</hi>
<hi>暑身熱脈微弱者暍也身體疼重者水也夏時暑熱以水灌溉而得之  𤓰蒂一物散或云五苓散</hi>
中暍與傷寒相似而異張氏曰清邪中上濁邪中下其<lb/>
風寒濕者皆地之氣係濁邪所以俱中足經惟暑乃天<lb/>
之氣係清邪所以中手少隂心經也其證多與傷寒相<lb/>
似但暍與傷寒脈不同耳夫傷寒雖惡寒發熱初病未<lb/>
<pb n="KR3e0078_WYG_050-40b"/>
至於煩渴惟暑則不然初病即渴所以與傷寒為異也<lb/>
且傷寒之脈必浮盛中暑之脈虚弱或弦細芤遲者有<lb/>
之經曰脈盛身寒得之傷寒脈虚身熱得之傷暑此之<lb/>
謂也假如太陽病項背强几几反汗出惡風若當炎暑<lb/>
之時豈不與中暍相似惟其不渴故與桂枝加葛湯主<lb/>
之凡居夏秋之令炎暑之時必當依經詳審則無差失<lb/>
之患矣　汪以證言之傷寒惡寒傷熱惡熱以脈言之<lb/>
傷寒脈盛傷暑脈虚且暑脈虚細與濕痙之脈有相似<lb/>
<pb n="KR3e0078_WYG_050-41a"/>
者而其證則不同暑則自汗而渴濕則不渴痙則身疼<lb/>
也<lb/>
脈洪身熱惡寒為熱病活人云夏月發熱惡寒頭疼身<lb/>
體肢節痛重其脈洪盛者熱病也冬傷於寒因暑氣而<lb/>
發為熱病治熱病與傷寒同有汗宜桂枝湯無汗宜麻<lb/>
黄湯加煩燥者宜大青龍湯然夏月藥性須帶涼不可<lb/>
大温桂枝麻黄大青龍須用加減夏至前桂枝加黄芩<lb/>
半兩夏至後桂枝麻黄大青龍加知母一兩石膏二兩<lb/>
<pb n="KR3e0078_WYG_050-41b"/>
或加升麻半兩蓋桂枝麻黄湯性熱及煖處非西北之<lb/>
比夏月服之必有發黄斑出之失熱病三日外與前湯<lb/>
不瘥脈勢仍數邪氣猶在經絡未入藏府者桂枝石膏<lb/>
湯主之此方夏至後代桂枝證用若加麻黄一兩可代<lb/>
麻黄青龍證用也若三月至夏為晚發傷寒梔子升麻<lb/>
湯亦可選用之<hi>萬厯癸夘興化李氏一壻應舉子南京時方盛暑傷寒一太學生新讀仲景書</hi>
<hi>自詫知醫投以桂枝湯入腹即斃大抵麻桂二湯乃隆冬正傷寒之藥施之温病尚不可况熱病乎</hi>
桂枝石膏湯　治法見前論有汗脈緩為桂枝證無汗<lb/>
<pb n="KR3e0078_WYG_050-42a"/>
脈緊為麻黄青龍證<lb/>
　　桂枝<hi>去麄皮</hi>黄芩<hi>各半/兩</hi>　梔子<hi>三錢</hi>白芍藥　升麻<lb/>
　　乾葛　　生薑<hi>以上各七錢半</hi>石膏<hi>碎/</hi>　甘草<hi>炙各一兩</hi>
　右㕮咀每服五錢半水一盞半煮至八分去渣食頃<lb/>
　再服若得汗即停後服<lb/>
梔子升麻湯　治晚發傷寒三月至夏為晚發<lb/>
　　生地黄<hi>切碎半斤</hi>　梔子<hi>十枚/擘</hi>　　升麻<hi>一兩半</hi>
　　柴胡　　　　石膏<hi>各二兩半</hi>
<pb n="KR3e0078_WYG_050-42b"/>
　㕮咀每服五錢水一盞半煎八分頓服病不解更作<lb/>
呉自夏至以後時令炎暑有人壯熱煩渴而不惡寒者<lb/>
乃熱病也凡脈浮洪者發於太陽也洪而長者陽明也<lb/>
弦而數者少陽也然此發在三陽為可治若脈沈細微<lb/>
小足冷者發在三隂為難治也大抵熱病大熱須得脈<lb/>
洪大有力或滑數有力乃為脈病相應為之可治若小<lb/>
弱無力為之難治若人虚脈弱者宜以人參湯與之而<lb/>
扶其元氣也不可以攻其熱如脈洪身疼壯熱無汗煩<lb/>
<pb n="KR3e0078_WYG_050-43a"/>
亂者宜六神通解散發汗則愈或人參羌活散加葛根<lb/>
淡豆豉生薑以汗之輕者只用十味芎蘇散汗之亦佳<lb/>
如夾暑加香薷扁豆雙解之若兼有内傷生冷飲食停<lb/>
滯或嘔吐惡心中脘痞悶或惡風或憎寒拘急者宜藿<lb/>
香正氣散加香薷扁豆葛根以發汗名二香湯也若發<lb/>
寒熱不解者在太陽經宜用人參羌活散加黄芩在陽<lb/>
明經宜用升麻葛根湯加黄芩熱甚燥渴脈大者白虎<lb/>
湯加人參主之在少陽宜用小柴胡湯隨證増損治之<lb/>
<pb n="KR3e0078_WYG_050-43b"/>
若夾暑者加黄連香薷主之若熱而大便自利小便不<lb/>
利煩渴者五苓散去桂加葛根黄連香薷滑石之類主<lb/>
之若表裏俱熱而自利脈浮數而小便不利者小柴胡<lb/>
湯合四苓散主之若其不解或傳經變證或裏實可下<lb/>
或隂寒可温或發斑黄等證皆從正傷寒條内治之也<lb/>
凡熱病一二日泄利腹滿熱甚者死三四日目昏譫語<lb/>
熱盛而脈小者死四五日熱盛脈小足冷者死五六日<lb/>
汗不出嘔吐譫語昏沈脈急促者死六七日舌本焦黑<lb/>
<pb n="KR3e0078_WYG_050-44a"/>
燥者死七八日衂血吐血躁熱脈大者死九日發痙搐<lb/>
搦昏亂者死凡熱病脈促結代沈小皆難治也熱病不<lb/>
得汗而脈躁急者死已得汗而熱反盛脈躁急者死也<lb/>
脈虚身熱惡寒為中暑治法方論詳雜病本門及後條<lb/>
脛冷腹滿頭痛渴而無熱者濕溫活人云濕温者兩脛<lb/>
逆冷胸腹滿多汗頭痛妄言其人常傷於濕因而中暑<lb/>
濕熱相搏則發濕温其脈陽濡而弱隂小而急治在太<lb/>
陽不可發汗汗出必不能言耳聾不知痛所在身青面<lb/>
<pb n="KR3e0078_WYG_050-44b"/>
色變名曰重暍如此死者醫殺之耳白虎加蒼术湯主<lb/>
之<lb/>
許癸丑年故人王彦龍作毗陵倉官季夏時病胸項多<lb/>
汗兩足逆冷譫語醫者不曉雜進藥已經旬日予診之<lb/>
其脈關前濡關後數予曰當作濕温治之蓋先受暑後<lb/>
受濕暑濕相搏是名濕温先以白虎加人參湯次白虎<lb/>
加蒼术湯頭痛漸退足漸温汗漸止三日愈此名賊邪<lb/>
誤用藥有死之理有人難曰何名賊邪予曰難經云五<lb/>
<pb n="KR3e0078_WYG_050-45a"/>
邪有實邪虚邪正邪微邪賊邪從後來者為虚邪從前<lb/>
來者為實邪從所不勝來者為賊邪從所勝來者為微<lb/>
邪自病者為正邪又曰假令心病中暑為正邪中濕得<lb/>
之為賊邪今心先受暑而濕邪勝之水尅火從所不勝<lb/>
斯謂之賊邪五邪之中最逆也難經曰濕温之脈陽濡<lb/>
而弱隂小而急濡弱見於陽部濕氣搏暑也小急見於<lb/>
隂部暑氣蒸濕也故經曰暑濕相搏名曰濕温是謂賊<lb/>
邪也予素有停飲之疾每至暑月兩足汗漿漿未嘗乾<lb/>
<pb n="KR3e0078_WYG_050-45b"/>
每服此藥二三盞即愈<lb/>
海濕温汗少者白虎加蒼术汗多者白虎加桂枝<hi>白虎加桂</hi>
<hi>枝方見後</hi>
孫保慶門外有酒家姓姜者善歌唱孫愛之忽數日不<lb/>
見使人問之則曰病久將命絶孫診之遍身皆潤兩足<lb/>
冷至膝下腹滿不省人事六脈皆小弱而急問其所服<lb/>
藥取而視之皆隂病藥也孫曰此非受病重藥能重病<lb/>
耳遂用五苓散白虎湯十餘貼病少甦再服全愈姜氏<lb/>
<pb n="KR3e0078_WYG_050-46a"/>
既安詣孫謝因請問曰某得病劇蒙尚藥一治而甦願<lb/>
聞治法孫曰汝病傷暑也始則陽微厥而脈小無力衆<lb/>
醫謂隂病遂用隂藥其病愈厥予用五苓散大利小便<lb/>
則腹減白虎解利邪熱則病愈凡隂病脛冷兩臂亦冷<lb/>
汝今脛冷臂不冷則非下厥上行所以知是陽微厥也<lb/>
　保立夏之後至立秋處暑之間傷寒者身多微涼自<lb/>
汗四肢沈重謂之濕温蒼术石膏湯主之<hi>即白虎加蒼术湯</hi>
蒼术石膏湯方<lb/>
<pb n="KR3e0078_WYG_050-46b"/>
　　蒼术<hi>半兩</hi>石膏<hi>三錢/</hi>知母<hi>二錢/半</hi>甘草<hi>一錢</hi>
　右㕮咀水一盞煎至半盞温服謂内有濕也多不欲<lb/>
　飲水如身熱脈洪無汗多渴者熱在上焦積於胸中<lb/>
　宜桔梗散<hi>此非濕温病乃熱病也</hi>
桔梗散方<lb/>
　　薄荷　　　　黄芩　　　　甘草<lb/>
　　梔子<hi>各一錢</hi>　　連翹<hi>二錢/</hi>　　桔梗<hi>三錢</hi>
　右剉每服五錢水煎加竹葉如大便澁加大黄半兩<lb/>
<pb n="KR3e0078_WYG_050-47a"/>
脈虚身熱得之傷暑劉純曰按許學士云傷暑其脈弦<lb/>
細芤遲何也内經曰寒傷形熱傷氣蓋傷氣而不傷形<lb/>
則氣消而脈虚弱所謂弦細芤遲皆虚脈也仲景以弦<lb/>
為隂而朱肱亦曰中暑脈細弱則皆虚脈也可知矣<lb/>
暑證有冒有傷有中戴氏曰冒傷中三者輕重之分或<lb/>
腹痛水泄胃與大腸受之惡心者胃口有痰飲此二者<lb/>
冒暑也可用黄連香薷飲<hi>黄連退熱香薷消暑</hi>　或身熱頭疼躁<lb/>
亂不寧者或身如針刺者此為熱傷肉分當以解毒白<lb/>
<pb n="KR3e0078_WYG_050-47b"/>
虎湯加柴胡氣虚加人參　或咳嗽發寒熱盜汗不止<lb/>
脈數者熱傷肺經火乗金也此為中暑宜用清肺湯柴<lb/>
胡天水散之類<lb/>
夏月伏隂在内丹溪曰夏月陽氣盡出於地人之腹屬<lb/>
地氣於此時浮於肌表腹中虚矣夏月伏隂在内此隂<lb/>
字有虚之義若作隂冷看誤矣前人治暑有用大順散<lb/>
温熱藥者蓋以涼亭水閣寒泉冰雪所傷也非為伏隂<lb/>
而用火令之時爍石流金有何隂冷孫真人令人夏月<lb/>
<pb n="KR3e0078_WYG_050-48a"/>
服生脈散非虚而何　劉氏曰潔古謂靜而得之為中<lb/>
暑動而得之為中熱東垣謂避暑於深堂大厦得之曰<lb/>
中暑宜大順散勞役得之曰中熱宜蒼术白虎湯夫暑<lb/>
熱一也夏令之氣也靜居堂厦而病乃夏月傷冷之病<lb/>
何以中暑而求别於中熱耶　王氏曰竊謂暑熱者夏<lb/>
之令也火行於天地間人或勞役或飢餓元氣虧乏不<lb/>
足以禦天令亢極於是受傷而為病名曰中暑亦名曰<lb/>
中熱其實一也今乃以動靜所得分之何哉夫中暑者<lb/>
<pb n="KR3e0078_WYG_050-48b"/>
固多在勞役之人勞役則虚虚則邪入邪入則病不虚<lb/>
則天令雖亢亦無由以傷之類避暑於深堂大厦得頭<lb/>
疼惡熱等證者蓋亦傷寒之類耳不可以中暑名之其<lb/>
所以煩心與肌膚大熱者非暑邪也身中陽氣受隂寒<lb/>
所遏而作也既非暑邪豈可以中暑名乎茍欲治之則<lb/>
辛温輕揚之劑發散可也夫大順散一方甘草最多乾<lb/>
薑杏仁肉桂次之除肉桂外其三物皆炒其初意本為<lb/>
病者伏熱引飲過多脾胃受濕嘔吐水穀不分藏府不<lb/>
<pb n="KR3e0078_WYG_050-49a"/>
調所立故甘草乾薑皆火炒又肉桂而非桂枝蓋温中<lb/>
藥也其杏仁不過取其能下氣耳若以此藥治靜而得<lb/>
之之證吾恐不能解表反増内煩矣今世俗往往不明<lb/>
類曰夏月隂氣在内大順散為必用之藥夫隂氣非寒<lb/>
氣也蓋夏月陽氣發散在外而隂氣則在内耳豈空視<lb/>
隂氣為寒氣而用温熱之藥乎隂果為寒何以夏則飲<lb/>
水乎其蒼术白虎湯雖宜用然亦豈可視為通行之藥<lb/>
乎必參之治暑諸方隨所見之證而用之然後合理夫<lb/>
<pb n="KR3e0078_WYG_050-49b"/>
所謂靜而得之證雖暑月即非暑病宜分出之勿使後<lb/>
人有似同而異之忽<lb/>
暑傷五藏為證不同陳氏曰暑入心則噎悶昏不知人<lb/>
入肝則眩暈頑痺入脾則昏睡不覺入肺則噴滿痿躄<lb/>
入腎則消渴　徐氏曰暑暍之證變異不等非止歸五<lb/>
藏蓋人之形氣有虚實感有輕重輕則後時而發至秋<lb/>
成瘧痢是也重則即時而發如以上證至有輕變重重<lb/>
變輕亦自感有淺深傳有兼併况人之形志苦樂不一<lb/>
<pb n="KR3e0078_WYG_050-50a"/>
豈得無變異乎四時之證皆然<lb/>
暑病宜補元氣東垣曰脾胃虚弱遇六七月濕旺汗泄<lb/>
身重短氣四肢痿軟脚欹眼黑此腎與膀胱俱竭之狀<lb/>
也况肝大泄則亡津液津者庚大腸所主三伏庚金受<lb/>
囚木無可制故風濕相搏骨節煩疼也夫壬膀胱已絶<lb/>
於己癸腎水已絶於午今更逢濕旺助熱為邪西北方<lb/>
之寒清絶矣聖人立法夏宜補者為熱傷元氣以人參<lb/>
麥門冬五味滋水之源瀉内火補庚金益元氣也<lb/>
<pb n="KR3e0078_WYG_050-50b"/>
中暑發為痿厥諸證東垣曰長夏濕熱蒸人損傷元氣<lb/>
四肢困倦精神短少兩脚痿軟遇早晚之際則發寒厥<lb/>
日高之後復熱如火乃隂陽氣血俱不足也或心胸痞<lb/>
滿肢節沈痛或氣高而喘身熱而煩小便黄而少大便<lb/>
溏而頻或利或渴自汗體重此血先病而氣不病也若<lb/>
濕氣先搏脈必洪緩而遲病雖互換少差其天暑濕令<lb/>
則一宜以清燥之劑治之或逺行大熱而渴則熱舍於<lb/>
腎故水不勝火發為骨痿此濕熱成痿也或熱厥而隂<lb/>
<pb n="KR3e0078_WYG_050-51a"/>
虚或寒厥而氣虚四肢如火為熱厥四肢寒冷為寒厥<lb/>
寒厥腹中有寒熱厥腹中有熱為脾主四肢故也　徐<lb/>
氏曰此論暑熱證候則同冬月傷寒傳變為證之不一<lb/>
彼為寒傷形此為熱傷氣若元氣虚甚受病忽於一時<lb/>
不救者與傷寒隂毒頃刻害人實同故東垣啟是病例<lb/>
大開後人之盲瞶也宜與痿門互看<lb/>
暑風賈氏曰此由火熱制金不能平木搐搦不省人事<lb/>
其脈虚浮浮者風也虚者暑也俗名暑風乃相火甚而<lb/>
<pb n="KR3e0078_WYG_050-51b"/>
行令也先以温水化蘇合香丸次以黄連香薷飲加羌<lb/>
活或雙解散加香薷尤良<lb/>
治暑大法賈氏曰暑者相火行令也人感之其脈虚外<lb/>
證頭痛口乾面垢自汗倦怠或背惡熱甚者迷悶不省<lb/>
而為霍亂吐利痰滯嘔逆腹痛泄利下血發黄生斑皆<lb/>
是其證治法清心利小便為上汗多者不可利宜白虎<lb/>
湯次分表裏以治如在表頭痛惡寒雙解加香薷及二<lb/>
香散十味香薷散如在半表半裏瀉泄煩渴飲水吐逆<lb/>
<pb n="KR3e0078_WYG_050-52a"/>
五苓散熱甚煩渴益元散若表解裏熱宜半夏解毒湯<lb/>
下神芎丸或老人及素弱人冒暑脈微下利渴而喜温<lb/>
或厥冷不省人事宜竹葉石膏湯加熟附半箇冷飲次<lb/>
以來復丹五苓散治之凡夏月暑證不可服諸熱燥劑<lb/>
致斑毒發黄小便不利悶亂而死矣　徐氏曰此言治<lb/>
暑之法可謂詳備然於暑風相火為病而用蘇合香丸<lb/>
至用雙解皆當審諦脈證不可差失詳蘇合丸但可用<lb/>
於隂寒所遏或内傷生冷及氣中或中惡者此等又不<lb/>
<pb n="KR3e0078_WYG_050-52b"/>
可謂暑風相火之證矣學者審之　陶氏曰中暑脈虚<lb/>
而伏身熱背惡寒面垢自汗煩燥大渴毛聳惡寒昏冒<lb/>
倦怠而身不痛與傷寒諸證不同内外俱熱口燥煩渴<lb/>
四肢微冷而身不痛用白虎湯　痰逆惡寒橘皮湯<lb/>
熱悶不惡寒竹葉石膏湯　頭痛惡心煩燥心下不快<lb/>
小便不利五苓下消暑丸　中暑用小柴胡湯最良<lb/>
　<lb/>
　證治凖繩卷五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證治準繩卷一百五</head> <lb/>
    <p>
<pb n="KR3e0078_WYG_105-1a"/>
欽定四庫全書<lb/>
　證治準繩卷一百五<lb/>
　　　　　　　　　　　　明　王肯堂　撰<lb/>
　外科<lb/>
　　　寒熱徃來<lb/>
托裏消毒散加減法　口苦寒熱徃來肝火血虚也去<lb/>
　三味加柴胡熟地　因怒寒熱徃來肝火氣虚也加<lb/>
　柴胡黄芩如不應暫用八珍湯加炒山梔炒酸棗仁<lb/>
<pb n="KR3e0078_WYG_105-1b"/>
　酒炒黒龍膽草　體倦寒熱徃來肝脾氣滯也去三<lb/>
　味加參茋歸术如不應暫用補中益氣湯　内熱晡<lb/>
　熱或寒熱徃來隂血虚也去三味加芎歸牡丹皮柴<lb/>
　胡如不應暫用八珍湯加牡丹皮　畏寒或寒熱徃<lb/>
　來胃氣虚也去三味加參苓白术升麻如不應暫用<lb/>
　補中益氣湯　脇痛痞滿或寒熱徃來肝氣滯也去<lb/>
　三味加青皮木香如不應屬氣血虚也更加芎歸參<lb/>
　术　若婦人勞役恚怒或適經行發熱譫語或夜間<lb/>
<pb n="KR3e0078_WYG_105-2a"/>
　熱甚乃熱入血室也去三味加生地丹皮柴胡如不<lb/>
　應暫用加味四物湯<lb/>
　　　厥逆<lb/>
加減托裏消毒散　治四肢逆冷乃腎氣虚寒也去三<lb/>
　味加桂附仍佐以八味丸<lb/>
　　　面目浮腫<lb/>
癰疽聲嘶色敗唇鼻青赤面目浮腫宜調胃白术散<lb/>
調胃白术散<lb/>
<pb n="KR3e0078_WYG_105-2b"/>
　　白术<hi>炒</hi>茯苓<hi>各二/錢</hi>陳皮　白芍藥<hi>炒</hi>檳榔<lb/>
　　澤冩<hi>各一錢</hi>木香<hi>五分</hi>
　右一劑水二鍾薑三片煎八分食後服如腫不退加<lb/>
　白术<hi>炒</hi>枳實<hi>䴸炒各一錢</hi>
　薛按前症乃七惡也用此方若濕除氣少退用六君<lb/>
　子湯參苓白术散之類大便不實尤効再用檳榔木<lb/>
　香恐傷真氣也亦有真氣虚而致前症者尤不宜用<lb/>
　二藥<lb/>
<pb n="KR3e0078_WYG_105-3a"/>
　　　陽氣脱陷<lb/>
薛瘡瘍陽氣脱陷或因尅伐之劑或因膿血太泄或因<lb/>
吐㵼之後或因誤而入房若發熱頭痛小便淋濇或滑<lb/>
數便血目赤煩喘自汗發熱氣短頭暈體倦熱渴意欲<lb/>
飲水投水惡寒憎寒身熱惡衣揚手擲足汗出如水腰<lb/>
背反張鄭聲不絶此無根虚火之假熱症若畏寒頭痛<lb/>
咳逆嘔吐耳聵目矇小便遺難㵼利腸鳴裏急腹痛玉<lb/>
莖短縮冷汗時出齒牙浮動肢體麻痺或厥冷身痛或<lb/>
<pb n="KR3e0078_WYG_105-3b"/>
咬舌嚙唇舌根强硬此陽氣脱陷之真寒證皆勿論其<lb/>
脈勿論其瘡但見一二急用參附湯補之多有復生者<lb/>
大凡潰後勞役元氣虧損或夢遺精脱或滑數便血或<lb/>
外邪乘之或誤用寒涼氣血脱陷而致斯症治以前藥<lb/>
亦有復生者　内翰楊臯湖孟夏患背疽服尅伐之劑<lb/>
二旬餘矣漫腫堅硬重如負石隔蒜炙五十餘壯背遂<lb/>
輕以六君加砂仁二劑涎沫涌出飲食愈少此脾虚陽<lb/>
氣脫陷劑用温補反嘔不食仍用前藥作大劑加附子<lb/>
<pb n="KR3e0078_WYG_105-4a"/>
薑桂又不應遂以參茋各一斤歸术陳皮各半斤附子<lb/>
一兩煎服三日而盡流涎頓止腐肉頓潰飲食頓進再<lb/>
用薑桂等藥托裏健脾腐脱而瘡愈矣　少㕘史南湖<lb/>
之内夏患疽不起發脈大而無力發熱作渴自汗盜汗<lb/>
用參茋大補之劑益加手足逆冷大便不寛喘促時嘔<lb/>
脈微細按之如無惟大衝不絶仍以參茋白术當歸茯<lb/>
苓陳皮計斤許加附子五錢水煎兩鍾作一服諸症頓<lb/>
退脈息頓復翌日瘡起而潰仍用前藥四劑後日用托<lb/>
<pb n="KR3e0078_WYG_105-4b"/>
裏藥調理兩月餘而消　一婦卧牀十三年矣遭回祿<lb/>
益加憂鬱明年三月右肩下發一塊焮腫如甌中赤外<lb/>
白先用涼藥一劑不解次用十宣散四劑加痛略紅迎<lb/>
醫視之連投參茋丁桂防芷之劑膿潰云無恙矣辭去<lb/>
眩暈嘔逆惡寒戰慄頂陷膿清偶檢外科發揮發背門<lb/>
云若初起一頭如黍不腫不赤煩躁便祕四五日間生<lb/>
頭不計其數瘡口各如含一粟名曰蓮房發云云始駭<lb/>
為惡症治法雖詳不諳於行迎薛至診云辛涼解散氣<lb/>
<pb n="KR3e0078_WYG_105-5a"/>
血兩虚者忌之連投參茋歸术地黄薑附大劑腫髙膿<lb/>
稠兼紝烏金膏數日果腐落筋如脂膜者數片人參毎<lb/>
服至八錢日進二服逾兩月平復<lb/>
附子理中湯　治瘡瘍脾胃虚寒或誤行攻伐手足厥<lb/>
　冷飲食不入或腸鳴腹痛嘔逆吐㵼<lb/>
　　附子　人參　茯苓　白芍藥<hi>各三錢</hi>白术<hi>四錢</hi>
　右水煎服<lb/>
薑附湯　治瘡瘍真陽虧損或誤行汗下或膿血出多<lb/>
<pb n="KR3e0078_WYG_105-5b"/>
　失於補托以致上氣喘急自汗盜汗氣短頭暈<lb/>
　　人參　附子<hi>炮去皮臍各一兩</hi>乾薑<hi>炮/</hi>白术<hi>各五錢</hi>
　右作二劑水煎服<lb/>
參附湯　治失血過多或膿瘀大泄或寒涼汗下真陽<lb/>
　脱陷上氣喘急自汗盜汗氣短頭暈等症急服以救<lb/>
　元氣緩則不治<lb/>
　　人參<hi>一兩</hi>附子<hi>炮去皮臍五錢</hi>
　右薑五片水煎服不應倍之<lb/>
<pb n="KR3e0078_WYG_105-6a"/>
　　　内癰<lb/>
素問曰肝滿腎滿肺滿皆實即為腫<hi>王注云滿謂脈氣滿實腫謂癰腫</hi>
肺之癰喘而兩胠滿<hi>仲景云肺癰吐膿如米粥咽燥振寒</hi>肝癰兩胠滿卧<lb/>
則驚不得小便　腎癰脚下至小腹滿<hi>大竒論林億云脚下當作胠下</hi>
<hi>景千金云腸癰之為病小腹腫强按則痛便數似淋仲  云腸癰小腹痞堅盖小腹痛而痞堅者腎癰也小便</hi>
<hi>數而似淋者腸癰也即肺癰肝癰之屬</hi>
辨藏府内瘡<lb/>
　中府隱隱痛者肺疽　　其上肉微起者肺癰<lb/>
<pb n="KR3e0078_WYG_105-6b"/>
　巨闕隱隱痛者心疽　　其上肉微起者心癰<lb/>
　期門隱隱痛者肝疽　　其上肉微起者肝癰<lb/>
　章門隱隱痛者脾疽　　其上肉微起者脾癰<lb/>
　京門隱隱痛者腎疽　　其上肉微起者腎癰<lb/>
　中脘隱隱痛者胃疽　　其上肉微起者胃癰<lb/>
　天樞隱隱痛大腸疽　　其上肉微起大腸癰<lb/>
　丹田隱隱痛三焦疽　　其上肉微起三焦癰<lb/>
　闗元隱隱痛小腸疽　　其上肉微起小腸癰<lb/>
<pb n="KR3e0078_WYG_105-7a"/>
懐忠丹　治内癰有敗膿敗血腥穢殊甚所致臍腹冷<lb/>
　痛用此推膿下血<lb/>
　　白芷　單葉紅蜀葵花根<hi>各一兩</hi>白礬<hi>枯/</hi>白芍藥<hi>各五</hi>
　　<hi>錢</hi>　右研為末鎔黄臘丸如梧子大空心米湯下<lb/>
　　三十丸推膿下血出盡後服十宣散補之忌發物<lb/>
　　<hi>又方猪膏煎鯽魚食治瘍癰又方以鼈甲燒存性末服之</hi>
肺癰丹溪云癰疽發於内者肺癰肝癰腎癰腸癰囊内<lb/>
癰附骨癰惟肺癰須先解表今表而出之<lb/>
<pb n="KR3e0078_WYG_105-7b"/>
千金欬唾膿血其脈數實者為肺癰若口中欬即胷中<lb/>
隱痛脈反滑數此肺癰也　問曰病者欬逆何以知其<lb/>
肺癰當有膿血吐之則死其脈何如曰寸脈微而數微<lb/>
為風數為熱微則汗出數則惡寒風中於衛呼氣不入<lb/>
熱逼於榮吸氣不出風傷皮毛熱傷血脈風舍於衛其<lb/>
人則欬口乾喘滿咽燥不渴多吐濁沫時時振寒熱之<lb/>
所過血為凝滯蓄結癰膿吐如米粥始萌可救膿成則<lb/>
死　問曰振寒發熱寸脈滑數其人飲食起居如故此<lb/>
<pb n="KR3e0078_WYG_105-8a"/>
為癰腫醫反不知以傷寒治之不應何以知有膿膿之<lb/>
所在何以别知其處師曰假令膿在胸中者為肺癰其<lb/>
脈數欬吐有膿血設膿未成其脈自數𦂳去但數為膿<lb/>
已成也　薛夫肺者五臟之華葢也處於胸中主於氣<lb/>
候於皮毛勞傷氣血腠理不宻外邪所乘内感於肺或<lb/>
入房過度腎水虧損虚火上炎或醇酒炙煿辛辣厚味<lb/>
薰蒸於肺或咳唾痰涎汗下過度重亡津液之所致也<lb/>
其候惡風咳𠻳鼻塞項强胸脇脹滿呼吸不利咽燥作<lb/>
<pb n="KR3e0078_WYG_105-8b"/>
渴甚則四肢微腫咳唾膿血若吐痰臭濁膿血腥穢胸<lb/>
中隱隱微痛右手寸口脈數而實者為肺疽若唾涎沬<lb/>
而無膿脈數而虚者為肺痿也若咳𠻳喘急者小青龍<lb/>
湯咳𠻳胸脹者葶藶大棗㵼肺湯咳膿腥濁者桔梗湯<lb/>
咳喘短氣或小便短少者佐以參茋補肺湯體倦食少<lb/>
者佐以參术補脾湯咳唾痰壅者腎虚水泛也六味地<lb/>
黄丸口乾咽燥者虚火上炎也加減八味丸此症皆因<lb/>
脾土虧損不能生肺金肺金不能生腎水故始萌則可<lb/>
<pb n="KR3e0078_WYG_105-9a"/>
救膿成則多死若脈微𦂳而數者未有膿也𦂳甚而數<lb/>
者已有膿也内經曰血熱則肉敗榮衛不行必將為膿<lb/>
大凡肺瘡咳唾膿血久久如粳米粥者難治若唾膿而<lb/>
不止者亦不可治也其嘔膿而自止者自愈其脈短而<lb/>
澁者自痊面色當白而反赤者此火之尅金皆不可治<lb/>
茍能補脾肺滋腎水庶有生者但恐專攻其瘡脾胃益<lb/>
虚鮮有不誤者矣<lb/>
丹溪治一少婦胸膺間潰一竅膿血與口中所咳相應<lb/>
<pb n="KR3e0078_WYG_105-9b"/>
而出以參茋當歸加退熱排膿等藥而愈一云此因肺<lb/>
痿所致　項彦章治一人病胸膈壅滿昏不知人項以<lb/>
杏仁薏苡之劑灌之立甦繼以升麻桔梗黄茋消其膿<lb/>
服之踰月瘳項所以知其病者以陽明脈浮滑隂脈不<lb/>
足也浮為火而滑為血聚始由風傷肺故結聚客於肺<lb/>
隂脈之不足則過於宣逐也諸氣本乎肺肺氣治則出<lb/>
入易苑陳除故行其肺氣而病自已　汪石山治一婦<lb/>
年近三十形色瘦白素時或咳𠻳一兩聲月水或前或<lb/>
<pb n="KR3e0078_WYG_105-10a"/>
後夏月取涼遂咳甚不能伏枕者月餘𠻳痰中或帶血<lb/>
或兼膿𠻳急則吐食醫用芩連二陳不効復用參茋等<lb/>
補藥病重汪視左脈浮滑右脈稍弱而滑幼傷手腕掌<lb/>
不能伸右脈似難慿矣乃以左脈驗之恐妊兼肺癰也<lb/>
遂以清肺泄肺之劑進之三服而能著枕痰不吐膿不<lb/>
咯惟時或惡阻汪曰此妊之常病也教用薏苡仁白术<lb/>
茯苓麥冬黄芩阿膠煎服病減月餘復為診脈皆稍緩<lb/>
而浮與熱已減矣但吐紅太多未免傷胃教用四君子<lb/>
<pb n="KR3e0078_WYG_105-10b"/>
加陳皮黄芩枳殻煎服調理妊至六月食雞病作却雞<lb/>
而愈至九月病又復作聲啞令服童便獲安汪曰産後<lb/>
病除乃是佳兆病若復作非吾所知月足而産脾胃病<lb/>
作加泄竟不救　薛立齋治一儒者患肺癰鼻流清涕<lb/>
咳唾膿血胸膈作脹此風邪外傷也先用消風散加亂<lb/>
髪灰二服而鼻利又用四君加芎歸及桔梗湯而愈後<lb/>
因勞役咳𠻳吐膿小便滴瀝面色黄白此脾土不能生<lb/>
肺金肺金不能生腎水也用補中益氣湯六味地黄丸<lb/>
<pb n="KR3e0078_WYG_105-11a"/>
而愈　一儒者因素善飲咳膿項强皮膚不澤此脾肺<lb/>
氣虚外邪所乗而成肺癰也先用桔梗湯後用人參補<lb/>
肺湯而痊　一男子咳唾痰膿胸腹膨脹兩寸與右闗<lb/>
脈皆洪數此火不能生土而土不能生金也用桔梗湯<lb/>
為主佐以補中益氣湯而愈　一人不時咳𠻳作渇自<lb/>
汗發熱便數自用清肺降火理氣滲利之劑服之反小<lb/>
便不通面目赤色唇烈痰壅脾肺腎三脈浮大按之而<lb/>
數此足三隂虧損不能相生當滋化源否則成癰矣不<lb/>
<pb n="KR3e0078_WYG_105-11b"/>
信仍用分利之藥後果患肺癰余用桔梗湯及六味丸<lb/>
而愈　一男子面赤吐膿發熱作渴煩躁引飲脈洪數<lb/>
而無倫次先用加減八味丸加麥門大劑一服熱渴頓<lb/>
止即熟睡良久覺而神爽索食再劑諸症頓減仍用前<lb/>
藥更以人參五錢麥門二錢五分五味二錢水煎代茶<lb/>
飲日一劑月餘而安此證面赤者當補肺腎面白者當<lb/>
補脾肺治者驗之　一婦素血虚發熱咳𠻳或用痰火<lb/>
之劑後吐膿血面赤脈數甚勢甚危此膿成而血氣虚<lb/>
<pb n="KR3e0078_WYG_105-12a"/>
也余用八珍湯以補元氣用桔梗湯以治肺症脈症漸<lb/>
愈　一婦感冐風寒或用發表之劑反咳𠻳喘急飲食<lb/>
少思胸膈不利大便不通右寸闗脈浮數欲用通利之<lb/>
劑余曰此因脾土虧損不能生肺金若更利之復耗津<lb/>
液必患肺癰矣不信仍利之虚證悉至後果吐膿予朝<lb/>
用益氣湯夕用桔梗湯各數劑吐膿漸止又朝仍用前<lb/>
湯夕用十全大補湯各五十餘劑喜其善調理獲愈<lb/>
一婦咳𠻳吐痰胸膈作痛右寸闗浮滑項下牽强此脾<lb/>
<pb n="KR3e0078_WYG_105-12b"/>
胃積熱成痰非癰患也以二陳湯加山梔白术桔梗治<lb/>
之而痊　一婦素血虚内熱時咳甲辰孟冬兩尺浮洪<lb/>
余曰當防患肺症丙午孟春果咳𠻳左右寸脈洪數此<lb/>
心火刑尅肺金而成肺癰也膿已成矣夏令可憂余用<lb/>
壯水健脾之劑稍愈彼不慎調攝果殁於仲夏<lb/>
小青龍湯　治肺受風寒咳𠻳喘急<lb/>
　　半夏<hi>湯泡七次二兩半</hi>乾薑<hi>炮/</hi>細辛　麻黄<hi>去節</hi>肉桂<lb/>
　　芍藥　甘草<hi>炙各三兩</hi>五味子<hi>蜜拌炒二兩</hi>
<pb n="KR3e0078_WYG_105-13a"/>
　右毎服五錢薑水煎服<lb/>
葶藶大棗瀉肺湯　治肺癰喘不得卧<lb/>
　　葶藶<hi>炒黄研細丸如彈子</hi>大棗<hi>十二枚</hi>水三升入棗先煮取二<lb/>
　　升去棗入葶藶又煮一升頓服之又曰治肺癰胸<lb/>
　　滿脹一身并面目浮腫鼻塞清涕出不知香臭酸<lb/>
　　辛咳逆上氣喘鳴追塞用前方三日一劑可至三<lb/>
　　四劑須先與小青龍湯一劑乃與之<lb/>
桔梗湯　治欬而胸滿振寒脈數咽乾不渴時出濁唾<lb/>
<pb n="KR3e0078_WYG_105-13b"/>
　腥臭久久吐膿如粥者肺癰也<lb/>
　　桔梗　甘草<hi>炙各一兩</hi>用水三升煮取一升去滓分溫<lb/>
　　再服則吐膿血也亦治喉痺三因甘草倍之毎四<lb/>
　　錢名四聖散千金亦名桔梗湯用桔梗三兩甘草<lb/>
　　二兩服後必吐膿血<lb/>
葦莖湯　治肺癰又云一本治欬有微熱煩滿心胸甲<lb/>
　錯<lb/>
　　葦莖<hi>三升切</hi>薏苡仁<hi>半/升</hi>冬瓜仁<hi>半/升</hi>桃仁<hi>五十枚去皮</hi>用水<lb/>
<pb n="KR3e0078_WYG_105-14a"/>
　　一斗先煮葦葉得五升去滓入諸仁煮取二升分<lb/>
　　溫五服當吐如粥<hi>千金云肺癰當吐膿血種葦莖即汀洲間蘆荻之粗  也</hi>
治吐膿血如肺癰狀口臭他方不應者宜消風散入男<lb/>
　子髪灰研細入和之清米飲下可除根只兩服亦治<lb/>
　吐血<hi>消風散方荆芥川芎羌活人參茯苓僵蚕防風藿香蟬脱各二錢厚朴陳皮各半兩為末是也</hi>
韋宙獨行方　治心胸甲錯為肺癰黄昏湯主之<lb/>
　用夜合皮掌大一片水三升煮取二升分再服<hi>夜合樹按</hi>
　<hi>本草即烏農樹也</hi>
<pb n="KR3e0078_WYG_105-14b"/>
　右肺癰症治要略以小青龍湯先與一劑乃行氣取<lb/>
　膿之藥將以解表之風寒邪氣此治腫瘍之例也後<lb/>
　以韋宙方終之者將以補裏之隂氣此治潰瘍之例<lb/>
　也<hi>已上六方皆丹溪所集</hi>
如聖丸<hi>梅師</hi>　治風熱毒氣上攻咽喉痛痺腫塞妨悶及<lb/>
　肺癰喘𠻳唾膿血胸滿振寒咽乾不渴時出濁沬氣<lb/>
　臭腥穢久久咯膿狀如米粥<lb/>
　　樟腦<hi>另研</hi>牛黄<hi>另/研</hi>桔梗　甘草<hi>生用各一錢</hi>　為細末煉<lb/>
<pb n="KR3e0078_WYG_105-15a"/>
　　蜜丸毎兩作二十丸毎用一丸噙化<lb/>
濟生桔梗湯　治肺癰心胸氣塞咳唾膿血心神煩悶<lb/>
　咽乾多渴兩足腫滿小便赤黄大便多澁用桔梗貝<lb/>
　母川歸瓜蔞仁枳殻薏苡仁桑白皮防風已上各一<lb/>
　兩生甘草杏仁蒸百合各半兩黄茋一兩半右修合<lb/>
　㕮咀毎服四錢水一碗半生薑五片煎至八分去滓<lb/>
　服若大便秘加大黄小便秘加木通<lb/>
仲景桔梗白散　治欬而胸滿振寒脈數咽乾不渴時<lb/>
<pb n="KR3e0078_WYG_105-15b"/>
　出濁唾腥臭久久吐膿如米粥者為肺癰<lb/>
　　桔梗　貝母<hi>各三分</hi>巴豆<hi>去皮炒研如脂一分</hi>
　右三味為散强人飲服半錢匕羸者減之病在膈上<lb/>
　者吐膿血膈下者瀉出若下多不止飲冷水一碗則<lb/>
　定<hi>此亦要略方丹溪不刪採用之者必有微意存焉</hi>
肺癰醫壘元戎搜風湯吐之<lb/>
牡丹散<hi>本事</hi>　治肺癰吐膿血作臭胸乳間皆痛<lb/>
　　牡丹皮　赤芍藥　地榆　苦梗　薏苡仁<lb/>
<pb n="KR3e0078_WYG_105-16a"/>
　　川升麻　黄芩　生甘草<hi>各一錢半</hi>
　右作一服水二鍾煎至一鍾食逺服　一方無黄芩<lb/>
　加生薑煎名升麻湯<lb/>
如金解毒散　治肺癰<lb/>
　　桔梗<hi>一錢</hi>甘草<hi>一錢/半</hi>黄連<hi>炒/</hi>黄芩<hi>炒/</hi>黄檗<hi>炒/</hi>山梔<hi>炒各</hi>
　　<hi>七分</hi>作一劑水二鍾煎八分作十餘次呷之勿急服<lb/>
　按此方乃降火解毒之劑也發熱煩渴脈洪大者<lb/>
　用之俱効若脈數咳痰腥臭或唾膿瘀宜用桔梗湯<lb/>
<pb n="KR3e0078_WYG_105-16b"/>
　大抵肺癰之症肺脈洪大或吐膿不止者難治膿自<lb/>
　止脈短濇者自愈面赤火尅金也不治<lb/>
桔梗湯　治男婦欬而胸膈隱痛兩脚腫滿咽乾口燥<lb/>
　煩悶多渴時出濁唾腥臭名曰肺癰小便赤黄大便<lb/>
　多澁<lb/>
　　桔梗　貝母　當歸<hi>酒浸</hi>瓜蔞仁　枳殻<hi>䴸炒</hi>薏苡仁<lb/>
　　<hi>微炒</hi>桑白皮　防己<hi>去粗/皮</hi>甘草節<hi>各一/兩</hi>百合<hi>蒸</hi>黄茋<lb/>
　　<hi>各一兩半</hi>北五味子　甜葶藶　地骨皮　知母<lb/>
<pb n="KR3e0078_WYG_105-17a"/>
　　杏仁<hi>各半兩</hi>
　右剉碎毎服四錢水一盞半生薑三片煎七分不拘<lb/>
　時溫服咳者加百藥煎熱加黄芩大便不利加煨大<lb/>
　黄少許小便澁甚加木通車前子煎煩躁加白茅根<lb/>
　煎咳而疼甚加人參白芷煎<lb/>
四順湯　治肺癰吐膿五心煩熱壅悶咳𠻳<lb/>
　　貝母<hi>去心</hi>紫苑<hi>去苗/土</hi>桔梗<hi>炒各/一兩</hi>甘草<hi>炙剉半兩</hi>
　右搗篩毎服三錢水一盞煎五七沸去滓不拘時稍<lb/>
<pb n="KR3e0078_WYG_105-17b"/>
　冷服如咳𠻳甚加去皮尖杏仁三枚同煎小兒量減<lb/>
治肺癰方<lb/>
　右用薏苡米為末糯米飲調下或入粥内煮吃亦可<lb/>
　一方用水煎服當下膿血便愈<lb/>
瀉白散　治肺癰<lb/>
　　桑白皮<hi>炒二錢</hi>地骨皮　甘草<hi>炙/</hi>貝母<hi>去心</hi>紫苑<lb/>
　　桔梗<hi>炒</hi>當歸<hi>酒拌各一錢</hi>作一劑水一鍾薑三片煎八<lb/>
　　分食逺服<lb/>
<pb n="KR3e0078_WYG_105-18a"/>
　薛按此方乃瀉肺邪消毒之劑也若喘咳唾痰沫肺<lb/>
　脈浮數者用之有効如脈大發熱作渴宜用解毒散<lb/>
　解之而後用此劑其或唾膿之際宜排膿如唾膿後<lb/>
　及脈將安宜補肺初起胸膈脹滿喘急咳𠻳宜發散<lb/>
　表邪<lb/>
濟生排膿湯　治肺癰得吐膿後以此排膿補肺<lb/>
　　生綿黄茋二兩細末毎二錢水一盌煎五分服<lb/>
肺癰收歛瘡口止有合懽樹皮白歛煎湯飲之<lb/>
<pb n="KR3e0078_WYG_105-18b"/>
排膿散　治肺癰吐膿後宜服此補肺<lb/>
　　黄茋<hi>鹽水拌炒</hi>白芷　五味子<hi>炒/杵</hi>人參<hi>各等分</hi>
　　為細末毎服三錢食後蜜湯調下<lb/>
寜肺湯　治咳𠻳唾膿自汗上氣喘急用此補肺及治<lb/>
　榮衛俱虚發熱自汗<lb/>
　　人參　當歸<hi>酒拌</hi>白术　熟地黄　川芎　白芍藥<lb/>
　　甘草<hi>炙</hi>五味子<hi>搗/</hi>麥門冬<hi>去/心</hi>桑白皮<hi>炙/</hi>阿膠<hi>蛤粉炒各</hi>
　　<hi>一錢</hi>白茯苓<hi>一錢</hi>　作一劑水二鍾薑三片煎八分食<lb/>
<pb n="KR3e0078_WYG_105-19a"/>
　　後服<lb/>
人參補肺湯　治肺症咳喘短氣或腎水不足虚火上<lb/>
　炎痰涎涌盛或吐膿血發熱作渴小便短澁<lb/>
　　人參　黄茋　白术　茯苓　陳皮　當歸<hi>各一錢</hi>
　　山茱萸肉　山藥<hi>各二錢</hi>麥門冬<hi>七/分</hi>甘草<hi>炙</hi>五味子<lb/>
　　<hi>各五分</hi>熟地黄<hi>自製一/錢半</hi>牡丹皮<hi>八分</hi>
　右薑棗水煎服<lb/>
人參平肺散　治心火尅肺𫝊為疽痿咳𠻳喘嘔痰涎<lb/>
<pb n="KR3e0078_WYG_105-19b"/>
　壅盛胸膈痞滿咽嗌不利若因肝木太過而致當補<lb/>
　肺若因腎水不足而患當補脾肺若因心火旺而自<lb/>
　病當利小便<lb/>
　　人參　陳皮　甘草　地骨皮　茯苓<hi>各一錢</hi>知母<lb/>
　　<hi>炒七分</hi>五味子<hi>炒杵/四分</hi>青皮　天門冬<hi>去心各五分</hi>桑白皮<lb/>
　　<hi>炒一錢</hi>
　右水煎服<lb/>
參茋補脾湯　治肺疽脾氣虧損久咳吐膿涎或中滿<lb/>
<pb n="KR3e0078_WYG_105-20a"/>
　不食必服此藥補脾土以生肺金否則不治<lb/>
　　人參　白术<hi>各二錢</hi>黄茋<hi>二錢五分</hi>茯苓　陳皮　當歸<lb/>
　　<hi>各一錢</hi>升麻<hi>三/分</hi>麥門冬<hi>七/分</hi>五味子<hi>四/分</hi>桔梗<hi>六/分</hi>甘草<hi>炙五</hi>
　　<hi>分</hi>
　右薑棗水煎服<lb/>
葶藶散　治脾癰咳𠻳氣急睡卧不安心胸脹滿<lb/>
　　甜葶藶子<hi>二兩半隔紙炒赤色</hi>百合<hi>炒</hi>白附子　北五味子<lb/>
　　<hi>炒</hi>甘草節　羅參　欵冬花　百藥煎　紫苑<hi>去木</hi>
<pb n="KR3e0078_WYG_105-20b"/>
　　<hi>各一兩</hi>大硃砂<hi>半兩另研</hi>
　右為末毎服二錢燈心湯調下<lb/>
補肺散　治肺癰已吐出膿血以此潤䕶<lb/>
　　真鍾乳粉<hi>一兩</hi>白滑石<hi>二兩</hi>
　右研細毎服三錢米飲調下<lb/>
理肺膏　治肺癰正作咳唾不利胸膈迫塞<lb/>
　　訶子<hi>去核</hi>百藥煎　五味子<hi>微/炒</hi>條參<hi>去蘆</hi>欵冬花蘂<lb/>
　　杏仁　知母　貝母　甜葶藶子　紫苑　百合<lb/>
<pb n="KR3e0078_WYG_105-21a"/>
　　甘草節<hi>各五錢</hi>
　右為末用白茅根淨洗秤三斤研取自然汁入磁石<lb/>
　器中熬成膏更添入好蜜二兩再熬勻候調和煎藥<lb/>
　為圓如梧子大温水吞下<lb/>
五香白术散　寛中和氣滋益脾土生脾金進美飲食<lb/>
　　沉香　木香　明乳香　丁香　藿香葉<hi>各半兩</hi>
　　白术　羅參　白茯苓　薏苡仁　山藥　扁豆<lb/>
　　桔梗　縮砂　白豆䓻　粉草　蓮肉<hi>各一兩</hi>
<pb n="KR3e0078_WYG_105-21b"/>
　右為末蘇鹽湯調空心服棗湯亦可有汗加浮麥煎<lb/>
　湯下<lb/>
肺癰已破入風者不治　肺癰吐膿後其脈短而濇者<lb/>
自痊浮大者難治其面色白而反赤者此火之尅金皆<lb/>
不可治<lb/>
金匱方論曰熱在上焦者因欬為肺痿肺痿之病何從<lb/>
得之或從汗出或從嘔吐或從消渴小便利數或從便<lb/>
難又被快藥下利重亡津液故寸口脈數其人欬口中<lb/>
<pb n="KR3e0078_WYG_105-22a"/>
反有濁唾涎沫者為肺痿之病若口中辟辟燥欬即胸<lb/>
中隱隱痛脈反滑數此為肺癰欬唾膿血脈數虚者為<lb/>
肺痿數實者為肺癰　婁此言肺痿屬熱如欬久肺傷<lb/>
聲啞聲嘶咯血此屬隂虚火熱甚是也本論治肺痿吐<lb/>
涎沬而不欬者其人不渴必遺尿小便數以上虚不能<lb/>
制下故也此為肺中冷必眩多涎唾用炙甘草乾薑此<lb/>
屬寒也肺痿吐涎多心中温液者用炙甘草湯此補虚<lb/>
勞也亦與補隂虚火熱不同是皆宜分治之故肺痿又<lb/>
<pb n="KR3e0078_WYG_105-22b"/>
有寒熱之異也<lb/>
精勞傷血氣腠理虚而風邪乗之内盛於肺也則汗出<lb/>
惡風咳𠻳短氣鼻塞項强胸脇脹滿久久不瘥已成肺<lb/>
痿也　保肺癰者由食啖辛熱炙煿或酣飲熱酒燥熱<lb/>
傷肺所致治之宜早<lb/>
腸癰千金謂妄治必殺人腸癰為病小腹重而强按之<lb/>
則痛便數似淋時時汗出復惡寒身皮甲錯腹皮急如<lb/>
腫狀其脈數者小有膿也巢云洪數者已有膿脈若遲<lb/>
<pb n="KR3e0078_WYG_105-23a"/>
𦂳者未有膿甚者腹脹大轉側有水聲或繞臍生瘡或<lb/>
膿自臍出或大便出膿血　脈經問曰羽林婦病何以<lb/>
知腸有膿師曰脈滑而數滑則為實數則為熱滑則為<lb/>
榮數則為衛衛數下降榮滑上升榮衛相干血為敗濁<lb/>
小腹痞堅小便或澁或自汗出或復惡寒膿為已成設<lb/>
脈遲𦂳則為瘀血血下即安　丹溪云腸癰大腸有熱<lb/>
積死血流注桃仁承氣湯加連翹秦艽　薛腸癰因七<lb/>
情飲食所致治法脈遲𦂳者未有膿也用大黄湯下之<lb/>
<pb n="KR3e0078_WYG_105-23b"/>
脈洪數者已有膿也用薏苡仁湯排之小腹疼痛小便<lb/>
不利膿壅滯也牡丹皮散主之若大便或臍間出膿者不<lb/>
治内經曰腸癰為病不可驚驚則腸㫁而死故患是者<lb/>
其坐卧轉側理宜徐緩時少飲薄粥及服八珍湯固其<lb/>
元氣静養調理庶可保全其生　丹溪治一女子腹痛<lb/>
百方不治脈滑數時作熱腹微急曰痛病脈當沉細今<lb/>
滑數此腸癰也以雲母膏一兩丸梧子大以牛皮膠鎔<lb/>
入酒中并水下之晌時服盡下膿血愈　一婦以毒藥<lb/>
<pb n="KR3e0078_WYG_105-24a"/>
去胎後當臍右結一塊痛甚則寒熱塊與臍髙一寸痛<lb/>
不可按脈洪數謂曰此瘀血流溢於腸外肓膜之間聚<lb/>
結為癰也遂用補氣血行結滯排膿之劑三日決一鋒<lb/>
針膿血大出内如糞狀者臭甚病婦恐因調氣血生肌<lb/>
則内外之竅自合不旬日而愈　吕滄洲治郡守李母<lb/>
龎病小腹痛衆醫皆以為瘕聚久藥不効吕診循其少<lb/>
隂脈如刀刃之切手胞門芤而數知其隂中痛癰結小<lb/>
腸也告之曰太夫人病在幽隱不敢以聞幸出侍人語<lb/>
<pb n="KR3e0078_WYG_105-24b"/>
之乃出老嫗吕曰苦小腸癰以故臍下如瘕聚今膿已<lb/>
成痛迫于玉泉當不得前後溲溲則痛甚嫗拜曰誠如<lb/>
公言遂用國老將軍為向導麒麟竭虎珀之類攻之膿<lb/>
自小便出應手愈　吕又治一小兒十二歲患内癰腹<lb/>
脹臍凸而頗鋭醫欲刺臍出膿其母不許請吕視之見<lb/>
一僧踞爐熾炭然銅筯一枚烈火中瞪目視翁曰此兒<lb/>
病癰發小腸茍舍刺臍無他法吕諭之曰臍神闕也針<lb/>
刺所當禁矧癰舍於内惟當以湯丸攻之茍如而言必<lb/>
<pb n="KR3e0078_WYG_105-25a"/>
殺是子矣僧怒趨而出吕投透膿散一劑明日膿自氣<lb/>
合潰繼以十竒湯下萬應膏丸而瘥　虞恒徳治一人<lb/>
得潮熱微似瘧但小腹右邉有一塊大如雞卵作痛右<lb/>
脚不能伸縮一醫作奔豚氣治十餘日不驗虞診其脈<lb/>
左寸芤而帶濇右寸芤而洪實兩尺兩闗俱洪數曰此<lb/>
大小腸之間欲作癰耳幸膿未成猶可治與五香連翹<lb/>
湯加減與之間以蜈蚣炙黄酒調服之三日愈　儒醫<lb/>
李生治一冨家婦有疾診之曰腸胃間有所苦耶婦曰<lb/>
<pb n="KR3e0078_WYG_105-25b"/>
腸中痛不可忍而大便從小便出醫皆謂古無此證不<lb/>
可治李曰試為籌之若服我之藥三日當瘳用小丸子<lb/>
數十丸煎黄茋湯下之下膿血數升而愈其家喜問治<lb/>
法李曰始切脈時覺芤脈見於陽部脈訣云寸芤積血<lb/>
在胸中闗内逢芤腸裏癰此癰在内所以致然所服者<lb/>
乃雲母膏為丸耳切脈至此可以言醫矣　薛已治通<lb/>
府張廷用患之兩月餘矣時出白膿體倦惡寒此邪氣<lb/>
去而中氣虚也乃用托裏散兼益氣湯徐徐呷之又令<lb/>
<pb n="KR3e0078_WYG_105-26a"/>
以猪肚肺煮爛取其湯調米粉煮時呷半盞後漸調理<lb/>
而痊　一男子裏急後重下膿脹痛此脾氣下䧟用排<lb/>
膿散蠟礬丸而愈後因勞役寒熱體倦用補中益氣湯<lb/>
而安　一婦人小腹脹痛小便如淋時時汗出此瘀血<lb/>
凝結於内先以神効瓜蔞散二劑少愈更以薏苡仁湯<lb/>
而愈　一婦人小腹脹痛而有塊脈芤而澁此瘀血為<lb/>
患也以四物加𤣥胡索紅花桃仁牛膝木香二劑血下<lb/>
而瘥　一婦人小腹脹痛大便秘澁轉側有水聲脈洪<lb/>
<pb n="KR3e0078_WYG_105-26b"/>
數此膿瘀内潰也以梅仁湯一劑下瘀血諸症悉退再<lb/>
以薏苡仁湯二劑而瘥　一婦人膿成脹痛小便不利<lb/>
脈洪數此膿毒内潰也服太乙膏三錢膿下甚多更以<lb/>
瓜蔞散蠟礬丸及托裏散而安<hi>如用雲母膏尤妙</hi>　一婦人産<lb/>
後惡血不止小腹作痛服瓜子仁湯下瘀血而痊几瘀<lb/>
血停滯宜急治之緩則腐化為膿最為難治若流注闗<lb/>
節則為敗症<lb/>
薏苡附子散　治身甲錯腹皮急如腹脹本無積聚身<lb/>
<pb n="KR3e0078_WYG_105-27a"/>
　熱脈數者<lb/>
　　附子<hi>炮二分</hi>敗醬<hi>五/分</hi>薏苡仁<hi>一錢</hi>
　右為末毎服方寸匕以水二合煎頻服小便當下三<lb/>
　因薏苡附子同前敗醬用一兩一分毎四錢水盞半<lb/>
　煎七分去渣空心服<lb/>
　按此方乃辛熱之劑也若積久隂冷所致宜用丹溪<lb/>
　云身甲錯腹皮急按之濡如腫狀腹無積聚身無熱<lb/>
　脈數此腸内有癰積久隂冷所致故金匱有用附子<lb/>
<pb n="KR3e0078_WYG_105-27b"/>
　温之即此方也<lb/>
牡丹湯　治腸癰小腹腫痞按之即痛小便如淋時時<lb/>
　發熱自汗惡寒其脈遲𦂳者膿未成可下之當有血<lb/>
　洪數者膿已成不可下<lb/>
　　牡丹皮　瓜蔞仁<hi>各一錢</hi>桃仁<hi>去皮/尖</hi>芒硝<hi>各二錢</hi>
　　大黄<hi>五錢</hi>
　右作一服水二鍾煎至一鍾去滓入硝再煎數沸不<lb/>
　拘時服<lb/>
<pb n="KR3e0078_WYG_105-28a"/>
　按此乃破血之劑也如發熱自汗惡寒小腹作痛小<lb/>
　便如淋脈遲者有効丹溪云小腹腫痞按之痛小便<lb/>
　如淋或自調發熱身無汗復惡寒其脈遲𦂳者膿未<lb/>
　成宜下之當有血此内結熱所成也故金匱有用大<lb/>
　黄利之即此方也若無前證恐不宜用亦有腹内脹<lb/>
　痛脈滑數或膿已下或後重時時而下宜用排膿散<lb/>
　太乙膏蠟礬丸及托裏藥<lb/>
薏苡仁湯　治腸癰腹中㽲痛煩毒不安或脹滿不食<lb/>
<pb n="KR3e0078_WYG_105-28b"/>
　小便澁婦人産後虚熱多有此病縱非癰但疑似間<lb/>
　便可服<lb/>
　　薏苡仁　瓜蔞仁<hi>各三錢</hi>牡丹皮　桃仁<hi>各二錢</hi>
　右作一服水二鍾煎至一鍾不拘時服<lb/>
　按此方藥品和平其功且速常治腹痛或發熱或脹<lb/>
　滿不食水道澁滯産後多有此證或月經欲行或行<lb/>
　後或作痛尤効<lb/>
牡丹散　治腸癰冷證腹濡而痛時時利膿<lb/>
<pb n="KR3e0078_WYG_105-29a"/>
　　牡丹皮　人參　天麻　白茯苓　黄茋　木香<lb/>
　　當歸　川芎　官桂　桃仁<hi>去皮尖各七錢半</hi>白芷<lb/>
　　薏苡仁　甘草<hi>炙各五分</hi>　為細末毎服三錢用水一<lb/>
　　鍾煎至七分食前温服<lb/>
梅仁湯　治腸癰裏急隱痛大便秘澁<lb/>
　　梅核仁<hi>四十九粒去皮尖</hi>大黄<hi>三/兩</hi>牡丹皮<hi>一兩七錢半</hi>
　　芒硝<hi>二兩半</hi>冬瓜仁<hi>四/兩</hi>犀角<hi>鎊一兩半</hi>
　右剉如麻豆大毎服五錢水二盞煎至一盞去滓温<lb/>
<pb n="KR3e0078_WYG_105-29b"/>
　服以利下膿血三兩行為度<lb/>
大黄湯　治腸癰小腹堅硬腫大如掌而熱按之則痛<lb/>
　其上色或赤或白小便稠數汗出增寒其脈遲𦂳者<lb/>
　未成膿如脈數則膿已成<lb/>
　　大黄<hi>剉炒</hi>牡丹皮　硝石<hi>研/</hi>芥子　桃仁<hi>湯浸去皮尖雙仁炒</hi>
　　<hi>各半兩</hi>
　右剉碎毎服五錢水二盞煎至一盞去滓空心温服<lb/>
　以利下膿血為度未利再服<lb/>
<pb n="KR3e0078_WYG_105-30a"/>
四聖散<hi>一名神効瓜蔞散</hi>治腸癰癰疽生於腦髭背腋孔便毒<lb/>
　服之神効<lb/>
　　生黄瓜蔞<hi>一枚去皮</hi>粉草<hi>四錢/研末</hi>没藥<hi>研末/二錢</hi>乳香<hi>研末一錢</hi>
　右用好紅酒二大椀慢火煎至一椀分作兩服兩日<lb/>
　服盡大便順導惡物妙若乾瓜蔞則用兩枚一方若<lb/>
　病在上食後服病在下食前服毒已結成即膿化為<lb/>
　水毒未成即於小便中出疾甚再合服以退為度<lb/>
郭氏瑞効丸<hi>方見腫瘍</hi>
<pb n="KR3e0078_WYG_105-30b"/>
雲母膏　治一切癰疽瘡癤折傷等症<lb/>
　　蜀椒<hi>去目及閉口者微炒</hi>白芷　没藥　赤芍藥　肉桂<lb/>
　　當歸　鹽花　菖蒲　麒麟竭　黄茋　白芨<lb/>
　　芎藭　木香　龍膽草　白蘞　防風　厚朴<lb/>
　　麝香　桔梗　柴胡　松脂　人參　蒼术<lb/>
　　黄芩　乳香　附子　茯苓　良薑　合歡皮<hi>各五</hi>
　　<hi>錢</hi>硝石　甘草　雲母<hi>各四兩</hi>桑白皮　槐枝<lb/>
　　桞枝　柏葉　水銀<hi>以絹另包待膏成以手細彈在上名養膏母</hi>
<pb n="KR3e0078_WYG_105-31a"/>
　　陳皮<hi>各二兩</hi>清油<hi>四十/兩</hi>黄丹<hi>二十兩</hi>
　右除硝石雲母麒麟竭乳香没藥麝香鹽花黄丹八<lb/>
　味另研外餘藥並細切入油浸七日文火煎以桞枝<lb/>
　不住手攪候匝沸乃下火沸定又上火如此者三次<lb/>
　以藥黒色為度去渣再熬後入丹與八味末仍不住<lb/>
　手以槐桞枝攪滴水中成珠不軟不硬為度磁器收<lb/>
　貯候温將水銀彈上用時先刮去水銀或服或貼隨<lb/>
　宜用之其功甚大也<lb/>
<pb n="KR3e0078_WYG_105-31b"/>
排膿散　治腸癰小腹脹痛脈滑數或裏急後重或時<lb/>
　時下血<lb/>
　　黄茋<hi>鹽水拌炒</hi>當歸<hi>酒/拌</hi>金銀花　白芷　穿山甲<hi>蛤粉炒</hi>
　　防風　連翹　瓜蔞<hi>杵</hi>甘草<hi>各一錢</hi>作一劑水二鍾<lb/>
　　煎八分食前服若膿將盡去穿山甲連翹加當歸<lb/>
　　川芎或為末毎服三錢食後蜜湯調下亦可<lb/>
神仙蠟礬丸　治腸癰内托神妙不問老幼皆可服之<lb/>
　無不効最止疼痛不動臟腑<lb/>
<pb n="KR3e0078_WYG_105-32a"/>
　　黄蠟<hi>半兩要黄色者一方用七錢</hi>白礬<hi>一兩要通明者細研</hi>
　右鎔化黄蠟和礬為丸如梧桐子大毎服二十丸漸<lb/>
　加至三十丸食逺用温白湯送下<lb/>
胃脘癰素問帝曰人病胃脘癰者診當何如岐伯曰診<lb/>
此者當候胃脈其脈當沉細沉細者氣逆<hi>甲乙經沉細作沉澁</hi>逆<lb/>
者人迎甚盛甚盛則熱人迎者胃脈也逆而盛則熱聚<lb/>
於胃中而不行故胃脘為癰也<hi>病能篇</hi>
薛聖濟總録云胃脘癰由寒氣隔陽熱聚胃口寒熱不<lb/>
<pb n="KR3e0078_WYG_105-32b"/>
調故血肉腐壊以氣逆於胃故胃脈沉細以陽氣不得<lb/>
上升故人迎熱盛令人寒熱如瘧身皮甲錯或咳𠻳或<lb/>
嘔膿唾血若脈洪數膿成也急排之脈遲𦂳瘀血也急<lb/>
下之否則其毒内攻腐爛脹胃矣丹溪先生云内疽者<lb/>
因飲食之毒七情之火相鬱而發用射干湯主之愚常<lb/>
以薏苡仁湯牡丹皮散太乙膏選用之亦効若吐膿血<lb/>
飲食少思助胃壯氣為主而佐以前法不可専治其瘡<lb/>
　一男子寒熱作渴不時咳吐口内血腥又五日吐膿<lb/>
<pb n="KR3e0078_WYG_105-33a"/>
身皮甲錯用射干湯四劑膿血已止但氣壅痰多以甘<lb/>
桔湯而愈　一男子用射干湯之類將愈但氣喘體倦<lb/>
發熱作渴小便頻數此肺氣不足補中益氣山藥山茱<lb/>
麥門五味時仲夏更以生脈散代茶飲而愈　一婦人<lb/>
素食厚味吐膿已愈但小便淋瀝此肺腎氣虚用補中<lb/>
益氣加麥門五味及加減八味丸而愈若膏粱之人初<lb/>
起宜用清胃散<lb/>
射干湯　治胃脘癰人迎脈逆而盛𠻳膿血榮衛不流<lb/>
<pb n="KR3e0078_WYG_105-33b"/>
　熱聚胃口成癰<lb/>
　　射干<hi>去毛</hi>梔仁　赤茯苓<hi>去/皮</hi>升麻<hi>各一/兩</hi>赤芍藥<hi>一兩半</hi>
　　白术<hi>半兩</hi>
　右為末毎服五錢水二盞煎至一盞去渣入地黄汁<lb/>
　一合蜜半合再煎温服不計時候<lb/>
復元通氣散<hi>精要</hi>　治諸氣澁耳聾腹癰便癰瘡疽無頭<lb/>
　止痛消腫<lb/>
　　青皮　陳皮<hi>各四兩</hi>甘草<hi>三寸生/熟各半</hi>穿山甲<hi>炮</hi>
<pb n="KR3e0078_WYG_105-34a"/>
　　瓜蔞根<hi>各二兩</hi>金銀花　連翹<hi>各一兩</hi>
　右為細末熱酒調下<lb/>
芍藥湯　治胃脘積熱結聚為癰<lb/>
　　赤芍藥　石膏　犀角<hi>鎊</hi>麥門冬　薺苨<lb/>
　　木通<hi>各二兩</hi>朴硝　升麻　𤣥參　甘草<hi>生各一兩</hi>
　右㕮咀毎服五錢水一盞半煎八分去滓不拘時温<lb/>
　服<lb/>
心癰涼血飲　即引兵先鋒方治心肺有熱或作寒熱<lb/>
<pb n="KR3e0078_WYG_105-34b"/>
　口乾好飲水渾身疼腹内作熱頭面赤色<lb/>
内托散　即前鋒正將方治同上兼用敷角洗貼<lb/>
已潰多服加味十竒散<hi>以上並見腫瘍門</hi>
腎癰八味丸　治腎虚嗜慾過度外挾寒邪發為癰腫<lb/>
　不可施以涼劑宜服<hi>方見潰瘍門</hi>
加味十竒散　治同上兼用葱白橘葉椒葉猪蹄湯淋<lb/>
　洗仍貼金絲膏<hi>方見前腫瘍門</hi>
　證治準繩卷一百五<lb/>
</p>
<p>
</p>
  </div>
</body>
</text>
</TEI>
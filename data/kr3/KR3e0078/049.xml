<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證治凖繩卷四十九</head> <lb/>
    <p>
<pb n="KR3e0078_WYG_049-1a"/>
欽定四庫全書<lb/>
　證治凖繩卷四十九<lb/>
　　　　　　　　　　　　明　王肯堂　撰<lb/>
　傷寒<lb/>
　　吐腫感<lb/>
　　　吐血<lb/>
成雜病吐血咯血責為實邪傷寒吐血咯血皆由誤汗<lb/>
下并火逆而致誠非寒病熱之甚㣲者也是為壊病宜<lb/>
<pb n="KR3e0078_WYG_049-1b"/>
隨其逆而調之惟少隂厥竭誤汗一證强動經血故云<lb/>
難治也<lb/>
凡服桂枝湯吐者其後必吐膿血<hi>黄芩湯湯麻黄升麻</hi>　脈浮<lb/>
熱甚反灸之必咽燥唾血<hi>此火邪迫血而血上行者也茅花湯  解毒湯  黄芩芍</hi>
<hi>藥湯</hi>　少隂病但厥無汗强發之必動其血或從口鼻或<lb/>
由目出名下厥上竭為難治　少隂證惡寒發熱無頭<lb/>
疼誤大汗使血從耳目口鼻出者名隂血多不語此與<lb/>
鼻衂陽血不同　傷寒六七日大下後寸脈沈而遲手<lb/>
<pb n="KR3e0078_WYG_049-2a"/>
足厥逆下部脈不至咽喉不利唾膿血泄利不止者為<lb/>
難治<hi>麻黄升麻湯</hi>　咽痛吐血若面赤斑斑如錦紋者為陽<lb/>
毒宜升麻鼈甲湯<lb/>
　附<lb/>
垣治一貧士病脾胃虚與補劑藥愈後繼而居曠室臥<lb/>
熱炕咳而吐血數次予謂此久虚弱外有寒形而有火<lb/>
熱在内上氣不足陽氣外虚當補表之陽氣瀉裏之虚<lb/>
熱盖冬居曠室衣服單薄是重虚其陽表有大寒壅遏<lb/>
<pb n="KR3e0078_WYG_049-2b"/>
裏熱火邪不得舒伸故血出於口因思仲景治傷寒脈<lb/>
浮𦂳當以麻黄湯發汗而不與之遂成衂血却與麻黄<lb/>
湯立愈與此甚同因與麻黄人參芍藥湯<lb/>
麻黄人參芍藥湯方<lb/>
　　麻黄<hi>一錢去外寒</hi>　桂枝<hi>半錢補/表虚</hi>　白芍藥<hi>一錢</hi>
　　黄茋<hi>一錢實表益衞</hi>　炙甘草<hi>一錢/補脾</hi>　五味子<hi>五粒安肺氣</hi>
　　麥門冬<hi>三分保肺氣</hi>　人參<hi>三分益三焦元氣不足而實其表</hi>
　　當歸<hi>五分和血養血</hi>
<pb n="KR3e0078_WYG_049-3a"/>
　右㕮咀作一服水三盞煎麻黄令沸去沫至二盞入<lb/>
　餘藥同煎至一盞去滓熱服臨臥一服愈觀此一方<lb/>
　足以為萬世模範也盖取仲景麻黄湯與補劑各半<lb/>
　服之但凡虚人合用仲景方者皆當以此為則也<lb/>
活傷寒吐血諸陽受邪初熱在表應發汗熱毒入經結<lb/>
於五臟内有瘀積故吐血也瘀血甚者抵當湯也輕者<lb/>
桃仁承氣湯兼服犀角地黄湯三黄丸<lb/>
　　　便膿血<lb/>
<pb n="KR3e0078_WYG_049-3b"/>
便膿血熱病也其在太陽者誤發淋家汗因便血猪苓<lb/>
湯此壊病也由小便淋瀝所致故利其小便而愈陽明<lb/>
病下血譫語此熱入血室刺其門以散其熱也無表裏<lb/>
證因下後脇熱便膿血者熱勢下流故也其在少隂下<lb/>
利便膿血又有至四五日腹痛便膿血治以桃花湯成<lb/>
氏釋為裏寒非也桃花湯雖犯乾薑然分兩最㣲赤石<lb/>
脂粳米居多盖調正氣澀滑脫佐用辛以散之之義又<lb/>
八九日一身盡熱必便血也又便膿血者可刺厥隂又<lb/>
<pb n="KR3e0078_WYG_049-4a"/>
傷寒先厥後熱必便膿血又傷寒厥少熱㣲後必便血<lb/>
又下利脈數而渇必清膿血是數者皆傳經之熱邪也<lb/>
各隨其輕重或用㣲涼或用疎𨗳無不愈者誤用辛熱<lb/>
罔或得痊世因以為難療之疾殊不知仲景著便膿血<lb/>
别無死候學者宜究心焉<lb/>
太陽病以火熏之不得汗其人必躁再到太陽經不解<lb/>
必清血為火邪<hi>此火邪迫血而血下行者也</hi>　太陽病下之其脈促<lb/>
不結胸者為欲解脈沈滑者脇熱利脈浮滑者必下血<lb/>
<pb n="KR3e0078_WYG_049-4b"/>
　淋家不可發汗發汗必便膿血　太陽病外已解但<lb/>
少腹急結者桃仁承氣湯證也<hi>詳畜血</hi>
陽明病人無表裏證發熱七八日雖脈浮數者可下之<lb/>
假令已下脈數不解下不止必脇熱而便膿血也陽明<lb/>
病下血譫語此熱入血室但頭汗者刺期門<lb/>
　衝脈為血海即血室也男女均有之男子下血譫語<lb/>
　婦人寒熱似瘧皆為熱入血室迫血下行則為脇熱<lb/>
　而利挾血之脈乍澀乍數或沈或伏血熱交併則脈<lb/>
<pb n="KR3e0078_WYG_049-5a"/>
　洪盛大抵男多在左手女多在右手見之也又有隂<lb/>
　寒為病下利膿血者乃下焦虚寒腸胃不固清濁不<lb/>
　分而便下膿血也二者一為血熱一為血寒臨病宜<lb/>
　詳審之<lb/>
少隂病八九日一身手足盡熱以熱在膀胱必便血也<lb/>
少隂病下利便膿血者可刺<lb/>
厥隂傷寒先厥後發熱下利必自止若不止必便膿血<lb/>
　傷寒熱少厥㣲指頭寒黙默不欲食煩燥小便利色<lb/>
<pb n="KR3e0078_WYG_049-5b"/>
白者此熱除也欲得食為欲愈若厥而嘔胸脇煩滿者<lb/>
其後必便膿血　傷寒厥少熱多其病當愈四日至七<lb/>
日熱不除者必便膿血　下利脈數而渇者今自愈設<lb/>
不差必清膿血　下利寸脈反浮數尺中自嗇者必清<lb/>
膿血<lb/>
　吳凡下血便膿血有隂陽冷熱之不同要詳辨之古<lb/>
　人云見血無寒又言血得熱而行此大概之言也大<lb/>
　抵屬熱者常八九屬寒者纔一二不可拘泥謂無寒<lb/>
<pb n="KR3e0078_WYG_049-6a"/>
　也要略曰陽證内熱則下鮮血隂證内寒則下紫黒<lb/>
　如豚肝也且夫陽證脈數而有力者為實熱苦寒之<lb/>
　藥可投若數而無力者虚熱當甘温養血藥中少佐<lb/>
　寒藥可也若隂證則脈遲而有力者為有神可治無<lb/>
　力者難治也凡下利膿血身熱脈大者為難治身熱<lb/>
　脈小者為易治也<lb/>
　　　畜血<lb/>
身黄如狂屎黒喜忘皆畜血之證也許學士云血在上<lb/>
<pb n="KR3e0078_WYG_049-6b"/>
則喜忘在下則發狂<lb/>
成血留下焦而瘀者畜血也大抵傷寒先㸔面目次觀<lb/>
口舌次觀心下至少腹以手揣之若少腹鞕滿若小便<lb/>
不利者是津液留結可利小便若小便自利者是畜血<lb/>
證可下瘀血其陽明病有畜血而喜忘者證之甚也宜<lb/>
抵當湯太陽有熱結膀胱如狂者證之輕也宜桃仁承<lb/>
氣湯經云病人無表裏證發熱七八日脈雖浮數可下<lb/>
之假令已下脈數不解合熱則消穀善飢至六七日不<lb/>
<pb n="KR3e0078_WYG_049-7a"/>
大便者此有瘀血抵當湯主之若脈數不解而下不止<lb/>
必脇熱而便膿血也此證當不大便六七日之際又無<lb/>
喜忘如狂并少腹鞕滿之候與承氣下者多矣何以知<lb/>
為畜血盖脈浮而數浮則熱傷氣數則熱傷血因下之<lb/>
後浮數俱去則已若下後數去而脈但浮者則榮血間<lb/>
熱去併於衞氣間熱心中則飢也邪熱有殺穀則有潮<lb/>
熱發渇之證也及下之後渇去而數不解者則衞氣間<lb/>
熱去合于榮血間之熱熱氣合併逼血下行胃虚脇熱<lb/>
<pb n="KR3e0078_WYG_049-7b"/>
消穀善飢血至下焦若下不止則血得以去泄必便膿<lb/>
血也若不大便六七日則血不得出泄畜在下焦為瘀<lb/>
血須抵當湯下之此實證之竒異治法之𤣥㣲也<lb/>
太陽病六七日表證仍在脈㣲而沈反不結胸其人發<lb/>
狂者以熱在下焦少腹當鞕滿小便自利者下血乃愈<lb/>
所以然者以太陽隨經瘀熱在裏故也抵當湯主之<hi>成太</hi>
<hi>陽經也膀胱府也此太陽瘀熱隨經入府者也六七日者邪氣傳裏之時也脈㣲而沈邪氣傳裏之<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>也表證</hi>
<hi>仍在者則邪氣猶淺當結於胸中若不結於胸中其人發狂者熱結在膀胱也經曰熱結膀胱其人如狂此發</hi>
<pb n="KR3e0078_WYG_049-8a"/>
<hi>狂則熱又深也少腹鞕滿小便不利者為無血也小便自利者血證諦也與抵當湯以下畜血○按玩仍在字</hi>
<hi>則邪氣為不傳於裏非猶淺也膀胱為太陽本經曰熱在下焦曰少腹鞕滿曰小便自利皆膀胱之證故總結</hi>
<hi>曰隨經瘀熱也在裏二字要看得活非三隂之裏乃隨經膀胱之裏也</hi>　太陽病身黄脈<lb/>
沈結少腹鞕小便不利者為無血也小便自利其人如<lb/>
狂者血證諦也抵當湯主之<hi>身黄脈沈結少腹鞕小便不利者胃熱發黄也可與</hi>
<hi>茵陳湯身黄脈沈結少腹鞕小便自利其人如狂者非胃中瘀熱為熱結下焦而為畜血也與抵當湯以下畜</hi>
<hi>血</hi>
抵當湯方<lb/>
<pb n="KR3e0078_WYG_049-8b"/>
　　水蛭<hi>三十箇熬</hi>　蝱䖝<hi>三十箇去/足翅熬</hi>　桃仁<hi>二十箇去皮尖</hi>
　　大黄<hi>酒浸三兩</hi>
　右四味為末以水五升煮取三升去滓温服一升不<lb/>
　下再服<lb/>
　<hi>苦走血鹹勝血蝱䖝水蛭之鹹苦以除畜血甘緩結苦泄熱桃仁大黄之甘苦以下結實</hi>
　人之所有者氣與血也氣為陽氣留而不行者則易<lb/>
　散以陽病易治故也血為隂血畜而不行者則難散<lb/>
　隂病難治故也血畜於下非大毒駛劑則不能抵當<lb/>
<pb n="KR3e0078_WYG_049-9a"/>
　故治畜血曰抵當湯内經曰鹹勝血血畜於下必以<lb/>
　鹹為主故以水蛭鹹寒為君苦走血血結不行必以<lb/>
　苦為助是以蝱䖝苦寒為臣肝者血之源血聚則肝<lb/>
　氣燥肝苦急食甘以緩之散血緩甘是以桃仁味苦<lb/>
　甘平為佐大黄味苦寒濕氣在下以苦泄之血亦濕<lb/>
　類也蕩血逐熱是以大黄為使四物相合雖苛毒重<lb/>
　病亦獲全濟<lb/>
傷寒有熱少腹滿應小便不利今反利者為有血也當<lb/>
<pb n="KR3e0078_WYG_049-9b"/>
下之不可餘藥宜抵當丸<hi>成傷寒有熱少腹滿是畜血於下焦若熱畜津液不通則</hi>
<hi>小便不利其熱不畜津液而畜血不行小便自利者乃為畜血當與桃仁承氣湯抵當湯下之然此無身黄屎</hi>
<hi>黒又無喜忘發狂是未至於甚故不可與其餘駛峻之藥也可與抵當丸小可下之也○按身黄屎黒喜忘發</hi>
<hi>狂亦是推廣之詞若依上文只是滿而不鞕耳</hi>
抵當丸方<lb/>
　　水蛭<hi>二十箇</hi>　蝱䖝<hi>二十/五箇</hi>　桃仁<hi>二十箇/去皮尖</hi>　大黄<hi>三兩</hi>
　右四味杵分為四丸以水一升煮一丸取七合服之<lb/>
　晬時當下血若不下者更服<lb/>
<pb n="KR3e0078_WYG_049-10a"/>
太陽病不解熱結膀胱其人如狂血自下下者愈其外<lb/>
不解者尚未可攻當先解外外解已但少腹急結者乃<lb/>
可攻之宜桃核承氣湯<hi>按犀角地黄湯以治上血如吐血衂血為上血也桃仁承氣湯</hi>
<hi>治中血如畜血中焦下利膿血之類為中血也抵當湯丸治下焦血如血證如狂之類是下血也上中下三焦</hi>
<hi>各有主治此條當作三證㸔至下者愈是一證謂其血自下也疑有闕文至當先解外是一證盖其人如狂是</hi>
<hi>下焦血非桃仁承氣證也自外解至末又是一證恐是自下只去得下焦血而中焦道逺未能盡去故尚留於</hi>
<hi>少腹耳又抵當湯丸其中蝱䖝水蛭性為猛厲不若四物湯加酒浸大黄各半下之妙見湯液本草水蛭條下</hi>
桃核承氣湯方<lb/>
<pb n="KR3e0078_WYG_049-10b"/>
　　桃仁<hi>五十箇去皮尖</hi>　桂枝<hi>去麄/皮</hi>　芒硝　甘草<hi>炙各二兩</hi>
　　大黄<hi>四兩</hi>
　右五味以水七升煮取二升半去滓内芒硝更上火<lb/>
　㣲沸下火先食温服五合日三服當㣲利<lb/>
　<hi>甘以緩之辛以散之少腹急結緩以桃仁之甘下焦畜血散以桂枝辛熱之氣寒以取之熱甚摶血故加</hi>
　<hi>二物於調胃承氣湯中也按以上證玩之當是桂非桂枝也盖桂枝輕揚治上桂厚重治下成氏隨文順釋未足據耳</hi>
陽明陽明證其人喜忘者必有畜血所以然者本有久<lb/>
瘀血故令喜忘屎雖鞕大便反易其色必黒宜抵當湯下之<lb/>
<pb n="KR3e0078_WYG_049-11a"/>
<hi>攷内經曰血并於下亂而喜忘此下焦本有久瘀血所以喜忘也津液少大便鞕以畜血在内屎雖鞕大便反</hi>
<hi>易其色黒也故與抵當湯以下其瘀血</hi>
　海初便褐色者重再便深褐色者愈重三便黒色者<lb/>
　為尤重色變者以其火燥也如羊血在日色中須臾<lb/>
　變褐色久則漸變而為黒色即此意也當詳察之<lb/>
病人無表裏證發熱七八日雖脈浮數者可下之假令<lb/>
已下脈不解胃熱則消穀善飢至六七日不大便者有<lb/>
瘀血宜抵當湯若脈數不解血下不止必脇熱而便膿<lb/>
<pb n="KR3e0078_WYG_049-11b"/>
血也<lb/>
　成當不大便六七日之際無喜忘如狂之證又無少<lb/>
　腹鞕滿之候何以知其有畜血盖以其脈浮數故也<lb/>
　浮則熱客於氣數則熱客於血下後浮數俱去則病<lb/>
　已若下後數去而浮仍在則榮血中熱去而衞氣中<lb/>
　熱在為邪氣獨留心下善飢邪熱不殺穀潮熱反渇<lb/>
　也若下後浮去而數不解則衞氣中熱去而榮血中<lb/>
　熱在血熱合併迫血下行胃虚脇熱消穀善飢血至<lb/>
<pb n="KR3e0078_WYG_049-12a"/>
　下焦若下不止則血得以泄必膿血也若不大便六<lb/>
　七日則血不得出泄必畜在下焦為瘀血故須以抵<lb/>
　當湯下之<lb/>
　張或問攻下之法須外無表證裏有下證然後可攻<lb/>
　上言無表裏證况脈更浮數何故言可下之曰此非<lb/>
　風寒之所病是因内傷而致然也若外不惡寒裏無<lb/>
　譫語但七八日發熱有爍津液乃陽盛隂虚之時茍<lb/>
　不攻之其熱不已而變生焉故云雖脈浮數可下不<lb/>
<pb n="KR3e0078_WYG_049-12b"/>
　待沈實而攻之夫内傷者經曰跌陽脈浮而數浮則<lb/>
　傷胃數則傷脾此非本病醫特下之所為也仲景之<lb/>
　意不外是理凡傷寒當下之證皆從太陽陽明在經<lb/>
　之邪而入于府故下之今不言陽明病而止云病人<lb/>
　無表裏證此非自表之裏而病也但為可下故編於<lb/>
　陽明篇中學者宜詳玩焉<lb/>
病者胸滿痞痿舌青口燥但潄水不欲下咽無寒熱脈<lb/>
㣲大來遲腹不滿其人言我滿為有瘀血<hi>海云潄水不咽胸滿心下</hi>
<pb n="KR3e0078_WYG_049-13a"/>
<hi>手不可近者桃仁承氣湯主之</hi>
病者如熱狀煩滿口乾燥而渇其脈反無熱此為隂伏<lb/>
是瘀血也當下之<lb/>
　活前集云傷寒失汗熱畜在裏熱化為血其人善忘<lb/>
　而如狂血上逆則善忘血下畜則内急甚者抵當湯<lb/>
　丸桃仁承氣湯犀角地黄湯取盡黒物為効又云若<lb/>
　用抵當湯丸更宜詳慎審其有無表證若有畜血而<lb/>
　外不解亦未可便用宜先用桂枝湯以解外縁熱客<lb/>
<pb n="KR3e0078_WYG_049-13b"/>
　膀胱太陽經也<lb/>
　吳凡畜血者瘀血留結于内盖傷寒病在太陽當汗<lb/>
　不汗則瘀血在裏必血結也大抵㸔傷寒病人心下<lb/>
　兩脇少腹但有鞕滿處以手按則痛者便當問其小<lb/>
　便何如若小便不利乃水與氣也若小便自利者為<lb/>
　有血也<lb/>
　陶以手按之小腹若痛而小水自利大便黒兼或身<lb/>
　黄譫妄燥渇脈沈實者為畜血桃仁承氣湯下盡黒<lb/>
<pb n="KR3e0078_WYG_049-14a"/>
　物則愈若按之小腹脹滿不鞕痛小水不利則溺澁<lb/>
　也五苓散加減利之不可大利恐耗減津液也若按<lb/>
　小腹遶臍鞕痛渇而小水短赤大便實者有燥屎也<lb/>
　大承氣湯下之<lb/>
　　　附<lb/>
海血證古人用藥雖有輕重之殊而無上下之别今分<lb/>
作上中下三等以衂血嘔血唾血吐血為上部血結胸<lb/>
中為中部畜血下焦為下部夫既有三部之分故藥亦<lb/>
<pb n="KR3e0078_WYG_049-14b"/>
當隨其輕重也<lb/>
汗多為衂血脈浮炙之咽燥為唾血當汗不汗熱入于<lb/>
裏者為嘔血吐血此在上也犀角地黄湯主之涼膈散<lb/>
加生地黄亦可然衂唾嘔吐俱在上亦當以輕重分之<lb/>
大凡血證皆不飲水惟氣證則飲之宜詳審此證乃足<lb/>
太隂所主脾所不裏起而上行所以有嘔血吐血之候<lb/>
也實者犀角地黄湯虚者黄芩芍藥湯凡病嘔吐者以<lb/>
脾所主故咸用芍藥主之是知太隂藥也<lb/>
<pb n="KR3e0078_WYG_049-15a"/>
血結胸中頭痛身痛𠻳水不欲嚥者衂無熱胸滿𠻳水<lb/>
不欲嚥者喜忘昏迷其人如狂心下手不可近者血在<lb/>
中也桃仁承氣湯主之<lb/>
畜血下焦其人發狂小腹滿鞕小便自利大便反黒及<lb/>
臍下疼者抵當湯丸主之如狂者在中發狂者在下<lb/>
抵當湯丸藥味同劑如何是二法盖喜忘發狂身黄屎<lb/>
黑者疾之甚也但小腹滿鞕小便利者輕也故有湯丸<lb/>
之别桃仁大黄等分水蛭蝱䖝多者作湯三之二少作<lb/>
<pb n="KR3e0078_WYG_049-15b"/>
丸丸之名取其數少而緩也故湯用煎服一升丸止服<lb/>
七合也<lb/>
生地黄湯　病人七八日後兩手脈沈細㣲膚冷臍下<lb/>
滿或狂或躁大便實而色黒小便自利者此畜血證也<lb/>
若老幼氣虚弱者宜此丸主之<lb/>
　　生地黄<hi>取自然汁一升如無只用生乾地黄二兩</hi>　生藕<hi>自然汁半升如無用刺薊</hi>
　　<hi>汁一升半</hi>　乾漆<hi>半兩炒/烟盡</hi>　藍葉<hi>一握切細乾者用末半升</hi>　蝱虫<lb/>
　　<hi>二十箇去翅足䴸内炒黄色</hi>　水蛭<hi>十箇/炒</hi>　大黄<hi>一兩剉如豆大</hi>
<pb n="KR3e0078_WYG_049-16a"/>
　　桃仁<hi>研碎半兩</hi>
　右八味同一處入水三升慢火熬及二升放冷分二<lb/>
　服先投一服至半日許血未下再投之此湯比抵當<lb/>
　湯丸其勢甚輕如無地黄與藕汁升數添水同煎抵<lb/>
　當丸恐用之太過不止損血故以此湯主之<lb/>
　　　腹中雷鳴<lb/>
成腹中雷鳴有二證壊病也其一由傷寒反下之而致<lb/>
者<hi>甘草瀉心湯</hi>以誤下損隂氣故耳其一由傷寒汗出解之<lb/>
<pb n="KR3e0078_WYG_049-16b"/>
而生者<hi>生薑瀉心湯</hi>以誤汗損陽氣而然盖用此二湯以復<lb/>
隂陽之氣耳<lb/>
傷寒中風醫反下之其人下利日數十行穀不化腹中<lb/>
雷鳴心下痞鞕乾嘔心煩不得安醫見心下痞復下之<lb/>
其痞益甚此非結熱以胃氣客氣上逆故使鞕也甘草<lb/>
㵼心湯主之<hi>詳下利</hi>
傷寒汗之解之後胃中不和心下痞鞕乾噎食臭脇下<lb/>
有水氣腹中雷鳴下利者生薑瀉心湯主之<hi>詳痞</hi>
<pb n="KR3e0078_WYG_049-17a"/>
　　　踡<lb/>
成踡者屈縮不伸是也皆隂寒之極雖在陽經見是證<lb/>
者然有表證亦宜用温經之劑桂枝附子是也况在三<lb/>
隂裏寒下利厥逆者乎四逆之類其可缺諸若有隂無<lb/>
陽者為不治<lb/>
少隂病下利若利自止惡寒而踡手足温者可治<hi>或云四逆</hi>
<hi>湯真武湯</hi>　少隂病惡寒而踡時時自煩欲去衣被者可治<lb/>
<hi>活人用小柴胡湯</hi>　少隂病惡寒身踡而利手足逆冷者不治<lb/>
<pb n="KR3e0078_WYG_049-17b"/>
　少隂四逆惡寒而身踡脈不至不煩而躁者死<lb/>
　　　四肢拘急<lb/>
成拘急者拘强難以屈伸也不拘病證在何經凡見是<lb/>
證皆隂寒所致寒主收引故也仲景之法雖太陽表證<lb/>
及風濕相搏而見攣急者亦處以桂枝加附子湯甘草<lb/>
附子湯之類况隂經裏病霍亂之候四逆之湯其可缺<lb/>
諸<lb/>
太陽病發汗漏不止其人惡風小便難四肢㣲急難以<lb/>
<pb n="KR3e0078_WYG_049-18a"/>
屈伸桂枝加附子湯<hi>方見自汗</hi>　風濕相摶骨節煩疼不得<lb/>
屈伸汗出短氣小便不利惡風或身㣲腫甘草附子湯<lb/>
<hi>方見身體痛</hi>　傷寒脈浮自汗小便數心煩㣲惡寒脚攣急<lb/>
本桂枝加附子湯反用桂枝湯攻表誤也作甘草乾薑<lb/>
湯以復其陽若愈足温更作芍藥甘草湯以伸脚　大<lb/>
汗出熱不去内拘急四肢疼又下利厥逆惡寒者四逆<lb/>
湯　隂陽易病身體重少氣少腹裏急膝脛拘急者燒<lb/>
裩散<lb/>
<pb n="KR3e0078_WYG_049-18b"/>
　　　附<lb/>
吳凡傷寒大汗已出因而露風則汗不流通風邪乗虚<lb/>
襲于經絡故手足攣搐不能屈伸筋脈拘急也宜牛蒡<lb/>
根散主之<lb/>
牛蒡根散方<lb/>
　　牛蒡根<hi>十段</hi>　麻黄<hi>去根/節</hi>　川牛膝　天南星<hi>各六</hi>
　　<hi>錢</hi>
　右細剉于石器内入好酒一升同研細另用炭火半<lb/>
<pb n="KR3e0078_WYG_049-19a"/>
　秤燒一黄土地坑令通赤去火掃浄投藥於坑内再<lb/>
　用炭火燒令黒色取出研為細末每服一錢以好酒<lb/>
　温熱調下日三服効外以百草膏貼之良<lb/>
　　　瘈瘲<lb/>
成瘈者筋急而縮也瘲者筋緩而伸也或伸縮而不止<lb/>
者瘈瘲也俗謂之搐搦乃氣濕甚之病宜以袪風滌熱<lb/>
之涼劑或有可生若妄加灼火及發表之藥則禍不旋<lb/>
踵<lb/>
<pb n="KR3e0078_WYG_049-19b"/>
太陽發汗已身猶灼熱名風温脈隂陽俱浮自汗身重<lb/>
多眠鼻鼾語言難出不可下不可火若被火者㣲則發<lb/>
黄劇則驚癎瘈瘲<hi>防風通聖散</hi>
吳夫瘈瘲者一縮一伸手足相引搐搦不已大抵與嬰<lb/>
孩發搐相似古人以此證多屬於風盖風主搖動也駱<lb/>
龍吉言心主脈肝主筋心屬火肝屬木火主熱木主風<lb/>
風火相扇則為瘈瘲也若夫不因汗下後所生者當平<lb/>
肝木降心火佐以和血脈之劑主之加羌活防風黄芩<lb/>
<pb n="KR3e0078_WYG_049-20a"/>
柴胡黄連芍藥生地黄當歸川芎天麻之類若兼有痰<lb/>
者必加竹瀝天南星半夏如風邪急搐須加全蝎白殭<lb/>
蠶之類若傷寒曽經汗下後多日傳變而得此證者為<lb/>
病勢已過多難治也盖因虚極生風所致須用小續命<lb/>
湯或大建中湯増損一二味主之凡傷寒汗出露風則<lb/>
汗不通流遂變筋脈攣急手足搐搦者宜牛蒡根散主<lb/>
之又風温被火㣲發黄色劇如驚癎時發瘈瘲者宜萎<lb/>
㽔湯主之若瘈瘲戴眼反折絶汗乃出大如貫珠著身<lb/>
<pb n="KR3e0078_WYG_049-20b"/>
不流者此太陽終也不可治又有四肢漐習動而不<lb/>
止似瘈瘲而無力抽搐者此為肝絶盖汗下後變生此<lb/>
證者多死凡用小續命湯有汗去麻黄無汗去黄芩要<lb/>
在通變而已<lb/>
　　　風濕相搏<lb/>
成風濕相搏有二證其一則本是傷寒至八九日復遇<lb/>
風濕相搏者桂枝附子湯以散表中風濕其一則只是<lb/>
風濕相搏骨節煩疼等症宜甘草附子湯以散濕固衞<lb/>
<pb n="KR3e0078_WYG_049-21a"/>
能認此證妙在脈浮虚而濇脈若沈實滑大數者非也<lb/>
太陽傷寒八九日風濕相摶身體煩疼不能轉側不嘔<lb/>
不渇脈浮虚而澀者桂枝附子湯若大便鞕小便自利<lb/>
者桂枝去桂加白术湯　風濕相摶骨節煩疼掣痛不<lb/>
得屈伸近之則痛劇汗出短氣小便不利惡風不欲去<lb/>
衣或身㣲腫者甘草附子湯<lb/>
　　　奔豚<lb/>
奔豚有二皆壊病也一由誤汗所致一由誤加燒針所致<lb/>
<pb n="KR3e0078_WYG_049-21b"/>
太陽發汗後其人臍下悸者欲作奔豚茯苓桂枝甘草<lb/>
大棗湯主之<hi>方見悸</hi>　燒針令其汗針處被寒核起而赤<lb/>
者必發奔豚氣從少腹上衝心者灸其核上各一壯與<lb/>
桂枝加桂湯更加桂二兩<lb/>
　吳夫奔豚者如豕突之狀氣從少腹上衝心而痛也<lb/>
　凡欲作奔豚者其氣在臍下築然而動也宜茯苓大<lb/>
　棗湯主之或理中湯去白术加肉桂主之痛甚者更<lb/>
　加吳茱萸亦佳凡燒針令其汗出者針處被寒核起<lb/>
<pb n="KR3e0078_WYG_049-22a"/>
　而赤必發奔豚也宜針其核上各一壯與桂枝加桂<lb/>
　湯主之若痛甚手足厥逆者宜當歸四逆湯加肉桂<lb/>
　吳茱萸主之惟桂大能泄奔豚凡藥中不可缺也<lb/>
茯苓桂枝甘草大棗湯方<lb/>
　　茯苓<hi>半斤</hi>　甘草<hi>炙二/兩</hi>　大棗<hi>十五/枚擘</hi>　桂枝<hi>四兩</hi>
　右四味以甘爛水一斗先煮茯苓減二升内諸藥煮<lb/>
　取三升去滓温服一升日三服<lb/>
　　　腫<lb/>
<pb n="KR3e0078_WYG_049-22b"/>
腫有三證太陽風濕相搏身㣲腫者宜治濕陽明中風<lb/>
耳前後腫者宜刺大病差後腰以下腫者宜利小便<lb/>
風濕相摶骨節煩疼掣痛不得屈伸近之則痛劇汗出<lb/>
短氣小便不利惡風不欲去衣或身㣲腫者甘草附子<lb/>
湯主之<lb/>
陽明中風脈弦浮大而短氣腹都滿脇下及心痛久按<lb/>
之氣不通鼻乾不得汗嗜臥一身及面目悉黄小便難<lb/>
有潮熱時時噦耳前後腫刺之小瘥<lb/>
<pb n="KR3e0078_WYG_049-23a"/>
大病差後從腰以下有水氣者牡蠣澤㵼散主之<lb/>
牡蠣澤瀉散方<lb/>
　　牡蠣<hi>煅</hi>　澤瀉　蜀漆　商䔖　葶藶<hi>隔紙炒</hi>
　　海藻　括蔞根<hi>各等分</hi>
　右為末每服一錢或二錢米飲調下小便利為度<lb/>
　身虚胃弱食少者以五苓散加蒼术陳皮木香砂仁<lb/>
　之類主之若人不甚弱者以商陸一味煮粥食之亦<lb/>
　佳凡病瘥後足腫者不妨但節飲食胃氣强自消也<lb/>
<pb n="KR3e0078_WYG_049-23b"/>
　一方用金毛狗脊煎湯洗之亦効<lb/>
　　　身癢<lb/>
太陽病有身癢陽明病有身如蟲行俱為榮衞氣虚㣲<lb/>
邪在表無從而出故有為癢如蟲行之狀也悉宜各半<lb/>
湯<lb/>
太陽病得之八九日如瘧狀發熱惡寒熱多寒少其人<lb/>
不嘔清便欲自可一日二三度發脈㣲緩者為欲愈也<lb/>
脈㣲而惡寒者此隂陽俱虚不可更發汗更下更吐也<lb/>
<pb n="KR3e0078_WYG_049-24a"/>
面色反有熱色者未欲解也以其不能得小汗出身必<lb/>
癢宜桂枝麻黄各半湯<lb/>
陽明病法多汗反無汗其身如蟲行皮中狀者此久虚<lb/>
故也<hi>宜桂枝麻黄各半湯活人用术附湯黄茋建中湯</hi>
　趙蟲行皮中狀者即經言身癢是也久虚者以表氣<lb/>
　不足津液不充於皮膚使腠理楛澁汗難出也若謂<lb/>
　虚則當補畢竟陽明受邪為病邪可補乎如用术附<lb/>
　黄茋輩皆收汗藥則榮衞鬰閉邪無從出内熱發矣<lb/>
<pb n="KR3e0078_WYG_049-24b"/>
　何况其病又無吐利胃虚等證病不在裏但皮膚中<lb/>
　表氣虚乏理宜和解可也莫若借用各半湯或有熱<lb/>
　者柴胡桂枝湯庶乎甘辛之劑可以和其榮衞通行<lb/>
　津液而解未審當否<lb/>
　　　除中<lb/>
成除中者藏寒應不能食今反能食者是也有二證悉<lb/>
屬厥隂藏寒其一證由誤服黄芩湯涼藥而致期以必<lb/>
死其一則熱少厥多胃氣在者必愈恐暴來出而復去<lb/>
<pb n="KR3e0078_WYG_049-25a"/>
者死其熱續在者生此不因藥故也　傷寒脈遲六七<lb/>
日而反與黄芩湯徹其熱脈遲為寒今與黄芩湯復除<lb/>
其熱腹中應冷當不能食今反能食此名除中必死<lb/>
眼睛不慧語言不出而穀食反多者此為除中口雖欲<lb/>
言舌不能言　凡手足厥冷而利不當食而食者恐為<lb/>
除中試與索餅食之發熱者除中不發熱者非也<hi>詳見厥門</hi>
　　　下重<lb/>
泄利下重若少隂證欲寐四逆者四逆湯加薤白散若<lb/>
<pb n="KR3e0078_WYG_049-25b"/>
熱者白頭翁湯<hi>方論見下利</hi>
脈浮宜以汗解用火炙之邪無從出因火而盛病從腰<lb/>
以下必重而痺名火逆也<lb/>
脈遲浮弱惡風寒者表證也醫反下之遂不食脇痛身<lb/>
黄項强小便難復與柴胡湯必下重<hi>論見脇痛</hi>
下利脈沈弦者下重也<lb/>
　　　身熱惡寒身寒惡熱<lb/>
病人身大熱反欲得近衣者熱在皮膚寒在骨髓也身<lb/>
<pb n="KR3e0078_WYG_049-26a"/>
大寒反不欲近衣者寒在皮膚熱在骨髓也<hi>成皮膚言淺骨髓言</hi>
<hi>深皮膚言外骨髓言内身熱欲得衣者表熱裏寒也身寒不欲衣者表寒裏熱也</hi>
　丹謹按身大熱欲得衣盖人之身不能自温因表氣<lb/>
　之實足以自温雖遇風寒無所畏憚大熱病表氣當<lb/>
　實而喜冷今反欲得衣者表氣虚不足以自温故欲<lb/>
　近衣恐是病人隂弱陽無所附飛越而出發為大熱<lb/>
　爾當作隂虚治之身大寒反不欲近衣者恐是邪在<lb/>
　表不能自發而為熱表雖無熱邪鬱膚腠表氣大實<lb/>
<pb n="KR3e0078_WYG_049-26b"/>
　故不欲近衣爾當作鬱病治之註言表熱裏寒者當<lb/>
　是熱感得淺寒感得深而在内也言表寒裏熱者當<lb/>
　是寒感得淺而在外熱感得深而在内也表裏之寒<lb/>
　熱為重感病耶重感之病必有其名如傷寒重感寒<lb/>
　為温瘧傷寒更遇風為風温傷寒更遇温熱為温毒<lb/>
　傷寒遇温氣為瘟疫病濕更中暍為濕温未嘗有所<lb/>
　謂表裏寒熱也然表熱裏寒表寒裏熱何病耶竊嘗<lb/>
　求之論意矣恐為寒熱感之深者發也内經曰亢則<lb/>
<pb n="KR3e0078_WYG_049-27a"/>
　害承乃制謂氣盛之極則受勝已之化而為病也熱<lb/>
　感得深外必惡寒故曰寒在皮膚非寒也熱也熱在<lb/>
　骨髓此火極似水證仲景曰人傷於寒則為病熱熱<lb/>
　雖甚不死寒感得深外必發熱故曰熱在皮膚非熱<lb/>
　也寒也此傷於寒而熱甚也内經曰甚者反治又曰<lb/>
　寒因熱用熱因寒用病氣深者正氣虚也非反治<lb/>
　因用邪何由伏病何由安<lb/>
　趙詳仲景論中止分皮膚髓而不曰表裏者盖以皮<lb/>
<pb n="KR3e0078_WYG_049-27b"/>
　肉脈筋骨五者素問以為五藏之合主於外而充于<lb/>
　身者也惟曰藏曰府方可言表裏可見皮膚即骨髓<lb/>
　之上外部浮淺之分骨髓即皮膚之下外部深沈之<lb/>
　分與經絡屬表蔵府屬裏之例不同况仲景出此證<lb/>
　在太陽篇首其為表證明矣是知虚弱素寒之人感<lb/>
　邪發熱熱邪浮淺不勝沉寒故外怯而欲得近衣此<lb/>
　所以為熱在皮膚寒在骨髓藥宜辛温至於壯盛素<lb/>
　熱之人或酒客輩感邪之初寒未變熱隂邪閉于伏<lb/>
<pb n="KR3e0078_WYG_049-28a"/>
　熱隂凝於外熱鬱於内故内煩而不欲近衣此所以<lb/>
　寒在皮膚熱在骨髓藥宜辛涼必也一發之餘既散<lb/>
　表邪又和正氣此仲景不言之妙若以皮膚為表骨<lb/>
　髓為裏則麻黄證骨節疼痛其可名為有表復有裏<lb/>
　之證耶<lb/>
　活熱在皮膚寒在骨髓一條仲景無治法宜先與隂<lb/>
　旦湯寒已次以小柴胡加桂温其表又云表熱裏寒<lb/>
　者脈須沈而遲手或㣲厥下利清穀也所以隂證亦<lb/>
<pb n="KR3e0078_WYG_049-28b"/>
　有發熱者四逆湯通脈四逆湯主之寒在皮膚熱在<lb/>
　骨髓一條仲景亦無治法宜先以白虎加人參湯熱<lb/>
　除次以桂枝麻黄各半湯以解其外又云表熱裏寒<lb/>
　者脈必滑而厥口燥舌乾也所以少隂惡寒而踡時<lb/>
　時自煩不欲厚衣用大柴胡下之而愈此皆仲景之<lb/>
　遺意也<lb/>
　　　表熱裏寒表寒裏熱<lb/>
傷寒脈浮此表有熱裏有寒白虎湯主之<lb/>
<pb n="KR3e0078_WYG_049-29a"/>
少隂病下利清穀裏寒外熱手足厥逆脈㣲欲絶身反<lb/>
不惡寒其人面赤色或腹痛或乾嘔或咽痛或利止脈<lb/>
不出者通脈四逆湯<hi>方見下利</hi>　既吐且利小便復利大汗<lb/>
出下利清穀内寒外熱脈㣲欲絶者四逆湯主之<hi>成吐利亡</hi>
<hi>津液則小便當少小便復利而大汗出津液不禁陽氣大虚也脈㣲為亡陽若無外熱但内寒下利清穀為純</hi>
<hi>隂此以外熱為陽未絶猶可與通脈四逆湯救之</hi>　下利清穀裏寒外熱汗出<lb/>
而厥者通脈四逆湯<hi>成下利清穀為裏寒身熱不解為外熱汗出陽氣通行于外則未當</hi>
<hi>厥其汗出而厥者陽氣大虚也與通脈四逆湯以固陽氣</hi>　脈浮而遲表熱裏寒下<lb/>
<pb n="KR3e0078_WYG_049-29b"/>
利清穀者四逆湯主之<hi>成浮為表熱遲為裏寒下利清榖者裏寒甚也與四逆湯温裏散寒</hi>
表熱裏寒者脈雖沈而遲手足㣲厥下利清穀此裏寒<lb/>
也所以隂證亦有發熱者此表解也<hi>四逆湯通脈四逆湯</hi>　表寒<lb/>
裏熱者脈必滑身厥舌乾也所以少隂惡寒而踡此表<lb/>
寒也時時自煩不欲近衣此裏熱也<hi>大柴胡湯</hi>
　　　熱多寒少寒多熱少<lb/>
太陽病發熱惡寒熱多寒少脈㣲弱者此無陽也不可<lb/>
發汗宜桂枝二越婢一湯<hi>劉氏云脈遲者小建中加黄茋或温中</hi>
<pb n="KR3e0078_WYG_049-30a"/>
太陽病八九日如瘧狀發熱惡寒熱多寒少其人不嘔<lb/>
清便欲自可一日二三度發脈微緩者為欲愈脈㣲惡<lb/>
寒者此隂陽俱虚不可更發汗更下更吐也面色反有<lb/>
熱色者未欲解也以其不得小汗出身必痒宜桂枝麻<lb/>
黄各半湯主之<lb/>
　趙愚詳仲景論中熱多寒少止有二證如上文一證<lb/>
　仲景之意盖以得病七八日如瘧狀發熱惡寒熱多<lb/>
　寒少十六字為自初至今之證以下文乃是已後擬<lb/>
<pb n="KR3e0078_WYG_049-30b"/>
　病防變之辭當分作三截看若其人不嘔清便欲自<lb/>
　可一日二三度發脈㣲緩為欲愈此一節乃裏和無<lb/>
　病而脈㣲緩㣲者邪氣㣲緩者隂陽同等脈證皆向<lb/>
　安之兆可不待汗而欲自愈也若脈㣲而惡寒者此<lb/>
　隂陽俱虚不可發汗更下更吐也此一節宜温之若<lb/>
　面色反有熱者未欲解也以其不能得小汗出其身<lb/>
　必痒宜各半湯此一節必待汗而後愈也活人書不<lb/>
　詳文意却將其人不嘔清便欲自可九字本是欲愈之<lb/>
<pb n="KR3e0078_WYG_049-31a"/>
　證反以他證各半湯汗之又將不可汗吐下及各半<lb/>
　湯證語句並脫畧而不言反將其中欲愈之證而用<lb/>
　彼藥汗其所不當汗何也其第二證仲景云太陽病<lb/>
　發熱惡寒熱多寒少脈㣲弱者亡陽也不可發汗宜<lb/>
　桂枝二越婢一湯活人書于脈㣲弱上添都大二字<lb/>
　豈以仲景論脈為未足而加之乎其第三證尺脈遲<lb/>
　者仲景論中無熱多寒少語句但云脈浮𦂳法當身<lb/>
　疼痛宜以汗解之假令尺中遲者不可發汗以榮氣<lb/>
<pb n="KR3e0078_WYG_049-31b"/>
　不足血少故也活人書但舉尺中遲血少之語自添<lb/>
　寒少熱多四字加於其上因而編入此問中何邪如<lb/>
　一證尺遲者止當收入不可汗門中<lb/>
　劉仲景一書只有熱多寒少之條無寒多熱少之證<lb/>
　又云不煩躁手足厥逆為傷寒脈反浮緩為傷風大<lb/>
　青龍湯或云各半湯<lb/>
　　發斑<lb/>
趙活人云發斑有兩證有温毒有熱病又云表虚裏實<lb/>
<pb n="KR3e0078_WYG_049-32a"/>
熱毒乘虚出於皮膚所以發斑瘡癮疹如錦紋素問謂<lb/>
之疹愚詳仲景論無此證治但華陀云熱毒未入於胃<lb/>
而下之胃虚熱入爛胃又熱已入胃不以時下之熱不<lb/>
得泄亦胃爛其斑如鷄頭大㣲隱起喜著兩脇王仲弓<lb/>
云下之太早熱氣乗虚入胃故也下之太遲熱留胃中<lb/>
亦發斑或服熱藥多亦發斑㣲者赤五死一生劇者黒<lb/>
十死一生皆用白虎加人參湯一名化斑湯及阿膠大<lb/>
青湯又索氏新書云陽毒病人出斑皆如炙跡指面大<lb/>
<pb n="KR3e0078_WYG_049-32b"/>
青黒並不免于死者古人云胃爛如此可信矣世之人<lb/>
或謂斑有生者非斑也皆疹耳其狀如蚊䖝咬小㸃而<lb/>
赤是也故其多生矣今此癮疹如錦紋者疹也非斑也<lb/>
以斑即是疹亦非也謂表虚裏實者亦非也如上所言<lb/>
豈特兩證而已乎<lb/>
海陽證發斑有四有温毒發斑有熱病發斑有時氣發<lb/>
斑有傷寒發斑<lb/>
斑斑如錦紋或發之四末或發之面部或發之胸背色<lb/>
<pb n="KR3e0078_WYG_049-33a"/>
紅赤者胃熱也紫黒者胃爛也一則下早一則下晚乃<lb/>
外感熱病而發也宜用𤣥參升麻湯白虎等藥<hi>王朝奉云赤斑</hi>
<hi>出五死一生黒斑出十死一生皆用白虎人參湯阿膠大青湯兼與紫雪散大妙可下者調胃承氣湯</hi>
吳凡發斑有六一曰傷寒二曰時氣三曰温毒四曰陽<lb/>
毒五曰内傷六曰隂證<lb/>
一曰傷寒發斑者盖因當汗不汗當下不下熱毒藴於<lb/>
胃中乃發斑也千金方曰紅赤者為胃熱紫赤者為熱<lb/>
甚紫黒者為胃爛也故赤斑出者五死一生黒斑出者<lb/>
<pb n="KR3e0078_WYG_049-33b"/>
十死一生也大抵鮮紅起發者吉雖大亦不妨但忌稠<lb/>
宻成片紫赤者為難治雜黒者為尤難也凡斑既出須<lb/>
得脈洪數有力身温足煖者易治若脈沈小足冷元氣<lb/>
弱者多難治凡斑欲出未出之際且與四味升麻湯先<lb/>
透其毒若脈弱者倍加人參食少大便不實者倍用白<lb/>
术主之若斑已出則不宜再升發也又不可發汗汗之<lb/>
更増斑爛又不宜早下下之則斑毒内陷也如脈洪數<lb/>
熱盛煩渇者以人參化斑湯主之若消斑毒或以犀角<lb/>
<pb n="KR3e0078_WYG_049-34a"/>
𤣥參湯大青四物湯之類如熱毒内甚心煩不得眠錯<lb/>
語呻吟者以黄連解毒湯加𤣥參升麻大青犀角之類<lb/>
主之熱甚煩渇喘咳者解毒合化斑湯主之若斑勢稍<lb/>
退内實不大便譫語有潮熱者大柴胡湯加芒硝或調<lb/>
胃承氣湯下之曾治一人傷寒八九日發斑四肢强鞕<lb/>
昏沈譫語不知人大便四五日不通以調胃承氣湯一<lb/>
下而愈如未可下有潮熱煩渇者且與小柴胡湯去半<lb/>
夏加黄連山梔黄檗括蔞根主之或加大青亦佳如無<lb/>
<pb n="KR3e0078_WYG_049-34b"/>
以大藍葉代之或真青黛代之亦可大抵解胃熱胃爛<lb/>
之毒必以黄連大青犀角𤣥參升麻青黛石膏知母黄<lb/>
芩山梔黄檗之類也要在審察病情合宜而用之<lb/>
二曰時氣發斑者乃天疫時行之氣也人感之則憎寒<lb/>
壯熱身體拘急或嘔逆或喘𠻳或胸中煩悶或躁熱起<lb/>
臥不安或頭痛鼻乾呻吟不得眠此皆斑候也先用紙<lb/>
燃燈照㸔病人面部胸堂四肢背心有紅點起者乃發<lb/>
斑也易老曰凡大紅㸃發於皮膚之上者謂之斑小紅<lb/>
<pb n="KR3e0078_WYG_049-35a"/>
靨行於皮中不出起者謂之疹盖疹輕而斑重也大扺<lb/>
一發鮮紅稀朗者吉若一發如針頭稠宻紫赤者凶雜<lb/>
黒者難治有來勢急者發熱一二日便出斑來勢緩者<lb/>
發熱三四日而出也凡治例必察病人元氣虚實脈之<lb/>
有力無力為主若脈㣲弱元氣虚者必先以三白湯倍<lb/>
加人參以助真氣次察斑欲出未透者以升麻葛根湯<lb/>
主之如胃弱人虚者以四君子湯合而用之名曰升君<lb/>
湯也若斑不透者直指方加紫草茸亦佳若斑疹初出<lb/>
<pb n="KR3e0078_WYG_049-35b"/>
有表證憎寒壯熱頭痛骨節疼四肢拘急胸中滿悶者<lb/>
以三因加味羌活散主之或加紫草亦可若斑出稠宻<lb/>
或咽喉不利者犀角消毒飲𤣥參升麻湯之類主之凡<lb/>
斑出脈數大煩渇者人參化斑湯主之若發熱或潮熱<lb/>
不解者以小柴胡湯隨證增損用之或人參敗毒散皆<lb/>
可出入用之凡斑出而嘔逆者必用陳皮半夏生薑黄<lb/>
連之類喘𠻳不止者必用知母貝母𤓰蔞仁黄芩石膏<lb/>
之類若咽痛者必用連翹牛蒡子黒𤣥參升麻苦桔梗<lb/>
<pb n="KR3e0078_WYG_049-36a"/>
甘草之類若斑出而毒盛者必用犀角大青𤣥參黄連<lb/>
黄芩黄檗山梔石膏知母之類主之也北方謂之紅眼<lb/>
兒瘡氣等名色又多所避忌香臭盖恐觸之也凡斑已<lb/>
出未出之時切不可便投寒涼之劑以攻其熱并飲涼<lb/>
水等物恐傷胃氣先作嘔吐也又不可發汗攻下虚其<lb/>
表裏之氣其害尤甚也若脈弱者必先有房事要在審<lb/>
問之如有夾隂者必先助真氣為要也<lb/>
三曰温毒發斑者活人云初春病人肌肉發斑<g n="病-丙+_穩-禾">]□</g>疹如<lb/>
<pb n="KR3e0078_WYG_049-36b"/>
錦紋或咳心悶但嘔者是也冬時觸冒寒毒至春始發<lb/>
初病在表或已汗吐下而表證未罷毒氣未散以此發<lb/>
斑宜用黒膏主之又有冬月温煖人感乖戾之氣冬末<lb/>
即病至春或被積寒所折毒氣不得洩至天氣暄煖温<lb/>
毒始發則肌肉斑疹如錦紋而咳心悶但嘔有清汁宜<lb/>
用葛根橘皮湯主之　吳冬應大寒而反大温人感此<lb/>
不正之氣而為病者名曰冬温也若發斑名曰温毒也<lb/>
大抵治例與時氣同但温毒發斑尤甚爾活人書謂温<lb/>
<pb n="KR3e0078_WYG_049-37a"/>
毒斑出如錦紋者以黒膏主之或𤣥參升麻湯犀角大<lb/>
青湯人參化斑湯青黛一物湯等方皆可選而用之凡<lb/>
温病發於春熱病發於夏若出斑者治與傷寒同法也<lb/>
此由怫鬱之熱自内而發于外亦非輕也<lb/>
四曰陽毒發斑者其候狂言下利咽痛面赤斑出如錦<lb/>
紋者以陽毒升麻湯大青四物湯人參化斑湯梔子人<lb/>
參湯之類選而用之<hi>詳見本條</hi>
五曰内傷寒者此因暑月得之先因傷暑次食涼物并<lb/>
<pb n="KR3e0078_WYG_049-37b"/>
臥涼處内外皆寒逼其暑火浮遊於表而發斑也海藏<lb/>
治完顔小將軍病寒熱間作有斑三五㸃鼻中㣲血出<lb/>
兩手脈沈濇皮膚按之殊無大熱此内傷寒也與調中<lb/>
湯數服而愈凡夾暑者加香薷扁豆主之<lb/>
六曰隂證發斑略例曰隂證發斑亦出胸背手足但稀<lb/>
少淡紅也此人元氣素虚或先因慾事内損腎氣或誤<lb/>
服涼藥太過遂成隂證伏寒于下逼其無根失守之火<lb/>
聚于胸中上獨薫肺傳子皮膚而發斑㸃但如蚊蚋蚤<lb/>
<pb n="KR3e0078_WYG_049-38a"/>
虱咬痕然非大紅㸃也與調中温胃加以<graphic n="KR1708" url="https://raw.githubusercontent.com/kanripo/KR-Gaiji/master/images/KR1708.png" mimeType="image/png"/>香炒白芍<lb/>
藥主之寒甚脈㣲者以大建中湯主之則真陽自回隂<lb/>
火自降而病乃愈此治本不治標也大抵發斑身温足<lb/>
煖脈數大者為順身涼足冷脈㣲細者為逆也凡治斑<lb/>
不可專以斑治必察脈之浮沉病之虚實而治之則為<lb/>
善治斑也若孟浪不察一概論之而曰不誤於人吾未<lb/>
之信也<lb/>
侯國華病傷寒四五日身㣲斑渇欲飲診之沈弦欲絶<lb/>
<pb n="KR3e0078_WYG_049-38b"/>
厥隂脈也服温藥數日不已又以薑附等藥覺陽㣲回<lb/>
脈生因渇私飲水一杯脈復退又見頭不舉目不開問<lb/>
之則犯陽易若只與燒裩散則寒而不濟矣遂更用吳<lb/>
茱萸湯一大服調燒裩散連進二服出大汗兩晝夜而<lb/>
愈<lb/>
治陽證發斑之劑<lb/>
升麻葛根湯　凡斑欲出未出者以此湯升發之若斑<lb/>
　已出者不可用也<lb/>
<pb n="KR3e0078_WYG_049-39a"/>
　　升麻<hi>三錢</hi>　葛根　白芍藥<hi>各二/錢</hi>　甘草<hi>炙一錢</hi>
　右作一服水二鍾煎至一鍾去滓通口服直指方加<lb/>
　紫草茸<hi>一錢半</hi>　治斑不透出者若脈弱加人參<hi>二錢</hi>胃<lb/>
　虚食少加白术<hi>二錢</hi>如腹痛倍加炒白芍藥和之<lb/>
三因加味羌活散　治斑疹初出増寒壯熱或頭疼身<lb/>
痛胸中不利者<lb/>
　　羌活<hi>上</hi>　獨活<hi>中/</hi>　柴胡<hi>中/</hi>　前胡<hi>中/</hi>　枳殻<hi>中</hi>
　　桔梗<hi>中</hi>　人參<hi>中/</hi>　茯苓<hi>中/</hi>　川芎<hi>中/</hi>　升麻<hi>上</hi>
<pb n="KR3e0078_WYG_049-39b"/>
　　白芍藥<hi>中</hi>　甘草<hi>下/</hi>　生薑<hi>五片</hi>
　右煎法同前　若斑未透者加紫草茸<hi>一錢半</hi>若脈虚<lb/>
　者倍加人參　胃弱食少者加白术<hi>二錢</hi>大便自利者<lb/>
　亦加白术去枳殻若斑出盛或煩熱或咽痛者加荆<lb/>
　芥薄荷防風牛蒡子連翹<hi>各一錢五分</hi>主之若内熱口苦<lb/>
　心煩者加黄芩黄連<hi>各一錢半</hi>若熱甚舌燥煩渇者更加<lb/>
　石膏<hi>二錢</hi>知母<hi>一錢</hi>若喘𠻳者亦用之若有痰熱胸中煩<lb/>
　悶加括蔞仁<hi>一錢半</hi>若斑毒盛出者須加𤣥參犀角<hi>各一</hi>
<pb n="KR3e0078_WYG_049-40a"/>
　<hi>錢</hi>以消其毒也<lb/>
加味小柴胡湯　治發斑肌熱潮熱或徃來寒熱口苦<lb/>
　咽乾目眩耳聾脇痛胸滿心煩或乾嘔或煩渴或喘<lb/>
　或咳𠻳不止者宜服之<lb/>
　　柴胡<hi>上</hi>　人參<hi>中/</hi>　黄芩<hi>中/</hi>　半夏<hi>中/</hi>　甘草<hi>下</hi>
　　黄連<hi>中</hi>　升麻<hi>中/</hi>　白芍藥<hi>中/</hi>　𤣥參<hi>中</hi>
　　生薑<hi>三片</hi>　大棗<hi>二枚</hi>
　煎法同前　若口燥渴去半夏加括蔞根<hi>一錢半</hi>若咽<lb/>
<pb n="KR3e0078_WYG_049-40b"/>
　痛加桔梗<hi>二錢</hi>倍用甘草若嘔者還用半夏去括蔞根<lb/>
　加生薑減少甘草主之若斑毒出盛加犀角屑<hi>一錢</hi>牛<lb/>
　蒡子另炒研<hi>一錢</hi>毒甚者更加大青<hi>二錢</hi>若胸中煩悶不<lb/>
　利加瓜蔞仁<hi>一錢半</hi>若痰火上喘加桔梗<hi>一錢</hi>知母貝母<lb/>
　<hi>各一錢半</hi>瓜蔞仁<hi>一/錢</hi>桑白皮<hi>一錢</hi>主之若喘而舌燥煩渴脈<lb/>
　數大者更加石膏<hi>三錢</hi>若脇痛胸滿不利者加枳殻桔<lb/>
　梗<hi>各一錢半</hi>若心下痞鞕加枳實<hi>一錢半</hi>黄連倍之<lb/>
消毒犀角飲　治發斑癮疹或咽喉腫痛或毒氣壅盛<lb/>
<pb n="KR3e0078_WYG_049-41a"/>
　者<lb/>
　　真犀角屑<hi>上</hi>　牛旁子<hi>新瓦上炒香/研破用  中</hi>　荆芥穗<hi>中</hi>
　　防風<hi>中</hi>　甘草<hi>中</hi>
　右用水二鍾煎至一鍾去渣温服<lb/>
　若咽痛加苦桔梗<hi>二錢</hi>甘草倍之𤣥參<hi>二錢</hi>主之或連翹<lb/>
　薄荷皆可加之内熱者須用黄芩黄茋<hi>各一錢</hi>主之<lb/>
解毒防風湯　治發斑隱疹痒痛者<lb/>
　　防風<hi>上</hi>　地骨皮<hi>中/</hi>　黄茋<hi>中/</hi>　赤芍藥<hi>中</hi>
<pb n="KR3e0078_WYG_049-41b"/>
　　荆芥<hi>中</hi>　枳殻<hi>中/</hi>　牛旁子<hi>中炒如前</hi>
　右煎法同前　一方加當歸黒𤣥參<hi>各一錢</hi>
犀角𤣥參湯　治發斑毒盛心煩狂言或咽痛者<lb/>
　　犀角屑<hi>上</hi>　升麻<hi>中/</hi>　射干<hi>中/</hi>　黄芩<hi>中</hi>　人參<lb/>
　　<hi>中</hi>　黒𤣥參<hi>上/</hi>　甘草<hi>下</hi>　右煎法同前<lb/>
大青四物湯<lb/>
　　大青<hi>一錢半如無以真青黛代之</hi>　阿膠　甘草<hi>各一錢</hi>
　　淡豆豉<hi>一百粒</hi>　右煎法同前<lb/>
<pb n="KR3e0078_WYG_049-42a"/>
犀角大青湯　治斑出已盛心煩大熱錯語呻吟不得<lb/>
　眠或咽痛不利者<lb/>
　　犀角屑<hi>上</hi>　大青<hi>上/</hi>　𤣥參<hi>中/</hi>　甘草<hi>下</hi>　升麻<lb/>
　　<hi>中</hi>　黄連<hi>中/</hi>　黄芩<hi>中/</hi>　黄檗<hi>中/</hi>　山梔子<hi>中</hi>
　右煎法同前<lb/>
當歸丸　治發斑内實大便不通者<lb/>
　　當歸<hi>五錢</hi>　甘草　黄連　大黄<hi>各一錢半</hi>
　右將當歸用水一鍾煎成濃膏子以三味為細末和<lb/>
<pb n="KR3e0078_WYG_049-42b"/>
　勻為丸如梧桐子大每服五十丸温白湯下以利為<lb/>
　度不利再服<lb/>
黒膏　治温毒時氣發斑如錦紋者<lb/>
　　生地黄<hi>四兩</hi>　淡豆豉<hi>半升</hi>
　右二味以猪脂一斤合煎之至濃汁入雄黄<hi>五分</hi>麝香<lb/>
　<hi>一分</hi>攪勻丸如彈子大白湯化下未效再服<lb/>
葛根橘皮湯　療冬温未即病至春被積寒所折不得<lb/>
　發至夏得熱其寒解冬温始發肌中斑斕癮疹如錦<lb/>
<pb n="KR3e0078_WYG_049-43a"/>
　紋而咳心悶但嘔吐有清汁宜服此湯即止<lb/>
　　葛根　橘皮　杏仁<hi>去皮䴸炒</hi>　知母　黄芩<lb/>
　　麻黄<hi>去節湯泡</hi>　甘草<hi>炙各二兩</hi>
　右㕮咀每服五錢水一盞半煎至一盞去滓温服<lb/>
漏蘆連翹湯　治熱毒發斑無汗大便實者服之<lb/>
　　漏蘆　連翹　黄芩　麻黄　白斂　升麻<lb/>
　　甘草<hi>各一錢</hi>　枳實<hi>二/錢</hi>　大黄<hi>三/錢</hi>若熱甚者加芒硝<hi>二錢</hi>
　用水二鍾煎至一鍾下芒硝再煎一二沸去渣温服<lb/>
<pb n="KR3e0078_WYG_049-43b"/>
　如人行五里地不動者再服一次以利為度<lb/>
猪膽鷄子湯　治熱毒發斑或咽痛或聲音不清或心<lb/>
　煩不眠<lb/>
　　猪膽　米醋<hi>各三合</hi>　雞子<hi>一枚</hi>
　右三味合煎三四沸人壯者盡服之弱者須煎六七<lb/>
　沸分為三次服之汗出乃愈<lb/>
黄連一物湯　治熱病發豌豆瘡者<lb/>
　　黄連一兩用水二鍾煎至一鍾通口服<lb/>
<pb n="KR3e0078_WYG_049-44a"/>
五物木香湯　治豌豆瘡煩疼者<lb/>
　　青木香<hi>二錢</hi>　薫陸香　丁香　<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>石<hi>各一錢</hi>　麝香<lb/>
　　<hi>半分</hi>
　右用水二鍾煎至一鍾去滓温服如熱毒盛者加犀<lb/>
　角屑<hi>一錢</hi>如無以升麻<hi>一錢半</hi>代之若病輕者去<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>石神騐<lb/>
孫兆山梔散　治熱毒炎盛徧身發斑甚者發瘡如豌豆<lb/>
　　牡丹皮　山梔仁　黄芩　大黄　麻黄<hi>各二錢半</hi>
　　木香<hi>五分</hi>
<pb n="KR3e0078_WYG_049-44b"/>
　右水二鍾煎至一鍾去柤温服<lb/>
治斑出豌豆瘡塗乃用芒硝為細末和猪膽汁塗瘡上<lb/>
勿動之待其脫落無痕仍臥黄土末上良若病小便澀<lb/>
有血者内壊瘡皆黒靨不出膿者死<lb/>
犀角大青湯　治斑毒熱甚煩疼者<lb/>
　　大青<hi>五錢</hi>　犀角屑<hi>二錢/半</hi>　梔子<hi>十/枚</hi>　香豉<hi>一撮</hi>
　右煎法同前<lb/>
黄連解毒湯　治發斑熱甚心煩不得眠<lb/>
<pb n="KR3e0078_WYG_049-45a"/>
　　黄連<hi>三錢</hi>　黄芩　黄檗　山梔子<hi>各二錢</hi>
　右用水二鍾煎至一鍾去滓温服若斑毒盛者加大<lb/>
　青<hi>二錢</hi>或真青黛<hi>一錢</hi>調入湯内服之亦妙凡脈弦數内<lb/>
　外熱甚譫語者合小柴胡湯主之若脈洪數内外熱<lb/>
　甚舌燥煩渴者合化斑湯主之<lb/>
加減三黄石膏湯　治熱發斑紫赤煩渴脈洪數者<lb/>
　　黄連<hi>上</hi>　黄芩<hi>中/</hi>　黄檗<hi>中/</hi>　山梔子<hi>中</hi>　石膏<lb/>
　　<hi>中</hi>　知母<hi>中/</hi>　升麻<hi>中/</hi>　赤芍藥<hi>中/</hi>　𤣥參<hi>中</hi>
<pb n="KR3e0078_WYG_049-45b"/>
　　甘草<hi>下</hi>　粳米<hi>二撮</hi>
　右煎法同前一方斑毒甚者大青<hi>二錢</hi>犀角屑<hi>一錢</hi>乃消<lb/>
　熱毒斑瘡之藥也<lb/>
　一方時行發斑瘡以宻塗瘡上良又方用宻煎升麻<lb/>
　塗之<lb/>
治内傷寒與隂證發斑之劑<lb/>
通脈四逆湯<hi>見下利</hi>隂毒升麻湯<hi>見隂毒</hi>
調中湯<lb/>
<pb n="KR3e0078_WYG_049-46a"/>
　　蒼术<hi>一錢半</hi>　陳皮　砂仁　藿香　白芍藥<hi>炒</hi>
　　甘草<hi>炙</hi>　桔梗　半夏　白芷　羌活　枳殻<hi>各一</hi>
　　<hi>錢</hi>　川芎<hi>七/分</hi>　麻黄　桂枝<hi>各五/分</hi>　生薑<hi>三片</hi>
　右作一服水二鍾煎至一鍾去滓温服<lb/>
大建中湯<lb/>
　　當歸<hi>中</hi>　白芍藥<hi>中/</hi>　白术<hi>中/</hi>　麥門冬<hi>上</hi>
　　黄茋<hi>上</hi>　甘草<hi>炙/下</hi>　肉桂<hi>中/</hi>　肉蓯蓉<hi>中</hi>　人參<lb/>
　　<hi>上</hi>　川芎<hi>中/</hi>　附子<hi>中/</hi>　半夏<hi>中/</hi>　熟地黄<hi>中</hi>
<pb n="KR3e0078_WYG_049-46b"/>
　　茯苓<hi>中</hi>　生薑<hi>三/片</hi>　大棗<hi>二枚</hi>
　右煎法同前<lb/>
人參三白湯<lb/>
　　白术<hi>中</hi>　白茯苓<hi>中/</hi>　白芍藥<hi>中/</hi>　人參<hi>上</hi>
　　生薑<hi>三片</hi>　大棗<hi>二/枚</hi>若脈沈足冷加附子<hi>半枚</hi>
　右煎法同前<lb/>
治傷寒黒斑曽治一人傷寒七八日因服涼藥太過遂<lb/>
變身凉手足厥冷通身黒斑惟心頭温暖乃伏火也胗<lb/>
<pb n="KR3e0078_WYG_049-47a"/>
其六脈沈細昏沈不知人事亦不能語言狀似尸厥遂<lb/>
用人參三白湯加熟附子半枚乾薑二錢水二鍾煎至<lb/>
一鍾與之服下待一時須斑色漸紅手足漸暖而甦醒<lb/>
　復有餘熱不清此伏火後作也以黄連解毒竹葉石<lb/>
膏湯調之而愈<lb/>
　　　狐惑<hi>外證欲眠目不聞聲啞</hi>
狐惑之為病狀如傷寒或因傷寒而變成斯病其狀黙<lb/>
黙欲眠目牽不得閉臥起不安䖝蝕於咽喉為惑蝕於<lb/>
<pb n="KR3e0078_WYG_049-47b"/>
隂肛為狐不欲食惡聞食臭其面目乍赤黒乍白蝕於<lb/>
上部則聲嗄甘草瀉心湯主之<hi>方見痞</hi>
蝕於下部則咽乾苦參湯洗之　蝕於肛者雄黄散薰<lb/>
之用雄黄一味為末取二瓦合之燒向肛薰之<lb/>
脈經云病人或從呼吸上蝕其咽喉或從下焦蝕其肛<lb/>
隂蝕上為惑蝕下為狐狐惑病者猪苓散主之<hi>方未考</hi>
病者脈數無熱㣲煩黙黙但欲臥汗出初得之三四日<lb/>
目赤如鳩眼七八日目四眥<hi>一本眥下有黄字</hi>黒若能食者<lb/>
<pb n="KR3e0078_WYG_049-48a"/>
膿已成也赤豆當歸散主之<hi>方見雜病下血門</hi>
　　　附<lb/>
一婦人狐惑聲嗄多眠目不閉惡聞食臭不省人事半<lb/>
月後又手足拘强脈數而㣲細先與竹瀝薑汁一盞服<lb/>
之忽胸中有汗腹鳴即目閉省人事遂用參术歸陳入<lb/>
竹瀝薑汁飲之五六貼而愈<lb/>
活狐惑傷寒與濕䘌皆蟲證初得狀如傷寒或因傷寒<lb/>
變成此疾大抵傷寒腹内熱食少腸胃空虚三蟲行作<lb/>
<pb n="KR3e0078_WYG_049-48b"/>
求食蝕人五臟及下部為䘌虫病其候齒無色舌上盡<lb/>
白甚者唇黒有瘡四肢沈重忽忽喜眠䖝蝕其肛爛見<lb/>
五臟則死當數看其上下唇上唇有瘡虫蝕其臟下唇<lb/>
有瘡虫蝕其肛殺人甚急多因下利而得治䘌桃仁湯<lb/>
黄連犀角湯雄黄銳散主之<lb/>
治䘌桃仁湯<lb/>
　　生艾　桃仁<hi>去皮尖炒雙仁不用</hi>　槐花子<hi>碎各一兩</hi>
　　大棗<hi>十五箇去核</hi>
<pb n="KR3e0078_WYG_049-49a"/>
　右水二盞煎至一盞半分三服<lb/>
黄連犀角湯　治傷寒及諸病之後有䘌出下部者<lb/>
　　黄連<hi>半兩</hi>　犀角<hi>一/兩</hi>　烏梅<hi>七/箇</hi>　末藥<hi>二錢半</hi>
　右水二大盞半煎至一盞半分三服<lb/>
雄黄丸　治傷寒狐惑㣲煩黙黙欲臥毒氣上攻咽乾<lb/>
聲嗄下蝕濕䘌或便膿血<lb/>
　　雄黄<hi>研</hi>　當歸<hi>炒各七/錢半</hi>　蘆薈<hi>研/</hi>　麝香<hi>研各二錢半</hi>
　　㯽榔<hi>半兩</hi>
<pb n="KR3e0078_WYG_049-49b"/>
　右搗研為末煮麵糊為丸如梧桐子大每服十五丸<lb/>
　至一十丸食前温粥飲下日三服<lb/>
雄黄鋭散　治下部䘌瘡<lb/>
　　雄黄　苦參　青葙子　黄連<hi>各半兩</hi>　桃仁<hi>去皮尖二錢半</hi>
　右為散以生艾搗汁為丸如棗核大緜裹納下部匾<lb/>
　竹葉汁更佳冬月無艾只用散裹納亦得<lb/>
　　　百合病<lb/>
百合病論曰百合病者謂無經絡百脈一宗悉致病也<lb/>
<pb n="KR3e0078_WYG_049-50a"/>
人常黙默然意欲食不能食意欲臥不能臥意欲行不<lb/>
能行或有時聞食臭或時如寒無寒如熱無熱口苦小<lb/>
便赤諸藥不能治得藥即劇吐利如有神靈者身形雖<lb/>
似和其人脈㣲數每溺時輒頭痛者六十日乃愈若溺<lb/>
時頭不痛淅淅然者四十日愈若溺時快然但頭眩者<lb/>
二十日愈體證或未病而預見或病四五日而出或病<lb/>
二十日或一月㣲見者各隨其證治之<hi>活人云此名百合傷寒多因傷</hi>
<hi>寒虚勞大病之後不平復變成竒疾也</hi>
<pb n="KR3e0078_WYG_049-50b"/>
百合病發汗後宜服百合知母湯<lb/>
百合知母湯方<lb/>
　　百合<hi>七枚劈</hi>　知母<hi>三兩切</hi>
　右先將百合水洗浸一宿當白沫出去其水更以井<lb/>
　水二盞煎至一盞去滓又將井水二盞另煎知母取<lb/>
　一盞去滓和百合汁一盞同煎取一盞半分温再服<lb/>
百合病下後者宜用滑石代赭湯<lb/>
滑石代赭湯方<lb/>
<pb n="KR3e0078_WYG_049-51a"/>
　　百合<hi>七枚劈</hi>　滑石<hi>三兩搥/碎綿裹</hi>　代赭石<hi>彈子大碎綿裹</hi>
　右先將百合水洗浄浸一宿當白沫出去水更以井<lb/>
　水二升煎取一升去滓另用水二升煎二石取一升<lb/>
　去滓後合和同煎取一升半分温再服<lb/>
百合病吐後宜用百合雞子湯<lb/>
百合雞子湯方<lb/>
　　百合<hi>七枚劈</hi>　鷄子黄<hi>一枚</hi>
　右先將百合水洗浸如前法煎取一升去滓内鷄子<lb/>
<pb n="KR3e0078_WYG_049-51b"/>
　黄攪匀再煎至五分服<lb/>
百合病不經吐下發汗病形如初者宜百合地黄湯<lb/>
百合地黄湯方<lb/>
　　百合<hi>七枚劈</hi>　生地黄汁<hi>一升</hi>
　右水洗百合浸如前法煎取一升去滓納地黄汁同<lb/>
　煎取一升半分温再服中病勿更服大便當如漆黒<lb/>
百合病一月不解變成渴者百合洗方主之<lb/>
　右用百合一升以米一斗漬之一宿以洗身洗已食<lb/>
<pb n="KR3e0078_WYG_049-52a"/>
　煮餅勿以鹽豉也<lb/>
百合病渴不瘥者宜括蔞牡蠣散<lb/>
括蔞牡蠣散方<lb/>
　　括蔞根　牡蠣<hi>煅各等分</hi>
　右為末白飲服方寸七日三服<lb/>
百合散　治傷寒百合病一月不解變如渴疾<lb/>
　　百合　括蔞根<hi>各一兩</hi>　牡蠣<hi>煆成/粉</hi>　麥門冬<hi>去心焙</hi>
　　山梔仁<hi>炒各七錢半</hi>　甘草<hi>炙半兩</hi>
<pb n="KR3e0078_WYG_049-52b"/>
　右㕮咀每服五錢水一盞入生薑一錢二分竹葉三<lb/>
　七片煎至六分不拘時温服<lb/>
治百合傷寒腹中滿痛宜服<lb/>
　右用百合一兩炒黄為細末每服二錢米飲下無時<lb/>
百合病變發熱<hi>一作發寒熱</hi>者宜用百合滑石散<lb/>
百合滑石散方<lb/>
　　百合<hi>一兩</hi>　滑石<hi>三兩</hi>
　右為末飲服方寸匕日三服當㣲利止服熱則除<lb/>
<pb n="KR3e0078_WYG_049-53a"/>
百合病見於隂者以陽法救之見於陽者以隂法救之<lb/>
見陽攻隂復發其汗此為逆見隂攻陽乃復下之此亦<lb/>
為逆也<lb/>
　　　兩感<lb/>
論若兩感於寒者一日太陽受之即與少隂俱病則頭<lb/>
痛口乾煩滿而渴二日陽明受之即與太隂俱病則腹<lb/>
滿身熱不欲食讝語三日少陽受之即與厥隂俱病則<lb/>
耳聾囊縮而厥水漿不入不知人者六日死若三隂三<lb/>
<pb n="KR3e0078_WYG_049-53b"/>
陽五藏六腑皆受病則榮衞不行藏腑不通而死矣<lb/>
活龎安常云脈沈大者太陽少隂沈長者陽明太隂沈<lb/>
弦者少陽厥隂也諸方書不載兩感脈安常特設以示<lb/>
後人素問熱論云兩感於寒而病者必不免於死法不<lb/>
過六日黄帝曰有三日而死者何也岐伯曰陽明者十<lb/>
二經脈之長也若三日而氣盡則死矣仲景亦無治法<lb/>
活人書五卷序云傷寒惟兩感不治仲景但一說云兩<lb/>
感病俱作治有先後證治論引張翼說與仲景同謂如<lb/>
<pb n="KR3e0078_WYG_049-54a"/>
下利清穀身體疼痛急當救裏<hi>宜四逆湯</hi>身體疼痛清便自<lb/>
調急當救表<hi>宜桂枝湯</hi>證治論并活人書解仲景治有先後<lb/>
之説皆云治有先後者宜先救裏内纔温則可醫矣然<lb/>
救表亦不可緩也以上所論並先救裏然後救表愚意<lb/>
當消息之謂如下利不止身體疼痛則先救裏如不下<lb/>
利身體疼痛則先救表此又謂之治有先後也然則兩<lb/>
感證亦有可治之理而不可必也<lb/>
趙仲景論兩感為必死之證而復以治有先後發表攻<lb/>
<pb n="KR3e0078_WYG_049-54b"/>
裏之說繼之者盖不忍坐視而欲覬其萬一之可活也<lb/>
活人書云宜救裏以四逆湯後救表以桂枝湯殊不知<lb/>
仲景云太陽與少隂俱病則頭痛為太陽邪盛於表口<lb/>
乾而渴為少隂邪盛於裏也陽明與太隂俱病則身熱<lb/>
譫語為陽明邪盛於表不欲食腹滿為太隂邪盛於裏<lb/>
也少陽與厥隂俱病則耳聾為少陽邪盛於表嚢縮而<lb/>
厥為厥隂邪盛於裏也三陽之頭痛身熱耳聾救表已<lb/>
自不可三隂之腹滿口乾渴囊縮而厥不可下乎活人<lb/>
<pb n="KR3e0078_WYG_049-55a"/>
書引下利身疼痛虚寒救裏之例而欲施於煩渴腹滿<lb/>
譫語囊縮熱實之證然乎否乎盖仲景所謂發表者葛<lb/>
根麻黄是也所謂攻裏者調胃承氣是也活人書所謂<lb/>
救裏則是四逆救表則是桂枝今以救為攻豈不相背<lb/>
若用四逆湯是以火濟火而腹滿譫語囊縮等證何由<lb/>
而除藏府何由而通榮衞何由而行而六日死者可立<lb/>
而待也吁兩感雖為不治之證矣然用藥之法助正除<lb/>
邪虚實實虚補不足損有餘之理學者不可不素有一<lb/>
<pb n="KR3e0078_WYG_049-55b"/>
定之法於胸中也<lb/>
垣問兩感從何道而入答曰經云兩感者死不治一日<lb/>
太陽與少隂俱病頭痛發熱惡寒口乾煩滿而渴太陽<lb/>
者府也自背俞而入人所共知之少隂者藏也自鼻息<lb/>
而入人所不知也鼻氣通於天故寒邪無形之氣從鼻<lb/>
而入腎為水也水流濕故腎受之經曰傷於濕者下先<lb/>
受之同氣相求耳又云天之邪氣感則害人五藏以是<lb/>
知内外兩感藏府俱病欲表之則有裏欲下之則有表<lb/>
<pb n="KR3e0078_WYG_049-56a"/>
表裏既不能一治故死矣故云兩感者不治然所稟有<lb/>
虚實所感有淺深虚而感之深者必死實而感之淺者<lb/>
猶或可治治之而不救者有矣未有不治而獲生者也<lb/>
予嘗用此間有生者十得二三故立此方以待好生君<lb/>
子用之<lb/>
大羌活湯方<lb/>
　　防風　羌活　獨活　防己　黄芩　黄連<lb/>
　　蒼术　白术　甘草<hi>炙</hi>　細辛<hi>各三錢</hi>　知母<lb/>
<pb n="KR3e0078_WYG_049-56b"/>
　　川芎　生地黄<hi>各一兩</hi>
　右㕮咀每服半兩水二盞煎至一盞半去樝得清藥<lb/>
　一大盞熱飲之不解再服三四盞解之亦可病愈則<lb/>
　止若有餘證並依仲景隨經法治之<lb/>
吳兩感必死不治者乃一日傳二經隂陽俱病也欲治<lb/>
陽急而有隂急欲治隂急而有陽急表裏不可並攻隂<lb/>
陽難同一法故不治也活人書有先後之法急救裏宜<lb/>
四逆湯次救表桂枝湯者此表裏皆寒急救之法非日<lb/>
<pb n="KR3e0078_WYG_049-57a"/>
傳二經之法也保命集曰内傷於寒外傷於風或内傷<lb/>
於食外傷於風或先傷於濕而後傷於風或先傷於風<lb/>
而後傷於濕或先傷於寒而後傷於風之類此亦内外<lb/>
俱病表裏俱傷乃為可治故宜大羌活湯間有可生者<lb/>
易老丹溪豈真賢於仲景哉<lb/>
　<lb/>
　<lb/>
　<lb/>
<pb n="KR3e0078_WYG_049-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　證治凖繩卷四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證治凖繩卷一百二十</head> <lb/>
    <p>
<pb n="KR3e0078_WYG_120-1a"/>
欽定四庫全書<lb/>
　證治凖繩卷一百二十<lb/>
　　　　　　　　　　　　明　王肯堂　撰<lb/>
　外科<lb/>
　　損傷門<lb/>
　　　腰脊痛<lb/>
地龍散　治腰脊痛或打撲損傷從髙墜下留在太陽<lb/>
　經中令人腰脊或脛腨臂腰中痛不可忍<lb/>
<pb n="KR3e0078_WYG_120-1b"/>
　　地龍　官桂　蘇木<hi>各九分</hi>麻黄<hi>七分</hi>黄蘖　當歸梢<lb/>
　　　甘草<hi>各一錢半</hi>桃仁<hi>九箇</hi>
　右作一服水二鍾煎至一鍾食前服<lb/>
戴復菴云攧撲傷疼酒調琥珀散極佳再有烏藥順氣<lb/>
散用以治之風腰疼尤宜有攧撲人服藥并熏洗搽貼<lb/>
藥皆不効自若或教以用白芍藥赤芍藥威靈仙乳香<lb/>
没藥等分為末和勻酒調服隨即痛減其半<lb/>
腹痛或大便不通按之痛甚瘀血在内也用加味承氣<lb/>
<pb n="KR3e0078_WYG_120-2a"/>
湯下之既下而痛不止按之仍痛瘀血未盡也用加味<lb/>
四物湯補而行之若腹痛按之不痛血氣傷也用四物<lb/>
湯加參茋白术補而和之若下而胸脇反痛肝血傷也<lb/>
用四君芎歸補之既下而發熱隂血傷也用四物參术<lb/>
補之既下而惡寒陽氣傷也用十全大補湯補之既下<lb/>
而惡寒發熱氣血俱傷也用八珍湯補之既下而欲嘔<lb/>
胃氣傷也用六君當歸補之既下而泄瀉脾腎傷也用<lb/>
六君肉果破故紙補之若下後手足俱冷昏憒出汗陽<lb/>
<pb n="KR3e0078_WYG_120-2b"/>
氣虚寒也急用參附湯吐瀉手足俱冷指甲青者脾腎<lb/>
虚寒之甚也急用大劑參附湯口噤手撒遺尿痰盛唇<lb/>
青體冷者虚極之壞證也急投大劑參附湯多有得生<lb/>
者　有一患者杖後服四物紅花桃仁大黄等劑以逐<lb/>
瘀血腹反痛更服一劑痛益甚按其腹不痛薛曰此血<lb/>
虚也故喜按而不痛宜温補之劑遂以歸身白术參茋<lb/>
炙草二劑痛即止　有一患者仲秋夜歸墜馬腹内作<lb/>
痛飲酒數杯翌早大便自下瘀血即安此元氣充實挾<lb/>
<pb n="KR3e0078_WYG_120-3a"/>
酒勢而行散也　一男子跌傷腹痛作渇食梨子二枚<lb/>
益甚大便不通血欲逆上用當歸承氣湯加桃仁瘀血<lb/>
下而瘥此因元氣不足瘀血得寒而凝聚也故産婦金<lb/>
瘡者不宜食此　一男子孟秋墜梯腹停瘀血用大黄<lb/>
等藥其血不下反加胸膈脹痛喘促短氣薛用肉桂木<lb/>
香末各二錢熱酒調服即下黒血及前所服之藥而甦<lb/>
此因寒藥凝滯而不行故用辛温之劑散之　陳侍御<lb/>
墜馬腿痛作嘔服下藥一劑胸腹脹痛按之即止惟倦<lb/>
<pb n="KR3e0078_WYG_120-3b"/>
怠少氣診其脈微細而濇予曰非瘀血也乃痛傷氣血<lb/>
復因藥損脾氣而然耳投養脾胃生氣血之藥而愈<lb/>
加味承氣湯　治瘀血内停胸腹脹痛或大便不通等<lb/>
　證<lb/>
　　大黄　朴硝<hi>各二錢</hi>枳實　厚朴　當歸　紅花<hi>各一</hi>
　　<hi>錢</hi>甘草<hi>五分</hi>
　用酒水各一鍾煎至一鍾服仍量虚實加減病急不用<lb/>
　甘草<lb/>
<pb n="KR3e0078_WYG_120-4a"/>
垣定痛乳香神應散　治從髙墜下疼痛不可忍腹中<lb/>
　疼痛<lb/>
　　乳香　没藥　雄黒豆　桑白皮　獨科栗子<lb/>
　　當歸<hi>各一兩</hi>破故紙<hi>炒二/兩</hi>水蛭<hi>半兩</hi>
　右為末每服五錢醋一盞砂石器内煎至六分入麝<lb/>
　香少許温服<lb/>
小腹引隂莖作痛有一患者瘀血失砭脹痛煩渴縱飲<lb/>
冷童便渇脹頓止以蘿蔔細搗塗之瘀血漸散已而患<lb/>
<pb n="KR3e0078_WYG_120-4b"/>
處作癢仍塗之癢止後口乾作渇小腹引隂莖作痛小<lb/>
便如淋時出白津此肝經鬱火也遂以小柴胡湯加大<lb/>
黄黄連山梔飲之諸證悉退再用養血等藥而安夫小<lb/>
腹引隂莖作痛等證往往誤認為寒證投以熱劑則諸<lb/>
竅出血或二便不通以及危殆輕亦損其目矣<lb/>
肌肉間作痛營衛之氣滯也用復元通氣散筋骨作痛<lb/>
肝腎之氣傷也用六味地黄丸内傷下血作痛脾胃之<lb/>
氣虛也用補中益氣湯外傷出血作痛脾肺之氣虚也<lb/>
<pb n="KR3e0078_WYG_120-5a"/>
用八珍湯大凡下血不止脾胃之氣脱也吐瀉不食脾<lb/>
胃之氣敗也茍預為調補脾胃則無此患矣<lb/>
創口痛若痛至四五日不減或至一二日方痛欲作膿<lb/>
也用托裏散若以指按下復起膿已成也刺去其膿痛<lb/>
自止若頭痛時作時止氣血虚也痛而兼眩屬痰也當<lb/>
生肝血補脾氣　有一患者患處脹痛悲哀忿怒此厥<lb/>
隂之火為七情激之而然耳遂砭去瘀血以小柴胡湯<lb/>
加山梔黄連桔梗而安後用生肝血養脾氣之藥瘡潰<lb/>
<pb n="KR3e0078_WYG_120-5b"/>
而歛　戴給事墜馬腿腫痛而難忍食少倦怠此元氣<lb/>
虛弱不能運散瘀血而然耳遂用補中益氣去升麻柴<lb/>
胡加木𤓰茯苓芍藥白术治之而痊　儒者王清之跌<lb/>
腰作痛用定痛等藥不愈氣血日衰面目黧色薛曰腰<lb/>
為腎之府雖曰閃傷實腎經虛弱所致遂用杜仲補骨<lb/>
脂五味山茱蓯蓉山藥空心服又以六君當歸白术神<lb/>
麴各二錢食逺服不月而瘥　一三歳兒閃腰作痛服<lb/>
流氣等藥半載不愈薛曰此稟腎氣不足不治之證也<lb/>
<pb n="KR3e0078_WYG_120-6a"/>
後果殁<lb/>
瘀血作痛有一患者腫痛發熱作渇汗出薛曰此隂血<lb/>
受傷也先砭去惡穢以通壅塞後用四物柴胡黄芩山<lb/>
梔丹皮骨碎補以清肝火而愈　有一患者傷處揉散<lb/>
惟腫痛不消薛曰此瘀血在内宜急砭之不從薛以蘿<lb/>
蔔自然汁調山梔末傅之破處以當歸膏貼之更服活<lb/>
血之劑而瘥數年之後但遇天隂仍作痒痛始知不砭<lb/>
之失　有一患者臀腿黒腫而皮不破但脹痛重墜皆<lb/>
<pb n="KR3e0078_WYG_120-6b"/>
以為内無瘀血惟傅凉藥可以止痛薛診其尺脈濇而<lb/>
結此因體肥肉厚瘀血蓄深刺去即愈否則内潰有爛<lb/>
筋傷骨之患薛入針四寸漂黒血數尺腫痛遂止是日<lb/>
發熱惡寒煩渇頭痛此氣血俱虛而然也以十全大補<lb/>
之劑遂瘥　一男子閃傷右腿壅腫作痛薛謂急砭去<lb/>
滯血以補元氣庶無後患不信乃外傅大黄等藥内服<lb/>
流氣飲後湧出穢膿數碗許其膿不止乃復請治視其<lb/>
腿細而脈大作渇發熱辭不治後果殁　窻友王汝道<lb/>
<pb n="KR3e0078_WYG_120-7a"/>
環跳穴處閃傷瘀血腫痛發熱作渇遂砭去瘀血知其<lb/>
下焦素有虛火用八珍加黄蘖知母牛膝骨碎補四劑<lb/>
頓止用十全大補湯少加黄蘖知母麥門五味三十餘<lb/>
劑而歛<lb/>
血虚作痛一婦人磕臂出血骨痛熱渴煩悶頭暈日晡<lb/>
益甚此隂虚内熱之證用八珍加丹皮麥門五味骨碎<lb/>
補肉桂及地黄丸治之悉愈却去桂加牛膝續斷二十<lb/>
餘劑而瘡愈<lb/>
<pb n="KR3e0078_WYG_120-7b"/>
骨傷作痛一小兒足傷作痛肉色不變傷在骨也頻用<lb/>
炒葱慰之五更用和血定痛丸日間用健髀胃生氣血之<lb/>
劑數日後服地黄丸三月餘而瘥　一小兒臂骨出臼<lb/>
接入腫痛發熱服流氣等藥益甚飲食少思薛以葱熨<lb/>
之其痛即止以六君子黄茋柴胡桔梗續斷骨碎補<lb/>
治之飲食進而腫痛消又用補中益氣加麥門五味治<lb/>
之氣血和而熱退愈矣<lb/>
没藥丸　治打撲内損筋骨疼痛<lb/>
<pb n="KR3e0078_WYG_120-8a"/>
　　没藥　乳香　川芎　川椒<hi>去目及合口者</hi>芍藥　當歸<lb/>
　　<hi>各半兩</hi>自然銅<hi>二錢半火燒醋焠七次</hi>
　右為細末用黄蠟二兩鎔開入藥末不住手攪勻丸<lb/>
　如彈子大毎服一丸用好酒一鍾化開煎至五分乗<lb/>
　熱服之隨痛處卧連服二三丸立効<lb/>
濕痰作痛大宗伯沈立齋孟冬閃腰作痛胸間痰氣不<lb/>
利以枳殻青皮柴胡升麻木香茴香當歸川芎赤芍神<lb/>
麴紅花四劑而瘥但飲食不甘微有潮熱以參茋白术<lb/>
<pb n="KR3e0078_WYG_120-8b"/>
陳皮白芍各一錢歸身二錢川芎八分軟柴胡地骨炙<lb/>
草各五分十餘劑而康　劉尚寶體肥臂閃作痛服透<lb/>
骨丹反致肢節俱痛下體益甚以二陳南星羌活防風<lb/>
牛膝木𤓰蒼术黄芩黄蘖治之身痛遂安以前藥再加<lb/>
歸尾赤芍桔梗治之而瘥　鄭吏部素有濕痰孟冬墜<lb/>
馬服辛熱破血之藥徧身作痛發熱口乾脈大而滑此<lb/>
熱劑激動痰火為患耳治以清燥湯去人參當歸黄茋<lb/>
加黄芩山梔半夏黄蘖熱痛頓去患處少愈更用二陳<lb/>
<pb n="KR3e0078_WYG_120-9a"/>
羌活桔梗蒼术黄蘖薑製生地當歸遂痊<lb/>
肝火作病楊司天骨已入臼患處仍痛服藥不應肝脈<lb/>
洪大而急薛曰此肝火盛而作痛也用小柴胡湯加山<lb/>
梔黄連二劑痛止用四物山梔黄蘖知母調理而康<lb/>
有一患者瘀血内脹焮痛發熱口乾作渇飲食不甘四<lb/>
肢倦怠薛曰此肝火熾盛脾土受制故患前證喜其禀<lb/>
實年壯第用降火清肝活血之劑而愈<lb/>
青腫不消青腫不消用補中益氣湯以補氣腫黯不消<lb/>
<pb n="KR3e0078_WYG_120-9b"/>
用加味逍遙散以散血若焮腫脹痛瘀血作膿也以八<lb/>
珍湯加白芷托之若膿潰而反痛氣血虚也以十全大<lb/>
補湯補之若骨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>接而復脱肝腎虚也用地黄丸腫不<lb/>
消青不退氣血虚也内用八珍湯外用葱慰法則瘀血<lb/>
自散腫痛自消若行血破血則脾胃愈虛運氣愈滯若<lb/>
敷貼涼藥則瘀血益凝内腐益深致難收拾　一婦人<lb/>
閃臂腕腫大已三月手臂日細肌瘦惡寒食少短氣脈<lb/>
息微細屬形病俱虚也遂投補中益氣加肉桂引諸藥<lb/>
<pb n="KR3e0078_WYG_120-10a"/>
以行至臂再加貝母香附以解久病之欝間服和血定<lb/>
痛丸以葱熨之腫消二三因怒患處仍脹胸膈兩脇微<lb/>
痛以前湯更加木香山梔半夏桔梗服之少可復因驚<lb/>
不寐少食盜汗以歸脾湯加五味麥門二十餘劑而安<lb/>
腫消三四手臂漸肥但經水過期而少此心脾之血尚<lb/>
未充足而然也乃用八珍加五味麥門丹皮逺志香附<lb/>
貝母桔梗四十餘劑諸證悉愈後因怒發熱譫語經水<lb/>
如湧此怒動肝火以小柴胡湯加生地黄二錢一劑遂<lb/>
<pb n="KR3e0078_WYG_120-10b"/>
止以四物加柴胡調理而康　州守陳克明子閃右臂<lb/>
腕腫痛肉色不變久服流氣等藥加寒熱少食舌乾作<lb/>
渇薛曰傷損等證腫不消色不變此運氣虚而不能愈<lb/>
當助脾胃壯氣血為主遂從薛法治之不二月形氣漸<lb/>
充腫熱漸消半載諸證悉退體臂如常　一小兒閃腿<lb/>
腕壅腫形氣怯弱薛欲治以補氣血為主佐以行散之<lb/>
劑不信乃内服流氣飲外傅寒涼藥加寒熱體倦薛曰<lb/>
惡寒發熱脈息洪大氣血虚極也治之無功後内潰瀝<lb/>
<pb n="KR3e0078_WYG_120-11a"/>
盡氣血而亡　李考功子十四歳脚腕閃傷腫而色夭<lb/>
日出清膿少許肝脈微濇此肝經受傷氣血虚而不能<lb/>
潰難治之證也急止尅伐之劑不信乃雜用流氣等藥<lb/>
後果出爛筋而死<lb/>
腐肉不潰或惡寒而不潰用補中益氣湯發熱而不潰<lb/>
用八珍湯若因尅伐而不潰者用六君子湯加當歸其<lb/>
外皮黒堅硬不潰者内火蒸炙也内服八珍湯外塗當<lb/>
歸膏其死肉不能潰或新肉不能生而致死者皆失於<lb/>
<pb n="KR3e0078_WYG_120-11b"/>
不預補脾胃也　有一患者瘀血已去飲食少思死肉<lb/>
不潰又用托裏之藥膿稍潰而清此血氣虚也非大補<lb/>
不可彼不從薛强用大補之劑飲食進而死肉潰但少<lb/>
寐以歸脾湯加山梔二劑而寐因勞心煩躁作渇脈浮<lb/>
洪大以當歸補血湯二劑而安　有一患者受刑太重<lb/>
外皮傷破瘀血如注内肉糜爛黯腫上引胸背下至足<lb/>
指昏憒不食隨以黒羊皮熱貼患處灌以童便酒薄粥<lb/>
更以清肝活血調氣健脾之劑神思稍蘇始言徧身强<lb/>
<pb n="KR3e0078_WYG_120-12a"/>
痛又用大劑養血補氣之藥腫消食進時仲冬瘀血凝<lb/>
結不能潰膿又用大補之劑壯其陽氣其膿方熟遂砭<lb/>
去洞見其骨塗以當歸膏及服前藥百餘劑肌肉漸生<lb/>
　少宗伯劉五清膁傷一塊微痛少食用六君子湯倍<lb/>
加當歸黄茋其痛漸止月餘瘀血内涸而不潰公以為<lb/>
痊予曰此陽氣虚極須用調補不從至來春頭暈痰涎<lb/>
壅塞服清氣化痰病勢愈盛脈洪大而微細欲以參茋<lb/>
歸术附子之類補之不信至秋初因怒昏憒而厥<lb/>
<pb n="KR3e0078_WYG_120-12b"/>
新肉不生若患處夭白脾氣虚也用六君芎歸患處緋<lb/>
赤隂血虚也用四物參术若惡寒發熱氣血虚也用十<lb/>
全大補湯膿稀白而不生者脾肺氣虚也用補中益氣<lb/>
湯膿稀赤而不生者心脾血虛也用東垣聖愈湯寒熱<lb/>
而不生肝火動也用加味逍遥散晡熱而不生肝血虚<lb/>
也用八珍牡丹皮食少體倦而不生脾胃氣虚也用六<lb/>
君子湯膿穢而不生者隂虚邪火也用六味地黄丸四<lb/>
肢困倦精神短少而不生者元氣内傷也用補中益氣<lb/>
<pb n="KR3e0078_WYG_120-13a"/>
湯如夏月用調中益氣湯作瀉用清暑益氣湯秋令作<lb/>
瀉用清燥湯　有一患者潰而不歛以内有熱毒欲用<lb/>
寒涼之藥薛曰此血氣俱虚而不能歛耳非歸术參茋<lb/>
之類培養脾土則肌肉何由而生豈可復用寒涼尅伐<lb/>
之藥重損氣血耶遂用前藥治之而愈<lb/>
出血若患處或諸竅出者肝火熾盛血熱錯經而妄行<lb/>
也用加味逍遙散清熱養血若中氣虚弱血無所附而<lb/>
妄行用加味四君子湯補益中氣或元氣内脱不能攝<lb/>
<pb n="KR3e0078_WYG_120-13b"/>
血用獨參湯加炮薑以囘陽如不應急加附子或血藴<lb/>
於内而嘔血用四物加柴胡黄芩凡傷損勞碌怒氣肚<lb/>
腹脹悶誤服大黄等藥傷陽絡則為吐血衂血便血尿<lb/>
血傷隂絡則為血積血塊肌肉青黯此臟腑虧損經墜<lb/>
失職急補脾肺亦有生者但患者不悟此理不用此法<lb/>
惜哉　張地官墜馬傷腿服草烏等藥致衂血欬嗽臂<lb/>
痛目黄口渇齒痛小便短少此因燥劑傷肺與大腸而<lb/>
致薛用生地芩連黄蘖知母山梔山藥甘草以潤肺之<lb/>
<pb n="KR3e0078_WYG_120-14a"/>
燥而生腎水小便頓長諸證並止以山藥五味麥門參<lb/>
茋芎歸黄蘖黄芩知母炙草以滋隂血養元氣而瘡歛<lb/>
　俞進士折腿骨已接三月尚發熱出血不止正體醫<lb/>
治不應左關脈洪數此肝火熾甚血得熱而妄行也遂<lb/>
投小柴胡湯加山梔芍藥生地防風血止熱退又用八<lb/>
珍五味麥門治之瘡口即愈　田宗伯姪仲秋因怒跌<lb/>
仆徧身作痛發熱衂血肝脈弦洪薛曰久衂脈弦洪乃<lb/>
肝火盛而制金也至春則肝木茂盛而自焚或戕賊脾<lb/>
<pb n="KR3e0078_WYG_120-14b"/>
土非易治之證當滋腎水以生肝木益脾土以生肺金<lb/>
乃雜用瀉肝火等藥殁於仲春之月　大尹劉國信金<lb/>
瘡出血發熱煩躁屬隂虚為患用聖愈湯治之虚火息<lb/>
而血歸經矣　梁閣老姪金瘡腫痛出血不止寒熱口<lb/>
乾此氣虚血無所附而血不歸經也用補中益氣五味<lb/>
麥門主之陽氣復而愈<lb/>
瘀血泛注有一患者瘀血流注腰膂兩足俱黑隨飲童<lb/>
便酒砭出瘀血糜肉投以小柴胡湯去半夏加山梔芩<lb/>
<pb n="KR3e0078_WYG_120-15a"/>
連骨碎補以清肝火用八珍茯芩以壯脾胃死肉潰而<lb/>
新肉生後瘡復潰得靜調治年餘而痊　有一患者瘀<lb/>
血攻注隂囊潰而成漏膿水清稀所服皆寒涼之劑診<lb/>
其肝脈短濇餘脈浮而無力此肝木受肺金尅制又元<lb/>
氣虚不能收歛遂用壯脾胃生氣血之方元氣少復後<lb/>
終殁於金旺之日<lb/>
昏潰傷重昏潰者急灌以獨參湯雖内瘀血切不可下<lb/>
急用花蕊石散内化之恐因瀉而亡隂也若元氣虚甚<lb/>
<pb n="KR3e0078_WYG_120-15b"/>
者尤不可下亦用以前散化之凡瘀血在内大小便不<lb/>
通用大黄朴硝血凝而不下者急用木香肉桂末三二<lb/>
錢以熱酒調灌服血下乃生如怯弱之人用硝黄須加<lb/>
肉桂木香同煎假其熱以行其寒也　一婦人孟冬傷<lb/>
足亡血頭汗内熱作渇短氣煩躁不時昏憒其脈洪大<lb/>
按之微弱此隂血虚於下孤陽炎於上故發厥而頭出<lb/>
汗也以四物合小柴胡湯一劑汗即止以四物去川芎<lb/>
加參茋麥門五味炙草少用肉桂四劑諸證悉去又三<lb/>
<pb n="KR3e0078_WYG_120-16a"/>
十餘劑血氣復而愈<lb/>
男子孟夏折腿出血過多其初眩暈眼花後則昏憒此<lb/>
隂血傷損陽火熾甚制金不能平木木旺生風所致急<lb/>
灌童便更用人參當歸各五錢荆芥川芎柴胡芍藥白<lb/>
术各二錢山梔黄蘖黄芩桔梗各一錢甘草五分服之<lb/>
隨爽又用四物參茋各三錢生地柴胡各一錢四劑煩<lb/>
躁悉去<lb/>
眩暈有一患者腹脹嘔吐眩暈用柴胡黄芩山梔紫蘇<lb/>
<pb n="KR3e0078_WYG_120-16b"/>
杏仁枳殻桔梗川芎當歸赤芍紅花桃仁四劑而定後<lb/>
又出血過多昏憒目黒用十全大補等藥而蘇時肌肉<lb/>
潰爛膿水淋漓筋攣骨痛薛切其脈浮而濇沉而弱此<lb/>
因氣血耗損不能養筋筋虛不能束骨遂用養氣血之<lb/>
藥治之而愈　有一患者杖瘡愈後失於調理頭目不<lb/>
清服袪風化痰等藥反眩暈服牛黄清心丸又肚腹疼<lb/>
痛杖痕腫痒發熱作渇飲食不思痰氣上升以為杖瘡<lb/>
餘毒復作診左尺脈洪大按之如無薛曰此腎經不足<lb/>
<pb n="KR3e0078_WYG_120-17a"/>
不能攝氣歸源遂用人參黄茋茯苓陳皮當歸川芎熟<lb/>
地山藥山茱茰五味麥門炙草服之而尋愈後因勞熱<lb/>
渇頭痛倦怠少食用補中益氣湯加麥門五味而痊<lb/>
煩躁有一患者兩脇脹悶欲欬不欬口覺血腥徧身臀<lb/>
腿脹痛倦怠不食煩渴脈大此血脱煩躁也與童便酒<lb/>
及砭患處出死血糜肉甚多忽發熱煩躁汗出投以獨<lb/>
參湯三劑少止又用補氣血清肝火之藥數劑飲食稍<lb/>
進後用獨參湯間服諸證悉退飲食頓加但不能多寐<lb/>
<pb n="KR3e0078_WYG_120-17b"/>
以歸脾湯加山梔竹茹四劑而熟睡因勞心遂煩渇自<lb/>
汗脈大無力以當歸補血湯二劑而安又以十全大補<lb/>
去川芎加麥門五味牡丹地骨麻黄根炒浮麥數劑而<lb/>
汗止死肉且潰又二十餘劑而新肉生　有一患者煩<lb/>
躁面赤口乾作渴脈洪大按之如無薛曰此血虚發躁<lb/>
也遂以當歸補血湯二劑即止後日晡發熱更以四物<lb/>
加柴胡牡丹地骨黄蘖知母治之熱退而瘡歛東垣云<lb/>
發熱惡寒大渇不止其脈大而無力者非白虎湯證此<lb/>
<pb n="KR3e0078_WYG_120-18a"/>
血虚發躁也宜用當歸補血湯治之裴先生云肌熱躁<lb/>
熱目赤面紅其脈洪大而虚此血虚也若誤服白虎湯<lb/>
輕則危重則斃　有一患者頭額出汗熱渴氣短煩躁<lb/>
骨痛瘀肉不潰遂割去之出鮮血服芩連之藥益甚其<lb/>
脈洪大而微此氣血俱虚邪火熾盛所致以四物加參<lb/>
茋术炙草少用柴胡炒芩二劑頭汗頓止又加麥門五<lb/>
味肉桂二劑諸證悉退後用參茋歸术炒芍熟地麥門<lb/>
五味十餘劑瘀血潰而膿水稠矣但新肉不生以前藥<lb/>
<pb n="KR3e0078_WYG_120-18b"/>
倍用白术而歛　呉給事墜馬傷首出血過多發熱煩<lb/>
躁肉瞤筋惕或欲投破傷風藥予曰此血虚火動所致<lb/>
當峻補其血為善遂用聖愈湯二劑即安又養氣血而<lb/>
瘡瘥　張進士季秋墜馬亡血過多出汗煩躁翌日其<lb/>
汗自止熱躁益甚口噤手顫此隂血虚陽火乗之而汗<lb/>
出為寒氣收歛腠理故汗不得出火不得泄怫欝内甚<lb/>
而益増他證也予用四物加柴胡黄芩山梔四劑少止<lb/>
又用四物參茋軟柴胡五味麥門治之而痊<lb/>
<pb n="KR3e0078_WYG_120-19a"/>
發熱若出血過多或潰膿之後脈洪大而虚重按全無<lb/>
此隂虚發熱也用當歸補血湯脈沉微按之軟弱此隂<lb/>
盛發躁也用四君薑附若發熱煩躁肉瞤筋惕亡血也<lb/>
用聖愈湯如汗不止血脱也用獨參湯其血脱脈實汗<lb/>
後脈躁者難治細小者易治外臺秘要云隂盛發躁欲<lb/>
坐井中用附子四逆湯加葱白王太僕先生云凡熱來<lb/>
復去晝見夜伏夜見晝伏不時而動者名曰無火此無<lb/>
根之虚火也　楊進士傷手指焮痛發熱服寒涼之藥<lb/>
<pb n="KR3e0078_WYG_120-19b"/>
致飲食頓減患處不潰薛用托裏養血之藥食進瘡潰<lb/>
後因勞毎日晡發熱此隂虛而内熱也以四物軟柴胡<lb/>
地骨皮乃退更用養氣血之藥而瘡歛　一男子墜馬<lb/>
腹有瘀血服藥下之致發熱盗汗自汗脈浮濇薛以為<lb/>
重劑過傷氣血所致投以十全大補湯益甚時或譫語<lb/>
此血力未及而然也以前藥加炮附子五分服之即睡<lb/>
覺來頓安再劑而痊　舉人余時正金瘡焮痛出血不<lb/>
止惡寒發熱用敗毒等藥愈甚此亡血過多氣無所附<lb/>
<pb n="KR3e0078_WYG_120-20a"/>
而然耳遂以四物黄蘖知母軟柴胡𤣥參五味麥門治<lb/>
之即愈　一女子年十七閃右臂微腫作痛寅申時發<lb/>
熱薛决其膽經血虚火盛經水果先期而至先以四物<lb/>
合小柴胡湯四劑熱退更以加味四物湯加香附地骨<lb/>
皮山梔各五分芩連炙草各三分二十餘劑其腫亦消<lb/>
乃去黄連山梔又五十餘劑經水調而元氣充矣<lb/>
陽氣脱䧟梁閣老姪跌傷腿外敷大黄等藥内服破血<lb/>
之劑遂致内潰薛針出穢膿三椀許虚症悉具用大補<lb/>
<pb n="KR3e0078_WYG_120-20b"/>
之劑兩月餘少能步履因勞心手撒眼閉汗出如水或<lb/>
欲用袪風之劑薛曰此氣血尚未充足而然也急以艾<lb/>
炒熱頻熨肚臍并氣海穴處以人參四兩炮附子五錢<lb/>
煎灌良久臂少動又灌一劑眼開能言但氣不能接續<lb/>
乃以參茋歸术四味共一斤附子五錢水煎徐徐服之<lb/>
元氣漸復飲食已進乃去附子服之而瘡愈<lb/>
胷腹痛悶跳躍搥胷閃剉舉重勞役恚怒而胷腹痛悶<lb/>
喜手摸者肝火傷脾也用四君柴胡山梔畏手摸者肝<lb/>
<pb n="KR3e0078_WYG_120-21a"/>
經血滯也用四物柴胡山梔桃仁紅花若胸脇作痛發<lb/>
熱晡熱肝經血傷也用加味逍遥散若胸脇作痛飲食<lb/>
少思肝脾氣傷也用四君芎歸柴梔丹皮若胸腹脹滿<lb/>
飲食少思肝脾氣滯也用六君加柴胡芎歸若胸腹不<lb/>
利食少無寐脾氣欝結也用加味歸脾湯若痰氣不利<lb/>
脾胃氣滯也用二陳白术芎歸梔子青皮若咬牙發搐<lb/>
肝旺脾虚也用小柴胡湯川芎山梔天麻釣藤鈎或用<lb/>
風藥則肝血益傷肝火益甚或飲糖酒則腎水益虚肝<lb/>
<pb n="KR3e0078_WYG_120-21b"/>
火愈熾若用大黄等藥内傷隂絡反致下血少壯者必<lb/>
為痼疾老弱者多致不起<lb/>
作嘔若因痛甚或因尅伐而傷胃者用四君當歸半夏<lb/>
生薑或因忿怒而肝傷者用小柴胡湯加山梔茯苓若<lb/>
因痰火盛用二陳薑炒黄連山梔若因胃氣虚用補中<lb/>
益氣湯生薑半夏若出血過多或因潰後用六君子湯<lb/>
加當歸　有一患者痛甚發熱嘔吐少食胸膈痞滿用<lb/>
行氣破血之劑益甚口乾作渴大便不調患處色黯薛<lb/>
<pb n="KR3e0078_WYG_120-22a"/>
曰此痛傷胃氣所致遂以四君當歸炒芩軟柴藿香二<lb/>
劑諸證漸愈又用大補之劑潰之而瘳　有一患者發<lb/>
熱焮痛服寒涼藥更加口乾作渇肚腹亦痛自以為瘀<lb/>
血欲下之薛按其肚腹不脹脈微細而遲飲食惡寒此<lb/>
涼藥傷胃而然也急用六君加芍藥當歸炮附子各一<lb/>
錢服之前證益甚反加譫語面赤薛意其藥力未至耳<lb/>
前藥再加附子五分服之即睡覺來諸病頓退而安<lb/>
一膏粱之人跌腿青腫作痛服辛熱之藥反發熱作喘<lb/>
<pb n="KR3e0078_WYG_120-22b"/>
患處益痛口乾脣掲薛曰膏粱之人内多積熱更服辛<lb/>
熱之劑益其胃火而使然也頻飲童便以清胃散加山<lb/>
梔黄芩甘草治之頓止患處以葱熨之腫即消散　一<lb/>
婦人傷指手背俱腫微嘔少食彼以為毒氣内攻診其<lb/>
脈沉細此痛傷胃氣所致也遂刺出膿碗許先以六君<lb/>
藿香當歸而食進繼以八珍黄茋白芷桔梗月餘而瘡<lb/>
愈<lb/>
嘔吐黒血加味芎藭湯　治打撲傷損敗血流入胃脘<lb/>
<pb n="KR3e0078_WYG_120-23a"/>
　嘔吐黒血如豆汁<lb/>
　　芎藭　當歸　白芍藥　百合<hi>水浸一日</hi>荆芥<hi>各二錢</hi>
　右作一服水一鍾半酒半鍾煎至八分不拘時服<lb/>
百合散　治打撲傷損敗血流入胃腕嘔黒血汁者<lb/>
　　川芎　赤芍藥　當歸　百合　生地黄　側栢<lb/>
　　葉　荆芥　犀角　牡丹皮　黄芩　黄連　梔<lb/>
　　子　鬱金　大黄<lb/>
　右水煎加童便和服　大便利者去大黄<lb/>
<pb n="KR3e0078_WYG_120-23b"/>
喘欬若出血過多面黑胸脹或胸膈痛而發喘者乃氣<lb/>
虚血乗於肺也急用二味參蘇飲若欬血衂血者乃氣<lb/>
逆血藴於肺也急用十味參蘇飲加山梔芩連蘇木<lb/>
舉人杜克𢎞墜馬服下血藥反作喘日晡益甚此血虚<lb/>
所致耳非瘀血為患遂以四物加參茋五味麥門治之<lb/>
其喘頓止又用補中益氣加五味麥門而愈此證果係<lb/>
瘀血蒸熏於肺而喘只宜活血行血亦不可下若面黒<lb/>
胸脹或膈痛作喘當用人參一兩蘇木二兩作一劑水<lb/>
<pb n="KR3e0078_WYG_120-24a"/>
煎急服緩則不治産婦多有此疾<lb/>
二味參蘇飲　治出血過多瘀血入肺面黒喘促<lb/>
　　人參<hi>一兩</hi>蘇木<hi>二兩</hi>
　右水煎服<lb/>
十味參蘇飲　治氣逆血藴上焦發熱氣促或欬血<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　血或痰𠻳不止加黄芩山梔即加味參蘇飲<lb/>
　　人參　紫蘇　半夏　茯苓　陳皮　桔梗　前<lb/>
　　胡　葛根　枳殻<hi>各一錢</hi>炙甘草<hi>五分</hi>
<pb n="KR3e0078_WYG_120-24b"/>
　右薑水煎服<lb/>
作渇若因出血過多用四物參术如不應用人參黄茋<lb/>
以補氣當歸熟地以養血若因潰後用八珍湯若胃熱<lb/>
傷津液用竹葉黄茋湯胃虚津液不足用補中益氣湯<lb/>
胃火熾盛竹葉石膏湯若煩熱作渇小便淋濇乃腎經<lb/>
虚熱非地黄丸不能救　有一患者瘀血雖去飲食形<lb/>
氣如故但熱渴焮痛膈痞有痰以小柴胡湯加天花粉<lb/>
貝母桔梗山梔二劑少愈又加生地歸尾黄芩柴胡山<lb/>
<pb n="KR3e0078_WYG_120-25a"/>
梔花粉而愈薛治百餘人其杖後血氣不虚者惟此一<lb/>
人耳<lb/>
大便秘結若大腸血虛火熾者用四物湯送潤腸丸或<lb/>
以豬膽汁導之若腎虚火躁者用六味地黄丸腸胃氣<lb/>
虚用補中益氣湯<lb/>
手足傷損若元氣虚弱或不戒房勞或妄行攻伐致死<lb/>
肉上延或腐而不痛黒而不脱者當大補元氣庶可保<lb/>
生若手足節<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>斷去者無妨骨斷筋連不急剪去若侵<lb/>
<pb n="KR3e0078_WYG_120-25b"/>
及好肉則不治若預為調補脾氣則無此患大凡膿瘀<lb/>
内焮者即針之而投托裏散或口噤遺尿而似破傷風<lb/>
者急用十全大補湯加附子多有生者<lb/>
手足疼痛有一患者愈後腿作痛薛意膿血過多瘡雖<lb/>
愈肝經血氣尚未充實而濕熱乗虚也遂以八珍加牛<lb/>
膝木𤓰蒼术黄蘖防己炙草以袪風熱養隂血痛漸止<lb/>
乃去防己黄蘖服之遂瘳<lb/>
應痛丸　治折傷後為四氣所侵手足疼者<lb/>
<pb n="KR3e0078_WYG_120-26a"/>
　　破故紙　骨碎補<hi>去毛</hi>蒼术<hi>生/</hi>草烏<hi>各半/斤</hi>穿山甲<hi>去膜</hi>
　　<hi>桑柴灰炒泡起為度柴灰亦可</hi>舶上茴香<hi>炒各六兩</hi>
　右除草烏半斤用生薑一片擂爛同草烏一處淹兩<lb/>
　宿焙乾為末酒煮麫糊為丸如梧桐子大每服五十<lb/>
　丸用酒或米湯送下忌熱物片時<lb/>
乳香散　治打傷損手足疼痛不可忍者<lb/>
　　乳香　没藥<hi>各另研三錢</hi>白芷<hi>二/錢</hi>肉桂<hi>五錢</hi>白术　當歸<lb/>
　　<hi>各炒</hi>粉草<hi>各五錢</hi>
<pb n="KR3e0078_WYG_120-26b"/>
　右為細末研匀每服二錢不拘時酒調下<lb/>
破傷風河間云風證善行數變入臟甚速死生在反掌<lb/>
之間宜急分表裏虚實而治之邪在表者則筋脈拘急<lb/>
時或寒熱筋惕搐搦脈浮弦用羌活防風湯散之在半<lb/>
表半裏者則頭微汗身無汗用羌活湯和之傅入裏者<lb/>
舌强口噤項背反張筋惕搐搦痰涎壅盛胸腹滿悶便<lb/>
溺閉赤時或汗出脈洪數而弦以大芎黄湯導之既下<lb/>
而汗仍出表虚也以白术防風湯補之不時灌以粥飲<lb/>
<pb n="KR3e0078_WYG_120-27a"/>
為善前云乃氣虚未損之法也若膿血太泄陽隨隂散<lb/>
氣血俱虛而類前證者悉宜大補脾胃切忌袪風之藥<lb/>
　詳見雜病第五　有一患者仲夏誤傷手腰背反張<lb/>
牙關緊急脈浮而散此表證也遂用羌活防風湯一劑<lb/>
即解此證若在秋冬腠理緻密之時須用麻黄之類以<lb/>
發汗此乃暴傷氣血不損之治法也　有一患者杖處<lb/>
畧破而患此脈洪大而實此裏證也用大芎黄湯一劑<lb/>
大便微行一次悉退若投表藥必死宜急分表裏虚實<lb/>
<pb n="KR3e0078_WYG_120-27b"/>
而治之庶無誤矣　有一患者寒熱口乾用四物參茋<lb/>
白术輭柴炒芩麥門五味四劑少退薛欲砭去瘀血不<lb/>
從後怔忡不寐飲食少思牙關牽𦂳頭目疼痛惡寒發<lb/>
熱此膿内焮也遂砭去之即安以八珍棗仁麥門五味<lb/>
二十劑前證漸愈又用前藥及獨參湯瘀肉漸潰後因<lb/>
勞又少寐盜汗以歸脾湯麥門五味逺志而痊後牙關<lb/>
脹悶面目焮赤又似破傷風仍以為虚用八珍等藥亦<lb/>
安　有一患者腹痛喘促作渇寒熱臀腿糜爛與死血<lb/>
<pb n="KR3e0078_WYG_120-28a"/>
相和如皮囊盛糊用童便煎四物桃仁紅花柴胡黄芩<lb/>
麥門花粉服之頓退彼用黒羊皮貼之益甚後砭去膿<lb/>
血甚多氣息奄奄唇口微動牙關緊急患處色黯或欲<lb/>
用破傷風藥薛曰此氣血虚而變症也用參茋芎歸白<lb/>
术并獨參湯人乳汁元氣復而諸症愈乃用十全大補<lb/>
湯調理而安此證若膿瘀内焮者宜針之若潰後口噤<lb/>
遺尿而類破傷風等證者乃氣血虚極也急用大補之<lb/>
劑若素多痰患風證者宜清痰降火若因怒而見風證<lb/>
<pb n="KR3e0078_WYG_120-28b"/>
者宜清肝降火若人不慎房勞而忽患前證此由腎水<lb/>
不足心火熾甚宜滋隂補氣血為主若誤作風證治之<lb/>
即死<lb/>
羌活防風湯　治破傷風邪初在表者急服此藥以解<lb/>
　之稍遲則邪入於裏與藥不相合矣<lb/>
　　羌活　防風　甘草　川芎　藁本　當歸　芍<lb/>
　　藥<hi>各四兩</hi>地榆　細辛<hi>各二兩</hi>
　右每服五錢水煎<lb/>
<pb n="KR3e0078_WYG_120-29a"/>
防風湯　治破傷風表證未傳入裏急宜服之<lb/>
　　防風　羌活　獨活　川芎<hi>各等分</hi>
　右每服五錢水煎調蜈蚣散服大効<lb/>
蜈蚣散<lb/>
　　蜈蚣<hi>一對</hi>鰾<hi>三錢</hi>
　右為細末用防風湯調下<lb/>
羌活湯　治破傷風在半表半裏急服此湯稍緩邪入<lb/>
　於裏不宜用<lb/>
<pb n="KR3e0078_WYG_120-29b"/>
　　羌活　菊花　麻黄　川芎　石膏　防風　前<lb/>
　　胡　黄芩　細辛　甘草　枳殻　白茯苓　蔓<lb/>
　　荆子<hi>各一兩</hi>薄荷　白芷<hi>各五錢</hi>
　右每服五錢水煎<lb/>
地榆防風散　治風在半表裏頭微汗身無汗不可發<lb/>
　汗兼治表裏<lb/>
　　地榆　防風　地丁草　馬齒莧<hi>各等分</hi>
　右為細末每服三錢米湯調服<lb/>
<pb n="KR3e0078_WYG_120-30a"/>
大芎黄湯　治風在裏宜踈導急服此湯<lb/>
　　川芎　羌活　黄芩　大黄<hi>各一兩</hi>
　右五七錢水煎温服臟腑通和為度<lb/>
白术防風湯　治服表藥過多自汗者<lb/>
　　白术　黄茋<hi>各一兩</hi>防風<hi>二兩</hi>
　右毎服五七錢水煎服臟腑和而自汗者可服若臟<lb/>
　腑秘小便赤者宜用大芎黄湯下之<lb/>
白术湯　治破傷風汗不止筋攣搐搦<lb/>
<pb n="KR3e0078_WYG_120-30b"/>
　　白术　葛根　升麻　黄芩　芍藥<hi>各二兩</hi>甘草<hi>二錢</hi>
　　<hi>五分</hi>
　右每服五錢水煎無時服<lb/>
謙甫硃砂丸　治破傷風目瞪口噤不語手足搐搦項<lb/>
　筋强直不能轉側目不識人<lb/>
　　硃砂<hi>研</hi>半夏<hi>洗/</hi>川芎<hi>各一/兩</hi>雄黄<hi>五/錢</hi>鳯凰臺<hi>三錢</hi>麝香<lb/>
　　<hi>一宇</hi>
　右為末棗肉丸桐子大毎服一丸或二丸冷水下以<lb/>
<pb n="KR3e0078_WYG_120-31a"/>
　吐為度如不吐加一丸或吐不住煎葱白湯止之汗<lb/>
　出為効<lb/>
左龍丸　治直視在裏者<lb/>
　　左盤龍<hi>野鴿糞也</hi>白殭蠶　鰾<hi>各炒/五錢</hi>雄黄<hi>一錢</hi>
　右為末燒飯丸桐子大毎服十五丸温酒下如裏證<lb/>
　不已當用前藥末一半加巴豆霜半錢燒飯丸桐子<lb/>
　大每服加入一丸如此漸加以利為度利後服和解<lb/>
　藥<lb/>
<pb n="KR3e0078_WYG_120-31b"/>
江鰾丸　治破傷風傳入裏證驚而發搐臟腑秘澀<lb/>
　　江鰾<hi>剉炒</hi>野鴿糞<hi>炒/</hi>白殭蠶<hi>各半/兩</hi>雄黄<hi>一/錢</hi>蜈蚣<hi>一對</hi>天<lb/>
　　麻<hi>一兩</hi>
　右為末作三分二分燒飯丸桐子大硃砂為衣一分<lb/>
　入巴豆霜一錢亦用燒飯丸毎服硃砂者二十丸入<lb/>
　巴豆者一丸漸加至利為度後止服前丸<lb/>
養血當歸地黄散<lb/>
　　當歸　地黄　芍藥　川芎　藁本　防風　白<lb/>
<pb n="KR3e0078_WYG_120-32a"/>
　　芷<hi>各一兩</hi>細辛<hi>五錢</hi>
　右依前煎服<lb/>
廣利方　治破傷風發熱<lb/>
　　括蔞子<hi>九錢</hi>滑石<hi>三錢半</hi>南星　蒼术　赤芍藥　陳<lb/>
　　皮　炒蘖　黄連　黄芩　白芷　甘草<hi>各五分</hi>
　右薑水煎服<lb/>
　右二方用竹瀝括蔞實等治破傷風熱痰脈洪者前<lb/>
　方用南星半夏川烏等則治破傷風寒痰脈無力者<lb/>
<pb n="KR3e0078_WYG_120-32b"/>
白丸子　治一切風痰壅盛手足頑麻或牙關緊急口<lb/>
　眼歪斜半身不遂等證<lb/>
　　半夏<hi>七兩</hi>南星<hi>二/兩</hi>川烏<hi>去皮臍五錢各生用</hi>
　右為末用生薑汁調糊丸桐子大每服一二十丸薑<lb/>
　湯下<lb/>
本事玉真散　治破傷風及打撲傷損項强口噤欲死<lb/>
　<hi>南星有防風制其毒不麻人</hi>
　　天南星<hi>湯泡七次</hi>防風<hi>等分</hi>
<pb n="KR3e0078_WYG_120-33a"/>
　右為末先以熱童子小便洗淨瘡口拭乾摻之良久<lb/>
　渾身作痒瘡口出赤水是効又以温酒調下一錢如<lb/>
　牙關緊急腰背反張用藥二錢童子小便調服至死<lb/>
　心頭微温者急灌之亦可救累試累効<lb/>
治打撲傷損腫痛傷風者<lb/>
　　天南星　半夏　地龍<hi>各等分</hi>
　右為末用生薑薄荷汁調搽患處<lb/>
急風散　治新舊諸瘡破傷中風項强背直腰反折口<lb/>
<pb n="KR3e0078_WYG_120-33b"/>
　噤不語手足抽掣眼目上視喉中鋸聲並皆治之<lb/>
　　麝香<hi>另研五分</hi>硃砂<hi>一/兩</hi>生黒豆<hi>二錢/半</hi>草烏<hi>三兩半燒存性</hi>
　右為細末研匀破傷風以酒調一錢不拘時服如出<lb/>
　箭頭先用酒調一錢就將此藥貼上箭瘡上<lb/>
如聖散　治破傷風止血定痛<lb/>
　　蒼术<hi>六兩</hi>川烏<hi>泡去/皮</hi>兩頭尖<hi>炮各/四兩</hi>草烏<hi>炮去皮</hi>防風<lb/>
　　細辛<hi>各二兩半</hi>白术　川芎　白芷<hi>各一/兩半</hi>蝎稍<hi>微炒</hi>雄黄<lb/>
　　<hi>各半兩</hi>
<pb n="KR3e0078_WYG_120-34a"/>
　右為細末每服一錢不拘時酒調下如損骨折乳香<lb/>
　五錢<lb/>
一字散　治破傷風<lb/>
　　金頭蜈蚣<hi>一條去頭足炙</hi>草烏　天麻<hi>各半/兩</hi>全蝎<hi>一錢</hi>香白<lb/>
　　芷<hi>三錢</hi>
　右為細末毎服半錢如發熱茶清調下發寒温酒調<lb/>
　下不拘時服<lb/>
發痙仲景云諸痙項强皆屬於温又云太陽病發汗太<lb/>
<pb n="KR3e0078_WYG_120-34b"/>
多致痙風病下之則痙復發汗則拘急瘡家發汗則痙<lb/>
是汗下重亡津液所致有汗而不惡寒曰柔痙以風能<lb/>
散氣也宜白术湯加桂心黄茋無汗而惡寒曰剛痙以<lb/>
寒能澀血也宜葛根湯皆氣血内傷筋無所營而變非<lb/>
風也杖瘡又勞傷氣血而變者當補氣血未應用獨參<lb/>
湯手足冷加桂附緩則不救　詳見雜病第五　有一<lb/>
患者内潰針出膿三五碗遂用大補之劑翌日熱甚汗<lb/>
出足冷口噤腰背反張衆欲投發散之劑薛曰此氣血<lb/>
<pb n="KR3e0078_WYG_120-35a"/>
虚極而變痙也若認作風治則誤矣用十全大補等藥<lb/>
而愈此證多因傷寒汗下過度與産婦潰瘍氣血虧損<lb/>
所致但當調補氣血為善若服尅伐之劑多致不救<lb/>
有一患者兩月餘矣瘡口未完因怒發痙瘡口出血此<lb/>
怒動肝火而為患耳用柴胡芩連山梔防風桔梗天麻<lb/>
釣藤鈎甘草治之頓愈劉宗厚先生云痙有屬風火之<lb/>
熱内作者有因七情怒氣而作者亦有濕熱内盛痰涎<lb/>
壅遏經絡而作者惟宜補虚降火敦土平木清痰去濕<lb/>
<pb n="KR3e0078_WYG_120-35b"/>
行氣之非有一患者服行氣之劑胸痞氣促食少體倦<lb/>
色黯膿清此形氣俱虚之證也先用六君桔梗二劑胸<lb/>
膈氣和後用補中益氣去升麻加茯苓半夏五味麥門<lb/>
治之元氣漸復而愈若用前劑戕賊元氣多至不救<lb/>
下血之非有一患者去其患處瘀血用四物柴胡紅花<lb/>
治之焮痛頓止但寒熱口乾飲食少思用四物白术茯<lb/>
苓柴胡黄芩花粉四劑寒熱即退用六君芎歸藿香而<lb/>
飲食進腐肉雖潰膿水清稀以前藥倍用參茋歸术茯<lb/>
<pb n="KR3e0078_WYG_120-36a"/>
苓二十餘劑腐肉雖潰膿水潮稠悞服下藥一鍾連瀉<lb/>
四次患處色黯喜其脈不洪數乃以十全大補倍加肉<lb/>
桂麥門五味數劑肉色紅活新肉漸生喜在壯年易於<lb/>
調理又月餘而愈否則不救凡杖瘡跌撲之證患處如<lb/>
有瘀血止宜砭去服壯元氣之劑蓋其氣血已損切不<lb/>
可再用行氣下血之藥復損脾胃則營氣愈難運達於<lb/>
下而反為敗證怯弱者多致夭枉<lb/>
寒藥之非有一患者腫痛敷寒凉之藥欲内消瘀血反<lb/>
<pb n="KR3e0078_WYG_120-36b"/>
致臋腿俱冷瘀血併胸腹痞悶薛急去所敷之藥以熱<lb/>
童便酒洗患處服六君木香當歸傅囘陽膏臋腿漸温<lb/>
又以前藥去木香加川芎藿香肉桂四劑瘀血解乃刺<lb/>
之更以壯脾胃養氣血得痊蓋氣血得温則行得寒則<lb/>
凝寒極生熱變化為膿腐潰深大血氣既敗肌肉無由<lb/>
而生欲望其生難矣　雲間曹子容為室人中風灌藥<lb/>
誤咬去指半節焮痛寒熱外敷大黄等藥内服清熱敗<lb/>
毒患處不痛不潰膿清寒熱愈甚薛曰此因凉藥遏絶<lb/>
<pb n="KR3e0078_WYG_120-37a"/>
隧道而然也遂敷玉龍膏以散寒氣更服六君子湯以<lb/>
壯脾胃數日後患處微痛腫處漸消此陽氣運達患處<lb/>
也果出稠膿不數日半指潰脱更服托裏藥而歛　上<lb/>
舍王天爵傷足焮腫内熱作渴外敷内服皆寒涼敗毒<lb/>
患處益腫而不潰且惡寒少食欲作嘔吐薛曰此氣血<lb/>
俱虚又因寒藥凝結隧道損傷胃氣以致前證耳遂用<lb/>
香砂六君子芎歸炮薑外證悉退惟體倦晡熱飲食不<lb/>
甘以補中益氣湯加地骨皮五味麥門治之而愈　州<lb/>
<pb n="KR3e0078_WYG_120-37b"/>
守王廷用傷指即用帛裹之瘀血内潰焮痛至手薛謂<lb/>
宜解患處以出瘀血更用推陳致新之劑不信乃敷涼<lb/>
藥痛雖少止次日復作又敷之數日後手心背俱潰出<lb/>
瘀穢膿水尚服敗毒之劑氣血益虛色黯膿清飲食少<lb/>
思仍請予治投以壯脾胃生氣血之劑由是膿水漸稠<lb/>
而愈<lb/>
不砭之非有一患者發熱煩躁用四物黄芩紅花輭柴<lb/>
山梔花粉煩熱已清瘀血深蓄欲針出之不從忽牙關<lb/>
<pb n="KR3e0078_WYG_120-38a"/>
緊急患處作痛始針去膿血即安用托裏養血新肉漸<lb/>
長忽患處瘙痒此風熱也用袪風消毒之劑而痊<lb/>
不補之非有一患者臀腿脹痛發熱煩躁刺去死血脹<lb/>
痛少寛熱躁愈甚此血脱邪火旺而然也急用獨參湯<lb/>
補之少愈又以健脾胃養氣血藥治之腐肉漸潰遂愈<lb/>
大抵此證宜預調補以顧收歛切不可伐其氣血不行<lb/>
補益以至不能收歛矣<lb/>
　　　湯火瘡<hi>灸瘡</hi>
<pb n="KR3e0078_WYG_120-38b"/>
凡湯火傷急向火炙雖極痛强忍一時即不痛慎勿以<lb/>
冷物塌之及井底坭傅之使熱氣不出爛入肌肉<lb/>
丹火燒以好酒洗之又以鹽傅其上如皮塌者以酒熬<lb/>
牛皮膠傅之　如湯傷以淋過第二次灰渣傅立安<lb/>
熱酒傷糯米粉炒黒末酒調傅之　治湯火灼未成瘡<lb/>
者用艾白根燒灰雞子黄和傅之如成瘡用白蜜封之<lb/>
以竹中膜貼上日三<lb/>
世治湯火瘡麩皮炒黒灰為末傅上神妙此方有補性<lb/>
<pb n="KR3e0078_WYG_120-39a"/>
始終皆可用　治湯火瘡取舊烹銀爐中燒過焦黄土<lb/>
研細如粉以生薑調於帛上貼之痛止一方用鎔銀鍋<lb/>
子細末油調傅佳<lb/>
千治火瘡未起梔子仁燒灰麻油和封之厚乃佳已成<lb/>
瘡燒白糖灰粉傅之燥即瘥<hi>用白糖葛氏方</hi>
治湯火燒方<lb/>
　右用蕎麥麪炒黄色蜜水調傅如神<lb/>
保生救苦散治火燒熱油所損或至肌肉亦脱一切犬<lb/>
<pb n="KR3e0078_WYG_120-39b"/>
齧損傷并刀斧所傷用生寒水石不計多少為極細末<lb/>
調塗之或乾上然不如油調其痛立止並不作膿無分<lb/>
毫釐苦楚日近完成永無破傷風證<lb/>
氷霜散　治火燒皮爛<lb/>
　　寒水石<hi>生</hi>牡蠣　朴硝　青黛　輕粉<hi>各等分</hi>
　右為細末新水或小油調塗立止<lb/>
治湯火所傷赤爛熱痛<lb/>
　　赤石脂　寒水石　大黄<hi>各等分</hi>
<pb n="KR3e0078_WYG_120-40a"/>
　右為末以新汲水調塗傷處<lb/>
治火燒<lb/>
　　桐油　水銀<hi>各等分</hi>
　右二件以栁條不住手攪成膏再入大黄末石膏末<lb/>
　和以牛皮膠入少水鎔開外用猫兒肚底毛細剪摻<lb/>
　上貼之<lb/>
緑白散治湯熨火燒疼痛用苦參不拘多少為細末毎<lb/>
用以小油調搽<lb/>
<pb n="KR3e0078_WYG_120-40b"/>
凡被傷熱油痛不可忍取厠下黑淤泥量傷大小斟酌<lb/>
多少次以老薑汁麻油十分之一共研令匀搽傷處立<lb/>
愈以青黛傅之亦妙<lb/>
治湯火傷<lb/>
　　大黄　黄芩　黄連　山梔子　黄蘖　知母<lb/>
　　貝母　蜜陀僧　乳香　没藥　輕粉　甘草<hi>各等</hi>
　　<hi>分</hi>
　右為細末用雞子清加蜜調不住手時時埽之<lb/>
<pb n="KR3e0078_WYG_120-41a"/>
清涼膏　治湯潑火燒此藥止痛解毒潤肌生肉<lb/>
　　梔子仁　黄連<hi>去鬚</hi>白芷<hi>各二/錢半</hi>生地黄<hi>二/兩</hi>葱白<hi>十莖擘</hi>
　　黄蠟<hi>半兩</hi>清麻油<hi>四兩</hi>
　右細剉於油鐺中煎地黄焦黒色綿濾去滓澄清却<lb/>
　於鐺内入蠟慢火熬候蠟消傾於磁盒内用時以雞<lb/>
　羽揾少許塗瘡上以瘥為度<lb/>
麻子膏　治火燒入肉爛壞<lb/>
　　麻子<hi>一合取仁碎</hi>栢白皮　栁白皮　山梔子<hi>碎</hi>白芷<lb/>
<pb n="KR3e0078_WYG_120-41b"/>
　　　甘草<hi>各二兩</hi>
　右剉細以豬脂一斤煎三上三下去滓以塗瘡上日<lb/>
　三<lb/>
黄蘖散　治湯火傷<lb/>
　　黄蘖　大黄　朴硝　鷄子殻　寒水石<hi>各等分</hi>
　右為細末用水調塗極効<lb/>
栢葉散　治湯火傷<lb/>
　　栢葉　梔子仁<hi>各兩</hi>　胡粉<hi>研半兩</hi>
<pb n="KR3e0078_WYG_120-42a"/>
　右為細末以羊髓五六兩鎔化和藥以木椎研三五<lb/>
　百遍一日三次塗之瘥<lb/>
蛤粉散　治湯火傷<lb/>
　右以蛤蜊殻不拘多少炙焦黄色搗為細末用生油<lb/>
　調如膏傅之如水仍無痕一方以蜜水調傅之疼立<lb/>
　止不膿不瘕呉内翰居鄉中隣家釡翻一小兒自頭<lb/>
　至踵皆傷急以傅之啼立止遂無恙唯纔傷隨手用<lb/>
　即効少緩即不及當須先合以備用耳<lb/>
<pb n="KR3e0078_WYG_120-42b"/>
治湯火燒瘡<lb/>
　右以側栢葉入臼中濕搗令極爛如泥冷水調作膏<lb/>
　傅傷處以帛子擊定三二日瘡當歛仍滅瘢一方燒<lb/>
　灰存性為末以雞子清調傅如乾再上或蜜調亦可<lb/>
　或搗末以脂調塗瘡上乾即易一方以山栢子葉爛<lb/>
　搗塗傅<lb/>
治人向火生火斑成瘡有汁及治火氣入瘡<lb/>
　右用黄蘖薄荷為末乾摻之即愈一方用黄蘖皮為<lb/>
<pb n="KR3e0078_WYG_120-43a"/>
　末摻之立愈薄荷煎塗亦可<lb/>
治火瘡敗壞用雲母粉同生羊髓和塗之<lb/>
經治湯火瘡至妙用劉寄奴為末先以糯米漿雞翎掃<lb/>
傷處後搽藥末在上並不痛亦無痕大凡湯傷先用鹽<lb/>
末摻之䕶肉不瓌然後傅藥　又方以榆白皮末豬脂<lb/>
油塗瘡愈<lb/>
世治火湯瘡先以酒洗次以楊梅樹皮為末香油調傅<lb/>
　治湯火瘡用髮一束香油煎以髮盡為度放冷搽患<lb/>
<pb n="KR3e0078_WYG_120-43b"/>
處驗<lb/>
精治中熱油及火燒除外痛以丹參八兩細剉以水微<lb/>
調取羊脂二斤煎三上三下以傅瘡上愈<lb/>
止痛膏　治灸瘡及湯火傷日夜啼呼此藥止痛滅瘢<lb/>
　　松脂　羊脂　豬膏　黄蠟<hi>各一分</hi>
　右取松脂破銚中切脂嚼蠟著松明上少頃銚内燒<lb/>
　諸物皆消以杯盛汁傅之松明是肥松節也<lb/>
神効當歸膏　治湯火瘡初起瘭漿熱毒侵展焮赤痛<lb/>
<pb n="KR3e0078_WYG_120-44a"/>
　毒氣壅盛腐化成膿此藥歛口生肌拔熱毒止疼痛<lb/>
　　當歸　黄蠟<hi>各一兩</hi>麻油<hi>四兩</hi>
　右將當歸入油煎令焦黑去滓次入黄蠟急攪化放<lb/>
　冷以磁盒内用時以故帛子攤貼一方用白蠟<lb/>
紫雪　治湯盪火燒疼不可忍或潰爛成惡瘡<lb/>
　右將松樹皮燒灰二錢瀝青一分研為細末清油調<lb/>
　傅濕則乾摻忌冷水洗日三一方不用瀝青以松樹<lb/>
　皮隂乾為細末入輕粉少許生油調傅如傅不住絹<lb/>
<pb n="KR3e0078_WYG_120-44b"/>
　帛縛定即生痂<lb/>
治湯火傷<lb/>
　右用霜後芙蓉葉桑葉等分隂乾研為細末用蜜調<lb/>
　塗傅之濕則乾摻<lb/>
雞黄油　治湯火瘡<lb/>
　右用雞子煮熟去白用黄於銀石鍋内炒乾再炒直<lb/>
　待都化作油去火毒毛翎掃下入韶粉夜明沙為末<lb/>
　香油調傅濕則乾摻之<lb/>
<pb n="KR3e0078_WYG_120-45a"/>
灸瘡止痛生肌散　治灸瘡<lb/>
　　牡蠣<hi>半兩煆研</hi>寒水石<hi>煅/研</hi>滑石<hi>研各一分</hi>
　右為細末凡用之時切䕶爪甲勿令中風仍須洗瘡<lb/>
　令淨然後摻藥薄薄令徧以輭綿帛繫之候肌生漸<lb/>
　用栢皮膏<lb/>
栢皮膏　治灸瘡久不瘥<lb/>
　　栢樹白皮　伏龍肝<hi>各四兩</hi>猪脂<hi>半斤煉為油</hi>
　右同熬成膏濾去滓入磁器中每用時薄薄塗之上<lb/>
<pb n="KR3e0078_WYG_120-45b"/>
　以油紙隔輭帛裹<lb/>
緑雲散　治灸瘡止痛<lb/>
　　栢葉　芙蓉葉<hi>並端午日午時採不拘多少隂乾</hi>
　右為細末每遇灸瘡黒蓋子脱了即用水調少許如<lb/>
　膏藥攤楮紙上貼之養膿更無痛楚<lb/>
四時貼䕶方　治灸瘡未著痂及出膿久不合者<lb/>
　　春以栁絮　夏以竹膜　秋以新綿　冬以兔毛<lb/>
　右各隨時貼瘡上<lb/>
<pb n="KR3e0078_WYG_120-46a"/>
内托黄茋丸　治鍼灸傷經絡流膿不止<lb/>
　　黄茋<hi>八兩</hi>當歸<hi>洗三/兩</hi>肉桂<hi>去/皮</hi>木香　乳香<hi>另/研</hi>沉香<hi>各一</hi>
　　<hi>兩</hi>菉豆粉<hi>四兩</hi>
　右為細末生薑汁煮糊為丸如梧桐子大毎服五十<lb/>
　丸不拘時白湯送下<lb/>
　　　諸蟲獸螫傷<lb/>
通治聖惠治虵咬蠍螫蠶咬妙<lb/>
　　雄黄<hi>三錢</hi>信<hi>一/錢</hi>皂角子　巴豆<hi>各四十九粒</hi>耳塞　麝香<lb/>
<pb n="KR3e0078_WYG_120-46b"/>
　　<hi>各少許</hi>
　右五月五日不聞雞犬婦人處不語搗為細末在杏<lb/>
　子核内封之鍼挑出上痛處大有神効<lb/>
世治一切蛇蟲傷貝母末酒調服効<hi>詳見蛇咬</hi>　又方用酥<lb/>
和鹽傅之　又方用益母草擣爛厚盫傷處　又方用<lb/>
鵝糞傅之　又方扁豆葉搗爛傅　又方用獨蒜酸漿<lb/>
草擣傅傷處　又方用酒暖洗瘡上日三次　又方紫<lb/>
蘇葉油浸塗傷處<lb/>
<pb n="KR3e0078_WYG_120-47a"/>
山諸般惡蟲咬以油浸紫草塗之<lb/>
丹治蛇咬蠶咬惡蟲咬猪膏苺搗汁傅<hi>陳藏器治狗咬</hi>
治山溪中沙虱射工等毒用葱小蒜茱茰煮汁浸或搗<lb/>
傅大効<lb/>
治二十七般蟲咬傷人及瘡腫者用麝香雄黄乳香磠<lb/>
砂各二錢土蜂窩露蜂窩燒灰存性研細以醋調少許<lb/>
塗咬處或不能辨認疑是惡瘡三五日不療即毒入心<lb/>
難瘥忌雞魚油膩物<lb/>
<pb n="KR3e0078_WYG_120-47b"/>
治蛇傷犬咬一切蟲毒用試草搗爛貼之<lb/>
治蛇犬及狂狗咬用蚯蚓糞和鹽研傅神効<lb/>
海治蠍蜘蛛蛇毒雞卵輕敲一小孔合咬處即瘥　又<lb/>
方先問被傷人是甚蟲傷即黙念火徳星君黒殺攝吹<lb/>
在傷處自然不痛　又方用艾炷於傷處炙三五壯拔<lb/>
去毒即愈<lb/>
治毒蛇并射工沙虱等傷眼黒口噤手脚强直毒攻腹<lb/>
内成塊逡巡不救用蒼耳嫩葉一握研取汁温酒和灌<lb/>
<pb n="KR3e0078_WYG_120-48a"/>
之將滓厚罨所傷處<lb/>
簡治毒蛇射工沙虱等物傷著人眼黑口噤手足强直<lb/>
毒氣入腹用白礬甘草等分為細末毎服二錢冷水調<lb/>
下<lb/>
治諸蛇蟲傷毒用青黛雄黄等分新汲水調服二錢<lb/>
又方用蒼耳嫩葉一握搗汁温酒和飲滓厚傅傷處口<lb/>
噤身强者灌之<lb/>
治蛇犬咬即破傷風用荔枝草一握約三兩以好酒二<lb/>
<pb n="KR3e0078_WYG_120-48b"/>
椀煎至一椀服即睡出汗汗不止以温白粥補之<lb/>
治惡蛇風犬傷用雄黄蓽撥細辛等分入麝少許為末<lb/>
每服二錢好酒調下<lb/>
毒蛇咬治毒蛇傷急以小便洗出血次取口中唾塗之<lb/>
又以牙垽封傷處傅而䕶之甚妙且不痛腫<hi>山居云用犬糞傅患</hi>
<hi>處亦佳</hi>　又方用好醋一二碗服令毒氣不隨血走或飲<lb/>
清油一二盞亦可及以頭繩札定傷處兩頭次用白芷<lb/>
末半兩白水調服頃刻咬處黄水出盡腫消　又方用<lb/>
<pb n="KR3e0078_WYG_120-49a"/>
白礬雄黄黄臘等分丸如指頭大遇有著傷燈上燒開<lb/>
滴傷處或以竹筒按上滴入則毒不散<lb/>
世路行卒被蛇咬當急扯裹脚帶札縛傷處上下寸許<lb/>
使毒氣不能惔傷肌體又急用白礬安刀頭火上鎔汁<lb/>
沸滴於傷處待冷以長箆子速挑去靨則毒血隨出黯<lb/>
腫尚未退更滴之以退為度　村居山僻及途中夜行<lb/>
卒被蛇傷咬難求白礬處速作艾炷炙五壯以唾調鹽<lb/>
塗之如黯腫尚未消釋當更灸更搽毒涎自然流出且<lb/>
<pb n="KR3e0078_WYG_120-49b"/>
不透裏傷人<hi>蜈蚣咬亦宜灸</hi>
世治一切毒蛇咬用透明雄黄研細末以醇酒濃調厚<lb/>
搽傷處水流出如涎痛腫即消一方以萵苣汁和雄黄<lb/>
末作餅子候乾為末每用少許貼瘡口立効<lb/>
衍有人被毒蛇所傷已昏困有老僧以酒調藥二錢灌<lb/>
之遂甦及以藥滓塗患處良久復灌二錢其苦皆去問<lb/>
之乃五靈脂一兩雄黄半兩同為末止此耳後有中毒<lb/>
者用之無不効驗　又方用乾薑雄黄等分為末傅之<lb/>
<pb n="KR3e0078_WYG_120-50a"/>
兼辟蛇用絹袋盛繫臂上男左女右蛇聞氣逺避<lb/>
世治毒蛇所傷<lb/>
　　細辛　香白芷<hi>各五錢</hi>雄黄<hi>二錢</hi>
　右為末如麝香少許每服二錢温酒調服効<lb/>
丹治一切蛇咬用香白芷嚼碎傅患處又用温酒調服<lb/>
効　水蓼搗汁飲滓傅傷處　櫻桃葉絞汁服滓傅傷<lb/>
處<lb/>
世治一切蛇蟲所傷用貝母為末酒調令病人盡量飲<lb/>
<pb n="KR3e0078_WYG_120-50b"/>
之頃久酒自傷處為水流出候水盡却以藥滓傅瘡上<lb/>
即愈　治蛇咬腫毒悶欲死者用重薹六分續隨子六<lb/>
顆去皮同為細末以酒服方寸匕又以唾調少許傅患<lb/>
處立安<hi>崔氏海上方</hi>　又方用白礬二錢服之防毒氣攻心<lb/>
　又方金線重樓以水磨少許傅咬處又為細末酒服<lb/>
之　又方用栢樹葉魚腥草地松節皺面草草決明共<lb/>
一處研細傅傷處極佳　地榆生搗汁飲之及濃煎漬<lb/>
之半日愈　治蛇傷用馬蘭草即堦前菊生搗傅傷處<lb/>
<pb n="KR3e0078_WYG_120-51a"/>
亦解酒疽止鼻衂合金瘡　治蛇咬瘡用蒜去皮一升<lb/>
搗破以童便一升煮三四沸熱潰損處一兩時初咬未<lb/>
腫即嚼蒜封之六七易　又方用蒜一升乳二升煮爛<lb/>
空腹頻服以飯壓之次日依前再服<lb/>
治諸惡蟲蛇螫用地菘搗傅之<lb/>
海治蛇虺咬人以獨頭蒜酸漿草搗汁傅咬處佳<lb/>
海治蛇咬男子隂毛口含二十莖嚥其津毒不入腹<lb/>
世治諸般蛇咬此傳之於擒蛇者藥味不全亦可<lb/>
<pb n="KR3e0078_WYG_120-51b"/>
　　大青　小青　青木香　烏桕葉　火焮草　山<lb/>
　　蕨箕　過山龍　地蜈蚣　天門冬　白芍藥<lb/>
　　香薷<lb/>
　右細末用白木香研細生白酒調服查罨咬處累効<lb/>
聖治蛇咬毒食茱茰一兩為細末冷水調分為三服立<lb/>
瘥<lb/>
丹治蛇毒喫菰蔣草根灰取以封之其草即野茭白是<lb/>
也<hi>廣濟方</hi>　蛇咬作瘡暖酒浸日三次　絲𤓰根擂生酒<lb/>
<pb n="KR3e0078_WYG_120-52a"/>
飲醉立愈　治蛇傷用小青一握細研入香白芷半兩<lb/>
酒調服却以手捻患處候黄水出為効　毒蛇傷人目<lb/>
黑口噤青氣入腹以甘草白礬等分末之冷水調下二<lb/>
錢蒜一升乳二升煮食仍煮童便熱漬之　麻油米醋<lb/>
並急飲二盌毒即散　犬糞塗之　頭垢耳塞井泥蚯<lb/>
蚓糞和搗塗咬處黄水出愈　一方加白丁香<lb/>
蛇咬忌食酸物梅子犯之大痛<lb/>
蛇入人口并七孔中者割猪母尾頭瀝血著口中并孔<lb/>
<pb n="KR3e0078_WYG_120-52b"/>
口上即出<lb/>
聖治因熱取涼睡有蛇入口中挽不出者用刀破蛇尾<lb/>
内生椒二三粒裹著即出<lb/>
治卒為蛇繞不解以熱湯淋之無湯令人尿之<lb/>
蜈蚣咬治蜈蚣咬生雞血傅上立愈累効一男子為蜈<lb/>
蚣入咽喉中咬之垂死之際一醫令殺生雞血乗熱灌<lb/>
喉中蜈蚣即出而愈實良方也　又方用雞糞塗之<lb/>
又方治蜈蚣諸毒蟲傷麻油㸃燈於瘡口上對口熏之<lb/>
<pb n="KR3e0078_WYG_120-53a"/>
登時愈　又法大油紙燃燒燈吹㓕以餘煙焠之亦治<lb/>
蠍及諸毒傷　治蜈蚣咬竹葉清研汁傅之立愈　又<lb/>
方用南星磨汁傅之累効　蜈蚣草曬乾為末入鹽少<lb/>
許水調傅患處能解諸毒<lb/>
梅治蜈蚣咬痛不止獨頭蒜磨螫處立愈<lb/>
聖治蜈蚣咬方用蝸牛挎取汁滴入咬處<lb/>
孫蜈蚣咬取蜘蛛一枚安咬處當自飲毒如蜘蛛死而<lb/>
痛未止更易生<lb/>
<pb n="KR3e0078_WYG_120-53b"/>
丹蜈蚣咬嚼鹽傅其傷處次以鹽湯洗之<hi>梅師方</hi>　蜈蚣<lb/>
咬頭垢塞之不痛則痒　治蜈蚣咬及諸蟲咬毒先用<lb/>
鞋底上擦之用大蒜小蒜桑葉罨傷處如無用油豉盫<lb/>
傷處或藍靛塗罨之亦効　治蜈蚣毒蟲咬用桑枝汁<lb/>
同鹽擦痛處或鎔黄蠟滴患處肉黑為度　又方用皁<lb/>
角於咬處上用艾灸熱去之効　用生薑汁調雄黄末<lb/>
傅　又方灰莧葉擦其痛即止　又方燈草蘸香油㸃<lb/>
煙薫之　又方凡被傷急以手指於地上乾處畫王字<lb/>
<pb n="KR3e0078_WYG_120-54a"/>
内撮土摻在咬處即愈　又方用耳塞少許塗咬處疼<lb/>
即立　又方用茱茰嚼爛擦之　又方用生薑汁調蚌<lb/>
粉搽<lb/>
蠷螋傷治蠷螋尿成瘡初如粟漸大如豆如火燒泡大<lb/>
痛者速以草茶細末生油調傅瘡上立止甚妙<hi>又方猪膏苺搗</hi>
<hi>汁傅之草茶即茶茗也</hi>　治兩㸃蠷螋瘡用百合搗爛入鹽少許<lb/>
傅之効<lb/>
千治蠷螋尿人影著便令人病瘡如粟粒纍纍痛似刺<lb/>
<pb n="KR3e0078_WYG_120-54b"/>
蟲所螫惡寒壯熱用犀角磨汁塗之則愈<lb/>
世蠷螋蟲又名八脚蟲隠壁間以尿射人徧身生瘡如<lb/>
湯火傷用烏雞翎毛燒灰雞子白塗之　治小兒蠷螋<lb/>
咬遶腹匝即死用梨葉研爛敷之<lb/>
食蠷螋尿瘡鹽三升水一斗煮取六升以綿浸湯淹瘡<lb/>
上<lb/>
蠍螫雄黄消毒膏<hi>寳鑑</hi>治蝎螫不可忍<lb/>
　　雄黄　信<hi>各半兩</hi>巴豆<hi>三/錢</hi>白礬<hi>生一兩</hi>
<pb n="KR3e0078_WYG_120-55a"/>
　右為細末黄蠟半兩鎔開入藥攪匀為錠子如棗子<lb/>
　大用時將錠子簽於燈焰上炙開滴於螫著處其痛<lb/>
　立止<lb/>
潔一上散　治蝎螫痛<lb/>
　　半夏<hi>一字生用為細末</hi>雄黄<hi>一字/另研</hi>巴豆<hi>一箇去皮研如泥</hi>
　右三味同研和匀上之　治蝎毒用鎔化白礬乗熱<lb/>
　滴傷處痛止毒出<lb/>
廣治蝎螫人研蜘蛛汁傅之瘥<lb/>
<pb n="KR3e0078_WYG_120-55b"/>
山蝎螫苦蕒汁塗之<lb/>
世治蝎螫地磨生薑塗之　又方南星米醋調擦之人<lb/>
參嚼封之　白礬半夏等分為末醋調貼痛止毒出<lb/>
又方用葱白切一片厚二分置螫處艾灸三五壯<lb/>
蜂螫治蜂螫薄荷貼之瘥　人參嚼封之　以酥傅之<lb/>
　醋磨雄黄塗　蜂房末豬脂調傅<hi>煎湯洗亦得</hi>　黄蜂螫<lb/>
熱酒洗之立効　又方清油搽之愈<lb/>
蜘蛛咬張薦昔在劍南為張延賞判官忽被班蜘蛛咬<lb/>
<pb n="KR3e0078_WYG_120-56a"/>
項上一宿咬處有二道赤色細如筋繞項上從胷前至<lb/>
心經二宿頭面腫疼如數升盌大肚漸腫幾至不救張<lb/>
相素重薦因出家財五百千并薦家財五百千募能療<lb/>
者忽一人應召云可治張相初不甚信欲驗其方遂令<lb/>
目前合藥其人云不惜方當療人性命耳遂取大藍汁<lb/>
一甆碗取蜘蛛投入藍汁良久方出甚困不能動又别<lb/>
搗藍汁復加麝香雄黄和之更取一蜘蛛投汁中隨化<lb/>
為水張相及諸人甚異之遂令㸃於咬處兩月内悉愈<lb/>
<pb n="KR3e0078_WYG_120-56b"/>
但咬處作小瘡痂落如舊<lb/>
海蜘蛛咬徧身成瘡用青葱葉一莖小頭作一孔盛蚯<lb/>
蚓一條揑兩頭不令透氣搖動化為水㸃咬處瘥治蜘<lb/>
蛛瘡用羊乳傅其上或用清油搽之即安<lb/>
丹蜘蛛咬處嚼韭白傅之<lb/>
山蜘蛛等諸般蟲咬用葛粉生薑汁調傅<lb/>
經蜘蛛咬唾和山豆根末塗之狗咬蚍蜉瘡蛇咬並水<lb/>
研山豆根傅之<hi>蚍䫫脂切蚍蜉火螘也螘即蟻</hi>　又方蜘蛛咬一身生<lb/>
<pb n="KR3e0078_WYG_120-57a"/>
絲羊乳一件飲之　灰雚搗碎和油傅之<lb/>
沈存中秦皮一味治天蛇毒此瘡似癩而非癩也天蛇<lb/>
即草間黄花蜘蛛人被其螫仍為露所濡乃成此疾以<lb/>
秦皮煮汁一斗飲之瘥　壁鏡<hi>大如蜘蛛而形扁斑色八足而長作白幕加錢</hi>
<hi>貼墻壁間</hi>咬毒人必死用桑柴燒灰水煎三四沸濾汁傅瘡<lb/>
上兼治蛇毒　又方雄黄醋磨搽妙　又方大黄研醋<lb/>
煮水塗妙<lb/>
刺毛蟲傷春夏月樹下墻塹間有一等雜色毛蟲極毒<lb/>
<pb n="KR3e0078_WYG_120-57b"/>
凡人觸著者則放毛入人手足上自皮至肉自肉至骨<lb/>
其初皮肉微痒以漸至痛經數日痒在外而痛在内用<lb/>
手抓搔或痒或痛必致骨肉皆爛有性命之憂此名中<lb/>
射工毒諸藥不効用好豆豉約一碗清油半盞拌䜴搗<lb/>
爛厚傅痛痒處經一時久豉氣透骨則引出蟲毛紛紛<lb/>
可見取下豆豉埋在土中煎香白芷湯洗痛處如肉已<lb/>
爛用海螵蛸即烏賊魚骨為末傅之愈　一方取蒲公<lb/>
英根莖白汁傅之立瘥　又方用鍋底黄土為末以酸<lb/>
<pb n="KR3e0078_WYG_120-58a"/>
醋揑成團於痒痛處搓轉其毛皆出在土上痛痒立止<lb/>
神効無比<hi>黄土即伏龍肝也</hi>　按治刺蝥傷無如甘草妙口内<lb/>
細嚼傅之即時瘉今蘇州虎邱山下民家皆以種植樹<lb/>
木為生周十里内無刺蝥乃時用甘草汁灑樹故也<lb/>
蚯蚓傷治蛐蟮吹用老茶葉細末調傅<lb/>
丹治蚯蚓咬如大風狀眉髯皆落夜則蚯蚓鳴於身上<lb/>
濃作鹽湯浸數次安<hi>傅信方</hi>
衍昔有病腹大夜聞蚯蚓鳴於身有人教用鹽水浸之<lb/>
<pb n="KR3e0078_WYG_120-58b"/>
而瘉<lb/>
螻蛄咬治螻蛄咬用槲葉燒灰細研以泔别浸槲葉取<lb/>
洗瘡拭乾納少許灰於瘡中　又方治螻蛄咬人用石<lb/>
灰醋和塗之<lb/>
蠶咬用麝香研蜜調傅　又方用苧根搗汁飲塗<hi>若以苧近</hi>
<hi>蠶種則蠶不生</hi>
犬咬犬咬人屎傅之　犬咬人以頭垢傅傷處又用熱<lb/>
牛糞塗於外<hi>肘後方</hi>
<pb n="KR3e0078_WYG_120-59a"/>
衍犬傷人用杏仁量所傷大小嚼爛沃破處以帛繫定<lb/>
立瘥<lb/>
世治犬咬用杏仁去皮尖同馬藺根研細先以葱湯洗<lb/>
後以此藥塗傷處効　治犬咬傷用萆麻子五十粒<lb/>
去殻以井水研成膏先以鹽水洗咬處次以此膏傅貼<lb/>
　一方用虎骨屑傅之　治犬咬人不要洗用紅炭火<lb/>
以物擊細待冷取塗咬處即愈　治犬咬用黄荆葉搗<lb/>
罨瘡上即安　又方炙生薑乗熱擦之尤妙　又方甎<lb/>
<pb n="KR3e0078_WYG_120-59b"/>
青和牛糞塗<lb/>
丹狗咬用紫蘇葉口嚼碎塗之　犬咬破傷風腫以人<lb/>
參於桑柴火上燒成灰末傅之安<lb/>
羅蟬花散　治夏月犬傷及諸般損傷蛆蟲極盛臭惡<lb/>
　不可近者<lb/>
　　蛇退皮<hi>一兩火燒存性</hi>蟬殻　青黛<hi>各半/兩</hi>細辛<hi>二錢五分</hi>
　右為細末每服三錢酒調下如六畜損傷成瘡用酒<lb/>
　灌下如犬咬傷用酵子和喫蛆皆化為水蠅子不敢<lb/>
<pb n="KR3e0078_WYG_120-60a"/>
　再落又以寒水石末乾摻上<lb/>
癲犬咬定風散　治風犬咬先口噙漿水洗淨用綿拭<lb/>
乾貼藥更不再發大有神効<lb/>
　　天南星防風<hi>各等分</hi>
　右為細末乾上更不再發無膿効不可具述<lb/>
丹治犬咬梔子皮燒灰石硫黄等分研細傅瘥<hi>梅師方</hi>
世治風狗咬用桃核殻半箇將野人乾糞填滿以榆皮<lb/>
蓋定罨於傷處又用艾於桃核上灸十四壯即愈永不<lb/>
<pb n="KR3e0078_WYG_120-60b"/>
再發<hi>或用野犬糞如前法灸之</hi>　又方艾灸傷處五七壯<lb/>
山風狗咬即用犬糞塗仍拔去頂上紅髮<lb/>
世癲狗咬方用螌蝥七枚去頭足翅以糯米少許於新<lb/>
瓦上同炒以米黄香為度去米不用以螌蝥研碎好酒<lb/>
調下能飲人再進酒一杯傷在上食後服在下空腹服<lb/>
當日必有毒物從小便出如小狗狀如未下次日再進<lb/>
亦不下又進以毒物出為度若進至七服雖不下毒亦<lb/>
不妨矣服藥後腹中必不安小便莖中刺痛者不必慮<lb/>
<pb n="KR3e0078_WYG_120-61a"/>
此毒受攻將下耳痛甚者以蕪青一匙煎甘草湯送下<lb/>
即止如無蕪青青黛亦可疾愈後急以香白芷多雄黄<lb/>
少許為末搗韭根自然汁湯酒調下去螌蝥毒以水淨<lb/>
漱口嚼生葱白罨傷處留小竅子出毒氣不可用他草<lb/>
藥罨忌犬豬羊及發風毒物小兒量歳數加減螌蝥食<lb/>
癲狗肉致病者治同即愈或過二三年再發治如前<lb/>
治癲狗所傷用螌蝥二十一箇去頭翅并足用糯米一<lb/>
勺先將七箇入米内微火炒不令米赤去此螌蝥别用<lb/>
<pb n="KR3e0078_WYG_120-61b"/>
七箇再於前米内炒令螌蝥色變復去之又别用七箇<lb/>
如前法炒以米出青煙為度去螌蝥不用以米研為粉<lb/>
用冷水入清油少許空心調服頃又再進一服以小便<lb/>
利下惡物為度如不利再進一服利後腹肚疼痛急用<lb/>
冷水調青靛服之以解其毒否則有傷或煎黄連水亦<lb/>
可不宜便食熱物或以益元散水調服尤妙　又方用<lb/>
米泔洗淨以沙糖塗之後用益元散四兩螌蝥十四箇<lb/>
去頭翅足煎空心温服　又方用雄黄五錢麝香五分<lb/>
<pb n="KR3e0078_WYG_120-62a"/>
研匀酒調二錢服下去惡物再服得睡莫驚覺或經久<lb/>
復發亦宜此服<lb/>
世風狗咬取小兒胎髮炒香傅野菊花研細酒調服盡<lb/>
醉止効　又方韭菜根搗汁二三盞服　又方桃白皮<lb/>
一握水二盞煎一盞服<lb/>
世治癲犬所傷或經久復發無藥可療者用之極驗<lb/>
　　雄黄<hi>色極明者五錢</hi>麝香<hi>五分</hi>
　右研匀用酒調二錢服如不肯服者則撚其鼻而灌<lb/>
<pb n="KR3e0078_WYG_120-62b"/>
　之服藥後必使得睡切勿驚起任其自醒俟利下惡<lb/>
　物再進前藥則見効矣<lb/>
丹癡犬咬人搗地黄汁飲之并塗瘡口愈　又方煮地<lb/>
榆汁飲之兼細末傅瘡上服方寸七日三忌酒若瘡瘥<lb/>
者搗生韭汁飲一二升<hi>梅師肘後同</hi>　風犬咬後毒發如狗<lb/>
呌聲於化人壇拾頭頂骨燒末傅之　風犬咬毒發如<lb/>
狗呌者百方不治以人骨燒末之水下方寸七雖煩亂<lb/>
者亦治<hi>梅師方</hi>　膽礬為末貼瘡立愈<lb/>
<pb n="KR3e0078_WYG_120-63a"/>
馬咬細嚼栗子傅傷處　又方用益母草細切和醋炒<lb/>
封之　毒入心馬齒莧湯飲之瘥<lb/>
鼠咬用猫兒毛燒灰傅之　猫糞填咬處　麝香末傅<lb/>
包之<lb/>
人咬龜甲或鼈甲燒為灰末之香油調傅<lb/>
虎咬用野生菜搗爛塞所傷孔中滿不必換自然新肉<lb/>
長出而愈曽有人被咬已死用此方治之<lb/>
丹熊虎傷毒痛煮生鈇令有味以洗之<hi>肘後方</hi>　虎傷人<lb/>
<pb n="KR3e0078_WYG_120-63b"/>
瘡取青布𦂳捲燒一頭内竹筒中射瘡口令煙熏入瘡<lb/>
口中佳<hi>梅師方</hi>　清油洗瘡口仍喫清油一椀　又方用<lb/>
乾葛濃煎湯洗　又方用沙糖水調塗仍服沙糖水一<lb/>
兩碗<lb/>
世虎傷人瘡用苺子葉杵細塗之<hi>按本草苺子葉即猪膏苺能治虎犬咬傷</hi>
熊咬熊咬用燒青布熏瘡中毒出仍煮葛根濃汁以洗<lb/>
之日十次并搗葛根為散煮葛根汁方寸七日五服瘥<lb/>
驢涎馬汗瘡驢涎馬汗入瘡腫漸甚可急治之遲則毒<lb/>
<pb n="KR3e0078_WYG_120-64a"/>
深不治以生烏頭末傅瘡口上良久黄水出立安<lb/>
世治驢涎馬汗入瘡用逺志去心為末酒調塗　又方<lb/>
用冬𤓰青皮隂乾為末貼瘡上　又方馬汗人肉毒氣<lb/>
引人如紅線者急用烏梅肉嚼爛塗瘡上　一方用烏<lb/>
梅和核爛研用好醋和成膏先將瘡口針破出毒紫紅<lb/>
血拭乾傅上以帛縛定　王氏治驢涎馬汗毒所傷白<lb/>
礬飛過黄丹炒令紫色各等分相裹合以貼患處<lb/>
孟馬齒莧又主馬毒瘡以水煎令服一升一半塗瘡上<lb/>
<pb n="KR3e0078_WYG_120-64b"/>
　濕癬白秃以馬齒膏和灰塗効<lb/>
　<lb/>
　<lb/>
　<lb/>
　<lb/>
　<lb/>
　<lb/>
　證治凖繩卷一百二十<lb/>
</p>
<p>
</p>
  </div>
</body>
</text>
</TEI>
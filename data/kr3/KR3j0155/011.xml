<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0155_WYG_011-1a"/>
題南園漫録後跋<lb/>
徃草此以付㓜子合合時方九齡今合試京師五年偶<lb/>
於其書笥中見之殆不復記憶悵然興懷乃自録出然<lb/>
以是是非非枉枉直直斤斤明明視筆談不及士夫毁<lb/>
譽者異矣復欲藏之適見廣昌何公喬新集所載撫夷<lb/>
録謬甚然後知姦邪矯誣足以欺一時矣而其術又足<lb/>
以假名臣聞人文其惡而惑後世用是刻以乆之或以<lb/>
招尤速累為虞者則曰孫盛紀枋頭之敗桓温謂關門<lb/>
<pb n="KR3j0155_WYG_011-1b"/>
戸事諸子請改盛大怒更為定本寄慕容雋孔子曰斯<lb/>
民也三代所以直道而行也吾不佞敢自棄不如春秋<lb/>
之民不如東晉之士而又敢以不如桓温待今世之賢<lb/>
哉<lb/>
</p>
<p>
</p>
  </div>
</body>
</text>
</TEI>
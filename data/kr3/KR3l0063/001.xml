<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>玉照新志卷一</head> <lb/>
    <p>
<pb n="KR3l0063_WYG_001-1a"/>
欽定四庫全書<lb/>
　玉照新志卷一<lb/>
　　　　　　　　　　　　宋　王明清　撰<lb/>
神廟聖意銳於圖治熈寜之政旣一切變更法度開邊<lb/>
之議遂興洮河成功梅仙拓地然後經理西南小羌韓<lb/>
存寳以弗績誅繼而永樂大衂徐禧之徒死之由是恥<lb/>
於佳兵上亦鬱陶成疾<lb/>
元祐初政廟堂諸公共議捐其所取紹聖崇寧紹述之<lb/>
<pb n="KR3l0063_WYG_001-1b"/>
說舉竄逐棄地之柄臣取青唐進築隍鄯銀夏至童貫<lb/>
蔡攸乃啓燕雲之役馴至靖康之禍悉本二子紹述思<lb/>
之令人痛心疾首焉<lb/>
元祐黨人天下後世莫不推尊之紹聖所定止七十三<lb/>
人至蔡元長當國凡所背己者皆著其間殆至三百九<lb/>
人皆石刻姓名頒行天下其中愚智溷淆不可分别至<lb/>
於前日詆訾元祐之政者亦獲厠名矣唯有識講論之<lb/>
熟者始能辨之然而禍根實基於元祐嫉惡太甚焉吕<lb/>
<pb n="KR3l0063_WYG_001-2a"/>
汲公梁况之劉器之定王介甫親黨吕汲甫章子厚而<lb/>
下三十人蔡持正親黨安厚卿曾子宣而下十人榜之<lb/>
朝堂范淳父上疏以爲殱厥渠魁脅從罔治范忠宣太<lb/>
息語同列曰吾軰將不免矣後來時事旣變章子厚建<lb/>
元祐黨果如忠宣之言大抵皆出於士大夫報復而卒<lb/>
使國家受其咎悲夫<lb/>
元祐初修神宗實録秉筆者極天下之文人如黄秦晁<lb/>
張是也故詞采粲然髙出前代紹聖初鄧聖求蔡元長<lb/>
<pb n="KR3l0063_WYG_001-2b"/>
上章指以爲謗史乞行重修葢舊文多取司馬文正公<lb/>
涑水紀聞如韓富歐陽諸公傳及叙劉永年家世載徐<lb/>
占徳母事王文公之詆永年常山吕正獻之評曾南豐<lb/>
安簡借書多不還陳秀公母賤之𩔖取引甚多至新史<lb/>
於是裕陵實録皆以朱筆抹之且究問前日史臣悉行<lb/>
遷斥盡取王荆公日録無遺以刪修焉號朱墨本陳瑩<lb/>
中上書曾文肅謂尊私史而壓宗廟者也其所從來亦<lb/>
有本焉覽之者熟究而考之當知此言不誣<lb/>
<pb n="KR3l0063_WYG_001-3a"/>
紹興庚申金人以河南故地歸我詔以孟富文庾爲東<lb/>
京留守富文辟畢少董良史以自隨未幾金敗盟少董<lb/>
身陷金地者累年常於相國寺鬻故書處得熈豐日厯<lb/>
殘帙數葉無復論敘少董南歸出以相示於是輯其可<lb/>
以傳信者凡八條今録於編亦有已見裕陵日録中者<lb/>
倂存之云<lb/>
中書劄子度支員外郎充龍圖待制秦鳯路經畧安撫<lb/>
使吕大防奏伏見本州路鳯翔府寄居著作佐郎前崇<lb/>
<pb n="KR3l0063_WYG_001-3b"/>
文院校書郎張載學術精深性資方毅昨因得告尋醫<lb/>
未蒙朝廷召命義難自<hi>闕</hi>
<pb n="KR3l0063_WYG_001-4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　　事充晉州州學敎授陸長愈狀欲乞今後春秋<lb/>
<pb n="KR3l0063_WYG_001-4b"/>
釋奠並以兖鄒二公配享如允所請乞卽下禮部定奪<lb/>
次序立式伏乞備聞奏州司所據陸長愈狀聞勅㫖尋<lb/>
下太常寺定奪申部今據本寺狀㸔詳至聖文宣王以<lb/>
先師顔子配享及以次從祀皆其門弟子也孟子知道<lb/>
固當尊禮然與孔子異代難與顔子並行配享之禮所<lb/>
請難議施行申部㸔詳太常寺所定未得允當古者配<lb/>
享及從祀但取著徳立功其道有以相成者不必皆用<lb/>
同時之人如蜡之祭也主先嗇而祭司嗇先農之配卽<lb/>
<pb n="KR3l0063_WYG_001-5a"/>
以后稷神勾芒爲少昊氏之子祝融爲高辛氏火正今<lb/>
春秋之祭則勾芒配伏羲祝融太庭迎氣之日又爲從<lb/>
祀異代之人得爲配祀明矣唐貞觀二十一年詔伏生<lb/>
與髙堂生杜預范甯之徒二十一賢與顔子俱配享孔<lb/>
子廟堂至今猶爲從祀孟子亦於孔聖之門當在顔子<lb/>
之列至荀況揚雄韓愈皆發明先聖之道有益學者久未<lb/>
配享誠爲闕典伏請自今春秋釋奠以鄒國公孟子配<lb/>
享文宣王設位於兖國公之次所有荀況揚雄韓愈並<lb/>
<pb n="KR3l0063_WYG_001-5b"/>
以世次先後祀於左丘明等二十一賢之間所貴上稱<lb/>
聖朝褒崇儒賢備條祀典之意謹録奏聞伏候勅㫖帖<lb/>
檢㑹左丘明至范甯二十一人並封伯爵如允所請卽<lb/>
乞荀況揚雄韓愈並加伯爵自國子監及天下至聖文<lb/>
宣王廟皆塑鄒國公像其冠服同兖國公仍畫荀況等<lb/>
像於從祀之列荀況在左丘明之下冠服皆從封爵奉<lb/>
聖㫖依<lb/>
又云勅下江東轉運司㫁太中大夫充龍圖閣待制江<lb/>
<pb n="KR3l0063_WYG_001-6a"/>
寧府陳繹爲前知廣州日將造到公使庫檀木觀音將<lb/>
松木觀音換檀木觀音入已幷將公使錢糴糧餵飼自<lb/>
己白鷴等幷役使土丁槍手修築廨宇内地基及幷將<lb/>
官乳香於神寺獨自焚燒幷申奏辨明所犯虚詐及取<lb/>
勘時逐次虚妄對罪幷男承務郎新差汝州洛南稻田<lb/>
務陳彦輔從使廣州軍人織造木綿生活等罪幷取勘<lb/>
虚妄倂將仕郎試國子監四門助敎郭應之於廣州公<lb/>
使庫受供給與陳繹管勾宅庫買賣物虧價陳繹合追<lb/>
<pb n="KR3l0063_WYG_001-6b"/>
見在太中大夫舊職大夫龍圖閣待制或以職當徒一<lb/>
年勒停縁前項輕罪内犯盜贓一疋仍令准制例追毁<lb/>
出身以來誥勅文字除名勒停杖陳彦輔各從杖一百<lb/>
私罪上定㫁罰銅十斤放郭應之該赦奉勅並依㫁内<lb/>
陳繹特見除名勒停落龍圖閣待制仍追一官差知建<lb/>
昌軍替鄭琰成資過滿闕陳彦輔特衝替<lb/>
又云王安石劄子奏幸遇聖運超拔等夷知奬眷憐逮<lb/>
兼父子戴天負地感涕難勝顧迫衰殘糜捐何補不勝<lb/>
<pb n="KR3l0063_WYG_001-7a"/>
螻蟻微願臣今所居江寧府上元縣園屋爲僧寺一所<lb/>
永逺祝延聖壽如蒙矜許特賜名額廣昭希曠榮遇一<lb/>
時仰慿威神誓報無已取進止奉聖㫖依所乞以報本<lb/>
禪寺爲名額其中載練亨甫事以知經術馳名熈寧間<lb/>
爲王荆公之髙弟而所坐乃爾殊不可曉又恐在謫籍<lb/>
一時官吏迎合觀望如秦少㳺未可知耳<lb/>
章聖朝种明逸抗疏辭歸終南舊𨼆上命設燕禁中令<lb/>
廷臣賦詩以寵其行獨翰林學士杜鎬辭以素不習詩<lb/>
<pb n="KR3l0063_WYG_001-7b"/>
誦北山移文一遍明逸不懌云野人焉知大丈夫之出<lb/>
處哉熈寧中王荆公進用時有王一介中甫者以詩詆<lb/>
之云草廬三顧動幽蟄蕙帳一空生曉寒荆公不以爲<lb/>
忤但賦絶句云莫向空山覔舊題野人休誦北山移丈<lb/>
夫出處非無意猿鶴從來自不知蓋取於此中甫三衢<lb/>
人也昭陵時中制科仕裕陵爲從官子沇之彦允漢之<lb/>
彦周渙之彦昭潙之彦楚皆近世名卿今家居京口<lb/>
熈寧中有太廟齋郎姜適者淄川人樞密遵之孫甞從<lb/>
<pb n="KR3l0063_WYG_001-8a"/>
開府覔舉還鄉途中有平輿數乘毎相先後初亦不暇<lb/>
問之旣抵里中乃徑趨其家適出詢之有婦人焉顔色<lb/>
絶代方二十餘語適曰吾來爲汝家婦適云吾納室久<lb/>
矣豈容他人婦云使足下自有妻我願妾御無悔反覆<lb/>
酬酢久之適知其怪然勢不容拒遂以廊廡間空屋數<lb/>
楹處之徐觀其變婦者亦有使令自置烟爨烹庖飲食<lb/>
無異常人畧無毫髮之擾亦不與之講男女之好也旣<lb/>
無從詰其來歴但合門畏懼而已積是逾年人情相與<lb/>
<pb n="KR3l0063_WYG_001-8b"/>
亦頗稔熟忽有道人直造舍婦一見掩袂大笑道人者<lb/>
語適云子儻不遇我禍有不可言者此劍仙也始與其<lb/>
夫亦甚和鳴終乃反目婦易形外避其夫訪於天下今<lb/>
將迹至君家來殺此婦幷及君焉吾先知之萬里來救<lb/>
君命今夕必有異子但閉門勿開安以待之可保無虞<lb/>
是夜三鼓後忽窓中劃然有聲見二劍自空飛入適如<lb/>
其言瞑目安坐少焉二劍盤旋於適頸之前後天將曉<lb/>
矣忽聞喝聲甚厲云可啓觀即蚤來之道人也下視之<lb/>
<pb n="KR3l0063_WYG_001-9a"/>
有人首一血流滿地道人曰可賀矣腰間瓢中取藥一<lb/>
捻地血化爲白水人首與道人俱不見次日婦人亦辭<lb/>
謝而去適自此神氣秀爽不復利名縈心屛妻子常徃<lb/>
來鄠杜之間以藥餌符水療人疾數見效時人敬之其<lb/>
後孫處恭安禮所言如此安禮君子人也所言必不妄<lb/>
明清近觀熈豐起居注云元豐四年慈聖光獻皇后上<lb/>
仙裕陵追慕至忘寢食適詣闕上言能使返魂上亦信<lb/>
之使試其術且載其施行云太廟齋郎姜適進狀稱係<lb/>
<pb n="KR3l0063_WYG_001-9b"/>
虞部郎中正觀之子光禄寺丞緯之姪爲學道休官有<lb/>
法能致<hi>致一作救</hi>太皇太后復生詔差御藥院李舜舉傳宣<lb/>
中書密院兩府南㕔醫詢本人稱限六十日内當如其<lb/>
所陳於京師城内金明池内修壇作醮差御藥監及宣<lb/>
賜静衣一套至期無騐復詰之云太皇方與仁宗凭玉<lb/>
闌干賞千𣗳梅花無意復思人間上以狂妄除名送秀<lb/>
州編管後不知所終<lb/>
元祐三年東坡先生自翰苑出牧錢塘道毗陵之洛社<lb/>
<pb n="KR3l0063_WYG_001-10a"/>
時孫仲益之父敎村童於野市茅<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>之下仲益方七八<lb/>
嵗立於岸側東坡望見奇之呼來前與語果不凢詢其<lb/>
所學方爲七字對矣與之題云衡茅稚子璠璵器仲益<lb/>
隨聲應之云翰苑仙人錦繡腸大加賞歎贈之以縑酒<lb/>
囑其父善視之後來果爲斯文之主盟<lb/>
趙諗者其先本出西南夷獠賊其族黨來降賜以國姓<lb/>
至諗不量其力乃與其黨李造賈時成等宣言欲誅君<lb/>
側之姦其語頗肆狂悖然初無弄兵之謀建中靖國時<lb/>
<pb n="KR3l0063_WYG_001-10b"/>
事旣變諗亦幡然息心來京師注官時曾文肅當國一<lb/>
見奇其才而薦之擢國子博士諗謁告省其父母於蜀<lb/>
中其徒勾羣以前事告變獄旣遂以反逆伏誅父母妻<lb/>
子悉皆流竄改其鄉里渝州爲恭州文肅亦坐責告詞<lb/>
畧云逮求可用之才輒薦逆謀之首是也究其始正由<lb/>
狷忿妄作遂至殺身覆宗百世之下永負冦盜之名學<lb/>
者亦當以輕剽爲戒焉<lb/>
明清毎閱唐史甘露事未甞不流涕也嗟夫士大夫處<lb/>
<pb n="KR3l0063_WYG_001-11a"/>
昏庸之世不幸罹此後來無人别白可恨近觀續皇王<lb/>
寳運録云僖宗光啓四年正月詔云太和九年故宰臣<lb/>
王涯以下十七家並見陷逆名本承密㫖遂令忠憤終<lb/>
被寃誣六十餘年幽枉無訴宜沾沛澤用慰泉扄並與<lb/>
洗雪各復官爵兼訪其子孫與官使銜寃之魂亦信眉<lb/>
於九原矣惜乎劉昫宋景文歐陽文忠不見此詔載之<lb/>
於新舊唐史殊爲闕文如褒贈常濬孟昭圖二人之文<lb/>
亦其時以見之洪景盧容齋三筆不復重録<lb/>
<pb n="KR3l0063_WYG_001-11b"/>
明清家昔有盧載范陽家誌一書敘其祖多遜行事之<lb/>
詳爲陸務觀假去因循不曾徃索尚能彷彿記其二三<lb/>
則云多遜素與李孟雍穆厚善多遜竄逐後萬里相望<lb/>
聲迹𣺌絶時法禁嚴邸報不至海外一日忽赦書至後<lb/>
有參知政事李多遜云此必孟雍若登政府吾必北轅<lb/>
戒舍人俶裝已而果移容州團練副使未渡巨浸忽見<lb/>
江南李主衣冠如平生問云相公何以至此多遜云屈<lb/>
後主云汝屈何如我屈由是感疾而殂<lb/>
<pb n="KR3l0063_WYG_001-12a"/>
又多遜門下士有种英蘇冠者平生最器重之得罪之<lb/>
後賓客雲散獨英冠二人徒步送抵天涯而還英後易<lb/>
名放卽明逸冠易名易簡魁天下爲參知政事<lb/>
本朝有兩張先皆字子野一則樞密副使遜之孫與歐<lb/>
陽文忠同在洛陽幕府其後文忠爲作墓誌銘稱其志<lb/>
守端方臨事敢決者一與東坡先生遊東坡推爲前輩<lb/>
詩中所謂詩人老去鶯鶯在公子歸來燕燕忙能爲樂<lb/>
府號張三影者有兩蘇世美一東坡作哀詞者一蘇丞<lb/>
<pb n="KR3l0063_WYG_001-12b"/>
相子名京二人皆知名士也<lb/>
王子高遇芙蓉仙人事舉世皆知之子髙初名迥後以<lb/>
傳其詞遍國中於是改名蘧易字子開與蘇黄遊甚稔<lb/>
見於尺牘東坡先生又作芙蓉詩云決别之時芙蓉授<lb/>
神丹一粒告曰無戚戚後當偕老於澄江之上初所未<lb/>
喻子開時方十八九已而結婚向氏十年而鰥居年四<lb/>
十再娶江隂巨室之女方二十矣合卺之後視其妻則<lb/>
清盼冶容脩短合度與前所遇無纖毫之異詢以前語<lb/>
<pb n="KR3l0063_WYG_001-13a"/>
則惘然莫曉而澄江江隂之里名也子開由是遂爲澄<lb/>
江人焉服其丹年八十餘康強無疾明清壬午嵗從外<lb/>
舅帥淮西子開之孫明之譓在幕府相與游從毎以見<lb/>
語如此此事與雲溪友議玉簫事絶相𩔖子開趙州人<lb/>
忠穆駿之孫虞部員外郎正路之子晩守濡須祠堂焉<lb/>
賀方囘爲子開挽詞我昔官房子甞聞忠穆賢又云和<lb/>
璧終歸趙干將不葬吳今乃印在秦少游集中明之子<lb/>
卽爲和寧也少游没於元符末子開大觀中猶在其誤<lb/>
<pb n="KR3l0063_WYG_001-13b"/>
明矣<lb/>
圓鏡枉㫁哀絃曾記酒闌歌罷難忘月底花前舊攜手<lb/>
處層樓朱户觸目依然從來慣向繡幃羅帳鎮效比翼<lb/>
文鴛誰念我而今清夜常是孤眠入户不如飛絮傍懐<lb/>
争及爐烟這囘休也一生心事爲爾縈牽此得廉宣仲<lb/>
布所記云元符中饒州舉子張生南宫不利歸妓欲與<lb/>
之俱而張不可約半嵗必再至若渝盟一日則任其從<lb/>
人張偶以親之命後約幾月始至京師首訪舊遊其鄰<lb/>
<pb n="KR3l0063_WYG_001-14a"/>
僦舍者迎謂曰君非饒州張君乎六娘毎恨失約日托<lb/>
我訪來期於學舍其母痛折之而念益切前三日母以<lb/>
歸洛陽富人張氏遂偕去矣臨發涕泣多與我金錢令<lb/>
俟君來引觀故居畢乃僦後人生入觀則小樓奥室歡<lb/>
館宛然几榻猶設不動知其初去如所言也生大戚愴<lb/>
不能自持跡其所向百計不能知矣作雨中花詞盛傳<lb/>
於都下云或云即知常之子予功燾也<lb/>
明清述揮麈録列本朝諸帝以潛藩爲軍府今又敬以<lb/>
<pb n="KR3l0063_WYG_001-14b"/>
徽宗詔㫖考之云至和中五年十二月己亥宣徳郎王<lb/>
恬等言本貫遂州按九域志都督府遂州爲遂寧郡武<lb/>
信軍節度使元豐八年陛下初封遂寧郡王紹聖元年<lb/>
復以遂寧郡王出閣與蘇潤二州時同而事均縁本州<lb/>
遂寧縣元符二年縣下慧明院秋冬間忽觀佛像五次<lb/>
出現父老咸曰遂寧佛出越三年奉陛下即位此其祥<lb/>
兆乞改府額詔升爲遂寧府又詔主上甞爲蜀國公升<lb/>
蜀州爲崇慶府政和七年十二月壬午詔以宿州零璧<lb/>
<pb n="KR3l0063_WYG_001-15a"/>
爲靈璧縣以真州爲儀真郡通州爲静海郡秀州爲嘉<lb/>
興郡從九域圖志所奏請也實録與三州圖經及儀真<lb/>
通州嘉興三志皆所不載明清甞陳於禮部乞行下逐<lb/>
州照㑹施行<lb/>
是嵗十二月甲申司勲員外郎張大亨奏切見朝廷講<lb/>
讀之官在天子所者謂之侍讀侍講而諸王府亦有侍<lb/>
讀侍講官比擬稱呼相紊名之不正孰大於是太宗皇<lb/>
帝初爲韓冀諸王侍讀置侍講後有欲爲皇族子孫置<lb/>
<pb n="KR3l0063_WYG_001-15b"/>
之議者以唐文宗改諸王侍講爲奉諸王侍讀請以敎<lb/>
授爲名從之且皇族學官尚不可與王府同稱而王府<lb/>
官豈可同天子講讀之號詔諸王府侍講改爲直講侍<lb/>
讀改爲贊讀大亨字嘉父一時知名士也<lb/>
宣和元年十一月乙未知温州蘇起奏臣昨謹將耕耤<lb/>
詔書刻石被以雲鶴安奉㕔事仍行下四縣依此施行<lb/>
自此風雨調順禾稼盛茂既以收穫枯荄又復生穗毎<lb/>
畝得榖一石至七八斗乞令諸路州縣效此施行裕陵<lb/>
<pb n="KR3l0063_WYG_001-16a"/>
覽奏不樂云起諂佞一至於此何以儆在位其華飾手<lb/>
詔豈不是相侮可送吏部<lb/>
蹙破眉峰碧纖手還重執鎮日相看未足時便忍使鴛<lb/>
鴦隻薄暮投村驛風雨愁通夕窓外芭蕉窓裏人分明<lb/>
葉上心頭滴裕陵親書其後云此詞甚佳不知何人作<lb/>
奏來蓋以詔曹組者今宸翰尚藏其家<lb/>
宣和末禁中訛言祟出深邃之所有水殿一遊幸之所<lb/>
不到一日忽報池面蓮花盛開非常年比裕陵攜嬪御<lb/>
<pb n="KR3l0063_WYG_001-16b"/>
閹官凢數十人徃觀之旣至彼則有婦人俯首凭欄者<lb/>
若熟寢狀上云必是先在此祗候太早不得眠所以然<lb/>
喻左右勿恐懼見其鬒髮如雲素頸燦玉呼之凝然不<lb/>
顧上訝之自以所執玉麈揮觸之愕然而起囘首乃一<lb/>
男子鬚髯如棘面長尺餘四目若電極爲可畏從駕之<lb/>
人悉皆辟易驚仆上亦爲之失措逡巡不見上急命囘<lb/>
輦未㡬京城失守狩於朔方<lb/>
明清揮麈餘話記周美成瑞鶴仙事近於故篋中得先<lb/>
<pb n="KR3l0063_WYG_001-17a"/>
人所敘特爲詳備今具載之美成以待制提舉南京鴻<lb/>
慶宫自杭徙居睦州夢中作長短句瑞鶴仙一闋旣覺<lb/>
猶能全記了不詳其所謂也未幾青溪賊方臘起逮其<lb/>
鴟張方還杭州舊居而道路兵戈已滿僅得脫死始入<lb/>
錢塘門但見杭人倉皇奔避如蜂屯蟻沸視落日半在<lb/>
鼓角樓<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>間卽詞中所謂斜陽映山落斂餘霞猶戀孤<lb/>
欄角者應矣當是時天下承平日久吳越享長閒之樂<lb/>
而狂冦嘯聚徑自睦將直擣蘇杭聲言遂踞二浙浙人<lb/>
<pb n="KR3l0063_WYG_001-17b"/>
傳聞内外響應求死不暇美成舊居旣不可徃是日無<lb/>
處得食飢甚忽於稠人中有呼待制何徃者視之鄉人<lb/>
之侍兒素所識者也且曰日昃必未食能捨車過酒家<lb/>
乎美成從之驚遽間連引數盃散去腹<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>頓解乃詞中<lb/>
所謂凌波步弱過短亭何用素約有流鶯勸我重解繡<lb/>
鞍緩引春酌之句騐矣飲罷覺微醉便耳目惶惑不敢<lb/>
少留徑出城北江漲橋諸寺士女已盈滿不能駐足獨<lb/>
一小寺經閣偶無人遂宿其上卽詞中所謂上馬誰扶<lb/>
<pb n="KR3l0063_WYG_001-18a"/>
醒眠朱閣者應矣旣見兩浙處處奔避遂絶江居揚州<lb/>
未及息肩而傳聞方賊已盡據二浙將涉江之淮泗因<lb/>
自計方領南京鴻慶宫有齋㕔可居乃挈家徃焉則詞<lb/>
中所謂念西園已是花深無地東風又惡之語應矣至<lb/>
鴻慶未幾以疾卒别任流光過了歸來洞天自樂又應<lb/>
於身後矣美成平生好作樂府將死之際夢中得句而<lb/>
字字皆騐卒章又應於身後豈偶然哉美成之守潁上<lb/>
與僕相知其至南京又以此詞見寄尚不知此詞之言<lb/>
<pb n="KR3l0063_WYG_001-18b"/>
待其死乃盡騐如此<lb/>
明清揮麈録載雍孝聞事頗詳近見秋浦朱去奢云孝<lb/>
聞自海外量移池州以卒甞有詩云官田種秫陶元亮<lb/>
私釡生塵范史雲至今郡人猶傳誦之孝聞没後和州<lb/>
道士亡其姓名冒而爲孝聞走江淮間其才亦不下孝<lb/>
聞有弔項羽廟文云無守陵之蕙帳有照夜之寒釭過<lb/>
東坡墓題詩云文星落處天地泣此老已亡吾道窮才<lb/>
力漫趨生仲逹功名猶忌死姚崇人間便覺無清氣海<lb/>
<pb n="KR3l0063_WYG_001-19a"/>
外何人識古風平日萬篇誰愛惜六丁收拾在瑤宫宣<lb/>
和初至京師遂得幸祐陵謂其人可及林靈素之半錫<lb/>
姓名朱廣漢至紹興中猶在寓㑹稽之天長觀明清尚<lb/>
及識之而洪景盧夷堅志中記其一事云<lb/>
鄭紳者京師人少日以賔贊事政府坐累被逐貧窶之<lb/>
甚妻棄去適他人一女流落宦寺家不暇訪其生死日<lb/>
益以困偶徃相監問命於日者日者驚曰後當官極品<lb/>
未論其他而今已爲觀察且喜在今日君其識焉同行<lb/>
<pb n="KR3l0063_WYG_001-19b"/>
儕輩笑且排之甫出寺門有快行家者數輩宣召甚急<lb/>
始知其女已入禁中得幸九重矣卽除閣門宣贊舍人<lb/>
未及嵗以女正長秋拜廉察不數年位登師垣爵封郡<lb/>
王極其富貴榮寵妻再適張公緼夤縁肺腑亦至正任<lb/>
承宣使韓髦斯士鄭氏壻也見語如此<lb/>
東坡先生知杭州馬中玉成爲浙漕東坡被召赴闕中<lb/>
玉席間作詞曰來時呉㑹猶殘暑去日武林春已暮欲<lb/>
知遺愛感人深灑涙多於江上雨歡情未舉眉先聚别<lb/>
<pb n="KR3l0063_WYG_001-20a"/>
酒多斟君莫訴從今寧忍看西湖擡眼盡成腸㫁處東<lb/>
坡和之所謂明朝歸路下塘西不見鶯啼花落處是也<lb/>
中玉忠肅亮之子仲甫猶子也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0063_WYG_001-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉照新志卷一<lb/>
</p>
<p>
</p>
  </div>
</body>
</text>
</TEI>
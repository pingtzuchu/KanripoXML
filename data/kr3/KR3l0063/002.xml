<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>玉照新志卷二</head> <lb/>
    <p>
<pb n="KR3l0063_WYG_002-1a"/>
欽定四庫全書<lb/>
　玉照新志卷二<lb/>
　　　　　　　　　　　　宋　王明清　撰<lb/>
陳瑩中諫垣集言之詳矣削籍於建中靖國崇寧初蔡<lb/>
元長召拜同知樞密院事卒於位恩數甚渥後二年其<lb/>
子郊擢福建轉運判官登對歸與客言穆若之容不合<lb/>
相法終當有播遷之厄客告其語遂坐誅弟邦送涪州<lb/>
編管處厚亦追貶單州團練副使具列詔旨至重和元<lb/>
<pb n="KR3l0063_WYG_002-1b"/>
年燕雲之伐興處厚之姪孫堯臣以布衣詣京師扣閽<lb/>
上書力陳不可且極言一時之失逾萬言末有御批云<lb/>
比縁大臣建議欲恢復燕雲故地王堯臣遠方書生能<lb/>
陳歴代興衰之迹達於朕聽臣僚咸謂毁薄時政首沮<lb/>
大事乞行竄殛朕以承平之久言路壅蔽敢諫之士不<lb/>
當寘之典刑優加爵賞僉論何私堯臣崇寧四年已曾<lb/>
許用處厚遺表恩澤奏𥙷因處厚責䧏遂寢不行今處<lb/>
厚未盡復舊官可特追復正奉大夫給還遺表恩澤特<lb/>
<pb n="KR3l0063_WYG_002-2a"/>
先𥙷堯臣承務郎此九月二十二日施行明清伏讀至<lb/>
是淚落䦨干始知永祐從諫如轉圜而淵衷初亦知北<lb/>
征爲非特當時大臣唯務迎合將順以邀功不能身任<lb/>
死事卒至禍亂可不痛哉今盡列堯臣之疏於左臣觀<lb/>
商髙宗甞命傅說曰朝夕納誨以輔台徳說復陳於王<lb/>
曰唯木從䋲則正后從諫則聖后克聖臣不命其承疇<lb/>
敢不祗若王之休命臣每讀至此未甞不掩卷太息以<lb/>
謂天下萬幾一人聽㫁雖甚憂勞不能盡善堂上逺於<lb/>
<pb n="KR3l0063_WYG_002-2b"/>
百里以九重之深而欲盡分四方萬里之遠百辟之忠<lb/>
邪賢佞生民之利害休戚顧不難哉是帝王之德盛於<lb/>
納諫諫行言聽則膏澤下於民天下同臻於晏然之域<lb/>
社稷之利也臣聞陛下臨御之初從諫如流甞下求言<lb/>
之詔曰言而不當朕不加罪於是謇諤之士冒昧自竭<lb/>
咸盡愚衷而憸人故杜塞言路竊弄威柄乃熒惑陛下<lb/>
加以詆誣之罪遂使陛下負拒諫之謗於天下矣比年<lb/>
以來言事之臣朝奏夕貶天下之人結舌杜口以言爲<lb/>
<pb n="KR3l0063_WYG_002-3a"/>
諱乃者宦寺專命交結權臣共倡北伐之議思所以蠧<lb/>
國而害民上自宰執下自臺諫曾無一人肯爲陛下言<lb/>
者咸以前事爲戒陛下復何賴焉臣愚謂燕雲之役興<lb/>
則邊隙遂開宦寺之權重則皇綱不振此臣所以日夜<lb/>
爲陛下寒心也臣螻蟻之身自頂至踵不足以膏陛下<lb/>
之斧鉞倘使上冒天威必罰無赦臣雖就死何悔何憚<lb/>
而不言哉願畢其說以獻焉臣聞憂在内者本也憂在<lb/>
外者末也夫天下無内憂而有外懼有天下國家者必<lb/>
<pb n="KR3l0063_WYG_002-3b"/>
固本以釋末未曾竭内以事外雖羈縻制御之不失徒<lb/>
使爲中國之藩籬耳曷嘗與之謀大事圖大功俾憂生<lb/>
乎内也昔王郁說契丹入塞以牽晉兵定人皆以爲後<lb/>
患可不鑒哉古者鄰敵憂在内不在外外憂之患吾能<lb/>
固本以釋末將賢而士勇隨即剪滅其患不及中原泰<lb/>
山之安有足恃者内憂之懼由吾竭内以事外邦本凋<lb/>
殘海内虚耗累卵之危指日可待外憂之不去聖人猶<lb/>
且恥之内憂而不爲之計臣愚不知天下之所以久安<lb/>
<pb n="KR3l0063_WYG_002-4a"/>
無憂甚可懼也陛下亦思之乎厥今天下之勢危如累<lb/>
卵奈何陛下不思所以固本之術委任奸臣竭生靈膏<lb/>
血以取必争之地使上累聖徳億兆同憂今敵人之乞<lb/>
和非畏吾也葢邊境之上未有可乘之釁使之來冦彼<lb/>
故茫然不以動其心陛下將啓燕雲之役異日唇亡齒<lb/>
寒邊境有可乘之隙敵情叵測安得不蓄其銳而俟吾<lb/>
隙以逞其所大欲耶將見四方交侵雖有智者不能善<lb/>
其後矣昔秦始皇纘累世之餘烈旣幷六國南取百越<lb/>
<pb n="KR3l0063_WYG_002-4b"/>
之地以爲桂林𧰼郡北築長城而守藩籬却匈奴萬里<lb/>
其意非以衛邊地而救民死乃貪利而欲廣大也故功<lb/>
未立而天下叛漢孝武資累世之積蓄財力有餘士馬<lb/>
强盛務恢封畧圖制匈奴患其兼徙西國結黨南㓂乃表<lb/>
河曲列四郡開玉門通西域以㫁匈奴右臂師旅之費<lb/>
不可數計至於用度不足算及舟車因之以㓙年冦盜<lb/>
並起始棄輪臺之地下哀痛之詔豈非仁聖之所悔哉<lb/>
宋文帝元嘉中比西漢文景分命諸將經略河南致拓<lb/>
<pb n="KR3l0063_WYG_002-5a"/>
跋𤓰步之師因而國亂陳宣帝纘業之後拓土開疆志<lb/>
大不已遂有吕梁之敗江右日蹙力殫財竭旋爲隋氏<lb/>
所滅隋煬帝負其富強之資逞無厭之欲頻出朔方三<lb/>
駕遼左旌旗萬里賦歛百出四海騷然土崩魚爛喪身<lb/>
滅國唐太宗定海内時稱英主然而東有遼海之軍西<lb/>
有崑丘之役師旅數勞百姓疲斃雖未至於禍亂然不<lb/>
免有中才庸主之譏明皇開元之際宇内謐如邊將邀<lb/>
寵競圖戰伐西陲青海之戍東北天門之師磧西怛邏<lb/>
<pb n="KR3l0063_WYG_002-5b"/>
之戰雲南渡瀘之役没於異域數十萬人安冦乘之天<lb/>
下離潰是皆窮兵貪地好功勤遠忽守成持盈之道不<lb/>
顧勞民之弊昔者周宣中興玁狁爲害追之太原及境<lb/>
而止葢不欲弊中國怒遠方也故享國日久詩人咏其<lb/>
美孝文專務以徳化民凡有不便輒弛以利民匈奴結<lb/>
和親後乃背約入盜令邊備守不發兵深入恐勞百姓<lb/>
是以國富刑清漢祚日永天下歸仁孝元亦納賈捐之<lb/>
議棄珠崖之陋後世以爲美談東漢建武中人康俗阜<lb/>
<pb n="KR3l0063_WYG_002-6a"/>
臧宫馬武請伐匈奴報曰舎近謀遠者勞而無功舍遠<lb/>
謀近者逸而有終務廣地者荒務廣徳者強有其有者<lb/>
安貪其有者殘自是諸將莫敢復言兵事可謂深達治<lb/>
源者乎歴觀前世雖征討殊𩔖時有異同勢有可否謀<lb/>
有得失事有成敗然毒蠧四表瘡痍兆姓未甞不由好<lb/>
大喜功竭内事外者也人謂國雖大好戰必亡故聖人<lb/>
務徳不務廣土王者不治逺人春秋亦内諸夏而外吳<lb/>
楚非謂中國之力不能制之以其言語不通贄幣不同<lb/>
<pb n="KR3l0063_WYG_002-6b"/>
嗜好迥殊習俗詭異居於絶域之外山河之表崎嶇山<lb/>
谷險阻之地是以外而不内疎而不戚政教不及其人<lb/>
正朔不加其國誠不欲竭内以事外也故樊噲甞願得<lb/>
十萬衆横行匈奴中季布謂其可斬馮奉世矯詔斬莎<lb/>
車王宣帝議加爵賞蕭望之謂矯詔違命雖有功不可<lb/>
爲法恐後奉使者爲國家生事陳湯誅郅支匡衡劾其<lb/>
矯制而顓命郝靈荃斬黙啜姚崇慮彼邀功者生心三<lb/>
朝終不加賞抑有由矣是知古者天子守在四夷來則<lb/>
<pb n="KR3l0063_WYG_002-7a"/>
懲而御之去則備而守之其慕義而貢獻則接之以禮<lb/>
羈縻不絶使曲在彼此聖人制御夷狄之常道也在昔<lb/>
東胡避李牧北虜憚郅都南蠻服孔明西戎畏郝玭此<lb/>
四人者皆明智而忠信寛厚而愛人君臣同體固守邊<lb/>
疆故能威鎮四夷北人不敢南下而牧馬志士不敢彎<lb/>
弓而報怨或有僥倖一時爲國生事興造邊隙邦憲具<lb/>
在夫何患云我宋太祖皇帝撥亂反正躬擐甲胄總熊<lb/>
羆之衆當時將相大臣皆所與取天下者然卒不能下<lb/>
<pb n="KR3l0063_WYG_002-7b"/>
幽燕兩州之殘冦豈勇力智慧之不足哉葢兩州之地<lb/>
犬戎所必争者不忍使吾赤子重困鋒鏑乃置而不問<lb/>
章聖皇帝澶淵之役以匈奴舉國來冦不得已而與戰<lb/>
旣戰而勝乃聽其求和遂與之盟逡巡引兵而退者葢<lb/>
亦欲固邦本而不忍困民力也明矣伏願陛下思祖宗<lb/>
積累之難鑒歴代君臣之失永塞邊隙務守景徳舊好<lb/>
選忠謀智勇之人如郅都者使守邊塞而嚴軍髙壘毋<lb/>
戰閉關據扼荷㦸而守之上以安宗廟下以撫生靈豈<lb/>
<pb n="KR3l0063_WYG_002-8a"/>
不韙哉臣前所謂燕雲之役興則邊隙遂開者此也臣<lb/>
觀自古國家之敗未嘗不由宦者專政當時時君世主<lb/>
心非不知其然而因循信任不能㫁而逺之故終至委<lb/>
靡頹弊傾覆神器不可支吾而後已大抵此曹手執帝<lb/>
爵口銜天憲則臣下之死生禍福在焉出入卧内靡間<lb/>
朝夕巧於將迎則君心爲之必移况隆以髙爵分以厚<lb/>
禄加之信任以資其威福之權哉我宋開基太祖皇帝<lb/>
鑒前代之弊務行剗革内品供奉不過二十人徒使供<lb/>
<pb n="KR3l0063_WYG_002-8b"/>
門户洒埽之役寳元以後員數倍增廩禄從優咸平中<lb/>
秦翰雷有終因討王均之亂旣而有功授以恩州刺史<lb/>
自後劉寳信等初無纖毫之功咸起僥倖之心乃攀援<lb/>
二人遂皆遥領團防刺史議者否之繼以明道制命出<lb/>
於帷幄威福假於宦寺斜封墨勅之授匪人委用漸大<lb/>
茲風一扇先朝之典制盡廢當時臺諫以死争之期必<lb/>
行而後已今乃不然宦寺之數不知其幾但見腰金袍<lb/>
紫充滿朝廷處富貴之極忘守分之嚴專總威權决議<lb/>
<pb n="KR3l0063_WYG_002-9a"/>
中禁蔽九重之聰明擅四海之生殺懐諂佞之心巧媚<lb/>
曲求者則舉而登用勵匪躬之操直情忤意者則立見<lb/>
排斥以至中外服從上下屛氣府第羅列天都親族布<lb/>
滿丹陛南金和寳氷紈霧縠之積侔於天子嬙媛侍兒<lb/>
歌童舞女之玩僣擬後宫狗馬飾雕文土木被錦繡更<lb/>
相援引同惡相濟一日再賜一月累封爵命極矣田園<lb/>
廣矣金繒溢矣奴婢官矣搢紳士大夫盡出其門矣非<lb/>
復向時掖庭永巷之職閨牖房闥之任矣皇綱何由而<lb/>
<pb n="KR3l0063_WYG_002-9b"/>
振耶是以賢才怨讟志士窮棲莫此爲甚昔人謂宦者<lb/>
專則國命危良有以也臣布衣賤士無官守言責不敢<lb/>
纖悉條具上瀆聖聽請以誤國之大者言之童貫起自<lb/>
腐賤本無智謀陛下付以兵柄俾掌典機密自出師陜右<lb/>
已彌嵗祀專以欺君罔上爲心虛立城寨妄報邊捷以<lb/>
爲己功汲引羣小易置將吏以植私黨交通饋遺鬻賣<lb/>
官爵超獵除授紊亂典常有自調選不由舉薦而改京<lb/>
秩者有自行伍不用資格而得防團者有放逐田里不<lb/>
<pb n="KR3l0063_WYG_002-10a"/>
應甄敘而擢登清禁者有託儒爲名了不知書而任以<lb/>
蘭省者或陵徳鮮禮不通世務徒以家累億金望塵羅<lb/>
拜公行賄賂而致身青雲者比比皆是或養驕恃勢不<lb/>
知古今徒以門髙閥貴搖尾乞憐僥倖請託而立登要<lb/>
津者紛紛接踵一時鮮儷寡亷鮮恥之人争相慕悅侵<lb/>
漁百姓奉其所欲惟恐居後兵法戰士冒矢石被傷生<lb/>
有金帛之賜死有褒賜之榮自兵權歸貫紛更殆盡戰<lb/>
塲之卒秋毫無所得死者又誣以逃亡之罪賞罰不明<lb/>
<pb n="KR3l0063_WYG_002-10b"/>
兵氣委靡凱還未久秩品已崇庖人廏卒掃門執鞭之<lb/>
士冒功奏賞有馴致節鉞者名器一何輕哉山西勁卒<lb/>
貫盡選爲輕兵實以自衛屯攻戰伐之際他兵躬行陣<lb/>
之勞振旅班師之後親兵冒無功之賞貫意安在此天<lb/>
下所共憤而陛下恬不顧也貫爲將帥每得内幣金帛<lb/>
以濟軍需悉充私藏乃立軍期之法取償於州縣依勢<lb/>
作威倚法肆貪暴賦横斂民不堪命將士爲之解體貫<lb/>
且爲之洋洋自得兇焰傲然臺諫之中間有剛毅不囘<lb/>
<pb n="KR3l0063_WYG_002-11a"/>
之士愛君憂國一言議已則中以危法遂使天下不敢<lb/>
言而歸怨陛下矣今者中外之人或謂貫深結蔡京同<lb/>
納燕人李良嗣以爲謀主幷倡北伐之議經營之久國<lb/>
用匱乏乃始方田以增常稅均糴以充軍儲茶鹽之法<lb/>
朝行暮改民不奠居加之以饑饉迫之以重斂其勢必<lb/>
無以自全陛下茍能速革其弊則赤子膏血不爲此曹<lb/>
涸也今天下之民被茲毒蠧久矣其貧至矣養生送死<lb/>
不足之憾亦深矣昔人謂刻核太至者必有不肖之心<lb/>
<pb n="KR3l0063_WYG_002-11b"/>
應之焉臣愚深恐無常心之民以刻核太至不能自安<lb/>
或萌不肖之心其患有至於不可禦者又況天視自我<lb/>
民視天聽自我民聽民之怨氣天心關焉非朝廷之福<lb/>
也劉蕡謂自古宦官領軍政未有不敗國喪師者其言<lb/>
載之青史雖愚夫愚婦莫之或非陛下倘優游不㫁異<lb/>
時禍稔蕭牆奸生帷幄追悔何及伏願陛下廓天日之<lb/>
明塞隂邪之路制侵凌迫脅之心復門户掃除宦寺之<lb/>
役使安其分可也臣亦謂宦者亂人之國其源深於女<lb/>
<pb n="KR3l0063_WYG_002-12a"/>
禍陛下若暱之此臣愚所不識也恭惟陛下以社稷爲<lb/>
心以生靈爲念思患禍於未萌之幾戒其所當戒更其<lb/>
所當更㫁自宸衷決而行之無䘏邪論之紛紛天下幸<lb/>
甚臣前所謂宦寺之權重則皇綱不振者此也臣一介<lb/>
草茅世食陛下之禄沐浴陛下之膏澤久矣當此之時<lb/>
各𨼆情意以言爲諱臣獨輒比狂直上觸天意非不知<lb/>
言出而禍從計行而身戮葢痛紀綱之壊哀生靈之困<lb/>
變亂將起社稷將危忠憤所激有不能自已不識陛下<lb/>
<pb n="KR3l0063_WYG_002-12b"/>
能赦之否臣聞唐貞觀時有上封事者或不切事文狀<lb/>
呈之欲加黜責鄭公諌曰古者立謗木欲聞已過封事<lb/>
其謗木之遺乎陛下思聞得失咨其所陳言而是乎爲<lb/>
朝廷之益非乎無損於政帝悅皆勞遣之臣惓惓之私<lb/>
非敢望陛下咨其所陳求採其實而行之使納諫之君<lb/>
不獨專美於前代臣子之至願也惟陛下裁之嗚呼犯<lb/>
顔逆鱗者人臣之盡忠廣覽兼聴者聖王之盛徳臣之<lb/>
所以自處者可謂忠矣陛下所以處臣者宜何如哉願<lb/>
<pb n="KR3l0063_WYG_002-13a"/>
少緩天威庶開忠讜之路永保無窮之基倘或不容身<lb/>
首異處取笑士𩔖亦臣所不恤也靖康初堯臣爲宣義<lb/>
郎成都府華陽丞欽宗親批云王堯臣昨所上書議論<lb/>
慷慨愛君憂國出於誠心可特轉奉議郎除見缺臺諫<lb/>
官聘書甫下而堯臣死矣<lb/>
裕陵初復西邊境土夷人初不知姓氏詢之邊人云皇<lb/>
帝何姓云姓趙皇后何姓云姓向大朝直臣爲誰云包<lb/>
樞宻拯是也於是推其族𩔖各從其姓至今有仕於中<lb/>
<pb n="KR3l0063_WYG_002-13b"/>
朝者然多右列<lb/>
明清揮麈前録載中書令舍人紅鞓自葉少藴始出於<lb/>
姚令威叢話近觀孫仲益所作霍端友仁仲行狀云以<lb/>
大觀元年十一月除通直郎試中書舍人賜三品服故<lb/>
事三品服角帶佩金魚爲飾一日徽宗顧見公謂左右<lb/>
曰給舍等耳而服色相絶如此詔令太中大夫以上犀<lb/>
帶垂魚自公始也與姚所記少異<lb/>
湯舉者處州縉雲人與先人太學同舍生有才名於宣<lb/>
<pb n="KR3l0063_WYG_002-14a"/>
政間登第之後累任州縣積官至承議郎居鄉邑以疾<lb/>
不起舉適上課當遷員郎而綸軸未頒有王令洙者南<lb/>
都人文安堯臣之後爲縉雲令告其家云未湏發喪少<lb/>
俟命下舉妻懼不敢令洙力勉之且爲亟遣价疾馳入<lb/>
都趣取告身越旬日始到然後舉哀令洙爲保任申郡<lb/>
遺澤遂沾其子即進之思退也後中詞科賜出身盡歴<lb/>
華要登元台震耀一時亦異事也故書之<lb/>
明清投轄録所敘劉快活事後來思索所未盡者今列<lb/>
<pb n="KR3l0063_WYG_002-14b"/>
於編外曾祖空青文肅之第三子也快活每以三運使<lb/>
呼之後果終漕輓舅氏宏父談天者多言他日必爲卿<lb/>
相劉笑曰官職俱是正郎去不得矣文肅當國先祖爲<lb/>
起曹郎中一日忽見過曰我今見曾三女兒他日當爲<lb/>
公之子婦時先妣方五六嵗又謂先人曰曾三女汝之<lb/>
夫人也歸見文肅呼先祖字云王樂道之子三運使之<lb/>
壻此兒他日名滿天下然位壽俱嗇奈何已而文肅罷<lb/>
相遷宅衡陽北歸後先祖守九江遣先人訪文肅於京<lb/>
<pb n="KR3l0063_WYG_002-15a"/>
口一見奇之遂以先妣歸焉後所言一一皆合不差毫<lb/>
釐其他𩔖此尚多不能悉記異哉<lb/>
馮燕傳見之麗情集唐賈耽守太原時事也元祐中曾<lb/>
文肅帥幷門感嘆其義風自製水調歌頭以亞大曲然<lb/>
世失其傳近閱故書得其本恐久而湮没盡録於後<lb/>
　　排遍第一<lb/>
魏豪有馮燕年少客幽幷擊毬鬬雞爲戲遊俠久知名<lb/>
因避仇來東郡元戎留屬中軍直氣凌貔虎須臾叱咤<lb/>
<pb n="KR3l0063_WYG_002-15b"/>
風雲凛凛坐中偶乘佳興輕裘錦帶東風躍馬徃來訪尋<lb/>
幽勝遊冶出東城堤上鶯花撩亂香車寳馬縱横草軟<lb/>
平沙穏髙樓兩岸春風語笑隔簾聲<lb/>
　　排遍第二<lb/>
袖籠鞭敲鐙無語獨閒行縁楊下人初静烟淡夕陽明<lb/>
窈窕佳人獨立瑤階擲果潘郎瞥見紅顔橫波盼不勝<lb/>
嬌軟倚銀屛曳紅裳頻推朱户半開還掩似欲倩吚啞<lb/>
聲裏細說深情因遣林間青鳥爲言彼此心期的的深<lb/>
<pb n="KR3l0063_WYG_002-16a"/>
相許竊香解佩綢繆相顧不勝情<lb/>
　　排遍第三<lb/>
說良人滑將張嬰從來嗜酒還家鎮長酩酊狂酲屋上<lb/>
鳴鳩空鬬梁間客燕相欺誰與花爲主蘭房從此朝雲<lb/>
夕雨兩牽縈似遊絲飄泊隨風無定奈何嵗華荏苒歡<lb/>
計苦難慿唯見新恩繾綣連理並翼香閨日日爲郎誰<lb/>
松蘿托蔓一比一毫輕<lb/>
　　排遍第四<lb/>
<pb n="KR3l0063_WYG_002-16b"/>
一夕還醉開户起相迎爲郎引裾相庇低首畧潛形情<lb/>
深無𨼆欲郎乘間起佳兵授青萍茫然撫歎不忍欺心<lb/>
爾能負心於我於我必無情熟視花鈿不足剛腸終不<lb/>
能平假手迎天意一揮霜刃腮間粉頸㫁瑤瓊<lb/>
　　排遍第五<lb/>
鳯凰釵寳玉彫零慘然悵嬌魂怨飲泣吞聲還被凌波<lb/>
呼喚相將金谷同遊想見逢迎處揶揄羞面粧臉𩔖濙<lb/>
濙醉眠人醒來晨起血凝螓首但驚喧白鄰里駭我卒<lb/>
<pb n="KR3l0063_WYG_002-17a"/>
難明致幽囚推究覆盆無計哀鳴丹筆終誣服圜門驅<lb/>
擁銜寃垂首欲臨刑<lb/>
　　排遍第六<lb/>
帶花遍向紅塵裏有喧呼攘臂轉聲辟衆莫遣人寃濫<lb/>
殺張室忍偷生僚吏驚呼呵叱狂辭不變如初投身屬<lb/>
吏慷慨吐丹誠彷彿縲紲自疑夢中聞者皆驚歎爲不<lb/>
平割愛無心泣對虞姬手戮傾城寵翻然起死不教仇<lb/>
怨負寃聲<lb/>
<pb n="KR3l0063_WYG_002-17b"/>
　　排遍第七<lb/>
攧花十八義城元靖賢相國嘉慕英雄士錫金繒聞斯<lb/>
事頻歎賞封章歸印請贖馮燕罪日邊紫泥封詔闔境<lb/>
赦深刑萬古三河風義在青簡上衆知名河東注任流<lb/>
水滔滔水涸名難泯至樂府歌詠流入管絃聲<lb/>
　<lb/>
　<lb/>
　玉照新志卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王照新志卷四</head> <lb/>
    <p>
<pb n="KR3l0063_WYG_004-1a"/>
欽定四庫全書<lb/>
　王照新志卷四<lb/>
　　　　　　　　　　　　宋　王明清　撰<lb/>
高公軒者宣仁之疎族也政和末爲滄州儀曹考滿哀<lb/>
鳴於外臺及將曰自唯孤寒無從求知於當路但各乞<lb/>
一改官照牒障面而歸以張鄉閭足矣人皆憐而與之<lb/>
旣至京師乃詣部自陳薦狀已足乞以照牒爲用先次<lb/>
放散適有主之者從其說而施行之遂冐改秩蔡元長<lb/>
<pb n="KR3l0063_WYG_004-1b"/>
時當國聞之遂下令今後不得妄發照牒公軒中興後<lb/>
爲檢正諸房文字<lb/>
外祖曾空青政和中假守京口舉送貢士張彥正綱宣<lb/>
和末守秀水舉送沈元用晦紹興間牧上饒舉送汪聖<lb/>
錫應辰三人皆爲廷試第一其後舅氏曾宏父知台州<lb/>
鹿鳴燕坐上作詩以餞之末句三郡看魁天下士丹丘<lb/>
未必墜家聲是嵗天台全軍盡覆事有不同如此者沈<lb/>
元用文通孫也初名杰家於秀之崇徳縣坐爲人假手<lb/>
<pb n="KR3l0063_WYG_004-2a"/>
奏案至裕陵榻前上閱之云名見梁四公子傳此人必<lb/>
不凢可從闊畧時方崇道敎故也遂降㫖令今後不得<lb/>
入科場而已徬徨無所徃時外祖守秀城舅氏宏父爲<lb/>
湖州司録來省侍妓長楊麗者才色冠一時舅氏悅之<lb/>
席間忽云有士人沈念六者其人六藝絶倫不幸坐累<lb/>
遂無試頭奈何宏父云審如君言吾合牒門客一人尚未<lb/>
有人翌日訪舅氏一見契合易其名曰晦是嵗漕司首<lb/>
選明年爲大魁才數月卽入館爲郎奉使二浙經由嘉<lb/>
<pb n="KR3l0063_WYG_004-2b"/>
禾麗張其徒曰我今日迺徃庭參門生耶<lb/>
張子韶凌季文俱武林人少長同肄業鄉里宣和末居<lb/>
清湖中時東西兩岸居民稀少白地居多二人夜同步<lb/>
河之西見一婦人在前衣妝楚楚因縱步覘之常不及<lb/>
焉至空迥處忽見囘顧二人而笑真絶色也方欲詢之<lb/>
乃緩步自水面而東二人驚駭而退<lb/>
王磐安國合肥人政和中爲郎京師其子婦有身訪乳<lb/>
婢女儈云有一人丈夫死未久自求售身安國以三萬<lb/>
<pb n="KR3l0063_WYG_004-3a"/>
得之又三年安國自國子司業丐外得守宛陵挈家之<lb/>
官舟次泗州一男子喝於轎前云乳婢之夫也求索其<lb/>
妻安國驚駭欲究其詳忽不見歸語乳婢亦愕然無說<lb/>
至夜乳婢忽竄去遍索不可得詰旦舟尾乃見尸浮於<lb/>
水面<lb/>
元符末巨公爲太學博士輪對建言比因行事太廟冠<lb/>
冕皆前俯後仰不合古制詔行下太常寺中奏云自來<lb/>
前仰後俯必是本官行禮之時倒戴之誤哲宗顧宰臣<lb/>
<pb n="KR3l0063_WYG_004-3b"/>
笑云如此豈可作學官可與一閒散去處改端王府記<lb/>
室㕘軍未幾端邸龍飛風雲感㑹至登宰席寵禄光大<lb/>
震耀一時禍福倚伏有如此者<lb/>
李漢老邴少年日作漢宫春詞膾炙人口所謂問玉堂<lb/>
何似茅舍疎籬者是也政和間自書省丁憂歸山東服<lb/>
終造朝舉國無與立談者方悵悵無計時王黼爲首相<lb/>
忽遣人招至東閣開宴延之上坐出其家姬數十人皆<lb/>
絶色也漢老惘然莫曉酒半羣唱是詞以侑觴漢老私<lb/>
<pb n="KR3l0063_WYG_004-4a"/>
切自欣除目可無慮矣飲大醉而歸又數日有館閣之<lb/>
命不數年遂入翰苑<lb/>
江緯字彦文三衢人元符中爲太學生徽宗登極應詔<lb/>
上書陳大中至正之道言頗剴切上大喜召對稱㫖賜<lb/>
進士及第除太學正自此聲名籍甚陸農師爲左丞以<lb/>
其子妻之政和末爲太常少卿蒙上之知將有禮簉之<lb/>
命時陸氏已亡再娶錢氏秦魯大主女也偶因對揚奏<lb/>
畢上忽問云聞卿近納錢景臻女爲室亦好親情言訖<lb/>
<pb n="KR3l0063_WYG_004-4b"/>
微笑是晩批出改除宗正少卿彦文知非美意卽丐外<lb/>
出知處州由是遂擯不復用<lb/>
明清揮麈餘話載馬伸首乞立趙氏事後詢之游誠之<lb/>
凢言與前輩說有異同者今重録其所記於後靖康初<lb/>
秦檜爲中丞馬伸爲殿中侍御史一日有人持文字至<lb/>
臺云敵軍前令推立異姓來未及應語之間馬遽云此<lb/>
天位也敵人安得而易舍立趙氏其誰立秦始入議狀<lb/>
連名書之已而二帝北狩秦亦陷焉獨馬公主臺事排<lb/>
<pb n="KR3l0063_WYG_004-5a"/>
日以狀申張邦昌狀云伏覩大金太宰相公權主國事<lb/>
未審何日復辟謹具申太宰相公伏乞指揮施行至康<lb/>
王卽位日乃止有門弟子何先者邵武人字太和嘉王<lb/>
榜登第少師事馬公其後秦檜南歸擅立趙氏之功歸<lb/>
已盡掠其美名取富貴位極公槐勢冠今古何公常太<lb/>
息其師之事湮没欲辨明其忠每引紙將書輒爲其子<lb/>
所諫以謂秦方勢燄震主豈可蹈危機掇家禍然何公<lb/>
私自爲馬公行狀一通常在也紹興甲戌以左朝奉郎<lb/>
<pb n="KR3l0063_WYG_004-5b"/>
任辰州通判將滿一夕忽夢馬公衣冠相見與語如平<lb/>
生親旣寤喻其子曰馬先生英靈不没齎恨九泉如此<lb/>
有意屬乎掛其遺像哭之其子鎬哀勸不從因告其父<lb/>
曰俟斯人死上之未晩太和曰不然萬一我先死瞑目<lb/>
有餘恨後日當受代卽手書一狀聞於朝其詞尤委曲<lb/>
囘互但云自太師公相陷北之後獨殿中侍御史馬伸<lb/>
排日以復辟事申邦昌云云且以所作行狀繳納乞付<lb/>
史館立傳以旌其忠入馬逓馳達然後解組以歸秦得<lb/>
<pb n="KR3l0063_WYG_004-6a"/>
之怒凢一路舖兵悉遭痛治仍下廷尉追捕何公甚急<lb/>
獄吏持文移至邵武而太守張姓者驚愕罔措就坐得<lb/>
疾越翌日始甦扶掖至㕔事才啓封視牒則所追者左<lb/>
朝奉郎何先也方遣吏徃村落追赴以行旣對吏而栢<lb/>
臺考吏已先在棘寺但謂靖康雖有馬伸爲殿院未甞<lb/>
聞有此狀也令臺吏勒軍令狀棘寺以上書不實擬降<lb/>
一官罷前任思陵重違檜意聖語曰所擬太輕特追兩官<lb/>
羈置英州蓋紹興甲戌嵗也後一年乙亥檜死日御批<lb/>
<pb n="KR3l0063_WYG_004-6b"/>
何先所犯委是寃枉令有司别定遂復元官放逐便仍<lb/>
理元來磨勘爲左朝散郎何在貶所皆無恙歸至里門<lb/>
遇親戚相見喜馬公之事明白一笑病廢朝廷雖欲用<lb/>
之弗起僅能食祠官之禄一年而已鎬乃誠之姨夫是<lb/>
以知其詳及建寧諸鄉老長搢紳之與何太和相厚者<lb/>
皆能言其事<lb/>
明清近又得伸上邦昌全文用列於後云伸伏見金人<lb/>
刼二聖北行且逼太宰相公使主國事相公所以忍死<lb/>
<pb n="KR3l0063_WYG_004-7a"/>
就尊位者自信金兵之退必能復辟也忠臣義士不忍<lb/>
就死城中之人不卽生變者亦以相公必立趙孤也今<lb/>
兵退多日吾君之子已知所在獄訟謳歌又皆歸徃相<lb/>
公尚處禁中不反初服未就臣列道路傳言以謂相公<lb/>
外挾強敵之威使人游說康王自令南遁然後據有中<lb/>
原爲久假不歸之計伸知相公必無是心但爲敵人所<lb/>
迫未能盡改雖然如此亦大不便蓋人心未孚一旦喧<lb/>
閧雖有忠義之心相公必不能自明滿城生靈必遭塗<lb/>
<pb n="KR3l0063_WYG_004-7b"/>
炭辜負相公之初心矣伏望速行改正易服歸省庶爲<lb/>
稟取太后命而後行仍亟迎奉康王歸京日下開門拊<lb/>
勞四方勤王之師以示無間内外赦書施行恩惠收人<lb/>
心等事權行拘收候立嗣君日然後施行庶幾中外釋<lb/>
疑轉禍爲福伊周再出無以復加儻以伸言爲不然卽<lb/>
先次就戮伸有死而已必不敢輔相公爲叛臣也邦昌<lb/>
於是始下令一切改正<lb/>
明清揮麈後録載周迎所記陳堯臣決伐燕之策蓋出<lb/>
<pb n="KR3l0063_WYG_004-8a"/>
於天下公論而堯臣之子倚才横行行都張全真參政<lb/>
日載真僞作一帙可以但作全真文字近覽李仁甫長<lb/>
編云紹興元年正月十四日辛丑中書舍人胡交修言<lb/>
人臣之罪莫大於誤國誤國之禍莫大於燕雲之役者<lb/>
燕山議首與夫用事之臣大者誅戮次者流放而堯臣<lb/>
者獨仍舊故秩廩食縣官置而不治豈所以上慰宗社<lb/>
之神靈下泄四方之痛憤哉堯臣爲國召亂不知罪惡<lb/>
之重乃敢自引矜乞爲郡守今雖爲宫祠叨切食禄臣<lb/>
<pb n="KR3l0063_WYG_004-8b"/>
愚伏望睿㫖削奪堯臣在身官爵投竄遐方以懲其惡<lb/>
以謝生靈爲後世臣子之誡詔堯臣主管臨安府洞霄<lb/>
宫指揮更不施行書之於編葢知迎之言不厚誣且非<lb/>
明清之私意事見長編第一百五十九之註後閱中興<lb/>
日厯宰執奏乞行遷責髙宗云豈可以自乞差遣反遭<lb/>
貶邪止罷祠焉<lb/>
王彦國獻臣招信人居縣之近郊建炎初金人將渡淮<lb/>
獻臣坐於所居小樓望見一老士大夫徬徨阡陌間攜<lb/>
<pb n="KR3l0063_WYG_004-9a"/>
一小僕負一匣埋於空迥之所獻臣黙然識之事定徃<lb/>
掘其地宛然尚存啓匣乃白樂天手書詩一紙云石榴<lb/>
枝上花千朶荷葉盃中酒十分滿院弟兄皆痛飲就中大<lb/>
户不如君獻臣後南渡寓居餘姚嘗出以示余真奇物<lb/>
也後聞以歸劉綱公舉矣又云建炎間避地奉化境上<lb/>
一二僕𨽻偕行嘗夜過渡月色微明有數人先徃焉忽<lb/>
問云非王獻臣解元行李否但見其軀幹長大語聲雄<lb/>
勵心竊疑之忽徑劃水面而渡彼岸波濤洶湧久之獻<lb/>
<pb n="KR3l0063_WYG_004-9b"/>
臣惶怖幾觸見不知爲何怪後亦無他<lb/>
胡偉元邁新安人也攜其父舜申所述乙巳泗州録己<lb/>
酉避亂録二書相示敘俶擾時事今列於後乙巳泗州<lb/>
録云宣和乙巳予家寓居泗州之敎授㕔適在寳積門<lb/>
出門卽淮河有友一二人在南山如鄭況仰荀其父爲<lb/>
發運司屬官廨宇在焉以故無三五日予不至南山常<lb/>
時至彼講論文字是時朱勔父子正得志勢位炎炎每<lb/>
上下京浙則託徃來降御香其實欲所過州縣將迎之<lb/>
<pb n="KR3l0063_WYG_004-10a"/>
勤也是年秋朱汝賢自浙中來以降御香泗州官吏迎<lb/>
於陡山陡山出城四里許在淮西南岸過是無路可行<lb/>
故止於此邀迎其船汝賢傳指揮到城中亭子上相見<lb/>
官吏皆迴候於亭及船至亭通名典謁者曰承宣歇息<lb/>
矣俟久之令再通曰睡着矣抵暮方見守倅而已傍觀<lb/>
者見其驕傲皆爲之不平予輩時談此事於南山曰我<lb/>
輩恐未死且看朱勔父子終竟如何其後金人入冦抵<lb/>
都城上皇避位日聞京師事不一未幾朱勔首以小舠<lb/>
<pb n="KR3l0063_WYG_004-10b"/>
子東下曰勔已放歸田里矣不敢出見人人亦不顧之<lb/>
日有京師權貴與中官下來者頗多皆着皁衫而繫皁<lb/>
縧行於街市又幾日曰上皇已在發運司行衙矣人初<lb/>
不信及徃觀但見船一隻泊於河步以結激壁矢張於<lb/>
船前問之上皇果在衙中侍衛蕭然又數日軍馬纔到<lb/>
市上皁衫貴人益多凢前此聞所貴倖官侍之用事者<lb/>
問之徃徃在焉俄又聞童貫亦至或有見坐惟帳中黑<lb/>
肥軀幹極大者問之童大王也軍馬至皆渡淮駐於南<lb/>
<pb n="KR3l0063_WYG_004-11a"/>
山後聞髙俅於南山窄隘俅之弟伸亦同在彼因普照<lb/>
覺老請齋於南山始知之是時也窄隘南山卽已棄淮<lb/>
之北矣實今日之吉兆亦自東京來至南山無控扼之<lb/>
所也俄又聞上皇登發運衙城上之亭觀漁人取魚於<lb/>
淮又旬日上皇移幸而南自是京師士民來者日夕繼<lb/>
踵益知敵兵叩城之事以上皇益南侍衛自京師而至<lb/>
益盛一槖駞踏浮橋傾倒遂入淮中以負物之重恐必<lb/>
不救也又閱歲時上皇駕還皆親至塔下燒香每入寺<lb/>
<pb n="KR3l0063_WYG_004-11b"/>
寺中人皆驅出施僧伽鉢盂袈裟至親與着於身先是<lb/>
以普照寺大半爲神霄玉清宫至是御筆畫圖以半還<lb/>
寺寺僧送駕出城得御筆歡喜上皇初至之時寺之𦂳<lb/>
要屋宇還之益多始所還道流盡拆去門牕及再還卽<lb/>
幷所拆門牕得之道流褫氣矣明年秋余同弟汝士徃<lb/>
國學赴試汝士預薦而余遭黜獨還泗州侍親時伯兄<lb/>
汝明再爲監察御史汝士寓南臺公廨以待省試以再<lb/>
遭圍悶病幾死蓋國學諸生例患脚氣故染是病也使<lb/>
<pb n="KR3l0063_WYG_004-12a"/>
予是年預薦必死於京師及聞太原失守知淮泗不可<lb/>
居借船於發運方孟卿遂得親來湖州船纔過閘卽潮<lb/>
落不可復開而泗州尋亦亂矣嗚呼金人慿陵國家顛<lb/>
危實上之人爲權倖誘惑造成此禍而勔一人亦在數<lb/>
蓋勔乃姑蘇市井人始以髙資交結近習進奉花石造<lb/>
御前什物積二十年職以充進奉監司守令或忤其意<lb/>
以故違御筆繩之應造什物皆科於州縣所獻才及萬<lb/>
分之一餘皆竊以自潤及分遺權倖以邀恩寵故勔建<lb/>
<pb n="KR3l0063_WYG_004-12b"/>
節旄子侄官承宣觀察使下逮厮役日爲横行媵妾亦<lb/>
有封號勔與其子汝賢汝功各立門户招權鬻爵上至<lb/>
侍從下至省寺外則監司以至州縣長吏官屬由其父<lb/>
子以進者甚衆貨賂公行其門如市於是勔之田産跨連<lb/>
郡邑嵗收租課十餘萬石甲第名園幾半吳郡皆奪士<lb/>
庶而有之者居處園第悉擬宫禁服食器用上僭乘輿<lb/>
建御容殿於私家在京則以養種園爲别業徙民居以<lb/>
爲宅所占官舟兵級月費錢糧供其私用及上皇禪位<lb/>
<pb n="KR3l0063_WYG_004-13a"/>
放歸田里其假道泗州也遽蔽船門惟恐人知之亦無<lb/>
面以見人未幾安置廣南籍没財産旣而取首級家屬<lb/>
悉竄以此觀之宜乎召金人之禍而致國之危焉然所<lb/>
以造禍者豈止勔之一人哉因思宣和間京師奢侈正<lb/>
盛一相識言曰書之内作色荒數語古人法度之嚴如<lb/>
此是數者有一則必亡豈有兼是數者而復有逾於此<lb/>
者安得無禍乎靖康果有其應或曰若如此而無禍則<lb/>
古人之言必妄詩書皆不足信者而喋費辭說自念老<lb/>
<pb n="KR3l0063_WYG_004-13b"/>
矣切慮遺忘遂追思所見筆之於冊云<lb/>
避亂録建炎己酉先兄待制諱舜陟字汝明帥建康與<lb/>
右丞杜充不相能充時領兵駐建康充自遣將來奪取<lb/>
經制司錢物待制聞於朝充徃徃亦知而後奏朝廷知<lb/>
二公不合十月移待制兩浙宣司參謀時周望自樞府<lb/>
出爲宣撫望老繆本由八行舉與論軍事卒不合先有<lb/>
㫖令堅守平江所措置初無可守之計待制有奇謀皆<lb/>
不用敵自廣徳由安吉抵錢塘渡江破明越北還假道<lb/>
<pb n="KR3l0063_WYG_004-14a"/>
平江所措置初無守禦者皆知必敗矣待制謂望本司<lb/>
金帛旣盡爲金人所得曷若爲攜徃崑山庶可存也望<lb/>
旣遣金帛來吾家始以船附魯珏輜重中船由平江齊<lb/>
門翌日到崑山依李閻崔賞泊於梅里尋移許浦未幾<lb/>
金兵犯平江望走青龍平江城不戰而破諸將如郭仲<lb/>
威輩先敵未至已刼掠城中幾無遺望常不快於韓世<lb/>
忠是時世忠兵盛權重駐鎮江聞望竄遣將董旻邀擄<lb/>
之旻至許浦以爲望在適吾家老小在彼旻來見待制<lb/>
<pb n="KR3l0063_WYG_004-14b"/>
遂邀以行始旻將至兵稍遲皆以爲金人悉棄船而走<lb/>
吾家船亦留江口命使臣温宏等守之老小係道弟舜<lb/>
舉侄仔徑走吳興惟予侍家君朝散同待制及令人等<lb/>
茫無所之漫地去而已夜宿野人家旻遣使臣來追堅<lb/>
欲吾家還船予謂若金人則不可從若世忠軍則中國<lb/>
兵且此投戈散地之時徃其中亦有所托何爲不可待<lb/>
制以爲然因舉家從以還時已行三二十里連夜從其<lb/>
使臣以還偶天晴及曉纔到船皆無恙一簪不失旻乃<lb/>
<pb n="KR3l0063_WYG_004-15a"/>
率待制入其軍於鎮江葢旻之意擄望不及且取參謀<lb/>
以塞其責而旻欲擄望未已也始船未行旻軍陣船到<lb/>
於江唯吾家一船在許浦港口未出江旻乃率吾家船<lb/>
入其軍趨水而下徃青龍必欲得望及至青龍江口聞<lb/>
望已還軍而西遂逆江而上之鎮江吾家船同行及至<lb/>
鎮江待制欲見世忠旻遮之不使見未幾造一船來換<lb/>
意欲取吾船中之米其所謂金帛者未至梅里望已追<lb/>
囘矣以諸將不欲令金帛離軍去殆有謀焉有言於望故<lb/>
<pb n="KR3l0063_WYG_004-15b"/>
也得所換之船吾家移過自留米餘皆與之本有百餘<lb/>
石所換之船通行船也亦能行江海有篷帆二物亦足<lb/>
用小泊於焦山雜於韓軍雜物船中旣至焦山船中隘<lb/>
不可居入寺中占其方丈老㓜悉安堵但日遊戲於焦<lb/>
山而已時金已破鎮江日見敵騎馳逐於江岸坐見其<lb/>
焚甘露寺但留雙塔世忠以江船鑿沈於閘口拒金人<lb/>
之出金船實不可出以閘口沈船縱横也世忠軍皆海<lb/>
船陣於江中中軍船長大處於中餘四軍皆分列以簇<lb/>
<pb n="KR3l0063_WYG_004-16a"/>
之甚可觀輜重船皆列於山後予日登焦山頂觀之山<lb/>
前但見作院等船耳二人爲兵器於寺前又有鎮江見<lb/>
任官及寺中之船皆於寺前太守李汝爲亦在焉汝爲<lb/>
亦韓軍中人世忠命爲太守者也三月十七晩東北風<lb/>
作至夜益甚江中飄水皆成冰予甞夜獨宿舟中守行<lb/>
李時吾家復有一小船同泊以行李載不盡故也是晩<lb/>
予上船遣人捉空籠相隨欲入船搬移衣物又攜錢千<lb/>
百入大船已昏黑風大船薄不可卧梢子姓朱通州人<lb/>
<pb n="KR3l0063_WYG_004-16b"/>
夜將半叩問朱梢船如何朱曰風太甚夜甚深但聞朱<lb/>
梢於神前有禱於䕶衛者復問朱云如何朱曰風大了<lb/>
不得也問吾小船安在曰不見久矣隨風以去也是日<lb/>
晝余觀大船之矴索其外似已舊爛其中一截斬新予<lb/>
嘗語朱此船藉此索爲命何不倒索而用之卷其舊者<lb/>
於裏出其新者於外庶可恃以牢乎朱曰此當然予曰<lb/>
明日潮來水滿可令近岸倒其索朱許之至是風作之<lb/>
甚又思其索舊且朽逾不遑安是時兵在南岸矴索若<lb/>
<pb n="KR3l0063_WYG_004-17a"/>
㫁必隨北風至彼當碎身與船於敵手矣船爲風震不<lb/>
得睡思之惶恐無限及曉幸吾船無恙但不能舉頭以<lb/>
惡心故也朱梢尋以面湯來亦不能用伸眉船外視則<lb/>
焦山之前唯吾一船而已餘皆不知所在遙視趙郡監<lb/>
者步履於山上如神仙中人㸃心時待制以予在船中<lb/>
遣小舟來因得登焦山之岸其去死亡一髪耳予尋登<lb/>
山頂望世忠軍極目江中無一船之存輜重在山後者<lb/>
亦畧不見其一又一二日山前之船稍集先是世忠旣<lb/>
<pb n="KR3l0063_WYG_004-17b"/>
塞閘口之河金人乃别開一河出江焦山初不知之至<lb/>
早飯時有金船二隻出在江但望見其船上黑且光耳<lb/>
必是其人衣鐡甲也此間船皆起矴以走是日世忠家<lb/>
私忌予入方丈諸僧方爲佛事未幾諸僧皆在船中蓋<lb/>
凢在山之人皆已登舟府官之屬亦然予家亦皆登舟<lb/>
隨倒起矴以下至垂山風適順乃令朱梢張帆順流而<lb/>
下韓軍望見吾家船去有呼住者予令勿應時船中有<lb/>
韓軍二卒亦令船住復勿聽二卒蓋世忠軍令守吾家<lb/>
<pb n="KR3l0063_WYG_004-18a"/>
者也稍行逺始語二卒待吾家至蘇湖以金帛遣汝囘<lb/>
否則無好到汝也二卒顧勢不可住乃俛首從之船過<lb/>
圌山風正順夜過江隂曉抵福山不知其幾里舟過福<lb/>
山時又正北風作抵常熟過平江望入平江城市並無<lb/>
一屋存者但見人家後林木而已菜園中間有屋亦止<lb/>
半間許河岸倒屍則無數出城河中更無水可飲以水<lb/>
皆浮尸至吳江止存屋三間其下横尸無數垂虹亭横<lb/>
橋皆已無止於亭下能取得少水堪飲自吳江南則浮<lb/>
<pb n="KR3l0063_WYG_004-18b"/>
尸益多有橋皆已㫁其處尸最多後問之云敵騎推人<lb/>
過皆死於水時燕子已來無屋可巢吾船用㠶乃銜泥<lb/>
作巢縁岸皆爲竈圏云金人縁岸故也所殺牛頻頻有<lb/>
之其骨與頭足並存但並無角金人取以去陳思恭所<lb/>
係敵船沈陷者尚有數隻於第四橋之南思恭周望軍<lb/>
統制官也待制嘗語望云樞密必欲守平江莫若移軍<lb/>
吳江據太湖天險吾軍以中軍振其前使諸將以小舟<lb/>
自太湖旁撃之可必勝望不主其議但令召諸將議之<lb/>
<pb n="KR3l0063_WYG_004-19a"/>
及諸軍畢集望命待制語方畧諸將不從蓋諸將皆魁<lb/>
賊喜亂志在爲賊而已思恭兵最少居下聞此謀躍而<lb/>
前曰待制之言甚善思恭願爲先鋒自餘不從竟已及<lb/>
敵過吳江思恭不稟望自以兵出太湖横擊其尾乃中<lb/>
原係累之民聞兵至皆爲内應縱火焚舟幾擄四太子<lb/>
者思恭雖勝望怒其不白然竟不遷官所沈敵舟凢半<lb/>
年許尚在河中吾家船至平望方欲首西以行東風又<lb/>
發一帆至吳興時望軍已至吳興矣凢曲折得風自垂<lb/>
<pb n="KR3l0063_WYG_004-19b"/>
山至吳興真天以相吾家也老㓜皆安然而歸始見弟<lb/>
妹已抵吳興旬日待制乃遣使臣以書爲信寄謝世忠<lb/>
董旻輩因送二卒徃仍取行李誥勅之寄軍中者旣取<lb/>
以歸聞世忠舟師敗於金人始敵在鎮江不可出故卽<lb/>
陸徃建康聚吾宋士大夫令籌所以破世忠皆云海船<lb/>
如遇風不可當船大而止且使風可四面卒難制如風<lb/>
使舟耳卒難搖動敵然之選舟載兵舟擄七八乘天曉<lb/>
風未動急搖近世忠以火箭射之船人救火不暇又無<lb/>
<pb n="KR3l0063_WYG_004-20a"/>
風船不可動遂大敗陷前軍十數舟自餘得遁蓋世忠<lb/>
初知金人徃建康亦泝江以舟師與對壘時議者固已<lb/>
非之曰兵法勿迎於水内半濟而撃之利今乃迎之於<lb/>
水内安有利也初予在焦山見世忠陳兵江中而鎮江<lb/>
江口山上有兀立不動下視吾軍者世忠船特大早晩<lb/>
諸將來稟議絡繹不絶皆用小舟明知大者爲世忠自<lb/>
餘匝軍船歴歴可數吾嘗自念吾軍中事金人莫不目<lb/>
見耳聞而金人賊中事吾軍畧不知之亦可慮矣終抵<lb/>
<pb n="KR3l0063_WYG_004-20b"/>
於敗何智術之疎耶於是金人安然渡江北歸世忠進<lb/>
官加恩尤自若也不數月待制守錢塘世忠入覲時車<lb/>
駕駐㑹稽所待世忠良厚乃大喜却恨前此失於一見<lb/>
且怨董旻爲之障旻來謁有慚色聞世忠將入錢塘界<lb/>
謂旻曰胡待制今却相見如何旻無語但愧汗而已世<lb/>
忠所攜杭妓吕小小卽以附志初小小有罪繫於獄其<lb/>
家欲脫之世忠偶赴待制飯因勸酒啓曰某有少事告<lb/>
訴待制若從所請當飲巨觥待制請言之卽以此妓爲<lb/>
<pb n="KR3l0063_WYG_004-21a"/>
懇待制爲破械世忠欣躍連飲數觥㑹散攜妓以歸妓<lb/>
後易姓茅<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0063_WYG_004-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉照新志卷四<lb/>
</p>
<p>
</p>
  </div>
</body>
</text>
</TEI>
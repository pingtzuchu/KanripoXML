<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>玉照新志卷五</head> <lb/>
    <p>
<pb n="KR3l0063_WYG_005-1a"/>
欽定四庫全書<lb/>
　玉照新志卷五<lb/>
　　　　　　　　　　　　宋　王明清　撰<lb/>
明清嘗於畢少董處覩种明逸手書所作詩一首殆五<lb/>
十年猶能全記今録於此樓臺縹緲路歧傍共說祈真<lb/>
白玉堂株𣗳風髙低絳節靈臺香冷醮虚皇名傳六合<lb/>
何昭晰事隔三清限渺茫欲識當年漢家意竹宫梧殿<lb/>
更凄涼<lb/>
<pb n="KR3l0063_WYG_005-1b"/>
世傳太公家敎其言極淺陋鄙俚然見之唐李習之文<lb/>
集至以文中子爲一律觀其中猶引周漢以來事當是<lb/>
唐村落間老校書爲之文中子想亦是唐所録其言未<lb/>
免疎畧經本朝阮逸爲之潤色所以辭達於理如市井<lb/>
間所印百家姓明清嘗詳考之似是兩浙錢氏有國時<lb/>
小民所著何則其首云趙錢孫李蓋錢氏奉正朔趙氏<lb/>
乃本朝國姓所以錢次之孫乃忠懿之正妃又其次則<lb/>
江南李氏次句云周吳鄭王皆武肅而下后妃無可疑<lb/>
<pb n="KR3l0063_WYG_005-2a"/>
者<lb/>
明清家舊有常子允元祐中在館閣同舍諸公手狀如<lb/>
黄秦晁張諸名人皆在焉後爲龔頥正易去比觀洪景<lb/>
盧容齋三筆乃云見於王順伯所以爲髙子允者常名<lb/>
立汝隂人與家中有鄉曲之舊夷父秩之子熈寧初父<lb/>
子俱以處士起家子允爲崇文館校書卽元祐中再入<lb/>
館後坐黨籍謫永州監稅以卒石刻碑中可考此卷乃<lb/>
子允與大父者而景盧指爲高君不知髙子允又何人<lb/>
<pb n="KR3l0063_WYG_005-2b"/>
耶<lb/>
杜子美作飲中八仙歌敘酒中之樂甚至由是觀之子<lb/>
美亦好飲者不然又焉得醉中詆嚴武幾至殺身耶<lb/>
宣和中外祖曾空青公守山陽有堂胥之子韓璡者以<lb/>
御筆來爲轉運司勾當公事年未冠而率畧之甚一日<lb/>
語外祖云先丈嘗爲何處差遣外祖云曾在中書復詢<lb/>
云何年耶答云建中靖國之初自右府而過璡大笑云<lb/>
豈有察院而過中書省乎蓋謂其儕𩔖而然外祖卽應<lb/>
<pb n="KR3l0063_WYG_005-3a"/>
之云先公自知樞密院拜右僕射璡黙然闔席爲閧堂<lb/>
絶倒<lb/>
雷轟薦福碑事見楚僧惠洪冷齋夜話去嵗婁彦發機<lb/>
自饒州通判歸詢之云薦福寺雖號番陽巨刹元無此<lb/>
碑乃惠洪僞爲是說然東坡已有詩曰有客打碑來薦<lb/>
福之句按惠洪初名徳洪政和元年張天覺罷相坐關<lb/>
節竄海外又數年囘僧始易名惠洪字覺範考此書距<lb/>
坡下世已逾一紀洪與坡蓋未嘗先接恐是已有妄及<lb/>
<pb n="KR3l0063_WYG_005-3b"/>
之者則非洪之鑿空矣洪本筠州髙安人嘗爲縣小吏<lb/>
黄山谷喜其聰慧敎令讀書爲浮屠氏其後海内推爲<lb/>
名僧韓駒作寂音尊者塔銘即其人也<lb/>
韓子蒼駒本蜀人父爲峽州夷陵令老矣有一妾子蒼<lb/>
不能奉之父怒逐出内侍賈祥先坐罪竄是郡駒父事<lb/>
祥甚謹祥不能忘子蒼父逐之後走京師祥已收召大<lb/>
用事子蒼徃投之祥不知其得罪於其父也獻其所業<lb/>
偶裕陵忽問遷謫中有何人材祥卽出子蒼詩文以進<lb/>
<pb n="KR3l0063_WYG_005-4a"/>
首篇太乙真人之句上覽奇之卽批出賜進士及第除<lb/>
祕書省正字不數年遂掌外制<lb/>
紹聖中有王毅者文貞之孫以滑稽得名除知澤州不<lb/>
稱其意徃别時宰章子厚曰澤州油衣甚佳良久又曰<lb/>
出餳極妙毅曰啓相公待到後當終日坐地披着油衣<lb/>
食餳也子厚啓齒毅契之子倫也<lb/>
石才叔蒼舒雍人也與山谷遊從尤妙筆札家蓄圖書<lb/>
甚富文潞公帥長安從其借所藏禇遂良聖敎序墨蹟<lb/>
<pb n="KR3l0063_WYG_005-4b"/>
一觀潞公愛翫不已因令子弟臨一本休日宴僚屬出<lb/>
二本令坐客别之客盛稱公者爲真反以才叔所收爲<lb/>
僞才叔不出一語以辨笑啓潞公云今日方知蒼舒孤<lb/>
寒潞公大哂坐客赧然<lb/>
中興初政治宋齊愈退翁獄㫁案得之陸務觀云是年<lb/>
大駕自維揚倉猝南狩文書悉皆散失未必存於有司<lb/>
因録於左然紹興中趙鼎張浚爲左右相嘗共啓髙宗<lb/>
云靖康之末金人議立僞主意在張邦昌而退翁適在<lb/>
<pb n="KR3l0063_WYG_005-5a"/>
衆中發於憤躁掌上密書以示所厚云金人設意如是<lb/>
坐有姦人隨聲唱之故及於禍思陵惻然憐之詔追復<lb/>
元官録其子孫元牘云建炎元年七月二十八日尚書<lb/>
省札子臣僚上言新除諫議大夫宋齊愈昨三月初間<lb/>
同王時雍等在皇城司聚議乞立邦昌拜大金賜詔畢<lb/>
書立狀時雖時雍等恐懼不敢填冩張邦昌姓名而齊<lb/>
愈執筆奮然大書張邦昌三字乃自封其狀以示四坐<lb/>
無不驚駭齊愈自言自從二月在告不出欺誕若此聞<lb/>
<pb n="KR3l0063_WYG_005-5b"/>
左右時雍等實齊愈也今使居諫議大夫之任一時陛<lb/>
下未知其人邪佞而朝廷未有人論更乞聖裁七月八<lb/>
日同奉聖㫖宋齊愈罷諫議大夫令御史臺王賓置司<lb/>
根勘具案聞奏今據王賓勘到宋齊愈招金人邀請淵<lb/>
聖皇帝出城未囘知孫傳乗傳軍前遣吳幵等將文字<lb/>
稱廢淵聖共舉堪爲人主一人及知孫傳等乞不廢淵<lb/>
聖皇帝須管於異名中選舉姓名通申齊愈知孫傳等<lb/>
在皇城司集議遂到本司見衆官及桌子上文字不論<lb/>
<pb n="KR3l0063_WYG_005-6a"/>
資次管舉一人齊愈問王時雍舉誰時雍曰金人令吳<lb/>
幵來密諭㫖意在張邦昌今已寫下只空姓名又看得<lb/>
元來文字請舉軍前南官以此㕘驗王時雍言語卽是<lb/>
要舉張邦昌齊愈恐違時别生不測爲吳幵王時雍曾<lb/>
說吳幵密諭張邦昌亦欲蚤了圖出齊愈輒自舉筆於<lb/>
紙上書寫張邦昌姓名三字欲要於舉狀内填寫却將<lb/>
王時雍稱是又節次徧呈在座元集議官齊愈令人吏<lb/>
依紙上所寫張邦昌三字係時雍等别寫申狀係時雍<lb/>
<pb n="KR3l0063_WYG_005-6b"/>
等姓名分付呉幵莫儔將去其舉狀内别無齊愈姓名<lb/>
初蒙勘問時懼罪𨼆下不招再蒙取㑹到中書舍人李<lb/>
㑹狀二月下旬間忽有左司員外郎宋齊愈自外至見<lb/>
商議未定卽於本司㕔前取紙筆就桌子上取紙一片<lb/>
書寫張邦昌三字卽不是文字上書徧呈在座相顧失<lb/>
色皆莫敢應别無言語其所寫姓名文字係宋齊愈手<lb/>
自將去㑹卽時起去是時只記得吳舜從在坐司業董<lb/>
逌午間亦在坐未委見與不見其餘卿監郎官㑹以到<lb/>
<pb n="KR3l0063_WYG_005-7a"/>
局未久多不識之及根取元狀單子勘方招檢凖建炎<lb/>
元年五月一日赦書内一項昨金人迫脅張邦昌僣號<lb/>
實非本心已復歸舊班其應於供奉行事之人並與於<lb/>
免法寺稱宋齊愈係謀叛不道已上皆斬不分首從勅<lb/>
犯惡逆以上罪至斬依法用刑宋齊愈合處斬除名犯<lb/>
在五月一日大赦合從赦後虚妄杖一百罰銅十斤情<lb/>
重奏裁同奉聖㫖宋齊愈身爲士大夫當守節義國家<lb/>
艱難之際不能死節乃探金人之情親書僭逆之名姓<lb/>
<pb n="KR3l0063_WYG_005-7b"/>
謀立異姓以危社稷造端在前非受僞命臣僚之比可<lb/>
特不原赦依㫁㫁命尚書省出榜曉諭吳江王份文孺<lb/>
云唱之者楊愿也紹興中附麗秦檜爲簽書樞密院命<lb/>
矣近又得張拭斂夫記其父魏公後語益明其風指左<lb/>
證之寃今備書云建炎元年大人朝南京爲虞部員外<lb/>
郎時宋退翁齊愈爲諫議大夫舊相好也南京庶事草<lb/>
創就置三省於行宫李公綱秉政月餘矣一日夜漏下<lb/>
大人過退翁省中見退翁笑曰今日李僕射有三札李<lb/>
<pb n="KR3l0063_WYG_005-8a"/>
公素有名譽所建明乃爾一欲盡括天下之馬其二欲<lb/>
括東南之民財聴富室盡輸不限以數其三欲郡增置<lb/>
兵大郡二千人次千五百人子以爲何如大人曰胡可<lb/>
行也退翁曰然西北邊之馬今不可得今獨江淮以南<lb/>
耳其馬可用耶民財第其等限尚恐其擾況此可藝極<lb/>
耶至於兵假若郡增二千月費十萬緡以養今時州郡<lb/>
堪此邪素有額者且不能滿況外増耶某方論其不可矣復<lb/>
捧腹而笑出其札以示大人大人曰不可上退翁曰何也<lb/>
<pb n="KR3l0063_WYG_005-8b"/>
大人曰宰相不勝任論去諫官職也豈有身爲相未幾<lb/>
上三事而公盡力駁之彼且獨不怒者公欲論其不可<lb/>
相耳退翁不樂曰吾故爲其有餘名但欲論此三事旣<lb/>
而語頗戾大人卽退卧省中展轉曰人雖至交亦有不<lb/>
可言者翌日遇朝㕘郎省亦入見退翁上對少頃出過<lb/>
省門相遇望見其有得色前執手曰適奏昨札上甚喜<lb/>
大人搖首曰恐公受禍此始矣退翁尤慨然而去居四<lb/>
日而難作邦昌之挾賊以僭也在敵營議已定今載於<lb/>
<pb n="KR3l0063_WYG_005-9a"/>
諸録可考驗也退翁自㑹政所歸遇鄉人問之曰今日<lb/>
金所立者誰退翁書邦昌姓名於掌以示之而李丞相<lb/>
付獄觀望以爲退翁丞相竟匿其藁而執李㑹章論退<lb/>
翁死李公旋罷相後上亦聞其詳惻然仁憫復退翁官<lb/>
其子己夘夏拭侍旁聞之敢私志云見之長編靖康二<lb/>
年二月注李忠定號爲中興名相而私意害人亦復如<lb/>
是與夫禇河南之譖劉洎陸敬輿短竇㕘殆一律矣白<lb/>
圭之玷可勝嘆喟其後御史馬伸疏忠定之罪首以三<lb/>
<pb n="KR3l0063_WYG_005-9b"/>
事爲言<lb/>
洪芻駒父等獄案亦得之陸務觀云亦是其省部散失<lb/>
史冊所遺者建炎元年八月十四日尚書有送到侍御<lb/>
史黎確奏凖尚書省劄子五月十八日同奉聖㫖訪聞<lb/>
昨來京城圍門王府主第及宗室戚里之家以至庶民<lb/>
根括金銀官司周懿文王及之余大均胡思陳沖等因<lb/>
縁爲奸𨼆匿財物萬數浩瀚及聚斂歌樂無所不爲士<lb/>
大夫負國至此難以一例寛貸可差黎確馬伸就臺根<lb/>
<pb n="KR3l0063_WYG_005-10a"/>
勘具案奏聞施行洪芻罷諫議大夫張才卿罷刑部郎<lb/>
中胡思王及之余大均周懿文陳沖並先已放罷今勘<lb/>
到具撮明白刑名下項降受朝散郎前太僕少卿陳沖<lb/>
著徃親懿宅抄扎將王府果子喫用摘花歸家與内人<lb/>
同坐喫酒令内人唱曲子見牙簡𨼆匿公然受犒賞酒<lb/>
幷錢將出剩金銀待𨼆匿入已收掌未曾收討絹六百<lb/>
一十五尺除輕罪外凖條監主自盜若絞刑賍罪處死<lb/>
除名該大赦原免縁五月十八日奉聖㫖難以一例寛<lb/>
<pb n="KR3l0063_WYG_005-10b"/>
貸根勘聞奏前大理卿周懿文抄札景王府喫蜜煎等<lb/>
摩孩羅士兒孩兒等歸家受犒設酒錢及喫宫人酒果<lb/>
交勸計賍六疋六尺除罪外凖條行下合杖六十公罪<lb/>
賍外笞五十不曾計到摩孩羅賍如不滿百文便城内<lb/>
竊盜杖八十如滿百文杖一百賍罪定㫁後賍外杖九<lb/>
十罰銅九斤入官放罷在赦前合原朝議大夫前刑部<lb/>
郎中張才卿着起發懿親宅金銀喫内人酒果等與内<lb/>
人邊氏離三四步坐喫酒令内人張福喜唱曲子受犒<lb/>
<pb n="KR3l0063_WYG_005-11a"/>
設酒將抄扎扇兒摩孩兒等歸家受酒估賍計絹羅八<lb/>
疋七尺除輕罪外凖條與所部接坐合徒二年私罪官<lb/>
減外徒一年半罰銅三十斤入官放朝散大夫洪芻差<lb/>
抄扎見景王府祗候人曹三馬後囑託余大均放出將<lb/>
來本家同宿顧作祗候人凖條監守自犯姦合流三千<lb/>
里私罪議減外徒三年追一官罰銅二十斤除名勒<lb/>
停朝請郎前吏部員外郎王及之抄扎金銀見官屬將<lb/>
寧徳皇后親妹追提苦辱並不施行及喫受訢王府婕<lb/>
<pb n="KR3l0063_WYG_005-11b"/>
妤佐酒食不鈐束覺察人吏與鄭紳家女使嬌奴等私<lb/>
通及犒設酒根括金銀買抵包換入已計賍二十五疋<lb/>
除輕罪外凖條便以私物貿易官物計利以盜論合加<lb/>
徒流賍罪追六官除名勒停朝散大夫前司農卿胡思推<lb/>
釋張邦昌表内添入諂奉語言及抄扎棣華宅有祖宗<lb/>
實録借看及罷館伴不合借彼馬太僕寺差到馬㸃數<lb/>
不見是大王府公然乘騎不見實録十冊認是親事官<lb/>
去失除輕罪外係不應爲重合杖八十賍罪外杖六十<lb/>
<pb n="KR3l0063_WYG_005-12a"/>
先次據干照人說出逐人罪犯朝請郎前添差開封少<lb/>
尹余大均徃景王府喬黄妃位抄扎到金銀與内人喬<lb/>
念妃並坐飲酒唱曲子以賫首金銀爲由放喬奴乘馬<lb/>
歸家收藏作祗候人𨼆藏根括籠子一隻寄金銀庫内<lb/>
於内取出麝香二十臍餘被府尹納了除罪輕外總内<lb/>
不估到所盜麝香錢如滿十貫係監主自盜加役流遠<lb/>
追舉官除名勒停如滿三十五疋合絞刑賍罪除名朝<lb/>
奉郎主客員外郎李彛差徃王府抄扎與内人曹氏等<lb/>
<pb n="KR3l0063_WYG_005-12b"/>
飲酒及與内人喬念奴等飲酒並坐知余大均洪芻等<lb/>
待顧買曹氏等放令逐便請洪芻等筵㑹令曹氏女子<lb/>
唱曲子除輕罪外凖條李彛係不應出謁而謁合徒二<lb/>
年私罪追兩官勒停案後收坐該赦原五月十八日同<lb/>
奉聖㫖余大均陳沖洪芻情犯深重並當誅戮各特貸<lb/>
命除名勒停長流沙門島永不放還至登州交割張才<lb/>
卿責授文州别駕雷州安置李彛責授茂州别駕新州<lb/>
安置王及之責授隨州别駕恩州安置胡思責授沂州<lb/>
<pb n="KR3l0063_WYG_005-13a"/>
别駕連州安置並依㫁其後駒父渡海有詩云關山不<lb/>
隔還家夢風月猶隨過海身竟没於島上又由婦人焉<lb/>
死甚可哀言之醜也不欲宣之有子枿字仲本亦能詩<lb/>
爲徐師川壻嘗出知永州<lb/>
黄進者本舒州村人爲富室蒼頭奴隨其主翁爲父擇<lb/>
葬地於郊外山間與葬師偕行得一穴最勝師指示其<lb/>
主云葬此他日須出名將在旁黙識之是夕乃挈其父<lb/>
之遺骸瘞於其所其主初不知爲何人也已而逃去爲<lb/>
<pb n="KR3l0063_WYG_005-13b"/>
盜坐法黥流又數年天下亂進鳩集黨𩔖改涅其面爲<lb/>
兩旗自號旗兒軍冦攘淮甸間人頗識之朝廷遣兵捕<lb/>
之遂以衆降後累立功至防禦使<lb/>
自紹興講和以來金使經由官私牌額悉以紙覆之蓋<lb/>
常年之例隆興間金使徃天竺山燒香過太學門臨安<lb/>
尹命官吏持紙徃羃太學二字有直學程宏圖者襕幞<lb/>
立其下曰太學賢士之關國家儲才之地何歉於逺方<lb/>
堅執不令登梯吏以白尹尹以上聞阜陵加歎久之遂<lb/>
<pb n="KR3l0063_WYG_005-14a"/>
免至今循之宏圖後登第上記其姓名喜其有守擢大<lb/>
理司直遷丞而卒宏圖番陽人詞翰亦佳然使酒難近<lb/>
人多忌之<lb/>
乾道中趙渭磻老爲臨安尹時巨璫甘昇權震一時有<lb/>
别墅在西湖惠照寺西地連郡之社壇昇欲取以廣其<lb/>
圃磻老欣然領命有州學敎授者入議狀以謂戎祀國<lb/>
之大事豈可輕徇閽寺之欲易不屋之祭耶力争之卒<lb/>
不能奪而止忘其姓名或云石斗陸九淵未知孰是焉<lb/>
<pb n="KR3l0063_WYG_005-14b"/>
錢處和紹熈甲子嵗爲明州通判招魏南夫處賓館史<lb/>
直翁乃南夫同舍生偶罹横逆拘係適嵗當行科舉南<lb/>
夫爲請與處和憐之懇太守始得就試遂預首薦明年<lb/>
登進士第調餘姚尉復與南夫爲代其後二公皆登揆<lb/>
路處和雖止㕘預然常行宰相事異哉<lb/>
思陵紹興乙亥歲秦檜之殂更化之初竄告訐之徒張<lb/>
常先而下前後凢十四人此盛徳大業恥言人過仁厚<lb/>
之風合以付昭陵後來編纂聖政録適秉筆之臣有託<lb/>
<pb n="KR3l0063_WYG_005-15a"/>
其間羣從者畧而不書是致讀者爲之憤然近修實録<lb/>
乃用其徒子弟位長史局不但未必發明偉績且使秦<lb/>
氏奸惡殆將倂揜深用歎惋<lb/>
髙抑崇閱紹興中爲禮部侍郎忤秦檜以本官奉祀四<lb/>
明里中疾篤丐休致且爲書愬於秦覬復職名庶幾禄<lb/>
及後人蓋是時有制雖侍從未復元職格其賞延故述<lb/>
其家困苦之狀秦覽書憐之呼持書之僕來詢其生計<lb/>
如何而僕者強解事乃妄增其産業以白於秦秦怒云<lb/>
<pb n="KR3l0063_WYG_005-15b"/>
髙抑崇死猶誑人如此竟寢其請秦亡始追賁次對而<lb/>
獲䘏典<lb/>
隆興初有太學生張行簡者臨安人也嘗與同舍生遊<lb/>
西湖俱大醉委之而去卧於大石佛像之陰夜半月色<lb/>
如晝酒亦少醒有素衣婦至云妾家距此不遠可同歸<lb/>
少款否生領畧之至其舍屋宇帷帳甚爲雅潔亦有使<lb/>
令之屬逢迎悉如意㫖遂寓止焉由是留連數日燕飲<lb/>
甚歡情意旣洽遂至忘歸婦曰君懷家否徃返當自若<lb/>
<pb n="KR3l0063_WYG_005-16a"/>
也自是生造之益以膠固生曰吾家稍寛敞可以偕徃<lb/>
否婦曰但有所碍而不可入禁城再三詢之云君誠有<lb/>
意可訪尋鵓梧丁二枚貼於錢唐門卽無懼矣生問爲<lb/>
何物婦曰刑人之杖瘡膏藥靨也生經營得之抱關者<lb/>
因疑而問焉生云有所厭勝而然耳而婦果與俱造其<lb/>
廬無以異於常人然自此多疾日覺羸瘠忽有道人至<lb/>
其門見之云君之所遇草木之妖若不舍之必有性命<lb/>
之虞生惶懼詢之曰此魅不敢過江且亟徃浙東避之<lb/>
<pb n="KR3l0063_WYG_005-16b"/>
卽免生從其言挈囊登舟之際婦人者踉跳㦸手岸側<lb/>
而詈次至㑹稽偶有同齋生延佇以處自是日向安寧<lb/>
積是三嵗或有勉其還家者生於是整棹西歸方登石<lb/>
塘婦已先在喜氣可掬遂與同歸不數月生疾復作而<lb/>
死竟不知爲何怪也<lb/>
隆興三年趙汝愚廷試第一時外舅爲刑部侍郎臚傳<lb/>
旣歸明清啓云適曾稱賀否宗室魁天下今日創見可<lb/>
謂盛事禮宜爲慶外舅擊節云班行中無人舉此今無<lb/>
<pb n="KR3l0063_WYG_005-17a"/>
及矣太息久之<lb/>
紹興乙夘張安國爲右史明清與仲信兄鄭舉善郭世<lb/>
禎李大正李泳多館於安國家春日諸友同遊西湖至<lb/>
普安寺於窓户間得玉釵半股青蚨半文想是遊人歡<lb/>
洽所分授偶遺之者各賦詩以紀其事歸録似安國云<lb/>
我當爲諸公考校之明清云凄涼寳鈿初分際愁絶清<lb/>
光欲破時安國云仲言宜在第一俯仰今十年矣主賓<lb/>
之人俱爲泉下之塵明清獨存於世追懷如夢黯而記<lb/>
<pb n="KR3l0063_WYG_005-17b"/>
之<lb/>
左與言天台之名士也其孫裒其樂章求爲序其後云<lb/>
政宣之際文物鼎盛異才坌出天台左君與言委羽之<lb/>
詩裔飽經史而下筆有神名重一時學者之所敬仰䇿<lb/>
名之後籍甚宦途屢彰美效藹聞薦紳著書立言自托<lb/>
不朽平日行事蓋見之國子虞仲容所述誌碑詳矣吟<lb/>
咏詩句清新嫵麗而樂府之詞調髙韻勝好事者尤所<lb/>
争先快覩豪右左戚尊席一笑增氣忘倦承平之日錢<lb/>
<pb n="KR3l0063_WYG_005-18a"/>
塘幕府樂籍有名姝張足女名濃者色藝妙天下君頗<lb/>
顧之如無所事盈盈秋水淡淡春山與一段離愁堪畫<lb/>
處横風斜雨挹垂楊及帷雲剪水滴粉搓酥皆爲濃而<lb/>
作當時都人有曉風殘月栁三變滴粉搓酥左與言之<lb/>
對其風流人物可以想像俶擾之後濃委身於立勲大<lb/>
將家易姓章遂疏封大國紹與中因覔官行闕暇日訪<lb/>
西湖兩山間忽逢車輿甚盛中覩一麗人褰簾顧君而<lb/>
顰曰如今若把菱花照猶恐相逢是夢中視之乃濃也<lb/>
<pb n="KR3l0063_WYG_005-18b"/>
君醒然悟入卽拂衣東渡一意空門不復以名利關心<lb/>
老禪宿徳莫不降伏皈依此殆與夫僧史所載樓子和<lb/>
尚公案若合一契君之孫文本編次遺詞若干首名曰<lb/>
筠翁長短句欲以刻行余爲序筠翁君之自號與言其<lb/>
字字蓋析其名云<lb/>
紹興辛巳冬完顔亮自斃於揚州明年正月詔起外舅<lb/>
方務徳帥淮西明清實從行至建康與張安國㑹於郊<lb/>
外安國之妹夫李瞻伯山外姑之甥鄭端本徳初共途<lb/>
<pb n="KR3l0063_WYG_005-19a"/>
皆士子也是時得㫖令募童行徃揜戰没之骼於淮上<lb/>
外舅於蔣山天禧寺偕二十人以二月六日自采石共<lb/>
一大艦渡長江是夏孝宗卽位明清與伯山徳初俱以<lb/>
異姓𥙷官外舅安國皆正席禁路僧雛悉祝髮浮屠想<lb/>
是日日辰絶佳耳<lb/>
歐陽詩云蘇子美挽詞奏邸獄寃誰與辨髙橋客死世<lb/>
通悲以爲用事親切而世不知髙橋客死之義後來紹<lb/>
興中秦禧勢方鼎盛嘗託其客陸外之仲髙問於明清<lb/>
<pb n="KR3l0063_WYG_005-19b"/>
偶省記得見吳地記後漢梁鴻客食吳門死於髙橋而<lb/>
子美亦然因㠯告之禧甚賞激未幾㑹之殂禧亦逝矣<lb/>
紹興辛酉冬仲信兄客臨安嘗觀是嵗南郊儀狀於龍<lb/>
山茶肆忽一長鬚偉男子衣青布袍於稠人中歎息云<lb/>
吾元豐五年遊京師一見之後不曾再覩今日之盛殆<lb/>
與昔時無異焉仲信知其異人也亟下拜俛興已失之<lb/>
矣<lb/>
紹興癸丑嵗明清任簽書寧國軍節度判官時栝蒼蔣<lb/>
<pb n="KR3l0063_WYG_005-20a"/>
世修繼周以獨座前資來爲郡守宣城舊例毎支軍食<lb/>
則幕職兵官俱集倉中是嵗十二月散糧明清以私務<lb/>
入倉小緩逮至其門見諸君聯車而出悉有倉皇之狀<lb/>
詢之曰通判周世詢建議欲以去嵗舊粟支其半羣卒<lb/>
惡其陳腐横挺於庭出不遜語欲入白黄堂矣且衆兵<lb/>
隨其後明清亟止之云可復歸舊次一面令車前二卒<lb/>
長傳呼喻之云簽判適自府中來已得中丞㫖令盡支<lb/>
新米亟令專知吏徃白史君告以從便宜之故於是卒<lb/>
<pb n="KR3l0063_WYG_005-20b"/>
徒歡呼貼服無敢譁者不然亦幾殆焉蔣守由此遂相<lb/>
論薦然露章不欲及也<lb/>
汪彦章在京師嘗作小闋云新月涓涓夜寒江静山涵<lb/>
斗起來搔首梅影横忩瘦好箇霜天閒却傳盃手君知<lb/>
否亂鴉啼後歸興濃如酒紹興中彦章知徽州仍令席<lb/>
間聲之坐客有挾怨者亟納檜相指爲新製以譏㑹之<lb/>
㑹之怒諷言者遷之於永<lb/>
王綸字子霞其家嘗有神降自稱西華寳懿夫人年二<lb/>
<pb n="KR3l0063_WYG_005-21a"/>
十餘絶色也其形或見有二詩以遺子霞今録於左靈<lb/>
臺本清明花草相葳㽔宫深藏白日金堂吐華輝彈棊<lb/>
玉局寒鬭草珠露晞閬苑多美人形飛心不移醉眼慿<lb/>
春風惟有胡蝶知如何忽相失負我雲際期而今才髩<lb/>
脚迤邐秋婦絲紫情祕消息行雲住無時世間苦寂寥<lb/>
空此隨盛衰又云洞境春色長人間春未早西真不剪天<lb/>
外花東君自戮雲邊草玉女銲蕚香滿枝碧玉養根紅<lb/>
落稀玉樓臺二十里花盡桃梅李凌風人去鶴不還萬<lb/>
<pb n="KR3l0063_WYG_005-21b"/>
年依舊瑤池水闌干有曲通太無寳井霞牽金轆轤風<lb/>
囘紫繖繡衣卷流金影轉烟鸞孤可憐世事杳難盡至<lb/>
道雖無眉睫近埃塵㸃染空自悲此時不來來何時字<lb/>
畫尤佳今尚藏子霞所雖置在太白詩中誰復疑其非<lb/>
耶<lb/>
靖康丙子何文縝栗相敵騎初退時議欲率文武百僚<lb/>
拜乞乾重節上壽文縝命吏部郎中方允迪元若爲三<lb/>
表才上卽允所請後二表不復用文縝與允迪大稱嘆<lb/>
<pb n="KR3l0063_WYG_005-22a"/>
賞不已且云恨不果用然常誦佳句於百僚之上也今<lb/>
列於後第二表云立爲天子肇興黄帝之英姿請祝聖<lb/>
人允執唐虞之謙柄載陳悃愊兾動淵衷<hi>中謝</hi>恭惟皇<lb/>
帝陛下勇智生知聰明性稟東宫主器盛徳久孚於寰<lb/>
瀛内禪應圖大計果安於社稷勵精爲治側身修行儉<lb/>
奉己而厚事親寛御衆而亟承祖維震夙之令旦萃晉<lb/>
師之歡呼五百嵗爲春秋寧俯稽於南楚一千年而華<lb/>
實盍還取於西池何睿意之勿休當縟儀而固拒伏望<lb/>
<pb n="KR3l0063_WYG_005-22b"/>
昭一人之有慶納萬壽之無疆陋彼太宗南嚮辭而必<lb/>
再超乎孝武中岳呼而止三幸賜俞音或從公愿第三<lb/>
表云節紀千秋歸美洊形於剡牘享加三夏隆謙再却<lb/>
乎舉觴効罄輿情頻干震聴皇帝陛下兆於變化生而<lb/>
神靈學履武誕彌之辰應虹流長發之瑞盡仁皇之忠<lb/>
厚指發乾元於向辰自有仁祖之聰明數同天於過信<lb/>
正心誠意勤儉邦家地闢天開而除妖灾雷厲風行而<lb/>
成功治龍樓問寢欣西宫鳴蹕之還虎符發兵至北鄙<lb/>
<pb n="KR3l0063_WYG_005-23a"/>
控弦之逺式全丕搆允謂中興豈有首臨蘭殿之期而<lb/>
當力拒華封之祝伏望皇帝陛下制行不以已斂福用<lb/>
錫民登五咸三偉示茲之高宴桑田東海協稱壽之歡<lb/>
謠㒺達就日之懐克受後天之算<lb/>
　<lb/>
　<lb/>
　<lb/>
　<lb/>
<pb n="KR3l0063_WYG_005-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉照新志卷五<lb/>
</p>
<p>
</p>
  </div>
</body>
</text>
</TEI>
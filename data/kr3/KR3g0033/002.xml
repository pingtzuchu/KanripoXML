<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李虛中命書卷中</head> <lb/>
    <p>
<pb n="KR3g0033_WYG_002-1a"/>
欽定四庫全書<lb/>
　李虛中命書卷中<lb/>
通理物化　清氣陽為天杳杳而上衝乎陽濁氣隂為<lb/>
地㝠𡨕而下從其物<hi>太虚之先升寂何有至精感微而真一生焉真一運靈而元氣自化</hi>
<hi>自化元氣者乃無中之有有中之無廣不可量微不可察氤氲漸著混漠無倪萬象之端朕兆於此於是有清</hi>
<hi>通澄朗之氣化而為天濁滯煩昧之氣積而為地故清者自濁而澄髙者自下而上天髙而浮地厚而沈浮者</hi>
<hi>有彰動之象故為陽沈者有寂沒之理故為隂清者上騰髙而純陽故充滿濁者下沈密而純隂故㝠寂而萬</hi>
<hi>物從化之故衝於上者為陽而生萬物沈於下者為隂而成萬物然而實始於一者也</hi>清濁交分<lb/>
<pb n="KR3g0033_WYG_002-1b"/>
人物混成造化始於無相因而三生<hi>太樸之散乾坤之形分體一定乎尊</hi>
<hi>卑有隂陽之相摩有剛柔之相推變動以行其道經緯以成其事凡垂象於天者莫非文也有髙下之相傾廣</hi>
<hi>輪之相推動靜之所生形勢之所持凡其質於地者莫非禮也故萬物生於其間者亦且出機入機出㝠入𡨕</hi>
<hi>方生方死方死方生域於輪轉之地而機之動不能自已故草木黄落而菊始華倉庚鳴而鷹以化一根荄之</hi>
<hi>細不知誰與之扶持一昆蟲之微不知誰與之生死戢戢而動植非物與之雕刻也芸芸而歸根非物與之揫</hi>
<hi>歛也自消自息自智自力自形自色曾不知有造化之者是人物混然而立也則其光為日月其文為星辰其</hi>
<hi>澤為雨露其威為雷霆辰集于房月湛而明日遄而化此天之道也其髙為山嶽其大為江湖其文為草木其</hi>
<hi>富為百榖載萬物而不懾生萬物而無窮此地之徳也髙而為君父貴而為王侯大而為郡牧下而為庶民文</hi>
<pb n="KR3g0033_WYG_002-2a"/>
<hi>於仁義忠信富於財穀布帛成而祀天地靈而驅萬物此人之事也莫大乎天莫厚乎地莫靈于人是以因于</hi>
<hi>天體成于地儀範圍天地之化三才由一而生也</hi>天一地二蓋乾坤之體坤為<lb/>
土也乾為金金亦土也為水母<hi>天一地二奇耦之策也三奇為乾三耦為坤是</hi>
<hi>一而兩之之義也故隂陽自始者謂之太始隂陽自明者謂之太極則萬物之始於乾也亦由天地之所資以</hi>
<hi>始是以知乾為之太始萬物之所資生於坤也亦由天地之所資以生是以知坤為之太極故乾之卦所以在</hi>
<hi>西北坤之卦所以在西南以乾為太始以坤為太極可知矣是以太始之極一而兩之作乾坤之象金土同體</hi>
<hi>而異名有此見一數之終始也矣</hi>四正四隅何遐邇之為正艮為土也<lb/>
應乎坤㢲為風也風出木<hi>乾坤艮㢲四隅也而為天地之大紀坎離震兑四正也而</hi>
<pb n="KR3g0033_WYG_002-2b"/>
<hi>為乾坤之大綱曾不知廣輪之艮而有會通之情也然則萬物之始終莫盛乎艮故應乾坤之節制莫始于㢲</hi>
<hi>故為風然風非出於木而鼔舞於萬物為事由動之生息也故㢲繼於震</hi>坎離未判以清濁<lb/>
明水火震兑之前以左右用金木<hi>天一地六相合生水地二天七相合生火</hi>
<hi>言水則含知而内明言火則崇禮而外照内明足以應物外照足以知人知人者無所不知應物者無所不應</hi>
<hi>故清之為水得天一辰中是奇内而天一耦外而地六其為卦也曰坎故濁之為火得地二辰中是耦合而地</hi>
<hi>二奇外而天七其為卦也曰離夫二者本水火南北之分為乾坤男女之體亦由清濁判於自然也天三地八</hi>
<hi>相合而生木於東方木生風以動之故為卦曰震地四天九相合而生金於西方金生水以澤物而物悦之故</hi>
<hi>為卦曰兑然東木受西金之制而左言木右言金者是震男兌女尊卑之義也</hi>易八卦者以剛<lb/>
<pb n="KR3g0033_WYG_002-3a"/>
柔相半連四象者分逆順而生成<hi>易以八卦兼三才而兩立為天地廣輪之</hi>
<hi>體用故始三一而為乾二為坤生六六九九之變為四象五行之數然後聖人分隂分陽迭用柔剛以相易之</hi>
<hi>故天地位而成章也列萬彚而象之以别盛衰矣四象者大而為日月星辰廣而為金木水火八卦由四象而兩</hi>
<hi>制之則有隂中之陽陽中之隂寒暑運行而萬物化育也</hi>二儀分列各包四象之形<lb/>
乾坤音土遂作五行之用<hi>天地為二儀則上有日月星辰運於無為下有金木水火</hi>
<hi>濟於有用金生於土而聚於土者然乾坤本一而立二為清濁之别包括四象為五行以盡天地之數備萬物</hi>
<hi>之成終也</hi>一而兩之道法乎自然八卦九宫乘隂陽以數<hi>道生</hi>
<hi>一一雖立而道未離也一生二二名成而道斯逺矣是故道非數而數之所生一非二而一之所出隂陽之在</hi>
<pb n="KR3g0033_WYG_002-3b"/>
<hi>天地其妙有機而物之所始其顯有數而物之所生始終如一一有二而不可以相無然隂雖有佐於陽陽實</hi>
<hi>始之而無恃焉陽雖有賴於隂隂實由之而不與焉是陽常始而隂常成陽常唱而隂常和有自然之理故陽</hi>
<hi>奇隂耦迭用生成而天五地六二五而成十五十有五之策所以行變化而明鬼神也故乾坤之䇿萬有一千</hi>
<hi>五百二十當期之日當萬物之數四營成易十有八變成卦發剛柔而生爻以八八於四維則居中者盡乎九</hi>
<hi>也</hi>五行分隂陽為十干清而不下五支易剛柔為十支<lb/>
濁而不上<hi>天地之數各成於五然始立甲者本乎土之氣申乾坤皆土之義始於甲之丙丁次生戊</hi>
<hi>己庚辛壬癸如一之有二而為十干之氣主曰清則騰而生故不同下之五行也五支言道生一而支散為五</hi>
<hi>以成五行之數乃濁者下沈而生二五如十則分支列於乾坤之廣輪如甲之生乙丙之生丁之義故寅則運</hi>
<pb n="KR3g0033_WYG_002-4a"/>
<hi>於卯巳則運於午然而同類為隂陽而不同支干之生</hi>土逐四時之氣故有十二<lb/>
支十二支以夫婦為體十干以父子相乘<hi>四時乃四季也順四象之</hi>
<hi>用然四象為兩立成八支惟土者本天地各五而兩之則分四支列乎四維以終四象之變盖辰戌同體丑未</hi>
<hi>同形子陽亥隂寅陽卯隂之類如夫婦之同體甲生乙乙生丙類如父子相生本乎一而為五</hi>三才有<lb/>
隂陽之天地五行運物化之人倫<hi>分隂陽則為天地立父子則為人倫故干</hi>
<hi>陽也亦有乙丁己辛癸之為隂支隂也亦有子寅辰午申戌之為陽是知隂陽之相覆奇耦相匹故萬物化成</hi>
<hi>生者為父為母為子為孫配之為夫為婦以别人倫之要也</hi>故曰甲己真宫乙庚真<lb/>
商丙辛真羽丁壬真角戊癸真徵<hi>甲木二五之始名而為土六位相成於已</hi>
<pb n="KR3g0033_WYG_002-4b"/>
<hi>故曰真宫土生始成終故金次於土羽水之音角木之音徵火之音此十干皆天之清氣生數成於五至六而</hi>
<hi>為耦為隂陽之始作天地之真運然而真運在天必自地而得之矣何則天罡本乎辰也陽動而隂静得十二</hi>
<hi>常轉位自甲子為始至於辰則見戌是地之功也故甲之為土明矣是知真運在天自地而得之也</hi>寅午<lb/>
戌火體亥卯未木體申子辰水體巳酉丑金體斯非真體乃五行生<lb/>
旺庫之地土則從四事成之<hi>四象之體而終皆土故戊至辛而金之土也</hi>六<lb/>
十納音者配由十干十二支周而終之數也<hi>干支相乘歸天地始</hi>
<hi>終之數為六十也</hi>自生成而言之則水得一火得二木得三金<lb/>
得四土得五感物化而言之則火得一土得二木得三<lb/>
<pb n="KR3g0033_WYG_002-5a"/>
金得四水得五<hi>生成者天地生成之數物化則五行支干相成納音之數也</hi>法乎天<lb/>
地支干數乘<hi>此十干配天十二支配地而合成萬物動靜之機充合端委之數也</hi>支干配<lb/>
則甲巳子午九乙庚丑未八丙辛寅申七丁壬卯酉六<lb/>
戊癸辰戌五巳亥支數四<hi>自九之數損之又損也然於己亥者不由已而存乾之一</hi>
<hi>二坤之二三是道始一至三錯綜而生諸數以合乾坤覆載之功若夫前所謂支干之配則道生一一生二二</hi>
<hi>生三三之又三則九為陽生言數以甲巳為造化之首子午為隂陽之至取極之數而先稱九而後損之八七</hi>
<hi>五六四也</hi>子寅同途嵗上辰下未可俱言其支先甲後子納<lb/>
音金者數也始父母之氣而成音離天地則見名數<hi>子得</hi>
<pb n="KR3g0033_WYG_002-5b"/>
<hi>同壬寅得同甲嵗木辰水如寅為木二合若見子而得寅者亦是甲子之金不可獨言木也甲臨於子而金者</hi>
<hi>是支干化納音之數也干支五行始因天五地五之數變而納音九八七六五四之數相成上下而得却須坎</hi>
<hi>離五六之數也</hi>天五地五則為造化之先除其數則納音之用<lb/>
<hi>天地變通二五為十終成萬物始一終五皆陽合之為六則隂為六五數外即天地數所納五行之數也假令</hi>
<hi>水得五者是本音以土權碍也然後有音故丙子丁丑共得三十之數而六五皆土而得納音為水也火得一</hi>
<hi>者是火無音因水沃之然後有音故戊子己丑共得三十一數而除六五而有一數而納音得火也木得三者</hi>
<hi>蓋木有本音故壬子癸丑共得二十八數而有五之數是三數而納音得木也金得四者亦金是本音而甲子</hi>
<hi>乙丑共得三十四數而除六五之數外是四數乃金也土得二者盖土本無音火陶之然後有音故庚子辛丑</hi>
<pb n="KR3g0033_WYG_002-6a"/>
<hi>共得三十二數而除五六之數而納音為土也故經云先甲後子納音金者數也得此則彼可知也</hi>自乾<lb/>
而生順從坤而産逆隂陽機括於五行五行之體依八<lb/>
卦<hi>父生順母生逆假如甲巳干正月建丙寅丙丁火故木生順母已之干在木死為逆故甲為父已為母在</hi>
<hi>寅之家天一生水則由乾為屬金金水也故自乾生而順及納音即甲子乙丑金為首盖乾納甲子即是天五</hi>
<hi>地五於坤數中生逆其終數而生亦由先九而後至四數也隂陽者乾坤故金土一而兩之以備五行五行分</hi>
<hi>體用而為八卦</hi>火愛乾為會水利㢲而享嵗守坤鄉金蔵艮位<lb/>
<hi>乾純陽也處西北故至亥而顯明水性本下㢲出東南順下也故水已為利也坤則成物嵗以終之故至申萬</hi>
<hi>物介然守禮用艮終始萬物而仕於坤故金至寅終蔵於土下</hi>木落糞本水流趨末火<lb/>
<pb n="KR3g0033_WYG_002-6b"/>
顯諸用金蔽於光<hi>各任性鄉故守坤鄉水趨末則利㢲方火顯用則愛於乾金蔽於光則又</hi>
<hi>蔵於艮也</hi>水土金性本下木火性本巍<hi>水流就濕土積而載金重而沉故曰</hi>
<hi>本下巍者上也木性漸上而火性炎上</hi>沈者得形而上騰升者期卑而髙<lb/>
會<hi>水得土而木生是土克水而生木木之克土而上騰則水土之氣自木而上也火得水而上為既濟蓋推</hi>
<hi>五行之性沉者升者皆必以形為用也</hi>以坎為離精𤣥者能知易兑作震<lb/>
通鬼神而作㫖<hi>庚申辛酉木在巳申酉之中亦當作金或卯人遇三酉之類而可言金餘准此</hi>
<hi>推之則妙窮造化但以本納音為用所謂易兑作震通鬼神而作㫖此也假令丙午水得癸巳月丙寅日戊戌</hi>
<hi>時己午未為火之本方寅戌午之正體又上下俱火雖納音為水多變作炎上之火看或水多人全在巳午未</hi>
<pb n="KR3g0033_WYG_002-7a"/>
<hi>生而不犯本命支更干頭有氣亦宜作火看不可謂之休囚此所謂以坎為離精𤣥妙者為能知</hi>故以<lb/>
庚申乙卯為夫婦之本宗子癸亥壬丁馬丙蛇之寄位<lb/>
<hi>此論干祿也季主所謂先南北之陽以辨東西之隂隂祿陽而陽祿隂金自金而木自木故金木自然而得専</hi>
<hi>位水火土從造化故陽寄於隂而隂寄陽也</hi>勞而不息驛居病方<hi>五行支病處而為驛</hi>
<hi>驛所以休息也</hi>馬得縱横更觀乎干生而不運以氣建推之<hi>以申</hi>
<hi>子辰水位處驛為病也以寅為驛所謂馬必以氣建者而驛之為馬也且甲子人正月丙為馬然不在正月亦</hi>
<hi>自得地位建丙亦是馬故曰馬得縱横矣珞琭子云見不見之形無時不有正謂此也</hi>出五行之<lb/>
外者生死在乎我居清濁之内者存亡從數焉<hi>凡修徳養性煉</hi>
<pb n="KR3g0033_WYG_002-7b"/>
<hi>假守真靈臺内靜反復還元神遊六合之外必造五行之先則欲生欲死欲隱欲顯皆由乎我是謂神仙真人</hi>
<hi>矣豈由天地鬼神時數所拘哉此欲人之自修不可専滯乎命彼生死猶可任况修徳致祥轉禍為福夫人居</hi>
<hi>清濁之内皆由情性善惡死生而未能逃五行之數者何也蓋未嘗能煉陽純隂煉隂純陽雖存念至道亦不</hi>
<hi>能出於清濁之間徒自苦形而不逃存亡之數也</hi>元命勝負三元者干祿支命<lb/>
納音身各分衰旺之地<hi>三元各分生旺庫之地而為九命是主祿主三㑹也</hi>干主<lb/>
名祿貴權為衣食受用之基支主金珠積富為得失榮<lb/>
枯之本納音主材能器識為人倫親屬之宗<hi>干為天元祿故主貴</hi>
<hi>爵衣食之正本也支為地元財命至此比形立象始終之元故主貧富運動榮枯納音為人元身命故主賢愚</hi>
<pb n="KR3g0033_WYG_002-8a"/>
<hi>好醜形貌材能度量凡有生則彼我生尅愛憎故為人倫親脊也</hi>支干納音之氣順四<lb/>
柱以定休囚祿馬神煞之方分二儀以求勝負刼灾天<lb/>
嵗遇用處不能為凶祿馬奇轝逢破處未始為福<hi>三元五行</hi>
<hi>亦各分四季定休旺之氣干中所用神煞乃天之清氣攴中所用神煞乃地之濁氣凡言神煞各分天地二氣</hi>
<hi>勝負吉凶支煞自有諸例言刼災天嵗四煞雖凶若支干配合有用則為福祿之神禄馬奇轝雖干之清氣富</hi>
<hi>貴之神主福祿尊貴若支神配合為破敗者則反為貧賤凶害之煞</hi>四柱者胎月日時<hi>三元</hi>
<hi>為萬物之本四柱乃五行之輔佐亦猶乾坤之有四時土有四象人有四肢故珞琭子云根在苗先實從花後</hi>
<hi>者四柱有偏枯則隨所主而論之</hi>胎主父母祖宗者十分主事者二分<lb/>
<pb n="KR3g0033_WYG_002-8b"/>
<hi>萬物之根本固在我名之先有也故主祖宗者十分然而根在物之先而花實苗之後雖主事二分亦當以胎</hi>
<hi>為本氣</hi>月主時氣者十分主事者六分<hi>月為建元分四時之休旺故主三元</hi>
<hi>氣用所出十分是月與時為賓主以輔三元故主立氣立事十分是將來臨月分亦定灾福之六分</hi>日主<lb/>
未得氣者十分主事者八分時主用度進退向背力氣<lb/>
勝負皆十分吉與凶同<hi>日主月内四時向背之氣十分三元貴賤之氣及胎本共時八</hi>
<hi>分時主元吉凶及胎月日之氣皆十分故言吉凶變異勝負之力同等也</hi>九命論互相奔刑<lb/>
反順生煞以别源流<hi>三元四柱祿馬為九命須遞相往來取刑衝徳合逆順盛衰以定清</hi>
<hi>濁之理</hi>先看重輕盛衰尊卑逆順次分彼我𦂳慢情意相<lb/>
<pb n="KR3g0033_WYG_002-9a"/>
續干音親義四柱然不合衝類干頭配合之理<hi>先看三元支干本意以辨</hi>
<hi>四柱之力有形視形氣之厚薄凡化象之有性操用度之淺深勿論得地不得地辨尊卑之勝負也四柱相衝</hi>
<hi>然無配合納音取賓主保義情親以定勝負</hi>大抵年為本則日為主月為使<lb/>
則時為輔<hi>年為日之本日為命主如君之有臣父之有子夫之有婦國之有王是胎月生時為主本</hi>
<hi>之扶援欲得以序相承順也</hi>主本保合未有貧賤之人時日乖違豈<lb/>
有久榮之理<hi>主本保和相育為貴年尅日減力也日尅年雖主貴氣亦多迍剝况日時俱尅於年</hi>
<hi>乖離尤甚也</hi>三元入墓日時自旺雖運併絶逢鬼鬼亦不能<lb/>
取<hi>本入墓中却主相輔行在旺郷雖逢併絶更來加身命雖灾而未至死厄</hi>四柱集旺運逢<lb/>
<pb n="KR3g0033_WYG_002-9b"/>
於祿馬禄馬無用<hi>三元四柱俱到旺處或生時又使過若曽發祿於閑地雖逢祿馬而必灾</hi>過<lb/>
與不及游移顛倒氣數中庸應期而發<hi>五行喜剛柔得中三命忌盛衰</hi>
<hi>太過</hi>方信陽唱隂和湏分干正支邪隂靜陽從更忌祿衰<lb/>
鬼旺<hi>如乙酉得甲辰雖天地合却甲畏辛見乙畏酉金火畏死地逢子也又如戊逢癸亥是干正支邪戊</hi>
<hi>午丙子支正干邪然水火隂陽相和則不如干合為正也又如丙辰見申為祿衰土逄壬為鬼丁人見乙卯癸</hi>
<hi>卯之類</hi>必死有生凶中反吉<hi>如庚子見丁卯死而得生旺甲子見戊寅凶中反吉</hi>
衰之理審量生尅輕重之名須識向背<hi>三元旺地畏忌衰處好生湏臨</hi>
<hi>時審其輕重如壬申癸酉本重壬寅癸卯本輕却取輕重扶持為用始分向背之力氣</hi>輕得地而<lb/>
<pb n="KR3g0033_WYG_002-10a"/>
可敵重衰重無地而制之輕敗<hi>如土制水則丙辰丁巳之土能制丙子癸亥之</hi>
<hi>水也壬申癸酉之金雖重却遇戊子己丑丙寅丁卯之火雖金重亦受制於火蓋火向旺金絶方也</hi>各衰<lb/>
各旺輕重自然<hi>如辛卯見癸酉戊午見丙子乃旺處相敵支氣不比却有相敵為變化𤼵揚也</hi>
<hi>甲寅水見庚午辛未土力氣各衰水土和柔則有化育之道矣餘准此</hi>守凶煞者在其尊<lb/>
者制其卑生尅交加應得先者令其後<hi>吉神凶煞四柱先後干神可制</hi>
<hi>支煞更分生尅之理</hi>五行相敵二凶一吉<hi>五行相敵輕重相等遇鬼二則為凶一重為鬼</hi>
<hi>猶凶中反吉</hi>復以輕重之理方得貴賤之原<hi>湏以六十納音支干輕重取衰</hi>
<hi>旺制度方可定貴賤也</hi>至如體輕用重不免漂沉本重末輕廣謀<lb/>
<pb n="KR3g0033_WYG_002-10b"/>
自勝主客從容優游享福<hi>如庚午辛未土本輕也見壬戌癸亥丙子之水是本輕用</hi>
<hi>重反散流也辛未年壬辰月甲申日甲戌時此正應體輕用重之格如庚子辛丑土見癸巳乙卯是本重廣謀</hi>
<hi>自負之人也五行主客輕重等以制用有法水土和柔金火平適則康寧</hi>水得水多則沉潛<lb/>
伏溺小巧多權苗而不秀聲譽汪洋<hi>然而富貴則無變通而勢不崢嶸矣</hi>
水得火多則崇禮貪饕自恃深慮多憂猛斷後悔<hi>水遇火多</hi>
<hi>其性如此不妨名利也</hi>水得木多則流而不止執志反柔臨事汗<lb/>
漫奢儉失中<hi>水生木木尅土土散而無止故此情性也</hi>水得金多則本末常<lb/>
安多得資援好義不實智大多淫智勝義負則性靈强<lb/>
<pb n="KR3g0033_WYG_002-11a"/>
水得土多則沉靜執塞内利外鈍忍妬多恨信義無决<lb/>
<hi>此論五行之性不取神煞論也</hi>火得火多則崇禮義洎明外昏内自華<lb/>
而儉既旺即已不可速達<hi>火星暴而無制福至則禍來速</hi>火得木多則<lb/>
自恃威福聦明志懦動思依輔靜則志明好辯是非<hi>仁與</hi>
<hi>禮不足雖和而多忘</hi>火得金多則志不自勝好辯而剛禮義失中<lb/>
直而招謗<hi>火金兩强故多克辯</hi>火得土多則立用沉密利害敢為<lb/>
言清行濁執不通變<hi>火絶得土土蔽火光故所適不變利</hi>火得水多則為<lb/>
徳不均巧而忘禮多易多難摭取艱險計深反害<hi>水火未濟</hi>
<pb n="KR3g0033_WYG_002-11b"/>
<hi>多智多傷</hi>木得木多則柔懦泛交曲直自循多學不實聦明<lb/>
華潔<hi>木主仁柔色以表形</hi>木得金多則尅制憔悴剛而無斷靜思<lb/>
悔動譽義不常<hi>義勝於仁反吝於心</hi>木得土多則取舍自信華而<lb/>
不奢體柔伏剛言必鑑人智不自勝<hi>仁輕信過無禮節也</hi>木得水<lb/>
多則漂流不定言行相違處吉不寧趨時委曲<hi>木華水智故多</hi>
<hi>順取</hi>木得火多則馳騁聦明好學不切禮繁義亂明他害<lb/>
已善惡决發<hi>火得木而熾木無以自容</hi>金得金多則剛直尚勇見義<lb/>
必為過不自知忘仁好義思禮好勝<hi>金重欲火故思禮</hi>金得木<lb/>
<pb n="KR3g0033_WYG_002-12a"/>
多則辯分曲直利害兼資置徳懐忿朋友失義<hi>仁義相伐必有</hi>
<hi>所失</hi>金得火多則口才辯利好禮忘義動止寛和中心鄙<lb/>
吝<hi>火勝於金有義禮也</hi>金得水多則計慮不深為人無恩臨事齷<lb/>
齪或是或非<hi>水重金蔵多計無剛</hi>金得土多則失中有成口儉心<lb/>
慈作為暗昧多處嫌疑<hi>金蔽土中則求之者成</hi>土得土多則重厚<lb/>
蔵密守信容物或招毁謗恩害敢為<hi>土雖守信深厚難知</hi>土得金<lb/>
多則信而好義剛而多躁不能持重庶事無容<hi>金土爭麗兩不</hi>
<hi>自持</hi>土得木多則形勞志大雜好狂徒用柔爽信曲直黨<lb/>
<pb n="KR3g0033_WYG_002-12b"/>
情<hi>木尅土則信虧</hi>土得火多則施義忘親外明少斷奢儉失中<lb/>
好禮口恵<hi>土得火助信有所毁</hi>土得水多則貪功好進汎順伏機<lb/>
志善若昏愛惡無義<hi>土雖尅水水多則土失信</hi>誠能以此更分輕重<lb/>
明作為之性情消息盈虛依於禍福然後為能言以前<lb/>
五行多寡論性情而復推禍福正氣無刑<hi>如庚祿在申氣當用甲如</hi>
<hi>諸位中不見庚之刑甲或他位見甲即為無庚是也</hi>名背之半<hi>不見正祿如得已而無乙亦是所謂</hi>
<hi>得一分三之説雖背正祿必為福</hi>馬無害祿無鬼食無亡支合無元干<lb/>
祿無厄<hi>如甲子得丙寅為馬見壬午及水在丙寅六合破刑之上如不見正氣却見他干在祿位其祿</hi>
<pb n="KR3g0033_WYG_002-13a"/>
<hi>干亦要無鬼也倒食順食皆要無空亡亡神也支神名合要無元辰十干合處要無六厄</hi>旺無䘮衰<lb/>
無弔妻無刃財無飛孟無孤季無寡生無刼死無敗<hi>如癸</hi>
<hi>丑木命不要卯此則旺無䘮如壬午木命不要辰此則衰無弔陽制隂為妻不可在羊刃上故妻欲無刃命後</hi>
<hi>四辰曰飛㢘我尅者為財不可犯之四孟之人不得見孤辰在命四季之人不得見孤宿在地長生處要不值</hi>
<hi>刼煞如乙巳丁酉乙丑見寅是也死處忌見八敗沐浴金神</hi>火無水水無土土無木<lb/>
木湏金金湏火<hi>火無水降亦能自潤水無土壅莫不成流土無木制曠野安然木湏金尅可以</hi>
<hi>成材金無火鍛不能成器</hi>體重湏鬼祿輕湏官刑雖全敗雖孤夫湏<lb/>
尠妻湏倍吉湏顯煞凶湏沉昧天盤湏會地帶湏連<hi>五行</hi>
<pb n="KR3g0033_WYG_002-13b"/>
<hi>本重湏鬼損裁禄輕湏官如甲人祿位雖辛亦貴四柱之刑各湏全見八敗之地不畏本氣在孤病夫湏尠者</hi>
<hi>已不可見甲衆也妻湏倍者甲見已在旺地也五行在吉神方湏顯然見其清氣凶位見五行湏得凶煞沉昧</hi>
<hi>斯能無害甲丙庚壬湏左右朝揖是天盤湏會也亥子丑寅卯須交連左右是地帶湏連也</hi>干全順<lb/>
則為清氣完和者為貴<hi>如甲乙丙丁戊為十干全湏嵗胎月日時順則為清如水在申</hi>
<hi>子辰中或在亥子丑中制用氣完乃為貴</hi>隂附陽帶嵗則富貴陽合隂背本<lb/>
則虚浮<hi>陽支互合隂干不來朝命及本向衰則無有用也</hi>應凶觀空而無空旺<lb/>
相得空而尤利<hi>應煞害刑在空亡無合動不為凶也旺相處明暗合或逢天月徳見空亡亦吉</hi>
至若空亡有用賴虛中而有應<hi>夫響之冇聲莫非中虚也至若鐘鼔之聲虚中</hi>
<pb n="KR3g0033_WYG_002-14a"/>
<hi>則擊而鳴逺若實之則不應是以大人之命要虚中徳必居空空自旺有用乃有大聲之應器也</hi>庫中<lb/>
鬼勿取生旺繼衰殃<hi>當生旺者更引旺處福與禍併庫中之鬼如甲見辛未金見己丑</hi>
木本離而化薪金趨坎而育水<hi>木見火多或木重運至離宫則化柴薪也雖金</hi>
<hi>生於水然子勝而母負也</hi>水有火火有金金有木木有土土有水<hi>如壬</hi>
<hi>中有丁丙中有辛庚中有乙甲中有己戊中有癸</hi>干備而祿備命成而財成身<lb/>
有地而官行貴賤自此而見矣<hi>干為天祿要正氣而有地備足貴扶之類支為命納</hi>
<hi>音為身身命順旺財在中也又能先論納音輕重而分干祿命財更身有命則貴可知也</hi>祿為君子<lb/>
之性命為定性身為用性時納音為居性<hi>言性則可至於命祿主貴</hi>
<pb n="KR3g0033_WYG_002-14b"/>
<hi>故為君子之性支為定局取其屬以見人之定性納音主財能器為甪性也有時則三元之氣備所以見人居</hi>
<hi>止動靜情性也</hi>貴氣無地賤生貴中本賤冇時貴生賤内<hi>本於日時</hi>
<hi>上旺相保和却得貴氣來時上衰敗始貴終賤四柱落在貧賤氣中而時運在旺方逢時之貴氣賤中反貴也</hi>
貴絶處觀殃因貴賤中亡賤臨貴鬼旺賤向貴中死<hi>貴備</hi>
<hi>之氣至絶處更帶鬼雖貴人死於終賤主本賤臨鬼旺而有鬼氣來承雖賤而後亦貴</hi>支干太和<lb/>
而塞夫婦失時而凶<hi>五行支干納音専位相和則蹇剥如甲子逢己巳在秋生又見甲午</hi>
<hi>衝命兩金尅己巳木也</hi>三元有地而貴四柱遞合而崇<hi>三元俱有用得地必</hi>
<hi>富貴清顯胎月日時交互相合而朝命即是崇貴相輔清顯之命也</hi>
<pb n="KR3g0033_WYG_002-15a"/>
真假邪正　變通拙而蔽於神執一明而瞽於衆辨明<lb/>
真假消息盈虛<hi>隂陽無形為道至妙湏在智識變通為比察觀真假消息盈虚則靈於神明</hi>
守位則正失方則邪<hi>如甲寅乙卯在亥卯未乃得正體若居己酉丑之方謂之失位他皆</hi>
<hi>倣此</hi>隂生陽死逆順相因甲氣申方乙絶酉位<hi>四時一陽生六隂死</hi>
<hi>然陽道行左隂道行右如甲乙皆木也甲陽生亥而順行至午則死乙隂在午而逆行至酉為絶</hi>子為<lb/>
天正嵗時始於一陽寅為地首陽備人興于甲<hi>建子之月一陽</hi>
<hi>生焉是為嵗首則一日建子子時當為一日之首建寅之月草木甲拆則陽氣備嵗時興建寅之時則人興寢</hi>
<hi>日事始非天道之始為地首矣</hi>天左中而左吉地右半而坤鄉<hi>太陽法天正月</hi>
<pb n="KR3g0033_WYG_002-15b"/>
<hi>自子左行至六月在未未小吉也以是子為天正也月建法地自正月建寅至六月在未未坤之境也而天地</hi>
<hi>異見而至同焉</hi>先天後地宫土其中人中貴神丑土已土正體<lb/>
大吉形體小吉<hi>言天自子行太陽至未如月建至寅然往而中會於未終於丑故宫土其中也</hi>
<hi>天地自寅子左右行至中而終於丑常中於地之道者未有人中之貴神丑為大吉未為小吉已同丑未之體</hi>
<hi>左右天地中會其方小吉所以立貴神用己丑為家也夫貴神者在天為紫微星在地為天乙貴神領諸干神</hi>
<hi>助地旋徳奉天行道以及乎人</hi>戌亥為天之成辰巳為地之往故貴神<lb/>
逢天則左遇地則右<hi>言亥為地之隂極戌為天之神極守萬物成功卑用之位是謂天之</hi>
<hi>成也已乃地之陽極辰為天隂之始是萬物榮枯往來進功又戌為魁成辰為罔幹故貴神逢天地真運進退</hi>
<pb n="KR3g0033_WYG_002-16a"/>
<hi>之所領諸神避之故逢天則左行遇地則右行也</hi>天乙不守魁罡庚辛隂陽合<lb/>
異<hi>天罡天魁是天地造化立事營始成終之位二辰主生殺之權行刑政之統天乙紫微以吉徳善輔行道</hi>
<hi>而不亂典彝行令而不殺戮惟以正道尊嚴天徳故分旦暮之位以别相儀隂陽之卜以當進退人能審是則</hi>
<hi>見五行盈虚之異用矣</hi>魁為大煞正月厭元亥為地將正期神合<lb/>
<hi>魁主肅殺揫歛之辰寅為和氣生育之首故正月生體以九月為厭元亥為登明正月將與合徳期合也</hi>徳<lb/>
將無厭清華總領之人徳合月承金殿鳯臺之貴<hi>亥人正月</hi>
<hi>生得亥而無戌又此月生人天徳在丁月徳在丙更與四柱徳合若人生有天月二徳朝命承之必歴顯位</hi>
金堅於土乾坤妙用無方<hi>金土一也主色麗而堅剛於土陽自隂生而尊於陽</hi>土<lb/>
<pb n="KR3g0033_WYG_002-16b"/>
重而金生金强而育水水流而嵗成木交而火熾<hi>清者自濁</hi>
<hi>而澄靜者乃動之機是土重則金生矣濕生土土生金故云金生水水實地中行非假金故云金土一也水既</hi>
<hi>生旺則木榮長矣木相摩而火熾</hi>火無我也夫薪歸土火遇土不能生<lb/>
鬼在旺方看五行之輕重<hi>火無相托物現形故謂之神青赤而為父子故火無木則</hi>
<hi>化灰塵也盈虚相代逆順相成未始有生未始有死綿綿無窮妙應無方用之不匱乃五行之隂陽</hi>測於<lb/>
無形不執乎相乃得真際<hi>五行支干相因而生納音五行周運無窮隂陽之道不見</hi>
<hi>聲形無以比擬執相之論直湏盡神攄披變通乃不亂用</hi>或有陽守隂多而利隂逢<lb/>
陽盛而殃<hi>一者衆之歸故陽多得隂而利隂卑而陽盛故一隂衆陽必多殃競</hi>日遇隔角<lb/>
<pb n="KR3g0033_WYG_002-17a"/>
孤有用陽就妻而成家婦若奔夫二位雖貴合六馬<hi>以年</hi>
<hi>為夫以日為婦如日在孤絶隔角却於年上有吉神之氣宜陽就隂為吉如甲辰得己酉是陽不往合其隂也</hi>
<hi>為婦奔夫禮所屈也若己丑合甲子是夫位有貴神財命進旺故從夫也</hi>先上清而得之下<lb/>
濁後下濁而升越上清<hi>先取上之輕清為用神之福次看濁氣居下上雖清而不秀則</hi>
<hi>取下濁有用之氣為福所升越為上矣</hi>甲子己丑是天地合輕重自分丁<lb/>
亥壬辰清潔會支干尤亨<hi>彼我往來皆在囚死故雖有貴者不能㧞萃猶不若己丑</hi>
<hi>見甲子是也丁亥地貴符壬辰禄清潔丁壬合氣為木生於亥而更辰與亥為秀徳合貴氣互换乃清潔也若</hi>
<hi>壬辰生而得丁亥未為盡善</hi>寅中有甲得隂土以為妻方知甲與巳<lb/>
<pb n="KR3g0033_WYG_002-17b"/>
合丑寅未會<hi>甲乙寅未相合甲寅同體丑未同已故寅見丑未為合</hi>子巳體壬丁<lb/>
之會卯申同乙庚之交丙午辛酉無干不為破刑癸始<lb/>
亥中辰戌得同乎戊此乃有無之相承異乎六合之配<lb/>
偶<hi>此言皆天地同道而分一二三生而隂陽數異而為支干故同體者支配干合矣</hi>同形則貴<lb/>
在巖廊六合或清居邦教<hi>辰亥子巳之數皆同形之合故貴而遇者必髙大六合専</hi>
<hi>位貴為清選</hi>連屬不言孤寡清絶<hi>一作/純粹</hi>可勝乖違<hi>如亥得寅戌寅見丑</hi>
<hi>未或支干朝會包裹貴人連屬本命雖犯孤寡亦吉如壬辰丁亥甲午己未雖主木乖違却有清純秀氣可以</hi>
<hi>為福</hi>大凡多取真形慎勿専持假體寅午戌氣禧於申更<lb/>
<pb n="KR3g0033_WYG_002-18a"/>
觀干頭之輕重合守安馬於戌全要無形土馬守於離<lb/>
陽晶應於子<hi>五行支干配用先推真者為用則五行之妙見也火體氣病散禧於申湏看干頭所</hi>
<hi>配生殺三支輕重以論乎吉凶三合季地乃華盖下之暗馬會之者亦當富貴大忌衝破之處土無正氣寄於</hi>
<hi>離火為精神而祿應於子也則土水為夫婦由水之於火正守子午之位</hi>三元失地雖貴而<lb/>
弗貴上下得真雖賤而未賤<hi>三元失地雖貴者必遭貶而不康寧如甲子得壬子</hi>
<hi>己丑甲寅乙卯癸亥戊辰乃天地之吉氣雖賤而不知卑矣</hi>蓋陽盛則禧陽隂極則<lb/>
殺隂是也<hi>隂陽各得専位而不為遇極雖身受死絶亦有富貴之理凡論隂陽勝負必分真假邪正</hi>
<hi>斯可矣</hi>
<pb n="KR3g0033_WYG_002-18b"/>
升降清濁　父子之行年同體子享父利夫婦之祿馬<lb/>
併傷妻殃夫病<hi>年父時子生我為父尅我為子二者氣用在行年上分吉凶各隨其用以分休</hi>
<hi>咎年祿日馬日祿年馬各有時害則夫婦併傷也</hi>五墓為嵗蔵之地時貴亦妨<lb/>
四孟是孤絶之方帶煞必尅<hi>四季為五行之墓萬物之所終也生時逢之雖會吉</hi>
<hi>而貴亦主妨害尊親也四孟上有孤辰氣絶若更見亡神刼煞嵗刑亦主妨害父母也</hi>子午乃隂<lb/>
陽之至卯酉為日月之門死敗全逢刑猶夀考<hi>四仲時生主無</hi>
<hi>妨敗若年死敗有生主有夀及父母</hi>有祿者干支生成動則周觀闕祿者<lb/>
財命身祿行游一理<hi>干祿破傷五行不秀湏推財命不可一揆推其官鬼至於行運亦不</hi>
<pb n="KR3g0033_WYG_002-19a"/>
<hi>論干頭祿馬矣</hi>祿位有無認於官鬼官鬼競馳災殃併亂<hi>身有地祿</hi>
<hi>氣無刑更要干中無官鬼有官鬼雖貴而多殃</hi>身土遇火生而漸利命水得金<lb/>
降而優長金多湏火或從革以成名木重得金揉曲直<lb/>
而任使水流不止息土以攘之火盛無依惟水以濟之<lb/>
<hi>生命喜於生旺祿干不嫌尅制金重無火而集旺於酉中亦可以成名木重湏金如無金而亥卯未亦為曲直</hi>
<hi>理斷之任使水流不止惟土以防之水流不進欲以土尅發仍冇水土之輕重如火之盛旺左右無木須得水</hi>
<hi>制方成既濟使不極也火輕則不然</hi>丙寅丁卯秋冬宜以保持戊午庚申<lb/>
彼我得之超異<hi>木不南奔火無西旺故火木至秋冬勢恐不久庚申石榴木夏旺故喜戊午盖</hi>
<pb n="KR3g0033_WYG_002-19b"/>
<hi>天官旺而石榴之木性得時戊午乃旺極之火氣喜於甲見天馬相資也</hi>時居日祿當得路<lb/>
於青雲五馬交加可致身於黄閣<hi>生月生日兩禄干在時如敏少宰己巳年</hi>
<hi>己巳月己己日庚午時是也注云甲日得寅時須有氣而能朝命主本三無氣亦可清貴但夀福不永耳年月</hi>
<hi>日時胎五馬不閑定為文儒之貴若年馬時馬華盖馬及二位天馬不閑亦是如王安中左丞乙卯年丁亥月</hi>
<hi>乙巳日丁亥時是也</hi>丁壬喜乎丙辛乙庚愛乎甲巳<hi>言彼有此辨一分氣是得</hi>
<hi>一分三之義乃氣相生也</hi>甲午愛官旺辛酉忌生旺<hi>强悍砂洑之金欲得官鬼有生</hi>
<hi>旺之氣亦可為貴旺不必為官也辛酉氣絶之木欲生旺以為榮然金中之木金木未成器為貴美亦可矣</hi>
物之未閧盛衰有漸<hi>物生有漸則堅實盖其進鋭者其退速是以五行之命貴在中庸之</hi>
<pb n="KR3g0033_WYG_002-20a"/>
<hi>氣</hi>以慶為吉慶弗吉知凶逺凶凶敗無<hi>作福作威返福為禍知命畏天</hi>
<hi>轉禍為福</hi>有根而無苗實貧而尚可甘飡本氣絶而花繁縱<lb/>
子成而味拙<hi>根基主本有氣雖食運不扶合亦可作六親優備平生自足之命三元四柱本無旺</hi>
<hi>氣得到福祿之運亦乍舉乍勝不可以大榮達也</hi>君子小人之用否泰各端支<lb/>
煞納音之情體何一揆<hi>攴干配祿馬貴神君子之事也納音財帛支煞小人之用也乃</hi>
<hi>分君子小人兩端推之</hi>寅申巳亥生成而有子有孫祿命身源衰<lb/>
旺而存終辨始<hi>四孟上見四柱之生旺更不必推乃有子有孫也又説湏是六合相合方論此</hi>
<hi>如見六害却無息也如癸亥年庚申月壬寅日乙巳時却無嗣先看三元輕重次看四柱盛衰既見主本髙低</hi>
<pb n="KR3g0033_WYG_002-20b"/>
<hi>乃論運中得失</hi>順往而亨逆者則否逆順之情從大小運而言<lb/>
之<hi>言三元分於四柱要互换生旺然後以九命看二運上要休旺相順為吉勝負相逆為否</hi>智仁禮<lb/>
信義水木火土金論十二數者支干極也<hi>水即言智木則近仁火則</hi>
<hi>主禮土則主信金則主義以支干相配五行各有十二位也</hi>智仁則清禮義則濁信<lb/>
從四時之氣<hi>水木和柔主文章清秀金火剛暴主威武濁勇土隨四時而有濁有清當隨所犯而</hi>
<hi>言之</hi>清無地而後濁濁有時而返清清得地而轉清濁會<lb/>
濁而愈濁<hi>水木失地雖貴必俗濁而為武人金火得四時之生旺氣反清貴而主文章繼世為天下</hi>
<hi>英賢秀士如木生亥卯未而有水生之性也金水有用可武耀於疆場為天下元帥</hi>旺相之義官<lb/>
<pb n="KR3g0033_WYG_002-21a"/>
鬼豈分清濁之源輕重可别<hi>戊午火旺盛見木水相乘則官在其間也如無水木</hi>
<hi>即湏見祿水木金火各先分所得納音之氣輕重然後論所得之地以辨輕重清濁</hi>應得墓者守<lb/>
成而無害臨生旺者自損抑則崇性<hi>凡得五行在墓其中見財富官貴者</hi>
<hi>發旺即已當功成身退守之乃榮本末皆旺而運氣更臨生旺是人富貴得時者宜自謙退</hi>祿馬氣<lb/>
聚刑備貴全清則清貴濁則濁榮<hi>祿馬在身命之刑位者若見貴人全聚徳</hi>
<hi>合生氣聚旺不論清濁皆主富貴</hi>偶者則升孤者則降<hi>支干祿會福祿集聚則升清為</hi>
<hi>上格如不得天元一氣若又支干孤絶正氣刑破却逢身會旺相有貴者當降為下品之格</hi>徳將相<lb/>
扶金印垂腰之貴遞相揖讓調鼎位極人臣<hi>天月徳臨月將事合</hi>
<pb n="KR3g0033_WYG_002-21b"/>
<hi>神乃主紫綬金章之貴支干六合清氣合四柱支干左右朝命柱者乃極品之貴人也</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0046_WYG_006-1a"/>
　欽定四庫全書<lb/>
御定小學集註卷六<lb/>
　　外篇<lb/>
　　　善行第六<hi>此篇紀漢以來賢者所行之善行以實立教眀倫敬身也凡八十一章</hi>
　呂榮公名希哲字原眀申國正獻公之長子正獻公居<lb/>
　家簡重寡黙不以事物經心而申國夫人性嚴有法雖<lb/>
　甚愛公然教公事事循蹈規矩<hi>正獻公名公著字晦叔相宋封申國公簡簡要</hi>
　<hi>重重厚寡省事黙慎言也事物謂外事外物經猶縈也蹈猶行也規矩喻禮度事事依循禮度而行下文所言</hi>
<pb n="KR3a0046_WYG_006-1b"/>
　<hi>是也</hi>甫十歲祁寒暑雨侍立終日不命之坐不敢坐也日<lb/>
　必冠帶以見長者平居雖甚熱在父母長者之側不得<lb/>
　去巾襪縳袴衣服唯謹<hi>縳音篆○甫始祁大縳繞也縳袴所以纒繞袴管者亦謂之偪</hi>
　<hi>首之巾足之襪脛之縳袴身之衣服皆不得去謹則又加整飭矣</hi>行歩出入無得入茶<lb/>
　肆酒肆市井里巷之語鄭衛之音未嘗一經於耳不正<lb/>
　之書非禮之色未嘗一接於目<hi>鄭衛二國名其音淫熊氏曰足不妄行耳不妄</hi>
　<hi>聽目不妄視</hi>正獻公通判潁州歐陽公適知州事焦先生千<lb/>
　之伯强客文忠公所嚴毅方正正獻公招延之使教諸<lb/>
<pb n="KR3a0046_WYG_006-2a"/>
子諸生小有過差先生端坐召與相對終日竟夕不與<lb/>
之語諸生恐懼畏服先生方畧降辭色<hi>歐陽公名修字永叔諡文忠焦</hi>
<hi>先生名千之字伯强時寓歐陽公家諸子諸生皆謂榮公及其弟也端正也降猶舒也解也</hi>時公方<lb/>
十餘歲内則正獻公與申國夫人教訓如此之嚴外則<lb/>
焦先生化導如此之篤故公徳器成就大異衆人公嘗<lb/>
言人生内無賢父兄外無嚴師友而能有成者少矣<hi>行成</hi>
<hi>曰徳才成曰器</hi>○呂榮公張夫人待制諱昷之之幼女也最鍾<lb/>
愛然居常至微細事教之必有法度如飲食之類飯羮<lb/>
<pb n="KR3a0046_WYG_006-2b"/>
許更益魚肉不更進也時張公已為待制河北都轉運<lb/>
使矣<hi>昷音温使去聲○夫人榮公之妻待制官名諱即名也生曰名死曰諱鍾聚更再益増也都轉運使</hi>
<hi>亦官名張公已貴顯矣而示女子以儉約如此非特教子者所當法亦守官者所當法也</hi>及夫人嫁<lb/>
吕氏夫人之母申國夫人姊也一日來視女見舍後有<lb/>
鍋釡之類大不樂謂申國夫人曰豈可使小兒輩私作<lb/>
飲食壞家法耶其嚴如此<hi>樂音雒○張待制吕正獻公皆魯叅政宗道之壻</hi>○<lb/>
唐陽城為國子司業引諸生告之曰凡學者所以學為<lb/>
忠與孝也諸生有久不省親者乎眀日謁城還養者二<lb/>
<pb n="KR3a0046_WYG_006-3a"/>
十輩有三年不歸侍者斥之<hi>養去聲○唐李氏王天下之號城字亢宗定州人謁</hi>
<hi>告也斥逐也</hi>○安定先生胡瑗字翼之患隋唐以來仕進尚<lb/>
文辭而遺經業苟趨禄利及為蘇湖二州教授嚴條約<lb/>
以身先之雖大暑必公服終日以見諸生嚴師弟子之<lb/>
禮解經至有要義<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>為諸生言其所以治已而後治<lb/>
乎人者學徒千數日月刮劘為文章皆傅經義必以理<lb/>
勝信其師說敦尚行實後為太學四方歸之庠舍不能<lb/>
容<hi>瑗音願先去聲<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>口狠切為去聲劘音磨傅音附行去聲○條教條約約束以身先之謂躬行以率之要</hi>
<pb n="KR3a0046_WYG_006-3b"/>
<hi>義即治人治己之道<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                        <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>切到之意治己而後治人眀體適用之學也刮劘刮垢劘光也兼文行而言傅依也</hi>
<hi>必以理勝不尚辭也信尊信也安定後為國子直講四方學者歸之故庠舍不能容</hi>其在湖學置<lb/>
經義齋治事齋經義齋者擇疏通有器局者居之治事<lb/>
齋者人各治一事又兼一事如治民治兵水利算數之<lb/>
類其在太學亦然<hi>疏通謂才識眀逹有器局謂器局正大</hi>其弟子散在四<lb/>
方隨其人賢愚皆循循雅飭其言談舉止遇之不問可<lb/>
知為先生弟子其學者相與稱先生不問可知為胡公<lb/>
也<hi>飭音赤○循循雅正謹飭之貌言動皆雅飭故遇之則知其為安定弟子學者皆尊師故稱先生則知其</hi>
<pb n="KR3a0046_WYG_006-4a"/>
<hi>為安定</hi>○眀道先生言於朝曰治天下以正風俗得賢才<lb/>
為本<hi>風者上所化俗者下所習賢有徳者才有能者二者固治天下之本然得賢才斯可以正風俗則得</hi>
<hi>賢才又正風俗之本也</hi>宜先禮命近侍賢儒及百執事悉心推訪<lb/>
有徳業充備足為師表者其次有篤志好學材良行修<lb/>
者延聘敦遣萃於京師朝夕相與講眀正學<hi>好行俱去聲○悉盡</hi>
<hi>也推訪推求詢訪也延聘謂迎之以禮敦遣謂送之以禮萃聚京大師衆也天子之都曰京師</hi>其道必<lb/>
本於人倫眀乎物理其教自小學灑掃應對以徃脩其<lb/>
孝弟忠信周旋禮樂其所以誘掖激勵漸磨成就之道<lb/>
<pb n="KR3a0046_WYG_006-4b"/>
皆有節序其要在於擇善脩身至於化成天下自鄉人<lb/>
而可至於聖人之道<hi>漸音尖○誘之掖之使有進激之勵之使無退漸之磨之使不苦其</hi>
<hi>難皆所以成就之正學不出乎人倫物理而已灑掃應對以至周旋禮樂小學之教也誘掖激勵漸磨成就之</hi>
<hi>成其始也擇善脩身以至化成天下大學之教也自鄉人而至於聖人之道成其終也</hi>其學行皆<lb/>
中於是者為成徳取材識眀逹可進於善者使日受其<lb/>
業擇其學眀徳尊者為太學之師次以分教天下之學<lb/>
<hi>行去聲中去聲○中於是謂合於小學大學之教也以成徳為師取才識之眀逹者受其教及學之既成上者</hi>
<hi>使教國學其次以分教州縣之學也此三節言擇師之法</hi>擇士入學縣升之州州賔<lb/>
<pb n="KR3a0046_WYG_006-5a"/>
興於太學太學聚而教之歲論其賢者能者於朝<hi>縣謂縣學</hi>
<hi>州謂州學王制曰論定然後官之</hi>凡選士之法皆以性行端潔居家孝<lb/>
悌有廉恥禮讓通眀學業曉逹治道者<hi>行去聲○選亦擇也此兩節言</hi>
<hi>擇士之法朱子曰眀道論學制最為有本讀之未嘗不慨然發嘆也</hi>○伊川先生看詳學<lb/>
制大槩以為學校禮義相先之地而月使之争殊非敎<lb/>
養之道請改試為課有所未至則學官召而教之更不<lb/>
考定髙下<hi>伊川嘗充崇政殿說書同孫覺等看詳國子監條制相先猶相尚月使之争謂月有試以</hi>
<hi>較其髙下是使之争競也</hi>制尊賢堂以延天下道徳之士鐫解額以<lb/>
<pb n="KR3a0046_WYG_006-5b"/>
去利誘省繁文以専委任勵行檢以厚風敎及置待賔<lb/>
吏師齋立觀光法如是者亦數十條<hi>鐫子全切解居隘切去上聲行去聲</hi>
<hi>○制置也延待也鐫謂刻定之解猶貢也額數也宋元豐中以利禄誘士國學解額増至五百人來者奔湊程</hi>
<hi>子蓋欲量留百人餘四百分於州郡使士人各安鄉土也省減也繁文吏牘之類師儒之官不責以小文所以</hi>
<hi>専委任也行檢為行誼名檢待賔齋所以待行能可賔敬者吏師齋則通於治道可為吏之師法者居之觀光</hi>
<hi>謂觀見國之盛徳光輝立觀光法蓋以處來學之士也</hi>○藍田呂氏鄉約曰凡同<lb/>
約者徳業相勸<hi>藍田縣名呂氏兄弟四人大中大防大約大臨鄉約與鄉人約誓也勸勉也本</hi>
<hi>註徳謂見善必行聞過必改能治其身能治其家能事父兄能教子弟能御童僕能事長上能睦親故能擇交</hi>
<pb n="KR3a0046_WYG_006-6a"/>
<hi>游能守廉介能廣施惠能受寄託能救患難能導人為善能規人過失能為人謀事能為衆集事能解鬬争能</hi>
<hi>決是非能興利除害能居官舉職業謂居家則事父兄教子弟待妻妾在外則事長上接朋友教後生御童僕</hi>
<hi>至於讀書治田營家濟物如禮樂射御書數之類皆可為之非此之類皆為無益</hi>過失相規<hi>規猶</hi>
<hi>戒也本註犯義之過六一曰酗博鬬訟二曰行止踰違三曰行不恭遜四曰言不忠信五曰造言誣毁六曰營</hi>
<hi>私太甚不修之過五一曰交非其人二曰逰戲怠惰三曰動止無儀四曰臨事不恪五曰用度不節</hi>禮俗<lb/>
相交<hi>本註謂婚姻喪葬祭祀之禮有徃還書問慶弔之節</hi>患難相䘏<hi>本註一曰水火二曰盗賊</hi>
<hi>三曰疾病四曰死喪五曰孤弱六曰誣枉七曰貧乏</hi>有善則書於籍有過若違約<lb/>
者亦書之三犯而行罰不悛者絶之<hi>悛音銓○若及也悛改也絶之使不</hi>
<pb n="KR3a0046_WYG_006-6b"/>
<hi>與約也</hi>○明道先生教人自致知至於知止誠意至於平<lb/>
天下灑掃應對至於窮理盡性循循有序<hi>格物致知所以求知所止</hi>
<hi>誠意正心脩身齊家治國平天下所以求得所止灑掃應對小學之教也窮理即致知至於知止之事盡性即</hi>
<hi>誠意至於平天下之事大學之教也循循有次序貌謂先習之於小學而後進之於大學而大學之教又自有</hi>
<hi>其序也</hi>病世之學者捨近而趨逺處下而闚髙所以輕自<lb/>
大而卒無得也<hi>闚音窺○趨奔也闚猶闞也卒終也此學者之大病程子敎人循循有序蓋病</hi>
<hi>乎此矣吳氏曰行逺自近升髙自下學之序也自大小學之序言灑掃應對近者下者也窮理盡性髙者逺者</hi>
<hi>也以大學之序言之格物致知誠意正心脩身非近而下者乎齊家治國平天下非髙而逺者乎</hi>
<pb n="KR3a0046_WYG_006-7a"/>
　　　　右實立教<lb/>
江革少失父獨與母居遭天下亂盗賊並起革負母逃<lb/>
難備經險阻常採拾以為養數遇賊或刧欲將去革輒<lb/>
涕泣哀求言有老母辭氣愿欵有足感動人者賊以是<lb/>
不忍殺之或乃指避兵之方遂得俱全於難<hi>少去聲難去聲下同</hi>
<hi>養去聲數音朔愿音願○漢江革字次翁臨淄人備經險阻謂徧歴道路之艱危採拾謂採取草木之可食者</hi>
<hi>數頻也刧欲將去謂欲脅革以去也愿款誠慤也俱全謂母子皆保全也</hi>轉客下邳貧窮裸<lb/>
跣行傭以供母便身之物莫不畢給<hi>裸魯果切跣蘇典切傭音庸○轉客</hi>
<pb n="KR3a0046_WYG_006-7b"/>
<hi>猶飄泊下邳今邳州裸露身跣露足行傭為雇工也便身之物謂母身所便安之物畢猶皆也給猶足也</hi>○<lb/>
薛包好學篤行父娶後妻而憎包分出之包日夜號泣<lb/>
不能去至被毆杖不得已廬於舍外旦入而灑掃父怒<lb/>
又逐之乃廬於里門晨昏不廢積歲餘父母慚而還之<lb/>
後服喪過哀<hi>好去聲行去聲號平聲毆音嘔○漢薛包字孟嘗汝南人不能猶不忍里門巷門也</hi>
<hi>不廢謂不廢定省之禮</hi>既而弟子求分財異居包不能止乃中分<lb/>
其財奴婢引其老者曰與我共事久若不能使也田廬<lb/>
取其荒頓者曰吾少時所理意所戀也器物取其朽敗<lb/>
<pb n="KR3a0046_WYG_006-8a"/>
者曰我素所服食身口所安也弟子數破其産輒復賑<lb/>
給<hi>少去聲戀龍眷切數音朔復去聲○既謂服喪已也弟子弟及其子也中分均分也共事同事也若汝也</hi>
<hi>指弟子荒謂田畝荒蕪頓謂廬舍傾頓服用也</hi>○王祥性孝蚤喪親繼母朱氏<lb/>
不慈數譖之由是失愛於父每使掃除牛下祥愈恭謹<lb/>
父母有疾衣不解帶湯藥必親嘗母嘗欲生魚時天寒<lb/>
冰凍祥解衣將剖冰求之冰忽自解䨇鯉躍出持之而<lb/>
歸母又思黄雀炙復有雀數十飛入其幕復以供母鄉<lb/>
里驚歎以為孝感所致有丹柰結實母命守之每風雨<lb/>
<pb n="KR3a0046_WYG_006-8b"/>
祥輒抱樹而泣其篤孝純至如此<hi>數音朔譖則禁切剖普厚切炙音柘幕音</hi>
<hi>莫○晉王祥字休徵琅琊人親母也譖毁也失愛於父不得父之愛也牛下牛糞剖破也炙炙肉驚歎驚異嗟</hi>
<hi>歎也孝感謂魚雀之至皆孝誠之感動也丹紅色柰果名</hi>○王裒字偉元父儀為魏<lb/>
安東將軍司馬昭司馬東關之敗昭問於衆曰近日之<lb/>
事誰任其咎儀對曰責在元帥昭怒曰司馬欲委罪於<lb/>
孤邪遂引出斬之<hi>裒蒲侯切○儀裒父名魏曹氏篡國之號上司馬覆姓下司馬官名言儀</hi>
<hi>為魏國安東將軍司馬昭之司馬也東關地名敗謂戰敗咎罪也元帥稱昭孤昭自稱也</hi>裒痛父非<lb/>
命於是隱居教授三徵七辟皆不就廬於墓側旦夕常<lb/>
<pb n="KR3a0046_WYG_006-9a"/>
至墓所拜跪攀柏悲號涕淚著樹樹為之枯讀詩至哀<lb/>
哀父母生我劬勞未嘗不三復流涕門人受業者並廢<lb/>
蓼莪之篇<hi>辟音璧號平聲著直略切復音福蓼音六○朝廷召曰徵郡國舉曰辟哀哀父母生我劬</hi>
<hi>勞蓼莪詩之辭三復謂再三反覆誦之廢蓼莪篇者恐其師哀感故舍之而不誦也</hi>家貧躬耕計<lb/>
口而田度身而蠶或有密助之者裒皆不聽及司馬氏<lb/>
篡魏裒終身未嘗西向而坐以示不臣于晉<hi>度音鐸篡初患切○</hi>
<hi>密猶私也聽猶從也逆而奪取之曰篡昭既死子炎篡魏自立為晉衣食不求豐裕而坐不面闕皆痛父非命</hi>
<hi>不忍故爾</hi>○晉西河人王延事親色養夏則扇枕席冬則以<lb/>
<pb n="KR3a0046_WYG_006-9b"/>
身温被隆冬盛寒體常無全衣而親極滋味<hi>養去聲扇平聲○西</hi>
<hi>河縣名延字延元色養以和恱之顔色而奉養也以用也全完也滋味猶言甘㫖</hi>○柳玭曰崔<lb/>
山南昆弟子孫之盛鄉族罕比山南曾祖王母長孫夫<lb/>
人年髙無齒祖母唐夫人事姑孝每旦櫛縰笄拜於階<lb/>
下即升堂乳其姑長孫夫人不粒食數年而康寧<hi>乳去聲○</hi>
<hi>山南名琯唐博陵人為山南西道節度使故稱山南昆兄也王大也曾祖王母即曽祖母也姓長孫不粒食而</hi>
<hi>康樂安寧繇飲乳也</hi>一日疾病長幼咸萃宣言無以報新婦恩願<lb/>
新婦有子有孫皆得如新婦孝敬則崔氏之門安得不<lb/>
<pb n="KR3a0046_WYG_006-10a"/>
昌大乎<hi>疾甚曰病萃聚也</hi>○南齊庾黔婁為孱陵令到縣未旬<lb/>
父易在家遘疾黔婁忽心驚舉身流汗即日棄官歸家<lb/>
家人悉驚其忽至<hi>孱鉏山切易音異遘音垢○南南朝齊蕭氏僭國之號黔婁字子真孱陵</hi>
<hi>縣名旬十日也易黔婁父名遘遇也熊氏曰父子一體而分父疾而子心驚汗出自然之理也</hi>時易疾<lb/>
始二日醫云欲知差劇但嘗糞甜苦易泄利黔婁輒取<lb/>
嘗之味轉甜滑心甚憂苦至夕每稽顙北辰求以身代<lb/>
<hi>差楚戒切劇音極稽音起顙蘇朗切○病愈曰差病甚曰劇醫蓋以糞甜則病甚糞苦則病愈矣稽顙叩頭也</hi>
<hi>北辰北極也</hi>○海虞令何子平母喪去官哀毁踰禮每哭踊<lb/>
<pb n="KR3a0046_WYG_006-10b"/>
頓絶方蘇屬大眀末東土饑荒繼以師旅八年不得營<lb/>
葬晝夜號哭常如袒括之日冬不衣絮夏不就清凉一<lb/>
日以米數合為粥不進鹽菜所居屋敗不蔽風日兄子<lb/>
伯興欲為葺理子平不肯曰我情事未申天地一罪人<lb/>
耳屋何宜覆<hi>屬音竹袒音但葺音緝覆敷救切○海虞縣名子平南朝㑹稽人哀毁踰禮痛傷過</hi>
<hi>於禮也頓絶遽然氣絶也蘇猶醒也屬猶㑹也大眀年號東土即㑹稽軍法二千五百人為師五百人為旅營</hi>
<hi>謀為也袒露臂括括髮人子初喪之禮也葺修補也情事未申謂親未葬也</hi>蔡興宗為㑹稽<lb/>
太守甚加矜賞為營塜壙<hi>㑹音檜為去聲○矜者憫其苦賞者嘉其孝</hi>○朱<lb/>
<pb n="KR3a0046_WYG_006-11a"/>
夀昌生七歲父守雍出其母劉氏嫁民間母子不相知<lb/>
者五十年夀昌行四方求之不已飲食罕御酒肉與人<lb/>
言輒流涕<hi>雍去聲下同○夀昌字康叔宋天長人父為雍州太守御用也</hi>熈寧初棄官<lb/>
入秦與家人訣<hi>句</hi>誓不見母不復還行次同州得焉劉<lb/>
氏時年七十餘矣雍守錢眀逸以事聞詔夀昌還就官<lb/>
由是天下皆知其孝<hi>熈寧年號秦即雍州之地訣别也次猶至也眀逸字子飛聞謂言之</hi>
<hi>於朝法棄官不得復就以尋母故優詔許之</hi>夀昌再為郡守至是以母故通<lb/>
判河中府迎其同母弟妹以歸居數歲母卒涕泣幾喪<lb/>
<pb n="KR3a0046_WYG_006-11b"/>
眀拊其弟妹益篤為買田宅居之其於宗族尤盡恩意<lb/>
嫁兄弟之孤女二人葬其不能葬者十餘喪蓋其天性<lb/>
如此<hi>幾平聲喪去聲拊音府為去聲○河中府今蒲州也近同州夀昌嘗為閬廣徳二郡守至是以便於</hi>
<hi>養母之故辭郡守而為河中通判拊安慰也推愛母之心而篤於同母弟妹推愛父之心而篤於宗族兄弟蓋</hi>
<hi>至孝出於天性而然</hi>○伊川先生家治喪不用浮屠在雒亦有一<lb/>
二人家化之<hi>雒音樂○浮屠佛氏也雒水名在河南</hi>○霍光出入禁闥二<lb/>
十餘年小心謹慎未嘗有過為人沉静詳審每出入下<lb/>
殿門進止有常處郎僕射竊識視之不失尺寸<hi>闥音逹下去聲</hi>
<pb n="KR3a0046_WYG_006-12a"/>
<hi>射音夜識音志○光字子孟漢平陽人為大將軍禁闥宫中小門也深沉安静不浮躁也精詳審密不麤率也</hi>
<hi>進止一進一止也郎僕射皆官名不失尺寸猶言一歩不差耳僕主也古者重射故有是官關中語轉射為夜</hi>
<hi>耳</hi>○汲黯漢景帝時為太子洗馬以嚴見憚武帝即位<lb/>
召為主爵都尉以數直諫不得久居位是時太后弟武<lb/>
安侯田蚡為丞相<hi>句</hi>中二千石拜謁<hi>句</hi>蚡弗為禮黯見<lb/>
蚡未嘗拜<hi>句</hi>揖之<hi>洗蘇典切數音朔蚡音忿○黯字長孺漢濮陽人太子洗馬官名以嚴見</hi>
<hi>憚以正直為景帝所敬憚也主爵都尉亦官名以猶因也中滿也中二千石謂九卿之官歲俸滿二千石也蚡</hi>
<hi>負貴而驕人黯獨不為之屈但揖之而已洗之言先也太子出則前導也</hi>上方招文學儒者<lb/>
<pb n="KR3a0046_WYG_006-12b"/>
上曰吾欲云云黯對曰陛下内多欲而外施仁義奈何<lb/>
欲效唐虞之治乎上怒變色而罷朝公卿皆為黯懼上<lb/>
退謂人曰甚矣汲黯之戅也<hi>治去聲為去聲戅音撞○上謂武帝云云猶言如此</hi>
<hi>如此蓋言效唐虞之治也心多欲如好征伐好神仙之類唐虞唐堯虞舜也戅愚也帝不罪黯而容之君人之</hi>
<hi>度偉也</hi>羣臣或數黯黯曰天子置公卿輔弼之臣寧令從<lb/>
諛承意陷主於不義乎且已在其位縱愛身奈辱朝廷<lb/>
何<hi>數上聲○數責也輔弼輔徳而弼違也從諛承意順從阿諛以奉承上意也已既也</hi>黯多病病<lb/>
且滿三月上常賜告者數終不瘉最後嚴助為請告上<lb/>
<pb n="KR3a0046_WYG_006-13a"/>
曰汲黯何如人也曰使黯任職居官亡以瘉人然至其<lb/>
輔少主守成雖自謂賁育弗能奪也上曰然古有社稷<lb/>
之臣至如汲黯近之矣<hi>數音朔瘉音愈下同為去聲亡無同少去聲賁音奔○漢法病</hi>
<hi>滿三月當免官告休假也瘉通作愈病痊也嚴助人姓名時為侍中瘉當作愈過也孟賁夏育皆古之有力者</hi>
<hi>言黯之正直若託之擁輔幼君以保守成業雖自謂有賁育之勇者亦不能奪其大節也然是其言也社稷臣</hi>
<hi>能安社稷者</hi>大將軍青侍中上踞厠視之丞相𢎞宴見上或<lb/>
時不冠至如見黯不冠不見也上嘗坐武帳黯前奏事<lb/>
上不冠望見黯避帷中使人可其奏其見敬禮如此<hi>見音</hi>
<pb n="KR3a0046_WYG_006-13b"/>
<hi>現○青衛青侍中侍於禁中也踞蹲坐也厠牀邊側𢎞公孫𢎞宴見宴閑時進見也嘗曽也武帳帳中置兵衛</hi>
<hi>者可猶是也從其奏則稱制曰可</hi>○初魏遼東公翟黒子有寵於太武<lb/>
奉使并州受布千疋事覺黑子謀於著作郎髙允曰主<lb/>
上問我當以實告為當諱之允曰公帷幄寵臣有罪首<lb/>
實庻或見原不可重為欺罔也中書侍郎崔鑒公孫質<lb/>
曰若首實罪不可測不如姑諱之黒子怨允曰君奈何<lb/>
誘人就死地入見帝不以實對帝怒殺之<hi>翟音狄使去聲并音兵為</hi>
<hi>去聲幄一角切首去聲下同重平聲○史氏記事而原其始則曰初此則莭取其事而失刪也魏元魏太武魏</hi>
<pb n="KR3a0046_WYG_006-14a"/>
<hi>帝覺發覺也允字伯恭諱隱諱也帷幄寵臣侍帷幄受寵眷之臣也宥罪曰原重再也言已受賄若更隐諱是</hi>
<hi>再造欺罔之罪也崔鑒公孫質皆中書侍郎測度姑且誘引也</hi>帝使允授太子經及崔<lb/>
浩以史事被收太子謂允曰入見至尊吾自導卿脫至<lb/>
尊有問但依吾語<hi>崔浩為司徒與允等修國書刻石以彰直筆太武怒其㬥揚國惡收浩誅</hi>
<hi>之将及於允故太子欲指導其生路脫儻若也</hi>太子見帝言髙允小心慎密且<lb/>
微賤制由崔浩請赦其死帝召允問曰國事皆浩所為<lb/>
乎對曰臣與浩共為之然浩所領事<hi>句</hi>多總裁而已至<lb/>
於著述臣多於浩帝怒曰允罪甚於浩何以得生太子<lb/>
<pb n="KR3a0046_WYG_006-14b"/>
懼曰天威嚴重允小臣迷亂失次耳臣曏問皆云浩所<lb/>
為帝問允信如東宫所言乎對曰臣罪當滅族不敢虛<lb/>
妄殿下以臣侍講日久哀臣欲丏其生耳實不問臣臣<lb/>
亦無此言不敢迷亂<hi>曏音向丏音蓋○微賤言其職之卑制著述也多猶皆也總裁謂總</hi>
<hi>其大綱而裁正之紀事曰著纂言曰述失次謂所對失其次序曏猶昔也東宫太子之宫殿下太子之稱丏乞</hi>
<hi>也</hi>帝顧謂太子曰直哉此人情所難而允能為之臨死<lb/>
不易辭信也為臣不欺君貞也宜特除其罪以旌之遂<lb/>
赦之<hi>直哉贊其直也旌之表其善也</hi>他日太子讓允曰吾欲為卿脫死<lb/>
<pb n="KR3a0046_WYG_006-15a"/>
而卿不從何也允曰臣與崔浩實同史事死生榮辱義<lb/>
無獨殊誠荷殿下再造之慈違心苟免非臣所願也太<lb/>
子動容稱嘆<hi>為去聲何去聲○讓責也殊異也言當與浩同之再造猶言再生動容變貌也</hi>允<lb/>
退謂人曰我不奉東宫指導者恐負翟黒子故也<hi>静修劉氏</hi>
<hi>曰髙允告黒子之言衷情之忠亮而作史者遽繼之以庻或見原則所謂首實者乃所以為徼倖之資又以不</hi>
<hi>奉東宫指導為恐負黒子則允所以為是者非以義理之當然苐以此爾此皆史臣不眀義理而於遣辭之際</hi>
<hi>輕為増損使允忠亮之心不白豈直筆可信之史乎</hi>○李君行先生名潛䖍州人<lb/>
入京至泗州留止其子弟請先徃君行問其故曰科塲<lb/>
<pb n="KR3a0046_WYG_006-15b"/>
近欲先至京師貫開封户籍取應君行不許曰汝䖍州<lb/>
人而貫開封户籍欲求事君而先欺君可乎寧遲緩數<lb/>
年不可行也<hi>䖍音乾○君行字潛名宋人也宋之京師在開封府貫猶係也冒籍以應舉欺君矣</hi>
○崔元暐母盧氏嘗誡元暐曰吾見姨兄屯田郎中辛<lb/>
元馭曰兒子從宦者有人來云貧乏不能存此是好消<lb/>
息若聞貲貨充足衣馬輕肥此惡消息吾嘗以為確論<lb/>
<hi>暐音偉馭音御貲音咨○元暐名曄唐博陵人仕至宰相姨兄姨之子長於我者也貧必亷故曰好消息富必</hi>
<hi>貪故曰惡消息</hi>比見親表中仕宦者將錢物上其父母父母但<lb/>
<pb n="KR3a0046_WYG_006-16a"/>
知喜恱竟不問此物從何而來必是禄俸餘資誠亦善<lb/>
事如其非理所得此與盗賊何别縱無大咎獨不内愧<lb/>
於心元暐遵奉教誡以清謹見稱<hi>别必列切○比近也親同姓表外姓非理</hi>
<hi>所得如竊官物剝民財皆是咎罪也言罪雖幸免心實有愧矣</hi>○劉器之待制初登科<lb/>
與二同年謁張觀參政三人同起身請教張曰某自守<lb/>
官以來常持四字勤謹和緩中間一後生應聲曰勤謹<lb/>
和既聞命矣緩之一字某所未聞張正色作氣曰何嘗<lb/>
教賢緩不及事且道世間甚事不因忙後錯了<hi>器之名安世宋</hi>
<pb n="KR3a0046_WYG_006-16b"/>
<hi>元城人待制參政皆官名勤以從政謹以持身和以待人緩以處事未聞猶未喻也賢稱後生也蓋緩非迂緩</hi>
<hi>不及事之謂乃從容不忙廹之謂耳</hi>○伊川先生曰安定之門人徃徃知<lb/>
稽古愛民矣則於為政也何有<hi>門人如劉彜錢藻孫覺范純仁錢公輔是也稽</hi>
<hi>古經義齋之事愛民治事齋之事何有言不難也</hi>○吕榮公自少官守處未嘗<lb/>
干人舉薦其子舜從守官㑹稽人或譏其不求知者舜<lb/>
從對曰勤於職事其他不敢不慎乃所以求知也<hi>少去聲㑹</hi>
<hi>音檜○官守以官為守也干求也舜從名疑問</hi>○漢陳孝婦年十六而嫁未有<lb/>
子其夫當行戍且行時屬孝婦曰我生死未可知幸有<lb/>
<pb n="KR3a0046_WYG_006-17a"/>
老母無他兄弟備養吾不還汝肯養吾母乎婦應曰諾<lb/>
<hi>戍音庻屬音竹養去聲下同○孝婦漢時陳州人守邊曰戍</hi>夫果死不還婦養姑不<lb/>
衰慈愛愈固紡績織絍以為家業終無嫁意<hi>慈愛愈固姑慈婦愛</hi>
<hi>愈深固也紡以車績以指織以機絍以箴</hi>居喪三年其父母哀其少無子而<lb/>
早寡也將取嫁之孝婦曰夫去時屬妾以供養老母妾<lb/>
既許諾之夫養人老母而不能卒許人以諾而不能信<lb/>
將何以立於世欲自殺其父母懼而不敢嫁也遂使養<lb/>
其姑二十八年姑八十餘以天年終盡賣其田宅財物<lb/>
<pb n="KR3a0046_WYG_006-17b"/>
以葬之終奉祭祀<hi>少去聲屬音竹夫音扶○卒終也夫死不嫁節也養姑而生事葬祭必盡</hi>
<hi>力孝也</hi>淮陽太守以聞使使者賜黄金四十斤<hi>句</hi>復之終<lb/>
身無所與號曰孝婦<hi>下使去聲復音福與去聲○淮陽即陳州復謂除其家之役與猶及</hi>
<hi>也</hi>○漢鮑宣妻桓氏字少君宣嘗就少君父學父竒其<lb/>
清苦故以女妻之裝送資賄甚盛宣不恱謂妻曰少君<lb/>
生富驕習美飾而吾實貧賤不敢當禮<hi>少去聲下同妻去聲賄音悔○</hi>
<hi>宣字子都渤海人清謂淡泊苦謂憂勤學以清苦而成行以清苦而立士能如此亦竒矣</hi>妻曰大人<lb/>
以先生脩徳守約故使賤妾侍執巾<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>既奉承君子唯<lb/>
<pb n="KR3a0046_WYG_006-18a"/>
命是從宣笑曰能如是是吾志也妻乃悉歸侍御服飾<lb/>
更著短布裳與宣共挽鹿車歸鄉里拜姑禮畢提甕出<lb/>
汲修行婦道鄉邦稱之<hi>更平聲著音酌挽音晚○大人稱其父也先生以年君子以徳</hi>
<hi>稱其夫也約即清苦之謂歸謂還於父家侍御婢妾也服飾資装也引車曰挽鹿車小車可容一鹿者</hi>○<lb/>
曹爽從弟文叔妻譙郡夏侯文寧之女名令女文叔蚤<lb/>
死服闋自以年少無子恐家必嫁已乃斷髮為信其後<lb/>
家果欲嫁之令女聞即復以刀截兩耳居止常依爽及<lb/>
爽被誅曹氏盡死令女叔父上書與曹氏絶婚彊迎令<lb/>
<pb n="KR3a0046_WYG_006-18b"/>
女歸<hi>從去聲譙音樵闋音缺少去聲斷音短復扶又切彊上聲○曹爽魏宗室從弟同祖之弟夏侯姓文</hi>
<hi>寧名闋終斷截誅殺也司馬懿殺爽夷其族</hi>時文寧為梁相憐其少執義又<lb/>
曹氏無遺類冀其意阻乃微使人風之令女嘆且泣曰<lb/>
吾亦惟之許之是也家以為信防之少懈令女於是竊<lb/>
入寢室以刀斷鼻蒙被而卧其母呼與語不應發被視<lb/>
之血流滿牀席舉家驚惶徃視之莫不酸鼻<hi>相一作州少去聲風</hi>
<hi>去聲懈音戒斷音短○無遺類盡死也冀其意阻幸其阻守義之意而改適也風謂以言動之惟思也竊私也</hi>
或謂之曰人生世間如輕塵棲弱草耳何辛苦乃爾且<lb/>
<pb n="KR3a0046_WYG_006-19a"/>
夫家夷滅已盡守此欲誰為哉令女曰聞仁者不以盛<lb/>
衰改節義者不以存亡易心曹氏前盛之時尚欲保終<lb/>
况今衰亡何忍棄之禽獸之行吾豈為哉<hi>為去聲行去聲○輕塵弱</hi>
<hi>草熊氏曰輕塵易散弱草難依適然棲泊颺即去矣非有纒固也而已曰耳如此曰爾夷誅也守此謂守義不</hi>
<hi>仁不義禽獸之行也</hi>○唐鄭義宗妻盧氏略渉書史事舅姑甚得<lb/>
婦道嘗夜有强盗數十持杖鼔譟踰垣而入家人悉奔<lb/>
竄唯有姑自在室盧冒白刃徃至姑側為賊捶擊幾死<lb/>
<hi>杖音丈譟先到切竄取亂切冒音墨為去聲捶主蕊切幾平聲○涉渉水在書史則泛觀之也杖兵器也鼔譟</hi>
<pb n="KR3a0046_WYG_006-19b"/>
<hi>鼔舞呼譟也奔竄奔走竄匿也冒犯也</hi>賊去後家人問何獨不懼盧氏曰<lb/>
人所以異於禽獸者以其有仁義也鄰里有急尚相赴<lb/>
救况在於姑而可委棄乎若萬一危禍豈宜獨生<hi>五家為鄰</hi>
<hi>二十五家為里危禍謂姑獨生謂已</hi>○唐奉天竇氏二女生長草野幼有<lb/>
志操永泰中羣盗數千人剽掠其村落二女皆有容色<lb/>
長者年十九幼者年十六匿巖穴間曳出之驅廹以前<lb/>
臨壑谷深數百尺其姊先曰吾寧就死義不受辱即投<lb/>
崖下而死盜方驚駭其妹繼之自投折足破面流血羣<lb/>
<pb n="KR3a0046_WYG_006-20a"/>
盜乃捨之而去<hi>長上聲剽音票曳音裔○奉天縣名永泰年號剽掠攻刼也村落村居也匿藏</hi>
<hi>也曳拖也前謂前行捨之謂捨其妹</hi>京兆尹第五琦嘉其貞烈奏之詔旌<lb/>
表其門閭永蠲其家丁役<hi>蠲音捐○京兆郡尹官第五姓琦名蠲除也</hi>○繆<lb/>
肜少孤兄弟四人皆同財業及各取妻諸婦遂求分異<lb/>
又數有鬭争之言肜深懐忿嘆乃掩户自撾曰繆肜汝<lb/>
脩身謹行學聖人之法將以齊整風俗奈何不能正其<lb/>
家乎弟及諸婦聞之悉叩頭謝罪遂更為敦睦之行<hi>繆音</hi>
<hi>木肜音容少去聲取音娶數音朔撾職𤓰切行俱去聲更平聲○肜字豫公漢汝南人幼而無父曰孤撾打更</hi>
<pb n="KR3a0046_WYG_006-20b"/>
<hi>改敦厚睦和也</hi>○蘇瓊除南清河太守有百姓乙普眀兄弟争<lb/>
田積年不斷各相援據乃至百人瓊召普眀兄弟諭之<lb/>
曰天下難得者兄弟易求者田地假令得田地失兄弟<lb/>
心如何因而下淚諸證人莫不灑泣普眀兄弟叩頭乞<lb/>
外更思分異十年遂還同住<hi>斷都玩切易音異令平聲○瓊字珍之北朝人南清</hi>
<hi>河郡乙姓普眀名斷決也援據攀援他人為證據也諭曉也如何問之以發動其良心也太守下淚而諸證人</hi>
<hi>灑泣普眀兄弟悔過可以見人心之天矣</hi>○王祥弟覽母朱氏遇祥無道覽<lb/>
年數歲見祥被楚撻輒涕泣抱持至於成童每諫其母<lb/>
<pb n="KR3a0046_WYG_006-21a"/>
少止凶虐朱屢以非理使祥覽與祥俱又虐使祥妻<hi>句</hi>
覽妻亦趨而共之朱患之乃止<hi>屢音慮○覽字元通遇待也楚痛也成童十五</hi>
<hi>歲也俱謂共為之</hi>○晉右僕射鄧攸永嘉末没于石勒過泗水<lb/>
攸以牛馬負妻子而逃又遇賊掠其牛馬歩走擔其兒<lb/>
及其弟子綏度不能兩全乃謂其妻曰吾弟蚤亡唯有<lb/>
一息理不可絶止應自棄我兒耳幸而得存我後當有<lb/>
子妻泣而從之乃棄其子而去之卒以無嗣<hi>射音夜度音鐸應平</hi>
<hi>聲○右僕射官名攸字伯道永嘉年號石勒胡人沒陷沒息子息弟子弟之子綏其名也</hi>時人義而<lb/>
<pb n="KR3a0046_WYG_006-21b"/>
哀之為之語曰天道無知使鄧伯道無兒弟子綏服攸<lb/>
喪三年<hi>為去聲○義者義其能存姪也服喪三年如喪父也</hi>○晉咸寧中大疫庾<lb/>
衮二兄俱亡次兄毗復危殆癘氣方熾父母諸弟皆出<lb/>
次於外衮獨留不去諸父兄强之乃曰衮性不畏病遂<lb/>
親自扶持晝夜不眠<hi>句</hi>其間復撫柩哀臨不輟如此十<lb/>
有餘旬疫勢既歇家人乃反毗病得差袞亦無恙<hi>疫音役毗</hi>
<hi>音皮復扶又切下同癘音利熾昌志切强上聲間音澗臨去聲輟音拙有音又差楚戒切恙音樣○咸寧年號</hi>
<hi>疫癘皆瘟疾衮字叔褒次兄名毗危殆謂病甚也熾盛次舍也間空隙也臨哭輟止差愈恙病也</hi>父老<lb/>
<pb n="KR3a0046_WYG_006-22a"/>
咸曰異哉此子守人所不能守行人所不能行歲寒然<lb/>
後知松栢之後凋始知疫癘之不能相染也<hi>父老鄉之髙年者後</hi>
<hi>凋謂後於衆木之凋</hi>○楊播家世純厚並敦義讓昆季相事有如<lb/>
父子椿津恭謙兄弟旦則聚於㕔堂終日相對未嘗入<lb/>
内有一美味不集不食㕔堂間徃徃幃幔隔障為寢息<lb/>
之所時就休偃還共談笑<hi>幔莫半切○播字延慶北朝人昆季兄弟也椿字延夀津</hi>
<hi>字羅漢休亦息也偃猶卧也</hi>椿年老曾他處醉歸津扶持還室假寢<lb/>
閣前承候安否<hi>寢本傳作寐○假寢不脫衣冠而寢也閣謂室之門</hi>椿津年過六<lb/>
<pb n="KR3a0046_WYG_006-22b"/>
十並登台鼎而津常旦莫叅問子姪羅列階下椿不命<lb/>
坐津不敢坐<hi>莫音暮○台鼎三公之稱如星之有三台鼎之有三足也椿為司徒津為司空故曰</hi>
<hi>並登台鼎</hi>椿每近出或日斜不至津不先飯椿還然後共食<lb/>
食則津親授匙箸味皆先嘗椿命食然後食津為肆州<lb/>
椿在京宅每有四時嘉味輒因使次附之若或未寄不<lb/>
先入口一家之内男女百口緦服同爨庭無間言<hi>飯上聲匙</hi>
<hi>音時箸音住使去聲爨取亂切間去聲○京宅宅在京也嘉味美味也未寄於兄則不先食緦麻之服同炊爨</hi>
<hi>四世不分異也間言異言也</hi>○隋吏部尚書牛𢎞弟弼好酒而酗嘗<lb/>
<pb n="KR3a0046_WYG_006-23a"/>
醉射殺𢎞駕車牛𢎞還宅其妻迎謂𢎞曰叔射殺牛𢎞<lb/>
聞無所怪問直答曰作脯坐定其妻又曰叔射殺牛大<lb/>
是異事𢎞曰已知顔色自若讀書不輟<hi>酗許御切脯音府輟音拙○𢎞</hi>
<hi>字里仁安定人弟名弼酗酒狂也直猶但也輟止也</hi>○唐英公李勣貴為僕射其<lb/>
姊病必親為然火煑粥火燎其鬚姊曰僕妾多矣何為<lb/>
自苦如此勣曰豈為無人耶顧今姊年老勣亦老雖欲<lb/>
數為姊煑粥復可得乎<hi>勣音迹射音夜為去聲下同數音朔復去聲○勣字懋功封英</hi>
<hi>公僕射唐宰相顧猶念也</hi>○司馬温公與其兄伯康友愛尤篤伯康<lb/>
<pb n="KR3a0046_WYG_006-23b"/>
年將八十公奉之如嚴父保之如嬰兒每食少頃則問<lb/>
曰得無饑乎天少冷則拊其背曰衣得無薄乎<hi>拊音府○伯康</hi>
<hi>名旦吳氏曰奉之如嚴父敬之至也保之如嬰兒愛之至也老人腸胃弱易飽易饑氣體虛易寒易熱故公撫</hi>
<hi>問之勤如此</hi>○近世故家惟晁氏因以道申戒子弟皆有法<lb/>
度羣居相呼外姓尊長必曰某姓第幾叔若兄諸姑尊<lb/>
姑之夫必曰某姓姑夫某姓尊姑夫未嘗敢呼字也其<lb/>
言父黨交逰必曰某姓幾丈亦未嘗敢呼字也當時故<lb/>
家舊族皆不能若是<hi>晁音潮○故家舊家惟獨也以道名恱之澶淵人若及也尊者曰某</hi>
<pb n="KR3a0046_WYG_006-24a"/>
<hi>姓第幾叔長者曰某姓第幾兄姑父之姊妹也尊姑祖之姊妹也父黨交逰父之友也稱姓稱行稱位而不呼</hi>
<hi>字皆謙厚之道</hi>○包孝肅公尹京時民有自言以白金百兩寄<lb/>
我者死矣予其子不肯受願召其子予之尹召其子辭<lb/>
曰亡父未嘗以白金委人也兩人相讓久之<hi>予音與下同○公名</hi>
<hi>拯字希仁孝肅諡也宋廬州人尹京時為京尹之時</hi>呂榮公聞之曰世人喜言無<lb/>
好人三字者可謂自賊者矣古人言人皆可以為堯舜<lb/>
蓋觀於此而知之<hi>賊害也古人謂孟子人無有不善故皆可以為堯舜蓋疑辭此指讓金而</hi>
<hi>言猶言此等事也</hi>○萬石君石奮歸老於家過宮門闕必下車<lb/>
<pb n="KR3a0046_WYG_006-24b"/>
趨見路馬必軾焉子孫為小吏來歸謁萬石君必朝服<lb/>
見之不名子孫有過失不誚讓為便坐對案不食然後<lb/>
諸子相責因長老肉袒固謝罪改之乃許<hi>誚在笑切為去聲○漢石</hi>
<hi>奮與四子皆官至二千石故號萬石君歸老老而歸也路馬說見稽古誚讓謂以言責之坐于便室設食於案</hi>
<hi>對之而不食自責也長老族之髙年者肉袒袒衣露肉也固再三也許謂許其改過而已復坐復食也</hi>子<lb/>
孫勝冠者在側雖燕必冠申申如也童僕訢訢如也唯<lb/>
謹<hi>勝音升側音則訢音銀○勝冠謂年及冠者燕謂燕居申申和緩也訢訢和恱也和則易肆故加謹</hi>上<lb/>
時賜食於家必稽首俯伏而食如在上前其執喪哀戚<lb/>
<pb n="KR3a0046_WYG_006-25a"/>
甚子孫遵教亦如之<hi>稽音啓○稽首即叩首稽首俯伏而後起食敬也</hi>萬石君<lb/>
家以孝謹聞乎郡國雖齊魯諸儒質行皆自以為不及<lb/>
也<hi>行去聲○孝謹即下宫門闕等事齊魯二國名</hi>長子建為郎中令少子慶為<lb/>
内史<hi>少去聲○郎中令内史皆官名</hi>建老白首萬石君尚無恙每五日<lb/>
洗沐歸謁親入子舍竊問侍者取親中帬廁牏身自浣<lb/>
滌復與侍者不敢令萬石君知之以為常<hi>恙音㨾帬音裙牏音投浣</hi>
<hi>音緩滌音狄○恙病也漢法在官五日則休假一日以洗身沐首子舍小房親謂萬石君中帬中衣廁牏穢器</hi>
<hi>不使親知者共為子職而又欲親心安也</hi>内史慶醉歸入外門不下車萬石<lb/>
<pb n="KR3a0046_WYG_006-25b"/>
君聞之不食慶恐肉袒謝罪不許舉宗及兄建肉袒萬<lb/>
石君讓曰内史貴人入閭里里中長老皆走匿而内史<lb/>
坐車中自如固當乃謝罷慶慶及諸子入里門趨至家<lb/>
<hi>外門巷門舉宗猶言闔族讓責也固當者反辭以責之也謝罷慶者許不過慶而復食也里門即巷門言自是</hi>
<hi>以後入巷門則疾趨而歸不但下車矣</hi>○疏廣為太子太傅上疏乞骸骨<lb/>
加賜黄金二十斤太子贈五十斤歸鄉里日令家供具<lb/>
設酒食請族人故舊賔客相與娛樂數問其家金餘尚<lb/>
有幾斤趣賣以共具<hi>疏音疎骸音諧樂音雒數音朔趣音促共音供○廣字仲翁漢蘭陵</hi>
<pb n="KR3a0046_WYG_006-26a"/>
<hi>人太傅官名上疏乞骸骨猶今之告老也娛歡也趣與促同共與供同言促賣餘金以供酒食之具也</hi>居<lb/>
歲餘廣子孫竊謂其昆弟老人廣所信愛者曰子孫冀<lb/>
及君時頗立産業基址今日飲食費且盡宜從丈人所<lb/>
勸說君置田宅老人即以閒暇時為廣言此計<hi>說音稅為去聲</hi>
<hi>○冀欲也君指廣丈人即廣所愛信之髙年兄弟也所處也說誘也</hi>廣曰吾豈老悖不念<lb/>
子孫哉顧自有舊田廬令子孫勤力其中足以共衣食<lb/>
與凡人齊今復増益之以為贏餘但教子孫怠惰耳<hi>悖音</hi>
<hi>佩令平聲共音供復扶又切○老悖年老而乖悖也贏亦餘也衣食有餘則子孫倚之而怠惰矣</hi>賢而<lb/>
<pb n="KR3a0046_WYG_006-26b"/>
多財則損其志愚而多財則益其過且夫富者衆之怨<lb/>
也吾既無以教化子孫不欲益其過而生怨又此金者<lb/>
聖主所以惠養老臣也故樂與鄉黨宗族共享其賜以<lb/>
盡吾餘日不亦可乎<hi>夫音扶樂音雒○益増也</hi>○龎公未嘗入城府<lb/>
夫妻相敬如賔劉表候之龎公釋耕於壟上而妻子耘<lb/>
於前表指而問曰先生苦居畎畝而不肯官禄後世何<lb/>
以遺子孫乎龎公曰世人皆遺之以危今獨遺之以安<lb/>
雖所遺不同未為無所遺也表嘆息而去<hi>遺音位下同○龎公字德</hi>
<pb n="KR3a0046_WYG_006-27a"/>
<hi>公漢襄陽人劉表漢宗室候猶訪也釋猶罷也壟田間髙處也畎田間水道也遺猶與也富貴者易危勤勞者</hi>
<hi>常安理勢然也</hi>○陶淵眀為彭澤令不以家累自隨送一力給<lb/>
其子書曰汝旦夕之費自給為難今遣此力助汝薪水<lb/>
之勞此亦人子也可善遇之<hi>淵眀字元亮晉潯陽人彭澤縣名家累妻子也力僕</hi>
<hi>也給與也贍也遇待也</hi>○崔孝芬兄弟孝義慈厚弟孝暐等奉孝<lb/>
芬盡恭順之禮坐食進退孝芬不命則不敢也鷄鳴而<lb/>
起且温顔色一錢尺帛不入私房吉凶有須聚對分給<lb/>
諸婦亦相親愛有無共之<hi>暐音偉○孝芬北朝博陵人</hi>孝芬叔振既<lb/>
<pb n="KR3a0046_WYG_006-27b"/>
亡後孝芬等承奉叔母李氏若事所生旦夕温凊出入<lb/>
啓覲家事巨細一以咨決每兄弟出行有獲則尺寸以<lb/>
上皆入李之庫四時分賚李氏自裁之如此二十餘歲<lb/>
<hi>凊七正切上上聲賚雒代切○孝芬之叔名振温謂冬温凊謂夏凊啓謂出必告覲謂反必面獲得也賚與也</hi>
○王凝常居慄如也子孫非公服不見閨門之内若朝<lb/>
廷焉<hi>慄音栗○凝字叔恬文中子之弟慄嚴謹貌</hi>御家以四敎勤儉恭恕正<lb/>
家以四禮冠婚喪祭<hi>御治也勤以作事儉以制用恭以處己恕以待人四禮說見嘉言</hi>
聖人之書及公服禮器不假垣屋什物必堅朴曰無苟<lb/>
<pb n="KR3a0046_WYG_006-28a"/>
費也門巷果木必方列曰無苟亂也<hi>假借也不假阮氏曰皆自足也營築</hi>
<hi>垣屋造設什物必渾堅朴素經畫門巷種植果木必方整成列蓋其為人不苟故每事亦不苟如此</hi>○張<lb/>
公藝九世同居北齊隋唐皆旌表其門麟徳中髙宗封<lb/>
泰山幸其宅召見公藝問其所以能睦族之道公藝請<lb/>
紙筆以對乃書忍字百餘以進其意以為宗族所以不<lb/>
協由尊長衣食或有不均卑幼禮節或有不備更相責<lb/>
望遂為乖争苟能相與忍之則家道雍睦矣<hi>更平聲○公藝唐東</hi>
<hi>平人北齊北朝髙齊也麟徳唐髙宗年號封謂封土為壇以祭也泰山山名天子所至曰幸忍耐也協和也卑</hi>
<pb n="KR3a0046_WYG_006-28b"/>
<hi>幼責望尊長之不均尊長責望卑幼之不備是更相責望也乖戾也雍和也</hi>○韓文公作董<lb/>
生行曰淮水出桐栢山東馳遥遥千里不能休淝水出<lb/>
其側不能千里百里入淮流夀州屬縣有安豐唐貞元<lb/>
年時縣人董生召南隐居行義於其中刺史不能薦天<lb/>
子不聞名聲爵禄不及門門外惟有吏日來徵租更索<lb/>
錢<hi>行如字淝音肥召音邵索音色○公名愈字退之諡文唐昌黎人董生名召南行歌類桐栢山在唐縣肥</hi>
<hi>水在合肥縣安豐縣名貞元年號董生隐居行義於淮肥之間時之人不能與儔韓子為作此詩蓋賦而興也</hi>
嗟哉董生朝出耕夜歸讀古人書盡日不得息或山而<lb/>
<pb n="KR3a0046_WYG_006-29a"/>
樵或水而漁入厨具甘㫖上堂問起居父母不慼慼妻<lb/>
子不咨咨<hi>吳氏曰慼慼憂愁也咨咨嗟怨也父母安其孝故不憂妻子樂其慈故不怨</hi>嗟哉<lb/>
董生孝且慈人不識唯有天翁知生祥下瑞無休期家<lb/>
有狗乳出求食鷄來哺其兒啄啄庭中拾蟲蟻哺之不<lb/>
食鳴聲悲彷徨躑躅久不去以翼來覆待狗歸<hi>乳去聲哺音步</hi>
<hi>彷音旁徨音皇躑音擲躅音逐覆敷救切○天翁猶言老天乳生子也躑躅跳貌吳氏曰董生孝慈之行獨天</hi>
<hi>知之故祥瑞見於異類如此</hi>嗟哉董生誰將與儔時之人夫妻相虐<lb/>
兄弟為讎食君之禄而令父母愁亦獨何心嗟哉董生<lb/>
<pb n="KR3a0046_WYG_006-29b"/>
無與儔<hi>儔音紬○儔匹也朱子曰上句誰將與儔疑而問之之辭也下句無與儔答而決之之辭也</hi>
○唐河東節度使栁公綽在公卿間最名有家法<hi>綽尺約切</hi>
<hi>○河東道名節度使官名公綽字子寛</hi>中門東有小齋自非朝謁之日每<lb/>
平旦輒出至小齋諸子仲郢皆束帶晨省於中門之北<lb/>
公綽決私事接賔客與弟公權及羣從弟再㑹食自旦<lb/>
至莫不離小齋燭至則命一人子弟執經史躬讀一過<lb/>
訖乃講議居官治家之法或論文或聽琴至人定鐘然<lb/>
後歸寢諸子復昏定於中門之北凡二十餘年未嘗一<lb/>
<pb n="KR3a0046_WYG_006-30a"/>
日變易<hi>朝音潮郢音頴從去聲莫音暮離去聲○仲郢節度之子字諭蒙公權節度之弟字誠懸</hi>其<lb/>
遇饑歲則諸子皆蔬食曰昔吾兄弟侍先君為丹州刺<lb/>
史以學業未成不聽食肉吾不敢忘也<hi>食音似○曰節度言也父沒稱</hi>
<hi>先君聽猶許也</hi>姑姊妹姪有孤嫠者雖疎逺必為擇壻嫁之皆<lb/>
用刻木粧奩纈文絹為資裝常言必待資裝豐備何如<lb/>
嫁不失時<hi>嫠音離為去聲奩音廉纈胡結切○姪謂兄弟之女孤無父者嫠無夫者奩鏡匣也纈丈</hi>
<hi>絹繫絹染為文者</hi>及公綽卒仲郢一遵其法事公權如事公綽<lb/>
非甚病見公權未嘗不束帶為京兆尹鹽鐵使出遇公<lb/>
<pb n="KR3a0046_WYG_006-30b"/>
權於通衢必下馬端笏立候公權過乃上馬公權莫歸<lb/>
必束帶迎候於馬首公權屢以為言仲郢終不以官逹<lb/>
有小改<hi>莫音暮○其指節度也以上言家法之在外者</hi>公綽妻韓氏相國休之<lb/>
曾孫家法嚴肅儉約為搢紳家楷範歸栁氏三年無少<lb/>
長未嘗見其啟齒常衣絹素不用綾羅錦繡每歸覲不<lb/>
乗金碧輿祇乗竹兜子二青衣歩屣以隨常命粉苦參<lb/>
黄連熊膽和為丸賜諸子每永夜習學含之以資勤苦<lb/>
<hi>楷口駭切少去聲衣去聲祇音止兜當侯切屣音洗和去聲○相國宰相之稱休其名也搢紳搢笏垂紳也楷</hi>
<pb n="KR3a0046_WYG_006-31a"/>
<hi>範猶言法式婦人謂嫁曰歸啟齒笑也歸覲歸寧父母也竹兜子竹轎也二青衣二僮使也屣徐行貌資助也</hi>
<hi>此言家法之在内者</hi>○江州陳氏宗族七百口每食設廣席長幼<lb/>
以次坐而共食之有畜犬百餘共一牢食一犬不至諸<lb/>
犬為之不食<hi>畜許六切為去聲○陳氏名褒南唐人十世同居犬知愛其類和順之所感也</hi>○<lb/>
温公曰國朝公卿能守先法久而不衰者唯故李相家<lb/>
子孫數世至二百餘口猶同居共爨田園邸舍所收及<lb/>
有官者俸禄皆聚之一庫計口日給餉婚姻喪葬所費<lb/>
皆有常數分命子弟掌其事其規模大抵出於翰林學<lb/>
<pb n="KR3a0046_WYG_006-31b"/>
士宗諤所制也<hi>相去聲邸音底○國朝温公自謂本朝也李相名昉字明逺滁州人為宰相故</hi>
<hi>稱李相邸舍客店也宗諤李相之子字昌武</hi>
　　　　右實眀倫<hi>李氏曰首十章實父子之親次八章實君臣之義次五章實夫婦之</hi>
　　　　<hi>别次十章實長幼之序次一章實朋友之交後十一章通實五倫之義或問此篇似少朋</hi>
　　　　<hi>友章朱子曰當時是衆編類來偶缺此耳</hi>
或問第五倫曰公有私乎對曰昔人有與吾千里馬者<lb/>
吾雖不受每三公有所選舉心不能忘而亦終不用也<lb/>
吾兄子嘗病一夜十徃退而安寢吾子有疾雖不省視<lb/>
<pb n="KR3a0046_WYG_006-32a"/>
而竟夕不眠若是者豈可謂無私乎<hi>第五姓倫名字伯魚漢京兆人為司</hi>
<hi>空以公正稱周以太師太傅太保為三公東漢以太尉司徒司空為三公竟終也朱子曰不薦自是好然於心</hi>
<hi>終不忘便是喫他趨奉意思不過這便是私意又曰如十起與不起便是私這便是避嫌只是他見得這意思</hi>
<hi>已是大段做工夫大段㑹省察了</hi>○劉寛雖居倉卒未嘗疾言遽色夫<lb/>
人欲試寛令恚伺當朝㑹裝嚴已訖使侍婢奉肉羮翻<lb/>
汚朝衣婢遽收之寛神色不異乃徐言曰羮爛汝手乎<lb/>
其性度如此<hi>倉上聲卒音村入聲遽音句恚音惠伺音似朝音潮奉音捧汚去聲○寛字文饒漢𢎞</hi>
<hi>農人恚怒也裝嚴謂裝著嚴整異變也</hi>○張湛矜嚴好禮動止有則居處<lb/>
<pb n="KR3a0046_WYG_006-32b"/>
幽室必自修整雖遇妻子若嚴君焉及在鄉黨詳言正<lb/>
色三輔以為儀表<hi>好去聲處去聲○湛字子孝漢平陵人矜嚴矜莊而嚴厲也嚴君尊嚴之</hi>
<hi>君長也漢以京兆尹左馮翊右扶風為三輔共治長安城中儀表猶言法式</hi>建武初為左馮<lb/>
翊告歸平陵望寺門而歩主簿進曰眀府位尊徳重不<lb/>
宜自輕湛曰禮下公門式路馬孔子於鄉黨恂恂如也<lb/>
父母之國所宜盡禮何謂輕哉<hi>馮音平翊音亦○建武年號寺官府之稱主簿</hi>
<hi>馮翊屬吏也恂恂信實之貌</hi>○楊震所舉荆州茂才王密為昌邑令<lb/>
謁見懐金十斤以遺震震曰故人知君君不知故人何<lb/>
<pb n="KR3a0046_WYG_006-33a"/>
也密曰莫夜無知者震曰天知神知我知子知何謂無<lb/>
知密愧而去<hi>遺音位莫音暮○震字伯起漢𢎞農人嘗為荆州刺史故人震自謂君謂密熊氏曰</hi>
<hi>眀不欺天幽不欺神内不欺心外不欺人</hi>○茅容與等輩避雨樹下衆皆夷<lb/>
踞相對容獨危坐愈恭郭林宗行見之而竒其異遂與<lb/>
共言因請寓宿旦日容殺鷄為饌林宗謂為已設既而<lb/>
供其母自以草蔬與客同飯林宗起拜之曰卿賢乎哉<lb/>
因勸令學卒以成徳<hi>夷本作跠踞音據為去聲令平聲○容字季偉漢陳留人夷踞蹲坐</hi>
<hi>也危坐以尻著蹠而坐也林宗名泰太原人異謂異於衆</hi>○陶侃為廣州刺史在州<lb/>
<pb n="KR3a0046_WYG_006-33b"/>
無事輒朝運百甓於齋外莫運於齋内人問其故答曰<lb/>
吾方致力中原過爾優逸恐不堪事其勵志勤力皆此<lb/>
類也<hi>甓音闢莫音暮○侃字士行晉鄱陽人仕至太尉甓磚也時中原陷沒侃欲致力興復故朝夕運甓</hi>
<hi>以習勞也</hi>後為荆州刺史侃性聰敏勤於吏職恭而近禮愛<lb/>
好人倫終日斂膝危坐閫外多事千緒萬端罔有遺漏<lb/>
逺近書疏莫不手答筆翰如流未嘗壅滯引接疏逺門<lb/>
無停客<hi>閫苦本切上疏去聲下疏平聲○愛好人倫尚名敎也閫外謂邦域之外晉處江左以荆楚為</hi>
<hi>國之西門故曰閫外</hi>常語人曰大禹聖人乃惜寸隂至於衆人當<lb/>
<pb n="KR3a0046_WYG_006-34a"/>
惜分隂豈可逸逰荒醉生無益於時死無聞於後是自<lb/>
棄也<hi>語去聲○隂光隂</hi>諸叅佐或以談戱廢事者乃命取其酒<lb/>
器蒱博之具悉投之于江吏將則加鞭扑曰摴蒱者牧<lb/>
猪奴戲耳老莊浮華非先王之法言不可行也君子當<lb/>
正其衣冠攝其威儀何有亂頭養望自謂𢎞逹耶<hi>蒱音蒲下</hi>
<hi>同樗音樞○蒱摴蒱博局戲䨇陸之類浮華謂老聃莊周之言虛而無實也攝簡束也養望通鑑作跣足逸逰</hi>
<hi>荒醉談戲廢事蓬頭跣足皆老莊尚元虛棄禮法之流弊吳氏曰養望養其虛望也</hi>○王勃楊炯<lb/>
盧照鄰駱賔王皆有文名謂之四傑裴行儉曰士之致<lb/>
<pb n="KR3a0046_WYG_006-34b"/>
逺先器識而後文藝勃等雖有文才而浮躁淺露豈享<lb/>
爵禄之器耶楊子沉静應得令長餘得令終為幸其後<lb/>
勃溺南海照鄰投潁水賔王被誅炯終盈川令皆如行<lb/>
儉之言<hi>躁音竈溺音匿○行儉字守約唐絳州人器器局識識見浮躁不沉静也淺露不深潛也令長</hi>
<hi>令尹令終善終盈川縣名</hi>○孔戡於為義若嗜慾不顧前後於利與<lb/>
禄則畏避退怯如懦夫然<hi>戡音堪懦音糯○戡字君勝孔子三十八世孫懦柔弱也</hi>
<hi>言其勇於為義而怯於趨利禄如此</hi>○栁公綽居外藩其子每入境郡邑<lb/>
未嘗知既至每出入常於㦸門外下馬呼幕賔為丈皆<lb/>
<pb n="KR3a0046_WYG_006-35a"/>
許納拜未嘗笑語欵洽<hi>外藩謂節度使取屏蔽之義也其門得列㦸故曰㦸門納受也</hi>
○柳仲郢以禮律身居家無事亦端坐拱手出内齋未<lb/>
嘗不束帶三為大鎮廐無良馬衣不熏香公退必讀書<lb/>
手不釋卷<hi>廐音救○仲郢嘗為山南劒南天平三道節度使故曰三為大鎮公退自公而退也釋捨</hi>
<hi>也端坐拱手束帶敬也廐無良馬衣不熏香儉也讀書不釋卷勤也</hi>家法<hi>句</hi>在官不奏祥<lb/>
瑞不度僧道不貸贓吏法凡理藩府急於濟貧䘏孤有<lb/>
水旱必先期假貸廩軍食必精豐逋租必貰免館傳必<lb/>
增飾宴賔犒軍必華盛而交代之際食儲帑藏必盈溢<lb/>
<pb n="KR3a0046_WYG_006-35b"/>
於始至境内有孤貧衣纓家女及笄者皆為選壻出俸<lb/>
金為資裝嫁之<hi>貸音泰逋奔謨切貰音世傳朱戀切犒口到切帑音倘藏去聲溢音逸皆為之</hi>
<hi>為去聲○在官以下皆栁氏之家法貸寛也假貸謂以錢穀借之廩倉廩軍食軍餉精豐不待欠也貰除也館</hi>
<hi>客舍傳馬驛犒勞也儲蓄也帑藏皆庫名所以貯金帛者衣纓猶簪纓及笄年十五者熊氏曰不奏祥瑞為諂</hi>
<hi>上也吳氏曰食儲帑藏盈溢於始至出納有籍用無所私而致也</hi>○栁玭曰王相國涯<lb/>
方居相位掌利權竇氏女歸請曰玉工貨一釵竒巧須<lb/>
七十萬錢王曰七十萬錢我一月俸金耳豈於女惜但<lb/>
一釵七十萬此妖物必與禍相隨女子不復敢言<hi>女音汝復</hi>
<pb n="KR3a0046_WYG_006-36a"/>
<hi>扶又切○王涯唐宰相掌利權謂其兼度支鹽鐵𣙜茶等使也竇氏女涯女嫁竇氏者歸謂歸寧熊氏曰涯實</hi>
<hi>靳嗇託辭拒之然妖物必與禍隨則名言也蓋妖巧之物人所貪競固有招禍之道也</hi>數月女自<lb/>
婚姻㑹歸告王曰前時釵為馮外郎妻首飾矣乃馮球<lb/>
也王歎曰馮為郎吏妻之首飾有七十萬錢其可久乎<lb/>
<hi>球音求○婚姻㑹因婚姻而燕㑹也</hi>馮為賈相餗門人最密賈有蒼頭頗<lb/>
張威福馮召而朂之未浹旬馮晨謁賈有二青衣捧地<lb/>
黄酒出飲之食頃而終賈為出涕竟不知其由<hi>餗音速朂音旭</hi>
<hi>浹音接飲去聲賈為之為去聲○賈餗亦宰相密親密也奴僕以蒼為巾故曰蒼頭朂勉也浹周也十日為旬</hi>
<pb n="KR3a0046_WYG_006-36b"/>
<hi>二青衣二童使也地黄藥名無毒蓋他酒詭稱耳食頃一飯之頃也球以奴張威福恐為主累故戒之奴恐球</hi>
<hi>告主故毒殺之</hi>又眀年王賈皆遘禍<hi>遘音垢○遘遇也涯餗皆為宦者仇士良所殺</hi>噫<lb/>
王以珍玩竒貨為物之妖信知言矣徒知物之妖而不<lb/>
知恩權隆赫之妖甚於物耶馮以卑位貪寶貨已不能<lb/>
正其家盡忠所事而不能保其身斯亦不足言矣賈之<lb/>
臧獲害門客於牆廡之間而不知欲終始富貴其可得<lb/>
乎<hi>廡音武○恩權之隆赫禍機所伏也故謂之妖知言本謂知言之是非此則謂知理之言也盡忠所事謂</hi>
<hi>盡心於餗也奴曰臧婢曰獲指蒼頭門客指馮球廡堂下周屋也</hi>此雖一事作戒數端<lb/>
<pb n="KR3a0046_WYG_006-37a"/>
<hi>熊氏曰珍玩竒貨不可貪一戒也恩權隆赫不可恃二戒也溺愛而不能正家三戒也失言而不能保身四戒</hi>
<hi>也嬖臧獲張威福害門客而不知五戒也</hi>○王文正公發解南省廷試皆為<lb/>
首冠或戲之曰狀元試三場一生喫著不盡公正色曰<lb/>
曾平生之志不在温飽<hi>解去聲冠去聲著音酌○公名曾字孝先宋青州人仕至宰相</hi>
<hi>諡文正狀元指公試三塲言鄉試省試廷試皆第一也志不在温飽則在安天下矣</hi>○范文正公<lb/>
少有大節其於富貴貧賤毁譽歡戚不一動其心而慨<lb/>
然有志於天下嘗自誦曰士當先天下之憂而憂後天<lb/>
下之樂而樂也<hi>少去聲譽音于樂音雒下同○不一動其心謂富貴不慕貧賤不厭毁之不怒</hi>
<pb n="KR3a0046_WYG_006-37b"/>
<hi>譽之不喜得而不歡失而不戚也天下未憂而先憂天下已樂而後樂仁人之心如此</hi>其事上遇<lb/>
人一以自信不擇利害為趨捨其有所為必盡其方曰<lb/>
為之自我者當如是其成與否有不在我者雖聖賢不<lb/>
能必吾豈苟哉<hi>自信守其正也如是盡其方也事上待人一以自信而不趨利不避害有所為</hi>
<hi>必盡其方而成敗不苟焉容心於其間有行法俟命意</hi>○司馬温公嘗言吾無過<lb/>
人者但平生所為未嘗有不可對人言者耳<hi>誠而已</hi>○管<lb/>
寧嘗坐一木榻積五十餘年未嘗箕股其榻上當膝處<lb/>
皆穿<hi>股音古○寧字幼安漢髙士古人危坐如跪箕股謂兩展其股狀如箕也</hi>○呂正獻公<lb/>
<pb n="KR3a0046_WYG_006-38a"/>
自少講學即以治心養性為本寡嗜慾薄滋味無疾言<lb/>
遽色無窘歩無惰容凡嬉笑俚近之語未嘗出諸口於<lb/>
世利紛華聲伎游宴以至於博弈竒玩淡然無所容<hi>少去</hi>
<hi>聲窘臣隕切俚音里伎音忌好去聲○治心收其放心也養性養其徳性也自寡嗜慾以下當治心以養性之</hi>
<hi>事窘廹促也俚鄙俗也伎巧戲也</hi>○眀道先生終日端坐如泥塑人及<lb/>
至接人則渾是一團和氣<hi>塑音素○終日端坐如泥塑人敬也</hi>○眀道先<lb/>
生作字時甚敬嘗謂人曰非欲字好即此是學<hi>朱子曰此亦可</hi>
<hi>以收放心</hi>○劉忠定公見温公問盡心行已之要可以終身<lb/>
<pb n="KR3a0046_WYG_006-38b"/>
行之者公曰其誠乎劉公問行之何先公曰自不妄語<lb/>
始<hi>忠定元城先生諡也朱子曰温公所謂誠即大學所謂誠其意者指人之實其心而不自欺也</hi>劉公<lb/>
初甚易之及退而自檃括日之所行與凡所言自相掣<lb/>
肘矛盾者多矣力行七年而後成自此言行一致表裏<lb/>
相應遇事坦然常有餘裕<hi>易音異檃音隱掣昌列切肘音帚矛音謀盾汝允切言行</hi>
<hi>之行去聲○易之以不妄語為易也揉曲者曰檃正方者曰括皆制木之器也自相掣肘矛盾喻言行相違也</hi>
<hi>吳氏曰掣挽也肘臂節也掣肘謂肘欲運動而人挽之不能運也矛有鈎之兵盾即今傍牌也矛盾謂矛欲傷</hi>
<hi>人而盾蔽之不能傷也</hi>○劉公見賔客談論踰時體無欹側肩背<lb/>
<pb n="KR3a0046_WYG_006-39a"/>
竦直身不小動至手足亦不移<hi>欹音欺竦音聳○敬而已矣</hi>○徐積<lb/>
仲車初從安定胡先生學潛心力行不復仕進其學以<lb/>
至誠為本事母至孝自言初見安定先生退頭容少偏<lb/>
安定忽厲聲云頭容直某因自思不獨頭容直心亦要<lb/>
直也自此不敢有邪心卒諡節孝先生<hi>仲車父早卒盡孝於母朱子曰</hi>
<hi>這樣人都是資質美所以一撥便轉終身不為惡也</hi>○文中子之服儉以絜無長<lb/>
物焉綺羅錦繡不入於室曰君子非黄白不御婦人則<lb/>
有青碧<hi>絜音潔長音丈○儉謂不華靡潔謂不垢汚長剰也無長物謂儉潔之外無所増飾也黄白麻</hi>
<pb n="KR3a0046_WYG_006-39b"/>
<hi>絲自然之色青碧染造使然之色</hi>○栁玭曰髙侍郎兄弟三人俱居清<lb/>
列非速客不二羮胾夕食齕蔔匏而已<hi>胾音恣齕音核匏音庖○髙氏</hi>
<hi>兄弟唐人長釴翰林學士次銖給事中次鍇禮部侍郎速召也不貳不兼設也羮肉羮胾肉臠齕猶嚼也蔔匏</hi>
<hi>皆菜名</hi>○李文靖公治居第於封邱門外廳事前僅容旋<lb/>
馬或言其太隘公笑曰居第當傳子孫此為宰輔廳事<lb/>
誠隘為太祝奉禮廳事則已寛矣<hi>公名沆字太初位宰相諡文靖宋雒州人</hi>
<hi>第第宅封邱宋都門名廳所以治事故曰廳事旋回轉也隘窄狭也太祝奉禮皆世䕃之官已太也</hi>○張<lb/>
文節公為相自奉如河陽掌書記時所親或規之曰今<lb/>
<pb n="KR3a0046_WYG_006-40a"/>
公受俸不少而自奉若此雖自信清約外人頗有公孫<lb/>
布被之譏公宜少從衆公嘆曰吾今日之俸雖舉家錦<lb/>
衣玉食何患不能顧人之常情由儉入奢易由奢入儉<lb/>
難吾今日之俸豈能常有身豈能常存一旦異於今日<lb/>
家人習奢已久不能頓儉必至失所豈若吾居位去位<lb/>
身存身亡如一日乎<hi>公名知白字用晦宋滄州人初為河陽掌書記後為宰相諡文節漢</hi>
<hi>丞相公孫𢎞為布被汲黯曰𢎞俸禄多而為布被此詐也或人見文節之儉約亦疑其詐故引是以譏之頓遽</hi>
<hi>也</hi>○温公曰先公為羣牧判官客至未嘗不置酒或三<lb/>
<pb n="KR3a0046_WYG_006-40b"/>
行或五行不過七行酒沽於市果止梨栗棗柿肴止於<lb/>
脯醢菜羮器用甆漆當時士大夫皆然人不相非也㑹<lb/>
數而禮勤物薄而情厚<hi>甆音慈數音朔○温公父名池字和中行猶巡也</hi>近日<lb/>
士大夫家酒非内法果非逺方珍異食非多品器皿非<lb/>
滿案不敢㑹賔友常數日營聚然後敢發書苟或不然<lb/>
人争非之以為鄙吝故不隨俗奢靡者鮮矣<hi>案亦作按○内法謂</hi>
<hi>宫内造酒之法營辦也聚積也書謂召客之書</hi>嗟乎風俗頽弊如是居位者雖<lb/>
不能禁忍助之乎<hi>居位謂居相位時公已作相矣</hi>○温公曰吾家本寒<lb/>
<pb n="KR3a0046_WYG_006-41a"/>
　族世以清白相承吾性不喜華靡自為乳兒時長者加<lb/>
　以金銀華美之服輒羞赧棄去之年二十忝科名聞喜<lb/>
　宴獨不戴花同年曰君賜不可違也乃簪一花平生衣<lb/>
　取蔽寒食取充腹亦不敢服垢敝以矯俗干名但順吾<lb/>
　性而已<hi>赧乃板切矯音皎○忝叨也聞喜進士宴名垢汚敝壊矯拂干求也</hi>○汪信民嘗<lb/>
　言人常咬得菜根則百事可做胡康侯聞之擊節嘆賞<lb/>
　<hi>信民名革宋臨川人康侯文定公字也人能甘澹泊而不以外物動心則可以有為矣擊節一說擊手指節一</hi>
　<hi>說擊器物為節皆通嘆嗟嘆賞稱賞朱子曰學者湏常以志士不忘在溝壑為念則道義重而計較死生之心</hi>
<pb n="KR3a0046_WYG_006-41b"/>
　<hi>輕矣况衣食外物至微末事不得未必便死亦何用犯義犯分役心役志營營以求之耶某觀今人因不能咬</hi>
　<hi>菜根而至於違其本心者衆矣可不戒哉</hi>
　　　　　右實敬身<hi>李氏曰首十四章實心術之要次七章實威儀之則次一章實衣服</hi>
　　　　　<hi>之制末六章實飲食之節</hi>
　<lb/>
　<lb/>
　<lb/>
御定小學集註卷六<lb/>
</p>
<p>
</p>
  </div>
</body>
</text>
</TEI>
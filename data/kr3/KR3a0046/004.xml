<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0046_WYG_004-1a"/>
　欽定四庫全書<lb/>
御定小學集註卷四<lb/>
　　内篇<lb/>
　　　稽古第四<hi>稽考也考虞夏商周聖賢已行之迹以證前篇立教明倫敬身之言也凡四十</hi>
　　　<hi>七章</hi>
　○孟子道性善言必稱堯舜<hi>朱子曰道言也性者人所稟於天以生之理也渾然</hi>
　　<hi>至善未嘗有惡人與堯舜初無少異但衆人汨沒於私欲而失之堯舜則無私欲之蔽而能充其性爾故</hi>
　　<hi>孟子每道性善而必稱堯舜以實之欲人知仁義不假外求聖人可學而至而不懈於用力也</hi>其言<lb/>
<pb n="KR3a0046_WYG_004-1b"/>
　　曰舜為法於天下可傳於後世我猶未免為鄉人也<lb/>
　　是則可憂也憂之如何如舜而已矣<hi>其指孟子也朱子曰法者人倫</hi>
　　<hi>而已鄉人鄉里之常人也</hi>摭往行實前言述此篇使讀者有所興<lb/>
　　起<hi>摭音只○摭猶采也實猶證也興起謂感動奮發而為善也</hi>
　太任文王之母摰任氏之中女也王季娶以為妃<hi>摰音至中</hi>
　<hi>音仲○太尊稱任姓文王周國之君摰國名中女次女王季文王之父</hi>太任之性端一誠<lb/>
　荘惟徳之行及其娠文王目不視惡色耳不聽淫聲口<lb/>
　不出敖言生文王而明聖太任教之以一而識百卒為<lb/>
<pb n="KR3a0046_WYG_004-2a"/>
周宗君子謂太任為能胎教<hi>娠音身敖音傲○端正純一誠實荘肅性之美也惟</hi>
<hi>徳是行行之美也娠妊也始受命曰宗太任性行既美又能胎教故文王之生明無不照聖無不通教之以一</hi>
<hi>即能識百後為周家始受命之君也此摭太任之行以實首篇胎教之言後皆放此然或詳或略未必盡同讀</hi>
<hi>者宜求其大意焉</hi>○孟軻之母其舍近墓孟子之少也嬉戲為<lb/>
墓間之事踊躍築埋孟母曰此非所以居子也乃去舍<lb/>
市其嬉戲為賈衒孟母曰此非所以居子也乃徙舍學<lb/>
宮之旁其嬉戲乃設俎豆揖讓進退孟母曰此真可以<lb/>
居子矣遂居之<hi>賈音古衒音炫○軻孟子名舍居也踊躍哭状築埋葬事坐而賣曰賈行而賣</hi>
<pb n="KR3a0046_WYG_004-2b"/>
<hi>曰衒徙遷也俎豆禮器揖讓進退禮容</hi>孟子幼時問東家殺猪何為母曰<lb/>
欲啖汝既而悔曰吾聞古有胎教今適有知而欺之是<lb/>
教之不信乃買猪肉以食之<hi>啖音淡食音似○啖食也欲啖汝戲答之也適猶方</hi>
<hi>也欺誑也信實也買肉食之以見前言之非誑</hi>既長就學遂成大儒<hi>趙氏曰孟子夙喪父</hi>
<hi>幼被慈母三遷之教長師孔子之孫子思通五經著書七篇命世亞聖之大才也</hi>○孔子嘗獨<lb/>
立鯉趨而過庭曰學詩乎對曰未也不學詩無以言鯉<lb/>
退而學詩<hi>鯉孔子之子字伯魚朱子曰事理通達而心氣和平故能言</hi>他日又獨立<lb/>
鯉趨而過庭曰學禮乎對曰未也不學禮無以立鯉退<lb/>
<pb n="KR3a0046_WYG_004-3a"/>
而學禮<hi>朱子曰品節詳明而徳性堅定故能立</hi>○孔子謂伯魚曰女為周<lb/>
南召南矣乎人而不為周南召南其猶正牆面而立也<lb/>
與<hi>女音汝召音邵與平聲○朱子曰為猶學也周南召南詩首篇名所言皆脩身齊家之事正牆面而立言</hi>
<hi>即其至近之地而一物無所見一步不可行</hi>
　　　　右立教<lb/>
虞舜父頑母嚚象傲克諧以孝烝烝乂不格姦<hi>嚚音銀○蔡氏</hi>
<hi>曰虞氏舜名也舜父號瞽瞍心不則徳義之經為頑母舜後母也口不道忠信之言為嚚象舜異母弟名傲驕</hi>
<hi>慢也克能也諧和也烝進也乂治也格至也言舜不幸遭此而能和以孝使之進進以善自治而不至於大為</hi>
<pb n="KR3a0046_WYG_004-3b"/>
<hi>姦惡也</hi>○萬章問曰舜往于田號泣于旻天何為其號泣<lb/>
也孟子曰怨慕也我竭力耕田共為子職而已矣父母<lb/>
之不我愛於我何哉<hi>號平聲旻音民共音恭○萬章孟子弟子朱子曰舜往于田耕歴山</hi>
<hi>時也仁覆憫下謂之旻天號泣于旻天呼天而泣也怨慕怨己之不得其親而思慕之也於我何哉自責不知</hi>
<hi>已有何罪耳非怨父母也</hi>帝使其子九男二女百官牛羊倉廩備以<lb/>
事舜於畎畝之中天下之士多就之者帝将胥天下而<lb/>
遷之焉為不順於父母如窮人無所歸<hi>為去聲○朱子曰帝堯也史記</hi>
<hi>云二女妻之以觀其内九男事之以觀其外又言一年所居成聚二年成邑三年成都是天下之士就之也胥</hi>
<pb n="KR3a0046_WYG_004-4a"/>
<hi>相視也遷之移以與之也如窮人無所歸言其怨慕迫切之甚也</hi>天下之士悅之人之<lb/>
所欲也而不足以解憂好色人之所欲妻帝之二女而<lb/>
不足以解憂富人之所欲富有天下而不足以解憂貴<lb/>
人之所欲貴為天子而不足以解憂人悅之好色富貴<lb/>
無足以解憂者惟順於父母可以解憂<hi>好妻並如字○朱子曰孟子推</hi>
<hi>舜之心如此以解上文之意言極天下之欲不足以解憂而惟順於父母可以解憂孟子真知舜之心哉</hi>人<lb/>
少則慕父母知好色則慕少艾有妻子則慕妻子仕則<lb/>
慕君不得於君則熱中大孝終身慕父母五十而慕者<lb/>
<pb n="KR3a0046_WYG_004-4b"/>
予於大舜見之矣<hi>少去聲下同好去聲○朱子曰常人之情因物有遷惟聖人為能不失其</hi>
<hi>本心也艾美好也不得失意也熱中躁急心熱也言五十者舜攝政時年五十也五十而慕則其終身慕可知</hi>
<hi>矣此章言舜不以得衆人之所欲為已樂而以不順乎親之心為己憂非聖人之盡性其孰能之</hi>○揚<lb/>
子曰事父母自知不足者其舜乎不可得而久者事親<lb/>
之謂也孝子愛日<hi>揚子名雄西漢人自知不足者舜雖已順其親而其心常若不足也愛日</hi>
<hi>者惜此日之易過懼來日之無多而不得久事其親也</hi>○文王之為世子朝於王<lb/>
季日三雞初鳴而衣服至於寢門外問内豎之御者曰<lb/>
今日安否何如内豎曰安文王乃喜及日中又至亦如<lb/>
<pb n="KR3a0046_WYG_004-5a"/>
之及莫又至亦如之<hi>朝音潮豎音樹○國君之適子曰世子内庭之小臣曰内豎御直日</hi>
<hi>者</hi>其有不安節則内豎以告文王文王色憂行不能正<lb/>
履王季復膳然後亦復初食上必在視寒暖之節食下<lb/>
問所膳命膳宰曰末有原應曰諾然後退<hi>履音理上上聲○不安節</hi>
<hi>謂有疾不能循其起居飲食之常也履蹈地也復膳飲食安節也復初其憂解也在察也進食則察視寒暖之</hi>
<hi>節如飯宜温羹宜熱之類食畢而徹則問所食之多寡末猶勿也原再也謂所食之餘不可再進也</hi>○文<lb/>
王有疾武王不說冠帶而養文王一飯亦一飯文王再<lb/>
飯亦再飯<hi>說音脫養去聲飯音反下同○武王文王之子</hi>○孔子曰武王周公<lb/>
<pb n="KR3a0046_WYG_004-5b"/>
其達孝矣乎夫孝者善繼人之志善述人之事者也<hi>周公</hi>
<hi>文王之子武王之弟朱子曰達通也言武王周公之孝乃天下之人通謂之孝也○志者事之未成者也繼則</hi>
<hi>續而成之事者志之已成者也述則循而行之</hi>踐其位行其禮奏其樂敬其所<lb/>
尊愛其所親事死如事生事亡如事存孝之至也<hi>朱子曰踐</hi>
<hi>猶履也其指先王也所尊所親先王之祖考子孫臣庶也始死謂之死既葬則曰反而亡焉皆指先王也此皆</hi>
<hi>繼志述事之意也</hi>○淮南子曰周公之事文王也行無専制事<lb/>
無由已身若不勝衣言若不出口有奉持於文王洞洞<lb/>
屬屬如将不勝如恐失之可謂能子矣<hi>行去聲勝音升下同奉音捧屬</hi>
<pb n="KR3a0046_WYG_004-6a"/>
<hi>音竹○淮南子漢淮南王劉安也奉持執物以進也能子能盡子道也餘見明倫</hi>○孟子曰曽<lb/>
子養曽晳必有酒肉将徹必請所與問有餘必曰有曽<lb/>
晳死曽元養曽子必有酒肉将徹不請所與問有餘曰<lb/>
亡矣将以復進也此所謂養口體者也若曽子則可謂<lb/>
養志也<hi>養去聲下同徹直列切下同亡音無復扶又切○朱子曰曽晳名點曽子父也曽元曽子子也</hi>
<hi>曽子養其父每食必有酒肉食畢将徹去必請於父曰此餘者與誰或父問此物尚有餘否必曰有恐親意更</hi>
<hi>欲與人也曽元不請所與雖有言無其意将以復進於親不欲其與人也此但能養父母之口體而已曽子則</hi>
<hi>能承順父母之志而不忍傷之也</hi>事親若曽子者可也<hi>朱子曰言當如曽子之養志不</hi>
<pb n="KR3a0046_WYG_004-6b"/>
<hi>可如曽元但養口體</hi>○孔子曰孝哉閔子騫人不間於其父母昆<lb/>
弟之言<hi>間去聲○閔子騫孔子弟子名損胡氏曰父母兄弟稱其孝友人皆信之無異辭者葢其孝友</hi>
<hi>之實有以積於中而著於外故夫子嘆而美之</hi>○老萊子孝奉二親行年七十<lb/>
作嬰兒戲身著五色斑斕之衣嘗取水上堂詐跌仆臥<lb/>
地為小兒啼弄雛於親側欲親之喜<hi>著音酌跌音迭仆音付○老萊子楚</hi>
<hi>人也五色青赤黄白黒也仆僵倒也雛謂鳥雛吳氏曰恐父母見子之老而生悲感故為是以樂其心也</hi>○<lb/>
樂正子春下堂而傷其足數月不出猶有憂色門弟子<lb/>
曰夫子之足瘳矣數月不出猶有憂色何也<hi>瘳音抽○樂正姓子</hi>
<pb n="KR3a0046_WYG_004-7a"/>
<hi>春名曽子弟子瘳愈也</hi>樂正子春曰善如爾之問也善如爾之問<lb/>
也吾聞諸曽子曽子聞諸夫子曰天之所生地之所養<lb/>
惟人為大父母全而生之子全而歸之可謂孝矣不虧<lb/>
其體不辱其身可謂全矣故君子頃步而不敢忘孝也<lb/>
今予忘孝之道予是以有憂色也<hi>頃苦猥切亦作蹞亦作跬○大猶貴也一</hi>
<hi>舉足為頃再舉足為步方氏曰不虧其體所以全其形不辱其身所以全其徳</hi>一舉足而不敢<lb/>
忘父母是故道而不徑舟而不游不敢以先父母之遺<lb/>
體行殆一出言而不敢忘父母是故惡言不出於口忿<lb/>
<pb n="KR3a0046_WYG_004-7b"/>
言不反於身不辱其身不羞其親可謂孝矣<hi>道大路也徑小路也</hi>
<hi>游浮水也忿恨怒也由道而不由徑由舟而不由水不敢以先父母之遺體行歴於危殆故也已之惡言不出</hi>
<hi>於口故人之忿言不反於身忿言不反則不辱身不羞親矣</hi>○伯俞有過其母笞之<lb/>
泣其母曰他日笞子未嘗泣今泣何也對曰俞得罪笞<lb/>
常痛今母之力不能使痛是以泣<hi>伯俞姓韓名俞得罪謂他日得罪也伯俞</hi>
<hi>之泣悲母力之衰耳</hi>故曰父母怒之不作於意不見於色深受其<lb/>
罪使可哀憐上也父母怒之不作於意不見於色其次<lb/>
也父母怒之作於意見於色下也<hi>見音現下同○故曰以下劉向論也意發</hi>
<pb n="KR3a0046_WYG_004-8a"/>
<hi>於心色見於面</hi>○公明宣學於曽子三年不讀書曽子曰宣而<lb/>
居參之門三年不學何也<hi>公明姓宣名曽子弟子</hi>公明宣曰安敢<lb/>
不學宣見夫子居庭親在叱咤之聲未嘗至於犬馬宣<lb/>
說之學而未能宣見夫子之應賓客恭儉而不懈惰宣<lb/>
說之學而未能宣見夫子之居朝廷嚴臨下而不毁傷<lb/>
宣說之學而未能宣說此三者學而未能宣安敢不學<lb/>
而居夫子之門乎<hi>叱尺栗切咤丑亞切說音悅下同懈音戒○夫子謂曽子庭中庭也叱咤</hi>
<hi>怒聲也恭荘敬也儉節制也朝廷外庭也不毁傷謂不毁傷其下讀書學文之事孝敬慈力行之事論語曰行</hi>
<pb n="KR3a0046_WYG_004-8b"/>
<hi>有餘力則以學文</hi>○少連大連善居喪三日不怠三月不解期<lb/>
悲哀三年憂東夷之子也<hi>少去聲解音懈期音朞○此孔子之言三日親始死時也</hi>
<hi>怠惰也不怠如水漿不入口之類三月親未葬時也解倦也不解如哀至則哭之類期周一年也悲哀如朝夕</hi>
<hi>哭之類憂謂憂戚憔悴二子居喪如此非惟進於中國而且善於禮矣故孔子稱而表之</hi>○高子臯<lb/>
之執親之喪也泣血三年未嘗見齒君子以為難<hi>見音現○</hi>
<hi>子臯孔子弟子名柴無聲出涕曰泣血見齒笑也</hi>○顔丁善居喪始死皇皇焉<lb/>
如有求而弗得既殯望望焉如有從而弗及既葬慨然<lb/>
如不及其反而息<hi>顔丁魯人皇皇猶彷徨求謂求其親望望仰思貌從謂從其親慨感悵意</hi>
<pb n="KR3a0046_WYG_004-9a"/>
<hi>息者待也待其反也皆不忍死其親之至情也</hi>○曽子有疾召門弟子曰啟予<lb/>
足啟予手詩曰戰戰兢兢如臨深淵如履薄冰而今而<lb/>
後吾知免夫小子<hi>夫音扶○朱子曰啟開也曽子平日以為身體受於父母不敢毁傷故於</hi>
<hi>此使弟子開其衾而視之詩小旻之篇戰戰恐懼兢兢戒謹臨深恐墜履冰恐陷也曽子以其所保之全示門</hi>
<hi>人而言其所以保之之難如此至於将死而後知其得免於毁傷也小子門人也語畢而又呼之以致反覆丁</hi>
<hi>寕之意其警之也深矣范氏曰身體猶不可虧也况虧具行以辱其親乎</hi>○箕子者紂親戚<lb/>
也紂始為象箸箕子歎曰彼為象箸必為玉杯為玉杯<lb/>
則必思逺方珍怪之物而御之矣輿馬宮室之漸自此<lb/>
<pb n="KR3a0046_WYG_004-9b"/>
始不可振也<hi>箕國名子爵也紂之諸父紂商王受也御用也振救也</hi>紂為淫泆箕<lb/>
子諫紂不聽而囚之人或曰可以去矣箕子曰為人臣<lb/>
諫不聽而去是彰君之惡而自說於民吾不忍為也乃<lb/>
被髪佯狂而為奴遂隠而鼓琴以自悲故傳之曰箕子<lb/>
操<hi>泆音逸說音悅佯音羊○淫貪欲泆放蕩如嬖妲已為酒池肉林之類囚拘繫也傳曰囚箕子以為奴彰</hi>
<hi>著也佯詐也操琴曲也</hi>王子比干者亦紂之親戚也見箕子諫不<lb/>
聽而為奴則曰君有過而不以死爭則百姓何辜乃直<lb/>
言諫紂紂怒曰吾聞聖人之心有七竅信有諸乎乃遂<lb/>
<pb n="KR3a0046_WYG_004-10a"/>
殺王子比干刳視其心<hi>爭去聲竅苦弔切刳音枯○王子比干亦紂諸父辜罪也何辜</hi>
<hi>言無罪而被虐也刳剖也</hi>微子曰父子有骨肉而臣主以義屬故父<lb/>
有過子三諫而不聽則隨而號之人臣三諫而不聽則<lb/>
其義可以去矣於是遂行<hi>屬音竹號平聲○微國名子爵也紂庶兄屬聨續也行所</hi>
<hi>以存宗祀也</hi>孔子曰殷有三仁焉<hi>朱子曰三人之行不同而同出於至誠惻怛之意故</hi>
<hi>皆不咈乎愛之理而有以全其心之徳也</hi>○武王伐紂伯夷叔齊叩馬而諫<lb/>
左右欲兵之太公曰此義人也扶而去之<hi>伯夷叔齊孤竹君之二子</hi>
<hi>叩馬當馬之前也兵猶殺也太公呂望也夷齊之諫曰以臣弑君可謂義乎故太公以為義人扶猶搊也</hi>武<lb/>
<pb n="KR3a0046_WYG_004-10b"/>
王已平殷亂天下宗周而伯夷叔齊恥之義不食周粟<lb/>
隠於首陽山採薇而食之遂餓而死<hi>武王處一時之大權二子守萬世之</hi>
<hi>大經各一義也</hi>○衞靈公與夫人夜坐聞車聲轔轔至闕而止<lb/>
過闕復有聲公問夫人曰知此為誰夫人曰此蘧伯玉<lb/>
也公曰何以知之夫人曰妾聞禮下公門式路馬所以<lb/>
廣敬也夫忠臣與孝子不為昭昭信節不為㝠㝠惰行<lb/>
蘧伯玉衞之賢大夫也仁而有智敬於事上此其人必<lb/>
不以闇昧廢禮是以知之公使人視之果伯玉也<hi>轔音鄰蘧</hi>
<pb n="KR3a0046_WYG_004-11a"/>
<hi>音劬夫音扶為去聲下同信音伸行去聲闇音暗○衞國名靈公衞君名元闕君門蘧伯玉衞大夫名瑗下者</hi>
<hi>下車以過也公門亦君門式說見敬身路大也君馬曰路馬大之也廣敬推廣其敬也昭昭顯明也㝠㝠隠暗</hi>
<hi>也忠臣之事君也如事親孝子之事親也如事天豈以人知而信節人不知而惰行乎</hi>○趙襄子<lb/>
殺智伯漆其頭以為飲器智伯之臣豫讓欲為之報讐<lb/>
乃詐為刑人挾匕首入襄子宮中塗厠左右欲殺之襄<lb/>
子曰智伯死無後而此人欲為報讐真義士也吾謹避<lb/>
之耳<hi>欲為之為去聲讐音求七音比○襄子名無恤智伯名瑤皆晉大夫飲器或云飲酒之器或云溲溺</hi>
<hi>之器未詳孰是刑人有罪被刑而執役者匕首短劒也其首類七塗厠謂以泥塗墁溷厠之牆壁讓之為此謀</hi>
<pb n="KR3a0046_WYG_004-11b"/>
<hi>欲以殺襄子也左右謂襄子從者</hi>讓又漆身為癩吞炭為啞行乞於市<lb/>
其妻不識也其友識之為之泣曰以子之才臣事趙孟<lb/>
必得近幸子乃為所欲為顧不易邪何乃自苦如此讓<lb/>
曰委質為臣而求殺之是二心也吾所以為此者将以<lb/>
愧天下後世之為人臣而懐二心者也<hi>癩音頼啞倚下切為之之為去</hi>
<hi>聲易音異○為癩為啞而行乞欲人不識得以殺襄子也識謂識其形容一說謂識其志意在於報仇趙孟即</hi>
<hi>襄子顧猶反也為所欲為謂殺襄子委質猶屈膝也即致身之意</hi>後又伏於橋下欲殺<lb/>
襄子襄子殺之<hi>讓之死舍生取義也真可以愧天下後世之為人臣而懐二心者矣</hi>○王<lb/>
<pb n="KR3a0046_WYG_004-12a"/>
孫賈事齊湣王王出走賈失王之處其母曰女朝去而<lb/>
晩來則吾倚門而望女暮出而不還則吾倚閭而望女<lb/>
今事王王出走女不知其處女尚何歸<hi>走去聲女音汝下俱同○王孫</hi>
<hi>姓賈名齊大夫湣王名地燕破齊王走莒為楚人淖齒所殺門謂家之門閭謂巷之門</hi>王孫賈乃<lb/>
入市中曰淖齒亂齊國殺湣王欲與我誅齒者袒右市<lb/>
人從之者四百人與誅淖齒刺而殺之<hi>淖音閙袒音但刺音戚○淖姓</hi>
<hi>齒名齊相也袒右袒露右臂也從之謂袒右也</hi>○臼季使過冀見冀缺耨其妻<lb/>
饁之敬相待如賔與之歸言諸文公曰敬徳之聚也能<lb/>
<pb n="KR3a0046_WYG_004-12b"/>
敬必有徳徳以治民君請用之臣聞出門如賔承事如<lb/>
祭仁之則也文公以為下軍大夫<hi>使去聲過平聲耨乃豆切饁音葉○臼季</hi>
<hi>晉大夫名胥臣文公晉君名重耳冀邑名缺人名卻其姓也耘田曰耨野饋曰饁能敬則心存心存則理得故</hi>
<hi>敬為徳之聚修已可以安百姓故曰徳以治民出門如賔承事如祭敬也以是為則而持守之則私意無所容</hi>
<hi>而心徳全矣下軍大夫官名</hi>○公父文伯之母季康子之從祖叔<hi>一無</hi>
<hi>叔字</hi>母也康子往焉䦱門而與之言皆不踰閾仲尼聞之<lb/>
以為别於男女之禮<hi>父音府從去聲䦱音委閾音域○公父文伯魯大夫名歜其母敬姜</hi>
<hi>也季康子亦魯大夫名肥往謂往而見之也䦱開也閾門限也敬姜不踰閾而出康子不踰閾而入故曰皆不</hi>
<pb n="KR3a0046_WYG_004-13a"/>
<hi>踰閾</hi>○衞共姜者衞世子共伯之妻也共伯蚤死共姜守<lb/>
義父母欲奪而嫁之共姜不許作栢舟之詩以死自誓<lb/>
<hi>共音恭下同○衞國名姜齊姓歸共伯故曰共姜夫死不嫁義也奪謂奪其守義之志栢舟之詩曰之死矢靡</hi>
<hi>他是以死自誓也</hi>○蔡人妻宋人之女也既嫁而夫有惡疾其<lb/>
母将改嫁之女曰夫之不幸乃妾之不幸也奈何去之<lb/>
適人之道一與之醮終身不改不幸遇惡疾彼無大故<lb/>
又不遣妾何以得去終不聽<hi>其母女之母也酌而無酬酢曰醮葢婚禮賛者三酌</hi>
<hi>壻婦而不酬酢也彼指夫大故謂惡逆婦人自稱曰妾聽猶從也</hi>○萬章問曰象日以<lb/>
<pb n="KR3a0046_WYG_004-13b"/>
殺舜為事立為天子則放之何也孟子曰封之也或曰<lb/>
放焉仁人之於弟也不藏怒焉不宿怨焉親愛之而已<lb/>
矣<hi>朱子曰放猶置也置之於此使不得去也萬章疑舜何不誅之孟子言舜實封之而或者誤以為放也藏</hi>
<hi>怒謂藏匿其怒宿怨謂留宿其怨饒氏曰仁人之於弟雖有怒亦不藏之雖有怨亦不留之少間心便釋然孟</hi>
<hi>子曰親之欲其貴也愛之欲其富也封之有庳富貴之也</hi>○伯夷叔齊孤竹君之二<lb/>
子也父欲立叔齊及父卒叔齊讓伯夷伯夷曰父命也<lb/>
遂逃去叔齊亦不肯立而逃之國人立其中子<hi>中音仲○孤竹</hi>
<hi>國名朱子曰伯夷以父命為尊叔齊以天倫為重</hi>○虞芮之君相與爭田久而<lb/>
<pb n="KR3a0046_WYG_004-14a"/>
不平乃相謂曰西伯仁人也盍往質焉乃相與朝周入<lb/>
其境則耕者讓畔行者讓路入其邑男女異路斑白者不<lb/>
提挈入其朝士讓為大夫大夫讓為卿二國之君感而<lb/>
相謂曰我等小人不可以履君子之庭乃相讓以其所<lb/>
爭田為閒田而退天下聞而歸之者四十餘國<hi>芮儒遂切盍音</hi>
<hi>合○虞芮皆國名西伯周文王也盍何不也質正也畔田界也</hi>○曽子曰以能問於不<lb/>
能以多問於寡有若無實若虚犯而不校昔者吾友嘗<lb/>
從事於斯矣<hi>朱子曰校計校也友馬氏以為顔淵是也顔子之心惟知理義之無窮不見物我之</hi>
<pb n="KR3a0046_WYG_004-14b"/>
<hi>有間故能如此</hi>○孔子曰晏平仲善與人交久而敬之<hi>晏平仲齊大夫</hi>
<hi>名嬰程子曰人交久則敬衰久而能敬所以為善</hi>
　　　　右明倫<hi>李氏曰首十七章明父子之親次五章明君臣之義次四章明夫婦之别</hi>
　　　　<hi>次三章明長幼之序末二章明朋友之交</hi>
孟子曰伯夷目不視惡色耳不聽惡聲<hi>惡色非禮之色惡聲非禮之聲</hi>
○子游為武城宰子曰女得人焉爾乎曰有澹臺滅明<lb/>
者行不由徑非公事未嘗至於偃之室也<hi>女音汝澹音談○子游孔</hi>
<hi>子弟子姓言名偃朱子曰武城魯下邑澹臺姓滅明名字子羽徑路之小而捷者公事如飲射讀法之類不由</hi>
<pb n="KR3a0046_WYG_004-15a"/>
<hi>徑則動必以正而無見小欲速之意可知非公事不見邑宰則其有以自守而無枉己徇人之私可見矣又曰</hi>
<hi>焉爾乎三字是助語聖人之言寛緩而不迫</hi>○高柴自見孔子足不履影啓<lb/>
蟄不殺方長不折衞輒之難出而門閉或曰此有徑子<lb/>
羔曰吾聞之君子不徑曰此有竇子羔曰吾聞之君子<lb/>
不竇有間使者至門啓而出<hi>蟄直立切長上聲折音哲難去聲間如字○啓謂開</hi>
<hi>穴而出蟄蟲之藏者方長謂草木輒衞君名難謂輒以兵拒父時也竇孔穴也有間少頃也不踐影敬人之至</hi>
<hi>不殺不折愛物之至不徑不竇守身之至朱子曰不徑不竇無事時可也若有宼盜患難如何守此以殘其軀</hi>
<hi>觀聖人微服過宋可見矣</hi>○南容三復白圭孔子以其兄之子妻之<lb/>
<pb n="KR3a0046_WYG_004-15b"/>
<hi>三去聲復音福○南容孔子弟子居南宮名縚又名适字子容朱子曰詩大雅抑之篇曰白圭之玷尚可磨也</hi>
<hi>斯言之玷不可為也南容一日三復此言事見家語葢深有意於謹言也此邦有道所以不廢邦無道所以免</hi>
<hi>禍故孔子以兄子妻之</hi>○子路無宿諾<hi>朱子曰宿留也急於踐言不留其諾也</hi>○孔<lb/>
子曰衣敝緼袍與衣狐貉者立而不恥者其由也與<hi>衣去</hi>
<hi>聲緼音慍貉音鶴○朱子曰敝壊也緼枲著也袍衣有著者也葢衣之賤者狐貉以狐貉之皮為裘衣之貴者</hi>
<hi>子路之志如此則能不以貧富動其心而可以進於道矣故夫子稱之</hi>○鄭子臧出奔宋<lb/>
好聚鷸冠鄭伯聞而惡之使盜殺之君子曰服之不衷<lb/>
身之災也詩曰彼其之子不稱其服子臧之服不稱也<lb/>
<pb n="KR3a0046_WYG_004-16a"/>
夫<hi>好去聲鷸音聿惡去聲衷音中其音記稱去聲○鄭宋皆國名子臧鄭伯之子鷸翠鳥聚鷸冠者聚其羽</hi>
<hi>以為冠也衷正也詩曹風候人之篇其語辭</hi>○公父文伯退朝朝其母其母<lb/>
方績文伯曰以歜之家而主猶績乎其母歎曰魯其亡<lb/>
乎使僮子備官而未之聞邪<hi>父音甫朝音潮下同歜昌六切亡如字○績緝麻也</hi>
<hi>歜文伯之名主主母也僮子指文伯國将亡則任非人文伯富貴而驕故敬姜歎而責之亦善計國矣</hi>居<lb/>
吾語女民勞則思思則善心生逸則淫淫則忘善忘善<lb/>
則惡心生沃土之民不材淫也瘠土之民莫不嚮義勞<lb/>
也<hi>語去聲女音汝瘠音寂嚮音向○居者喻之使止也勞勤勞逸安逸淫淫蕩沃肥饒瘠薄痩也善心生則</hi>
<pb n="KR3a0046_WYG_004-16b"/>
<hi>嚮義矣惡心生則不材矣不材由於淫嚮義由於勞</hi>是故王后親織元紞公侯之<lb/>
夫人加以紘綖卿之内子為大帶命婦成祭服列士之<lb/>
妻加之以朝服自庶士以下皆衣其夫社而賦事烝而<lb/>
獻功男女效績愆則有辟古之制也<hi>紞丁坎切紘音宏綖音延辟音闢○</hi>
<hi>元黑色紞冠之垂前後者紘纓之無緌者綖冕之上覆者内子卿之妻命婦大夫之妻列士元士庶士下士庶</hi>
<hi>士以下則庶人也自公侯至士庶之妻所織以漸而加者以貴賤為勞逸之差也冬祭曰烝績功愆過辟罪也</hi>
<hi>春祭社之時則供其農桑之事冬祭廟之時則獻其五榖布帛之功男耕女織各效其績逸而有過則治以罪</hi>
<hi>也古之制通貴賤言之</hi>吾冀而朝夕脩我曰必無廢先人爾今曰<lb/>
<pb n="KR3a0046_WYG_004-17a"/>
胡不自安以是承君之官予懼穆伯之絶嗣也<hi>冀欲也而爾皆</hi>
<hi>汝也脩猶飭也廢猶墜也先人謂穆伯文伯之父也胡何也君謂魯君居位而苟求安逸敗亡之道也故敬姜</hi>
<hi>懼穆伯之絶嗣文伯曠於禮敬姜語之皆凜凜有法度其愛而知勞者與</hi>○孔子曰賢哉回<lb/>
也一簞食一瓢飲在陋巷人不堪其憂回也不改其樂<lb/>
賢哉回也<hi>簞音丹食音似樂音雒○回孔子弟子姓顔字子淵朱子曰簞竹器食飯也瓢瓠也顔子</hi>
<hi>之貧如此而處之泰然不以害其樂故夫子再言賢哉回也以深歎美之</hi>
　　　　右敬身<hi>李氏曰首三章言心術次二章言威儀次三章言衣服末章言飲食</hi>
衞荘公娶于齊東宮得臣之妹曰荘姜美而無子其娣<lb/>
<pb n="KR3a0046_WYG_004-17b"/>
戴媯生桓公荘姜以為己子<hi>娣音弟媯音圭○衞齊皆國名荘公衞君名揚東宮</hi>
<hi>太子宮得臣太子名姜齊姓媯陳姓荘公再娶于陳荘戴皆諡也娣女弟之從嫁者桓公名完</hi>公子州<lb/>
吁嬖人之子也有寵而好兵公弗禁荘姜惡之<hi>嬖音庇好去聲</hi>
<hi>惡去聲○嬖人幸妾也</hi>石碏諫曰臣聞愛子教之以義方弗納於<lb/>
邪驕奢淫泆所自邪也四者之來寵禄過也<hi>碏音鵲泆音逸○石</hi>
<hi>碏衞大夫方道也義方即六順納猶寘也邪即六逆自由也寵禄過盛則驕奢淫泆而陷於邪逆矣</hi>夫寵<lb/>
而不驕驕而能降降而不憾憾而能眕者鮮矣<hi>夫音扶眕音軫</hi>
<hi>鮮上聲○降抑也憾恨也眕安重也葢恃寵則驕驕則恣横而不能自抑若强抑之則恨恨則思亂而不能自</hi>
<pb n="KR3a0046_WYG_004-18a"/>
<hi>安自重此必然之勢也</hi>且夫賤妨貴少陵長逺間親新間舊小加<lb/>
大淫破義所謂六逆也君義臣行父慈子孝兄愛弟敬<lb/>
所謂六順也<hi>夫音扶少去聲間去聲○貴賤以位言少長以齒言親猶近也逺近以地言新舊以</hi>
<hi>時言小大以徳言淫義以道言淫者邪道義者正道也妨害也陵犯也間離也破亦害也義謂使臣以義行謂</hi>
<hi>行君之義</hi>去順效逆所以速禍也君人者将禍是務去而速<lb/>
之無乃不可乎<hi>去上聲下同○去猶違也順即六順效猶習也逆即六逆速召也言為人君者</hi>
<hi>當務於去禍不可反召禍也荘公溺愛嬖人之子使恃寵弄兵而弗之禁是去順而效逆也其後州吁弑桓公</hi>
<hi>為石碏所誅豈非速禍之明驗乎孔氏曰州吁于六逆則少陵長於六順則弟不敬兄非謂徧犯之也</hi>○<lb/>
<pb n="KR3a0046_WYG_004-18b"/>
劉康公成肅公㑹晉侯伐秦成子受脤于社不敬<hi>脤音腎○</hi>
<hi>劉成皆邑名康肅皆諡秦晉皆國名脤祭肉也凡出兵則宜于社○宜祭名脤亦作蜃大蛤也古人多以蜃飾</hi>
<hi>器祭肉以蜃器盛之故曰脤諡者生有功徳卒則人君賜諡以易其名</hi>劉子曰吾聞之民<lb/>
受天地之中以生所謂命也是以有動作禮義威儀之<lb/>
則以定命也能者養之以福不能者敗以取禍<hi>中者理之本然</hi>
<hi>也動作以事言禮義以理言威儀以身言定者靜而復也天地之理人得之以生所謂在天為命在人為性者</hi>
<hi>也動作禮義威儀各有當然之則聖人所以定其性而使弗失也能循是則以養其性則為福順乎天而吉也</hi>
<hi>不能循是則而敗其性則取禍違乎天而凶也能與不能亦在乎敬怠之間而已矣</hi>是故君子勤<lb/>
<pb n="KR3a0046_WYG_004-19a"/>
禮小人盡力勤禮莫如致敬盡力莫如敦篤敬在養神<lb/>
篤在守業國之大事在祀與戎祀有執膰戎有受脤神<lb/>
之大節也今成子惰棄其命矣其不反乎<hi>膰音煩○君子小人以位</hi>
<hi>言之敦加厚也篤實而加厚焉亦敬也養神謂奉祭守業謂務農戎兵戎膰祭肉執膰受脤皆交神之大節惰</hi>
<hi>謂受脤不敬反還也君子敬以奉祭小人敬以務農皆養之以福者也成子以君子而受脤不敬有取禍之道</hi>
<hi>故劉子逆知其不反其後果卒于瑕</hi>○衞侯在楚北宮文子見令尹圍之<lb/>
威儀言於衞侯曰令尹其将不免詩云敬慎威儀維民<lb/>
之則令尹無威儀民無則焉民所不則以在民上不可<lb/>
<pb n="KR3a0046_WYG_004-19b"/>
以終<hi>衞楚皆國名衞侯名惡文子衞大夫名佗北宮其姓也時相衞侯在楚令尹楚上卿執政者名圍免</hi>
<hi>謂免於禍詩大雅抑之篇則法也終謂善終</hi>公曰善哉何謂威儀對曰有威<lb/>
而可畏謂之威有儀而可象謂之儀君有君之威儀其<lb/>
臣畏而愛之則而象之故能有其國家令聞長世臣有<lb/>
臣之威儀其下畏而愛之故能守其官職保族宜家順<lb/>
是以下皆如是是以上下能相固也<hi>聞音問○此衞侯問而文子答也令</hi>
<hi>聞長世謂善名久垂於世也是指君臣而言順是以下若父子兄弟内外大小是矣皆如是謂皆有威儀也固</hi>
<hi>者安固不敗也</hi>衞詩曰威儀棣棣不可選也言君臣上下父子<lb/>
<pb n="KR3a0046_WYG_004-20a"/>
　兄弟内外大小皆有威儀也<hi>棣音第○詩弼風栢舟之篇棣棣富而閑習之貌選</hi>
　<hi>簡擇也言威儀無一不善不可得而簡擇取舍也此葢借引以為人皆不可無威儀耳</hi>周詩曰朋<lb/>
　友攸攝攝以威儀言朋友之道必相教訓以威儀也<hi>詩大</hi>
　<hi>雅既醉之篇攸所也攝簡也</hi>故君子在位可畏施舍可愛進退可度<lb/>
　周旋可則容止可觀作事可法徳行可象聲氣可樂動<lb/>
　作有文言語有章以臨其下謂之有威儀也<hi>舍上聲行去聲樂音</hi>
　<hi>雒○施用也舍不用也用舍當斯可愛十者皆威儀也自可畏言曰威自可象言曰儀眞氏曰令尹圍専楚國</hi>
　<hi>之政有簒奪之心形諸威儀必有僣偪于上者故文子見而知其不終也未幾以簒被殺果不能終</hi>
<pb n="KR3a0046_WYG_004-20b"/>
　　　　　右通論<hi>通論立教明倫敬身三者</hi>
　<lb/>
　<lb/>
　<lb/>
　<lb/>
　<lb/>
　<lb/>
御定小學集註卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太乙金鏡式經卷六</head> <lb/>
    <p>
<pb n="KR3g0047_WYG_006-1a"/>
欽定四庫全書<lb/>
　太乙金鏡式經卷六<lb/>
　　　　　　　　　　　　唐　王希明　撰<lb/>
　　推太乙七術序　　　　推太乙臨津問道一<lb/>
　　推獅子反擲二　　　　推白雲捲空三<lb/>
　　推猛虎相拒四　　　　推雷公入水五<lb/>
　　推白龍得雲六　　　　推囬軍無言七<lb/>
　　推三才以占天地八　　推長短以占緩急九<lb/>
<pb n="KR3g0047_WYG_006-1b"/>
　　推五音以占災變十　　推孤單以占成敗十一<lb/>
　　推内外以占攻擊十二　推多少以占勝負十三<lb/>
　　推隂陽以占厄㑹十四　推所主以占吉㓙十五<lb/>
　　　推太乙七術序<lb/>
太乙術者昔𤣥女𫝊授於黄帝黄帝獲之敗蚩尤於涿<lb/>
鹿則前術也其後范蠡習之佐越王勾踐而平吴國終<lb/>
成霸業治平嬴秦失道炎漢將興張良用輔沛公西入<lb/>
闗中子嬰銜璧東㑹垓下項羽摧鋒若然入則為師出<lb/>
<pb n="KR3g0047_WYG_006-2a"/>
授將畧或攻或守靡不喻茲其法有心故謂之七術焉<lb/>
　　　推臨津問道術一<lb/>
臨津問道者常以吕申加敵兵起年當視大神之下是<lb/>
破年又以吕申加破年大神下是破月又以吕申加破<lb/>
月大神下是破日又以吕申下加破日大神下是破時<lb/>
　假令敵以甲子年起兵征便以吕申加子則大神臨<lb/>
夘則敵當在丁夘年五月酉日子時破也<lb/>
　　　推獅子反擲術二<lb/>
<pb n="KR3g0047_WYG_006-2b"/>
獅子反擲者常以吕申加敵起年常視大神之下臨囚<lb/>
死休合破如在旺相間則不破　假令敵以甲戌年起<lb/>
兵便以吕申加戌則大神臨丑丑且屬艮在東北即知<lb/>
其敵當在辛夘年破也<lb/>
　　　推白雲捲空術三<lb/>
白雲捲空者謂兩陣相敵則課太乙悉宜主客便以吕<lb/>
申加主大將宫看大神囚死休廢者若展旗交鋒攻戰<lb/>
大敗若臨冠帶士卒戰死若臨帝王不可觸犯　假令<lb/>
<pb n="KR3g0047_WYG_006-3a"/>
兩軍相見太乙上元第一紀第二局太乙在一宫武徳<lb/>
為天目主筭七大將七參将一寅為計神始擊将臨大<lb/>
武客筭十三大將三參將九先以吕申加主大將七宫<lb/>
則大神臨一宫金神火克金經曰我尅者囚此名主大<lb/>
將乘囚氣則主大敗次以吕申加客大將於三宫則大<lb/>
神臨九宫水神經曰生我者為相此名大神乘相氣則<lb/>
大勝也<lb/>
　　　推猛虎相拒術四<lb/>
<pb n="KR3g0047_WYG_006-3b"/>
猛虎相拒者視敵下營日以吕申加其日太乙大神臨<lb/>
王相其營不可攻擊衰死兼墓其營不久見破矣　假<lb/>
令上元第一紀第七局庚午日下營其日太乙在三宫<lb/>
便以吕申加三宫則大神臨九宫木神經曰生我為相<lb/>
此名大神乗相氣此宫不可攻也<lb/>
　　　推雷公入水術五<lb/>
雷公入水者常以吕申加太乙宫看大神所臨之下宫<lb/>
若尅主大将宫将必死尅參將亦然若尅客大將必厄<lb/>
<pb n="KR3g0047_WYG_006-4a"/>
尅參將亦然不然則士卒奔逃背叛矣　假令上元第<lb/>
一紀第一甲子元十三局丙子日太乙在六宫大炅為<lb/>
為天目主筭十八大將八參將四寅為計神始擊將臨<lb/>
太陽客筭十九大將九參將七便以吕申加太乙於六<lb/>
宫則大神臨八宫屬水主大將八宫亦屬水經曰同類<lb/>
為王此為主大將乘王氣勝　客大將九宫屬木大神<lb/>
臨八宫屬水生我者為相此名主大將乘相氣亦主小<lb/>
勝<lb/>
<pb n="KR3g0047_WYG_006-4b"/>
　　　推白龍得雲術六<lb/>
白龍得雲者以吕申加其日太乙宫視大神大將所<lb/>
臨下之宫與主乘旺相宜出軍下營加臨囚死休墓不<lb/>
可出軍若彼陣大將宫刑尅我軍大将宫出戰必死尅<lb/>
小將亦然也　假令上元第一甲子元二十二局乙酉<lb/>
日太乙在九宫隂徳為天目主筭十六大將六參將八<lb/>
巳為計神始擊將在天道客計三十大將三參將九便<lb/>
以吕申加太乙於九宫則大神臨大武於七宫主大將<lb/>
<pb n="KR3g0047_WYG_006-5a"/>
在六宫屬金大神下宫生主大將宫經曰生我者為相<lb/>
此名主大將乘相氣於下營屯軍吉　客大將在三宫<lb/>
屬土與大神下營同類為旺此名客大將乘旺氣亦利<lb/>
屯軍下營吉<lb/>
　　　推逥軍無言術七<lb/>
逥軍無言者常以吕申加彼軍初来時日太乙宫看大<lb/>
神下若彼軍臨旺相其下有伏兵宜備之如臨囚死休<lb/>
廢彼軍自破無能為也立可克之如臨本軍旺相亦自<lb/>
<pb n="KR3g0047_WYG_006-5b"/>
宜埋伏兵士　假令上元第一紀第一甲子元二十八<lb/>
局辛夘日太乙在二宫吕申為天目主筭十四大將四<lb/>
參將二亥為計神始擊將在大炅客計得九大將九參<lb/>
將七便以吕申加彼軍初来時日太乙在二宫則大神<lb/>
臨太蔟金神客大將在九宫屬木大神屬金金来尅木<lb/>
我尅者為死此客大將乘死氣無伏兵自破立可克之<lb/>
經曰欲知諸將休旺者常以同類為旺生我為相尅我<lb/>
為死我尅為囚我生為休　假今髙叢木以吕申大炅<lb/>
<pb n="KR3g0047_WYG_006-6a"/>
同類為旺以大義地主為相武徳太蔟為死和徳大武<lb/>
太陽天道為囚大神大威為休餘倣此<lb/>
　　　推三才以占天地人八<lb/>
三才者天地人也若筭中無十者無天天變則二曜虧<lb/>
蝕五緯失度彗孛飛流霜雹為害也此為筭得一二三<lb/>
四五六七八九為無天者也　經曰筭中無五者為無<lb/>
地地有變山崩地震川竭蝗蝻之象此筭得一二三四十<lb/>
一十二十三十四二十一二十二二十三二十四三十<lb/>
<pb n="KR3g0047_WYG_006-6b"/>
一三十二三十三三十四此無地也　經曰若筭得一<lb/>
十二十三十四十為無人人有變口舌妖言更相殘賊<lb/>
疾疫遷移流亡也<lb/>
　　　推長短以占緩急九<lb/>
經曰天目所筭主以長筭宜緩短筭宜急十一以上為<lb/>
長單九以下為短長多利深入短少利淺入長為勝短<lb/>
為負也<lb/>
　　　推五音以占災變十<lb/>
<pb n="KR3g0047_WYG_006-7a"/>
經曰筭得一二為宫宫有變占在君　經曰一為官二<lb/>
為比宫宫有變占在君經曰筭得三為徴四為比徴徴有變<lb/>
占在宗廟　經曰筭得五為羽羽有變占在后妃　經<lb/>
曰五為比羽羽有變占在后妃　經曰筭得七為商商<lb/>
有變占在子孫　經曰筭得九為角十為比角角有變<lb/>
占在疾病<lb/>
　　　推孤單以占成敗十一<lb/>
經曰筭孤單以占主客成敗一三七九為單陽二四六<lb/>
<pb n="KR3g0047_WYG_006-7b"/>
八為單隂一十三十為孤陽二十四十為孤隂單陽幷<lb/>
孤陽為重陽單隂并孤隂為重隂單隂筭并不利下不<lb/>
利客單陽筭不利上不利主人也<lb/>
　　　推内外以占攻擊十二<lb/>
經曰筭有内外以占攻擊者為天目前為内可以攻外<lb/>
後為外可以攻内天目外孤内虚欲舉百事於外欲得<lb/>
外算於内欲得内算隂徳至太陽為内大炅至隂為外也<lb/>
　　　推多少以占勝負十三<lb/>
<pb n="KR3g0047_WYG_006-8a"/>
經曰多少以占勝負者客以多筭臨少主人敗客以少<lb/>
筭臨多主人勝也<lb/>
　　　推隂陽以占厄㑹十四<lb/>
經曰太乙在陽宫筭得奇為重陽厄在火太乙在隂宫<lb/>
筭得偶為重隂厄在水若主人得主厄若客得客厄也<lb/>
　　　推所主以占吉凶十五<lb/>
經曰筭有所主以明吉凶謂十為將軍五為吏士一為<lb/>
兵卒無此筭者凶若數得十六以上將吏卒備百事吉<lb/>
<pb n="KR3g0047_WYG_006-8b"/>
也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太乙金鏡式經卷六<lb/>
</p>
<p>
</p>
  </div>
</body>
</text>
</TEI>
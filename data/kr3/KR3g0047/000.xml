<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太乙金鏡式經</head>
    <p>
<pb n="KR3g0047_WYG_000-1a"/>
欽定四庫全書　　　　　子部七<lb/>
　太乙金鏡式經　　　　　術數類六<hi>隂陽五行之屬</hi>
　　提要<lb/>
　　　　<hi>臣</hi>等謹案太乙金鏡式經十卷唐王希明撰<lb/>
　　　　希明不詳其里貫開元時以方技為内供奉<lb/>
　　　　待詔翰林是書乃其奉勅所編見於新唐書<lb/>
　　　　藝文志故書中多自稱臣而其間推太乙積<lb/>
　　　　年有至宋景祐元年者則後人已有所增入<lb/>
<pb n="KR3g0047_WYG_000-1b"/>
　　　　非盡希眀之舊也史記日者傳術數七家太<lb/>
　　　　乙家居其一史記天官書中宮天極星其一<lb/>
　　　　明者為太乙常居而封禪書亳人繆忌奏祠<lb/>
　　　　太乙方名天神貴者太乙鄭康成以為北辰<lb/>
　　　　神名又或以為木神而屈原九歌亦稱東皇<lb/>
　　　　太乙則自戰國有此名漢志五行家有太乙<lb/>
　　　　陰陽二十三卷當即太乙家之書然已佚不<lb/>
　　　　傳惟周易乾鑿度有太乙行九宮法而今所<lb/>
<pb n="KR3g0047_WYG_000-2a"/>
　　　　傳次序乃特右旋以乾巽為一九希明謂太<lb/>
　　　　乙知未來故聖人為之蹉一位以示先知之<lb/>
　　　　義郭璞則謂地缺東南故蹉九以填之樂産<lb/>
　　　　又謂太乙之理后王得之以統天下故蹉一<lb/>
　　　　以就乾其説頗参差而皆近於附㑹故黄宗<lb/>
　　　　羲至詆為經緯混淆行度無稽葢術家又有<lb/>
　　　　所汨亂矣核其大㫖乃仿易厯而作其以一<lb/>
　　　　為太極因之生二目二目生四輔猶易之兩<lb/>
<pb n="KR3g0047_WYG_000-2b"/>
　　　　儀四象也又有計神與太乙合之為八將猶<lb/>
　　　　易之八卦也其以嵗月日時為綱而以八將<lb/>
　　　　為緯三基五福十精之類為經亦猶夫厯也<lb/>
　　　　其法以八將推其掩迫囚擊闗格之類占内<lb/>
　　　　外災福又推四神所臨分野占水旱兵䘮饑<lb/>
　　　　饉疾疫又推三基五福大小逰二限易卦大<lb/>
　　　　運占古今治亂術士傳習其來甚久故漢書<lb/>
　　　　已載有陽九百六之語南齊書髙帝紀贊所<lb/>
<pb n="KR3g0047_WYG_000-3a"/>
　　　　引太乙九宮占自漢髙祖五年推至宋禎明<lb/>
　　　　元年幾數百年而其術遂大顯於世至希明<lb/>
　　　　承詔纂次參校衆法益為詳備觀李燾續通<lb/>
　　　　鑑長編稱夏主元昊通蕃漢文字嘗推太乙<lb/>
　　　　金鑑則其書且行於四裔矣然其所論徴應<lb/>
　　　　實多錯謬如東周逢陽九而不及於夏癸商<lb/>
　　　　辛少昊帝舜皆以靈神首出周之成宣唐之<lb/>
　　　　太宗其時亦可稱治安乃謂與秦始皇同逢<lb/>
<pb n="KR3g0047_WYG_000-3b"/>
　　　　百六其說殊不可通且凶神吉星所㑹皆以<lb/>
　　　　分野為憑而割裂牽配尤為𣺌茫無據故宋<lb/>
　　　　時劉黻亦嘗極議其非<hi>宋史劉黻傳黻疏言佞者謂太乙所臨分</hi>
　　　　<hi>野則有福近嵗自呉移蜀信如其説坤維安堵可也今五六十州安全者不能十數福何</hi>
　　　　<hi>在也</hi>葢術數之學如星平壬遯之類所推止及<lb/>
　　　　於一身一時匹夫之精神志氣不能與造化<lb/>
　　　　相通故韓蘇箕斗蠡種龍蛇亦間為數所操<lb/>
　　　　而不能遁然已為聖人所罕言至厯代之治<lb/>
<pb n="KR3g0047_WYG_000-4a"/>
　　　　忽興亡則以為克享天心者實在主徳以為<lb/>
　　　　凝承之本故聖王御世而八荒賓眼九榖順<lb/>
　　　　成時有和甘物無疵癘其太和洋溢自有歛<lb/>
　　　　疇錫福之所以然夫豈演紀尋元之可得而<lb/>
　　　　推測是書所列乃秦漢間緯書之遺禨祥小<lb/>
　　　　數之曲説不衷於正宜為聖人所必斥特以<lb/>
　　　　其術為三式之一所傳尚古其書亦出自唐<lb/>
　　　　人故附著於録而詳加辨正以祛千古之惑<lb/>
<pb n="KR3g0047_WYG_000-4b"/>
　　　　焉乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR3g0047_WYG_000-5a"/>
太乙金鏡式經序<lb/>
太乙天帝之神也下司九宮中建皇極欽若則彛倫<lb/>
攸叙怠棄三正錯亂五常黄帝以惠迪吉而為五<lb/>
帝之聖大禹戒從逆凶而衍九疇之文炎漢髙祖受<lb/>
命張良秘金刀之録吳主争權劉惇演炎旌之祥<lb/>
神用於不言之載睿化於無為之間閉户而休咎自<lb/>
徵拂鑑而毫髪皆極非主精妙物執契於混沌之始<lb/>
者又何足以知之爰發上元迄是帝載幾千年而<lb/>
<pb n="KR3g0047_WYG_000-5b"/>
一聖數百年而一賢得隩隅有登龍之喜窺閉鍵<lb/>
而若重闗之隔沿波獨往泛滄海而不歸討本窮<lb/>
源恃孟門之嶄絶至於計神審物天目司姦一三<lb/>
置將之數四六對絶之氣掩迫孤單閉杜十精㬋交<lb/>
較以八節占水旱九州言吉凶五將定主客亦猶兵<lb/>
戈勝負丘明受經而作傳見非公榖子夏師聖而<lb/>
序詩復殊毛魯學而時習之攻乎異端笑他人之<hi>闕</hi>未<lb/>
忘已拙以蠡測海以管窺天心見之外愚衷謂盡或<lb/>
<pb n="KR3g0047_WYG_000-6a"/>
指陳實録或誕錫嘉名正二局有隂陽之殊糺六壬附<lb/>
時計之謬淮南分野縱博我以多聞黄道日躔竟有疑<lb/>
而則闕源流則廣枝葉扶疎孤裘同士薦之風玉石抵<lb/>
崑山之鵲雖億則屢中時自賢於仲尼而謀之不臧且<lb/>
推過於季氏王大實遂偃弊風國之事多惟慚徳伏惟<lb/>
開元皇帝陛下明極稽疑睿聖作範察璇璣以齊七政<lb/>
制禮樂以穆百揆明太乙之威神封泰山之能事髙視<lb/>
萬古名言謂何神嘉承日月之照荷覆幬之廣參詔賜<lb/>
<pb n="KR3g0047_WYG_000-6b"/>
於金馬觀秘藉於蘭臺嗟此式經有乖㣲㫖乃上稽天<lb/>
象中迹筭術下統人事旁貫嵗時考帝先於神女之符<lb/>
歴載紀於蒼頡之筆甲乙之終數宫元之往復奇偶之<lb/>
二筭勝負之八門與人惎法式之愆陣圖水火之<lb/>
失禮樂不興之論周字狂簡之文或義通而即流<lb/>
或理僻而便削皆考經義以一貫之穆若蕙畹聲如玉<lb/>
振夫詩對恵連輙得嘉句筆因樂廣便至能文萬殊皆<lb/>
極而同歸獨見忘言而既騐校之以元紀又精之以日<lb/>
<pb n="KR3g0047_WYG_000-7a"/>
時代謀於述作之前總括於天人之際㑹披覽得意之<lb/>
妙動契合如神之在亦曠代之能事也經凡十卷名曰<lb/>
太乙金境式經若筆削後於孔明用賢則子房升堂風<lb/>
后入室宋琨樂産李淳風屬可座廊廡之下如以爾言<lb/>
過矣將俟来哲<lb/>
</p>
<p>
</p>
  </div>
</body>
</text>
</TEI>
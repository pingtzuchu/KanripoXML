<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太乙金鏡式經卷四</head> <lb/>
    <p>
<pb n="KR3g0047_WYG_004-1a"/>
欽定四庫全書<lb/>
　太乙金鏡式經卷四<lb/>
　　　　　　　　　　　　唐　王希明　撰<lb/>
　　推三門具不具　　　　推五將發不發<lb/>
　　推主客相闗　　　　　推主客<lb/>
　　推出師　　　　　　　推障向背法<lb/>
　　推置陣隨地法　　　　推隨地置變<lb/>
　　推太乙在天外地内法　推風雲飛鳥助戰法<lb/>
<pb n="KR3g0047_WYG_004-1b"/>
　　推竒兵伏兵法　　　　推對陣有雲氣定勝負<lb/>
　　　推三門具不具<lb/>
古法曰三門者謂開休生三門也若太乙天目在開生<lb/>
二門下為兩門不具若在休門下為三門不具嵗計州<lb/>
郡遇三吉門下為大吉景門小吉若在死驚傷杜門下<lb/>
者大凶也　置演紀上元甲子所求積年與小遊同以<lb/>
二百四十去之不盡以三十約之為直門數不盡筭外<lb/>
即直門所入年命起開門次休生左行八門周而復始<lb/>
<pb n="KR3g0047_WYG_004-2a"/>
者也假令上元甲子開門為直使滿三十年即休門為<lb/>
直使他倣此<lb/>
　年月日時直使同此法時計八門在第一卷門篇内<lb/>
　也<lb/>
　　　推五將發不發<lb/>
經曰五將發不發謂始擊将無掩擊文昌将無囚迫主<lb/>
客大小将無相闗即門具将發也若開休生三門具五<lb/>
将自然相㑹也若三門不具不可出兵五將不發不可<lb/>
<pb n="KR3g0047_WYG_004-2b"/>
臨戰也<lb/>
　　　推主客相闗法<lb/>
古者言太乙主客相闗者以林虎淵蛟而為喻盖取勢<lb/>
不兩立物無雙存之義大抵與敵相遇事不得已當看<lb/>
客闗得主人則客勝主人闗得客則主勝皆用日計納<lb/>
音以决之所謂闗者取五行相制之道也　假令髙叢<lb/>
為地目木神也太蔟為天目金神也金制木此為客闗<lb/>
得主人客勝也　假令隂主為地目土神也地主為天目<lb/>
<pb n="KR3g0047_WYG_004-3a"/>
水神也土能制水此謂主人闗得客主人勝也<lb/>
　　　推主客<lb/>
經曰主客者先後之理動靜之義也古法曰陳兵原野<lb/>
先動者為客後應者為主若安居之勢先動者為主後<lb/>
應者為客若得三門具五將發隂陽和稱兵所向必克<lb/>
先勝後負若三門不具五将不發隂陽不和則不利舉<lb/>
兵宜固守吉欲知主客出入之者東以隂徳南以和徳<lb/>
西以大炅北以大武為始發之神以定主客所起歸之<lb/>
<pb n="KR3g0047_WYG_004-3b"/>
神也客欲知主視其筭所知也主人欲知客亦視其筭<lb/>
所知也<lb/>
　　　推出師法<lb/>
經曰行師必出竒門略地并用其二古法人君須出<lb/>
其畧地及安置諸軍者筭十二二十二三十二五将發<lb/>
三門具乃可出兵畧地擇便處以出軍故曰畧地幷用<lb/>
二竒門者為出開休生三吉門也<lb/>
　　　推陳兵向背<lb/>
<pb n="KR3g0047_WYG_004-4a"/>
筭得一出軍宜西北戰利東南背深澗隠匿之地用方<lb/>
陣舉白旗　筭得二出軍宜正南戰利向正北邪道向西南<lb/>
背山邑火光耀耀焦之地用直陣舉青旗　筭得四出<lb/>
軍宜正東戰利向正西背林木窮道曲堤之地用鋭陣<lb/>
舉赤旗　筭得五出軍宜正北戰利向正南背積土負<lb/>
城邑山林之地用曲陣舉黒旗不然深溝髙壘固守吉<lb/>
　筭得六出軍宜正西戰利向正東背水澤塹於丘墟<lb/>
之地用方陣舉白旗　筭得九出軍宜東南戰利向西北<lb/>
<pb n="KR3g0047_WYG_004-4b"/>
背髙山丘陵積土之地用鋭陣舉赤旗　今則太乙兵<lb/>
起鄉陣隨於地觀方制變皆筭稱神此用兵之神道也<lb/>
　　　推制陣隨地法<lb/>
經曰置陣者曲陣為水鋭陣為火直陣為木方陣為金<lb/>
圓陣為土皆取主客置陣次以五行相尅而取勝負不<lb/>
知置陣之法皆取地形而置之若地形後髙前下則為<lb/>
鋭陣利以進戰以潰其敵也前髙後下不便進退利以<lb/>
近鬬宜為直陣以守之以疲敵力若地洿邪不便於戰<lb/>
<pb n="KR3g0047_WYG_004-5a"/>
者宜為圓陣利以堅守若地髙而平宜為方陣利以四<lb/>
向以通敵也若左右勢髙則宜為曲陣以吞敵若地順<lb/>
其向則吉若地反其向則凶今則太乙兵起之鄉陣隨<lb/>
其地觀方置變運變稱神此用兵之法也<lb/>
　　　推隨地制變<lb/>
晁錯曰善兵臨戰合用之急者有三一曰士卒服習二曰<lb/>
隨其地形三曰善用兵器五丈之溝居塹之水山林積<lb/>
石川澤丘阜草木所臨此步兵之地也車騎三不當一<lb/>
<pb n="KR3g0047_WYG_004-5b"/>
土水平陵曼衍相屬平原廣野此車騎之地也歩兵十<lb/>
不當一兩陣相近平地淺草可前可後此長㦸之地劍<lb/>
楯三不當一萑葦竹蕭草木蒙籠枝葉接茂此矛鎚之<lb/>
地也弓弩三不當一平陽相逺山谷幽澗仰髙臨下此<lb/>
弓努之地也短兵百不當一士不選練卒不服習起居<lb/>
不精動靜不禁避難不及前擊後解與金鼓之指相失<lb/>
此多勤卒之過也百不當一兵不完利與空手同中不<lb/>
能入與無鏃同此将不習兵之過也十不當一兵法曰<lb/>
<pb n="KR3g0047_WYG_004-6a"/>
器械不利以其卒與敵也卒不可用以其將與敵也將<lb/>
不知兵以其主與敵也君不擇將以其國與敵也此四<lb/>
者兵之要也是以太乙用兵之道克敵於未来制勝於<lb/>
未兆臨敵觀變在於将也故曰出兵當從奇門臨敵隨<lb/>
形制變此之要也<lb/>
　　　推太乙在天外地内法<lb/>
古法曰太乙在八三四宫者為地内宫助主人太乙在<lb/>
九二七六宫者為天外宫助於客若助主人之時原野<lb/>
<pb n="KR3g0047_WYG_004-6b"/>
不利先起若助客時安居不利先起經曰欲為客待太<lb/>
乙在天外之時欲為主候太乙在地内之時又須得門<lb/>
具將發則决勝也<lb/>
　　　推竒伏法<lb/>
經曰能識竒伏變禍為福為釋五兵之義也竒兵之法<lb/>
若有百人以三十人為竒兵若有千人以三百人為竒<lb/>
兵若有萬人以三千人為竒兵隨地伏形不可常也古<lb/>
者伏兵必敗大煞之地望敵鼓譟而發大煞之地天目<lb/>
<pb n="KR3g0047_WYG_004-7a"/>
所臨之下也得十二二十二三十二之時伏兵　經曰<lb/>
伏藏隠跡必居其一筭十一二十一三十一之時藏於<lb/>
山林溝澗之中人不能見也　經曰伏兵必用掩迫之<lb/>
時也故伏兵待敵来掩襲者必取掩迫太乙軍可發若<lb/>
賊急則伏兵於要害也<lb/>
　　　推太乙風雲飛鳥助戰法<lb/>
經曰助戰之法常須觀風雲之勢察飛鳥之情若太乙<lb/>
所在宫有風雲飛鳥䓁来衝格迫擊太乙者大敗之兆<lb/>
<pb n="KR3g0047_WYG_004-7b"/>
若迫擊大將宫者主敗若從主目上去擊客客敗若從<lb/>
客目上擊主主敗若從主人形上来客敗若有風雲飛<lb/>
鳥從太嵗太隂月建上来擊主人主人敗擊客客敗若<lb/>
有風雲飛鳥扶主人陣者主人勝扶客陣者客勝若其<lb/>
日有逥風起伏飛鳥旋轉於陣中旗折大敗之兆若衆<lb/>
来噪陣者及有風雲衝突主人陣主人敗衝突客陣客<lb/>
敗也<lb/>
　　　推陣有風雲氣定勝負<lb/>
<pb n="KR3g0047_WYG_004-8a"/>
臣按前篇但雲氣在敵上擊我我敗者大義如此中不<lb/>
無至妙令世之言　假令敵在北方若有黒氣氣在敵<lb/>
陣上敵大勝若壬癸日彌佳若白雲氣在敵陣上敵欲<lb/>
罷陣求和若青雲氣在敵陣上將寛緩急擊則平若紅<lb/>
雲氣在敵陣上客勝若黄雲氣在敵陣上大敗壬癸彌<lb/>
惡也　假令敵在南方若有赤雲氣在敵陣上大勝丙<lb/>
丁日彌佳若青雲氣在敵陣上欲罷陣求解若黄雲氣<lb/>
在敵陣上敵將遲鈍急擊則平若白雲氣在敵陣上失<lb/>
<pb n="KR3g0047_WYG_004-8b"/>
利若黒雲氣在敵陣上敵大敗丙丁日彌惡　假令敵<lb/>
在西方有白雲氣在敵陣上庚辛日彌佳若得黄雲氣<lb/>
在敵陣上欲求解若黑雲氣在敵陣上將寛緩急擊平<lb/>
若青雲氣在敵陣上敵敗若赤雲氣在敵陣上敵大敗<lb/>
庚辛日彌惡　假令敵在東方若青雲氣在敵陣上大<lb/>
勝甲乙日彌佳若黑雲氣在敵陣上欲求和若赤雲氣<lb/>
在敵陣上敵將遲鈍然不可擊若黄雲氣在敵陣上大<lb/>
敗甲乙日彌惡　此諸雲氣在敵陣上既然若在我陣<lb/>
<pb n="KR3g0047_WYG_004-9a"/>
上亦爾諸勝氣動利大勝雖得勝雲氣若斷續不次或<lb/>
南北潰亂亦敗若得敗雲氣堅實動大利則雖得敗氣<lb/>
若斷續潰亂不至全惡若對陣之時若勝雲氣在大將<lb/>
上大勝參將上參將勝若敗雲氣反此則前諸格迫或<lb/>
太乙雲氣皆須約其方面審候雲氣勝負以定吉凶若<lb/>
都無雲氣多少方分無戰或復相匀也<lb/>
　<lb/>
　<lb/>
<pb n="KR3g0047_WYG_004-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太乙金鏡式經卷四<lb/>
</p>
<p>
</p>
  </div>
</body>
</text>
</TEI>
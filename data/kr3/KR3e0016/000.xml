<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3e0016_WYG_000-1a"/>
欽定四庫全書　　　　　子部五<lb/>
　提要<lb/>
　　顱𩕄經二卷　　　　　醫家類<lb/>
　　　　<hi>臣</hi>等謹案顱𩕄經二巻不著撰人名氏世亦<lb/>
　　　　别無𫝊本獨永樂大典内載有其書考厯代<lb/>
　　　　史志自唐藝文志以上皆無此名至宋藝文<lb/>
　　　　志始有師巫顱𩕄經二卷今撿此書前有序<lb/>
　　　　文一篇稱王母金文黄帝得之昇天秘藏金<lb/>
<pb n="KR3e0016_WYG_000-1b"/>
　　　　匱名曰内經百姓莫可見之後穆王賢士師<lb/>
　　　　巫於崆峒山得而釋之云云其所言師巫與<lb/>
　　　　宋志相合當即此本疑其唐末宋初人所為<lb/>
　　　　以王冰素問注第七卷内有師氏藏之一語<lb/>
　　　　遂托名師巫以自神其説耳其名顱𩕄者案<lb/>
　　　　首骨曰顱腦盖曰𩕄殆因小兒初生顱𩕄未<lb/>
　　　　合證治各别故取以名其書首論脈候至數<lb/>
　　　　之法小兒與大人不同次論受病之本與治<lb/>
<pb n="KR3e0016_WYG_000-2a"/>
　　　　療之術皆深中肯綮要言不煩次論火丹證<lb/>
　　　　治分列十五名目皆他書所未嘗見其論雜<lb/>
　　　　證亦多秘方非後世俗醫所可及盖必别有<lb/>
　　　　師承故能精晰如此宋史方技𫝊載錢乙始<lb/>
　　　　以顱𩕄經著名至京師視長公主女疾授翰<lb/>
　　　　林醫學乙幼科冠絶一代而其源實出於此<lb/>
　　　　書亦可知其術之精矣謹据永樂大典所載<lb/>
　　　　褒而輯之依宋志舊目釐為二卷俾不至無<lb/>
<pb n="KR3e0016_WYG_000-2b"/>
　　　　𫝊於後焉乾隆四十六年九月恭校上<lb/>
　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官<hi>臣</hi>陸　費　墀<lb/>
<pb n="KR3e0016_WYG_000-3a"/>
原序<lb/>
夫顱𩕄者謂天地陰陽化感顱𩕄故受名也嘗覽黄帝<lb/>
内傳王母金文始演四序二儀陰陽之術三才一元之<lb/>
道採御靈機黄帝得之昇天祕藏金匱名曰内經百姓<lb/>
莫可見之後穆王賢士師巫於崆峒山得而釋之叙天<lb/>
地大徳陰陽化功父母交和中成胎質爰自精凝血室<lb/>
兒感陽興血入精宫女隨陰住故以清氣降而陽谷生<lb/>
濁氣升而陰井盛也甚者二儀互換五氣相參目覩元<lb/>
<pb n="KR3e0016_WYG_000-3b"/>
機非賢莫逹謂真陰錯雜使精血聚而成殃陽發異端<lb/>
感榮衛合而有疾遂使嬰兒纔養驚候多生庸愚不測<lb/>
始末亂施攻療便致枉損嬰兒吁哉吁哉遂究古言尋<lb/>
察端由叙成疾目曰顱𩕄經焉真憑辨證乃定死生後<lb/>
學之流審依濟疾天和太清降乘赤海真一元氣乘之<lb/>
則母情先摇蕩漾熾然是陽盛發陰當姙男也六脉諸<lb/>
經皆舉其陽證所謂姙衰不勝蔵氣則觸忤而便傷姙<lb/>
勝而氣劣則母疾三五月而發皆隨五蔵心蔵乾而口<lb/>
<pb n="KR3e0016_WYG_000-4a"/>
苦舌乾肺蔵渴而多涕發寒肝蔵邪而胑酸多睡脾蔵<lb/>
發而嘔逆惡食腎蔵困而軟弱無力蔵姙氣平則和而<lb/>
無苦胎若劣而強得蔵飬至生亦乃多疾二儀純陰之<lb/>
證昇雜真一者謂陰發陽則父精薄姙當成女也六脉<lb/>
諸經皆發陰證若血盛氣衰則肥而劣氣若氣盛血衰<lb/>
則瘦而壯氣餘蔵姙之氣皆同男説孩子處母腹之内<lb/>
時受化和之正氣分陰陽之紀綱天地降靈十月而化<lb/>
萬物以生成隨其時變大理清純化成祥瑞之基全真<lb/>
<pb n="KR3e0016_WYG_000-4b"/>
道一故生成焉一月為胚精血凝也二月為胎形兆分<lb/>
也三月陽神為三魂動以生也四月陰靈為七魄靜鎮<lb/>
形也五月五行分藏安神也六月六律定腑滋靈也七<lb/>
月精開竅通光明也八月元神具降真靈也九月宫室<lb/>
羅布以生人也十月氣足萬物成也太乙元真在頭曰<lb/>
泥丸總衆神也得諸百靈以禦邪氣陶甄萬類以靜為<lb/>
源是知慎於調䕶即以守恬和可以保長生耳故小兒<lb/>
瘦痾盖他人之過也<lb/>
</p>
<p>
</p>
  </div>
</body>
</text>
</TEI>
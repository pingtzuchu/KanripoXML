<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3e0090_WYG_007-1a"/>
欽定四庫全書<lb/>
御纂醫宗金鑑卷七<lb/>
　訂正仲景全書傷寒論註少隂全篇目錄<lb/>
　　麻黄附子細辛湯<lb/>
　　麻黄附子甘草湯<lb/>
　　附子湯<lb/>
　　四逆湯<lb/>
　　白通湯<lb/>
<pb n="KR3e0090_WYG_007-1b"/>
　　白通加豬膽汁湯<lb/>
　　真武湯<lb/>
　　通衇四逆湯<lb/>
　　吳茱萸湯<lb/>
　　四逆散<lb/>
　　黄連阿膠湯<lb/>
　　豬膚湯<lb/>
　　甘草湯<lb/>
<pb n="KR3e0090_WYG_007-2a"/>
　　桔梗湯<lb/>
　　半夏散及湯<lb/>
　　苦酒湯<lb/>
　　桃花湯<lb/>
　<lb/>
　<lb/>
　<lb/>
　<lb/>
<pb n="KR3e0090_WYG_007-2b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂醫宗金鑑卷七目録<lb/>
<pb n="KR3e0090_WYG_007-3a"/>
欽定四庫全書<lb/>
御纂醫宗金鑑卷七<lb/>
　訂正仲景全書傷寒論註少隂全篇目錄<lb/>
　　麻黄附子細辛湯<lb/>
　　麻黄附子甘草湯<lb/>
　　附子湯<lb/>
　　四逆湯<lb/>
　　白通湯<lb/>
<pb n="KR3e0090_WYG_007-3b"/>
　　白通加豬膽汁湯<lb/>
　　真武湯<lb/>
　　通衇四逆湯<lb/>
　　吳茱萸湯<lb/>
　　四逆散<lb/>
　　黄連阿膠湯<lb/>
　　豬膚湯<lb/>
　　甘草湯<lb/>
<pb n="KR3e0090_WYG_007-4a"/>
　　桔梗湯<lb/>
　　半夏散及湯<lb/>
　　苦酒湯<lb/>
　　桃花湯<lb/>
　<lb/>
　<lb/>
　<lb/>
　<lb/>
<pb n="KR3e0090_WYG_007-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂醫宗金鑑卷七目録<lb/>
<pb n="KR3e0090_WYG_007-5a"/>
欽定四庫全書<lb/>
御纂醫宗金鑑卷七<lb/>
　訂正仲景全書傷寒論註<lb/>
　辨少隂病衇證并治全篇<lb/>
　　少隂腎經水火之藏邪傷其經隨人虚實或從水<lb/>
　　化以為寒或從火化以為熱水化為隂寒之邪是<lb/>
　　其本也火化為陽熱之邪是其標也隂邪其衇沉<lb/>
　　細而微陽邪其衇沉細而數至其見證亦各有别<lb/>
<pb n="KR3e0090_WYG_007-5b"/>
　　隂邪但欲寐身無熱陽邪雖欲寐則多心煩隂邪<lb/>
　　背惡寒口中和陽邪背惡寒則口中燥隂邪咽痛<lb/>
　　不腫陽邪咽痛則腫隂邪腹痛下利清穀陽邪腹<lb/>
　　痛下利清水或便膿血也隂邪外熱面色赤裏寒<lb/>
　　大便利小便白陽邪外寒手足厥裏熱大便秘小<lb/>
　　便赤此少隂標本寒熱之衇證也凢從本之治均<lb/>
　　宜温寒回陽從標之治均宜攻熱救隂回陽救隂<lb/>
　　其機甚微總在臨證詳究辨别標本寒熱以急施<lb/>
<pb n="KR3e0090_WYG_007-6a"/>
　　其治庶克有濟稍緩則不及矣<lb/>
少隂之為病衇微細但欲寐也<lb/>
　<hi>註</hi>少隂腎經隂盛之藏也少隂受邪則陽氣微故衇<lb/>
　　微細也衛氣行陽則寤行隂則寐少隂受邪則隂<lb/>
　　盛而行隂者多故但欲寐也此少隂病之提綱後<lb/>
　　凢稱少隂病者皆指此衇證而言也<lb/>
　<hi>集註</hi>方有執曰少隂腎經也居於極下其衇起於小趾<lb/>
　　之下靈樞曰是主所生病者嗜卧但欲寐蓋人肖<lb/>
<pb n="KR3e0090_WYG_007-6b"/>
　　天地天地之氣行於陽則闢而曉行於隂則闔而<lb/>
　　夜故人之氣行於陽則動而寤行於隂則靜而寐<lb/>
　　凢病人但欲寐者邪客於隂故也<lb/>
　　張璐曰此言少隂之總衇總證也蓋少隂屬水主<lb/>
　　靜即使熱邪傳至其經在先之衇雖浮大此時亦<lb/>
　　必變為沉細在先之證雖煩熱不寧此時亦必變<lb/>
　　為昬沉嗜卧但須辨出衇細沉數口中燥為熱證<lb/>
　　衇沉微細口中和為寒證以此明辨萬無差誤矣<lb/>
<pb n="KR3e0090_WYG_007-7a"/>
　　程應旄曰凢隂衇皆沉異乎太陽之浮不必言矣<lb/>
　　陽明衇大微者大之反少陽衇弦細者弦之反沈<lb/>
　　兼微細隂證定矣<lb/>
少隂病始得之反發熱衇沉者麻黄附子細辛湯主之<lb/>
　<hi>註</hi>少隂病謂但欲寐也衇沉者謂衇不微細而沉也<lb/>
　　今始得之當不發熱而反發熱者是為少隂之裏<lb/>
　　寒兼有太陽之表熱也故宜麻黄附子細辛湯温<lb/>
　　中發汗顧及其陽則兩感之寒邪均得而解之矣<lb/>
<pb n="KR3e0090_WYG_007-7b"/>
　<hi>集註</hi>方有執曰發熱邪在表也衇沉少隂位北而居裏<lb/>
　　也以其居裏邪在表而發熱故曰反也以邪在表<lb/>
　　不在裏故用麻黄以發之以其本隂而標寒故用<lb/>
　　附子以温之細辛辛温通於少隂用之以佐主治<lb/>
　　者以其專經而為向𨗳也<lb/>
　　程知曰三隂表法與三陽不同三隂必以温經之<lb/>
　　藥為表而少隂尤為𦂳關故用散邪温經之劑俾<lb/>
　　外邪之深入者可出而内陽亦不因之外越也<lb/>
<pb n="KR3e0090_WYG_007-8a"/>
　　程應旄曰一起病便發熱兼以隂經無汗世有計<lb/>
　　日按證者類能用麻黄而忌在附子不知衇沉者<lb/>
　　由其人腎經素寒裏陽不能協應故沈而不能浮<lb/>
　　也沉屬少隂不可發汗而始得病時即發熱則兼<lb/>
　　太陽又不得不發汗須以附子温經助陽托住其<lb/>
　　裏使陽不至隨汗而越其麻黄始可合細辛用耳<lb/>
　　林瀾曰傳邪與隂寒皆有沈衇沉但可為病之在<lb/>
　　裏而未可專以沉為寒也夫少隂證中微細而沈<lb/>
<pb n="KR3e0090_WYG_007-8b"/>
　　與細數而沉其為寒熱之殊蓋大有别矣<lb/>
麻黄附子細辛湯方<lb/>
　麻黄<hi>二兩去節</hi>　　　細辛<hi>二兩</hi>
　附子<hi>一枚炮去皮破八片</hi>
　　右三味以水一斗先煮麻黄減二升去上沫内諸<lb/>
　　藥煮取三升去滓温服一升日三服<lb/>
少隂病得之二三日麻黄附子甘草湯微發汗以二三<lb/>
日無裏證故微發汗也<lb/>
<pb n="KR3e0090_WYG_007-9a"/>
　<hi>註</hi>此詳上條少隂病得之二三日仍衇沉發熱不解<lb/>
　　者宜麻黄附子甘草湯微發其汗也蓋謂二三日<lb/>
　　不見吐利裏寒之證知邪已衰然熱仍在外尚當<lb/>
　　汗之但不可過耳故不用細辛而用甘草蓋於温<lb/>
　　散之中有和意也此二證皆未曰無汗非仲景略<lb/>
　　之也以隂不得有汗不須言也<lb/>
　<hi>集註</hi>張璐曰少隂無發汗之法汗之必至亡陽惟此一<lb/>
　　證其外有太陽發熱無汗其内不吐利躁煩嘔渇<lb/>
<pb n="KR3e0090_WYG_007-9b"/>
　　乃可温經散寒取其微似之汗也<lb/>
　　程應旄曰既云微發汗矣仍用以字故字推原之<lb/>
　　足見鄭重之意按此二條與太陽篇發熱頭痛衇<lb/>
　　沉用四逆者同一證彼以不差則期過三日可知<lb/>
　　病已入裏雖尚冒太陽頭痛直以少隂法律之此<lb/>
　　少隂病在初得二三日雖無頭痛證不容竟作少<lb/>
　　隂治之故仍兼太陽之法以律之一出一入不啻<lb/>
　　爰書假令前條得之二三日後二條過二三日不<lb/>
<pb n="KR3e0090_WYG_007-10a"/>
　　差則四逆之與麻黄易地皆然矣<lb/>
　　汪琥曰上條反發熱衇沉此亦反發熱衇沈但上<lb/>
　　言始得之為急此言得之二三日為緩病勢稍緩<lb/>
　　治法亦緩<lb/>
麻黄附子甘草湯方<lb/>
　麻黄<hi>二兩去節</hi>　　　附子<hi>一枚炮去皮破八片</hi>
　甘草<hi>二兩炙</hi>
　　右三味以水七升先煮麻黄一兩沸去上沬内諸<lb/>
<pb n="KR3e0090_WYG_007-10b"/>
　　藥煮取三升去滓温服一升日三服<lb/>
　<hi>集解</hi>柯琴曰彼太陽病而衇反沉便用四逆以急救其<lb/>
　　裏是裏寒隂盛也此少隂衇而表反熱便於表劑<lb/>
　　中加附子以預固其陽是表熱陽衰也夫以發熱<lb/>
　　無汗太陽之表衇沉但欲寐少隂之裏設用麻黄<lb/>
　　開腠理細辛散浮熱而無附子以固元陽則太陽<lb/>
　　之微陽外亡惟附子與麻黄並用則寒邪散而陽<lb/>
　　不亡此裏病及表衇沉而當發汗者與病在表衇<lb/>
<pb n="KR3e0090_WYG_007-11a"/>
　　浮而發汗者逕庭也若表微熱則受寒亦輕故以<lb/>
　　甘草易細辛而微發其汗甘以緩之與辛以散之<lb/>
　　者又少間矣<lb/>
少隂病衇㣲不可發汗亡陽故也陽已虚尺衇弱濇者<lb/>
復不可下之<lb/>
　<hi>註</hi>少隂病衇微雖有發熱亦為少隂裏寒外熱非太<lb/>
　　陽發熱者可比故不可發汗發汗則亡陽然陽已<lb/>
　　虚津液已涸即見少隂口燥咽乾可下之證若尺<lb/>
<pb n="KR3e0090_WYG_007-11b"/>
　　衇弱濇者復不可下之又恐亡隂也<lb/>
　<hi>集註</hi>方有執曰微者陽氣不充故曰無陽無陽則化不<lb/>
　　行故汗不可發也尺以候隂弱濇者隂血不足也<lb/>
　　故謂復不可下其當亟行温補又可知矣<lb/>
　　程應旄曰少隂多自利證人固無肯輕下者但拈<lb/>
　　出尺衇弱濇字則少隂之有大承氣湯證其尺衇<lb/>
　　必强而滑已伏見於此處矣<lb/>
病人衇隂陽俱𦂳反汗出者亡陽也此屬少隂法當咽<lb/>
<pb n="KR3e0090_WYG_007-12a"/>
痛而復吐利<lb/>
　<hi>註</hi>病人衇隂陽俱𦂳發熱無汗者太陽傷寒證也發<lb/>
　　熱汗出不止者太陽亡陽證也今衇𦂳無熱而反<lb/>
　　汗出此屬少隂然少隂證法當咽痛而復吐利也<lb/>
　　上條衇微無汗不可發汗者是以衇為主也此條<lb/>
　　有汗衇𦂳不可發汗者是以證為主也從衇從證<lb/>
　　不可不察<lb/>
　<hi>集註</hi>程知曰隂陽俱𦂳傷寒之衇也法當無汗而反汗<lb/>
<pb n="KR3e0090_WYG_007-12b"/>
　　出太陽之陽外亡也若以少隂亡陽之證而認為<lb/>
　　太陽中風之證則誤矣少隂之寒上逼則咽痛而<lb/>
　　吐下逼則下利也<lb/>
少隂病衇𦂳至七八日自下利衇暴微手足反温衇𦂳<lb/>
反去者為欲解也雖煩下利必自愈<lb/>
　<hi>註</hi>此承上條互發其義以别隂陽寒熱也少隂病衇<lb/>
　　沉微細寒邪衇也衇沉數細熱邪衇也若衇𦂳汗<lb/>
　　出是少隂寒虚證也今衇𦂳無汗乃少隂寒實證<lb/>
<pb n="KR3e0090_WYG_007-13a"/>
　　也因循至七八日之乆而自下利若寒實解則衇<lb/>
　　必𦂳去而暴微其證必手足由冷而反温是知邪<lb/>
　　隨利去為欲解也故此時雖煩下利乃隂退陽回<lb/>
　　故知其必自愈也<lb/>
　<hi>集註</hi>方有執曰𦂳寒邪也自下利衇暴微者隂寒内瀉<lb/>
　　也故謂手足為反温言陽回也陽回則隂退故謂<lb/>
　　𦂳反去為欲解也夫寒邪在隂而衇𦂳得自利衇<lb/>
　　暴微手足温𦂳去為欲解者猶之邪在陽衇數而<lb/>
<pb n="KR3e0090_WYG_007-13b"/>
　　熱得汗出衇和身涼數去為欲愈之意同隂陽勝<lb/>
　　復之機也<lb/>
　　程應旄曰衇於利後頓變𦂳而為微手足於利後<lb/>
　　變不温而為温則微非諸微亡陽之微乃𦂳去人<lb/>
　　安之微蓋以從前之寒已從下利而去故陽氣得<lb/>
　　回而欲解也雖煩下利必自愈<lb/>
少隂病得之一二日口中和其背惡寒者當灸之附子<lb/>
湯主之<lb/>
<pb n="KR3e0090_WYG_007-14a"/>
　<hi>註</hi>背惡寒為隂陽俱有之證如陽明病無大熱口燥<lb/>
　　渇心煩背微惡寒者乃白虎加人參湯證也今少<lb/>
　　隂病但欲寐得之二三日口中不燥而和其背惡<lb/>
　　寒者乃少隂陽虚之背惡寒非陽明熱蒸之背惡<lb/>
　　寒也故當灸之更主以附子湯以助陽消隂也口<lb/>
　　燥口和誠二者之確徵矣<lb/>
　<hi>集註</hi>程知曰言初得之證口中和不渇不燥全無裏熱<lb/>
　　也内經曰背為陽背惡寒則陽虚隂盛寒深可知<lb/>
<pb n="KR3e0090_WYG_007-14b"/>
　　若風寒在表而惡寒則一身盡寒矣灸之以助陽<lb/>
　　消隂與附子湯以温經散寒論中云傷寒無大熱<lb/>
　　口燥渇心煩背微惡寒者白虎湯加人參主之彼<lb/>
　　是陽熱乗隂虚而内陷之惡寒與此之隂寒盛者<lb/>
　　不同陽入隂者則口燥心煩隂寒盛者則不能銷<lb/>
　　鑠津液故口中和<lb/>
　　張璐曰太陽表氣大虚邪氣得入犯少隂故得之<lb/>
　　一二日尚背惡寒不發熱此隂陽兩虧較之兩感<lb/>
<pb n="KR3e0090_WYG_007-15a"/>
　　更自不同兩感表裏皆屬熱邪猶堪發表攻裏此<lb/>
　　則内外皆屬虚寒無邪熱可以攻擊惟當温經補<lb/>
　　陽以温補其不足更灸關元以協助之雖其證似<lb/>
　　緩於發熱衇沉而危殆尤甚焉<lb/>
　　汪琥曰此條論仲景不言當灸何穴常器之云當<lb/>
　　灸鬲兪關元穴背俞第三行郭雍云此有錯字當<lb/>
　　是灸鬲俞關元穴也鬲俞是背俞第二行穴按鬲<lb/>
　　俞實係背俞部第二行穴然常器之所云第三行<lb/>
<pb n="KR3e0090_WYG_007-15b"/>
　　穴者當是鬲關非鬲俞也圖經云鬲關二穴在第<lb/>
　　七椎下兩旁相去各三寸陷中正坐取之足太陽<lb/>
　　氣衇所發專治背惡寒脊强俯仰難可灸五壯蓋<lb/>
　　少隂中寒必由太陽而入故宜灸其穴又關元一<lb/>
　　穴在腹部中行臍下三寸足三隂任衇之㑹可灸<lb/>
　　百壯常器之所謂灸鬲關者是温其表以散外邪<lb/>
　　灸關元者是温其裏以助其元氣也<lb/>
少隂病身體痛手足寒骨節痛衇沈者附子湯主之<lb/>
<pb n="KR3e0090_WYG_007-16a"/>
　<hi>註</hi>此承上條詳舉其證互發其義以出其治也身體<lb/>
　　痛表裏俱有之證也如太陽病衇浮發熱惡寒身<lb/>
　　痛手足熱骨節痛是為表寒當主麻黄湯發表以<lb/>
　　散其寒今少隂病衇沉無熱惡寒身痛手足寒骨<lb/>
　　節痛乃是裏寒故主附子湯温裏以散寒也<lb/>
　<hi>集註</hi>方有執曰少隂腎也腎主骨寒淫則痛<lb/>
　　程應旄曰身體痛手足寒骨節痛太陽傷寒同有<lb/>
　　此證也以衇沉辨之沉屬隂寒重著所致裏隂有<lb/>
<pb n="KR3e0090_WYG_007-16b"/>
　　餘表陽不足故以附子湯主之<lb/>
附子湯方<lb/>
　附子<hi>二枚去皮生破八片</hi>　茯苓<hi>三兩</hi>
　人參<hi>二兩</hi>　　　白术<hi>四兩</hi>
　芍藥<hi>三兩</hi>
　　右五味以水八升煮取三升去滓温服一升日三<lb/>
　　服<lb/>
　<hi>方解</hi>少隂為寒水之藏故寒傷之重者多入少隂所以<lb/>
<pb n="KR3e0090_WYG_007-17a"/>
　　少隂一經最多死證方中君以附子二枚者取其<lb/>
　　力之鋭且以重其任也生用者一以壯少火之陽<lb/>
　　一以散中外之寒則身痛自止惡寒自除手足自<lb/>
　　温矣以人參為臣者所以固生氣之原令五藏六<lb/>
　　府有本十二經衇有根衇自不沉骨節可和矣更<lb/>
　　佐白术以培土芍藥以平木茯苓以伐水水伐火<lb/>
　　自旺旺則隂翳消木平土益安安則水有制制則<lb/>
　　生化此誠萬全之術也其有畏而不敢用以致因<lb/>
<pb n="KR3e0090_WYG_007-17b"/>
　　循有誤者不誠可惜哉<lb/>
少隂病衇沉者急温之宜四逆湯<lb/>
　<hi>註</hi>少隂病但欲寐衇沉者若無發熱口燥之證則寒<lb/>
　　邪已入其藏不湏遲疑急温之以四逆湯消隂助<lb/>
　　陽可也<lb/>
　<hi>集註</hi>吳人駒曰衇沈須别虚實及得病新乆若得之多<lb/>
　　日及沈而實者湏從别論<lb/>
四逆湯方<lb/>
<pb n="KR3e0090_WYG_007-18a"/>
　甘草<hi>二兩炙</hi>　　　乾薑<hi>一兩半</hi>
　附子<hi>一枚生用去皮破八片</hi>
　　右三味以水三升煮取一升二合去滓分温再服<lb/>
　　强人可大附子一枚乾薑三兩<lb/>
　<hi>方解</hi>方名四逆者主治少隂中外皆寒四肢厥逆也君<lb/>
　　以甘草之甘温温養陽氣臣以薑附之辛温助陽<lb/>
　　勝寒甘草得薑附鼓腎陽温中寒有水中煖土之<lb/>
　　功薑附得甘草通關節走四肢有逐隂回陽之力<lb/>
<pb n="KR3e0090_WYG_007-18b"/>
　　腎陽鼓寒隂消則陽氣外達而衇自升手足自温<lb/>
　　矣<lb/>
　<hi>集解</hi>汪琥曰少隂病本衇微細但欲寐今輕取之微衇<lb/>
　　不見重取之細衇㡬亡伏匿而至於沈此寒邪深<lb/>
　　入於裏殆將入藏温之不容以不急也稍遲則惡<lb/>
　　寒身踡吐利煩躁不得卧寐手足逆冷衇不至諸<lb/>
　　死證立至矣四逆湯之用可稍緩乎<lb/>
少隂病下利白通湯主之<lb/>
<pb n="KR3e0090_WYG_007-19a"/>
　<hi>註</hi>少隂病但欲寐衇微細已屬陽為隂困矣更加以<lb/>
　　下利恐隂降極陽下脫也故君以葱白大通其陽<lb/>
　　而上升佐以薑附急勝其隂而緩降則未脫之陽<lb/>
　　可復矣<lb/>
　<hi>集註</hi>方有執曰少隂病而加下利者不獨在經而亦在<lb/>
　　藏寒甚而隂盛也治之以乾薑附子者勝其隂則<lb/>
　　寒自散也用葱白而曰白通者通其陽則隂自消<lb/>
　　也<lb/>
<pb n="KR3e0090_WYG_007-19b"/>
　　程知曰此言下利宜通其陽也少隂病謂有衇㣲<lb/>
　　細欲寐證也少隂下利隂盛之極恐致格陽故用<lb/>
　　薑附以消隂葱白以升陽通云者一以温之而令<lb/>
　　陽氣得入一以發之而令隂氣易散也<lb/>
　　汪琥曰腎虚無火不能主水故下利用白通湯者<lb/>
　　温裏以散寒也<lb/>
白通湯方<lb/>
　葱白<hi>四莖</hi>　　　乾薑<hi>一兩</hi>
<pb n="KR3e0090_WYG_007-20a"/>
　附子<hi>一枚生去皮破八片</hi>
　　右三味以水三升煮取一升去滓分温再服<lb/>
　<hi>集解</hi>汪琥曰此方與四逆湯相類獨去甘草蓋驅寒欲<lb/>
　　其速辛烈之性取其驟發直達下焦故不欲甘以<lb/>
　　緩之也而猶重在葱白少隂之隂天之寒氣亦為<lb/>
　　隂兩隂相合而偏於下利則與陽氣隔絶不通薑<lb/>
　　附之力雖能益陽不能使真陽之氣必入於隂中<lb/>
　　惟葱白味辛能通陽氣令隂得陽而利庶可愈矣<lb/>
<pb n="KR3e0090_WYG_007-20b"/>
　　蓋大辛大熱之藥不過藉以益人陽氣非有以通<lb/>
　　之令真陽和㑹而何以有濟也耶<lb/>
少隂病下利衇微者與白通湯利不止厥逆無衇乾嘔<lb/>
煩者白通加豬膽汁湯主之服湯衇暴出者死微續者<lb/>
生<lb/>
　<hi>註</hi>此承上條詳申其衇以明病進之義也少隂病下<lb/>
　　利衇微者與白通湯下利當止今利不止而轉見<lb/>
　　厥逆無衇更増乾嘔而煩者此隂寒盛極格陽欲<lb/>
<pb n="KR3e0090_WYG_007-21a"/>
　　脫之候也若耑以熱藥治寒寒既甚必反格拒而<lb/>
　　不入故於前方中加人尿猪膽之隂以引陽藥入<lb/>
　　隂經曰逆者從之此之謂也無衇者言診之而欲<lb/>
　　絶也服湯後更診其衇若暴出者如燭燼焰髙故<lb/>
　　主死若其衇徐徐微續而出則是真陽漸回故可<lb/>
　　生也故上條所以纔見下利即用白通以治於未<lb/>
　　形誠善法也<lb/>
　<hi>集註</hi>程知曰此言隂盛格陽用膽汁通隂法也以白通<lb/>
<pb n="KR3e0090_WYG_007-21b"/>
　　與之宜乎陽可救今乃利不止反至厥逆無衇則<lb/>
　　隂邪愈無忌矣乾嘔而煩則陽藥在膈而不入隂<lb/>
　　矣此非藥不勝病乃無鄉𨗳之力也加人尿豬膽<lb/>
　　之隂寒則可引薑附之温入格拒之寒而調其逆<lb/>
　　此内經從治之法也<lb/>
　　程應旄曰衇暴出者死無根之陽驟迸諸外也微<lb/>
　　續者生陽氣漸交隂肯納也<lb/>
白通加豬膽汁湯方<lb/>
<pb n="KR3e0090_WYG_007-22a"/>
　葱白<hi>四莖</hi>　　　乾薑<hi>一兩</hi>
　附子<hi>一枚生去皮破八片</hi>　人尿<hi>五合</hi>
　豬膽汁<hi>一合</hi>
　　已上三味以水三升煮取一升去滓内膽汁人尿<lb/>
　　和令相得分温再服若無膽亦可用<lb/>
　<hi>方解</hi>是方即前白通湯加人尿豬膽汁也加尿膽者從<lb/>
　　其類也下咽之後冷體既消熱性便發情且不違<lb/>
　　而致大益則二氣之格拒可調上下之隂陽可通<lb/>
<pb n="KR3e0090_WYG_007-22b"/>
　　矣<lb/>
少隂病欲吐不吐心煩但欲寐五六日自利而渇者屬<lb/>
少隂也虗故引水自救若小便色白者少隂病形悉具<lb/>
小便白者以下焦虚有寒不能制水故令色白也<lb/>
　<hi>註</hi>少隂病欲吐不吐心中煩但欲寐五六日自利而<lb/>
　　渇者此屬少隂傳邪寒熱俱有之證也若是少隂<lb/>
　　熱而燥乾引水之渇小便必色赤乃少隂燥不能<lb/>
　　生津下焦有熱也今為少隂虛而引水自救之渇<lb/>
<pb n="KR3e0090_WYG_007-23a"/>
　　故小便則色白是少隂虚冷不能化液下焦有寒<lb/>
　　也於此可知少隂病形悉具而渇者有寒熱二端<lb/>
　　之别也<lb/>
　<hi>集註</hi>成無己曰欲吐不吐心煩者表邪傳裏也若腹滿<lb/>
　　痛則屬太隂此但欲寐則知屬少隂五六日邪傳<lb/>
　　少隂之時若自利不渇寒在中焦屬太隂也此自<lb/>
　　利而渇為寒在下焦屬少隂也腎虛水燥故渇欲<lb/>
　　引水自救下焦虚寒故小便色白下利而渇小便<lb/>
<pb n="KR3e0090_WYG_007-23b"/>
　　色白非裏熱可知矣<lb/>
　　方有執曰此反覆申明曉人勿認煩渇均為熱證<lb/>
　　以致悞之意<lb/>
　　程應旄曰煩證不盡屬少隂故指出但欲寐來渇<lb/>
　　證不盡屬少隂故指出小便白來結以下焦虗有<lb/>
　　寒教人上病治在下也蓋上虚而無隂以濟總由<lb/>
　　下虚而無陽以温也二虚字皆由寒字得來又曰<lb/>
　　吐利而渇與豬苓湯證同其别在但欲寐且豬苓<lb/>
<pb n="KR3e0090_WYG_007-24a"/>
　　證小便必不利而色赤飲水與白頭翁證同彼曰<lb/>
　　以有熱故也小便亦必不白<lb/>
　　林瀾曰欲吐不吐心煩陽虚格越於上但欲寐自<lb/>
　　利小便白裏之眞寒已深要知此渇與口燥舌乾<lb/>
　　之渇不同若兼腹滿便閉譫語諸證自當作陽邪<lb/>
　　傳裏治之既裏虚自利小便白其為虚寒明甚特<lb/>
　　曰下焦者足見隂既盛於下陽必格於上豈可以<lb/>
　　煩渇而誤攻其熱哉<lb/>
<pb n="KR3e0090_WYG_007-24b"/>
　　汪琥曰以全文觀之大似熱證惟小便色白知為<lb/>
　　眞寒之證此但欲寐與熱邪不同其寐必不昬濁<lb/>
　　其呼吸必促而細曰屬少隂者以别其非陽邪之<lb/>
　　渇乃内無津液引水自救之渇試以冷水飲之必<lb/>
　　不多也細察其小便若色白者此少隂虚寒之證<lb/>
　　悉具也非熱邪可知矣<lb/>
　　沈明宗曰此少隂虚寒似乎熱證之辨也世但知<lb/>
　　四肢厥逆為虗寒證詎知小便色白乃為的騐乎<lb/>
<pb n="KR3e0090_WYG_007-25a"/>
　　吳人駒曰陽明之欲吐則不得寐在少隂則但欲<lb/>
　　寐引此以為盛虚之别<lb/>
少隂病飲食入口則吐心中温温欲吐復不能吐始得<lb/>
之手足寒衇弦遲者此胸中實不可下也當吐之若膈<lb/>
上有寒飲乾嘔者不可吐也當温之宜四逆湯<lb/>
　<hi>按</hi>温温當是嗢嗢嗢嗢者乃吐飲之狀也<lb/>
　<hi>註</hi>此承上條欲吐不吐詳别衇證以明其治也飲食<lb/>
　　入口即吐且心中嗢嗢欲吐復不能吐惡心不已<lb/>
<pb n="KR3e0090_WYG_007-25b"/>
　　非少隂寒虛吐也乃胸中寒實吐也故始得之衇<lb/>
　　弦遲弦者飲也遲者寒也而手足寒者乃胸中陽<lb/>
　　氣為寒飲所阻不能通於四肢也寒實在胸當因<lb/>
　　而越之故不可下也若膈上有寒飲但乾嘔有聲<lb/>
　　而無物出此為少隂寒虚之飲非胸中寒實之飲<lb/>
　　也故不可吐惟急温之宜四逆湯或理中湯加丁<lb/>
　　香吳茱萸亦可也<lb/>
　<hi>集註</hi>程知曰此言少隂飲吐為腎邪上逆當温不當吐<lb/>
<pb n="KR3e0090_WYG_007-26a"/>
　　也欲吐不吐隂邪上逆之證也若始得病時邪未<lb/>
　　深入其手足但寒而不厥衇但弦遲而不沉細則<lb/>
　　為邪實胸中寒尚在表屬於陽分當吐而不當下<lb/>
　　吐者有物嘔則無物兩者須辨若膈上有寒飲但<lb/>
　　見乾嘔而不能吐出則是隂寒上逆當温而不當<lb/>
　　吐也曰急温者明不温則見厥逆無衇諸變證也<lb/>
　　程應旄曰寒在胸中法不可下而屬實邪但從吐<lb/>
　　法一吐而陽氣得通吐法便是温法若膈上有寒<lb/>
<pb n="KR3e0090_WYG_007-26b"/>
　　飲乾嘔者虚寒從下而上阻留其飲於胸中究非<lb/>
　　胸中之病也直從四逆湯急温其下可矣<lb/>
少隂病衇微細沈但欲卧汗出不煩自欲吐至五六日<lb/>
自利復煩躁不得卧寐者死<lb/>
　<hi>註</hi>此發明上條互詳衇證失於急温致變之義也衇<lb/>
　　微細沉但欲卧少隂寒也當無汗今反汗出不煩<lb/>
　　乃少隂亡陽也且自欲吐隂寒之邪上逆正當急<lb/>
　　温失此不治因循至五六日加之自利復煩躁不<lb/>
<pb n="KR3e0090_WYG_007-27a"/>
　　得卧寐者此少隂腎中眞陽擾亂外越欲絶之死<lb/>
　　證此時即温之亦無及矣<lb/>
　<hi>集註</hi>方有執曰衇微沉細但欲卧少隂本病也汗出而<lb/>
　　不作煩熱無陽也欲吐經中之邪不退也自利藏<lb/>
　　病進也更復煩躁不得卧寐者陽欲絶而擾亂不<lb/>
　　寧也<lb/>
　　程應旄曰今時論治者不至於惡寒踡卧四肢逆<lb/>
　　冷等證疊見則不敢温不知證已到此温之何及<lb/>
<pb n="KR3e0090_WYG_007-27b"/>
　　况諸證有至死不一見者則盍於本論中之要㫖<lb/>
　　一一申詳之少隂病衇必沉而微細論中首掲此<lb/>
　　蓋已示人以可温之衇矣少隂病但欲卧論中又<lb/>
　　已示人以可温之證矣汗出在陽經不可温在少<lb/>
　　隂宜急温論中又切示人以亡陽之故矣况復有<lb/>
　　不煩自欲吐隂邪上逆之證乎則眞武四逆誠不<lb/>
　　啻三年之艾矣乃不知預為綢繆延緩至五六日<lb/>
　　前欲吐今且利矣前不煩今煩且躁矣前欲卧今<lb/>
<pb n="KR3e0090_WYG_007-28a"/>
　　不得卧矣陽虚擾亂隂盛轉加焉有不死者乎<lb/>
少隂病二三日不已至四五日腹痛小便不利四肢沉<lb/>
重疼痛自下利者此為有水氣其人或欬或小便不利<lb/>
或下利或嘔者眞武湯主之<lb/>
　<hi>註</hi>論中心下有水氣發熱有汗煩渇引飲小便不利<lb/>
　　者屬太陽中風五苓散證也發熱無汗乾嘔不渇<lb/>
　　小便不利者屬太陽傷寒小青龍湯證也今少隂<lb/>
　　病二三日不已至四五日腹痛下利隂寒深矣設<lb/>
<pb n="KR3e0090_WYG_007-28b"/>
　　小便利是純寒而無水乃附子湯證也今小便不<lb/>
　　利或欬或嘔此為隂寒兼有水氣之證故水寒之<lb/>
　　氣外攻於表則四肢沉重疼痛内盛於裏則腹痛<lb/>
　　自利也水氣停於上焦胸肺則欬喘而不能卧停<lb/>
　　於中焦胃府則嘔而或下利停於下焦膀胱則小<lb/>
　　便不利而或少腹滿種種諸證總不外乎隂寒之<lb/>
　　水而不用五苓者以非表熱之飲也不用小青龍<lb/>
　　者以非表寒之飲也故惟主以眞武湯温寒以制<lb/>
<pb n="KR3e0090_WYG_007-29a"/>
　　水也<lb/>
　<hi>集註</hi>喻昌曰太陽篇中厥逆筋惕肉瞤而亡陽用眞武<lb/>
　　矣兹少隂之水濕上逆仍用眞武以鎮攝之可見<lb/>
　　太陽膀胱與少隂腎一藏一府同為寒水府邪為<lb/>
　　陽邪藉用麻桂為青龍藏邪為隂邪藉用附子為<lb/>
　　眞武<lb/>
眞武湯方<lb/>
　茯苓<hi>三兩</hi>　　　芍藥<hi>三兩</hi>
<pb n="KR3e0090_WYG_007-29b"/>
　生薑<hi>三兩切</hi>　　　白术<hi>二兩</hi>
　附子<hi>一枚炮去皮破八片</hi>
　　右五味以水八升煮取三升去滓温服七合日三<lb/>
　　服<lb/>
　　若欬者加五味子半升細辛乾薑各一兩<lb/>
　　若小便利者去茯苓<lb/>
　　若下利者去芍藥加乾薑二兩<lb/>
　　若嘔者去附子加生薑足前成半斤<lb/>
<pb n="KR3e0090_WYG_007-30a"/>
　<hi>方解</hi>小青龍湯治表不解有水氣中外皆寒實之病也<lb/>
　　眞武湯治表已解有水氣中外皆寒虗之病也眞<lb/>
　　武者北方司水之神也以之名湯者賴以鎮水之<lb/>
　　義也夫人一身制水者脾也主水者腎也腎為胃<lb/>
　　關聚水而從其類者倘腎中無陽則脾之樞機雖<lb/>
　　運而腎之關門不開水雖欲行孰為之主故水無<lb/>
　　主制泛溢妄行而有是證也用附子之辛熱壮腎<lb/>
　　之元陽而水有所主矣白术之苦燥建立中土而<lb/>
<pb n="KR3e0090_WYG_007-30b"/>
　　水有所制矣生薑之辛散佐附子以補陽温中有<lb/>
　　散水之意茯苓之淡滲佐白术以健土制水之中<lb/>
　　有利水之道焉而尤妙在芍藥之酸斂加於制水<lb/>
　　主水藥中一以瀉木使子盜母虚得免妄行之患<lb/>
　　一以斂陽使歸根於隂更無飛越之虞孰謂寒隂<lb/>
　　之品無益於陽乎而昧者不知承制之理論中誤<lb/>
　　服青龍發汗亡陽用此湯者亦此義也然下利減<lb/>
　　芍藥者以其陽不外散也加乾薑者以其温中勝<lb/>
<pb n="KR3e0090_WYG_007-31a"/>
　　寒也水寒傷肺則咳加細辛乾薑者散水寒也加<lb/>
　　五味子者收肺氣也小便利者去茯苓以其雖寒<lb/>
　　而水不能停也嘔者去附子倍生薑以其病非下<lb/>
　　焦水停於胃也所以不湏温腎以行水祗當温胃<lb/>
　　以散水佐生薑者功能止嘔也<lb/>
　<hi>集解</hi>程知曰白通通衇眞武皆為少隂下利而設白通<lb/>
　　四證附子皆生用惟眞武一證熟用者蓋附子生<lb/>
　　用則温經散寒炮熟則温中去飲白通諸湯以通<lb/>
<pb n="KR3e0090_WYG_007-31b"/>
　　陽為重眞武湯以益陽為先故用藥有輕重之殊<lb/>
　　乾薑能佐生附以温經生薑能資熟附以散飲也<lb/>
　　張璐曰按眞武湯方本治少隂病水飲内結所以<lb/>
　　首推术附兼茯苓生薑之運脾滲水為務此人所<lb/>
　　易明也至用芍藥之微㫖非仲景不能蓋此證雖<lb/>
　　曰少隂本病而實縁水飲内蓄所以腹痛自利四<lb/>
　　肢疼重而小便反不利也若極虚極寒則小便必<lb/>
　　清白無禁矣安有反不利之理哉此證不但眞陽<lb/>
<pb n="KR3e0090_WYG_007-32a"/>
　　不足眞隂亦必素虧或隂中伏有陽邪所致若不<lb/>
　　用芍藥固護其隂豈能勝附子之雄烈乎<lb/>
病人身大熱反欲得衣者熱在皮膚寒在骨髓也身大<lb/>
寒反不欲近衣者寒在皮膚熱在骨髓也<lb/>
　<hi>註</hi>身體為表蔵府為裏此以内外分表裏也皮膚為<lb/>
　　表骨髓為裏六府為表五藏為裏此以身體之淺<lb/>
　　深藏府之隂陽分表裏也病人已病之人也身大<lb/>
　　熱謂通身内外皆熱三陽證也反欲得近衣者乃<lb/>
<pb n="KR3e0090_WYG_007-32b"/>
　　是假熱雖在皮膚之淺而眞寒實在骨髓之深隂<lb/>
　　極似陽證也身大寒謂通身内外皆寒三隂證也<lb/>
　　反不欲近衣者乃是假寒雖在皮膚之淺而眞熱<lb/>
　　實在骨髓之深陽極似隂證也<lb/>
　<hi>按</hi>此以人之苦欲測其寒熱眞假而定隂陽之證也<lb/>
　　當與少隂厥隂病論中表熱裏寒裏熱表寒衇滑<lb/>
　　而厥惡寒不欲近衣口燥咽乾等條叅㸔<lb/>
　<hi>集註</hi>成無己曰皮膚言淺骨髓言深皮膚言外骨髓言<lb/>
<pb n="KR3e0090_WYG_007-33a"/>
　　内身熱欲近衣表熱裏寒也身寒不欲近衣表寒<lb/>
　　裏熱也大抵表熱裏寒衇必沉遲裏熱表寒衇必<lb/>
　　滑數須當辨之<lb/>
　　鄭重光曰皮膚者骨髓之外浮淺之分也骨髓者<lb/>
　　皮膚之内沉深之分也欲得近衣借外以禦内此<lb/>
　　眞寒也體有著而成忤不在衣之厚薄此假寒也<lb/>
　　不察人之苦欲何以測其眞寒真熱而定標本乎<lb/>
少隂病下利清穀裏寒外熱手足厥逆衇微欲絶身反<lb/>
<pb n="KR3e0090_WYG_007-33b"/>
不惡寒其人面色赤或腹痛或乾嘔或咽痛或利止衇<lb/>
不出者通衇四逆湯主之<lb/>
　<hi>註</hi>少隂腎也腎象乎坎一陽陷於二隂之中二隂若<lb/>
　　盛則一陽必衰隂邪始得内侵孤陽因之而外越<lb/>
　　也下利清穀手足厥冷衇㣲欲絶裏隂盛極也身<lb/>
　　反不惡寒面色反赤其外反熱格陽於外也故雖<lb/>
　　有腹痛乾嘔咽痛等證亦當倣白通湯之法加葱<lb/>
　　於四逆湯中以消其隂而復其陽可也<lb/>
<pb n="KR3e0090_WYG_007-34a"/>
　<hi>集註</hi>程應旄曰熱因寒格無論腹痛乾嘔咽痛皆下利<lb/>
　　中格陽之證即使利止而衇仍前欲絶不出亦不<lb/>
　　得謂裏寒已退輒妄治其外熱也須循四逆湯例<lb/>
　　消隂翳於下部但加葱白宣陽氣於下焦使陽氣<lb/>
　　通而衇亦出始為眞愈<lb/>
　　林瀾曰格拒格也亦曰隔陽隂陽隔離也又曰戴<lb/>
　　陽浮於上如戴也夫眞寒入裏隂氣未有不盛者<lb/>
　　然其劇不過陽愈微隂愈盛耳<lb/>
<pb n="KR3e0090_WYG_007-34b"/>
通衇四逆湯方<lb/>
　甘草<hi>二兩炙</hi>　　　乾薑<hi>三兩强人可四兩</hi>
　附子<hi>大者一枚生用去皮破八片</hi>
　　右三味以水三升煮取一升二合去滓分温再服<lb/>
　　其衇即出者愈<lb/>
　　面色赤者加葱九莖<lb/>
　　腹中痛者去葱加芍藥二兩<lb/>
　　嘔者加生薑二兩<lb/>
<pb n="KR3e0090_WYG_007-35a"/>
　　咽痛者去芍藥加桔梗一兩<lb/>
　　利止衇不出者去桔梗加人參二兩<lb/>
　　病皆與方相應者乃服之<lb/>
　<hi>方解</hi>論中扶陽抑隂之劑中寒陽微不能外達主以四<lb/>
　　逆中外俱寒陽氣虚甚主以附子隂盛於下格陽<lb/>
　　於上主以白通隂盛於内格陽於外主以通衇是<lb/>
　　則可知四逆運行陽氣者也附子温補陽氣者也<lb/>
　　白通宣通上下之陽者也通衇通達内外之陽者<lb/>
<pb n="KR3e0090_WYG_007-35b"/>
　　也今衇微欲絶裏寒外熱是腎中隂盛格陽於外<lb/>
　　故主之也倍乾薑加甘草佐附子易名通衇四逆<lb/>
　　湯者以其能大壯元陽主持中外共招外熱返之<lb/>
　　於内蓋此時生氣已離亡在俄頃若以柔緩之甘<lb/>
　　草為君何能疾呼外陽故易以乾薑然必加甘草<lb/>
　　與乾薑等分者恐渙澷之餘薑附之猛不能安養<lb/>
　　元氣所謂有制之師也若面赤者加葱以通格上<lb/>
　　之陽腹痛者加芍藥以和在裏之隂嘔逆者加生<lb/>
<pb n="KR3e0090_WYG_007-36a"/>
　　薑以止嘔咽痛者加桔梗以利咽利止衇不出氣<lb/>
　　少者俱倍人參以生元氣而復衇也<lb/>
少隂病吐利手足不逆冷反發熱者不死衇不至者灸<lb/>
少隂七壯<lb/>
　<hi>註</hi>少隂吐利法當逆冷今不逆冷反發熱者是陽未<lb/>
　　衰故曰不死若衇不至雖有外熱恐是假熱須防<lb/>
　　陽脫宜急灸少隂速通其陽則衇可復也<lb/>
　<hi>集註</hi>程知曰前條通衇四逆湯是裏寒外熱手足逆冷<lb/>
<pb n="KR3e0090_WYG_007-36b"/>
　　而衇不至者也此條用灸法是裏寒外熱手足不<lb/>
　　逆冷而衇不至者也少隂動衇在足内踝<lb/>
　　喻昌曰前條背惡寒之證灸後用附子湯隂寒内<lb/>
　　凝非一灸所能勝也此條手足反熱祗是隂内陽<lb/>
　　外故但灸本經引之内入不必更用温藥也<lb/>
　　汪琥曰經云腎之原出於太谿灸少隂七壮當灸<lb/>
　　太谿二宂在内踝後跟骨動衇陷中<lb/>
少隂病吐利手足逆冷煩躁欲死者吳茱萸湯主之<lb/>
<pb n="KR3e0090_WYG_007-37a"/>
　<hi>註</hi>名曰少隂病主厥隂藥者以少隂厥隂多合病證<lb/>
　　同情異而治别也少隂有吐利厥隂亦有吐利少<lb/>
　　隂有厥逆厥隂亦有厥逆少隂有煩躁厥隂亦有<lb/>
　　煩躁此合病而證同者也少隂之厥有微甚厥隂<lb/>
　　之厥有寒熱少隂之煩躁則多躁厥隂之煩躁則<lb/>
　　多煩蓋少隂之病多隂盛格陽故主以四逆之薑<lb/>
　　附逐隂以囬陽也厥隂之病多隂盛鬱陽故主以<lb/>
　　吳茱萸之辛烈迅散以通陽也此情異而治别者<lb/>
<pb n="KR3e0090_WYG_007-37b"/>
　　也今吐而不吐蚘手足厥冷故以少隂病名之也<lb/>
　　蓋厥冷不過肘膝多煩而躁欲死故屬厥隂病主<lb/>
　　治也所以不用四逆湯而用吳茱萸湯也<lb/>
　<hi>集註</hi>程知曰吐利隂邪在裏上干脾胃也厥冷陽不温<lb/>
　　於四肢也煩而躁則隂盛之極至於陽氣暴露擾<lb/>
　　亂不寧也證至此㡬瀕危矣非茱茰之辛温無以<lb/>
　　降隂氣之上逆非人參薑棗之甘温無以培中土<lb/>
　　而制腎邪也躁煩與煩躁亦有别躁者隂躁煩者<lb/>
<pb n="KR3e0090_WYG_007-38a"/>
　　陽煩躁煩者言自躁而煩是隂邪已外逼也煩躁<lb/>
　　者言自煩而躁是陽氣猶内爭也其輕重淺深之<lb/>
　　别學者宜詳審之<lb/>
　　程應旄曰温法原為隂寒而設故眞寒類多假熱<lb/>
　　凡隂盛格陽隂證似陽等皆少隂蠱惑人耳目處<lb/>
　　須從假處勘出眞來方不為之牽制如吐利而見<lb/>
　　厥冷是胃陽衰而腎隂併入也誰不知為寒者顧<lb/>
　　反見煩躁欲死之證以誑之是皆陽被隂拒而置<lb/>
<pb n="KR3e0090_WYG_007-38b"/>
　　身無地故有此象吳茱萸湯挾木力以益火勢則<lb/>
　　土得温而水寒却矣<lb/>
呉茱萸湯方<lb/>
　吳茱萸<hi>一升</hi>　　　人參<hi>三兩</hi>
　生薑<hi>一兩</hi>　　　　大棗<hi>十二枚</hi>
　　右四味以水七升煮取二升温服七合日三服<lb/>
　<hi>集解</hi>羅天益曰仲景之法於少隂則重固元陽於厥隂<lb/>
　　則重固生氣厥隂肝木雖為兩隂交盡而一陽之<lb/>
<pb n="KR3e0090_WYG_007-39a"/>
　　眞氣實起其中此之生氣一虚則三隂濁氣直逼<lb/>
　　中上不惟本經諸證悉具将陽明之健運失職以<lb/>
　　致少隂之眞陽浮露而吐利厥逆煩躁欲死食穀<lb/>
　　欲嘔種種叢生矣吳茱萸得東方震氣辛苦大熱<lb/>
　　能達木鬱直入厥隂降其隂盛之濁氣用以為君<lb/>
　　人參秉中和正氣甘温大補能接天眞挽回性命<lb/>
　　升其垂絶之生氣用以為臣佐薑棗和胃而行四<lb/>
　　末斯則震坤合徳木土不害一陽之妙用成而三<lb/>
<pb n="KR3e0090_WYG_007-39b"/>
　　隂之間無非生生之氣矣諸證有不退者乎<lb/>
　　方有執曰吐則傷陽利則損隂厥冷者隂損而逆<lb/>
　　也煩躁者陽傷而亂也茱萸辛温散寒暖胃而止<lb/>
　　嘔人參甘温益陽固本而補中大棗助胃益脾生<lb/>
　　薑嘔家聖藥故四物者為温中降逆之所湏也<lb/>
少隂病吐利躁煩四逆者死<lb/>
　<hi>註</hi>此承上條互明其義以别可治不可治也此條吐<lb/>
　　利煩躁厥逆皆與上條同一用吳茱萸湯治之一<lb/>
<pb n="KR3e0090_WYG_007-40a"/>
　　曰死不治者何也蓋以少隂煩躁多躁少煩躁者<lb/>
　　隂也厥隂煩躁多煩少躁煩者陽也厥隂手足厥<lb/>
　　冷不過肘膝微陽未絶故可治也少隂四肢逆冷<lb/>
　　不能回温獨隂不化故曰死也<lb/>
　<hi>集註</hi>程應旄曰由吐利而躁煩隂陽離脫而擾亂可知<lb/>
　　加之四逆其陽絶矣不死何待使早知温中寧有<lb/>
　　此乎<lb/>
　　張璐曰此條與上條不殊何彼可治而此不可治<lb/>
<pb n="KR3e0090_WYG_007-40b"/>
　　耶必是已用温中不愈轉加躁煩故主死耳<lb/>
少隂病惡寒身踡而利手足厥冷者不治<lb/>
　<hi>註</hi>此互詳上條手足逆冷不治之義也惡寒身踡而<lb/>
　　卧雖係少隂證而不至於死若下利不止手足逆<lb/>
　　冷不回是有隂無陽即不吐利躁煩亦不可治也<lb/>
　<hi>集註</hi>喻昌曰隂盛無陽即用四逆等法回陽氣於無何<lb/>
　　有之鄉其不能回者多矣故曰不治<lb/>
少隂病四逆惡寒而身踡衇不至不煩而躁者死<lb/>
<pb n="KR3e0090_WYG_007-41a"/>
　<hi>註</hi>此總承上三條以明不治之死證也四逆謂四肢<lb/>
　　逆冷過肘膝而不回也表陽虚故惡寒也隂主屈<lb/>
　　故踡卧不伸也衇不至則生氣已絶若有煩無躁<lb/>
　　是尚有可回之陽今不煩而躁則是有隂無陽故<lb/>
　　曰死也<lb/>
　<hi>集註</hi>程應旄曰諸隂邪具見而衇又不至陽先絶矣不<lb/>
　　煩而躁孤隂無附将自盡也經曰隂氣者靜則神<lb/>
　　藏躁則消亡蓋躁則隂藏之神外亡也亡則死矣<lb/>
<pb n="KR3e0090_WYG_007-41b"/>
　　使早知復衇以通陽寧有此乎<lb/>
少隂病下利衇微濇嘔而汗出必數更衣反少者當温<lb/>
其上灸之<lb/>
　<hi>註</hi>衇微陽虚也濇血少也必數更衣者下利勤也反<lb/>
　　少者欲下而反少也即今之陽虚血少裏急後重<lb/>
　　下利病也嘔而汗出者隂盛於内上逆而作嘔也<lb/>
　　陽虚失護故汗出也當温其上宜灸之<lb/>
　<hi>集註</hi>程應旄曰少隂病下利陽微可知乃其衇微而且<lb/>
<pb n="KR3e0090_WYG_007-42a"/>
　　澁則不但陽微而隂且竭矣陽微故隂邪逆上而<lb/>
　　嘔隂竭故汗出而勤努責一法之中既欲助陽兼<lb/>
　　欲護隂則四逆附子輩俱難用矣惟灸頂上百㑹<lb/>
　　穴以温之既可代薑附軰之助陽而行上更可避<lb/>
　　薑附輩之辛竄而燥下故下利可止究於隂血無<lb/>
　　傷可見病在少隂不可以難用温者遂棄夫温也<lb/>
　　汪琥曰按此條論仲景不言當灸何宂衇經云灸<lb/>
　　厥隂俞常器之曰灸太衝皆誤郭雍曰灸太谿雖<lb/>
<pb n="KR3e0090_WYG_007-42b"/>
　　係少隂經穴亦誤仲景曰宜温其上方有執曰上<lb/>
　　謂頂百㑹穴是也圖經云一名三陽五㑹在前頂<lb/>
　　後一寸五分頂中央原治小兒脫肛乆不差可灸<lb/>
　　七壮此條亦灸之者升舉其陽以調夫隂也<lb/>
少隂病下利止而頭眩時時自冒者死<lb/>
　<hi>註</hi>少隂病利止若胃和能食神清氣爽是為欲愈也<lb/>
　　今利止頭眩時時昬冒不省是氣脫神去故下利<lb/>
　　雖止仍主死也<lb/>
<pb n="KR3e0090_WYG_007-43a"/>
　<hi>集註</hi>方有執曰頭眩俗謂昬暈也諸陽在頭下利止而<lb/>
　　頭眩者陽無依附浮越於外神氣散亂故時時自<lb/>
　　冒也死可知矣<lb/>
　　張錫駒曰此條死證全在頭眩自冒上㸔出若利<lb/>
　　止而頭不眩不冒此中已和矣安能死乎<lb/>
　　張璐曰人身隂陽相為依附者也隂亡於下則諸<lb/>
　　陽之上聚於頭者紛然而動所以頭眩時時自冒<lb/>
　　陽脫於上而主死也可見陽回利止則生隂盡利<lb/>
<pb n="KR3e0090_WYG_007-43b"/>
　　止則死矣<lb/>
　　汪琥曰下利止則病當愈今者反為死候非陽回<lb/>
　　而利止乃陽脫而利盡也<lb/>
少隂病六七日息髙者死<lb/>
　<hi>註</hi>少隂病但欲寐息平氣和順也今息髙氣促逆也<lb/>
　　凡病卧而息髙氣促者多死<lb/>
　<hi>集註</hi>喻昌曰六七日字辨證最細蓋經傳少隂而息髙<lb/>
　　與二三日太陽作喘之表證逈殊也<lb/>
<pb n="KR3e0090_WYG_007-44a"/>
　　程知曰腎為生氣之源息髙則眞氣散走於胸中<lb/>
　　不能復歸於氣海故主死也<lb/>
　　程應旄曰夫肺主氣而腎為生氣之源蓋呼吸之<lb/>
　　門也關係人之死生者最鉅息髙者生氣已絶於<lb/>
　　下而不復納故游息僅呼於上而無所吸也死雖<lb/>
　　成於六七日之後而機自兆於六七日之前既值<lb/>
　　少隂受病何不豫為固護預為隄防致令眞陽渙<lb/>
　　散而無可復返乎凡條中首既諄諄禁汗繼即急<lb/>
<pb n="KR3e0090_WYG_007-44b"/>
　　急重温無非見及此耳<lb/>
　　魏荔彤曰七日之乆息髙氣逆者與時時自冒同<lb/>
　　一上脫也一眩冒而陽升不返一息髙而氣根已<lb/>
　　剷同一理而分見其證者也故仲景俱以死期之<lb/>
少隂病衇細沉數病為在裏不可發汗<lb/>
　<hi>註</hi>少隂病但欲寐若衇細沉微是邪從寒化也今衇<lb/>
　　細沉數乃邪從熱化也即有發熱亦是將轉屬陽<lb/>
　　明非若前所言少隂病始得之反發熱衇沉不數<lb/>
<pb n="KR3e0090_WYG_007-45a"/>
　　宜麻黄附子細辛湯發汗者可比也故曰病為在<lb/>
　　裏不可發汗<lb/>
　<hi>集註</hi>程知曰言熱邪在裏有發汗之禁也少隂之衇微<lb/>
　　細其常也乃沉而加之以數正為熱邪在裏之徵<lb/>
　　發汗則動經而増燥熱有奪血之變矣<lb/>
　　鄭重光曰衇細沉而數裏有伏陽矣故曰病為在<lb/>
　　裏乃熱邪傳裏之證斷不可發汗發汗則動經氣<lb/>
　　而有亡血之變少隂發熱衇沉是病為在表以無<lb/>
<pb n="KR3e0090_WYG_007-45b"/>
　　裏證故可發汗若衇浮而遲表熱裏寒下利清榖<lb/>
　　是遲為無陽病為在裏又不得以浮為在表而發<lb/>
　　汗也要知隂中有陽沉亦可汗陽中有隂浮亦當<lb/>
　　温此條衇細沉數數則為熱沉為在裏此陽邪入<lb/>
　　裏故以發汗而示戒也<lb/>
少隂病但厥無汗而强發之必動其血未知從何道出<lb/>
或從口鼻或從目出者是名下厥上竭為難治<lb/>
　<hi>註</hi>此條申明强發少隂熱邪之汗則有動血之變也<lb/>
<pb n="KR3e0090_WYG_007-46a"/>
　　少隂病衇細沉數加之以厥亦為熱厥隂本無汗<lb/>
　　即使無汗亦不宜發汗若發其汗是為强發少隂<lb/>
　　熱邪之汗也不當發而强發之益助少隂之熱炎<lb/>
　　炎沸騰必動其本經之血或從口鼻或從目出是<lb/>
　　名下厥上竭下厥者少隂熱厥於下也上竭者少<lb/>
　　隂血竭於上也故為難治<lb/>
　<hi>集註</hi>張璐曰强責少隂汗而動其血勢必逆行而上出<lb/>
　　陽竅以發汗皆陽藥故也<lb/>
<pb n="KR3e0090_WYG_007-46b"/>
　　程應旄曰五液皆主於腎强發少隂之汗周身之<lb/>
　　氣皆逆血隨奔氣之促逼而見故不知從何道而<lb/>
　　出也<lb/>
　　沈明宗曰少隂病但厥無汗其病在裏當以四逆<lb/>
　　散和隂散邪其病自退而厥自愈矣豈可强發其<lb/>
　　汗耶<lb/>
　　魏荔彤曰厥而有汗乃内寒廹陽外亡之象故為<lb/>
　　寒化隂邪無汗而厥則熱邪伏於裏而不外越邪<lb/>
<pb n="KR3e0090_WYG_007-47a"/>
　　熱内耗也斯可議為熱化陽邪無疑矣<lb/>
少隂病欬而下利譫語者被火氣刼故也小便必難以<lb/>
强責少隂汗也<lb/>
　<hi>註</hi>少隂屬腎主水者也少隂受邪不能主水上攻則<lb/>
　　欬下攻則利邪從寒化眞武湯證也邪從熱化猪<lb/>
　　苓湯證也今被火氣刼汗則從熱化而轉屬於胃<lb/>
　　故發譫語津液内竭故小便難是皆由强發少隂<lb/>
　　之汗故也欲救其隂白虎豬苓二湯擇而用之可<lb/>
<pb n="KR3e0090_WYG_007-47b"/>
　　耳<lb/>
　<hi>集註</hi>方有執曰强責謂過求也小便與汗皆血液也少<lb/>
　　隂少血刼汗奪血則小便為之涸竭故難也<lb/>
少隂病下利六七日欬而嘔渇心煩不得眠者豬苓湯<lb/>
主之<lb/>
　<hi>註</hi>凡少隂下利清榖欬嘔不渇屬寒飲也今少隂病<lb/>
　　六七日下利黏穢欬而嘔渇煩不得眠是少隂熱<lb/>
　　飲為病也飲熱相摶上攻則欬中攻則嘔下攻則<lb/>
<pb n="KR3e0090_WYG_007-48a"/>
　　利熱耗津液故渇熱擾於心故煩不得眠宜豬苓<lb/>
　　湯利水滋燥飲熱之證皆可愈矣<lb/>
　<hi>集註</hi>趙嗣眞曰少隂欬而下利嘔渇心煩不眠及厥隂<lb/>
　　下利欲飲水者是皆傳邪之熱衇必沈細數故以<lb/>
　　黄連滑石等清利之其少隂自利而渇欲吐不吐<lb/>
　　心中煩但欲寐小便色白者是本經隂邪之寒也<lb/>
　　衇必沉微故以附子乾薑温之<lb/>
　　汪琥曰下利欬而嘔渇心煩不得眠焉知非少陽<lb/>
<pb n="KR3e0090_WYG_007-48b"/>
　　陽明之病然少陽陽明若見此證為裏實衇必弦<lb/>
　　大而長此病衇必微細故知其為少隂之病無疑<lb/>
　　也<lb/>
　　林瀾曰下利則邪并於下矣其嘔而且欬何也蓋<lb/>
　　至六七日渇而心煩不眠則傳邪之上客者又盛<lb/>
　　渇則必恣飲多飲必停水是邪熱既不能觧而水<lb/>
　　蓄之證復作也熱邪傳陷之下利非隂寒吐利并<lb/>
　　作之可比嘔而渇者蓋先嘔後渇為邪欲解先渇<lb/>
<pb n="KR3e0090_WYG_007-49a"/>
　　後嘔多為水停况又有水寒射肺為欬之可兼察<lb/>
　　乎以是知必有挾飲於内耳<lb/>
　　沈明宗曰黄連阿膠湯之心煩不得眠較此條頗<lb/>
　　同而治異何也蓋此條乃少隂風熱轉入陽明而<lb/>
　　致下利故以豬苓湯驅𨗳水邪還從膀胱而去急<lb/>
　　救胃中津液為主彼條之心煩不得眠而無下利<lb/>
　　乃腎水枯少故用黄連阿膠湯滋隂清火急救腎<lb/>
　　隂為主也<lb/>
<pb n="KR3e0090_WYG_007-49b"/>
　　魏荔彤曰欬而咽不痛渇而口不乾則知邪雖為<lb/>
　　傳經而入之熱帷其有水飲相混故熱勢不能甚<lb/>
　　肆其猛烈雖上衝為欬嘔而不致咽痛隔阻正津<lb/>
　　為口渇而不致乾燥兼以心煩不得眠於少隂但<lb/>
　　欲寐隂證中見陽證豈非傳經之熱兼水濕者乎<lb/>
　　其所以不發黄者以少隂病原有下利濕不能留<lb/>
　　熱不能蓄故也由此觀之熱邪兼水飲昭然矣<lb/>
少隂病四逆其人或欬或悸或小便不利或腹中痛或<lb/>
<pb n="KR3e0090_WYG_007-50a"/>
泄利下重者四逆散主之<lb/>
　<hi>註</hi>凡少隂四逆雖屬隂盛不能外温然亦有陽為隂<lb/>
　　鬱不得宣達而令四肢逆冷者故有或欬或悸或<lb/>
　　小便不利或腹中痛泄利下重諸證也今但四逆<lb/>
　　而無諸寒熱證是既無可温之寒又無可下之熱<lb/>
　　惟宜疏暢其陽故用四逆散主之<lb/>
　<hi>集註</hi>李中梓曰按少隂用藥有隂陽之分如隂寒而四<lb/>
　　逆者非薑附不能療此證雖云四逆必不甚冷或<lb/>
<pb n="KR3e0090_WYG_007-50b"/>
　　指頭微温或衇不沉微乃隂中涵陽之證惟氣不<lb/>
　　宣通是以逆冷故以柴胡涼表芍藥清中此本肝<lb/>
　　膽之劑而少隂用之者為水木同源也以枳實利<lb/>
　　七衝之門以甘草和三焦之氣氣機宣通而四逆<lb/>
　　可痊矣<lb/>
　　程知曰蓋傷寒以陽為主四逆有隂進之象下之<lb/>
　　則陽益虧陷而不出故經謂諸熱邪傳經至於手<lb/>
　　足逆冷最難辨認謂為寒深於裏則無衇微欲絶<lb/>
<pb n="KR3e0090_WYG_007-51a"/>
　　之象謂為熱深於裏則無煩渇之證蓋祗是熱邪<lb/>
　　入結於裏而陽氣不得順行於四肢也此證當用<lb/>
　　和解不當用寒下故經中用劑之輕少者無如此<lb/>
　　方則其輕緩解散之義可見矣<lb/>
　　程應旄曰初得之四逆固非熱證亦非深寒欬悸<lb/>
　　而或小便不利既似乎水蓄腹痛泄利又似乎寒<lb/>
　　凝其中更兼下重一證得母氣滯在趺陽而經絡<lb/>
　　失宣通也耶<lb/>
<pb n="KR3e0090_WYG_007-51b"/>
　　汪琥曰四逆散乃陽邪傳變而入隂經是解傳經<lb/>
　　之邪非治隂寒也凡陽熱之極六衇細弱語言輕<lb/>
　　微神色懶靜手足清温有似隂證而大便結小便<lb/>
　　數齒燥舌胎其熱已伏於内必發熱也若用熱藥<lb/>
　　則内熱愈熾用涼藥則熱被寒束而不得散法惟<lb/>
　　宜和表解肌疏通氣血而裏熱自除此仲景四逆<lb/>
　　散所由設也<lb/>
四逆散方<lb/>
<pb n="KR3e0090_WYG_007-52a"/>
　甘草<hi>炙</hi>　　　　枳實<hi>破水漬炙乾</hi>
　柴胡　　　　　芍藥<lb/>
　　右四味各十分搗篩白飲和服方寸匕日三服<lb/>
　　欬者加五味子乾薑各五分併主下利<lb/>
　　悸者加桂枝五分<lb/>
　　小便不利者加茯苓五分<lb/>
　　腹中痛者加附子一枚炮令折<lb/>
　　瀉利下重者先以水五升煮薤白三升煮取三升<lb/>
<pb n="KR3e0090_WYG_007-52b"/>
　　去滓以散三方寸匕内湯中煮取一升半分温再<lb/>
　　服<lb/>
　<hi>方解</hi>方名四逆散與四逆湯均治手足逆冷但四逆湯<lb/>
　　治隂邪寒厥此則治陽邪熱厥熱厥者三陽傳厥<lb/>
　　隂合病也太陽厥隂麻黄升麻湯甘草乾薑湯證<lb/>
　　也陽明厥隂白虎湯大承氣湯證也此則少陽厥<lb/>
　　隂故君柴胡以疎肝之陽臣芍藥以瀉肝之隂佐<lb/>
　　甘草以緩肝之氣使枳實以破肝之逆三物得柴<lb/>
<pb n="KR3e0090_WYG_007-53a"/>
　　胡能外走少陽之陽内走厥隂之隂則肝膽疎泄<lb/>
　　之性遂而厥可通也或欬或下利者邪飲上下為<lb/>
　　病加五味子乾薑温中以散飲也或悸者飲停侮<lb/>
　　心加桂枝通陽以益心也或小便不利者飲蓄膀<lb/>
　　胱加茯苓利水以𨗳飲也或腹中痛者寒凝於裏<lb/>
　　加附子温中以定痛也或瀉利下重者寒熱鬱結<lb/>
　　加薤白開結以疏寒熱也<lb/>
　<hi>集解</hi>方有執曰人之四肢温和為順故以不温和為逆<lb/>
<pb n="KR3e0090_WYG_007-53b"/>
　　但不温和而未至於厥冷則熱猶未深入也故用<lb/>
　　柴胡以解之枳實以瀉之芍藥以收之甘草以和<lb/>
　　之也<lb/>
少隂病下利若利自止惡寒而踡卧手足温者可治<lb/>
　<hi>註</hi>少隂病惡寒厥冷下利不止者隂寒盛也今下利<lb/>
　　能自止手足能自温雖見惡寒踡卧乃隂退陽回<lb/>
　　之兆故曰可治<lb/>
　<hi>集註</hi>程應旄曰少隂病下利而利自止則隂寒亦得下<lb/>
<pb n="KR3e0090_WYG_007-54a"/>
　　祛而又不致於脱雖有惡寒踡卧不善之證但使<lb/>
　　手足温者陽氣有挽回之機故可温而救之也<lb/>
　　沈明宗曰手足温者乃眞陽未離急用白通四逆<lb/>
　　之類温經散寒則邪退而眞陽復矣故曰可治<lb/>
少隂病惡寒而踡時自煩欲去衣被者可治<lb/>
　<hi>註</hi>少隂病惡寒而踡隂寒證也若時自煩欲去衣被<lb/>
　　者此陽回隂退之徵故曰可治<lb/>
少隂病得之二三日以上心中煩不得卧黄連阿膠湯<lb/>
<pb n="KR3e0090_WYG_007-54b"/>
主之<lb/>
　<hi>註</hi>此承上條以出其治也少隂病得之二三日以上<lb/>
　　謂或四五日也言以二三日少隂之但欲寐至四<lb/>
　　五日反變為心中煩不得卧且無下利清榖欬而<lb/>
　　嘔之證知非寒也是以不用白通湯非飲也亦不<lb/>
　　用豬苓湯乃熱也故主以黄連阿膠湯使少隂不<lb/>
　　受燔灼自可愈也<lb/>
　<hi>集註</hi>程知曰二三日邪在少隂四五日已轉屬陽明故<lb/>
<pb n="KR3e0090_WYG_007-55a"/>
　　無嘔利厥逆諸證而心煩不得卧者是陽明之熱<lb/>
　　内擾少隂故不欲寐也當以解熱滋隂為主治也<lb/>
黄連阿膠湯方<lb/>
　黄連<hi>四兩</hi>　　　黄芩<hi>二兩</hi>
　芍藥<hi>二兩</hi>　　　雞子黄<hi>二枚</hi>
　阿膠<hi>三兩</hi>
　　右五味以水六升先煮三物取二升去滓内膠烊<lb/>
　　盡小冷内雞子黄攪令相得温服七合日三服<lb/>
<pb n="KR3e0090_WYG_007-55b"/>
　<hi>集解</hi>柯琴曰此少隂之瀉心湯也凡瀉心必藉連芩而<lb/>
　　𨗳引有隂陽之别病在三陽胃中不和而心下痞<lb/>
　　鞕者虛則加參甘補之實則加大黄下之病在少<lb/>
　　隂而心中煩不得卧者既不得用參甘以助陽亦<lb/>
　　不得用大黄以傷胃也故用芩連以直折心火用<lb/>
　　阿膠以補腎隂雞子黄佐芩連於瀉心中補心血<lb/>
　　芍藥佐阿膠於補隂中斂隂氣斯則心腎交合水<lb/>
　　升火降是以扶隂瀉陽之方而變為滋隂和陽之<lb/>
<pb n="KR3e0090_WYG_007-56a"/>
　　劑也是則少隂之火各歸其部心中之煩不得眠<lb/>
　　可除矣經曰隂平陽秘精神乃治斯方之謂歟<lb/>
少隂病下利咽痛胸滿心煩豬膚湯主之<lb/>
　<hi>註</hi>身温腹滿下利太隂證也身寒欲寐下利少隂證<lb/>
　　也身熱不眠咽痛熱邪也身寒欲寐咽痛寒邪也<lb/>
　　今身寒欲寐下利咽痛與胸滿心煩之證並見是<lb/>
　　少隂熱邪也少隂之衇循喉嚨其支者從肺出絡<lb/>
　　心注胸中是以少隂之熱邪上逆則所過之處無<lb/>
<pb n="KR3e0090_WYG_007-56b"/>
　　不病也以豬膚湯主之解少隂上焦之熱兼止下<lb/>
　　焦之利也<lb/>
　<hi>集註</hi>喻昌曰下利咽痛胸滿心煩此少隂熱邪充斥上<lb/>
　　下中間無所不到寒下之藥不可用矣故立豬膚<lb/>
　　湯一法也蓋陽微者用附子温經隂竭者用豬膚<lb/>
　　潤燥温經潤燥中同具散邪之義也<lb/>
豬膚湯方<lb/>
　豬膚一<hi>斤</hi>
<pb n="KR3e0090_WYG_007-57a"/>
　　右一味以水一斗煮取五升去滓加白蜜一升白<lb/>
　　粉五合熬香和令相得温分六服<lb/>
　<hi>方解</hi>豬膚者乃革外之膚皮也其體輕其味鹹輕則能<lb/>
　　散鹹則入腎故治少隂咽痛是於解熱中寓散之<lb/>
　　意也<lb/>
　<hi>集解</hi>成無已曰猪水畜也其氣先入腎解少隂之客熱<lb/>
　　加蜜以潤燥除煩白粉以益氣斷利也<lb/>
少隂病二三日咽痛者可與甘草湯不差與桔梗湯<lb/>
<pb n="KR3e0090_WYG_007-57b"/>
　<hi>註</hi>少隂病二三日咽痛無他證者乃少隂經客熱之<lb/>
　　微邪可與甘草湯緩瀉其少隂之熱也若不愈者<lb/>
　　與桔梗湯即甘草湯加桔梗以開鬱熱不用苦寒<lb/>
　　者恐其熱鬱於隂經也<lb/>
　<hi>集註</hi>喻昌曰用甘草者和緩其勢用桔梗者開提其邪<lb/>
　　也此在二三日他證未具故可用之若五六日則<lb/>
　　少隂之下利嘔逆諸證皆起此法又未可用矣<lb/>
甘草湯方<lb/>
<pb n="KR3e0090_WYG_007-58a"/>
　甘草<hi>二兩</hi>
　　右一味以水三升煮取一升半去滓温服七合日<lb/>
　　二服<lb/>
桔梗湯方<lb/>
　桔梗<hi>一兩</hi>　　　甘草<hi>二兩</hi>
　　右二味以水三升煮取一升去滓温分再服<lb/>
少隂病咽中痛半夏散及湯主之<lb/>
　<hi>註</hi>少隂病咽痛者謂或左或右一處痛也咽中痛者<lb/>
<pb n="KR3e0090_WYG_007-58b"/>
　　謂咽中皆痛也較之咽痛而有甚焉甚則涎纒於<lb/>
　　咽中故主以半夏散散風邪以逐涎也<lb/>
　<hi>集註</hi>方有執曰此以風邪熱甚痰上壅而痺痛者言也<lb/>
　　故主之以桂枝袪風也佐之以半夏消痰也和之<lb/>
　　以甘草除熱也三物者是又為咽痛之一治法也<lb/>
半夏散及湯方<lb/>
　半夏<hi>洗</hi>　　　　桂枝<lb/>
　甘草<hi>灸各等分</hi>
<pb n="KR3e0090_WYG_007-59a"/>
　　右三味各别搗篩已合治之白飲和服方寸匕日<lb/>
　　三服若不能散服者以水一升煎七沸内散兩方<lb/>
　　寸匕更煮三沸下火令小冷少少嚥之半夏有毒<lb/>
　　似不當散服<lb/>
少隂病咽中傷生瘡不能語言聲不出者苦酒湯主之<lb/>
　<hi>註</hi>少隂病咽痛不愈若劇者咽中為痛所傷漸乃生<lb/>
　　瘡不能言語聲音不出所必然也以苦酒湯主之<lb/>
　　用半夏滌涎蛋清斂瘡苦酒消腫則咽清而聲出<lb/>
<pb n="KR3e0090_WYG_007-59b"/>
　　也<lb/>
　<hi>集註</hi>程知曰咽痛忌汗忌寒下故甘草桔梗苦酒三方<lb/>
　　皆用和解之法惟半夏散及湯在前條為辛散温<lb/>
　　解之法也<lb/>
苦酒湯方<lb/>
　半夏<hi>洗破如棗核大十四枚</hi>雞子<hi>一枚去黄内上苦酒著雞子殻中</hi>
　　右二味内半夏著苦酒中以雞子殻置刀環中安<lb/>
　　火上令三沸去滓少少含嚥之不差更作三劑<lb/>
<pb n="KR3e0090_WYG_007-60a"/>
　<hi>集解</hi>李杲曰大抵少隂多咽傷咽痛之證古方用醋煮<lb/>
　　雞子主咽喉失音取其酸收固所宜也半夏辛燥<lb/>
　　何為用之蓋少隂多寒證取其辛能發散一發一<lb/>
　　斂遂有理咽之功也<lb/>
　　程知曰按卵白象天卵黄象地前黄連阿膠湯用<lb/>
　　雞子黄義取入腎滋隂此苦酒湯用雞子白義取<lb/>
　　入肺潤瘡也<lb/>
少隂病八九日一身手足盡熱者以熱在膀胱必便血<lb/>
<pb n="KR3e0090_WYG_007-60b"/>
也<lb/>
　<hi>註</hi>邪傳少隂不從隂化而見寒證亦不從陽化而見<lb/>
　　熱證是其人腎氣素充所以藏雖受邪留連八九<lb/>
　　日仍復傳府外散也太陽主表故一身手足盡熱<lb/>
　　若熱還衛分非汗不解熱還榮分非衂不解熱甚<lb/>
　　於上則頭痛目瞑衂血熱甚於下則腹痛尿難便<lb/>
　　血理必然也凡熱少血多瘀成血畜熱多血少熱<lb/>
　　廹其血血不得畜今為少隂邪熱復轉膀胱而傷<lb/>
<pb n="KR3e0090_WYG_007-61a"/>
　　榮分廹走下竅故便血也<lb/>
　<hi>集註</hi>程知曰前少隂病手足不逆冷反發熱者不死陽<lb/>
　　未全虧也此八九日一身及手足盡熱隂盛於裏<lb/>
　　也<lb/>
　　張璐曰少隂病難於得熱熱則隂盡陽復故少隂<lb/>
　　篇中謂手足不逆冷反發熱者不死然病至八九<lb/>
　　日隂邪内解之時反一身手足盡熱少隂必無此<lb/>
　　證當是藏邪轉府腎移熱於膀胱以膀胱主表故<lb/>
<pb n="KR3e0090_WYG_007-61b"/>
　　一身及手足盡熱也膀胱之血為少隂之熱所逼<lb/>
　　其趨必出隂竅以隂主降故也<lb/>
少隂病二三日至四五日腹痛小便不利下利不止便<lb/>
膿血者桃花湯主之<lb/>
　<hi>註</hi>少隂病二三日無隂邪之證至四五日始腹痛小<lb/>
　　便不利乃少隂陽邪攻裏也若腹痛口燥咽乾而<lb/>
　　從燥化則為可下之證矣今腹痛小便不利是熱<lb/>
　　瘀於裏水無出路勢必下廹大腸而作利也倘利<lb/>
<pb n="KR3e0090_WYG_007-62a"/>
　　久熱傷其榮榮為火化血腐為膿則為可清之證<lb/>
　　也今下利晝夜不止而便膿血則其熱已隨利減<lb/>
　　而下焦滑脱可知矣故以桃花湯主之益中以固<lb/>
　　脫也<lb/>
　<hi>集註</hi>成無巳曰要略云陽證内熱則溢出鮮血隂證内<lb/>
　　寒則下紫黒如豚肝也<lb/>
　　喻昌曰治下必先固中中氣不下墜則滑脫無源<lb/>
　　而自止註家見用乾薑謂是寒邪傷胃不知熱邪<lb/>
<pb n="KR3e0090_WYG_007-62b"/>
　　挾少隂之氣塡塞胃中故少佐乾薑之辛以散之<lb/>
　　也<lb/>
　　程知曰此下利膿血之治法也腹痛小便不利少<lb/>
　　隂熱邪也而下利不止便膿血則證為傷血且有<lb/>
　　中氣下脫之虞矣故用桃花湯固腸止利也<lb/>
　　魏荔彤曰此證乃熱在下焦而熏蒸中焦使氣化<lb/>
　　因熱鬱而不行大便因熱盛而自利也乆而下利<lb/>
　　不止将腸胃穢濁之物如膿帶血盡隨大便而下<lb/>
<pb n="KR3e0090_WYG_007-63a"/>
　　熱一日不消利一日不止也<lb/>
　　沈明宗曰此邪挾内濕凝滯血分則便膿血也<lb/>
桃花湯方<lb/>
　赤石脂<hi>一斤一半全用一半篩末</hi>　乾薑<hi>一兩</hi>
　糯米<hi>一升</hi>
　　右三味以水七升煮米令熟去滓温服七合内赤<lb/>
　　石脂末方寸匕日三服若一服愈餘勿服<lb/>
　<hi>方解</hi>少隂寒邪多利清榖少隂熱邪多便膿血日乆不<lb/>
<pb n="KR3e0090_WYG_007-63b"/>
　　止關門不固下焦滑脫矣此方君以體膏性濇之<lb/>
　　石脂養腸以固脫佐以味甘多液之糯米益氣以<lb/>
　　滋中則雖下利日乆中虛液枯未有不愈者也其<lb/>
　　妙尤在用乾薑少許其意不在温而在散火鬱借<lb/>
　　此以開膿血無由而化也若一服愈餘勿服以其<lb/>
　　粘濇之性甚也<lb/>
少隂病下利便膿血者桃花湯主之<lb/>
　<hi>註</hi>少隂病諸下利用温者以其證屬虚寒也此少隂<lb/>
<pb n="KR3e0090_WYG_007-64a"/>
　　下利便膿血者是熱傷榮也而不徑用苦寒者蓋<lb/>
　　以日乆熱隨血去腎受其邪關門不固也故以桃<lb/>
　　花湯主之<lb/>
少隂病下利便膿血者可刺<lb/>
　<hi>註</hi>少隂病下利便膿血用桃花湯不止者熱瘀於隂<lb/>
　　分也則可刺本經之穴以洩其熱熱去則膿血自<lb/>
　　止矣<lb/>
　<hi>集註</hi>張璐曰先下利日乆而後便膿血則用桃花湯若<lb/>
<pb n="KR3e0090_WYG_007-64b"/>
　　不先下利而下利便膿血則可刺經穴若刺經穴<lb/>
　　不愈則當從事白頭翁湯設更咽乾心煩不得眠<lb/>
　　則又湏黄連阿膠湯為合法也<lb/>
　　林瀾曰刺者瀉其經氣而宣通之也下利便膿血<lb/>
　　既主桃花湯矣此復云可刺者如痞證利不止復<lb/>
　　利其小便與五苓散以救石脂禹餘糧之窮故此<lb/>
　　一刺亦以輔桃花湯之所不逮也<lb/>
少隂病得之二三日口燥咽乾者急下之宜大承氣湯<lb/>
<pb n="KR3e0090_WYG_007-65a"/>
　<hi>註</hi>邪至少隂二三日即口燥咽乾者必其人胃火素<lb/>
　　盛腎水素虧當以大承氣湯急瀉胃火以救腎水<lb/>
　　若復遷延時日腎水告竭其隂必亡雖下無及矣<lb/>
　<hi>集註</hi>成無己曰與大承氣湯急下之以全腎何也經云<lb/>
　　三隂經受病已入於府者可下而已則是上條少<lb/>
　　隂病乃入府證也少隂邪熱已轉屬於府胃府實<lb/>
　　熱消灼腎水故口燥咽乾用大承氣以瀉府而實<lb/>
　　熱自除且少隂之藏本腎屬水胃府屬土瀉土所<lb/>
<pb n="KR3e0090_WYG_007-65b"/>
　　以救水也<lb/>
　　方有執曰口燥咽乾者少隂之衇循喉嚨挾舌本<lb/>
　　邪熱客於其經而腎水為之枯竭也然水乾則土<lb/>
　　燥土燥則水愈乾所以急於下也<lb/>
　　張璐曰按少隂急下三證一屬傳經熱邪亢極一<lb/>
　　屬熱邪轉入胃府一屬温熱發自少隂皆刻不容<lb/>
　　緩之證故當急救欲絶之腎水與陽明急下三法<lb/>
　　同源異派<lb/>
<pb n="KR3e0090_WYG_007-66a"/>
　　汪琥曰少隂病得之二三日者非纔得病二三日<lb/>
　　即口燥咽乾謂少隂口燥咽乾之病已得之二三<lb/>
　　日也<lb/>
少隂病自利清水色純青心下必痛口乾燥者急下之<lb/>
宜大承氣湯<lb/>
　<hi>註</hi>少隂病自利清水謂下利無糟粕也色純青謂所<lb/>
　　下者皆汚水也下無糟粕純是汚水此屬少隂實<lb/>
　　熱所以心下必痛口燥咽乾其為少隂急下之證<lb/>
<pb n="KR3e0090_WYG_007-66b"/>
　　無疑矣故當急下之宜大承氣湯<lb/>
　<hi>集註</hi>程知曰陽邪熱結口必乾燥設繫隂邪口中和而<lb/>
　　不燥矣故宜急下之以救隂也<lb/>
　　沈明宗曰邪傳陽明必俟大便堅鞕而攻下者廼<lb/>
　　未傷胃中津液之謂此利清水因少隂邪熱熾盛<lb/>
　　乗逼胃中津液頃刻勢已濱危不得不以通因通<lb/>
　　用急奪而救胃腎将絶之隂也<lb/>
少隂病六七日腹脹不大便者急下之宜大承氣湯<lb/>
<pb n="KR3e0090_WYG_007-67a"/>
　<hi>註</hi>少隂病六七日腹脹不大便者蓋因其人陽氣素<lb/>
　　盛胃有宿食故也所以傳邪已入少隂復轉屬陽<lb/>
　　明而成胃實故宜大承氣湯急下之也<lb/>
　<hi>集註</hi>張璐曰少隂之證自利者最多虚寒則下利清榖<lb/>
　　虚熱則下利膿血故多用温補傳經陽邪内結則<lb/>
　　自利純青水温熱病則自利煩渇並宜下奪清熱<lb/>
　　此以六七日不大便而腹脹可見邪熱轉歸陽明<lb/>
　　而為胃實之證所以宜急下也<lb/>
<pb n="KR3e0090_WYG_007-67b"/>
少隂中風衇陽微隂浮者為欲愈<lb/>
　<hi>註</hi>少隂中風衇若見陽浮隂弱乃風邪傳入少隂則<lb/>
　　是其勢方盛未易言愈今陽衇反微隂衇反浮陽<lb/>
　　微則外邪散而表氣和隂浮則裏氣勝而邪外出<lb/>
　　故為欲愈也<lb/>
少隂病欲解時從子至寅上<lb/>
　<hi>註</hi>子丑寅陽生漸長之候也病在少隂而解於陽生<lb/>
　　之際所謂陽進則隂退隂得陽而邪自解也少隂<lb/>
<pb n="KR3e0090_WYG_007-68a"/>
　　所重在眞陽從可見矣<lb/>
　　音切<lb/>
　踡<hi>音拳</hi>
　<lb/>
　<lb/>
　<lb/>
　<lb/>
　<lb/>
<pb n="KR3e0090_WYG_007-68b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂醫宗金鑑卷七<lb/>
<pb n="KR3e0090_WYG_007-69a"/>
欽定四庫全書<lb/>
御纂醫宗金鑑卷七<lb/>
　訂正仲景全書傷寒論註<lb/>
　辨少隂病衇證并治全篇<lb/>
　　少隂腎經水火之藏邪傷其經隨人虚實或從水<lb/>
　　化以為寒或從火化以為熱水化為隂寒之邪是<lb/>
　　其本也火化為陽熱之邪是其標也隂邪其衇沉<lb/>
　　細而微陽邪其衇沉細而數至其見證亦各有别<lb/>
<pb n="KR3e0090_WYG_007-69b"/>
　　隂邪但欲寐身無熱陽邪雖欲寐則多心煩隂邪<lb/>
　　背惡寒口中和陽邪背惡寒則口中燥隂邪咽痛<lb/>
　　不腫陽邪咽痛則腫隂邪腹痛下利清穀陽邪腹<lb/>
　　痛下利清水或便膿血也隂邪外熱面色赤裏寒<lb/>
　　大便利小便白陽邪外寒手足厥裏熱大便秘小<lb/>
　　便赤此少隂標本寒熱之衇證也凢從本之治均<lb/>
　　宜温寒回陽從標之治均宜攻熱救隂回陽救隂<lb/>
　　其機甚微總在臨證詳究辨别標本寒熱以急施<lb/>
<pb n="KR3e0090_WYG_007-70a"/>
　　其治庶克有濟稍緩則不及矣<lb/>
少隂之為病衇微細但欲寐也<lb/>
　<hi>註</hi>少隂腎經隂盛之藏也少隂受邪則陽氣微故衇<lb/>
　　微細也衛氣行陽則寤行隂則寐少隂受邪則隂<lb/>
　　盛而行隂者多故但欲寐也此少隂病之提綱後<lb/>
　　凢稱少隂病者皆指此衇證而言也<lb/>
　<hi>集註</hi>方有執曰少隂腎經也居於極下其衇起於小趾<lb/>
　　之下靈樞曰是主所生病者嗜卧但欲寐蓋人肖<lb/>
<pb n="KR3e0090_WYG_007-70b"/>
　　天地天地之氣行於陽則闢而曉行於隂則闔而<lb/>
　　夜故人之氣行於陽則動而寤行於隂則靜而寐<lb/>
　　凢病人但欲寐者邪客於隂故也<lb/>
　　張璐曰此言少隂之總衇總證也蓋少隂屬水主<lb/>
　　靜即使熱邪傳至其經在先之衇雖浮大此時亦<lb/>
　　必變為沉細在先之證雖煩熱不寧此時亦必變<lb/>
　　為昬沉嗜卧但須辨出衇細沉數口中燥為熱證<lb/>
　　衇沉微細口中和為寒證以此明辨萬無差誤矣<lb/>
<pb n="KR3e0090_WYG_007-71a"/>
　　程應旄曰凢隂衇皆沉異乎太陽之浮不必言矣<lb/>
　　陽明衇大微者大之反少陽衇弦細者弦之反沈<lb/>
　　兼微細隂證定矣<lb/>
少隂病始得之反發熱衇沉者麻黄附子細辛湯主之<lb/>
　<hi>註</hi>少隂病謂但欲寐也衇沉者謂衇不微細而沉也<lb/>
　　今始得之當不發熱而反發熱者是為少隂之裏<lb/>
　　寒兼有太陽之表熱也故宜麻黄附子細辛湯温<lb/>
　　中發汗顧及其陽則兩感之寒邪均得而解之矣<lb/>
<pb n="KR3e0090_WYG_007-71b"/>
　<hi>集註</hi>方有執曰發熱邪在表也衇沉少隂位北而居裏<lb/>
　　也以其居裏邪在表而發熱故曰反也以邪在表<lb/>
　　不在裏故用麻黄以發之以其本隂而標寒故用<lb/>
　　附子以温之細辛辛温通於少隂用之以佐主治<lb/>
　　者以其專經而為向𨗳也<lb/>
　　程知曰三隂表法與三陽不同三隂必以温經之<lb/>
　　藥為表而少隂尤為𦂳關故用散邪温經之劑俾<lb/>
　　外邪之深入者可出而内陽亦不因之外越也<lb/>
<pb n="KR3e0090_WYG_007-72a"/>
　　程應旄曰一起病便發熱兼以隂經無汗世有計<lb/>
　　日按證者類能用麻黄而忌在附子不知衇沉者<lb/>
　　由其人腎經素寒裏陽不能協應故沈而不能浮<lb/>
　　也沉屬少隂不可發汗而始得病時即發熱則兼<lb/>
　　太陽又不得不發汗須以附子温經助陽托住其<lb/>
　　裏使陽不至隨汗而越其麻黄始可合細辛用耳<lb/>
　　林瀾曰傳邪與隂寒皆有沈衇沉但可為病之在<lb/>
　　裏而未可專以沉為寒也夫少隂證中微細而沈<lb/>
<pb n="KR3e0090_WYG_007-72b"/>
　　與細數而沉其為寒熱之殊蓋大有别矣<lb/>
麻黄附子細辛湯方<lb/>
　麻黄<hi>二兩去節</hi>　　　細辛<hi>二兩</hi>
　附子<hi>一枚炮去皮破八片</hi>
　　右三味以水一斗先煮麻黄減二升去上沫内諸<lb/>
　　藥煮取三升去滓温服一升日三服<lb/>
少隂病得之二三日麻黄附子甘草湯微發汗以二三<lb/>
日無裏證故微發汗也<lb/>
<pb n="KR3e0090_WYG_007-73a"/>
　<hi>註</hi>此詳上條少隂病得之二三日仍衇沉發熱不解<lb/>
　　者宜麻黄附子甘草湯微發其汗也蓋謂二三日<lb/>
　　不見吐利裏寒之證知邪已衰然熱仍在外尚當<lb/>
　　汗之但不可過耳故不用細辛而用甘草蓋於温<lb/>
　　散之中有和意也此二證皆未曰無汗非仲景略<lb/>
　　之也以隂不得有汗不須言也<lb/>
　<hi>集註</hi>張璐曰少隂無發汗之法汗之必至亡陽惟此一<lb/>
　　證其外有太陽發熱無汗其内不吐利躁煩嘔渇<lb/>
<pb n="KR3e0090_WYG_007-73b"/>
　　乃可温經散寒取其微似之汗也<lb/>
　　程應旄曰既云微發汗矣仍用以字故字推原之<lb/>
　　足見鄭重之意按此二條與太陽篇發熱頭痛衇<lb/>
　　沉用四逆者同一證彼以不差則期過三日可知<lb/>
　　病已入裏雖尚冒太陽頭痛直以少隂法律之此<lb/>
　　少隂病在初得二三日雖無頭痛證不容竟作少<lb/>
　　隂治之故仍兼太陽之法以律之一出一入不啻<lb/>
　　爰書假令前條得之二三日後二條過二三日不<lb/>
<pb n="KR3e0090_WYG_007-74a"/>
　　差則四逆之與麻黄易地皆然矣<lb/>
　　汪琥曰上條反發熱衇沉此亦反發熱衇沈但上<lb/>
　　言始得之為急此言得之二三日為緩病勢稍緩<lb/>
　　治法亦緩<lb/>
麻黄附子甘草湯方<lb/>
　麻黄<hi>二兩去節</hi>　　　附子<hi>一枚炮去皮破八片</hi>
　甘草<hi>二兩炙</hi>
　　右三味以水七升先煮麻黄一兩沸去上沬内諸<lb/>
<pb n="KR3e0090_WYG_007-74b"/>
　　藥煮取三升去滓温服一升日三服<lb/>
　<hi>集解</hi>柯琴曰彼太陽病而衇反沉便用四逆以急救其<lb/>
　　裏是裏寒隂盛也此少隂衇而表反熱便於表劑<lb/>
　　中加附子以預固其陽是表熱陽衰也夫以發熱<lb/>
　　無汗太陽之表衇沉但欲寐少隂之裏設用麻黄<lb/>
　　開腠理細辛散浮熱而無附子以固元陽則太陽<lb/>
　　之微陽外亡惟附子與麻黄並用則寒邪散而陽<lb/>
　　不亡此裏病及表衇沉而當發汗者與病在表衇<lb/>
<pb n="KR3e0090_WYG_007-75a"/>
　　浮而發汗者逕庭也若表微熱則受寒亦輕故以<lb/>
　　甘草易細辛而微發其汗甘以緩之與辛以散之<lb/>
　　者又少間矣<lb/>
少隂病衇㣲不可發汗亡陽故也陽已虚尺衇弱濇者<lb/>
復不可下之<lb/>
　<hi>註</hi>少隂病衇微雖有發熱亦為少隂裏寒外熱非太<lb/>
　　陽發熱者可比故不可發汗發汗則亡陽然陽已<lb/>
　　虚津液已涸即見少隂口燥咽乾可下之證若尺<lb/>
<pb n="KR3e0090_WYG_007-75b"/>
　　衇弱濇者復不可下之又恐亡隂也<lb/>
　<hi>集註</hi>方有執曰微者陽氣不充故曰無陽無陽則化不<lb/>
　　行故汗不可發也尺以候隂弱濇者隂血不足也<lb/>
　　故謂復不可下其當亟行温補又可知矣<lb/>
　　程應旄曰少隂多自利證人固無肯輕下者但拈<lb/>
　　出尺衇弱濇字則少隂之有大承氣湯證其尺衇<lb/>
　　必强而滑已伏見於此處矣<lb/>
病人衇隂陽俱𦂳反汗出者亡陽也此屬少隂法當咽<lb/>
<pb n="KR3e0090_WYG_007-76a"/>
痛而復吐利<lb/>
　<hi>註</hi>病人衇隂陽俱𦂳發熱無汗者太陽傷寒證也發<lb/>
　　熱汗出不止者太陽亡陽證也今衇𦂳無熱而反<lb/>
　　汗出此屬少隂然少隂證法當咽痛而復吐利也<lb/>
　　上條衇微無汗不可發汗者是以衇為主也此條<lb/>
　　有汗衇𦂳不可發汗者是以證為主也從衇從證<lb/>
　　不可不察<lb/>
　<hi>集註</hi>程知曰隂陽俱𦂳傷寒之衇也法當無汗而反汗<lb/>
<pb n="KR3e0090_WYG_007-76b"/>
　　出太陽之陽外亡也若以少隂亡陽之證而認為<lb/>
　　太陽中風之證則誤矣少隂之寒上逼則咽痛而<lb/>
　　吐下逼則下利也<lb/>
少隂病衇𦂳至七八日自下利衇暴微手足反温衇𦂳<lb/>
反去者為欲解也雖煩下利必自愈<lb/>
　<hi>註</hi>此承上條互發其義以别隂陽寒熱也少隂病衇<lb/>
　　沉微細寒邪衇也衇沉數細熱邪衇也若衇𦂳汗<lb/>
　　出是少隂寒虚證也今衇𦂳無汗乃少隂寒實證<lb/>
<pb n="KR3e0090_WYG_007-77a"/>
　　也因循至七八日之乆而自下利若寒實解則衇<lb/>
　　必𦂳去而暴微其證必手足由冷而反温是知邪<lb/>
　　隨利去為欲解也故此時雖煩下利乃隂退陽回<lb/>
　　故知其必自愈也<lb/>
　<hi>集註</hi>方有執曰𦂳寒邪也自下利衇暴微者隂寒内瀉<lb/>
　　也故謂手足為反温言陽回也陽回則隂退故謂<lb/>
　　𦂳反去為欲解也夫寒邪在隂而衇𦂳得自利衇<lb/>
　　暴微手足温𦂳去為欲解者猶之邪在陽衇數而<lb/>
<pb n="KR3e0090_WYG_007-77b"/>
　　熱得汗出衇和身涼數去為欲愈之意同隂陽勝<lb/>
　　復之機也<lb/>
　　程應旄曰衇於利後頓變𦂳而為微手足於利後<lb/>
　　變不温而為温則微非諸微亡陽之微乃𦂳去人<lb/>
　　安之微蓋以從前之寒已從下利而去故陽氣得<lb/>
　　回而欲解也雖煩下利必自愈<lb/>
少隂病得之一二日口中和其背惡寒者當灸之附子<lb/>
湯主之<lb/>
<pb n="KR3e0090_WYG_007-78a"/>
　<hi>註</hi>背惡寒為隂陽俱有之證如陽明病無大熱口燥<lb/>
　　渇心煩背微惡寒者乃白虎加人參湯證也今少<lb/>
　　隂病但欲寐得之二三日口中不燥而和其背惡<lb/>
　　寒者乃少隂陽虚之背惡寒非陽明熱蒸之背惡<lb/>
　　寒也故當灸之更主以附子湯以助陽消隂也口<lb/>
　　燥口和誠二者之確徵矣<lb/>
　<hi>集註</hi>程知曰言初得之證口中和不渇不燥全無裏熱<lb/>
　　也内經曰背為陽背惡寒則陽虚隂盛寒深可知<lb/>
<pb n="KR3e0090_WYG_007-78b"/>
　　若風寒在表而惡寒則一身盡寒矣灸之以助陽<lb/>
　　消隂與附子湯以温經散寒論中云傷寒無大熱<lb/>
　　口燥渇心煩背微惡寒者白虎湯加人參主之彼<lb/>
　　是陽熱乗隂虚而内陷之惡寒與此之隂寒盛者<lb/>
　　不同陽入隂者則口燥心煩隂寒盛者則不能銷<lb/>
　　鑠津液故口中和<lb/>
　　張璐曰太陽表氣大虚邪氣得入犯少隂故得之<lb/>
　　一二日尚背惡寒不發熱此隂陽兩虧較之兩感<lb/>
<pb n="KR3e0090_WYG_007-79a"/>
　　更自不同兩感表裏皆屬熱邪猶堪發表攻裏此<lb/>
　　則内外皆屬虚寒無邪熱可以攻擊惟當温經補<lb/>
　　陽以温補其不足更灸關元以協助之雖其證似<lb/>
　　緩於發熱衇沉而危殆尤甚焉<lb/>
　　汪琥曰此條論仲景不言當灸何穴常器之云當<lb/>
　　灸鬲兪關元穴背俞第三行郭雍云此有錯字當<lb/>
　　是灸鬲俞關元穴也鬲俞是背俞第二行穴按鬲<lb/>
　　俞實係背俞部第二行穴然常器之所云第三行<lb/>
<pb n="KR3e0090_WYG_007-79b"/>
　　穴者當是鬲關非鬲俞也圖經云鬲關二穴在第<lb/>
　　七椎下兩旁相去各三寸陷中正坐取之足太陽<lb/>
　　氣衇所發專治背惡寒脊强俯仰難可灸五壯蓋<lb/>
　　少隂中寒必由太陽而入故宜灸其穴又關元一<lb/>
　　穴在腹部中行臍下三寸足三隂任衇之㑹可灸<lb/>
　　百壯常器之所謂灸鬲關者是温其表以散外邪<lb/>
　　灸關元者是温其裏以助其元氣也<lb/>
少隂病身體痛手足寒骨節痛衇沈者附子湯主之<lb/>
<pb n="KR3e0090_WYG_007-80a"/>
　<hi>註</hi>此承上條詳舉其證互發其義以出其治也身體<lb/>
　　痛表裏俱有之證也如太陽病衇浮發熱惡寒身<lb/>
　　痛手足熱骨節痛是為表寒當主麻黄湯發表以<lb/>
　　散其寒今少隂病衇沉無熱惡寒身痛手足寒骨<lb/>
　　節痛乃是裏寒故主附子湯温裏以散寒也<lb/>
　<hi>集註</hi>方有執曰少隂腎也腎主骨寒淫則痛<lb/>
　　程應旄曰身體痛手足寒骨節痛太陽傷寒同有<lb/>
　　此證也以衇沉辨之沉屬隂寒重著所致裏隂有<lb/>
<pb n="KR3e0090_WYG_007-80b"/>
　　餘表陽不足故以附子湯主之<lb/>
附子湯方<lb/>
　附子<hi>二枚去皮生破八片</hi>　茯苓<hi>三兩</hi>
　人參<hi>二兩</hi>　　　白术<hi>四兩</hi>
　芍藥<hi>三兩</hi>
　　右五味以水八升煮取三升去滓温服一升日三<lb/>
　　服<lb/>
　<hi>方解</hi>少隂為寒水之藏故寒傷之重者多入少隂所以<lb/>
<pb n="KR3e0090_WYG_007-81a"/>
　　少隂一經最多死證方中君以附子二枚者取其<lb/>
　　力之鋭且以重其任也生用者一以壯少火之陽<lb/>
　　一以散中外之寒則身痛自止惡寒自除手足自<lb/>
　　温矣以人參為臣者所以固生氣之原令五藏六<lb/>
　　府有本十二經衇有根衇自不沉骨節可和矣更<lb/>
　　佐白术以培土芍藥以平木茯苓以伐水水伐火<lb/>
　　自旺旺則隂翳消木平土益安安則水有制制則<lb/>
　　生化此誠萬全之術也其有畏而不敢用以致因<lb/>
<pb n="KR3e0090_WYG_007-81b"/>
　　循有誤者不誠可惜哉<lb/>
少隂病衇沉者急温之宜四逆湯<lb/>
　<hi>註</hi>少隂病但欲寐衇沉者若無發熱口燥之證則寒<lb/>
　　邪已入其藏不湏遲疑急温之以四逆湯消隂助<lb/>
　　陽可也<lb/>
　<hi>集註</hi>吳人駒曰衇沈須别虚實及得病新乆若得之多<lb/>
　　日及沈而實者湏從别論<lb/>
四逆湯方<lb/>
<pb n="KR3e0090_WYG_007-82a"/>
　甘草<hi>二兩炙</hi>　　　乾薑<hi>一兩半</hi>
　附子<hi>一枚生用去皮破八片</hi>
　　右三味以水三升煮取一升二合去滓分温再服<lb/>
　　强人可大附子一枚乾薑三兩<lb/>
　<hi>方解</hi>方名四逆者主治少隂中外皆寒四肢厥逆也君<lb/>
　　以甘草之甘温温養陽氣臣以薑附之辛温助陽<lb/>
　　勝寒甘草得薑附鼓腎陽温中寒有水中煖土之<lb/>
　　功薑附得甘草通關節走四肢有逐隂回陽之力<lb/>
<pb n="KR3e0090_WYG_007-82b"/>
　　腎陽鼓寒隂消則陽氣外達而衇自升手足自温<lb/>
　　矣<lb/>
　<hi>集解</hi>汪琥曰少隂病本衇微細但欲寐今輕取之微衇<lb/>
　　不見重取之細衇㡬亡伏匿而至於沈此寒邪深<lb/>
　　入於裏殆將入藏温之不容以不急也稍遲則惡<lb/>
　　寒身踡吐利煩躁不得卧寐手足逆冷衇不至諸<lb/>
　　死證立至矣四逆湯之用可稍緩乎<lb/>
少隂病下利白通湯主之<lb/>
<pb n="KR3e0090_WYG_007-83a"/>
　<hi>註</hi>少隂病但欲寐衇微細已屬陽為隂困矣更加以<lb/>
　　下利恐隂降極陽下脫也故君以葱白大通其陽<lb/>
　　而上升佐以薑附急勝其隂而緩降則未脫之陽<lb/>
　　可復矣<lb/>
　<hi>集註</hi>方有執曰少隂病而加下利者不獨在經而亦在<lb/>
　　藏寒甚而隂盛也治之以乾薑附子者勝其隂則<lb/>
　　寒自散也用葱白而曰白通者通其陽則隂自消<lb/>
　　也<lb/>
<pb n="KR3e0090_WYG_007-83b"/>
　　程知曰此言下利宜通其陽也少隂病謂有衇㣲<lb/>
　　細欲寐證也少隂下利隂盛之極恐致格陽故用<lb/>
　　薑附以消隂葱白以升陽通云者一以温之而令<lb/>
　　陽氣得入一以發之而令隂氣易散也<lb/>
　　汪琥曰腎虚無火不能主水故下利用白通湯者<lb/>
　　温裏以散寒也<lb/>
白通湯方<lb/>
　葱白<hi>四莖</hi>　　　乾薑<hi>一兩</hi>
<pb n="KR3e0090_WYG_007-84a"/>
　附子<hi>一枚生去皮破八片</hi>
　　右三味以水三升煮取一升去滓分温再服<lb/>
　<hi>集解</hi>汪琥曰此方與四逆湯相類獨去甘草蓋驅寒欲<lb/>
　　其速辛烈之性取其驟發直達下焦故不欲甘以<lb/>
　　緩之也而猶重在葱白少隂之隂天之寒氣亦為<lb/>
　　隂兩隂相合而偏於下利則與陽氣隔絶不通薑<lb/>
　　附之力雖能益陽不能使真陽之氣必入於隂中<lb/>
　　惟葱白味辛能通陽氣令隂得陽而利庶可愈矣<lb/>
<pb n="KR3e0090_WYG_007-84b"/>
　　蓋大辛大熱之藥不過藉以益人陽氣非有以通<lb/>
　　之令真陽和㑹而何以有濟也耶<lb/>
少隂病下利衇微者與白通湯利不止厥逆無衇乾嘔<lb/>
煩者白通加豬膽汁湯主之服湯衇暴出者死微續者<lb/>
生<lb/>
　<hi>註</hi>此承上條詳申其衇以明病進之義也少隂病下<lb/>
　　利衇微者與白通湯下利當止今利不止而轉見<lb/>
　　厥逆無衇更増乾嘔而煩者此隂寒盛極格陽欲<lb/>
<pb n="KR3e0090_WYG_007-85a"/>
　　脫之候也若耑以熱藥治寒寒既甚必反格拒而<lb/>
　　不入故於前方中加人尿猪膽之隂以引陽藥入<lb/>
　　隂經曰逆者從之此之謂也無衇者言診之而欲<lb/>
　　絶也服湯後更診其衇若暴出者如燭燼焰髙故<lb/>
　　主死若其衇徐徐微續而出則是真陽漸回故可<lb/>
　　生也故上條所以纔見下利即用白通以治於未<lb/>
　　形誠善法也<lb/>
　<hi>集註</hi>程知曰此言隂盛格陽用膽汁通隂法也以白通<lb/>
<pb n="KR3e0090_WYG_007-85b"/>
　　與之宜乎陽可救今乃利不止反至厥逆無衇則<lb/>
　　隂邪愈無忌矣乾嘔而煩則陽藥在膈而不入隂<lb/>
　　矣此非藥不勝病乃無鄉𨗳之力也加人尿豬膽<lb/>
　　之隂寒則可引薑附之温入格拒之寒而調其逆<lb/>
　　此内經從治之法也<lb/>
　　程應旄曰衇暴出者死無根之陽驟迸諸外也微<lb/>
　　續者生陽氣漸交隂肯納也<lb/>
白通加豬膽汁湯方<lb/>
<pb n="KR3e0090_WYG_007-86a"/>
　葱白<hi>四莖</hi>　　　乾薑<hi>一兩</hi>
　附子<hi>一枚生去皮破八片</hi>　人尿<hi>五合</hi>
　豬膽汁<hi>一合</hi>
　　已上三味以水三升煮取一升去滓内膽汁人尿<lb/>
　　和令相得分温再服若無膽亦可用<lb/>
　<hi>方解</hi>是方即前白通湯加人尿豬膽汁也加尿膽者從<lb/>
　　其類也下咽之後冷體既消熱性便發情且不違<lb/>
　　而致大益則二氣之格拒可調上下之隂陽可通<lb/>
<pb n="KR3e0090_WYG_007-86b"/>
　　矣<lb/>
少隂病欲吐不吐心煩但欲寐五六日自利而渇者屬<lb/>
少隂也虗故引水自救若小便色白者少隂病形悉具<lb/>
小便白者以下焦虚有寒不能制水故令色白也<lb/>
　<hi>註</hi>少隂病欲吐不吐心中煩但欲寐五六日自利而<lb/>
　　渇者此屬少隂傳邪寒熱俱有之證也若是少隂<lb/>
　　熱而燥乾引水之渇小便必色赤乃少隂燥不能<lb/>
　　生津下焦有熱也今為少隂虛而引水自救之渇<lb/>
<pb n="KR3e0090_WYG_007-87a"/>
　　故小便則色白是少隂虚冷不能化液下焦有寒<lb/>
　　也於此可知少隂病形悉具而渇者有寒熱二端<lb/>
　　之别也<lb/>
　<hi>集註</hi>成無己曰欲吐不吐心煩者表邪傳裏也若腹滿<lb/>
　　痛則屬太隂此但欲寐則知屬少隂五六日邪傳<lb/>
　　少隂之時若自利不渇寒在中焦屬太隂也此自<lb/>
　　利而渇為寒在下焦屬少隂也腎虛水燥故渇欲<lb/>
　　引水自救下焦虚寒故小便色白下利而渇小便<lb/>
<pb n="KR3e0090_WYG_007-87b"/>
　　色白非裏熱可知矣<lb/>
　　方有執曰此反覆申明曉人勿認煩渇均為熱證<lb/>
　　以致悞之意<lb/>
　　程應旄曰煩證不盡屬少隂故指出但欲寐來渇<lb/>
　　證不盡屬少隂故指出小便白來結以下焦虗有<lb/>
　　寒教人上病治在下也蓋上虚而無隂以濟總由<lb/>
　　下虚而無陽以温也二虚字皆由寒字得來又曰<lb/>
　　吐利而渇與豬苓湯證同其别在但欲寐且豬苓<lb/>
<pb n="KR3e0090_WYG_007-88a"/>
　　證小便必不利而色赤飲水與白頭翁證同彼曰<lb/>
　　以有熱故也小便亦必不白<lb/>
　　林瀾曰欲吐不吐心煩陽虚格越於上但欲寐自<lb/>
　　利小便白裏之眞寒已深要知此渇與口燥舌乾<lb/>
　　之渇不同若兼腹滿便閉譫語諸證自當作陽邪<lb/>
　　傳裏治之既裏虚自利小便白其為虚寒明甚特<lb/>
　　曰下焦者足見隂既盛於下陽必格於上豈可以<lb/>
　　煩渇而誤攻其熱哉<lb/>
<pb n="KR3e0090_WYG_007-88b"/>
　　汪琥曰以全文觀之大似熱證惟小便色白知為<lb/>
　　眞寒之證此但欲寐與熱邪不同其寐必不昬濁<lb/>
　　其呼吸必促而細曰屬少隂者以别其非陽邪之<lb/>
　　渇乃内無津液引水自救之渇試以冷水飲之必<lb/>
　　不多也細察其小便若色白者此少隂虚寒之證<lb/>
　　悉具也非熱邪可知矣<lb/>
　　沈明宗曰此少隂虚寒似乎熱證之辨也世但知<lb/>
　　四肢厥逆為虗寒證詎知小便色白乃為的騐乎<lb/>
<pb n="KR3e0090_WYG_007-89a"/>
　　吳人駒曰陽明之欲吐則不得寐在少隂則但欲<lb/>
　　寐引此以為盛虚之别<lb/>
少隂病飲食入口則吐心中温温欲吐復不能吐始得<lb/>
之手足寒衇弦遲者此胸中實不可下也當吐之若膈<lb/>
上有寒飲乾嘔者不可吐也當温之宜四逆湯<lb/>
　<hi>按</hi>温温當是嗢嗢嗢嗢者乃吐飲之狀也<lb/>
　<hi>註</hi>此承上條欲吐不吐詳别衇證以明其治也飲食<lb/>
　　入口即吐且心中嗢嗢欲吐復不能吐惡心不已<lb/>
<pb n="KR3e0090_WYG_007-89b"/>
　　非少隂寒虛吐也乃胸中寒實吐也故始得之衇<lb/>
　　弦遲弦者飲也遲者寒也而手足寒者乃胸中陽<lb/>
　　氣為寒飲所阻不能通於四肢也寒實在胸當因<lb/>
　　而越之故不可下也若膈上有寒飲但乾嘔有聲<lb/>
　　而無物出此為少隂寒虚之飲非胸中寒實之飲<lb/>
　　也故不可吐惟急温之宜四逆湯或理中湯加丁<lb/>
　　香吳茱萸亦可也<lb/>
　<hi>集註</hi>程知曰此言少隂飲吐為腎邪上逆當温不當吐<lb/>
<pb n="KR3e0090_WYG_007-90a"/>
　　也欲吐不吐隂邪上逆之證也若始得病時邪未<lb/>
　　深入其手足但寒而不厥衇但弦遲而不沉細則<lb/>
　　為邪實胸中寒尚在表屬於陽分當吐而不當下<lb/>
　　吐者有物嘔則無物兩者須辨若膈上有寒飲但<lb/>
　　見乾嘔而不能吐出則是隂寒上逆當温而不當<lb/>
　　吐也曰急温者明不温則見厥逆無衇諸變證也<lb/>
　　程應旄曰寒在胸中法不可下而屬實邪但從吐<lb/>
　　法一吐而陽氣得通吐法便是温法若膈上有寒<lb/>
<pb n="KR3e0090_WYG_007-90b"/>
　　飲乾嘔者虚寒從下而上阻留其飲於胸中究非<lb/>
　　胸中之病也直從四逆湯急温其下可矣<lb/>
少隂病衇微細沈但欲卧汗出不煩自欲吐至五六日<lb/>
自利復煩躁不得卧寐者死<lb/>
　<hi>註</hi>此發明上條互詳衇證失於急温致變之義也衇<lb/>
　　微細沉但欲卧少隂寒也當無汗今反汗出不煩<lb/>
　　乃少隂亡陽也且自欲吐隂寒之邪上逆正當急<lb/>
　　温失此不治因循至五六日加之自利復煩躁不<lb/>
<pb n="KR3e0090_WYG_007-91a"/>
　　得卧寐者此少隂腎中眞陽擾亂外越欲絶之死<lb/>
　　證此時即温之亦無及矣<lb/>
　<hi>集註</hi>方有執曰衇微沉細但欲卧少隂本病也汗出而<lb/>
　　不作煩熱無陽也欲吐經中之邪不退也自利藏<lb/>
　　病進也更復煩躁不得卧寐者陽欲絶而擾亂不<lb/>
　　寧也<lb/>
　　程應旄曰今時論治者不至於惡寒踡卧四肢逆<lb/>
　　冷等證疊見則不敢温不知證已到此温之何及<lb/>
<pb n="KR3e0090_WYG_007-91b"/>
　　况諸證有至死不一見者則盍於本論中之要㫖<lb/>
　　一一申詳之少隂病衇必沉而微細論中首掲此<lb/>
　　蓋已示人以可温之衇矣少隂病但欲卧論中又<lb/>
　　已示人以可温之證矣汗出在陽經不可温在少<lb/>
　　隂宜急温論中又切示人以亡陽之故矣况復有<lb/>
　　不煩自欲吐隂邪上逆之證乎則眞武四逆誠不<lb/>
　　啻三年之艾矣乃不知預為綢繆延緩至五六日<lb/>
　　前欲吐今且利矣前不煩今煩且躁矣前欲卧今<lb/>
<pb n="KR3e0090_WYG_007-92a"/>
　　不得卧矣陽虚擾亂隂盛轉加焉有不死者乎<lb/>
少隂病二三日不已至四五日腹痛小便不利四肢沉<lb/>
重疼痛自下利者此為有水氣其人或欬或小便不利<lb/>
或下利或嘔者眞武湯主之<lb/>
　<hi>註</hi>論中心下有水氣發熱有汗煩渇引飲小便不利<lb/>
　　者屬太陽中風五苓散證也發熱無汗乾嘔不渇<lb/>
　　小便不利者屬太陽傷寒小青龍湯證也今少隂<lb/>
　　病二三日不已至四五日腹痛下利隂寒深矣設<lb/>
<pb n="KR3e0090_WYG_007-92b"/>
　　小便利是純寒而無水乃附子湯證也今小便不<lb/>
　　利或欬或嘔此為隂寒兼有水氣之證故水寒之<lb/>
　　氣外攻於表則四肢沉重疼痛内盛於裏則腹痛<lb/>
　　自利也水氣停於上焦胸肺則欬喘而不能卧停<lb/>
　　於中焦胃府則嘔而或下利停於下焦膀胱則小<lb/>
　　便不利而或少腹滿種種諸證總不外乎隂寒之<lb/>
　　水而不用五苓者以非表熱之飲也不用小青龍<lb/>
　　者以非表寒之飲也故惟主以眞武湯温寒以制<lb/>
<pb n="KR3e0090_WYG_007-93a"/>
　　水也<lb/>
　<hi>集註</hi>喻昌曰太陽篇中厥逆筋惕肉瞤而亡陽用眞武<lb/>
　　矣兹少隂之水濕上逆仍用眞武以鎮攝之可見<lb/>
　　太陽膀胱與少隂腎一藏一府同為寒水府邪為<lb/>
　　陽邪藉用麻桂為青龍藏邪為隂邪藉用附子為<lb/>
　　眞武<lb/>
眞武湯方<lb/>
　茯苓<hi>三兩</hi>　　　芍藥<hi>三兩</hi>
<pb n="KR3e0090_WYG_007-93b"/>
　生薑<hi>三兩切</hi>　　　白术<hi>二兩</hi>
　附子<hi>一枚炮去皮破八片</hi>
　　右五味以水八升煮取三升去滓温服七合日三<lb/>
　　服<lb/>
　　若欬者加五味子半升細辛乾薑各一兩<lb/>
　　若小便利者去茯苓<lb/>
　　若下利者去芍藥加乾薑二兩<lb/>
　　若嘔者去附子加生薑足前成半斤<lb/>
<pb n="KR3e0090_WYG_007-94a"/>
　<hi>方解</hi>小青龍湯治表不解有水氣中外皆寒實之病也<lb/>
　　眞武湯治表已解有水氣中外皆寒虗之病也眞<lb/>
　　武者北方司水之神也以之名湯者賴以鎮水之<lb/>
　　義也夫人一身制水者脾也主水者腎也腎為胃<lb/>
　　關聚水而從其類者倘腎中無陽則脾之樞機雖<lb/>
　　運而腎之關門不開水雖欲行孰為之主故水無<lb/>
　　主制泛溢妄行而有是證也用附子之辛熱壮腎<lb/>
　　之元陽而水有所主矣白术之苦燥建立中土而<lb/>
<pb n="KR3e0090_WYG_007-94b"/>
　　水有所制矣生薑之辛散佐附子以補陽温中有<lb/>
　　散水之意茯苓之淡滲佐白术以健土制水之中<lb/>
　　有利水之道焉而尤妙在芍藥之酸斂加於制水<lb/>
　　主水藥中一以瀉木使子盜母虚得免妄行之患<lb/>
　　一以斂陽使歸根於隂更無飛越之虞孰謂寒隂<lb/>
　　之品無益於陽乎而昧者不知承制之理論中誤<lb/>
　　服青龍發汗亡陽用此湯者亦此義也然下利減<lb/>
　　芍藥者以其陽不外散也加乾薑者以其温中勝<lb/>
<pb n="KR3e0090_WYG_007-95a"/>
　　寒也水寒傷肺則咳加細辛乾薑者散水寒也加<lb/>
　　五味子者收肺氣也小便利者去茯苓以其雖寒<lb/>
　　而水不能停也嘔者去附子倍生薑以其病非下<lb/>
　　焦水停於胃也所以不湏温腎以行水祗當温胃<lb/>
　　以散水佐生薑者功能止嘔也<lb/>
　<hi>集解</hi>程知曰白通通衇眞武皆為少隂下利而設白通<lb/>
　　四證附子皆生用惟眞武一證熟用者蓋附子生<lb/>
　　用則温經散寒炮熟則温中去飲白通諸湯以通<lb/>
<pb n="KR3e0090_WYG_007-95b"/>
　　陽為重眞武湯以益陽為先故用藥有輕重之殊<lb/>
　　乾薑能佐生附以温經生薑能資熟附以散飲也<lb/>
　　張璐曰按眞武湯方本治少隂病水飲内結所以<lb/>
　　首推术附兼茯苓生薑之運脾滲水為務此人所<lb/>
　　易明也至用芍藥之微㫖非仲景不能蓋此證雖<lb/>
　　曰少隂本病而實縁水飲内蓄所以腹痛自利四<lb/>
　　肢疼重而小便反不利也若極虚極寒則小便必<lb/>
　　清白無禁矣安有反不利之理哉此證不但眞陽<lb/>
<pb n="KR3e0090_WYG_007-96a"/>
　　不足眞隂亦必素虧或隂中伏有陽邪所致若不<lb/>
　　用芍藥固護其隂豈能勝附子之雄烈乎<lb/>
病人身大熱反欲得衣者熱在皮膚寒在骨髓也身大<lb/>
寒反不欲近衣者寒在皮膚熱在骨髓也<lb/>
　<hi>註</hi>身體為表蔵府為裏此以内外分表裏也皮膚為<lb/>
　　表骨髓為裏六府為表五藏為裏此以身體之淺<lb/>
　　深藏府之隂陽分表裏也病人已病之人也身大<lb/>
　　熱謂通身内外皆熱三陽證也反欲得近衣者乃<lb/>
<pb n="KR3e0090_WYG_007-96b"/>
　　是假熱雖在皮膚之淺而眞寒實在骨髓之深隂<lb/>
　　極似陽證也身大寒謂通身内外皆寒三隂證也<lb/>
　　反不欲近衣者乃是假寒雖在皮膚之淺而眞熱<lb/>
　　實在骨髓之深陽極似隂證也<lb/>
　<hi>按</hi>此以人之苦欲測其寒熱眞假而定隂陽之證也<lb/>
　　當與少隂厥隂病論中表熱裏寒裏熱表寒衇滑<lb/>
　　而厥惡寒不欲近衣口燥咽乾等條叅㸔<lb/>
　<hi>集註</hi>成無己曰皮膚言淺骨髓言深皮膚言外骨髓言<lb/>
<pb n="KR3e0090_WYG_007-97a"/>
　　内身熱欲近衣表熱裏寒也身寒不欲近衣表寒<lb/>
　　裏熱也大抵表熱裏寒衇必沉遲裏熱表寒衇必<lb/>
　　滑數須當辨之<lb/>
　　鄭重光曰皮膚者骨髓之外浮淺之分也骨髓者<lb/>
　　皮膚之内沉深之分也欲得近衣借外以禦内此<lb/>
　　眞寒也體有著而成忤不在衣之厚薄此假寒也<lb/>
　　不察人之苦欲何以測其眞寒真熱而定標本乎<lb/>
少隂病下利清穀裏寒外熱手足厥逆衇微欲絶身反<lb/>
<pb n="KR3e0090_WYG_007-97b"/>
不惡寒其人面色赤或腹痛或乾嘔或咽痛或利止衇<lb/>
不出者通衇四逆湯主之<lb/>
　<hi>註</hi>少隂腎也腎象乎坎一陽陷於二隂之中二隂若<lb/>
　　盛則一陽必衰隂邪始得内侵孤陽因之而外越<lb/>
　　也下利清穀手足厥冷衇㣲欲絶裏隂盛極也身<lb/>
　　反不惡寒面色反赤其外反熱格陽於外也故雖<lb/>
　　有腹痛乾嘔咽痛等證亦當倣白通湯之法加葱<lb/>
　　於四逆湯中以消其隂而復其陽可也<lb/>
<pb n="KR3e0090_WYG_007-98a"/>
　<hi>集註</hi>程應旄曰熱因寒格無論腹痛乾嘔咽痛皆下利<lb/>
　　中格陽之證即使利止而衇仍前欲絶不出亦不<lb/>
　　得謂裏寒已退輒妄治其外熱也須循四逆湯例<lb/>
　　消隂翳於下部但加葱白宣陽氣於下焦使陽氣<lb/>
　　通而衇亦出始為眞愈<lb/>
　　林瀾曰格拒格也亦曰隔陽隂陽隔離也又曰戴<lb/>
　　陽浮於上如戴也夫眞寒入裏隂氣未有不盛者<lb/>
　　然其劇不過陽愈微隂愈盛耳<lb/>
<pb n="KR3e0090_WYG_007-98b"/>
通衇四逆湯方<lb/>
　甘草<hi>二兩炙</hi>　　　乾薑<hi>三兩强人可四兩</hi>
　附子<hi>大者一枚生用去皮破八片</hi>
　　右三味以水三升煮取一升二合去滓分温再服<lb/>
　　其衇即出者愈<lb/>
　　面色赤者加葱九莖<lb/>
　　腹中痛者去葱加芍藥二兩<lb/>
　　嘔者加生薑二兩<lb/>
<pb n="KR3e0090_WYG_007-99a"/>
　　咽痛者去芍藥加桔梗一兩<lb/>
　　利止衇不出者去桔梗加人參二兩<lb/>
　　病皆與方相應者乃服之<lb/>
　<hi>方解</hi>論中扶陽抑隂之劑中寒陽微不能外達主以四<lb/>
　　逆中外俱寒陽氣虚甚主以附子隂盛於下格陽<lb/>
　　於上主以白通隂盛於内格陽於外主以通衇是<lb/>
　　則可知四逆運行陽氣者也附子温補陽氣者也<lb/>
　　白通宣通上下之陽者也通衇通達内外之陽者<lb/>
<pb n="KR3e0090_WYG_007-99b"/>
　　也今衇微欲絶裏寒外熱是腎中隂盛格陽於外<lb/>
　　故主之也倍乾薑加甘草佐附子易名通衇四逆<lb/>
　　湯者以其能大壯元陽主持中外共招外熱返之<lb/>
　　於内蓋此時生氣已離亡在俄頃若以柔緩之甘<lb/>
　　草為君何能疾呼外陽故易以乾薑然必加甘草<lb/>
　　與乾薑等分者恐渙澷之餘薑附之猛不能安養<lb/>
　　元氣所謂有制之師也若面赤者加葱以通格上<lb/>
　　之陽腹痛者加芍藥以和在裏之隂嘔逆者加生<lb/>
<pb n="KR3e0090_WYG_007-100a"/>
　　薑以止嘔咽痛者加桔梗以利咽利止衇不出氣<lb/>
　　少者俱倍人參以生元氣而復衇也<lb/>
少隂病吐利手足不逆冷反發熱者不死衇不至者灸<lb/>
少隂七壯<lb/>
　<hi>註</hi>少隂吐利法當逆冷今不逆冷反發熱者是陽未<lb/>
　　衰故曰不死若衇不至雖有外熱恐是假熱須防<lb/>
　　陽脫宜急灸少隂速通其陽則衇可復也<lb/>
　<hi>集註</hi>程知曰前條通衇四逆湯是裏寒外熱手足逆冷<lb/>
<pb n="KR3e0090_WYG_007-100b"/>
　　而衇不至者也此條用灸法是裏寒外熱手足不<lb/>
　　逆冷而衇不至者也少隂動衇在足内踝<lb/>
　　喻昌曰前條背惡寒之證灸後用附子湯隂寒内<lb/>
　　凝非一灸所能勝也此條手足反熱祗是隂内陽<lb/>
　　外故但灸本經引之内入不必更用温藥也<lb/>
　　汪琥曰經云腎之原出於太谿灸少隂七壮當灸<lb/>
　　太谿二宂在内踝後跟骨動衇陷中<lb/>
少隂病吐利手足逆冷煩躁欲死者吳茱萸湯主之<lb/>
<pb n="KR3e0090_WYG_007-101a"/>
　<hi>註</hi>名曰少隂病主厥隂藥者以少隂厥隂多合病證<lb/>
　　同情異而治别也少隂有吐利厥隂亦有吐利少<lb/>
　　隂有厥逆厥隂亦有厥逆少隂有煩躁厥隂亦有<lb/>
　　煩躁此合病而證同者也少隂之厥有微甚厥隂<lb/>
　　之厥有寒熱少隂之煩躁則多躁厥隂之煩躁則<lb/>
　　多煩蓋少隂之病多隂盛格陽故主以四逆之薑<lb/>
　　附逐隂以囬陽也厥隂之病多隂盛鬱陽故主以<lb/>
　　吳茱萸之辛烈迅散以通陽也此情異而治别者<lb/>
<pb n="KR3e0090_WYG_007-101b"/>
　　也今吐而不吐蚘手足厥冷故以少隂病名之也<lb/>
　　蓋厥冷不過肘膝多煩而躁欲死故屬厥隂病主<lb/>
　　治也所以不用四逆湯而用吳茱萸湯也<lb/>
　<hi>集註</hi>程知曰吐利隂邪在裏上干脾胃也厥冷陽不温<lb/>
　　於四肢也煩而躁則隂盛之極至於陽氣暴露擾<lb/>
　　亂不寧也證至此㡬瀕危矣非茱茰之辛温無以<lb/>
　　降隂氣之上逆非人參薑棗之甘温無以培中土<lb/>
　　而制腎邪也躁煩與煩躁亦有别躁者隂躁煩者<lb/>
<pb n="KR3e0090_WYG_007-102a"/>
　　陽煩躁煩者言自躁而煩是隂邪已外逼也煩躁<lb/>
　　者言自煩而躁是陽氣猶内爭也其輕重淺深之<lb/>
　　别學者宜詳審之<lb/>
　　程應旄曰温法原為隂寒而設故眞寒類多假熱<lb/>
　　凡隂盛格陽隂證似陽等皆少隂蠱惑人耳目處<lb/>
　　須從假處勘出眞來方不為之牽制如吐利而見<lb/>
　　厥冷是胃陽衰而腎隂併入也誰不知為寒者顧<lb/>
　　反見煩躁欲死之證以誑之是皆陽被隂拒而置<lb/>
<pb n="KR3e0090_WYG_007-102b"/>
　　身無地故有此象吳茱萸湯挾木力以益火勢則<lb/>
　　土得温而水寒却矣<lb/>
呉茱萸湯方<lb/>
　吳茱萸<hi>一升</hi>　　　人參<hi>三兩</hi>
　生薑<hi>一兩</hi>　　　　大棗<hi>十二枚</hi>
　　右四味以水七升煮取二升温服七合日三服<lb/>
　<hi>集解</hi>羅天益曰仲景之法於少隂則重固元陽於厥隂<lb/>
　　則重固生氣厥隂肝木雖為兩隂交盡而一陽之<lb/>
<pb n="KR3e0090_WYG_007-103a"/>
　　眞氣實起其中此之生氣一虚則三隂濁氣直逼<lb/>
　　中上不惟本經諸證悉具将陽明之健運失職以<lb/>
　　致少隂之眞陽浮露而吐利厥逆煩躁欲死食穀<lb/>
　　欲嘔種種叢生矣吳茱萸得東方震氣辛苦大熱<lb/>
　　能達木鬱直入厥隂降其隂盛之濁氣用以為君<lb/>
　　人參秉中和正氣甘温大補能接天眞挽回性命<lb/>
　　升其垂絶之生氣用以為臣佐薑棗和胃而行四<lb/>
　　末斯則震坤合徳木土不害一陽之妙用成而三<lb/>
<pb n="KR3e0090_WYG_007-103b"/>
　　隂之間無非生生之氣矣諸證有不退者乎<lb/>
　　方有執曰吐則傷陽利則損隂厥冷者隂損而逆<lb/>
　　也煩躁者陽傷而亂也茱萸辛温散寒暖胃而止<lb/>
　　嘔人參甘温益陽固本而補中大棗助胃益脾生<lb/>
　　薑嘔家聖藥故四物者為温中降逆之所湏也<lb/>
少隂病吐利躁煩四逆者死<lb/>
　<hi>註</hi>此承上條互明其義以别可治不可治也此條吐<lb/>
　　利煩躁厥逆皆與上條同一用吳茱萸湯治之一<lb/>
<pb n="KR3e0090_WYG_007-104a"/>
　　曰死不治者何也蓋以少隂煩躁多躁少煩躁者<lb/>
　　隂也厥隂煩躁多煩少躁煩者陽也厥隂手足厥<lb/>
　　冷不過肘膝微陽未絶故可治也少隂四肢逆冷<lb/>
　　不能回温獨隂不化故曰死也<lb/>
　<hi>集註</hi>程應旄曰由吐利而躁煩隂陽離脫而擾亂可知<lb/>
　　加之四逆其陽絶矣不死何待使早知温中寧有<lb/>
　　此乎<lb/>
　　張璐曰此條與上條不殊何彼可治而此不可治<lb/>
<pb n="KR3e0090_WYG_007-104b"/>
　　耶必是已用温中不愈轉加躁煩故主死耳<lb/>
少隂病惡寒身踡而利手足厥冷者不治<lb/>
　<hi>註</hi>此互詳上條手足逆冷不治之義也惡寒身踡而<lb/>
　　卧雖係少隂證而不至於死若下利不止手足逆<lb/>
　　冷不回是有隂無陽即不吐利躁煩亦不可治也<lb/>
　<hi>集註</hi>喻昌曰隂盛無陽即用四逆等法回陽氣於無何<lb/>
　　有之鄉其不能回者多矣故曰不治<lb/>
少隂病四逆惡寒而身踡衇不至不煩而躁者死<lb/>
<pb n="KR3e0090_WYG_007-105a"/>
　<hi>註</hi>此總承上三條以明不治之死證也四逆謂四肢<lb/>
　　逆冷過肘膝而不回也表陽虚故惡寒也隂主屈<lb/>
　　故踡卧不伸也衇不至則生氣已絶若有煩無躁<lb/>
　　是尚有可回之陽今不煩而躁則是有隂無陽故<lb/>
　　曰死也<lb/>
　<hi>集註</hi>程應旄曰諸隂邪具見而衇又不至陽先絶矣不<lb/>
　　煩而躁孤隂無附将自盡也經曰隂氣者靜則神<lb/>
　　藏躁則消亡蓋躁則隂藏之神外亡也亡則死矣<lb/>
<pb n="KR3e0090_WYG_007-105b"/>
　　使早知復衇以通陽寧有此乎<lb/>
少隂病下利衇微濇嘔而汗出必數更衣反少者當温<lb/>
其上灸之<lb/>
　<hi>註</hi>衇微陽虚也濇血少也必數更衣者下利勤也反<lb/>
　　少者欲下而反少也即今之陽虚血少裏急後重<lb/>
　　下利病也嘔而汗出者隂盛於内上逆而作嘔也<lb/>
　　陽虚失護故汗出也當温其上宜灸之<lb/>
　<hi>集註</hi>程應旄曰少隂病下利陽微可知乃其衇微而且<lb/>
<pb n="KR3e0090_WYG_007-106a"/>
　　澁則不但陽微而隂且竭矣陽微故隂邪逆上而<lb/>
　　嘔隂竭故汗出而勤努責一法之中既欲助陽兼<lb/>
　　欲護隂則四逆附子輩俱難用矣惟灸頂上百㑹<lb/>
　　穴以温之既可代薑附軰之助陽而行上更可避<lb/>
　　薑附輩之辛竄而燥下故下利可止究於隂血無<lb/>
　　傷可見病在少隂不可以難用温者遂棄夫温也<lb/>
　　汪琥曰按此條論仲景不言當灸何宂衇經云灸<lb/>
　　厥隂俞常器之曰灸太衝皆誤郭雍曰灸太谿雖<lb/>
<pb n="KR3e0090_WYG_007-106b"/>
　　係少隂經穴亦誤仲景曰宜温其上方有執曰上<lb/>
　　謂頂百㑹穴是也圖經云一名三陽五㑹在前頂<lb/>
　　後一寸五分頂中央原治小兒脫肛乆不差可灸<lb/>
　　七壮此條亦灸之者升舉其陽以調夫隂也<lb/>
少隂病下利止而頭眩時時自冒者死<lb/>
　<hi>註</hi>少隂病利止若胃和能食神清氣爽是為欲愈也<lb/>
　　今利止頭眩時時昬冒不省是氣脫神去故下利<lb/>
　　雖止仍主死也<lb/>
<pb n="KR3e0090_WYG_007-107a"/>
　<hi>集註</hi>方有執曰頭眩俗謂昬暈也諸陽在頭下利止而<lb/>
　　頭眩者陽無依附浮越於外神氣散亂故時時自<lb/>
　　冒也死可知矣<lb/>
　　張錫駒曰此條死證全在頭眩自冒上㸔出若利<lb/>
　　止而頭不眩不冒此中已和矣安能死乎<lb/>
　　張璐曰人身隂陽相為依附者也隂亡於下則諸<lb/>
　　陽之上聚於頭者紛然而動所以頭眩時時自冒<lb/>
　　陽脫於上而主死也可見陽回利止則生隂盡利<lb/>
<pb n="KR3e0090_WYG_007-107b"/>
　　止則死矣<lb/>
　　汪琥曰下利止則病當愈今者反為死候非陽回<lb/>
　　而利止乃陽脫而利盡也<lb/>
少隂病六七日息髙者死<lb/>
　<hi>註</hi>少隂病但欲寐息平氣和順也今息髙氣促逆也<lb/>
　　凡病卧而息髙氣促者多死<lb/>
　<hi>集註</hi>喻昌曰六七日字辨證最細蓋經傳少隂而息髙<lb/>
　　與二三日太陽作喘之表證逈殊也<lb/>
<pb n="KR3e0090_WYG_007-108a"/>
　　程知曰腎為生氣之源息髙則眞氣散走於胸中<lb/>
　　不能復歸於氣海故主死也<lb/>
　　程應旄曰夫肺主氣而腎為生氣之源蓋呼吸之<lb/>
　　門也關係人之死生者最鉅息髙者生氣已絶於<lb/>
　　下而不復納故游息僅呼於上而無所吸也死雖<lb/>
　　成於六七日之後而機自兆於六七日之前既值<lb/>
　　少隂受病何不豫為固護預為隄防致令眞陽渙<lb/>
　　散而無可復返乎凡條中首既諄諄禁汗繼即急<lb/>
<pb n="KR3e0090_WYG_007-108b"/>
　　急重温無非見及此耳<lb/>
　　魏荔彤曰七日之乆息髙氣逆者與時時自冒同<lb/>
　　一上脫也一眩冒而陽升不返一息髙而氣根已<lb/>
　　剷同一理而分見其證者也故仲景俱以死期之<lb/>
少隂病衇細沉數病為在裏不可發汗<lb/>
　<hi>註</hi>少隂病但欲寐若衇細沉微是邪從寒化也今衇<lb/>
　　細沉數乃邪從熱化也即有發熱亦是將轉屬陽<lb/>
　　明非若前所言少隂病始得之反發熱衇沉不數<lb/>
<pb n="KR3e0090_WYG_007-109a"/>
　　宜麻黄附子細辛湯發汗者可比也故曰病為在<lb/>
　　裏不可發汗<lb/>
　<hi>集註</hi>程知曰言熱邪在裏有發汗之禁也少隂之衇微<lb/>
　　細其常也乃沉而加之以數正為熱邪在裏之徵<lb/>
　　發汗則動經而増燥熱有奪血之變矣<lb/>
　　鄭重光曰衇細沉而數裏有伏陽矣故曰病為在<lb/>
　　裏乃熱邪傳裏之證斷不可發汗發汗則動經氣<lb/>
　　而有亡血之變少隂發熱衇沉是病為在表以無<lb/>
<pb n="KR3e0090_WYG_007-109b"/>
　　裏證故可發汗若衇浮而遲表熱裏寒下利清榖<lb/>
　　是遲為無陽病為在裏又不得以浮為在表而發<lb/>
　　汗也要知隂中有陽沉亦可汗陽中有隂浮亦當<lb/>
　　温此條衇細沉數數則為熱沉為在裏此陽邪入<lb/>
　　裏故以發汗而示戒也<lb/>
少隂病但厥無汗而强發之必動其血未知從何道出<lb/>
或從口鼻或從目出者是名下厥上竭為難治<lb/>
　<hi>註</hi>此條申明强發少隂熱邪之汗則有動血之變也<lb/>
<pb n="KR3e0090_WYG_007-110a"/>
　　少隂病衇細沉數加之以厥亦為熱厥隂本無汗<lb/>
　　即使無汗亦不宜發汗若發其汗是為强發少隂<lb/>
　　熱邪之汗也不當發而强發之益助少隂之熱炎<lb/>
　　炎沸騰必動其本經之血或從口鼻或從目出是<lb/>
　　名下厥上竭下厥者少隂熱厥於下也上竭者少<lb/>
　　隂血竭於上也故為難治<lb/>
　<hi>集註</hi>張璐曰强責少隂汗而動其血勢必逆行而上出<lb/>
　　陽竅以發汗皆陽藥故也<lb/>
<pb n="KR3e0090_WYG_007-110b"/>
　　程應旄曰五液皆主於腎强發少隂之汗周身之<lb/>
　　氣皆逆血隨奔氣之促逼而見故不知從何道而<lb/>
　　出也<lb/>
　　沈明宗曰少隂病但厥無汗其病在裏當以四逆<lb/>
　　散和隂散邪其病自退而厥自愈矣豈可强發其<lb/>
　　汗耶<lb/>
　　魏荔彤曰厥而有汗乃内寒廹陽外亡之象故為<lb/>
　　寒化隂邪無汗而厥則熱邪伏於裏而不外越邪<lb/>
<pb n="KR3e0090_WYG_007-111a"/>
　　熱内耗也斯可議為熱化陽邪無疑矣<lb/>
少隂病欬而下利譫語者被火氣刼故也小便必難以<lb/>
强責少隂汗也<lb/>
　<hi>註</hi>少隂屬腎主水者也少隂受邪不能主水上攻則<lb/>
　　欬下攻則利邪從寒化眞武湯證也邪從熱化猪<lb/>
　　苓湯證也今被火氣刼汗則從熱化而轉屬於胃<lb/>
　　故發譫語津液内竭故小便難是皆由强發少隂<lb/>
　　之汗故也欲救其隂白虎豬苓二湯擇而用之可<lb/>
<pb n="KR3e0090_WYG_007-111b"/>
　　耳<lb/>
　<hi>集註</hi>方有執曰强責謂過求也小便與汗皆血液也少<lb/>
　　隂少血刼汗奪血則小便為之涸竭故難也<lb/>
少隂病下利六七日欬而嘔渇心煩不得眠者豬苓湯<lb/>
主之<lb/>
　<hi>註</hi>凡少隂下利清榖欬嘔不渇屬寒飲也今少隂病<lb/>
　　六七日下利黏穢欬而嘔渇煩不得眠是少隂熱<lb/>
　　飲為病也飲熱相摶上攻則欬中攻則嘔下攻則<lb/>
<pb n="KR3e0090_WYG_007-112a"/>
　　利熱耗津液故渇熱擾於心故煩不得眠宜豬苓<lb/>
　　湯利水滋燥飲熱之證皆可愈矣<lb/>
　<hi>集註</hi>趙嗣眞曰少隂欬而下利嘔渇心煩不眠及厥隂<lb/>
　　下利欲飲水者是皆傳邪之熱衇必沈細數故以<lb/>
　　黄連滑石等清利之其少隂自利而渇欲吐不吐<lb/>
　　心中煩但欲寐小便色白者是本經隂邪之寒也<lb/>
　　衇必沉微故以附子乾薑温之<lb/>
　　汪琥曰下利欬而嘔渇心煩不得眠焉知非少陽<lb/>
<pb n="KR3e0090_WYG_007-112b"/>
　　陽明之病然少陽陽明若見此證為裏實衇必弦<lb/>
　　大而長此病衇必微細故知其為少隂之病無疑<lb/>
　　也<lb/>
　　林瀾曰下利則邪并於下矣其嘔而且欬何也蓋<lb/>
　　至六七日渇而心煩不眠則傳邪之上客者又盛<lb/>
　　渇則必恣飲多飲必停水是邪熱既不能觧而水<lb/>
　　蓄之證復作也熱邪傳陷之下利非隂寒吐利并<lb/>
　　作之可比嘔而渇者蓋先嘔後渇為邪欲解先渇<lb/>
<pb n="KR3e0090_WYG_007-113a"/>
　　後嘔多為水停况又有水寒射肺為欬之可兼察<lb/>
　　乎以是知必有挾飲於内耳<lb/>
　　沈明宗曰黄連阿膠湯之心煩不得眠較此條頗<lb/>
　　同而治異何也蓋此條乃少隂風熱轉入陽明而<lb/>
　　致下利故以豬苓湯驅𨗳水邪還從膀胱而去急<lb/>
　　救胃中津液為主彼條之心煩不得眠而無下利<lb/>
　　乃腎水枯少故用黄連阿膠湯滋隂清火急救腎<lb/>
　　隂為主也<lb/>
<pb n="KR3e0090_WYG_007-113b"/>
　　魏荔彤曰欬而咽不痛渇而口不乾則知邪雖為<lb/>
　　傳經而入之熱帷其有水飲相混故熱勢不能甚<lb/>
　　肆其猛烈雖上衝為欬嘔而不致咽痛隔阻正津<lb/>
　　為口渇而不致乾燥兼以心煩不得眠於少隂但<lb/>
　　欲寐隂證中見陽證豈非傳經之熱兼水濕者乎<lb/>
　　其所以不發黄者以少隂病原有下利濕不能留<lb/>
　　熱不能蓄故也由此觀之熱邪兼水飲昭然矣<lb/>
少隂病四逆其人或欬或悸或小便不利或腹中痛或<lb/>
<pb n="KR3e0090_WYG_007-114a"/>
泄利下重者四逆散主之<lb/>
　<hi>註</hi>凡少隂四逆雖屬隂盛不能外温然亦有陽為隂<lb/>
　　鬱不得宣達而令四肢逆冷者故有或欬或悸或<lb/>
　　小便不利或腹中痛泄利下重諸證也今但四逆<lb/>
　　而無諸寒熱證是既無可温之寒又無可下之熱<lb/>
　　惟宜疏暢其陽故用四逆散主之<lb/>
　<hi>集註</hi>李中梓曰按少隂用藥有隂陽之分如隂寒而四<lb/>
　　逆者非薑附不能療此證雖云四逆必不甚冷或<lb/>
<pb n="KR3e0090_WYG_007-114b"/>
　　指頭微温或衇不沉微乃隂中涵陽之證惟氣不<lb/>
　　宣通是以逆冷故以柴胡涼表芍藥清中此本肝<lb/>
　　膽之劑而少隂用之者為水木同源也以枳實利<lb/>
　　七衝之門以甘草和三焦之氣氣機宣通而四逆<lb/>
　　可痊矣<lb/>
　　程知曰蓋傷寒以陽為主四逆有隂進之象下之<lb/>
　　則陽益虧陷而不出故經謂諸熱邪傳經至於手<lb/>
　　足逆冷最難辨認謂為寒深於裏則無衇微欲絶<lb/>
<pb n="KR3e0090_WYG_007-115a"/>
　　之象謂為熱深於裏則無煩渇之證蓋祗是熱邪<lb/>
　　入結於裏而陽氣不得順行於四肢也此證當用<lb/>
　　和解不當用寒下故經中用劑之輕少者無如此<lb/>
　　方則其輕緩解散之義可見矣<lb/>
　　程應旄曰初得之四逆固非熱證亦非深寒欬悸<lb/>
　　而或小便不利既似乎水蓄腹痛泄利又似乎寒<lb/>
　　凝其中更兼下重一證得母氣滯在趺陽而經絡<lb/>
　　失宣通也耶<lb/>
<pb n="KR3e0090_WYG_007-115b"/>
　　汪琥曰四逆散乃陽邪傳變而入隂經是解傳經<lb/>
　　之邪非治隂寒也凡陽熱之極六衇細弱語言輕<lb/>
　　微神色懶靜手足清温有似隂證而大便結小便<lb/>
　　數齒燥舌胎其熱已伏於内必發熱也若用熱藥<lb/>
　　則内熱愈熾用涼藥則熱被寒束而不得散法惟<lb/>
　　宜和表解肌疏通氣血而裏熱自除此仲景四逆<lb/>
　　散所由設也<lb/>
四逆散方<lb/>
<pb n="KR3e0090_WYG_007-116a"/>
　甘草<hi>炙</hi>　　　　枳實<hi>破水漬炙乾</hi>
　柴胡　　　　　芍藥<lb/>
　　右四味各十分搗篩白飲和服方寸匕日三服<lb/>
　　欬者加五味子乾薑各五分併主下利<lb/>
　　悸者加桂枝五分<lb/>
　　小便不利者加茯苓五分<lb/>
　　腹中痛者加附子一枚炮令折<lb/>
　　瀉利下重者先以水五升煮薤白三升煮取三升<lb/>
<pb n="KR3e0090_WYG_007-116b"/>
　　去滓以散三方寸匕内湯中煮取一升半分温再<lb/>
　　服<lb/>
　<hi>方解</hi>方名四逆散與四逆湯均治手足逆冷但四逆湯<lb/>
　　治隂邪寒厥此則治陽邪熱厥熱厥者三陽傳厥<lb/>
　　隂合病也太陽厥隂麻黄升麻湯甘草乾薑湯證<lb/>
　　也陽明厥隂白虎湯大承氣湯證也此則少陽厥<lb/>
　　隂故君柴胡以疎肝之陽臣芍藥以瀉肝之隂佐<lb/>
　　甘草以緩肝之氣使枳實以破肝之逆三物得柴<lb/>
<pb n="KR3e0090_WYG_007-117a"/>
　　胡能外走少陽之陽内走厥隂之隂則肝膽疎泄<lb/>
　　之性遂而厥可通也或欬或下利者邪飲上下為<lb/>
　　病加五味子乾薑温中以散飲也或悸者飲停侮<lb/>
　　心加桂枝通陽以益心也或小便不利者飲蓄膀<lb/>
　　胱加茯苓利水以𨗳飲也或腹中痛者寒凝於裏<lb/>
　　加附子温中以定痛也或瀉利下重者寒熱鬱結<lb/>
　　加薤白開結以疏寒熱也<lb/>
　<hi>集解</hi>方有執曰人之四肢温和為順故以不温和為逆<lb/>
<pb n="KR3e0090_WYG_007-117b"/>
　　但不温和而未至於厥冷則熱猶未深入也故用<lb/>
　　柴胡以解之枳實以瀉之芍藥以收之甘草以和<lb/>
　　之也<lb/>
少隂病下利若利自止惡寒而踡卧手足温者可治<lb/>
　<hi>註</hi>少隂病惡寒厥冷下利不止者隂寒盛也今下利<lb/>
　　能自止手足能自温雖見惡寒踡卧乃隂退陽回<lb/>
　　之兆故曰可治<lb/>
　<hi>集註</hi>程應旄曰少隂病下利而利自止則隂寒亦得下<lb/>
<pb n="KR3e0090_WYG_007-118a"/>
　　祛而又不致於脱雖有惡寒踡卧不善之證但使<lb/>
　　手足温者陽氣有挽回之機故可温而救之也<lb/>
　　沈明宗曰手足温者乃眞陽未離急用白通四逆<lb/>
　　之類温經散寒則邪退而眞陽復矣故曰可治<lb/>
少隂病惡寒而踡時自煩欲去衣被者可治<lb/>
　<hi>註</hi>少隂病惡寒而踡隂寒證也若時自煩欲去衣被<lb/>
　　者此陽回隂退之徵故曰可治<lb/>
少隂病得之二三日以上心中煩不得卧黄連阿膠湯<lb/>
<pb n="KR3e0090_WYG_007-118b"/>
主之<lb/>
　<hi>註</hi>此承上條以出其治也少隂病得之二三日以上<lb/>
　　謂或四五日也言以二三日少隂之但欲寐至四<lb/>
　　五日反變為心中煩不得卧且無下利清榖欬而<lb/>
　　嘔之證知非寒也是以不用白通湯非飲也亦不<lb/>
　　用豬苓湯乃熱也故主以黄連阿膠湯使少隂不<lb/>
　　受燔灼自可愈也<lb/>
　<hi>集註</hi>程知曰二三日邪在少隂四五日已轉屬陽明故<lb/>
<pb n="KR3e0090_WYG_007-119a"/>
　　無嘔利厥逆諸證而心煩不得卧者是陽明之熱<lb/>
　　内擾少隂故不欲寐也當以解熱滋隂為主治也<lb/>
黄連阿膠湯方<lb/>
　黄連<hi>四兩</hi>　　　黄芩<hi>二兩</hi>
　芍藥<hi>二兩</hi>　　　雞子黄<hi>二枚</hi>
　阿膠<hi>三兩</hi>
　　右五味以水六升先煮三物取二升去滓内膠烊<lb/>
　　盡小冷内雞子黄攪令相得温服七合日三服<lb/>
<pb n="KR3e0090_WYG_007-119b"/>
　<hi>集解</hi>柯琴曰此少隂之瀉心湯也凡瀉心必藉連芩而<lb/>
　　𨗳引有隂陽之别病在三陽胃中不和而心下痞<lb/>
　　鞕者虛則加參甘補之實則加大黄下之病在少<lb/>
　　隂而心中煩不得卧者既不得用參甘以助陽亦<lb/>
　　不得用大黄以傷胃也故用芩連以直折心火用<lb/>
　　阿膠以補腎隂雞子黄佐芩連於瀉心中補心血<lb/>
　　芍藥佐阿膠於補隂中斂隂氣斯則心腎交合水<lb/>
　　升火降是以扶隂瀉陽之方而變為滋隂和陽之<lb/>
<pb n="KR3e0090_WYG_007-120a"/>
　　劑也是則少隂之火各歸其部心中之煩不得眠<lb/>
　　可除矣經曰隂平陽秘精神乃治斯方之謂歟<lb/>
少隂病下利咽痛胸滿心煩豬膚湯主之<lb/>
　<hi>註</hi>身温腹滿下利太隂證也身寒欲寐下利少隂證<lb/>
　　也身熱不眠咽痛熱邪也身寒欲寐咽痛寒邪也<lb/>
　　今身寒欲寐下利咽痛與胸滿心煩之證並見是<lb/>
　　少隂熱邪也少隂之衇循喉嚨其支者從肺出絡<lb/>
　　心注胸中是以少隂之熱邪上逆則所過之處無<lb/>
<pb n="KR3e0090_WYG_007-120b"/>
　　不病也以豬膚湯主之解少隂上焦之熱兼止下<lb/>
　　焦之利也<lb/>
　<hi>集註</hi>喻昌曰下利咽痛胸滿心煩此少隂熱邪充斥上<lb/>
　　下中間無所不到寒下之藥不可用矣故立豬膚<lb/>
　　湯一法也蓋陽微者用附子温經隂竭者用豬膚<lb/>
　　潤燥温經潤燥中同具散邪之義也<lb/>
豬膚湯方<lb/>
　豬膚一<hi>斤</hi>
<pb n="KR3e0090_WYG_007-121a"/>
　　右一味以水一斗煮取五升去滓加白蜜一升白<lb/>
　　粉五合熬香和令相得温分六服<lb/>
　<hi>方解</hi>豬膚者乃革外之膚皮也其體輕其味鹹輕則能<lb/>
　　散鹹則入腎故治少隂咽痛是於解熱中寓散之<lb/>
　　意也<lb/>
　<hi>集解</hi>成無已曰猪水畜也其氣先入腎解少隂之客熱<lb/>
　　加蜜以潤燥除煩白粉以益氣斷利也<lb/>
少隂病二三日咽痛者可與甘草湯不差與桔梗湯<lb/>
<pb n="KR3e0090_WYG_007-121b"/>
　<hi>註</hi>少隂病二三日咽痛無他證者乃少隂經客熱之<lb/>
　　微邪可與甘草湯緩瀉其少隂之熱也若不愈者<lb/>
　　與桔梗湯即甘草湯加桔梗以開鬱熱不用苦寒<lb/>
　　者恐其熱鬱於隂經也<lb/>
　<hi>集註</hi>喻昌曰用甘草者和緩其勢用桔梗者開提其邪<lb/>
　　也此在二三日他證未具故可用之若五六日則<lb/>
　　少隂之下利嘔逆諸證皆起此法又未可用矣<lb/>
甘草湯方<lb/>
<pb n="KR3e0090_WYG_007-122a"/>
　甘草<hi>二兩</hi>
　　右一味以水三升煮取一升半去滓温服七合日<lb/>
　　二服<lb/>
桔梗湯方<lb/>
　桔梗<hi>一兩</hi>　　　甘草<hi>二兩</hi>
　　右二味以水三升煮取一升去滓温分再服<lb/>
少隂病咽中痛半夏散及湯主之<lb/>
　<hi>註</hi>少隂病咽痛者謂或左或右一處痛也咽中痛者<lb/>
<pb n="KR3e0090_WYG_007-122b"/>
　　謂咽中皆痛也較之咽痛而有甚焉甚則涎纒於<lb/>
　　咽中故主以半夏散散風邪以逐涎也<lb/>
　<hi>集註</hi>方有執曰此以風邪熱甚痰上壅而痺痛者言也<lb/>
　　故主之以桂枝袪風也佐之以半夏消痰也和之<lb/>
　　以甘草除熱也三物者是又為咽痛之一治法也<lb/>
半夏散及湯方<lb/>
　半夏<hi>洗</hi>　　　　桂枝<lb/>
　甘草<hi>灸各等分</hi>
<pb n="KR3e0090_WYG_007-123a"/>
　　右三味各别搗篩已合治之白飲和服方寸匕日<lb/>
　　三服若不能散服者以水一升煎七沸内散兩方<lb/>
　　寸匕更煮三沸下火令小冷少少嚥之半夏有毒<lb/>
　　似不當散服<lb/>
少隂病咽中傷生瘡不能語言聲不出者苦酒湯主之<lb/>
　<hi>註</hi>少隂病咽痛不愈若劇者咽中為痛所傷漸乃生<lb/>
　　瘡不能言語聲音不出所必然也以苦酒湯主之<lb/>
　　用半夏滌涎蛋清斂瘡苦酒消腫則咽清而聲出<lb/>
<pb n="KR3e0090_WYG_007-123b"/>
　　也<lb/>
　<hi>集註</hi>程知曰咽痛忌汗忌寒下故甘草桔梗苦酒三方<lb/>
　　皆用和解之法惟半夏散及湯在前條為辛散温<lb/>
　　解之法也<lb/>
苦酒湯方<lb/>
　半夏<hi>洗破如棗核大十四枚</hi>雞子<hi>一枚去黄内上苦酒著雞子殻中</hi>
　　右二味内半夏著苦酒中以雞子殻置刀環中安<lb/>
　　火上令三沸去滓少少含嚥之不差更作三劑<lb/>
<pb n="KR3e0090_WYG_007-124a"/>
　<hi>集解</hi>李杲曰大抵少隂多咽傷咽痛之證古方用醋煮<lb/>
　　雞子主咽喉失音取其酸收固所宜也半夏辛燥<lb/>
　　何為用之蓋少隂多寒證取其辛能發散一發一<lb/>
　　斂遂有理咽之功也<lb/>
　　程知曰按卵白象天卵黄象地前黄連阿膠湯用<lb/>
　　雞子黄義取入腎滋隂此苦酒湯用雞子白義取<lb/>
　　入肺潤瘡也<lb/>
少隂病八九日一身手足盡熱者以熱在膀胱必便血<lb/>
<pb n="KR3e0090_WYG_007-124b"/>
也<lb/>
　<hi>註</hi>邪傳少隂不從隂化而見寒證亦不從陽化而見<lb/>
　　熱證是其人腎氣素充所以藏雖受邪留連八九<lb/>
　　日仍復傳府外散也太陽主表故一身手足盡熱<lb/>
　　若熱還衛分非汗不解熱還榮分非衂不解熱甚<lb/>
　　於上則頭痛目瞑衂血熱甚於下則腹痛尿難便<lb/>
　　血理必然也凡熱少血多瘀成血畜熱多血少熱<lb/>
　　廹其血血不得畜今為少隂邪熱復轉膀胱而傷<lb/>
<pb n="KR3e0090_WYG_007-125a"/>
　　榮分廹走下竅故便血也<lb/>
　<hi>集註</hi>程知曰前少隂病手足不逆冷反發熱者不死陽<lb/>
　　未全虧也此八九日一身及手足盡熱隂盛於裏<lb/>
　　也<lb/>
　　張璐曰少隂病難於得熱熱則隂盡陽復故少隂<lb/>
　　篇中謂手足不逆冷反發熱者不死然病至八九<lb/>
　　日隂邪内解之時反一身手足盡熱少隂必無此<lb/>
　　證當是藏邪轉府腎移熱於膀胱以膀胱主表故<lb/>
<pb n="KR3e0090_WYG_007-125b"/>
　　一身及手足盡熱也膀胱之血為少隂之熱所逼<lb/>
　　其趨必出隂竅以隂主降故也<lb/>
少隂病二三日至四五日腹痛小便不利下利不止便<lb/>
膿血者桃花湯主之<lb/>
　<hi>註</hi>少隂病二三日無隂邪之證至四五日始腹痛小<lb/>
　　便不利乃少隂陽邪攻裏也若腹痛口燥咽乾而<lb/>
　　從燥化則為可下之證矣今腹痛小便不利是熱<lb/>
　　瘀於裏水無出路勢必下廹大腸而作利也倘利<lb/>
<pb n="KR3e0090_WYG_007-126a"/>
　　久熱傷其榮榮為火化血腐為膿則為可清之證<lb/>
　　也今下利晝夜不止而便膿血則其熱已隨利減<lb/>
　　而下焦滑脱可知矣故以桃花湯主之益中以固<lb/>
　　脫也<lb/>
　<hi>集註</hi>成無巳曰要略云陽證内熱則溢出鮮血隂證内<lb/>
　　寒則下紫黒如豚肝也<lb/>
　　喻昌曰治下必先固中中氣不下墜則滑脫無源<lb/>
　　而自止註家見用乾薑謂是寒邪傷胃不知熱邪<lb/>
<pb n="KR3e0090_WYG_007-126b"/>
　　挾少隂之氣塡塞胃中故少佐乾薑之辛以散之<lb/>
　　也<lb/>
　　程知曰此下利膿血之治法也腹痛小便不利少<lb/>
　　隂熱邪也而下利不止便膿血則證為傷血且有<lb/>
　　中氣下脫之虞矣故用桃花湯固腸止利也<lb/>
　　魏荔彤曰此證乃熱在下焦而熏蒸中焦使氣化<lb/>
　　因熱鬱而不行大便因熱盛而自利也乆而下利<lb/>
　　不止将腸胃穢濁之物如膿帶血盡隨大便而下<lb/>
<pb n="KR3e0090_WYG_007-127a"/>
　　熱一日不消利一日不止也<lb/>
　　沈明宗曰此邪挾内濕凝滯血分則便膿血也<lb/>
桃花湯方<lb/>
　赤石脂<hi>一斤一半全用一半篩末</hi>　乾薑<hi>一兩</hi>
　糯米<hi>一升</hi>
　　右三味以水七升煮米令熟去滓温服七合内赤<lb/>
　　石脂末方寸匕日三服若一服愈餘勿服<lb/>
　<hi>方解</hi>少隂寒邪多利清榖少隂熱邪多便膿血日乆不<lb/>
<pb n="KR3e0090_WYG_007-127b"/>
　　止關門不固下焦滑脫矣此方君以體膏性濇之<lb/>
　　石脂養腸以固脫佐以味甘多液之糯米益氣以<lb/>
　　滋中則雖下利日乆中虛液枯未有不愈者也其<lb/>
　　妙尤在用乾薑少許其意不在温而在散火鬱借<lb/>
　　此以開膿血無由而化也若一服愈餘勿服以其<lb/>
　　粘濇之性甚也<lb/>
少隂病下利便膿血者桃花湯主之<lb/>
　<hi>註</hi>少隂病諸下利用温者以其證屬虚寒也此少隂<lb/>
<pb n="KR3e0090_WYG_007-128a"/>
　　下利便膿血者是熱傷榮也而不徑用苦寒者蓋<lb/>
　　以日乆熱隨血去腎受其邪關門不固也故以桃<lb/>
　　花湯主之<lb/>
少隂病下利便膿血者可刺<lb/>
　<hi>註</hi>少隂病下利便膿血用桃花湯不止者熱瘀於隂<lb/>
　　分也則可刺本經之穴以洩其熱熱去則膿血自<lb/>
　　止矣<lb/>
　<hi>集註</hi>張璐曰先下利日乆而後便膿血則用桃花湯若<lb/>
<pb n="KR3e0090_WYG_007-128b"/>
　　不先下利而下利便膿血則可刺經穴若刺經穴<lb/>
　　不愈則當從事白頭翁湯設更咽乾心煩不得眠<lb/>
　　則又湏黄連阿膠湯為合法也<lb/>
　　林瀾曰刺者瀉其經氣而宣通之也下利便膿血<lb/>
　　既主桃花湯矣此復云可刺者如痞證利不止復<lb/>
　　利其小便與五苓散以救石脂禹餘糧之窮故此<lb/>
　　一刺亦以輔桃花湯之所不逮也<lb/>
少隂病得之二三日口燥咽乾者急下之宜大承氣湯<lb/>
<pb n="KR3e0090_WYG_007-129a"/>
　<hi>註</hi>邪至少隂二三日即口燥咽乾者必其人胃火素<lb/>
　　盛腎水素虧當以大承氣湯急瀉胃火以救腎水<lb/>
　　若復遷延時日腎水告竭其隂必亡雖下無及矣<lb/>
　<hi>集註</hi>成無己曰與大承氣湯急下之以全腎何也經云<lb/>
　　三隂經受病已入於府者可下而已則是上條少<lb/>
　　隂病乃入府證也少隂邪熱已轉屬於府胃府實<lb/>
　　熱消灼腎水故口燥咽乾用大承氣以瀉府而實<lb/>
　　熱自除且少隂之藏本腎屬水胃府屬土瀉土所<lb/>
<pb n="KR3e0090_WYG_007-129b"/>
　　以救水也<lb/>
　　方有執曰口燥咽乾者少隂之衇循喉嚨挾舌本<lb/>
　　邪熱客於其經而腎水為之枯竭也然水乾則土<lb/>
　　燥土燥則水愈乾所以急於下也<lb/>
　　張璐曰按少隂急下三證一屬傳經熱邪亢極一<lb/>
　　屬熱邪轉入胃府一屬温熱發自少隂皆刻不容<lb/>
　　緩之證故當急救欲絶之腎水與陽明急下三法<lb/>
　　同源異派<lb/>
<pb n="KR3e0090_WYG_007-130a"/>
　　汪琥曰少隂病得之二三日者非纔得病二三日<lb/>
　　即口燥咽乾謂少隂口燥咽乾之病已得之二三<lb/>
　　日也<lb/>
少隂病自利清水色純青心下必痛口乾燥者急下之<lb/>
宜大承氣湯<lb/>
　<hi>註</hi>少隂病自利清水謂下利無糟粕也色純青謂所<lb/>
　　下者皆汚水也下無糟粕純是汚水此屬少隂實<lb/>
　　熱所以心下必痛口燥咽乾其為少隂急下之證<lb/>
<pb n="KR3e0090_WYG_007-130b"/>
　　無疑矣故當急下之宜大承氣湯<lb/>
　<hi>集註</hi>程知曰陽邪熱結口必乾燥設繫隂邪口中和而<lb/>
　　不燥矣故宜急下之以救隂也<lb/>
　　沈明宗曰邪傳陽明必俟大便堅鞕而攻下者廼<lb/>
　　未傷胃中津液之謂此利清水因少隂邪熱熾盛<lb/>
　　乗逼胃中津液頃刻勢已濱危不得不以通因通<lb/>
　　用急奪而救胃腎将絶之隂也<lb/>
少隂病六七日腹脹不大便者急下之宜大承氣湯<lb/>
<pb n="KR3e0090_WYG_007-131a"/>
　<hi>註</hi>少隂病六七日腹脹不大便者蓋因其人陽氣素<lb/>
　　盛胃有宿食故也所以傳邪已入少隂復轉屬陽<lb/>
　　明而成胃實故宜大承氣湯急下之也<lb/>
　<hi>集註</hi>張璐曰少隂之證自利者最多虚寒則下利清榖<lb/>
　　虚熱則下利膿血故多用温補傳經陽邪内結則<lb/>
　　自利純青水温熱病則自利煩渇並宜下奪清熱<lb/>
　　此以六七日不大便而腹脹可見邪熱轉歸陽明<lb/>
　　而為胃實之證所以宜急下也<lb/>
<pb n="KR3e0090_WYG_007-131b"/>
少隂中風衇陽微隂浮者為欲愈<lb/>
　<hi>註</hi>少隂中風衇若見陽浮隂弱乃風邪傳入少隂則<lb/>
　　是其勢方盛未易言愈今陽衇反微隂衇反浮陽<lb/>
　　微則外邪散而表氣和隂浮則裏氣勝而邪外出<lb/>
　　故為欲愈也<lb/>
少隂病欲解時從子至寅上<lb/>
　<hi>註</hi>子丑寅陽生漸長之候也病在少隂而解於陽生<lb/>
　　之際所謂陽進則隂退隂得陽而邪自解也少隂<lb/>
<pb n="KR3e0090_WYG_007-132a"/>
　　所重在眞陽從可見矣<lb/>
　　音切<lb/>
　踡<hi>音拳</hi>
　<lb/>
　<lb/>
　<lb/>
　<lb/>
　<lb/>
<pb n="KR3e0090_WYG_007-132b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂醫宗金鑑卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3e0090_WYG_016-1a"/>
欽定四庫全書<lb/>
御纂醫宗金鑑卷十六<lb/>
　訂正傷寒論註目録<lb/>
　　平衇法篇<lb/>
　　辨衇法篇<lb/>
　<lb/>
　<lb/>
　<lb/>
<pb n="KR3e0090_WYG_016-1b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂醫宗金鑑卷十六目録<lb/>
<pb n="KR3e0090_WYG_016-2a"/>
欽定四庫全書<lb/>
御纂醫宗金鑑卷十六<lb/>
　訂正傷寒論註目録<lb/>
　　平衇法篇<lb/>
　　辨衇法篇<lb/>
　<lb/>
　<lb/>
　<lb/>
<pb n="KR3e0090_WYG_016-2b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂醫宗金鑑卷十六目録<lb/>
<pb n="KR3e0090_WYG_016-3a"/>
欽定四庫全書<lb/>
御纂醫宗金鑑卷十六<lb/>
　訂正仲景全書傷寒論註<lb/>
　平衇法<lb/>
　　平衇者平人不病之衇也如四時平衇五蔵平衇<lb/>
　　隂陽同等平衇之類是也人病則衇不得其平矣<lb/>
　　如四時太過不及隂陽蔵府相乗相侮及百病相<lb/>
　　錯生死不平之衇之類是也平者又凖之謂也言<lb/>
<pb n="KR3e0090_WYG_016-3b"/>
　　診者誠能以諸平衇凖諸不平之衇則凡太過不<lb/>
　　及之差呼吸尺寸之乖莫不了然扵心手之間而<lb/>
　　無少差謬然後可以傷寒之衇凖諸壊病亦可以<lb/>
　　諸壊病之衇凖之傷寒誠所謂一以貫之而無餘<lb/>
　　者已<lb/>
問曰衇有三部隂陽相乗榮衛血氣在人體躬呼吸出<lb/>
入上下於中因息遊布津液流通隨時動作効象形容<lb/>
春弦秋浮冬沉夏洪察色觀衇大小不同一時之間變<lb/>
<pb n="KR3e0090_WYG_016-4a"/>
無經常尺寸參差或短或長上下乖錯或存或亡病輒<lb/>
改易進退低昻心迷意惑動失紀綱願爲具陳令得分<lb/>
明師曰子之所問道之根源衇有三部尺寸及關榮衛<lb/>
流行不失衡銓腎沉心洪肺浮肝弦此自經常不失銖<lb/>
分出入升降漏刻周旋水下二刻一周循環當復寸口<lb/>
虚實見焉變化相乗隂陽相干風則浮虚寒則牢堅沉<lb/>
潛水滀支飲急弦動則為痛數則熱煩設有不應知變<lb/>
所縁三部不同病各異端太過可怪不及亦然邪不空<lb/>
<pb n="KR3e0090_WYG_016-4b"/>
見終必有奸審察表裏三焦别焉知其所舍消息診看<lb/>
料度蔵府獨見若神為子條記傳與賢人<lb/>
　<hi>註</hi>此總叙平衇之根源借問答以示其法也衇者血<lb/>
　　之府氣血流行之動㑹也三部者寸為上部關爲<lb/>
　　中部尺為下部也三部既定隂陽屬焉上部為陽<lb/>
　　下部為隂隂陽平則相易陰陽偏則相乗相易則<lb/>
　　和相乗則病人之體躬衛統氣而行衇外榮統血<lb/>
　　而行衇中故凡呼吸出入上下扵中莫不因息以<lb/>
<pb n="KR3e0090_WYG_016-5a"/>
　　遊布扵四體隨津液而流通於周身故隨時動作<lb/>
　　而効象夫衇之形容也察色察五蔵之色也肝青<lb/>
　　心赤肺白腎黒脾黄各以其色合乎蔵然四蔵又<lb/>
　　皆以黄色為主他色為兼以土寄旺扵四季也觀<lb/>
　　衇觀五蔵之衇也肝弦心洪肺浮腎沉脾緩各以其<lb/>
　　衇主乎蔵然四蔵又皆以緩衇為本盖人以胃氣<lb/>
　　爲本也其間色或參差相錯衇或大小相乖一時<lb/>
　　之間變無常經病輒改易或存或亡無定象也師<lb/>
<pb n="KR3e0090_WYG_016-5b"/>
　　曰子之所問衇為醫道之根源當以平旦復㑹扵<lb/>
　　寸口之時診之而虚實見焉寸口衇浮無力為虚<lb/>
　　為風牢堅有力為實為寒衇沉為水滀衇弦為支<lb/>
　　飲衇動為痛衇數為熱設或病衇不應則於其三<lb/>
　　部太過不及隂陽變化相乘之理消息診看料度<lb/>
　　蔵府則順逆吉凶自然獨見若神也<lb/>
師曰呼吸者衇之頭也<lb/>
　<hi>註</hi>人一呼衇再動一吸衇再動呼吸定息衇四動乃<lb/>
<pb n="KR3e0090_WYG_016-6a"/>
　　平人不病之緩衇也閏以太息故五動亦為平衇<lb/>
　　非呼吸不能定其至數持衇時必從此始故曰呼<lb/>
　　吸者衇之頭也<lb/>
　<hi>集註</hi>方有執曰呼者氣之出衇之来也吸者氣之入衇<lb/>
　　之去也頭頭緒也衇隨氣之出入来去名狀雖多<lb/>
　　呼吸則其源頭也然衇有二此以尺寸之衇言若<lb/>
　　以周身言之則循環無端渾然不斷無頭尾之可<lb/>
　　言學者當識之也<lb/>
<pb n="KR3e0090_WYG_016-6b"/>
初持衇来疾去遲此出疾入遲名曰内虚外實也初持<lb/>
衇来遲去疾此出遲入疾名曰内實外虚也<lb/>
　<hi>註</hi>此初持衇以来去疾遲而診表裏虚實法也來衇<lb/>
　　出来陽也故以候表去衇入去隂也故以候裏疾<lb/>
　　衇數疾有餘也故以候實遲衇徐遲不足也故以<lb/>
　　候虚言衇若出来疾入去遲為表實裏虚故名曰<lb/>
　　内虚外實也衇若出来遲入去疾為表虚裏實故<lb/>
　　名曰内實外虚也<lb/>
<pb n="KR3e0090_WYG_016-7a"/>
　<hi>集註</hi>方有執曰来者自骨肉之分而出扵皮膚之際氣<lb/>
　　之升而上也去者自皮膚之際而還於骨肉之間<lb/>
　　氣之降而下也出呼而来也入吸而去也經曰来<lb/>
　　者為陽去者為隂疾為陽太過也遲為隂不及也<lb/>
　　内虚外實者隂不及而陽太過也内實外虚者隂<lb/>
　　太過而陽不及也故来去出入者衇之大闗鍵也<lb/>
　　内外虚實者病之大綱領也知内外之隂陽而辨<lb/>
　　其孰為虚孰為實者診家之切要也<lb/>
<pb n="KR3e0090_WYG_016-7b"/>
假令衇来微去大故名反病在裏也衇来頭小本大故<lb/>
名覆病在表也上㣲頭小者則汗出下㣲本大者則為<lb/>
闗格不通不得尿頭無汗者可治有汗者死<lb/>
　<hi>按</hi>衇来頭小本大者當是衇來大去小上微頭小者<lb/>
　　當是上微小者爲隂盛下㣲本大者當是下㣲小<lb/>
　　者為陽盛始與上下之義相屬<lb/>
　<hi>註</hi>上以衇之来去疾遲候内外虚實之診此以衇之<lb/>
　　来去大小診表裏盛衰之病衇上来微小下去<lb/>
<pb n="KR3e0090_WYG_016-8a"/>
　　反大反之象也故名曰反衇上来益大下去㣲小<lb/>
　　覆之象也故名曰覆反者病在裏為隂盛覆者病<lb/>
　　在表為陽盛陽盛則病格隂盛則病闗隂陽盛極<lb/>
　　不相交通則病闗格頭無汗者陽未離隂故可治<lb/>
　　有汗則陽已上脫故曰死也<lb/>
寸口衛氣盛名曰髙榮氣盛名曰章髙章相搏名曰綱<lb/>
衛氣弱名曰惵榮氣弱名曰卑惵卑相搏名曰損衛氣<lb/>
和名曰緩榮氣和名曰遲遲緩相搏名曰沉<lb/>
<pb n="KR3e0090_WYG_016-8b"/>
　<hi>按</hi>名曰沉之沉字當是强字玩下文自知<lb/>
　<hi>註</hi>此詳上條衇之来去盛衰之狀也寸口通指寸闗<lb/>
　　尺而言也衛主氣為陽以候表榮主血爲隂以候<lb/>
　　裏衇隨指有力上来衛氣盛也謂之髙脈隨指有<lb/>
　　力下去榮氣盛也謂之章髙者長盛也章者分眀<lb/>
　　也髙章相合名曰綱綱者以榮衛俱有餘有總攬<lb/>
　　之意也衇隨指無力上来衛氣弱也謂之惵衇隨<lb/>
　　指無力下去榮氣弱也謂之卑惵者恍惚也卑者<lb/>
<pb n="KR3e0090_WYG_016-9a"/>
　　縮下也惵卑相合名曰損損者以榮衛俱不足有<lb/>
　　消縮之意也若髙章惵卑之衇與不疾不徐緩遲<lb/>
　　之衇同見則為盛者不過弱者不衰皆名和衇强<lb/>
　　者即下文所著是也<lb/>
寸口衇緩而遲緩則陽氣長其色鮮其顔光其聲商毛<lb/>
髪長遲則隂氣盛骨髓生血滿肌肉𦂳薄鮮鞕隂陽相<lb/>
抱榮衛俱行剛柔相得名曰强也<lb/>
　<hi>按</hi>薄鮮鞕三字不成句應是衍文當刪之<lb/>
<pb n="KR3e0090_WYG_016-9b"/>
　<hi>註</hi>此承上條以釋强字之義言凡人禀陽氣盛則得<lb/>
　　髙章之盛禀隂氣盛則得惵卑之弱此平人之常<lb/>
　　若能兼見緩遲平衇斯為隂陽相抱榮衛相和始<lb/>
　　名曰强强者即色鮮顔光血滿肉𦂳之謂也<lb/>
　<hi>集註</hi>方有執曰緩以候胃遲以候脾陽氣長者言胃氣<lb/>
　　有餘也顔色聲音毛髮皆陽也鮮麗也光輝也商<lb/>
　　清也長羙也形容胃陽之有餘也隂氣盛者言脾<lb/>
　　氣充足也骨髓生血衇滿肌肉𦂳骨髓血肉皆隂<lb/>
<pb n="KR3e0090_WYG_016-10a"/>
　　也形容脾隂之充足也相抱言和洽也俱行言周<lb/>
　　流也相搏言合一也極言二氣得其和平皆由脾<lb/>
　　胃盈餘之所致必如此則其人之健旺而强壯可<lb/>
　　知故曰强也<lb/>
師曰衇肥人責浮瘦人責沉肥人當沉今反浮瘦人當<lb/>
浮今反沉故責之<lb/>
　<hi>註</hi>上條以衇之盛衰候人之强弱此條以衇之浮中<lb/>
　　沉分人之皮衇肉筋骨以候五蔵之診法也心肺<lb/>
<pb n="KR3e0090_WYG_016-10b"/>
　　俱浮肝腎俱沉以皮之浮衇之浮而别心肺之浮<lb/>
　　也以筋之沉骨之沉而别肝腎之沉也脾主肌肉<lb/>
　　在浮沉之間故候中也肥人肌膚厚衇當沉瘦人<lb/>
　　肌膚薄衇當浮今肥人衇反浮瘦人衇反沉故當<lb/>
　　責其病在何蔵也<lb/>
　<hi>集註</hi>方有執曰責求也肥人當沉者肌膚厚其衇深也<lb/>
　　故求其病扵浮瘦人當浮者肌膚薄其衇淺也故<lb/>
　　求其病扵沉<lb/>
<pb n="KR3e0090_WYG_016-11a"/>
問曰經說衇有三菽六菽重者何謂也師曰衇人以指<lb/>
按之如三菽之重者肺氣也如六菽之重者心氣也如<lb/>
九菽之重者脾氣也如十二菽之重者肝氣也按之至<lb/>
骨者腎氣也假令下利寸口闗上尺中悉不見衇然尺<lb/>
中時一小見衇再舉頭者腎氣也若見損衇来至為難<lb/>
治<lb/>
　<hi>註</hi>此承上條詳言皮衇肉筋骨各有所主以候五蔵<lb/>
　　之病也菽豆也約畧輕重言之非謂有其形也難<lb/>
<pb n="KR3e0090_WYG_016-11b"/>
　　經曰如三菽之重與皮毛相得者肺部也六菽之<lb/>
　　重與血衇相得者心部也九菽之重與肌肉相等<lb/>
　　者脾部也十二菽之重與筋平者肝部也按之至<lb/>
　　骨舉之来疾者腎部也各隨所主之部以候蔵氣<lb/>
　　也至扵寸口闗上尺中亦各有所主之位以候蔵<lb/>
　　氣左寸心也右寸肺也左闗肝也右闗脾也尺中<lb/>
　　腎也今特舉腎蔵之部例之以㮣其餘也假令下<lb/>
　　利而甚元氣暴奪扵中寸口闗上尺中全不見衇<lb/>
<pb n="KR3e0090_WYG_016-12a"/>
　　法當死其不死者必是尺中時有一小見之衇也<lb/>
　　再舉頭者謂一呼再起頭一吸再起頭合為四至<lb/>
　　也夫尺中時一小見之衇四至則是腎間生氣之<lb/>
　　源未絶即下利未止尚為易治若一息二至名曰<lb/>
　　損衇是氣衰無胃故爲難治也<lb/>
　<hi>集註</hi>程知曰難經三菽六菽之説盖言下指輕重有差<lb/>
　　等以候五蔵之氣也又云下利寸口闗上尺中悉<lb/>
　　不見衇者是胃之陽氣已絶也難經以損衇為陽<lb/>
<pb n="KR3e0090_WYG_016-12b"/>
　　氣下脫之衇故曰損衇至為難治也<lb/>
寸口衇浮為在表沉為在裏數為在府遲為在蔵假令<lb/>
衇遲此爲在蔵也<lb/>
　<hi>註</hi>寸口通指三部言也此以浮沉遲數候人表裏蔵<lb/>
　　府之診法也浮者皮膚取而得之衇也浮主表故<lb/>
　　曰浮為在表沉者筋骨取而得之衇也沉主裏故<lb/>
　　曰沉為在裏數者一息六至之衇也數主陽府屬<lb/>
　　陽故曰數為在府遲者一息三至之衇也遲主隂<lb/>
<pb n="KR3e0090_WYG_016-13a"/>
　　蔵屬隂故曰遲為在蔵假令診其人衇遲此為病<lb/>
　　在蔵舉一遲衇以例其餘也<lb/>
　<hi>集註</hi>程知曰軀殻之外榮衛為表軀殻之内蔵府為裏<lb/>
　　故以浮沉别之諸陽雖皆屬府諸隂雖皆属蔵當<lb/>
　　以遲數别之然傷寒中之傳變亦有數而入蔵遲<lb/>
　　而入府者熟讀經文自知也<lb/>
　　張璐曰此以浮沉遲數定表裏蔵府而全重扵遲為<lb/>
　　在蔵句故重申以明之設衇見浮遲雖有表證祗以<lb/>
<pb n="KR3e0090_WYG_016-13b"/>
　　小建中和之終非麻黄青龍所宜以蔵氣本虚也<lb/>
陽衇浮大而濡隂衇浮大而濡隂衇與陽衇同等者名<lb/>
曰緩也<lb/>
　<hi>註</hi>此以隂陽同等發明平人和緩之衇也陽衇浮大<lb/>
　　而濡隂衇浮大而濡謂浮中沉隂陽同等也名曰<lb/>
　　緩者謂和緩之衇也然緩衇有二義和緩之緩衇<lb/>
　　有力濡柔不大不小以形状之緩騐二氣之和也<lb/>
　　至數之緩衇来四至從容不徐不疾以至數之緩<lb/>
<pb n="KR3e0090_WYG_016-14a"/>
　　騐胃氣之和也<lb/>
　<hi>集註</hi>方有執曰緩有二義此以相兼言盖謂氣血和平<lb/>
　　也<lb/>
　　程知曰緩有和緩之義寛緩之義與浮大相類不<lb/>
　　與遲相類故經謂之浮大而濡不曰浮大而遲也<lb/>
　　盖衇之遲數以至數言緩急以形状言耳<lb/>
　　張璐曰衇雖浮大而濡按之仍不絶者為緩若按<lb/>
　　之即無是虚衇非緩衇也<lb/>
<pb n="KR3e0090_WYG_016-14b"/>
問曰東方肝衇其形何似師曰肝者木也名厥隂其衇<lb/>
㣲弦濡弱而長是肝衇也肝病自得濡弱者愈也假令<lb/>
得純弦衇者死何以知之以其衇如弦直此是肝蔵傷<lb/>
故知死也<lb/>
　<hi>註</hi>此已下四時五蔵平衇病衇死衇之診法也東方<lb/>
　　屬木主春令風在天為風在地為木在人為肝故<lb/>
　　曰肝者木也名足厥隂經其衇當弦若得微弦濡<lb/>
　　弱而長此弦而有胃是肝平衇也病自易愈也若<lb/>
<pb n="KR3e0090_WYG_016-15a"/>
　　得微弦而長而少濡弱和緩為弦多胃少肝病衇也<lb/>
　　若得純弦而直無濡弱和緩為但弦無胃是肝死衇<lb/>
　　也下三蔵雖無純洪純浮純沉之文省文也當倣此<lb/>
　<hi>集註</hi>方有執曰㣲非衇名盖㣲㣲之弦有胃氣之謂也<lb/>
　　魏荔彤曰㣲弦不甚弦且帶濡弱如短促亦非木<lb/>
　　之本性又必兼長衇是象木之柔和而修長此肝<lb/>
　　之本衇肝衇見此肝蔵平衇如有微疾亦易愈也<lb/>
　　假令純弦如樹木將枯枝幹乾硬故知死也<lb/>
<pb n="KR3e0090_WYG_016-15b"/>
問曰二月得毛浮衇何以䖏言至秋當死師曰二月之<lb/>
時衇當濡弱反得毛浮者故知至秋死二月肝用事肝<lb/>
衇屬木衇應濡弱反得毛浮衇者是肺衇也肺屬金金<lb/>
来尅木故知至秋死他皆倣此<lb/>
　<hi>註</hi>二月春令也毛浮秋衇也春得秋衇何以斷言至<lb/>
　　秋當死盖春肝木旺秋肺金旺二月肝旺之時尚<lb/>
　　得毛浮肺衇其衰可知至秋金氣愈旺金乗木木<lb/>
　　愈受尅則絶故知至秋當死也餘蔵皆倣此<lb/>
<pb n="KR3e0090_WYG_016-16a"/>
　<hi>集註</hi>方有執曰此以四時衇氣屬五行生尅應病以主<lb/>
　　吉凶生死之理揭一以例其餘所以示人持診之<lb/>
　　要法也<lb/>
南方心衇其形何似師曰心者火也名少隂其衇洪大<lb/>
而長是心衇也心病自得洪大者愈也<lb/>
　<hi>註</hi>南方屬火主夏令熱在天為火在地為熱在人為<lb/>
　　心故曰心者火也名手少隂經其衇當洪若得洪<lb/>
　　大和緩此洪而有胃是心平衇也雖有心病自易<lb/>
<pb n="KR3e0090_WYG_016-16b"/>
　　愈也若得洪大而少和緩此洪多胃少是心病衇<lb/>
　　也若得洪大而無和緩此但洪無胃是心死衇也<lb/>
　<hi>集註</hi>方有執曰其衇洪大而長應萬物盛長之象也<lb/>
立夏得洪大衇是其本位其人病身體苦疼重者須發<lb/>
其汗若明日身不疼不重者不須發汗若汗濈濈自出<lb/>
者明日便解矣何以言之立夏得洪大衇是其時衇故<lb/>
使然也四時倣此<lb/>
　<hi>註</hi>凡四時之病當以四時之衇期之期之者期其愈<lb/>
<pb n="KR3e0090_WYG_016-17a"/>
　　不愈也立夏之日得洪大衇是其本位應得之衇<lb/>
　　其人病身體苦疼重者須發其汗若明日身不疼<lb/>
　　不重雖衇仍洪大必非邪衇乃時衇也不須再汗<lb/>
　　謂已解也設若本日汗濈濈然自出者此解兆已<lb/>
　　見雖衇洪大不須發汗明日便自解矣何以言之<lb/>
　　立夏得洪大衇是得其時衇故也四時倣此<lb/>
　<hi>集註</hi>方有執曰此言衇得應時而王則病有當解之時<lb/>
　　舉夏以例其餘示人推倣之意<lb/>
<pb n="KR3e0090_WYG_016-17b"/>
　　程知曰春弦夏洪秋毛冬石當其時得之則為平<lb/>
　　衇雖外感寒邪但微汗出自愈耳重則治之輕則<lb/>
　　不必治也内經曰衇得四時之順者此也<lb/>
　　程應旄曰洪大為夏令之衇亦為邪盛之衇有病<lb/>
　　則從邪無病則從令解不解不須另辨<lb/>
西方肺衇其形何似師曰肺者金也名太隂其衇毛浮<lb/>
也肺病自得此衇若得緩遲者皆愈若得數者則劇何<lb/>
以知之數者南方火火尅西方金法當癰腫為難治也<lb/>
<pb n="KR3e0090_WYG_016-18a"/>
　<hi>註</hi>西方屬金主秋令燥在天為燥在地為金在人為<lb/>
　　肺故曰肺者金也名手太隂經其衇當浮若得毛<lb/>
　　浮緩遲此浮而有胃是肺平脉也雖有肺病自易<lb/>
　　愈也若得毛浮而少緩遲此浮多胃少是肺病衇<lb/>
　　也若得毛浮而無緩遲此但浮無胃是肺死衇也<lb/>
　　若得毛浮而數則為病劇何以知之數者南方火<lb/>
　　也火尅西方金法當發癰腫而難治也<lb/>
　<hi>集註</hi>方有執曰肺主皮毛上為華葢故衇毛浮緩遲者<lb/>
<pb n="KR3e0090_WYG_016-18b"/>
　　脾土之衇也兼得緩遲為愈者肺金得土為逄生<lb/>
　　也法當癰膿者金逢火化也<lb/>
北方腎衇其形何似師曰腎者水也名曰少隂其衇沉<lb/>
滑是腎衇也腎病自得沉滑而濡者愈也<lb/>
　<hi>按</hi>東南西方皆有其文惟缺北方倣經文補之<lb/>
　<hi>註</hi>北方屬水主冬令寒在天為寒在地為水在人為<lb/>
　　腎故曰腎者水也名足少隂經其衇當沉若得沉<lb/>
　　滑而濡此沉而有胃是腎平衇也雖有腎病自易<lb/>
<pb n="KR3e0090_WYG_016-19a"/>
　　愈也若得沉滑而少濡和此為沉多胃少是腎病<lb/>
　　衇也若得沉而無滑濡此但沉無胃是腎死衇也<lb/>
問曰翕奄沉名曰滑何謂也師曰沉為純隂翕為正陽<lb/>
隂陽和合故令衇滑闗尺自平陽明衇㣲沉食飲自可<lb/>
少隂衇㣲滑滑者𦂳之浮名也此為隂實其人必股内<lb/>
汗出隂下濕也<lb/>
　<hi>按</hi>滑者緊之浮名也此為隂實二句與上下之義不<lb/>
　　屬當是錯簡<lb/>
<pb n="KR3e0090_WYG_016-19b"/>
　<hi>註</hi>此冬月之平衇也若陽明闗衇㣲沉而不滑是失<lb/>
　　正陽為胃不和故其人食飲僅自可也若少隂尺<lb/>
　　衇㣲滑而不濡是失純隂為腎不和故其人汗出<lb/>
　　隂下濕也<lb/>
問曰衇有相乗有縦有横有逆有順何謂也師曰水行<lb/>
乗火金行乗木名曰縦火行乗水木行乗金名曰横水<lb/>
行乗金火行乗木名曰逆金行乗水木行乗火名曰順<lb/>
也<lb/>
<pb n="KR3e0090_WYG_016-20a"/>
　<hi>註</hi>此以人之五衇候人五蔵不平之診法也人之五<lb/>
　　蔵法天五行肝木心火脾土肺金腎水此相屬也<lb/>
　　木生火火生土土生金金生水水生木此相生也<lb/>
　　木尅土土尅水水尅火火尅金金尅木此相尅也<lb/>
　　相生者生相尅者死人之蔵氣亦然故其衇有相<lb/>
　　乗有縱有横有逆有順也水乗火金乗木乗其所<lb/>
　　勝是相尅也名曰縦火乗水木乗金乗所不勝是<lb/>
　　反侮也名曰横水乗金火乗木子乗其母是倒施<lb/>
<pb n="KR3e0090_WYG_016-20b"/>
　　也名曰逆金乗水木乗火母乗其子是相生也名<lb/>
　　曰順五蔵之衇肝弦心洪脾緩肺浮腎沉五蔵各<lb/>
　　見本衇自無病也若見他衇以此推之縦者病甚<lb/>
　　横者病㣲逆者病虚順者病實也<lb/>
　<hi>集註</hi>方有執曰乗猶乗舟車之乗縱直也横者縦之對<lb/>
　　順從也逆者順之反<lb/>
　　程知曰非其時而得之則為相乗縱横為患最重<lb/>
　　順逆猶無大害也<lb/>
<pb n="KR3e0090_WYG_016-21a"/>
問曰何以知乗府何以知乗蔵師曰諸陽浮數為乗府<lb/>
諸隂遲濇為乗蔵也<lb/>
　<hi>註</hi>上條發明五蔵相乗縱横順逆之衇此條發明隂<lb/>
　　陽相乗各從其類之診府陽也浮數陽也蔵隂也<lb/>
　　遲濇隂也陽乗陽隂乗隂各從其類而相乗也其<lb/>
　　隂邪乗陽陽邪乗隂府邪乗蔵蔵邪乗府各以衇<lb/>
　　證錯綜叅之可類推矣<lb/>
　<hi>集註</hi>方有執曰浮數陽也以陽部而見陽衇故知乗府<lb/>
<pb n="KR3e0090_WYG_016-21b"/>
　　也遲濇隂也以隂部而見隂衇故知乗蔵也<lb/>
問曰濡弱何以反適十一頭師曰五蔵六府相乗故令<lb/>
十一<lb/>
　<hi>註</hi>此承上條發明五蔵六府不平相乗之衇也適者<lb/>
　　至也頭者數也凡人若見濡弱之衇而相乗者是<lb/>
　　因我虚而彼乗及之也越人祗曰一衇輒為十變<lb/>
　　何以至十一數也越人遺包絡三焦故十也今五<lb/>
　　蔵六府相乗故十一也然隂乗陽陽乗隂府乗蔵<lb/>
<pb n="KR3e0090_WYG_016-22a"/>
　　蔵乗府錯而綜之豈止十一耶<lb/>
　<hi>集註</hi>程知曰此總揭衇之大要言衇得濡弱則可以和適<lb/>
　　五蔵六府也經曰呼吸者衇之頭濡弱者軟和以滑<lb/>
　　内經謂之有胃氣也五蔵六府之邪不能不相乗如<lb/>
　　金邪乗木木邪乗火之類惟諸相乗中有軟和以滑<lb/>
　　之意則為易愈故濡弱可以和適十一蔵衇氣也<lb/>
問曰病有灑淅惡寒而復發熱者何答曰隂衇不足陽<lb/>
往從之陽衇不足隂往乗之曰何謂陽不足答曰假令<lb/>
<pb n="KR3e0090_WYG_016-22b"/>
寸口衇微名曰陽不足隂氣上入陽中則灑淅惡寒也<lb/>
曰何謂隂不足答曰尺衇弱名曰隂不足陽氣下陷扵<lb/>
隂中則發熱也<lb/>
　<hi>註</hi>此以寸尺發明隂陽相乗為病之衇也若衇𦂳無<lb/>
　　汗灑淅惡寒發熱者是傷寒也衇緩有汗灑淅惡<lb/>
　　寒發熱者是中風也今寸衇微灑淅惡寒者是陽<lb/>
　　不足隂氣上乗入扵陽中也尺衇弱發熱者是陰<lb/>
　　不足陽氣下䧟入於隂中也此内傷不足隂陽相<lb/>
<pb n="KR3e0090_WYG_016-23a"/>
　　乗有休止之惡寒發熱非外感有餘風寒中傷榮<lb/>
　　衛無休止之惡寒發熱也<lb/>
　<hi>集註</hi>方有執曰陽先乎隂以陷入也故曰從諱之也隂<lb/>
　　隨扵陽以上入也故曰乗傷之也惡寒者陽不足<lb/>
　　以勝隂而與隂俱化也發熱者隂不足以勝陽而<lb/>
　　從陽之化也<lb/>
　　程知曰此辨隂陽相乗之衇也往来則隂陽之氣<lb/>
　　更盛更虚隂併則寒陽併則熱矣凡瘧與往来寒<lb/>
<pb n="KR3e0090_WYG_016-23b"/>
　　熱之衇皆然也<lb/>
問曰衇有陽結隂結者何以别之答曰其衇浮而數能<lb/>
食不大便者此為實名曰陽結也期十七日當劇其衇<lb/>
沉而遲不能食身體重大便反鞕名曰隂結也期十四<lb/>
日當劇<lb/>
　<hi>註</hi>上條以衇之寸尺㣲弱辨隂陽不足此條以衇之<lb/>
　　浮沉有力别隂陽結實為病之診法也衇浮大而<lb/>
　　數藹藹如車盖者陽結實衇也衇沉石而遲纍纍<lb/>
<pb n="KR3e0090_WYG_016-24a"/>
　　如循長竿者隂結實衇也夫衇既可以别隂陽之<lb/>
　　結實又不可不以隂結陽結之證而合隂結陽結<lb/>
　　之衇相㕘看也陽結證身輕能食陽能消榖也不<lb/>
　　大便期十七日當劇者陽體終燥故遲三日也隂<lb/>
　　結證身重不能食隂不能消榖也不大便期十四<lb/>
　　日當劇者隂體終濡故早三日也劇者謂不大便<lb/>
　　裏急下重且滿且痛不可再待時日宜早圖之也<lb/>
　　故或潤竅以導之耎堅以下之不致臨期燥屎巨<lb/>
<pb n="KR3e0090_WYG_016-24b"/>
　　鞕榖道難出窘苦萬狀也凡病後傷液多有此證<lb/>
　　閱歴深者自知之也<lb/>
　<hi>集註</hi>程應旄曰不曰病有而曰衇有二氣所禀有偏勝<lb/>
　　也陽結者偏於陽而無隂以生液隂結者偏於隂<lb/>
　　而無陽以化液皆於衇之浮而數沉而遲辨之也<lb/>
陽衇浮隂衇弱者則血虚血虚則筋急也其衇沉者榮<lb/>
氣㣲也其衇浮而汗出如流珠者衛氣衰也<lb/>
　<hi>按</hi>陽衇浮其衇浮之二浮字當是濡字若是浮字則<lb/>
<pb n="KR3e0090_WYG_016-25a"/>
　　與衛衰汗出如流珠之義不屬其衇沉之沉字當<lb/>
　　是弱字若是沉字則與血虛榮氣㣲之義不屬<lb/>
　<hi>註</hi>此以浮沉别隂陽不足為病之診法也陽衇濡浮<lb/>
　　而無力衇也隂衇弱沉而無力衇也其衇弱者榮<lb/>
　　氣微也榮㣲則血虚故不止扵發熱而且筋急也<lb/>
　　其衇濡者衛氣衰也衛衰則表不固故不止扵惡<lb/>
　　寒而且汗出如流珠也<lb/>
　<hi>集註</hi>方有執曰沉以候裏榮行衇中故衰㣲可知浮以<lb/>
<pb n="KR3e0090_WYG_016-25b"/>
　　候表衛行衇外汗出如流珠則表不固故衰憊可<lb/>
　　知<lb/>
衇藹藹如車盖者名曰陽結也<lb/>
　<hi>註</hi>藹藹如車盖形容衇之浮大有力即前陽結浮數<lb/>
　　之衇也因其有力而盛故名曰陽結也<lb/>
　<hi>集註</hi>程應旄曰衇藹藹如車盖者形容其浮數中有擁<lb/>
　　上之象<lb/>
衇纍纍如循長竿者名曰隂結也<lb/>
<pb n="KR3e0090_WYG_016-26a"/>
　<hi>註</hi>纍纍如循長竿者形容衇之沉石有力即前隂結<lb/>
　　沉遲之衇也因其有力而盛故名曰隂結也<lb/>
　<hi>集註</hi>程知曰纍纍如循長竿直引强硬之貌爲隂氣固<lb/>
　　結陽不得而和之前言隂結陽結葢指便鞕一證<lb/>
　　言之此則専言衇象也<lb/>
衇瞥瞥如羮上肥者陽氣㣲也<lb/>
　<hi>註</hi>瞥瞥如羮上肥者形容衇之浮而無力即前衛氣<lb/>
　　衰之濡衇故曰陽氣微也<lb/>
<pb n="KR3e0090_WYG_016-26b"/>
衇綿綿如瀉漆之絶者亡其血也<lb/>
　<hi>註</hi>綿綿如瀉漆之絶者形容衇之沉而無力即前榮<lb/>
　　氣㣲之弱衇故曰亡其血也<lb/>
　<hi>集註</hi>成無己曰綿綿者連綿而輭也如瀉漆之絶者前<lb/>
　　大而後細也<lb/>
衇縈縈如蜘蛛絲者陽氣衰也<lb/>
　<hi>註</hi>縈縈如蜘蛛絲者形容衇之細小難扵尋按而浮<lb/>
　　中沉似有似無即前陽不足之㣲衇故曰陽氣衰<lb/>
<pb n="KR3e0090_WYG_016-27a"/>
　　也<lb/>
　<hi>集註</hi>方有執曰縈縈如蛛絲牽惹旁旋微細欲絶之狀<lb/>
師曰寸衇下不至闗為陽絶尺衇上不至闗為隂絶此<lb/>
皆不治决死也若計其餘命生死之期期以月節尅之<lb/>
也<lb/>
　<hi>註</hi>此已上發明平衇已下皆死候之衇也寸闗尺三<lb/>
　　部衇之上下以候隂陽五蔵升降也寸位乎上候<lb/>
　　心肺之陽主升升極而降降不至闗是為孤陽故<lb/>
<pb n="KR3e0090_WYG_016-27b"/>
　　曰寸衇下不至闗為陽絶也尺位乎下候肝腎之<lb/>
　　隂主降降極而升升不至闗是為獨隂故曰尺衇<lb/>
　　上不至闗為隂絶也闗位乎中以候脾界乎寸尺<lb/>
　　所以升降出入者也今上下不至闗是升降出入<lb/>
　　息矣故曰此皆不治决死也若隂陽已離胃氣未<lb/>
　　絶尚可計餘命之期期以月節尅之如經曰隂勝<lb/>
　　則陽絶能夏不能冬陽勝則隂絶能冬不能夏肝<lb/>
　　死於秋心死於冬脾死於春肺死於夏腎死於長<lb/>
<pb n="KR3e0090_WYG_016-28a"/>
　　夏之類是也推之扵日扵時亦然<lb/>
又未知何蔵隂陽前絶若陽氣前絶隂氣後竭者其人<lb/>
死身色必青隂氣前絶陽氣後竭者其人死身色必赤<lb/>
腋下温心下熱也<lb/>
　<hi>註</hi>經曰人有兩死而無兩生有兩死者謂隂陽皆可<lb/>
　　死也無兩生者謂隂陽不能獨生也故陽先絶隂<lb/>
　　後竭死則身青而冷隂先絶陽後竭死則身赤而<lb/>
　　温也<lb/>
<pb n="KR3e0090_WYG_016-28b"/>
　<hi>集註</hi>成無己曰陽主熱而色赤隂主寒而色青其人死<lb/>
　　己身色青則隂未離乎體故知隂氣後竭也身色<lb/>
　　赤腋下温心下熱則陽未離乎體故知陽氣後竭<lb/>
　　也<lb/>
　　程知曰陽氣前絶寒病隂氣前絶熱病也寒熱之<lb/>
　　治法一悮雖死尚有徵驗誠可畏也<lb/>
師曰衇病人不病名曰行尸以無王氣卒眩仆不識人<lb/>
者短命則死人病衇不病名曰内虚以無榖神雖困無<lb/>
<pb n="KR3e0090_WYG_016-29a"/>
苦<lb/>
　<hi>註</hi>衇者人之根本也衇病人不病者謂外形不病而<lb/>
　　見真蔵病衇其内本已絶雖生猶死不過尸居餘<lb/>
　　氣耳故曰行尸也餘氣者未盡五蔵生旺之餘氣<lb/>
　　也若旺氣一退即卒然眩仆不識人而死矣若良<lb/>
　　工早察扵旺氣未退之先而圖之未必無所補也<lb/>
　　人病衇不病謂外形羸瘦似病其衇自和以根本<lb/>
　　尚固不過榖氣不充名曰内虚非行尸可比雖困<lb/>
<pb n="KR3e0090_WYG_016-29b"/>
　　無害胃氣復榖氣充自然安矣糓神即糓氣也<lb/>
　<hi>集註</hi>方有執曰周氏云形體之中覺見憔悴精神昬憒<lb/>
　　食不忻羙而衇得四時之從無過不及之偏是人<lb/>
　　病衇不病也形體安和而衇息乍大乍小或至或<lb/>
　　損弦𦂳浮滑沉濇不一殘賊冲和之氣是衇息不<lb/>
　　與形相應乃衇病人不病也<lb/>
　　張錫駒曰榖神乃水糓所化之神人頼此以資生<lb/>
　　也内虚食少糓氣不充即無糓神矣故曰無害若<lb/>
<pb n="KR3e0090_WYG_016-30a"/>
　　無本然之胃神安得謂之無害耶<lb/>
又未知何蔵先受其災若汗出髪潤喘不休者此為肺<lb/>
先絶也<lb/>
　<hi>註</hi>此申上條不知何蔵先絶而詳言其證也肺主皮<lb/>
　　毛肺絶汗出不流故髪潤也肺主氣肺絶張口氣<lb/>
　　出不能復還也故曰為肺先絶也<lb/>
　<hi>集註</hi>成無己曰肺為氣之主為津液之帥汗出髮潤者<lb/>
　　津脫也喘不休者氣脫也<lb/>
<pb n="KR3e0090_WYG_016-30b"/>
衇浮而洪身汗如油喘而不休水漿不下形體不仁乍<lb/>
静乍亂此為命絶也<lb/>
　<hi>註</hi>身汗如油液外亡也喘而不休氣上脫也水漿不<lb/>
　　下胃氣絶也形體不仁榮衛敗也乍静乍亂精神<lb/>
　　散也此皆命絶之候由此推之衇雖浮洪必然無<lb/>
　　根是為真蔵孤陽飛越之證也<lb/>
　<hi>集註</hi>王肯堂曰火之将滅也必明衇来浮洪涌盛此将<lb/>
　　去人體之兆也然又必兼下一二證始可斷其命<lb/>
<pb n="KR3e0090_WYG_016-31a"/>
　　絶<lb/>
陽反獨留形體如烟熏直視搖頭者此心絶也<lb/>
　<hi>註</hi>心絶隂盡惟陽獨留故身體大熱形如烟熏從火<lb/>
　　化也心蔵神直視神去也頭屬陽陽無所依故搖<lb/>
　　頭也<lb/>
　<hi>集註</hi>成無己曰心衇俠咽系目直視者心經絶也頭為<lb/>
　　諸陽之㑹搖頭者隂絶而陽無根也<lb/>
脣吻反青四肢漐習者此為肝絶也<lb/>
<pb n="KR3e0090_WYG_016-31b"/>
　<hi>註</hi>脣吻之色當赤而黄反見青色者木土相尅也四<lb/>
　　肢汗出漐漐不已此為肝絶也<lb/>
　<hi>集註</hi>成無己曰脣吻者脾之候肝色青肝絶則真色見<lb/>
　　於所勝之部也四肢者脾所主肝主筋肝絶則筋<lb/>
　　衇引急發扵所勝也<lb/>
　　方有執曰口脣邉曰吻四肢手足也漐汗出貌習<lb/>
　　鳥數飛也言手足顫搖如鳥之習飛奮振而不已<lb/>
　　也<lb/>
<pb n="KR3e0090_WYG_016-32a"/>
環口黧黒柔汗發黄者此爲脾絶也<lb/>
　<hi>註</hi>脾之華在脣四白環口黧黒其華萎矣冷汗隂黄<lb/>
　　皆脾絶也<lb/>
　<hi>集註</hi>方有執曰口爲脾之竅黧黒者熏黄黒暗土敗之<lb/>
　　色也柔汗俗謂冷汗是也<lb/>
　　張錫駒曰脾主四白環口黧黒土敗而水侮也柔<lb/>
　　汗者柔軟而膩脾之真液黄者脾之真色真液洩<lb/>
　　而真色見故為脾絶也<lb/>
<pb n="KR3e0090_WYG_016-32b"/>
溲便遺失狂言目反直視者此為腎絶也<lb/>
　<hi>註</hi>腎司二便溲便遺失腎絶也腎蔵精與志狂言直<lb/>
　　視精志俱敗也<lb/>
　<hi>集註</hi>方有執曰溲便遺溺也腎司闔闢闔闢廢故二便<lb/>
　　皆無禁約也經曰腎蔵志狂言者是失志矣失志<lb/>
　　者死腎主骨骨之精為瞳子目反直視者骨之精<lb/>
　　不上榮扵瞳子而不能轉也<lb/>
問曰上工望而知之中工問而知之下工衇而知之願<lb/>
<pb n="KR3e0090_WYG_016-33a"/>
聞其說師曰病家人請云病人苦發熱身體疼病人自<lb/>
臥師到診其衇沉而遲者知其差也何以知之若表有<lb/>
病者衇當浮大今衇反沉遲故知愈也<lb/>
　<hi>註</hi>此下皆詳望問而知之之類也望謂觀其形之盛<lb/>
　　衰色之深淺問謂詢其情之苦欲病之根因衇謂<lb/>
　　診其衇之隂陽合乎形色也設病家人来請告以<lb/>
　　病者苦發熱身體疼師到病人自臥診其衇沉而<lb/>
　　遲知其差也何以知之表有病衇當浮大今反沉<lb/>
<pb n="KR3e0090_WYG_016-33b"/>
　　遲而無表衇且無表證故知愈也<lb/>
　<hi>集註</hi>張錫駒曰有問發熱身疼衇反沉遲是陽病而見<lb/>
　　陰衇何以說得愈也答曰是必望其有恬然嗜臥<lb/>
　　之狀問其有熱除身輕之意而後合衇以斷其愈<lb/>
　　也<lb/>
假令病人云腹内卒痛病人自坐師到診衇之浮而大者<lb/>
知其差也何以知之若裏有病者衇當沉而細今衇浮<lb/>
大故知愈也<lb/>
<pb n="KR3e0090_WYG_016-34a"/>
　<hi>註</hi>病家人来請告以病者腹内卒痛醫師到病人自<lb/>
　　坐無苦容診其衇浮而大知其差也何以言之裏<lb/>
　　有病衇當沉細今反浮大而無裏衇且無裏證故<lb/>
　　知愈也<lb/>
師曰病家人来請云病人發熱煩極明日師到病人向<lb/>
壁臥此熱已去也設令衇不和處言已愈<lb/>
　<hi>按</hi>不和當是自和若不和如何言愈<lb/>
　<hi>註</hi>此申上二條之義也病家人来言病者發熱煩極<lb/>
<pb n="KR3e0090_WYG_016-34b"/>
　　師未即去明日到病人向壁静臥此熱已去因知<lb/>
　　其差假令衇不和緩未可言愈必和緩而始可斷<lb/>
　　其已愈也推之腹痛亦然此篇首所云設有不應<lb/>
　　消息診看消息者謂今日之望異扵昨日之問聞<lb/>
　　也<lb/>
假令向壁臥聞師到不驚起而盼視若三言三止衇之<lb/>
嚥唾者此詐病也假令衇自和處言此病大重當須服<lb/>
吐下藥鍼灸數十百處乃愈<lb/>
<pb n="KR3e0090_WYG_016-35a"/>
　<hi>註</hi>此設治詐病之法也盖仲景不欲人售其欺亦不<lb/>
　　欲醫為其欺而妄治也醫者玩此而揣摩之則彼<lb/>
　　不敢欺而我不妄治矣<lb/>
　<hi>集註</hi>程知曰彼以詐病我以詐治非良工不能具是巧<lb/>
　　也<lb/>
師持衇病人欠者無病也衇之呻者病也言遲者風也<lb/>
搖頭言者裏痛也行遲者表强也坐而伏者短氣也坐<lb/>
而下一脚者腰痛也裏實䕶腹如懐卵物者心痛也<lb/>
<pb n="KR3e0090_WYG_016-35b"/>
　<hi>註</hi>隂陽相引故欠欠者先引氣入而後呵之故謂之<lb/>
　　呵欠隂陽不相引則病相引則和故曰欠者無病<lb/>
　　也診衇時有呻吟病苦之聲故曰呻者病也言遲<lb/>
　　者語言蹇濇故曰言遲者風也搖頭言者痛極艱<lb/>
　　於發聲搖頭以意示緩故曰搖頭言者裏痛也行<lb/>
　　遲者風病筋絡不利故曰行遲者表强也坐而伏<lb/>
　　者氣不能接故曰坐而伏者短氣也凡腰痛者皆<lb/>
　　不能坐即畧坐非伸足依倚不可故曰坐而下一<lb/>
<pb n="KR3e0090_WYG_016-36a"/>
　　脚者腰痛也凡心痛者皆傴僂䕶其痛處故曰裏<lb/>
　　實䕶腹如懐卵物者心痛也<lb/>
　<hi>集註</hi>方有執曰舌强則言遲經絡牽急則舌强筋攣則<lb/>
　　經絡拘急肝屬木其合筋其主風頭屬陽裏屬陰<lb/>
　　頭搖者隂不與陽和也短氣者裏不足也此條八<lb/>
　　者皆望而知之之事也<lb/>
　　張志聰曰師持衇者猶言師但持衇而不問也八<lb/>
　　條皆察人之神情得人之病機所謂望而知之者<lb/>
<pb n="KR3e0090_WYG_016-36b"/>
問曰人恐怖者其衇何狀師曰衇形如循絲纍纍然其<lb/>
面白脫色也<lb/>
　<hi>註</hi>人病恐怖者陽神不足也陽不足則恐神不足則<lb/>
　　怖恐則血隨氣下故面白脫色不潤澤也怖則氣<lb/>
　　隨神亂故衇形如循絲纍纍然而亂也<lb/>
　<hi>集註</hi>方有執曰恐怖惶懼也循理治也絲言細也纍纍<lb/>
　　聨絡貌脫色猶言失色也盖内氣餒者則外色奪<lb/>
　　所以有卒然之變也<lb/>
<pb n="KR3e0090_WYG_016-37a"/>
　　程應旄曰此示人察色合衇之法恐則氣下神被<lb/>
　　奪矣故衇細而且不定面色白而且脱也<lb/>
問曰人不飲其衇何類師曰衇自濇脣口乾燥也<lb/>
　<hi>註</hi>津液少則衇濇脣口因以乾燥此因不飲而然非<lb/>
　　由此而不飲也<lb/>
　<hi>集註</hi>程應旄曰不飲如與人彆氣至二三日湯水不沾<lb/>
　　脣之類肺失游溢精氣故衇濇而脣口乾燥也<lb/>
問曰人愧者其衇何類師曰衇浮而面色乍白乍赤<lb/>
<pb n="KR3e0090_WYG_016-37b"/>
　<hi>註</hi>愧者羞也羞則神色蕩而不定故衇浮而面色乍<lb/>
　　白乍赤也此皆察色合衇以意消息而知之之類<lb/>
　　也<lb/>
　<hi>集註</hi>程應旄曰以上數條不論有病無病凡人有所負<lb/>
　　扵中輒復形之色與衇也扵此推之以意消息則<lb/>
　　諸病之情無不可即外以徵内矣<lb/>
問曰衇有災怪何謂也師曰假令人病衇得太陽與形<lb/>
證相應因為作湯比還送湯如食頃病人乃大吐若下<lb/>
<pb n="KR3e0090_WYG_016-38a"/>
利腹中痛師曰我前来不見此證今乃變異是名災怪<lb/>
又問曰何縁作此吐利答曰或有舊時服藥今乃發作<lb/>
故名災怪耳<lb/>
　<hi>註</hi>衇有災怪謂因藥而變災怪也假令人病太陽病<lb/>
　　得太陽衇衇證相應因爲作太陽病湯藥與服之<lb/>
　　比還如食頃病人乃大吐下利腹中痛師問曰我<lb/>
　　先来不見此證今乃災變怪異縁何作此吐利病<lb/>
　　者答曰或有舊時服藥今乃發作故爲此災怪耳<lb/>
<pb n="KR3e0090_WYG_016-38b"/>
　　望問固醫家之事亦須病人毫無隐諱方能盡醫<lb/>
　　所長仲景爲病家服藥未告扵醫醫失問先服何<lb/>
　　藥故出此條以示戒耳<lb/>
　<hi>集註</hi>成無己曰醫以衇證與藥相對而反變異爲其災<lb/>
　　可怪故名災怪<lb/>
　　張志聰曰衇得太陽與形證相應者如太陽病衇<lb/>
　　浮頭項强痛而惡寒此衇與形證相應也或有舊<lb/>
　　時服藥今乃發作者言送湯如食頃所投之藥未<lb/>
<pb n="KR3e0090_WYG_016-39a"/>
　　週扵經必舊時服藥之故也<lb/>
　辨衇法<lb/>
　　辨者别也辨衇者辨别諸衇之名也法者諸衇部<lb/>
　　位至數形状相類相反别之各有其法也衇名者<lb/>
　　如浮沉遲數滑濇諸衇之名是也部位者如浮中<lb/>
　　沉上下之部位是也至數者如遲三至數六至之<lb/>
　　至數是也形状者如滑流濇滯之形状是也相類<lb/>
　　者如弦與𦂳滑與動之類是也相反者如浮與沉<lb/>
<pb n="KR3e0090_WYG_016-39b"/>
　　虚與實之反是也皮膚取而得之謂之浮筋骨取<lb/>
　　而得之謂之沉此以衇之上下部位而得名也是<lb/>
　　則凡衇因部位而得名皆統乎浮沉矣如浮而無<lb/>
　　力謂之濡沉而無力謂之弱浮而極有力謂之革<lb/>
　　沉而極有力謂之牢浮中沉俱有力按之且大謂<lb/>
　　之實浮中沉俱無力按之且大謂之虚浮中沉極<lb/>
　　無力按之且小似有似無謂之㣲浮中沉極無力<lb/>
　　按之且大渙散不収謂之散浮沉有力中取無力<lb/>
<pb n="KR3e0090_WYG_016-40a"/>
　　謂之芤按之至骨推尋始得謂之伏此皆以部位<lb/>
　　兼形状相反而得名者也一息三至謂之遲一息<lb/>
　　六至謂之數此以衇之至數而得名者也是則凡<lb/>
　　衇因至數而得名者皆統乎遲數矣如一息四至<lb/>
　　謂之緩一息七至謂之疾數時一止謂之促緩時<lb/>
　　一止謂之結至數不乖動而中止不䏻自還須臾<lb/>
　　復動謂之代此皆以至數兼相類而得名者也流<lb/>
　　利如珠謂之滑進退艱難滯濇謂之濇此以衇之<lb/>
<pb n="KR3e0090_WYG_016-40b"/>
　　形狀而得名也是則凡衇因形状而得名者皆統<lb/>
　　乎滑濇矣如衇形粗大謂之大衇形細小謂之小<lb/>
　　来去迢迢謂之長来去縮縮謂之短来盛去衰謂<lb/>
　　之洪其形如豆動搖不移謂之動狀類弓弦按之<lb/>
　　端直且勁謂之弦較弦則粗按之左右彈指謂之<lb/>
　　𦂳此皆以形狀兼相類相反而得名者也此辨衇<lb/>
　　之大㮣也診者於此能詳審而擴充之則進乎法<lb/>
　　矣今以浮沉遲數滑濇六衇别之以爲綱以大小<lb/>
<pb n="KR3e0090_WYG_016-41a"/>
　　虚實諸衇辨之以爲目務使隂陽標本虚實寒熱<lb/>
　　心中有據指下無差庶心手相得而辨證處方自<lb/>
　　無錯謬矣<lb/>
問曰衇有隂陽何謂也答曰凡衇大浮數動滑此名陽<lb/>
也衇沉濇弱弦㣲此名陰也凡陰病見陽衇者生陽病<lb/>
見隂衇者死<lb/>
　<hi>註</hi>此以衇之隂陽辨病之隂陽生死法也浮大數動<lb/>
　　滑五者比之諸衇為有餘陽道有餘故曰陽也沉<lb/>
<pb n="KR3e0090_WYG_016-41b"/>
　　濇弱弦㣲五者比之諸衇為不及隂道不及故曰<lb/>
　　隂也隂病謂陰寒病也見陽衇謂見陽熱衇也陽<lb/>
　　熱衇即浮大數動滑類也以隂病得隂衇證衇相<lb/>
　　應死難必也隂病若得陽衇猶冬盡春生萬物雖<lb/>
　　未即生然日進生機故曰生也陽病謂陽熱病也<lb/>
　　見隂衇謂見隂寒衇也隂寒衇即沉濇弱弦微類<lb/>
　　也以陽病得陽衇證衇相應生可卜也陽病若得<lb/>
　　隂衇如暑去秋来萬物雖未即死然日趨死候故<lb/>
<pb n="KR3e0090_WYG_016-42a"/>
　　曰死也盖天人無二理春夏為陽秋冬為隂陽主<lb/>
　　生隂主殺故也<lb/>
　<hi>集註</hi>方有執曰隂陽者通臓腑血氣表裏虚實風寒寒<lb/>
　　熱而總言之也<lb/>
　　程知曰陰病見陽衇而主生者邪氣自裏之表欲<lb/>
　　汗而解也陽病見隂衇而主死者邪氣自表入裏<lb/>
　　正虚邪盛也故正氣實者多見陽衇正氣虚者多<lb/>
　　見陰衇<lb/>
<pb n="KR3e0090_WYG_016-42b"/>
衇来緩時一止復来者名曰結衇来數時一止復来者<lb/>
名曰促陽盛則促隂盛則結此皆病衇<lb/>
　<hi>註</hi>緩四至衇也緩時一止復来者名曰結衇數六至<lb/>
　　衇也數時一止復来者名曰促衇陽盛則促隂盛<lb/>
　　則結隂陽偏勝則病故曰此皆病衇也<lb/>
衇按之来緩時一止復来者名曰結又衇来動而中止<lb/>
更来小數中有還者反動名曰結隂也衇来動而中止<lb/>
不能自還因而復動者名曰代隂也得此衇者必難治<lb/>
<pb n="KR3e0090_WYG_016-43a"/>
　<hi>按</hi>衇按之来緩時一止至名曰結隂也數語文義不<lb/>
　　順且前論促結之衇已明當是衍文<lb/>
　<hi>註</hi>衇来至數不乖而中止不能自還因而復動名曰<lb/>
　　代乃一蔵無氣求他蔵以代續之故也凡病得此<lb/>
　　代衇者必為難治盖以促結之止如急行而蹶雖<lb/>
　　然中止即能自還非代衇之止可比也<lb/>
隂陽相搏名曰動陽動則汗出隂動則發熱形冷惡寒<lb/>
者此三焦傷也若數衇見扵闗上上下無頭尾如豆大<lb/>
<pb n="KR3e0090_WYG_016-43b"/>
厥厥動搖者名曰動也<lb/>
　<hi>按</hi>素問曰陽加於隂謂之汗陽加於陽豈有汗出之<lb/>
　　理陽動則汗出二字當是發熱二字隂動則發熱<lb/>
　　二字當是汗出二字<lb/>
　<hi>註</hi>動者躁動也謂隂陽互相鼓擊而不寜也動陽衇<lb/>
　　也寸為陽陽乗擊扵陽故陽動發熱也尺為隂陰<lb/>
　　乗擊扵隂故隂動汗出也關界乎隂陽則隂陽互<lb/>
　　相乘擊故發熱汗出同見也此爲動而有力陽盛<lb/>
<pb n="KR3e0090_WYG_016-44a"/>
　　之候若按之不鼓是為陽衰之證則必形冷而不<lb/>
　　發熱汗出而必惡寒非搏擊陽盛之動乃擾亂陽<lb/>
　　虚之動也由三焦之陽氣傷則不能外温肉分故<lb/>
　　有是證也動衇之狀頗似數衇惟上下無頭尾如<lb/>
　　豆大厥厥動搖故名曰動也厥厥者謂似有根之<lb/>
　　搖動動而不移非若滑衇之流動動而不居也<lb/>
　<hi>集註</hi>方有執曰隂陽相搏之隂陽以二氣言陽動隂動<lb/>
　　之隂陽以部位言下言動衇之定位與其形状厥<lb/>
<pb n="KR3e0090_WYG_016-44b"/>
　　厥舉發貌<lb/>
　　程知曰陽升隂降交通上下徃来於尺寸之間則<lb/>
　　冲和安静惟陽欲升而隂不足以和之使降則兩<lb/>
　　相搏擊其衇必數而厥厥搖動見扵闗上也<lb/>
衇浮而𦂳者名曰弦也弦者狀如弓弦按之不移也衇<lb/>
緊者如轉索無常也<lb/>
　<hi>註</hi>衇浮而緊者名曰弦也此非謂浮緊即弦衇乃謂<lb/>
　　浮而勁緊弦之状也弦緊相類惟恐人将弦作緊<lb/>
<pb n="KR3e0090_WYG_016-45a"/>
　　将𦂳作弦故並舉相形以别之也弦者狀如弓弦<lb/>
　　按之不移即所謂端直也緊者如轉索無常即所<lb/>
　　謂不端直也端直則不䏻如轉索轉索則不能似<lb/>
　　端直其為勁急則同所以相類也<lb/>
　<hi>集註</hi>方有執曰此明弦緊之辨按之不移言如弦之張<lb/>
　　扵弓一定而不可動移也轉索無常言左右旋轉<lb/>
　　而不可拘也<lb/>
　　程知曰緊為寒邪方盛直細中有轉動急疾之意<lb/>
<pb n="KR3e0090_WYG_016-45b"/>
　　故謂如轉索也<lb/>
　　張錫駒曰弦緊之分在移與不移耳<lb/>
衇弦而大弦則為減大則為芤減則為寒芤則為虚寒<lb/>
虚相搏此名為革婦人則半産漏下男子則亡血失精<lb/>
　<hi>註</hi>衇形粗大有力謂之大浮沉有力中取無力狀如<lb/>
　　葱管謂之芤沉而且大按之勁急有力謂之牢浮<lb/>
　　而且大舉之勁急有力謂之革革衇者以鼓革而<lb/>
　　得名外急中空之象也弦則為勁減其中取之勁<lb/>
<pb n="KR3e0090_WYG_016-46a"/>
　　外急象也大則為實小其中取之實中空象也此<lb/>
　　以弦減芤虚二衇形容革衇也女子得之半産漏<lb/>
　　下男子得之亡血失精寒虚相搏故也<lb/>
　<hi>集註</hi>程知曰言弦而虚大之衇也弦則為減謂陽氣減<lb/>
　　少而寒也大則為芤謂似革中空而虚也虚寒相<lb/>
　　搏則精血漏失故有革象也<lb/>
問曰衇有殘賊何謂也師曰衇有弦𦂳浮滑沉濇此六<lb/>
衇名曰殘賊能為諸衇作病也<lb/>
<pb n="KR3e0090_WYG_016-46b"/>
　<hi>註</hi>此下皆殘賊為病之證也相乘之衇為正氣虚隨<lb/>
　　我所虚而乗及之之謂也殘賊之衇為邪氣實恃<lb/>
　　彼之强而虐及之之謂也此六衇者名曰殘賊殘<lb/>
　　則明傷賊則暗襲衇中有此當屬實邪不論何部<lb/>
　　但本衇中兼見此衇輙防邪至也<lb/>
　<hi>集註</hi>方有執曰諸衇謂各部之衇也作起也言六者若<lb/>
　　見扵各部之衇中則皆䏻扵其部生起病端<lb/>
　　張錫駒曰殘傷殘賊賊害也言此六者之衇足以<lb/>
<pb n="KR3e0090_WYG_016-47a"/>
　　暗傷人之經衇血氣如賊之害人而不覺故曰䏻<lb/>
　　為諸衇作病也<lb/>
寸口衇隂陽俱緊者法當清邪中扵上焦濁邪中扵下<lb/>
焦清邪中上名曰潔也濁邪中下名曰渾也隂中扵邪<lb/>
必内慄也表氣微虚裏氣不守故使邪中於隂也陽中<lb/>
扵邪必發熱頭痛項强頸攣腰痛脛酸所謂陽中霧露<lb/>
之氣故曰清邪中上濁邪中下隂氣為慄足膝逆冷便<lb/>
溺妄出表氣微虚裏氣㣲急三焦相溷内外不通上焦<lb/>
<pb n="KR3e0090_WYG_016-47b"/>
怫鬱蔵氣相熏口爛蝕齗也中焦不治胃氣上衝脾氣<lb/>
不轉胃中為濁榮衛不通血凝不流若衛氣前通者小<lb/>
便赤黄與熱相摶因熱作使遊於經絡出入蔵府熱氣<lb/>
所過則為癰膿若隂氣前通者陽氣厥微隂無所使客<lb/>
氣入内嚏而出之聲嗢咽塞寒厥相追為熱所擁血凝<lb/>
自下狀如豚肝隂陽俱厥脾氣孤弱五液注下下焦不<lb/>
闔清便下重令便數難臍築湫痛命将難全<lb/>
　<hi>註</hi>寸口隂陽俱緊者謂六衇浮沉俱緊也浮衇緊則<lb/>
<pb n="KR3e0090_WYG_016-48a"/>
　　霧露之邪中扵上焦沉衇緊則寒邪中於下焦上<lb/>
　　焦指太陽也下焦指少隂也霧露之邪曰潔曰清<lb/>
　　清邪中上發熱頭痛項强頸攣腰疼脛酸者霧露<lb/>
　　之邪中扵太陽表也寒邪曰渾曰濁濁邪中下隂<lb/>
　　氣為慄足脛逆冷便溺妄出者寒邪中於少隂裏<lb/>
　　也經曰虛邪不能獨傷人必因身形之虚而後客<lb/>
　　之也葢因其人表氣虚裏氣不固清濁之邪中傷<lb/>
　　上下三焦相溷表裏不通以致上焦清氣不宣邪<lb/>
<pb n="KR3e0090_WYG_016-48b"/>
　　氣怫鬱與蔵相熏口爛蝕齗中焦不治胃氣主下<lb/>
　　而反上衝脾氣主運而反不轉中焦皆濁榮衛不<lb/>
　　通血凝不流行也若正能勝邪衛氣先通其人必<lb/>
　　先小便赤黄熱傷之經必血凝肉腐而外發為癰<lb/>
　　膿也若榮氣先通其人必先嚏嗢咽塞熱擁於裏<lb/>
　　之血凝者自下狀如豚肝也若正不勝邪隂陽俱<lb/>
　　逆榮衛不通脾氣孤弱不能散精五液注下下焦<lb/>
　　不闔裏急墜痛圊便數窘命将難全也<lb/>
<pb n="KR3e0090_WYG_016-49a"/>
　<hi>集註</hi>沈亮宸曰傷寒之證轉熱即佳故少隂厥隂皆以<lb/>
　　發熱而愈而凡下膿血與癰膿皆非死證若隂陽<lb/>
　　俱厥厥者必利故五液注下下焦不闔命将難全<lb/>
　　也<lb/>
　　方有執曰清指風濁指寒曰潔曰渾以天地之偏<lb/>
　　氣言也隂中於邪已下至濁邪中下一節是釋上<lb/>
　　文陰即下焦陽即上焦也隂氣為慄已下至血凝<lb/>
　　不流是言證若衛氣前通已下言變癰膿之故若<lb/>
<pb n="KR3e0090_WYG_016-49b"/>
　　隂氣前通已下言變膿血利之故衛氣即陽氣榮<lb/>
　　氣即隂氣乃承上榮衛不通而言而清濁之所以<lb/>
　　為病在其中矣隂陽俱厥已下言證併於裏而加<lb/>
　　重故曰命将難全也<lb/>
衇陰陽俱緊者口中氣出唇口乾燥踡臥足冷鼻中涕<lb/>
出舌上胎滑勿妄治也到七日以来其人微發熱手足<lb/>
温者此為欲解或到八日已上反大發熱者此為難治<lb/>
設使惡寒者必欲嘔也腹内痛者必欲利也<lb/>
<pb n="KR3e0090_WYG_016-50a"/>
　<hi>註</hi>此承上條互詳其證戒人臨此陰陽混淆之病慎<lb/>
　　勿妄治也此條之踡臥足冷即上條之濁邪中下<lb/>
　　也此條之鼻涕舌胎即上條之清邪中上也此條<lb/>
　　之唇口乾燥即上條之口爛蝕齗也此條之反大<lb/>
　　發熱即上條之癰膿下血也此條之腹中痛即上<lb/>
　　條之下重湫痛也此條之惡寒即上條之必内慄<lb/>
　　也衇陰陽俱𦂳傷寒衇也口中氣出唇口乾燥胃<lb/>
　　經熱也踡臥足冷少隂寒也鼻中涕出表傷風也<lb/>
<pb n="KR3e0090_WYG_016-50b"/>
　　舌上胎滑裏無熱也似此表裏隂陽寒熱虚實雜<lb/>
　　揉未定之病慎勿妄治則當審其孰輕孰重孰緩<lb/>
　　孰急先後施治可也到七日已来其人㣲發熱手<lb/>
　　足漸温者此隂退陽復為欲解也若到八日已上<lb/>
　　反大發熱者乃邪盛正衰此為難治也設使惡寒<lb/>
　　知尚在表若嘔必欲入裏也腹内痛者知邪已入<lb/>
　　裏内攻必欲下利也<lb/>
　<hi>集註</hi>方有執曰微發熱邪退也大發熱邪盛也惡寒尚<lb/>
<pb n="KR3e0090_WYG_016-51a"/>
　　在表也腹内痛已入裏也<lb/>
衇隂陽俱𦂳至扵吐利其衇獨不解𦂳去入安此為欲<lb/>
解若衇遲至六七日不欲食此為晚發水停故也為未<lb/>
解食自可者為欲解<lb/>
　<hi>按</hi>𦂳去入安之入字當是人字人安謂不吐利也必<lb/>
　　是傳寫之訛此為晚發水停故也二句與上下文<lb/>
　　義不屬當是衍文<lb/>
　<hi>註</hi>此發明衇隂陽俱𦂳内外寒甚至扵吐利解不解<lb/>
<pb n="KR3e0090_WYG_016-51b"/>
　　之義也吐利後衇仍𦂳為邪未盡不解也𦂳去衇<lb/>
　　緩為邪盡人安欲解也若𦂳去衇遲至六七日不<lb/>
　　欲食者則胃未和為未解也若欲食者則胃已和<lb/>
　　雖衇遲亦為欲解也<lb/>
　<hi>集註</hi>成無己曰衇隂陽俱𦂳為寒氣甚於上下至扵吐<lb/>
　　利之後𦂳衇不罷者為其衇獨不解𦂳去則人安<lb/>
　　為欲解也<lb/>
寸口衇浮而大浮為虚大為實在尺為闗在寸為格闗<lb/>
<pb n="KR3e0090_WYG_016-52a"/>
則不得小便格則吐逆<lb/>
　<hi>註</hi>平衇以衇内外候關格此以衇尺寸候關格於此<lb/>
　　推之凡陰陽盛極皆病闗格而不必定在内外尺<lb/>
　　寸也寸口衇浮而大浮為正氣虚大為邪氣實在<lb/>
　　尺則陰邪實關閉正氣不䏻宣名曰闗闗則不得<lb/>
　　小便也在寸則陽邪實格拒正氣不䏻化名曰格<lb/>
　　格則吐逆也<lb/>
　<hi>集註</hi>張錫駒曰浮大之衇在於尺則為闗隂陰氣不能<lb/>
<pb n="KR3e0090_WYG_016-52b"/>
　　施化故不得小便浮大之衇在扵寸則為格陽陽<lb/>
　　氣不䏻宣通故吐逆<lb/>
衇浮而滑浮為陽滑為實陽實相摶其衇數疾衛氣失<lb/>
度浮滑之衇數疾發熱汗出者此為不治<lb/>
　<hi>註</hi>浮為陽滑為實陽實相摶其衇行於衇外者數且<lb/>
　　疾矣衛氣行疾榮氣行遲榮衛不相輔而行故曰<lb/>
　　失度浮滑數疾有餘之衇見發熱無汗有餘之證<lb/>
　　衇證相合則為可治若見發熱汗出不足之證衇<lb/>
<pb n="KR3e0090_WYG_016-53a"/>
　　證不合不治明矣<lb/>
　<hi>集註</hi>成無己曰浮滑數疾之衇發熱汗出解者邪氣退<lb/>
　　也若不解者正氣脱也必不可治經曰衇隂陽俱<lb/>
　　盛大汗出不解者死<lb/>
衇浮而數浮為風數為虚風為熱虚為寒風虚相摶則<lb/>
灑淅惡寒也<lb/>
　<hi>按</hi>數為虚之虚字當是熱字風為熱虚為寒二句當<lb/>
　　是衍文風虚相摶之虚字亦當是熱字<lb/>
<pb n="KR3e0090_WYG_016-53b"/>
　<hi>註</hi>風寒在表則衇浮𦂳風熱在表則衇浮數表受風<lb/>
　　邪故灑淅惡寒也<lb/>
諸衇浮數當發熱而灑淅惡寒若有痛處飲食如常者<lb/>
蓄積有膿也<lb/>
　<hi>註</hi>諸衇浮數謂寸闗尺六衇俱浮數也浮則為風數<lb/>
　　則為熱風熱遏鬱扵表則當發熱而灑淅惡寒也<lb/>
　　若有隐痛之處飲食如常者非表邪之證乃内癰<lb/>
　　蓄積有膿之證於此知浮數之衇不可㮣為風熱<lb/>
<pb n="KR3e0090_WYG_016-54a"/>
　　也<lb/>
　<hi>集註</hi>王肯堂曰人身有焮腫痛楚處未有不自覺者此<lb/>
　　條所言必是内癰故曰蓄積有膿也如胃脘癰肺<lb/>
　　癰腸癰皆各有辨而胃癰之衇人迎反盛未有不<lb/>
　　悮以為傷寒者故宜察之<lb/>
　　程應旄曰衇證似傷寒若不於若有痛處飲食如<lb/>
　　常之證叅酌而悮以辛温發散助其陽熱否則悞<lb/>
　　以寒涼徹熱遏住邪氣滋害深矣<lb/>
<pb n="KR3e0090_WYG_016-54b"/>
　　張璐曰若有焮腫為熱壅經絡若無腫處必邪留<lb/>
　　蔵府隨内外而發癰膿也<lb/>
衇浮而大浮為風虚大為氣强風氣相摶必成瘾疹身<lb/>
體為痒痒者名泄風久久為痂癩<lb/>
　<hi>註</hi>六衇俱浮而大浮為風虚大為氣强强者熱也風<lb/>
　　熱相摶必成癮疹也身體為痒痒者肌虚熱氣外<lb/>
　　薄故也名為泄風若久不愈則成痂癩痂癩疥癬<lb/>
　　癘癩之類是也<lb/>
<pb n="KR3e0090_WYG_016-55a"/>
　<hi>集註</hi>成無己曰痂癩者癘風也眉少髮稀身有乾瘡而<lb/>
　　腥臭經云衇風成癘是也<lb/>
　　朱震亨曰經云諸痒為虚血燥不榮肌腠所以痒<lb/>
　　也<lb/>
　　方有執曰經云外在腠理則為泄風<lb/>
寸口諸㣲亡陽諸濡亡血諸弱發熱諸緊為寒諸乗寒<lb/>
者則為厥欝冒不仁以胃無榖氣脾濇不通口急不能<lb/>
言戰而慄也<lb/>
<pb n="KR3e0090_WYG_016-55b"/>
　<hi>按</hi>濡浮而無力候陽虚也豈有亡血之理弱沉而無<lb/>
　　力候陰虚也豈止發熱而已諸濡亡血當是諸濡<lb/>
　　衛虚諸弱發熱當是諸弱榮虚<lb/>
　<hi>註</hi>寸口者指寸闗尺三部而言也諸㣲謂凡病見微<lb/>
　　衇皆亡陽也諸濡謂凡病見濡衇皆衛虚也諸弱<lb/>
　　謂凡病見弱衇皆榮虚也諸𦂳謂凡病見𦂳衇皆<lb/>
　　為寒也諸乗寒者謂諸㣲濡弱衇亡陽榮衛不足<lb/>
　　之人一病即見殘賊𦂳衇則為寒乘病厥也厥於<lb/>
<pb n="KR3e0090_WYG_016-56a"/>
　　中者欝冒昏迷不知痛痒厥扵經者戰慄口噤不<lb/>
　　能言語以平日胃虚損糓脾虚不運中虚不勝外<lb/>
　　邪也<lb/>
　<hi>集註</hi>程知曰諸乗寒者則以陽極虚而陰寒直乗之也<lb/>
　　故為厥逆其所以昏冒不知人强直而無覺者則<lb/>
　　以胃無糓氣脾不流通故使口噤不能言外戰内<lb/>
　　慄而厥也<lb/>
問曰曽為人所難𦂳衇從何而来師曰假令亡汗若吐<lb/>
<pb n="KR3e0090_WYG_016-56b"/>
以肺裏寒故令衇𦂳也假令欬者坐飲冷水故令衇𦂳<lb/>
也假令下利以胃中虚冷故令衇𦂳也<lb/>
　<hi>註</hi>此詳申上條諸亡陽榮衛不足之人而見𦂳衇之<lb/>
　　義也曽為人所難問𦂳衇為寒實之證虚冷亦見<lb/>
　　𦂳衇是從何而来也師曰假令其人亡汗表虚若<lb/>
　　吐胸虚下利裏虚寒邪乗虚為病或外感寒邪或<lb/>
　　内飲冷水或中寒陰化皆令衇𦂳也若與浮同見<lb/>
　　無汗則為傷寒實邪有汗則為亡陽虚邪與沉同<lb/>
<pb n="KR3e0090_WYG_016-57a"/>
　　見腹痛不便則為中寒實邪腹痛下利則為中寒<lb/>
　　虚邪由此推之凡諸實衇從虚化者即未可謂之<lb/>
　　實矣<lb/>
　<hi>集註</hi>程應旄曰𦂳則為寒稱曰乗衇今復列之殘賊何<lb/>
　　義曰虚則為人乗實則乘人凡衇皆然不獨𦂳也<lb/>
寸口衇㣲尺衇𦂳其人虚損多汗知隂常在絶不見陽<lb/>
也<lb/>
　<hi>註</hi>上條以浮沉見㣲𦂳此條以寸尺見㣲𦂳皆陰盛<lb/>
<pb n="KR3e0090_WYG_016-57b"/>
　　陽亡之證故曰知隂常在絶不見陽也祗曰虚損<lb/>
　　多汗者畧言之也<lb/>
　<hi>集註</hi>程知曰言寸㣲尺𦂳為虚損多汗之證也寸微弱<lb/>
　　為亡陽尺𦂳疾為陰勝隂勝於内陽絶於外故為<lb/>
　　虚損多汗<lb/>
師曰病人衇㣲弱濇者此為醫所病也大發其汗又數<lb/>
大下之其人亡血病當惡寒後乃發熱無休止時夏月<lb/>
盛熱欲着複衣冬月盛寒欲裸其身所以然者陽㣲則<lb/>
<pb n="KR3e0090_WYG_016-58a"/>
惡寒隂弱則發熱此醫發其汗使陽氣微又大下之令<lb/>
隂氣弱五月之時陽氣在表胃中虚冷以陽氣内微不<lb/>
能勝冷故欲着複衣十一月之時陽氣在裏胃中煩熱<lb/>
以隂氣内弱不能勝熱故欲裸其身又隂衇遲濇故知<lb/>
血亡也<lb/>
　<hi>按</hi>又隂衇遲濇故知血亡也二句與上文義不屬非<lb/>
　　有闕文即是衍文<lb/>
　<hi>註</hi>病人衇微而濇詢之為醫大發其汗又數大下之<lb/>
<pb n="KR3e0090_WYG_016-58b"/>
　　所以致此病也其人亡血畧辭也謂亡其血氣也<lb/>
　　氣亡則陽微陽微則惡寒血亡則隂弱隂弱則發<lb/>
　　熱陽㣲隂弱故病當惡寒後乃發熱也輕者邪不<lb/>
　　留連遇所不勝時則愈重者無休止時即遇所不<lb/>
　　勝尤甚也然惡寒雖遇夏月盛熱欲着複衣所以<lb/>
　　然者五月之時陽氣在外胃中虚冷大發其汗令<lb/>
　　陽氣微故不勝寒也發熱雖遇冬月盛寒欲裸其<lb/>
　　身所以然者十一月之時陽氣在内胃中煩熱又<lb/>
<pb n="KR3e0090_WYG_016-59a"/>
　　數下之令隂氣弱故不䏻勝熱也此即論中所謂<lb/>
　　熱在骨髓寒在皮膚寒在骨髓熱在皮膚沉痼寒<lb/>
　　熱之病也<lb/>
　<hi>集註</hi>王肯堂曰非必遇夏乃寒遇冬乃熱也此但立其<lb/>
　　例論其理耳<lb/>
寸口衇㣲而緩㣲者衛氣踈踈則其膚空緩則胃氣實<lb/>
實則榖消而水化也糓入扵胃衇道乃行水入扵經其<lb/>
血乃成榮盛則其膚必踈三焦絶經名曰血崩<lb/>
<pb n="KR3e0090_WYG_016-59b"/>
　　寸口衇㣲而緩㣲者衛氣踈踈則其表空虚也緩<lb/>
　　者胃氣實實則消化水糓也糓入扵胃衇道之氣<lb/>
　　乃行水入扵經衇絡之血乃成今榮愈盛而衛愈<lb/>
　　踈血愈多而氣愈少氣血失其經常之道故曰三<lb/>
　　焦絶經氣不䏻制血血不能歸經故血妄行而崩<lb/>
　　也<lb/>
　<hi>集註</hi>成無己曰衛氣者溫分肉肥腠理衛氣既踈皮膚<lb/>
　　不得温肥則空虚也經曰緩者胃氣有餘有餘為<lb/>
<pb n="KR3e0090_WYG_016-60a"/>
　　實故云緩者胃氣實内經曰食入扵胃淫精於衇<lb/>
　　是糓入於胃衇道乃行也鍼經曰飲而液滲扵絡<lb/>
　　合和扵血是水入扵經其血乃成也經常也三焦<lb/>
　　者氣之道路衛氣疎則氣不循常度故三焦絶其<lb/>
　　常度也<lb/>
　　方有執曰疎言不能固䕶實猶言强也榖入扵胃<lb/>
　　至其血乃成乃承上文榖消而水化也隂血大下<lb/>
　　而曰崩者言其不能止静如山壞之勢也<lb/>
<pb n="KR3e0090_WYG_016-60b"/>
寸口衇㣲而濇㣲者衛氣不行濇者榮氣不逮榮衛不<lb/>
能相將三焦無所仰身體痺不仁榮氣不足則煩疼口<lb/>
難言衛氣虚則惡寒數欠三焦不歸其部上焦不歸者<lb/>
噫而酢吞中焦不歸者不能消榖引食下焦不歸者則<lb/>
遺溲<lb/>
　<hi>註</hi>凡經衇内外榮衛也蔵府内外三焦也故經曰榮<lb/>
　　行衇中衛行衇外上焦心肺主之中焦脾胃主之<lb/>
　　下焦肝腎主之分而言之榮也衛也三焦也合而<lb/>
<pb n="KR3e0090_WYG_016-61a"/>
　　言之皆本乎一氣之流行隨其所在而得名也衇<lb/>
　　微而濇榮衛不足不足則榮衛不能相将而行三<lb/>
　　焦無所仰頼故身體周痺不仁榮氣不足故身煩<lb/>
　　疼口難言語衛氣不足故惡寒數欠也上焦司降<lb/>
　　降者清中之濁下焦司升升者濁中之清中焦司<lb/>
　　升降清者令其上升濁者令其下降今榮衛不相<lb/>
　　将而行三焦無所仰頼故不䏻各歸其部而失其<lb/>
　　職矣上焦不歸則濁氣不降噫氣而吞酸中焦不<lb/>
<pb n="KR3e0090_WYG_016-61b"/>
　　歸則升降相違故不能消榖引食下焦不歸則清<lb/>
　　氣不升故不䏻約束而遺溲也<lb/>
寸口衇微而濇㣲者衛氣衰濇者榮氣不足衛氣衰面<lb/>
色黄榮氣不足面色青榮為根衛為葉榮衛俱㣲則根<lb/>
葉枯槁而寒慄欬逆唾腥吐涎沫也<lb/>
　<hi>註</hi>此詳申榮衛上焦之證也面色黄青榮衛不足之<lb/>
　　色也惡寒而慄欬𠻳唾腥吐痰涎沫肺損之證也<lb/>
　　肺主皮毛皮毛者榮衛之所居故肺損則皮聚而<lb/>
<pb n="KR3e0090_WYG_016-62a"/>
　　毛落榮衛枯槁也<lb/>
　<hi>集註</hi>成無己曰榮行衇中為根衛行衇外為葉根葉俱<lb/>
　　㣲則隂陽之氣衰也<lb/>
寸口衇弱而遲弱者衛氣微遲者榮中寒榮為血血寒<lb/>
則發熱衛為氣氣微者心内饑饑而虚滿不能食也<lb/>
　<hi>按</hi>條末心内饑饑而虚滿不能食句此是論脾胃不<lb/>
　　闗榮衛故弱者衛氣微當是陽氣微遲者榮中寒<lb/>
　　當是脾中寒上下文義始屬榮為血血寒則發熱<lb/>
<pb n="KR3e0090_WYG_016-62b"/>
　　豈有血寒發熱之理乎衛為氣氣微者當是陽氣<lb/>
　　微脾中寒者心内饑閱下條言胃氣有餘自知<lb/>
　<hi>註</hi>此詳申榮衛中焦之證也緩以候胃遲以候脾胃<lb/>
　　主納榖脾主化榖故能食者胃也能化者脾也今<lb/>
　　陽㣲中寒脾胃俱病所以心内雖饑饑而虚滿不<lb/>
　　能食也<lb/>
　<hi>集註</hi>方有執曰饑而虚滿者陽主化榖衛陽衰微不化<lb/>
　　榖故虚滿而不能食也<lb/>
<pb n="KR3e0090_WYG_016-63a"/>
寸口衇弱而緩弱者陽氣不足緩者胃氣有餘噫而吞<lb/>
酸食卒不下氣填於膈上也<lb/>
　<hi>註</hi>此又詳申中焦之證也寸口衇弱而緩弱者陽氣<lb/>
　　不足緩者胃氣有餘不足則脾失健運有餘則胃<lb/>
　　强能食此胃强脾弱所以雖能食而不能消化也<lb/>
　　故使吞酸而噫食卒不化氣填脹悶於膈中也<lb/>
　<hi>集註</hi>方有執曰陽氣以胃中之陽氣言不足則不能化<lb/>
　　榖胃氣以胃中之榖氣言有餘言有宿食也有宿<lb/>
<pb n="KR3e0090_WYG_016-63b"/>
　　食則欝而生熱故噫飽而吞酸此盖以飲食之内<lb/>
　　傷者言也<lb/>
趺陽衇遲而緩胃氣如經也趺陽衇浮而數浮則傷胃<lb/>
數則動脾此非本病醫特下之所為也榮衛内陷其數<lb/>
先微衇反但浮其人必大便鞕氣噫而除何以言之本<lb/>
以數衇動脾其數先微故知脾氣不治大便鞕氣噫而<lb/>
除今衇反浮其數改微邪氣獨留心中則饑邪熱不殺<lb/>
榖潮熱發渴數衇當遲緩衇因前後度數如法病者則<lb/>
<pb n="KR3e0090_WYG_016-64a"/>
饑數衇不時則生惡瘡也<lb/>
　<hi>註</hi>此已下辨趺陽之衇少隂之衇也趺陽一名衝陽<lb/>
　　在脚背上去陷骨三寸衇動處乃是陽明胃經之<lb/>
　　動衇也少隂一名太谿在足内踝後跟骨上衇動<lb/>
　　處乃足少隂腎經之動衇也趺陽少隂乃古診法<lb/>
　　越人以十二經雖皆有動衇獨取寸口以决死生<lb/>
　　者以寸口乃衇之大要㑹也然此法不行久矣設<lb/>
　　有危急之病寸口衇不見診此以决死生可也若<lb/>
<pb n="KR3e0090_WYG_016-64b"/>
　　在平時總不如以關衇為趺陽尺衇為少隂更為<lb/>
　　愈也如趺陽胃衇遲而和緩是胃氣不病如經衇<lb/>
　　也今趺陽衇浮而數按之無力浮以候府浮而無<lb/>
　　力則為傷胃沉以候蔵數而無力則為傷脾詢之<lb/>
　　病者特為醫下之所為以致榮衛之氣内陷其先<lb/>
　　數衇變微為脾弱也浮衇仍浮反甚為胃强也胃<lb/>
　　强則邪氣獨留故大便鞕潮熱發渇也脾弱則脾<lb/>
　　氣不運故邪熱不能殺榖雖饑不食氣噫而快也<lb/>
<pb n="KR3e0090_WYG_016-65a"/>
　　醫者前後施治如法而浮數之衇自當遲緩如經<lb/>
　　則饑欲食病者愈也若施治失冝數衇終始不退<lb/>
　　則生惡瘡也<lb/>
　<hi>集註</hi>方有執曰惡瘡與屎膿雖不同其為血熱則皆然<lb/>
　　也<lb/>
　　程知曰此言趺陽衇遲緩妄下則有浮數之變也<lb/>
趺陽衇浮而濇少隂衇如經者其病在脾法當下利何<lb/>
以知之若衇浮大者氣實血虚也今趺陽衇浮而濇故<lb/>
<pb n="KR3e0090_WYG_016-65b"/>
知脾氣不足胃氣虚也以少隂衇弦而浮纔見此為調<lb/>
衇故稱如經也若反滑而數者故知當屎膿也<lb/>
　<hi>按</hi>若衇浮大者氣實血虚也二句與上文義不屬當<lb/>
　　是衍文少隂衇弦而浮豈可謂如經乎當改沉而<lb/>
　　滑字<lb/>
　<hi>註</hi>脾腎皆病下利今趺陽胃衇浮濇少隂腎衇如常<lb/>
　　是病在脾不在腎也何以知之浮為陽以候胃濇<lb/>
　　為隂以候脾浮與濇合故知脾氣不足胃氣虚也<lb/>
<pb n="KR3e0090_WYG_016-66a"/>
　　以少隂衇見沉而滑故稱如經也若沉滑而數者<lb/>
　　是陽邪傷隂故知當屎膿血也<lb/>
　<hi>集註</hi>程知曰水榖之下利屬扵脾胃而膿血之下利屬<lb/>
　　於腎此可診趺陽太谿而辨之也<lb/>
趺陽衇伏而濇伏則吐逆水榖不化濇則食不得入名<lb/>
曰闗格<lb/>
　<hi>按</hi>水榖不化之化字當是入字若是化字是能食也<lb/>
　　何名曰格食不得入當是不得小便若有小便是<lb/>
<pb n="KR3e0090_WYG_016-66b"/>
　　水道通也何名曰闗必是傳寫之誤<lb/>
　<hi>註</hi>前論以浮沉尺寸候闗格此以趺陽侯闗格之診<lb/>
　　法也趺陽者胃衇也衇伏而濇伏則尺寸之隂陽<lb/>
　　停升降也濇則三焦之元氣不流通也不升降流<lb/>
　　通故上則吐逆下則不得小便病名曰闗格也<lb/>
趺陽衇滑而𦂳滑者胃氣實𦂳者脾氣强持實擊強痛<lb/>
還自傷以手把刅坐作瘡也<lb/>
　<hi>註</hi>趺陽之衇以候脾胃衇當和緩今反滑而𦂳者以<lb/>
<pb n="KR3e0090_WYG_016-67a"/>
　　滑為胃氣實𦂳為脾氣强滑𦂳並見如持實以擊<lb/>
　　强故主急痛痛還自傷脾胃也以手把刅而成瘡<lb/>
　　者猶之操刀自割而貽其害也<lb/>
　<hi>集註</hi>方有執曰滑為食故在胃則主榖氣實𦂳為寒故<lb/>
　　在脾則主邪氣强持實擊强言胃實脾强兩相搏<lb/>
　　擊而為病譬如以手把刃而自傷盖謂非由蔵府<lb/>
　　而傳變也<lb/>
趺陽衇沉而數沉為實數消榖𦂳者病難治<lb/>
<pb n="KR3e0090_WYG_016-67b"/>
　<hi>註</hi>胃衇沉而數沉主裏數主熱沉數為裏實熱則能<lb/>
　　消榖凡裏病得此衇者皆易治也若不沉數而沉<lb/>
　　𦂳沉𦂳為裏寒則為殘傷胃氣之證故曰難治也<lb/>
　<hi>集註</hi>方有執曰沉以候裏故在脾胃為土實榖氣實也<lb/>
　　數為熱陽也𦂳為寒隂也言趺陽主脾胃脾胃主<lb/>
　　榖榖氣實若衇見數而陽熱勝陽能化榖雖病不<lb/>
　　足為害若衇得𦂳而隂寒勝隂不化榖故為難治<lb/>
　　程知曰言趺陽沉數為消榖之病也沉為實沉主<lb/>
<pb n="KR3e0090_WYG_016-68a"/>
　　裏也數消榖數為熱也𦂳盛為邪勝故為難治也<lb/>
趺陽衇大而𦂳者當即下利為難治<lb/>
　<hi>註</hi>下利者不論寒熱皆中虚之病故衇宜小宜緩為<lb/>
　　病衇相宜則易治也今趺陽胃衇大而𦂳為病虚<lb/>
　　衇實則不相宜故為難治也<lb/>
　<hi>集註</hi>成無己曰大為虚𦂳為寒胃中虚寒當即下利下<lb/>
　　利衇亦微小今反大𦂳邪盛也故曰難治經曰下<lb/>
　　利衇大者爲未止<lb/>
<pb n="KR3e0090_WYG_016-68b"/>
　　張璐曰趺陽衇𦂳為寒邪傷胃故必下利下利衇<lb/>
　　大為邪盛故難治也<lb/>
趺陽衇微而𦂳𦂳則為寒微則為虚微𦂳相搏則為短<lb/>
氣<lb/>
　<hi>註</hi>衇見浮微而沉𦂳虚寒之證也趺陽胃衇似有似<lb/>
　　無為陽虚重按似𦂳為中寒胃陽虚寒則氣短矣<lb/>
　　𦂳衇主痛而不痛者以𦂳兼微雖𦂳不勁故不痛<lb/>
　　也<lb/>
<pb n="KR3e0090_WYG_016-69a"/>
　<hi>集註</hi>程知曰言趺陽微𦂳則中氣虚寒為短氣之證也<lb/>
趺陽衇不出脾不上下身冷膚鞕<lb/>
　<hi>註</hi>趺陽衇伏不出則中焦陽虚脾胃不能上下輸布<lb/>
　　衛氣不行故病通身膚冷而鞕也<lb/>
　<hi>集註</hi>程知曰身冷者衛氣不溫也膚鞕者榮血不濡也<lb/>
趺陽衇浮而芤浮者衛氣衰芤者榮氣傷其身體瘦肌<lb/>
肉甲錯浮芤相摶宗氣衰微四屬斷絶<lb/>
　<hi>註</hi>胃衇浮芤浮者胃衇衰芤者榮氣傷衛氣衰故身<lb/>
<pb n="KR3e0090_WYG_016-69b"/>
　　體瘦也榮氣傷故肌肉甲錯也浮芤相摶日久而<lb/>
　　宗氣衰微生氣少矣四屬斷絶謂皮肉脂髓四者<lb/>
　　俱竭故一身枯瘦失滋養矣<lb/>
　<hi>集註</hi>程應旄曰衛以榮爲根榮以衛爲䕶而榮衛之統<lb/>
　　於宗氣者又以趺陽胃為根也<lb/>
趺陽衇𦂳而浮浮為氣𦂳為寒浮為腹滿𦂳為絞痛浮<lb/>
𦂳相摶腸鳴而轉轉即氣動膈氣乃下少隂衇不出其<lb/>
隂腫大而虚也<lb/>
<pb n="KR3e0090_WYG_016-70a"/>
　<hi>按</hi>隂腫大而虚之虚字當是痛字細玩可知<lb/>
　<hi>註</hi>外感六衇浮𦂳寒氣在外故骨節煩痛内傷胃衇<lb/>
　　浮𦂳寒氣在内故腹滿絞痛寒氣相摶腸鳴而轉<lb/>
　　轉則膈中寒氣下趨洞泄也若少隂衇浮不出則<lb/>
　　下焦陽虚寒氣聚於陰器不得發泄故病疝隂腫<lb/>
　　大而痛也<lb/>
　<hi>集註</hi>方有執曰趺陽之土敗而少隂所以無制也<lb/>
少隂負趺陽者為順也<lb/>
<pb n="KR3e0090_WYG_016-70b"/>
　<hi>註</hi>此少隂負趺陽大㫖盖少隂腎屬水趺陽胃屬土<lb/>
　　雜病惡土尅水而傷寒少隂病惟恐土不能制水<lb/>
　　水一泛溢則嘔吐下利無所不至若趺陽衇和胃<lb/>
　　土有權則水有制而少隂負則為順矣順者土不<lb/>
　　爲水侮也<lb/>
　<hi>集註</hi>方有執曰萬物資生於土而百骸藉養扵胃水土<lb/>
　　平成物阜人安非天下之至順乎古今謂趺陽有<lb/>
　　衇者不死有以哉<lb/>
<pb n="KR3e0090_WYG_016-71a"/>
　　汪琥曰趺陽衇圖經原名衝陽衇在足跗中指端<lb/>
　　上行五寸去陷谷穴三寸足陽明衇之所過也為<lb/>
　　原故一名㑹原診法病重者切之以决死生傷寒<lb/>
　　以胃氣為本趺陽之衇不衰知胃氣尚在病雖危<lb/>
　　猶可治也<lb/>
少隂衇弱而濇弱者微煩濇者厥逆<lb/>
　<hi>註</hi>少隂衇弱而濇弱者腎隂虚故微煩也濇者衇道<lb/>
　　滯故肢冷也<lb/>
<pb n="KR3e0090_WYG_016-71b"/>
　<hi>集註</hi>方有執曰弱為虚損不足衇隂虚生内熱所以煩<lb/>
　　然屬虚煩故雖煩亦微也濇為少血而不滑不能<lb/>
　　上與陽相順接所以厥而逆冷也<lb/>
　　程知曰言腎衇微濇之病也少隂腎動衇也在足<lb/>
　　内踝後跟骨上陷中也<lb/>
少隂衇不至腎氣㣲少精血奔氣促迫上入胸膈宗氣<lb/>
反聚血結心下陽氣退下熱歸隂股與隂相動令身不<lb/>
仁此爲尸厥當刺期門巨闕<lb/>
<pb n="KR3e0090_WYG_016-72a"/>
　<hi>註</hi>少隂衇不至是腎氣衰微精血少也腎者隂中蔵<lb/>
　　陽者也腎隂虚竭不能蔵陽陽氣上奔廹促胸膈<lb/>
　　宗氣反為所阻聚而不行血結心下陽氣既奔於<lb/>
　　上極必退下退下則隂股間熱與隂相動所必然<lb/>
　　也雖令知覺冥身不仁而不死此為尸厥也當刺<lb/>
　　期門以通結血刺巨闕以行宗氣庶厥回而復甦<lb/>
　　也<lb/>
　　音切<lb/>
<pb n="KR3e0090_WYG_016-72b"/>
　輒<hi>陟渉切</hi>惵<hi>音垤/</hi>菽<hi>音叔/</hi>藹<hi>於蓋/切</hi>瞥<hi>匹滅/切</hi>縈<hi>於營/切</hi>卵<hi>盧管</hi>
　<hi>切</hi>溷<hi>胡困/切</hi>齗<hi>魚斤/切</hi>嚏<hi>音帝/</hi>湫<hi>子由/切</hi>疹<hi>之忍/切</hi>痂<hi>音加</hi>癩<lb/>
　<hi>力代切</hi>
　<lb/>
　<lb/>
　<lb/>
　<lb/>
御纂醫宗金鑑卷十六<lb/>
<pb n="KR3e0090_WYG_016-73a"/>
欽定四庫全書<lb/>
御纂醫宗金鑑卷十六<lb/>
　訂正仲景全書傷寒論註<lb/>
　平衇法<lb/>
　　平衇者平人不病之衇也如四時平衇五蔵平衇<lb/>
　　隂陽同等平衇之類是也人病則衇不得其平矣<lb/>
　　如四時太過不及隂陽蔵府相乗相侮及百病相<lb/>
　　錯生死不平之衇之類是也平者又凖之謂也言<lb/>
<pb n="KR3e0090_WYG_016-73b"/>
　　診者誠能以諸平衇凖諸不平之衇則凡太過不<lb/>
　　及之差呼吸尺寸之乖莫不了然扵心手之間而<lb/>
　　無少差謬然後可以傷寒之衇凖諸壊病亦可以<lb/>
　　諸壊病之衇凖之傷寒誠所謂一以貫之而無餘<lb/>
　　者已<lb/>
問曰衇有三部隂陽相乗榮衛血氣在人體躬呼吸出<lb/>
入上下於中因息遊布津液流通隨時動作効象形容<lb/>
春弦秋浮冬沉夏洪察色觀衇大小不同一時之間變<lb/>
<pb n="KR3e0090_WYG_016-74a"/>
無經常尺寸參差或短或長上下乖錯或存或亡病輒<lb/>
改易進退低昻心迷意惑動失紀綱願爲具陳令得分<lb/>
明師曰子之所問道之根源衇有三部尺寸及關榮衛<lb/>
流行不失衡銓腎沉心洪肺浮肝弦此自經常不失銖<lb/>
分出入升降漏刻周旋水下二刻一周循環當復寸口<lb/>
虚實見焉變化相乗隂陽相干風則浮虚寒則牢堅沉<lb/>
潛水滀支飲急弦動則為痛數則熱煩設有不應知變<lb/>
所縁三部不同病各異端太過可怪不及亦然邪不空<lb/>
<pb n="KR3e0090_WYG_016-74b"/>
見終必有奸審察表裏三焦别焉知其所舍消息診看<lb/>
料度蔵府獨見若神為子條記傳與賢人<lb/>
　<hi>註</hi>此總叙平衇之根源借問答以示其法也衇者血<lb/>
　　之府氣血流行之動㑹也三部者寸為上部關爲<lb/>
　　中部尺為下部也三部既定隂陽屬焉上部為陽<lb/>
　　下部為隂隂陽平則相易陰陽偏則相乗相易則<lb/>
　　和相乗則病人之體躬衛統氣而行衇外榮統血<lb/>
　　而行衇中故凡呼吸出入上下扵中莫不因息以<lb/>
<pb n="KR3e0090_WYG_016-75a"/>
　　遊布扵四體隨津液而流通於周身故隨時動作<lb/>
　　而効象夫衇之形容也察色察五蔵之色也肝青<lb/>
　　心赤肺白腎黒脾黄各以其色合乎蔵然四蔵又<lb/>
　　皆以黄色為主他色為兼以土寄旺扵四季也觀<lb/>
　　衇觀五蔵之衇也肝弦心洪肺浮腎沉脾緩各以其<lb/>
　　衇主乎蔵然四蔵又皆以緩衇為本盖人以胃氣<lb/>
　　爲本也其間色或參差相錯衇或大小相乖一時<lb/>
　　之間變無常經病輒改易或存或亡無定象也師<lb/>
<pb n="KR3e0090_WYG_016-75b"/>
　　曰子之所問衇為醫道之根源當以平旦復㑹扵<lb/>
　　寸口之時診之而虚實見焉寸口衇浮無力為虚<lb/>
　　為風牢堅有力為實為寒衇沉為水滀衇弦為支<lb/>
　　飲衇動為痛衇數為熱設或病衇不應則於其三<lb/>
　　部太過不及隂陽變化相乘之理消息診看料度<lb/>
　　蔵府則順逆吉凶自然獨見若神也<lb/>
師曰呼吸者衇之頭也<lb/>
　<hi>註</hi>人一呼衇再動一吸衇再動呼吸定息衇四動乃<lb/>
<pb n="KR3e0090_WYG_016-76a"/>
　　平人不病之緩衇也閏以太息故五動亦為平衇<lb/>
　　非呼吸不能定其至數持衇時必從此始故曰呼<lb/>
　　吸者衇之頭也<lb/>
　<hi>集註</hi>方有執曰呼者氣之出衇之来也吸者氣之入衇<lb/>
　　之去也頭頭緒也衇隨氣之出入来去名狀雖多<lb/>
　　呼吸則其源頭也然衇有二此以尺寸之衇言若<lb/>
　　以周身言之則循環無端渾然不斷無頭尾之可<lb/>
　　言學者當識之也<lb/>
<pb n="KR3e0090_WYG_016-76b"/>
初持衇来疾去遲此出疾入遲名曰内虚外實也初持<lb/>
衇来遲去疾此出遲入疾名曰内實外虚也<lb/>
　<hi>註</hi>此初持衇以来去疾遲而診表裏虚實法也來衇<lb/>
　　出来陽也故以候表去衇入去隂也故以候裏疾<lb/>
　　衇數疾有餘也故以候實遲衇徐遲不足也故以<lb/>
　　候虚言衇若出来疾入去遲為表實裏虚故名曰<lb/>
　　内虚外實也衇若出来遲入去疾為表虚裏實故<lb/>
　　名曰内實外虚也<lb/>
<pb n="KR3e0090_WYG_016-77a"/>
　<hi>集註</hi>方有執曰来者自骨肉之分而出扵皮膚之際氣<lb/>
　　之升而上也去者自皮膚之際而還於骨肉之間<lb/>
　　氣之降而下也出呼而来也入吸而去也經曰来<lb/>
　　者為陽去者為隂疾為陽太過也遲為隂不及也<lb/>
　　内虚外實者隂不及而陽太過也内實外虚者隂<lb/>
　　太過而陽不及也故来去出入者衇之大闗鍵也<lb/>
　　内外虚實者病之大綱領也知内外之隂陽而辨<lb/>
　　其孰為虚孰為實者診家之切要也<lb/>
<pb n="KR3e0090_WYG_016-77b"/>
假令衇来微去大故名反病在裏也衇来頭小本大故<lb/>
名覆病在表也上㣲頭小者則汗出下㣲本大者則為<lb/>
闗格不通不得尿頭無汗者可治有汗者死<lb/>
　<hi>按</hi>衇来頭小本大者當是衇來大去小上微頭小者<lb/>
　　當是上微小者爲隂盛下㣲本大者當是下㣲小<lb/>
　　者為陽盛始與上下之義相屬<lb/>
　<hi>註</hi>上以衇之来去疾遲候内外虚實之診此以衇之<lb/>
　　来去大小診表裏盛衰之病衇上来微小下去<lb/>
<pb n="KR3e0090_WYG_016-78a"/>
　　反大反之象也故名曰反衇上来益大下去㣲小<lb/>
　　覆之象也故名曰覆反者病在裏為隂盛覆者病<lb/>
　　在表為陽盛陽盛則病格隂盛則病闗隂陽盛極<lb/>
　　不相交通則病闗格頭無汗者陽未離隂故可治<lb/>
　　有汗則陽已上脫故曰死也<lb/>
寸口衛氣盛名曰髙榮氣盛名曰章髙章相搏名曰綱<lb/>
衛氣弱名曰惵榮氣弱名曰卑惵卑相搏名曰損衛氣<lb/>
和名曰緩榮氣和名曰遲遲緩相搏名曰沉<lb/>
<pb n="KR3e0090_WYG_016-78b"/>
　<hi>按</hi>名曰沉之沉字當是强字玩下文自知<lb/>
　<hi>註</hi>此詳上條衇之来去盛衰之狀也寸口通指寸闗<lb/>
　　尺而言也衛主氣為陽以候表榮主血爲隂以候<lb/>
　　裏衇隨指有力上来衛氣盛也謂之髙脈隨指有<lb/>
　　力下去榮氣盛也謂之章髙者長盛也章者分眀<lb/>
　　也髙章相合名曰綱綱者以榮衛俱有餘有總攬<lb/>
　　之意也衇隨指無力上来衛氣弱也謂之惵衇隨<lb/>
　　指無力下去榮氣弱也謂之卑惵者恍惚也卑者<lb/>
<pb n="KR3e0090_WYG_016-79a"/>
　　縮下也惵卑相合名曰損損者以榮衛俱不足有<lb/>
　　消縮之意也若髙章惵卑之衇與不疾不徐緩遲<lb/>
　　之衇同見則為盛者不過弱者不衰皆名和衇强<lb/>
　　者即下文所著是也<lb/>
寸口衇緩而遲緩則陽氣長其色鮮其顔光其聲商毛<lb/>
髪長遲則隂氣盛骨髓生血滿肌肉𦂳薄鮮鞕隂陽相<lb/>
抱榮衛俱行剛柔相得名曰强也<lb/>
　<hi>按</hi>薄鮮鞕三字不成句應是衍文當刪之<lb/>
<pb n="KR3e0090_WYG_016-79b"/>
　<hi>註</hi>此承上條以釋强字之義言凡人禀陽氣盛則得<lb/>
　　髙章之盛禀隂氣盛則得惵卑之弱此平人之常<lb/>
　　若能兼見緩遲平衇斯為隂陽相抱榮衛相和始<lb/>
　　名曰强强者即色鮮顔光血滿肉𦂳之謂也<lb/>
　<hi>集註</hi>方有執曰緩以候胃遲以候脾陽氣長者言胃氣<lb/>
　　有餘也顔色聲音毛髮皆陽也鮮麗也光輝也商<lb/>
　　清也長羙也形容胃陽之有餘也隂氣盛者言脾<lb/>
　　氣充足也骨髓生血衇滿肌肉𦂳骨髓血肉皆隂<lb/>
<pb n="KR3e0090_WYG_016-80a"/>
　　也形容脾隂之充足也相抱言和洽也俱行言周<lb/>
　　流也相搏言合一也極言二氣得其和平皆由脾<lb/>
　　胃盈餘之所致必如此則其人之健旺而强壯可<lb/>
　　知故曰强也<lb/>
師曰衇肥人責浮瘦人責沉肥人當沉今反浮瘦人當<lb/>
浮今反沉故責之<lb/>
　<hi>註</hi>上條以衇之盛衰候人之强弱此條以衇之浮中<lb/>
　　沉分人之皮衇肉筋骨以候五蔵之診法也心肺<lb/>
<pb n="KR3e0090_WYG_016-80b"/>
　　俱浮肝腎俱沉以皮之浮衇之浮而别心肺之浮<lb/>
　　也以筋之沉骨之沉而别肝腎之沉也脾主肌肉<lb/>
　　在浮沉之間故候中也肥人肌膚厚衇當沉瘦人<lb/>
　　肌膚薄衇當浮今肥人衇反浮瘦人衇反沉故當<lb/>
　　責其病在何蔵也<lb/>
　<hi>集註</hi>方有執曰責求也肥人當沉者肌膚厚其衇深也<lb/>
　　故求其病扵浮瘦人當浮者肌膚薄其衇淺也故<lb/>
　　求其病扵沉<lb/>
<pb n="KR3e0090_WYG_016-81a"/>
問曰經說衇有三菽六菽重者何謂也師曰衇人以指<lb/>
按之如三菽之重者肺氣也如六菽之重者心氣也如<lb/>
九菽之重者脾氣也如十二菽之重者肝氣也按之至<lb/>
骨者腎氣也假令下利寸口闗上尺中悉不見衇然尺<lb/>
中時一小見衇再舉頭者腎氣也若見損衇来至為難<lb/>
治<lb/>
　<hi>註</hi>此承上條詳言皮衇肉筋骨各有所主以候五蔵<lb/>
　　之病也菽豆也約畧輕重言之非謂有其形也難<lb/>
<pb n="KR3e0090_WYG_016-81b"/>
　　經曰如三菽之重與皮毛相得者肺部也六菽之<lb/>
　　重與血衇相得者心部也九菽之重與肌肉相等<lb/>
　　者脾部也十二菽之重與筋平者肝部也按之至<lb/>
　　骨舉之来疾者腎部也各隨所主之部以候蔵氣<lb/>
　　也至扵寸口闗上尺中亦各有所主之位以候蔵<lb/>
　　氣左寸心也右寸肺也左闗肝也右闗脾也尺中<lb/>
　　腎也今特舉腎蔵之部例之以㮣其餘也假令下<lb/>
　　利而甚元氣暴奪扵中寸口闗上尺中全不見衇<lb/>
<pb n="KR3e0090_WYG_016-82a"/>
　　法當死其不死者必是尺中時有一小見之衇也<lb/>
　　再舉頭者謂一呼再起頭一吸再起頭合為四至<lb/>
　　也夫尺中時一小見之衇四至則是腎間生氣之<lb/>
　　源未絶即下利未止尚為易治若一息二至名曰<lb/>
　　損衇是氣衰無胃故爲難治也<lb/>
　<hi>集註</hi>程知曰難經三菽六菽之説盖言下指輕重有差<lb/>
　　等以候五蔵之氣也又云下利寸口闗上尺中悉<lb/>
　　不見衇者是胃之陽氣已絶也難經以損衇為陽<lb/>
<pb n="KR3e0090_WYG_016-82b"/>
　　氣下脫之衇故曰損衇至為難治也<lb/>
寸口衇浮為在表沉為在裏數為在府遲為在蔵假令<lb/>
衇遲此爲在蔵也<lb/>
　<hi>註</hi>寸口通指三部言也此以浮沉遲數候人表裏蔵<lb/>
　　府之診法也浮者皮膚取而得之衇也浮主表故<lb/>
　　曰浮為在表沉者筋骨取而得之衇也沉主裏故<lb/>
　　曰沉為在裏數者一息六至之衇也數主陽府屬<lb/>
　　陽故曰數為在府遲者一息三至之衇也遲主隂<lb/>
<pb n="KR3e0090_WYG_016-83a"/>
　　蔵屬隂故曰遲為在蔵假令診其人衇遲此為病<lb/>
　　在蔵舉一遲衇以例其餘也<lb/>
　<hi>集註</hi>程知曰軀殻之外榮衛為表軀殻之内蔵府為裏<lb/>
　　故以浮沉别之諸陽雖皆屬府諸隂雖皆属蔵當<lb/>
　　以遲數别之然傷寒中之傳變亦有數而入蔵遲<lb/>
　　而入府者熟讀經文自知也<lb/>
　　張璐曰此以浮沉遲數定表裏蔵府而全重扵遲為<lb/>
　　在蔵句故重申以明之設衇見浮遲雖有表證祗以<lb/>
<pb n="KR3e0090_WYG_016-83b"/>
　　小建中和之終非麻黄青龍所宜以蔵氣本虚也<lb/>
陽衇浮大而濡隂衇浮大而濡隂衇與陽衇同等者名<lb/>
曰緩也<lb/>
　<hi>註</hi>此以隂陽同等發明平人和緩之衇也陽衇浮大<lb/>
　　而濡隂衇浮大而濡謂浮中沉隂陽同等也名曰<lb/>
　　緩者謂和緩之衇也然緩衇有二義和緩之緩衇<lb/>
　　有力濡柔不大不小以形状之緩騐二氣之和也<lb/>
　　至數之緩衇来四至從容不徐不疾以至數之緩<lb/>
<pb n="KR3e0090_WYG_016-84a"/>
　　騐胃氣之和也<lb/>
　<hi>集註</hi>方有執曰緩有二義此以相兼言盖謂氣血和平<lb/>
　　也<lb/>
　　程知曰緩有和緩之義寛緩之義與浮大相類不<lb/>
　　與遲相類故經謂之浮大而濡不曰浮大而遲也<lb/>
　　盖衇之遲數以至數言緩急以形状言耳<lb/>
　　張璐曰衇雖浮大而濡按之仍不絶者為緩若按<lb/>
　　之即無是虚衇非緩衇也<lb/>
<pb n="KR3e0090_WYG_016-84b"/>
問曰東方肝衇其形何似師曰肝者木也名厥隂其衇<lb/>
㣲弦濡弱而長是肝衇也肝病自得濡弱者愈也假令<lb/>
得純弦衇者死何以知之以其衇如弦直此是肝蔵傷<lb/>
故知死也<lb/>
　<hi>註</hi>此已下四時五蔵平衇病衇死衇之診法也東方<lb/>
　　屬木主春令風在天為風在地為木在人為肝故<lb/>
　　曰肝者木也名足厥隂經其衇當弦若得微弦濡<lb/>
　　弱而長此弦而有胃是肝平衇也病自易愈也若<lb/>
<pb n="KR3e0090_WYG_016-85a"/>
　　得微弦而長而少濡弱和緩為弦多胃少肝病衇也<lb/>
　　若得純弦而直無濡弱和緩為但弦無胃是肝死衇<lb/>
　　也下三蔵雖無純洪純浮純沉之文省文也當倣此<lb/>
　<hi>集註</hi>方有執曰㣲非衇名盖㣲㣲之弦有胃氣之謂也<lb/>
　　魏荔彤曰㣲弦不甚弦且帶濡弱如短促亦非木<lb/>
　　之本性又必兼長衇是象木之柔和而修長此肝<lb/>
　　之本衇肝衇見此肝蔵平衇如有微疾亦易愈也<lb/>
　　假令純弦如樹木將枯枝幹乾硬故知死也<lb/>
<pb n="KR3e0090_WYG_016-85b"/>
問曰二月得毛浮衇何以䖏言至秋當死師曰二月之<lb/>
時衇當濡弱反得毛浮者故知至秋死二月肝用事肝<lb/>
衇屬木衇應濡弱反得毛浮衇者是肺衇也肺屬金金<lb/>
来尅木故知至秋死他皆倣此<lb/>
　<hi>註</hi>二月春令也毛浮秋衇也春得秋衇何以斷言至<lb/>
　　秋當死盖春肝木旺秋肺金旺二月肝旺之時尚<lb/>
　　得毛浮肺衇其衰可知至秋金氣愈旺金乗木木<lb/>
　　愈受尅則絶故知至秋當死也餘蔵皆倣此<lb/>
<pb n="KR3e0090_WYG_016-86a"/>
　<hi>集註</hi>方有執曰此以四時衇氣屬五行生尅應病以主<lb/>
　　吉凶生死之理揭一以例其餘所以示人持診之<lb/>
　　要法也<lb/>
南方心衇其形何似師曰心者火也名少隂其衇洪大<lb/>
而長是心衇也心病自得洪大者愈也<lb/>
　<hi>註</hi>南方屬火主夏令熱在天為火在地為熱在人為<lb/>
　　心故曰心者火也名手少隂經其衇當洪若得洪<lb/>
　　大和緩此洪而有胃是心平衇也雖有心病自易<lb/>
<pb n="KR3e0090_WYG_016-86b"/>
　　愈也若得洪大而少和緩此洪多胃少是心病衇<lb/>
　　也若得洪大而無和緩此但洪無胃是心死衇也<lb/>
　<hi>集註</hi>方有執曰其衇洪大而長應萬物盛長之象也<lb/>
立夏得洪大衇是其本位其人病身體苦疼重者須發<lb/>
其汗若明日身不疼不重者不須發汗若汗濈濈自出<lb/>
者明日便解矣何以言之立夏得洪大衇是其時衇故<lb/>
使然也四時倣此<lb/>
　<hi>註</hi>凡四時之病當以四時之衇期之期之者期其愈<lb/>
<pb n="KR3e0090_WYG_016-87a"/>
　　不愈也立夏之日得洪大衇是其本位應得之衇<lb/>
　　其人病身體苦疼重者須發其汗若明日身不疼<lb/>
　　不重雖衇仍洪大必非邪衇乃時衇也不須再汗<lb/>
　　謂已解也設若本日汗濈濈然自出者此解兆已<lb/>
　　見雖衇洪大不須發汗明日便自解矣何以言之<lb/>
　　立夏得洪大衇是得其時衇故也四時倣此<lb/>
　<hi>集註</hi>方有執曰此言衇得應時而王則病有當解之時<lb/>
　　舉夏以例其餘示人推倣之意<lb/>
<pb n="KR3e0090_WYG_016-87b"/>
　　程知曰春弦夏洪秋毛冬石當其時得之則為平<lb/>
　　衇雖外感寒邪但微汗出自愈耳重則治之輕則<lb/>
　　不必治也内經曰衇得四時之順者此也<lb/>
　　程應旄曰洪大為夏令之衇亦為邪盛之衇有病<lb/>
　　則從邪無病則從令解不解不須另辨<lb/>
西方肺衇其形何似師曰肺者金也名太隂其衇毛浮<lb/>
也肺病自得此衇若得緩遲者皆愈若得數者則劇何<lb/>
以知之數者南方火火尅西方金法當癰腫為難治也<lb/>
<pb n="KR3e0090_WYG_016-88a"/>
　<hi>註</hi>西方屬金主秋令燥在天為燥在地為金在人為<lb/>
　　肺故曰肺者金也名手太隂經其衇當浮若得毛<lb/>
　　浮緩遲此浮而有胃是肺平脉也雖有肺病自易<lb/>
　　愈也若得毛浮而少緩遲此浮多胃少是肺病衇<lb/>
　　也若得毛浮而無緩遲此但浮無胃是肺死衇也<lb/>
　　若得毛浮而數則為病劇何以知之數者南方火<lb/>
　　也火尅西方金法當發癰腫而難治也<lb/>
　<hi>集註</hi>方有執曰肺主皮毛上為華葢故衇毛浮緩遲者<lb/>
<pb n="KR3e0090_WYG_016-88b"/>
　　脾土之衇也兼得緩遲為愈者肺金得土為逄生<lb/>
　　也法當癰膿者金逢火化也<lb/>
北方腎衇其形何似師曰腎者水也名曰少隂其衇沉<lb/>
滑是腎衇也腎病自得沉滑而濡者愈也<lb/>
　<hi>按</hi>東南西方皆有其文惟缺北方倣經文補之<lb/>
　<hi>註</hi>北方屬水主冬令寒在天為寒在地為水在人為<lb/>
　　腎故曰腎者水也名足少隂經其衇當沉若得沉<lb/>
　　滑而濡此沉而有胃是腎平衇也雖有腎病自易<lb/>
<pb n="KR3e0090_WYG_016-89a"/>
　　愈也若得沉滑而少濡和此為沉多胃少是腎病<lb/>
　　衇也若得沉而無滑濡此但沉無胃是腎死衇也<lb/>
問曰翕奄沉名曰滑何謂也師曰沉為純隂翕為正陽<lb/>
隂陽和合故令衇滑闗尺自平陽明衇㣲沉食飲自可<lb/>
少隂衇㣲滑滑者𦂳之浮名也此為隂實其人必股内<lb/>
汗出隂下濕也<lb/>
　<hi>按</hi>滑者緊之浮名也此為隂實二句與上下之義不<lb/>
　　屬當是錯簡<lb/>
<pb n="KR3e0090_WYG_016-89b"/>
　<hi>註</hi>此冬月之平衇也若陽明闗衇㣲沉而不滑是失<lb/>
　　正陽為胃不和故其人食飲僅自可也若少隂尺<lb/>
　　衇㣲滑而不濡是失純隂為腎不和故其人汗出<lb/>
　　隂下濕也<lb/>
問曰衇有相乗有縦有横有逆有順何謂也師曰水行<lb/>
乗火金行乗木名曰縦火行乗水木行乗金名曰横水<lb/>
行乗金火行乗木名曰逆金行乗水木行乗火名曰順<lb/>
也<lb/>
<pb n="KR3e0090_WYG_016-90a"/>
　<hi>註</hi>此以人之五衇候人五蔵不平之診法也人之五<lb/>
　　蔵法天五行肝木心火脾土肺金腎水此相屬也<lb/>
　　木生火火生土土生金金生水水生木此相生也<lb/>
　　木尅土土尅水水尅火火尅金金尅木此相尅也<lb/>
　　相生者生相尅者死人之蔵氣亦然故其衇有相<lb/>
　　乗有縱有横有逆有順也水乗火金乗木乗其所<lb/>
　　勝是相尅也名曰縦火乗水木乗金乗所不勝是<lb/>
　　反侮也名曰横水乗金火乗木子乗其母是倒施<lb/>
<pb n="KR3e0090_WYG_016-90b"/>
　　也名曰逆金乗水木乗火母乗其子是相生也名<lb/>
　　曰順五蔵之衇肝弦心洪脾緩肺浮腎沉五蔵各<lb/>
　　見本衇自無病也若見他衇以此推之縦者病甚<lb/>
　　横者病㣲逆者病虚順者病實也<lb/>
　<hi>集註</hi>方有執曰乗猶乗舟車之乗縱直也横者縦之對<lb/>
　　順從也逆者順之反<lb/>
　　程知曰非其時而得之則為相乗縱横為患最重<lb/>
　　順逆猶無大害也<lb/>
<pb n="KR3e0090_WYG_016-91a"/>
問曰何以知乗府何以知乗蔵師曰諸陽浮數為乗府<lb/>
諸隂遲濇為乗蔵也<lb/>
　<hi>註</hi>上條發明五蔵相乗縱横順逆之衇此條發明隂<lb/>
　　陽相乗各從其類之診府陽也浮數陽也蔵隂也<lb/>
　　遲濇隂也陽乗陽隂乗隂各從其類而相乗也其<lb/>
　　隂邪乗陽陽邪乗隂府邪乗蔵蔵邪乗府各以衇<lb/>
　　證錯綜叅之可類推矣<lb/>
　<hi>集註</hi>方有執曰浮數陽也以陽部而見陽衇故知乗府<lb/>
<pb n="KR3e0090_WYG_016-91b"/>
　　也遲濇隂也以隂部而見隂衇故知乗蔵也<lb/>
問曰濡弱何以反適十一頭師曰五蔵六府相乗故令<lb/>
十一<lb/>
　<hi>註</hi>此承上條發明五蔵六府不平相乗之衇也適者<lb/>
　　至也頭者數也凡人若見濡弱之衇而相乗者是<lb/>
　　因我虚而彼乗及之也越人祗曰一衇輒為十變<lb/>
　　何以至十一數也越人遺包絡三焦故十也今五<lb/>
　　蔵六府相乗故十一也然隂乗陽陽乗隂府乗蔵<lb/>
<pb n="KR3e0090_WYG_016-92a"/>
　　蔵乗府錯而綜之豈止十一耶<lb/>
　<hi>集註</hi>程知曰此總揭衇之大要言衇得濡弱則可以和適<lb/>
　　五蔵六府也經曰呼吸者衇之頭濡弱者軟和以滑<lb/>
　　内經謂之有胃氣也五蔵六府之邪不能不相乗如<lb/>
　　金邪乗木木邪乗火之類惟諸相乗中有軟和以滑<lb/>
　　之意則為易愈故濡弱可以和適十一蔵衇氣也<lb/>
問曰病有灑淅惡寒而復發熱者何答曰隂衇不足陽<lb/>
往從之陽衇不足隂往乗之曰何謂陽不足答曰假令<lb/>
<pb n="KR3e0090_WYG_016-92b"/>
寸口衇微名曰陽不足隂氣上入陽中則灑淅惡寒也<lb/>
曰何謂隂不足答曰尺衇弱名曰隂不足陽氣下陷扵<lb/>
隂中則發熱也<lb/>
　<hi>註</hi>此以寸尺發明隂陽相乗為病之衇也若衇𦂳無<lb/>
　　汗灑淅惡寒發熱者是傷寒也衇緩有汗灑淅惡<lb/>
　　寒發熱者是中風也今寸衇微灑淅惡寒者是陽<lb/>
　　不足隂氣上乗入扵陽中也尺衇弱發熱者是陰<lb/>
　　不足陽氣下䧟入於隂中也此内傷不足隂陽相<lb/>
<pb n="KR3e0090_WYG_016-93a"/>
　　乗有休止之惡寒發熱非外感有餘風寒中傷榮<lb/>
　　衛無休止之惡寒發熱也<lb/>
　<hi>集註</hi>方有執曰陽先乎隂以陷入也故曰從諱之也隂<lb/>
　　隨扵陽以上入也故曰乗傷之也惡寒者陽不足<lb/>
　　以勝隂而與隂俱化也發熱者隂不足以勝陽而<lb/>
　　從陽之化也<lb/>
　　程知曰此辨隂陽相乗之衇也往来則隂陽之氣<lb/>
　　更盛更虚隂併則寒陽併則熱矣凡瘧與往来寒<lb/>
<pb n="KR3e0090_WYG_016-93b"/>
　　熱之衇皆然也<lb/>
問曰衇有陽結隂結者何以别之答曰其衇浮而數能<lb/>
食不大便者此為實名曰陽結也期十七日當劇其衇<lb/>
沉而遲不能食身體重大便反鞕名曰隂結也期十四<lb/>
日當劇<lb/>
　<hi>註</hi>上條以衇之寸尺㣲弱辨隂陽不足此條以衇之<lb/>
　　浮沉有力别隂陽結實為病之診法也衇浮大而<lb/>
　　數藹藹如車盖者陽結實衇也衇沉石而遲纍纍<lb/>
<pb n="KR3e0090_WYG_016-94a"/>
　　如循長竿者隂結實衇也夫衇既可以别隂陽之<lb/>
　　結實又不可不以隂結陽結之證而合隂結陽結<lb/>
　　之衇相㕘看也陽結證身輕能食陽能消榖也不<lb/>
　　大便期十七日當劇者陽體終燥故遲三日也隂<lb/>
　　結證身重不能食隂不能消榖也不大便期十四<lb/>
　　日當劇者隂體終濡故早三日也劇者謂不大便<lb/>
　　裏急下重且滿且痛不可再待時日宜早圖之也<lb/>
　　故或潤竅以導之耎堅以下之不致臨期燥屎巨<lb/>
<pb n="KR3e0090_WYG_016-94b"/>
　　鞕榖道難出窘苦萬狀也凡病後傷液多有此證<lb/>
　　閱歴深者自知之也<lb/>
　<hi>集註</hi>程應旄曰不曰病有而曰衇有二氣所禀有偏勝<lb/>
　　也陽結者偏於陽而無隂以生液隂結者偏於隂<lb/>
　　而無陽以化液皆於衇之浮而數沉而遲辨之也<lb/>
陽衇浮隂衇弱者則血虚血虚則筋急也其衇沉者榮<lb/>
氣㣲也其衇浮而汗出如流珠者衛氣衰也<lb/>
　<hi>按</hi>陽衇浮其衇浮之二浮字當是濡字若是浮字則<lb/>
<pb n="KR3e0090_WYG_016-95a"/>
　　與衛衰汗出如流珠之義不屬其衇沉之沉字當<lb/>
　　是弱字若是沉字則與血虛榮氣㣲之義不屬<lb/>
　<hi>註</hi>此以浮沉别隂陽不足為病之診法也陽衇濡浮<lb/>
　　而無力衇也隂衇弱沉而無力衇也其衇弱者榮<lb/>
　　氣微也榮㣲則血虚故不止扵發熱而且筋急也<lb/>
　　其衇濡者衛氣衰也衛衰則表不固故不止扵惡<lb/>
　　寒而且汗出如流珠也<lb/>
　<hi>集註</hi>方有執曰沉以候裏榮行衇中故衰㣲可知浮以<lb/>
<pb n="KR3e0090_WYG_016-95b"/>
　　候表衛行衇外汗出如流珠則表不固故衰憊可<lb/>
　　知<lb/>
衇藹藹如車盖者名曰陽結也<lb/>
　<hi>註</hi>藹藹如車盖形容衇之浮大有力即前陽結浮數<lb/>
　　之衇也因其有力而盛故名曰陽結也<lb/>
　<hi>集註</hi>程應旄曰衇藹藹如車盖者形容其浮數中有擁<lb/>
　　上之象<lb/>
衇纍纍如循長竿者名曰隂結也<lb/>
<pb n="KR3e0090_WYG_016-96a"/>
　<hi>註</hi>纍纍如循長竿者形容衇之沉石有力即前隂結<lb/>
　　沉遲之衇也因其有力而盛故名曰隂結也<lb/>
　<hi>集註</hi>程知曰纍纍如循長竿直引强硬之貌爲隂氣固<lb/>
　　結陽不得而和之前言隂結陽結葢指便鞕一證<lb/>
　　言之此則専言衇象也<lb/>
衇瞥瞥如羮上肥者陽氣㣲也<lb/>
　<hi>註</hi>瞥瞥如羮上肥者形容衇之浮而無力即前衛氣<lb/>
　　衰之濡衇故曰陽氣微也<lb/>
<pb n="KR3e0090_WYG_016-96b"/>
衇綿綿如瀉漆之絶者亡其血也<lb/>
　<hi>註</hi>綿綿如瀉漆之絶者形容衇之沉而無力即前榮<lb/>
　　氣㣲之弱衇故曰亡其血也<lb/>
　<hi>集註</hi>成無己曰綿綿者連綿而輭也如瀉漆之絶者前<lb/>
　　大而後細也<lb/>
衇縈縈如蜘蛛絲者陽氣衰也<lb/>
　<hi>註</hi>縈縈如蜘蛛絲者形容衇之細小難扵尋按而浮<lb/>
　　中沉似有似無即前陽不足之㣲衇故曰陽氣衰<lb/>
<pb n="KR3e0090_WYG_016-97a"/>
　　也<lb/>
　<hi>集註</hi>方有執曰縈縈如蛛絲牽惹旁旋微細欲絶之狀<lb/>
師曰寸衇下不至闗為陽絶尺衇上不至闗為隂絶此<lb/>
皆不治决死也若計其餘命生死之期期以月節尅之<lb/>
也<lb/>
　<hi>註</hi>此已上發明平衇已下皆死候之衇也寸闗尺三<lb/>
　　部衇之上下以候隂陽五蔵升降也寸位乎上候<lb/>
　　心肺之陽主升升極而降降不至闗是為孤陽故<lb/>
<pb n="KR3e0090_WYG_016-97b"/>
　　曰寸衇下不至闗為陽絶也尺位乎下候肝腎之<lb/>
　　隂主降降極而升升不至闗是為獨隂故曰尺衇<lb/>
　　上不至闗為隂絶也闗位乎中以候脾界乎寸尺<lb/>
　　所以升降出入者也今上下不至闗是升降出入<lb/>
　　息矣故曰此皆不治决死也若隂陽已離胃氣未<lb/>
　　絶尚可計餘命之期期以月節尅之如經曰隂勝<lb/>
　　則陽絶能夏不能冬陽勝則隂絶能冬不能夏肝<lb/>
　　死於秋心死於冬脾死於春肺死於夏腎死於長<lb/>
<pb n="KR3e0090_WYG_016-98a"/>
　　夏之類是也推之扵日扵時亦然<lb/>
又未知何蔵隂陽前絶若陽氣前絶隂氣後竭者其人<lb/>
死身色必青隂氣前絶陽氣後竭者其人死身色必赤<lb/>
腋下温心下熱也<lb/>
　<hi>註</hi>經曰人有兩死而無兩生有兩死者謂隂陽皆可<lb/>
　　死也無兩生者謂隂陽不能獨生也故陽先絶隂<lb/>
　　後竭死則身青而冷隂先絶陽後竭死則身赤而<lb/>
　　温也<lb/>
<pb n="KR3e0090_WYG_016-98b"/>
　<hi>集註</hi>成無己曰陽主熱而色赤隂主寒而色青其人死<lb/>
　　己身色青則隂未離乎體故知隂氣後竭也身色<lb/>
　　赤腋下温心下熱則陽未離乎體故知陽氣後竭<lb/>
　　也<lb/>
　　程知曰陽氣前絶寒病隂氣前絶熱病也寒熱之<lb/>
　　治法一悮雖死尚有徵驗誠可畏也<lb/>
師曰衇病人不病名曰行尸以無王氣卒眩仆不識人<lb/>
者短命則死人病衇不病名曰内虚以無榖神雖困無<lb/>
<pb n="KR3e0090_WYG_016-99a"/>
苦<lb/>
　<hi>註</hi>衇者人之根本也衇病人不病者謂外形不病而<lb/>
　　見真蔵病衇其内本已絶雖生猶死不過尸居餘<lb/>
　　氣耳故曰行尸也餘氣者未盡五蔵生旺之餘氣<lb/>
　　也若旺氣一退即卒然眩仆不識人而死矣若良<lb/>
　　工早察扵旺氣未退之先而圖之未必無所補也<lb/>
　　人病衇不病謂外形羸瘦似病其衇自和以根本<lb/>
　　尚固不過榖氣不充名曰内虚非行尸可比雖困<lb/>
<pb n="KR3e0090_WYG_016-99b"/>
　　無害胃氣復榖氣充自然安矣糓神即糓氣也<lb/>
　<hi>集註</hi>方有執曰周氏云形體之中覺見憔悴精神昬憒<lb/>
　　食不忻羙而衇得四時之從無過不及之偏是人<lb/>
　　病衇不病也形體安和而衇息乍大乍小或至或<lb/>
　　損弦𦂳浮滑沉濇不一殘賊冲和之氣是衇息不<lb/>
　　與形相應乃衇病人不病也<lb/>
　　張錫駒曰榖神乃水糓所化之神人頼此以資生<lb/>
　　也内虚食少糓氣不充即無糓神矣故曰無害若<lb/>
<pb n="KR3e0090_WYG_016-100a"/>
　　無本然之胃神安得謂之無害耶<lb/>
又未知何蔵先受其災若汗出髪潤喘不休者此為肺<lb/>
先絶也<lb/>
　<hi>註</hi>此申上條不知何蔵先絶而詳言其證也肺主皮<lb/>
　　毛肺絶汗出不流故髪潤也肺主氣肺絶張口氣<lb/>
　　出不能復還也故曰為肺先絶也<lb/>
　<hi>集註</hi>成無己曰肺為氣之主為津液之帥汗出髮潤者<lb/>
　　津脫也喘不休者氣脫也<lb/>
<pb n="KR3e0090_WYG_016-100b"/>
衇浮而洪身汗如油喘而不休水漿不下形體不仁乍<lb/>
静乍亂此為命絶也<lb/>
　<hi>註</hi>身汗如油液外亡也喘而不休氣上脫也水漿不<lb/>
　　下胃氣絶也形體不仁榮衛敗也乍静乍亂精神<lb/>
　　散也此皆命絶之候由此推之衇雖浮洪必然無<lb/>
　　根是為真蔵孤陽飛越之證也<lb/>
　<hi>集註</hi>王肯堂曰火之将滅也必明衇来浮洪涌盛此将<lb/>
　　去人體之兆也然又必兼下一二證始可斷其命<lb/>
<pb n="KR3e0090_WYG_016-101a"/>
　　絶<lb/>
陽反獨留形體如烟熏直視搖頭者此心絶也<lb/>
　<hi>註</hi>心絶隂盡惟陽獨留故身體大熱形如烟熏從火<lb/>
　　化也心蔵神直視神去也頭屬陽陽無所依故搖<lb/>
　　頭也<lb/>
　<hi>集註</hi>成無己曰心衇俠咽系目直視者心經絶也頭為<lb/>
　　諸陽之㑹搖頭者隂絶而陽無根也<lb/>
脣吻反青四肢漐習者此為肝絶也<lb/>
<pb n="KR3e0090_WYG_016-101b"/>
　<hi>註</hi>脣吻之色當赤而黄反見青色者木土相尅也四<lb/>
　　肢汗出漐漐不已此為肝絶也<lb/>
　<hi>集註</hi>成無己曰脣吻者脾之候肝色青肝絶則真色見<lb/>
　　於所勝之部也四肢者脾所主肝主筋肝絶則筋<lb/>
　　衇引急發扵所勝也<lb/>
　　方有執曰口脣邉曰吻四肢手足也漐汗出貌習<lb/>
　　鳥數飛也言手足顫搖如鳥之習飛奮振而不已<lb/>
　　也<lb/>
<pb n="KR3e0090_WYG_016-102a"/>
環口黧黒柔汗發黄者此爲脾絶也<lb/>
　<hi>註</hi>脾之華在脣四白環口黧黒其華萎矣冷汗隂黄<lb/>
　　皆脾絶也<lb/>
　<hi>集註</hi>方有執曰口爲脾之竅黧黒者熏黄黒暗土敗之<lb/>
　　色也柔汗俗謂冷汗是也<lb/>
　　張錫駒曰脾主四白環口黧黒土敗而水侮也柔<lb/>
　　汗者柔軟而膩脾之真液黄者脾之真色真液洩<lb/>
　　而真色見故為脾絶也<lb/>
<pb n="KR3e0090_WYG_016-102b"/>
溲便遺失狂言目反直視者此為腎絶也<lb/>
　<hi>註</hi>腎司二便溲便遺失腎絶也腎蔵精與志狂言直<lb/>
　　視精志俱敗也<lb/>
　<hi>集註</hi>方有執曰溲便遺溺也腎司闔闢闔闢廢故二便<lb/>
　　皆無禁約也經曰腎蔵志狂言者是失志矣失志<lb/>
　　者死腎主骨骨之精為瞳子目反直視者骨之精<lb/>
　　不上榮扵瞳子而不能轉也<lb/>
問曰上工望而知之中工問而知之下工衇而知之願<lb/>
<pb n="KR3e0090_WYG_016-103a"/>
聞其說師曰病家人請云病人苦發熱身體疼病人自<lb/>
臥師到診其衇沉而遲者知其差也何以知之若表有<lb/>
病者衇當浮大今衇反沉遲故知愈也<lb/>
　<hi>註</hi>此下皆詳望問而知之之類也望謂觀其形之盛<lb/>
　　衰色之深淺問謂詢其情之苦欲病之根因衇謂<lb/>
　　診其衇之隂陽合乎形色也設病家人来請告以<lb/>
　　病者苦發熱身體疼師到病人自臥診其衇沉而<lb/>
　　遲知其差也何以知之表有病衇當浮大今反沉<lb/>
<pb n="KR3e0090_WYG_016-103b"/>
　　遲而無表衇且無表證故知愈也<lb/>
　<hi>集註</hi>張錫駒曰有問發熱身疼衇反沉遲是陽病而見<lb/>
　　陰衇何以說得愈也答曰是必望其有恬然嗜臥<lb/>
　　之狀問其有熱除身輕之意而後合衇以斷其愈<lb/>
　　也<lb/>
假令病人云腹内卒痛病人自坐師到診衇之浮而大者<lb/>
知其差也何以知之若裏有病者衇當沉而細今衇浮<lb/>
大故知愈也<lb/>
<pb n="KR3e0090_WYG_016-104a"/>
　<hi>註</hi>病家人来請告以病者腹内卒痛醫師到病人自<lb/>
　　坐無苦容診其衇浮而大知其差也何以言之裏<lb/>
　　有病衇當沉細今反浮大而無裏衇且無裏證故<lb/>
　　知愈也<lb/>
師曰病家人来請云病人發熱煩極明日師到病人向<lb/>
壁臥此熱已去也設令衇不和處言已愈<lb/>
　<hi>按</hi>不和當是自和若不和如何言愈<lb/>
　<hi>註</hi>此申上二條之義也病家人来言病者發熱煩極<lb/>
<pb n="KR3e0090_WYG_016-104b"/>
　　師未即去明日到病人向壁静臥此熱已去因知<lb/>
　　其差假令衇不和緩未可言愈必和緩而始可斷<lb/>
　　其已愈也推之腹痛亦然此篇首所云設有不應<lb/>
　　消息診看消息者謂今日之望異扵昨日之問聞<lb/>
　　也<lb/>
假令向壁臥聞師到不驚起而盼視若三言三止衇之<lb/>
嚥唾者此詐病也假令衇自和處言此病大重當須服<lb/>
吐下藥鍼灸數十百處乃愈<lb/>
<pb n="KR3e0090_WYG_016-105a"/>
　<hi>註</hi>此設治詐病之法也盖仲景不欲人售其欺亦不<lb/>
　　欲醫為其欺而妄治也醫者玩此而揣摩之則彼<lb/>
　　不敢欺而我不妄治矣<lb/>
　<hi>集註</hi>程知曰彼以詐病我以詐治非良工不能具是巧<lb/>
　　也<lb/>
師持衇病人欠者無病也衇之呻者病也言遲者風也<lb/>
搖頭言者裏痛也行遲者表强也坐而伏者短氣也坐<lb/>
而下一脚者腰痛也裏實䕶腹如懐卵物者心痛也<lb/>
<pb n="KR3e0090_WYG_016-105b"/>
　<hi>註</hi>隂陽相引故欠欠者先引氣入而後呵之故謂之<lb/>
　　呵欠隂陽不相引則病相引則和故曰欠者無病<lb/>
　　也診衇時有呻吟病苦之聲故曰呻者病也言遲<lb/>
　　者語言蹇濇故曰言遲者風也搖頭言者痛極艱<lb/>
　　於發聲搖頭以意示緩故曰搖頭言者裏痛也行<lb/>
　　遲者風病筋絡不利故曰行遲者表强也坐而伏<lb/>
　　者氣不能接故曰坐而伏者短氣也凡腰痛者皆<lb/>
　　不能坐即畧坐非伸足依倚不可故曰坐而下一<lb/>
<pb n="KR3e0090_WYG_016-106a"/>
　　脚者腰痛也凡心痛者皆傴僂䕶其痛處故曰裏<lb/>
　　實䕶腹如懐卵物者心痛也<lb/>
　<hi>集註</hi>方有執曰舌强則言遲經絡牽急則舌强筋攣則<lb/>
　　經絡拘急肝屬木其合筋其主風頭屬陽裏屬陰<lb/>
　　頭搖者隂不與陽和也短氣者裏不足也此條八<lb/>
　　者皆望而知之之事也<lb/>
　　張志聰曰師持衇者猶言師但持衇而不問也八<lb/>
　　條皆察人之神情得人之病機所謂望而知之者<lb/>
<pb n="KR3e0090_WYG_016-106b"/>
問曰人恐怖者其衇何狀師曰衇形如循絲纍纍然其<lb/>
面白脫色也<lb/>
　<hi>註</hi>人病恐怖者陽神不足也陽不足則恐神不足則<lb/>
　　怖恐則血隨氣下故面白脫色不潤澤也怖則氣<lb/>
　　隨神亂故衇形如循絲纍纍然而亂也<lb/>
　<hi>集註</hi>方有執曰恐怖惶懼也循理治也絲言細也纍纍<lb/>
　　聨絡貌脫色猶言失色也盖内氣餒者則外色奪<lb/>
　　所以有卒然之變也<lb/>
<pb n="KR3e0090_WYG_016-107a"/>
　　程應旄曰此示人察色合衇之法恐則氣下神被<lb/>
　　奪矣故衇細而且不定面色白而且脱也<lb/>
問曰人不飲其衇何類師曰衇自濇脣口乾燥也<lb/>
　<hi>註</hi>津液少則衇濇脣口因以乾燥此因不飲而然非<lb/>
　　由此而不飲也<lb/>
　<hi>集註</hi>程應旄曰不飲如與人彆氣至二三日湯水不沾<lb/>
　　脣之類肺失游溢精氣故衇濇而脣口乾燥也<lb/>
問曰人愧者其衇何類師曰衇浮而面色乍白乍赤<lb/>
<pb n="KR3e0090_WYG_016-107b"/>
　<hi>註</hi>愧者羞也羞則神色蕩而不定故衇浮而面色乍<lb/>
　　白乍赤也此皆察色合衇以意消息而知之之類<lb/>
　　也<lb/>
　<hi>集註</hi>程應旄曰以上數條不論有病無病凡人有所負<lb/>
　　扵中輒復形之色與衇也扵此推之以意消息則<lb/>
　　諸病之情無不可即外以徵内矣<lb/>
問曰衇有災怪何謂也師曰假令人病衇得太陽與形<lb/>
證相應因為作湯比還送湯如食頃病人乃大吐若下<lb/>
<pb n="KR3e0090_WYG_016-108a"/>
利腹中痛師曰我前来不見此證今乃變異是名災怪<lb/>
又問曰何縁作此吐利答曰或有舊時服藥今乃發作<lb/>
故名災怪耳<lb/>
　<hi>註</hi>衇有災怪謂因藥而變災怪也假令人病太陽病<lb/>
　　得太陽衇衇證相應因爲作太陽病湯藥與服之<lb/>
　　比還如食頃病人乃大吐下利腹中痛師問曰我<lb/>
　　先来不見此證今乃災變怪異縁何作此吐利病<lb/>
　　者答曰或有舊時服藥今乃發作故爲此災怪耳<lb/>
<pb n="KR3e0090_WYG_016-108b"/>
　　望問固醫家之事亦須病人毫無隐諱方能盡醫<lb/>
　　所長仲景爲病家服藥未告扵醫醫失問先服何<lb/>
　　藥故出此條以示戒耳<lb/>
　<hi>集註</hi>成無己曰醫以衇證與藥相對而反變異爲其災<lb/>
　　可怪故名災怪<lb/>
　　張志聰曰衇得太陽與形證相應者如太陽病衇<lb/>
　　浮頭項强痛而惡寒此衇與形證相應也或有舊<lb/>
　　時服藥今乃發作者言送湯如食頃所投之藥未<lb/>
<pb n="KR3e0090_WYG_016-109a"/>
　　週扵經必舊時服藥之故也<lb/>
　辨衇法<lb/>
　　辨者别也辨衇者辨别諸衇之名也法者諸衇部<lb/>
　　位至數形状相類相反别之各有其法也衇名者<lb/>
　　如浮沉遲數滑濇諸衇之名是也部位者如浮中<lb/>
　　沉上下之部位是也至數者如遲三至數六至之<lb/>
　　至數是也形状者如滑流濇滯之形状是也相類<lb/>
　　者如弦與𦂳滑與動之類是也相反者如浮與沉<lb/>
<pb n="KR3e0090_WYG_016-109b"/>
　　虚與實之反是也皮膚取而得之謂之浮筋骨取<lb/>
　　而得之謂之沉此以衇之上下部位而得名也是<lb/>
　　則凡衇因部位而得名皆統乎浮沉矣如浮而無<lb/>
　　力謂之濡沉而無力謂之弱浮而極有力謂之革<lb/>
　　沉而極有力謂之牢浮中沉俱有力按之且大謂<lb/>
　　之實浮中沉俱無力按之且大謂之虚浮中沉極<lb/>
　　無力按之且小似有似無謂之㣲浮中沉極無力<lb/>
　　按之且大渙散不収謂之散浮沉有力中取無力<lb/>
<pb n="KR3e0090_WYG_016-110a"/>
　　謂之芤按之至骨推尋始得謂之伏此皆以部位<lb/>
　　兼形状相反而得名者也一息三至謂之遲一息<lb/>
　　六至謂之數此以衇之至數而得名者也是則凡<lb/>
　　衇因至數而得名者皆統乎遲數矣如一息四至<lb/>
　　謂之緩一息七至謂之疾數時一止謂之促緩時<lb/>
　　一止謂之結至數不乖動而中止不䏻自還須臾<lb/>
　　復動謂之代此皆以至數兼相類而得名者也流<lb/>
　　利如珠謂之滑進退艱難滯濇謂之濇此以衇之<lb/>
<pb n="KR3e0090_WYG_016-110b"/>
　　形狀而得名也是則凡衇因形状而得名者皆統<lb/>
　　乎滑濇矣如衇形粗大謂之大衇形細小謂之小<lb/>
　　来去迢迢謂之長来去縮縮謂之短来盛去衰謂<lb/>
　　之洪其形如豆動搖不移謂之動狀類弓弦按之<lb/>
　　端直且勁謂之弦較弦則粗按之左右彈指謂之<lb/>
　　𦂳此皆以形狀兼相類相反而得名者也此辨衇<lb/>
　　之大㮣也診者於此能詳審而擴充之則進乎法<lb/>
　　矣今以浮沉遲數滑濇六衇别之以爲綱以大小<lb/>
<pb n="KR3e0090_WYG_016-111a"/>
　　虚實諸衇辨之以爲目務使隂陽標本虚實寒熱<lb/>
　　心中有據指下無差庶心手相得而辨證處方自<lb/>
　　無錯謬矣<lb/>
問曰衇有隂陽何謂也答曰凡衇大浮數動滑此名陽<lb/>
也衇沉濇弱弦㣲此名陰也凡陰病見陽衇者生陽病<lb/>
見隂衇者死<lb/>
　<hi>註</hi>此以衇之隂陽辨病之隂陽生死法也浮大數動<lb/>
　　滑五者比之諸衇為有餘陽道有餘故曰陽也沉<lb/>
<pb n="KR3e0090_WYG_016-111b"/>
　　濇弱弦㣲五者比之諸衇為不及隂道不及故曰<lb/>
　　隂也隂病謂陰寒病也見陽衇謂見陽熱衇也陽<lb/>
　　熱衇即浮大數動滑類也以隂病得隂衇證衇相<lb/>
　　應死難必也隂病若得陽衇猶冬盡春生萬物雖<lb/>
　　未即生然日進生機故曰生也陽病謂陽熱病也<lb/>
　　見隂衇謂見隂寒衇也隂寒衇即沉濇弱弦微類<lb/>
　　也以陽病得陽衇證衇相應生可卜也陽病若得<lb/>
　　隂衇如暑去秋来萬物雖未即死然日趨死候故<lb/>
<pb n="KR3e0090_WYG_016-112a"/>
　　曰死也盖天人無二理春夏為陽秋冬為隂陽主<lb/>
　　生隂主殺故也<lb/>
　<hi>集註</hi>方有執曰隂陽者通臓腑血氣表裏虚實風寒寒<lb/>
　　熱而總言之也<lb/>
　　程知曰陰病見陽衇而主生者邪氣自裏之表欲<lb/>
　　汗而解也陽病見隂衇而主死者邪氣自表入裏<lb/>
　　正虚邪盛也故正氣實者多見陽衇正氣虚者多<lb/>
　　見陰衇<lb/>
<pb n="KR3e0090_WYG_016-112b"/>
衇来緩時一止復来者名曰結衇来數時一止復来者<lb/>
名曰促陽盛則促隂盛則結此皆病衇<lb/>
　<hi>註</hi>緩四至衇也緩時一止復来者名曰結衇數六至<lb/>
　　衇也數時一止復来者名曰促衇陽盛則促隂盛<lb/>
　　則結隂陽偏勝則病故曰此皆病衇也<lb/>
衇按之来緩時一止復来者名曰結又衇来動而中止<lb/>
更来小數中有還者反動名曰結隂也衇来動而中止<lb/>
不能自還因而復動者名曰代隂也得此衇者必難治<lb/>
<pb n="KR3e0090_WYG_016-113a"/>
　<hi>按</hi>衇按之来緩時一止至名曰結隂也數語文義不<lb/>
　　順且前論促結之衇已明當是衍文<lb/>
　<hi>註</hi>衇来至數不乖而中止不能自還因而復動名曰<lb/>
　　代乃一蔵無氣求他蔵以代續之故也凡病得此<lb/>
　　代衇者必為難治盖以促結之止如急行而蹶雖<lb/>
　　然中止即能自還非代衇之止可比也<lb/>
隂陽相搏名曰動陽動則汗出隂動則發熱形冷惡寒<lb/>
者此三焦傷也若數衇見扵闗上上下無頭尾如豆大<lb/>
<pb n="KR3e0090_WYG_016-113b"/>
厥厥動搖者名曰動也<lb/>
　<hi>按</hi>素問曰陽加於隂謂之汗陽加於陽豈有汗出之<lb/>
　　理陽動則汗出二字當是發熱二字隂動則發熱<lb/>
　　二字當是汗出二字<lb/>
　<hi>註</hi>動者躁動也謂隂陽互相鼓擊而不寜也動陽衇<lb/>
　　也寸為陽陽乗擊扵陽故陽動發熱也尺為隂陰<lb/>
　　乗擊扵隂故隂動汗出也關界乎隂陽則隂陽互<lb/>
　　相乘擊故發熱汗出同見也此爲動而有力陽盛<lb/>
<pb n="KR3e0090_WYG_016-114a"/>
　　之候若按之不鼓是為陽衰之證則必形冷而不<lb/>
　　發熱汗出而必惡寒非搏擊陽盛之動乃擾亂陽<lb/>
　　虚之動也由三焦之陽氣傷則不能外温肉分故<lb/>
　　有是證也動衇之狀頗似數衇惟上下無頭尾如<lb/>
　　豆大厥厥動搖故名曰動也厥厥者謂似有根之<lb/>
　　搖動動而不移非若滑衇之流動動而不居也<lb/>
　<hi>集註</hi>方有執曰隂陽相搏之隂陽以二氣言陽動隂動<lb/>
　　之隂陽以部位言下言動衇之定位與其形状厥<lb/>
<pb n="KR3e0090_WYG_016-114b"/>
　　厥舉發貌<lb/>
　　程知曰陽升隂降交通上下徃来於尺寸之間則<lb/>
　　冲和安静惟陽欲升而隂不足以和之使降則兩<lb/>
　　相搏擊其衇必數而厥厥搖動見扵闗上也<lb/>
衇浮而𦂳者名曰弦也弦者狀如弓弦按之不移也衇<lb/>
緊者如轉索無常也<lb/>
　<hi>註</hi>衇浮而緊者名曰弦也此非謂浮緊即弦衇乃謂<lb/>
　　浮而勁緊弦之状也弦緊相類惟恐人将弦作緊<lb/>
<pb n="KR3e0090_WYG_016-115a"/>
　　将𦂳作弦故並舉相形以别之也弦者狀如弓弦<lb/>
　　按之不移即所謂端直也緊者如轉索無常即所<lb/>
　　謂不端直也端直則不䏻如轉索轉索則不能似<lb/>
　　端直其為勁急則同所以相類也<lb/>
　<hi>集註</hi>方有執曰此明弦緊之辨按之不移言如弦之張<lb/>
　　扵弓一定而不可動移也轉索無常言左右旋轉<lb/>
　　而不可拘也<lb/>
　　程知曰緊為寒邪方盛直細中有轉動急疾之意<lb/>
<pb n="KR3e0090_WYG_016-115b"/>
　　故謂如轉索也<lb/>
　　張錫駒曰弦緊之分在移與不移耳<lb/>
衇弦而大弦則為減大則為芤減則為寒芤則為虚寒<lb/>
虚相搏此名為革婦人則半産漏下男子則亡血失精<lb/>
　<hi>註</hi>衇形粗大有力謂之大浮沉有力中取無力狀如<lb/>
　　葱管謂之芤沉而且大按之勁急有力謂之牢浮<lb/>
　　而且大舉之勁急有力謂之革革衇者以鼓革而<lb/>
　　得名外急中空之象也弦則為勁減其中取之勁<lb/>
<pb n="KR3e0090_WYG_016-116a"/>
　　外急象也大則為實小其中取之實中空象也此<lb/>
　　以弦減芤虚二衇形容革衇也女子得之半産漏<lb/>
　　下男子得之亡血失精寒虚相搏故也<lb/>
　<hi>集註</hi>程知曰言弦而虚大之衇也弦則為減謂陽氣減<lb/>
　　少而寒也大則為芤謂似革中空而虚也虚寒相<lb/>
　　搏則精血漏失故有革象也<lb/>
問曰衇有殘賊何謂也師曰衇有弦𦂳浮滑沉濇此六<lb/>
衇名曰殘賊能為諸衇作病也<lb/>
<pb n="KR3e0090_WYG_016-116b"/>
　<hi>註</hi>此下皆殘賊為病之證也相乘之衇為正氣虚隨<lb/>
　　我所虚而乗及之之謂也殘賊之衇為邪氣實恃<lb/>
　　彼之强而虐及之之謂也此六衇者名曰殘賊殘<lb/>
　　則明傷賊則暗襲衇中有此當屬實邪不論何部<lb/>
　　但本衇中兼見此衇輙防邪至也<lb/>
　<hi>集註</hi>方有執曰諸衇謂各部之衇也作起也言六者若<lb/>
　　見扵各部之衇中則皆䏻扵其部生起病端<lb/>
　　張錫駒曰殘傷殘賊賊害也言此六者之衇足以<lb/>
<pb n="KR3e0090_WYG_016-117a"/>
　　暗傷人之經衇血氣如賊之害人而不覺故曰䏻<lb/>
　　為諸衇作病也<lb/>
寸口衇隂陽俱緊者法當清邪中扵上焦濁邪中扵下<lb/>
焦清邪中上名曰潔也濁邪中下名曰渾也隂中扵邪<lb/>
必内慄也表氣微虚裏氣不守故使邪中於隂也陽中<lb/>
扵邪必發熱頭痛項强頸攣腰痛脛酸所謂陽中霧露<lb/>
之氣故曰清邪中上濁邪中下隂氣為慄足膝逆冷便<lb/>
溺妄出表氣微虚裏氣㣲急三焦相溷内外不通上焦<lb/>
<pb n="KR3e0090_WYG_016-117b"/>
怫鬱蔵氣相熏口爛蝕齗也中焦不治胃氣上衝脾氣<lb/>
不轉胃中為濁榮衛不通血凝不流若衛氣前通者小<lb/>
便赤黄與熱相摶因熱作使遊於經絡出入蔵府熱氣<lb/>
所過則為癰膿若隂氣前通者陽氣厥微隂無所使客<lb/>
氣入内嚏而出之聲嗢咽塞寒厥相追為熱所擁血凝<lb/>
自下狀如豚肝隂陽俱厥脾氣孤弱五液注下下焦不<lb/>
闔清便下重令便數難臍築湫痛命将難全<lb/>
　<hi>註</hi>寸口隂陽俱緊者謂六衇浮沉俱緊也浮衇緊則<lb/>
<pb n="KR3e0090_WYG_016-118a"/>
　　霧露之邪中扵上焦沉衇緊則寒邪中於下焦上<lb/>
　　焦指太陽也下焦指少隂也霧露之邪曰潔曰清<lb/>
　　清邪中上發熱頭痛項强頸攣腰疼脛酸者霧露<lb/>
　　之邪中扵太陽表也寒邪曰渾曰濁濁邪中下隂<lb/>
　　氣為慄足脛逆冷便溺妄出者寒邪中於少隂裏<lb/>
　　也經曰虛邪不能獨傷人必因身形之虚而後客<lb/>
　　之也葢因其人表氣虚裏氣不固清濁之邪中傷<lb/>
　　上下三焦相溷表裏不通以致上焦清氣不宣邪<lb/>
<pb n="KR3e0090_WYG_016-118b"/>
　　氣怫鬱與蔵相熏口爛蝕齗中焦不治胃氣主下<lb/>
　　而反上衝脾氣主運而反不轉中焦皆濁榮衛不<lb/>
　　通血凝不流行也若正能勝邪衛氣先通其人必<lb/>
　　先小便赤黄熱傷之經必血凝肉腐而外發為癰<lb/>
　　膿也若榮氣先通其人必先嚏嗢咽塞熱擁於裏<lb/>
　　之血凝者自下狀如豚肝也若正不勝邪隂陽俱<lb/>
　　逆榮衛不通脾氣孤弱不能散精五液注下下焦<lb/>
　　不闔裏急墜痛圊便數窘命将難全也<lb/>
<pb n="KR3e0090_WYG_016-119a"/>
　<hi>集註</hi>沈亮宸曰傷寒之證轉熱即佳故少隂厥隂皆以<lb/>
　　發熱而愈而凡下膿血與癰膿皆非死證若隂陽<lb/>
　　俱厥厥者必利故五液注下下焦不闔命将難全<lb/>
　　也<lb/>
　　方有執曰清指風濁指寒曰潔曰渾以天地之偏<lb/>
　　氣言也隂中於邪已下至濁邪中下一節是釋上<lb/>
　　文陰即下焦陽即上焦也隂氣為慄已下至血凝<lb/>
　　不流是言證若衛氣前通已下言變癰膿之故若<lb/>
<pb n="KR3e0090_WYG_016-119b"/>
　　隂氣前通已下言變膿血利之故衛氣即陽氣榮<lb/>
　　氣即隂氣乃承上榮衛不通而言而清濁之所以<lb/>
　　為病在其中矣隂陽俱厥已下言證併於裏而加<lb/>
　　重故曰命将難全也<lb/>
衇陰陽俱緊者口中氣出唇口乾燥踡臥足冷鼻中涕<lb/>
出舌上胎滑勿妄治也到七日以来其人微發熱手足<lb/>
温者此為欲解或到八日已上反大發熱者此為難治<lb/>
設使惡寒者必欲嘔也腹内痛者必欲利也<lb/>
<pb n="KR3e0090_WYG_016-120a"/>
　<hi>註</hi>此承上條互詳其證戒人臨此陰陽混淆之病慎<lb/>
　　勿妄治也此條之踡臥足冷即上條之濁邪中下<lb/>
　　也此條之鼻涕舌胎即上條之清邪中上也此條<lb/>
　　之唇口乾燥即上條之口爛蝕齗也此條之反大<lb/>
　　發熱即上條之癰膿下血也此條之腹中痛即上<lb/>
　　條之下重湫痛也此條之惡寒即上條之必内慄<lb/>
　　也衇陰陽俱𦂳傷寒衇也口中氣出唇口乾燥胃<lb/>
　　經熱也踡臥足冷少隂寒也鼻中涕出表傷風也<lb/>
<pb n="KR3e0090_WYG_016-120b"/>
　　舌上胎滑裏無熱也似此表裏隂陽寒熱虚實雜<lb/>
　　揉未定之病慎勿妄治則當審其孰輕孰重孰緩<lb/>
　　孰急先後施治可也到七日已来其人㣲發熱手<lb/>
　　足漸温者此隂退陽復為欲解也若到八日已上<lb/>
　　反大發熱者乃邪盛正衰此為難治也設使惡寒<lb/>
　　知尚在表若嘔必欲入裏也腹内痛者知邪已入<lb/>
　　裏内攻必欲下利也<lb/>
　<hi>集註</hi>方有執曰微發熱邪退也大發熱邪盛也惡寒尚<lb/>
<pb n="KR3e0090_WYG_016-121a"/>
　　在表也腹内痛已入裏也<lb/>
衇隂陽俱𦂳至扵吐利其衇獨不解𦂳去入安此為欲<lb/>
解若衇遲至六七日不欲食此為晚發水停故也為未<lb/>
解食自可者為欲解<lb/>
　<hi>按</hi>𦂳去入安之入字當是人字人安謂不吐利也必<lb/>
　　是傳寫之訛此為晚發水停故也二句與上下文<lb/>
　　義不屬當是衍文<lb/>
　<hi>註</hi>此發明衇隂陽俱𦂳内外寒甚至扵吐利解不解<lb/>
<pb n="KR3e0090_WYG_016-121b"/>
　　之義也吐利後衇仍𦂳為邪未盡不解也𦂳去衇<lb/>
　　緩為邪盡人安欲解也若𦂳去衇遲至六七日不<lb/>
　　欲食者則胃未和為未解也若欲食者則胃已和<lb/>
　　雖衇遲亦為欲解也<lb/>
　<hi>集註</hi>成無己曰衇隂陽俱𦂳為寒氣甚於上下至扵吐<lb/>
　　利之後𦂳衇不罷者為其衇獨不解𦂳去則人安<lb/>
　　為欲解也<lb/>
寸口衇浮而大浮為虚大為實在尺為闗在寸為格闗<lb/>
<pb n="KR3e0090_WYG_016-122a"/>
則不得小便格則吐逆<lb/>
　<hi>註</hi>平衇以衇内外候關格此以衇尺寸候關格於此<lb/>
　　推之凡陰陽盛極皆病闗格而不必定在内外尺<lb/>
　　寸也寸口衇浮而大浮為正氣虚大為邪氣實在<lb/>
　　尺則陰邪實關閉正氣不䏻宣名曰闗闗則不得<lb/>
　　小便也在寸則陽邪實格拒正氣不䏻化名曰格<lb/>
　　格則吐逆也<lb/>
　<hi>集註</hi>張錫駒曰浮大之衇在於尺則為闗隂陰氣不能<lb/>
<pb n="KR3e0090_WYG_016-122b"/>
　　施化故不得小便浮大之衇在扵寸則為格陽陽<lb/>
　　氣不䏻宣通故吐逆<lb/>
衇浮而滑浮為陽滑為實陽實相摶其衇數疾衛氣失<lb/>
度浮滑之衇數疾發熱汗出者此為不治<lb/>
　<hi>註</hi>浮為陽滑為實陽實相摶其衇行於衇外者數且<lb/>
　　疾矣衛氣行疾榮氣行遲榮衛不相輔而行故曰<lb/>
　　失度浮滑數疾有餘之衇見發熱無汗有餘之證<lb/>
　　衇證相合則為可治若見發熱汗出不足之證衇<lb/>
<pb n="KR3e0090_WYG_016-123a"/>
　　證不合不治明矣<lb/>
　<hi>集註</hi>成無己曰浮滑數疾之衇發熱汗出解者邪氣退<lb/>
　　也若不解者正氣脱也必不可治經曰衇隂陽俱<lb/>
　　盛大汗出不解者死<lb/>
衇浮而數浮為風數為虚風為熱虚為寒風虚相摶則<lb/>
灑淅惡寒也<lb/>
　<hi>按</hi>數為虚之虚字當是熱字風為熱虚為寒二句當<lb/>
　　是衍文風虚相摶之虚字亦當是熱字<lb/>
<pb n="KR3e0090_WYG_016-123b"/>
　<hi>註</hi>風寒在表則衇浮𦂳風熱在表則衇浮數表受風<lb/>
　　邪故灑淅惡寒也<lb/>
諸衇浮數當發熱而灑淅惡寒若有痛處飲食如常者<lb/>
蓄積有膿也<lb/>
　<hi>註</hi>諸衇浮數謂寸闗尺六衇俱浮數也浮則為風數<lb/>
　　則為熱風熱遏鬱扵表則當發熱而灑淅惡寒也<lb/>
　　若有隐痛之處飲食如常者非表邪之證乃内癰<lb/>
　　蓄積有膿之證於此知浮數之衇不可㮣為風熱<lb/>
<pb n="KR3e0090_WYG_016-124a"/>
　　也<lb/>
　<hi>集註</hi>王肯堂曰人身有焮腫痛楚處未有不自覺者此<lb/>
　　條所言必是内癰故曰蓄積有膿也如胃脘癰肺<lb/>
　　癰腸癰皆各有辨而胃癰之衇人迎反盛未有不<lb/>
　　悮以為傷寒者故宜察之<lb/>
　　程應旄曰衇證似傷寒若不於若有痛處飲食如<lb/>
　　常之證叅酌而悮以辛温發散助其陽熱否則悞<lb/>
　　以寒涼徹熱遏住邪氣滋害深矣<lb/>
<pb n="KR3e0090_WYG_016-124b"/>
　　張璐曰若有焮腫為熱壅經絡若無腫處必邪留<lb/>
　　蔵府隨内外而發癰膿也<lb/>
衇浮而大浮為風虚大為氣强風氣相摶必成瘾疹身<lb/>
體為痒痒者名泄風久久為痂癩<lb/>
　<hi>註</hi>六衇俱浮而大浮為風虚大為氣强强者熱也風<lb/>
　　熱相摶必成癮疹也身體為痒痒者肌虚熱氣外<lb/>
　　薄故也名為泄風若久不愈則成痂癩痂癩疥癬<lb/>
　　癘癩之類是也<lb/>
<pb n="KR3e0090_WYG_016-125a"/>
　<hi>集註</hi>成無己曰痂癩者癘風也眉少髮稀身有乾瘡而<lb/>
　　腥臭經云衇風成癘是也<lb/>
　　朱震亨曰經云諸痒為虚血燥不榮肌腠所以痒<lb/>
　　也<lb/>
　　方有執曰經云外在腠理則為泄風<lb/>
寸口諸㣲亡陽諸濡亡血諸弱發熱諸緊為寒諸乗寒<lb/>
者則為厥欝冒不仁以胃無榖氣脾濇不通口急不能<lb/>
言戰而慄也<lb/>
<pb n="KR3e0090_WYG_016-125b"/>
　<hi>按</hi>濡浮而無力候陽虚也豈有亡血之理弱沉而無<lb/>
　　力候陰虚也豈止發熱而已諸濡亡血當是諸濡<lb/>
　　衛虚諸弱發熱當是諸弱榮虚<lb/>
　<hi>註</hi>寸口者指寸闗尺三部而言也諸㣲謂凡病見微<lb/>
　　衇皆亡陽也諸濡謂凡病見濡衇皆衛虚也諸弱<lb/>
　　謂凡病見弱衇皆榮虚也諸𦂳謂凡病見𦂳衇皆<lb/>
　　為寒也諸乗寒者謂諸㣲濡弱衇亡陽榮衛不足<lb/>
　　之人一病即見殘賊𦂳衇則為寒乘病厥也厥於<lb/>
<pb n="KR3e0090_WYG_016-126a"/>
　　中者欝冒昏迷不知痛痒厥扵經者戰慄口噤不<lb/>
　　能言語以平日胃虚損糓脾虚不運中虚不勝外<lb/>
　　邪也<lb/>
　<hi>集註</hi>程知曰諸乗寒者則以陽極虚而陰寒直乗之也<lb/>
　　故為厥逆其所以昏冒不知人强直而無覺者則<lb/>
　　以胃無糓氣脾不流通故使口噤不能言外戰内<lb/>
　　慄而厥也<lb/>
問曰曽為人所難𦂳衇從何而来師曰假令亡汗若吐<lb/>
<pb n="KR3e0090_WYG_016-126b"/>
以肺裏寒故令衇𦂳也假令欬者坐飲冷水故令衇𦂳<lb/>
也假令下利以胃中虚冷故令衇𦂳也<lb/>
　<hi>註</hi>此詳申上條諸亡陽榮衛不足之人而見𦂳衇之<lb/>
　　義也曽為人所難問𦂳衇為寒實之證虚冷亦見<lb/>
　　𦂳衇是從何而来也師曰假令其人亡汗表虚若<lb/>
　　吐胸虚下利裏虚寒邪乗虚為病或外感寒邪或<lb/>
　　内飲冷水或中寒陰化皆令衇𦂳也若與浮同見<lb/>
　　無汗則為傷寒實邪有汗則為亡陽虚邪與沉同<lb/>
<pb n="KR3e0090_WYG_016-127a"/>
　　見腹痛不便則為中寒實邪腹痛下利則為中寒<lb/>
　　虚邪由此推之凡諸實衇從虚化者即未可謂之<lb/>
　　實矣<lb/>
　<hi>集註</hi>程應旄曰𦂳則為寒稱曰乗衇今復列之殘賊何<lb/>
　　義曰虚則為人乗實則乘人凡衇皆然不獨𦂳也<lb/>
寸口衇㣲尺衇𦂳其人虚損多汗知隂常在絶不見陽<lb/>
也<lb/>
　<hi>註</hi>上條以浮沉見㣲𦂳此條以寸尺見㣲𦂳皆陰盛<lb/>
<pb n="KR3e0090_WYG_016-127b"/>
　　陽亡之證故曰知隂常在絶不見陽也祗曰虚損<lb/>
　　多汗者畧言之也<lb/>
　<hi>集註</hi>程知曰言寸㣲尺𦂳為虚損多汗之證也寸微弱<lb/>
　　為亡陽尺𦂳疾為陰勝隂勝於内陽絶於外故為<lb/>
　　虚損多汗<lb/>
師曰病人衇㣲弱濇者此為醫所病也大發其汗又數<lb/>
大下之其人亡血病當惡寒後乃發熱無休止時夏月<lb/>
盛熱欲着複衣冬月盛寒欲裸其身所以然者陽㣲則<lb/>
<pb n="KR3e0090_WYG_016-128a"/>
惡寒隂弱則發熱此醫發其汗使陽氣微又大下之令<lb/>
隂氣弱五月之時陽氣在表胃中虚冷以陽氣内微不<lb/>
能勝冷故欲着複衣十一月之時陽氣在裏胃中煩熱<lb/>
以隂氣内弱不能勝熱故欲裸其身又隂衇遲濇故知<lb/>
血亡也<lb/>
　<hi>按</hi>又隂衇遲濇故知血亡也二句與上文義不屬非<lb/>
　　有闕文即是衍文<lb/>
　<hi>註</hi>病人衇微而濇詢之為醫大發其汗又數大下之<lb/>
<pb n="KR3e0090_WYG_016-128b"/>
　　所以致此病也其人亡血畧辭也謂亡其血氣也<lb/>
　　氣亡則陽微陽微則惡寒血亡則隂弱隂弱則發<lb/>
　　熱陽㣲隂弱故病當惡寒後乃發熱也輕者邪不<lb/>
　　留連遇所不勝時則愈重者無休止時即遇所不<lb/>
　　勝尤甚也然惡寒雖遇夏月盛熱欲着複衣所以<lb/>
　　然者五月之時陽氣在外胃中虚冷大發其汗令<lb/>
　　陽氣微故不勝寒也發熱雖遇冬月盛寒欲裸其<lb/>
　　身所以然者十一月之時陽氣在内胃中煩熱又<lb/>
<pb n="KR3e0090_WYG_016-129a"/>
　　數下之令隂氣弱故不䏻勝熱也此即論中所謂<lb/>
　　熱在骨髓寒在皮膚寒在骨髓熱在皮膚沉痼寒<lb/>
　　熱之病也<lb/>
　<hi>集註</hi>王肯堂曰非必遇夏乃寒遇冬乃熱也此但立其<lb/>
　　例論其理耳<lb/>
寸口衇㣲而緩㣲者衛氣踈踈則其膚空緩則胃氣實<lb/>
實則榖消而水化也糓入扵胃衇道乃行水入扵經其<lb/>
血乃成榮盛則其膚必踈三焦絶經名曰血崩<lb/>
<pb n="KR3e0090_WYG_016-129b"/>
　　寸口衇㣲而緩㣲者衛氣踈踈則其表空虚也緩<lb/>
　　者胃氣實實則消化水糓也糓入扵胃衇道之氣<lb/>
　　乃行水入扵經衇絡之血乃成今榮愈盛而衛愈<lb/>
　　踈血愈多而氣愈少氣血失其經常之道故曰三<lb/>
　　焦絶經氣不䏻制血血不能歸經故血妄行而崩<lb/>
　　也<lb/>
　<hi>集註</hi>成無己曰衛氣者溫分肉肥腠理衛氣既踈皮膚<lb/>
　　不得温肥則空虚也經曰緩者胃氣有餘有餘為<lb/>
<pb n="KR3e0090_WYG_016-130a"/>
　　實故云緩者胃氣實内經曰食入扵胃淫精於衇<lb/>
　　是糓入於胃衇道乃行也鍼經曰飲而液滲扵絡<lb/>
　　合和扵血是水入扵經其血乃成也經常也三焦<lb/>
　　者氣之道路衛氣疎則氣不循常度故三焦絶其<lb/>
　　常度也<lb/>
　　方有執曰疎言不能固䕶實猶言强也榖入扵胃<lb/>
　　至其血乃成乃承上文榖消而水化也隂血大下<lb/>
　　而曰崩者言其不能止静如山壞之勢也<lb/>
<pb n="KR3e0090_WYG_016-130b"/>
寸口衇㣲而濇㣲者衛氣不行濇者榮氣不逮榮衛不<lb/>
能相將三焦無所仰身體痺不仁榮氣不足則煩疼口<lb/>
難言衛氣虚則惡寒數欠三焦不歸其部上焦不歸者<lb/>
噫而酢吞中焦不歸者不能消榖引食下焦不歸者則<lb/>
遺溲<lb/>
　<hi>註</hi>凡經衇内外榮衛也蔵府内外三焦也故經曰榮<lb/>
　　行衇中衛行衇外上焦心肺主之中焦脾胃主之<lb/>
　　下焦肝腎主之分而言之榮也衛也三焦也合而<lb/>
<pb n="KR3e0090_WYG_016-131a"/>
　　言之皆本乎一氣之流行隨其所在而得名也衇<lb/>
　　微而濇榮衛不足不足則榮衛不能相将而行三<lb/>
　　焦無所仰頼故身體周痺不仁榮氣不足故身煩<lb/>
　　疼口難言語衛氣不足故惡寒數欠也上焦司降<lb/>
　　降者清中之濁下焦司升升者濁中之清中焦司<lb/>
　　升降清者令其上升濁者令其下降今榮衛不相<lb/>
　　将而行三焦無所仰頼故不䏻各歸其部而失其<lb/>
　　職矣上焦不歸則濁氣不降噫氣而吞酸中焦不<lb/>
<pb n="KR3e0090_WYG_016-131b"/>
　　歸則升降相違故不能消榖引食下焦不歸則清<lb/>
　　氣不升故不䏻約束而遺溲也<lb/>
寸口衇微而濇㣲者衛氣衰濇者榮氣不足衛氣衰面<lb/>
色黄榮氣不足面色青榮為根衛為葉榮衛俱㣲則根<lb/>
葉枯槁而寒慄欬逆唾腥吐涎沫也<lb/>
　<hi>註</hi>此詳申榮衛上焦之證也面色黄青榮衛不足之<lb/>
　　色也惡寒而慄欬𠻳唾腥吐痰涎沫肺損之證也<lb/>
　　肺主皮毛皮毛者榮衛之所居故肺損則皮聚而<lb/>
<pb n="KR3e0090_WYG_016-132a"/>
　　毛落榮衛枯槁也<lb/>
　<hi>集註</hi>成無己曰榮行衇中為根衛行衇外為葉根葉俱<lb/>
　　㣲則隂陽之氣衰也<lb/>
寸口衇弱而遲弱者衛氣微遲者榮中寒榮為血血寒<lb/>
則發熱衛為氣氣微者心内饑饑而虚滿不能食也<lb/>
　<hi>按</hi>條末心内饑饑而虚滿不能食句此是論脾胃不<lb/>
　　闗榮衛故弱者衛氣微當是陽氣微遲者榮中寒<lb/>
　　當是脾中寒上下文義始屬榮為血血寒則發熱<lb/>
<pb n="KR3e0090_WYG_016-132b"/>
　　豈有血寒發熱之理乎衛為氣氣微者當是陽氣<lb/>
　　微脾中寒者心内饑閱下條言胃氣有餘自知<lb/>
　<hi>註</hi>此詳申榮衛中焦之證也緩以候胃遲以候脾胃<lb/>
　　主納榖脾主化榖故能食者胃也能化者脾也今<lb/>
　　陽㣲中寒脾胃俱病所以心内雖饑饑而虚滿不<lb/>
　　能食也<lb/>
　<hi>集註</hi>方有執曰饑而虚滿者陽主化榖衛陽衰微不化<lb/>
　　榖故虚滿而不能食也<lb/>
<pb n="KR3e0090_WYG_016-133a"/>
寸口衇弱而緩弱者陽氣不足緩者胃氣有餘噫而吞<lb/>
酸食卒不下氣填於膈上也<lb/>
　<hi>註</hi>此又詳申中焦之證也寸口衇弱而緩弱者陽氣<lb/>
　　不足緩者胃氣有餘不足則脾失健運有餘則胃<lb/>
　　强能食此胃强脾弱所以雖能食而不能消化也<lb/>
　　故使吞酸而噫食卒不化氣填脹悶於膈中也<lb/>
　<hi>集註</hi>方有執曰陽氣以胃中之陽氣言不足則不能化<lb/>
　　榖胃氣以胃中之榖氣言有餘言有宿食也有宿<lb/>
<pb n="KR3e0090_WYG_016-133b"/>
　　食則欝而生熱故噫飽而吞酸此盖以飲食之内<lb/>
　　傷者言也<lb/>
趺陽衇遲而緩胃氣如經也趺陽衇浮而數浮則傷胃<lb/>
數則動脾此非本病醫特下之所為也榮衛内陷其數<lb/>
先微衇反但浮其人必大便鞕氣噫而除何以言之本<lb/>
以數衇動脾其數先微故知脾氣不治大便鞕氣噫而<lb/>
除今衇反浮其數改微邪氣獨留心中則饑邪熱不殺<lb/>
榖潮熱發渴數衇當遲緩衇因前後度數如法病者則<lb/>
<pb n="KR3e0090_WYG_016-134a"/>
饑數衇不時則生惡瘡也<lb/>
　<hi>註</hi>此已下辨趺陽之衇少隂之衇也趺陽一名衝陽<lb/>
　　在脚背上去陷骨三寸衇動處乃是陽明胃經之<lb/>
　　動衇也少隂一名太谿在足内踝後跟骨上衇動<lb/>
　　處乃足少隂腎經之動衇也趺陽少隂乃古診法<lb/>
　　越人以十二經雖皆有動衇獨取寸口以决死生<lb/>
　　者以寸口乃衇之大要㑹也然此法不行久矣設<lb/>
　　有危急之病寸口衇不見診此以决死生可也若<lb/>
<pb n="KR3e0090_WYG_016-134b"/>
　　在平時總不如以關衇為趺陽尺衇為少隂更為<lb/>
　　愈也如趺陽胃衇遲而和緩是胃氣不病如經衇<lb/>
　　也今趺陽衇浮而數按之無力浮以候府浮而無<lb/>
　　力則為傷胃沉以候蔵數而無力則為傷脾詢之<lb/>
　　病者特為醫下之所為以致榮衛之氣内陷其先<lb/>
　　數衇變微為脾弱也浮衇仍浮反甚為胃强也胃<lb/>
　　强則邪氣獨留故大便鞕潮熱發渇也脾弱則脾<lb/>
　　氣不運故邪熱不能殺榖雖饑不食氣噫而快也<lb/>
<pb n="KR3e0090_WYG_016-135a"/>
　　醫者前後施治如法而浮數之衇自當遲緩如經<lb/>
　　則饑欲食病者愈也若施治失冝數衇終始不退<lb/>
　　則生惡瘡也<lb/>
　<hi>集註</hi>方有執曰惡瘡與屎膿雖不同其為血熱則皆然<lb/>
　　也<lb/>
　　程知曰此言趺陽衇遲緩妄下則有浮數之變也<lb/>
趺陽衇浮而濇少隂衇如經者其病在脾法當下利何<lb/>
以知之若衇浮大者氣實血虚也今趺陽衇浮而濇故<lb/>
<pb n="KR3e0090_WYG_016-135b"/>
知脾氣不足胃氣虚也以少隂衇弦而浮纔見此為調<lb/>
衇故稱如經也若反滑而數者故知當屎膿也<lb/>
　<hi>按</hi>若衇浮大者氣實血虚也二句與上文義不屬當<lb/>
　　是衍文少隂衇弦而浮豈可謂如經乎當改沉而<lb/>
　　滑字<lb/>
　<hi>註</hi>脾腎皆病下利今趺陽胃衇浮濇少隂腎衇如常<lb/>
　　是病在脾不在腎也何以知之浮為陽以候胃濇<lb/>
　　為隂以候脾浮與濇合故知脾氣不足胃氣虚也<lb/>
<pb n="KR3e0090_WYG_016-136a"/>
　　以少隂衇見沉而滑故稱如經也若沉滑而數者<lb/>
　　是陽邪傷隂故知當屎膿血也<lb/>
　<hi>集註</hi>程知曰水榖之下利屬扵脾胃而膿血之下利屬<lb/>
　　於腎此可診趺陽太谿而辨之也<lb/>
趺陽衇伏而濇伏則吐逆水榖不化濇則食不得入名<lb/>
曰闗格<lb/>
　<hi>按</hi>水榖不化之化字當是入字若是化字是能食也<lb/>
　　何名曰格食不得入當是不得小便若有小便是<lb/>
<pb n="KR3e0090_WYG_016-136b"/>
　　水道通也何名曰闗必是傳寫之誤<lb/>
　<hi>註</hi>前論以浮沉尺寸候闗格此以趺陽侯闗格之診<lb/>
　　法也趺陽者胃衇也衇伏而濇伏則尺寸之隂陽<lb/>
　　停升降也濇則三焦之元氣不流通也不升降流<lb/>
　　通故上則吐逆下則不得小便病名曰闗格也<lb/>
趺陽衇滑而𦂳滑者胃氣實𦂳者脾氣强持實擊強痛<lb/>
還自傷以手把刅坐作瘡也<lb/>
　<hi>註</hi>趺陽之衇以候脾胃衇當和緩今反滑而𦂳者以<lb/>
<pb n="KR3e0090_WYG_016-137a"/>
　　滑為胃氣實𦂳為脾氣强滑𦂳並見如持實以擊<lb/>
　　强故主急痛痛還自傷脾胃也以手把刅而成瘡<lb/>
　　者猶之操刀自割而貽其害也<lb/>
　<hi>集註</hi>方有執曰滑為食故在胃則主榖氣實𦂳為寒故<lb/>
　　在脾則主邪氣强持實擊强言胃實脾强兩相搏<lb/>
　　擊而為病譬如以手把刃而自傷盖謂非由蔵府<lb/>
　　而傳變也<lb/>
趺陽衇沉而數沉為實數消榖𦂳者病難治<lb/>
<pb n="KR3e0090_WYG_016-137b"/>
　<hi>註</hi>胃衇沉而數沉主裏數主熱沉數為裏實熱則能<lb/>
　　消榖凡裏病得此衇者皆易治也若不沉數而沉<lb/>
　　𦂳沉𦂳為裏寒則為殘傷胃氣之證故曰難治也<lb/>
　<hi>集註</hi>方有執曰沉以候裏故在脾胃為土實榖氣實也<lb/>
　　數為熱陽也𦂳為寒隂也言趺陽主脾胃脾胃主<lb/>
　　榖榖氣實若衇見數而陽熱勝陽能化榖雖病不<lb/>
　　足為害若衇得𦂳而隂寒勝隂不化榖故為難治<lb/>
　　程知曰言趺陽沉數為消榖之病也沉為實沉主<lb/>
<pb n="KR3e0090_WYG_016-138a"/>
　　裏也數消榖數為熱也𦂳盛為邪勝故為難治也<lb/>
趺陽衇大而𦂳者當即下利為難治<lb/>
　<hi>註</hi>下利者不論寒熱皆中虚之病故衇宜小宜緩為<lb/>
　　病衇相宜則易治也今趺陽胃衇大而𦂳為病虚<lb/>
　　衇實則不相宜故為難治也<lb/>
　<hi>集註</hi>成無己曰大為虚𦂳為寒胃中虚寒當即下利下<lb/>
　　利衇亦微小今反大𦂳邪盛也故曰難治經曰下<lb/>
　　利衇大者爲未止<lb/>
<pb n="KR3e0090_WYG_016-138b"/>
　　張璐曰趺陽衇𦂳為寒邪傷胃故必下利下利衇<lb/>
　　大為邪盛故難治也<lb/>
趺陽衇微而𦂳𦂳則為寒微則為虚微𦂳相搏則為短<lb/>
氣<lb/>
　<hi>註</hi>衇見浮微而沉𦂳虚寒之證也趺陽胃衇似有似<lb/>
　　無為陽虚重按似𦂳為中寒胃陽虚寒則氣短矣<lb/>
　　𦂳衇主痛而不痛者以𦂳兼微雖𦂳不勁故不痛<lb/>
　　也<lb/>
<pb n="KR3e0090_WYG_016-139a"/>
　<hi>集註</hi>程知曰言趺陽微𦂳則中氣虚寒為短氣之證也<lb/>
趺陽衇不出脾不上下身冷膚鞕<lb/>
　<hi>註</hi>趺陽衇伏不出則中焦陽虚脾胃不能上下輸布<lb/>
　　衛氣不行故病通身膚冷而鞕也<lb/>
　<hi>集註</hi>程知曰身冷者衛氣不溫也膚鞕者榮血不濡也<lb/>
趺陽衇浮而芤浮者衛氣衰芤者榮氣傷其身體瘦肌<lb/>
肉甲錯浮芤相摶宗氣衰微四屬斷絶<lb/>
　<hi>註</hi>胃衇浮芤浮者胃衇衰芤者榮氣傷衛氣衰故身<lb/>
<pb n="KR3e0090_WYG_016-139b"/>
　　體瘦也榮氣傷故肌肉甲錯也浮芤相摶日久而<lb/>
　　宗氣衰微生氣少矣四屬斷絶謂皮肉脂髓四者<lb/>
　　俱竭故一身枯瘦失滋養矣<lb/>
　<hi>集註</hi>程應旄曰衛以榮爲根榮以衛爲䕶而榮衛之統<lb/>
　　於宗氣者又以趺陽胃為根也<lb/>
趺陽衇𦂳而浮浮為氣𦂳為寒浮為腹滿𦂳為絞痛浮<lb/>
𦂳相摶腸鳴而轉轉即氣動膈氣乃下少隂衇不出其<lb/>
隂腫大而虚也<lb/>
<pb n="KR3e0090_WYG_016-140a"/>
　<hi>按</hi>隂腫大而虚之虚字當是痛字細玩可知<lb/>
　<hi>註</hi>外感六衇浮𦂳寒氣在外故骨節煩痛内傷胃衇<lb/>
　　浮𦂳寒氣在内故腹滿絞痛寒氣相摶腸鳴而轉<lb/>
　　轉則膈中寒氣下趨洞泄也若少隂衇浮不出則<lb/>
　　下焦陽虚寒氣聚於陰器不得發泄故病疝隂腫<lb/>
　　大而痛也<lb/>
　<hi>集註</hi>方有執曰趺陽之土敗而少隂所以無制也<lb/>
少隂負趺陽者為順也<lb/>
<pb n="KR3e0090_WYG_016-140b"/>
　<hi>註</hi>此少隂負趺陽大㫖盖少隂腎屬水趺陽胃屬土<lb/>
　　雜病惡土尅水而傷寒少隂病惟恐土不能制水<lb/>
　　水一泛溢則嘔吐下利無所不至若趺陽衇和胃<lb/>
　　土有權則水有制而少隂負則為順矣順者土不<lb/>
　　爲水侮也<lb/>
　<hi>集註</hi>方有執曰萬物資生於土而百骸藉養扵胃水土<lb/>
　　平成物阜人安非天下之至順乎古今謂趺陽有<lb/>
　　衇者不死有以哉<lb/>
<pb n="KR3e0090_WYG_016-141a"/>
　　汪琥曰趺陽衇圖經原名衝陽衇在足跗中指端<lb/>
　　上行五寸去陷谷穴三寸足陽明衇之所過也為<lb/>
　　原故一名㑹原診法病重者切之以决死生傷寒<lb/>
　　以胃氣為本趺陽之衇不衰知胃氣尚在病雖危<lb/>
　　猶可治也<lb/>
少隂衇弱而濇弱者微煩濇者厥逆<lb/>
　<hi>註</hi>少隂衇弱而濇弱者腎隂虚故微煩也濇者衇道<lb/>
　　滯故肢冷也<lb/>
<pb n="KR3e0090_WYG_016-141b"/>
　<hi>集註</hi>方有執曰弱為虚損不足衇隂虚生内熱所以煩<lb/>
　　然屬虚煩故雖煩亦微也濇為少血而不滑不能<lb/>
　　上與陽相順接所以厥而逆冷也<lb/>
　　程知曰言腎衇微濇之病也少隂腎動衇也在足<lb/>
　　内踝後跟骨上陷中也<lb/>
少隂衇不至腎氣㣲少精血奔氣促迫上入胸膈宗氣<lb/>
反聚血結心下陽氣退下熱歸隂股與隂相動令身不<lb/>
仁此爲尸厥當刺期門巨闕<lb/>
<pb n="KR3e0090_WYG_016-142a"/>
　<hi>註</hi>少隂衇不至是腎氣衰微精血少也腎者隂中蔵<lb/>
　　陽者也腎隂虚竭不能蔵陽陽氣上奔廹促胸膈<lb/>
　　宗氣反為所阻聚而不行血結心下陽氣既奔於<lb/>
　　上極必退下退下則隂股間熱與隂相動所必然<lb/>
　　也雖令知覺冥身不仁而不死此為尸厥也當刺<lb/>
　　期門以通結血刺巨闕以行宗氣庶厥回而復甦<lb/>
　　也<lb/>
　　音切<lb/>
<pb n="KR3e0090_WYG_016-142b"/>
　輒<hi>陟渉切</hi>惵<hi>音垤/</hi>菽<hi>音叔/</hi>藹<hi>於蓋/切</hi>瞥<hi>匹滅/切</hi>縈<hi>於營/切</hi>卵<hi>盧管</hi>
　<hi>切</hi>溷<hi>胡困/切</hi>齗<hi>魚斤/切</hi>嚏<hi>音帝/</hi>湫<hi>子由/切</hi>疹<hi>之忍/切</hi>痂<hi>音加</hi>癩<lb/>
　<hi>力代切</hi>
　<lb/>
　<lb/>
　<lb/>
　<lb/>
御纂醫宗金鑑卷十六<lb/>
</p>
<p>
</p>
  </div>
</body>
</text>
</TEI>
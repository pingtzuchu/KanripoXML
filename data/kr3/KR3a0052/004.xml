<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>麗澤論說集録卷四</head> <lb/>
    <p>
<pb n="KR3a0052_WYG_004-1a"/>
欽定四庫全書<lb/>
　麗澤論說集録卷四<lb/>
　　　　　　　　　　　　宋　吕喬年　編<lb/>
　　門人集録周禮說<lb/>
令五家爲比使之相保五比爲閭使之相受四閭爲族<lb/>
　使之相𦵏五族爲黨使之相救五黨爲州使之相賙<lb/>
　五州爲鄉使之相賔成周疆理天下之法有隨逺近<lb/>
　而差别者有通逺近而一法者如疆以周索疆以戎<lb/>
<pb n="KR3a0052_WYG_004-1b"/>
　索此隨逺近而差别者也如比閭族黨之法自都鄙<lb/>
　以至於邦國莫不皆然觀上文可見此通逺近而一<lb/>
　法者也其言相保相受相救相賙相賔所以不同者<lb/>
　成周之法計其地之逺近量其力之厚薄校其人之<lb/>
　多寡五家爲比其居甚近非但同其休戚亦可察其<lb/>
　竒衺故使之相保保有二義有保民而王之保有不<lb/>
　保其徃之保此盖兼二義而言五比爲閭二十五家<lb/>
　其居亦近此始之彼終之此倡之彼和之故使之相<lb/>
<pb n="KR3a0052_WYG_004-2a"/>
　受此所謂計其地之逺近也四閭爲族使之相𦵏百<lb/>
　家之中或不幸而有死者百家相與以辦其𦵏事然<lb/>
　不使五家與二十五家供之盖力有所不給故也至<lb/>
　五族爲黨方使之相救五百家之中或有大利害大<lb/>
　患難非百家之所可禦必五百家然後足以相拯救<lb/>
　至五黨爲州方使之相賙二千五百家之中或有水<lb/>
　旱凶年饑歲欲以相賙又非五百家之所能辦惟二<lb/>
　千五百家則井地必闊此或旱他處未必旱此或水<lb/>
<pb n="KR3a0052_WYG_004-2b"/>
　他處未必水庶幾可以有無相通此所謂量其力之<lb/>
　厚薄也至五州爲鄉方使之相賔閭胥已書其敬敏<lb/>
　任恤族師已書其孝悌睦婣有學者黨正已書其徳<lb/>
　行道藝州長已考其徳行道藝何待鄉老賔興之盖<lb/>
　閭胥所書不過賢於五比而已黨正所書則又五百<lb/>
　家之賢而已州長所書則又二千五百家之賢而已<lb/>
　鄉者萬二千五百家其人衆所謂賢者必灼然可用<lb/>
　故登於天府此所謂校其人之衆寡也比閭族黨散<lb/>
<pb n="KR3a0052_WYG_004-3a"/>
　在周官固不可徧舉且舉比長一官言之便見得當<lb/>
　時之民無一人無係屬者徙之於此又授之於彼所<lb/>
　謂閒民但不耕稼而已有身即有家既有家則必有<lb/>
　所係雖有游手之民其間日漸月化亦不自知使成<lb/>
　周之君長守此法何縁有不測之變雖有姦雄豪傑<lb/>
　亦俯首而不敢倡後世失此法遂使民無所附著游<lb/>
　手機巧遍天下成周之興衰縁此法之有興衰<lb/>
大司徒以荒政十有二聚萬民謂之聚萬民者札瘥凶<lb/>
<pb n="KR3a0052_WYG_004-3b"/>
　荒民皆轉徙而之四方故以政聚之政之十有二其<lb/>
　條目須當詳講一曰散利二曰薄征此二者荒政之<lb/>
　始散利是發公財之已藏者薄征是减民租之未輸<lb/>
　者已藏者既散之未輸者又薄之荒政之大綱既舉<lb/>
　矣三曰緩刑四曰弛力緩刑謂民迫於飢寒不幸而<lb/>
　有過失緩其刑辟以示哀矜之意弛力者平時用民<lb/>
　之力嵗不過三日今則常用者亦弛之不用所以休<lb/>
　息百姓五曰舍禁平時所謂山虞林衡皆有所掌至<lb/>
<pb n="KR3a0052_WYG_004-4a"/>
　荒歲則徹去藩籬恣民取之六曰去幾平時闗防皆<lb/>
　有幾察荒歲必要百貨流通使天下商旅出於其市<lb/>
　此救荒之要術七曰𤯝禮此則專理會荒政凡禮文<lb/>
　之可省者省之如有幣無牲之類八曰殺哀凡是䘮<lb/>
　紀之節一皆减損所謂不以死傷生專理會荒政九<lb/>
　曰蕃樂時和歲豐所以與民共樂樂民之樂亦當憂<lb/>
　民之憂所以荒歲不樂十曰多昏凶荒之年多是匹<lb/>
　夫匹婦不能自保所以殺禮而多昏使男女自相保<lb/>
<pb n="KR3a0052_WYG_004-4b"/>
　之義十有一曰索鬼神靡神不舉並走羣望之類是<lb/>
　也十有二曰除盗賊前面説緩刑此説除盗賊此便<lb/>
　是經權皆舉處既與民共憂不幸民有過固可哀矜<lb/>
　至於姦人亦有伺變竊發者凶荒之歲民心易動一<lb/>
　夫呌呼萬夫皆集所以必以除盗賊終之此止亂之<lb/>
　萌大抵聖人之經盖通萬世而可行者其條目固止<lb/>
　於此然周禮之書六官分職合之則有總散之則有<lb/>
　所司其闗節脈理皆自相應只去大司徒上看未盡<lb/>
<pb n="KR3a0052_WYG_004-5a"/>
　若徧考六官則荒政秩序可見且如散利須考太府<lb/>
　天府内府凡掌財賦之官如薄征須考九職九賦九<lb/>
　貢如緩刑須考司冦士師所掌之刑他莫不然叅觀<lb/>
　遍考然後可知<lb/>
土均<hi>止</hi>掌其禁令古之設官有總大法操體統者又有<lb/>
　斟酌損益彌縫其間者两者交相濟然後大綱舉而<lb/>
　萬目不遺所謂地土之政載在大司徒小司徒如以<lb/>
　土會之法辨五地之物施十二教井牧其田野此是<lb/>
<pb n="KR3a0052_WYG_004-5b"/>
　總大法操體統者乃是大爲之防然一鄉之間其土<lb/>
　又有肥瘠厚薄無緣事爲之制曲爲之防須設官斟<lb/>
　酌彌縫於其間此土均之法所以設也土均所均之<lb/>
　土地非在大司徒小司徒之外即是大司徒所掌之<lb/>
　土而斟酌損益之若論大綱土地司徒已自平之正<lb/>
　緣其間有曲折厚薄肥瘠不同土均之職其位下可<lb/>
　以出入阡陌周旋井里隨鄉土均之盖雖說山林然<lb/>
　山林之中又有高下雖說川澤川澤之中又有高下<lb/>
<pb n="KR3a0052_WYG_004-6a"/>
　唯是土均周旋阡陌然後能均所謂以均地守者是<lb/>
　分民授土各守其地以均地事者是各任其事以均<lb/>
　地貢者隨土而出貢以和邦國都鄙之政令刑禁和<lb/>
　者是斟酌調和言不改大法而就中斟酌也所謂禮<lb/>
　俗䘮紀大法已有大司徒掌之此又就中觀其媺惡<lb/>
　其中又有重中之輕輕中之重雖有正者所頒之禮<lb/>
　然隨鄉各自有俗君子行禮不求變俗刑不上大夫<lb/>
　禮不下庶人若冠昏䘮祭大者固不出先王所頒其<lb/>
<pb n="KR3a0052_WYG_004-6b"/>
　他㣲細又從其俗䘮紀厚薄之等祭祀多寡之數皆<lb/>
　相其<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>惡而爲輕重厚薄地美俗厚法從重地惡俗<lb/>
　薄法從輕此所謂輕重之法也且如大司徒施十有<lb/>
　二教以祀禮教敬又須土均就祀禮中斟酌得宜凡<lb/>
　事莫不如此<lb/>
師氏掌以<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>詔王伊川先生曰後世知求治而不知正<lb/>
　君知規過而不知養徳盖後世諫諍之官其所以匡<lb/>
　君之惡者未嘗不至若夫從容和緩以養君之徳者<lb/>
<pb n="KR3a0052_WYG_004-7a"/>
　則缺焉師氏之官掌以媺詔王者專以從容和緩養<lb/>
　君之徳也夫惟其與君朝夕相處無一言之不入而<lb/>
　後可以涵養君徳故職是官者專以從容和緩爲事<lb/>
　而無一毫矯拂之意不幸而君有過則有保氏之官<lb/>
　在師保二官盖朝夕與王處者如師氏說凡祭祀賔<lb/>
　客㑹同喪紀軍旅王舉則從聽治亦如之保氏亦曰王舉<lb/>
　則從聽治亦如之師氏說使其屬守王之門外且蹕保氏<lb/>
　亦曰使其屬守王闈以此知二官盖朝夕與王處者<lb/>
<pb n="KR3a0052_WYG_004-7b"/>
　古人立此二官一則優游容與以養君之善不使有<lb/>
　一毫矯拂一則秉義守正以止君之邪不肯有一事<lb/>
　放過故人君既有所養又有所畏所謂禮樂不可斯<lb/>
　須去身一於從容和緩則是有樂而無禮一於矯拂<lb/>
　正救則是有禮而無樂此二官所以不可偏廢學者<lb/>
　須知此二官實不相闗而實相資又須看得二官不<lb/>
　相參雜則古人之意可見矣以三徳教國子其在春<lb/>
　官則以大司樂掌成均而教國子此則又以從容和<lb/>
<pb n="KR3a0052_WYG_004-8a"/>
　緩以媺詔王之師氏以教之古人教國子之意盖如<lb/>
　此一曰至徳以爲道本至徳者精粹而不可名言之<lb/>
　謂道者溥博淵深無聲無臭無下手處惟至徳以爲<lb/>
　道本則有所據依識得體叚二曰敏德以爲行本既<lb/>
　有至徳以爲道本須是見之於行敏者不可息之謂<lb/>
　也三曰孝徳以知逆惡以至徳則言以爲道本敏德<lb/>
　則言以爲行本孝德則止言以知逆惡者何故此理<lb/>
　最難自非實有孝德於已則犯上陵節之事必有習<lb/>
<pb n="KR3a0052_WYG_004-8b"/>
　而不察者矣惟實有是孝德方能免此譬如血氣流<lb/>
　通無病之人方識痛癢教三行一曰孝行以親父母<lb/>
　前既說孝徳此又說孝行今人不識德字徃徃見一<lb/>
　事之善則謂之德殊不知此乃行也實有諸已謂之<lb/>
　德見諸行事謂之行既實有孝悌於已矣須見於行<lb/>
　事之間然後吾之孝德愈進親意愈洽此之謂孝行<lb/>
　以親父母二曰友行以尊賢良盖必盡子弟之職供<lb/>
　掃洒應對之事而後先生長者方肯開發我此之謂<lb/>
<pb n="KR3a0052_WYG_004-9a"/>
　友行以尊賢良又說順行以事師長者盖彼之所謂<lb/>
　賢良國中之先生長者也此之所謂師長者朝夕與<lb/>
　吾處者也朝夕與吾處者其歲月爲最久其條目爲<lb/>
　甚繁才有一毫不順便失事師長之道須是十分遜<lb/>
　悌方可故曰順行以事師長居虎門之左司王朝此<lb/>
　見師氏之官近於王掌國中失之事以教國子弟凡<lb/>
　國之貴遊子弟學焉前既教以三德三行以立其根<lb/>
　本根本既立固是綱舉而目張然又須教以國政使<lb/>
<pb n="KR3a0052_WYG_004-9b"/>
　之通達治體古之公卿皆是從幼時便教養之以爲<lb/>
　異日之用今日之子弟即他日之公卿故國政之有<lb/>
　中者則教之以爲法不幸而國政之或失則教之以<lb/>
　爲戒又教之以如何整救如何措畫使之洞曉國家<lb/>
　之本末源委然後用之他日皆良公卿也後世自科<lb/>
　舉之說興學者視國家之事如越人視秦人之肥瘠<lb/>
　漠然不知至有不識前輩姓名者異時一旦立朝廷<lb/>
　之上委之以天下之事便都是杜撰豈知古人所以<lb/>
<pb n="KR3a0052_WYG_004-10a"/>
　教國子之意然又須知上之人所以教子弟雖將以<lb/>
　爲他日之用而子弟之學則非以希用也盖人生天<lb/>
　地間豈可不盡知天地間事子弟之所以學却是如<lb/>
　此<lb/>
大司樂掌成均之法<hi>止</hi>大濩大武成均五帝之學以五<lb/>
　帝之學法建國之學政合國之子弟而教之自舜命<lb/>
　䕫典樂教胄子以此知五帝三王之學政無不由樂<lb/>
　始盖陶冶之功入人最深動蕩鼓舞優游浹洽使自<lb/>
<pb n="KR3a0052_WYG_004-10b"/>
　得之成均之法雖不可見觀舜命䕫一章大畧可見<lb/>
　凡有道者有徳者使教焉是延請有道德者使之教<lb/>
　國子弟以後世私心觀之既設掌樂之官却不專教<lb/>
　國之子弟反資之於他人若此不近事情以此見古<lb/>
　人立心之至公義理之無窮規模之廣大大抵設教<lb/>
　受教當知無窮意思死則爲樂祖祭於瞽宗惟待之<lb/>
　甚重則責之不輕所謂君子教思無窮死則爲樂祖<lb/>
　祭於瞽宗不特是明尊師敬長之義使之慎終追逺<lb/>
<pb n="KR3a0052_WYG_004-11a"/>
　民徳歸厚亦是當時有道徳者教之入人也深當時<lb/>
　設教有如時雨化之者人自不能忘先王使之祭於<lb/>
　瞽宗亦是因人心之不忌與身沒教已盡者不同故<lb/>
　知古之擇人非特一時賴之沒世亦賴之其審擇之<lb/>
　精不言可知以樂德教國子中和祇庸孝友此所謂<lb/>
　教之條目金石絲竹匏土草木是樂之物而已非樂<lb/>
　之徳樂之徳非有道有徳者不能知之亦如言蓍之<lb/>
　徳卦之徳中和祇庸孝友所謂樂徳也禮以教中樂<lb/>
<pb n="KR3a0052_WYG_004-11b"/>
　以教和樂則導和可也何故兼中言之所謂隂陽剛<lb/>
　柔仁義靡不相備樂雖主在乎和無相奪倫豈不是<lb/>
　中且如乾剛坤柔乾固是剛坤固是柔然坤至柔而<lb/>
　動也剛乾坤何嘗做两叚須於樂上見得中和不可<lb/>
　相離然又不可渾然無别正如乾坤固是坤至柔而<lb/>
　動也剛又須當知乾主乎剛坤主乎柔舊說以中爲<lb/>
　忠信之忠改此一字緣是不識中字祇者肅然祇敬<lb/>
　之謂庸者日用常行之謂孝友者見於事親從兄之<lb/>
<pb n="KR3a0052_WYG_004-12a"/>
　間皆樂之徳也中和是樂之本所謂祇庸孝友就樂<lb/>
　上說其端亦自可見節奏嚴整使人肅然祇敬祇之<lb/>
　端也條暢流通庸之端也易直子諒之心使人事親<lb/>
　從兄之際油然而生孝弟之端也以樂語教國子興<lb/>
　道諷誦言語樂語非特樂音樂章也後世成周之學<lb/>
　政不傳所謂讀誦不過尋行數墨能舉章句而已意<lb/>
　思促迫都無生意惟是以樂之理見於言語之間便<lb/>
　有感發人處謂之興者託物引類感發興起謂之道<lb/>
<pb n="KR3a0052_WYG_004-12b"/>
　者從容和緩引之於道謂之諷者倍文曰諷聲與文<lb/>
　皆增一倍謂之頌者先儒謂以聲節之曰頌抑揚高<lb/>
　下使自得之言語者論語所謂食不語寢不言與學<lb/>
　者相酧酢謂之語獨自說而無問答謂之言所謂樂<lb/>
　舞雲門大卷大咸大磬大夏大濩大武古人自幼成<lb/>
　童舞象非獨善於口耳必教之以動容周旋屈伸俯<lb/>
　仰無非至理所在而可爲入德之門先王之舞皆不<lb/>
　徒然屈伸綴兆不言之教自在其中所謂四體不言<lb/>
<pb n="KR3a0052_WYG_004-13a"/>
　而喻其理至精㣲三代之衰此事都廢散在末技流<lb/>
　於鄭衛鼓動波蕩猶使人生起淫心因此想象先王<lb/>
　之舞安得不生起人之善心如道家所謂熊經鳥伸<lb/>
　養其小體尚能延年豈如先王之舞足以養其德體<lb/>
　乎<lb/>
　<lb/>
　<lb/>
　<lb/>
<pb n="KR3a0052_WYG_004-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　麗澤論說集録卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>麗澤論説集録卷五</head> <lb/>
    <p>
<pb n="KR3a0052_WYG_005-1a"/>
欽定四庫全書<lb/>
　麗澤論説集録卷五<lb/>
　　　　　　　　　　　　宋　呂喬年　編<lb/>
　　門人集録禮記説<lb/>
賢者狎而敬之畏而愛之須将狎與敬作一字㸔畏與<lb/>
　愛作一字㸔方見得親近賢者氣象愛而知其惡憎<lb/>
　而知其善此天理人欲之所以分也大凡人胸中著<lb/>
　一件所愛所憎非特不見其惡不見其善凡其所見<lb/>
<pb n="KR3a0052_WYG_005-1b"/>
　却被人欲障礙並不見了君子純乎天理故是是非<lb/>
　非兩不相奪<lb/>
曲禮言班朝治軍涖官行法非禮威嚴不行一段只是<lb/>
　一禮字孝經只一孝字凡事皆歸之孝此類須㕘求<lb/>
　其所以然<lb/>
恭敬撙節退讓以明禮字字親切指示須當留意為人<lb/>
　子者居不主奥坐不中席行不中道立不中門古之<lb/>
　人子不知他於行處坐處居處立處何故常常㸃檢<lb/>
<pb n="KR3a0052_WYG_005-2a"/>
　得如此好萬一或不㸃檢必有時主奥中席中道中<lb/>
　門原其所以能如此者必自有來處<lb/>
謀於長者<hi>止</hi>非禮也古之子弟見長者不敢以賔客之<lb/>
　禮見操几杖者乃左右扶翼之意長者未必無几杖<lb/>
　所以操而従之者葢存養其遜悌之心令熟未見長<lb/>
　者之間此心已存及其既見嚴敬可知長者問不辭<lb/>
　讓而對大凡長者有所問固當對然與長者語須是<lb/>
　虛心而受之若率爾而對自以為能便是實了此心<lb/>
<pb n="KR3a0052_WYG_005-2b"/>
　雖有法語之言精㣲之語亦不能入此子路率爾而<lb/>
　對夫子所以哂之也若曽子曰參不敏何足以知之<lb/>
　此辭遜而對之類也大抵為學者須以此禮涵養此<lb/>
　心令熟<lb/>
凡為人子之禮<hi>止</hi>在醜夷不争孝子以親之心為心故<lb/>
　以親之體為體冬温夏凊昏定晨省一嵗有冬夏寒<lb/>
　暑之變孝子頃刻不忘親纔遇變時必加意於其間<lb/>
　如古人扇枕之類是也在醜夷而不争此又見孝子<lb/>
<pb n="KR3a0052_WYG_005-3a"/>
　涵養之熟頃刻不忘大凡人子在父母前固有孝敬<lb/>
　之心父母不在前便起争心惟養之熟此心常在故<lb/>
　能不争醜夷者與我一等之人也貴於我者我自不<lb/>
　能與彼争賤於我者彼自不敢與我争惟勢力敵易<lb/>
　起争端須涵養得熟方可<lb/>
為人子者三賜不及車馬<hi>止</hi>交游稱其信也一命受爵<lb/>
　再命受服三命受車馬葢至於三命則不齒矣君賜<lb/>
　車馬則當乗服乗服則逼近父母尤非人子之所安<lb/>
<pb n="KR3a0052_WYG_005-3b"/>
　也如石慶至里門不下車所以貽萬石君之責雖云<lb/>
　大夫不可徒行亦止謂在朝廷而已三賜不及車馬<lb/>
　不過只是辭遜何故記禮者節節稱之如此大抵人<lb/>
　子之心多為外物所移易有為嵗月而變者有為爵<lb/>
　位而變者如大舜五十而慕此是不為嵗月而變如<lb/>
　三賜不及車馬此是不為爵位而變惟其養得熟故<lb/>
　不為外物移易州閭鄉黨稱其孝也州閭鄉黨至近<lb/>
　大抵稱孝在逺者稱之猶未盡須是自近而見者方<lb/>
<pb n="KR3a0052_WYG_005-4a"/>
　始親切兄弟親戚尤切近於鄉黨而尤見其慈愛僚<lb/>
　友稱其悌也僚友在官日與之同處見其氣象和順<lb/>
　所以稱其弟執友稱其仁也執友是心友所謂同死<lb/>
　生共患難者知其孝心之本原所以稱其仁所謂孝<lb/>
　弟為仁之本是也交遊稱其信也此是泛交偶與之<lb/>
　従事者亦知其信其他可見此一段一句是一意不<lb/>
　可得而移易也<lb/>
州閭稱其孝昆弟稱其慈稱者非我求人之稱以沽名<lb/>
<pb n="KR3a0052_WYG_005-4b"/>
　惟因其所稱以騐我之所為誠則形之謂也<lb/>
年長以倍則父事之一段此固止是遜弟之事然學者<lb/>
　至於有所得多要流入異端就遜弟中須要理㑹得<lb/>
　等差節文故致廣大又須盡精㣲<lb/>
毋固獲葢食物羅列於前心之所欲一取之而不獲乃<lb/>
　至於再至於三必獲而後已如此則心専著於一物<lb/>
　矣若只以為求物必欲得之為固獲恐與上下文不<lb/>
　相入<lb/>
<pb n="KR3a0052_WYG_005-5a"/>
㓜子常示毋誑孟子少時見東鄰殺猪問母何為母曰<lb/>
　将以啖汝母悔其誑也買肉以啖之人多謂孟母能<lb/>
　示子以信不知買肉以實其言所以為誑也母當直<lb/>
　以前言為誑而語之乃買肉以成其誑本是一誑却<lb/>
　成兩誑大扺人所以䧟於小人者多因要實前言葢<lb/>
　實前言三字㝡是入小人之徑路<lb/>
童子不衣裘裳以此推之凡事當識時中道理<lb/>
淫祀無福近來人説淫祀多是説叢祀及非載於祀典<lb/>
<pb n="KR3a0052_WYG_005-5b"/>
　者夫豈止此凡非所祀而祀之如諸侯之祭天季氏<lb/>
　旅泰山之類皆淫祀也古人初不以福自嫌自後世<lb/>
　有邀福之心者多故㸔得福為可惡耳<lb/>
内則一篇首言后王命冡宰降徳於衆兆民葢三代所<lb/>
　以教天下者皆以是自秦漢以來外風俗而論政事<lb/>
　不復以人家事為問矣<lb/>
柔色以温之此孝子和柔顔色以温父母如今人和易<lb/>
　顔色以來而我見之則非特彼和而我之容亦覺和<lb/>
<pb n="KR3a0052_WYG_005-6a"/>
　氣薰然子以柔色來父母安得不豫<lb/>
起敬起孝葢我孝敬之心無間斷隨遏隨起故雖父母<lb/>
　不從吾諫至於怒至於撻之流血亦起敬起孝常自<lb/>
　若也起非起止之起只是遏捺不住<lb/>
子婦孝者敬者父母舅姑之命勿逆勿怠既孝敬矣何<lb/>
　必戒其逆怠葢不孝不敬之人固不足責其逆怠惟<lb/>
　孝敬之人事親至於與親相忘則慢心易生恐或至<lb/>
　於逆怠故在所戒<lb/>
<pb n="KR3a0052_WYG_005-6b"/>
慈以㫖甘雖有八珍之味嗟來而與則食之何甘䟽食<lb/>
　菜羮進之以禮顔色和悦則食之者自覺甘美此所<lb/>
　謂慈以㫖甘<lb/>
父母将坐奉席請何鄉坐位自有常處必問之者示不<lb/>
　敢専之意<lb/>
子放婦出不表禮焉明言其惡而出之之謂表父母愛<lb/>
　子之心舅姑待婦之禮雖彼有過猶欲遮䕶故放出<lb/>
　而不明言其所以過<lb/>
<pb n="KR3a0052_WYG_005-7a"/>
下氣怡色柔聲此六字非特事父母當然凡處已待人<lb/>
　能體此六字則見孔子鄉黨氣象<lb/>
凡養老五帝憲三王有乞言五帝憲養氣體而不乞言<lb/>
　有善則記之為惇史三王亦憲既養老而后乞言亦<lb/>
　㣲其禮皆有惇史五帝三王皆尊徳尚齒其養老之<lb/>
　禮雖同然五帝憲三王乞言亦㣲其禮道有升降風<lb/>
　氣有厚薄所以不同憲者瞻儀容觀起居也其無乞<lb/>
　言之禮何也當時風氣未開人情惇厚朝夕與老者<lb/>
<pb n="KR3a0052_WYG_005-7b"/>
　親炙觀其仁義之容道徳之光自得於觀感不言之<lb/>
　際所以不待乞言三王有乞言之禮比之五帝氣味<lb/>
　稍薄五帝養老専憲其儀容養其氣體盡其誠敬而<lb/>
　已伺其起居従容之間偶然發言然後記之至於動<lb/>
　容周旋之可為法者亦皆記之如鄉黨所記亦其類<lb/>
　也惇史者史之名古者之史名各不同載壼内之事<lb/>
　者謂之女史載朝廷之事者謂之國史記老者之善<lb/>
　者謂之惇史惇厚也㣲其禮葢尊老之至不敢急迫<lb/>
<pb n="KR3a0052_WYG_005-8a"/>
　扣問従容欵曲伺間乗暇㣲見其端而徐俟其言其<lb/>
　誠敬氣象可見五帝之時學者皆精㣲主一更無一<lb/>
　毫外心見老者之動容無非感發觀省處所以不待<lb/>
　乞言此氣味非後世所能及惟顔子於孔子之言無<lb/>
　所不説終日不違如愚少有五帝憲而不乞言之意<lb/>
　想見五帝時人人皆顔子至於孔子纔説予欲無言<lb/>
　子貢便説則小子何述焉以此知不乞言者孔門中<lb/>
　惟顔子一人而已五帝之養氣體浃洽陶冶之功固<lb/>
<pb n="KR3a0052_WYG_005-8b"/>
　非言語訓告之所能及三王雖不及五帝然其問答<lb/>
　之際従容欵曲忠敬誠慤亦與後世問答氣味不同<lb/>
　五帝三王名其史曰惇尤有深意大抵忠厚惇篤之<lb/>
　風衰縁前言徃行斷絶今之學者所以澆薄縁先生<lb/>
　長者之説不聞今之學者能以此意反復思之則古<lb/>
　人之氣味庶乎其猶可續也<lb/>
曲禮少儀皆是遜志道理歩趨進退左右周旋若件件<lb/>
　要理㑹必有不到處如學者常存此心則自然不違<lb/>
<pb n="KR3a0052_WYG_005-9a"/>
　乎禮心有時而不存則禮有時而或失内有毫釐之<lb/>
　礙則外有毫釐之差如天之於百物根莖枝葉華實<lb/>
　條幹豈一一生之哉氣到則百物自生若一枝一葉<lb/>
　之病則是氣不到處也又所謂遜志如徐行後長如<lb/>
　洒掃應對如相師皆是遜志氣象一年視離經辨志<lb/>
　<hi>曉意義</hi>三年視敬業樂羣<hi>不敢/輕易</hi>五年視博習親師<hi>至此方可</hi>
　<hi>博習未至此則非聖人之書不敢觀前此非不從師至此方能親師</hi>七年視論學取友<lb/>
　<hi>見得的當方可議論是非决擇賢否</hi>
<pb n="KR3a0052_WYG_005-9b"/>
大學始教<hi>止</hi>學不躐等也七者是三代大學教人之法<lb/>
　大學始教皮弁祭菜示敬道也皮弁士服菜者薄物<lb/>
　大抵古人一事一物之㣲莫不欲知其所自來為學<lb/>
　欲至於賢聖豈可不知其本始初入學使之皮弁祭<lb/>
　菜致敬於先聖先師此心其如之何自堯舜三代以<lb/>
　來所以教學者切要工夫惟是敬之一字初見師友<lb/>
　未經講習先皮弁祭菜此心肅然所謂以敬道示之<lb/>
　也宵雅肄三官其始也舊説宵為小大抵經書字不<lb/>
<pb n="KR3a0052_WYG_005-10a"/>
　當改宵乃是夜何故夜誦葢夜間従容無事諷誦吟<lb/>
　詠善端良心油然而生此宵雅肄三之意官其始也<lb/>
　官如官守之官初入學未知為學之方其心茫然而<lb/>
　無所處故使之夜間肄習三章之雅非獨舊説所謂<lb/>
　鹿鳴四牡皇皇者華也但取雅之三章諷誦吟詠此<lb/>
　心遂有所處此所謂官其始也入學鼓箧遜其業也<lb/>
　初入學時凡在學之衆鳴鼔升堂新入學者必發其<lb/>
　箧以出示其所業彼見鳴鼓之際衣冠濟濟肅然在<lb/>
<pb n="KR3a0052_WYG_005-10b"/>
　上又欲其出示所業向來驕慢之意不期自消而遜<lb/>
　弟之心不期自生傅説所謂惟學遜志遜乃為學之<lb/>
　自始也夏楚二物収其威也扑作教刑有所不及有<lb/>
　所踰節以夏楚二物治之所以収拾其威儀之端正<lb/>
　所謂収其威也未卜禘不視學所以使學者従容優<lb/>
　豫不至迫切葢天子以萬乗之尊臨之學者安得不<lb/>
　迫切古者三年一褅五年入學未禘時二年不視學<lb/>
　使學者従容優豫乃所以養其徳又須使知将有天<lb/>
<pb n="KR3a0052_WYG_005-11a"/>
　子之視學亦所以警其志時觀而弗語存其心也古<lb/>
　之所以教者不在口耳之間在於觀感啟發之而已<lb/>
　非特教者為然五帝憲養氣體而不乞言古之學者<lb/>
　亦不専尚口耳皆所以存養此心也㓜者聴而不問<lb/>
　學不躐等古人為學盈科而後進㓜者踰節而問即<lb/>
　是躐等雖曰求益亦是犯分便與為學相悖七者皆<lb/>
　是古者教人之大槩觀此七端之教所謂講誦不過<lb/>
　兩事如其他皆是存養工夫以此見古人之為學十分<lb/>
<pb n="KR3a0052_WYG_005-11b"/>
　之中九分是動容周旋洒掃應對一分在誦説今之<lb/>
　學者全在誦説入耳出口無涵畜工夫所謂道聴塗<lb/>
　説徳之棄也<lb/>
學然後知不足教然後知困知不足然後能自反也知<lb/>
　困然後能自强也人皆病學者自以為是但恐其未<lb/>
　嘗學耳使其果用力於學則必将自進之不足而何<lb/>
　敢自是哉又曰不能自反自强皆非真知者也若疾<lb/>
　痛之在吾身然後為真知葢未至聖人安能無欠闕<lb/>
<pb n="KR3a0052_WYG_005-12a"/>
　人須深思欠闕在甚處然後従而進之茍汎然以為<lb/>
　我有所未足夫何益哉<lb/>
君子居易以俟命命如天命謂性之命非特謂貴賤窮<lb/>
　達<lb/>
執兩端用中<hi>物必有對孔仁義少剛柔見寛猛去就兩端用其中  子誅  正卯  陽貨  齊去</hi>
　<hi>魯</hi>
君子有絜矩之道左右前後㸔著都一般如君君臣臣<lb/>
　父父子子此言對景公説得對陳氏説亦得此之謂<lb/>
<pb n="KR3a0052_WYG_005-12b"/>
　絜矩<lb/>
力行近乎仁心不在焉便覺語言無力<lb/>
大哉聖人之道洋洋乎發育萬物峻極於天而繼之禮<lb/>
　儀三百威儀三千聖人之道正是如此若無禮以行<lb/>
　之便是釋氏<lb/>
中庸如天命之謂性須是實見解得無益<lb/>
莫見乎隠莫顯乎㣲<hi>非是見生於隠顯生於㣲龜山説見此則知所以戒謹恐懼須看見</hi>
　<hi>此與知所以五字</hi>
<pb n="KR3a0052_WYG_005-13a"/>
不能擇乎中庸而守之便是納諸罟擭䧟阱之中而莫<lb/>
　知辟也葢不入此必入彼也且如行道若知此是坦<lb/>
　塗决然自此行去若稍有坎軻﨑嶇處必不肯行况<lb/>
　明知罟獲䧟阱之害乎所以莫知辟者只是見之未<lb/>
　明耳若見之果明不待觀勉而自行坦塗矣聖賢亦<lb/>
　只是従安穏處行而已<lb/>
思修身不可以不事親此隠之於心固安思事親不可<lb/>
　以不知人思知人不可以不知天此兩句若非中庸<lb/>
<pb n="KR3a0052_WYG_005-13b"/>
　道出來如何思量得到若隨文解義也説得若要真<lb/>
　實者㸔得於心果與否則非易事大學言自致知格<lb/>
　物以至平天下此雖難知然隠之於心猶自見得實<lb/>
　有是理若知人知天則直是難見况古人立言句句<lb/>
　真實又非可以移換増損也須㸔得灼然移換増損<lb/>
　不得方盡<lb/>
素其位而行<hi>乍心不能安行</hi>
好學近乎知力行近乎仁是亦能矣又曰知恥近乎勇<lb/>
<pb n="KR3a0052_WYG_005-14a"/>
　不知又加此後如何真見其足與不足<lb/>
擇善則恐差固執則恐失博學而下皆擇善之方也雖<lb/>
　學問思辨則又不知行箇甚<lb/>
有深愛者必有和氣愉色婉容従容不迫而誠意篤至<lb/>
禮樂不可斯須去身凡有序而和則為禮樂夫其所以<lb/>
　然者何歟不仁則禮樂息矣<lb/>
好學近乎知力行近乎仁知及之仁能守之近知者莫<lb/>
　如好學萬物皆備初非外鑠惟其本心故莫能行茍<lb/>
<pb n="KR3a0052_WYG_005-14b"/>
　本心存焉則能力行矣<lb/>
聖賢千言萬句㑹其有極歸其有極皆在乎致知致知<lb/>
　是見得此理於視聴言動起居食息父子夫婦之間<lb/>
　深察其所以然識其所以然便當敬以守之<lb/>
大學固是以致知為本然人之根性有利鈍未能致知<lb/>
　要須有箇棲泊處敬之一字即是<lb/>
大學致知中庸明善<lb/>
天下莫能載者方是大天下莫能破者方是小<lb/>
<pb n="KR3a0052_WYG_005-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0052_WYG_005-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　麗澤論説集録卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>採芹録</head>
    <p>
<pb n="KR3j0157_WYG_000-1a"/>
欽定四庫全書　　　　　子部十<lb/>
　採芹録　　　　　　　　雜家類三<hi>雜説之屬</hi>
　　提要<lb/>
　　　　<hi>臣</hi>等謹案採芹録四巻明徐三重撰三重有<lb/>
　　　　餘言已著録是編第一卷論養民教民第二<lb/>
　　　　卷三卷多論學校貢舉政事利弊第四巻多<lb/>
　　　　論明代人物臧否大抵皆考稽典故究悉物<lb/>
　　　　情而持論率皆平允無激烈偏僻之見亦無<lb/>
<pb n="KR3j0157_WYG_000-1b"/>
　　　　恩怨毁譽之私勝明人所作諸説部動涉巵<lb/>
　　　　言三重所作他語録借周子之一言遂太極<lb/>
　　　　隂陽連篇累牘講學于天地之外惟力主均<lb/>
　　　　田限田之議反覆引據持之最堅究而論之<lb/>
　　　　自阡陌既開以後田業于民不授于官二千<lb/>
　　　　年于兹矣雖有聖帝明王斷不能一旦舉天<lb/>
　　　　下之民奪其所有益其所無而均之亦斷不<lb/>
　　　　能舉天下之田清釐其此在限外此在限内<lb/>
<pb n="KR3j0157_WYG_000-2a"/>
　　　　此可聴其買賣此不可聴其買賣而限之使<lb/>
　　　　黠豪反得隠蔽為姦滑胥反得挾持漁利而<lb/>
　　　　閭里愚懦紛紛然日受其擾故漢董仲舒北<lb/>
　　　　魏李安世唐陸䞇牛僧儒宋留正謝方叔元<lb/>
　　　　陳天麟皆反覆言之而卒不能行此猶可曰<lb/>
　　　　權不屬時不可也宋承五季凋殘之後宋髙<lb/>
　　　　宗當南渡草創之初以天子之尊决意行之<lb/>
　　　　亦終無效則三重所言其迂而寡當可見矣<lb/>
<pb n="KR3j0157_WYG_000-2b"/>
　　　　然而論漕粟則駁邱濬海運之非論養兵則<lb/>
　　　　駁徐階塞外不可屯田之謬皆卓然明論其<lb/>
　　　　他亦多篤實近理切于事情猶可謂留心經<lb/>
　　　　世之學者也乾隆四十六年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
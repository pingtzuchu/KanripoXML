<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東溪日談録</head>
    <p>
<pb n="KR3a0083_WYG_000-1a"/>
欽定四庫全書　　　　　子部一<lb/>
　東溪日談録　　　　　　儒家類<lb/>
　　提要<lb/>
　　　　<hi>臣</hi>等謹案東溪日談録十八卷明周琦撰琦<lb/>
　　　　字廷璽馬平人成化辛丑進士官至南京户<lb/>
　　　　部員外郎琦之學出自河東薛瑄是編記所<lb/>
　　　　心得分十三類凡性道談二卷理氣談一卷<lb/>
　　　　祭祀談二卷學術談一卷出處談一卷物理<lb/>
<pb n="KR3a0083_WYG_000-1b"/>
　　　　談一卷經傳談三卷著述談一卷史系談二<lb/>
　　　　卷儒正談一卷文詞談一卷異端談一卷闢<lb/>
　　　　異談一卷廣西通志載其著日談録十八卷<lb/>
　　　　又著儒正篇論薛河東之學今考儒正即此<lb/>
　　　　書之第十五卷非別有儒正篇也前有吕景<lb/>
　　　　䝉序謂書刻于嘉靖丁酉而此本乃係傳寫<lb/>
　　　　或其板已佚後人録存之歟琦為人以端直<lb/>
　　　　謹厚見重鄉里其書亦一本濂洛之説不失<lb/>
<pb n="KR3a0083_WYG_000-2a"/>
　　　　醇正葢河東之學雖或失之拘謹而篤實近<lb/>
　　　　理故數傳之後尚能篤守師傳不至放言無<lb/>
　　　　忌也乾隆四十四年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3a0083_WYG_000-3a"/>
東溪日談録序<lb/>
夫道先聖人未名也惟吾夫子始名之曾子子思能述<lb/>
之周程能發之吾儒之學惟求乎此而已夫以堯舜禹<lb/>
湯文武先夫子而聖者也其相授受之中天下之正道<lb/>
也而夫子易𫝊乃曰形而上者謂之道何也盖未有形<lb/>
器之先無聲無臭渾渾噩噩此太極本然之理道之全<lb/>
體也及夫隂陽迭運萬物化生上而日月星辰之著明<lb/>
下而山川草木之森列大而君臣父子之倫小而三百<lb/>
<pb n="KR3a0083_WYG_000-3b"/>
三千之儀皆形而下之器而理之所以寓乎其内者則<lb/>
道也故曰形而上者謂之道形而下者謂之器大學之<lb/>
格致誠正示君子以造道之方也中庸之戒懼慎獨示<lb/>
君子以體道之要也若夫絜矩之道功化之極即所謂<lb/>
舉而措諸天下之民之事業也千載而下有周子發明<lb/>
太極之㫖亦欲君子修之而吉也有程子發明斯道之<lb/>
㫖亦欲君子當終日對越在天也夫以人而不知學學<lb/>
而不知道豈吾儒之所謂學哉吾鄉周東溪先生自居<lb/>
<pb n="KR3a0083_WYG_000-4a"/>
鄉以至居官垂五十年非儒不接非道不談惟體騐天<lb/>
地萬物之性以㑹經𫝊之㫖根聖賢據儒正之説而談<lb/>
於人者悉録焉是故有性道有理氣有祭祀有學術有<lb/>
出處有物理有經𫝊有著述有史系有儒正有文詞有<lb/>
異端有闢異諸談凡此無適而非道也而先生乃日談<lb/>
焉者所謂審視其羽鏃求其凖的而造之者也昔人謂<lb/>
吾栁人不知學而知學則自栁子厚始夫子厚之學詞<lb/>
章之學也至今栁人詞章徃徃有足稱焉豈知東溪日<lb/>
<pb n="KR3a0083_WYG_000-4b"/>
所談者為儒者之學乎使吾栁人以學子厚之功而學<lb/>
東溪之學持之以徃則箭箭當中鴻心矣又何聖賢之<lb/>
不可至何事業之不可成哉先生之學得之洛陽閻先<lb/>
生閻與劉晦菴先生得之薛文清公非無本者是書之<lb/>
成予甫十歲既而先生卒享年近六十耳予年五十始<lb/>
得抄本於湛甘泉先生之門中間錯誤甚多及謫判潁<lb/>
州得以肆刀讐校用壽諸梓嘗慨海内士夫微有一言<lb/>
近道者亦能不泯盖以表揚者有人也先生史異諸書<lb/>
<pb n="KR3a0083_WYG_000-5a"/>
予不可得而見矣今是書幸賴泉翁存之予幸得而見<lb/>
之豈斯道所繫當不終晦必待予知命之年而其所以<lb/>
寄於泉翁者始能行於世哉不然何世之相後而出也<lb/>
敬用書之簡端以為吾鄉同志者告因請擇所學於斯<lb/>
云嘉靖丁酉夏五月庚寅鄉後學吕景蒙序<lb/>
</p>
<p>
</p>
  </div>
</body>
</text>
</TEI>
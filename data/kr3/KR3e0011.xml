<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>褚氏遺書</head> <lb/>
    <p>
<pb n="KR3e0011_WYG_001-1a"/>
欽定四庫全書<lb/>
　褚氏遺書<lb/>
　　　　　　　　　　　　　齊　褚澄　撰<lb/>
　　受形<lb/>
男女之合二情交暢隂血先至陽精後衝血開裹精精<lb/>
入為骨而男形成矣陽精先入隂血後參精開裹血血<lb/>
入居本而女形成矣陽氣聚面故男子面重溺死者必<lb/>
伏隂氣聚背故女子背重溺死者必仰走獸溺死者伏<lb/>
<pb n="KR3e0011_WYG_001-1b"/>
仰皆然隂陽均至非男非女之身精血散分駢胎品胎<lb/>
之兆父少母老産女必羸母壯父衰生男必弱古之良<lb/>
工首察乎此補羸女先養血壮脾補弱男則壯脾節色<lb/>
羸女冝及時而嫁弱男冝待壯而婚此疾外所務之本<lb/>
不可不察也<lb/>
　　本氣<lb/>
天地之氣周於一年人身之氣周於一日人身陽氣以<lb/>
子中自左足而上循左股左手指左肩左腦横過右腦<lb/>
<pb n="KR3e0011_WYG_001-2a"/>
右肩右臂手指脇足則又子中矣隂氣以午中自右手<lb/>
心通右臂右肩横過左肩左臂左脇左足外腎右足右<lb/>
脇則又午中矣陽氣所歴充滿周流隂氣上不過腦下<lb/>
遺指趾二氣之行晝夜不息中外必徧一為痰積壅塞<lb/>
則疢疾生焉疾證醫候統紀浩繁詳其本源痰積虛耳<lb/>
或痰聚上或積留中遏氣之流艱於流轉則上氣逆上<lb/>
下氣鬱下臟府失常形骸受害暨乎氣本衰弱運轉艱<lb/>
遲或有不周血亦偏滯風濕寒暑乗間襲之所生痰疾<lb/>
<pb n="KR3e0011_WYG_001-2b"/>
與痰積同凡人之生熱而汗産而易二便順利則氣之<lb/>
通也陽虛不能運隂氣無隂氣以清其陽則陽獨治而<lb/>
為熱隂虚不能運陽氣無陽氣以和其隂則隂獨治而<lb/>
為厥脾以養氣肺以通氣腎以泄氣心以役氣凡臟有<lb/>
五肝獨不與在時為春在常為仁不養不通不泄不役<lb/>
而氣常生心虛則氣入而為蕩肺虛則氣入而為喘肝<lb/>
虚則氣入而目昏腎虚則氣入而腰疼四虚氣入脾獨<lb/>
不與受食不化氣將日㣲安能有餘以入其虚烏乎兹<lb/>
<pb n="KR3e0011_WYG_001-3a"/>
謂氣之名理與<lb/>
　　平脈<lb/>
脈分兩手手分三部隔寸尺者命之曰闗去肘度尺曰<lb/>
尺闗前一寸為寸左手之寸極上右手之尺極下男子<lb/>
陽順自下生上故極下之地右手之尺為受命之根本<lb/>
如天地未分元氣渾沌也旣受命矣萬物從土而出惟<lb/>
脾為先故尺上之闗為脾脾土生金故闗上之寸為肺<lb/>
肺金生水故自右手之寸越左手之尺為腎腎水生木<lb/>
<pb n="KR3e0011_WYG_001-3b"/>
故左手尺上之關為肝肝木生火故闗上之寸為心女<lb/>
子隂逆自上生下故極上之地左手之寸為受命之根<lb/>
本旣受命矣萬物從土而出惟脾為先故左手寸下之<lb/>
闗為脾脾土生金故闗下之尺為肺肺金生水故左手<lb/>
之尺越右手之寸為腎腎水生木故右手寸下之關為<lb/>
肝肝木生火故闗下之尺為心男子右手尺脈常弱初<lb/>
生㣲𦕈之氣也女子尺脈常強心火之位也非男非女<lb/>
之身感以婦人則男脈應胗動以男子則女脈順指不<lb/>
<pb n="KR3e0011_WYG_001-4a"/>
察乎此難與言醫同化五穀故胃為脾府而脈從脾同<lb/>
氣通泄故大腸為肺府而脈從肺同主精血故膀胱為<lb/>
腎府而脈從腎同感交合故小腸為心府而脈從心同<lb/>
以脈為竅故膽為肝府而脈從肝澄生當後世傳其言<lb/>
而已爾初决其秘發悟後人者非至神乎體脩長者脈<lb/>
疏形侏儒者脈蹙肥人如沉而正沉者愈沉瘦人如浮<lb/>
而正浮者愈浮未燭斯理曷愈衆疾表裏多名呼吸定<lb/>
至抑皆末也世俗並𫝊兹得略云爾<lb/>
<pb n="KR3e0011_WYG_001-4b"/>
　　津潤<lb/>
天地定位而水位乎中天地通氣而水氣蒸達土潤膏<lb/>
滋雲興雨降而百物生化人肖天地亦有水焉在上為<lb/>
痰伏皮為血在下為精從毛竅出為汗從腹腸出為㵼<lb/>
從瘡口出為水痰盡死精竭死汗枯死㵼極死水從瘡<lb/>
口出不止乾即死至於血充目則視明充耳則聽聰充<lb/>
四肢則舉動強充肌膚則身色白漬則黒去則黄外熱<lb/>
則赤内熱則上蒸喉或下蒸大腸為小竅喉有竅則咳<lb/>
<pb n="KR3e0011_WYG_001-5a"/>
血殺人腸有竅則便血殺人便血猶可止咳血不易醫<lb/>
喉不停物毫髪必咳血滲入喉愈滲愈咳愈咳愈滲飲<lb/>
溲溺則百不一死服寒凉則百不一生血雖隂類運之<lb/>
者其和陽乎<lb/>
　　分體<lb/>
耳目鼻口隂尻竅也臂股指趾肢也雙乳外腎關也齒<lb/>
髪爪甲餘也枝指旁趾附也養耳力者常飽養目力者<lb/>
常瞑養臂指者常屈伸養股趾者常步履夏臟宜凉冬<lb/>
<pb n="KR3e0011_WYG_001-5b"/>
臟宜溫背隂肢末雖夏宜温胸包心火雖冬難熱熱作<lb/>
腫而竅塞血不行而肢廢餘有消長無疾痛附有疾痛<lb/>
無生死關有生死疾痛無消長有消長疾痛生死者疣<lb/>
瘤而已<lb/>
　　精血<lb/>
飲食五味養髓骨肉血肌膚毛髪男子為陽陽中必有<lb/>
隂隂之中數八故一八而陽精升二八而陽精溢女子<lb/>
為隂隂中必有陽陽之中數七故一七而隂血升二七<lb/>
<pb n="KR3e0011_WYG_001-6a"/>
而隂血溢陽精隂血皆飲食五味之實秀也方其升也<lb/>
智慮開明齒牙更始髪黄者黒筋弱者強暨其溢也凡<lb/>
充身肢體手足耳目之餘雖針芥之瀝無有不下凡子<lb/>
形肖父母者以其精血嘗於父母之身無所不歴也是<lb/>
以父一肢廢則子一肢不肖其父母一目虧則子一目<lb/>
不肖其母然雌鳥牝獸無天癸而成胎者何也鳥獸精<lb/>
血往來尾閭也精未通而御女以通其精則五體有不<lb/>
滿之處異日有難狀之疾隂已痿而思色以降其精則<lb/>
<pb n="KR3e0011_WYG_001-6b"/>
精不出内敗小便道澁而為淋精已耗而復竭之則大<lb/>
小便道牽疼愈疼則愈欲大小便愈便則愈疼女人天<lb/>
癸旣至踰十年無男子合則不調未踰十年思男子合<lb/>
亦不調不調則舊血不出新血誤行或漬而入骨或變<lb/>
而之腫或雖合而難子合男子多則瀝枯虛人産乳衆<lb/>
則血枯殺人觀其精血思過半矣<lb/>
　　除疾<lb/>
除疾之道極其候證詢其嗜好察致疾之由來觀時人<lb/>
<pb n="KR3e0011_WYG_001-7a"/>
之所患則窮其病之始終矣窮其病矣外病療内上病<lb/>
救下辯病藏之虚實通病藏之母子相其老壮酌其淺<lb/>
深以制其劑而十全上功至焉制劑獨味為上二味次<lb/>
之多品為下酸通骨甘解毒苦去熱鹹導下辛發滯當<lb/>
騐之藥未騐切戒亟投大勢旣去餘勢不宜再藥脩而<lb/>
肥者飲劑豐羸而弱者受藥减用藥如用兵用醫如用<lb/>
將善用兵者徒有車之功善用藥者薑有桂之效知其<lb/>
才智以軍付之用將之道也知其方伎以生付之用醫<lb/>
<pb n="KR3e0011_WYG_001-7b"/>
之道也世無難治之疾有不善治之醫藥無難代之品<lb/>
有不善代之人民中絶命㫁可識矣<lb/>
　　審微<lb/>
疾有誤凉而得冷證有似是而實非差之毫釐損其壽<lb/>
命浮栗經二氣篇曰諸熱皆為瀉諸冷皆為積熱則先<lb/>
凉臟冷則先溫血腹疾篇曰乾痛有時當為蟲産餘剰<lb/>
痛皆變腫傷寒篇曰傷風時疫濕暑宿痰作瘧作疹俱<lb/>
類傷寒時人多瘧宜防為瘧時人多疹宜防作疹春瘟<lb/>
<pb n="KR3e0011_WYG_001-8a"/>
夏疫内證先出中濕中暑試以苓术投之發散劑吐汗<lb/>
下俱至此證號宿痰失導必肢廢嗟乎病有微而殺人<lb/>
勢有重而易治精㣲區别天下之良工哉<lb/>
　　辯書<lb/>
尹彦成問曰五運六氣是邪非邪曰大撓作甲子𨽻首<lb/>
作數志嵗月日時逺近耳故以當年為甲子歳冬至為<lb/>
甲子月朔為甲子日夜半為甲子時使嵗月日時積一<lb/>
十百千萬亦有條而不紊也配以五行位以五方皆人<lb/>
<pb n="KR3e0011_WYG_001-8b"/>
所為也嵗月日時甲子乙丑次第而及天地五行寒暑<lb/>
風雨倉卒而變人嬰所氣疾作於身氣難預期故疾難<lb/>
預定氣非人為故疾難人測推驗多舛拯救易誤俞扁<lb/>
弗議淳華未稽吾未見其是也曰素問之書成於黄岐<lb/>
運氣之宗起於素問將古聖喆妄邪曰尼父刪經三墳<lb/>
猶廢扁鵲盧出盧醫遂多尚有黄岐之醫籍乎後書之<lb/>
託名於聖喆也曰然則諸書不足信邪曰由漢而上有<lb/>
說無方由漢而下有方無說說不乖理方不違義雖出<lb/>
<pb n="KR3e0011_WYG_001-9a"/>
後學亦是良師固知君子之言不求貧朽然於武成之<lb/>
策亦取二三曰居今之世為古之工亦有道乎曰師友<lb/>
良醫因言而識變觀省舊典假筌以求魚博涉知病多<lb/>
診識脈屢用達藥則何愧於古人<lb/>
　　問子<lb/>
建平王妃姬等皆麗而無子擇良家未笄女入御又無<lb/>
子問曰求男有道乎澄對之曰合男女必當其年男雖<lb/>
十六而精通必三十而娶女雖十四而天癸至必二十<lb/>
<pb n="KR3e0011_WYG_001-9b"/>
而嫁皆欲隂陽氣完實而後交合則交而孕孕而育育<lb/>
而為子堅壮強壽今未笄之女天癸始至已近男色隂<lb/>
氣蚤洩未完而傷未實而動是以交而不孕孕而不育<lb/>
育而子脆不壽此王之所以無子也然婦人有所産皆<lb/>
女者有所産皆男者大王誠能訪求多男婦人謀置宮<lb/>
府有男之道也王曰善未再期生六男夫老陽遇少隂<lb/>
老隂遇少陽亦有子之道也<lb/>
　褚氏遺書<lb/>
</p>
<p>
</p>
  </div>
<div> <lb/>
    <p>
<pb n="KR3e0011_WYG_002-1a"/>
褚氏遺書䟦<lb/>
右褚澄遺書一卷初得蕭氐父子䕶其石而其書始全<lb/>
繼得僧義堪筆之紙而其書始存今得劉繼先鋟之木<lb/>
而其書始傳亦可謂多幸矣澄字彦道河南陽翟人宋<lb/>
武帝之甥尚書左僕射湛之之子盧江公主之夫齊太<lb/>
宰侍中録尚書公淵之弟仕宋自駙馬都尉遍歴清顯<lb/>
仕齊至侍中領右軍將軍永明元年卒<hi>南史云永元元年卒誤也</hi>東<lb/>
昏侯立其女為皇后追贈金紫光禄大夫實永元元年<lb/>
<pb n="KR3e0011_WYG_002-1b"/>
去其卒時已七十年矣遺書題其贈官豈蕭廣得其槨<lb/>
石考之史傳而附題於前乎初齊髙帝愛子豫章王嶷<lb/>
自江陵赴都得疾日臻帝憂形於色乃大赦天下聞澄<lb/>
𫝊楊淳秘方召澄治立愈帝喜甚擢澄左民尚書以寵<lb/>
之其守呉郡也民有李道念以公事至郡澄遙見謂曰<lb/>
汝有竒疾道念曰某得冷疾五年矣澄胗其脈曰非冷<lb/>
也由多食雞子所致可煮蘓一斗服之即吐物如升許<lb/>
涎裹之動抉涎出視乃一雞雛翅距已具而能走澄曰<lb/>
<pb n="KR3e0011_WYG_002-2a"/>
未也盍服其餘藥從之凡吐十三枚疾乃瘳其妙皆此<lb/>
類也是書幽𦕈簡切多前人所未發而豈徒哉問子篇<lb/>
稱建平王當是澄之妻之姪景素其生子六即延齡延<lb/>
年輩云嘉泰元年日南至甘泉寄士丁介䟦<lb/>
　<lb/>
　<lb/>
　<lb/>
　<lb/>
<pb n="KR3e0011_WYG_002-2b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　褚氏遺書<lb/>
</p>
<p>
</p>
  </div>
        </body>
</text>\m</TEI>
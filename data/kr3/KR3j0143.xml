<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>研北雜志卷上</head> <lb/>
    <p>
<pb n="KR3j0143_WYG_001-1a"/>
欽定四庫全書<lb/>
　研北雜志卷上<lb/>
　　　　　　　　　　　　元　陸友仁　撰<lb/>
　余生好游足跡所至喜從長老問前言往行必謹識<lb/>
　之元統元年冬還自京師索居呉下終日無與晤語<lb/>
　因追記所欲言者命小子錄藏焉取段成式之語名<lb/>
　曰研北雜志庶㡬賢於博奕爾明年春二月丁夘平<lb/>
　原陸友仁序<lb/>
<pb n="KR3j0143_WYG_001-1b"/>
晉人論豪士如玉山千人亦見萬人亦見以其峥嶸顯<lb/>
　著人所易見易識者<hi>也趙德  麟云</hi>
自唐末更五代天下大亂江南雖偏霸然文獻獨存得<lb/>
　唐遺風<lb/>
劉原父謂才翁家大父以來收古書畫甚衆至君尤備<lb/>
王性之銍家有李主與徐鉉書凡數紙所謂小字如聚<lb/>
　鍼釘者<lb/>
僧智永名法極王右軍七代孫年百嵗乃終<hi>會稽志</hi>
<pb n="KR3j0143_WYG_001-2a"/>
篆法自秦李斯至宋呉興道士張有而止後世的的有<lb/>
　所據依<hi>趙子昻云</hi>
秦少游家有唐人書憲宗紀趙德麟贊其後云一十四<lb/>
　年虵蟠蟻結風移俗替利動義缺君子之病小人所<lb/>
　悦<lb/>
曽公子宣與劉蹈公允説原父晩年病不識字日月兒<lb/>
　女皆不能認人言永興多發古冢求物致此<lb/>
劉原父在長安得先秦彞鼎數十銘識奇奥皆按而讀<lb/>
<pb n="KR3j0143_WYG_001-2b"/>
　之因以考知三代制度尤珍惜之毎曰我死子孫烝<lb/>
　嘗我朝廷毎有禮樂之事必即其家取決焉<lb/>
張芸叟見虢令陳偲説鳯翔東塔上有石照見南山草<lb/>
　木鳥獸<lb/>
龎丞相子元直字温叔性寡嗜好獨畜奇石大小形佀<lb/>
　皆有名品澤以清泉終日置之坐隅憂患皆忘徃使<lb/>
　江南訪求巖壑或有得者不吝資費也<lb/>
趙元考彦若有史例論三卷唐典備對六卷紀元新卷<lb/>
<pb n="KR3j0143_WYG_001-3a"/>
　十首游師雄有分疆語録三卷<lb/>
韓子蒼云王右軍清眞為江左第一意其為人必能一<lb/>
　死生齊物我不以世故嬰其胷中然其作蘭亭叙感<lb/>
　事興懷有足悲者蕭統不取有以也淵明游斜川亦<lb/>
　悼念嵗月卒之縱情忘憂乃知彭澤之高逸少不及<lb/>
　逺甚<lb/>
世傳武中令行德身長九尺材力絶人<lb/>
吏部侍郎徐度敦立自言少多與前輩游迨識朱松喬<lb/>
<pb n="KR3j0143_WYG_001-3b"/>
　年及張栻定夫始得為文之灋<lb/>
周子充聞徐敦立言政和宣和間後生少讀史一日沈<lb/>
　狀元晦以博學至京師東南士子翕然宗之來者滿<lb/>
　門聞舉古事莫不竦聽惟歙人金彦亨在下坐數揺<lb/>
　其首鄉人問故則云某事悞某事非退而考按信然<lb/>
陳去非善行草得晉人筆意<lb/>
五代僭偽諸國獨江南文物為盛然毎嵗科舉取人甚<lb/>
　少多用上書言事拜官唯廣順二年始命江文蔚知<lb/>
<pb n="KR3j0143_WYG_001-4a"/>
　貢舉放進士廬陵王克正等三人而止<hi>王克正字守節</hi>
周子充甞記其祖母張秦國道祖父之言舊小吏事上<lb/>
　官極恭太守禮上法曹與它掾窄袖捧案<lb/>
唐人尚氏族至今譜牒具存故雖斷碑闕文猶可以世<lb/>
　考知其人以此知學者不可不明譜系<lb/>
吾家蓄唐某縣印函製作精古上刻字云攝令李諒元<lb/>
　和三年九月云云四年二月内到縣行用尚有數字<lb/>
　湮滅不可識<lb/>
<pb n="KR3j0143_WYG_001-4b"/>
張伯雨有金銅舍利匣上刻云維梁貞明二年嵗次<lb/>
　丙子八月癸未朔二十日壬寅隨使都教練使右<lb/>
　廂馬步都虞候親軍左衛營都知兵馬使檢校尚<lb/>
　右僕射守崖州刺史御史大夫上柱國謝崇勛捨靈<lb/>
　壽禪院蓋有四竅出烟有環若含鎖者或疑燒香器<lb/>
　李商隠詩云金蟾齧鎖燒香入又云鎖香金屈戍是<lb/>
　則燒香為驗其為燒香器之有鎖者<hi>金屈戍作膝</hi>
朱文公甞登雲谷晨起穿林薄中無露水沾衣但見煙<lb/>
<pb n="KR3j0143_WYG_001-5a"/>
　霧在下茫然如大洋海衆山僅露峰尖烟雲環遶<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
　來山如移動天下奇觀也<lb/>
趙子昻學士甞以皇象章草與王右軍㕘攷十得八九<lb/>
　蓋右軍草書本出於此皇象天發神讖碑在南臺廏<lb/>
　支槽洛人楊益為御史大夫掾始移置學中<lb/>
宋紹興中秦檜修禮樂以文太平用内侍邵諤主之時<lb/>
　方造玉輅及鹵簿儀仗百工皆𨽻之謂之邵局故渾<lb/>
　禮儀器猶鑄諤姓名<lb/>
<pb n="KR3j0143_WYG_001-5b"/>
賀方囘故居在呉中昇平橋所居有企鴻軒郡志誤作<lb/>
　醋坊橋方囘有二子曰房曰廩廩字豫登紹興二年<lb/>
　二月甲子進方囘手校書五千餘卷得官特添差平<lb/>
　江糧料院方囘葬義興之篠嶺其子孫尚有存者<lb/>
金人馬定國甞考石鼓字畫以為宇文周時所造作辯<lb/>
　餘萬言余按元魏景明三年帝躬御弧矢射逺及一<lb/>
　百五十步羣臣勒銘射所此北史宣武本紀所載今<lb/>
　世尚有碑刻其詞有云慨岐陽之末訓又有彼岐陽<lb/>
<pb n="KR3j0143_WYG_001-6a"/>
　由此觀之石決非宇文周之物也<lb/>
晏十五叔原志文晁四以道作今不見其集中世稱叔<lb/>
　原長短句有六朝風致是未見詩文高勝處也<lb/>
元祐中叔原以長短句行蘇子瞻因黄魯直欲見之則<lb/>
　謝曰今政事半吾家舊客亦未暇見也<hi>邵澤民</hi>
叔原監潁昌府許田鎮手寫自作長短句上府帥韓持<lb/>
　國持國報書得新詞盈卷蓋才有餘而德不足者願<lb/>
　郎君捐有餘之才補不足之德不勝門下老吏之望<lb/>
<pb n="KR3j0143_WYG_001-6b"/>
　云一鎮監敢以杯酒間自作長短句示本道大帥之<lb/>
　嚴猶書門下忠於郎君之意在叔原為甚豪在韓公<lb/>
　為甚德也<lb/>
程叔微云伊川先生聞叔原誦夢魂慣得無拘束又蹋<lb/>
　楊花過野橋長短句笑曰鬼語也意亦賞之程晏二<lb/>
　家有連云<lb/>
葉左丞少藴舊居在郡池鄉門前有橋名魚城<hi>石林總集</hi>政<lb/>
　和中寓居城東布德坊<lb/>
<pb n="KR3j0143_WYG_001-7a"/>
暢師文字純父雒陽人好奇尚恠盧處道摰任陜西亷<lb/>
　訪副使日純父僉司事同按部鞏昌一日總帥汪公<lb/>
　言於盧公曰吾意欲邀兩公至家小飲而僉司性頗<lb/>
　不常不敢造次公試覘之按事之暇盧從容語之曰<lb/>
　總帥公連姻帝室家世勲伐如此吾察其意似欲屈<lb/>
　我輩一至其家者或可報謁否是時憲綱猶得相<lb/>
　徃復也純父欣然曰何不可之有彼帥府雖水亦當<lb/>
　飲汪公今時重臣相好有素使其設具見招固當一<lb/>
<pb n="KR3j0143_WYG_001-7b"/>
　往也且不當緩明日即可矣汪即張具以俟翼日聯<lb/>
　騎而徃茶罷命酒賓主歡然無不引滿至所謂正飯<lb/>
　者主人親置之案且持筯侑食純父忽頤使其童㵼<lb/>
　羮于地羅籠餅其側主人命再供既至又復如前逕<lb/>
　推案上馬而去舉坐不樂而罷盧後問之故乃作色<lb/>
　曰獨不見其犬乎或寢或訛列于庭下是不以犬見<lb/>
　待且必以犬見噬也吾故飼之而出耳及歸郡官例<lb/>
　送至第一驛行次見水清澈迺駐馬曰此水可濯吾<lb/>
<pb n="KR3j0143_WYG_001-8a"/>
　足諸公請先往汪不獲已留知事者以俟之洗畢呼<lb/>
　知事者取鞾來其人固已不堪矣勉為之前手奉靴<lb/>
　以進乃取靴反向以扣其面曰汝聞吾鞾知事乃即<lb/>
　奪靴投流中躍馬疾馳至驛泣訴之皆為絶倒使人<lb/>
　别持靴與之後處道赴湖南憲舟次郢州驛夜與劉<lb/>
　致時中坐白雲樓上更闌燭盡無可晤語盧曰純父<lb/>
　分司去此未久必有佳話因呼驛丞姬生者沃之酒<lb/>
　問之姬迺曰其未至也聞為性不可測供頓百需莫<lb/>
<pb n="KR3j0143_WYG_001-8b"/>
　不極其嚴潔既至首視㕑室怒曰誰為此者館人曰<lb/>
　典史攝之前跽而嫚罵之衆莫曉所謂良久其童從<lb/>
　旁言曰相公不與吏輩同饔爨當别甓小竈且示以<lb/>
　釡之大小薪之長短各有其度俾别為之典史者奔<lb/>
　去持鍋負薪與泥甓偕至仍命典史躬自塗塈之既<lb/>
　畢復怒捽典史跽之曰吾固知汝不克供職行且決<lb/>
　罷汝矣衆亦莫曉所謂其童又言曰釡煬有煤未去<lb/>
　也令館人脱釡覆之地以手拭煤塗典史之面而叱<lb/>
<pb n="KR3j0143_WYG_001-9a"/>
　出之一日作餛飩八枚召知府畢食之其法毎枚用<lb/>
　肉四兩名為滿楪紅知府不能半其一彼則享已盡<lb/>
　矣時所供醯頗醨知府云敝舍有佳者當令姬副使<lb/>
　送膳夫所少頃知府遣姬以盌盛醯至問曰何物也<lb/>
　姬應之曰知府送酢即令跪階下飲之至盡曰為我<lb/>
　謝知府出而哇之二公因相顧大笑處道曰純父有<lb/>
　潔疾與人飲必欲至盡以巾拭爵乾而授之則喜尚<lb/>
　有餘瀝必恠之自飲亦然食物多手自製水惟飲前<lb/>
<pb n="KR3j0143_WYG_001-9b"/>
　桶薪必以尺蔥必以寸喜盥手日不知其㡬而浣足<lb/>
　亦必以再濯也性疑忘夫人之面家童罕見之出必<lb/>
　鑰其户溷置寢室中毎畜涕滿口以潄其齒久而後<lb/>
　嚥喉中有聲見者輒欲嘔而彼守之終身與人語輒<lb/>
　示以臆或以手指喻而不言唯其童能知之有馬卒<lb/>
　頗慧其童語之曰凡公有指令不可問當為言之忽<lb/>
　一日呼之前以食指立置其鼻復以右手如擊物狀<lb/>
　數㸃而止退而請於其童迺曰令汝呼釘馬脚色囘<lb/>
<pb n="KR3j0143_WYG_001-10a"/>
　鶻耳已而果然又一日持鈔一貫以兩手作一小規<lb/>
　復開兩手尺許動其喙如噍物者其童曰此欲食猪<lb/>
　大臟耳其先夫人貴家女衾褥甚盛方睡未起以水<lb/>
　沃其頂至踵方食以灰投食器中遂感氣疾喪明而<lb/>
　殁其為侍講日時中與文矩子方過其居偵其濯足<lb/>
　聞客至輟洗迎笑而出曰佳客至正有佳味於卧内<lb/>
　取四大桃置案上以二桃洗於濯足水中子方與時<lb/>
　中各持一顆去曰公洗者其自享之無以二桃汚三<lb/>
<pb n="KR3j0143_WYG_001-10b"/>
　士也乃大笑而别或謂其書似米元章時中曰不唯<lb/>
　其書似元章其風有甚於元章者矣<lb/>
洞庭以種橘為業者其利與農畝等宋政和元年冬大<lb/>
　寒積雪尺餘河水盡氷凡橘皆凍死明年伐而為薪<lb/>
　取給焉葉少藴作橘薪以志其異<lb/>
天厯二年冬大雨雪太湖氷厚數尺人履氷上如平地<lb/>
　洞庭柑橘凍死㡬盡明年秋水又明年春三呉之人<lb/>
　饑疫死者數十萬<lb/>
<pb n="KR3j0143_WYG_001-11a"/>
葉少藴得陳州蔡寛夫書云旋為花作帽<lb/>
虎丘有清逺道士養鶴磵<lb/>
王仲弓寔人物高勝雖貴公子超然不犯世故居官數<lb/>
　自免博學多聞尤長於醫及與前世婁昌言頴士宋<lb/>
　道友諸人遊<lb/>
郭茂倩字德粲太原人通音律善漢𨽻尤精古樂府有<lb/>
　所纂樂府詩集行於代<lb/>
世言李成惜墨如金<hi>葉少藴</hi>
<pb n="KR3j0143_WYG_001-11b"/>
范陽張褘字子偉少不婚宦居京口得故刁約景純之<lb/>
　廢圃結茅齋居焉啜菽飲水嘯傲長松修竹之下十<lb/>
　有餘年一日聞江東湖湘山水之勝杖策獨行登廬<lb/>
　阜汎彭蠡絶洞庭南至衡山㡬年而後返所過雖兔<lb/>
　穴鳥道人跡所不及必皆窮搜極覽以盡其意隨輒<lb/>
　疏錄名之曰山水漫遊記<lb/>
葉少藴閲故書得朱朴所為日厯自記其初得為相時<lb/>
　事昭宗拔於國子博士以為相不可謂無意然所謂<lb/>
<pb n="KR3j0143_WYG_001-12a"/>
　朱朴觀其言鄙淺險躁妄庸人也不知何以遽取重<lb/>
　如此<lb/>
金華洞有韓无咎諸人同游題云淳熙改元七月既望<lb/>
　陳巖肖子象陳良祐天與黄掞子餘趙師龍德言韓<lb/>
　元吉无咎觀稼秋郊自智者山來謁雙龍洞篝燈蒲<lb/>
　伏徧閱乳石之狀寒氣襲人酌酒竹陰支笻至中洞<lb/>
　飲泉乃歸<lb/>
韓无咎題北齊校書圖詩云高齋校讐誰作圖一時紬<lb/>
<pb n="KR3j0143_WYG_001-12b"/>
　書亦名儒網羅卷軸三千餘俗傳非眞類迂愚雌黄<lb/>
　是正定不無虚文末學徒區區豈識治道通唐虞文<lb/>
　林高館希石渠後來御覽嗟何書修文偃武事益誣<lb/>
　轉頭鄴城已丘墟峨冠廣袖長眉須丹青寫此猶不<lb/>
　渝高鬟侍女曳紅裾兩騅帕鞍立奚奴罷琴涉筆傾<lb/>
　酒壺蘭臺供擬信樂歟不知畫手安用摹無乃逞巧<lb/>
　聊自娯千年視之一欷歔君不見文皇學士十八人<lb/>
　謀猷事業皆功臣瀛洲舊圖應更眞請君尋觀為拂<lb/>
<pb n="KR3j0143_WYG_001-13a"/>
　塵復書其後云齊文宣天寶七年詔樊遜校定羣書<lb/>
　供皇太子遜與諸羣秀高乾和馬敬德許散愁韓同<lb/>
　寶傅懷德顧道之季道子鮑長暄景孫及梁王主簿<lb/>
　王九元水曹㕘軍周子深等十一人借邢子才魏收<lb/>
　諸家本共刋定秘府紪繆於是五經諸史殆無遺闕<lb/>
　此圖之所以作也黄太史所謂士大夫十二員今范<lb/>
　明州謂逸其半者皆是矣至唐已隔周隋二代不知<lb/>
　何自得其容貌彷彿耶高氏起北方以兵力奮然敦<lb/>
<pb n="KR3j0143_WYG_001-13b"/>
　尚儒風立石經興黌序定尚書於涼風堂質經義於<lb/>
　春宫意當時文士亦歆艷之故相傳於圖畫哉流及<lb/>
　後裔文林之館既興御覽之書繼作無愁之聲已播<lb/>
　於天下不捄其亡故余感而賦之云<lb/>
无咎有朔日行記<lb/>
昔桞子厚記其先友六十七人于其父墓碑之陰考之<lb/>
　於傳卓然知名者蓋二十人子厚曰先君之所友天<lb/>
　下之善士舉集焉<lb/>
<pb n="KR3j0143_WYG_001-14a"/>
　袁高<hi>妃子</hi>姜公輔　齊映　嚴郢　杜黄裳　楊憑<hi>弟凝</hi>
　穆贊<hi>寜子</hi>裴樞　李鄘　梁肅　韓愈　許孟容　袁<lb/>
　滋　盧羣　鄭餘慶　奚陟　盧景亮　楊於陵<lb/>
　高郢　栁登<hi>芳子弟冕</hi>
謝師直謂劉貢父曰王介父之知人能知中人以上<lb/>
　者自中人以下或不能知由其性韻獨高而然貢父<lb/>
　曰子好奕棊請以奕為喻李重恩天下之善棊者也<lb/>
　與重恩敵者知之過重恩者知之下於重恩或倍蓰<lb/>
<pb n="KR3j0143_WYG_001-14b"/>
　或什伍重恩有不知者乎介父輕處人以顔子孟軻<lb/>
　得其説者悦而服之故謂介父善知人<lb/>
貢父所居在宋門城下城脅有地可方尺餘去地一丈<lb/>
　以上每登以眺逺其子戲曰閶闔臺<lb/>
田承君有廬在亂山中前有竹傍有溪溪畔有大石前<lb/>
　後樹以梨棗日與二弟穿竹渡溪倦則坐石上或藉<lb/>
　以草葛巾草屨詠而歸足以遺老而忘憂<lb/>
宋次道為修撰日言館閣四部書猥多舛駁請以漢藝<lb/>
<pb n="KR3j0143_WYG_001-15a"/>
　文志目購尋數本委直官重複校正然後取歴代至<lb/>
　唐錄所載第為數等擇其善者校留之餘置不用則<lb/>
　秘書得以完善也蘇子容撰志文<lb/>
次道撰著有書闈集十二卷後集六卷西垣制集十卷<lb/>
　東觀絶筆二十卷大唐詔令一百三十卷續唐武宣<lb/>
　懿僖昭哀六朝實錄總一百四十八卷東京記三卷<lb/>
　長安河南志各二十卷閤門儀制十三卷集例三十<lb/>
　卷例要五卷蕃夷朝貢錄十卷三川官下錄入蕃錄<lb/>
<pb n="KR3j0143_WYG_001-15b"/>
　春明退朝錄各二卷韻類宗室各五卷安南錄三卷<lb/>
　元㑹故事一卷諱行後錄五卷寶刻藂章三十卷其<lb/>
　家書數萬卷多文莊宣獻手澤與四朝賜札藏秘惟<lb/>
　謹或繕寫别本以備出入退朝則與子弟繙讐訂正<lb/>
　故其所藏最號精宻平生無它嗜好惟沈酣簡牘以<lb/>
　為娛樂雖甚寒暑未甞釋卷也<lb/>
劉禹錫唐卿甞謂繙討書傳最為樂事忽得一異書如<lb/>
　得奇貨人知其如此輒求怪僻難知之籍窮其學之<lb/>
<pb n="KR3j0143_WYG_001-16a"/>
　淺深唐卿皆推其自出以示之有所不及見者累日<lb/>
　尋究至忘寢食必得而後已故當時士大夫多以博<lb/>
　洽推之<lb/>
吕縉叔夏卿在唐史書謂陸羽秦系避僭藩辟命終窮<lb/>
　<hi>一作躬</hi>不仕宜列隠逸閻立德王璵由藝術躐取高位<lb/>
　宜附方技其表善抑惡之意切矣<lb/>
山陰陸氏贈光祿卿昭生尚書吏部郎中直史館軫生<lb/>
　國子博士珪字亷叔娶毘陵邊氏兵部調之女生四<lb/>
<pb n="KR3j0143_WYG_001-16b"/>
　子曰佖曰佃曰傳曰倚<lb/>
吕居仁師友雜志記陽翟辛某前輩賢者蘇子容妻弟<lb/>
　而失其名與字後見蘇魏公集中有朝請郎辛君墓<lb/>
　志始知其名雍字化光有文藝節行<lb/>
泉石之美與夫佛老之宫嶽瀆之祠環偉之觀人迹所<lb/>
　罕至者皆得以窮探而歴覽晩帥高陽土瘠且陋無<lb/>
　臺榭可以眺望無林樾可以游息獨城之東北隅有<lb/>
　故濠水其袤二里廣二百尺昔甞瀕水為臺而功未<lb/>
<pb n="KR3j0143_WYG_001-17a"/>
　竟乃因其舊址畚築而成之得廢堂四十楹徙置其<lb/>
　上前值水後為閣道以屬於城又構小榭於西以休<lb/>
　賓佐云<lb/>
唐子西甞為闗注子東言羅浮山道士觀忽有老虎來<lb/>
　廊廡來子西矍然道士曰此郭文先生守丹竈虎也<lb/>
　年深爪牙落盡亦復無聲可狎而玩然其視耽耽光<lb/>
　彩射人若不馴擾也子東因賦啞虎詩見文集中又<lb/>
　子東詠俞仲羲屏上王内史云手追心慕澷悠悠冩<lb/>
<pb n="KR3j0143_WYG_001-17b"/>
　向丹青入卧遊絶勝山陰問陳迹茂林修竹想風流<lb/>
吏部侍郎葛立方因陛對高宗從容語及前代書法曰<lb/>
　唐人書雖工至天然處終不及魏晉如鋪算之狀皆<lb/>
　非善書立方對曰古人論書先論筆法若不能求用<lb/>
　筆意於㸃畫之外便有鋪算之狀矣上曰然<lb/>
黄魯直書遒媚米元章書俊拔薛道祖書温潤<lb/>
淳熙紹熙間尤常伯延之王左曾順伯兩公酷好古刻<lb/>
　以收儲之富相角皆能辨别眞贋<hi>倪文正云</hi>
<pb n="KR3j0143_WYG_001-18a"/>
題桓寛鹽鐵論云夫以桑大夫之辯加以憑勢恃貴卒<lb/>
　見屈於賢良文學信功利之不勝仁義也<lb/>
又跋絳帖云此帖乃林中書攄家舊物其背紙皆用門<lb/>
　狀謝書知其為林中書舊物不疑祖義得之於常賣<lb/>
　擔止九冊欠一冊林政宣間為執政方當太平極盛<lb/>
　之時其所藏碑刻莫非精好故知此帖為難得也方<lb/>
　其盛時自謂蓄藏可以傳世曾不百年已皆散而為<lb/>
　它人之有林乃蔡京黨以非道昌顯位其子孫不肖<lb/>
<pb n="KR3j0143_WYG_001-18b"/>
　家業一空久矣奚獨此帖世間物無常主賢者之後<lb/>
　猶不能常有而況於林乎然觀其帖背謝送惠書其<lb/>
　饋送之物極為微鮮政宣視祖宗侈費矣然不過如<lb/>
　此則知今之侈費又甚也背紙更百年略不蒸動又<lb/>
　以見當時一藝之微亦非今日所及<lb/>
程正叔甞遊秦中歴觀漢唐諸陵無有完者惟昭陵不<lb/>
　犯陵旁居人尚能道當日儉素之事此所以歴數百<lb/>
　年屢經冦亂而獨全也<lb/>
<pb n="KR3j0143_WYG_001-19a"/>
天台山有余爽題詩甚佳福聖觀三章云九峰囘合抱<lb/>
　瓊田石蕊雲英潄瀑泉聞説丹成從此路玉虹芝駕<lb/>
　上青天<hi>一</hi>紫府金庭太帝宫露壇蒼檜響天風上清<lb/>
　神虎何年見雲錦官傳兩玉童<hi>二</hi>子晉鸞飛侍帝班<lb/>
　吹臺今在碧雲間高秋白月霜風夜時有吹笙赴洛<lb/>
　還<hi>三</hi>玉京洞三章云羽駕歸來洞已扄洞門深鎖讀<lb/>
　殘經瓊臺一覺仙都夢不覺松根長茯苓<hi>一</hi>東臨滄<lb/>
　海宴羣仙悞入桃源小洞天一局殘棊消㡬刻老龍<lb/>
<pb n="KR3j0143_WYG_001-19b"/>
　須甲已蒼然<hi>二</hi>半山松栢散天聲芝蓋當年謁赤城<lb/>
　我是上皇芸閣吏玉京應有舊題名<hi>三</hi>又題桐柏崇<lb/>
　道觀云乘風御雲氣來訪真人家玉闕散朝彩瓊臺<lb/>
　煥晨霞高臨太元天下盼赤水涯陰魄動霜采陽精<lb/>
　散丹華桐君奉𤣥書姹女弄絳紗祥虹混五色神芝<lb/>
　秀三葩煌煌王母裾飄飄紫皇車飈輪動無迹風馬<lb/>
　去亦賒矯首揖浮丘躡履追皇媧珠宫俯台斗石梁<lb/>
　碍流槎操持却日鞭跨踏食月蛙龍旂拂烟霧鶴袂<lb/>
<pb n="KR3j0143_WYG_001-20a"/>
　策雲斜清都隠虚無金庭鬱嵯峨横霄雜美氣空界<lb/>
　流浩波槖籥勞吹墟吐納煩羲和倐爾度灰刧超然<lb/>
　絶塵羅靈簫步何徐玉斧髩已皤飛駕逐鳯吹班驎<lb/>
　奏鸞歌寧留飲青精幸我栽胡麻交梨瑩肝膽火棗<lb/>
　醒齒牙咽𠻳華池津咀嚼碧奈花有待越三井思慮<lb/>
　何由邪<lb/>
廖明略謂范曄之文秀整温繹<lb/>
闗子東云叔父廬州使君蔚宗平生好事多蓄書畫甞<lb/>
<pb n="KR3j0143_WYG_001-20b"/>
　有褚河南所橅虞永興枕卧帖落筆精微僅如絲髪<lb/>
　既存骨氣復有精神米元章愛之重之叔父游宦交<lb/>
　廣二十餘年先兄長源叔父長子也至崇寧間解后<lb/>
　元章於京口是時叔父已捐館從長源求此書長源<lb/>
　靳之曰惟得公陸探微師子乃可從之長源復靳曰<lb/>
　此畫不足以當此帖更得公按上盈尺硃砂乃可又<lb/>
　從之長源又靳之曰細思二物皆有媿於虞帖非得<lb/>
　公頭不可有此帖及長源不赴其約於是移書曰頃<lb/>
<pb n="KR3j0143_WYG_001-21a"/>
　在揚州蔚宗待我甚厚示以此帖追相筆法寫一通<lb/>
　去較其所藏妙若刻楮不復能辨<hi>元章取頭帖</hi>又云襄陽<lb/>
　漫士米公筆法一代餘波為畫亦復造微入妙其子<lb/>
　元暉書畫自謂非古今畫家者流識者或不以為過<lb/>
　元暉作逺山長雲出没萬變古未有輩安得匹紙以<lb/>
　盡其筆勢之妙乎至於林麓近而雄深岡巒逺而挺<lb/>
　拔木露榦而想高茂水見涯而知渺瀰皆發於筆墨<lb/>
　之分<hi>一作外</hi>此常人之所難而元暉之所易也<lb/>
<pb n="KR3j0143_WYG_001-21b"/>
車溪贇上人為子東言甞與其徒月夜登閣聴江貫道<lb/>
　鼓琴貫道信手撫絃曲盡其妙於是據琴而弗彈坐<lb/>
　客皆自失莫不超然得意於絲桐之表隆茂宗迺畫<lb/>
　為據琴圖<lb/>
樓大防言樂之本在聲無知之者而力求於尺度秬黍<lb/>
　之末為可歎也<hi>修太常寺記</hi>
黄鈞太常寺壁記云後世以儀為禮以器為樂其於聖<lb/>
　賢之道逺矣惟儀與器又皆因陋就寡寖非六經之<lb/>
<pb n="KR3j0143_WYG_001-22a"/>
　故<lb/>
餘姚虞氏寔世南之裔有為農者故譜系尚存自舜氏<lb/>
　以來莫不可紀如漢之詡呉之翻凡有名於史者皆<lb/>
　略載其行事歴晉宋齊梁陳隋皆甞上於朝而名臣<lb/>
　為之修纂齊則王儉修之它皆類是玉山魯氏有譜<lb/>
　亦然唐史所載甚詳至武氏而譜法大壞唐人猶能<lb/>
　各守其閥閲今則亡矣宋惟一二名門如杜祁公上<lb/>
　世自三代春秋諸侯之子孫千有餘嵗不絶世譜<lb/>
<pb n="KR3j0143_WYG_001-22b"/>
王順伯博雅好古蓄石刻千計單騎賦歸行李亦數篋<lb/>
　家藏可知也評論字法旁求篆𨽻上下數千載衮衮<lb/>
　不能自休而一語不輕發<lb/>
趙州石橋色深碧而累甃堅緻中為大洞跨水兩旁橋<lb/>
　基各為小洞三若品字多前人題刻<lb/>
劉原父有詩云蒼茫六合外渺莽三皇初近既未必有<lb/>
　逺亦未必無<lb/>
樓大防云家有唐氏風憲記晁以道纂記許氏文字南<lb/>
<pb n="KR3j0143_WYG_001-23a"/>
　唐李後主謂善法書者各得右軍之一體若虞世南<lb/>
　得其美韻而失其俊邁歐陽詢得其力而失其温秀<lb/>
　褚遂良得其意而失其變化薛稷得其清而失於窘<lb/>
　拘顔真卿得其筋而失於麄魯栁公權得其骨而失<lb/>
　於生獷徐浩得其肉而失於俗李邕得其氣而失於<lb/>
　體格張旭得其法而失於狂獨獻之俱得而失於驚<lb/>
　急無藴藉態度觀此言則是終無有得其全者<lb/>
葉夢得少藴鎮許昌日通判府事韓縉公表少師持國<lb/>
<pb n="KR3j0143_WYG_001-23b"/>
　之孫也與其季父宗質彬叔皆清修簡逺持國之風<lb/>
　烈猶在其伯父丞相莊敏公玉汝之子宗武文若年<lb/>
　八十餘致仕耆老篤厚歴歴能論前朝事王文恪公<lb/>
　樂道之子寔仲弓浮沉久不仕超然不嬰世故慕嵇<lb/>
　叔夜陶淵明為人曾魯公之孫誠存之議論英發貫<lb/>
　串古今蘇翰林二子迨仲豫過叔黨文采皆有家法<lb/>
　過為屬邑郾城令岑穰彦休已病羸然不勝衣窮今<lb/>
　考古意氣不衰許亢宗幹譽沖澹靖深無交當世之<lb/>
<pb n="KR3j0143_WYG_001-24a"/>
　志皆會一府其舅氏晁將之無斁自金鄉來過説之<lb/>
　以道居新鄭杜門不出遥請入社時相從於西湖之<lb/>
　上輒終日忘歸酒酣賦詩唱酬迭作至屢返不已一<lb/>
　時冠蓋人物之盛如此<hi>許昌唱和集</hi>風月勝日時一展玩<lb/>
　於嵁巗之間雖伯牙之絶而山陽之笛猶足慰其懐<lb/>
　之思云<hi>同上</hi>
王寔仲弓許昌人文恪公陶之子未冠從司馬温公學<lb/>
　温公不以膏粱蓄之教以名節授禮易二經仲弓亦<lb/>
<pb n="KR3j0143_WYG_001-24b"/>
　超然不以仕宦進取為意韓少師持國歸以女仲弓<lb/>
　又為授詩祖陶謝韋杜故其文典雅温麗華暢而不<lb/>
　靡詩静而深婉而麗有一唱三歎之音未甞急於人<lb/>
　知人亦不皆知仲弓也惟范蜀公以耆老退居忘年<lb/>
　接之元祐初梁右丞壽首薦於朝為藉田令秩滿蘇<lb/>
　尚書軾鎮中山辟為屬不行自是浮沉遂欲逺去世<lb/>
　故家與范忠宣公有連末尤為忠宣所許崇寧初強<lb/>
　起一守信陽歸即謝事挂冠里中葉少藴守許昌下<lb/>
<pb n="KR3j0143_WYG_001-25a"/>
　車亟往過之視其貌盎然不為崖異而簡逺蕭散若<lb/>
　初未甞與世交者口吃不能極語徐聴其言衮衮皆<lb/>
　有逺致善飲酒所居鳯臺園有修竹萬餘本導潩水<lb/>
　貫其中水木幽茂不覺在城市間聞東南山水之勝<lb/>
　輒拊髀雀躍靖康之難南渡死於鄂之咸寧遺命不<lb/>
　為銘文而前自志其大略使納之壙中其曠達無累<lb/>
　於世如此<lb/>
林虙字德祖其先福州福清人今為呉縣人祖槩集賢<lb/>
<pb n="KR3j0143_WYG_001-25b"/>
　校理父旦直秘閣虙少頴悟絶人能傳其祖父業年<lb/>
　數嵗伯父希甞攜古鑑背有龍朔二字虙從旁曰是<lb/>
　非唐大帝時物乎希奇之曰是兒眉過於目當復以<lb/>
　文名可繼其祖矣乃以德祖字之既長益刻苦自淬<lb/>
　礪故其學蚤成紹聖四年進士及第調宜興主簿改<lb/>
　潤州教授入為太學錄復為常州教授常州號多士<lb/>
　籍於學者常千餘人時方以三舍取士乃身為勸率<lb/>
　從者風靡大司論天下貢士常州得人為最上為下<lb/>
<pb n="KR3j0143_WYG_001-26a"/>
　詔褒美特改宣德郎用從官薦召詣政事堂改揚州<lb/>
　教授擢河北西路提舉學事陛辭日上首以久歴師<lb/>
　儒顧問甚渥且使徧行所部推廣風旨虙頓首奉詔<lb/>
　因請加賜鄒兖二國謚復捐公廨菜圃歸於學示以<lb/>
　不利自封除開封府左司錄一日上章請老夜自書<lb/>
　櫝旦報可家人無知者即日束裝出國門士大夫奔<lb/>
　走餞皆不及既歸杜門一室間與宗族故黨嘯詠山<lb/>
　水間無一言及世事卒年六十六虙為人博學強敏<lb/>
<pb n="KR3j0143_WYG_001-26b"/>
　有志操自六經諸子而下錯綜貫串無不記誦為文<lb/>
　章捉筆數百言閎易敷暢初若不經意然論辯研覈<lb/>
　皆有所抵宿其所欲為自信不疑晩喜浮屠外生死<lb/>
　説不食肉十四年始疾即不呼毉飲藥逮屬纊不亂<lb/>
　所著書有大雲集元豐聖訓錄易説詩義書解禮記<lb/>
　解道德經解子箴<lb/>
趙師睪家在呉之畫錦坊有聚奎榮桂二堂又有宗表<lb/>
　玉輝與閒堂<lb/>
<pb n="KR3j0143_WYG_001-27a"/>
曾見白玉荷桮制作精妙上刻臣林泉造<lb/>
栁子厚自言僕蚤好觀古書家所蓄晉魏時尺牘甚具<lb/>
　又二十年來徧觀長安貴人好事者所蓄殆無遺焉<lb/>
　以是善知書雖未甞見名氏望而識其時也<lb/>
祥符中郡國多獻古鼎鍾盤敦之器而其上多科斗文<lb/>
　字夏英公乃學為古文奇字至偃卧以指畫膚其勤<lb/>
　若此<lb/>
唐人臨模古迹得其形似而失其氣韻米元章得其氣<lb/>
<pb n="KR3j0143_WYG_001-27b"/>
　韻而失其形似氣韻形似俱備者唯呉興趙子昻得<lb/>
　之<lb/>
鄂州圖經云李陽冰篆鄂字上有四口空中鬼為之㡬<lb/>
繆篆讀如綢繆束薪之繆漢以來符璽印章書也<lb/>
觀古銅器及太湖靈璧等石先看皮毛<lb/>
李明仲誠所著書有續山海經十卷古篆説文十卷續<lb/>
　同姓名錄二卷營造灋式廿四卷琵琶錄三卷馬經<lb/>
　三卷六博經三卷<lb/>
<pb n="KR3j0143_WYG_001-28a"/>
張謙仲有眞静齋程致道作銘<lb/>
句容縣西五里石門村有呉故衡陽太守葛府君之碑<lb/>
　仆野田中近嵗一村大疫巫言立此碑則安民始共<lb/>
　起立之已二三年人猶未有省者至元三年正月童<lb/>
　丘戚光始屬友人樊楷仲式與縣之好事者觀之以<lb/>
　其石理甚麄文皆漫滅可橅者祗額十一字耳<lb/>
甘棠陰裏片雲開馬首雲山一笑囘煩過縣西三四里<lb/>
　倩人模取古碑來　　　　　　　　　戚光<lb/>
<pb n="KR3j0143_WYG_001-28b"/>
人世寥寥隔㡬塵石門下馬獨傷神古碑字斷苔封雪<lb/>
　荒塚䡮消草自春聊得踞龜談往事應無化鶴訪遺<lb/>
　民童丘别有人稽古何日同來薦白蘋　樊楷<lb/>
倉頡四目光熒熒手裂混沌人文形長天蕩蕩㡬周星<lb/>
　籀斯邈次猶典刑自從鍾衛變楷法江左草聖如飄<lb/>
　翎萬錢裝褫金石錄大字祗數瘞鶴銘寧知廢塚六<lb/>
　尺碣霜鏺風射横荒坰額題衡陽幸未没往往呵䕶<lb/>
　煩神靈叢祠淒悄附覡語田翁蕘豎爭來聴登時扶<lb/>
<pb n="KR3j0143_WYG_001-29a"/>
　樹剜枯蘚鬱若山立蒼峆嵤童丘戚實頗好古馳書<lb/>
　樊式敲晝扄披鞍馬上往訪之眼明鸞鵠凝其停試<lb/>
　融䗶汁脱墨本攜歸信拭開軒櫺浯溪以前合第一<lb/>
　向後但覺紛伶俜潁川先生徧披摭胡獨不遇餘千<lb/>
　齡似聞旗蓋既入洛白日慘澹紅塵腥孫陵岡頭杜<lb/>
　宇哭禿樹薜裹重重青況乃功臣子孫盡氓𨽻豈有<lb/>
　澆酒提罌瓶翁仲無言倒沼底髑髏嘘火寒于氷尚<lb/>
　喜㸃畫足傳世未與霜草俱凋零　　　項炯<lb/>
<pb n="KR3j0143_WYG_001-29b"/>
吳國衡陽守神明閟夜臺偶憑巫覡語竟免縣人烖<lb/>
　斷隴生青草荒碑卧緑苔石門秋日落不見子孫<lb/>
　來　　　　　　　　　　　　　　陸友仁<lb/>
湯泉知名者七所謂匡廬汝水尉氏驪山凰翔之駱谷<lb/>
　和州之惠濟與渝州之陳氏山居也皆棄於窮山之<lb/>
　中惟驪山當往來之衝華堂玉甃獨為勝絶<hi>燕之昌平李陵</hi>
　<hi>臺亦有温泉</hi>
奎章閣有徽宗畫承平殿曲宴圖并書自製曲宴記云<lb/>
<pb n="KR3j0143_WYG_001-30a"/>
　云<lb/>
趙子昻家智永千文為湯君載借摹易去一百六十五<lb/>
　字<lb/>
亷廷臣蓄唐雷迅琴乃貞元三年斵<lb/>
李順父有周伯吉父槃銘一百三十字家人折其足用<lb/>
　為餅槃鮮于伯機驗為古物乃以歸之<lb/>
謝景初師厚知制誥希深之子詩極高豫章黄魯直娶<lb/>
　其女自以為從師厚得句法而師厚之姑寔歸梅聖<lb/>
<pb n="KR3j0143_WYG_001-30b"/>
　俞其淵源所從來逺矣<lb/>
呉令昇知靈璧縣日㑹朝廷定樂下縣造石磬磬成毎<lb/>
　泝流進入縣境别有一河號清河取都城稍徑或由<lb/>
　此河載磬入則其聲卒不協律此理殆不可曉也<lb/>
唐宋制諸笏服朱紫者以象前詘後直服綠者以木上<lb/>
　挫下方假攝官者同<lb/>
若教樂淫聲過聲凶聲漫聲皆禁之淫聲若鄭衛之音<lb/>
　過聲失哀樂之節凶聲亡國之音若桑間濮上者慢<lb/>
<pb n="KR3j0143_WYG_001-31a"/>
　聲惰慢不恭<lb/>
袁伯長父謂趙子昻詩法高踵魏晉為律詩則專守唐<lb/>
　法故雖造次酬答必守典則<lb/>
又云甞聞善書者云大篆不得入小篆𨽻書最懼入八<lb/>
　分<lb/>
宋人書習鍾法者五人黄長睿伯思雒陽朱敦孺希眞<lb/>
　李處權巽伯姜夔堯章趙孟堅子固<lb/>
姜堯章作絳帖評旁証曲引有功於今古缺亦疑之<lb/>
<pb n="KR3j0143_WYG_001-31b"/>
趙子固謂姜書精妙過於黄米<lb/>
龍眠神氣洞馬腹晚修静業追前非<lb/>
京師人家有王晉卿都尉寶繪堂畫帙仙佛折枝禽畜<lb/>
　凡三帙後入宣和内府徽宗自書畫人姓名復加寶<lb/>
　璽其上<lb/>
韓侂胄閲古堂圖書皆出于向若水鑒定<lb/>
蔡君謨所摹右軍諸帖形模骨肉纖悉具備莫敢踰軼<lb/>
　至米元章始變其法超規越矩雖有生氣而筆法悉<lb/>
<pb n="KR3j0143_WYG_001-32a"/>
　絶矣<lb/>
魏晉𨽻書以匾古為工至唐虞永興褚河南猶守舊法<lb/>
　唐廣世碑刻作字逾廣遂以長勁為能而悉變矣近<lb/>
　世能書家不屑顔栁競為李北海書而𨽻體遂絶余<lb/>
　拙於書而善鑒未有能易余言者<lb/>
梵隆為葉少藴門僧久居弁山故其作畫極多德壽宫<lb/>
　評畫以隆為龍眠嫡嗣<lb/>
燕文貴為翰林藝學將仕郎守雲州雲應主簿<lb/>
<pb n="KR3j0143_WYG_001-32b"/>
累代畫家以王士元郭忠恕為第一聞畫史言尺寸層<lb/>
　疉皆以凖繩為則殆猶修内司法式分秒不得踰越<lb/>
清獻趙公祖墓與陶山陸右丞祖墓相近紹興間陸氏<lb/>
　墓地為攢陵清獻旁近墓地亦皆歸朝廷而不絶其<lb/>
　祠祭先朝陵寢遭賊髠之酷痛通于天而趙氏祖墓<lb/>
　復歸王氏<lb/>
鄭潛菴先生太末人兩入翰林纂林凡例多出其手清<lb/>
　言介行毎談數百年承平事不絶口時則有新安汪<lb/>
<pb n="KR3j0143_WYG_001-33a"/>
　尚書孫漢卿為應奉廬山曹端明子愚為編修四明<lb/>
　袁樞宻從孫伯長為檢閲官<lb/>
趙子昻謂薛道祖書誠美微有按模脱墼之嫌袁伯長<lb/>
　自以不能書而深識其語甞謂米元章書政如黄太<lb/>
　史作詩之變芒角刷掠求於匵藴川媚則蔑有其學<lb/>
　魯獨居男子於道祖見之懷素書多蘇才翁兄弟所<lb/>
　贋作至金昌諸人尤競習此體<lb/>
南康黄可玉嗜古剛潔人也<lb/>
<pb n="KR3j0143_WYG_001-33b"/>
書世倫堂雅集詩後吾鄉盛時比屋皆故家大官咸淳<lb/>
　中賈相擅國絶惡四明由是衣冠皆為月集悉不敢<lb/>
　議時事卒至國亡無賣降於外者當至元末年諸老先<lb/>
　生猶無恙時則有深寧王先生師表模範世倫雅集<lb/>
　猶有洛社耆英之遺意甫三十有四年風塵變更乗<lb/>
　虬上征無有一人在者覽先羣公之遺墨不勝悲慕<lb/>
　世倫主人於是下世亦二十年矣桷以契家子猶得<lb/>
　從封胡羯末之後願相與勉焉以圖無斁<hi>袁伯長清容齋語</hi>
<pb n="KR3j0143_WYG_001-34a"/>
吾子行沈困市隠豐碑巨碣不能以自見冩其幽曠託<lb/>
　焉以自逃者也<lb/>
定武稧序唐文皇模本所刻故毫髮無踰矩至徧賜諸<lb/>
　王羣臣則皆一時能書所臨精神横逸雖抵掌相似<lb/>
　然猶以為優孟也予所見元嘉賜本第一神龍第二<lb/>
　蘇才翁家第三才翁本則祖神龍褚河南悞字本第<lb/>
　四馮承素本第五褚廷誨本第六陸東之本第七趙<lb/>
　模本第八最後見米老所傚褚河南第九傚馮承素<lb/>
<pb n="KR3j0143_WYG_001-34b"/>
　第十紹興内府藏本第十一本皆臨畫與定武微又<lb/>
　皆蠒紙非雙鉤響搨所作獨張似之家絹本云是湯<lb/>
　普徹所摹本不同耳<lb/>
評書家甞言率更書難雙鈎蓋其落筆全在骨法若塡<lb/>
　補肥媚則失其體舊見唐彦猷摹陽帖筆意絶近此<lb/>
　卷彷彿之矣<hi>隅隩帖</hi>
李伯時雅集圖有兩本一在元豐間宴於王晉卿都尉<lb/>
　之第所作一蓋作於元祐初安定郡王趙德麟之邸<lb/>
<pb n="KR3j0143_WYG_001-35a"/>
　劉潛夫書其後云重屛圖至汝陰王明清氏始定正<lb/>
　坐者為南唐李中主像甞見樓宣獻公家周文矩所<lb/>
　畫初本前有徽宗御書白樂天偶眠一章云放杯書<lb/>
　案上枕臂火罏前老愛尋思事慵多取次眠妻教缷<lb/>
　烏帽婢與展青氊便是屛風樣何勞畫古賢此白樂<lb/>
　天詩<lb/>
江南李中主兄弟四人圍棊屛上書樂天前詩紙上着<lb/>
　色人皆如生<lb/>
<pb n="KR3j0143_WYG_001-35b"/>
袁伯長有李後主所用玉筆管上有鑴字文鏤甚精云<lb/>
　得之史丞相家賈似道悦生印亦在其處<lb/>
蔡君謨云智永眞草千文蓋七百本唐初尚多存者太<lb/>
　宗取其最精者橅寫勒石云律吕調陽者是也今宋<lb/>
　宣獻家及王閣老叔原家各藏一本<lb/>
又云辛夘秋汴渠涸於宿州界上岸旁得一泉甘美清<lb/>
　涼絶異常水其鄉人言水漲則不見冬涸則其泉涓<lb/>
　涓深可愛余以水品中不在第三然出没不常不可<lb/>
<pb n="KR3j0143_WYG_001-36a"/>
　以定論也<lb/>
顧野王玉篇惟越本最善末題會稽呉氏三一孃寫問<lb/>
　之越人無能知者楷法殊精<lb/>
蒲葵扇唐韻㯶字注云蒲葵也乃㯶扇耳<lb/>
宣和間徽宗賜大王御筆檀香板應游翫處所並許直<lb/>
　入<lb/>
宋師下江南金陵城破兵自城下水窗入故劉貢父有<lb/>
　蟻潰何堪值水窗之句<lb/>
<pb n="KR3j0143_WYG_001-36b"/>
陟釐乃水苔今取以為紙名苔紙晉武帝賜張華側理<lb/>
　古人數紙以畨紙万畨南越所獻也漢人言陟俚與<lb/>
　側理相亂南人以海苔為紙其理縱横斜側因以為<lb/>
　名焉<lb/>
朱文公謂尤延之論古人筆法來處如周太史奠世系<lb/>
　真使人無間然<lb/>
呉興朱文中尚奇毎倣古物立怪名以紿流俗廬於弁<lb/>
　山之下山多巖谷乃披荆棘求其壯觀者刻作前人<lb/>
<pb n="KR3j0143_WYG_001-37a"/>
　題署姓名年月皆詭異不可考據<lb/>
蘇子由有賦松石圖詩云物生眞偽竟何有適意一時<lb/>
　寧辨眞知言哉<lb/>
宋紹興中郎官周紫芝乞旌表蘇庠劄子云臣甞觀漢<lb/>
　之光武以英睿之姿撥亂反正不數年而天下定即<lb/>
　位之初未遑它事惟務側席幽人聘禮高士自衆人<lb/>
　觀之疑若急其所緩後其所先殊不知舉逸民則天<lb/>
　下歸心焉蓋深得乎聖人之意者也竊見鎮江府蘇<lb/>
<pb n="KR3j0143_WYG_001-37b"/>
　堅之子庠人物文采一時之勝而抱泉石烟霞之念<lb/>
　至於終身可謂賢矣往者朝廷束帛羔羊屢賁其門<lb/>
　庠雖不變所守高卧不至而聖主之恩所以光寵於<lb/>
　庠豈不大哉庠既以是終殞於地下倘不稍加旌異<lb/>
　則無以見朝廷敦尚名節終始不倦之意臣愚伏望<lb/>
　聖慈表其門閭賜以美號付之史館使傳萬世非特<lb/>
　後之鄙夫聞其風者莫不興起庶㡬識者以謂庠能<lb/>
　始終其節而不變朝廷能終始於禮而不倦亦不可<lb/>
<pb n="KR3j0143_WYG_001-38a"/>
　謂無補於聖化之萬一也取進止<lb/>
宋制太廟及宫殿皆四阿施䲭尾社門觀寺神祠亦如<lb/>
　之其宫内及京城諸門外州正衙門等並施䲭尾自<lb/>
　外不合<lb/>
趙子昻學士言嵇侍中廟在湯陰縣西門外二里延祐<lb/>
　元年十一月十九日彰德朱長孺道邦人之意求書<lb/>
　晉嵇侍中之廟六字趙每敬其忠節不辭而書之運<lb/>
　筆如飛若有神助是夜京口石民瞻館于書室中夢<lb/>
<pb n="KR3j0143_WYG_001-38b"/>
　一丈夫晉人衣冠蓬首𤣥衣血流被面謂民瞻曰我<lb/>
　嵇侍中今日趙子昻為余書廟額故來謝之言訖而<lb/>
　去有聲甚逺民瞻既覺猶汗流亦異夢也<lb/>
朱昻字舉之其先京兆人世家渼陂唐天復末徙家南<lb/>
　陽梁祖革命父葆光與唐舊臣顔蕘李濤數輩挈屬<lb/>
　南渡寓於潭州毎正至必序立於南岳祠前北望號<lb/>
　慟殆二十年後惟濤北歸而葆光遂家于衡山<lb/>
王著字知微一字成象太祖同時人即模閣帖者有研<lb/>
<pb n="KR3j0143_WYG_001-39a"/>
　格書奩銘云爰有愚叟栖此陋室風雨可蔽户庭不<lb/>
　出知足為富娯老為逸貂冠蟬冕虎皮羊質處之弗<lb/>
　疑永爾終吉<lb/>
徐鉉自銘親篆其文刻石寘齋中<lb/>
李煜塟北邙故吏張佖任河南每清明親拜其墓哭之<lb/>
　甚哀煜子孫陵替常分俸賙給<lb/>
滔滔大川江湖之紀藹藹名士東南之美詳究典刑優<lb/>
　游文史才賢湊焉國華有煒此宋三朝史院舊所纂<lb/>
<pb n="KR3j0143_WYG_001-39b"/>
　徐鉉張佖等列傳贊<lb/>
張泊素與徐鉉厚善因議事不協遂絶然手寫鉉文章<lb/>
　訪求其筆札藏篋笥甚於珍玩<lb/>
鄭文寶仕李氏時校書郎歸宋不復序故官時煜以環<lb/>
　衛奉朝請文寶欲一見慮守衛者難之乃披蓑荷笠<lb/>
　作漁者以見陳聖主寛宥之意宜謹節奉上勿為他<lb/>
　慮煜忠之<lb/>
唐詢字彦猷好蓄硯客至輒出而玩之有硯錄三卷行<lb/>
<pb n="KR3j0143_WYG_001-40a"/>
　于世<lb/>
沈立有名都山水記三百卷<lb/>
鮮于伯機作霜鶴堂落成之日㑹者凡十有二人<lb/>
　楊子構<hi>肻堂</hi>趙明叔<hi>文/昌</hi>郭右之　燕公楠　髙彦敬<hi>克恭</hi>
　李仲賓<hi>衎</hi>趙子昻<hi>子/</hi>俊　張師道<hi>伯/淳</hi>石民瞻<hi>巖</hi>呉和<lb/>
　之<hi>文貴</hi>薩天錫<lb/>
宋乾德二年南郊陶榖為禮儀使法物制度多榖所定<lb/>
　時范質為大禮使以鹵簿清游隊有甲騎具裝莫知<lb/>
<pb n="KR3j0143_WYG_001-40b"/>
　其制度以問榖榖曰梁正明丁丑嵗河南尹張全義<lb/>
　獻人甲三百副馬具裝二百副榖甞見而記之其人<lb/>
　甲以布為裏黄絁表之青緣畫為甲文紅錦緣青絁<lb/>
　為下裙絳韋為絡金銅鉠長短至膝前膺為人面二<lb/>
　目背連膺纒以紅錦騰蛇馬具裝蓋尋常馬甲但加<lb/>
　珂拂於前膺及後鞦爾裝入悉已焚毁質即令有司<lb/>
　如其説造以給用又乘輿大輦久亡其制榖立意造<lb/>
　之至今用馬<lb/>
<pb n="KR3j0143_WYG_001-41a"/>
呉淑字正儀潤州丹陽人父文正事偽呉至太子中允<lb/>
　好學多自繕寫書淑善筆札好篆籕取説文有字義<lb/>
　者千八百條條撰説文正義三卷行于世<lb/>
僧曇域補説文三十卷錢承志撰説文正𨽻二十卷行<lb/>
　于世<lb/>
周官敺方良音驅罔兩<lb/>
呉中人家有王摩詰自寫眞其風度高絶非復世人也<lb/>
　上有張芸叟書贊曰虚而不欹涅而不緇若實若虧<lb/>
<pb n="KR3j0143_WYG_001-41b"/>
　不迎不隨濟名殁身德形支離水際石上枯松一株<lb/>
　援筆自寫神留幹移四百年外適與我期終日偶坐<lb/>
　亦莫知乎異世為同時嗟余何知徒能覩公之畫炙<lb/>
　公之詞噫嘻其畫其詞豈余之師浮休家乂有薛稷<lb/>
　一鶴圖所謂少保畫六鶴同時飛沖天一鶴墮人間<lb/>
　者遂號為茒齋三友<lb/>
余家有後唐人共贇所書放生軌儀一卷行筆精𦂳有<lb/>
　鈠釵畫沙之妙不知何人而楷法如此題云呉興元<lb/>
<pb n="KR3j0143_WYG_001-42a"/>
　年嵗次庚寅九月一日寓四天王寺金毘羅院於藏<lb/>
　經中抄寫漢命放生軌儀法一卷文林郎前攝梁州<lb/>
　司馬共贇書<lb/>
漢田蚡學田孟諸書<lb/>
酒齊　鱠杖<lb/>
古文奇字　銘石書　名跡<lb/>
太平文藻米元章印文呉彦明家藏米帖上有此印<lb/>
瓢史梁蕭琛於北僧處瓢中得漢書序傳<lb/>
<pb n="KR3j0143_WYG_001-42b"/>
朱希眞常言山陰富水竹有洛陽許下氣象<lb/>
張九齡一名博物見徐浩所撰碑銘<lb/>
翟公㢲㕘政墓在丹陽九靈山其父秘書監知應天府<lb/>
　思墓在丹徒罏山思之孫兵部侍郎緩亦塟其山之<lb/>
　東南<lb/>
米元章墓在丹徒黄鶴山芾之父左衛將軍贈中敬大<lb/>
　夫母贈丹陽縣大君閻氏皆葬于此<lb/>
京西轉運使蘇舜元墓在丹徒五老山蔡端明君謨志<lb/>
<pb n="KR3j0143_WYG_001-43a"/>
　銘<lb/>
南唐雖僭偽一方風流特甚逮今楮墨書畫皆為世寶<lb/>
　人物文章亦盛<lb/>
長安安信之子允為邰澤民言舊藏韓退之家集第二<lb/>
　十六二卷蠒紙正書有退之親改定字後為張浮休<lb/>
　取去<lb/>
金谷園呉越錢氏時廣陵王元璙所作今朱氏樂圃是<lb/>
　其地<lb/>
<pb n="KR3j0143_WYG_001-43b"/>
寶帶橋一名小長橋故老相傳為澹臺湖其墓尚在<lb/>
蘇子美滄浪亭故迹依然有甃井方石上刻字兩行云<lb/>
　滄浪亭奕局慶厯丙戍子美題郡人陳伯雨有詩云<lb/>
　整履上飛虹風高退酒容葉黄翻亂蝶樹老卧蒼龍<lb/>
　古徑秋霜滑空山暮靄濃滄浪棊石在題筆暗塵封<lb/>
　子美墓在石門村<lb/>
趙忠簡公家故藏韋偃畫松絶妙上題云韋偃嵗寒圖<lb/>
　廣政二年十月七日奉旨將仕郎守將作監臣黄居<lb/>
<pb n="KR3j0143_WYG_001-44a"/>
　寀識旁有小古印及得全堂諸印忠簡在貶所甞失<lb/>
　之其孫盛後於他書畫得之至今藏其家云<lb/>
陳瀧字伯雨五世祖而上居濟而下渡紹興初曾祖始<lb/>
　家於呉二子鐸字子振錡字子敬<lb/>
趙子昻學士論書云書法以用筆為上而結字亦須用<lb/>
　工蓋結字因時相傳用筆千古不易右軍字勢古法<lb/>
　一變其雄秀之氣出于天然故古今以為師法齊梁<lb/>
　間人結字非不古而乏儁氣此又在乎其人然古法<lb/>
<pb n="KR3j0143_WYG_001-44b"/>
　終不可失也<lb/>
歐陽公集錄古文自穆王以來莫不有之而獨無前漢<lb/>
　時字求之久而不得其後劉原父長得前漢數物以<lb/>
　其銘刻遺之由是大償素願蓋其難得如此<lb/>
趙德甫金石錄謂西漢文字世不多有殆不可曉胡承<lb/>
　公資古紹志集云云獨尤延之以為西漢刻石文自<lb/>
　昔好古之士固甞博采竟不之見如陽朔甎字要亦<lb/>
　非眞聞是新莽惡稱漢德凡有石刻皆令仆而䃺之<lb/>
<pb n="KR3j0143_WYG_001-45a"/>
　仍嚴其禁略不容留至於秦碑乃更加營覆遂得不<lb/>
　毁故至今猶存者<hi>然洪氏𨽻釋有前漢哀帝建平五年郫縣一碑或謂乃後人偽為者</hi>
　西漢而上紀功述事多寓之金刻自東漢以來石刻<lb/>
　始盛而金刻鮮矣歐陽公集古錄恨獨缺西漢字逮<lb/>
　劉原父出守永興多遺古物奇器因橅林華宫行鐙<lb/>
　蓮勺宫博山鑪槃及谷口銅甬三銘遺之於是始得<lb/>
　西漢字以補其缺而石刻卒無有也或謂西漢至今<lb/>
　歴年甚久所刻石皆已缺壞磨滅因不復有東漢則<lb/>
<pb n="KR3j0143_WYG_001-45b"/>
　以年所差近得存此説非也周宣王石鼓文秦二世<lb/>
　泰山詔今尚在豈西漢石刻獨已缺壞磨滅當是西<lb/>
　漢之俗猶為近古其有功德獨銘之鍾鼎彞槃而冡<lb/>
　墓碑刻則自東漢以來始有耳<lb/>
趙伯昻攜懷素狂僧帖玉馬玉人劍璏㻫琫李超潘谷<lb/>
　等墨來觀<lb/>
畢少董作醉蘇堂蔣璨宣卿為銘曰畢子飄零放浪南<lb/>
　國家無儋石聚書佩玉惟東坡老百行一德發為文<lb/>
<pb n="KR3j0143_WYG_001-46a"/>
　章散作翰墨筆端翻瀾泉石竹栢容我沈酣無有醒<lb/>
　日四海一家天地枕席何以解醒視此掛壁<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0143_WYG_001-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　研北雜志卷上<lb/>
</p>
<p>
</p>
  </div>
<div>
<head>研北雜志卷下</head> <lb/>
    <p>
<pb n="KR3j0143_WYG_002-1a"/>
欽定四庫全書<lb/>
　研北雜志卷下<lb/>
　　　　　　　　　　　　元　陸友仁　撰<lb/>
袁伯長學士博聞洽識江左絶倫謂張伯雨曰宋東都<lb/>
　典故能以嵗記之渡江後事能月記之<lb/>
張伯雨少學琴蓄一琴名風林甞從趙公子昻論琴以<lb/>
　為琴之五音各有改絃法其法不傳世之所謂琴者<lb/>
　皆不審五音之主徒呶呶耳殆不若秦筝之按宫徴<lb/>
<pb n="KR3j0143_WYG_002-1b"/>
　也趙有琴曰松雪但時出横牀未甞撫弄故伯雨亦<lb/>
　終身不復鼓琴<lb/>
伯雨嘗攜雷文魚磬擊之其音與律合<lb/>
又云米南宫學王書而變薛河東學王書而不變<lb/>
元章稱法書曰墨王可謂極稱非鍾王不足當也<lb/>
黄魯直云李矦畫隠百寮底畫隠字未經人用<lb/>
譚景昇書世未甞見他書言其論書道鍾王而下一人<lb/>
　而已<lb/>
<pb n="KR3j0143_WYG_002-2a"/>
晉陵富人承氏子家有奇石舊刻米老書六字云第一<lb/>
　山米芾識承氏子謂芾與費同音為不祥語因擊碎<lb/>
　之止存其半<lb/>
劉孝標遊東陽山作山栖志其文富有妙語<lb/>
虞世南行秘書楊虞卿行中書<lb/>
吾子行有玉簫又有宣和陳八所製簫<lb/>
薛道祖與米元章為書畫友其筆硯間物云研滴須流<lb/>
　離鎮紙須金虎格筆須白玉研磨須墨古越竹滑如<lb/>
<pb n="KR3j0143_WYG_002-2b"/>
　苔更加一萬杵自封翰墨卿一書當千户後見宋翰<lb/>
　林學士王㝢謝賜筆札記云宣和七年八月二十一<lb/>
　日一夕凡草四制翌日遣中使至玉堂賜以上所常<lb/>
　御筆研等十三事紫青石方硯琴光螺甸匣一宣和<lb/>
　殿墨二斑竹筆一金筆格一塗金鎮紙天祿二塗金<lb/>
　研水蝦蟆一貯黏麴塗金方奩一鎮紙象尺二薦硯<lb/>
　以紫栢匣一王方啟封時研漬墨未乾奩中餘麴猶<lb/>
　存承平文物之盛可想見也<lb/>
<pb n="KR3j0143_WYG_002-3a"/>
長安人言漢阿房建章遺址猶有存者其前殿可容數<lb/>
　千人杜樊川之賦非夸詞也<lb/>
史忠武王之甥張夢卿總管家有太康墓中所得紫金<lb/>
　鈿銅天祿高僅寸餘長可一尺許文縷細如絲髮所<lb/>
　嵌珠琲瑟瑟等多脱落其存者皆如敗醬赤土不别<lb/>
　為何物也<lb/>
李伯時古器圖有琱玉盤螭之名今世所見者皆出太<lb/>
　康古壙中姚端夫學士得其三獨李廣叔所藏差小<lb/>
<pb n="KR3j0143_WYG_002-3b"/>
　而特妙後見龍川李氏購得齊叔剛者玉質蝕盡而<lb/>
　瑑飾奇古一螭角上有小鼠或名太虛負鼠又名虚<lb/>
　水相符皆不可曉環竅僅若當五錢鉤之首正方徑<lb/>
　圍二寸強以銅尾并帶貫環竅中乃可繫梁江總詩<lb/>
　云綠桷朱簾金刻鳯琱梁繡柱玉盤螭豈伯時取其<lb/>
　語以名之乎<hi>鮮于伯機家玉鉤制作精古蓋亦其中物</hi>
鮑明逺墓在蘄州黄揚縣南里許<lb/>
何得之與李道復黄約彦博呉珪君璋諸公為布衣交<lb/>
<pb n="KR3j0143_WYG_002-4a"/>
　得之名𨽻冊籍既老始得女三嵗嵗募一人代其役<lb/>
　人頗憐之一日以詩投君璋云白首猶當戍塞雲無<lb/>
　兒誰替未亡身木蘭三嵗方學語須得腰弓知㡬春<lb/>
　君璋時為樞副翌日持此詩與同院觀之遂除其籍<lb/>
劉夢得甞愛終南太華以為此外無奇愛女几荆山以<lb/>
　為此外無秀及見九華始悼前言之容易也<lb/>
張伯雨記其先人似之所藏書畫云湯普徹絹本摹蘭<lb/>
　亭唐臨王右軍三帖張長史春草帖王齊翰仙山圖<lb/>
<pb n="KR3j0143_WYG_002-4b"/>
　徽宗畫上清楊真人像常粲佛因地圖<hi>此卷今在倪元鎮處</hi>范<lb/>
　寛三幅雪山二幀僧巨然夏山雨過許道寧溪山待<lb/>
　渡等圖李漸三馬圖李伯時于闐師子三馬圖黄荃<lb/>
　梔子孔雀芙蓉鷺鷥二圖趙昌寫生月季黄居寀竹<lb/>
　雀唐希雅棘雀趙大年聚沙宿雁圖其他妙品尚多<lb/>
　也伯雨又甞購得孟子舟御史所藏僧智永月儀獻<lb/>
　嵗帖<hi>神品上上</hi>其詞云獻嵗將終青陽應節和風動物麗<lb/>
　景光輝翠栁舒鱗紅桃結綬想弟優游勝地縱賞嘉<lb/>
<pb n="KR3j0143_WYG_002-5a"/>
　賔酌桂醑以申心玩琴書而冩志無令披聚叙㑹何<lb/>
　期謹遣一介希還數字行間細書釋文特妙前後有<lb/>
　明昌七印泥金題籤今在梁溪倪元鎮家黄長睿以<lb/>
　為呵筆所書即此帖也<lb/>
長蘆之下御河西岸地名黄丘有大墓正光中魏故前<lb/>
　州刺史莊公高君之碑㑹通未鑿之前海道未通諺<lb/>
　云水打黄丘墓運糧到大都後果然以為讖<lb/>
天厯初雲南大擾武昌運米至八畨一石用楮幣一千<lb/>
<pb n="KR3j0143_WYG_002-5b"/>
　五百貫<lb/>
葉林去文錢塘人與鄧牧牧心俱隠大滌山或數日不<lb/>
　食或一食兼人清夜放遊則不避豺虎白晝危坐則<lb/>
　客至不起其為人高潔如此所為文章多世外語鄧<lb/>
　則全效栁子厚大德某年冬葉忽馳書别親友云將<lb/>
　它往且詣鄧言别至明年年五十九正月八日端坐<lb/>
　而逝後十餘日鄧知葉已仙去歎曰葉君出處與我<lb/>
　同奈何紿我言别吾亦當長往耳乃述葉墓志又於<lb/>
<pb n="KR3j0143_WYG_002-6a"/>
　燈下取其文集讀畢而終吾子行有懷鄧葉二道人<lb/>
　詩云<lb/>
季煒字公炤自號和光子周益公家有其講道齋所用<lb/>
　玉石硯背刻篆字曰公炤<lb/>
李𤣥元暉蓄米元章端硯其背刻元暉題字云此研色<lb/>
　青紫而潤下巖石也先公得於山谷丈室中磨李廷<lb/>
　珪墨試諸葛氏筆世間真有楊州鶴也<lb/>
范蜀公墓在汝州襄城縣之汝南鄉其子孫往時猶有<lb/>
<pb n="KR3j0143_WYG_002-6b"/>
　在墓左者今不知所在故魯子翬有哀范墳詩<lb/>
大名之東明處士張子素好立奇行自表樹匏冠布衣<lb/>
　刺口言天下事常傲眎一坐人雅好巖壑而所居逺<lb/>
　於山得奇石積諸齋前以為山對之吟諷<lb/>
張子有家收一鳬尊乃鳬形而背負尊極精古善鑒者<lb/>
　以為周器無疑<lb/>
王伯益名執謙以字行大名人少頴異及長游京師因<lb/>
　薦者得官伯益漠如也日與彰德田衍師孟河間李<lb/>
<pb n="KR3j0143_WYG_002-7a"/>
　京景山濟南張養浩希孟飲酒賦詩為神交時人皆<lb/>
　以為古仙異人閻承旨復時在翰林謂人曰吾聞伯<lb/>
　益宜供奉翰林茍有意幸得見之伯益不屑也後十<lb/>
　餘年始為翰林應奉文字然伯益竟止是官年才四<lb/>
　十八伯益身長不過數尺不喜騎馬遇好友即提杖<lb/>
　出門竟日去不返不語妻子以為常始來京師用槖<lb/>
　中金不識記數及貲盡益困至終身亦不以介意遇<lb/>
　人無賢不肖皆歡然無間而胷中了不可混長年京<lb/>
<pb n="KR3j0143_WYG_002-7b"/>
　師居而為詩簡澹蕭逺如在山林不與人接者常謂<lb/>
　人曰吾知呉楚多瑰瑋奇絶者當委身往遊乃稱吾<lb/>
　意耳同時有辛文房良史西域人楊載仲𢎞浦城人<lb/>
　盧亘彦威大梁人並稱能詩仲𢎞聞其言曰然誠使<lb/>
　伯益廣之以山水之勝視陳子昻李太白未知何如<lb/>
　識者以為知言<hi>虞伯生作墓表中語</hi>
李伯時甞讀書龍眠山因以自號故有龍眠書院在舒<lb/>
　城縣治東飛霞嶺之北國初為東禪寺併之而書院<lb/>
<pb n="KR3j0143_WYG_002-8a"/>
　廢近有監縣者得隙地於清心池之上蓋伯時與蘇<lb/>
　子瞻黄魯直諸賢之所共游者乃闢地為屋一復書<lb/>
　院之舊<lb/>
昔我文宗皇帝天下太平文物大備自其在東宫時賢<lb/>
　能才藝之士固已盡在其左右文章則有故翰林學<lb/>
　士元公復初發揚蹈厲藐視秦漢書翰則有故翰林<lb/>
　承旨呉興趙公子昻精審流麗度越魏晉前賢侍讀<lb/>
　學士左山商公德符以世家高材游藝筆墨偏妙山<lb/>
<pb n="KR3j0143_WYG_002-8b"/>
　水尤被眷遇蓋上於繪事天縱神識是以一時名藝<lb/>
　莫不見知也而永嘉王振鵬妙在界畫運筆和墨毫<lb/>
　分縷析左右高下俯仰曲折方圓平直曲盡其體而<lb/>
　神氣飛動不為法拘甞為大明宫圖以獻世稱妙絶<lb/>
　延祐中得官稍遷秘盡監典簿得一徧觀古圖書其<lb/>
　識更進蓋仁宗意也<hi>虞伯生志振鵬父墓文</hi>
先秦貨布篆文奇古多鑄地名余在京師得數十品曰<lb/>
　屯<hi>音純</hi>留曰安邑全貨曰平陽曰高陽曰安陽者甚多<lb/>
<pb n="KR3j0143_WYG_002-9a"/>
　其文有不可盡識者以漢書地理志考之屯留在上<lb/>
　黨高陽在涿郡安陽在汝南安邑平陽並在河東<lb/>
鮮于樞字伯機漁陽人也少為郡吏後以材選為行御<lb/>
　史大夫掾意氣鮮豪每晨出則載筆櫝與其長廷爭<lb/>
　是非一語不合輒欲弃去及日晏歸焚香弄翰取鼎<lb/>
　彛陳諸几席搜抉斷文廢欵若明日急有所須而為<lb/>
　之者客至則相對指説吟諷或命觴徑醉醉極作放<lb/>
　歌顚草人爭持去以為榮於廢圃中得怪松一株移<lb/>
<pb n="KR3j0143_WYG_002-9b"/>
　植所居旁名之曰支離叟中嵗益自刻苦讀書故自<lb/>
　號困學伯機美鬚髯望之甚偉卒年五十七終徴仕<lb/>
　郎太常典簿趙子昻為詩哭之觀其詩可以見伯機<lb/>
　之為人矣<lb/>
晉謝奕號方外司馬王晞為常山王司馬亦號方外司<lb/>
　馬唐祕書監賀知章乞身歸越自號祕書外監朱南<lb/>
　宫號中嶽外史故張伯雨亦自謂句曲外史白樂天<lb/>
　詩堯被巢由作外臣張俞欲作外臣以白雲孤鶴為<lb/>
<pb n="KR3j0143_WYG_002-10a"/>
　友李白受寶訣為三十六帝之外臣王介甫亦云秪<lb/>
　合箕山作外臣皆謂方外之臣也非左氏所謂鄰國<lb/>
　之臣為外臣也<lb/>
方萬里挽委順子王防禦詩云温飽逍遥八十餘稗官<lb/>
　元自漢虞初世間怪事皆能説天下鴻傳有弗如聳<lb/>
　動九重三寸舌貫穿千古五車書哀江南賦箋成傳<lb/>
　從此韋編鎖蠧魚<lb/>
宋㑹五十貫准中統鈔一貫<lb/>
<pb n="KR3j0143_WYG_002-10b"/>
天下鹽課嵗以引計者二百五十六萬四千有奇以鈔<lb/>
　計者嵗入之數七百六十六萬一千定<lb/>
在京飼馬之芻名曰鹽折草用河間鹽今有司以五月<lb/>
　預給京畿郡縣之民至秋成各驗鹽數以輸納之毎<lb/>
　鹽二斤草一束束重二斤嵗用草八百萬束折鹽四<lb/>
　萬引<lb/>
天下户口之數太宗即位之八年夏括戸得一百一十<lb/>
　一萬至世祖至元七年復增三十餘萬户十一年取<lb/>
<pb n="KR3j0143_WYG_002-11a"/>
　宋得戸一千一百八十四萬八百餘户二十六年合<lb/>
　南北之户總一千三百一十九萬六千二百有六口<lb/>
　五千八百八十三萬四千七百一十有一<lb/>
辛幼安墓在鉛山州南十五里陽原山中<lb/>
趙子昻學士在京師得古玉辟邪二制作精妙世罕其<lb/>
　比一牡者為李叔因藏去遂失其偶趙夫婦不懌者<lb/>
　累日一尚在其子雍處余並得見之<lb/>
南安總管趙伯昻仁舉有一玉馬云是太康古壙中用<lb/>
<pb n="KR3j0143_WYG_002-11b"/>
　以駕車者其車亦玉所造奇物不可名狀<lb/>
漢銅馬式藏周公謹家其初破為數段鑄工以藥銲柵<lb/>
　之復完如新<lb/>
趙子固清放不羈好飲酒醉則以酒濡髮歌古樂府自<lb/>
　執紅牙以節曲其風流如此<lb/>
于闐玉河其源出崑崙山西流一千三百里至于闐界<lb/>
　牛頭山乃疏三河一曰黄玉河在城東三十里二曰<lb/>
　綠玉河在城西二十里三曰烏玉河在綠玉河西十<lb/>
<pb n="KR3j0143_WYG_002-12a"/>
　里其源雖一玉則隨地而變故其色不同毎嵗五六<lb/>
　月大水暴漲則玉隨流而至玉之多寡由水之大小<lb/>
　八月水退乃可取彼人謂之撈玉其國之法官未採<lb/>
　玉禁人輒至河濱故其國中器用服飾往往用玉見<lb/>
　晉平居誨使于闐行程記<lb/>
杜綰字季揚嘗知英州祁公其祖也博識多聞作雲林<lb/>
　石譜三篇流品皆牛奇章以來論石者所未及其手<lb/>
　書本今在吾家<lb/>
<pb n="KR3j0143_WYG_002-12b"/>
季宗元蓄唐摹王右軍周大嫂帖乃開元五年十一月<lb/>
　陪戎副尉張善慶裝<lb/>
京師人家有紹興稽古錄二十冊蓋當時所藏三代古<lb/>
　器各圖其物以五采飾之又摸其欵識而考訂之如<lb/>
　宣和博古圖而加詳近世諸家所收者咸在焉<lb/>
隋僧智永名法極王右軍七世孫唐詩僧清畫字皎然<lb/>
　謝康樂十世孫也<lb/>
李亶據山東日有精卒十人皆能全裝衣甲負十日糧<lb/>
<pb n="KR3j0143_WYG_002-13a"/>
　日行三百里<lb/>
鮮于伯機目趙子昻神情簡逺為神仙中人<lb/>
古陶器或言舜時物按三代銅器至今存者多不完舜<lb/>
　時更逺陶蓋難完吾子行謂當是秦鑄金人之後合<lb/>
　土為器耳<lb/>
田承君云頃為金陵酒官有王荆公處老兵時來沽酒<lb/>
　必問公之動止兵云相公毎日只在書院讀書時時<lb/>
　以手撫狀而歎人莫測其意<lb/>
<pb n="KR3j0143_WYG_002-13b"/>
趙子昻云唐之畫實描雲水蓋刻畫中有飛動之意後<lb/>
　人所難能也<lb/>
顔魯子侍郎之孫家有鍾紹京書黄庭經紙尾題特徤<lb/>
　藥三字按武平一徐氏法畫苑云中宗附馬武延秀<lb/>
　家法書漆軸黄麻紙標題云特健藥云是北語其書<lb/>
　合作者一云宋以之標法書上品洪景盧詩云㑹有<lb/>
　高明標健藥蓋用此語<lb/>
張澹巖好蓄奇石其論石之品云靈壁出於泗濱本樂<lb/>
<pb n="KR3j0143_WYG_002-14a"/>
　石所用書云泗濱浮磬是也碩厚清越如被塗澤而<lb/>
　乏烟雨葱舊之姿思溪近出於太末深在土中堅貞<lb/>
　温潤文質俱勝扣之如鐘四面皆可觀其姿裁明秀<lb/>
　體氣高妙夐出諸石之上視靈壁猶傖父也林慮逺<lb/>
　出河朔土厚水深體極枯燥然玲瓏嵌空宛如鑱刻<lb/>
　其實皆出自然洞庭在太湖之中咸池一氣下注膏<lb/>
　液石生於水裔宛轉奇巧翠潤而文呉人以植園館<lb/>
　亭然秀聳高或數丈低猶數尺然不及思溪之精絶<lb/>
<pb n="KR3j0143_WYG_002-14b"/>
　也<lb/>
田師孟家有歐陽率更書漢史節<lb/>
余家有唐人寫論書法一卷皆率保大中潤州延陵牒<lb/>
　延陵宋熙寧五年省入丹陽<lb/>
姜堯章從奉常議樂以彈瑟之語不合歸番陽過呉見<lb/>
　陸務觀談其事務觀曰何不憶二十五絃彈夜月之<lb/>
　詩乎堯章聞之不覺自失<lb/>
喬仲山有唐羅昭諫與陳正字帖云二月中陳州一正<lb/>
<pb n="KR3j0143_WYG_002-15a"/>
　字訪及具審博士攝理和適近日賢主司空政事才<lb/>
　用洋溢譚口斷割明快與敚有分守道者自然安矣<lb/>
　況博士乎先太傅所作所立果有餘慶殊不知天道<lb/>
　去人如此相近忭賀老叟十年來欲棹一船子從雲<lb/>
　溪館前往東市竟無因緣此又何如哉近見陳正字<lb/>
　否葉大德丁三傳知聞否老叟腰脚不支坐想勝遊<lb/>
　目極千里朱十五李三史作何面孔髙積薪復如何<lb/>
　因相見皆與話瞻泳也謹狀<lb/>
<pb n="KR3j0143_WYG_002-15b"/>
羅隠狀後有跋云法帖率不過數行而言簡意盡猶足<lb/>
　見晉宋間人物風度今羅長江書纔爾片紙乃知風<lb/>
　流逮唐末猶在也近日往來尺牘疉疉多幅茍為不<lb/>
　然則曰簡慢我於是務作不情之語以為敬近至權<lb/>
　貴記室之間聞一函有累十紙風俗頹壞至此可太<lb/>
　息也<lb/>
趙子昻甞謂人曰姚子敬天資高爽相見令人怒不見<lb/>
　令人思又甞贈詩云吾愛子姚子風流如晉人白眼<lb/>
<pb n="KR3j0143_WYG_002-16a"/>
　視四海清談無一塵其為子昻敬畏如此<lb/>
唐開元錢燒之有水銀出可治小兒急驚<lb/>
郭右之家陶隠居畫版帖卷首有李伯時寫隠居眞今<lb/>
　在梁溪倪元鎮所<lb/>
朱書眞自謂加數年吾書如鬼矣趙子固云書成鬼當<lb/>
　是楊風子鬼耳<lb/>
黄魯直作葉縣尉讀元次山漫郎文因作漫尉詩<lb/>
蘇子美豪放不羈好飲酒在外舅杜祁公家毎夕讀書<lb/>
<pb n="KR3j0143_WYG_002-16b"/>
　以一斗為率公深以為疑使子弟密覘之聞子美讀<lb/>
　漢書張良𫝊至良與客狙擊秦始皇誤中副車遽撫<lb/>
　掌曰惜乎擊之不中遂滿引一大白又讀至良曰始<lb/>
　臣起下邳與上㑹於留此天以授陛下又撫案曰君<lb/>
　臣相遇其難如此復舉一大白公聞之大笑曰有此<lb/>
　下酒加一斗不為多也<lb/>
故宋宫中用魚鑰降魚取匙降匙取魚古制也<lb/>
陳聖觀聞長老言漢如夏唐如殷宋如周<lb/>
<pb n="KR3j0143_WYG_002-17a"/>
歐陽公見大名人家有五代時帝王將相等署字一卷<lb/>
　黄長睿亦云有朝士施結者喜收古今人押字不逺<lb/>
　千里求之所藏甚多類而成書予甞見之須城劉氏<lb/>
　惜當時不曽傳錄也<lb/>
白樂天移山櫻詩云亦知官舍非吾宅且斸山櫻滿院<lb/>
　栽二佐近年多五考少應四度見花開乃知唐之小<lb/>
　官五考為任<lb/>
趙千里晝錦園與郡學相隣水木清華極有幽趣山石<lb/>
<pb n="KR3j0143_WYG_002-17b"/>
　上有千里題字尚在今束氏園是其地也<lb/>
宋鞏雒陵寢嵗以四月科柏前期遣官奏告<lb/>
政和中丹陽縣此地名石羊子有盜發古塜者云是梁<lb/>
　𢎞偃將軍墓縣聞追取銅器數種制度不甚古墓有<lb/>
　四室在旁中一室四厦開<lb/>
張定夫甞遊唐華清宫故址見杜牧之温飛卿二詩俱<lb/>
　刻石於洛殿之側今不知存否<lb/>
亳州大清宫老子殿繞壇古檜凡數十本相傳為老子<lb/>
<pb n="KR3j0143_WYG_002-18a"/>
　手植其遺物有青石羊一古質詭異人不知重唐太<lb/>
　和七年命登仕郎行内侍省掖庭宫教博士柱國景<lb/>
　𢎞皋詣宫圖貌靈踪捜而得之遷於再生檜之下鄉<lb/>
　貢進士盧璩記<lb/>
東坡云梅二丈聖俞身長秀眉大耳紅額飲酒過百<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>
　輒正坐高拱此其醉也<lb/>
今人彈琵琶乃不用撥或者哂之按唐國史纂異貞觀<lb/>
　中彈琵琶裴洛兒始廢用手今俗所謂搊琵琶是也<lb/>
<pb n="KR3j0143_WYG_002-18b"/>
　然其來久矣<lb/>
姜堯章云無錫之有青山張循王俊所葬下為石屋九<lb/>
呉興人説久雨遇雷地脈必開山為之發洪一山至有<lb/>
　數十處水迸而出或深至五六尺者<lb/>
國子博士王師魯為余言昔於秦隴間得盡觀郭忠恕<lb/>
　所書碑始悟筆意在𨽻前作篆乃可傳<hi>東坡文勛篆贊所謂安國</hi>
　<hi>用筆意在𨽻前者也</hi>
至元廿七年八月癸巳地大震武平尤甚壓民死者七<lb/>
<pb n="KR3j0143_WYG_002-19a"/>
　千二百二十人壞民屋不可勝計<lb/>
張可與家有周昉五星真形圖昉為宣州長史日所畫<lb/>
　其星法亦昉手自書<lb/>
竹簡之法絶而不傳米元章得古簡始更制法<lb/>
季宗元就賈團練家得顔魯公自書告<lb/>
皇象天發神讖碑在南臺廏支槽洛人楊益為御史大<lb/>
　夫掾史移置學中<lb/>
趙魏公云律詩不可多用虚字兩聮塡實方好用唐以<lb/>
<pb n="KR3j0143_WYG_002-19b"/>
　下事便不古又云歌曲八字一拍當云樂節大樂不<lb/>
　用拍以鼓為節當節云與鼓同<lb/>
虞候字本出左傳該郡太守也見急就篇<lb/>
吾家太史云冬至後九日遇壬法當有年<lb/>
陳無已古墨行有脱帽字師顯行云去其管弢也管弢<lb/>
　二字甚雅馴<lb/>
曹公作欹案卧視書周美成又謂之倚書牀<lb/>
畢少董命所居之室曰死軒凡所服用皆上古壙中之<lb/>
<pb n="KR3j0143_WYG_002-20a"/>
　物玉如彼含蟬是也<lb/>
樓大防甞問敷原王季中云古人篆字何以無燥筆季<lb/>
　中曰古人力在掔不盡用筆力今以筆為力或燒筆<lb/>
　使禿而用之移筆則墨已燥矣<lb/>
唐使兩省官對立謂之蛾眉班<lb/>
徐季海題經有云上第㡬隔某人書次所謂隔者豈即<lb/>
　庋經之所如唐書言𣑽夾者耶<lb/>
唐碑制度極多有一人製序一人製銘者故尹師魯志<lb/>
<pb n="KR3j0143_WYG_002-20b"/>
　張堯夫墓而歐陽永叔為之銘<lb/>
北夢瑣言載蘧曾至嶺外見陽朔荔浦山水愛之談不<lb/>
　容口甞謂王讚曰侍郎曾見陽朔山水乎王笑曰讚<lb/>
　未甞打人唇綻齒折那得見之蓋非貶不去也倦游<lb/>
　錄亦云桂州左右山皆平地拔起竹木茂鬱石如黛<lb/>
　染陽朔縣尤奇四面峯巒駢立近見錢塘人家有米<lb/>
　元章畫陽朔山圖米題云余少收畫圖見奇巧皆不<lb/>
　錄以為不應如是及長官於桂見陽朔山始知有筆<lb/>
<pb n="KR3j0143_WYG_002-21a"/>
　力不能到者向所不錄翻恨不巧矣夜坐懷所歴作<lb/>
　於陽朔萬雲亭觀之殆如是因知范至能謂平地蒼<lb/>
　玉崛起為天下偉觀第一者眞非虚語也<lb/>
喻子才云呉興張謙仲善篆因篆而深於字學未甞妄<lb/>
　下一筆也王介父聞而致之所論不契説文云人心<lb/>
　上藏於身之中象形博士説以為火藏介父以心從<lb/>
　倒勹言無不勹而實無所勹以匕其匕無常謙仲謂<lb/>
　凡火皆從炎上而心火欲下故形似倒火非從勹也<lb/>
<pb n="KR3j0143_WYG_002-21b"/>
　由其説而説文與博士説益明<lb/>
宋太祖以柏為界尺謂之隔筆簡<lb/>
范增墓在徐州城南臺頭寺大厯初有盜識寶氣於冡<lb/>
　中發得古銅劍虞伯生學士賦云盜發亞夫冡寶劍<lb/>
　實累之冢開寶盡出獄吏書盜辭盜言惟見寶寧知<lb/>
　亞夫誰項王不相信弟子遂輿尸黄膓<hi>一作壤</hi>下深錮<lb/>
　千嵗復何為大河繞城東落日在城西過客立城下<lb/>
　踟蹰望安期按吕元直燕魏錄云陳彦升資政篇什<lb/>
<pb n="KR3j0143_WYG_002-22a"/>
　尤高為彭門八詠士大夫傳誦彭門今徐州也南通<lb/>
　垓下北連豐沛有范增墓彦升詩曰藏名羞立虎狼<lb/>
　朝乘變東依項氏豪憤失壯圖撞玉斗不知天命與<lb/>
　金刀還家落日埋英氣回首浮雲委舊勞百步西連<lb/>
　陵母塜峩峩先識泰山高二詩殆未易甲乙也<lb/>
張安國詩云右文儲硯一百九鈿匣珠囊漢瓊玖館閣<lb/>
　錄止云秘閣硯七十五耳<lb/>
茅山元符宫有蘇養真像自贊其上曰松風颼颼痩藤<lb/>
<pb n="KR3j0143_WYG_002-22b"/>
　在手惟此白叟獨全於酒<lb/>
馬伯庸中丞縣尹行有借問縣尹何出身手把熊皮隨<lb/>
　大人之語<lb/>
西域人以十二月成嵗不知有閏<lb/>
紹興進茶自宋降將范文虎始<lb/>
許及之題臨平明因寺牓𨽻法秀整如受禪表<lb/>
翰林國史院有世祖時所賜賈似道没官書數千卷金<lb/>
　石刻多宋渡江以前拓本<lb/>
<pb n="KR3j0143_WYG_002-23a"/>
南唐李氏于歙州置硯務官嵗為官造硯有數其硯四<lb/>
　方而平淺者南唐官研也往往鏤邊極工巧<lb/>
呉人謂甓曰㼾甎出爾雅注<lb/>
虞伯生學士評詩謂楊仲𢎞如百戰健兒范德機似唐<lb/>
　臨晉帖揭曼碩似三日新婦而自謂漢法吏師<lb/>
項平父詩云日長沙岸立看雲只念家如何永州夢偏<lb/>
　愛在長沙與賈島却望并州之句全類也<lb/>
張長史書尚書省郎官石柱記舊刻在京兆府治或云<lb/>
<pb n="KR3j0143_WYG_002-23b"/>
　今淪瘞㕔事下<lb/>
至元十一年春正月平宋冬十二月圖書禮器並送京<lb/>
　師敕平章政事太原張易兼領秘書監事尋詔許京<lb/>
　朝官假觀<lb/>
俗傳種山藥時以足按之如人足<lb/>
完州城北有木蘭廟牓曰孝烈將軍土人云是木蘭戰<lb/>
　處廟有宋熙寧間知軍事錢景初題記并所刻古樂<lb/>
　府詞<lb/>
<pb n="KR3j0143_WYG_002-24a"/>
陳思王讀書堂在冀州有人於其側得小玉印文曰曹<lb/>
　植私印<lb/>
趙和仲云知古者莫如洪景盧知今者莫如陳君舉<lb/>
延祐中館閣諸公同賦秋日梨花詩惟元復初朝食葉<lb/>
　底梨暮看枝上花之句為警策<lb/>
徐明叔家書樓牓曰五經藏<lb/>
杭州故内觀堂前有太湖石卧峯陂陀甚大其中鑿為<lb/>
　泓沱相傳云思陵滌硯具也<lb/>
<pb n="KR3j0143_WYG_002-24b"/>
李長吉宫娃歌云屈膝金鋪鎖阿甄金鋪為門飾屈膝<lb/>
　蓋鉸鍊上二乘者為<graphic n="KR1579" url="https://raw.githubusercontent.com/kanripo/KR-Gaiji/master/images/KR1579.png" mimeType="image/png"/>下三衡為銊云<lb/>
南陽宗資墓旁石獸膊上有刻字曰天祿辟邪鮮于伯<lb/>
　機少時曽至其地親見西門北門各有二獸但北門<lb/>
　外者去資墓不逺故附㑹之大軍圍襄陽時士卒多<lb/>
　病瘧模天祿二字焚而呑之即愈人以為異然辟邪<lb/>
　已壞矣<lb/>
燕人王鐸字振之嗜石成癖慕元章為人以賂求為襄<lb/>
<pb n="KR3j0143_WYG_002-25a"/>
　陽令後果得之號王襄陽<lb/>
揚子江中沙田田户毎嵗旦取一瓿以稱水水重則是<lb/>
　年江水大水輕則水小嵗嵗不差<lb/>
金壇縣治東北二里有岱岳廟宋元符三年建偶像衣<lb/>
　冠甚古其婦人皆如世所藏周昉畫人物壁畫亦大<lb/>
　觀三年作<lb/>
鮮于伯機論石以太湖為第一山石次之<lb/>
嘉興天聖寺有唐宣宗眞蹟羅漢佛牙郡學有戊巳鬲<lb/>
<pb n="KR3j0143_WYG_002-25b"/>
魏文靖云咸平錢十文重一兩<lb/>
汲仲胡先生言終今之世無善治之日<lb/>
湖州貢院有孔子廟在院門内王虎臣為守毁貢院為<lb/>
　軍砦至舁先聖像弃水中人無不唾罵<lb/>
吾家太史云漢中之民當春月男女行哭首戴白楮幣<lb/>
　上諸葛公墓其哭甚哀<lb/>
今人呼墓地為明堂唐世甞詔改為劵臺<lb/>
余觀中秘所藏前代書畫宋高宗為上徽宗次之金章<lb/>
<pb n="KR3j0143_WYG_002-26a"/>
　宗最下<lb/>
崧戒壇有呉生六善神刻石在壇四周石形如凸罋大<lb/>
　難摹勒<lb/>
呉郡城西廿里有冢巋然土人號歸王墓宋嘉<hi>闕</hi>中墓旁<lb/>
　民墾土得石如柱礎方一尺五寸厚二寸許中隆起<lb/>
　二寸有八分書三行唐故陳留言夫人墓志凡九字<lb/>
　四維下殺皆刻瑞芝土人鍾氏得而藏之按圖經云<lb/>
　唐山南西道節度使歸融終於少傅初無王封為可<lb/>
<pb n="KR3j0143_WYG_002-26b"/>
　疑爾<lb/>
孔融遺張紘書曰前勞手筆多篆書毎舉篇見字欣然<lb/>
　獨笑如復睹其人乃知古人作書亦有用篆者<lb/>
北碑刻深謂之溝道<lb/>
杜子美舊居在秦州東柯谷今為寺山下有大木至今<lb/>
　呼為子美樹<lb/>
王子復甞得故宋宫人所藏德壽供奉筆二枚上刻云<lb/>
　臣周文舉進子復名之本海陵人<lb/>
<pb n="KR3j0143_WYG_002-27a"/>
趙子固目姜堯章為書家申韓<lb/>
范文穆云漢人作𨽻雖不為工拙然皆有筆勢腕力其<lb/>
　法嚴於後世眞行之書精采意度粲然可以想見筆<lb/>
　墨畦徑也<lb/>
李仲芳家有南唐金銅蟾蜍硯滴重厚奇古磨滅處金<lb/>
　色愈明非近世塗金比也腹下有篆銘云捨月窟<hi>左足</hi>
　<hi>心</hi>伏棐几<hi>右足/心</hi>為我用<hi>左後/足</hi>貯清泚<hi>右後足</hi>端溪石澄<lb/>
　心紙<hi>領下右各三字</hi>陳𤣥氏毛錐子<hi>腹之兩旁各三字</hi>同列無譁聴<lb/>
<pb n="KR3j0143_WYG_002-27b"/>
　驅使微吾潤澤烏用汝<hi>腹下兩旁各七字</hi>又甞見一塗金小<lb/>
　方鼎底銘□□<hi>二字</hi>
廣雅云兄況於父今俗語謂兄為況蓋有所本<lb/>
姜堯章自題畫像云鶴氅如烟羽扇風賦情芳草綠陰<lb/>
　中黒頭辦了人間事來看凌霜數㸃紅其風致如此<lb/>
吕成公云京師賢者多市隠唯鄭冊定武子徧識之所<lb/>
　從受太𤣥經乃得之於日者近時有何失字得之隠<lb/>
　居京師織絹紗為業售者不二價喜賦詩思致頗不<lb/>
<pb n="KR3j0143_WYG_002-28a"/>
　凡<lb/>
以准皆各其及即若王元澤以此八字該括法律<lb/>
定武稧帖虞書孔子廟堂碑淡墨本者佳<lb/>
諸么調乃澤州孔三𫝊所撰<lb/>
舊説閏年少蟬試之信然<lb/>
史游急就篇云疻痏保辜二字本此<lb/>
唐詩人方干故宅在嚴州釣臺南二里白雲村<lb/>
謝臯父甞至新城聞故老言羅隠給事塜在縣界徐村<lb/>
<pb n="KR3j0143_WYG_002-28b"/>
　之水隖冢碣猶存梁開平四年沈崧志<lb/>
晉苻堅傳云建元十七年長安有水影逺觀若水視地<lb/>
　則見人至則止堅惡之宋寶祐六年四月常州晉陵<lb/>
　縣之黄泥岸亦有此異相傳呼為旱浪<lb/>
吾家太史在征西幕府小校言火山軍地枯燥不可耕<lb/>
　鋤犁入地不及尺烈火隨出矣<lb/>
李商隠雜纂一卷蓋唐人酒令所用其書有數十條各<lb/>
　數事其殺風景一條有十三事如背山起樓烹琴煮<lb/>
<pb n="KR3j0143_WYG_002-29a"/>
　鶴皆在焉陳聖觀云殺色界反或作入聲非<lb/>
蔡天啟詩云收得三茒風雨様高堂六月是氷壺蓋其<lb/>
　書畫自稱道如此<lb/>
平陽舊鏤版多經毛麾收達手校<lb/>
李仲賓學士言交趾茶如綠苔味辛烈名之曰登<lb/>
翟公㢲知越州日製漏鼎壺槃權鉦各有銘命其子耆<lb/>
　年作篆甚奇古鼎之銘曰公巽父作牧命工浩範金<lb/>
　作鼎于觀肆命壺氏司漏時若昏明惟兹祁水用保<lb/>
<pb n="KR3j0143_WYG_002-29b"/>
　其無斁壺之銘曰惟建炎戊申三月癸丑公㢲父作<lb/>
　壺審漏節其永保槃之銘曰公巽父作坫司漏節其<lb/>
　永保權之銘曰公巽父作金漏用衡石其永保鉦銘<lb/>
　曰建炎戊申六月癸丑作鉦永寶<lb/>
宇文廷臣文孫家有呉彩鸞玉篇鈔今世所見者唐韻<lb/>
　耳其書一先為廿三先為廿四仙不可曉乂導江迎<lb/>
　祥寺有彩鸞書佛本行經六十卷或者以為特唐經<lb/>
　生書也<lb/>
<pb n="KR3j0143_WYG_002-30a"/>
汴梁熙春閣舊名壺春堂宋徽宗稱道君時居擷芳園<lb/>
　中俗呼為八滴水閣汲郡王暉仲謀有熙春閣遺制<lb/>
　記云云<lb/>
歐陽公號醉翁林中子稱醒老兩公不同如此<lb/>
至順四年秋不雨呉江陳思村耕夫墾土得隠起甎於<lb/>
　古壙中村民王氏買得之余讀其文蓋赤烏五年七<lb/>
　月造又一方甓上刻曰呉郡餘杭邰氏夫人之墓小<lb/>
　小銅帶鈎背有大吉二字<lb/>
<pb n="KR3j0143_WYG_002-30b"/>
王正之云轉闗六么䕶索梁州歴統薄媚醉吟商胡渭<lb/>
　州四曲承平時專入琵琶今不復有能𫝊者按北夢<lb/>
　瑣言載黔南節度使王保義女善彈琵琶夢美人授<lb/>
　曲内有醉吟商一調則其來逺矣<lb/>
都下有姓仉者杜伯原以為仉乃爪字之譌耳余謂伯<lb/>
　原曰此梁四公子仉䏿之後也<hi>仉音掌䏿音觀</hi>五阮人伯原<lb/>
　號稱博學而不知出此<lb/>
今人呼筍曰竹萌出周禮註説文云筍竹胎也<lb/>
<pb n="KR3j0143_WYG_002-31a"/>
呉越錢氏諱佐故以左為上几官名左者悉改為上呉<lb/>
　越備史所謂上右者乃左右也<lb/>
洪州娉婷市五代鍾傳侍兒所居後以名市畢少董謂<lb/>
　可對温柔鄉<lb/>
洪覺範云司馬温公無所嗜好獨蓄墨數百斤或以為<lb/>
　言公曰吾欲子孫知吾所用此物何為也<lb/>
鍾王筆法隋人所得與唐人不同大抵隋多鍾唐多王<lb/>
　爾<lb/>
<pb n="KR3j0143_WYG_002-31b"/>
朱澤民祖應得卜地陽抱山以為藏祖母施曰異哉吾<lb/>
　夢衣冠偉丈夫告云勿奪吾宅吾且為夫人後既而<lb/>
　役者深五尺許得石焉刻曰鬱林太守陸績之墓别<lb/>
　有刻石在旁曰此石爛人來換石果斷矣命亟掩之<lb/>
　而更卜兆焉按吳地記云績墓在閶門外而不言塟陽<lb/>
　抱山<lb/>
陳同父叙中興遺傳所載龍伯康趙次張事甚偉今備<lb/>
　錄之以廣異聞初龍可伯康遊京師輩飲市肆方呌<lb/>
<pb n="KR3j0143_WYG_002-32a"/>
　呼大噱趙九齡次張旁行過之雅與伯康不相識俄<lb/>
　追止次張牽其臂迫與共飲之按夷堅丙志云可<lb/>
　字仲康東平人邃於易學逆知未來事其説汴都不<lb/>
　守之兆與此頗合但其字不同耳次張靖康初以太<lb/>
　學生李丞相綱薦為張所叅謀官白衣在諸屬官之<lb/>
　右時所辟皆卿監次張後得一承直郎喜談兵論事<lb/>
　所著兵書甚多自云有授而行也<lb/>
今人不善乘船謂之苦船北人謂之苦車苦音庫<lb/>
<pb n="KR3j0143_WYG_002-32b"/>
陳聖觀聞宋炤説韓詩所謂蟾蜍者云此物三足與蛙<lb/>
　不同炤既去乃得枯者於貨藥擔上以示聖觀乃一<lb/>
　軀殻實之以木屑視之三足特長如尾而有距世所<lb/>
　範為硯滴者或不盡似也<lb/>
天寶四載詔太清宫用事停祝版用青詞<lb/>
宋制凡兼官皆無告説書亦只敕黄惟侍讀侍講有之<lb/>
光武分尚書為六曹并一令一僕為八座<lb/>
大行不反之詞見漢書昌邑王𫝊韋昭注或者依文選<lb/>
<pb n="KR3j0143_WYG_002-33a"/>
　注音去聲所謂大行受大名細行受細名此是自謚<lb/>
　法若大行皇帝者乃新崩未有謚之稱當依韋注作<lb/>
　平聲韓文大行皇帝挽詞注家正引韋注是也<lb/>
宋理宗發引有疑人主不至陵者陳聖觀按魏明帝欲<lb/>
　送幼女之塟少府楊阜曰文皇帝武宣皇后崩陛下<lb/>
　皆不送塟所以重社稷備不虞也何至赤子而送之<lb/>
　哉<lb/>
唐舊制公主下嫁者舅姑拜之不答至德宗始命禮官<lb/>
<pb n="KR3j0143_WYG_002-33b"/>
　定其儀公主拜見舅姑坐受於中堂諸父兄立受於<lb/>
　東序如家人禮事有舛錯若此而行之既久人不以<lb/>
　為非者德宗乃能革之宋理宗女下嫁楊鎮未㡬而<lb/>
　薨鎮至行三年喪自稱草土不知其制為何如也<lb/>
世謂正月三日為田本命浙西人謂之下正三言夏正<lb/>
　之三日俗以是日秤水以重為上有年則極驗<lb/>
周益公日記云湖北溪峒地連巴蜀皆夜郎也如澧州<lb/>
　乃堯時崇山<lb/>
<pb n="KR3j0143_WYG_002-34a"/>
巢湖之巢祖了切見孫亮𫝊注<lb/>
峽川黄牛廟後鬱木似冬青落葉似符篆不同<lb/>
劉斯立所作田明之行狀邵程司馬公皆重望來者率<lb/>
　巨公門無雜賓而明之以白士羇旅預其間又作玉<lb/>
　友傳曰野人白士與之忘年<lb/>
寶慶中莆陽郡民張至孝家貧養母甞有所適久乃還<lb/>
　家則母已亡張追慕不已既祥而不除欲服終身喪<lb/>
　太守樓昉暘叔聞而哀之賜之錢酒且書其門曰何<lb/>
<pb n="KR3j0143_WYG_002-34b"/>
　必讀書只此便是讀書何必為學只此便是為學<lb/>
黄希聲言今之懷利以事上者往往皆盜賊之用心也<lb/>
丹陽葛魯卿論書云晉宋人書法妙絶未必盡曉字學<lb/>
韓退之素無書跡而極意字義甞云世為文詞宜略識<lb/>
　字又韓擇木以八分擅名謂之不識字是也<lb/>
都下寒食遊人於水邊以栁圏祓稧張叔夏賦慶春宫<lb/>
　詞以道其事甚佳<lb/>
湯伯記以陶淵明述酒篇為零陵哀詩<lb/>
<pb n="KR3j0143_WYG_002-35a"/>
維揚人説李庭芝被刑無血<lb/>
陳瑩中題元祐黨籍碑云嗚呼漢世得人於斯為盛<lb/>
虞伯生題受禪碑云右華歆等勸曹丕稱哀帝<lb/>
耶律楚材善博物甞扈從西征其記西域事甚多如云<lb/>
　八普城西𤓰大者重五十斤可以容狐北印度土人<lb/>
　不識雪嵗二月麥盛夏置錫器於沙中尋即鎔鑠馬<lb/>
　糞墮地為之沸溢及角端等事皆古今傳記所不載<lb/>
　也<lb/>
<pb n="KR3j0143_WYG_002-35b"/>
趙魏公云小篆自秦李斯至宋呉興張有而止<lb/>
牟伯成父曰今之文非古之文故六籍多傳譌今之音<lb/>
　非古之音故易詩韻有未協者<lb/>
胡汲仲謂趙子昻書上下五百年從横一萬里舉無此<lb/>
　書<lb/>
春秋桓十八年濼水杜氏注在歴城西北入濟水然濟<lb/>
　自王莽時不能河西而濼水之所入者清河也杜蓋<lb/>
　失之<lb/>
<pb n="KR3j0143_WYG_002-36a"/>
李伯微云近世諸儒於經文可疑者類以錯簡言之然<lb/>
　文字章句多而不髙恐非錯簡但𫝊寫偶失其次<lb/>
　爾鄭康成言易詩書春秋簡長尺二寸毎簡三十<lb/>
　字孝經半之論語簡八寸蓋古今簡冊字有定數<lb/>
　毎一簡三十字則錯一徐楚金說文繫𫝊號為精<lb/>
　博亦有先後牴牾者如禰親廟也从示爾聲一本<lb/>
　云古文<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>也泥米切越本禰秋畋也鍇曰獵者所<lb/>
　以為宗廟之事也故从示又祖禰也息淺反又按<lb/>
<pb n="KR3j0143_WYG_002-36b"/>
　<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>秋畋也从犬壐聲息淺切鍇曰經義<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>少也取<lb/>
　余獸少息衍反<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>或以豕宗廟之田也故从豕按<lb/>
　此二文禰為親廟以示爾為錯聲<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>為秋田以犬<lb/>
　壐為諧聲初不相亂<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>或以豕示以田為宗廟𫝊<lb/>
　所謂一曰籩豆是也禰本說雖有一本古文<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>之<lb/>
　説而<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>字本說無所見若謂<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>或曰宗廟之田又<lb/>
　以禰如<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字之義猶可然<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>已作壐聲其與禰音<lb/>
　殊逺今徑以禰為畋而别義為祖禰則於轉注之<lb/>
<pb n="KR3j0143_WYG_002-37a"/>
　義亦倒矣<lb/>
罍洗當音蘚姑洗同蘇典切易洗心亦有此音洗之同<lb/>
　甚在十二齊者滌也國語勾踐事洗馬先見切<lb/>
世但知有雞鶒而不知有所謂鳬鶒者雞鶒嘴長鳬鶒<lb/>
　嘴短皆絶相似而實不同蓋其色則俱為鶒而喙有<lb/>
　雞鳬之異此前所未聞也<lb/>
天下有才者不可無識要在上者有以處之蘇子瞻智<lb/>
　勇辯力之論正如此胡明仲論高歡輩云魏之中葉<lb/>
<pb n="KR3j0143_WYG_002-37b"/>
　以門地取士及其衰也以停年用人於是英雄散逸<lb/>
　才智不用思有以振而發之而天下始多故矣向使<lb/>
　收而用之二百年之基業豈易傾乎<lb/>
余平生見黄荃畫雪兔凡三四本蓋偽蜀孟昶夘生毎<lb/>
　誕辰荃即畫獻也<lb/>
吾家太史謂李端讌郭曖駙馬宅詩衆稱絶妙而其詩<lb/>
　不𫝊頃在秘閣抄書得端集三卷中有贈郭附馬二<lb/>
　首特太史偶未見此本爾<lb/>
<pb n="KR3j0143_WYG_002-38a"/>
近世以筆墨為事者無如姜堯章趙子固二公人品高<lb/>
　故所錄皆絶俗往余見姜堯章慶春宫詞愛其辭翰<lb/>
　丰茸故備載之雙槳蓴波一蓑松雨莫愁漸滿空闊<lb/>
　呼我盟鷗翩翻欲下背人還過木末<lb/>
廬山道士黄可立之言曰冦謙之醮籙不如杜光庭之<lb/>
　科範呉筠之之詩不如率子亷楊世昌之酒何則漸<lb/>
　近自然<lb/>
宋宣獻公綬楊徽之外孫徽之無子盡付以家所藏書<lb/>
<pb n="KR3j0143_WYG_002-38b"/>
　後與父臯同在館閣毎賜書必得二本子敏求敏修<lb/>
　並以文學見稱于世其藏書之盛有以也<lb/>
王魯公壽卿洛陽人祖擇之外孫善篆隸甞召至京師<lb/>
　使篆字説辭以與王氏之學異後以命李孝拘而魯<lb/>
　翁終身布衣黄魯直亟稱其書法余家有魯翁篆閒<lb/>
　居賦筆力遒勁如鈕金屈鐵<lb/>
小紅順陽公<hi>即范石湖</hi>青衣也有色藝順陽公之請老姜堯<lb/>
　章詣之一日授簡徴新聲堯章製暗香疎影兩曲公<lb/>
<pb n="KR3j0143_WYG_002-39a"/>
　使二妓肄習之音節清婉堯章歸呉興公尋以小紅<lb/>
　贈之其夕大雪過垂虹賦詩曰自琢新詞韻最嬌小<lb/>
　紅低唱我吹簫曲終過盡松陵路囘首烟波十里橋<lb/>
　堯章毎喜自度曲吟洞簫小紅輒歌而和之堯章後<lb/>
　以疾没故蘇石挽之曰所幸小紅方嫁了不然啼損<lb/>
　馬塍花宋時花藥皆出東西馬塍西馬塍皆名人葬<lb/>
　處白石没後葬此蘇石謂小紅若不嫁則啼損馬塍<lb/>
　花時矣<lb/>
<pb n="KR3j0143_WYG_002-39b"/>
徽宗御題畫圖字内從口章宗書圖字内從厶可以驗<lb/>
　知其書也<lb/>
韓風子錢塘人或云名文善補硯雖百碎者但不失原<lb/>
　屑補之若無損者亦能修古銅器惟硯為絶精居蒲<lb/>
　橋四面土墻門若狗竇夜宿一石櫃中與人言無尊<lb/>
　卑皆爾汝得錢即付酒家一舉而盡是亦異人耳<hi>吾子</hi>
　<hi>行云</hi>
周公謹云姜堯章鐃歌鼓吹曲乃步驟尹師魯皇雅越<lb/>
<pb n="KR3j0143_WYG_002-40a"/>
　九歌乃規模鮮于子駿九誦然言詞峻潔意度高逺<lb/>
　頗有超越驊騮之意<lb/>
唐上黨郡司馬田畸聲律要訣序云樂器依律吕之聲<lb/>
　皆須本自真響若但執絫黍之文則律吕陰陽不復<lb/>
　諧矣趙松雪亦云樂本乎律律始於數數正於度度<lb/>
　以候氣氣應則律正矣律正則度正矣然律之長短<lb/>
　則鄭氏之法不可易也<lb/>
程義父云三老五更更字當作叟今嫂字或作㛐可以<lb/>
<pb n="KR3j0143_WYG_002-40b"/>
　驗知其故<lb/>
席琰呉興人宋㕘知政事蓋之後幅巾埜服隠居南山<lb/>
　下性恬澹學道家有數息法終日危坐寡言笑喜飲<lb/>
　酒復善鼓琴甞留詩酒家壁間云山雲出山無一錢<lb/>
　日日醉倒春風邊采蘋橋南徐孺子白酒初熟留神<lb/>
　仙山雲其自號也晚嵗益縱酒或行歌道途甞謂人<lb/>
　曰貧者以酒為衣吾非苦嗜酒特託此以寓其達俗<lb/>
　人所不能知也其後無疾而逝人以為仙<lb/>
<pb n="KR3j0143_WYG_002-41a"/>
王元之有童名青猿梅聖俞有馬名鐵獺<lb/>
海昌人家有古琴一張音韻清越相傳是單丙文遺姜<lb/>
　堯章者背有銘曰深山長谷雲入我屋單伯解衣作<lb/>
　葛天氏之曲懷我白石東望黄鵠<lb/>
秦羽陽宫在鳯翔寶雞縣界嵗久不知其處宋元祐六<lb/>
　年正月直縣門之東百步居民權氏浚地得古筒瓦<lb/>
　五獨一尚完面徑四寸四分瓦面隠起四字曰羽陽<lb/>
　千載篆字隨勢為之不取方正始知即羽陽舊址也<lb/>
<pb n="KR3j0143_WYG_002-41b"/>
　其地北負高原南臨渭水前對羣峯形勢雄壯真勝<lb/>
　地也按西漢地理志陳倉下注云羽陽宫秦武王起<lb/>
　也自黄長睿指為武公瓦胡承公資古紹志錄又承<lb/>
　其誤直謂先孔子生百數十年不知乃後武公已數<lb/>
　百年矣長睿考古最號精博猶舛戾若此信考訂之<lb/>
　難也余家所藏瓦文乃得之雒陽朱希真家<hi>秦武王所居乃</hi>
　<hi>平陽封宫此瓦號羽陽千載則知非武公明矣三秦記曰秦武公都雍陳倉城是也</hi>
王晉卿一帖云瀑釀四器納上以瀑釀酒可謂好奇<lb/>
<pb n="KR3j0143_WYG_002-42a"/>
御府寶硯曰蒼龍横沼内有龍形横硯池中世所謂巖<lb/>
　花是也<lb/>
朱希真善談明理甞謂魯季欽訔論易至艮卦云艮其<lb/>
　背不獲其身行其庭不見其人方其當止必内遺其<lb/>
　身外空其人方能免咎一有物我之累則不能止矣<lb/>
蜀妓薛濤字度𢎞<lb/>
唐王奂之號雲陽野夫京口有其集王書尊勝經幢<lb/>
唐右補闕陸洿篆書題名在茅山自稱麋鹿臣嵩山有<lb/>
<pb n="KR3j0143_WYG_002-42b"/>
　刻石幽林思韓覃撰自稱廬山林藪人<lb/>
廬山道士黄石翁伯玉父好學多聞性狷介士大夫多<lb/>
　與之游甞有詩云歴落求奇蹟丁寧問異書又曰石<lb/>
　刻披秦篆銅章驗漢官蓋其好古之篤如此<lb/>
余甞以紗帽送陳伯敷伯敷謝以詩有云五湖浮小舸<lb/>
　六月訪奇書到即借人馬來尋負郭廬之句<lb/>
唐陳尚庭縣尉告天寳三載丞相李林甫韋陟景融三<lb/>
　人名後有稱陳尚庭四十三載按天寳以載代年而<lb/>
<pb n="KR3j0143_WYG_002-43a"/>
　人之年齒亦以載代未通也<lb/>
漢人喜獵兩都二京三都子虚賦七發皆説一段獵事<lb/>
張説西嶽碑云西嶽太華山者當少陰用事萬物生華<lb/>
　故曰華山然則不當為去聲也<lb/>
韓退之送窮文使奴星結栁作車一本作星星雁塔題<lb/>
　名薛茂𢎞陸璠陳宣魯同登執硯者奴星星蓋唐人<lb/>
　多以名奴亦猶今人以倩盼名婢<lb/>
諺云木生架達官怕木架本云木介介甲兵象前漢五<lb/>
<pb n="KR3j0143_WYG_002-43b"/>
　行志云<lb/>
唐𤣥宗得楊貴妃時年五十七矣唐紀可考<lb/>
莊周曰六經先王之陳迹也予亦曰周之所以痛詆而<lb/>
　務去者去六經之陳迹也<lb/>
莊周道家之儀秦王通孔門之王莽<lb/>
客有問皇甫湜何以字持正余曰見詩谷風章湜湜其<lb/>
　沚鄭箋云湜湜持正貌蓋取此義<lb/>
故宋宫人出入着前兵士呵喝車馬者蓋在京時乘坐<lb/>
<pb n="KR3j0143_WYG_002-44a"/>
　車故也渡江後用肩輿此聲尚存何耶<lb/>
世傳陶學士風光好詞是奉使江南日所作近見沈睿<lb/>
　達集有任杜娘傳書其事甚詳始知陶使呉越非江<lb/>
　南也<lb/>
王明清字仲言取張華答何劭詩周任有遺訓其言明<lb/>
　且清之義<lb/>
常熟梅里之南長箔村有陳氏子於田中得墓甎稱唐<lb/>
　貞元十四年塟季象先姚氏名麗華字碧玉而志字<lb/>
<pb n="KR3j0143_WYG_002-44b"/>
　从金从志<lb/>
周美成有曲裏長眉翠淺之句近讀李長吉許公子鄭<lb/>
　姬歌中有云自從小靨來東道曲裏長眉小見人乃<lb/>
　知古人不容易下字也<lb/>
昔余學太上皇帝字倐忽數嵗瞻望鑾輿尚留沙漠泫<lb/>
　然久之賜宋唐卿<hi>此髙宗語</hi>
劉時中言李處巽元讓乃高舜舉之甥舜舉得篆法於<lb/>
　党世傑以授楊武子武子以授元讓其來蓋有自也<lb/>
<pb n="KR3j0143_WYG_002-45a"/>
除隋之亂比跡湯武致治之美庶㡬成康<hi>洪邁撰唐太宗贊</hi>
歐陽率更書稽古録在李叔家末云卷絶<lb/>
集古款識四卷得於太常典簿鮮于伯機家其文章字<lb/>
　畫奥雅難讀而後人不知因為之釋故人張仲德善<lb/>
　篆得鍾鼎遺意甞按文讀之無有疑滯今亡矣仲德<lb/>
　文藝不復見之<lb/>
書貴紙筆調和若紙筆不佳雖能書亦不能善也譬之<lb/>
　快馬行泥淖中其能善乎<hi>右趙子昻學士語</hi>
<pb n="KR3j0143_WYG_002-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　研北雜志卷下<lb/>
</p>
<p>
</p>
  </div></body>
</text>\m</TEI>
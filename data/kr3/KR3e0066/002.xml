<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>醫經㴑洄集卷下</head> <lb/>
    <p>
<pb n="KR3e0066_WYG_002-1a"/>
欽定四庫全書<lb/>
　醫經㴑洄集卷下<lb/>
　　　　　　　　　　　　　元　王履　撰<lb/>
　　傷寒四逆厥辯<lb/>
成無已註傷寒論有云四逆者四肢不温也厥者手足<lb/>
冷也傷寒邪在三陽則手足必熱𫝊到太隂手足自温<lb/>
至少隂則邪熱漸深故四肢逆而不温及至厥隂則手<lb/>
足厥冷是又甚於逆經曰少隂病四逆其人或欬或悸<lb/>
<pb n="KR3e0066_WYG_002-1b"/>
或小便不利或腹中痛或泄痢下重者四逆散主之方<lb/>
用柴胡枳實芍藥甘草四者皆寒冷之物而専主四逆<lb/>
之疾是知四逆非虛寒之證也四逆與厥相近而非經<lb/>
曰諸四逆厥者不可下是四逆與厥有異也吁斯言也<lb/>
所謂彌近理而大亂真者歟竊嘗考之仲景言四逆與<lb/>
厥者非一或曰四逆或曰厥或曰厥逆或曰厥冷或曰<lb/>
厥寒或曰手足逆冷或曰手足厥逆或曰手足厥冷或<lb/>
曰手足厥逆冷細詳其義俱是言寒冷耳故厥逆二字<lb/>
<pb n="KR3e0066_WYG_002-2a"/>
毎毎互言未嘗分逆為不温厥為冷也然四肢與手足<lb/>
却有所分其以四字加於逆字之上者是通指手足臂<lb/>
脛以上言也其以手足二字加於厥逆厥冷等之上及<lb/>
無手足二字者是獨指手足言也既曰不温即為冷矣<lb/>
尚何異乎仲景所謂諸四逆厥者不可下盖以四逆為<lb/>
四肢通冷厥為手足獨冷而臂與脛以上不冷耳不謂<lb/>
逆厥有不温與冷之别也故又曰厥者手足逆冷是也<lb/>
以逆冷二字釋厥字足見逆即厥厥即逆也故字書曰<lb/>
<pb n="KR3e0066_WYG_002-2b"/>
厥者逆也雖然逆厥雖俱為寒冷而却有隂陽之殊焉<lb/>
熱極而成逆厥者陽極似隂也寒極而成逆厥者獨隂<lb/>
無陽也陽極似隂故用寒藥獨隂無陽故用熱藥仲景<lb/>
以四逆散寒藥治四逆一條此陽極似隂之四逆也其<lb/>
無四逆湯熱藥治四逆之條者安知其非本有而失之<lb/>
乎且四逆湯之名由四逆之冷而立也今以四逆湯治<lb/>
手足厥冷豈非逆厥之不異乎既以四逆為四肢不温<lb/>
厥為手足獨冷何故不名治厥之藥為四厥湯乎成氏<lb/>
<pb n="KR3e0066_WYG_002-3a"/>
於四逆散治四逆條下謂四逆為熱邪所為及於明理<lb/>
論謂四逆非虛寒之證矣至於少隂病死證二條下却<lb/>
謂四逆為寒甚若此者得不自悖其説乎是知四逆亦<lb/>
猶厥之有寒有熱固不可謂四逆專為熱邪所作也但<lb/>
四肢通冷比之手足通冷則有間耳故仲景曰少隂病<lb/>
吐利躁煩四逆者死又曰少隂病四逆惡寒而身倦脈<lb/>
不至不煩而躁者死又曰少隂病吐利手足厥冷煩躁<lb/>
欲死者呉茱萸湯主之此三條者二為死一為可治雖<lb/>
<pb n="KR3e0066_WYG_002-3b"/>
通由諸證兼見而然然死者以四逆言可治者以厥冷<lb/>
言則亦可見四逆與手足厥冷之有輕重淺深矣夫四<lb/>
肢通冷其病為重手足獨冷其病為輕雖婦人小子亦<lb/>
能知之成氏乃謂厥甚於逆何耶若能知四逆厥之所<lb/>
以異者在於獨指手足言與兼指臂脛以上言則不勞<lb/>
創為不温與冷之曲説而自然貫通矣<lb/>
　　嘔吐乾嘔噦欬逆辨<lb/>
嘗讀成無已傷寒明理論有曰嘔者有聲者也俗謂之<lb/>
<pb n="KR3e0066_WYG_002-4a"/>
啘吐者吐出其物也故有乾嘔而無乾吐是以於嘔則<lb/>
曰食穀欲嘔及吐則曰飲食入口即吐則嘔吐之有輕<lb/>
重可知矣又曰噦者俗謂之欬逆是也余竊疑之於是<lb/>
即仲景傷寒論以考其是非以訂其説夫傷寒論曰嘔<lb/>
曰吐曰乾嘔曰噦者至多曰欬逆者則二而止也因類<lb/>
聚而觀之夫嘔者東垣所謂聲物兼出者也吐者東垣<lb/>
所謂物出而無聲者也至若乾嘔與噦皆聲出而無物<lb/>
也東垣但以噦該之而無乾嘔之論夫乾嘔與噦其所<lb/>
<pb n="KR3e0066_WYG_002-4b"/>
異者果何在哉微甚而已矣故仲景於乾嘔則皆平易<lb/>
言之於噦則曰太陽中風火刼發汗後乆則譫語甚者<lb/>
至噦又曰陽明中風若不尿腹滿加噦者不治又曰大<lb/>
吐大下之極虛復極汗出者因得噦雖亦間有似平易<lb/>
言者然比之言乾嘔則徑庭矣竊又思之乾嘔與噦東<lb/>
垣視為一仲景視為二由為一而觀之固皆聲之獨出<lb/>
者也由為二而觀之則乾嘔乃噦之微噦乃乾嘔之甚<lb/>
乾嘔者其聲輕小而短噦者其聲重大而長長者雖有<lb/>
<pb n="KR3e0066_WYG_002-5a"/>
㣲甚之分盖一證也今成氏乃以嘔為有聲與乾嘔混<lb/>
而無别又以噦為欬逆若此者余未之能從也夫仲景<lb/>
以聲物兼出而名為嘔以物獨出而名為吐以聲獨出<lb/>
而名為乾嘔惟其嘔兼聲物故無物而聲空鳴者乃謂<lb/>
之乾乾猶空也至於吐則是必有物矣其可謂之乾乎<lb/>
仲景於嘔字上加一乾字所以别夫嘔為聲物兼出者<lb/>
耳成氏乃以嘔為獨有聲而同乎乾嘔得不有失仲景<lb/>
措辭之本意歟仲景曰嘔家有癰膿者不可治嘔盡膿<lb/>
<pb n="KR3e0066_WYG_002-5b"/>
自愈夫謂之嘔盡膿其可以嘔為獨有聲乎至於曰得<lb/>
湯則嘔得食而嘔飲水嘔貪水者必嘔之類亦不可以<lb/>
嘔為獨有聲矣又少隂病下利用通脈四逆湯一條其<lb/>
所叙諸證既有乾嘔之文何下文加减法中又曰嘔者<lb/>
加生薑乎設仲景果以嘔為獨有聲則不當又立乾嘔<lb/>
之名矣觀其既曰嘔又曰乾嘔則其義之殊别也詎不<lb/>
著明也哉且仲景嘗言欲嘔矣又言欲吐矣未嘗言欲<lb/>
乾嘔欲噦也夫欲之為義將出未出而預有所覺之辭<lb/>
<pb n="KR3e0066_WYG_002-6a"/>
也夫將出未出而預覺者惟有形之物則然無形之聲<lb/>
則不然也有形之物皆出乎胸膈之間則雖未出而亦<lb/>
可以前知若無形之聲則不能前知其將出必待夫既<lb/>
出而後可知也嘔與吐主有形之物言故可謂之欲乾<lb/>
嘔與噦主無形之聲言故不可謂之欲成氏引食穀欲<lb/>
嘔飲食入口即吐二句而謂嘔吐有輕重其意盖以嘔<lb/>
言欲而輕吐言即而為重安知言欲不言欲者本為有<lb/>
形無形設不為輕重設也果如其説則得湯則嘔得食<lb/>
<pb n="KR3e0066_WYG_002-6b"/>
而嘔心中温温欲吐氣逆欲吐之語不出於仲景乎又<lb/>
引俗謂之啘一句以證嘔夫啘與噦盖字異而音義俱<lb/>
同者也以之證嘔亦疏矣雖然以嘔與吐較之吐輕於<lb/>
嘔以吐與乾嘔較之乾嘔輕於吐然三者亦各自有輕<lb/>
重不可定拘也但以嘔吐乾嘔與噦而較則噦之為重<lb/>
必非三者之比矣故太素曰木陳者其葉落病深者其<lb/>
聲噦夫噦雖亦有輕而可治重而不可治者然病至於<lb/>
噦則其治也終不易矣且夫欬逆俗以吃逆與吃忒呼<lb/>
<pb n="KR3e0066_WYG_002-7a"/>
之然欬逆二字僅見傷寒論首辨脈平脈法中其六經<lb/>
病篇及汗下可否諸篇皆無所有其所有者噦也後人<lb/>
因見六經病篇及汗下可否諸篇但有噦而無欬逆遂<lb/>
謂噦即欬逆而曰欬逆者噦逆之名吁斯言也孫真人<lb/>
倡於前朱奉議成無已和於後由是噦與欬逆之名義<lb/>
紊矣金匱要畧曰病人胸中似喘不喘似嘔不嘔似噦<lb/>
不噦徹心中憒憒然無奈者生薑半夏湯主之乾嘔噦<lb/>
手足厥者橘皮湯主之噦逆者橘皮竹茹湯主之觀此<lb/>
<pb n="KR3e0066_WYG_002-7b"/>
則仲景所謂噦逆但指與乾嘔同類者言何嘗指欬逆<lb/>
言乎欬逆噦逆不同欬逆言其聲之纔發而遽止雖發<lb/>
止相續有至數十聲者然而短促不長有若欬嗽之欬<lb/>
然故曰欬逆噦逆則言其似欲嘔物以出而無所出但<lb/>
聲之濁惡長而有力直至氣盡而後止非如乾嘔之輕<lb/>
而不甚故曰噦逆二者皆由氣之逆上而作故俱以逆<lb/>
言之孫真人乃以噦逆當欬逆何耶彼言傷寒者雖以<lb/>
辨脈平脈法之欬逆與欬逆上氣視為吃忒然安知其<lb/>
<pb n="KR3e0066_WYG_002-8a"/>
不為欬而氣逆之病乎故今不敢定其必為吃忒也金<lb/>
匱要畧曰病欬逆寸口脈㣲而數此為肺癰欬逆上氣<lb/>
時時唾濁但坐不得眠皂角丸主之欬而上氣喉中水<lb/>
雞聲射干麻黄湯主之此二條者皆是欬而氣逆之病<lb/>
豈可以欬逆專為吃忒哉今傷寒家本有吃忒而論中<lb/>
六經病篇及汗下可否諸篇却無者必亡逸於散落之<lb/>
餘耳雖吃忒為六經病篇及汗下可否諸篇所不言決<lb/>
不可以噦為吃忒之欬逆亦不可以噦為欬而氣逆之<lb/>
<pb n="KR3e0066_WYG_002-8b"/>
欬逆也或曰吾子以要略所謂噦逆非吃忒病何後人<lb/>
治吃忒者用橘皮竹茹湯而愈乎余曰橘皮竹茹湯辛<lb/>
甘之劑也有散有緩有和有補其噦逆吃忒病雖不同<lb/>
而為邪正之氣怫鬰擾亂所致則一故用焉而皆愈雖<lb/>
然噦逆吃忒以一藥同治則可以一體同視則不可<lb/>
　　中風辨<lb/>
人有卒暴僵仆或偏枯或四肢不舉或不知人或死或<lb/>
不死者世以中風呼之而方書亦以中風治之余嘗考<lb/>
<pb n="KR3e0066_WYG_002-9a"/>
諸内經則曰風者百病之始也又曰風者百病之長也<lb/>
至其變化乃為他病無常方又曰風者善行而數變又<lb/>
曰風之傷人也或為寒熱或為熱中或為寒中或為癘<lb/>
風或為偏枯或為風也其卒暴僵仆不知人四肢不舉<lb/>
者並無所論止有偏枯一語而已及觀千金方則引岐<lb/>
曰中風大法有四一曰偏枯二曰風痱三曰風懿四曰<lb/>
風痺解之者偏枯者半身不隨風痱者身無痛四肢不<lb/>
収風懿者奄忽不知人風痺者諸痺類風狀金匱要略<lb/>
<pb n="KR3e0066_WYG_002-9b"/>
中風篇曰寸口脈浮而𦂳𦂳則為寒浮則為虚寒虚相<lb/>
搏邪在皮膚浮者血虛絡脈空虚賊邪不瀉或左或右<lb/>
邪氣反緩正氣即急正氣引邪喎僻不遂邪在於絡肌<lb/>
膚不仁邪在於經即克不勝邪入於腑即不識人邪入<lb/>
於臟舌即難言口吐涎沫由是觀之知卒暴僵仆不知<lb/>
人偏枯四肢不舉等証固為因風而致者矣故用大小<lb/>
續命西州續命排風八風等諸湯散治之及近代劉河<lb/>
間李東垣朱彦脩三子者出所論始與昔人異矣河間<lb/>
<pb n="KR3e0066_WYG_002-10a"/>
曰中風癱瘓者非謂肝木之風實甚而卒中之亦非外<lb/>
中於風由乎將息失宜心火暴甚腎水虛衰不能制之<lb/>
則隂虚陽實而熱氣怫鬰心神昏冐筋骨不用而卒倒<lb/>
無所知也多因喜怒思悲恐五志有所過極而卒中者<lb/>
由五志過極皆為熱甚故也俗云風者言末而忘其本<lb/>
也東垣曰中風者非外來風邪乃本氣病也凡人年逾<lb/>
四旬氣衰之際或因憂喜忿怒傷其氣者多有此疾壯<lb/>
嵗之時無有也若肥盛則間有之亦是形盛氣衰而如<lb/>
<pb n="KR3e0066_WYG_002-10b"/>
此彦脩曰西北氣寒為風所中誠有之矣東南氣温而<lb/>
地多濕有風病者非風也皆濕土生痰痰生熱熱生風<lb/>
也三子之論河間主乎火東垣主乎氣彦脩主乎濕反<lb/>
以風為虚象而大異於昔人矣吁昔人也三子也果孰<lb/>
是歟果孰非歟以三子為是昔人為非則三子未出之<lb/>
前固有從昔人而治愈者矣以昔人為是三子為非則<lb/>
三子已出之後亦有從三子而治愈者矣故不善讀其<lb/>
書者往往致亂以予觀之昔人三子之論皆不可偏廢<lb/>
<pb n="KR3e0066_WYG_002-11a"/>
但三子以相類中風之病視為中風而立論故使後人<lb/>
狐疑而不能決殊不知因於風者真中風也因於火因<lb/>
於氣因於濕者類中風而非中風也三子所論者自是<lb/>
因火因氣因濕而為暴病暴死之證與風何相干哉如<lb/>
内經所謂三隂三陽發病為偏枯痿易四肢不舉亦未<lb/>
嘗必因於風而後能也夫風火氣濕之殊望聞問切之<lb/>
間豈無所辨乎辨之為風則從昔人以治辨之為火氣<lb/>
濕則從三子以治如此庶乎析理明而用法當矣惟其<lb/>
<pb n="KR3e0066_WYG_002-11b"/>
以因火因氣因濕之證強引風而合論之所以真偽不<lb/>
分而名實相紊若以因火因氣因濕證分出之則真中<lb/>
風病彰矣所謂西北有中風東南無中風者其然歟否<lb/>
歟<lb/>
　　中暑中熱辨<lb/>
潔古云靜而得之為中暑動而得之為中熱中暑者隂<lb/>
證中熱者陽證東垣云避暑熱於深堂大厦得之者名<lb/>
曰中暑其病必頭痛惡寒身形拘急肢節疼痛而煩心<lb/>
<pb n="KR3e0066_WYG_002-12a"/>
肌膚火熱無汗為房室之隂寒所遏使周身陽氣不得<lb/>
伸越大順散主之若行人或農夫於日中勞役得之者<lb/>
名曰中熱其病必苦頭痛發燥熱惡熱捫之肌膚大熱<lb/>
必大渇引飲汗大泄無氣以動乃為天熱外傷肺氣蒼<lb/>
术白虎湯主之竊謂暑熱者夏之令也大行於天地之<lb/>
間人或勞動或饑餓元氣虧乏不足以禦天令亢極於<lb/>
是受傷而為病名曰中暑亦名曰中熱其實一也今乃<lb/>
以動靜所得分之何哉夫中暑熱者固多在於勞役之<lb/>
<pb n="KR3e0066_WYG_002-12b"/>
人勞役則虚虚則邪入邪入則病不虚則天令雖亢亦<lb/>
無由以傷之彼避暑於深堂大厦得頭痛惡寒等證者<lb/>
盖亦傷寒之類耳不可以中暑名之其所以煩心與肌<lb/>
膚火熱者非暑邪也身中陽氣受隂寒所遏而作也既<lb/>
非暑邪其可以中暑名乎茍欲治之則辛温輕揚之劑<lb/>
發散可也夫大順散一方甘草最多乾薑杏仁肉桂次<lb/>
之除肉桂外其三物皆炒者原其初意本為冐暑伏熱<lb/>
引飲過多脾胃受濕嘔吐水穀不分臟腑不調所立故<lb/>
<pb n="KR3e0066_WYG_002-13a"/>
甘草乾薑皆經火炒熟又肉桂而非桂枝盖温中藥也<lb/>
内有杏仁不過取其能下氣耳若以此藥治靜而得之<lb/>
之證吾恐不能觧表反增内煩矣今世俗往往不明類<lb/>
曰夏月隂氣在内大順散為必用之藥吁其誤也不亦<lb/>
甚歟夫隂氣非寒氣也盖夏月陽氣發散於外而隂氣<lb/>
則在内耳豈空視隂氣為寒氣而用温熱之藥乎隂果<lb/>
為寒何以夏則飲水乎其蒼术白虎湯雖宜用然亦豈<lb/>
可視為通行之藥必參之治暑諸方隨所見之證而用<lb/>
<pb n="KR3e0066_WYG_002-13b"/>
之然後合理若夫所謂靜而得之之證雖當暑月即非<lb/>
暑病宜分出之勿使後人有似同而異之惑<lb/>
　　積熱沈寒論<lb/>
人之所藉以生者氣也氣者何隂陽是也夫隂與陽可<lb/>
以和而平可以乖而否善攝與否吉凶於是乎岐之夫<lb/>
惟攝之不能以皆善也故偏寒偏熱之病始莫逃於乖<lb/>
否之餘矣雖然寒也熱也茍未至於甚粗工為之而不<lb/>
難設熱積而寒沈良工猶弗能以為計況其下乎奈之<lb/>
<pb n="KR3e0066_WYG_002-14a"/>
何俗尚顓䝉恪持方藥愈投愈盛迷之不反豈知端本<lb/>
澄源中含至理執其樞要衆妙俱呈且以積熱言之始<lb/>
而涼和次而寒取寒取不愈則因熱而從之從之不愈<lb/>
則技窮矣由是苦寒頻嵗而弗停又以沈寒言之始而<lb/>
温和次而熱取熱取不愈則因寒而從之從之不愈則<lb/>
技窮矣由是辛熱比年而勿止嗟夫苦寒益深而積熱<lb/>
彌熾辛熱太過而沈寒愈滋茍非大聖慈仁明垂樞要<lb/>
生也孰從而全之經曰謂寒之而熱者取之隂熱之而<lb/>
<pb n="KR3e0066_WYG_002-14b"/>
寒者取之陽所謂求其屬也屬也者其樞要之所存乎<lb/>
斯㫖也王太僕知之故曰益火之原以消隂翳壯水之<lb/>
主以制陽光又曰取心者不必齊以熱取腎者不必齊<lb/>
以寒但益心之陽寒亦通行強腎之隂熱之猶可吁混<lb/>
乎千言萬語之間殆猶和璧之在璞也其至乆湮豈過<lb/>
焉者石之而弗鑒乎余僣得而推衍之夫偏寒偏熱之<lb/>
病其免者固千百之一二而積熱沈寒亦恐未至於數<lb/>
見也然而數見者得非粗工不知求屬之道不能防㣲<lb/>
<pb n="KR3e0066_WYG_002-15a"/>
杜漸遂至滋曼難圖以成之歟夫寒之而熱者徒知以<lb/>
寒治熱而不知熱之不衰者由乎真水之不足也熱之<lb/>
而寒者徒知以熱治寒而不知寒之不衰者由乎真火<lb/>
之不足也不知真水火不足汛以寒熱藥治之非惟臟<lb/>
腑習熟藥反見化於其病而有者弗去無者復至矣故<lb/>
取之隂所以益腎水之不足而使其制夫心火之有餘<lb/>
取之陽所以益心火之不足而使其勝夫腎水之有餘<lb/>
也其指水火也屬猶主也謂心腎也求其屬者言水火<lb/>
<pb n="KR3e0066_WYG_002-15b"/>
不足而求之於心腎也火之原者陽氣之根即心是也<lb/>
水之主者隂氣之根即腎是也非謂火為心而原為肝<lb/>
水為腎而主為肺也寒亦益心熱亦強腎此太僕達至<lb/>
理於規矩凖繩之外而非迂士曲生之可以企及矣彼<lb/>
迂士曲生不明真水火於寒熱之病有必制必勝之道<lb/>
但謂藥未勝病乆逺期之是以恪守方藥愈投愈盛卒<lb/>
至殞滅而莫之悟嗚呼悲夫余見積熱沈寒之治毎蹈<lb/>
於覆轍也因表而出之以勸<lb/>
<pb n="KR3e0066_WYG_002-16a"/>
　　瀉南方補北方論<lb/>
難經七十五篇曰經言東方實西方虚瀉南方補北方<lb/>
何謂也曰金木水火土當更相平東方木也西方金也<lb/>
木欲實金當平之火欲實水當平之土欲實木當平之<lb/>
金欲實火當平之水欲實土當平之東方者肝也則知<lb/>
肝實西方者肺也則知肺虚瀉南方火補北方水南方<lb/>
火火者木之子也北方水水者木之母也水勝火子能<lb/>
令母實母能令子虚故瀉火補水欲令金不得平木也<lb/>
<pb n="KR3e0066_WYG_002-16b"/>
經曰不能治其虚何問其餘此之謂也余毎讀至此未<lb/>
嘗不歎夫越人之得經㫖也而悼夫後人之失經㫖也<lb/>
先哲有言凡讀書不可先㸔註解且將經文反覆而詳<lb/>
味之待自家有新意却以註解叅校庶乎經意昭然而<lb/>
不為他説所蔽若先㸔註解則被其説横吾胸中自家<lb/>
竟無新意矣余平生佩服此訓所益甚多且如難經此<lb/>
篇其言周備純正足以為萬世法後人紛紛之論其可<lb/>
憑乎夫實則瀉之虚則補之此常道也實則瀉其子虛<lb/>
<pb n="KR3e0066_WYG_002-17a"/>
則補其母亦常道也人皆知之今肝實肺虚乃不瀉肝<lb/>
而瀉心此則人亦知之至於不補肺補脾而補腎此則<lb/>
人不能知惟越人知之耳夫子能令母實母能令子虚<lb/>
以常情觀之則曰心火實致肝木亦實此子能令母實<lb/>
也脾土虚致肺金亦虚此母能令子虚也心火實固由<lb/>
自旺脾土虚乃由肝木制之法當瀉心補脾則肝肺皆<lb/>
平矣越人則不然其子能令母實子謂火母謂木固與<lb/>
常情無異其母能令子虛母謂水子謂木則與常情不<lb/>
<pb n="KR3e0066_WYG_002-17b"/>
同矣故曰水者木之母也子能令母實一句言病因也<lb/>
母能令子虚一句言治法其意盖曰火為木之子子助<lb/>
其母使之過分而為病矣今將何以處之惟有補水瀉<lb/>
火之治而已夫補水者何謂也盖水為木之母若補水<lb/>
之虚使力可勝火火勢退而木勢亦退此則母能虚子<lb/>
之義所謂不治之治也<hi>此虚字與精氣奪則虚之虚不同彼虚謂耗其真而致虚此虚</hi>
<hi>謂抑其過而欲虚之也</hi>若曰不然則母能令子虚一句將歸之於<lb/>
脾肺乎既歸於脾肺今何不補脾乎夫五行之道其所<lb/>
<pb n="KR3e0066_WYG_002-18a"/>
畏者畏所克耳今火大旺水大虧火何畏乎惟其無畏<lb/>
火愈旺而莫能制茍非滋水以求勝之孰能勝也水勝<lb/>
火三字此越人寓意處當細觀之勿輕忽也雖瀉火補<lb/>
水並言然其要又在於補水耳後人乃曰獨瀉火而不<lb/>
用補水又曰瀉火即是補水得不大違越人與經之意<lb/>
乎若果不用補水經必不言補北方越人必不言補水<lb/>
矣雖然水不虚火獨暴旺者固不必補水亦可也若先<lb/>
因水虛而致火旺者不補水可乎水虚火旺而不補水<lb/>
<pb n="KR3e0066_WYG_002-18b"/>
則藥至而暫息藥過而復作將積年累月無有窮已安<lb/>
能絶其根哉雖苦寒之藥通為抑陽扶隂不過瀉火邪<lb/>
而已終非腎臟本藥不能以滋飬北方之真隂也欲滋<lb/>
真隂捨地黄黄蘖之屬不可也且夫肝之實也其因有<lb/>
二心助肝肝實之一因也肺不能制肝肝實之二因也<lb/>
肺之虚也其因亦有二心剋肺肺虚之一因也脾受肝<lb/>
剋而不能生肺肺虚之二因也今補水而瀉火火退則<lb/>
木氣削又金不受剋而制木東方不實矣金氣得平又<lb/>
<pb n="KR3e0066_WYG_002-19a"/>
土不受剋而生金西方不虛矣若以虛則補母言之肺<lb/>
虛則當補脾豈知肝勢正盛克土之深雖每日補脾安<lb/>
能敵其正盛之勢哉縱使土能生金金受火尅亦所得<lb/>
不償所失矣此所以不補土而補水也或疑木旺補水<lb/>
恐水生木而木愈旺故聞獨瀉火不補水之論欣然而<lb/>
從之殊不知木已旺矣何待生乎况水之虛雖峻補而<lb/>
不能復其本氣安有餘力生木哉若能生木則能勝火<lb/>
矣或又謂補水者欲其不食於母也不食於母則金氣<lb/>
<pb n="KR3e0066_WYG_002-19b"/>
還矣豈知火尅金土不生金金之虛已極尚不能自給<lb/>
水雖欲食之何所食乎若如此則金虚不由於火之尅<lb/>
土之不生而由於水之食耳豈理也哉縱水不食金金<lb/>
亦未必能復常也金不得平木一句多一不字所以瀉<lb/>
火補水者正欲使金得平木也不字當刪去不能治其<lb/>
虛何問其餘虚指肺虚而言也瀉火補水使金自平此<lb/>
法之巧而妙者茍不能曉此法而不能治此虛則不須<lb/>
問其他必是無能之人矣故曰不能治其虛何問其餘<lb/>
<pb n="KR3e0066_WYG_002-20a"/>
若夫上文所謂金木水火土更相平之義不勞解而自<lb/>
明兹故不具也夫越人亞聖也論至於此敢不歛袵但<lb/>
恨説者之斁蝕之故辨<lb/>
　　五鬰論<lb/>
治五鬰之法嘗聞之王太僕矣其釋内經曰木鬰達之<lb/>
謂吐之令其條達也火鬰發之謂汗之令其疏散也土<lb/>
鬰奪之謂下之令無壅礙也金鬰泄之謂小渗泄解表<lb/>
利便也水鬰折之謂抑之制其衝逆也自太僕此説之<lb/>
<pb n="KR3e0066_WYG_002-20b"/>
後靡不宗之然愚則未能快然於中焉嘗細觀之似猶<lb/>
有可言者且折之一句較之上四句尤為難曉因反覆<lb/>
經文以求其至按内經帝曰鬱之甚者治之奈何岐伯<lb/>
曰木鬱達之火鬱發之土鬱奪之金鬱泄之水鬱折之<lb/>
然調其氣過者折之以其畏也所謂瀉之總十三句通<lb/>
為一章當分三節言帝曰止水鬱折之九句為一節治<lb/>
鬱法之問荅也然調其氣一句為一節治鬱之餘法也<lb/>
過者折之以其畏也所謂瀉之三句為一節調氣之餘<lb/>
<pb n="KR3e0066_WYG_002-21a"/>
法也夫五法者經雖為病由五運之鬱所致而立然擴<lb/>
而充之則未嘗不可也且凡病之起也多由乎鬱鬱者<lb/>
滯而不通之義或因所乘而為鬱或不因所乘而本氣<lb/>
自鬱皆鬱也豈惟五運之變能使然哉鬱既非五運之<lb/>
變可拘則達之發之奪之泄之折之之法固可擴焉而<lb/>
充之矣可擴而充其應變不窮之理也歟姑陳於左木<lb/>
鬱達之達者通暢之也如肝性急怒氣逆胠脇或脹火<lb/>
時土炎治以苦寒辛散而不愈者則用升發之藥加以<lb/>
<pb n="KR3e0066_WYG_002-21b"/>
厥隂報使而從治之又如乆風入中為飱泄則以輕揚<lb/>
之劑舉而散之凡此之類皆達之之法也王氏謂吐之<lb/>
令其條達為木鬱達之東垣謂食塞胸中食為坤土胸<lb/>
為金位金主殺伐與坤土俱在於上而旺於天金能尅<lb/>
木故肝木生發之氣伏於地下非木鬱而何吐去上焦<lb/>
隂土之物木得舒暢則鬱結去矣此木鬱達之竊意王<lb/>
氏以吐訓達此不能使人無疑者以為肺金盛而抑制<lb/>
肝木歟則瀉肺氣舉肝氣可矣不必吐矣以為脾胃濁<lb/>
<pb n="KR3e0066_WYG_002-22a"/>
氣下流而少陽清氣不升歟則益胃升陽可矣不必吐<lb/>
也雖然木鬱固有吐之之理今以吐字總該達字則是<lb/>
凡木鬱皆當用吐矣其可乎哉至於東垣所謂食塞肺<lb/>
分為金與土旺於上而尅木又不能使人無疑者夫金<lb/>
之尅木五行之常道耳固不待夫物傷而後能也且<lb/>
為物所傷豈有反旺之理若曰吐去其物以伸木氣<lb/>
乃是反為木鬱而施治非為食傷而施治矣夫食塞<lb/>
胸中而用吐正内經所謂其高者因而越之之義耳<lb/>
<pb n="KR3e0066_WYG_002-22b"/>
恐不勞引木鬱之説以汨之也火鬱發之發者汗之<lb/>
也升舉之也如腠理外閉邪熱怫鬱則解表取汗以<lb/>
散之又如龍火鬱甚於内非苦寒降沈之劑可治則<lb/>
用升浮之藥佐以甘温順其性而從治之使勢窮則<lb/>
止如東垣升陽散火湯是也凡此之類皆發之之法<lb/>
也土鬱奪之奪者攻下也刼而衰之也如邪熱入胃<lb/>
同鹹寒之劑以攻去之又如中滿腹脹濕熱内甚其<lb/>
人壯氣實者則攻下之其或勢盛而不能頓除者則<lb/>
<pb n="KR3e0066_WYG_002-23a"/>
刼奪其勢而使之衰又如濕熱為痢有非力輕之劑可<lb/>
治者則或攻或刼以致其平凡此之類皆奪之之法也<lb/>
金鬱泄之泄者滲泄而利小便也疏通其氣也如肺金<lb/>
為腎水上原金受火爍其令不行原鬱而滲道閉矣宜<lb/>
肅清金化滋以利之又如肺氣膹滿胸憑仰息非利肺<lb/>
氣之劑不足以疏通之凡此之類皆泄之之法也王氏<lb/>
謂滲泄解表利小便為金鬱泄之夫滲泄利小便固為<lb/>
泄金鬱矣其解表二字莫曉其意得非以人之皮毛屬<lb/>
<pb n="KR3e0066_WYG_002-23b"/>
肺其受邪為金鬱而解表為泄之乎竊謂如此則凡筋<lb/>
病便是木鬱肉病便是土鬱耶此二字未當於理今刪<lb/>
去且解表間於滲泄利小便之中是滲漏利小便為二<lb/>
治矣若以滲泄為滋肺生水以利小便為直治膀胱既<lb/>
責不在肺何為金鬱乎是亦不通故余易之曰滲泄而<lb/>
利小便也水鬱折之折者制禦也伐而挫之也漸殺其<lb/>
勢也如腫脹之病水氣淫溢而滲道以塞夫水之所不<lb/>
勝者土也今土氣衰弱不能制之故凡受其侮治當實<lb/>
<pb n="KR3e0066_WYG_002-24a"/>
其脾土資其運化俾可以制水而不敢犯則滲道達而<lb/>
後愈或病勢既旺非上法所能遽制則用泄水之藥以<lb/>
伐而挫之或去菀陳莝開鬼門潔浄府三治備舉迭用<lb/>
以漸平之王氏所謂抑之制其衝逆正欲折挫其汎濫<lb/>
之勢也夫實土者守也泄水者攻也兼三治者廣略而<lb/>
決勝也守也攻也廣略也雖俱為治水之法然不審病<lb/>
者之虛實乆近淺深雜焉而妄施治之其不傾踣者寡<lb/>
矣且夫五鬱之病固有法以治之矣然邪氣乆客正氣<lb/>
<pb n="KR3e0066_WYG_002-24b"/>
必損今邪氣雖去正氣豈能遽平哉茍不平調正氣使<lb/>
各安其位復其常於治鬱之餘則猶未足以盡治法之<lb/>
妙故又曰宜調其氣茍調之而其氣猶或過而未服則<lb/>
當益其所不勝以制之如木過當益金金能制木則木<lb/>
斯服矣所不勝者所畏者也故曰過者折之以其畏也<lb/>
夫制物者物之所欲也制於物者物之所不欲也順其<lb/>
欲則喜逆其欲則惡今逆之以所惡故曰所謂瀉之王<lb/>
氏以鹹瀉腎酸瀉肝之類為説未盡厥㫖雖然自調其<lb/>
<pb n="KR3e0066_WYG_002-25a"/>
氣以下盖經之本㫖故余推其義如此若擴充為應變<lb/>
之用則不必盡然也<lb/>
　　二陽病論<lb/>
經曰二陽之病發心脾有不利隱曲女子不月釋之者<lb/>
謂男子則脾受之而味不化故少精女子則心受之而<lb/>
血不流故不月分心脾為男女各受立説竊獨謂不然<lb/>
夫二陽陽明也胃與大腸之脈也腸胃有病心脾受之<lb/>
發心脾猶言延及於心脾也雖然脾胃為合胃病而及<lb/>
<pb n="KR3e0066_WYG_002-25b"/>
脾理固宜矣大腸與心本非合也今大腸而忣心何哉<lb/>
盖胃為受納之府大腸為傳化之府食入於胃濁氣歸<lb/>
心飲入於胃輸精於脾者以胃之能納大腸之能化耳<lb/>
腸胃既病則不能受不能化心脾何所資乎心脾既無<lb/>
所資則無以運化而生精血矣故腸胃有病心脾受之<lb/>
則男為少精女為不月矣心脾當總言男女不當分説<lb/>
至隱曲不月方可分説耳若如釋者之言則男之精獨<lb/>
資於脾而不資於心女之血獨資於心而不資於脾有<lb/>
<pb n="KR3e0066_WYG_002-26a"/>
是理耶盖男女之精血皆由五臟六腑之相飬而後成<lb/>
可謂之男精資於脾女血資於心乎經本曰男女皆有<lb/>
心脾之病但在男子則隱曲之不利在女子則月事之<lb/>
不來耳<lb/>
　　煎厥論<lb/>
内經曰陽氣者煩勞則張精絶辟積於夏使人煎厥目<lb/>
盲不可以視耳閉不可以聽潰潰乎若壞都汨汨乎不<lb/>
可止王氏註曰張筋脈䐜脹也精絶精氣竭絶也既傷<lb/>
<pb n="KR3e0066_WYG_002-26b"/>
腎氣又損膀胱故當夏時使人煎厥斯乃房之患也既<lb/>
盲目視又閉耳聽則志意心神筋骨腸胃潰潰乎若壞<lb/>
汨汨乎煩悶而不可止愚竊味乎經其㫖昭然若無待<lb/>
於解者何註釋之乖逺如此乎請重釋之夫陽氣者人<lb/>
身和平之氣也煩勞者凡過於動作皆是也張主也謂<lb/>
亢極也精隂氣也辟積猶積疊謂怫鬱也衣褶謂之襞<lb/>
積者亦取積疊之義也積水之奔散曰潰都猶隄防也<lb/>
汨汨水流而不止也夫充於身者一氣而已本無異類<lb/>
<pb n="KR3e0066_WYG_002-27a"/>
也即其所用所病而言之於是乎始有異名耳故平則<lb/>
為正亢則為邪陽氣則因其和以飬人而名之及其過<lb/>
動而張亦即陽氣亢極而成火耳陽盛則隂衰故精絶<lb/>
水不制火故亢火鬱積之甚又當夏月火旺之時故使<lb/>
人煩熱之極若煎迫然而氣逆上也火炎氣逆故目盲<lb/>
耳閉而無所用此陽極欲絶故其精敗神去不可復生<lb/>
若隄防之崩壞而所儲之水奔散滂流莫能以遏之矣<lb/>
夫病至於此是壞之極矣王氏乃因不曉都字之義遂<lb/>
<pb n="KR3e0066_WYG_002-27b"/>
畧去此字而謂之若壞其可乎哉又以此病純為房患<lb/>
以張為筋脈䐜脹以汨汨為煩悶皆非是<lb/>
　　八味丸用澤瀉論<lb/>
張仲景八味丸用澤瀉宼宗奭本草衍義云不過接引<lb/>
桂附等歸就腎經别無他意而王海藏韙之愚謂八味<lb/>
丸以地黄為君而以餘藥佐之非止為補血之劑盖兼<lb/>
補氣也氣者血之母東垣所謂陽旺則能生隂血者此<lb/>
也若果專為補腎而入腎經則地黄山茱茰白茯苓牡<lb/>
<pb n="KR3e0066_WYG_002-28a"/>
丹皮皆腎經之藥固不待夫澤瀉之接引而後至也其<lb/>
附子官桂雖非足少隂經本藥然附子乃右腎命門之<lb/>
藥況浮中沉無所不至又為通行諸經引用藥官桂能<lb/>
補下焦熱火不足是亦右腎命門藥也易老亦曰補腎<lb/>
用肉桂然則桂附亦不待夫澤瀉之接引而後至矣唯<lb/>
乾山藥雖獨入手太隂經然其功亦能強隂且手太隂<lb/>
為足少隂之上原原既有滋流豈無益夫其用地黄為<lb/>
君者大補血虚不足與補腎也用諸藥佐之者山藥之<lb/>
<pb n="KR3e0066_WYG_002-28b"/>
強隂益氣山茱茰之強隂益精而壯元氣白茯苓之補<lb/>
陽長隂而益氣牡丹皮之瀉隂火而治神志不足澤瀉<lb/>
之飬五臟益氣力起隂氣而補虛損五勞桂附之補下<lb/>
焦火也由此觀之則余之所謂兼補氣者非臆説也且<lb/>
澤瀉也雖曰鹹以瀉腎邪非瀉腎之本也故五苓散用<lb/>
澤瀉者詎非瀉腎邪乎白茯苓亦伐腎邪即所以補正<lb/>
耳是則八味丸之用澤瀉者非他盖取其瀉腎邪飬五<lb/>
臟益氣力起隂氣補虚損五勞之功而已宼氏何疑其<lb/>
<pb n="KR3e0066_WYG_002-29a"/>
瀉腎而為接引桂附等之説乎然澤瀉固能瀉腎然從<lb/>
於諸補藥羣衆之中雖欲瀉之而力莫能施矣故當歸<lb/>
從於參茋則能補血從於大黄牽牛則能破血從於桂<lb/>
附茱茰則熱從於大黄芒硝則寒此非無定性也奪於<lb/>
羣衆之勢而不得不然也雖然或者又謂八味丸以附<lb/>
子為少隂之向𨗳其補自是地黄為主盖取其徤脾走<lb/>
下之性以行地黄之滯可致逺耳竊意如此則地黄之<lb/>
滯非附子不能及下矣然錢仲陽六味地黄丸豈有附<lb/>
<pb n="KR3e0066_WYG_002-29b"/>
子乎夫八味丸盖兼隂火不足者設六味地黄丸則惟<lb/>
隂虛者用之也<lb/>
　　小便原委論<lb/>
或問余曰靈樞經云水穀者常并居胃中成糟粕而俱<lb/>
下於大腸而成下焦滲而俱下濟泌别汁循下焦而滲<lb/>
入膀胱焉王冰曰水液自囘腸泌别汁滲入膀胱之中<lb/>
胞氣化之而為溺以泄出也楊介云水穀自小腸盛受<lb/>
於闌門以分别也其水則滲灌入於膀胱上口而為溲<lb/>
<pb n="KR3e0066_WYG_002-30a"/>
便詳已上三説則小便即泌别之水液滲入膀胱以出<lb/>
者也素問則曰飲入於胃遊溢精氣上輸於脾脾氣散<lb/>
精上歸於肺通調水道下輸膀胱則小便又似水飲精<lb/>
㣲之氣上升脾肺運化而後成者也彼此不同將何所<lb/>
憑乎余曰憑夫理耳且夫溲溺者果何物耶水而已矣<lb/>
水之下流其性則然也故飲入於胃其精氣雖上升其<lb/>
飲之本體固不能上升也既不能上升則豈可謂小便<lb/>
獨為氣化所成者哉惟其不能上升者必有待於能上<lb/>
<pb n="KR3e0066_WYG_002-30b"/>
升者為之先導故素問又曰膀胱者津液藏焉氣化則<lb/>
能出矣且水者氣之子氣者水之母氣行則水行氣滯<lb/>
則水滯或者又謂小便純由泌别不由運化盖不明此<lb/>
理故也雖然膀胱固曰津液之府至於受盛津液則又<lb/>
有胞而居膀胱之中焉故素問曰胞移熱於膀胱靈樞<lb/>
經曰膀胱之胞薄以濡類纂曰膀胱者胞之室且夫胞<lb/>
之居於膀胱也有上口而無下口津液既盛於胞無由<lb/>
自出必因乎氣化而後能漸浸潤於胞外積於胞下之<lb/>
<pb n="KR3e0066_WYG_002-31a"/>
空處遂為溺以出於前隂也素問所謂膀胱津液藏焉<lb/>
者盖舉膀胱以該胞也若曰胞下無空處則人溺急時<lb/>
至厠安能即出乎夫惟積滿胞下空處而不可再容故<lb/>
急急則至厠即出矣或言胞有下口而無上口或言胞<lb/>
上下皆有口或言胞有小竅而為注泄之路不亦妄歟<lb/>
　　内傷餘議<lb/>
嘗觀夫東垣李氏所著内外傷辨有曰外傷風寒客邪<lb/>
有餘之病當瀉不當補内傷飲食勞役不足之病當補<lb/>
<pb n="KR3e0066_WYG_002-31b"/>
不當瀉自此論一出而天下後世始知内外之傷有所<lb/>
别而仲景之法不可例用矣其惠也不其大哉雖然夷<lb/>
考其言猶或有可疑者不敢䛕佞僣用條之如曰夫飲<lb/>
食勞倦傷而内熱者乃隂火乘其坤土之位故内熱以<lb/>
及於胸中也又曰内經有云勞者温之損者温之惟宜<lb/>
温藥以補元氣而瀉火邪内經曰温能除大熱故治之<lb/>
必温藥乃可耳又曰飲者無形之氣傷之則宜發汗利<lb/>
小便使上下分消其濕<hi>此飲謂酒也</hi>食者有形之物傷之則<lb/>
<pb n="KR3e0066_WYG_002-32a"/>
宜損其穀其次莫如消𨗳若此者皆不能使人無疑者<lb/>
也謹按素問調經論篇云帝曰隂虚生内熱奈何岐伯<lb/>
曰有所勞倦形氣衰少穀氣不盛上焦不行下脘不通<lb/>
胃氣熱熱氣薫胸中故内熱嗟夫此内之説之原乎請<lb/>
釋其義如左夫人身之隂陽有以表裏言者有以上下<lb/>
之分言者有以氣血言者有以身前身後言者有以臟<lb/>
腑言者有以升降呼吸之氣言者餘如動靜語黙起居<lb/>
之類甚多不必悉舉此所謂隂虛之隂其所指與數者<lb/>
<pb n="KR3e0066_WYG_002-32b"/>
皆不同盖勞動之過則陽和之氣皆亢極而化為火矣<lb/>
況水穀之味又少入是故陽愈盛而隂愈衰也此隂虚<lb/>
之隂盖指身中之隂氣與水穀之味耳或以下焦隂分<lb/>
為言或以腎水真隂為言皆非也夫有所勞役者過動<lb/>
屬火也形氣衰少者壯火食氣也穀氣不盛者勞傷元<lb/>
氣則少食而氣衰也上焦不行者清陽不升也下脘不<lb/>
通者濁隂不降也夫胃受水穀故清陽升而濁隂降以<lb/>
𫝊化出入滋榮一身也今胃不能納而穀氣衰少則清<lb/>
<pb n="KR3e0066_WYG_002-33a"/>
無升而濁無降矣故曰上焦不行下脘不通然非謂絶<lb/>
不行不通也但比之平常無病時則謂之不行不通耳<lb/>
上不行下不通則鬱矣鬱則少火皆成壯火而胃居上<lb/>
焦下脘兩者之間故胃氣熱熱則上炎故熏胸中而為<lb/>
内熱也東垣所謂勞役形體所謂飲食失節而致熱者<lb/>
此言正與調經論篇之㫖相合固宜引此叚經文於内<lb/>
外傷辨以為之主而乃反不引此却謂隂火乘土位故<lb/>
内熱及胸中此不能無疑者也夫隂火二字素問靈樞<lb/>
<pb n="KR3e0066_WYG_002-33b"/>
難經未嘗言而東垣毎毎言之素問止有七節之傍中<lb/>
有小心二句而劉守真推其為命門屬火不屬水引仙<lb/>
經心為君火腎為相火之説以為之證然亦不以隂火<lb/>
名之是則名為隂火者其東垣始歟竊意内熱之作非<lb/>
皆隂火也但氣有鬱則成熱耳雖曰心為君火君不主<lb/>
令然素所叙諸病之屬熱者甚衆皆君火病也豈君火<lb/>
不能為病而直欲純歸之於隂火乎至真要大論云勞<lb/>
者温之損者益之夫勞則動之太過而神不寧矣故温<lb/>
<pb n="KR3e0066_WYG_002-34a"/>
之温也者飬也温之者所以調其飲食適其起居澄心<lb/>
息慮從容以待其真氣之復常也禮記所謂柔色以温<lb/>
之此温字正與此同或以藥扶助之亦飬也今東垣乃<lb/>
以温為温涼之温謂宜温藥以補元氣而瀉火邪又易<lb/>
損者益之為損者温之又以温能除大熱為内經所云<lb/>
而徧攷内經並無此語此亦不能無疑者也然温藥之<lb/>
補元氣瀉火邪者亦惟氣温而味甘者斯可矣盖温能<lb/>
益氣甘能助脾而緩火故元氣復而火邪熄也夫宜用<lb/>
<pb n="KR3e0066_WYG_002-34b"/>
温藥以為内傷不足之治則可以為勞者温之之註則<lb/>
不可隂陽應象論所謂形不足者温之以氣其温字亦<lb/>
是滋飬之義非指温藥也夫形不足乃陽虛而不充也<lb/>
氣者藥之氣也藥有氣厚氣薄味厚味薄味厚者屬隂<lb/>
而滋精氣厚者屬陽而滋形今以藥之氣厚者滋陽不<lb/>
兼形乎故曰形不足者温之以氣雖以藥温飬之亦未<lb/>
嘗不兼乎調食飲適起居與澄心息慮也温字固具二<lb/>
意然終不可視為温涼之温茍以補之除之抑之舉之<lb/>
<pb n="KR3e0066_WYG_002-35a"/>
散之等語比類而觀焉則其義自著矣夫金木水火土<lb/>
運於天地也則無刑質之可觀其麗於地則有形質矣<lb/>
金木土水者有形有質者也火者有形而質不實者也<lb/>
酒性雖熱體同於水今東垣乃謂飲者無形之氣此亦<lb/>
不能無疑者也既待發汗利小便以去之其可謂之無<lb/>
形之氣乎且勞倦傷飲食傷二者雖俱為内傷然不可<lb/>
混而為一難經所謂飲食勞倦則傷脾者盖謂皮主飲<lb/>
食而四肢亦屬脾故飲食失節勞役四肢皆能傷於脾<lb/>
<pb n="KR3e0066_WYG_002-35b"/>
耳非謂二者同類而無辨也夫勞倦傷飲食傷雖與風<lb/>
寒暑濕有餘之病不同然飲食傷又與勞倦傷不同勞<lb/>
倦傷誠不足也飲食傷尤當於不足之中分其有餘不<lb/>
足也何也盖飢餓不飲食與飲食太過雖皆是失節然<lb/>
必明其有兩者之分方盡其理也節者何無不及無太<lb/>
過之中道也夫饑餓不飲食者胃氣空虛此為不足固<lb/>
失節也飲食自倍而停滯者胃氣受傷此不足之中兼<lb/>
有餘亦失節也以受傷言則不足以停滯言則有餘矣<lb/>
<pb n="KR3e0066_WYG_002-36a"/>
惟其不足故補益惟其有餘故消𨗳亦有物滯氣傷必<lb/>
補益消𨗳兼行者亦有物暫滯而氣不甚傷宜消𨗳獨<lb/>
行不須補益者亦有既停滯不復自化不須消𨗳但當<lb/>
補益或亦不須補益者潔古枳术丸東垣橘皮枳术丸<lb/>
木香枳术丸之類雖曰消𨗳固有補益之意存乎其間<lb/>
其他如木香分氣丸𨗳氣枳實丸大枳殻丸之類雖無<lb/>
補益然施之於物暫滯氣不甚傷者豈不可哉但不可<lb/>
視為通行之藥耳止所滯之物非枳术丸之力所能去<lb/>
<pb n="KR3e0066_WYG_002-36b"/>
者亦安可泥於消𨗳而不知變乎故備急丸煑黄丸感<lb/>
應丸𤓰蒂散等之推逐者潔古東垣亦未嘗委之而弗<lb/>
用也故善將兵者攻亦當守亦當不善者則宜攻而守<lb/>
宜守而攻其敗也非兵之罪用兵者之罪耳觀乎此則<lb/>
知消𨗳補益推逐之理矣若夫勞倦傷則純乎補益固<lb/>
不待議雖東垣丁寧告戒然世人猶往往以苦寒之劑<lb/>
望除勞倦傷之熱及其不愈而反甚自甚而至危但曰<lb/>
病勢已極藥不能勝耳醫者病者生病者一委之天命<lb/>
<pb n="KR3e0066_WYG_002-37a"/>
皆懵然不悟其為妄治之失也嗚呼仁人君子能不痛<lb/>
心也哉夫東垣先哲之出類者也奚敢輕議但恨其白<lb/>
璧微瑕而或貽後人差毫釐謬千里之患故不得不僣<lb/>
踰耳知我者其鑒之<lb/>
　　外傷内傷所受經㫖異同論<lb/>
客或難予曰素問隂陽應象論云天之邪氣感則風人<lb/>
五臟水穀之寒熱感則害人六腑太隂陽明論云犯賊<lb/>
風虛邪者陽受之食飲不節起居不時者隂受之陽受<lb/>
<pb n="KR3e0066_WYG_002-37b"/>
之則入六腑隂受之則入五臟兩説正相反願聞其解<lb/>
余復之曰此所謂似反而不反者也夫感天之邪氣犯<lb/>
賊風虛邪外傷有餘之病感水穀寒熱食飲不節内傷<lb/>
不足之病也二者之傷腑臟皆嘗受之但隨其所從所<lb/>
發之處而為病耳不可以此兩説之異而致疑盖並行<lb/>
不相悖也讀者當合而觀之其㫖斯盡若曰不然請以<lb/>
諸處所論証之金匱真言論曰風觸五臓邪氣發病八<lb/>
正神明論曰夫八正之虛邪以身之虛逢天之虛兩虛<lb/>
<pb n="KR3e0066_WYG_002-38a"/>
相感其氣至骨入則五臓傷靈樞經曰五臓之中風又<lb/>
曰東風傷人内舍於肝南風傷人内舍於心西南風傷<lb/>
人内舍於脾西風傷人内舍於肺北風傷人内舍於腎<lb/>
觀乎此則天之邪氣固傷五臓矣靈樞又曰邪之中人<lb/>
也無有常中於隂則溜於腑又曰虛邪之中人也始從<lb/>
皮膚以入其𫝊自絡脈而經而輸而伏衝之脈以至於<lb/>
腸胃又曰東北風傷人内舍於大腸西北風傷人内舍<lb/>
於小腸東南風傷人内舍於胃觀乎此則天之邪氣豈<lb/>
<pb n="KR3e0066_WYG_002-38b"/>
不傷六腑乎素問曰飲食自倍腸胃乃傷觀乎此則水<lb/>
穀寒熱固傷六腑矣靈樞又曰形寒寒飲則傷肺難經<lb/>
曰飲食勞倦則傷脾觀乎此則水穀寒熱豈不傷五臓<lb/>
乎至於地之濕氣亦未必專害皮肉筋脈而不能害臓<lb/>
腑邪氣水穀亦未必專害臓腑而不能害皮肉筋脈也<lb/>
但以邪氣無形臓主藏精氣故以類相從而多傷臓水<lb/>
穀有形腑主傳化物故因其所由而多傷腑濕氣浸潤<lb/>
其性緩慢其入人也以漸其始也自足故從下而上從<lb/>
<pb n="KR3e0066_WYG_002-39a"/>
淺而深而多傷於皮肉筋脈耳孰謂濕氣全無及於臓<lb/>
腑之理哉至若起居不時一語盖勞役所傷之病不系<lb/>
上文異同之義故不之及也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0066_WYG_002-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　醫經㴑洄集卷下<lb/>
</p>
<p>
</p>
  </div>
</body>
</text>
</TEI>
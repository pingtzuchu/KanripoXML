<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景岳全書卷二十一</head> <lb/>
    <p>
<pb n="KR3e0086_WYG_021-1a"/>
欽定四庫全書<lb/>
　景岳全書卷二十一<lb/>
　　　　　　　　　　　　明　張介賓　撰<lb/>
　　吞酸<lb/>
　　　經義<lb/>
至真要大論曰諸嘔吐酸暴注下迫皆屬於熱○少陽<lb/>
之勝嘔酸善饑<lb/>
　　　辨證<hi>共五條</hi>
<pb n="KR3e0086_WYG_021-1b"/>
吐酸一證在河間言其為熱在東垣言其為寒夫理有<lb/>
一定奚容謬異若此豈理因二子可以易乎必二子於<lb/>
理有一悖耳此余之不能無言者乃以東垣為是而以<lb/>
河間為非也何以見之蓋河間之說實本内經經曰諸<lb/>
嘔吐酸暴注下迫皆屬於熱故河間病機悉訓為火而<lb/>
甚以主寒者為非不知内經此論乃以運氣所屬槪言<lb/>
病應非以嘔吐注泄皆為内熱病也如果言熱則何以<lb/>
又曰寒氣客於腸胃厥逆上出故痛而嘔也又曰太陽<lb/>
<pb n="KR3e0086_WYG_021-2a"/>
之復心胃生寒胸中不和唾出清水及為噦噫此言嘔<lb/>
吐之有寒也豈皆熱耶又曰太陽之勝寒入下焦𫝊為<lb/>
濡泄此言泄瀉之有寒也豈亦熱邪由此觀之則其此<lb/>
處言熱而彼復言寒豈非自相矛盾能無謬乎不知内<lb/>
經之理圓通詳悉無不周備故有此言其常而彼言其<lb/>
變者有此言其順而彼言其逆者有此篇未盡而足之<lb/>
他論者有總言所屬而詳言所病者此内經之𤣥所以<lb/>
不易窮也故凡善觀此者務宜悟其源流察其分合其<lb/>
<pb n="KR3e0086_WYG_021-2b"/>
博也必燭其為千為萬其約也必貫其總歸一理夫如<lb/>
是斯足稱明眼人矣倘不能會其巔末而但知管測一<lb/>
斑又烏足以盡其玅哉矧復有不明宗㫖悖理妄談謬<lb/>
借經文證已偏見者尚難枚舉無暇辨也兹因二子之<lb/>
論故并及之而再悉於左觀者其加政焉<lb/>
一辨河間吐酸之論為非據河間曰酸者肝木之味也<lb/>
由火盛制金不能平木則肝木自甚故為酸也如飲食<lb/>
熱則易於酸矣或言吐酸為寒者誤也所以妄言為寒<lb/>
<pb n="KR3e0086_WYG_021-3a"/>
者但謂多傷生硬粘滑或傷冷物而為噫酸吞酸故俗<lb/>
醫主於温和脾胃豈知經言人之傷於寒也則為病熱<lb/>
故凡内傷冷物者或即隂勝陽而為病寒者或寒熱相<lb/>
擊而致腸胃陽氣怫鬱而為熱者亦有内傷生冷而反<lb/>
病熱得大汗熱泄身涼而愈也若久喜酸而不已則不<lb/>
宜温之宜以寒藥下之後以涼藥調之結散熱去則氣<lb/>
和也凡此皆河間之說余每見之未嘗不反復切歎觀<lb/>
其所言病機則由火及金由金及木由木及脾所以為<lb/>
<pb n="KR3e0086_WYG_021-3b"/>
酸若發微談理果可轉摺如此則指鹿為馬何患無辭<lb/>
惟其執以為熱故不得不委曲若此若余言其為寒則<lb/>
不然也夫酸本肝木之味何不曰火衰不能生土則脾<lb/>
氣虚而肝邪侮之故為酸也豈不於理更為明切而何<lb/>
以曲折彊解有若是乎又若内經所言人之傷於寒也<lb/>
則為病熱此言傷寒證寒邪在表則為三陽之發熱及<lb/>
其傳裏則為陽明之内熱豈以内傷冷物而亦云病熱<lb/>
者邪又豈有内傷冷物而可以汗解者耶即以氣血彊<lb/>
<pb n="KR3e0086_WYG_021-4a"/>
盛之人偶傷生冷久留不去而鬱為熱者此以鬱久化<lb/>
熱或亦有之豈果因生冷而反熱邪矧内經本以外感<lb/>
言而河間引以証内傷謬亦甚矣此不惟大害軒岐之<lb/>
㫖而致後人執以藉口其害又將何如也<lb/>
一辨東垣吐酸之論為是據發明曰内經言諸嘔吐酸<lb/>
皆屬於熱此上焦受外來客邪也胃氣不受外邪故嘔<lb/>
仲景以生薑半夏治之以雜病論之嘔吐酸水者甚則<lb/>
酸水浸其心其次則吐出酸水令上下牙酸澁不能相<lb/>
<pb n="KR3e0086_WYG_021-4b"/>
對以大辛熱藥療之必減也酸味者收氣也西方肺金<lb/>
旺也寒水乃金之子子能令母實故用大鹹熱之劑瀉<lb/>
其子以辛熱為之佐而瀉肺之實病機作熱攻之誤矣<lb/>
蓋雜病醋心濁氣不降欲為中滿寒藥豈能治之乎此<lb/>
東垣之說也余謂其最為得理但其立言太諱如所云<lb/>
收氣及西方金旺水為金子等義人有未達每多忽之<lb/>
即在丹溪亦曰東垣不言外得風寒而作收氣立說欲<lb/>
瀉肺金之實又謂寒藥不可治酸而用安胃湯加減二<lb/>
<pb n="KR3e0086_WYG_021-5a"/>
陳湯俱犯丁香且無治熱濕鬱積之法為未合經意也<lb/>
因考丹溪治法則用茱連丸二陳湯且曰宜用炒吳茱<lb/>
茰順其性而折之乃反佐之法也必用黄連為君以治<lb/>
之此丹溪之意亦主於熱正與東垣相反而欲以芩連<lb/>
治吐酸則不可不辨也故余以東垣之說請為之疏焉<lb/>
夫所謂收氣者金氣也即秋氣也内經曰秋氣始於上<lb/>
蓋隂盛之漸必始於秋以陽氣之將退也寒肅之漸必<lb/>
始於上以陽氣之日降也其云金旺者非云肺氣之充<lb/>
<pb n="KR3e0086_WYG_021-5b"/>
實正言寒氣之有餘也其云子令母實者以寒在上焦<lb/>
則收氣愈甚故治用鹹熱等劑以瀉其子亦無非扶陽<lb/>
抑隂之道最切當也丹溪未達其意而反以非之抑又<lb/>
何也即如丁香氣味辛爽無毒凡中焦寒氣滯有不順<lb/>
者最其所宜又何至以犯字相戒而使後人畏之如虎<lb/>
邪蓋丹溪但知丁香不可犯而不知黄連黄芩又豈吞<lb/>
酸證所宜輕犯者哉然說雖如此而說有未盡則云寒<lb/>
云熱猶不無疑謹再竟其說如左<lb/>
<pb n="KR3e0086_WYG_021-6a"/>
一吐酸證諸言為熱者豈不各有其說在劉河間則曰<lb/>
如飲食熱則易酸矣在戴原禮則曰如穀肉在器濕熱<lb/>
則易為酸也又有相𫝊者曰觀之造酒者涼作則甘過<lb/>
熱則酸豈非酸由熱乎諸說如此宛然可信而欲人不<lb/>
從不可得也凡諸似是而非者正以此類譬之射者但<lb/>
能不離於前後左右便云高手不知犯此四字尚足以<lb/>
言射乎而諸家之說亦猶是耳何以見之蓋察病者當<lb/>
察以理察理者當察以真即如飲食之酸由乎熱似近<lb/>
<pb n="KR3e0086_WYG_021-6b"/>
理矣然食在釡中使能化而不能酸者此以火力彊而<lb/>
速化無留也若起置器中必久而後酸此停積而酸非<lb/>
因熱而酸也嘗見水漿冷積旣久未有不酸者此豈熱<lb/>
耶因不行也又云造酒者熱作則酸亦似近理然必於<lb/>
二三日之後鬱熱不開然後成酸未有熱作及時而遂<lb/>
致酸者且人之胃氣原自大熱所以三餐入胃俱能頃<lb/>
刻消化此方是真陽火候之應若如造酒者必待竟日<lb/>
而後成則日不再餐胃氣能無憊乎若必如冷作之不<lb/>
<pb n="KR3e0086_WYG_021-7a"/>
酸方云無火則飲食之化亦須旬日此其胃中陽氣不<lb/>
已竭乎是可見胃氣本宜煖稍涼不可也酒甕本宜疏<lb/>
鬱悶不可也故酒甕之化亦安能如胃氣之速而胃氣<lb/>
之健又安可同酒甕之遲乎此其性理相懸奚啻十倍<lb/>
有不待辨也明矣且人之飲食在胃惟速化為貴若胃<lb/>
中陽氣不衰而健運如常何酸之有使火力不到則其<lb/>
化必遲食化旣遲則停積不行而為酸為腐此酸即敗<lb/>
之漸也故凡病吞酸者多見飲食不快自食有不快必<lb/>
<pb n="KR3e0086_WYG_021-7b"/>
漸至中滿痞隔泄瀉等證豈非脾氣不彊胃脘陽虚之<lb/>
病而猶認為火能無誤乎余向在燕都嘗治一縉紳患<lb/>
此而求治者余告以寒彼執為熱堅持造酒之說以相<lb/>
問難莫能與辯竟為芩連之屬所斃而終不能悟豈非<lb/>
前說之誤之也耶亦可哀矣余故曰人之察理貴察其<lb/>
真若見理不真而疑似固執以致釀成大害者無非此<lb/>
類此似是而非之談所以不可不辨也<lb/>
一吞酸之與吐酸證有三種凡喉間噯噫即有酸水如<lb/>
<pb n="KR3e0086_WYG_021-8a"/>
醋浸心<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>雜不堪者是名吞酸即俗所謂作酸也此病<lb/>
在上脘最高之處不時見酸而泛泛不寧者是也其次<lb/>
則非如吞酸之近不在上脘而在中焦胃脘之間時多<lb/>
嘔惡所吐皆酸即名吐酸而渥渥不行者是也又其次<lb/>
者則本無吞酸吐酸等證惟或偶因嘔吐所出或酸或<lb/>
苦及諸不堪之味此皆腸胃中痰飲積聚所化氣味每<lb/>
有濁惡如此此又在中脘之下者也但其順而下行則<lb/>
人所不覺逆而上出則喉口難堪耳凡此三者其在上<lb/>
<pb n="KR3e0086_WYG_021-8b"/>
中二脘者則無非脾胃虚寒不能運化之病治此者非<lb/>
温不可其在中脘偶出者則寒熱俱有但當因證以治<lb/>
其嘔吐嘔吐止則酸苦無從見矣雖然此亦余之論證<lb/>
故不得不曲盡其說若以實理言之則凡胃彊者何暇<lb/>
及於酸苦其有酸苦者必其停積不行而然此宜隨證<lb/>
審察若無熱證熱脈可據而執言濕中生熱無分彊弱<lb/>
惟用寒涼則未有不悞者矣<lb/>
　　　論治<hi>共七條</hi>
<pb n="KR3e0086_WYG_021-9a"/>
一治吞酸吐酸當辨虚實之微甚年力之盛衰實者可<lb/>
治其標虚者必治其本<lb/>
一凡胃氣未衰年質壯盛或寒或食偶有所積而為酸<lb/>
者宜用行滯温平之劑以二陳湯平胃散和胃飲之類<lb/>
主之○中氣微寒者宜加減二陳湯或橘皮湯甚者宜<lb/>
温胃飲○氣微虚者宜藿香安胃散此皆治標之法也<lb/>
一脾胃氣虚及中年漸弱而飲食減少時見吞酸吐酸<lb/>
者惟宜温補脾胃以理中湯温胃飲聖术煎之類主之<lb/>
<pb n="KR3e0086_WYG_021-9b"/>
切不可用清涼消耗等藥○若虚在隂分下焦不煖而<lb/>
水邪上泛為酸者宜用理隂煎最妙<lb/>
一丹溪曰治酸必用吳茱茰順其性而折之及反佐之<lb/>
法也不知此實正治非順性也蓋其性熱最能煖中下<lb/>
二焦其味辛苦最能勝酸澁之味謂之反佐見之過矣<lb/>
一用黄連為君以治吐酸乃丹溪之法也觀其治案有<lb/>
一人酸塊自胸直上咽喉甚惡以黄連濃煎冷候酸塊<lb/>
欲上與數㸃飲之即下蓋味苦沈降故酸得苦而即下<lb/>
<pb n="KR3e0086_WYG_021-10a"/>
此亦揚湯止沸之法耳若年壯氣彊偶有所積及酒溼<lb/>
不行而酸楚上泛者或用此法未必即傷胃氣而亦可<lb/>
墜引下行即權宜用之亦無不可然終非治本之道也<lb/>
若氣體畧有虚弱及内傷年衰之輩而患吐酸者必不<lb/>
可妄用芩連再殘陽氣雖暫得苦降之力而胃氣愈傷<lb/>
則病必日甚而無可為矣<lb/>
一嘔吐清水古法以二术二陳湯或六君子湯本皆正<lb/>
治之法然余嘗治水泛為飲者覺自臍下上衝而吐水<lb/>
<pb n="KR3e0086_WYG_021-10b"/>
不竭以理隂煎治之其妙如神故此三方皆宜酌用<lb/>
一凡肌表暴受風寒則多有為吞酸者此其由息而入<lb/>
則臓氣通於鼻由經而入則臓俞係於背故凡寒氣一<lb/>
入則胃中陽和之氣被抑不舒所以滯濁隨見而即刻<lb/>
見酸此明係寒邪犯胃也今以訛相𫝊者皆云肌表得<lb/>
風寒則内熱愈鬱而酸味刺心何其謬也夫因鬱成熱<lb/>
者必以漸久而成或一日或二日然後鬱而為熱也今<lb/>
凡受寒吞酸者無不隨寒而酸見在即刻豈即刻便成<lb/>
<pb n="KR3e0086_WYG_021-11a"/>
鬱熱耶惟其非熱所以却之之法亦惟肌表宜温煖藥<lb/>
劑宜香燥此自寒者熱之之正治而說者必欲執言為<lb/>
熱故爾彊解所謂道在邇而求諸逺凡屬謬妄者何非<lb/>
此類<lb/>
　　　述古<lb/>
薛立齋曰吐酸吞酸大畧不同吐酸者濕中生熱吞酸<lb/>
者虚熱内鬱皆屬脾胃虚寒中𫝊末證故内經以為火<lb/>
者指其病形而言也東垣以為胃寒者指其病本而言<lb/>
<pb n="KR3e0086_WYG_021-11b"/>
也凡患此者先當辨其吞吐而治以固本元為主若服<lb/>
寒涼復傷胃氣則實實虚虚者矣復審其脾氣虚而飲<lb/>
食不能輸化濁氣不能下降者須用六君子湯補養脾<lb/>
胃為主少佐越鞠丸以清中故東垣先生云邪熱不殺<lb/>
穀若誤認為實熱而妄用寒涼必變敗證<lb/>
　　　吞酸論列方<lb/>
二陳湯<hi>和一</hi>　　　　　　平胃散<hi>和十七</hi>
六君子湯<hi>補五</hi>　　　　　温胃飲<hi>新熱五</hi>
<pb n="KR3e0086_WYG_021-12a"/>
和胃飲<hi>新和五</hi>　　　　　加減二陳湯<hi>和二</hi>
聖术煎<hi>新熱二五</hi>　　　　理中湯<hi>熱一</hi>
理隂煎<hi>新熱三</hi>　　　　　二术二陳湯<hi>和四</hi>
橘皮湯<hi>和十一</hi>　　　　　越鞠丸<hi>和一五四</hi>
藿香安胃散<hi>熱七二</hi>
　　　論外備用方<lb/>
麯术丸<hi>和百十宿食</hi>　　　　　沈香降氣散<hi>和四十氣滯</hi>
半夏丁香丸<hi>和百三十寒滯</hi>　　茱連丸<hi>寒一五三濕熱</hi>
<pb n="KR3e0086_WYG_021-12b"/>
安脾散<hi>熱六八胃寒</hi>　　　　　丁香茯苓湯<hi>熱六四滯温胃行</hi>
倍术丸<hi>熱百五飲</hi>
　　反胃<lb/>
　　　論證<lb/>
反胃一證本屬火虚蓋食入於胃使果胃煖脾彊則食<lb/>
無不化何至復出今諸家之論有謂其有痰者有謂其<lb/>
有熱者不知痰飲之留正因胃虚而完榖復出豈猶有<lb/>
熱觀王太僕曰内格嘔逆食不得入是有火也病嘔而<lb/>
<pb n="KR3e0086_WYG_021-13a"/>
吐食入反出是無火也此一言者誠盡之矣然無火之<lb/>
由則猶有上中下三焦之辨又當察也若寒在上焦則<lb/>
多為惡心或泛泛欲吐者此胃脘之陽虚也若寒在中<lb/>
焦則食入不化每食至中脘或少頃或半日復出者此<lb/>
胃中之陽虚也若寒在下焦則朝食暮吐或暮食朝吐<lb/>
乃以食入幽門丙火不能𫝊化故久而復出此命門之<lb/>
陽虚也故凡治此者使不知病本所在混行猜摸而妄<lb/>
祈奏效所以難也<lb/>
<pb n="KR3e0086_WYG_021-13b"/>
　　　論治<hi>共七條</hi>
一治反胃之法當辨其新久及所致之因或以酷飲無<lb/>
度傷於酒溼或以縱食生冷敗其真陽或因七情憂鬱<lb/>
竭其中氣總之無非内傷之甚致損胃氣而然故凡治<lb/>
此者必宜以扶助正氣健脾養胃為主但新病者胃氣<lb/>
猶未盡壊若果飲食未消則當兼去其滯若有逆氣未<lb/>
調則當兼解其鬱若病稍久或氣體禀弱之輩則當専<lb/>
用温補不可標本雜進妄行峻利開導消食化痰等劑<lb/>
<pb n="KR3e0086_WYG_021-14a"/>
以致重傷胃氣必致不起也<lb/>
一虚在上焦微寒嘔惡者惟薑湯為最佳或橘皮湯亦<lb/>
可○若氣虚為寒所侵而惡心嘔食者宜黄芽丸或橘<lb/>
皮乾薑湯之類主之○若寒痰勝者宜小半夏湯或大<lb/>
半夏湯之類主之<lb/>
一虚在中焦而食入反出者宜五君子煎理中湯温胃<lb/>
飲聖术煎之類主之○若胃虚甚者宜四味回陽飲或<lb/>
黄芽丸主之○若兼寒痰者宜六君子湯或理中化痰<lb/>
<pb n="KR3e0086_WYG_021-14b"/>
丸之類主之○或水泛為痰者宜金水六君煎主之○<lb/>
若胃不甚寒而微虚兼滯者宜五味異功散主之<lb/>
一虚在下焦而朝食暮吐或食入久而反出者其責在<lb/>
隂非補命門以扶脾土之母則火無以化土無以生亦<lb/>
猶釡底無薪不能腐熟水穀終無濟也宜六味回陽飲<lb/>
或人參附子理隂煎或右歸飲之類主之此屢用之妙<lb/>
法不可忽也<lb/>
一反胃初起而氣體彊壯者乃可先從清理如二陳湯<lb/>
<pb n="KR3e0086_WYG_021-15a"/>
橘皮半夏湯之類皆可清痰順氣○平胃散不換金正<lb/>
氣散五苓散之類皆可去濕去滯○半夏乾薑散仲景<lb/>
吳茱茰湯橘皮湯之類皆可去寒○然此惟真有邪滯<lb/>
乃可用之若病稍久而胃氣涉虚者則非所宜<lb/>
一反胃證多有大便閉結者此其上出固因下之不通<lb/>
也然下之不通又何非上氣之不化乎蓋脾胃氣虚然<lb/>
後治節不行而無以生血血涸於下所以結閉不行此<lb/>
真隂枯槁證也必使血氣漸充臓腑漸潤方是救本之<lb/>
<pb n="KR3e0086_WYG_021-15b"/>
治若徒為目前計而推之逐之則雖見暫通而真隂愈<lb/>
竭矣故治此之法但見其隂虚兼寒者宜以補陽為主<lb/>
而大加當歸肉蓯蓉韮汁薑汁之屬隂虚兼熱者宜以<lb/>
補隂為主而加乳汁童便酥油蜂蜜豕膏諸血之屬然<lb/>
此等證治取效最難萬毋欲速非加以旬月功夫安心<lb/>
調理不能愈也其有糞如羊矢或年高病此者尤為難<lb/>
治<lb/>
一反胃由於酒濕傷脾者宜葛花解酲湯主之○若溼<lb/>
<pb n="KR3e0086_WYG_021-16a"/>
多成熱而見胃火上衝者宜黄芩湯或半夏瀉心湯之<lb/>
類主之<lb/>
　　　述古<hi>共三條</hi>
仲景曰病人脈數數為熱當消穀引食而反吐者何也<lb/>
師曰以發其汗令陽微膈氣虚脉乃數數為客熱不能<lb/>
消穀胃中虚冷故也脈弦者虚也胃氣無餘朝食暮吐<lb/>
變為胃反寒在於上醫反下之今脈反弦故名曰虚○<lb/>
趺陽脈浮而濇浮則為虚虚則傷脾脾傷則不磨朝食<lb/>
<pb n="KR3e0086_WYG_021-16b"/>
暮吐暮食朝吐宿食不化名曰胃反脈緊而濇其病難<lb/>
治<lb/>
巢氏病源曰營衛俱虚氣血不足停水積飲在胃脘則<lb/>
臓冷臓冷則脾不磨脾不磨則宿食不化其氣逆而成<lb/>
反胃也則朝食暮吐暮食朝吐心下牢大如杯往來寒<lb/>
熱甚者食已即吐其脈緊而弦緊則為寒弦則為虚虚<lb/>
寒相摶故食已則吐名為反胃<lb/>
戴原禮曰翻胃證血虚者脈必數而無力氣虚者脈必<lb/>
<pb n="KR3e0086_WYG_021-17a"/>
緩而無力氣血俱虚者則口中多出沫但見沫大出者<lb/>
必死有熱者脈數而有力有痰者脈滑數二者可治血<lb/>
虚者四物為主氣虚者四君子為主熱以解毒為主痰<lb/>
以二陳為主<lb/>
　　　簡易方<lb/>
一方　用甘蔗汁二分薑汁一分和匀每服半碗或一<lb/>
碗日三服則止<lb/>
一方　用人參見嘔吐門<lb/>
<pb n="KR3e0086_WYG_021-17b"/>
　　　灸方<lb/>
上脘　　中脘　　下脘<hi>各二七壯</hi>天樞<hi>三七壯</hi>
　　　反胃論列方<lb/>
理中湯<hi>熱一</hi>　　　　　　温胃飲<hi>新熱五</hi>
橘皮乾薑湯<hi>熱五六</hi>　　　聖术煎<hi>新熱二五</hi>
黄芽丸<hi>新熱二一</hi>　　　　五君子煎<hi>新熱六</hi>
四味回陽飲<hi>新熱二</hi>　　　六君子湯<hi>補五</hi>
四君子湯<hi>補一</hi>　　　　　六味回陽飲<hi>新熱二</hi>
<pb n="KR3e0086_WYG_021-18a"/>
右歸飲<hi>新補三</hi>　　　　　五味異功散<hi>補四</hi>
人參附子理隂煎<hi>新熱三</hi>　橘皮湯<hi>熱五七</hi>
小半夏湯<hi>和八</hi>　　　　　金水六君煎<hi>新和一</hi>
二陳湯<hi>和一</hi>　　　　　　大半夏湯<hi>和十</hi>
理中化痰丸<hi>熱九</hi>　　　　五苓散<hi>和一八二</hi>
平胃散<hi>和十七</hi>　　　　　橘皮半夏湯<hi>和十三</hi>
豕膏<hi>新因二九</hi>　　　　　黄芩湯<hi>和一九八</hi>
半夏瀉心湯<hi>寒二八</hi>　　　葛花解酲湯<hi>和一二四</hi>
<pb n="KR3e0086_WYG_021-18b"/>
半夏乾薑散<hi>熱五四</hi>　　　吳茱茰湯<hi>熱一三八</hi>
不換金正氣散<hi>和二</hi>
　　　論外備用方<lb/>
獨參湯<hi>補三六</hi>　　　　　二汁飲<hi>和一二三</hi>
丁香半夏丸<hi>和一九二胃寒</hi>　　大七香丸<hi>和一三一寒氣</hi>
丁附散<hi>熱六三胃寒</hi>　　　　　茯苓澤瀉湯<hi>熱七五反胃渇</hi>
甘露湯<hi>熱七四安胃</hi>　　　　　胃愛散<hi>熱七一虚寒</hi>
丁香煮散<hi>熱六二胃寒</hi>
<pb n="KR3e0086_WYG_021-19a"/>
　　噎膈<lb/>
　　　經義<lb/>
隂陽别論曰一陽發病其𫝊為隔○三陽結謂之隔<lb/>
邪氣臓腑病形篇曰脾脈微急為膈中食飲入而還出<lb/>
後沃沫<lb/>
大竒論曰胃脈沈鼔濇胃外鼓大心脈小堅急皆隔偏<lb/>
枯<lb/>
通評虚實論曰隔則閉絶上下不通則暴憂之病也<lb/>
<pb n="KR3e0086_WYG_021-19b"/>
風論曰胃風之狀頸多汗惡風食飲不下膈塞不通腹<lb/>
善滿失衣則䐜脹食寒則泄診形瘦而腹大<lb/>
血氣形志篇曰形苦志苦病生於咽嗌治之以苦藥<lb/>
本神篇曰憂愁者氣閉塞而不行<lb/>
舉痛論曰恐則精却却則上焦閉閉則氣還還則下焦<lb/>
脹故氣不行矣○思則心有所存神有所歸正氣留而<lb/>
不行故氣結矣<lb/>
上膈篇帝曰氣為上膈者食飲入而還出余已知之矣<lb/>
<pb n="KR3e0086_WYG_021-20a"/>
蟲為下膈下膈者食晬時乃出余未得其意願卒聞之<lb/>
岐伯曰喜怒不適食飲不節寒温不時則寒汁流於腸<lb/>
中流於腸中則蟲寒蟲寒則積聚守於下管則腸胃充<lb/>
郭衛氣不營邪氣居之人食則蟲上食蟲上食則下管<lb/>
虚下管虚則邪氣勝之積聚以留留則癰成癰成則下<lb/>
管約其癰在管内者即而痛深其癰在外者則癰外而<lb/>
痛浮癰上皮熱○帝曰刺之奈何曰微按其癰視氣所<lb/>
行先淺刺其傍稍内益深還而刺之毋過三行察其浮<lb/>
<pb n="KR3e0086_WYG_021-20b"/>
沈以為淺深已刺必熨令熱入中日使熱内邪氣益衰<lb/>
大癰乃潰伍以參禁以除其内恬憺無為乃能行氣後<lb/>
以鹹苦化穀乃下矣<lb/>
　　　論證<hi>共四條</hi>
噎膈一證必以憂愁思慮積勞積鬱或酒色過度損傷<lb/>
而成蓋憂思過度則氣結氣結則施化不行酒色過度<lb/>
則傷隂隂傷則精血枯涸氣不行則噎膈病於上精血<lb/>
枯涸則燥結病於下且凡人之臓氣胃司受納脾主運<lb/>
<pb n="KR3e0086_WYG_021-21a"/>
化而腎為水火之宅化生之本今旣食飲停膈不行或<lb/>
大便燥結不通豈非運化失職血脈不通之為病乎而<lb/>
運行血脈之權其在上者非脾而何其在下者非腎而<lb/>
何矧少年少見此證而惟中衰耗傷者多有之此其為<lb/>
虛為實㮣可知矣故凡治此者欲舍根本而言㨗徑又<lb/>
安望其有成功也<lb/>
一噎膈反胃二證丹溪謂其名雖不同病出一體若乎<lb/>
似矣然而實有不同也蓋反胃者食猶能入入而反出<lb/>
<pb n="KR3e0086_WYG_021-21b"/>
故曰反胃噎膈者隔塞不通食不能下故曰噎膈食入<lb/>
反出者以陽虚不能化也可補可温其治猶易食不得<lb/>
下者以氣結不能行也或開或助治有兩難此其輕重<lb/>
之有不同也且凡病反胃者多能食病噎膈者不能食<lb/>
故噎膈之病病於胸臆上焦而反胃之病則病於中下<lb/>
二焦此其見證之有不同也所以反胃之治多宜益火<lb/>
之源以助化功噎膈之治多宜調養心脾以舒結氣此<lb/>
其證候旣有不同故診治亦當分類也<lb/>
<pb n="KR3e0086_WYG_021-22a"/>
一噎膈證多有便結不通者内經曰三陽結謂之隔張<lb/>
子和曰三陽者大腸小腸膀胱也結謂熱結也小腸熱<lb/>
結則血脈燥大腸熱結則不圊膀胱熱結則津液涸三<lb/>
陽旣結則前後閉濇下旣不通必反上行所以噎食不<lb/>
下縱下而復出此陽火不下推而上行也愚按此說則<lb/>
大不為然夫結之為義内經原非言熱如本篇曰隂陽<lb/>
結邪多隂少陽曰石水又舉痛論曰思則氣結是豈以<lb/>
結為熱耶且熱則流通寒則凝結此自隂陽之至理故<lb/>
<pb n="KR3e0086_WYG_021-22b"/>
凡霜凝氷結惟寒冽有之而熱則無也此天道之顯然<lb/>
可見者人身隂陽之理無非是耳惟人不能知所以多<lb/>
誤也矧内經之言三陽結者乃止言小腸膀胱全與大<lb/>
腸無涉蓋三陽者太陽也手太陽小腸也足太陽膀胱<lb/>
也小腸屬火膀胱屬水火不化則陽氣不行而𫝊導失<lb/>
職水不化則隂氣不行而清濁不分此皆致結之由也<lb/>
子和不察而遂以三陽之結盡言為熱以致後世悉𫝊<lb/>
為火豈理也哉然人之病結者本非一端蓋氣能結血<lb/>
<pb n="KR3e0086_WYG_021-23a"/>
亦能結陽能結隂亦能結余非曰結必皆寒而全無熱<lb/>
也但隂結陽結證自不同有不可不辨耳夫陽結者熱<lb/>
結也因火盛爍隂所以乾結此惟表邪𫝊裏及陽明實<lb/>
熱者乃有之然熱結者必有煩渇發熱等證洪大滑實<lb/>
等脈最易辨也若下有結閉而上無熱證此隂結耳安<lb/>
得謂之熱耶蓋隂結者正以命門無火氣不化精所以<lb/>
凝結於下而治節不行此惟内傷血氣敗及真隂者乃<lb/>
有之即噎膈之屬是也夫噎膈之證人皆知為内傷也<lb/>
<pb n="KR3e0086_WYG_021-23b"/>
内傷至此其臓氣之健否為何如而猶云為熱豈必使<lb/>
元陽盡去而别有生生之道乎噫此余之所不解也不<lb/>
得不辨<lb/>
一噎膈證古人多認為寒自劉河間治膈氣噎食用承<lb/>
氣三湯張子和以三陽之結盡論為熱且云人之溢食<lb/>
初未遽然也或傷酒食或胃熱欲吐或冒風欲吐醫者<lb/>
不察本原投下香桂胡椒丁香之屬設如傷酒傷食正<lb/>
可攻逐豈可言虚便將熱補素熱之人三陽必結食必<lb/>
<pb n="KR3e0086_WYG_021-24a"/>
上潮醫氏猶云胃寒不納燔鍼灼艾三陽轉結嵗月彌<lb/>
深遂成噎膈余味此言不能無惑蓋噎膈由於枯槁本<lb/>
非實熱之證承氣三湯尚可用乎此河間之見有弗確<lb/>
也矧酒肉過多者未必遂成噎膈而噎膈之病又豈皆<lb/>
素熱之人乎此子和之見有未然也自後丹溪遂承二<lb/>
子之說而大辟局方之非謂氣之初病或飲食不謹或<lb/>
如冒風雨或内感七情或食味過厚偏助陽氣積成膈<lb/>
熱或資禀充實表密無汗或性急易怒肝火上炎以致<lb/>
<pb n="KR3e0086_WYG_021-24b"/>
津液不行氣為之病或痞或痛或噫腐氣或吞酸或<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>
雜或膨滿不求原本便認為寒遽以辛香燥熱之劑投<lb/>
之數貼時暫得快以為神方厚味仍前不節七情反復<lb/>
相仍舊病被刼暫開濁液易於攢聚或半月或一月前<lb/>
病復作醫者不察猶執為冷翻思前藥隨手得快顒俟<lb/>
久服可以温脾壯胃消積行氣以兾一旦豁然不思胃<lb/>
為水穀之海清和則能受脾為消化之器清和則能運<lb/>
今反得香熱之偏助刼之而愈復作復刼延綿至久而<lb/>
<pb n="KR3e0086_WYG_021-25a"/>
成噎膈展轉深痼良可哀憫此丹溪之說也使後人見<lb/>
之無不以為至論即余初年亦未嘗不加欽服而今則<lb/>
日見其非矣何也試觀所叙病原其有然者有不然者<lb/>
顧難縷指而辨也苐以此證而力指為熱能無謬乎且<lb/>
旣云燥熱之劑隨手得快則固非無效也夫燥熱已能<lb/>
奏效豈真火證而燥熱能效乎蓋脾土惡濕故燥之可<lb/>
也火能生土故熱之亦可也温燥扶陽此自脾家正治<lb/>
而必欲非之以致後人之疑似属矯矣若謂厚味七情<lb/>
<pb n="KR3e0086_WYG_021-25b"/>
仍前不節以致愈而復作此誰之咎也而亦可歸之藥<lb/>
誤乎又如脾胃清和能受能運之說此實至理誰不云<lb/>
然苐余之所謂清和者則與丹溪不同抑又何也蓋丹<lb/>
溪所言者惟恐火之盛余之所言者惟恐陽之衰異同<lb/>
若此人將焉信請以天人之理證之何如夫天人之所<lb/>
同賴者惟此陽氣而已故經曰天氣清静光明者也又<lb/>
曰陽氣者若天與日失其所則折壽而不彰故天運當<lb/>
以日光明由此言之則六合清和止此太陽為之用故<lb/>
<pb n="KR3e0086_WYG_021-26a"/>
陽氣勝則温煖光明而萬類咸亨非清和乎隂氣勝則<lb/>
風霾晦暝而升沈閉塞非不清和乎且春夏萬物之盛<lb/>
非陽盛之化乎秋冬萬物之衰非陽衰之兆乎人之所<lb/>
賴以生者亦惟此耳故人於飲食朝入口而午化盡午<lb/>
入胃而暮化盡此其中焦之熱亦何異大烹之鼎必如<lb/>
是者纔是清和是即平人之常乃正所為胃氣也使朝<lb/>
食而午不饑午食而晩不饑飲食化遲便是陽虧之候<lb/>
而矧乎全不能行全不能化者醫且猶云有火豈必并<lb/>
<pb n="KR3e0086_WYG_021-26b"/>
此化源盡行撲滅而後可亦堪嗟矣夫天下之理本無<lb/>
二三而或是或非何多朱紫余每欲言未嘗不知自反<lb/>
苐於最疑處則不得不呈其醜又安得軒岐再起以為<lb/>
我一正哉嘗聞之康節先生曰欲為天下屠龍手肯讀<lb/>
人間非聖書其感慨深矣豈不信然豈不信然<lb/>
　　　論治<hi>共七條</hi>
凡治噎膈大法當以脾腎為主蓋脾主運化而脾之大<lb/>
絡布於胸膈腎主津液而腎之氣化主乎二隂故上焦<lb/>
<pb n="KR3e0086_WYG_021-27a"/>
之噎膈其責在脾下焦之閉結其責在腎治脾者宜從<lb/>
温養治腎者宜從滋潤舍此二法他無㨗徑矣然泰交<lb/>
之道天居地下故必三陽出土而後萬物由之可見脾<lb/>
土之母由下而升褚侍中曰外病療内上病救下辨病<lb/>
蔵之虚實通病藏之子母斯言得矣不可忽也<lb/>
一治噎膈之法凡氣血俱虚者宜五福飲及十全大補<lb/>
湯○脾虚於上者宜四君子湯○脾虚兼寒者宜五君<lb/>
子煎○脾肺營虚血燥者宜生薑汁煎○隂虚於下者<lb/>
<pb n="KR3e0086_WYG_021-27b"/>
宜左歸飲大營煎○隂中之陽虚者宜右歸飲加當歸<lb/>
或右歸丸八味地黄丸之類皆治本之法也<lb/>
一噎膈初起微虚者宜温胃飲加當歸厚朴○如果痰<lb/>
氣不清上焦多滯者宜二陳湯加厚朴或六安煎亦可<lb/>
○如氣有不順或兼胸腹微痛者宜加減二陳湯暫解<lb/>
之○凡初覺飲食微有不行而年不甚衰者宜速用大<lb/>
健脾丸或木香人參生薑枳术丸以調脾氣為上䇿或<lb/>
芍藥枳术丸亦可<lb/>
<pb n="KR3e0086_WYG_021-28a"/>
一噎膈便結者但察其無火無滯而止因血燥隂虚者<lb/>
宜五福飲或大營煎加酒洗肉蓯蓉二三錢同煎服○<lb/>
或以豕膏漸潤其下而以調脾等劑治其上最為良法<lb/>
○或多服牛羊乳酥之類以滋其精液使之漸潤毋欲<lb/>
速也○如果氣血未至甚損而下焦脹閉之甚者則不<lb/>
得不為暫通輕則玉燭散人參利膈丸或搜風順氣丸<lb/>
甚則大黄甘草湯酌宜用之<lb/>
一用温補以治噎膈人必疑其壅滯而且嫌迂緩不知<lb/>
<pb n="KR3e0086_WYG_021-28b"/>
中氣敗證此其為甚使非速救根本則脾氣何由再健<lb/>
設用温補而噎塞愈甚則不得不曲為加減然必須千<lb/>
方百計務從元氣中酌其所宜庶可保全也若用補之<lb/>
後雖或未見功效但得全無窒碍便是藥病相投且此<lb/>
病最不易治旣能受補必須多服方得漸效以收全功<lb/>
不可性急致疑一暴十寒以自悞也若急圖目前之快<lb/>
但使行滯開胃而妄用大黄芒硝三和莪术瓜蔞桃仁<lb/>
滚痰丸之屬非惟不能見效必致胃氣日敗萬無生理<lb/>
<pb n="KR3e0086_WYG_021-29a"/>
矣此徒速其亡不可不省也<lb/>
一諸家治噎古法用人參黄芪以補元氣御米粟米以<lb/>
解毒實胃竹瀝以清痰散結乾薑以温中生薑以去穢<lb/>
牛羊乳以養血潤液蜜汁當歸以潤燥用此數者為主<lb/>
治其餘因證而増減之俱是良法○凡肥胖之人鮮有<lb/>
噎證間或有之宜用二陳加人參白术之類○血虚瘦<lb/>
弱之人用四物合二陳加桃仁紅花韭汁童便牛羊乳<lb/>
之類○七情鬱結而成噎膈者二陳合香附撫芎木香<lb/>
<pb n="KR3e0086_WYG_021-29b"/>
檳榔瓜蔞砂仁之類○飲酒人患噎膈以二陳加黄連<lb/>
砂仁砂糖之類○胸膈有熱者加黄連黄芩桔梗瓜蔞<lb/>
之類○脾不磨者加神麯砂仁麥芽之類以助消導○<lb/>
噎膈大便燥結之甚者必用大黄或用二陳湯加酒蒸<lb/>
大黄桃仁以潤之乃急則治標之法也或用四物湯加<lb/>
桃仁童便韭汁多飲牛羊乳為上䇿○按古人治噎之<lb/>
法大畧已盡於此雖其中有宜有不宜者亦并録之以<lb/>
備採擇<lb/>
<pb n="KR3e0086_WYG_021-30a"/>
丹溪治法云用童便韭汁竹瀝薑汁牛羊乳氣虚入四<lb/>
君子血虚入四物有痰用二陳入氣血等藥中用之切<lb/>
不可用香燥藥宜薄滋味<lb/>
　　　噎膈不治證<lb/>
凡年高患此者多不可治以血氣虚敗故也○糞如羊<lb/>
矢者不可治大腸無血也○吐痰如蟹沫者不可治脾<lb/>
氣敗也○腹中疼痛<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>雜如刀割者不可治營虚之極<lb/>
血竭於中也<lb/>
<pb n="KR3e0086_WYG_021-30b"/>
　　　述古<hi>共五條</hi>
巢氏病源曰隂陽不和則三焦隔絶三焦隔絶則津液<lb/>
不利故令氣塞不調是以成噎此由憂患所致憂患則<lb/>
氣結氣結則不宣流而使噎塞不通也<lb/>
張雞峰云膈噎是神思間病惟内觀自養者可治此言<lb/>
深中病情<lb/>
嚴氏云五膈五噎由喜怒太過七情傷於脾胃鬱而生<lb/>
痰痰與氣摶升而不降飲食不下蓋留於咽嗌者則成<lb/>
<pb n="KR3e0086_WYG_021-31a"/>
五噎結於胃膈者則為五膈其病令人胸膈痞悶嘔逆<lb/>
噎塞妨礙飲食治法宜調隂陽化痰下氣隂陽平勻氣<lb/>
順痰下則病無由作矣<lb/>
劉宗厚曰夫治此疾也咽嗌閉塞胸膈痞悶似屬氣滯<lb/>
然有服耗氣藥過多中氣不運而致者當補氣而自運<lb/>
大便燥結如羊屎似屬血熱然服通利藥過多致血液<lb/>
耗竭而愈結者當補血潤血而自行有因火逆衝上食<lb/>
不得入其脈洪大有力而數者或痰飲阻滯而脈結澁<lb/>
<pb n="KR3e0086_WYG_021-31b"/>
者當清痰泄熱其火自降有因脾胃陽火亦衰其脈沈<lb/>
細而微者當以辛香之藥温其氣仍以益隂養胃為之<lb/>
主非如局方之惟務燥烈也若夫不守戒忌厚味房勞<lb/>
之人及年高無血者皆不能療也<lb/>
陳無擇三因方曰五膈者思憂喜怒悲也五噎者憂思<lb/>
氣勞食也○思膈則中脘多滿噫則醋心飲食不消大<lb/>
便不利○憂膈則胷中氣結津液不通飲食不下羸瘦<lb/>
短氣○喜膈則五心煩熱口苦生瘡倦甚體痺胸痛引<lb/>
<pb n="KR3e0086_WYG_021-32a"/>
背食少入○怒膈則胸膈逆滿噎塞不通嘔則筋急惡<lb/>
聞食氣○悲膈則心腹脹滿欬𠻳氣逆腹中雷鳴遶臍<lb/>
痛不能食○憂噎胸中痞滿氣逆時嘔食不下○思噎<lb/>
心悸喜忘目視慌慌○氣噎心下痞噫噦不食胸背痛<lb/>
天隂手足冷不能自温○勞噎氣上膈胸中塞噎肢滿<lb/>
背痛○食噎食急多胸中苦痛不得喘息<lb/>
　　　灸法<lb/>
膏盲<hi>百壯以多為佳</hi>膻中<hi>七壯/</hi>　中脘<hi>七壯/</hi>　膈俞<hi>七壯</hi>
<pb n="KR3e0086_WYG_021-32b"/>
心俞<hi>七壯</hi>　天府<hi>七壯/</hi>　乳根<hi>七壯/</hi>　三里<hi>三七壯</hi>
　　　噎膈論列方<lb/>
四君子湯<hi>補一</hi>　　　　　五君子煎<hi>新熱六</hi>
十全大補湯<hi>補二十</hi>　　　生薑汁煎<hi>補九五</hi>
五福飲<hi>新補六</hi>　　　　　八味地黄丸<hi>補一二二</hi>
左歸飲<hi>新補二</hi>　　　　　右歸飲<hi>新補三</hi>
加減二陳湯<hi>和二</hi>　　　　右歸丸<hi>新補四</hi>
大營煎<hi>新補十四</hi>　　　　人參利膈丸<hi>和一六六</hi>
<pb n="KR3e0086_WYG_021-33a"/>
温胃飲<hi>新熱五</hi>　　　　　大健脾丸<hi>和八五</hi>
芍藥枳术丸<hi>新和十六</hi>　　四物湯<hi>補八</hi>
六安煎<hi>新和二</hi>　　　　　搜風順氣丸<hi>和三四三</hi>
二陳湯<hi>和一</hi>　　　　　　豕膏<hi>新因二九</hi>
人參生薑枳术丸<hi>和八二</hi>　玉燭散<hi>攻二四</hi>
滚痰丸<hi>攻七七</hi>　　　　　大黄甘草湯<hi>攻十三</hi>
　　　論外備用方<lb/>
神香散<hi>新和二十氣膈</hi>　　　　五膈散<hi>和一五六</hi>
<pb n="KR3e0086_WYG_021-33b"/>
五噎散<hi>和一五九</hi>　　　　五膈寛中散<hi>和一五七</hi>
十膈散<hi>和一五八</hi>　　　　利膈丸<hi>和一六五胸痺</hi>
人參利膈丸<hi>和一六六</hi>　　大七香丸<hi>和一三一寒逆</hi>
草豆蔲丸<hi>和一六七酒膈</hi>　　　人參豆蔲湯<hi>和一六一</hi>
嘉禾散<hi>和百六十痰氣</hi>　　　　紫蘇子飲<hi>和一六二</hi>
補氣運脾湯<hi>和一六四中虚氣逆</hi>　　枇杷葉散<hi>和一六三/五<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>
木香寛中飲<hi>和五五行氣</hi>　　　胡椒理中湯<hi>熱六寒胃虚</hi>
理中湯<hi>熱一中寒</hi>　　　　　　透膈湯<hi>攻三十逐痰滯</hi>
<pb n="KR3e0086_WYG_021-34a"/>
青木香丸<hi>攻八六逆氣滯痰</hi>
　　<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>雜<lb/>
　　　論證<lb/>
<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>雜一證或作或止其為病也則腹中空空若無一物<lb/>
似饑非饑似辣非辣似痛非痛而胸膈懊憹莫可名狀<lb/>
或得食而暫止或食已而復<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>或兼惡心而漸見胃脘<lb/>
作痛此證有火<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>有痰<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>有酸水浸心而<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>大抵食已<lb/>
即饑或雖食不飽者火<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>也宜兼清火痰多氣滯似饑<lb/>
<pb n="KR3e0086_WYG_021-34b"/>
非饑不喜食者痰<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>也宜兼化痰酸水浸心而<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>者戚<lb/>
戚膨膨食少無味此以脾氣虚寒水穀不化也宜温胃<lb/>
健脾又有誤用消伐等藥以致脾胃虧損血少<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>雜中<lb/>
虚則煩雜不饑脾弱則食不運化此宜専養脾胃總之<lb/>
<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>雜一證多由脾氣不和或受傷脾虚而然所以治此<lb/>
者不可不先顧脾氣然古人於此悉以痰火論治余恐<lb/>
専用寒涼則胃氣虚寒不健者反以日甚而漸至惡心<lb/>
噯氣反胃噎膈之類將由此而起矣<lb/>
<pb n="KR3e0086_WYG_021-35a"/>
　　　論治<hi>共二條</hi>
一痰火<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>雜等證如脾虚微火多痰而<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>雜者宜和中<lb/>
湯或三聖丸或术連丸○若中焦火盛兼痰而<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>雜者<lb/>
宜軟石膏丸○若宿食留飲痰滯不清而<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>雜者宜麯<lb/>
术丸○若三焦火盛溼痰氣滯而<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>雜者宜三補丸加<lb/>
半夏蒼术香附之類<lb/>
一脾胃虚寒<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>雜者必多吞酸或兼惡心此皆脾虚不<lb/>
能運化滯濁而然勿得認為火證妄用寒涼等藥○若<lb/>
<pb n="KR3e0086_WYG_021-35b"/>
多痰飲或兼嘔惡而<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>雜者宜二陳湯或二术二陳湯<lb/>
○若寒痰停蓄胸膈或為脹滿少食而為<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>雜者宜和<lb/>
胃二陳煎或和胃飲○若脾胃虚寒停飲作酸<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>雜者<lb/>
宜温胃飲或六君子湯○若脾腎隂分虚寒水泛為飲<lb/>
作酸<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>雜者宜理隂煎或金水六君煎<lb/>
　　　<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>雜論列方<lb/>
二陳湯<hi>和一</hi>　　　　　　和胃飲<hi>新和五</hi>
六君子湯<hi>補五</hi>　　　　　理隂煎<hi>新熱三</hi>
<pb n="KR3e0086_WYG_021-36a"/>
和中湯<hi>寒五八</hi>　　　　　金水六君煎<hi>新和一</hi>
温胃飲<hi>新熱五</hi>　　　　　三聖丸<hi>寒一七一</hi>
和胃二陳煎<hi>新和三</hi>　　　麯术丸<hi>和百十</hi>
术連丸<hi>寒一七二</hi>　　　　二术二陳湯<hi>和四</hi>
二補丸<hi>寒一六二</hi>　　　　軟石膏丸<hi>寒一七三</hi>
　<lb/>
　<lb/>
　<lb/>
<pb n="KR3e0086_WYG_021-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景岳全書巻二十一<lb/>
</p>
<p>
</p>
  </div>
</body>
</text>
</TEI>
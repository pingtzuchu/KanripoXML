<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景岳全書卷十二</head> <lb/>
    <p>
<pb n="KR3e0086_WYG_012-1a"/>
欽定四庫全書<lb/>
　景岳全書卷十二<lb/>
　　　　　　　　　　　　明　張介賔　撰<lb/>
　　風痺<lb/>
　　　經義<lb/>
痺論曰風寒濕三氣雜至合而為痺也其風氣勝者為<lb/>
　行痺寒氣勝者為痛痺濕氣勝者為著痺○帝曰其<lb/>
　有五者何也岐伯曰以冬遇此為骨痺以春遇此為<lb/>
<pb n="KR3e0086_WYG_012-1b"/>
　筋痺以夏遇此為脈痺以至隂遇此為肌痺以秋遇<lb/>
　此為皮痺○帝曰内舍五臟六腑何氣使然岐伯曰<lb/>
　五臟皆有合病久而不去者内舍於其合也故骨痺<lb/>
　不已復感於邪内舍於腎筋痺不已復感於邪内舍<lb/>
　於肝脈痺不已復感於邪内舍於心肌痺不已復感<lb/>
　於邪内舍於脾皮痺不已復感於邪内舍於肺所謂<lb/>
　痺者各以其時重感於風寒濕之氣也<lb/>
痺論曰凡痺之客五臟者肺痺者煩滿喘而嘔○心痺<lb/>
<pb n="KR3e0086_WYG_012-2a"/>
　者脈不通煩則心下鼓暴上氣而喘嗌乾善噫厥氣<lb/>
　上則恐○肝痺者夜卧則驚多飲數小便上為引如<lb/>
　懐○腎痺者善脹尻以代踵脊以代頭○脾痺者四<lb/>
　肢懈惰發欬嘔汁上為大塞○腸痺者數飲而出不<lb/>
　得中氣喘争時發飱泄○胞痺者小腹膀胱按之内<lb/>
　痛若沃以湯澁於小便上為清涕○隂氣者静則神<lb/>
　藏躁則消亡飲食自倍腸胃乃傷淫氣喘息痺聚在<lb/>
　肺淫氣憂思痺聚在心淫氣遺溺痺聚在腎淫氣乏<lb/>
<pb n="KR3e0086_WYG_012-2b"/>
　竭痺聚在肝淫氣肌絶痺聚在脾諸痺不已亦益内<lb/>
　也其風氣勝者其人易已也<lb/>
痺論帝曰痺其時有死者或疼久者或易已者其故何<lb/>
　也岐伯曰其八臟者死其留連筋骨間者疼久其留<lb/>
　皮膚間者易已○帝曰其客於六府者何也曰此亦<lb/>
　其食飲居處為其病本也六府亦各有俞風寒濕氣<lb/>
　中其俞而食飲應之循俞而入各舍其府也○帝曰<lb/>
　痺或痛或不痛或不仁或寒或熱或燥或濕其故何<lb/>
<pb n="KR3e0086_WYG_012-3a"/>
　也曰痛者寒氣多也有寒故痛也其不痛不仁者病<lb/>
　久入深營衛之行濇經絡時疎故不痛皮膚不營故<lb/>
　為不仁其寒者陽氣少隂氣多與病相益故寒也其<lb/>
　熱者陽氣多隂氣少病氣勝陽遭隂故為痺熱其多<lb/>
　汗而濡者此其逢濕甚也陽氣少隂氣盛兩氣相感<lb/>
　故汗出而濡也○帝曰夫痺之為病不痛何也曰痺<lb/>
　在於骨則重在於脈則血凝而不流在於筋則屈不<lb/>
　伸在於肉則不仁在於皮則寒故具此五者則不痛<lb/>
<pb n="KR3e0086_WYG_012-3b"/>
　也凡痺之類逢寒則急逢熱則縱帝曰善<lb/>
周痺篇帝曰願聞衆痺岐伯曰此各在其處更發更止<lb/>
　更居更起以右應左以左應右非能周也更發更休<lb/>
　也刺此者痛雖已止必刺其處勿令復起○帝曰願<lb/>
　聞周痺何如曰周痺者在於血脈之中隨脈以上隨<lb/>
　脈以下不能左右各當其所帝曰刺此奈何曰痛從<lb/>
　上下者先刺其下以過之後刺其上以脱之痛從下<lb/>
　上者先刺其上以過之後刺其下以脱之○帝曰此<lb/>
<pb n="KR3e0086_WYG_012-4a"/>
　痛安生何因而有名曰風寒濕氣客於外分肉之間<lb/>
　迫切而為沫沫得寒則聚聚則排分肉而分裂也分<lb/>
　裂則痛痛則神歸之神歸之則熱熱則痛解痛解則<lb/>
　厥厥則他痺發發則如是此内不在臟而外未發於<lb/>
　皮獨居分肉之間真氣不能周故命曰周痺<lb/>
長刺節論曰病在筋筋攣節痛不可以行名曰筋痺○<lb/>
　病在肌膚肌膚盡痛名曰肌痺傷於寒濕○病在骨<lb/>
　骨重不可舉骨髓酸痛寒氣至名曰骨痺<lb/>
<pb n="KR3e0086_WYG_012-4b"/>
壽夭剛柔篇曰病在陽者命曰風病在隂者命曰痺隂<lb/>
　陽俱病命曰風痺病有形而不痛者陽之類也無形<lb/>
　而痛者隂之類也無形而痛者其陽完而隂傷之也<lb/>
　急治其隂無攻其陽有形而不痛者其隂完而陽傷<lb/>
　之也急治其陽無攻其隂隂陽俱動乍有形乍無形<lb/>
　加以煩心命曰隂勝其陽此謂不表不裏其形不久<lb/>
五邪篇曰邪在腎則病骨痛隂痺隂痺者按之而不得<lb/>
　腹脹腰痛大便難肩背頸項痛時眩取之湧泉崑崙<lb/>
<pb n="KR3e0086_WYG_012-5a"/>
　視有血者盡取之<lb/>
五臟生成篇曰卧出而風吹之血凝於膚者為痺凝於<lb/>
　脈者為泣凝於足者為厥此三者血行而不得反其<lb/>
　空故為痺厥也<lb/>
脈要精微論曰按之至骨脈氣少者腰脊痛而身有痺<lb/>
　也<lb/>
九鍼論曰八風傷人内舍於骨解腰脊節腠理之間為<lb/>
　深痺也故為治鍼必長其身鋒其末可以取深邪遠<lb/>
<pb n="KR3e0086_WYG_012-5b"/>
　痺<lb/>
四時氣篇曰著痺不去久寒不已卒取其三里<lb/>
玉機真藏論曰風寒客於人使人毫毛畢直皮膚閉而<lb/>
　為熱當是之時可汗而發也弗治病入舍於肺名曰<lb/>
　肺痺發欬上氣○弗治肺即傳而行之肝病名曰肝<lb/>
　痺一名曰厥脇痛出食當是之時可按若刺耳<lb/>
五臟生成論曰赤脈之至也喘而堅診曰有積氣在中<lb/>
　時害於食名曰心痺得之外疾思慮而心虚故邪從<lb/>
<pb n="KR3e0086_WYG_012-6a"/>
　之○白脈之至也喘而浮上虚下實驚有積氣在胸<lb/>
　中喘而虚名曰肺痺寒熱得之醉而使内也○青脈<lb/>
　之至也長而左右彈有積氣在心下支胠名曰肝痺<lb/>
　得之寒濕與疝同法腰痛足清頭痛○黄脈之至也<lb/>
　大而虚有積氣在腹中有厥氣名曰厥疝女子同法<lb/>
　得之疾使四支汗出當風○黑脈之至也上堅而大<lb/>
　有積氣在小腹與隂名曰腎痺得之沐浴清水而卧<lb/>
逆調論帝曰人身非衣寒也中非有寒氣也寒從中生<lb/>
<pb n="KR3e0086_WYG_012-6b"/>
　者何岐伯曰是人多痺氣也陽氣少隂氣多故身寒<lb/>
　如從水中出○一水不能勝二火故不能凍慄病名<lb/>
　曰骨痺<hi>詳寒熱門</hi>
　　　論證<hi>共二條</hi>
風痺一證即今人所謂痛風也蓋痺者閉也以血氣為<lb/>
　邪所閉不得通行而病也如痺論曰風氣勝者為行<lb/>
　痺蓋風者善行數變故其為痺則走注歴節無有定<lb/>
　所是為行痺此陽邪也曰寒氣勝者為痛痺以血氣<lb/>
<pb n="KR3e0086_WYG_012-7a"/>
　受寒則凝而留聚聚則為痛是為痛痺此隂邪也曰<lb/>
　濕氣勝者為著痺以血氣受濕則濡滯濡滯則肢體<lb/>
　沉重而疼痛頑木留著不移是為著痺亦隂邪也凡<lb/>
　此三者即痺之大則也此外如五臟六腑之痺則雖<lb/>
　以飲食居處皆能致之然必重感於邪而内連臟氣<lb/>
　則合而為痺矣若欲辨其輕重則在皮膚者輕在筋<lb/>
　骨者甚在臟腑者更甚若欲辨其寒熱則多熱者方<lb/>
　是陽證無熱者便是隂證然痺本隂邪故惟寒者多<lb/>
<pb n="KR3e0086_WYG_012-7b"/>
　而熱者少此則不可不察<lb/>
觀痺論曰風寒濕三氣雜至合而為痺而夀夭剛柔篇<lb/>
　又曰在陽者命曰風在隂者命曰痺何也蓋三氣之<lb/>
　合乃專言痺證之所因也曰在陽為風在隂為痺人<lb/>
　分言表裏之有殊也如風之與痺本皆由感邪所致<lb/>
　但外有表證之見而見發熱頭疼等症或得汗即解<lb/>
　者是皆有形之謂此以陽邪在陽分是即傷寒中風<lb/>
　之屬也故病在陽者命曰風若既受寒邪而初無發<lb/>
<pb n="KR3e0086_WYG_012-8a"/>
　熱頭疼又無變證或有汗或無汗而筋骨之痛如故<lb/>
　及延綿久不能愈而外無表證之見者是皆無形之<lb/>
　謂此以隂邪直走隂分即諸痺之屬也故病在隂者<lb/>
　命曰痺其或既有表證而疼痛又不能愈此即半表<lb/>
　半裏隂陽俱病之證故隂陽俱病者命曰風痺此所<lb/>
　以風病在陽而痺病在隂也然則諸痺者皆在隂分<lb/>
　亦總由真隂衰弱精血虧損故三氣得以乘之而為<lb/>
　此諸證經曰邪入於隂則痺正謂此也是以治痺之<lb/>
<pb n="KR3e0086_WYG_012-8b"/>
　法最宜峻補真隂使血氣流行則寒邪隨去若過用<lb/>
　風濕痰滯等藥而再傷隂氣必反增其病矣<lb/>
　　　風痺治法<hi>共五條</hi>
痺因外邪病本在經而深則連臟故其在上則有喘嘔<lb/>
　有吐食在中則為脹滿為疼痛在下則為飱泄為秘<lb/>
　結諸病此皆風痺之兼證也凡見此者當於各門權<lb/>
　其緩急先後而隨證治之<lb/>
一痺證之風勝者治當從散宜敗毒散烏藥順氣散之<lb/>
<pb n="KR3e0086_WYG_012-9a"/>
　類主之○若以風勝而兼微火者宜大秦艽湯或九<lb/>
　味羌活湯之類主之<lb/>
一痺證之寒勝者但察其表裏俱無熱證即當從温治<lb/>
　之宜五積散或小續命湯甘草附子湯之類主之○<lb/>
　若寒甚氣虚者宜三因附子湯之類主之<lb/>
一痺證之濕勝者其體必重或多寒或多痰或多汗皆<lb/>
　脾弱隂寒證也○若羌活勝濕湯乃兼風散濕之劑<lb/>
　也○五積散乃温經散濕之劑也○真武湯乃温中<lb/>
<pb n="KR3e0086_WYG_012-9b"/>
　除濕之劑也○三因附子湯乃補脾燥濕之劑也○<lb/>
　調氣平胃散乃行氣行濕之劑也○五苓散乃利水<lb/>
　𨗳濕之劑也○二陳湯六君子湯乃化痰去濕之劑<lb/>
　也○大抵治濕者欲其燥欲燥者宜從煖蓋脾土喜<lb/>
　燥而惡濕喜煖而惡寒故温脾即所以治濕也○然<lb/>
　又有濕熱之為病者必見内熱之證滑數之脈方可<lb/>
　治以清涼宜二妙散及加味二妙丸當歸拈痛湯之<lb/>
　類主之其有熱甚者如抽薪飲之類亦可暫用先清<lb/>
<pb n="KR3e0086_WYG_012-10a"/>
　其火而後調其氣血<lb/>
一風痺之證大抵因虚者多因寒者多惟血氣不充故<lb/>
　風寒得以入之惟隂邪留滯故經脈為之不利此痛<lb/>
　痺之大端也惟三氣飲及大防風湯之類方能奏效<lb/>
　凡治痺之法惟此為最其有宜酒者即以三氣飲浸<lb/>
　酒服之亦妙法見本方或用易老天麻丸亦可<lb/>
　　　歴節風痛<lb/>
厯節風痛以其痛無定所即行痺之屬也病源云厯節<lb/>
<pb n="KR3e0086_WYG_012-10b"/>
　風痛是氣血本虚或因飲酒腠理開汗出當風所致<lb/>
　或因勞倦調䕶不謹以致三氣之邪徧歴關節與氣<lb/>
　血相摶而疼痛非常或如虎之咬故又有白虎歴節<lb/>
　之名中臟經曰歴節疼痛者因醉犯房而得之此其<lb/>
　㮣也大都痛痺之證多有晝輕而夜重者正隂邪之<lb/>
　在隂分也其有遇風雨隂晦而甚者此正隂邪侮陽<lb/>
　之證也或得煖遇熱而甚者此濕熱傷隂之火證也<lb/>
　有火者宜從清涼有寒者宜從温熱若筋脈拘滯伸<lb/>
<pb n="KR3e0086_WYG_012-11a"/>
　縮不利者此血虚血燥證也非養血養氣不可凡諸<lb/>
　治法總宜如前<lb/>
一凡諸痺作痛者俱宜用火龍膏貼之<lb/>
　　　風痺論列方<lb/>
六君子湯<hi>補五</hi>　　　　　大防風湯<hi>補九九</hi>
大秦艽湯<hi>和二四五</hi>　　　小續命湯<hi>散五二</hi>
敗毒散<hi>散三六</hi>　　　　　五積散<hi>散三九</hi>
真武湯<hi>熱一四三</hi>　　　　二陳湯<hi>和一</hi>
<pb n="KR3e0086_WYG_012-11b"/>
三氣飲<hi>新熱十七</hi>　　　　五苓散<hi>和一八二</hi>
抽薪飲<hi>新寒三</hi>　　　　　二妙散<hi>寒一三四</hi>
火龍膏<hi>外三百二十</hi>　　　三因附子湯<hi>熱二三</hi>
甘草附子湯<hi>熱三一</hi>　　　加味二妙丸<hi>寒一三五</hi>
易老天麻丸<hi>和二七五</hi>　　當歸拈痛湯<hi>寒百三十</hi>
烏藥順氣散<hi>散九三</hi>　　　九味羌活湯<hi>散四四</hi>
調氣平胃散<hi>和十八</hi>　　　羌活勝濕湯<hi>和一七八</hi>
　　　論外備用方<lb/>
<pb n="KR3e0086_WYG_012-12a"/>
大建中湯<hi>補二四陽虚</hi>　　　　愈風丹<hi>和二七四虚風</hi>
活絡飲<hi>和二六九風濕</hi>　　　　茯苓丸<hi>和百十四痰飲痺痛</hi>
換骨丹<hi>和二七九</hi>　　　　史國公浸酒方<hi>和二八一</hi>
三痺湯<hi>和二五八血虚氣滯</hi>　　　　蠲痺湯<hi>和二五七温經</hi>
虎骨散<hi>和二五一風毒走注</hi>　　　　換腿丸<hi>和二百八十疎邪</hi>
桂心散<hi>和二六五風邪走痛</hi>　　　　透經解攣湯<hi>和二七一去風通經</hi>
虎骨酒<hi>和三一五强筋骨</hi>　　　　薏仁酒<hi>和三一六脚痺</hi>
秦艽地黄湯<hi>和二六八風熱血燥</hi>　　趂痛散<hi>和二六七行血行氣</hi>
<pb n="KR3e0086_WYG_012-12b"/>
稀薟丸<hi>和二五六</hi>　　　　六味茯苓湯<hi>和二六一痰痺</hi>
鷄鳴散<hi>和二八五風濕流注</hi>　　　　白术酒<hi>和一八一中濕身痛</hi>
獨活寄生湯<hi>和二百七風寒濕痺</hi>　　續斷丸<hi>和三百五風濕浮腫</hi>
續斷丹<hi>和二五五三氣</hi>　　　　除濕蠲痺湯<hi>和二六四風濕</hi>
濕鬱湯<hi>和二六六風濕</hi>　　　　薏仁湯<hi>和二四七流注</hi>
薰洗痛風法<hi>和二七三</hi>　　薰蒸法<hi>和二七二</hi>
抧實散<hi>和二六二心痺痛</hi>　　　　加味五痺湯<hi>和二五九五臟痺</hi>
人參散<hi>和二百六十肝痺脇痛</hi>　　　紫蘓子湯<hi>和二六三肺痺胸痛</hi>
<pb n="KR3e0086_WYG_012-13a"/>
温中法麯丸<hi>熱一二六脾痺多寒</hi>　　當歸散<hi>散九一氣肺脾上</hi>
麻黄左經丸<hi>散九六風邪</hi>　　　半夏左經丸<hi>散九七注風濕流</hi>
大黄左經丸<hi>散九八閉結</hi>　　　神效左經丸<hi>散九五三氣</hi>
虎脛骨丸<hi>寒一三七濕熱</hi>　　　羌活散<hi>散八七風氣</hi>
蒼术丸<hi>寒一三三濕熱</hi>　　　　苦參丸<hi>寒一三八隂虚風熱</hi>
熨背散<hi>熱一二五脇背痛</hi>　　　　十味剉散<hi>熱四九痛血弱攣</hi>
參附滲濕湯<hi>熱一二三寒濕痺痛</hi>　　龍虎丹<hi>熱一二七走注</hi>
芎歸散<hi>熱一二二温補行散</hi>　　　　愈風燥濕化痰丸<hi>和二七六</hi>
<pb n="KR3e0086_WYG_012-13b"/>
麻黄杏仁薏苡甘草湯<hi>散四風濕</hi>
　　汗證<lb/>
　　　經義<lb/>
隂陽應象大論曰陽之汗以天地之雨名之<lb/>
宣明五氣篇曰心為汗<lb/>
隂陽别論曰陽加於隂謂之汗<lb/>
評熱病論曰隂虚者陽必湊之故少氣時熱而汗出也<lb/>
决氣篇曰津脱者腠理開汗大泄<lb/>
<pb n="KR3e0086_WYG_012-14a"/>
骨空論曰風從外入令人振寒汗出頭痛身重惡寒○<lb/>
　大風汗出灸譩譆譩譆在背下俠脊傍三寸所<lb/>
金匱真言論曰夏暑汗不出者秋成風瘧<lb/>
熱論曰暑當與汗皆出勿止<lb/>
生氣通天論曰因於暑汗煩則喘喝静則多言體若燔<lb/>
　炭汗出而散○汗出偏沮使人偏枯○汗出見濕乃<lb/>
　生痤疿○勞汗當風寒薄為皶鬱乃痤○魄汗未盡<lb/>
　形弱而氣爍穴俞以門發為風瘧○陽者衛外而為<lb/>
<pb n="KR3e0086_WYG_012-14b"/>
　固也<lb/>
評熱病論曰人所以汗出者皆生於穀穀生於精今邪<lb/>
　氣交争於骨肉而得汗者是邪却而精勝也○復熱<lb/>
　者邪氣也汗者精氣也今汗出而輒復熱者是邪勝<lb/>
　也○汗出而脈尚躁盛者死<lb/>
熱病篇曰熱病已得汗出而脈尚躁喘且復熱喘甚者<lb/>
　死○熱病已得汗而脈尚躁盛此隂極之脈也死其<lb/>
　得汗而脈静者生○熱病者脈尚盛躁而不得汗者<lb/>
<pb n="KR3e0086_WYG_012-15a"/>
　此陽極之脈也死脈盛躁得汗静者生○熱病而汗<lb/>
　且出及脈順可汗者取之魚際太淵大都太白瀉之<lb/>
　則熱去補之則汗出汗出太甚取内踝上横脈以止<lb/>
　之<lb/>
寒熱病篇曰臂太隂可汗出足陽明可汗出故取隂而<lb/>
　汗出甚者止之於陽取陽而汗出甚者止之於隂<lb/>
逆順篇曰無刺熇熇之熱無刺漉漉之汗<lb/>
五禁篇曰五禁五奪五逆者皆不可刺曰大汗出之後<lb/>
<pb n="KR3e0086_WYG_012-15b"/>
　是三奪也<lb/>
平人氣象論曰尺濇脈滑謂之多汗<lb/>
邪氣臟腑病形篇曰肺脈緩甚為多汗微緩為痿瘻偏<lb/>
　風頭以下汗出不可止<lb/>
本神篇曰衛氣者所以温分肉充皮毛肥腠理司闔關<lb/>
　者也<lb/>
經脈别論曰飲食飽甚汗出於胃驚而奪精汗出於心<lb/>
　持重逺行汗出於腎疾走恐懼汗出於肝搖體勞倦<lb/>
<pb n="KR3e0086_WYG_012-16a"/>
　汗出於脾<lb/>
本病篇曰醉飽行房汗出於脾<lb/>
水熱穴論曰勇而勞甚則腎汗出○所謂𤣥府者汗空<lb/>
　也<lb/>
舉痛論曰炅則腠理開營衛通汗大泄故氣泄矣○勞<lb/>
　則喘息汗出外内皆越故氣耗矣<lb/>
五變篇曰内不堅腠理疎則善病風厥漉汗<lb/>
痺論曰風寒濕三氣雜至合而為痺其多汗而濡者此<lb/>
<pb n="KR3e0086_WYG_012-16b"/>
　其逢濕甚也陽氣少隂氣盛兩氣相感故汗出而濡<lb/>
　也<lb/>
臟氣法時論曰肺病者肩背痛汗出○腎病者寢汗出<lb/>
　憎風<lb/>
隂陽應象大論曰陽勝則身熱腠理閉喘麤為之俛仰<lb/>
　汗不出而齒乾以煩寃腹滿死能冬不能夏○隂勝<lb/>
　則身寒汗出身常清數慄而寒寒則厥厥則腹痛死<lb/>
　能夏不能冬<lb/>
<pb n="KR3e0086_WYG_012-17a"/>
脈要精微論曰陽氣有餘為身熱無汗隂氣有餘為多<lb/>
　汗身寒隂陽有餘則無汗而寒<lb/>
營衛生㑹篇曰血之與氣異名同類焉故奪血者無汗<lb/>
　奪汗者無血故人有兩死而無兩生<lb/>
脈要精微論曰肺脈耎而散者當病灌汗<lb/>
六元正紀大論曰太陽所至為寢汗痙<lb/>
診要經終論曰太陽之脈其終也戴眼反折瘛瘲其色<lb/>
　白絶汗乃出出則死矣<lb/>
<pb n="KR3e0086_WYG_012-17b"/>
經脈篇曰六陽氣絶則隂與陽相離離則腠理發泄絶<lb/>
　汗乃出故旦占夕死夕占旦死<lb/>
　　　論證<hi>共三條</hi>
汗出一證有自汗者有盜汗者自汗者濈濈然無時而<lb/>
　動作則益甚盜汗者寐中通身汗出覺來漸收諸古<lb/>
　法云自汗者屬陽虚腠理不固衛氣之所司也人以<lb/>
　衛氣固其表衛氣不固則表虚自汗而津液為之發<lb/>
　泄也治宜實表補陽盜汗者屬隂虚隂虚者陽必腠<lb/>
<pb n="KR3e0086_WYG_012-18a"/>
　之故陽蒸隂分則血熱血熱則液泄而為盜汗也治<lb/>
　宜清火補隂此其大法固亦不可不知也然以余觀<lb/>
　之則自汗亦有隂虚盜汗亦多陽虚也如遇煩勞大<lb/>
　熱之類最多自汗故或以飲食之火起於胃勞倦之<lb/>
　火起於脾酒色之火起於腎皆能令人自汗若此者<lb/>
　謂非陽盛隂衰者而何又若人之寤寐總由衛氣之<lb/>
　出入衛氣者陽氣也人於寐時則衛氣入於隂分此<lb/>
　其時非陽虚於表者而何所以自汗盜汗亦各有隂<lb/>
<pb n="KR3e0086_WYG_012-18b"/>
　陽之證不得謂自汗必屬陽虚盜汗必屬隂虚也然<lb/>
　則隂陽有異何以辨之曰但察其有火無火則或隂<lb/>
　或陽自可見矣蓋火盛而汗出者以火爍隂隂虚可<lb/>
　知也無火而汗出者以表氣不固陽虚可知也知斯<lb/>
　二者則汗出之要無餘義而治之之法亦可得其綱<lb/>
　領矣<lb/>
一汗由血液本乎隂也經曰陽之汗以天地之雨名之<lb/>
　其義可知然汗發於隂而出於陽此其根本則由隂<lb/>
<pb n="KR3e0086_WYG_012-19a"/>
　中之營氣而其啟閉則由陽中之衛氣故凡欲疏汗<lb/>
　而不知營衛之盛衰欲禁汗而不知槖籥之牝牡亦<lb/>
　猶盪舟於陸而駕車於海耳吾知其不敗不已也○<lb/>
一汗證有隂陽陽汗者熱汗也隂汗者冷汗也人但知<lb/>
　熱能致汗而不知寒亦致汗所謂寒者非曰外寒正<lb/>
　以陽氣内虚則寒生於中而隂中無陽隂中無陽則<lb/>
　隂無所主而汗隨氣泄故凡大驚大恐大懼皆能令<lb/>
　人汗出是皆陽氣頓消真元失守之兆至其甚者則<lb/>
<pb n="KR3e0086_WYG_012-19b"/>
　如病後産後或大吐大瀉失血之後必多有汗出者<lb/>
　是豈非氣去而然乎故經曰隂勝則身寒汗出身常<lb/>
　清數凓而寒寒則厥厥則腹滿死仲景曰極寒仄汗<lb/>
　出身必冷如冰是皆隂汗之謂也故凡治隂汗者但<lb/>
　當察氣虚之微甚微虚者畧扶正氣其汗自收甚虚<lb/>
　者非速救元氣不可即薑桂附子之屬必所當用余<lb/>
　别有治按在傷寒門戰汗條中<lb/>
　　　汗出不治證<lb/>
<pb n="KR3e0086_WYG_012-20a"/>
凡汗出不治之證有六一汗出而喘甚者不治○二汗<lb/>
　出而脈脱者不治○三汗出而身痛甚者不治○四<lb/>
　汗出髪潤至顛者不治○五汗出如油者不治○六<lb/>
　汗出如珠者不治○凡見此類不得妄為用藥<lb/>
　　　論治<hi>共八條</hi>
一陽證自汗或盜汗者但察其脈證有火或夜熱煩渇<lb/>
　或便熱喜冷之類皆陽盛隂虚也宜當歸六黄湯為<lb/>
　第一保隂煎亦妙○其或隂分雖有微火而不甚者<lb/>
<pb n="KR3e0086_WYG_012-20b"/>
　宜一隂煎或加減一隂煎之類主之○其有心火不<lb/>
　寧煩躁出汗者宜硃砂安神丸天王補心丹生脈散<lb/>
　之類主之○又有本非隂虚止因内火薰蒸血熱而<lb/>
　多汗者宜正氣湯或黄芩芍藥湯清化飲之類主之<lb/>
一隂證自汗或盜汗者但察其内無火邪又無火脈便<lb/>
　是氣虚隂證皆不可妄用凉藥以敗陽氣若止因氣<lb/>
　虚而火未衰者宜三隂煎參歸湯人參建中湯之類<lb/>
　主之○若睡中盜汗而無火者宜參苓散獨參湯主<lb/>
<pb n="KR3e0086_WYG_012-21a"/>
　之○若陽氣俱虚者宜參附湯大建中湯之類主之<lb/>
　○若氣虚火衰之甚者宜大補元煎六味回陽飲之<lb/>
　類主之<lb/>
一衛氣不固腠理不密而易汗者是亦隂證之屬宜黄<lb/>
　茋六一湯玉屏風散茋附湯之類主之<lb/>
一諸病誤治有不當汗而妄汗或雖當汗而汗之太過<lb/>
　者皆汗多亡陽之證是亦隂證之屬當察其虚之微<lb/>
　甚微虚者宜三隂煎五隂煎獨參湯之類主之大虚<lb/>
<pb n="KR3e0086_WYG_012-21b"/>
　者非大補元煎六味回陽飲之類不可<lb/>
一濕氣乘脾者亦能作汗凡證有身重困倦而脈見緩<lb/>
　大聲音如從甕中出者多屬濕證若熱濕勝者但去<lb/>
　其火而濕自清宜用前陽證之法○寒濕勝者但助<lb/>
　其火而濕自退宜用前隂證之法○或用玉屏風散<lb/>
　四君子湯五君子煎之類以健脾土之氣則濕去而<lb/>
　汗自收<lb/>
一收汗止汗之劑如麻黄根浮小麥烏梅北五味小黑<lb/>
<pb n="KR3e0086_WYG_012-22a"/>
　豆龍骨牡蠣之屬皆可隨宜擇用○一曰黄茋得防<lb/>
　風而力愈大○一曰官桂最能實表○一凡汗出太<lb/>
　多不能收者速宜用五棓子為末以唾津調填臍中<lb/>
　外用帕帛縛定過宿即止或用何首烏為末填臍縛<lb/>
　之亦止<lb/>
一小兒盜汗雖是常事在東垣諸公皆曰不必治之蓋<lb/>
　由血氣未足也然汗之太多者終屬氣分之虚余於<lb/>
　兒輩見汗之甚者每以人參一錢許煎湯與服當夜<lb/>
<pb n="KR3e0086_WYG_012-22b"/>
　即止正恐他日之强弱未必不由乎此所以培補之<lb/>
　功原不可少<lb/>
一病後多汗若傷寒若瘧疾凡係外感寒邪汗出熱退<lb/>
　而有汗不即止者此以表邪初解必由腠理衛氣開<lb/>
　泄其汗宜然即數日旬日亦自無妨俟衛氣漸實汗<lb/>
　必自止無足慮也若其他雜證本非外感之解而有<lb/>
　自汗盜汗者乃非所宜不容不治<lb/>
　　　述古<hi>共二條</hi>
<pb n="KR3e0086_WYG_012-23a"/>
丹溪附錄曰心之所藏在内者為血發外者為汗蓋汗<lb/>
　乃心之液而自汗之證未有不由心腎俱虚而得之<lb/>
　者故隂虚陽必湊發熱而自汗陽虚隂必乘發厥而<lb/>
　自汗皆隂陽偏勝所致也<lb/>
立齋曰若陽氣虚弱汗出不止肢體倦怠用茋附湯上<lb/>
　氣惴急盜汗氣短頭暈者用參附湯腎氣虚弱盜汗<lb/>
　發熱者用六味丸若腎氣虚乏盜汗惡寒者用八味<lb/>
　丸氣血俱虚而盜汗者用十全大補湯陽盛隂虚者<lb/>
<pb n="KR3e0086_WYG_012-23b"/>
　當歸六黄湯心腎虚弱者班龍丸<lb/>
　　　汗證論列方<lb/>
大補元煎<hi>新補一</hi>　　　　大建中湯<hi>補二五</hi>
玉屏風散<hi>補五一</hi>　　　　四君子湯<hi>補一</hi>
五君子煎<hi>新熱六</hi>　　　　當歸六黄湯<hi>寒六五</hi>
獨參湯<hi>補三六</hi>　　　　　參附湯<hi>補三八</hi>
十全大補湯<hi>補二十</hi>　　　參歸湯<hi>補三九</hi>
茋附湯<hi>補四四</hi>　　　　　人參建中湯<hi>補二六</hi>
<pb n="KR3e0086_WYG_012-24a"/>
參苓散<hi>補五四</hi>　　　　　生脈散<hi>補五七</hi>
黄茋六一湯<hi>補五十</hi>　　　一隂煎<hi>新補八</hi>
三隂煎<hi>新補十一</hi>　　　　六味回陽飲<hi>新熱二</hi>
五隂煎<hi>新補十三</hi>　　　　保隂煎<hi>新寒一</hi>
大王補心丹<hi>補百九</hi>　　　六味丸<hi>補一二一</hi>
八味丸<hi>補一二二</hi>　　　　加減一飲煎<hi>新補九</hi>
清化飲<hi>新因十三</hi>　　　　正氣湯<hi>寒六六</hi>
黄芩芍藥湯<hi>寒百九</hi>　　　班龍丸<hi>補百三十</hi>
<pb n="KR3e0086_WYG_012-24b"/>
　　　論外備用方<lb/>
歸脾湯<hi>補三三</hi>　　　　　黄茋湯<hi>補四六</hi>
大補黄茋湯<hi>補四八</hi>　　　還少丹<hi>補一三七</hi>
柔脾湯<hi>補七二吐衂汗</hi>　　　　　益隂腎氣丸<hi>補一一五血虚盜汗</hi>
三味建中湯<hi>補二九</hi>　　　大建中湯<hi>補二五隂汗</hi>
人參養營湯<hi>補二一</hi>　　　心腎丸<hi>補百十三隂虚盜汗</hi>
生地黄湯<hi>寒六八隂火汗</hi>　　　　防己黄茋湯<hi>和一七六風濕汗</hi>
宣明白术散<hi>固三虚風</hi>　　　　白术散<hi>和三十汗自汗盜</hi>
<pb n="KR3e0086_WYG_012-25a"/>
防風當歸湯<hi>和二四一過汗反張</hi>　　牡蠣白术散<hi>固二酒風</hi>
牡蠣散<hi>固一</hi>　　　　　　金鎖正元丹<hi>固十八遺精汗</hi>
秘元丹<hi>固三二汗虚寒自</hi>　　　　麥麩湯<hi>固四寒氣虚</hi>
辰砂妙香散<hi>固十五心虚汗</hi>　　　脚汗牡蠣散<hi>因二九四</hi>
　　痙證<lb/>
　　　經義<lb/>
至真要大論曰諸痙項强皆屬於濕○諸暴强直皆屬<lb/>
　於風○厥隂在泉客勝則大關節不利内為痙强拘<lb/>
<pb n="KR3e0086_WYG_012-25b"/>
　瘛外為不便主勝則筋骨由併腰腹時痛<lb/>
經筋篇曰足太陽之筋病脊反折項筋急肩不舉腋支<lb/>
　缺盤中紐痛不可左右摇○足少隂之筋病主癎瘛<lb/>
　及痙在外者不能俛在内者不能仰故陽病者腰反<lb/>
　折不能俛隂病者不能仰○經筋之病寒則反折筋<lb/>
　急熱則筋弛縱不收隂痿不用陽急則反折隂急則<lb/>
　俛不伸<lb/>
繆刺論曰邪客於足太陽之絡令人拘攣背急引脇而<lb/>
<pb n="KR3e0086_WYG_012-26a"/>
　痛<lb/>
骨空論曰督脈為病脊强反折<lb/>
生氣通天論曰因於濕首如裹濕熱不攘大筋緛短小<lb/>
　筋㢮長緛短為拘㢮長為痿<lb/>
經脈篇曰膀胱足太陽也是動則病衝頭痛目似脱項<lb/>
　似拔脊痛腰似折髀不可以曲膕如結踹如裂是為<lb/>
　踝厥是主筋所生病者<lb/>
氣厥論曰肺移熱於腎傳於柔痓<lb/>
<pb n="KR3e0086_WYG_012-26b"/>
診要經終論曰太陽之脈其終也戴眼反折瘈瘲其色<lb/>
　白絶汗乃出出則死矣<lb/>
六元正紀大論曰大陽所至為寢汗痙<lb/>
熱病篇曰風痙身反折先取足太陽及膕中及血絡出<lb/>
　血中有寒取三里○熱病不可刺者有九九曰熱而<lb/>
　痙者死腰折瘈瘲齒噤齘也<lb/>
厥論曰手陽明少陽厥逆發㗋痺嗌腫痙治主病者<lb/>
　　　論證<hi>共六條</hi>
<pb n="KR3e0086_WYG_012-27a"/>
痓之為病即内經之痙病也以痙作痓蓋傳寫之誤耳<lb/>
　其證則脊背反張頭搖口噤戴眼項强四肢拘急或<lb/>
　見身熱足寒惡寒面赤之類皆是也<lb/>
仲景曰太陽之病發熱無汗反惡寒者名曰剛痓○太<lb/>
　陽病發熱汗出而不惡寒者名曰柔痓○太陽病發<lb/>
　熱脈沉而細者名曰痙為難治○太陽病發汗太多<lb/>
　因致痓○風病下之則痓復發汗必拘急○瘡家雖<lb/>
　身疼痛不可發汗汗出則痓<lb/>
<pb n="KR3e0086_WYG_012-27b"/>
陳無擇曰夫人之筋各隨經絡結束於身血氣内虚外<lb/>
　為風寒濕熱之所中則痓蓋風散氣故有汗而不惡<lb/>
　寒曰柔痓寒泣血故無汗而惡寒曰剛痓原其所因<lb/>
　多由亡血筋無所營故邪得以襲之所以傷寒汗下<lb/>
　過多與夫病瘡人及産後致斯疾者㮣可見矣診其<lb/>
　脈皆沉伏弦𦂳但陽緩隂急則久久拘攣隂緩陽急<lb/>
　則反張强直二證各異不可不别<lb/>
愚謂痙之為病强直反張病也其病在筋脈筋脈拘急<lb/>
<pb n="KR3e0086_WYG_012-28a"/>
　所以反張其病在血液血液枯燥所以筋攣觀仲景<lb/>
　曰太陽病發汗太多因致痙風病下之則成痙瘡家<lb/>
　不可發汗汗之亦成痙只此數言可見病痓者多由<lb/>
　誤治之壊證其虚其實可了然矣自仲景之後惟陳<lb/>
　無擇能知所因曰多由亡血筋無所營因而成痙則<lb/>
　盡之矣但惜其言之既善而復有未善者曰血氣内<lb/>
　虚外為風寒濕熱所中則痙斯言不無又誤若其所<lb/>
　云則仍是風濕為邪而虚反次之不知風隨汗散而<lb/>
<pb n="KR3e0086_WYG_012-28b"/>
　既汗之後何復言風濕隨下行而既下之後何反致<lb/>
　濕蓋誤汗者必傷血液誤下者必傷真隂隂血受傷<lb/>
　則血燥血燥則筋失所滋筋失所滋則為拘為攣反<lb/>
　張强直之病勢所必至又何待風寒濕熱之相襲而<lb/>
　後為痙耶且仲景所言言不當汗而汗也不當下而<lb/>
　下也汗下既誤即因誤治而成痓矣豈誤治之外必<lb/>
　再受邪而後成痙無邪則無痙哉此陳氏之言不惟<lb/>
　失仲景之意而反致後人疑惑用持兩端故凡今人<lb/>
<pb n="KR3e0086_WYG_012-29a"/>
　之治此者未有不以散風去濕為事亦焉知血燥隂<lb/>
　虚之證尚能堪此散削否此不可不為辨察故余列<lb/>
　陳子之論於前以資後學之印證<lb/>
一痙證甚多而人多不識者在不明其故而鮮有察之<lb/>
　者耳蓋凡以暴病而見反張戴眼口噤拘急之類皆<lb/>
　痙病也觀仲景以汗下為言謂其誤治亡隂所以然<lb/>
　也余因類推則常見有不因誤治而凡屬隂虚血少<lb/>
　之輩不能養營筋脈以致搐攣僵仆者皆是此證如<lb/>
<pb n="KR3e0086_WYG_012-29b"/>
　中風之有此者必以年力衰殘隂之敗也産婦之有<lb/>
　此者必以去血過多衝任竭也瘡家之有此者必以<lb/>
　血隨膿出營氣涸也小兒之有此者或以風熱傷隂<lb/>
　遂為急驚或以汗瀉亡隂遂為慢驚凡此之類總屬<lb/>
　隂虚之證蓋精血不虧則雖有邪干亦斷無筋脈拘<lb/>
　急之病而病至堅强其枯可知故治此者必當先以<lb/>
　氣血為主而邪甚者或兼治邪若微邪者通不必治<lb/>
　邪蓋此證之所急者在元氣元氣復而血脈行則微<lb/>
<pb n="KR3e0086_WYG_012-30a"/>
　邪自不能留何足慮哉奈何今人但見此證必各分<lb/>
　門類而悉從風治不知外感之風客邪證也治宜解<lb/>
　散内生之風血燥證也止宜滋補矧此數者總由内<lb/>
　證本無外邪既以傷精敗血枯燥而成而再治風痰<lb/>
　難乎免矣故余詳筆於此以明痓證之要<lb/>
一仲景言痙止屬太陽而不及他經者何也蓋痓必反<lb/>
　張其病在背背之經絡惟太陽督脈耳言太陽則督<lb/>
　在其中矣此其義也然仲景止言其表而未詳其裏<lb/>
<pb n="KR3e0086_WYG_012-30b"/>
　考内經之經脈篇曰足少隂之脈貫脊屬腎其直者<lb/>
　從腎上貫肝膈經筋篇曰足少隂之筋循脊内挟膂<lb/>
　上至項結於枕骨與足太陽之筋合又曰足太陽之<lb/>
　筋病脊反折項筋急足少隂之筋病主癎瘛及痙陽<lb/>
　病者腰反折不能俛隂病者不能仰由此觀之則痙<lb/>
　之為病乃太陽少隂之病也蓋腎與膀胱為表裏膀<lb/>
　胱為津液之府而腎為藏精之藏病在二經水虧可<lb/>
　知故治此者最當以真隂為主<lb/>
<pb n="KR3e0086_WYG_012-31a"/>
　　　論治<hi>共八條</hi>
一痙證凡因汗因瀉者其氣必虚○微虚者宜三隂煎<lb/>
　五福飲之類主之○大虚而脈見沉細隂勝者宜大<lb/>
　營煎大補元煎十全大補湯之類主之<lb/>
一痙證多汗者宜三隂煎參歸湯人參建中湯主之○<lb/>
　陽氣大虚汗出或亡陽者宜參附湯茋附湯大補元<lb/>
　煎之類主之○若汗出兼火多熱躁者宜當歸六黄<lb/>
　湯主之<lb/>
<pb n="KR3e0086_WYG_012-31b"/>
一痙因泄瀉者宜胃關煎温胃飲之類主之○瀉止而<lb/>
　痙者宜大營煎五福飲之類主之<lb/>
一痙有兼火者必脈見洪滑證見煩熱宜一隂煎或加<lb/>
　減一隂煎主之○若火盛之甚以致隂血涸燥者不<lb/>
　得不先去其火宜清化飲保隂煎玉女煎之類主之<lb/>
一痙有表邪未解者當察其邪之微甚及證之隂陽○<lb/>
　若身有微熱脈不𦂳數者此微邪也只補正氣其邪<lb/>
　自散宜五福飲之類主之○若表邪未解隂虚無汗<lb/>
<pb n="KR3e0086_WYG_012-32a"/>
　身熱者宜三柴胡飲四柴胡飲補隂益氣煎之類主<lb/>
　之○若陽氣大虚隂極畏寒邪不能解而痙者宜大<lb/>
　温中飲主之<lb/>
一痙有痰盛者不得不先清上焦○若火盛多痰者宜<lb/>
　用清膈煎抱龍丸○若多痰無火宜用六安煎○凡<lb/>
　此證候多屬虚痰虚火因其壅滯不得不暫為清理<lb/>
　但得痰氣稍開便當調理血氣<lb/>
一小兒吐瀉及多汗之後○一婦人産後○一諸證大<lb/>
<pb n="KR3e0086_WYG_012-32b"/>
　失血之後○一凡病中風及瘡毒潰膿之後皆有此<lb/>
　證悉當依前法酌宜治之<lb/>
一痙證有兼濕者當如王海藏治法詳見後條<lb/>
　　　述古<hi>共二條</hi>
仲景治太陽之痓身體强脈沉遲者用括蔞桂枝湯取<lb/>
　微汗○治剛痓無汗者用葛根湯○治胸滿口噤卧<lb/>
　不着席脚攣齘齒者用大承氣湯○按此皆散逐實<lb/>
　邪之法雖此證不多見然間或有之則亦不可不知<lb/>
<pb n="KR3e0086_WYG_012-33a"/>
王海藏治剛痓用神术湯加羌活獨活麻黄○治柔痓<lb/>
　用白术湯加桂心黄茋<lb/>
　　　痙證論列方<lb/>
大營煎<hi>新補十四</hi>　　　　五福飲<hi>新補六</hi>
參歸湯<hi>補三九</hi>　　　　　參附湯<hi>補三八</hi>
茋附湯<hi>補四四</hi>　　　　　白术湯<hi>和二六</hi>
一隂煎<hi>新補八</hi>　　　　　三隂煎<hi>新補十一</hi>
保隂煎<hi>新寒一</hi>　　　　　温胃飲<hi>新熱五</hi>
<pb n="KR3e0086_WYG_012-33b"/>
胃關煎<hi>新熱九</hi>　　　　　清化飲<hi>新因十三</hi>
玉女煎<hi>新寒十二</hi>　　　　大補元煎<hi>新補一</hi>
十全大補湯<hi>補二十</hi>　　　五積散<hi>散三九</hi>
大温中飲<hi>新散八</hi>　　　　人參建中湯<hi>補二六</hi>
清膈煎<hi>新寒九</hi>　　　　　二柴胡飲<hi>新散二</hi>
當歸六黄湯<hi>寒六五</hi>　　　神术湯<hi>和三九</hi>
三柴胡飲<hi>新散三</hi>　　　　補隂益氣煎<hi>新補十六</hi>
六安煎<hi>新和二</hi>　　　　　四柴胡飲<hi>新散四</hi>
<pb n="KR3e0086_WYG_012-34a"/>
加減一隂煎<hi>新補九</hi>　　　葛根湯<hi>散二九</hi>
大承氣湯<hi>攻一</hi>　　　　　括蔞桂枝湯<hi>散十二</hi>
抱龍九<hi>小八五</hi>
　　　論外備用方<lb/>
防風當歸湯<hi>和二四一過汗反張</hi>
　<lb/>
　<lb/>
　<lb/>
<pb n="KR3e0086_WYG_012-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景岳全書卷十二<lb/>
</p>
<p>
</p>
  </div>
</body>
</text>
</TEI>
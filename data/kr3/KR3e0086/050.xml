<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景岳全書卷五十</head> <lb/>
    <p>
<pb n="KR3e0086_WYG_050-1a"/>
欽定四庫全書<lb/>
　景岳全書卷五十<lb/>
　　　　　　　　　　　　明　張介賓　撰<lb/>
　　新方八畧引<lb/>
藥不執方合宜而用此方之不必有也方以立法法以<lb/>
制宜此方之不可無也夫方之善者得其宜也得其宜<lb/>
者可為法也方之不善者失其宜也失其宜者可為鑑<lb/>
也苐法有善不善人有知不知必善於知方者斯可以<lb/>
<pb n="KR3e0086_WYG_050-1b"/>
執方亦可以不執方能執方能不執方者非隨時之人<lb/>
不能也此方之所不可廢者正欲以啓發其人耳余因<lb/>
選古方之得宜者共若干首列為八陣已不為不多矣<lb/>
苐以余觀之若猶有未盡因復制新方八陣此其中<lb/>
有心得焉有經騐焉有補古之未備焉凢各方之下多<lb/>
附加减等法及分兩之數俱有出入不一者正以見方<lb/>
之不可執也八陣之中如攻方寒方之不多及者以古<lb/>
法既多不必更為添足也大都方宜從簡而余復冗之<lb/>
<pb n="KR3e0086_WYG_050-2a"/>
不尤鄙乎正意在冗中求簡耳此制方之意也然用方<lb/>
之意則猶有說焉夫意貴圓通用嫌執滯則其要也若<lb/>
但圓無主則雜亂生而無不可矣不知疑似間自有一<lb/>
定不易之道此圓通中不可無執持也若執一不反則<lb/>
偏抝生而動相左矣不知倐忽間毎多三因難測之變<lb/>
此執持中不可無圓活也圓活宜從三思執持須有定<lb/>
見既能執持又能圓活其能方能圓之人乎而人其為<lb/>
誰哉<lb/>
<pb n="KR3e0086_WYG_050-2b"/>
　　一補畧<lb/>
一補方之制補其虚也凡氣虚者宜補其上人參黃茋<lb/>
　之屬是也精虚者宜補其下熟地枸杞之屬是也陽<lb/>
　虚者宜補而兼煖桂附乾薑之屬是也陰虚者宜補<lb/>
　而兼清門冬芍藥生地之屬是也此固陰陽之治辨<lb/>
　也其有氣因精而虚者自當補精以化氣精因氣而<lb/>
　虚者自當補氣以生精又有陽失陰而離者不補陰<lb/>
　何以收散亡之氣水失火而敗者不補火何以甦垂<lb/>
<pb n="KR3e0086_WYG_050-3a"/>
　寂之陰此又陰陽相濟之妙用也故善補陽者必於<lb/>
　陰中求陽則陽得陰助而生化無窮善補陰者必於<lb/>
　陽中求陰則陰得陽升而泉源不竭余故曰以精氣<lb/>
　分陰陽則陰陽不可離以寒熱分陰陽則陰陽不可<lb/>
　混此又陰陽邪正之離合也故凡陽虚多寒者宜補<lb/>
　以甘溫而清潤之品非所宜陰虚多熱者宜補以甘<lb/>
　涼而辛燥之類不可用知宜知避則不惟用補而八<lb/>
　方之制皆可得而貫通矣<lb/>
<pb n="KR3e0086_WYG_050-3b"/>
　　二和畧<lb/>
一和方之制和其不和者也凡病兼虚者補而和之兼<lb/>
　滯者行而和之兼寒者溫而和之兼熱者涼而和之<lb/>
　和之為義廣矣亦猶土兼四氣其於補瀉溫涼之用<lb/>
　無所不及務在調平元氣不失中和之為貴也故凡<lb/>
　陰虚於下而精血虧損者忌利小水如四苓通草湯<lb/>
　之屬是也陰虚於上而肺熱乾欬者忌用辛燥如半<lb/>
　夏蒼术細辛香附芎歸白术之屬是也陽虚於上忌<lb/>
<pb n="KR3e0086_WYG_050-4a"/>
　消耗如陳皮砂仁木香檳榔之屬是也陽虚於下者<lb/>
　忌沉寒如黃蘗知母梔子木通之屬是也大便溏泄<lb/>
　者忌滑利如二冬牛膝蓯蓉當歸柴胡童便之屬是<lb/>
　也表邪未解者忌收斂如五味棗仁地榆文蛤之屬<lb/>
　是也氣滯者忌閉塞如黃茋白术薯蕷甘草之屬是<lb/>
　也經滯者忌寒凝如門冬生地石斛芩連之屬是也<lb/>
　凡邪火在上者不宜升火得升而愈熾矣沉寒在下<lb/>
　者不宜降陰被降而愈亡矣諸動者不宜再動如火<lb/>
<pb n="KR3e0086_WYG_050-4b"/>
　動者忌溫煖血動者忌辛香汗動者忌蘓散神動者<lb/>
　忌耗傷凡性味之不靜者皆所當愼其於剛暴更甚<lb/>
　者則又在不言可知也諸靜者不宜再靜如沉微細<lb/>
　弱者脉之靜也神昏氣怯者陽之靜也肌體清寒者<lb/>
　表之靜也口腹畏寒者裏之靜也凡性味之陰柔者<lb/>
　皆所當愼其於沉寒更甚者又在不言可知也夫陽<lb/>
　主動以動濟動火上添油也不焦爛乎陰主靜以靜<lb/>
　益靜雪上加霜也不寂㓕乎凢前所論論其畧耳而<lb/>
<pb n="KR3e0086_WYG_050-5a"/>
　書不盡言言不盡意能因類而廣之則存乎其人矣<lb/>
　不知此義又何和劑之足云<lb/>
　　三攻畧<lb/>
一攻方之制攻其實也凡攻氣者攻其聚聚可散也攻<lb/>
　血者攻其瘀瘀可通也攻積者攻其堅在藏者可破<lb/>
　可培在經者可鍼可炙也攻痰者攻其急眞實者暫<lb/>
　宜解標多虚者只宜求本也但諸病之實有微甚用<lb/>
　攻之法分重輕大實者攻之未及可以再加微實者<lb/>
<pb n="KR3e0086_WYG_050-5b"/>
　攻之太過毎因致害所當慎也凡病在陽者不可攻<lb/>
　陰病在胸者不可攻臟若此者邪必乗虚内陷所謂<lb/>
　引賊入宼也病在陰者勿攻其陽病在裏者勿攻其<lb/>
　表若此者病必因誤而甚所謂自撤藩蔽也大都治<lb/>
　宜用攻必其邪之甚者也其若實邪果甚自與攻藥<lb/>
　相宜不必雜之補劑盖實不嫌攻若但畧加甘滯便<lb/>
　相牽制虚不嫌補若但畧加消耗便覺相妨所以寒<lb/>
　實者最不喜清熱實者最不喜煖然實而誤補不過<lb/>
<pb n="KR3e0086_WYG_050-6a"/>
　増病病増者可解虚而誤攻必先脱元元脱者無治<lb/>
　矣是皆攻法之要也其或虛中有實實中有虚此又<lb/>
　當酌其權宜不在急宜攻急宜補者之例雖然凡用<lb/>
　攻之法所以除兇剪暴也亦猶亂世之兵必不可無<lb/>
　然惟必不得已乃可用之若或有疑寧加詳愼葢攻<lb/>
　雖去邪無弗傷氣受益者四受損者六故攻之一法<lb/>
　實自古仁人所深忌者正恐其成之難敗之易耳倘<lb/>
　任意不思此其人可知矣<lb/>
<pb n="KR3e0086_WYG_050-6b"/>
　　四散畧<lb/>
一用散者散表證也觀仲景太陽證用麻黃湯陽明證<lb/>
　用升麻葛根湯少陽證用小柴胡湯此散表之凖䋲<lb/>
　也後世宗之而復不能用之在不得其意耳盖麻黃<lb/>
　之氣峻利而勇凡太陽經陰邪在表者寒毒既深非<lb/>
　此不達故制用此方非謂太陽經藥必湏麻黃也設<lb/>
　以麻黃治陽明少陽之證亦寒無不散苐恐性力太<lb/>
　過必反傷其氣豈謂某經某藥必不可移易亦不過<lb/>
<pb n="KR3e0086_WYG_050-7a"/>
　分其輕重耳故如陽明之升麻乾葛未有不走太陽<lb/>
　少陽者少陽之柴胡亦未有不入太陽陽明者但用<lb/>
　散之法當知性力緩急及氣味寒溫之辨用得其宜<lb/>
　諸經無不妙也如麻黃桂枝峻散者也防風荆芥紫<lb/>
　蘓平散者也細辛白芷生薑溫散者也柴胡乾葛薄<lb/>
　荷涼散者也羌活蒼术能走經去濕而散者也升麻<lb/>
　川芎能舉陷上行而散者也苐邪淺者忌峻利之屬<lb/>
　氣弱者忌雄悍之屬熱多者忌溫燥之屬寒多者忌<lb/>
<pb n="KR3e0086_WYG_050-7b"/>
　清涼之屬凡熱渴煩躁者喜乾葛而嘔惡者忌之寒<lb/>
　熱徃來者宜柴胡而泄瀉者忌之寒邪在上者宜升<lb/>
　麻川芎而内熱炎升者忌之此性用之宜忌所當辨<lb/>
　也至於相配之法則尤當知要凡以平兼清自成涼<lb/>
　散以平兼煖亦可溫經宜大温者以熱濟熱宜大涼<lb/>
　者以寒濟寒此其運用之權則毫釐進退自有伸縮<lb/>
　之妙又何必膠柱刻舟以限無窮之病變哉此無他<lb/>
　在不知仲景之意耳<lb/>
<pb n="KR3e0086_WYG_050-8a"/>
　　五寒畧<lb/>
一寒方之制為清火也為除熱也夫火有陰陽熱分上<lb/>
　下據古方書咸謂黃連清心黄芩清肺石斛芍藥清<lb/>
　脾龍胆清肝黄栢清腎今之用者多守此法是亦膠<lb/>
　柱法也大凡寒涼之物皆能㵼火豈有涼此而不涼<lb/>
　彼者但當分其輕清重濁性力微甚用得其宜則善<lb/>
　矣夫輕清者宜以清上如黃芩石斛連翹天花之屬<lb/>
　是也重濁者宜於清下如梔子黃栢龍膽滑石之屬<lb/>
<pb n="KR3e0086_WYG_050-8b"/>
　也性力之厚者能清大熱如石膏黃連蘆薈苦參山<lb/>
　豆根之屬也性力之緩者能清微熱如地骨皮𤣥參<lb/>
　貝母石斛童便之屬也以攻而用者去實鬱之熱如<lb/>
　大黃芒硝之屬也以利而用者去癃閉之熱如木通<lb/>
　茵陳猪苓澤瀉之屬也以補而用者去陰虚枯燥之<lb/>
　熱如生地二冬芍藥梨漿細甘草之屬也方書之分<lb/>
　經用藥者意正在此但不能明言其意耳然火之甚<lb/>
　者在上亦宜重濁火之微者在下亦可輕清夫宜凉<lb/>
<pb n="KR3e0086_WYG_050-9a"/>
　之熱皆實熱也實熱在下自宜清利實熱在上不可<lb/>
　升提盖火本屬陽宜從陰治從陰者宜降升則反從<lb/>
　其陽矣經曰高者抑之義可知也外如東垣有升陽<lb/>
　散火之法此以表邪生熱者設不得與伏火内炎者<lb/>
　並論<lb/>
　　六熱畧<lb/>
一熱方之制為除寒也夫寒之為病有寒邪犯於肌表<lb/>
　者有生冷傷於脾胃者有陰寒中於臟腑者此皆外<lb/>
<pb n="KR3e0086_WYG_050-9b"/>
　來之寒去所從來則其治也是皆人所易知者至於<lb/>
　本來之寒生於無形無響之間初無所感莫測其因<lb/>
　人之病此者最多人之知此者最少果何謂哉觀丹<lb/>
　溪曰氣有餘便是火余續之曰氣不足便是寒夫今<lb/>
　人之氣有餘者能十中之幾其有或因禀受或因䘮<lb/>
　敗以致陽氣不足者多見寒從中生而陽衰之病無<lb/>
　所不致苐其由來者漸形見者微當其未覺也孰為<lb/>
　之意及其既甚也始知治難矧庸醫多有不識毎以<lb/>
<pb n="KR3e0086_WYG_050-10a"/>
　假熱為眞火因復斃於無形無響者又不知其幾許<lb/>
　也故惟高明見道之士常以陽衰根本為憂此熱方<lb/>
　之不可不預也凡用熱之法如乾薑能溫中亦能散<lb/>
　表嘔惡無汗者宜之肉桂能行血善達四肢血滯多<lb/>
　痛者宜之吳茱萸善煖下焦腹痛泄瀉者極妙肉豆<lb/>
　䓻可溫脾腎飱泄滑利者最竒胡椒溫胃和中其類<lb/>
　近於蓽撥丁香止嘔行氣其煖過於豆仁補骨脂性<lb/>
　降而善閉故能納氣定喘止帶濁泄瀉製附子性行<lb/>
<pb n="KR3e0086_WYG_050-10b"/>
　如酒故無處不到能救急回陽至若半夏南星細辛<lb/>
　烏藥良薑香附木香茴香仙茅巴㦸之屬皆性溫之<lb/>
　當辨者然用熱之法尚有其要以散兼溫者散寒邪<lb/>
　也以行兼溫者行寒滯也以補兼溫者補虚寒也苐<lb/>
　多汗者忌薑薑能散也失血者忌桂桂動血也氣短<lb/>
　氣怯者忌故紙故紙降氣也大凡氣香者皆不利於<lb/>
　氣虚證味辛者多不利於見血證所當慎也是用熱<lb/>
　之概也至於附子之辨凡今之用者必待勢不可為<lb/>
<pb n="KR3e0086_WYG_050-11a"/>
　不得已然後用之不知回陽之功當用於陽氣將去<lb/>
　之際便當漸用以望挽回若用於既去之後死灰不<lb/>
　可復然矣尚何益於事哉但附子性悍獨任為難必<lb/>
　得大甘之品如人參熟地炙甘草之類皆足以制其<lb/>
　剛而濟其勇以補倍之無徃不利矣此壺天中大將<lb/>
　軍也可置之無用之地乎但知之眞而用之善斯足<lb/>
　稱將將之手矣<lb/>
　　七固畧<lb/>
<pb n="KR3e0086_WYG_050-11b"/>
一固方之制固其泄也如久嗽為喘而氣泄於上者宜<lb/>
　固其肺久遺成淋而精脱於下者宜固其腎小水不<lb/>
　禁者宜固其膀胱大便不禁者宜固其腸臟汗泄不<lb/>
　止者宜固其皮毛血泄不止者宜固其營衞凡因寒<lb/>
　而泄者當固之以熱因熱而泄者當固之以寒總之<lb/>
　在上者在表者皆宜固氣氣主在肺也在下者在裏<lb/>
　者皆宜固精精主在腎也然虚者可固實者不可固<lb/>
　久者可固暴者不可固當固不固則滄海亦將竭不<lb/>
<pb n="KR3e0086_WYG_050-12a"/>
　當固而固則閉門延冦也二者俱當詳酌之<lb/>
　　八因畧<lb/>
一因方之制因其可因者也凡病有相同者皆可按證<lb/>
　而用之是謂因方如癰毒之起腫可敷也蛇蟲之患<lb/>
　<graphic n="KR2502" url="https://raw.githubusercontent.com/kanripo/KR-Gaiji/master/images/KR2502.png" mimeType="image/png"/>可解也湯火傷其肌膚熱可散也跌打傷其筋骨<lb/>
　斷可續也凡此之類皆因證而可藥者也然因中有<lb/>
　不可因者又在乎證同而因不同耳盖人之虚實寒<lb/>
　熱各有不齊表裏陰陽治當分類故有宜於此而不<lb/>
<pb n="KR3e0086_WYG_050-12b"/>
　宜於彼者有同於表而不同於裏者所以病雖相類<lb/>
　而但涉内傷者便當於血氣中酌其可否之因不可<lb/>
　謂因方之類盡可因之而用也因之為用有因標者<lb/>
　有因本者勿因此因字而誤認因方之義<lb/>
　<lb/>
　<lb/>
　<lb/>
　景岳全書卷五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景岳全書卷十八</head> <lb/>
    <p>
<pb n="KR3e0086_WYG_018-1a"/>
欽定四庫全書<lb/>
　景岳全書卷十八<lb/>
　　　　　　　　　　　　眀　張介賔　撰<lb/>
　　怔忡驚恐<lb/>
　　　經義<lb/>
平人氣象論曰胃之大絡名曰虚里貫鬲絡肺出於左<lb/>
　乳下其動應衣宗氣泄也<hi>詳前脾胃門</hi>
隂陽應象大論曰心在志為喜肝在志為怒脾在志為<lb/>
<pb n="KR3e0086_WYG_018-1b"/>
　思肺在志為憂腎在志為恐<lb/>
金匱真言論曰東方色青入通於肝其病𤼵驚駭<lb/>
脉解篇曰陽明所謂甚則厥惡人與火聞木音則惕然<lb/>
　而驚者陽氣與隂氣相薄水火相惡故惕然而驚也<lb/>
舉痛論曰驚則氣亂○驚則心無所倚神無所歸慮無<lb/>
　所定故氣亂矣<lb/>
六元正紀大論曰少隂所至為驚惑惡寒戰慄譫妄○<lb/>
　少陽所至為驚躁瞀昧暴病<lb/>
<pb n="KR3e0086_WYG_018-2a"/>
五常政大論曰委和之紀其發驚駭<lb/>
　真要大論曰少陽之復大熱將至驚瘛欬衂心熱煩<lb/>
　躁○陽明之復清氣大舉甚則入肝驚駭筋攣○諸<lb/>
　病肘腫疼酸驚駭皆屬於火<lb/>
隂陽别論曰二陽一隂發病主驚駭背痛<lb/>
大竒論曰肝脉騖暴有所驚駭○二隂急為癎厥二陽<lb/>
　急為驚○脉至如數使人暴驚三四日自己<lb/>
隂陽應象大論曰腎在志為恐恐傷腎思勝恐<lb/>
<pb n="KR3e0086_WYG_018-2b"/>
藏象法時論曰肝虚則目<graphic n="KR0617" url="https://raw.githubusercontent.com/kanripo/KR-Gaiji/master/images/KR0617.png" mimeType="image/png"/>
                    <graphic n="KR0617" url="https://raw.githubusercontent.com/kanripo/KR-Gaiji/master/images/KR0617.png" mimeType="image/png"/>無所見耳無所聞善恐<lb/>
　如人將捕之<lb/>
舉痛論曰恐則氣下○恐則精却却則上焦閉閉則氣<lb/>
　還還則下焦脹故氣不行矣<lb/>
夲神篇曰恐懼者神蕩憚而不收○心怵惕思慮則傷<lb/>
　神神傷則恐懼自失破䐃脱肉毛悴色夭死於冬○<lb/>
　恐懼而不解則傷精精傷則骨痠痿厥精時自下<lb/>
邪氣臟腑病形篇曰愁憂恐懼則傷心<lb/>
<pb n="KR3e0086_WYG_018-3a"/>
夀夭剛柔篇曰憂恐忿怒傷氣<lb/>
五臟生成篇曰肝氣虚則恐實則怒<lb/>
調經論曰神有餘則笑不休神不足則悲○血有餘則怒<lb/>
　不足則恐<lb/>
　　　論怔忡<lb/>
怔忡之病心胸築築振動惶惶惕惕無時得寧者是也<lb/>
　然古無是名其在内經則曰胃之大絡名曰虚里出<lb/>
　於左乳下其動應衣宗氣泄也在越人仲景則有動<lb/>
<pb n="KR3e0086_WYG_018-3b"/>
　氣在上下左右之辨云諸動氣皆不可汗下也凡此<lb/>
　者即皆怔忡之類此證惟隂虚勞損之人乃有之盖<lb/>
　隂虚於下則宗氣無根而氣不歸源所以在上則浮<lb/>
　撼於胸臆在下則振動於臍旁虚㣲者動亦㣲虚甚<lb/>
　者動亦甚凡患此者速宜節慾節勞切戒酒色凡治<lb/>
　此者速宜飬氣飬精培補根夲若或誤認為痰火而<lb/>
　妄施清利則速其危矣○外傷寒門論下條附有動<lb/>
　氣辨宜參證之<lb/>
<pb n="KR3e0086_WYG_018-4a"/>
　　　論驚恐<lb/>
驚有二證有因病而驚者有因驚而病者如東方色青<lb/>
　入通於肝其病𤼵驚駭及傷寒陽明證聞木音則惕<lb/>
　然而驚之類此則或因嵗火之盛或因嵗木之衰或<lb/>
　因風熱之相摶或因金木之相制是當察客邪以兼<lb/>
　治其標若因驚而病者如驚則氣亂而心無所倚神<lb/>
　無所歸慮無所定之類此必於聞見奪氣而得之是<lb/>
　宜安飬心神滋培肝膽當以専扶元氣為主治此固<lb/>
<pb n="KR3e0086_WYG_018-4b"/>
　二者之辨然總之主氣強者不易驚而易驚者必肝<lb/>
　膽之不足者也故雖有客邪亦當知先本後標之義<lb/>
　○又如驚則氣亂恐則氣下驚恐雖若同類而不知<lb/>
　恐之傷人尤甚於驚何也盖驚出於暫而暫者即可<lb/>
　復恐積於漸而漸者不可解甚至心怯而神傷精却<lb/>
　則隂痿日消月縮不亾不已此非大勇大㫁者必不<lb/>
　能拔去其病根徒資藥力不易及也予甞治暴驚者<lb/>
　十愈其八九治恐懼者十不得其一二<lb/>
<pb n="KR3e0086_WYG_018-5a"/>
　　　論治<hi>共三條</hi>
凡治怔忡驚恐者雖有心脾肝腎之分然陽統乎隂心<lb/>
　夲乎腎所以上不寧者未有不由乎下心氣虚者未<lb/>
　有不因乎精此心脾肝腎之氣名雖有異而治有不<lb/>
　可離者亦以精氣互根之宜然而君相相資之全力<lb/>
　也然或宜先氣而後精或宜先精而後氣或兼熱者<lb/>
　之宜清或兼寒者之宜煖此又當因其病情而酌用<lb/>
　之故用方者宜圓不宜鑿也<lb/>
<pb n="KR3e0086_WYG_018-5b"/>
一心脾血氣夲虚而或為怔忡或為驚恐或偶以大驚<lb/>
　猝恐而致神志昏亂者俱宜七福飲甚者大補元煎<lb/>
　○命門水虧真隂不足而怔忡不已者左歸飲○命<lb/>
　門火虧真陽不足而怔忡者右歸飲○三隂精血虧<lb/>
　損隂中之陽不足而為怔忡驚恐者大營煎或理隂<lb/>
　煎○若水虧火盛煩躁熱渇而怔忡驚悸不寧者二<lb/>
　隂煎或加減一隂煎○若思鬰過度耗傷心血而為<lb/>
　怔忡驚悸者逍遥飲或益營湯○若寒痰停蓄心下<lb/>
<pb n="KR3e0086_WYG_018-6a"/>
　而怔忡者薑术湯<lb/>
一心虚血少神志不寧而驚悸者飬心湯或寧志丸或<lb/>
　十四友丸○若因驚失志而心神不寧者寧志膏或<lb/>
　逺志丸○心血不足肝火不清血熱多驚者硃砂安<lb/>
　神丸○心神虚怯㣲兼痰火而驚悸者八物定志丸<lb/>
　○心氣鬰滯多痰而驚者加味四七湯○痰迷心竅<lb/>
　驚悸者温膽湯或茯苓飲子甚者硃砂消痰飲○風<lb/>
　熱生痰上乘心膈而驚悸者簡要濟衆方○若大恐<lb/>
<pb n="KR3e0086_WYG_018-6b"/>
　大懼以致損傷心脾腎氣而神消精却飲食日減者<lb/>
　必用七福飲理隂煎或大營煎或大補元煎之類酌<lb/>
　宜治之然必宜洗心滌慮盡釋病根則庶可保全也<lb/>
　　　怔忡論列方<lb/>
七福飲<hi>新補七</hi>　　　　　大營煎<hi>新補十四</hi>
大補元煎<hi>新補</hi>　　　　　左歸飲<hi>新補二</hi>
右歸飲<hi>新補三</hi>　　　　　加減一陰煎<hi>新補九</hi>
寧志丸<hi>補百十五</hi>　　　　　逺志丸<hi>補百十四</hi>
<pb n="KR3e0086_WYG_018-7a"/>
八物定志丸<hi>補百十八</hi>　　　寧志膏<hi>補百十六</hi>
飬心湯<hi>補八十</hi>　　　　　硃砂安神丸<hi>寒一四二</hi>
益營湯<hi>補九二</hi>　　　　　温膽湯<hi>和/一</hi>　<hi>五</hi>
硃砂消痰飲<hi>和百</hi>　　　　理隂煎<hi>新熱三</hi>
二隂煎<hi>新補十</hi>　　　　　加味四七湯<hi>和九八</hi>
逍遥飲<hi>新因一</hi>　　　　　薑术湯<hi>熱八九</hi>
簡要濟衆方<hi>和三五六</hi>　　　十四友丸<hi>補百十九</hi>
茯苓飲子<hi>和九四</hi>
<pb n="KR3e0086_WYG_018-7b"/>
　　　論外備用方<lb/>
歸脾湯<hi>補三三</hi>　　　　　人參丸<hi>補百六神固精安</hi>
人參飬營湯<hi>補二一</hi>　　　　開心㪚<hi>補八三</hi>
定志丸<hi>補百十七通心氣</hi>　　　　秘𫝊酸棗仁湯<hi>補八六補心氣</hi>
心腎丸<hi>補百十三心腎俱虚</hi>　　　　歸神丹<hi>和三五九風痰虚驚</hi>
加味四君子湯<hi>補二肺補脾</hi>　　酸棗仁湯<hi>補八五心清心飬</hi>
逺志飲子<hi>補九十氣温補心</hi>　　　平補鎮心丹<hi>補百十一鎮心飬心</hi>
天王補心丹<hi>補百九除驚悸</hi>　　　十味温膽湯<hi>和一五三心虚遺精</hi>
<pb n="KR3e0086_WYG_018-8a"/>
龍腦雞酥丸<hi>和三七二虚火煩熱</hi>
　　不寐<lb/>
　　　經義<lb/>
邪客篇帝曰夫邪氣之客人也或令人目不瞑不臥出<lb/>
　者何氣使然伯髙曰五榖入於胃也其糟粕津液宗<lb/>
　氣分為三隧故宗氣積於胸中出於喉嚨以貫心脉<lb/>
　而行呼吸焉營氣者泌其津液注之於脉化以為血<lb/>
　以榮四末内注五臟六腑以應刻數焉衛氣者出其<lb/>
<pb n="KR3e0086_WYG_018-8b"/>
　悍氣之慓疾而先行於四末分肉皮膚之間而不休<lb/>
　者也晝行於陽夜行於隂常従足少隂之分間行於<lb/>
　五臟六腑今厥氣客於五臟六腑則衛氣獨衛其外<lb/>
　行於陽不得入於隂行於陽則陽氣盛陽氣盛則陽<lb/>
　蹻䧟不得入於隂隂虚故目不瞑帝曰善治之奈何<lb/>
　伯髙曰補其不足瀉其有餘調其虚實以通其道而<lb/>
　去其邪飲以半夏湯一劑隂陽已調其臥立至<lb/>
大惑論帝曰病不得臥者何氣使然岐伯曰衛氣不得<lb/>
<pb n="KR3e0086_WYG_018-9a"/>
　入於隂常㽞於陽㽞於陽則陽氣滿陽氣滿則陽蹻<lb/>
　盛不得入於隂則隂氣虚故目不瞑矣○帝曰病目<lb/>
　而不得視者何氣使然岐伯曰衛氣㽞於隂不得行<lb/>
　於陽畱於隂則隂氣盛隂氣盛則隂蹻滿不得入於<lb/>
　陽則陽氣虚故目閉矣○帝曰人之多臥者何氣使<lb/>
　然岐伯曰此人腸胃大而皮膚濕而分肉不解焉腸<lb/>
　胃大則衛氣留久皮膚濕則分肉不解其行遲夫衛<lb/>
　氣者晝日常行於陽夜行於隂故陽氣盡則臥隂氣<lb/>
<pb n="KR3e0086_WYG_018-9b"/>
　盡則寤故腸胃大則衛氣行㽞久皮膚濕分肉不解<lb/>
　則行遲㽞於隂也久其氣不精則欲瞑故多臥矣○<lb/>
　其腸胃小皮膚滑以緩分肉解利衛氣之留於陽也<lb/>
　久故少瞑焉○帝曰其非常經也卒然多臥者何氣<lb/>
　使然岐伯曰邪氣留於上焦上焦閉而不通已食若<lb/>
　飲湯衛氣留久於隂而不行故卒然多臥焉帝曰善<lb/>
　治此諸邪奈何岐伯曰先其臟腑誅其小過後調其<lb/>
　氣盛者瀉之虚者補之必先眀知其形志之苦樂定<lb/>
<pb n="KR3e0086_WYG_018-10a"/>
　乃取之<lb/>
口問篇帝曰人之欠者何氣使然岐伯曰衛氣晝日行<lb/>
　於陽夜半則行於隂隂者主夜夜者臥陽者主上隂<lb/>
　者主下故隂氣積於下陽氣未盡陽引而上隂引而<lb/>
　下隂陽相引故數欠陽氣盡隂氣盛則目瞑隂氣盡<lb/>
　而陽氣盛則寤矣瀉足少隂補足太陽<lb/>
寒熱病篇曰隂蹻陽蹻隂陽相交陽入隂隂出陽交於<lb/>
　目鋭眥陽氣盛則瞑目隂氣盛則瞑目<lb/>
<pb n="KR3e0086_WYG_018-10b"/>
衛氣行篇曰平旦隂盡陽氣出於目目張則氣上行於<lb/>
　頭夜行於隂則復合於目故為一周<lb/>
營衛生㑹篇曰夜半為隂隴夜半後而為隂衰平旦隂<lb/>
　盡而陽受氣矣日中為陽隴日西而陽衰日入陽盡<lb/>
　而隂受氣矣夜半而大㑹萬民皆臥命曰合隂平旦<lb/>
　隂盡而陽受氣如是無已與天地同紀○帝曰老人<lb/>
　之不夜瞑者何氣使然少壯之人不盡瞑者何氣使<lb/>
　然岐伯曰壯者之氣血盛則肌肉滑氣道通營衛之<lb/>
<pb n="KR3e0086_WYG_018-11a"/>
　行不失其常故晝精而夜瞑老者之氣血衰其肌肉<lb/>
　枯氣道濇五臟之氣相搏其營氣衰少而衛氣内伐<lb/>
　故晝不精夜不瞑<lb/>
水熱穴論曰故水病下為肘腫大腹上為喘呼不得臥<lb/>
　者標夲俱病<lb/>
評熱病論曰不能正偃者胃中不和也正偃則欬甚上<lb/>
　廹肺也○諸水病者故不能臥臥則驚驚則欬甚也<lb/>
太隂陽眀論曰犯賊風虚邪者陽受之飲食不節起居<lb/>
<pb n="KR3e0086_WYG_018-11b"/>
　不時者隂受之陽受之則入六腑隂受之則入五臟<lb/>
　入六腑則身熱不時臥上為喘呼入五臟則䐜滿閉<lb/>
　塞下為飱泄久為腸澼<lb/>
逆調論曰不得臥而息有音者是陽明之逆也足三陽<lb/>
　者下行今逆而上行故息有音也陽明者胃脉也胃<lb/>
　者六腑之海其氣亦下行陽明逆不得従其道故不<lb/>
　得臥也下經曰胃不和則臥不安此之謂也○夫不<lb/>
　得臥臥則喘者是水氣之客也夫水者循津液而流<lb/>
<pb n="KR3e0086_WYG_018-12a"/>
　也腎者水藏主津液主臥與喘也○帝曰人之不得<lb/>
　偃臥者何也岐伯曰肺者臟之盖也肺氣盛則脉大<lb/>
　脉大則不得偃臥<lb/>
　　　論證<hi>共三條</hi>
不寐證雖病有不一然惟知邪正二字則盡之矣盖寐<lb/>
　夲乎隂神其主也神安則寐神不安則不寐其所以<lb/>
　不安者一由邪氣之擾一由營氣之不足耳有邪者<lb/>
　多實證無邪者皆虚證凡如傷寒傷風瘧疾之不寐<lb/>
<pb n="KR3e0086_WYG_018-12b"/>
　者此皆外邪深入之擾也如痰如火如寒氣水氣如<lb/>
　飲食忿怒之不寐者此皆内邪滯逆之擾也舍此之<lb/>
　外則凡思慮勞倦驚恐憂疑及别無所累而常多不<lb/>
　寐者總屬真隂精血之不足隂陽不交而神有不安<lb/>
　其室耳知此二者則知所以治此矣<lb/>
　飲濃茶則不寐心有事亦不寐者以心氣之被伐也<lb/>
　盖心藏神為陽氣之宅也衛主氣司陽氣之化也凡<lb/>
　衛氣入隂則靜靜則寐正以陽有所歸故神安而寐<lb/>
<pb n="KR3e0086_WYG_018-13a"/>
　也而濃茶以隂寒之性大制元陽陽為隂抑則神索<lb/>
　不安是以不寐也又心為事擾則神動神動則不靜<lb/>
　是以不寐也故欲求寐者當飬隂中之陽及去靜中<lb/>
　之動則得之矣<lb/>
一凡治病者服藥即得寐此得效之徴也正以邪居神<lb/>
　室臥必不寧若藥已對證則一匕入咽羣邪頓退盜<lb/>
　賊甫去民即得安此其治亂之機判於頃刻藥之效<lb/>
　否即此可知其有誤治妄投者反以従亂反以助虚<lb/>
<pb n="KR3e0086_WYG_018-13b"/>
　必致煩悶懊憹更増不快知者見㡬當以此預知之<lb/>
　矣<lb/>
　　　論治<lb/>
一無邪而不寐者必營氣之不足也營主血血虚則無<lb/>
　以飬心心虚則神不守舍故或為驚惕或為恐畏或<lb/>
　若有所繫戀或無因而偏多妄思以致終夜不寐及<lb/>
　忽寐忽醒而為神魂不安等證皆宜以飬營飬氣為<lb/>
　主治○若思慮勞倦傷心脾以致氣虚精䧟而為怔<lb/>
<pb n="KR3e0086_WYG_018-14a"/>
　忡驚悸不寐者宜夀脾煎或歸脾湯○若七情内傷<lb/>
　血氣耗損或恐畏傷腎或驚懼傷膽神以精虧而無<lb/>
　依無寐者宜五福飲七福飲或三隂煎五君子煎擇<lb/>
　而用之○若營衛俱傷血氣大壊神魂無主而晝夜<lb/>
　不寐者必用大補元煎加減治之○若勞倦傷心脾<lb/>
　中氣不足清陽不升外感不解而寒熱不寐者補中<lb/>
　益氣湯○若思慮過度心虚不寐而㣲兼煩熱者飬<lb/>
　心湯或酸棗仁湯○若焦思過度耗心血動心火而<lb/>
<pb n="KR3e0086_WYG_018-14b"/>
　煩熱乾渇不寐者天王補心丹○若心虚火盛煩亂<lb/>
　内熱而怔忡不寐者安神丸○若精血虚耗兼痰氣<lb/>
　内蓄而怔忡夜臥不安者秘𫝊酸棗仁湯痰盛者十<lb/>
　味温膽湯○凡人以勞倦思慮太過者必致血液耗<lb/>
　亡神魂無主所以不寐即有㣲痰㣲火皆不必顧只<lb/>
　宜培飬氣血血氣復則諸證自退若兼顧而雜治之<lb/>
　則十暴一寒病必難愈漸至元神俱竭而不可救者<lb/>
　有矣○予治周公不寐醫按附後三消門<lb/>
<pb n="KR3e0086_WYG_018-15a"/>
一有邪而不寐者去其邪而神自安也故凡治風寒之<lb/>
　邪必宜㪚如諸柴胡飲及麻黄桂枝紫蘓乾葛之類<lb/>
　是也火熱之邪必宜涼如竹葉石膏湯及芩連梔柏<lb/>
　之屬是也痰飲之邪宜化痰如温膽湯六安煎導痰<lb/>
　湯滚痰丸之屬是也飲食之邪宜消滯如大和中飲<lb/>
　平胃㪚之屬是也水濕之邪宜分利如五苓㪚五皮<lb/>
　㪚或加金匱腎氣丸之屬是也氣逆之邪宜行氣如<lb/>
　排氣飲四磨飲之屬是也隂寒之邪宜温中如理隂<lb/>
<pb n="KR3e0086_WYG_018-15b"/>
　煎理中湯之屬是也諸如此類亦畧舉大概未悉其<lb/>
　詳仍當於各門求法治之<lb/>
徐東臯曰痰水擾亂心神不寧思慮過傷火熾痰鬰而<lb/>
　致不眠者多矣有因腎水不足真隂不升而心陽獨<lb/>
　亢者亦不得眠有脾倦火鬰不得䟽㪚每至五更随<lb/>
　氣上升而𤼵躁便不成寐此宜用快脾解鬰清痰降<lb/>
　火之法也○有體氣素盛偶為痰火所致不得眠者<lb/>
　宜先用滚痰丸次用安神丸清心涼膈之類○有體<lb/>
<pb n="KR3e0086_WYG_018-16a"/>
　素弱或因過勞或因病後此為不足宜用飬血安神<lb/>
　之類○凡病後及婦人産後不得眠者此皆血氣虚<lb/>
　而心脾二臟不足雖有痰火亦不宜過於攻治仍當<lb/>
　以補飬為君或佐以清痰降火之藥其不因病後而<lb/>
　不寐者雖以痰火處治亦必佐以飬血補虚之藥方<lb/>
　為當也<lb/>
　　　不寐論列方<lb/>
半夏湯<hi>和十四</hi>　　　　　三隂煎<hi>新補十</hi>
<pb n="KR3e0086_WYG_018-16b"/>
補中益氣湯<hi>補三</hi>　　　　五福飲<hi>新補六</hi>
七福飲<hi>新補七</hi>　　　　　天王補心丹<hi>補百九</hi>
歸脾湯<hi>補三三</hi>　　　　　夀脾煎<hi>新熱十六</hi>
金匱腎氣丸<hi>補一二六</hi>　　　　理中湯<hi>熱一</hi>
理隂煎新熱<hi>三</hi>　　　　　十味温膽湯<hi>和一五三</hi>
飬心湯<hi>補八十</hi>　　　　　排氣飲<hi>新和六</hi>
竹葉石膏湯<hi>寒六</hi>　　　　安神丸<hi>寒一四二</hi>
四磨飲<hi>和五二</hi>　　　　　五君子湯<hi>新熱六</hi>
<pb n="KR3e0086_WYG_018-17a"/>
六安煎<hi>新和二</hi>　　　　　温膽湯<hi>和一五二</hi>
大和中飲<hi>新和七</hi>　　　　平胃㪚<hi>和十七</hi>
導痰湯<hi>和九一</hi>　　　　　酸棗仁湯<hi>補八五</hi>
五苓㪚<hi>和一八二</hi>　　　　　滚痰丸<hi>攻七七</hi>
秘𫝊酸棗仁湯<hi>補八六</hi>　　　五皮㪚<hi>和六七六八</hi>
大補元煎<hi>新補一</hi>
　　　論外備用方<lb/>
逺志湯<hi>補八九虚煩</hi>　　　　　益營湯<hi>補九二傷心血耗</hi>
<pb n="KR3e0086_WYG_018-17b"/>
茯苓補心湯<hi>補八四多煩</hi>　　　聖愈湯<hi>補九一血虚</hi>
酸棗仁湯<hi>補八七虚熱</hi>　　　　琥珀多寐丸<hi>補百二十清心飬神</hi>
　　三消乾渇<lb/>
　　　經義<lb/>
隂陽别論曰二陽之病𤼵心脾其傳為風消○二陽結<lb/>
　謂之消<lb/>
氣厥論曰心移寒於肺肺消肺消者飲一溲二死不治<lb/>
　○心移熱於肺𫝊為膈消<lb/>
<pb n="KR3e0086_WYG_018-18a"/>
五變篇曰五臟皆柔弱者善病消癉<lb/>
本藏篇曰五臟脆者皆善病消癉易傷<lb/>
師傅篇曰中熱消癉則便寒○胃中熱則消榖令人懸<lb/>
　心善饑○胃中熱腸中寒則疾饑小腹痛脹<lb/>
脉要精㣲論曰癉成為消中<lb/>
玉機真藏論曰肝𫝊之脾病名曰癉風𤼵癉腹中熱煩<lb/>
　心出黄<lb/>
通評虚實論曰凡治消癉仆撃偏枯瘘厥氣滿𤼵逆肥<lb/>
<pb n="KR3e0086_WYG_018-18b"/>
　貴人則膏粱之疾也○帝曰消癉虚實何如岐伯曰<lb/>
　脉實大病久可治脉懸小堅病久不可治<lb/>
邪氣臟腑病形篇曰心脉肺脉肝脉脾脉腎脉㣲小皆<lb/>
　為消癉<lb/>
腹中論帝曰夫子數言熱中消中不可服膏粱芳草石<lb/>
　藥石藥𤼵瘨芳草𤼵狂夫熱中消中者皆富貴人也<lb/>
　今禁膏粱是不合其心禁芳草石藥是病不愈願聞<lb/>
　其説岐伯曰夫芳草之氣美石藥之氣悍二者其氣<lb/>
<pb n="KR3e0086_WYG_018-19a"/>
　急疾堅勁故非緩心和人不可以服此二者夫熱氣<lb/>
　慓悍藥氣亦然二者相遇内恐傷脾脾者土也而惡<lb/>
　木服此藥者至甲乙日更論<lb/>
竒病論帝曰有病口甘者病名為何何以得之岐伯曰<lb/>
　此五氣之溢也名曰脾癉夫五味入口藏於胃脾為<lb/>
　之行其精氣津液在脾故令人口甘也此肥美之所<lb/>
　𤼵也肥者令人内熱甘者令人中滿故其氣上溢轉<lb/>
　為消渇治之以蘭除陳氣也<lb/>
<pb n="KR3e0086_WYG_018-19b"/>
五邪篇曰邪在脾胃則病肌肉痛陽氣有餘隂氣不足<lb/>
　則熱中善饑<lb/>
　　　論證<hi>共二條</hi>
三消之病三焦受病也上消者渇證也大渇引飲随飲<lb/>
　随渇以上焦之津液枯涸古云其病在肺而不知心<lb/>
　脾陽眀之火皆能薫炙而然故又謂之膈消也○中<lb/>
　消者中焦病也多食善饑不為肌肉而日加削瘦其<lb/>
　病在脾胃又謂之消中也○下消者下焦病也小便<lb/>
<pb n="KR3e0086_WYG_018-20a"/>
　黄赤為淋為濁如膏如脂靣黒耳焦日漸消瘦其病<lb/>
　在腎故又名腎消也此三消者古人悉認為火證然<lb/>
　有實火者以邪熱有餘也有虚火者以真隂不足也<lb/>
　使治消證而不辨虚實則未有不誤者矣<lb/>
一消證有隂陽尤不可不察如多渇者曰消渇善饑者<lb/>
　曰消榖小便淋濁如膏者曰腎消凡此者多由於火<lb/>
　火盛則隂虚是皆陽消之證也至於隂消之義則未<lb/>
　有知之者盖消者消爍也亦消耗也凡隂陽血氣之<lb/>
<pb n="KR3e0086_WYG_018-20b"/>
　屬日見消敗者皆謂之消故不可盡以火證為言何<lb/>
　以見之如氣厥論曰心移寒於肺為肺消飲一溲二<lb/>
　死不治此正以元氣之衰而金寒水冷故水不化氣<lb/>
　而氣悉化水豈非陽虚之隂證乎又如邪氣臟腑病<lb/>
　形篇言五臓之脉細小者皆為消癉豈以細小之脉<lb/>
　而為有餘之陽證乎此内經隂消之義固已顯然言<lb/>
　之而但人所未察耳故凡治三消證者必當察其脉<lb/>
　氣病氣形氣但見夲元虧竭及假火等證必當速救<lb/>
<pb n="KR3e0086_WYG_018-21a"/>
　根夲以資化元若但知為火而専務清理未有不隂<lb/>
　陽俱敗者矣<lb/>
　　　論治<hi>共五條</hi>
凡治消之法最當先辨虚實若察其脉證果為實火致<lb/>
　耗津液者但去其火則津液自生而消渇自止若由<lb/>
　真水不足則悉屬隂虚無論上中下急宜治腎必使<lb/>
　隂氣漸充精血漸復則病必自愈若但知清火則隂<lb/>
　無以生而日見消敗益以困矣<lb/>
<pb n="KR3e0086_WYG_018-21b"/>
一上消善渇中消善饑雖曰上消屬肺中消屬胃然總<lb/>
　之火在中上二焦者亦無非胃火上炎而然但當㣲<lb/>
　為分别以治之○若二焦果由實火則皆宜白虎湯<lb/>
　主之○若渇多饑少病多在肺者宜人參白虎湯主<lb/>
　之○若水虧於下火炎於上有不得不清者宜玉女<lb/>
　煎或加減一隂煎之類主之○一云上焦渇是心火<lb/>
　刑金所致宜降火清金以蘭香葉白葵花黄柏知母<lb/>
　少加升麻以引清氣上升而渇自止此説亦可酌用<lb/>
<pb n="KR3e0086_WYG_018-22a"/>
一中消火證以善饑而瘦古法直以調胃承氣湯及三<lb/>
　黄丸之類主之然既以善饑其無停積可知既無停<lb/>
　積則止宜清火豈堪攻擊非有乾結不通等證而用<lb/>
　此二劑恐非所宜○若其果屬胃火别無虚證則三<lb/>
　補丸玉泉㪚白虎湯及抽薪飲之類皆可擇而用也<lb/>
一下消證小便淋濁如膏如油或加煩躁耳焦此腎水<lb/>
　虧竭之證古法用六味地黄丸之類主之固其宜矣<lb/>
　然以余觀之則亦當辨其寒熱滑澁分而治之庶乎<lb/>
<pb n="KR3e0086_WYG_018-22b"/>
　盡善○若淋濁如膏兼熱病而有火者宜補而兼清<lb/>
　以加減一隂煎或補隂丸大補隂丸或六味地黄丸<lb/>
　加黄柏知母之類主之○若不消而兼澁者宜補宜<lb/>
　利以六味地黄丸之類主之○若下焦淋濁而全無<lb/>
　火者乃氣不攝精而然但宜壯水飬氣以左歸飲大<lb/>
　補元煎之類主之○若火衰不能化氣氣虚不能化<lb/>
　液者猶當以右歸飲右歸丸八味地黄丸之類主之<lb/>
　○若下焦無火而兼滑者當以固腎補隂為主宜秘<lb/>
<pb n="KR3e0086_WYG_018-23a"/>
　元煎固隂煎及苓术兎絲丸之類主之<lb/>
一三消證古人以上焦屬肺中焦屬胃下焦屬腎而多<lb/>
　従火治是固然矣然以余論之則三焦之火多有病<lb/>
　夲於腎而無不由乎命門者夫命門為水火之腑凡<lb/>
　水虧證固能為消為渇而火虧證亦能為消為渇者<lb/>
　何也盖水不能濟火則火不歸原故有火遊於肺而<lb/>
　為上消者有火遊於胃而為中消者有火爍隂精而<lb/>
　為下消者是皆真隂不足水虧於下之消證也○又<lb/>
<pb n="KR3e0086_WYG_018-23b"/>
　有陽不化氣則水精不布水不得火則有降無升所<lb/>
　以直入膀胱而飲一溲二以致泉源不滋天壤枮涸<lb/>
　者是皆真陽不足火虧於下之消證也隂虚之消治<lb/>
　宜壯水固有言之者矣陽虚之消謂宜補火則人必<lb/>
　不信不知釡底加薪氤氲徹頂稿禾得雨生意歸巔<lb/>
　此無他皆陽氣之使然也亦生殺之㣲權也余因消<lb/>
　證多虚難堪剥削若不求其斵䘮之因而再伐生氣<lb/>
　則消者愈消無従復矣故再筆於此用以告夫明者<lb/>
<pb n="KR3e0086_WYG_018-24a"/>
　　　述古<hi>共六條</hi>
巢氏病源曰夫消渇者渇不止小便多者是也由少年<lb/>
　服五石諸丸㪚積經年嵗石氣結於腎中使人下焦<lb/>
　虚熱及至年衰血氣減少不能復制於石石勢獨盛<lb/>
　則腎為之燥故上為飲水下為小便不禁也其病變<lb/>
　多𤼵癰疽此因石氣㽞於經絡血澁不行故成癰膿<lb/>
陳無擇曰消渇屬心故煩心致心火㪚漫渇而引飲諸<lb/>
　脉軟㪚皆氣實血虚也消中屬脾癉熱減則為消中<lb/>
<pb n="KR3e0086_WYG_018-24b"/>
　消中復有三有因寒中隂勝陽鬰久必為熱中經云<lb/>
　脉洪大隂不足陽有餘則為熱中多食數溺為消中<lb/>
　隂狂興盛不交精泄則為強中病至強中不亦危乎<lb/>
　消腎屬腎壯盛之時不謹而縦慾房勞年長腎衰多<lb/>
　服金石真氣旣䘮口亁精溢自泄不飲而利經云不<lb/>
　渇而小便自利名曰腎消亦曰内消<lb/>
梁古老人曰能食而渇者白虎加人參湯不能食而渇<lb/>
　者錢氏白术㪚倍加乾葛治之上中旣平不復傳下<lb/>
<pb n="KR3e0086_WYG_018-25a"/>
　消矣前人用藥厥有㫖哉<lb/>
東垣曰髙消者舌上赤裂大渇引飲逆調論云心移寒<lb/>
　於肺𫝊為膈消者是也以白虎加人參湯治之○中<lb/>
　消者善食而瘦自汗大便硬小便數叔和所謂口乾<lb/>
　飲水多食饑虚癉成消中是也以調胃承氣湯三黄<lb/>
　丸治之○下消者煩躁引飲耳輪焦溺如膏所謂焦<lb/>
　煩水易虧此腎消也以六味地黄丸治之總録所謂<lb/>
　未𫝊能食者必發癰疽背瘡不能食者必𫝊中膈鼓<lb/>
<pb n="KR3e0086_WYG_018-25b"/>
　脹皆謂不治之證<lb/>
丹溪曰消渇宜飬肺降火生血為主○三消者多屬不<lb/>
　生津液宜四物湯為主○上消者夲方加五味子人<lb/>
　參麥門冬天花粉煎入生藕汁生地黄汁人乳飲酒<lb/>
　人加生葛汁○中消者夲方加知母石膏滑石以降<lb/>
　胃火○下消者夲方加黄柏知母熟地黄五味子之<lb/>
　類以滋腎水當飲藻絲湯代茶○天花粉消渇神藥<lb/>
　也○三焦皆禁用半夏血虚亦忌用口乾咽燥大便<lb/>
<pb n="KR3e0086_WYG_018-26a"/>
　難者亦不宜用汗多者不可用不已必用薑監制之<lb/>
徐東臯曰消渇雖有數者之不同其為病之肇端則皆<lb/>
　膏粱肥甘之變酒色勞傷之過皆富貴人病之而貧<lb/>
　賤者鮮有也凡初覺燥渇便當清心寡慾薄滋味減<lb/>
　思慮則治可瘳若有一毫不謹總有名醫良劑必不<lb/>
　能有生矣<lb/>
　　　下消不寐新按<lb/>
省中周公者山左人也年逾四旬案牘積勞致成羸疾<lb/>
<pb n="KR3e0086_WYG_018-26b"/>
　神困食減時多恐懼自冬春逹夏通宵不寐者凡半<lb/>
　年有餘而止焦無渇不嗜湯水或有少欲則沃而不<lb/>
　行然每夜必去溺二三升莫知其所従來且半皆如<lb/>
　膏濁液尫羸至極自分必死及予診視覺其脉猶帶<lb/>
　緩肉亦未脱知其胃氣尚存慰以無慮乃用歸脾湯<lb/>
　去木香及大補元煎之屬一以飬陽一以飬隂出入<lb/>
　間用至三百餘劑計人參二十斤乃得全愈此神消<lb/>
　於上精消於下之證也可見消有隂陽不得盡言為<lb/>
<pb n="KR3e0086_WYG_018-27a"/>
　火姑紀此一按以為治消治不寐者之鑑<lb/>
　　　三消論列方<lb/>
白虎湯<hi>寒二</hi>　　　　　　玉女煎<hi>新寒十五</hi>
玉泉㪚<hi>新寒十五</hi>　　　　　四物湯<hi>補八</hi>
歸脾湯<hi>補三三</hi>　　　　　秘元煎<hi>新固一</hi>
固隂煎<hi>新固二</hi>　　　　　抽薪飲<hi>新寒三</hi>
補隂丸<hi>寒百六十</hi>　　　　　左歸飲<hi>新補二</hi>
右歸丸<hi>新補三</hi>　　　　　右歸飲<hi>新補五</hi>
<pb n="KR3e0086_WYG_018-27b"/>
六味丸<hi>補一二一</hi>　　　　　八味丸<hi>補一二二</hi>
三補丸<hi>寒一六二</hi>　　　　　三黄丸<hi>攻六八</hi>
大補元煎<hi>新補一</hi>　　　　　大補隂丸<hi>寒一五七</hi>
人參白虎湯<hi>寒三</hi>　　　　加減一隂煎<hi>新補九</hi>
錢氏白术㪚<hi>小七</hi>　　　　苓术兎絲丸<hi>新固五</hi>
調胃承氣湯攻<hi>三</hi>
　　　論外備用方<lb/>
玉泉丸<hi>寒七五熱渇</hi>　　　　　益元㪚<hi>寒百十二</hi>
<pb n="KR3e0086_WYG_018-28a"/>
龍腦鷄蘓㪚<hi>和三七二虚火煩渇</hi>　　生脉㪚<hi>補五七</hi>
火府丹<hi>寒百二十消渇</hi>　　　　麦門冬飲子<hi>寒四八膈消渇</hi>
鹿茸丸<hi>補一三五腎虚消渇</hi>　　　　小建中湯<hi>補二二燥渇</hi>
人參飬營湯<hi>補二一</hi>　　　　天花丸<hi>和百四消渇</hi>
五味子湯<hi>補五九隂虚渇</hi>　　　　人參固夲丸<hi>補百七隂虚渇</hi>
天花㪚<hi>寒七三</hi>　　　　　地骨皮㪚<hi>寒七四壯熱渇</hi>
天王補心丸<hi>補百九亁渇</hi>　　　醍醐膏<hi>和三五三消渇</hi>
加減八味丸<hi>補一二三</hi>　　　　益隂腎氣丸<hi>補一二五隂虚渇</hi>
<pb n="KR3e0086_WYG_018-28b"/>
茯苓澤瀉湯<hi>熱七五渇反胃消</hi>
　<lb/>
　<lb/>
　<lb/>
　<lb/>
　<lb/>
　<lb/>
　景岳全書卷十八<lb/>
</p>
<p>
</p>
  </div>
</body>
</text>
</TEI>
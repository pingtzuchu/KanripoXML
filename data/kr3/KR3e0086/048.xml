<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景岳全書卷四十八</head> <lb/>
    <p>
<pb n="KR3e0086_WYG_048-1a"/>
欽定四庫全書<lb/>
　景岳全書卷四十八<lb/>
　　　　　　　　　　　　明　張介賔　撰<lb/>
　　山草部<lb/>
人參<hi>一</hi>　<hi>反藜蘆</hi>
　味甘微苦微温氣味頗厚陽中微隂氣虚血虚俱能<lb/>
　補陽氣虚竭者此能回之於無何有之鄉隂血崩潰<lb/>
　者此能障之於已決裂之後惟其氣壯而不辛所以<lb/>
<pb n="KR3e0086_WYG_048-1b"/>
　能固氣惟其味甘而純正所以能補血故凡虚而發<lb/>
　熱虚而自汗虚而眩運虚而困倦虚而驚懼虚而短<lb/>
　氣虚而遺泄虚而㵼利虚而頭疼虚而腹痛虚而飲<lb/>
　食不運虚而痰涎壅滯虚而嗽血吐血虚而淋<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>便<lb/>
　閉虚而嘔逆躁煩虚而下血失氣等證是皆必不可<lb/>
　缺者苐欲以氣血相較則人參氣味頗輕而屬陽者<lb/>
　多所以得氣分者六得血分者四總之不失為氣分<lb/>
　之藥而血分之所不可缺者為未有氣不至而血能<lb/>
<pb n="KR3e0086_WYG_048-2a"/>
　自至者也故扁鵲曰損其肺者益其氣須用人參以<lb/>
　益之肺氣既王餘藏之氣皆王矣所以人參之性多<lb/>
　主於氣而凡藏府之有氣者皆能補之然其性温故<lb/>
　積温亦能成熱若云人參不熱則可云人參之性凉<lb/>
　恐未必然雖東垣云人參黄茋為退火之聖藥丹溪<lb/>
　云虚火可補參术之類是也此亦皆言虚火也而虚<lb/>
　火二字最有闗係若内真寒而外假熱者是為真正<lb/>
　虚火非放膽用之必不可也然有一等元隂虧乏而<lb/>
<pb n="KR3e0086_WYG_048-2b"/>
　邪火爍於表裏神魂躁動内外枯熱真正隂虚一證<lb/>
　誰謂其非虚火若過用人參果能助熱若王節齋云<lb/>
　陽旺則隂愈消及節要云隂虚火動者勿用又曰肺<lb/>
　熱還傷肺等説固有此理亦不可謂其盡非而近之<lb/>
　明哲如李月池輩皆極不然之恐亦未必然也夫虚<lb/>
　火二字最當分其實中有虚虚中有實陽中有隂隂<lb/>
　中有陽惟勿以成心而執已見斯可矣如必欲彼此<lb/>
　是非是所謂面東方不見西牆皆未得其中也予請<lb/>
<pb n="KR3e0086_WYG_048-3a"/>
　剖之曰如龍雷之火原屬虚火得水則燔得日則散<lb/>
　是即假熱之火故補陽即消矣至若亢旱塵飛赤地<lb/>
　千里得非陽亢隂虚而亦可以補陽生隂乎或必曰<lb/>
　此正實火也得寒則已予曰不然夫炎暑酷烈熱令<lb/>
　大行此為實火非寒莫解而乾枯燥旱泉源斷流是<lb/>
　謂隂虚非水莫濟此實火之與隂虚亦自判然可别<lb/>
　是以隂虚而火不盛者自當用參為君若隂虚而火<lb/>
　稍盛者但可用參為佐若隂虚而火大盛者則誠有<lb/>
<pb n="KR3e0086_WYG_048-3b"/>
　暫忌人參而惟用純甘壯水之劑庶可收功一證不<lb/>
　可不知也予非不善用人參者亦非畏用而不知人<lb/>
　參之能補隂者葢以天下之理原有對待謂之曰隂<lb/>
　虚必當忌參固不可謂之曰隂虚必當用參亦不可<lb/>
　要亦得其中和用其當而已矣觀者詳之<lb/>
黄茋<hi>二</hi>
　味甘氣平氣味俱輕升多降少陽中微隂生者微凉<lb/>
　可治癰疽宻灸性温能補虚損因其味輕故專於氣<lb/>
<pb n="KR3e0086_WYG_048-4a"/>
　分而達表所以能補元陽充腠理治勞傷長肌肉氣<lb/>
　虚而難汗者可發表疎而多汗者可止其所以止血<lb/>
　崩血淋者以氣固而血自止也故曰血脱益氣其所<lb/>
　以除瀉痢帶濁者以氣固而陷自除也故曰陷者舉<lb/>
　之然其性味俱浮純於氣分故中滿氣滯者當酌用<lb/>
　之<lb/>
白术<hi>三</hi>
　味甘辛氣温氣味俱厚可升可降陽中有隂氣中有<lb/>
<pb n="KR3e0086_WYG_048-4b"/>
　血其性温燥故能益氣和中補陽生血煖胃消榖益<lb/>
　津液長肌肉助精神實脾胃止嘔逆補勞倦進飲食<lb/>
　利小水除濕運痰消浮去脹治心腹冷痛胃虚下痢<lb/>
　痃癖癥瘕制以人乳欲潤其燥炒以壁土欲助其固<lb/>
　佐以黄芩清熱安胎以其性澁壯氣故能止汗實表<lb/>
　而癰疽得之必反多膿奔豚遇之恐反增氣及上焦<lb/>
　燥熱而氣多壅滯者皆宜酌用之然冬术甘而柔潤<lb/>
　夏术苦而燥烈此其功用大有不同不可不為深辨<lb/>
<pb n="KR3e0086_WYG_048-5a"/>
　也若於飢時擇肥而甘者嚼而服之服之久久誠為<lb/>
　延夀之物是實人所未知<lb/>
蒼术<hi>四</hi>
　味苦甘辛性温而燥氣味俱厚可升可降陽也用此<lb/>
　者用其温散燥濕其性温散故能發汗寛中調胃進<lb/>
　食去心腹脹疼霍亂嘔吐解諸欝結逐山嵐寒疫散<lb/>
　風眩頭疼消痰癖氣塊水腫脹滿其性燥濕故治冷<lb/>
　痢冷洩滑㵼腸風寒濕諸瘡與黄柏同煎最逐下焦<lb/>
<pb n="KR3e0086_WYG_048-5b"/>
　濕熱痿痺若内熱隂虚表疎汗出者忌服然惟茅山<lb/>
　者其質堅小其味甘醇補益功多大勝他术<lb/>
甘草<hi>五</hi>
　味甘氣平生凉灸温可升可降善於解毒反甘遂海<lb/>
　藻大㦸芫花其味至甘得中和之性有調補之功故<lb/>
　毒藥得之解其毒剛藥得之和其性表藥得之助其<lb/>
　升下藥得之緩其速助參茋成氣虚之功人所知也<lb/>
　助熟地療隂虚之危誰其曉焉祛邪熱堅筋骨健脾<lb/>
<pb n="KR3e0086_WYG_048-6a"/>
　胃長肌肉隨氣藥入氣隨血藥入血無往不可故稱<lb/>
　國老惟中滿者勿加恐其作脹速下者勿入恐其緩<lb/>
　功不可不知也<lb/>
黄精<hi>六</hi>　　一名救窮草<lb/>
　味甘微辛性温能補中益氣安五臟療五勞七傷助<lb/>
　筋骨益脾胃潤心肺填精髓耐寒暑下三蟲久服延<lb/>
　年不飢髪白更黑齒落更生張華博物志言天老曰<lb/>
　太陽之草名黄精食之可以長生太隂之草名鉤吻<lb/>
<pb n="KR3e0086_WYG_048-6b"/>
　不可食之入口立死此但以黄精鉤吻對言善惡原<lb/>
　非謂其相似也而陶𢎞景謂黄精之葉與鉤吻相似<lb/>
　誤服之害人蘇恭曰黄精葉似栁鉤吻蔓生葉如柿<lb/>
　葉殊非此類陳藏器曰鉤吻乃野葛之别名二物全<lb/>
　不相似不知陶公憑何説此是可見黄精之内本無<lb/>
　鉤吻不必疑也<lb/>
肉蓯蓉<hi>七</hi>
　味甘鹹微辛酸氣微温味重隂也降也其性滑以其<lb/>
<pb n="KR3e0086_WYG_048-7a"/>
　味重而甘温故助相火補精興陽益子嗣治女人血<lb/>
　虚不孕煖腰膝堅筋骨除下焦寒痛以其補隂助陽<lb/>
　故禁虚寒遺<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>洩精止血崩尿血以其性滑故可除<lb/>
　莖中寒熱澁痛但驟服反動大便若虚不可攻而大<lb/>
　便閉結不通者洗淡暫用三四錢一劑即通神效<lb/>
丹參<hi>八</hi>
　味微苦微甘微澁性微凉無毒反藜蘆能養血活血<lb/>
　生新血行宿血故能安生胎落死胎血崩帶下可止<lb/>
<pb n="KR3e0086_WYG_048-7b"/>
　經脉不匀可調此心脾肝腎血分之藥所以亦能養<lb/>
　隂定志益氣解煩療眼疼脚痺通利闗節及惡瘡疥<lb/>
　癬赤眼丹毒排膿止痛長肉生肌<lb/>
逺志<hi>九</hi>
　味微苦微辛氣温陽也升也製以甘草湯浸一宿晒<lb/>
　乾炒用功專心腎故可鎮心止驚辟邪安夢壯陽益<lb/>
　精强志助力以其氣升故同人參甘草棗仁極能舉<lb/>
　陷攝精交接水火但可為佐用不宜多神氣上虚者<lb/>
<pb n="KR3e0086_WYG_048-8a"/>
　所宜痰火上實者當避<lb/>
巴㦸天<hi>十</hi>
　味甘微温隂中陽也雖曰足少隂腎經之藥然亦能<lb/>
　養心神安五藏補五勞益志氣助精强隂治隂痿不<lb/>
　起腰膝疼痛及夜夢鬼交遺精溺濁小腹隂中相引<lb/>
　疼痛等證制宜酒浸去心微炒或滚水浸剝亦可<lb/>
仙茅<hi>十一</hi>
　味辛温有小毒陽也能助神明强筋骨益肌膚培精<lb/>
<pb n="KR3e0086_WYG_048-8b"/>
　血明耳目填骨髓開胃消食助益房事温利五臟補<lb/>
　煖腰脚此西域婆羅門僧獻方於唐明皇服之有效<lb/>
　久秘而後得𫝊按許真君書云仙茅久服可以長生<lb/>
　其味甘能養肉辛能養節苦能養氣鹹能養骨滑能<lb/>
　養膚酸能養筋宜和苦酒服之必效也然仙茅性熱<lb/>
　惟陽弱精寒禀賦素怯者宜之若體壯相火熾盛者<lb/>
　服之大能動火不可不察凡制用之法於八九月采<lb/>
　得用竹刀刮去黑皮切如豆粒糯米泔浸兩宿去赤<lb/>
<pb n="KR3e0086_WYG_048-9a"/>
　汁用酒拌蒸之從巳至亥制之極熟自無毒矣然後<lb/>
　曝乾搗篩熟宻丸桐子大每空心酒飲任下二三十<lb/>
　丸忌食牛乳及黑牛肉恐減藥力也若隨羣補藥中<lb/>
　為丸服之無所不可<lb/>
天麻<hi>十二</hi>　一名赤箭　一名定風草<lb/>
　味辛平隂中有陽治風虚眩暈頭旋眼黑頭痛諸風<lb/>
　濕痺四肢拘攣利腰膝强筋骨安神志通血脉止驚<lb/>
　恐恍惚殺鬼精蟲毒及小兒風癎驚氣然性懦力緩<lb/>
<pb n="KR3e0086_WYG_048-9b"/>
　用須加倍或以别藥相佐然後見功<lb/>
沙參<hi>十三蘆反藜</hi>　一名鈴兒草<lb/>
　味微甘苦氣味俱輕性微寒能養肝氣治多眠除邪<lb/>
　熱益五臟隂氣清肺凉肝滋養血脉散風熱瘙痒頭<lb/>
　面腫痛排膿消腫長肌肉止驚煩除疝痛然性緩力<lb/>
　微非堪大用易老云人參補五臟之陽沙參補五臟<lb/>
　之隂特以其甘凉而和補中清火反而言之故有是<lb/>
　論若云對待人參則相去逺矣<lb/>
<pb n="KR3e0086_WYG_048-10a"/>
𤣥參<hi>十四蘆反藜</hi>
　味苦甘微鹹氣寒此物味苦而甘苦能清火甘能滋<lb/>
　隂以其味甘故降性亦緩本草言其惟入腎經而不<lb/>
　知其尤走肺臟故能退無根浮游之火散周身痰結<lb/>
　熱癰逐頸項咽喉痺毒瘰<graphic n="KR1031" url="https://raw.githubusercontent.com/kanripo/KR-Gaiji/master/images/KR1031.png" mimeType="image/png"/>結核敺男女𫝊尸煩燥<lb/>
　骨蒸解温瘧寒熱往來治傷寒熱斑支滿亦療女人<lb/>
　産乳餘疾或腸中血瘕熱癥并療勞傷痰𠻳熱煩補<lb/>
　腎滋隂明目解渴<lb/>
<pb n="KR3e0086_WYG_048-10b"/>
茅根<hi>十五</hi>　即白茅<lb/>
　味甘凉性純美能補中益氣此良藥也善理血病凡<lb/>
　吐血衂血瘀血血閉及婦人經水不調崩中漏下且<lb/>
　通五淋除客熱止煩渴堅筋骨療肺熱噦逆喘急解<lb/>
　酒毒及黄疸水腫久服大是益人若治癰疽癤毒及<lb/>
　諸毒諸瘡諸血或用根搗傅或用此煮汁調傅毒等<lb/>
　藥或以酒煮服無不可也茅有數種處處有之惟白<lb/>
　者為勝春生芽布地如鍼故曰茅鍼可以生噉甚益<lb/>
<pb n="KR3e0086_WYG_048-11a"/>
　小兒功用亦同<lb/>
淫羊藿<hi>十六</hi>
　味甘氣辛性温乃手足陽明少隂三焦命門藥也主<lb/>
　陽虚隂痿莖中作痛化小水益精氣强志意堅筋骨<lb/>
　煖下部一切冷風勞氣筋骨拘攣補腰膝壯真隂及<lb/>
　年老昏耄中年健忘凡男子陽衰女子隂衰艱於子<lb/>
　嗣者皆宜服之服此之法或單用浸酒或兼佐丸散<lb/>
　無不可者制法每擇淨一斤以羊脂四兩同炒油盡<lb/>
<pb n="KR3e0086_WYG_048-11b"/>
　用之<lb/>
苦參<hi>十七</hi>
　味苦性寒反藜蘆沉也隂也乃足少隂腎經之藥能<lb/>
　袪積熱黄疸止夢遺帶濁清小便利水除癰腫明目<lb/>
　止淚平胃氣能令人嗜食利九竅除伏熱狂邪止渴<lb/>
　醒酒療惡瘡斑疹疥癩殺疳蟲及毒風煩躁胱眉炒<lb/>
　黄為末米飲調服治腸風下血熱痢<lb/>
貝母<hi>十八頭反烏</hi>
<pb n="KR3e0086_WYG_048-12a"/>
　味苦氣平微寒氣味俱輕功力頗緩用須加倍善解<lb/>
　肝藏欝愁亦散心中逆氣袪肺痿肺癰痰膿喘𠻳研<lb/>
　末沙糖為丸含嚥最佳降胸中因熱結胸及乳癰流<lb/>
　痰結核若足生人面諸瘡燒灰油調頻敷産難胞衣<lb/>
　不出研末用酒和吞亦除瘕疝喉痺金瘡并止消渴<lb/>
　煩熱赤眼翳膜堪㸃時疾黄疸能敺○又如半夏貝<lb/>
　母俱治痰嗽但半夏兼治脾肺貝母獨善清金半夏<lb/>
　用其辛貝母用其苦半夏用其温貝母用其凉半夏<lb/>
<pb n="KR3e0086_WYG_048-12b"/>
　性速貝母性緩半夏散寒貝母清熱性味隂陽大有<lb/>
　不同俗有代用者其謬孰甚<lb/>
土貝母<hi>十九頭反烏</hi>
　味大苦性寒隂也降也乃手太隂少陽足陽明厥隂<lb/>
　之藥大治肺癰肺痿欬喘吐血衂血最降痰氣善開<lb/>
　欝結止疼痛消脹滿清肝火明耳目除時氣煩熱黄<lb/>
　疸淋閉便血溺血解熱毒殺諸蟲及療喉痺瘰癧乳<lb/>
　癰發背一切癰瘍腫毒濕熱惡瘡痔漏金瘡出血火<lb/>
<pb n="KR3e0086_WYG_048-13a"/>
　瘡疼痛為末可敷煎湯可服性味俱厚較之川貝母<lb/>
　清降之功不啻數倍<lb/>
山慈姑<hi>二十</hi>　一名金燈籠<lb/>
　味甘微辛有小毒治癰瘍疔腫瘡瘻瘰<graphic n="KR1031" url="https://raw.githubusercontent.com/kanripo/KR-Gaiji/master/images/KR1031.png" mimeType="image/png"/>結核破皮<lb/>
　攻毒俱宜醋磨傅之除䵟斑剝人面皮宜搗汁塗之<lb/>
　并治諸毒蠱毒蛇蟲狂犬等傷或用酒調服或乾掺<lb/>
　之亦治風痰癎疾以茶清研服取吐可愈<lb/>
柴胡<hi>二一</hi>
<pb n="KR3e0086_WYG_048-13b"/>
　味苦微辛氣平微寒氣味俱輕升也陽中之隂用此<lb/>
　者用其凉散平肝之熱入肝膽三焦心胞四經其性<lb/>
　凉故解寒熱往來肌表潮熱肝膽火炎胸脇痛結兼<lb/>
　治瘡瘍血室受熱其性散故主傷寒邪熱未解温瘧<lb/>
　熱盛少陽頭痛肝經欝證總之邪實者可用真虚者<lb/>
　當酌其宜雖引清氣上升然升中有散中虚者不可<lb/>
　散虚熱者不可寒豈容誤哉兼之性滑善通大便凡<lb/>
　溏泄脾薄者當慎用之熱結不通者用佐當歸黄芩<lb/>
<pb n="KR3e0086_WYG_048-14a"/>
　正所宜也○愚謂柴胡之性善泄善散所以大能走<lb/>
　汗大能泄氣斷非滋補之物凡病隂虚水虧而孤陽<lb/>
　勞熱者不可再損營氣葢未有用散而不泄營氣者<lb/>
　未有動汗而不傷營血者營即隂也隂既虚矣尚堪<lb/>
　再損其陰否然則用柴胡以治虚勞之熱者果亦何<lb/>
　所取義耶觀㓂宗奭衍義曰柴胡本經並無一字治<lb/>
　勞今人治勞方中鮮有不用者嗚呼凡此誤世甚多<lb/>
　嘗原病勞之人有一種藏本虚損復受邪熱者當須<lb/>
<pb n="KR3e0086_WYG_048-14b"/>
　斟酌用之如經驗方中治勞青蒿煎之用柴胡正合<lb/>
　宜耳若或無邪得此愈甚雖至死人亦不怨目擊甚<lb/>
　多日華子又謂補五勞七傷藥性論亦謂治勞乏羸<lb/>
　瘦若此等病苟無實熱醫者執而用之不死何待注<lb/>
　釋本草一字不可忽葢萬世之後所誤無窮可不謹<lb/>
　哉觀此㓂氏之説其意專在邪熱二字謂但察有邪<lb/>
　無邪以决可用不可用此誠得理之見而復有非之<lb/>
　者抑又何也即在王海藏亦曰苟無實熱而用柴胡<lb/>
<pb n="KR3e0086_WYG_048-15a"/>
　不死何待凡此所見畧同用者不可不察<lb/>
桔梗<hi>二二</hi>　一名薺苨<lb/>
　味苦微辛氣微凉氣輕於味陽中有隂有小毒其性<lb/>
　浮用此者用其載藥上升故有舟楫之號入肺膽胸<lb/>
　膈上焦載散藥表散寒邪載凉藥清咽疼喉痺亦治<lb/>
　赤目腫痛載肺藥解肺熱肺癰鼻塞唾膿欬嗽載痰<lb/>
　藥能消痰止嘔亦可寛胸下氣引大黄可使上升引<lb/>
　青皮平肝止痛能解中惡蠱毒亦治驚癎怔忡若欲<lb/>
<pb n="KR3e0086_WYG_048-15b"/>
　專用降劑此物不宜同用<lb/>
防風<hi>二三</hi>
　味甘辛氣温升也陽也用此者用其氣平散風雖膀<lb/>
　胱脾胃經藥然隨諸經之藥各經皆至氣味俱輕故<lb/>
　散風邪治一身之痛療風眼止冷淚風能勝濕故亦<lb/>
　去濕除遍體濕瘡若隨實表補氣諸藥亦能收汗升<lb/>
　舉陽氣止腸風下血崩漏然此風藥中之潤劑亦能<lb/>
　走散上焦元氣誤服久服反能傷人<lb/>
<pb n="KR3e0086_WYG_048-16a"/>
細辛<hi>二四</hi>　<hi>反藜蘆忌生菜</hi>
　味大辛氣温氣味俱厚升也陽也有小毒用此者用<lb/>
　其温散善祛隂分之寒邪除隂經之頭痛益肝温膽<lb/>
　利竅逐諸風濕痺風癎痎瘧鼻<graphic n="KR1604" url="https://raw.githubusercontent.com/kanripo/KR-Gaiji/master/images/KR1604.png" mimeType="image/png"/>不聞香臭開闗通<lb/>
　竅散風淚目疼口臭牙蟲煎湯含漱過服亦散真氣<lb/>
　不可不知此味辛甚故能逐陰分之邪隂分且然陽<lb/>
　分可知舊云少隂厥隂之藥然豈有辛甚而不入陽<lb/>
　分者但陽證忌熱用當審之<lb/>
<pb n="KR3e0086_WYG_048-16b"/>
羌活<hi>二五</hi>
　味微苦氣辛微温升也陽也用此者用其散寒定痛<lb/>
　能入諸經太陽為最散肌表之寒邪利周身項脊之<lb/>
　疼痛排太陽之癰疽除新舊之風濕縁非柔懦之物<lb/>
　故能撥亂反正惟其氣雄大能散逐若正氣虚者忌<lb/>
　用之<lb/>
獨活<hi>二六</hi>
　味苦氣香性微凉升中有降善行滯氣故入腎與膀<lb/>
<pb n="KR3e0086_WYG_048-17a"/>
　胱兩經專理下焦風濕兩足痛痺濕癢拘攣或因風<lb/>
　濕而齒痛頭眩喘逆奔豚疝瘕腰腹疼痛等證皆宜<lb/>
　用之<lb/>
升麻<hi>二七</hi>
　味微苦氣平氣味俱輕浮而升陽也用此者用其升<lb/>
　散提氣乃脾胃肺與大腸四經之藥善散陽明經風<lb/>
　寒肌表邪熱提元氣之下陷舉大腸之胱泄除陽明<lb/>
　温疫表邪解膚腠風熱斑疹引石膏除齒牙臭爛腫<lb/>
<pb n="KR3e0086_WYG_048-17b"/>
　痛引葱頭去陽明表證頭疼佐當歸肉蓯蓉可通大<lb/>
　便結燥凡癰疽痘疹陽虚不能起發及瀉痢崩淋夢<lb/>
　遺胱肛陽虚下陷之類用佐補劑皆所宜也若上實<lb/>
　氣壅諸火炎上及太陽表證皆不宜用且其味苦氣<lb/>
　散若血氣太虚及水火無根者並不可用<lb/>
前胡<hi>二八</hi>
　味苦氣寒降也隂中微陽去火痰實熱開氣逆結滯<lb/>
　轉筋霍亂除胸中痞滿氣喘嘔逆欬嗽煩悶治傷寒<lb/>
<pb n="KR3e0086_WYG_048-18a"/>
　寒熱風熱頭疼解嬰兒疳熱<lb/>
延胡索<hi>二九</hi>
　味苦微辛氣微温入肝脾二經善行滯氣破滯血血<lb/>
　中氣藥故能止腹痛通經調月水淋滯心氣疼痛破<lb/>
　癥癖跌撲凝瘀亦善落胎利小便及産後逆血上衝<lb/>
　俱宜以酒煮服或用酒磨服亦可然性惟破氣逐血<lb/>
　必真有血逆氣滯者方可用若産後血虚或經血枯<lb/>
　少不利氣虚作痛者皆大非所宜<lb/>
<pb n="KR3e0086_WYG_048-18b"/>
紫草<hi>三十</hi>
　味苦性寒此手厥隂足厥隂血分之藥性寒而利能<lb/>
　凉血滑血通利二便故痘疹家宜用之凡治痘疹無<lb/>
　論未出已出但血熱毒盛或紫或黑而大便秘結者<lb/>
　宜用之若已出紅活不紫不黑而大便如常通利者<lb/>
　即不可用故曾世榮活幼心書云紫草性寒小兒脾<lb/>
　氣實者猶可用脾氣虚者反能作瀉又若古方惟用<lb/>
　其茸亦取其氣輕味薄而有清凉升發之功也此外<lb/>
<pb n="KR3e0086_WYG_048-19a"/>
　可用以解黄疸消腫脹及一切斑疹惡瘡亦以其能<lb/>
　利九竅通水道去濕凉血而然也<lb/>
白芨<hi>三一</hi>
　味苦澁性收歛微寒反烏頭能入肺止血療肺癰肺<lb/>
　痿治癰疽敗爛惡瘡刀箭湯火損傷生肌止痛俱可<lb/>
　為末傅之凡吐血不能止者用白芨為末米飲調服<lb/>
　即效<lb/>
三七<hi>三二</hi>
<pb n="KR3e0086_WYG_048-19b"/>
　味甘氣温及陽明厥隂血分之藥故善止血散血定<lb/>
　痛凡金刃刀箭所傷及跌撲杖瘡血出不止嚼爛塗<lb/>
　之或為末掺之其血即止亦治吐血衂血下血血痢<lb/>
　崩漏經水不止産後惡血不下俱宜自嚼或為末米<lb/>
　飲送下二三錢若治虎咬蛇傷等證俱可服可傅<lb/>
　葉之性用與根大同凡折傷跌撲出血傅之即止青<lb/>
　腫亦散<lb/>
白蘚皮<hi>三三</hi>
<pb n="KR3e0086_WYG_048-20a"/>
　味苦寒性燥而降乃手足太陰陽明之藥解熱黄酒<lb/>
　黄急黄榖黄勞黄通闗節九竅利血脉小水治時行<lb/>
　大熱飲水狂躁呌呼及婦人隂中腫痛小兒風熱驚<lb/>
　癎尤治一切毒風風瘡疥癬赤爛楊梅瘡毒眉髪脱<lb/>
　落此雖善理瘡瘍而實為諸黄風痺要藥<lb/>
秦芁<hi>三四</hi>
　味苦性沉寒沉中有浮手足陽明清火藥也治風寒<lb/>
　濕痺利小水療通身風濕拘攣手足不遂清黄疸解<lb/>
<pb n="KR3e0086_WYG_048-20b"/>
　温疫熱毒除口噤牙疼口瘡腸風下血及虚勞骨蒸<lb/>
　發熱潮熱煩渴及婦人胎熱小兒疳熱瘦弱等證<lb/>
地榆<hi>三五</hi>
　味苦微濇性寒而降既清且澁故能止吐血衂血清<lb/>
　火明目治腸風血痢及婦人崩漏下血月經不止帶<lb/>
　濁痔漏産後隂氣散失亦斂盜汗療熱痞除惡肉止<lb/>
　瘡毒疼痛凡血熱者當用虚寒者不相宜也作膏可<lb/>
　貼金瘡搗汁可塗虎犬蛇蟲傷毒飲之亦可<lb/>
<pb n="KR3e0086_WYG_048-21a"/>
黄芩<hi>三六</hi>
　味苦氣寒氣輕於味可升可降隂中微陽枯者善於<lb/>
　入肺實者善入大腸欲其上者酒炒欲其下者生用<lb/>
　枯者清上焦之火消痰利氣定喘嗽止失血退往來<lb/>
　寒熱風熱濕熱頭痛解瘟疫清咽療肺痿肺癰乳癰<lb/>
　發背尤袪肌表之熱故治斑疹鼠瘻瘡瘍赤眼實者<lb/>
　凉下焦之熱能除赤痢熱畜膀胱五淋澁痛大腸閉<lb/>
　結便血漏血胎因火盛不安酌佐砂仁白术腹因火<lb/>
<pb n="KR3e0086_WYG_048-21b"/>
　滯為痛可加黄連厚朴大腸無火滑泄者最當慎用<lb/>
黄連<hi>三七</hi>
　味大苦氣大寒味厚氣薄沉也降也降中微升隂中<lb/>
　微陽專治諸火火在上炒以酒火在下炒以童便火<lb/>
　而嘔者炒以薑汁火而伏者炒以鹽湯同吳茱萸炒<lb/>
　可以止火痛同陳壁土炒可止熱瀉同枳實用可消<lb/>
　火脹同天花粉用能解煩渴同木香丸和火滯下痢<lb/>
　腹痛同吳茱萸丸治胃熱吐吞酸水總之其性大寒<lb/>
<pb n="KR3e0086_WYG_048-22a"/>
　故惟平肝凉血肅胃清腸凉膽止驚癎㵼心除痞滿<lb/>
　上可治吐血衂血下可治腸澼便紅療婦人隂戸腫<lb/>
　痛除小兒食積熱疳殺蚘蟲消惡瘡癰腫除濕熱欝<lb/>
　熱善治火眼亦消痔漏解烏附之熱殺巴豆之毒然<lb/>
　其善㵼心脾實火虚熱妄用必致格陽故㓂宗奭曰<lb/>
　虚而冷者慎勿輕用王海藏曰夏月久血痢不用黄<lb/>
　連隂在内也○景岳曰人之脾胃所以盛載萬物發<lb/>
　生萬物本象地而屬土土煖則氣行而燥土寒則氣<lb/>
<pb n="KR3e0086_WYG_048-22b"/>
　凝而濕土燥則實土濕則滑此天地間不易之至理<lb/>
　黄連之苦寒若此所以過服芩連者無不敗脾此其<lb/>
　濕滑亦自明顯易見獨因陶𢎞景别録中有調胃厚<lb/>
　腸之一言而劉河間復證之曰諸苦寒藥多泄惟黄<lb/>
　連黄檗性冷而燥因致後世視為竒見無不謂黄連<lb/>
　性燥而厚腸胃凡治㵼痢者開手便是黄連不知黄<lb/>
　連黄柏之燥於何見之嗚呼一言之謬流染若此難<lb/>
　洗若此誖理惑人莫此為甚雖曰黄連治痢亦有效<lb/>
<pb n="KR3e0086_WYG_048-23a"/>
　者然必其素禀陽臟或多縱口腹濕熱為痢者乃其<lb/>
　所宜且凡以縱肆不節而血氣正强者即或誤用未<lb/>
　必殺人久之邪去亦必漸愈而歸功黄連何不可也<lb/>
　此外則凡以元氣素弱傷脾患痢或本無火邪而寒<lb/>
　濕動脾者其病極多若妄用黄連則脾腎日敗百無<lb/>
　一生凡患痢而死者率由此類可不寒心余為此言<lb/>
　而人有未必信者多以苦燥二字有未明耳故余於<lb/>
　𫝊忠録辨河間條中復詳言苦味之理以俟衞生仁<lb/>
<pb n="KR3e0086_WYG_048-23b"/>
　者再為贊正庶是非得明而民生有攸賴矣○道書<lb/>
　言服黄連犯猪肉令人泄瀉<lb/>
胡黄連<hi>三八</hi>
　味大苦大寒其性味功用大似黄連能凉肝明目治<lb/>
　骨蒸勞熱三消吐血衂血五心煩熱療婦人胎熱虚<lb/>
　驚熱痢及小兒疳熱驚癎浸人乳㸃目甚良<lb/>
知母<hi>三九</hi>
　味苦寒隂也其性沉中有浮浮則入手太隂手少隂<lb/>
<pb n="KR3e0086_WYG_048-24a"/>
　沉則入足陽明足厥隂足少隂也故其在上則能清<lb/>
　肺止渴却頭痛潤心肺解虚煩喘嗽吐血衂血去喉<lb/>
　中腥臭在中則能退胃火平消癉在下則能利小水<lb/>
　潤大便去膀胱肝腎濕熱腰脚腫痛并治勞瘵内熱<lb/>
　退隂火解熱淋崩濁古書言知母佐黄柏滋隂降火<lb/>
　有金水相生之義葢謂黄柏能制膀胱命門隂中之<lb/>
　火知母能消肺金制腎水化源之火去火可以保陰<lb/>
　是即所謂滋隂也故潔古東垣皆以為滋隂降火之<lb/>
<pb n="KR3e0086_WYG_048-24b"/>
　要藥繼自丹溪而後則皆用以為補隂誠大謬矣夫<lb/>
　知母以沉寒之性本無生氣用以清火則可用以補<lb/>
　隂則何補之有苐其隂柔巽順似乎有徳倘元氣既<lb/>
　虧猶欲藉此以望補益是亦猶小人在朝而國家元<lb/>
　氣日受其削有隂移焉而莫之覺者是不可不見之<lb/>
　真而辨之早也<lb/>
龍膽草<hi>四十</hi>
　味大苦大寒隂也沉也乃足厥隂少陽之正藥大能<lb/>
<pb n="KR3e0086_WYG_048-25a"/>
　㵼火但引以佐使則諸火皆治故能退骨蒸疳熱除<lb/>
　心火驚癎狂躁胃火煩熱黄疸咽喉腫痛肝腎膀胱<lb/>
　伏火小水淋閉血熱㵼痢下焦濕熱癰腫瘡毒疼痛<lb/>
　婦人血熱崩淋小兒熱疳客忤去目黄晴赤腫痛殺<lb/>
　蠱毒腸胃諸蟲及風熱盜汗凡肝腎有餘之火皆其<lb/>
　所宜<lb/>
　　隰草部<lb/>
地黄<hi>四一</hi>
<pb n="KR3e0086_WYG_048-25b"/>
　生地黄味苦甘氣凉氣薄味厚沉也隂也鮮者更凉<lb/>
　乾者微凉能生血補血凉心火退血熱去煩躁骨蒸<lb/>
　熱痢下血止嘔血衂血脾中濕熱或婦人血熱而經<lb/>
　枯或上下三消而熱渴總之其性頗凉若脾胃有寒<lb/>
　者用宜斟酌<lb/>
　熟地黄味甘微苦味厚氣薄沉也陰中有陽本草言<lb/>
　其入手足厥少陰經大補血衰滋培腎水填骨髓益<lb/>
　真陰專補腎中元氣兼療藏血之經此雖泛得其概<lb/>
<pb n="KR3e0086_WYG_048-26a"/>
　亦豈足以盡是之妙夫地黄産於中州沃土之鄉得<lb/>
　土氣之最厚者也其色黄土之色也其味甘土之味<lb/>
　也得土之氣而曰非太隂陽明之藥吾弗信也惟是<lb/>
　生者性凉脾胃喜煖故脾陽不足者所當慎用至若<lb/>
　熟則性平禀至陰之徳氣味純靜故能補五藏之真<lb/>
　隂而又於多血之藏為最要得非脾胃經藥耶且夫<lb/>
　人之所以有生者氣與血耳氣主陽而動血主陰而<lb/>
　靜補氣以人參為主而茋术但可為之佐補血以熟<lb/>
<pb n="KR3e0086_WYG_048-26b"/>
　地為主而芎歸但可為之佐然在茋术芎歸則又有<lb/>
　所當避而人參熟地則氣血之必不可無故凡諸經<lb/>
　之陽氣虚者非人參不可諸經之陰血虚者非熟地<lb/>
　不可人參有健運之功熟地禀靜順之徳此熟地之<lb/>
　與人參一陰一陽相為表裏一形一氣互主生成性<lb/>
　味中正無踰於此誠有不可假借而更代者矣凡諸<lb/>
　真陰虧損者有為發熱為頭疼為焦渴為喉痺為嗽<lb/>
　痰為喘氣或脾腎寒逆為嘔吐或虚火載血於口鼻<lb/>
<pb n="KR3e0086_WYG_048-27a"/>
　或水泛於皮膚或陰虚而泄利或陽浮而狂躁或陰<lb/>
　脱而仆地陰虚而神散者非熟地之守不足以聚之<lb/>
　陰虚而火升者非熟地之重不足以降之陰虚而躁<lb/>
　動者非熟地之靜不足以鎮之陰虚而剛急者非熟<lb/>
　地之甘不足以緩之陰虚而水邪泛濫者舍熟地何<lb/>
　以自制陰虚而真氣散失者舍熟地何以歸源陰虚<lb/>
　而精血俱損脂膏殘薄者舍熟地何以厚腸胃且猶<lb/>
　有最𤣥最妙者則熟地兼散劑方能發汗何也以汗<lb/>
<pb n="KR3e0086_WYG_048-27b"/>
　化於血而無陰不作汗也熟地兼温劑始能回陽何<lb/>
　也以陽生於下而無復不成乾也然而陽性速故人<lb/>
　參少用亦可成功陰性緩熟地非多難以奏效而今<lb/>
　人有畏其滯膩者則崔氏何以用腎氣丸而治痰浮<lb/>
　有畏其滑澤者則仲景何以用八味丸而醫腎泄有<lb/>
　謂陽能生陰陰不能生陽者則陰陽之理原自互根<lb/>
　彼此相須缺一不可無陽則陰無以生無陰則陽無<lb/>
　以化故内經曰精化為氣得非陰亦生陽乎孰謂陽<lb/>
<pb n="KR3e0086_WYG_048-28a"/>
　之能生而陰之不能長也又若制用之法有用薑汁<lb/>
　拌炒者則必有中寒兼嘔而後可有用砂仁制者則<lb/>
　必有脹滿不行而後可有用酒拌炒者則必有經絡<lb/>
　壅滯而後可使無此數者而必欲强用制法是不知<lb/>
　用熟地者正欲用其靜重之妙而反為散動以亂其<lb/>
　性何異畫蛇而添足今之人即欲用之補陰而必兼<lb/>
　以滲利則焉知補陰不利水利水不補陰而補陰之<lb/>
　法不宜滲即有用之補血而復疑其滯膩則焉知血<lb/>
<pb n="KR3e0086_WYG_048-28b"/>
　虚如燥土旱極望雲霓而枯渴之腸極喜滋設不明<lb/>
　此則少用之尚欲兼之以利又孰敢單用之而任之<lb/>
　以多單用而多且不敢又孰敢再助以甘而盡其所<lb/>
　長是又何異因噎而廢食也嗟嗟熟地之功其不中<lb/>
　於時用者久矣其有不可以筆楮盡者尚多也予今<lb/>
　特表而出之尚祈明者之自悟焉<lb/>
牛膝<hi>四二</hi>
　味苦甘氣微凉性降而滑陰也忌牛肉酒漬㕮咀走<lb/>
<pb n="KR3e0086_WYG_048-29a"/>
　十二經絡助一身元氣主手足血熱痿痺血燥拘攣<lb/>
　通膀胱濇秘大腸乾結補髓填精益陰活血治腰膝<lb/>
　痠疼滋鬚髪枯白其性下走如奔故能通經閉破血<lb/>
　癥引諸藥下降同麝香用墮胎尤速凡藏寒便滑下<lb/>
　元不固者當忌用之<lb/>
麥門冬<hi>四三</hi>
　味甘微苦性微寒降也陽中陰也去心用恐令人煩<lb/>
　其味甘多苦少故上行心肺補上焦之津液清胸膈<lb/>
<pb n="KR3e0086_WYG_048-29b"/>
　之渴煩解火炎之嘔吐退血燥之虚熱益精滋陰澤<lb/>
　肌潤結肺痿肺癰欬唾衂血經枯乳汁不行肺乾欬<lb/>
　嗽不絶降火清心消痰補怯復脉須仗人參便滑中<lb/>
　寒者勿投<lb/>
續斷<hi>四四</hi>
　川産色灰黑尖瘦多蘆形如雞脚皮斷而皺者是味<lb/>
　苦而澁苦重澁輕氣微凉他産者味甘微辛澁少用<lb/>
　川産良凡用此者用其苦澁其味苦而重故能入血<lb/>
<pb n="KR3e0086_WYG_048-30a"/>
　分調血脉消腫毒乳癰瘰癧痔瘻治金損跌傷續筋<lb/>
　骨血脉其味澁故能止吐血衂血崩淋胎漏便血尿<lb/>
　血調血痢縮小便止遺精帶濁佐之以甘如甘草地<lb/>
　黄人參山藥之類其效尤㨗<lb/>
蜀葵子<hi>四五</hi>
　味甘性寒能利小水通淋閉消水腫潤大腸催生落<lb/>
　胎通乳汁亦治一切瘡疥并瘢疵赤靨苖葉可作菜<lb/>
　茹古以葵為五菜之主今不復用之矣<lb/>
<pb n="KR3e0086_WYG_048-30b"/>
　黄葵花　性滑利與蜀葵大同若治諸惡瘡膿水久<lb/>
　不瘥者用花為末傅之即愈為瘡家要藥浸油可塗<lb/>
　湯火瘡<lb/>
車前子<hi>四六</hi>　即芣苡<lb/>
　味甘微鹹氣寒入膀胱肝經通尿管熱淋澁痛敺風<lb/>
　熱目赤翳膜利水能除濕痺性滑極善催生兼治濕<lb/>
　熱瀉痢亦去心胸煩熱<lb/>
　根葉　生搗汁飲治一切尿血衂血熱痢尤逐氣癃<lb/>
<pb n="KR3e0086_WYG_048-31a"/>
　利水<lb/>
白蒺藜<hi>四七</hi>
　味苦微辛微甘微凉能破癥瘕結聚止遺溺泄精療<lb/>
　肺痿肺癰翳膜目赤除喉痺癬疥痔瘰癜風通身濕<lb/>
　爛惡瘡乳巖帶下俱宜催生止煩亦用凉血養血亦<lb/>
　善補陰用補宜炒熟去刺用凉宜連刺生𢷬去風解<lb/>
　毒白者最良<lb/>
　沙苑蒺藜性亦大同若用固精補腎止遺瀝尿血縮<lb/>
<pb n="KR3e0086_WYG_048-31b"/>
　小便止煩渴去燥熱則亦可用此<lb/>
紅花<hi>四八</hi>
　味甘微苦微辛氣微凉陰中微陽惟入血脉多用女<lb/>
　科少用可活血引經多用能破血通瘀可下死胎亦<lb/>
　療血暈達痘瘡血熱難出散班疹血滯不消潤燥活<lb/>
　血止痛通經亦消腫毒<lb/>
紫苑<hi>四九</hi>
　味苦平微辛辛能入肺苦能降氣故治欬嗽上氣痰<lb/>
<pb n="KR3e0086_WYG_048-32a"/>
　喘惟肺實氣壅或火邪刑金而致欬唾膿血者乃可用<lb/>
　之若以勞傷肺腎水虧金燥而欬喘失血者則非所宜<lb/>
　觀陶氏别録謂其補不足治五勞體虚其亦言之過也<lb/>
甘菊花<hi>五十</hi>　白菊花根善利水㨶汁和酒服之大治<lb/>
　癃閉<lb/>
　味甘色黄者能養血散風去頭目風熱眩暈疼痛目<lb/>
　中翳膜及遍身遊風風疹作枕明目葉亦可用<lb/>
　味苦者性凉能解血中鬱熱清頭目去風熱眼目腫<lb/>
<pb n="KR3e0086_WYG_048-32b"/>
　痛流淚根葉辛香能消癰毒止疼痛<lb/>
野菊花<hi>五一</hi>　一名苦薏<lb/>
　根葉莖花皆可同用味苦辛大能散火散氣消癰毒<lb/>
　疔腫瘰癧眼目熱痛亦破婦人瘀血孫氏治癰毒方<lb/>
　用野菊花連根葉搗爛酒煎熱服取汗以渣敷之或同<lb/>
　蒼耳搗汁以熱酒冲服冬月用乾者煎服或為末酒<lb/>
　服亦可<lb/>
<graphic n="KR2880" url="https://raw.githubusercontent.com/kanripo/KR-Gaiji/master/images/KR2880.png" mimeType="image/png"/>薟<hi>五二</hi>
<pb n="KR3e0086_WYG_048-33a"/>
　味苦氣微寒有小毒此物氣味頗峻善逐風濕諸毒<lb/>
　用蜜酒層層和灑九蒸九曝蜜丸空心酒吞多寡隨<lb/>
　宜善治中風口眼歪邪除濕痺腰脚痿痛麻木生者<lb/>
　酒煎逐破傷風危急如神散撒麻疔惡毒惡瘡浮腫<lb/>
　虎傷狗咬蜘蛛蟲毒或搗爛封之或煎湯或散敷並<lb/>
　良其掃蕩功力若此似於元氣虚者非利<lb/>
益母草<hi>五三</hi>　子名茺蔚<lb/>
　味微苦微辛微寒性滑而利善調女人胎産諸證故<lb/>
<pb n="KR3e0086_WYG_048-33b"/>
　有益母之號能去死胎滑生胎活血凉血行血故能<lb/>
　治産難胎衣不下子死腹中及經脉不調崩中漏下<lb/>
　尿血㵼血瘀血等證然惟血熱血滯及胎産艱澁者<lb/>
　宜之若血氣素虚兼寒及滑陷不固者皆非所宜不<lb/>
　得以其益母之名謂婦人所必用也葢用其滑利之<lb/>
　性則可求其補益之功則未也本草言其久服益精<lb/>
　輕身誠不足信此外如退浮腫下水氣及打撲瘀血<lb/>
　通大小便之類皆以其能利也若治疔腫乳癰丹毒<lb/>
<pb n="KR3e0086_WYG_048-34a"/>
　惡毒則可搗汁飲之其渣亦可敷貼<lb/>
　子名茺蔚功用畧同但子味微甘稍温故能凉血補<lb/>
　血亦益陰氣明目<lb/>
瞿麥<hi>五四</hi>
　味苦微寒降也性滑利能通小便降陰火除五淋利<lb/>
　血脉兼凉藥亦消眼目腫痛兼血藥則能通經破血<lb/>
　下胎凡下焦濕熱疼痛諸病皆可用之<lb/>
茵陳<hi>五五</hi>
<pb n="KR3e0086_WYG_048-34b"/>
　味苦微辛氣微寒陰中微陽入足太陽經用此者用<lb/>
　其利濕逐熱故能通闗節解熱滯療天行時疾熱狂<lb/>
　頭痛利小水專治黄疸宜佐梔子黄而濕者多腫再<lb/>
　加滲利黄而燥者乾澁再加凉潤只有陰黄一證因<lb/>
　以中寒不運此非所宜又解傷寒瘴瘧火熱散熱痰<lb/>
　風熱疼痛濕熱為痢尤其所宜<lb/>
青蒿<hi>五六</hi>
　味苦微辛性寒陰中有陽降中有散主肝腎三焦血<lb/>
<pb n="KR3e0086_WYG_048-35a"/>
　分之病療陰火伏留骨節故善治骨蒸勞熱尸疰鬼<lb/>
　氣降火滋陰潤顔色長毛髪治瘧疾寒熱殺蟲毒及<lb/>
　惡瘡濕疥生搗可傅金瘡止血止痛<lb/>
𣢾冬花<hi>五七</hi>
　味微甘微辛而温其氣浮陽也入手太陰經能温肺<lb/>
　氣故療欬嗽及肺癰肺痿欬唾膿血冦宗奭曰有人<lb/>
　病嗽多日或敎以燃款冬花三兩於無風處以筆管<lb/>
　吸其烟滿口則嚥之數日果效<lb/>
<pb n="KR3e0086_WYG_048-35b"/>
麻黄<hi>五八</hi>
　味微苦微濇氣温而辛升也陽也此以輕揚之味而<lb/>
　兼辛温之性故善達肌表走經絡大能表散風邪袪<lb/>
　除寒毒一應瘟疫瘧疾瘴氣山嵐凡足三陽表實之<lb/>
　證必宜用之若寒邪深入少隂厥陰筋骨之間非用<lb/>
　麻黄官桂不能逐也但用此之法自有微妙則在佐<lb/>
　使之間或兼氣藥以助力可得衛中之汗或兼血藥<lb/>
　以助液可得營中之汗或兼温藥以助陽可逐陰凝<lb/>
<pb n="KR3e0086_WYG_048-36a"/>
　之寒毒或兼寒藥以助陰可解炎熱之瘟邪此實傷<lb/>
　寒陰瘧家苐一要藥故仲㬌諸方以此為首實千古<lb/>
　之獨得者也今見後人多有畏之為毒藥而不敢用<lb/>
　又有謂夏月不宜用麻黄者皆不達可哂也雖在李<lb/>
　氏有云若過發則汗多亡陽若自汗表虚之人用之<lb/>
　則脱人元氣是皆過用及誤用而然若陰邪深入則<lb/>
　無論冬夏皆所最宜又何過之有此外如手太陰之<lb/>
　風寒欬嗽手少陰之風熱斑疹足少陰之風水腫脹<lb/>
<pb n="KR3e0086_WYG_048-36b"/>
　足厥陰之風痛目痛凡宜用散者惟斯為最然柴胡<lb/>
　麻黄俱為散邪要藥但陽邪宜柴胡陰邪宜麻黄不<lb/>
　可不察也○制用之法須折去粗根入滚湯中煮三<lb/>
　五沸以竹片掠去浮沫晒乾用之不爾令人動煩○<lb/>
　麻黄根○味甘平微苦微濇同甘斂藥煎服可以止<lb/>
　汗同牡蠣粉米粉或用舊蕉扇杵末等分以生絹袋<lb/>
　盛貯用撲盜汗或夏月多汗用之俱佳<lb/>
萱草<hi>五九</hi>　一名忘憂　一名宜男　一名鹿葱<lb/>
<pb n="KR3e0086_WYG_048-37a"/>
　萱草者詩作諼草凡樹此玩此者可解憂思故名忘<lb/>
　憂烹食其苖氣味如葱而鹿喜食之故名鹿葱婦人<lb/>
　佩其花則生男故名宜男花葉氣味甘而微凉故能<lb/>
　去濕熱利小便赤澁除煩渴酒濕黄疸安五臟利胸<lb/>
　膈令人和悦亦能明目<lb/>
　根治沙淋帶濁利水氣解酒疸宜搗汁服之治吐血<lb/>
　衂血研汁一大盞和薑汁細細呷之治吹乳乳癰腫<lb/>
　痛須擂酒服以渣封之<lb/>
<pb n="KR3e0086_WYG_048-37b"/>
連翹<hi>六十</hi>
　味苦微辛氣微寒氣味俱薄輕清而浮升也陽中有<lb/>
　陰入手少陰手足少陽陽明㵼心經客熱降脾胃濕<lb/>
　熱去寸白蚘蟲通月水五淋以其味苦而輕故善達<lb/>
　肌表散鼠痿瘰<graphic n="KR1031" url="https://raw.githubusercontent.com/kanripo/KR-Gaiji/master/images/KR1031.png" mimeType="image/png"/>癭瘤結熱蠱毒癰毒斑疹治瘡癤<lb/>
　止痛消腫排膿瘡家號為聖丹以其辛而能散故又<lb/>
　走經絡通血凝氣滯結聚所不可無<lb/>
旋覆花<hi>六一</hi>
<pb n="KR3e0086_WYG_048-38a"/>
　味苦甘微辛陰也降也乃手太陰肺經手陽明大腸<lb/>
　經藥開結氣降痰涎通水道消腫滿凡氣壅濕熱者<lb/>
　宜之但其性在走散故凡見大腸不實及氣虚陽衰<lb/>
　之人皆所忌用<lb/>
鼠粘子<hi>六二</hi>　一名牛蒡子　一名大力子<lb/>
　味苦辛降中有升治風毒斑疹諸瘻散瘡瘍腫毒喉<lb/>
　痺及腰膝凝寒痺滯之氣以其善走十二經而解中<lb/>
　有散也<lb/>
<pb n="KR3e0086_WYG_048-38b"/>
決明<hi>六三</hi>
　味微苦微甘性平微凉力薄治肝熱風眼赤而多淚<lb/>
　及肝火目昏可為佐使惟多服久服方可得效或作<lb/>
　枕用治頭風明目其功勝于黑豆<lb/>
葶藶<hi>六四</hi>
　味苦大寒沉也陰也氣味俱厚有毒善逐水氣不減<lb/>
　大黄但大黄能泄血閉葶藶能泄氣閉氣行而水自<lb/>
　行也若肺中水氣膹滿脹急者非此不能除然性急<lb/>
<pb n="KR3e0086_WYG_048-39a"/>
　利甚凡渉氣虚者不可輕用淮南子曰大㦸去水葶<lb/>
　藶愈脹用之不慎乃反成病即此謂也苐此有甜苦<lb/>
　二種雖曰為甜然亦非真甜但稍淡耳稍淡者其性<lb/>
　亦稍緩<lb/>
夏枯草<hi>六五</hi>
　味微苦微辛氣浮而升陰中陽也善解肝氣養肝血<lb/>
　故能散結開鬱大治瘰<graphic n="KR1031" url="https://raw.githubusercontent.com/kanripo/KR-Gaiji/master/images/KR1031.png" mimeType="image/png"/>鼠痿乳癰癭氣并治頭瘡<lb/>
　目疾樓全善云夏枯草治目珠痛至夜則甚者神效<lb/>
<pb n="KR3e0086_WYG_048-39b"/>
　或用苦藥㸃眼反甚者亦神效一男子目珠痛至夜<lb/>
　則重用黄連㸃之更甚諸藥不效乃用夏枯草二兩<lb/>
　香附二兩甘草四錢為末每服一錢半清茶調服下<lb/>
　咽即疼減至四五服良愈也<lb/>
蒼耳子<hi>六六</hi>　一名羊負來<lb/>
　味苦微甘治頭風寒痛風濕用痺四肢拘攣去風明<lb/>
　目養血煖腰膝及瘰癧瘡疥亦治鼻淵宜炒熟為末<lb/>
　白湯㸃眼一二錢久之乃效忌猪肉馬肉<lb/>
<pb n="KR3e0086_WYG_048-40a"/>
漏蘆<hi>六七</hi>
　味微鹹性寒有小毒主熱毒惡瘡瘰癧乳癰痔漏排<lb/>
　膿長肉止金瘡血出亦下乳汁通經脉消赤眼利小<lb/>
　便止尿血腸風淋瀝遺溺及小兒壯熱療跌撲損傷<lb/>
　可續筋骨<lb/>
劉寄奴<hi>六八</hi>
　味苦性温能破瘀血活新血通婦人經脉産後餘血<lb/>
　損傷瘀血下氣止心腹痛及小便去血俱可為散或<lb/>
<pb n="KR3e0086_WYG_048-40b"/>
　茶或酒調服搗敷金瘡出血不止其效尤㨗用治湯<lb/>
　火傷大效但為末摻之<lb/>
萹蓄<hi>六九</hi>
　味苦濇利小便除黄疸殺三蟲去下部濕熱浸淫陰<lb/>
　蝕瘡疥痔漏煮汁飲之療小兒蚘蟲上攻心腹作痛<lb/>
　大效有海上歌云心頭急痛不能當我有仙人海上<lb/>
　方萹蓄醋煎通口嚥管敎時刻即安康<lb/>
青葙子<hi>七十</hi>　野雞冠子也<lb/>
<pb n="KR3e0086_WYG_048-41a"/>
　味微苦微寒能清肝火血熱故治赤眼退赤障消翳<lb/>
　腫鎮肝明耳目亦去風濕惡瘡疥癩<lb/>
艾<hi>七一</hi>
　味微苦氣辛生用微温熱用微熱能通十二經而尤<lb/>
　為肝脾腎之藥善於温中逐冷除濕行血中之氣氣<lb/>
　中之滯凡婦人血氣寒滯者最宜用之故能安胎止<lb/>
　心腹痛治帶下血崩煖腰膝止吐血下痢辟風寒寒<lb/>
　濕瘴瘧霍亂轉筋及一切冷氣鬼氣殺蚘蟲并下部<lb/>
<pb n="KR3e0086_WYG_048-41b"/>
　<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>瘡或生用搗汁或熟用煎湯或用灸百病或炒熱<lb/>
　敷熨可通經絡或袋盛包裹可温臍膝表裏生熟俱<lb/>
　有所宜<lb/>
佛耳草<hi>七二</hi>　一名鼠麴草<lb/>
　味微酸性温大温肺氣止寒嗽散痰氣解風寒寒熱<lb/>
　亦止泄㵼鋪艾捲作烟筒用薰久嗽尤效<lb/>
藍靛<hi>七三</hi>
　藍葉氣味苦寒微甘善解百蟲百藥毒及治天行瘟<lb/>
<pb n="KR3e0086_WYG_048-42a"/>
　疫熱毒發狂風熱班疹癰瘍腫痛除煩渴止鼻衂吐<lb/>
　血殺疳蝕金瘡箭毒凡以熱兼毒者皆宜搗汁用之<lb/>
　○靛青乃藍與石灰所成性與藍葉稍異其殺蟲止<lb/>
　血𫝊諸熱毒熱瘡之功似有勝於藍葉者<lb/>
　○青黛味微鹹而寒性與靛青大同解諸熱毒蟲毒<lb/>
　金瘡熱瘡或乾摻或以水調敷若治諸熱瘡毒或用<lb/>
　馬齒莧加青黛同搗傅之若治天行頭痛瘟疫熱毒<lb/>
　及小兒諸熱驚癎發熱並宜水研服之<lb/>
<pb n="KR3e0086_WYG_048-42b"/>
木賊<hi>七四</hi>
　味微苦微甘性温而升陽也性亞麻黄故能發汗解<lb/>
　肌治傷寒瘧疾去風濕散火邪療目疾退翳障止腸<lb/>
　風下血下痢及婦人崩中帶漏月水不調亦治風濕<lb/>
　疝痛大腸胱肛<lb/>
王不留行<hi>七五</hi>　一名金盞銀臺<lb/>
　味苦平性滑利乃陽明衝任血海藥也治風毒通血<lb/>
　脉療婦人難産及經滯不調下乳汁利小便除風濕<lb/>
<pb n="KR3e0086_WYG_048-43a"/>
　痺痛止心煩鼻衂發背癰疽瘡瘻遊風風疹出竹木<lb/>
　刺及金瘡止血亦能定痛<lb/>
海金沙<hi>七六</hi>
　此草出黔中七月收其全科晒乾以杖擊之則細沙<lb/>
　自莖葉中落味甘性寒乃小腸膀胱血分藥也善通<lb/>
　利水道解鬱熱濕熱及傷寒熱狂小便癃閉腫滿熱<lb/>
　淋膏濁血淋石淋莖中疼痛解諸熱毒或丸或散皆<lb/>
　可用<lb/>
<pb n="KR3e0086_WYG_048-43b"/>
燈心草<hi>七七</hi>
　味淡性平能通水道澁結癃閉治五淋㵼肺熱降心<lb/>
　火除水腫止血通陰氣散腫止渴但用敗蓆煮服更<lb/>
　良若治喉痺宜燒燈草灰吹之若治下疳瘡亦用燒<lb/>
　灰加輕粉麝香為末摻之<lb/>
烟<hi>又七七</hi>
　味辛氣温性微熱升也陽也燒烟吸之大能醉人用<lb/>
　時惟吸一口或二口若多吸之令人醉倒久而後甦<lb/>
<pb n="KR3e0086_WYG_048-44a"/>
　甚者以冷水一口解之即醒若見煩悶但用白糖解<lb/>
　之即安亦竒物也吸時須開喉長吸嚥下令其直達<lb/>
　下焦其氣上行則能温心肺下行則能温肝脾腎服<lb/>
　後能使通身温煖微汗元陽陡壯用以治表善逐一<lb/>
　切陰邪寒毒山嵐瘴氣風濕邪閉腠理筋骨疼痛誠<lb/>
　頃刻取效之神劑也用以治裏善壯胃氣進飲食袪<lb/>
　陰濁寒滯消臌脹宿食止嘔噦霍亂除積聚諸蟲解<lb/>
　鬱結止疼痛行氣停血瘀舉下陷後墜通達三焦立<lb/>
<pb n="KR3e0086_WYG_048-44b"/>
　刻見效此物自古未聞也近自我明萬厯時始出於<lb/>
　閩廣之間自後吳楚間皆種植之矣然總不若閩中<lb/>
　者色微黄質細名為金絲烟者力强氣勝為優也求<lb/>
　其習服之始則向以征滇之役師旅深入瘴地無不<lb/>
　染病獨一營安然無恙問其所以則衆皆服烟由是<lb/>
　徧𫝊而今則西南一方無分老幼朝夕不能間矣予<lb/>
　初得此物亦甚疑貳及習服數次乃悉其功用之㨗<lb/>
　有如是者因著性於此然此物性屬純陽善行善散<lb/>
<pb n="KR3e0086_WYG_048-45a"/>
　惟陰滯者用之如神若陽盛氣越而多躁多火及氣<lb/>
　虚氣短而多汗者皆不宜用或疑其能頃刻醉人性<lb/>
　必有毒今彼處習服既久初未聞其妨人者抑又何<lb/>
　耶葢其陽氣强猛人不能勝故下咽即醉既能散邪<lb/>
　亦必耗氣理固然也然烟氣易散而人氣隨復陽性<lb/>
　留中旋亦生氣此其耗中有補故人多喜服而未見<lb/>
　其損者以此○後㯽榔條中有説當與此參閲<lb/>
　　芳草部<lb/>
<pb n="KR3e0086_WYG_048-45b"/>
當歸<hi>七八</hi>
　味甘辛氣温氣輕味重可升可降陰中有陽其味甘<lb/>
　而重故專能補血其氣輕而辛故又能行血補中有<lb/>
　動行中有補誠血中之氣藥亦血中之聖藥也頭止<lb/>
　血上行身養血中守尾破血下流全活血不走大約<lb/>
　佐之以補則補故能養營養血補氣生精安五臟强<lb/>
　形體益神志凡有形虚損之病無所不宜佐之以攻<lb/>
　則通故能袪痛通便利筋骨治拘攣癱瘓燥澁等證<lb/>
<pb n="KR3e0086_WYG_048-46a"/>
　營虚而表不解者佐以柴葛麻桂等劑大能散表衛<lb/>
　熱而表不斂者佐以六黄之類又能固表惟其氣辛<lb/>
　而動故欲其靜者當避之性滑善行大便不固者當<lb/>
　避之凡陰中火盛者當歸能動血亦非所宜陰中陽<lb/>
　虚者當歸能養血乃不可少若血滯而為痢者正所<lb/>
　當用其要在動滑兩字若婦人經期血滯臨産催生<lb/>
　及産後兒枕作痛俱當以此為君小兒痘疹驚癎凡<lb/>
　屬營虚者必不可少<lb/>
<pb n="KR3e0086_WYG_048-46b"/>
川芎<hi>七九</hi>
　味辛微甘氣温升也陽也其性善散又走肝經氣中<lb/>
　之血藥也反藜蘆畏硝石滑石黄連者以其沉寒而<lb/>
　制其升散之性也芎歸俱屬血藥而芎之散動尤甚<lb/>
　於歸故能散風寒治頭痛破瘀蓄通血脉解結氣逐<lb/>
　疼痛排膿消腫逐血通經同細辛煎服治金瘡作痛<lb/>
　同陳艾煎服驗胎孕有無<hi>三四月後服此微動者胎也</hi>以其氣升<lb/>
　故兼理崩漏眩運以其甘少故散則有餘補則不足<lb/>
<pb n="KR3e0086_WYG_048-47a"/>
　惟風寒之頭痛極宜用之若三陽火壅於上而痛者<lb/>
　得升反甚今人不明升降而但知川芎治頭痛謬亦<lb/>
　甚矣多服久服令人走散真氣能致暴亡用者識之<lb/>
芍藥<hi>八十蘆反藜</hi>
　味微苦微甘畧酸性頗寒氣薄於味斂降多而升散<lb/>
　少陰也有小毒白者味甘補性多赤者味苦㵼性多<lb/>
　生者更凉酒炒微平其性沈陰故入血分補血熱之<lb/>
　虚㵼肝火之實固腠理止熱㵼消癰腫利小便除眼<lb/>
<pb n="KR3e0086_WYG_048-47b"/>
　疼退虚熱緩三消諸證於因熱而致者為宜若脾氣<lb/>
　寒而痞滿難化者忌用止血虚之腹痛斂血虚之發<lb/>
　熱白者安胎熱不寧赤者能通經破血此物乃補藥<lb/>
　中之稍寒者非若極苦大寒之比若謂其白色屬金<lb/>
　恐傷肝木寒伐生氣産後非宜則凡白過芍藥寒過<lb/>
　芍藥者又將何如如仲景黑神散芍藥湯之類非皆<lb/>
　産後要藥耶用者還當詳審若産後血熱而陰氣散<lb/>
　失者正當用之不必疑也<lb/>
<pb n="KR3e0086_WYG_048-48a"/>
丹皮<hi>八一</hi>
　味辛苦氣微凉氣味俱輕陰中陽也赤者行性多白<lb/>
　者行性緩入足少陰及手厥陰經忌葫蒜凉骨蒸無<lb/>
　汁散吐衂瘀血除産後血滯寒熱袪腸胃蓄血癥堅<lb/>
　仍定神志通月水治驚搐風癎療癰腫住痛總之性<lb/>
　味和緩原無補性但其微凉而辛能和血凉血生血<lb/>
　除煩熱善行血滯滯去而鬰熱自解故亦退熱用此<lb/>
　者用其行血滯而不峻<lb/>
<pb n="KR3e0086_WYG_048-48b"/>
白豆蔲<hi>八二</hi>
　味辛氣温味薄氣厚陽也入脾肺兩經别有清爽之<lb/>
　氣散胸中冷滯温胃口止疼除嘔逆翻胃消宿食膨<lb/>
　脹治噎膈除瘧疾解酒毒袪穢惡能退翳膜亦消痰<lb/>
　氣欲其速效嚼嚥甚良或為散亦妙<lb/>
肉豆蔲<hi>八三</hi>
　味苦辛而澁性温理脾胃虚冷榖食不消治大腸虚<lb/>
　冷滑泄不止以其氣香而辛故能行滯止痛和腹脹<lb/>
<pb n="KR3e0086_WYG_048-49a"/>
　治霍亂調中下氣開胃進食解酒毒化痰飲温胃逐<lb/>
　蟲辟諸惡氣療小兒胃寒傷乳吐㵼以其能固大腸<lb/>
　腸既固則元氣不走脾氣自健故曰理脾胃虚冷而<lb/>
　實非能補虚也麵包煨熟用或剉如豆大以乾麵拌<lb/>
　炒熟去麵用之尤妙葢但欲去其油而用其熟耳<lb/>
草果<hi>八四</hi>　一名草豆蔲<lb/>
　味辛性温熱陽也浮也入足太陰陽明能破滯氣除<lb/>
　寒氣消食療心腹疼痛解酒毒治瘴癘寒瘧傷暑嘔<lb/>
<pb n="KR3e0086_WYG_048-49b"/>
　吐㵼痢脹滿反胃吐酸開痰飲積聚噎膈殺魚肉毒<lb/>
　開欝燥濕辟除口臭及婦人惡阻氣逆帶濁此有二<lb/>
　種惟建寧所産辛香氣和者佳宜以麫裹微火煨熟<lb/>
　用之或麫拌炒熟亦可滇廣者氣辛而臭大能損人<lb/>
　元氣<lb/>
破故紙<hi>八五</hi>
　味苦辛氣大温性燥而降能固下元煖水藏治下焦<lb/>
　無火精滑帶濁諸冷頑痺脾腎虚寒而為溏泄下痢<lb/>
<pb n="KR3e0086_WYG_048-50a"/>
　以其煖腎固精所以能療腰膝痠疼隂冷囊濕縮小<lb/>
　便煖命門小腹止腹中疼痛腎泄以其性降所以能<lb/>
　納氣定喘惟其氣辛而降所以氣虚氣短及有煩渴<lb/>
　眩運者當少避之即不得已用於丸中可也忌羊肉<lb/>
　芸薹<lb/>
木香<hi>八六</hi>
　味苦辛性温氣味俱厚能升能降陽中有陰行肝脾<lb/>
　肺氣滯如神止心腹脇氣痛甚㨗和胃氣止吐㵼霍<lb/>
<pb n="KR3e0086_WYG_048-50b"/>
　亂散冷氣除脹疼呃逆治熱痢可佐芩連固大腸火<lb/>
　煨方用順其氣癥積惡逆自除調其氣安胎月經亦<lb/>
　用亦治疫癘温瘧亦殺蠱毒鬼精若下焦氣逆諸病<lb/>
　亦可縮小便亦能通秘結亦能止氣逆之動血亦能<lb/>
　消氣逆之癰腫<lb/>
藿香<hi>八七</hi>
　味辛微甘氣温氣味俱薄陽也可升可降此物香甜<lb/>
　不峻善快脾順氣開胃口寛胞膈進飲食止霍亂嘔<lb/>
<pb n="KR3e0086_WYG_048-51a"/>
　吐理肺化滯加烏藥等劑亦能健脾入四君同煎能<lb/>
　除口臭亦療水腫亦解酒穢<lb/>
香附<hi>八八</hi>
　味苦辛微甘氣温氣味俱厚陽中有陰血中氣藥也<lb/>
　專入肝膽二經兼行諸經之氣用此者用其行氣血<lb/>
　之滯童便炒欲其下行醋炒則理氣痛開六欝散寒<lb/>
　邪利三焦行結滯消飲食痰涎痞滿腹脹胕腫脚氣<lb/>
　止心腹肢體頭目齒耳諸痛療霍亂吐逆氣滯泄㵼<lb/>
<pb n="KR3e0086_WYG_048-51b"/>
　及吐血下血尿血婦人崩中帶下經脈不調胎前産<lb/>
　後氣逆諸病因能解欝故曰婦人之要藥然其味辛<lb/>
　而動若陰虚躁熱而汗出血失者概謂其要則大誤<lb/>
　矣此外凡癰疽瘰<graphic n="KR1031" url="https://raw.githubusercontent.com/kanripo/KR-Gaiji/master/images/KR1031.png" mimeType="image/png"/>瘡瘍但氣滯不行者皆宜用之<lb/>
　為要藥<lb/>
砂仁<hi>八九</hi>
　味辛微苦氣温和脾行氣消食逐寒除霍亂止惡心<lb/>
　消脹滿安氣滯之胎郤腹痛治藏寒之㵼止小便洩<lb/>
<pb n="KR3e0086_WYG_048-52a"/>
　痢快胸膈開痰平氣逆欬嗽口齒浮熱止女子崩中<lb/>
　鬼氣奔豚欲其温煖須用炒研入肺腎膀胱各隨使<lb/>
　引亦善消化銅鐵骨哽<lb/>
紫蘓<hi>九十</hi>
　味辛氣温氣味香竄者佳用此者用其温散解肌發<lb/>
　汗袪風寒甚㨗開胃下食治脹滿亦佳順氣宜用口<lb/>
　臭亦辟除霍亂轉筋袪脚氣通大小腸消痰利肺止<lb/>
　痛温中安胎定喘解魚蟹毒治蛇犬傷或作羮或生<lb/>
<pb n="KR3e0086_WYG_048-52b"/>
　食俱可<lb/>
　梗　能順氣其性緩體虚者可用<lb/>
　子　性潤而降能潤大便消痰喘除五膈定霍亂順<lb/>
　氣滯<lb/>
薄荷<hi>九一</hi>
　味辛微苦氣微凉氣味俱輕升也陽也其性凉散通<lb/>
　闗節利九竅乃手厥陰太陰經藥清六陽㑹首散一<lb/>
　切毒風治傷寒頭痛寒熱發毒汗療頭風腦痛清頭<lb/>
<pb n="KR3e0086_WYG_048-53a"/>
　目咽喉口齒風熱諸病除心腹惡氣脹滿霍亂下氣<lb/>
　消食消痰辟邪氣穢惡引諸藥入營衛開小兒之風<lb/>
　涎亦治瘰<graphic n="KR1031" url="https://raw.githubusercontent.com/kanripo/KR-Gaiji/master/images/KR1031.png" mimeType="image/png"/>癰腫瘡疥風瘙癮疹作菜食之除口氣<lb/>
　𢷬汁含嗽去舌胎語澁揉葉塞鼻止衂血亦治蜂螫<lb/>
　蛇傷病新痊者忌用恐其泄汗亡陽<lb/>
荆芥<hi>九二</hi>
　味辛苦氣温氣厚味薄浮而升陽也用此者用其辛<lb/>
　散調血能解肌發表退寒熱清頭目利咽喉破結氣<lb/>
<pb n="KR3e0086_WYG_048-53b"/>
　消飲食通血脉行瘀滯助脾胃辟諸邪毒氣醒酒逐<lb/>
　濕療頭痛頭旋脊背疼痛手足筋急<graphic n="KR0857" url="https://raw.githubusercontent.com/kanripo/KR-Gaiji/master/images/KR0857.png" mimeType="image/png"/>痺脚氣筋骨<lb/>
　煩疼風濕疝氣止下血血痢崩淋帶濁若産後中風<lb/>
　强直宜研末酒服甚妙𢷬爛醋調傅疔瘡腫毒最佳<lb/>
　亦鼠瘻瘰<graphic n="KR1031" url="https://raw.githubusercontent.com/kanripo/KR-Gaiji/master/images/KR1031.png" mimeType="image/png"/>血風瘡疥必用之要藥<lb/>
白芷<hi>九三</hi>
　味辛氣温氣厚味輕升也陽也其性温散敗毒逐陽<lb/>
　明經風寒邪熱止頭痛頭風頭眩目痛目癢淚出散<lb/>
<pb n="KR3e0086_WYG_048-54a"/>
　肺經風寒皮膚斑疹燥癢治鼻鼽鼻淵齒痛眉稜骨<lb/>
　痛大腸風秘腸風尿血其氣辛香達表故治瘡瘍排<lb/>
　膿止痒定痛托癰疽肺癰瘰癧痔瘻長肉生肌炒黑<lb/>
　用之提女人血崩漏下赤白血閉陰腫欲去䵟斑宜<lb/>
　以生用可作面脂亦治蛇傷砒毒金瘡傷損<lb/>
香薷<hi>九四</hi>
　味苦辛氣寒氣輕能升能降散暑熱霍亂中脘絞痛<lb/>
　小便澁難清肺熱降胃火除躁煩解欝滯為末水服<lb/>
<pb n="KR3e0086_WYG_048-54b"/>
　可止鼻衂煮汁頓飲可除風熱轉筋去口臭濕熱水<lb/>
　腫者可消中寒陰長者須避之<lb/>
益智<hi>九五</hi>
　氣味辛温能調諸氣辟寒氣治客寒犯胃煖胃和中<lb/>
　去心腹氣滯疼痛理下焦虚寒温腎氣治遺精餘瀝<lb/>
　夢泄赤白帶濁及夜多小便者取二十餘枚研碎入<lb/>
　鹽少許同煎服之有竒驗此行陽退陰之藥凡脾寒<lb/>
　不能進食及三焦命門陽氣衰弱者皆宜之然其行<lb/>
<pb n="KR3e0086_WYG_048-55a"/>
　性多補性少必兼補劑用之斯善若單服多服未免<lb/>
　過於散氣<lb/>
欝金<hi>九六</hi>
　味苦辛氣温善下氣破惡血去血積止吐血衂血血<lb/>
　淋尿血及失心癲狂蠱毒單用治婦人冷氣血積結<lb/>
　聚氣滯心腹疼痛及産後敗血衝心欲死或散或丸<lb/>
　或以韭汁薑汁童便井花水俱可隨宜調服若治痔<lb/>
　漏腫痛宜水調敷之耳内腫痛宜水調灌入少頃傾<lb/>
<pb n="KR3e0086_WYG_048-55b"/>
　出即可愈<lb/>
薑黄<hi>九七</hi>
　味苦辛性熱善下氣破血除心腹氣結氣脹冷氣食<lb/>
　積疼痛亦治癥瘕血塊通月經産後敗血攻心及撲<lb/>
　損瘀血袪邪辟惡散風熱消癰腫功與欝金稍同而<lb/>
　氣味則尤烈<lb/>
澤蘭<hi>九八</hi>
　味微苦微辛善清血和血治吐血衂血療婦人産前<lb/>
<pb n="KR3e0086_WYG_048-56a"/>
　産後諸血不調破宿血除腹痛清新血利闗節通水<lb/>
　道除癥瘕消撲損瘀血并治金瘡癰腫瘡膿用在清<lb/>
　和故為婦人要藥<lb/>
藁本<hi>九九</hi>
　味甘辛性温氣厚味薄升也陽也療諸惡風鬼注除<lb/>
　太陽頂巔頭痛大寒犯腦痛連齒頰及鼻面皮膚酒<lb/>
　齄䵟刺風濕泄㵼冷氣腰疼婦人陰中風邪腫痛此<lb/>
　足太陽經風癎霧露瘴疫之要藥<lb/>
<pb n="KR3e0086_WYG_048-56b"/>
蓽茇<hi>一百</hi>
　味辛大熱陽也浮也入手足陽明亦入肝腎善温中<lb/>
　下氣除胃冷辟陰寒療霍亂心腹疼痛冷痰嘔逆吞<lb/>
　酸及虚寒㵼痢腸鳴其味大辛須同參术歸地諸甘<lb/>
　温補劑用之尤效為末搐鼻可解偏風頭痛揩齒可<lb/>
　殺牙痛牙蟲又牛乳煎治唐太宗氣痢方詳列痢疾<lb/>
　門<lb/>
良薑<hi>百一</hi>　子名紅豆蔲<lb/>
<pb n="KR3e0086_WYG_048-57a"/>
　味辛熱純陽浮也入足太陰陽明治胃中逆冷嘔吐<lb/>
　清水惡心霍亂氣寒腹痛解酒毒消宿食健脾胃寛<lb/>
　噎膈除反胃破冷癖解瘴瘧療轉筋㵼痢同草豆蔲<lb/>
　煎飲亦治口臭子名紅豆蔲治用畧同<lb/>
三稜<hi>百二</hi>
　氣味苦平能行血中之氣善破積氣逐瘀血消飲食<lb/>
　脹滿氣滯腹痛除痃癖癥瘕積聚結塊通月水亦墮<lb/>
　胎及産後惡血撲損瘀血并治瘡腫堅硬制宜醋浸<lb/>
<pb n="KR3e0086_WYG_048-57b"/>
　炒熟入藥此與蓬术稍同但蓬术峻而此則差緩耳<lb/>
蓬术<hi>百三</hi>　一名蓬莪茂<lb/>
　味苦辛氣温有小毒走肝經善破氣中之血通月經<lb/>
　消瘀血療跌撲損傷血滯作痛在中焦攻飲食氣滯<lb/>
　不消胃寒吐酸膨脹在下焦攻奔豚痃癖冷氣積聚<lb/>
　氣腫水腫制宜或酒或醋炒用或入灰火中煨熟搗<lb/>
　切亦可但其性剛氣峻非有堅頑之積不宜用<lb/>
蛇床子<hi>百四</hi>
<pb n="KR3e0086_WYG_048-58a"/>
　味微苦氣辛性温乃少陽三焦命門之藥辛能去風<lb/>
　煖能温腎故可温中下氣和闗節除疼痛開欝滯療<lb/>
　陰濕惡瘡疥癬縮小便去陰汗止帶濁逐寒疝潄齒<lb/>
　痛治男子陽痿腰疼大益陽事女人陰中腫痛善煖<lb/>
　子宫男婦陽衰無子小兒驚癎撲傷俱可服去皮殻<lb/>
　微炒用之凡治外證瘙癢腫痛風瘡俱宜煎湯薫洗<lb/>
　亦可為末摻敷俱宜生用<lb/>
　　蔓草部<lb/>
<pb n="KR3e0086_WYG_048-58b"/>
天門冬<hi>百五</hi>
　味苦微甘氣大寒味厚氣薄沉也陰也入肺腎兩經<lb/>
　除虚勞内熱其味苦寒故上定熱喘下去熱淋苦殺<lb/>
　三蟲潤滋骨髓解渴除煩消痰止嗽降火保肺退熱<lb/>
　滋陰大潤血熱燥結虚寒假熱脾腎溏泄最忌使宜<lb/>
　貝母地黄去皮去心方用<lb/>
兎絲子<hi>百六</hi>
　味甘辛氣微温其性能固入肝脾腎三經先用甜水<lb/>
<pb n="KR3e0086_WYG_048-59a"/>
　淘洗淨浸脹次用酒漬煮熟晒乾炒之更妙補髓添<lb/>
　精助陽固泄續絶傷滋消渴縮小便止夢遺帶濁餘<lb/>
　瀝煖腰膝寒疼壯氣力筋骨明目開胃進食肥肌禁<lb/>
　止鬼交尤安夢寐湯液丸散任意可用古人不入煎<lb/>
　劑亦一失也欲止消渴煎湯任意飲之<lb/>
五味子<hi>百七</hi>
　皮甘肉酸性平而斂核仁味辛苦性温而煖俱兼鹹<lb/>
　味故名五味入肺腎二經南者治風寒欬嗽北者療<lb/>
<pb n="KR3e0086_WYG_048-59b"/>
　虚損勞傷整用者用其酸生津解渴止㵼除煩療耗<lb/>
　散之肺金滋不足之腎水能收斂虚火亦解除酒毒<lb/>
　敲碎者用其辛温補元陽壯筋骨助命門止霍亂但<lb/>
　感寒初嗽當忌恐其斂束不散肝旺吞酸當忌恐其<lb/>
　助木傷土<lb/>
何首烏<hi>百八</hi>
　味甘濇微苦陰中有陽性温此其甘能補澁能固温<lb/>
　能養陽雖曰肝腎之藥然白者入氣分赤者入血分<lb/>
<pb n="KR3e0086_WYG_048-60a"/>
　凡血氣所在則五陰之臟何所不至故能養血養神<lb/>
　助氣壯筋骨强精髓黑鬚髪亦治婦人帶濁失血産<lb/>
　後諸虚等疾苐其性效稍緩暫服若不甚顯必久服<lb/>
　之誠乃延年益夀滋生助嗣之良劑至如斷瘧疾安<lb/>
　久痢活血治風療癰腫瘰癧風濕瘡瘍及一切冷氣<lb/>
　腸風宿疾總由其温固收斂之功血氣固則真元復<lb/>
　真元復則邪自散也故唐之李翺著有何首烏𫝊即<lb/>
　李時珍亦曰此物不寒不燥功在地黄門冬之上誠<lb/>
<pb n="KR3e0086_WYG_048-60b"/>
　非誣也若其制用之法則有用黑豆層鋪九蒸九晒<lb/>
　者有單用米泔浸三宿切焙為末而用者有用壯健<lb/>
　人乳拌晒三次生杵為末而用者總之生不如熟即<lb/>
　單用米泔浸透蒸之極熟則善矣或不必人乳與豆<lb/>
　也服此之後須忌生蘿蔔并諸血敗血等物<lb/>
𤓰蔞仁<hi>百九</hi>
　味甘氣寒氣味俱厚性降而潤能降實熱痰涎開欝<lb/>
　結氣閉解消渴定脹喘潤肺止嗽但其氣味悍劣善<lb/>
<pb n="KR3e0086_WYG_048-61a"/>
　動惡心嘔吐中氣虚者不宜用本草言其補虚勞殊<lb/>
　為大謬<lb/>
天花粉<hi>百十</hi>　即𤓰蔞根<lb/>
　味苦性寒氣味頗輕有升有降陰中有陽最凉心肺<lb/>
　善解熱渴大降膈上熱痰消乳癰腫毒痔瘻瘡癤排<lb/>
　膿生肌長肉除跌撲瘀血通月水除狂熱去黄疸潤<lb/>
　枯燥善解酒毒亦通小腸治肝火疝痛<lb/>
金銀花<hi>百十一</hi>　一名忍冬<lb/>
<pb n="KR3e0086_WYG_048-61b"/>
　味甘氣平其性微寒善於化毒故治癰疽腫毒瘡癬<lb/>
　楊梅風濕諸毒誠為要藥毒未成者能散毒已成者<lb/>
　能潰但其性緩用須倍加或用酒煮服或搗汁攙酒<lb/>
　頓飲或研爛拌酒厚敷若治瘰<graphic n="KR1031" url="https://raw.githubusercontent.com/kanripo/KR-Gaiji/master/images/KR1031.png" mimeType="image/png"/>上部氣分諸毒用<lb/>
　一兩許時常煎服極效<lb/>
葛根<hi>百十二</hi>
　味甘氣平寒氣輕於味浮而微降陽中微陰用此者<lb/>
　用其凉散雖善達諸陽經而陽明為最以其氣輕故<lb/>
<pb n="KR3e0086_WYG_048-62a"/>
　善解表發汗凡解散之藥多辛熱此獨凉而甘故解<lb/>
　温熱時行疫疾凡熱而兼渴者此為最良當以為君<lb/>
　而佐以柴防甘桔極妙尤散欝火療頭痛治温瘧往<lb/>
　來瘡疹未透解酒除煩生津止渴除胃中熱狂殺野<lb/>
　葛巴豆毒箭金瘡等傷但其性凉易於動嘔胃寒者<lb/>
　所當慎用<lb/>
茜草<hi>百十五</hi>　亦名過山龍<lb/>
　味苦甘氣微寒陰中微陽血中要藥其味苦故能行<lb/>
<pb n="KR3e0086_WYG_048-62b"/>
　滯血其性凉故能止動血治勞傷吐衂時來除虚熱<lb/>
　漏崩不止亦通經滯又療乳癰散跌撲血凝瘀聚解<lb/>
　蠱毒敗血爛肝凡諸血熱血瘀並建竒功若女人經<lb/>
　血不通以一兩酒煎服之一日即通甚效若氣虚不<lb/>
　攝血及脾寒者勿用<lb/>
土茯苓<hi>百十四</hi>　一名仙遺糧<lb/>
　味甘淡性平能健脾胃强筋骨去風濕利闗節分水<lb/>
　道止㵼痢治拘攣骨痛療癰腫喉痺除周身寒濕惡<lb/>
<pb n="KR3e0086_WYG_048-63a"/>
　瘡尤解楊梅瘡毒及輕粉留毒潰爛疼痛諸證凡治<lb/>
　此者須忌茶酒牛羊雞鵞及一應發風動氣等物<lb/>
使君子<hi>百十五</hi>
　味甘氣温有小毒性善殺蟲治小兒疳積小便白濁<lb/>
　凡大人小兒有蟲病者但於每月上旬侵晨空腹食<lb/>
　數枚或即以殻煎湯嚥下次日蟲皆死而出也或云<lb/>
　七生七煨食亦良或云一嵗食一枚食後忌飲熱茶<lb/>
　犯之即作㵼凡小兒食此亦不宜頻而多大約性滑<lb/>
<pb n="KR3e0086_WYG_048-63b"/>
　多則能傷脾也李時珍曰凡殺蟲藥多是苦辛惟使<lb/>
　君子榧子甘而殺蟲亦異也但使君子專殺蚘蟲榧<lb/>
　子專殺寸白蟲耳<lb/>
牽牛<hi>百十六</hi>　一名黑丑<lb/>
　味苦辛熱氣雄烈性急疾有毒下氣逐水通大小便<lb/>
　善走氣分通水道消氣實氣滯水腫攻癥積落胎殺<lb/>
　蟲㵼蟲毒去濕熱痰飲開氣秘氣結古方多為散丸<lb/>
　若用救急亦可佐羣藥煎服然大泄元氣凡虚弱之<lb/>
<pb n="KR3e0086_WYG_048-64a"/>
　人須忌之<lb/>
防己<hi>百十七</hi>
　味苦性寒陰也降也去濕熱水腫利大小便解諸經<lb/>
　熱壅腫痛濕熱脚氣通九竅熱閉逐膀胱肝腎濕熱<lb/>
　及熱毒諸瘡濕熱生蟲等證<lb/>
萆薢<hi>百十八</hi>
　味微甘而淡氣温能温腎去濕理陰痿陰寒失溺白<lb/>
　濁莖中作痛及四肢癱瘓不隨周身風濕惡瘡性味<lb/>
<pb n="KR3e0086_WYG_048-64b"/>
　純緩用宜大劑<lb/>
鈎藤<hi>百十九</hi>
　味微甘微苦性微寒能清手厥陰之火足厥陰足少<lb/>
　陽之風熱故專理肝風相火之病凡大人小兒驚癎<lb/>
　眩運斑疹天釣頭旋煩熱等證用之而風靜火息則<lb/>
　諸證自除矣<lb/>
山豆根<hi>百二十</hi>
　味大苦大寒解諸藥熱毒消癰腫瘡毒殺寸白諸蟲<lb/>
<pb n="KR3e0086_WYG_048-65a"/>
　含而嚥汁解咽喉痺痛研末湯服五七分解内熱喘<lb/>
　滿腹脹磨汁服解熱厥心痛研汁塗諸熱毒熱瘡腫<lb/>
　痛及諸蟲熱毒所傷<lb/>
威靈仙<hi>百二一</hi>
　味微辛微鹹性温可升可降陰中陽也善逐諸風行<lb/>
　氣血走經絡宣通五藏去腹内冷滯心膈痰水癥瘕<lb/>
　痃癖氣塊積聚膀胱宿水腰膝肢體冷痛亦療折傷<lb/>
　此藥性利善走乃治痛風之要藥故崔元亮言其去<lb/>
<pb n="KR3e0086_WYG_048-65b"/>
　衆風通十二經脉朝服暮效其法采得根陰乾月餘<lb/>
　搗末温酒調服一錢匕空腹服之如人本性殺藥可<lb/>
　加及六錢微利兩行則減之病除乃停藥其性甚善<lb/>
　不觸諸藥但惡茗及麫湯李時珍曰威靈仙辛能泄<lb/>
　氣鹹能泄水故於風濕痰飲之病氣壯者服之有捷<lb/>
　效其性大扺峻利久服恐損真氣氣弱者亦不可服<lb/>
　之<lb/>
馬兠鈴<hi>百二二</hi>
<pb n="KR3e0086_WYG_048-66a"/>
　味微苦微辛性寒氣薄陰中微陽入手太陰肺經降<lb/>
　肺火清肺氣除熱痰欬嗽喘急不得臥多用則作吐<lb/>
　凡蠱毒蛇毒於飲食中得之咽中如有物嚥不下吐<lb/>
　不出者以此一兩煎湯服之即毒從吐出若治痔瘻<lb/>
　腫痛用馬兠鈴於瓶中燒烟薰病處良<lb/>
青木香<hi>百二三</hi>　即馬兠鈴根亦名土木香<lb/>
　味苦微辛性寒有毒能吐能利不可多服煮汁服可<lb/>
　吐蠱毒鬼疰諸毒搗末水調塗疔腫熱毒蛇毒日三<lb/>
<pb n="KR3e0086_WYG_048-66b"/>
　四次立瘥亦可傅瘙癢秃瘡<lb/>
白蘞<hi>百二四</hi>
　味苦微寒性斂取根搗傅癰毒及面上瘡疱刀箭傷<lb/>
　湯火毒諸瘡不斂生肌止痛俱宜為末傅之若為丸<lb/>
　散亦治眼目赤痛小兒驚癎婦人陰中腫痛赤白帶<lb/>
　下<lb/>
木通<hi>百二五</hi>　亦名通草<lb/>
　味苦氣寒沉也降也能利九竅通闗節消浮腫清火<lb/>
<pb n="KR3e0086_WYG_048-67a"/>
　退熱除煩渴黄疸治耳聾目痛天行時疾頭痛鼻塞<lb/>
　目眩㵼小腸火欝利膀胱熱淋導痰濕嘔噦消癰腫<lb/>
　壅滯熱毒惡瘡排膿止痛通婦人血熱經閉下乳汁<lb/>
　消乳癰血塊催生下胎若治小水急數疼痛小腹虚<lb/>
　滿宜加葱煎飲若治喉痺咽痛宜濃煎含嚥<lb/>
　　毒草部<lb/>
附子<hi>百二六</hi>
　氣味辛甘醃者大鹹性大熱陽中之陽也有毒畏人<lb/>
<pb n="KR3e0086_WYG_048-67b"/>
　參黄茋甘草黑豆緑豆犀角童便烏韭防風其性浮<lb/>
　中有沉走而不守因其善走諸經故曰與酒同功能<lb/>
　除表裏沉寒厥逆寒噤温中强陰煖五藏回陽氣除<lb/>
　嘔噦霍亂反胃噎膈心腹疼痛脹滿㵼痢肢體拘攣<lb/>
　寒邪濕氣胃寒蚘蟲寒痰寒疝風濕麻痺陰疽癰毒<lb/>
　久漏冷瘡格陽喉痺陽虚二便不通及婦人經寒不<lb/>
　調小兒慢驚等證大能引火歸源制伏虚熱善助參<lb/>
　茋成功尤贊术地建效無論表證裏證但脉細無神<lb/>
<pb n="KR3e0086_WYG_048-68a"/>
　氣虚無熱者所當急用故虞搏曰附子禀雄壯之質<lb/>
　有斬闗奪將之氣能引補氣藥行十二經以追復散<lb/>
　失之元陽引補血藥入血分以滋養不足之真陰引<lb/>
　𤼵散藥開腠理以驅逐在表之風寒引温煖藥達下<lb/>
　焦以袪除在裏之冷濕吳綬曰附子乃陰證要藥凡<lb/>
　傷寒𫝊變三陰及中寒夾陰雖身大熱而脉沉者必<lb/>
　用之或厥冷脉沉細者尤急須用之有退陰回陽之<lb/>
　力起死回生之功近世陰證傷寒往往疑似而不敢<lb/>
<pb n="KR3e0086_WYG_048-68b"/>
　用直待陰極陽竭而用已遲矣且夾陰傷寒内外皆<lb/>
　陰舍此不用將何以救之此二公之言皆至言也不<lb/>
　可不察惟孕婦忌服下胎甚速合葱涎塞耳亦可治<lb/>
　聾<lb/>
　辨製法　附子製法稽之古者則有單用童便煮者<lb/>
　有用薑汁鹽水者有用甘草黄連者有數味皆兼而<lb/>
　用者其中宜否最當詳辨夫附子之性熱而剛急走<lb/>
　而不守土人醃以重鹽故其味鹹而性則降今之所<lb/>
<pb n="KR3e0086_WYG_048-69a"/>
　以用之者正欲用其熱性以回元陽以補脾腎以行<lb/>
　參茋熟地等功若制以黄連則何以藉其回陽若制<lb/>
　以鹽水則反以助其降性若制以童便則必不免於<lb/>
　尿氣非惟更助其降而凡脾氣大虚者極易嘔噦一<lb/>
　聞其臭便動惡心是藥未入口而先受其害且其沉<lb/>
　降尤速何以達脾惟是薑汁一制頗通苐其以辛助<lb/>
　辛似欠和平若果直中陰寒等證欲用其熱此法為<lb/>
　良至若常用而欲得其補性者不必用此又若煮法<lb/>
<pb n="KR3e0086_WYG_048-69b"/>
　若不浸脹而煮則其心必不能熟即浸脹而煮及其<lb/>
　心熟則邊皮已太熟而失其性矣雖破而為四煮亦<lb/>
　不匀且煮者必有汁而汁中所去之性亦已多矣皆<lb/>
　非制之得法者<lb/>
　制法　用甘草不拘大約酌附子之多寡而用甘草<lb/>
　煎極濃甜湯先浸數日剝去皮臍切為四塊又添濃<lb/>
　甘草湯再浸二三日捻之軟透乃咀為片入鍋文火<lb/>
　炒至將乾庶得生熟匀等口嚼尚有辣味是其度也<lb/>
<pb n="KR3e0086_WYG_048-70a"/>
　若炒太乾則太熟而全無辣味并其熱性全失矣故<lb/>
　制之太過則但用附子之名耳效與不效無從驗也<lb/>
　其所以必用甘草者蓋以附子之性急得甘草而後<lb/>
　緩附子之性毒得甘草而後解附子之性走得甘草<lb/>
　而後益心脾附子之性散得甘草而後調營衛此無<lb/>
　他亦不過濟之以仁而後成其勇耳若欲急用以厚<lb/>
　紙包褁沃甘草湯或煨或炙待其柔軟切開再用紙<lb/>
　包頻沃又炙以熟為度亦有用麵裏而煨者亦通若<lb/>
<pb n="KR3e0086_WYG_048-70b"/>
　果真中陰寒厥逆將危者緩不及制則單用炮附不<lb/>
　必更用他製也<lb/>
　辨毒　附子之性剛急而熱制用失宜難云無毒故<lb/>
　欲制之得法夫天下之制毒者無妙於火火之所以<lb/>
　能制毒者以能革物之性故以氣而遇火則失其氣<lb/>
　味而遇火則失其味剛者革其剛柔者失其柔故制<lb/>
　附之法但用白水煮之極熟則亦全失辣味并其熱<lb/>
　性俱失形如蘿蔔可食矣尚何毒之足慮哉今制之<lb/>
<pb n="KR3e0086_WYG_048-71a"/>
　必用甘草者葢欲存留其性而桑和其剛耳今人但<lb/>
　知附子之可畏而不知太熟之無用也故凡食物之<lb/>
　有毒者但制造極熟便當無害即河豚生蟹之屬諸<lb/>
　有病於人者皆其欠熟而生性之未盡也故凡食物<lb/>
　之有毒者皆可因此以類推矣至若藥劑之中有當<lb/>
　煅煉而用者又何以然夫物之經火煅者其味皆鹹<lb/>
　澁而所以用煅者非欲去其生剛之性則欲用其鹹<lb/>
　澁之味而留性與不留性則其中各有宜否故凡當<lb/>
<pb n="KR3e0086_WYG_048-71b"/>
　煅煉而用者皆可因此以類推矣又如藥之性毒者<lb/>
　何可不避即如本草所云某有毒某無毒余則甚不<lb/>
　然之而不知無藥無毒也故熱者有熱毒寒者有寒<lb/>
　毒若用之不當凡能病人者無非毒也即如家常茶<lb/>
　飯本皆養人之正味其或過用誤用亦能毒人而况<lb/>
　以偏味偏性之藥乎但毒有大小用有權宜此不可<lb/>
　不察耳矧附子之性雖云有毒而實無大毒但制得<lb/>
　其法用得其宜何毒之有今之人不知其妙且并人<lb/>
<pb n="KR3e0086_WYG_048-72a"/>
　參熟地而俱畏之夫人參熟地附子大黄實乃藥中<lb/>
　之四維病而至於可畏勢非庸庸所濟者非此四物<lb/>
　不可設若逡巡必誤乃事今人直至必不得已而後<lb/>
　用附子事已無濟矣事無濟則反罪之將附子誠廢<lb/>
　物乎嗟夫人之所以生者陽氣耳正氣耳人之所以<lb/>
　死者陰氣耳邪氣耳人參熟地者治世之良相也附<lb/>
　子大黄者亂世之良將也兵不可久用故良將用於<lb/>
　暫亂不可忘治故良相不可缺矧夫附子雖烈而其<lb/>
<pb n="KR3e0086_WYG_048-72b"/>
　性扶陽有非硝黄之比硝黄似緩而其性陰泄又非<lb/>
　桂附可例華元化曰得其陽者生得其陰者死内經<lb/>
　曰門戸不要是倉廪不藏也得守者生失守者死今<lb/>
　之人履芒硝大黄若坦途視參附熟地為蛇蝎愚耶<lb/>
　知耶<lb/>
白附子<hi>百二七</hi>
　味甘辛大温有小毒其性升能引藥勢上行辟頭風<lb/>
　諸風冷氣心疼風痰眩暈帶濁療小兒驚風痰搐及<lb/>
<pb n="KR3e0086_WYG_048-73a"/>
　面鼻遊風䵟班風刺去面㾗可作面脂亦治疥癬風<lb/>
　瘡陰下濕癢風濕諸病凡欲入藥炮而用之<lb/>
大黄<hi>百二八</hi>
　味苦氣大寒氣味俱厚陰中之陰降也有毒其性推<lb/>
　陳致新直走不守奪土欝壅滯破積聚堅癥療瘟疫<lb/>
　陽狂除班黄譫語滌實痰導瘀血通水道退濕熱開<lb/>
　燥結消癰腫因有峻烈威風積垢蕩之頃刻欲速者<lb/>
　生用湯泡便吞欲緩者熟用和藥煎服氣虚同以人<lb/>
<pb n="KR3e0086_WYG_048-73b"/>
　參名黄龍湯血虚同以當歸名玉燭散佐以甘草桔<lb/>
　梗可緩其行佐以芒硝厚朴益助其鋭用之多寡酌<lb/>
　人實虚假實誤用與鴆相類<lb/>
常山<hi>百二九</hi>
　味大苦性寒有毒攻温瘧痰瘧及傷寒寒熱痰結氣<lb/>
　逆狂癎癲厥惟胸腹多滯邪實氣壯而病瘧者宜之<lb/>
　若老人弱人俱當忌用盖此物性悍善逐痰飲得甘<lb/>
　草則上行發吐得大黄則下行發㵼也亦治鬼毒蠱<lb/>
<pb n="KR3e0086_WYG_048-74a"/>
　毒及頭項瘰<graphic n="KR1031" url="https://raw.githubusercontent.com/kanripo/KR-Gaiji/master/images/KR1031.png" mimeType="image/png"/>鼠瘻<lb/>
半夏<hi>百三十</hi>
　味大辛微苦氣温可升可降陽中陰也有毒其質滑<lb/>
　潤其性燥濕降痰入脾胃膽經生嚼㦸喉制用生薑<lb/>
　下肺氣開胃健脾消痰飲痞滿止咳嗽上氣心痛脇<lb/>
　痛除嘔吐反胃霍亂轉筋頭眩腹脹不眠氣結痰核<lb/>
　腫突去痰厥頭痛散風閉喉瘖治脾濕泄㵼遺精帶<lb/>
　濁消癰疽腫毒殺蜈蚣蜂蠆蟲毒性能墮胎孕婦雖<lb/>
<pb n="KR3e0086_WYG_048-74b"/>
　忌然胃不和而嘔吐不止加薑汁微炒但用無妨若<lb/>
　消渴煩熱及陰虚血證最忌勿加○李時珍曰半夏<lb/>
　能主痰飲及腹脹者為其體滑味辛而性温也滑則<lb/>
　能潤辛温能散亦能潤故行濕而通大便利竅而泄<lb/>
　小便所謂辛走氣能化液辛以潤之是矣丹溪曰二<lb/>
　陳湯能使大便潤而小便長成聊攝云半夏辛而散<lb/>
　行水而潤腎燥又局方用半硫丸治老人虚秘皆取<lb/>
　其滑潤也世俗皆以半夏南星為性燥誤矣濕去則<lb/>
<pb n="KR3e0086_WYG_048-75a"/>
　土燥痰涎不生非二物之性燥也古方治咽痛喉痺<lb/>
　吐血下血多用二物非禁劑也二物亦能散血故破<lb/>
　傷打撲皆主之<lb/>
南星<hi>百三一</hi>
　味苦辛氣温可升可降陽中陰也性烈有毒薑汁制<lb/>
　用善行脾肺墜中風實痰利胸膈下氣攻堅積治驚<lb/>
　癎散血墮胎水磨箍蛇蟲咬毒醋調散腫破傷風金<lb/>
　瘡折傷瘀血宜𢷬傅之功同半夏酌用可也<lb/>
<pb n="KR3e0086_WYG_048-75b"/>
膽星<hi>百三二</hi>
　七製九製者方佳降痰因火動如神治小兒急驚必<lb/>
　用總之實痰實火壅閉上焦而氣喘煩躁焦渴脹滿<lb/>
　者所當必用較之南星味苦性凉故善解風痰熱滯<lb/>
射干<hi>百三三</hi>
　味苦性寒有毒陰也降也治欬逆上氣喉痺咽疼散<lb/>
　結氣不得息除胸腹邪熱脹滿清肝明目消積痰結<lb/>
　核痃癖熱疝降實火利大腸消瘀血通女人經閉苦<lb/>
<pb n="KR3e0086_WYG_048-76a"/>
　酒磨塗可消腫毒<lb/>
大㦸<hi>百三四</hi>
　味苦大寒有毒反甘草性峻利善逐水邪痰涎㵼濕<lb/>
　熱脹滿消急痛破癥結下惡血攻積聚通二便殺蠱<lb/>
　毒藥毒療天行瘟瘧黄病及頸腋癰腫然大能㵼肺<lb/>
　損真氣非有大實堅者不宜輕用若中其毒惟菖蒲<lb/>
　可以解之<lb/>
甘遂<hi>百三五</hi>
<pb n="KR3e0086_WYG_048-76b"/>
　味苦性寒有毒反甘草專於行水能直達水結之處<lb/>
　如水結胸者非此不除若留痰留飲宿食癥堅積聚<lb/>
　無不能逐故善腫腹脚陰囊腫脹去面目浮腫通二<lb/>
　便㵼膀胱濕熱及痰逆癲癎噎膈痞塞然性烈傷陰<lb/>
　不宜妄用<lb/>
芫花<hi>百三六反甘草</hi>
　味苦微温有毒專逐五藏之水去水飲寒痰痰癖脇<lb/>
　下痛欬逆上氣心腹肢體脹滿瘴瘧鬼瘧濕毒寒毒<lb/>
<pb n="KR3e0086_WYG_048-77a"/>
　蠱毒肉毒蟲魚毒除疝瘕癰腫逐惡血消咽腫根療<lb/>
　瘡疥亦可毒魚若搗汁浸線亦能繫落痔瘡惟其多<lb/>
　毒虚者不可輕用<lb/>
玉簪<hi>百三七</hi>
　味甘辛性寒有小毒用根搗汁解一切諸毒下一切<lb/>
　骨哽塗消癰瘍婦人乳癰初起但取根擂酒服之仍<lb/>
　以渣傅腫處即消然性能損齒故亦可落齒取牙<lb/>
鳳仙花<hi>百三八</hi>
<pb n="KR3e0086_WYG_048-77b"/>
　味微苦性微温有小毒子名急性子治産難下胎消<lb/>
　積塊開噎膈下骨哽亦善透骨通竅故又名透骨草<lb/>
　若欲取牙但用子研末入砒少許㸃疼牙根即可取<lb/>
　之然此不生蟲蠧即蜂蝶亦不近似非無毒者也<lb/>
萞蔴子<hi>百三九</hi>
　味甘辛性熱有毒能逐風散毒療口眼喎斜失音口<lb/>
　噤腫毒丹瘤鍼刺入肉止痛消腫追膿㧞毒俱可研<lb/>
　貼若治舌腫喉痺宜研爛紙捲燒烟薰吸立通催生<lb/>
<pb n="KR3e0086_WYG_048-78a"/>
　下胎可同麝香巴豆研貼臍中李時珍曰一人病偏<lb/>
　風手足不舉用此油同羊脂麝香穿山甲煎膏日磨<lb/>
　數次兼服搜風養血之藥而愈一人病手臂一塊腫<lb/>
　痛用此𢷬膏貼之一夜而愈一人病氣鬱偏頭痛用<lb/>
　此同乳香食鹽𢷬貼太陽一夜痛止一婦産後子腸<lb/>
　不收𢷬仁貼其丹田一夜而止此藥外用屢奏竒效<lb/>
　但内服不可輕率爾或云𢷬膏以筯㸃於鵝鴨六畜<lb/>
　舌根下即不能食㸃於肛門内即下血死其毒可知<lb/>
<pb n="KR3e0086_WYG_048-78b"/>
　凡服萞麻者一生不得食炒豆犯之必脹死<lb/>
續隨子<hi>百四十</hi>　一名千金子<lb/>
　味辛性温有毒能逐瘀血消痰飲食積癥瘕痃癖除<lb/>
　蠱毒鬼疰水氣冷氣心腹脹滿疼痛腹内諸疾利大<lb/>
　小腸袪惡滯及婦人血結血閉瘀血等證研碎酒服<lb/>
　不過三顆當下惡物甚者十粘若㵼多以酸漿水或<lb/>
　薄醋粥食之即止亦可研塗疥癬惡瘡此物之功長<lb/>
　於逐水殺蟲是亦甘遂大㦸之流也<lb/>
<pb n="KR3e0086_WYG_048-79a"/>
木鱉子<hi>又百四十</hi>
　味苦微甘微辛氣雄劣性大寒有大毒本草言其甘<lb/>
　温無毒謬也今見毒狗者能斃之於頃刻使非大毒<lb/>
　而有如是乎人若食之則中寒發噤不可解救按劉<lb/>
　績霏雪録云木鱉子有毒不可食昔一薊門人有兩<lb/>
　子患痞食之相繼皆死此不可不慎也若其功用則<lb/>
　惟以醋磨用敷腫毒乳癰痔漏腫痛及喉痺腫痛用<lb/>
　此醋漱於喉間引痰吐出以解熱毒不可嚥下或同<lb/>
<pb n="KR3e0086_WYG_048-79b"/>
　硃砂艾葉捲筒薰疥殺蟲最效或用熬麻油擦癬亦<lb/>
　佳<lb/>
　畨木鱉　味極苦性大寒大毒功用與木鱉大同而<lb/>
　寒烈之性尤甚<lb/>
　<lb/>
　<lb/>
　<lb/>
　景岳全書巻四十八<lb/>
</p>
<p>
</p>
  </div>
</body>
</text>
</TEI>
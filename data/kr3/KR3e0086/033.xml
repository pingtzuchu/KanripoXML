<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景岳全書卷三十三</head> <lb/>
    <p>
<pb n="KR3e0086_WYG_033-1a"/>
欽定四庫全書<lb/>
　景岳全書卷三十三<lb/>
　　　　　　　　　　　　明　張介賔　撰<lb/>
　　疝氣<lb/>
　　　經義<lb/>
骨空論曰任脉為病男子内結七疝女子帶下瘕聚○<lb/>
　督脉生病從少腹上衝心而痛不得前後為衝疝<lb/>
長刺節論曰病在少腹腹痛不得大小便病名曰疝得<lb/>
<pb n="KR3e0086_WYG_033-1b"/>
　之寒刺少腹兩股間刺腰髁骨間刺而多之盡炅病<lb/>
　已<lb/>
經脉篇曰足厥陰肝病丈夫㿉疝婦人少腹腫○肝所<lb/>
　生病為飱泄狐疝○足厥陰之别循脛上睪結於莖<lb/>
　其氣逆則睾腫卒疝實則挺長虚則暴癢取之所别<lb/>
　也<lb/>
繆刺論曰邪客於足厥陰之絡令人卒疝暴痛刺足大<lb/>
　指爪甲上與肉交者各一痏左取右右取左<lb/>
<pb n="KR3e0086_WYG_033-2a"/>
脉解篇曰厥陰所謂㿗疝婦人少腹腫也○陰亦盛而<lb/>
　脉脹不通故曰㿗癃疝也<lb/>
陰陽别論曰三陽為病𤼵寒熱其𫝊為㿗疝<lb/>
經筋篇曰足陽明之筋病㿉疝腹筋急○足太陰之筋<lb/>
　病陰器紐痛下引臍兩脇痛○足厥陰之筋病陰器<lb/>
　不用傷於内則不起傷於寒則陰縮入傷於熱則縱<lb/>
　挺不收<lb/>
邪氣臟腑病形篇曰小腸病者小腹痛腰脊控睾而痛<lb/>
<pb n="KR3e0086_WYG_033-2b"/>
　時窘之後<lb/>
四時氣篇曰小腹控睾引腰脊上衝心邪在小腸者連<lb/>
　睾系屬于脊貫肝肺絡心系氣盛則厥逆上衝腸胃<lb/>
　燻肝散于肓結于臍<lb/>
玉機真藏論曰是故風者百病之長也弗治脾𫝊之腎<lb/>
　病名曰疝瘕少腹寃熱而痛出白一名曰蠱<lb/>
本藏篇曰腎下則腰尻痛不可以俛仰為狐疝<lb/>
平人氣象論曰寸口脉沉而弱曰寒熱及疝瘕少腹痛<lb/>
<pb n="KR3e0086_WYG_033-3a"/>
　○脉急曰疝瘕少腹痛<lb/>
脉要精微論曰診得心脉而急病名心疝少腹當有形<lb/>
　也<lb/>
邪氣臟腑病形篇曰心脉微滑為心疝引臍小腹鳴<lb/>
　肝脉滑甚為㿉疝○脾脉微大為疝氣滑甚為㿉癃<lb/>
　濇甚為腸㿉微濇為内㿉多下膿血○腎脉滑甚為<lb/>
　癃㿉<lb/>
大竒論曰腎脉大急沉肝脉大急沉皆為疝○心脉摶<lb/>
<pb n="KR3e0086_WYG_033-3b"/>
　滑急為心疝○肺脉沉摶為肺疝○三陽急為瘕三<lb/>
　陰急為疝<lb/>
五臟生成論曰青脉之至也長而左右彈有積氣在心<lb/>
　下攴胠名曰肝痺得之寒與疝同法○黄脉之至也<lb/>
　大而虚有積氣在腹中有厥氣名曰厥疝女子同法<lb/>
四時刺逆從論曰厥陰滑則病狐疝風○少陰滑則病<lb/>
　肺風疝○大陰滑則病脾風疝○陽明滑則病心風<lb/>
　疝○太陽滑則病腎風疝○少陽滑則病肝風疝<lb/>
<pb n="KR3e0086_WYG_033-4a"/>
至真要大論曰陽明司天丈夫㿗疝婦人少腹腫○陽<lb/>
　明之勝外發㿗疝○太陽在泉民病少腹控睾引腰<lb/>
　脊上衝心痛○太陽之復少腹控睾引腰脊上衝心<lb/>
　○大陰在泉主勝甚則為疝<lb/>
　　　論證<hi>共三條</hi>
疝氣病者凡小腹睾丸為腫為痛止作無時者皆是也<lb/>
　但疝證不一如内經所謂狐疝者以其出入不常也<lb/>
　有言㿗疝者以其頑腫不仁也有衝疝者以其自少<lb/>
<pb n="KR3e0086_WYG_033-4b"/>
　腹上腫而痛也有厥疝者以結氣有陰而氣逆為疝<lb/>
　也有疝瘕者以少腹寃熱而痛出白一名曰蠱也有<lb/>
　六經風疝者如四時刺逆從論所言者是也有小腸<lb/>
　疝者如邪氣臟腑病形篇所言者是也凡此七者總<lb/>
　皆疝之為義然疝之為病不獨男子有之而婦人亦<lb/>
　有之經曰有積氣在腹中有厥氣名曰厥疝女子同<lb/>
　法又曰厥陰所謂㿗疝婦人少腹腫也至若衝疝瘕<lb/>
　之屬亦皆男婦之所同病者然惟睾丸之病獨在男<lb/>
<pb n="KR3e0086_WYG_033-5a"/>
　子而他則均當詳察也觀張子和曰夫遺溺閉癃陰<lb/>
　痿脬痺精滑白淫皆男子之病也若血涸不月月罷<lb/>
　腰膝上熱足躄嗌亁癃閉少腹有塊或定或移前陰<lb/>
　突出後陰痔核皆女子之病也但女子不謂七疝而<lb/>
　謂之瘕若年少而得之不計男子婦人皆無子此說<lb/>
　誠非謬也然今人但言男子之疝而全不知婦人之<lb/>
　疝殊失之矣<lb/>
一疝氣所屬本非一經如内經所云在脉為病男子内<lb/>
<pb n="KR3e0086_WYG_033-5b"/>
　結七疝女子帶下瘕聚督脉生病從少腹上衝心而<lb/>
　痛不得前後為衝疝又曰脾𫝊之腎病名曰疝瘕又<lb/>
　曰三陽為病𤼵寒熱其𫝊為㿗疝又曰邪在小腸者<lb/>
　連睾係屬於脊又曰邪客於足厥陰之絡令人卒疝<lb/>
　暴痛又如心肝脾肺腎五疝之脉各有所辨此素問<lb/>
　言諸經之疝也又經筋等篇言足陽明之筋病㿉疝<lb/>
　腹筋急足太陰之筋病陰器紐痛下引臍兩脇痛足<lb/>
　厥陰之筋病陰器不用等義此靈樞言諸經之疝也<lb/>
<pb n="KR3e0086_WYG_033-6a"/>
　自張子和云疝有七前人論者其多其非靈樞素問<lb/>
　銅人之言予皆不取乃引靈樞之論曰足厥陰之筋<lb/>
　聚於陰器故陽明與太陰之筋皆會於陰器惟厥陰<lb/>
　主筋故為疝者必本之厥陰此子和之意以疝為筋<lb/>
　病而筋主於肝故謂疝必厥陰似亦有理而實則不<lb/>
　然觀内經諸論之如前者謂非靈素之言而子和皆<lb/>
　可不取乎且筋雖主於厥陰然散見諸經即為諸經<lb/>
　之筋矣若病在諸經固可因筋而廢經乎矧如厥論<lb/>
<pb n="KR3e0086_WYG_033-6b"/>
　曰前陰者宗筋之所聚太陰陽明之合也又痿論曰<lb/>
　陰陽總宗筋之會會於氣街而陽明為之長此亦可<lb/>
　以不取乎然則小腹前陰之經則厥陰少陰太陰陽<lb/>
　明少陽太陽以至衝任督脉皆有所涉今考銅人經<lb/>
　治疝之法則諸經皆有俞穴若謂止屬厥陰則諸皆<lb/>
　可廢矣即子和亦歴指諸經之穴謂諸穴雖亦治疝<lb/>
　然終非受疝之地此何說也自後丹溪遂因子和之<lb/>
　言謂經有七疝寒水筋血氣狐㿗也專主肝經與腎<lb/>
<pb n="KR3e0086_WYG_033-7a"/>
　經絶無相干再至戴原禮又因丹溪之說云疝本屬<lb/>
　厥陰之一經余嘗見俗說小腸膀胱下部氣者皆妄<lb/>
　言也嗚呼此等議論皆後學逞億之見果堪信乎果<lb/>
　堪法乎醫失真𫝊類多如此故非靈素銅人之言余<lb/>
　誠不敢取也今録銅人治疝穴法條列後章以便後<lb/>
　人用證<lb/>
一疝氣之病有寒證亦有熱證然必因先受寒濕或犯<lb/>
　生冷以致邪聚陰分此其肇端之始則未有不因寒<lb/>
<pb n="KR3e0086_WYG_033-7b"/>
　濕而致然者及其病鬱既久則鬱而成熱者有之或<lb/>
　以陽臟之入火因邪聚而濕熱相資者亦有之故在<lb/>
　内經言疝則寒熱皆有所論如曰病在少腹腹痛不<lb/>
　得大小便病名曰疝得之寒曰陰亦盛而脉脹不通<lb/>
　故曰㿗癃疝也曰肝痺得之寒濕與疝同法曰太陽<lb/>
　太陰陽明之勝復皆有疝氣是皆言疝之寒也又如<lb/>
　曰脾風𫝊腎名曰疝瘕少腹寃熱而痛出白一名曰<lb/>
　蠱曰足厥陰之筋病陰器不用傷於寒則陰縮入傷<lb/>
<pb n="KR3e0086_WYG_033-8a"/>
　於熱則縱挺不收是皆言疝之熱也此内經之言寒<lb/>
　言熱未嘗偏廢者如此觀丹溪曰自素問而下皆以<lb/>
　為寒蓋寒主收引經絡得寒則引而不行所以作痛<lb/>
　者然亦有踢氷涉水終身不病此者無熱在内故也<lb/>
　大抵此證始於濕熱在經鬱而至久又得寒氣外来<lb/>
　不得疎散所以作痛若只作寒論恐未為備此丹溪<lb/>
　之論如此故其治多從火而倍用山梔黄栢之屬余<lb/>
　則不能無言也觀内經之言疝者如前原非只作寒<lb/>
<pb n="KR3e0086_WYG_033-8b"/>
　論第言寒者較多於熱亦自疝家之正理不可易也<lb/>
　矧疝以寒邪入經所以為痛及其久也方為鬱熱使<lb/>
　其始不受寒何由致疝此寒為本而熱為標也若謂<lb/>
　始於濕熱在經又得邪氣外来所以作痛則反以熱<lb/>
　為本而寒為標矣豈其然乎至若踢冰涉水終身不<lb/>
　痛者此雖有貴賤之分久暫之異然必以陽氣内實<lb/>
　而寒不能犯者有之若謂無熱在内故寒自不入又<lb/>
　豈其然乎此致病之因有不得不辨也是以内經之<lb/>
<pb n="KR3e0086_WYG_033-9a"/>
　論凡至切至當者胡可弗遵後世之談其多鑿多偏<lb/>
　者安庸盡信再若治此之法固不可必其為寒又不<lb/>
　可必其為熱但治初受之邪必當以温經散寒行氣<lb/>
　除濕為主切不可早用寒涼致留邪氣則遺害非淺<lb/>
　及其久也則有始終以寒者有因寒鬱熱者有元陽<lb/>
　受傷而虚䧟日甚者但當察其形氣病氣因病制方<lb/>
　若果有熱證熱脉顯然外見者方可治以寒涼如無<lb/>
　熱證可據而執云大抵疝由濕熱則無者生之有者<lb/>
<pb n="KR3e0086_WYG_033-9b"/>
　甚之矣此習俗之通弊有不可不鑒也<lb/>
　　　論治<hi>共十一條</hi>
凡治疝之法當察所由此雖以受寒受濕因而成疝然<lb/>
　或以色慾或以勞損或以鬱怒或以飲食酒濕之後<lb/>
　不知戒慎致受寒邪則以陰求陰流結於衝任血氣<lb/>
　之海而下歸陰分遂成諸疝故其為病則有遇寒而<lb/>
　𤼵者有鬱久成熱遇熱而發者有鬱則氣逆遇鬱怒<lb/>
　而𤼵者有濕因寒滯遇濕而發者有疲極則傷筋遇<lb/>
<pb n="KR3e0086_WYG_033-10a"/>
　勞苦而𤼵者有虚邪在少陰厥陰遇色慾而𤼵者有<lb/>
　飲食之濕在陽明太陰遇酒酪而發者至其久也則<lb/>
　正氣䧟而不舉邪氣留而不去而為㿗為木難於愈<lb/>
　矣故治此者必當因其所因辨而治之則無不隨手<lb/>
　可愈若茫然混然徒執一偏之見而至老不寤者即<lb/>
　與之談終無益也<lb/>
一治疝必先治氣故病名亦曰疝氣非無謂也蓋寒有<lb/>
　寒氣熱有熱氣濕有濕氣逆有逆氣氣在陽分則有<lb/>
<pb n="KR3e0086_WYG_033-10b"/>
　氣中之氣氣在陰分則有血中之氣凡氣實者必須<lb/>
　破氣氣虚者必須補氣故治疝者必於諸證之中俱<lb/>
　當兼用氣藥<lb/>
一疝之暴痛或痛甚者必以氣逆宜先用荔香散○氣<lb/>
　實多滯者宜寳鑑川楝散或天台烏藥散○非有實<lb/>
　邪而寒勝者宜煖肝煎主之<lb/>
一寒疝最能作痛多因觸自寒邪或犯生冷所致凡喜<lb/>
　煖畏寒脉弦細鼻尖手足多冷大小便無熱之類皆<lb/>
<pb n="KR3e0086_WYG_033-11a"/>
　是也○寒微者宜荔香散煖肝煎腎氣丸神應散丁<lb/>
　香楝實丸之類主之○寒甚者宜醫林四神丸百一<lb/>
　選方十補丸胡蘆巴丸沉香桂附丸之類主之○一<lb/>
　法以五積散加鹽炒吳茱茰小茴香各一錢薑五片<lb/>
　葱白五寸同煎空心熱服大治氣痛不可忍<lb/>
一熱疝大能作痛凡火邪聚於陰分而為痛者必有熱<lb/>
　證熱脉或大便秘結或小水熱閉不通或為脹為滿<lb/>
　而煩熱喜冷者是也宜大分清飲或茵陳飲加茴香<lb/>
<pb n="KR3e0086_WYG_033-11b"/>
　川楝子之類或以加味通心飲葵子湯之類主之○<lb/>
　又有腎本不虚而肝經濕熱火旺莖中作痛筋急縮<lb/>
　或痛或痒或腫或挺縱不收白物如精隨溺而下者<lb/>
　此筋疝也宜龍胆瀉肝湯主之<lb/>
一濕疝多為重墜脹滿然亦有痛者宜以前寒熱證叅<lb/>
　而治之○有不痛而久墜不愈者是即㿗疝之屬單<lb/>
　宜治濕理氣以加味五苓散或局方守效丸或蒼术<lb/>
　散或三層茴香丸之屬主之○一云凡治㿗疝非斷<lb/>
<pb n="KR3e0086_WYG_033-12a"/>
　房事厚味不能取效<lb/>
一疝病遇酒而𤼵者多因濕熱當先去其濕濕而熱者<lb/>
　大分清飲加茴香川楝之屬○濕兼寒者宜加味五<lb/>
　苓散主之或以葛花解酲湯加减用之<lb/>
一血結少腹間者是為血疝但察其非氣非食小腹鞕<lb/>
　而有形大便秘結而黑小水利者必血積血疝之屬<lb/>
　宜桃仁膏或桃仁煎或玉燭散之類下之<lb/>
一疝遇色慾而發者是必陰虚之屬若陰虚兼動相火<lb/>
<pb n="KR3e0086_WYG_033-12b"/>
　者宜以六味地黄湯加黄栢知母山梔茴香川楝之<lb/>
　類主之○若陰虚無火或兼寒痛精虚者宜理陰煎<lb/>
　或八味地黄湯加茴香枸杞之類或用煖肝煎主之<lb/>
　疝久者必多虚證或以元氣本虚而偶患者亦有虚<lb/>
　證或不耐勞苦而微勞即發者亦有虚證當以脉證<lb/>
　辨之凡治虚疝當察其虚在陰分或在陽分陰虚者<lb/>
　輕則煖肝煎八味地黄湯甚則理陰煎補陰益氣煎<lb/>
　之類酌而用之○陽虚者宜温胃飲歸脾湯補中益<lb/>
<pb n="KR3e0086_WYG_033-13a"/>
　氣湯之類主之○若陽虚至甚者必用桂附椒薑或<lb/>
　以六味囘陽飲之類主之○若虚中挾滯者宜以前<lb/>
　法為主而加以疎導之藥如川楝茴香枳實山查梔<lb/>
　子之屬酌其宜而佐用之<lb/>
一疝有邪實當下者詳後條張子和論中<lb/>
　　　述古<hi>共八條</hi>
巢氏病源曰諸疝者陰氣積於内復為寒氣所加使營<lb/>
　衛不調氣血虚弱故風冷入其腹内而成疝也疝者<lb/>
<pb n="KR3e0086_WYG_033-13b"/>
　痛也或小腹痛不得大小便或手足厥冷繞臍痛自<lb/>
　汗或冷氣逆上搶心腹令心痛或裏急而腹痛此諸<lb/>
　候非一故云諸疝也<lb/>
許學士云大抵此疾雖因虚得之不可以虚而驟補經<lb/>
　云邪之所凑其氣必虚留而不去其病則實故必先<lb/>
　滌所蓄之熱然後補之是以諸方多借巴豆氣者蓋<lb/>
　謂此也<lb/>
劉宗厚云謹按疝證雖始為因虚而得必邪實廹痛而<lb/>
<pb n="KR3e0086_WYG_033-14a"/>
　未下者故當先瀉而後補也至有虚甚迫痛上為嘔<lb/>
　逆或下有遺精者此邪實正虚之甚矣此欲不補可<lb/>
　乎但恐補之則無益瀉之則正氣轉䧟幸而獲生者<lb/>
　鮮矣<lb/>
陳無擇曰經云七疝諸疝等義更不見名狀但有寒疝<lb/>
　㿗疝狐疝而已唯大竒論列五臟脉為五疝者如前<lb/>
　大抵血因寒泣則為瘕氣因寒聚則為疝但五臟脉<lb/>
　理不同不可不辨且腎脉本沉心脉本滑受寒則急<lb/>
<pb n="KR3e0086_WYG_033-14b"/>
　於理乃是肝脉本弦肺脉本濇並謂之沉未為了義<lb/>
　又脾不出本脉但云急為疝亦文義之缺也凡云急<lb/>
　者𦂳也𦂳為寒亦可類推且賊風入腹亦為疝胃暑<lb/>
　履濕皆能為疝當隨四氣改易急字風則浮弦暑則<lb/>
　洪數濕則緩細於理始明要知疝雖兼臟氣皆外所<lb/>
　因也寒泣風散暑鬱濕著<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>刺擊摶無有定處倉卒<lb/>
　之際痛不堪忍世人稱為横弦竪弦膀胱小腸氣賊<lb/>
　風入腹等名義不同證狀則一<lb/>
<pb n="KR3e0086_WYG_033-15a"/>
張子和曰内經曰木鬱則達之達謂吐也令條達其氣<lb/>
　也肝之積本當吐者然觀其病之上下以順為貴仲<lb/>
　景所謂上宜吐下宜瀉者此也敢列七疝圖於左以<lb/>
　示後之君子庶幾有所慿藉者焉<lb/>
　○寒疝其狀囊冷結硬如石陰莖不舉或控睾丸而<lb/>
　痛得於坐卧濕地或寒月涉水或冐雨雪或坐卧磚<lb/>
　石或風冷處使内過勞宜以温劑下之久而無子<lb/>
　○水疝其狀腎囊腫痛陰汗時出或囊腫而狀如水<lb/>
<pb n="KR3e0086_WYG_033-15b"/>
　晶或囊痒而搔出黄水或少腹中按之作水聲得於<lb/>
　飲水醉酒使内過勞汗出而遇風寒濕之氣聚於囊<lb/>
　中故水多令人為卒疝宜以逐水之劑下之有漏鍼<lb/>
　去水者人多不得其法<lb/>
　○筋疝其狀陰莖腫脹或潰或膿或痛而裏急筋縮<lb/>
　或莖中痛痛極則痒或挺縱不收或白物如精隨溲<lb/>
　而下久而得於房室勞傷及邪術所使宜以降心之<lb/>
　劑下之<lb/>
<pb n="KR3e0086_WYG_033-16a"/>
　○血疝其狀如黄𤓰在少腹兩旁横骨兩端約中俗<lb/>
　云便癰得於重感春夏大燠勞動使内氣血流溢滲<lb/>
　人脬囊留而不去結成癰腫腫少血多宜以和血之<lb/>
　劑下之<lb/>
　○氣疝其狀上連腎區下及陰囊或因號哭忿怒則<lb/>
　氣鬱之而脹怒哭號罷則氣散者是也有一治法以<lb/>
　鍼出氣而愈者然鍼有得失宜以散氣之藥下之○<lb/>
　或小兒亦有此疾俗曰偏氣得於父已年老或年少<lb/>
<pb n="KR3e0086_WYG_033-16b"/>
　多病陰痿精怯强力入房因而有子胎中病也此疝<lb/>
　不治惟築賔一穴灸之<lb/>
　○狐疝其狀如瓦卧則入小腹行立則出小腹入囊<lb/>
　中狐晝則出穴而溺夜則入穴而不溺此疝出入上<lb/>
　下往来正與狐相類也亦與氣疝大同小異今人帶<lb/>
　鉤鈐是也宜以逐氣流經之藥下之<lb/>
　○㿗疝其狀陰囊腫縋如升如斗不痒不痛者是也<lb/>
　得之地氣卑濕所生故江淮之間湫塘之處多感此<lb/>
<pb n="KR3e0086_WYG_033-17a"/>
　疾宜以去濕之藥下之○女子陰户突出雖亦此類<lb/>
　乃熱則不禁固也不可便謂虚寒而澁之燥之補之<lb/>
　本名曰瘕宜以苦下之以苦堅之○王太僕曰陽氣<lb/>
　下墜陰氣上爭上爭則寒多下墜則節緩故睾垂縱<lb/>
　緩因作㿗疝也○已上七疝下去其病之後可調則<lb/>
　調可補則補各量病勢勿拘俗法經所謂陰盛而腹<lb/>
　腫不通者㿗癃疝也不可不下<lb/>
劉宗厚曰按子和所論病本經絡之原至為詳盡但七<lb/>
<pb n="KR3e0086_WYG_033-17b"/>
　疝名固不同治法當異然俱用攻下之法愚切疑焉<lb/>
　雖錢仲陽亦曰肝為相火有瀉無補丹溪有曰肝只<lb/>
　是有餘腎只是不足夫厥陰一經受疝宜通勿塞固<lb/>
　宜亦當視其淺深而行之可也况有邪氣客於膀胱<lb/>
　小膓之經者若干於少陰腎經則宜通勿塞之法可<lb/>
　例用乎<lb/>
愚謂子和七疝之治雖各有不同然無非用下則不能<lb/>
　無偏故劉宗厚徐用誠皆疑而議之亦謂其太過耳<lb/>
<pb n="KR3e0086_WYG_033-18a"/>
　非謂盡不可用也再觀丹溪之法則曰治疝大不宜<lb/>
　下是又相左之甚矣余因考子和治按如治蔡叅軍<lb/>
　因坐濕地疝痛不堪用導水丸下之而愈又治一人<lb/>
　因瘧渴過飲漿水病疝醫進薑附為燥熱所壅以致<lb/>
　陰囊重墜大如升斗乃先以導水丸後用猪膚散大<lb/>
　下之而愈又治一夫病卒疝赤腫大痛數日不止諸<lb/>
　藥如石投水遂以導水丸次以通經散大下之而愈<lb/>
　若此類者豈皆不可下乎故但宜酌其虚實緩急如<lb/>
<pb n="KR3e0086_WYG_033-18b"/>
　或為邪熱所閉或以少年暴疾或以腫硬赤痛之極<lb/>
　者則如導水丸三花神祐丸禹功散之類皆所當用<lb/>
　蓋邪盛而急勢不可當有非行氣利水等劑所能及<lb/>
　者則不得不攻此子和之法亦自有必不可廢者是<lb/>
　不可不察也<lb/>
辨疑録云治疝者每用五苓散内加行氣之藥獲效者<lb/>
　多按藥性猪苓澤瀉分理陰陽以和心與小腸之氣<lb/>
　白术調脾并和臍腰間濕及死血茯苓淡利膀胱水<lb/>
<pb n="KR3e0086_WYG_033-19a"/>
　桂能伐肝邪茴香善治小腸之氣金鈴子橘核去膀<lb/>
　胱之氣梹榔下氣少加木通以導引小腸之邪屢用<lb/>
　屢驗<lb/>
　　　諸經治疝灸法<lb/>
足陽明經<lb/>
　氣衝　　歸来　　水道　　陰市　　大巨<lb/>
　陷谷<lb/>
足太陰經<lb/>
<pb n="KR3e0086_WYG_033-19b"/>
　衝門　　府舍　　陰陵泉　三陰交<lb/>
足少陰經<lb/>
　肓俞　　四滿　　陰谷　　築賔<hi>治小兒胎病</hi>
　交信　　太谿　　照海　　然谷<lb/>
足厥陰經<lb/>
　急脉　　曲泉　　中都　　蠡溝　　中封<lb/>
　太衝　　行間　　大敦<lb/>
足太陽經<lb/>
<pb n="KR3e0086_WYG_033-20a"/>
　肝俞　　次髎　　合陽　　承山　　金門<lb/>
足少陽經<lb/>
　五樞　　肩井　　丘墟<lb/>
督脉<lb/>
　命門　　長强<lb/>
任脉<lb/>
　曲骨　　中極　　關元　　石門　　氣海<lb/>
　陰交<lb/>
<pb n="KR3e0086_WYG_033-20b"/>
一法　於關元兩旁相去各三寸青脉上灸七壯即愈<lb/>
　左灸左右灸右用驗<lb/>
一法　令病者合口以草横量兩口角為一摺照此再<lb/>
　加二摺共為三摺屈成三角如□様將上角安臍中<lb/>
　心兩角安臍下兩旁當下兩角處是穴左患灸右右<lb/>
　患灸左左右俱患即兩灸之艾炷如麥粒灸十四壯<lb/>
　或二十一壯即安<lb/>
一闌門穴　在陰莖根兩旁各開三寸是穴鍼一寸半<lb/>
<pb n="KR3e0086_WYG_033-21a"/>
　灸七壯治木腎偏墜○按此即竒俞中泉陰穴千金<lb/>
　翼云在横骨旁三寸治㿗卵偏大灸百壯三報之<lb/>
一外陵穴　在臍左右各開一寸半灸疝立效永不再<lb/>
　𤼵屢用屢驗<lb/>
一風市穴　在膝上七寸外側兩筋間又取法令正身<lb/>
　平立直垂兩手着腿當中指盡處陷中是穴鍼五分<lb/>
　灸七壯千金云灸百壯重者五六百壯治疝氣外腎<lb/>
　腫小腸氣痛腹内虚鳴此風痺疼痛之要穴<lb/>
<pb n="KR3e0086_WYG_033-21b"/>
　　　熨治法<lb/>
嚴氏云用食鹽半斤炒極熱以故帛包熨痛處<lb/>
一法用泥葱白一握置臍中上用熨斗熨之或上置艾<lb/>
　灼之妙或以葱白為一束去鬚葉切為寸厚葱餅烘<lb/>
　熱置臍上仍以熨斗熨之尤便而妙<lb/>
　　　疝氣論列方<lb/>
荔香散<hi>新因二八</hi>　　　　川楝散<hi>和三二六</hi>
加味通心飲<hi>寒三三</hi>　　　煖肝煎<hi>新熱十五</hi>
<pb n="KR3e0086_WYG_033-22a"/>
理陰煎<hi>新熱三</hi>　　　　　龍膽瀉肝湯<hi>寒六三</hi>
六味丸<hi>補一二一</hi>　　　　八味丸<hi>補一二二</hi>
葛花解酲湯<hi>和一二四</hi>　　温胃飲<hi>新熱五</hi>
腎氣丸<hi>熱一七八</hi>　　　　歸脾湯<hi>補三三</hi>
加味五苓散<hi>和一八四</hi>　　玉燭散<hi>攻二四</hi>
五積散<hi>散三九</hi>　　　　　丁香楝實丸<hi>熱百八十</hi>
蒼术散<hi>和三二八</hi>　　　　葵子湯<hi>寒一二四</hi>
天台烏藥散<hi>和三二九</hi>　　桃仁煎<hi>攻三九</hi>
<pb n="KR3e0086_WYG_033-22b"/>
桃仁膏<hi>和三百三十</hi>　　　茵陳飲<hi>新寒八</hi>
百選十補丸<hi>熱一七五</hi>　　神應散<hi>熱一七六</hi>
守效丸<hi>和三三一</hi>　　　　醫林四神丸<hi>熱一五四</hi>
神祐丸<hi>攻四八</hi>　　　　　禹功散<hi>攻四一</hi>
三層茴香丸<hi>熱一八二</hi>　　導水丸<hi>攻七一</hi>
胡蘆巴丸<hi>熱一七九</hi>　　　六味回陽飲<hi>新熱二</hi>
大分清飲<hi>新寒五</hi>　　　　沉香桂附丸<hi>熱百十二</hi>
補中益氣湯<hi>補三一</hi>　　　補陰益氣煎<hi>新補十六</hi>
<pb n="KR3e0086_WYG_033-23a"/>
　　　論外備用方<lb/>
荔核散<hi>和三二七氣疝</hi>　　　　袪痛散<hi>和七一氣逆</hi>
木香導氣丸<hi>因二七六</hi>　　　　降椒酒<hi>和二三八風濕</hi>
苦楝丸<hi>熱一八一奔豚</hi>　　　　加减柴苓湯<hi>和一九三濕疝寒熱</hi>
蟠葱散<hi>熱百十一寒滯</hi>　　　　羊肉湯<hi>熱一七七寒疝</hi>
疝氣神方<hi>因二七二  二七四</hi>　　　去鈴丸<hi>因二七七</hi>
奪命丹<hi>熱一八三陰寒</hi>　　　　當歸羊肉湯<hi>熱一七七寒疝</hi>
川楝丸<hi>因二七五寒滯</hi>　　　　固元丹<hi>周三一虚寒</hi>
<pb n="KR3e0086_WYG_033-23b"/>
濕疝陰丸作痛<hi>因二七九</hi>
　　脫肛<lb/>
　　　論證<lb/>
大腸與肺為表裏肺熱則大腸燥結肺虚則大腸滑脫<lb/>
　此其要也故有因久瀉久痢脾腎氣陷而脫者有因<lb/>
　中氣虚寒不能收攝而脫者有因勞役吐瀉傷肝脾<lb/>
　而脫者有因酒濕傷脾色慾傷腎而脫者有因腎氣<lb/>
　本虚關門不固而脫者有因過用寒涼降多亡陽而<lb/>
<pb n="KR3e0086_WYG_033-24a"/>
　脫者有因濕熱下墜而脫者然熱者必有熱證如無<lb/>
　熱證便是虚證且氣虚即陽虚非用温補多不能效<lb/>
　凡小兒元氣不實者常有此證故陳自明曰大腸虚<lb/>
　寒其氣下陷則肛門翻出或因産努力其肛亦然是<lb/>
　誠確見之論<lb/>
　　　論治<lb/>
内經曰下者舉之徐之才曰澁可去脫皆治脫肛之法<lb/>
　也故古人之治此者多用參茋歸术川芎甘草升麻<lb/>
<pb n="KR3e0086_WYG_033-24b"/>
　之類以升之補之或兼用北五味烏梅之類以固之<lb/>
　澁之仍外用薰洗收澁之藥則無有不愈○凡中氣<lb/>
　㣲虚而脫者宜四君子湯或五味異功散○中寒吐<lb/>
　瀉而脫者五君子煎或温胃飲○瀉痢不止而滑脫<lb/>
　者胃關煎或加烏梅北五味文蛤木香之屬以佐之<lb/>
　○脾虚下陷而脫者補中益氣湯或舉元煎○陰虚<lb/>
　肝腎不足而下陷者補陰益氣煎○陰中陽虚而脫<lb/>
　者理陰煎或大補元煎○以上諸證凡虚中挾火或<lb/>
<pb n="KR3e0086_WYG_033-25a"/>
　熱赤或腫痛宜用補中益氣湯加黄連黄芩槐花之<lb/>
　類加減治之然必真有火證火脉方可酌用寒涼若<lb/>
　非實火則大忌苦寒以防其沉降敗脾也○若婦人<lb/>
　産後用力太過肛門脫出者宜六物煎加升麻或用<lb/>
　殿胞煎加人參仍須用温熱湯洗而收之○若濕熱<lb/>
　下墜疼痛脫肛甚者抽薪飲大分清飲微者約營煎<lb/>
　　　述古<lb/>
薛立齋曰脫肛屬大腸氣血虚而兼濕熱凡濕熱勝者<lb/>
<pb n="KR3e0086_WYG_033-25b"/>
　升陽除濕湯○血熱者四物加條芩槐花○血虚者<lb/>
　四物加白术茯苓○兼痔而痛者四物加槐花黄連<lb/>
　升麻○久痢者補中益氣湯加酒炒芍藥○中氣虚<lb/>
　陷者前湯加半夏炮薑五味茯苓○腎虚者六味丸<lb/>
　虚寒者八味丸<lb/>
　　　簡易方<lb/>
一方　用五棓子末三錢明礬末二錢水二碗煎沸熱<lb/>
　洗立收<lb/>
<pb n="KR3e0086_WYG_033-26a"/>
一方　治肛脫三五寸者先用五棓礬湯洗過次用赤<lb/>
　石脂為末以油紙托上四圍皆摻之妙<lb/>
一方　用桑葉桃葉煎湯入礬末洗之則愈或以萆麻<lb/>
　子摀膏藥貼頂心則不下脫<lb/>
一方　用石灰炒熱以帛包裹令患人坐其上冷即易<lb/>
　之<lb/>
　　　灸脫肛法<lb/>
長强穴<hi>灸三壯愈</hi>臍中<hi>隨年壯/</hi>　百會<hi>灸三壯治小兒脫肛</hi>
<pb n="KR3e0086_WYG_033-26b"/>
　　　脫肛論列方<lb/>
四君子湯<hi>補一</hi>　　　　　五君子煎<hi>新熱六</hi>
大補元煎<hi>新補一</hi>　　　　温胃飲<hi>新熱五</hi>
四物湯<hi>補八</hi>　　　　　　大分清飲<hi>新寒五</hi>
補中益氣湯<hi>補三一</hi>　　　胃關煎<hi>新熱九</hi>
六物煎<hi>新因二十</hi>　　　　升陽除濕湯<hi>和一七九</hi>
舉元煎<hi>新補十七</hi>　　　　六味丸<hi>補一二一</hi>
五味異功散<hi>補四</hi>　　　　理陰煎<hi>新熱三</hi>
<pb n="KR3e0086_WYG_033-27a"/>
殿胞煎<hi>新因十</hi>　　　　　八味丸<hi>補一二二</hi>
補陰益氣煎<hi>新補十六</hi>　　抽薪飲<hi>新寒三</hi>
約營煎<hi>新寒二十</hi>
　　　論外備用方<lb/>
縮砂散<hi>因二八四伏熱</hi>　　　　伏龍肝散<hi>因二八八搽敷</hi>
真人養臟湯<hi>和一九四</hi>　　　　蟠龍散<hi>因二八七搽敷</hi>
薰洗熨法<hi>因二百八十二八一</hi>　　參术芎歸湯<hi>因二八二氣虚</hi>
涼血清腸散<hi>因二八三血熱</hi>　　訶子人參湯<hi>因二八五虚䧟</hi>
<pb n="KR3e0086_WYG_033-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景岳全書卷三十三<lb/>
</p>
<p>
</p>
  </div>
</body>
</text>
</TEI>
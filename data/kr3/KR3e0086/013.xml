<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景岳全書卷十三</head> <lb/>
    <p>
<pb n="KR3e0086_WYG_013-1a"/>
欽定四庫全書<lb/>
　景岳全書卷十三<lb/>
　　　　　　　　　　　　明　張介賔　撰<lb/>
　　瘟疫<lb/>
　　　經義<lb/>
隂陽應象大論曰冬傷於寒春必温病<lb/>
金匱真言論曰夫精者身之本也故藏於精者春不病<lb/>
　溫<lb/>
<pb n="KR3e0086_WYG_013-1b"/>
熱論篇帝曰今夫熱病者皆傷寒之類也或愈或死其<lb/>
　死皆以六七日之間其愈皆以十日以上者何也岐<lb/>
　伯對曰巨陽者諸陽之屬也其脈連於風府故為諸<lb/>
　陽主氣也人之傷於寒也則為病熱熱雖甚不死其<lb/>
　兩感於寒而病者必不免於死帝曰願聞其狀岐伯<lb/>
　曰傷寒一日巨陽受之故頭項痛腰脊强二日陽明<lb/>
　受之陽明主肉其脈俠鼻絡於目故身熱目疼而鼻<lb/>
　乾不得卧也三日少陽受之少陽主膽其脈循脇絡<lb/>
<pb n="KR3e0086_WYG_013-2a"/>
　於耳故胸脇痛而耳聾三陽經絡皆受其病而未入<lb/>
　於臟者故可汗而已四日太隂受之太隂脈循布胃<lb/>
　中絡於嗌故腹滿而嗌乾五日少隂受之少隂脈貫<lb/>
　腎絡於肺繫舌本故口燥舌乾而渇六日厥隂受之<lb/>
　厥隂脈循隂器而絡於肝故煩滿而嚢縮三隂三陽<lb/>
　五臟六腑皆受病營衛不行五臟不通則死矣○其<lb/>
　不兩感於寒者七日巨陽病衰頭痛少愈八日陽明<lb/>
　病衰身熱少愈九日少陽病衰耳聾微聞十日太隂<lb/>
<pb n="KR3e0086_WYG_013-2b"/>
　病衰腹减如故則思飲食十一日少隂病衰渇止不<lb/>
　滿舌乾已而嚏十二日厥隂病衰囊縱少腹微下大<lb/>
　氣皆去病日已矣○帝曰治之奈何岐伯曰治之各<lb/>
　通其臟脈病日衰已矣其未滿三日者可汗而已其<lb/>
　滿三日者可泄而已<lb/>
熱論篇曰兩感於寒者病一日則巨陽與少隂俱病則<lb/>
　頭痛口乾而煩滿二日則陽明與太隂俱病則腹滿<lb/>
　身熱不欲食譫言三日則少陽與厥隂俱病則耳聾<lb/>
<pb n="KR3e0086_WYG_013-3a"/>
　嚢縮而厥水漿不入不知人六日死帝曰五臟已傷<lb/>
　六腑不通營衛不行如是之後三日乃死何也岐伯<lb/>
　曰陽明者十二經脈之長也其血氣盛故不知人三<lb/>
　日其氣乃盡故死矣<lb/>
熱論篇曰凡病傷寒而成温者先夏至日者為病温後<lb/>
　夏至日者為病暑暑當與汗皆出勿止<lb/>
熱論篇帝曰熱病已愈時有所遺者何也岐伯曰諸遺<lb/>
　者熱甚而强食之故有所遺也若此者皆病已衰而<lb/>
<pb n="KR3e0086_WYG_013-3b"/>
　熱有所藏因其榖氣相薄兩熱相合故有所遺也帝<lb/>
　曰治遺奈何岐伯曰視其虚實調其逆從可使必已<lb/>
　也帝曰病熱當何禁之岐伯曰病熱少愈食肉則復<lb/>
　多食則遺此其禁也<lb/>
刺熱篇曰肝熱病者小便先黄腹痛多卧身熱熱争則<lb/>
　狂言及驚脇滿痛手足躁不得安卧庚辛甚甲乙大<lb/>
　汗氣逆則庚辛死刺足厥隂少陽其逆則頭痛員員<lb/>
　脈引衝頭也○心熱病者先不樂數日乃熱熱争則<lb/>
<pb n="KR3e0086_WYG_013-4a"/>
　卒心痛煩悶善嘔頭痛面赤無汗壬癸甚丙丁大汗<lb/>
　氣逆則壬癸死刺手少隂太陽○脾熱病者先頭重<lb/>
　頰痛煩心顔青欲嘔身熱熱争則腰痛不可用俛仰<lb/>
　腹滿泄兩頷痛甲乙甚戊己大汗氣逆則甲乙死刺<lb/>
　足太隂陽明○肺熱病者先淅然厥起毫毛惡風寒<lb/>
　舌上黄身熱熱争則喘欬痛走胸膺背不得太息頭<lb/>
　痛不堪汗出而寒丙丁甚庚辛大汗氣逆則丙丁死<lb/>
　刺手太隂陽明出血如大豆立已○腎熱病者先腰<lb/>
<pb n="KR3e0086_WYG_013-4b"/>
　痛胻痠苦渇數飲身熱熱争則項痛而强胻寒且痠<lb/>
　足下熱不欲言其逆則項痛員員澹澹然戊己甚壬<lb/>
　癸大汗氣逆則戊己死刺足少隂太陽○諸汗者至<lb/>
　其所勝日汗出也○肝熱病者左頰先赤心熱病者<lb/>
　顔先赤脾熱病者鼻先赤肺熱病者右頰先赤腎熱<lb/>
　病者頥先赤病雖未發見赤色者刺之名曰治未病<lb/>
　○太陽之脈色榮顴骨熱病也榮未交曰今且得汗<lb/>
　待時而已與厥隂脈争見者死期不過三日其熱病<lb/>
<pb n="KR3e0086_WYG_013-5a"/>
　内連腎少陽之脈色也少陽之脈色榮頰前熱病也<lb/>
　榮未交曰今且得汗待時而已與少隂脈争見者死<lb/>
　期不過三日<hi>此一節即言傷寒之兩感也詳註備載類經疾病類四十四</hi>
熱病篇曰熱病三日而氣口静人迎躁者取之諸陽五<lb/>
　十九刺以寫其熱而出其汗實其隂以補其不足者<lb/>
　身熱甚隂陽皆静者勿刺也其可刺者急取之不汗<lb/>
　出則泄所謂勿刺者有死徴也○熱病七日八日脈<lb/>
　口動喘而弦者急刺之汗且自出淺刺手大指間○<lb/>
<pb n="KR3e0086_WYG_013-5b"/>
　熱病七日八日脈微小病者溲血口中乾一日半而<lb/>
　死脈代者一日死○熱病已得汗出而脈尚躁喘且<lb/>
　復熱勿刺膚喘甚者死○熱病七日入日脈不燥燥<lb/>
　不散數後三日中有汗三日不汗四日死未曾汗者<lb/>
　勿腠刺之○熱病不知所痛耳聾不能自收口乾陽<lb/>
　熱甚隂頗有寒者熱在髓死不可治○熱病而汗且<lb/>
　出及脈順可汗者取之魚際大淵大都大白寫之則<lb/>
　熱去補之則汗止汗出太甚取内踝上横脈以止之<lb/>
<pb n="KR3e0086_WYG_013-6a"/>
　○熱病已得汗而脈尚躁盛此隂脈之極也死其得<lb/>
　汗而脈静者生○熱病者脈尚躁盛而不得汗者此<lb/>
　陽脈之極也死脈盛躁得汗静者生○熱病不可刺<lb/>
　者有九一曰汗不出大顴發赤噦者死二曰泄而腹<lb/>
　滿甚者死三曰目不眀熱不已者死四曰老人嬰兒<lb/>
　熱而腹滿者死五曰汗不出嘔下血者死六曰舌本<lb/>
　爛熱不已者死七曰欬而衂汗不出出不至足者死<lb/>
　八曰髓熱者死九曰熱而痙者死腰折瘈瘲齒噤齘<lb/>
<pb n="KR3e0086_WYG_013-6b"/>
　也凡此九者不可刺也○太陽之脈色榮顴骨熱病也<lb/>
　與厥隂脈争見者死期不過三日少陽之脈色滎頰前<lb/>
　熱病也與少隂脈争見者死期不過三日<hi>本篇刺法未及詳錄具載</hi>
　<hi>類經針刺類第四十</hi>
評熱病論帝曰有病温者汗出輙復熱而脈躁疾不爲<lb/>
　汗衰狂言不能食病名為何岐伯曰病名隂陽交交<lb/>
　者死也人所以汗出者皆生於榖榖生於精今邪氣<lb/>
　交争於骨肉而得汗者是邪却而精勝也精勝則當<lb/>
<pb n="KR3e0086_WYG_013-7a"/>
　能食而不復熱復熱者邪氣也汗者精氣也今汗出<lb/>
　而輙復熱者是邪勝也不能食者精無俾也病而留<lb/>
　者其壽可立而傾也且夫熱論曰汗出而脈尚躁盛<lb/>
　者死今脈不與汗相應此不勝其病也其死明矣狂<lb/>
　言者是失志失志者死今見三死不見一生雖愈必<lb/>
　死也<lb/>
刺志論曰氣盛身寒得之傷寒氣虚身熱得之傷暑<lb/>
論疾診尺篇曰尺膚熱甚脈盛躁者病温也其脈盛而<lb/>
<pb n="KR3e0086_WYG_013-7b"/>
　滑者病且出也<lb/>
刺法論帝曰余聞五疫之至皆相染易無問大小病狀<lb/>
　相似不施救療如何可得不相移易者岐伯曰不相<lb/>
　染者正氣存内邪不可干避其毒氣天牝從來復得<lb/>
　其往氣出於腦即不干邪氣出於腦即先想心如日<lb/>
　欲將入於疫室先想青氣自肝而出左行於東化作<lb/>
　林木次想白氣自肺而出右行於西化作戈甲次想<lb/>
　赤氣自心而出南行於上化作熖明次想黑氣自腎<lb/>
<pb n="KR3e0086_WYG_013-8a"/>
　而出北行於下化作水次想黄氣自脾而出存於中<lb/>
　央化作土五氣䕶身之畢以想頭上如北斗之煌煌<lb/>
　然後可入於疫室<lb/>
水熱穴論帝曰夫子言治熱病五十九俞願聞其處因<lb/>
　聞其意岐伯曰頭上五行行五者以越諸陽之熱逆<lb/>
　也○大杼膺俞缺盆背俞此八者以瀉胸中之熱也<lb/>
　○氣衝三里巨虚上下廉此八者以瀉胃中之熱也<lb/>
　○雲門髃骨委中髓空此八者以瀉四肢之熱也○<lb/>
<pb n="KR3e0086_WYG_013-8b"/>
　五臟俞傍五此十者以瀉五臟之熱也○凡此五十<lb/>
　九穴者皆熱之左右也○帝曰人傷於寒而傳為熱<lb/>
　何也曰夫寒盛則生熱也<lb/>
　　　論證<hi>共二條</hi>
經曰冬傷於寒春必病温是温病即傷寒也然傷寒有<lb/>
　四時之不同如冬感寒邪而即病者為真傷寒其有<lb/>
　寒毒内侵而未至即病者必待春温氣動真隂外越<lb/>
　再觸寒邪其病則發故至春犯寒則發為温病至夏<lb/>
<pb n="KR3e0086_WYG_013-9a"/>
　犯寒則發為熱病亦猶傷氣者遇氣則作傷食者遇<lb/>
　食則發其義一也然而傷寒瘟疫多起於冬不藏精<lb/>
　及辛苦饑餓之人蓋冬不藏精則邪氣乘虚易入而<lb/>
　饑餓勞倦之流則受傷尤甚故大荒之後必有大疫<lb/>
　正為此也但此輩疫氣既盛勢必傳染又必於體質<lb/>
　虚濁者先受其氣以漸偏傳則又有不待冬寒而病<lb/>
　者矣然此以冬寒主氣之為病也至於客氣變遷歲<lb/>
　時不同故有冬行春令則應冷反温夏行冬令則應<lb/>
<pb n="KR3e0086_WYG_013-9b"/>
　熱反冷春秋皆然是則非其時而有其氣壯者無恙<lb/>
　怯者受傷是又不止冬寒而運氣不正之害所當察<lb/>
　而慎避者有如此<lb/>
一瘟疫本即傷寒無非外邪之病但染時氣而病無少<lb/>
　長率相似者是即瘟疫之謂古人有云瘟證因春時<lb/>
　温氣而發乃因鬱熱自内而發於外初非寒傷於表<lb/>
　也故宜用辛平之劑治與正傷寒用麻黄者不同也<lb/>
　此説固若近理而實有未必然者蓋瘟疫若非表證<lb/>
<pb n="KR3e0086_WYG_013-10a"/>
　則何以必汗而後解故余於前論中謂其先受寒邪<lb/>
　再觸則發誠理勢之確然也但其時有寒熱證有隂<lb/>
　陽治陽證熱證者即冬時亦可清解治隂證寒證者<lb/>
　即春夏亦可温散謂宜因證因時者則可謂非寒傷<lb/>
　於表也則不可<lb/>
　　　瘟疫脈候<lb/>
凡病傷寒瘟疫脈洪大滑數而數中兼緩者可治○脈<lb/>
　洪太而𦂳數甚者危○脈雖浮大而按之無力者宜<lb/>
<pb n="KR3e0086_WYG_013-10b"/>
　補兼表○身雖熱而脈弱者當以純補為主或微兼<lb/>
　温散○身大熱而脈見沉澁細小足冷者難治○瘟<lb/>
　病四五日身熱腹痛而吐脈來細而弦强者十二日<lb/>
　死○瘟病二三日頭痛腹滿脈直而疾者八日死○<lb/>
　瘟病八九日頭身不痛色不變而利不止心下堅脈<lb/>
　不皷時或大者十七日死○瘟病汗不出或出不至<lb/>
　下部者死○瘟病下利腹中痛甚者死○以上死證<lb/>
　言其畧耳諸所未盡當於傷寒門參閲<lb/>
<pb n="KR3e0086_WYG_013-11a"/>
　　　治法六要<lb/>
自古傷寒治法苦於浩𣺌余自考索以來留心既久每<lb/>
　臨編得其法未必見其病臨病見其證未必合其方<lb/>
　可見病多變態執滯難行惟貴圓通而知其要耳故<lb/>
　余註類經所列傷寒治要有六曰汗補温清吐下然<lb/>
　亦但言其㮣而未及其詳今悉諸法於此用補傷寒<lb/>
　之未備者倘欲求仲景心法仍當閲傷寒本門使能<lb/>
　彼此參証則綱舉目張自有包羅貫串之妙既約且<lb/>
<pb n="KR3e0086_WYG_013-11b"/>
　盡而活人之要當無出此<lb/>
　　　汗有六要五忌<lb/>
治傷寒之法余己折其六要而六要之外又有五忌者<lb/>
　何也蓋六法之中惟汗為主正以傷寒之愈未有不<lb/>
　從汗解者故法雖有六汗實統之而汗外五法亦無<lb/>
　非取汗之法也然取汗以辛散此固其常也而何以<lb/>
　五法皆能取汗六要則已又何以有五忌之辨也蓋<lb/>
　汗由液化其出自陽其源自隂若肌膚閉宻營衛不<lb/>
<pb n="KR3e0086_WYG_013-12a"/>
　行非用辛散則𤣥府不開而汗不出此其一也又若<lb/>
　火邪内燔血乾液涸非用清凉則隂氣不滋而汗不<lb/>
　出此其二也又若隂邪固閉陽氣不達非用辛温則<lb/>
　凝結不開而汗不出此其三也又若營衛不足根本<lb/>
　内虧非用唆補則血氣不充而汗不出此其四也又<lb/>
　若邪在上焦隔遮陽道不施吐涌則清氣不升而汗<lb/>
　不出此其五也又若邪入陽明胃氣壅塞不以通下<lb/>
　則濁氣不解而汗不出此其六也凡此者皆取汗之<lb/>
<pb n="KR3e0086_WYG_013-12b"/>
　道是即所謂六要也何謂五忌蓋一曰熱在表者内<lb/>
　非實火大忌寒凉寒則隂邪凝滯不散邪必日深陽<lb/>
　必日敗而汗不得出者死二曰元氣本弱正不勝邪<lb/>
　者大忌消耗尤忌畏補消耗則正氣日消不補則邪<lb/>
　氣日强消者日消甚者日甚而必不能汗者死三曰<lb/>
　實邪内結伏火内炎者大忌温補温則愈燥補則愈<lb/>
　堅而汗不得出者死四曰中虚氣弱并忌汗諸條者<lb/>
　大忌發散散則氣脱氣脱而汗不能出氣脱而汗不<lb/>
<pb n="KR3e0086_WYG_013-13a"/>
　能收者死五曰病非陽明實邪并忌下諸條者大忌<lb/>
　通瀉瀉則亡隂隂虚則陽邪深䧟而汗不得出者死<lb/>
　是即所謂五忌也能知六要而避五忌傷寒治法盡<lb/>
　於是矣第假熱者多真實者少能察秋毫於疑似非<lb/>
　有過人之見者不能也余之諄諄其亦顒望於潛心<lb/>
　者耳<lb/>
　　　汗散法<hi>共五條</hi>
凡傷寒瘟疫表證初感速宜取汗不可遲也故仲景曰<lb/>
<pb n="KR3e0086_WYG_013-13b"/>
　凡發汗服湯藥其方雖言日三服若病劇不解當半<lb/>
　日中盡三服如服一劑病證猶在當復作本湯服之<lb/>
　至有不肯汗出者服三劑乃解若汗不能出者死病<lb/>
　也此所謂汗不宜遲也然取汗之法又當察其元氣<lb/>
　病氣之虚實若忽爾暴病表證已具而元氣未虧者<lb/>
　但以辛平之劑直散之可也若兼雜證則當察其寒<lb/>
　熱温涼酌宜而治不得但知發散也又若身雖大熱<lb/>
　表證全具而脈見虚弱者必不易汗此即當詳察補<lb/>
<pb n="KR3e0086_WYG_013-14a"/>
　虚法酌而治之若不知標本而㮣行强散營竭則死<lb/>
一傷寒之宜平散者以其但有外證内無寒熱而且元<lb/>
　氣無虧也宜以正柴胡飲為主治此外如十神湯參<lb/>
　蘇飲皆可酌用若病在陽明者宜升麻葛根湯○若<lb/>
　感四時瘟疫而身痛發熱及烟瘴之氣者宜敗毒散<lb/>
　或荆防敗毒散○若病在三陽而頭痛鼻塞項强身<lb/>
　痛欬𠻳者宜神术散○若傷風兼寒而發熱欬𠻳者<lb/>
　宜柴陳煎或金佛草散甚者小青龍湯<lb/>
<pb n="KR3e0086_WYG_013-14b"/>
一傷寒之宜温散者以其寒邪外盛而内無熱證及元<lb/>
　氣無虧而氣清受寒者皆可從温直散之宜二柴胡<lb/>
　飲為最當○若寒甚表實者惟麻桂飲為最妙毋疑<lb/>
　畏也此外如五積散麻黄湯桂枝湯小青龍湯葛根<lb/>
　湯聖散子之類皆可酌用<lb/>
一傷寒之宜涼散者以其外熱裏亦熱必脈證俱陽而<lb/>
　煩渇喜冷及元氣强實者乃可兼涼兼散宜一柴胡<lb/>
　飲為先或九味羌活湯柴葛解肌湯甚者六神通解<lb/>
<pb n="KR3e0086_WYG_013-15a"/>
　散皆可酌用○若内外俱熱而或為熱瀉者宜柴芩<lb/>
　煎○若表裏俱熱而兼班疹者宜柴葛煎<lb/>
一傷寒之宜兼補兼散者以營衛不足血氣不充也用<lb/>
　藥如用兵兵進而糧餉不繼則兵覆攻病而元氣不<lb/>
　繼則病覆故治虚邪之宜散者必當先本後末此其<lb/>
　最要者也○若寒邪在營肝脾血少而邪熱不退者<lb/>
　宜三柴胡飲或歸柴飲○若寒邪在衛脾肺氣虚而<lb/>
　表邪不解者宜四柴胡飲○若脾胃氣血不足而邪<lb/>
<pb n="KR3e0086_WYG_013-15b"/>
　熱不解者宜五柴胡飲○若邪在半表半裏往來寒<lb/>
　熱而微見氣虚者宜小柴胡湯○若温暑大熱大渇<lb/>
　津枯液涸隂虚不能作汗者宜歸葛飲○若寒邪深<lb/>
　入而隂中陽氣不足或背惡寒者必難散解非理隂<lb/>
　煎不可○若中氣大虚大寒身熱惡寒或大便溏泄<lb/>
　而表邪不能解者非大温巾飲不可<lb/>
　　　補虚法<hi>共三條</hi>
傷寒瘟疫俱外侮之證惟内實者能拒之即有所感而<lb/>
<pb n="KR3e0086_WYG_013-16a"/>
　邪不勝正雖病無害最畏者惟内虚之人正不勝邪<lb/>
　邪必乘虚深入害莫大矣故曰傷寒偏打下虚人且<lb/>
　今人虚弱者多强實者少設遇挾虚傷寒而不知速<lb/>
　救根本則百無一生故傷寒書曰陽證得隂脈者死<lb/>
　正以隂脈即虚證也此欲辨之惟脈為主而參以形<lb/>
　證自無失矣蓋凡遇傷寒外熱等證而脈見微弱浮<lb/>
　空舉按無力者即是虚證最不易解最不宜攻雖欲<lb/>
　發汗汗亦難出即有微汗亦不過强逼膚腠之汗而<lb/>
<pb n="KR3e0086_WYG_013-16b"/>
　必非營衛通達之所化若不顧虚實而逼之太甚則<lb/>
　中氣竭而危亡立至矣然治虚之法須察虚實之微<lb/>
　甚若半虚者必用補為主而兼散其邪若太虚者則<lb/>
　全然不可治邪而單顧其本顧本則專以保命命得<lb/>
　不死則元氣必漸復或於七日之後或十四日甚者<lb/>
　二十日之後元氣一勝邪將不攻自潰大汗至而解<lb/>
　矣欲知其兆亦察其脈但得弱者漸强小者漸大弦<lb/>
　者漸滑𦂳者漸緩則大汗將通吉期近矣凡用補之<lb/>
<pb n="KR3e0086_WYG_013-17a"/>
　法但當察其胸膈何如若胸腹多滯者未可補年壯<lb/>
　氣實者未可補若氣本不實而胸腹無滯則放膽用<lb/>
　之又若内無熱邪而素宜用温其或氣有難行者則<lb/>
　必兼煖胃而後可蓋補得煖而愈行邪得煖而速散<lb/>
　切不可雜用消耗寒涼以分温補之力其或初感寒<lb/>
　邪但見脈證真虚邪不易散等證則人參熟地之類<lb/>
　開手便當速用愈早愈妙若或遲疑則縱冦深入反<lb/>
　成難制此治虚邪最善之法也余用此法活人多矣<lb/>
<pb n="KR3e0086_WYG_013-17b"/>
　常聞昧者有傷寒忌補之説不知補者所以補中是<lb/>
　即托裏之意亦以寒邪如盜其來在外元氣如民其<lb/>
　守在中足民正所以强中强中正所以禦外保命𤣥<lb/>
　機惟此一着何為補住邪氣庸妄誤人莫此為甚余<lb/>
　因再悉於此用補傷寒治法之未備漸用漸熟方知<lb/>
　其妙自今而後知必有不惑余言而受余之生者將<lb/>
　無窮矣<lb/>
一傷寒精血素弱或隂中陽氣不足脈細弱而惡寒者<lb/>
<pb n="KR3e0086_WYG_013-18a"/>
　必須大助真隂則陽從隂出而表邪自可速解惟理<lb/>
　隂煎加柴胡麻黄之類或隨證加减用之為最妙○<lb/>
　若傷寒於七八日之後脈數無力神昏氣倦或躁擾<lb/>
　不寧散之不可清之不可而邪不能解者只宜理隂<lb/>
　煎大劑與之真回生神劑也○若氣血俱虚而邪不<lb/>
　能解只宜平補者以五福飲為主而隨證加减用之<lb/>
　或大補元煎或六物煎或十全大補湯皆可用○若<lb/>
　脾胃中氣虚弱而邪不能解者宜四君子湯加减用<lb/>
<pb n="KR3e0086_WYG_013-18b"/>
　之○若中氣虚弱脾寒或兼嘔惡而邪不解者宜五<lb/>
　君子煎温胃飲○若勞倦傷脾寒邪内䧟身熱不退<lb/>
　當升散者宜補中益氣湯○若寒邪䧟入隂分血虚<lb/>
　不能外達而當升散者宜補隂益氣煎○若隂虚發<lb/>
　熱面赤口渇煩躁脈浮洪無力者宜六味地黄湯大<lb/>
　劑與之一服可愈○凡中氣虚寒表邪不解或日久<lb/>
　畏藥或諸藥不效者只宜獨參湯或濃或淡或冷或<lb/>
　熱隨其所好時時代茶與之連日勿間使其營氣漸<lb/>
<pb n="KR3e0086_WYG_013-19a"/>
　復則邪氣漸退大有回生之妙毋忽之也<lb/>
一傷寒用補之法與用攻用散者不同蓋攻散所以去<lb/>
　實邪其力峻其效速故凡用柴胡麻黄之類取效在<lb/>
　一二三劑之間用大黄芒硝之類取效在一劑之間<lb/>
　此而不效必其用之不善不可多也至若用補者所<lb/>
　以補虚其力柔其功緩雖於一二劑見效者亦多有<lb/>
　之若積勞積損氣血虚甚者欲其復元誠不易也但<lb/>
　察其服補無碍或於脈證間畧見相投便是得補之<lb/>
<pb n="KR3e0086_WYG_013-19b"/>
　力故輕者二三劑重者十餘劑方得見功而汗出邪<lb/>
　退以愈也若不知此理而但於一二劑間未見速效<lb/>
　則必致庸讒起惑亂生而全功盡棄矣此不可不深<lb/>
　察也<lb/>
　　　温補法<hi>共二條</hi>
凡治傷寒瘟疫宜温補者為其寒邪凝滯陽不勝隂非<lb/>
　温不能行非温不能復也如寒氣在經者以邪在表<lb/>
　也宜用温散法具如前寒氣在臟者以陽氣虚也或<lb/>
<pb n="KR3e0086_WYG_013-20a"/>
　宜温補或止温中然用温之法但察其外雖熱而内<lb/>
　無熱者便是假熱宜温不宜凉也病雖熱而元氣虚<lb/>
　者亦是假熱宜温不宜凉也真熱者誰不得而知之<lb/>
　惟假熱為難辨耳病假熱者非用甘温熱必不退矧<lb/>
　真寒者又在不言可知大都實證多真熱虚證多假<lb/>
　熱故治實者多宜用凉治虚者多宜用温真假不識<lb/>
　誤人不淺矣○又真寒假熱之辨則實亦有寒實亦<lb/>
　有熱虚亦有寒虛亦有熱若謂實者皆熱虚者皆寒<lb/>
<pb n="KR3e0086_WYG_013-20b"/>
　則鑿而謬矣但實而寒者只宜温散不必滋補虚而<lb/>
　熱者只宜調補最畏寒凉蓋寒凉無生意而善敗元<lb/>
　氣若以寒凉治虚證則熱未必退且暫用則或可久<lb/>
　則無不敗脾而危者既已病熱又不宜寒則總云假<lb/>
　熱本非過也<lb/>
一傷寒發熱而命門陽虚或惡寒或身痛或嘔或痢脈<lb/>
　弱氣虚而表不能解者必用大温中飲或理隂煎○<lb/>
　若傷寒身熱心肺有寒或嘔噦而欬或腹滿而喘止<lb/>
<pb n="KR3e0086_WYG_013-21a"/>
　有寒邪而無虚者宜小青龍湯○若隂證傷寒自利<lb/>
　脈沉身痛發熱腹痛厥逆但有寒邪而元氣無虚者<lb/>
　當用温藥宜四逆湯○若寒在太隂腹痛吐痢或脹<lb/>
　滿厥逆脾胃虚寒而邪有不解者宜温胃飲或理中<lb/>
　湯○若傷寒一二日邪在太陽或在少隂背惡寒而<lb/>
　表不解者宜附子理隂煎在仲景則用附子湯○若<lb/>
　風寒在表隂寒在裏外為身熱而内則瀉痢不能止<lb/>
　或見嘔惡或腹因痢痛者此其中氣下泄則外邪益<lb/>
<pb n="KR3e0086_WYG_013-21b"/>
　䧟必不能解宜速用胃闗煎或大温中飲○凡患傷<lb/>
　寒有隂陽大虚元氣將敗而邪不能解者非六味回<lb/>
　陽飲不可然但有大虚大寒之意即當用此若待其<lb/>
　敗恐無及矣○凡隂盛隔陽内真寒而外假熱者其<lb/>
　證必頭紅面赤或乾渇舌焦或口瘡喉痛或煩喘狂<lb/>
　躁或身熱如火或見虚斑而蚊迹徧身或發隂黄而<lb/>
　溺如金汁雖其外有此證而脈則微弱不鼓且或為<lb/>
　嘔惡或為泄瀉或背腹畏寒或氣短似喘或昏睡無<lb/>
<pb n="KR3e0086_WYG_013-22a"/>
　知或驚惶懼怯或雖熱不渇或言雖譫妄而氣促聲<lb/>
　微或身雖躁狂而舉動無力禁之則止是皆内虚外<lb/>
　實真寒假熱之證須用理隂煎或六味回陽飲大温<lb/>
　中飲八味地黄湯之類大劑與之庶可保全若虚火<lb/>
　上浮喉痛熱躁不能熱飲者用井水浸藥冷與飲之<lb/>
　此用假寒之味以解上焦之假熱真熱之性以救下<lb/>
　焦之真寒回陽起死真神妙之法也○其有血氣本<lb/>
　虚用補相便然温補既多而病日昏憒且見煩熱難<lb/>
<pb n="KR3e0086_WYG_013-22b"/>
　愈者此其陽邪獨亢隂氣不至而虚中有熱也但改<lb/>
　滋隂以犀角地黄湯加黄芩麥冬或一柴胡飲加知<lb/>
　母之類此十補一精之法一劑即效其妙如神醫中<lb/>
　圓活最宜知此<lb/>
　　　清利法<hi>共三條</hi>
凡治傷寒瘟疫宜清利者非止一端蓋火實者宜清火<lb/>
　氣實者宜行氣食滯者宜消食痰盛者宜化痰皆所<lb/>
　謂清利也凡此數者滯去則氣行而表邪自解然此<lb/>
<pb n="KR3e0086_WYG_013-23a"/>
　宜用於邪實等證而本非虚證之所宜其有虚中挾<lb/>
　實者不妨少為兼用此中權度自有其宜若病在危<lb/>
　急則毫不容謬設不當清而妄用之亦與撲殘燈者<lb/>
　無異也<lb/>
一傷寒火盛者治宜清解○若熱入陽明煩渇躁熱脈<lb/>
　洪便實而邪有不解者宜柴胡白虎煎或單用白虎<lb/>
　湯太清飲或玉泉散若汗後仍熱者亦宜用之○若<lb/>
　傷寒口渇煩熱赤斑脈洪大而無力者宜人參白虎<lb/>
<pb n="KR3e0086_WYG_013-23b"/>
　湯○若傷寒邪在太陽發熱頭痛脈洪大表邪未解<lb/>
　而内熱又甚者宜一柴胡飲或三黄石膏湯或六神<lb/>
　通解散○若六經通熱火邪不解或狂斑煩躁或頭<lb/>
　紅面赤口乾舌黑脈洪邪實者宜抽薪飲或黄連解<lb/>
　毒湯或加柴胡○若傷寒熱入血室吐衂斑黄及血<lb/>
　熱血燥不能作汗而邪不解者宜局方犀角地黄湯<lb/>
　熱甚者宜良方犀角地黄湯若熱邪閉結血分大便<lb/>
　不通而邪不能解者宜抜萃犀角地黄湯○若少隂<lb/>
<pb n="KR3e0086_WYG_013-24a"/>
　水虧陽明火盛熱渇失血牙痛便結脈空作喘而邪<lb/>
　不能解者宜玉女煎○若傷寒陽邪亢盛血脈不通<lb/>
　而四肢厥逆者謂之熱厥宜四逆散○若暑月時行<lb/>
　瘟疫表裏俱熱宜清宜解者羌活升麻湯○若傷寒<lb/>
　熱結膀胱而小水不利火邪不退或挾熱泄瀉者宜<lb/>
　大分清飲或柴芩煎或益元散○若傷寒實熱内蓄<lb/>
　小水不利而口渇煩熱發黄者宜茵陳飲或大分清<lb/>
　飲○凡瘟疫熱甚而煩渇不寧者宜雪梨漿時時與<lb/>
<pb n="KR3e0086_WYG_013-24b"/>
　之解渇退火最妙大勝於益元散○冷水稟天一之<lb/>
　性甘而不苦故大能清熱解煩滋隂壯水凡火盛水<lb/>
　涸大渇便結營衛熱閉不能作汗者最宜用之雖虚<lb/>
　證不可用然亦有當用者但察其喉口熱極唇舌乾<lb/>
　焦大便秘結不通而大渇喜冷者此隂虚水虧證也<lb/>
　不妨與人參熟地桂附乾薑之屬相間並用藉以滋<lb/>
　隂其功不小惟大便不結及微熱微渇勞倦陽虚等<lb/>
　證最不宜用若妄用之則多致寒顫而敗<lb/>
<pb n="KR3e0086_WYG_013-25a"/>
一傷寒兼雜證者治宜調和清利○凡傷寒兼風發熱<lb/>
　欬𠻳多痰者宜柴陳煎○若食滯氣實邪結胃脘而<lb/>
　表不解者宜大和中飲加柴胡○若感四時寒濕之<lb/>
　氣以致脾胃不和或嘔或吐或泄瀉脹滿者宜平胃<lb/>
　散或寒盛多吐者宜和胃飲○若外感風寒内停飲<lb/>
　食頭痛寒熱或為吐瀉脹滿者宜藿香正氣散○若<lb/>
　感四時寒濕發熱發黄身痛脈𦂳中寒泄瀉小水不<lb/>
　利者宜柴苓飲若中無寒而多火者宜柴苓湯○若<lb/>
<pb n="KR3e0086_WYG_013-25b"/>
　外傷暑熱霍亂泄瀉小水不利腹痛脹滿内隂外陽<lb/>
　者宜五苓散○若外傷寒濕一身盡痛者羌活勝濕<lb/>
　湯<lb/>
　　　吐法<hi>共二條</hi>
凡傷寒宜吐者必其上焦有滯或食或痰結聚胸膈而<lb/>
　邪不得散者當吐也或寒邪濁氣内䧟膈間而為痞<lb/>
　為痛者當吐也蓋吐中自有發散之意若中氣虚寒<lb/>
　脈弱無力及氣短虚煩不寧者皆不可吐凡用吐藥<lb/>
<pb n="KR3e0086_WYG_013-26a"/>
　中病即止不必盡劑<lb/>
一古方吐法多用獨聖散及茶調散凡上焦邪滯皆可<lb/>
　用之然不若新吐法為更㨗也○又凡諸藥皆可吐<lb/>
　只隨證用藥煎湯服少頃探而吐之則輕重可酌標<lb/>
　本可兼尤其善也<lb/>
　　　下法<hi>共二條</hi>
凡傷寒瘟疫宜下者必陽明邪實於腑而秘結腹滿者<lb/>
　乃可下之或元氣素强胃氣素實者亦可下之若大<lb/>
<pb n="KR3e0086_WYG_013-26b"/>
　便雖數日不行而腹無脹滿及大便無壅滯不通之<lb/>
　狀或連日不食而臍腹坦然軟而無碍者此其陽明<lb/>
　胃腑本無實邪切不可妄下妄導以泄中氣又如傷<lb/>
　寒門忌下諸條必當加意詳察不可誤用蓋諸誤之<lb/>
　害下為尤甚不可忽也○今見時醫有妄下而亦不<lb/>
　致死者必其元氣之素强能勝攻下者也若㮣引為<lb/>
　證必致殺人<lb/>
一傷寒邪入陽明便秘譫語腹滿煩熱脈證俱實者宜<lb/>
<pb n="KR3e0086_WYG_013-27a"/>
　大承氣湯或調胃承氣湯○若傷寒表證未除裏證<lb/>
　又急表裏俱實者宜大柴胡湯○若三焦六經邪火<lb/>
　壅結大便不通而表邪不解者宜局方涼膈散○若<lb/>
　傷寒熱邪傳裏當下而氣血俱虚者宜陶氏黄龍湯<lb/>
　○若傷寒熱邪傳裏而血虚秘結腹脹作痛邪不能<lb/>
　解者宜玉燭散○若時氣瘟疫徧行火邪内蓄三焦<lb/>
　實熱大便秘結而邪不能退者宜五瘟丹○若時行<lb/>
　瘟疫發熱火浮於上胸膈結熱者宜大清丸○凡諸<lb/>
<pb n="KR3e0086_WYG_013-27b"/>
　有宜通宜下者但隨證作引送百順丸一二三錢最<lb/>
　㨗最妙<lb/>
　　　瘟疫熱毒辨治<hi>共三條</hi>
瘟疫本即傷寒然亦有稍異以其多發於春夏且因時<lb/>
　氣偏行大小相似必待日數足然後得汗而解者是<lb/>
　為瘟疫之證雖古法云瘟病在三陽者多三隂者少<lb/>
　然亦不可拘泥若見隂證隂脈是即三隂病也大宜<lb/>
　辨而治之<lb/>
<pb n="KR3e0086_WYG_013-28a"/>
一瘟疫之在三陽者當辨其經如脈浮頭疼發熱身痛<lb/>
　者太陽證也宜九味羌活湯加减治之○若脈長鼻<lb/>
　乾不眠而躁者陽明病也宜葛根解肌湯或十味參<lb/>
　蘓飲加减治之○若脈弦而數胸脇痛而耳聾少陽<lb/>
　證也宜小柴胡湯加减治之○按此三陽之治乃古<lb/>
　方治瘟之大畧然此證寒熱虚實無所不有仍當察<lb/>
　治如前不可拘也<lb/>
　瘟疫初起而頭疼身痛憎寒發熱脈𦂳數洪滑而别<lb/>
<pb n="KR3e0086_WYG_013-28b"/>
　無他證先宜正柴胡飲或敗毒散或十神湯○若瘟<lb/>
　疫初起多隂少陽脈證無虚者宜神术散○若瘟疫<lb/>
　胸膈滿悶小柴胡加枳實橘紅熱在内者仍加黄連<lb/>
　○若暑月時行瘟疫表裏俱熱甚宜清火解毒者羗<lb/>
　活升麻湯○若瘟疫火盛脈洪大而熱躁甚者三黄<lb/>
　石膏湯○若瘟疫熱毒上浮頭面俱腫目不能開口<lb/>
　乾舌躁咽喉不利者普濟消毒飲○若瘟疫脈洪大<lb/>
　煩燥熱渇者白虎湯或兼嘔吐者仲景竹葉石膏湯<lb/>
<pb n="KR3e0086_WYG_013-29a"/>
　○若瘟疫發狂譫語脈洪大滑實而大便秘結不通<lb/>
　者大承氣湯或鷄子清飲○若瘟疫内外俱有實邪<lb/>
　大便不通當表裏雙解者防風通聖散○若瘟疫病<lb/>
　八九日不退而發斑發黄但脈不虚不浮𦂳而腹見<lb/>
　痞滿者率可以承氣五苓合服而下之○若瘟疫頭<lb/>
　身紅赤肢體熱甚煩躁不能當者宜用解瘟疫熱毒<lb/>
　法及内飲雪梨漿或用井花水調玉泉散俱妙○按<lb/>
　以上諸法乃因時因證皆陽證實邪之所宜若瘟疫<lb/>
<pb n="KR3e0086_WYG_013-29b"/>
　脈弱無力或外雖實而内則虚或口不喜冷大便不<lb/>
　結之類即非陽證不得以身熱脈數俱認為火雖在<lb/>
　暑月如理中湯理隂煎大温中飲大補元煎及前温<lb/>
　補諸法皆當隨證必用此舍時從證之妙法也矧夏<lb/>
　月尤多伏隂故凡臨此證者必先察隂陽次辨虚實<lb/>
　則其要也宜切識之<lb/>
徐東皋曰瘟疫六七日不解以致熱入血室發黄身如<lb/>
　烟薰目如金色口躁而熱結以砭鍼刺曲池出惡血<lb/>
<pb n="KR3e0086_WYG_013-30a"/>
　仍以通聖散兼散兼下得汗如黄水糞如黑膏而即<lb/>
　愈○按此即北方之所謂打寒也其法用手捋上膞<lb/>
　使血聚於臂以帛縛定乃用筯夾磁鋒擊刺肘中曲<lb/>
　澤傍之大絡使邪毒隨惡血而出亦最㨗之法窮人<lb/>
　用之極效然非曲池穴也<lb/>
　　　大頭瘟證治<hi>共三條</hi>
大頭瘟者以天行邪毒客於三陽之經所以憎寒發熱<lb/>
　頭目頸項或咽喉俱腫甚至腮面紅赤肩背斑腫狀<lb/>
<pb n="KR3e0086_WYG_013-30b"/>
　如蝦蟆故又名為蝦蟆瘟大都此證多屬風熱然亦<lb/>
　有表裏虚實之辨又外科有時毒證亦即此也方治<lb/>
　具見本門當參閲用之<lb/>
一大頭蝦蟆瘟治法凡病在頭目内火未盛者先當解<lb/>
　散宜正柴胡飲或敗毒散○若時毒咽喉腫痛内火<lb/>
　不甚而便利調和者葛根牛旁湯○時毒表裏俱熱<lb/>
　頭目俱腫宜清宜散者柴葛煎○若毒在陽明表裏<lb/>
　俱熱多頭痛鼻乾宜散者柴葛解肌湯○若時毒三<lb/>
<pb n="KR3e0086_WYG_013-31a"/>
　陽熱極狂躁咽喉腫痛宜清兼散者梔子仁湯○若<lb/>
　時毒徧行邪熱上浮頭靣俱腫咽喉不利者普濟消<lb/>
　毒飲○若時毒風熱上聚頭面宜升散者犀角升麻<lb/>
　湯○若時氣盛行宜清火解毒者羌活升麻湯○若<lb/>
　時毒血熱煩躁兼赤斑者犀角散人參白虎湯○若<lb/>
　時毒内外俱實當雙解者防風通聖散○若時毒焮<lb/>
　腫作痛脈實便秘宜下者五利大黄湯或漏蘆升麻<lb/>
　湯或連翹消毒散○若時毒雖盛而外實内虚脈弱<lb/>
<pb n="KR3e0086_WYG_013-31b"/>
　神困凡諸虚證有據者必當救裏内托宜參芪托裏<lb/>
　散或托裏消毒散其有陽虚假熱而兼嘔惡泄瀉者<lb/>
　如大味回陽飲之類皆所必用不可疑也○若頭項<lb/>
　腫甚疼痛難忍者宜用清涼救苦散敷之或取側栢<lb/>
　葉自然汁調蚯蚓泥敷之<lb/>
徐東皋曰大頭蝦蟆之候因風熱濕邪在於髙顛之上<lb/>
　宜先用敗毒散加羌活黄芩酒浸大黄隨病加减不<lb/>
　可峻用降藥雖有硝黄之劑亦必細細呷之蓋凡治<lb/>
<pb n="KR3e0086_WYG_013-32a"/>
　大頭瘟者不宜速攻若攻之太峻則邪氣之在上者<lb/>
　自如而無過之中氣反受其害而傷人也且頭乃空<lb/>
　虚之地既著空虚則無所不至所以治法當先緩而<lb/>
　後急則邪伏也緩治以清熱消毒虚者兼益元氣胃<lb/>
　虚食少者兼助胃氣内實熱盛大便秘結者以酒浸<lb/>
　大黄下之乃宣熱而泄其毒也此為先緩後急之法<lb/>
　若先從鼻腫次腫於目又次腫於耳漸至頭上絡腦<lb/>
　後結塊則止不散必出膿而後愈○又曰大頭瘟太<lb/>
<pb n="KR3e0086_WYG_013-32b"/>
　陽病發於頭上并腦後下項及目後赤腫者是也治<lb/>
　宜荆防敗毒散羌活藁本行經○陽明病發於鼻頞<lb/>
　并目不能開及靣部者是也或内熱氣喘口乾舌燥<lb/>
　咽喉腫痛不利脈數大者普濟消毒飲若内實而熱<lb/>
　者防風通聖散間服之○少陽病發於耳之上下前<lb/>
　後并頭角紅腫者是也若發熱或日晡潮熱或寒熱<lb/>
　往來口苦咽乾目痛胸脇滿悶者小柴胡加消毒之<lb/>
　藥<lb/>
<pb n="KR3e0086_WYG_013-33a"/>
　　　傷寒初感治法<lb/>
凡傷寒初感之治本與傳變者不同蓋凡病傷寒瘟疫<lb/>
　者無不發熱然初感之時其邪在表未經傳裏未至<lb/>
　鬱熱雖身表有熱不過膚腠之寒邪而内未有火豈<lb/>
　即陽證斯時也但用温散或兼托散藥對其證無不<lb/>
　即愈奈何時俗之醫一見發熱便認為火而芩連知<lb/>
　柏開手便用不知内無實熱何以當此以寒邪得寒<lb/>
　藥而表裏俱寒勾連不解則日以内傳寒凉妄用則<lb/>
<pb n="KR3e0086_WYG_013-33b"/>
　元陽日敗凡受斯害死者多矣此理不明則既不知<lb/>
　表裏又不知先後終身不省每致悞人而且敢侈口<lb/>
　談醫其心果亦安乎<lb/>
　　　傷寒飲食宜忌<hi>共二條</hi>
凡傷寒飲食有宜忌者有不宜忌者若病傷寒而食不<lb/>
　斷者以邪猶在表未深入也及其稍深而在半表半<lb/>
　裏之間則食漸减矣再入胸膈胃口則全不食矣邪<lb/>
　既在胃則胃口不饑所以傷寒不食者或十日或二<lb/>
<pb n="KR3e0086_WYG_013-34a"/>
　十日皆無足慮者亦以胃氣不餒則不敗也第不欲<lb/>
　食者不可强食强食則助邪或新愈之後胃氣初醒<lb/>
　尤不可縱食縱食則食復此皆大忌也至有不宜忌<lb/>
　者則如勞倦内傷之人偶感寒邪亦必發熱此多以<lb/>
　勞傷中氣本非真正傷寒外邪内䧟之病所以外雖<lb/>
　發熱而内則饑餒每多思食奈何庸昧之輩但見發<lb/>
　熱則曰餓不死傷寒不論虛實一㮣禁之常見欲食<lb/>
　者索之不得而且加以剋伐寒凉之藥嗟嗟饑腸受<lb/>
<pb n="KR3e0086_WYG_013-34b"/>
　剥虚者益虚内外夾攻苦無所訴及胃氣既脱反不<lb/>
　欲食矣即欲救之已無可及余常治此證每借食為<lb/>
　藥所活多人而見禁食受斃者亦已不少故詳言之<lb/>
　若病人時時覺饑而索食者此其邪不在臟胃中空<lb/>
　虚而然必不可禁但不宜縱耳且因此可察虚實關<lb/>
　係非小不可忽也<lb/>
巢氏曰凡瘟疫病新瘥脾胃尚虚穀氣未復若作勞妄<lb/>
　動傷力并食猪羊鷄犬魚膾炙煿肥膩生果麫食硬<lb/>
<pb n="KR3e0086_WYG_013-35a"/>
　澁難消之物停積腸胃膈悶腹脹便秘或大吐大下<lb/>
　重復發熱病作不可救矣<lb/>
　　　避疫法<hi>共二條</hi>
瘟疫乃天地之邪氣若人身正氣内固則邪不可干自<lb/>
　不相染故避之之法惟在節慾節勞或於房室勞倦<lb/>
　之後尤不可近仍勿忍饑以受其氣皆要法也至於<lb/>
　却邪之法則如刺法論所云天牝從來復得其往氣<lb/>
　出於腦即不干邪蓋天牝者鼻也鼻受天之氣故曰<lb/>
<pb n="KR3e0086_WYG_013-35b"/>
　天牝氣自空虚而來亦欲其自空虚而去即天牝從<lb/>
　來復得其往也正以氣通於鼻鼻通於腦毒入腦中<lb/>
　則流布諸經令人相染矣氣出於腦謂嚏之或張鼻<lb/>
　以泄之或受氣於室則泄氣於外而大吸精氣以易<lb/>
　之則邪從鼻出而毒氣自散此却邪於外之法也又<lb/>
　如想心如日等法蓋膽屬少陽為中正之官少陽氣<lb/>
　壯則臟氣賴以俱壯而邪不能入此强中禦邪之法<lb/>
　也凡探親診疾事有不容己者但知此諸法則雖入<lb/>
<pb n="KR3e0086_WYG_013-36a"/>
　最穢之地自可保其無慮○一方治天行時氣宅舍<lb/>
　怪異用降真香燒焚大解邪穢小兒帶之能解諸邪<lb/>
　最騐○一法以福建香茶餅不時噙口中大辟傷寒<lb/>
　瘴氣穢惡<lb/>
醫統曰男子病邪氣出於口女人病邪氣出於前隂其<lb/>
　相對坐立之間必須識其向背或以雄黄末塗鼻孔<lb/>
　中行動從容察位而入凡入病家此亦醫人之不可<lb/>
　不知也<lb/>
<pb n="KR3e0086_WYG_013-36b"/>
　　　瘟疫論列方<lb/>
麻桂飲<hi>新散七</hi>　　　　　理隂煎<hi>新熱三</hi>
補中益氣湯<hi>補三一</hi>　　　麻黄湯<hi>散一</hi>
桂枝湯<hi>散九</hi>　　　　　　補隂益氣煎<hi>新補十六</hi>
參蘓飲<hi>散三四</hi>　　　　　十補湯<hi>散四十</hi>
九味羌活湯<hi>散四四</hi>　　　五積散<hi>散五九</hi>
敗毒散<hi>散三六</hi>　　　　　荆防敗毒散<hi>痘三一</hi>
柴葛煎<hi>新散十四</hi>　　　　葛根湯<hi>散二九</hi>
<pb n="KR3e0086_WYG_013-37a"/>
柴葛解肌湯<hi>散三一</hi>　　　歸葛湯<hi>新散十三</hi>
神术散<hi>散六五</hi>　　　　　升麻葛根湯<hi>散三十</hi>
歸柴飲<hi>新散十七</hi>　　　　柴陳煎<hi>新散九</hi>
柴芩煎<hi>新散十</hi>　　　　　羌活升麻湯<hi>寒十二</hi>
柴苓湯<hi>和一九二</hi>　　　　柴苓飲<hi>新散十一</hi>
十全大補湯<hi>補二十</hi>　　　聖散子<hi>散四三</hi>
五瘟丹<hi>攻百一</hi>　　　　　六神通解散<hi>寒十五</hi>
四逆湯<hi>熱十四</hi>　　　　　平胃散<hi>和十七</hi>
<pb n="KR3e0086_WYG_013-37b"/>
六味回陽飲<hi>新熱二</hi>　　　四逆散<hi>散二八</hi>
和胃飲<hi>新和五</hi>　　　　　防風通聖散<hi>攻十六</hi>
五福飲<hi>新補六</hi>　　　　　五苓散<hi>和一八二</hi>
藿香正氣散<hi>和二十</hi>　　　六物煎<hi>新因二十</hi>
一柴胡飲<hi>新散一</hi>　　　　普濟消毒飲<hi>寒十三</hi>
獨參湯<hi>補三六</hi>　　　　　二柴胡飲<hi>新散二</hi>
人參白虎湯<hi>寒三</hi>　　　　温胃飲<hi>新熱五</hi>
三柴胡飲<hi>新散三</hi>　　　　柴胡白虎煎<hi>新散十二</hi>
<pb n="KR3e0086_WYG_013-38a"/>
胃關煎<hi>新熱九</hi>　　　　　四柴胡飲<hi>新散四</hi>
竹葉石膏湯<hi>寒五</hi>　　　　理中湯<hi>熱一</hi>
笠柴胡飲<hi>新散五</hi>　　　　三黄石膏湯<hi>寒十一</hi>
附子湯<hi>熱二二</hi>　　　　　正柴胡飲<hi>新散六</hi>
黄連解毒湯<hi>寒一</hi>　　　　白虎湯<hi>寒二</hi>
小柴胡湯<hi>散十九</hi>　　　　局方涼膈散<hi>攻十九</hi>
太清飲<hi>新寒十三</hi>　　　　大柴胡湯<hi>攻七</hi>
解瘟熱毒法<hi>寒二四</hi>　　　玉泉散<hi>新寒十五</hi>
<pb n="KR3e0086_WYG_013-38b"/>
大補元煎<hi>新補一</hi>　　　　羌活勝濕湯<hi>和一七八</hi>
益元散<hi>寒百十二</hi>　　　　四君子湯<hi>補一</hi>
葛根牛旁湯<hi>外四五</hi>　　　抽薪飲<hi>新寒三</hi>
五君子煎<hi>新熱六</hi>　　　　陶氏黄龍湯<hi>攻二一</hi>
茵陳飲<hi>新寒八</hi>　　　　　大温中飲<hi>新散八</hi>
調胃承氣湯<hi>攻三</hi>　　　　玉女煎<hi>新寒十二</hi>
大和中飲<hi>新和七</hi>　　　　五利大黄湯<hi>外八九</hi>
犀角散<hi>寒一三一</hi>　　　　大分清飲<hi>新寒五</hi>
<pb n="KR3e0086_WYG_013-39a"/>
漏蘆升麻湯<hi>外九七</hi>　　　雪梨漿<hi>新寒十六</hi>
小青龍湯<hi>散八</hi>　　　　　連翹消毒散<hi>外六一</hi>
大青丸<hi>攻百二</hi>　　　　　金沸草散<hi>散八一</hi>
參茋托裏散<hi>外五</hi>　　　　玉燭散<hi>攻二四</hi>
大承氣湯<hi>攻一</hi>　　　　　托裏消毒散<hi>外二</hi>
百順丸<hi>新攻六</hi>　　　　　獨聖散<hi>攻百六</hi>
梔子仁湯<hi>寒十九</hi>　　　　清涼救苦散<hi>外一三五</hi>
茶調散<hi>攻百七</hi>　　　　　鷄子清飲<hi>寒十七</hi>
<pb n="KR3e0086_WYG_013-39b"/>
犀角升麻湯<hi>外四七</hi>　　　吐法<hi>新攻一</hi>
犀角地黄湯<hi>三方八十</hi>　<hi>寒七九八一</hi>
　　　論外備用方<lb/>
奪命散<hi>補三七虚極</hi>　　　　　芩連消毒散<hi>寒十四</hi>
陳氏正氣散<hi>和二二冷風寒生</hi>
　<lb/>
　<lb/>
　景岳全書卷十三<lb/>
</p>
<p>
</p>
  </div>
</body>
</text>
</TEI>
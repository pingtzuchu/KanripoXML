<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景岳全書卷一</head> <lb/>
    <p>
<pb n="KR3e0086_WYG_001-1a"/>
欽定四庫全書<lb/>
　景岳全書卷一<lb/>
　　　　　　　　　　　　明　張介賔　撰<lb/>
　　傳忠録上<lb/>
　　　明理一<lb/>
萬事不能外乎理而醫之於理為尤切散之則理為萬<lb/>
象會之則理歸一心夫醫者一心也病者萬象也舉萬<lb/>
病之多則醫道誠難然而萬病之病不過各得一病耳<lb/>
<pb n="KR3e0086_WYG_001-1b"/>
譬之北極者醫之一心也萬星者病之萬象也欲以北<lb/>
極而對萬星則不勝其對以北極而對一星則自有一<lb/>
線之直彼此相照何得有差故醫之臨證必期以我之<lb/>
一心洞病者之一本以我之一對彼之一旣得一真萬<lb/>
疑俱釋豈不甚易一也者理而已矣苟吾心之理明則<lb/>
隂者自隂陽者自陽焉能相混隂陽旣明則表與裏對<lb/>
虛與實對寒與熱對明此六變明此隂陽則天下之病<lb/>
固不能出此八者是編也列門為八列方亦為八蓋古<lb/>
<pb n="KR3e0086_WYG_001-2a"/>
有兵法之八門予有醫家之八陣一而八之所以神變<lb/>
化八而一之所以遡淵源故予於此錄首言明理以綂<lb/>
隂陽諸論詳中求僃用帥八門夫兵係興亡醫司性命<lb/>
執中心學孰先乎此是卽曰傳中可也曰傳心亦可也<lb/>
然傳中傳心總無非為斯世斯人之謀耳故復命為傳<lb/>
忠錄<lb/>
　　　隂陽篇二<lb/>
凡診病施治必須先審隂陽乃為醫道之綱領隂陽無<lb/>
<pb n="KR3e0086_WYG_001-2b"/>
謬治焉有差醫道雖繁而可以一言蔽之者曰隂陽而<lb/>
已故證有隂陽脉有隂陽藥有隂陽以證而言則表為<lb/>
陽裏為隂熱為陽寒為隂上為陽下為隂氣為陽血為<lb/>
隂動為陽靜為隂多言者為陽無聲者為隂喜明者為<lb/>
陽欲暗者為隂陽微者不能呼隂㣲者不能吸陽病者<lb/>
不能俯隂病者不能仰以脉而言則浮大滑數之類皆<lb/>
陽也沉微細濇之類皆隂也以藥而言則升散者為陽<lb/>
歛降者為隂辛熱者為陽苦寒者為隂行氣分者為陽<lb/>
<pb n="KR3e0086_WYG_001-3a"/>
行血分者為隂性動而走者為陽性靜而守者為隂此<lb/>
皆醫中之大法至於隂中復有陽陽中復有隂疑似之<lb/>
間辨須的確此而不識極易差訛是又最為𦂳要然總<lb/>
不離於前之數者但兩氣相兼則此少彼多其中便有<lb/>
變化一皆以理測之自有顯然可見者若陽有餘而更<lb/>
施陽治則陽愈熾而隂愈消陽不足而更用隂方則隂<lb/>
愈盛而陽斯滅矣設能明徹隂陽則醫理雖𤣥思過半<lb/>
矣<lb/>
<pb n="KR3e0086_WYG_001-3b"/>
一道產隂陽原同一氣火為水之主水卽火之源水火<lb/>
　原不相離也何以見之如水為隂火為陽象分氷炭<lb/>
　何謂同原蓋火性本熱使火中無水其熱必極熱極<lb/>
　則亡隂而萬物焦枯矣水性本寒使水中無火其寒<lb/>
　必極寒極則亡陽而萬物寂滅矣此水火之氣果可<lb/>
　呼吸相離乎其在人身是卽元隂元陽所謂先天之<lb/>
　元氣也欲得先天當思根柢命門為受生之竅為水<lb/>
　火之家此卽先天之北闕也舎此他求如渉海問津<lb/>
<pb n="KR3e0086_WYG_001-4a"/>
　矣學者宜識之<lb/>
一凡人之隂陽但知以氣血臓腑寒熱為言此特後天<lb/>
　有形之隂陽耳至若先天無形之隂陽則陽曰元陽<lb/>
　隂曰元隂元陽者卽無形之火以生以化神機是也<lb/>
　性命係之故亦曰元氣元隂者卽無形之水以長以<lb/>
　立天癸是也强弱係之故亦曰元精元精元氣者卽<lb/>
　化生精氣之元神也生氣通天惟賴乎此經曰得神<lb/>
　者昌失神者亡卽此之謂今之人多以後天勞慾戕<lb/>
<pb n="KR3e0086_WYG_001-4b"/>
　及先天今之醫只知有形邪氣不知無形元氣夫有<lb/>
　形者迹也盛衰昭著體認無難無形者神也變幻倐<lb/>
　忽挽回非易故經曰粗守形上守神嗟乎又安得有<lb/>
　通神明而見無形者與之共談斯道哉<lb/>
一天地隂陽之道本貴和平則氣令調而萬物生此造<lb/>
　化生成之理也然陽為生之本隂實死之基故道家<lb/>
　曰分隂未盡則不仙分陽未盡則不死華元化曰得<lb/>
　其陽者生得其隂者死故凡欲保生重命者尤當愛<lb/>
<pb n="KR3e0086_WYG_001-5a"/>
　惜陽氣此卽以生以化之元神不可忽也曩自劉河<lb/>
　間出以暑火立論耑用寒凉伐此陽氣其害己甚賴<lb/>
　東垣先生論脾胃之火必須温養然尚未能盡斥一<lb/>
　偏之謬而丹溪復出又立隂虛火動之論製補隂大<lb/>
　補等丸俱以黃栢知母為君寒凉之弊又復盛行夫<lb/>
　先受其害者旣去而不返後習而用者猶迷而不悟<lb/>
　嗟乎法高一尺魔高一丈若二子者謂非軒岐之魔<lb/>
　乎余深悼之故直削於此實冀夫盡洗積陋以蘇生<lb/>
<pb n="KR3e0086_WYG_001-5b"/>
　民之厄誠不得不然也觀者其諒之察之勿以誹謗<lb/>
　先輩為責也幸甚<lb/>
一隂陽虛實經曰陽虛則外寒隂虛則内熱陽盛則外<lb/>
　熱隂盛則内寒<lb/>
一經曰陽氣有餘為身熱無汗此言表邪之實也又曰<lb/>
　隂氣有餘為多汗身寒此言陽氣之虛也仲景曰發<lb/>
　熱惡寒發於陽無熱惡寒發於隂又曰極寒反汗出<lb/>
　身必冷如氷此與經㫖義相上下<lb/>
<pb n="KR3e0086_WYG_001-6a"/>
一經曰隂勝則陽病陽勝則隂病陽勝則熱隂勝則寒<lb/>
一隂根於陽陽根於隂凡病有不可正治者當從陽以<lb/>
　引隂從隂以引陽各求其属而衰之如求汗於血生<lb/>
　氣於精從陽引隂也又如引火歸源納氣歸腎從隂<lb/>
　引陽也此卽水中取火火中取水之義<lb/>
一隂之病也來亦緩而去亦緩陽之病也來亦速而去<lb/>
　亦速陽生於熱熱則舒緩隂生於寒寒則拳急○寒<lb/>
　邪中於下熱邪中於上飲食之邪中於中<lb/>
<pb n="KR3e0086_WYG_001-6b"/>
一考之中藏經曰陽病則旦靜隂病則夜寧陽虛則暮<lb/>
　亂隂虛則朝争蓋陽虛喜陽助所以朝輕而暮重隂<lb/>
　虛喜隂助所以朝重而暮輕此言隂陽之虚也若實<lb/>
　邪之候則與此相反凡陽邪盛者必朝重暮輕隂邪<lb/>
　盛者必朝輕暮重此陽逢陽王隂得隂强也其有或<lb/>
　晝或夜時作時止不時而動者以正氣不能主持則<lb/>
　隂陽勝負交相錯亂當以培養正氣為主則隂陽將<lb/>
　自和矣但或水或火宜因虛實以求之<lb/>
<pb n="KR3e0086_WYG_001-7a"/>
　　　六變辨三<lb/>
六變者表裏寒熱虛實也是卽醫中之關鍵明此六者<lb/>
萬病皆指諸掌矣以表言之則風寒暑濕火燥感於外<lb/>
者是也以裏言之則七情勞慾飲食傷於内者是也寒<lb/>
者隂之類也或為内寒或為外寒寒者多虛熱者陽之<lb/>
類也或為内熱或為外熱熱者多實虛者正氣不足也<lb/>
内出之病多不足實者邪氣有餘也外入之病多有餘<lb/>
六者之詳條列如左<lb/>
<pb n="KR3e0086_WYG_001-7b"/>
　　　表證篇四<lb/>
表證者邪氣之自外而入者也凡風寒暑濕火燥氣有<lb/>
不正皆是也經曰清風大来燥之勝也風木受邪肝病<lb/>
生焉熱氣大来火之勝也金燥受邪肺病生焉寒氣大<lb/>
来水之勝也火熱受邪心病生焉濕氣大來土之勝也<lb/>
寒水受邪腎病生焉風氣大來木之勝也土濕受邪脾<lb/>
病生焉又曰冬傷於寒春必温病春傷於風夏生飱泄<lb/>
夏傷於暑秋必痎瘧秋傷於濕冬生咳𠻳又曰風從其<lb/>
<pb n="KR3e0086_WYG_001-8a"/>
衝後來者為虛風傷人者也主殺主害者凡此之類皆<lb/>
言外来之邪但邪有隂陽之辨而所傷亦自不同蓋邪<lb/>
雖有六化止隂陽陽邪化熱熱則傷氣隂邪化寒寒則<lb/>
傷形傷氣者氣通於鼻鼻通於臟故凡外受暑熱而病<lb/>
有發於中者以熱邪傷氣也傷形者淺則皮毛深則經<lb/>
絡故凡外受風寒而病為身熱體痛者以寒邪傷形也<lb/>
經曰寒則腠理閉氣不行故氣收矣炅則腠理開營衛<lb/>
通汗大泄故氣泄矣此六氣隂陽之辨也然而六邪之<lb/>
<pb n="KR3e0086_WYG_001-8b"/>
感於外者又惟風寒為最蓋風為百病之長寒為殺厲<lb/>
之氣人身内有臟腑外有經絡凡邪氣之客於形也必<lb/>
先舎於皮毛畱而不去乃入於經絡畱而不去乃入於<lb/>
絡脉畱而不去乃入於經脉然後内連五臟散於腸胃<lb/>
隂陽俱感五臟乃傷此邪氣自外而内之次也然邪氣<lb/>
在表必有表證旣見表證則不可攻裏若誤攻之非惟<lb/>
無渉且恐裏虛則邪氣乗虚愈陷也表證旣明則裏證<lb/>
可因而解矣故表證之辨不可不為之先察<lb/>
<pb n="KR3e0086_WYG_001-9a"/>
一人身臟腑在内經絡在外故臟腑為裏經絡為表在<lb/>
　表者手足各有六經是為十二經脉以十二經脉分<lb/>
　隂陽則六陽屬腑為表六隂屬臟為裏以十二經脉<lb/>
　分手足則足經之脉長而且遠自上及下遍絡四體<lb/>
　故可按之以察周身之病手經之脉短而且近皆出<lb/>
　入於足經之間故凡診傷寒外感者則但言足經不<lb/>
　言手經也然而足之六經又以三陽為表三隂為裏<lb/>
　而三陽之經則又以太陽為陽中之表以其脉行於<lb/>
<pb n="KR3e0086_WYG_001-9b"/>
　背背為陽也陽明為陽中之裏以其脉行於腹腹為<lb/>
　隂也少陽為半表半裏以其脉行於側三陽傳徧而<lb/>
　漸入三隂也故凡欲察表證者則但常分前後左右<lb/>
　而以足三陽經為主然三陽之中則又惟太陽一經<lb/>
　包覆肩背外為周身之綱維内連五臟六腑之肓腧<lb/>
　此諸陽之主氣猶四通八逹之衢也故凡風寒之傷<lb/>
　人必多自太陽經始<lb/>
一足三隂之經皆自足上腹雖亦在肌表之間然三隂<lb/>
<pb n="KR3e0086_WYG_001-10a"/>
　主裏而凡風寒自表而入者未有不由陽經而入隂<lb/>
　分也若不由陽經逕入三隂者卽為直中隂經必連<lb/>
　臟矣故隂經無可據之表證<lb/>
一寒邪在表者必身熱無汗以邪閉皮毛也<lb/>
一寒邪客於經絡必身體疼痛或拘急而痠者以邪氣<lb/>
　亂營氣血脉不利也<lb/>
一寒邪在表而頭痛者有四經焉足太陽脉挟於頭頂<lb/>
　足陽明脉上至頭維足少陽脉上行兩角足厥隂脉<lb/>
<pb n="KR3e0086_WYG_001-10b"/>
　上㑹於巓皆能為頭痛也故惟太隂少隂皆無頭痛<lb/>
　之證<lb/>
一寒邪在表多惡寒者蓋傷於此者必惡此所謂傷食<lb/>
　惡食傷寒惡寒也<lb/>
一邪氣在表脉必𦂳數者營氣為邪所亂也<lb/>
一太陽經脉起自内眥上頂巓下項挾脊行腰膕故邪<lb/>
　在太陽者必惡寒發熱而兼頭項痛腰脊强或膝腨<lb/>
　痑疼也<lb/>
<pb n="KR3e0086_WYG_001-11a"/>
一陽明經脉起目下循靣鼻行胸腹故邪在陽明者必<lb/>
　發熱㣲惡寒而兼目痛鼻乾不眠也<lb/>
一少陽為牢表半裏之經其脉繞耳前後由肩井下脇<lb/>
　肋故邪在少陽者必發熱而兼耳聾脇痛口苦而嘔<lb/>
　或往來寒熱也以上皆三陽之表證但見表證則不<lb/>
　可攻裏或發表或微解或温散或涼散或温中托裏<lb/>
　而為不散之散或補隂助隂而為雲蒸雨化之散嗚<lb/>
　呼意有在而言難盡也惟慧者之心悟之<lb/>
<pb n="KR3e0086_WYG_001-11b"/>
一表證之脉仲景曰寸口脉浮而𦂳浮則為風𦂳則為<lb/>
　寒風則傷衛寒則傷營營衛俱病骨節煩疼當發其<lb/>
　汗也○脉經註曰風為陽寒為隂衛為陽營為隂風<lb/>
　則傷陽寒則傷隂各從其類而傷也故衛得風則熱<lb/>
　營得寒則痛營衛俱病故致骨節煩疼當發汗解表<lb/>
　而愈<lb/>
一浮脉本為屬表此固然也然有邪寒初感之甚者拘<lb/>
　束衛氣脉不能逹則必沉而兼𦂳此但當以發熱身<lb/>
<pb n="KR3e0086_WYG_001-12a"/>
　痛等表證叅合而察之自可辨也又若血虚動血者<lb/>
　脉必浮大○隂虛水虧者脉必浮大○内火熾盛者<lb/>
　脉必浮大○關隂格陽者脉必浮大若此者俱不可<lb/>
　一槩以浮為表論必當以形氣病氣有無外證叅酌<lb/>
　之若本非表證而誤認為表則殺人於反掌之間矣<lb/>
一外感寒邪脉大者必病進以邪氣日盛也然必大而<lb/>
　兼𦂳方為病進若先小而後大及漸大漸緩者此以<lb/>
　隂轉陽為胃氣漸至將解之兆也<lb/>
<pb n="KR3e0086_WYG_001-12b"/>
一寒邪未解脉息𦂳而無力者無愈期也何也蓋𦂳者<lb/>
　邪氣也力者元氣也𦂳而無力則邪氣有餘而元氣<lb/>
　不足也元氣不足何以逐邪臨此證者必能使元陽<lb/>
　漸充則脉漸有力自小而大自虛而實漸至洪滑則<lb/>
　陽氣漸逹表將解矣若日見無力而𦂳數日進則危<lb/>
　亡之兆也<lb/>
一病必自表而入者方得謂之表證若由内以及外便<lb/>
　非表證矣經曰從内之外者調其内從外之内者治<lb/>
<pb n="KR3e0086_WYG_001-13a"/>
　其外從内之外而盛於外者先治其内而後治其外<lb/>
　從外之内而盛於内者先治其外而後調其内此内<lb/>
　外先後之不可不知也<lb/>
一傷風中風雖皆有風之名不可均作表證蓋傷風之<lb/>
　病風自外入者也可散之温之而已此表證也中風<lb/>
　之病雖形證似風實由内傷所致本無外邪故不可<lb/>
　以表證論治法具本條<lb/>
一發熱之類本為火證但當分辨表裏凡邪氣在表發<lb/>
<pb n="KR3e0086_WYG_001-13b"/>
　熱者表熱而裏無熱也此因寒邪治宜解散邪氣在<lb/>
　裏發熱者必裏熱先甚而後及於表也此是火證治<lb/>
　宜清涼凡此内外皆可以邪熱論也若隂虛水虧而<lb/>
　為骨蒸夜熱者此虛熱也又不可以邪熱為例惟壯<lb/>
　水滋隂可以治之<lb/>
一濕燥二氣雖亦外邪之類但濕有隂陽燥亦有隂陽<lb/>
　濕從隂者為寒濕濕從陽者為濕熱燥從陽者因於<lb/>
　火燥從隂者發於寒熱則傷隂必連於臟寒則傷陽<lb/>
<pb n="KR3e0086_WYG_001-14a"/>
　必連於經此所以燥濕皆有表裏必須辨明而治之<lb/>
一濕證之辨當辨表裏經曰困於濕首如裹又曰傷於<lb/>
　濕者下先受之若道路衝風冐雨或動作辛苦之人<lb/>
　汗濕沾衣此皆濕從外入者也若嗜好酒漿生冷以<lb/>
　致泄瀉黃疸腫脹之類此濕從内出者也在上在外<lb/>
　者宜微從汗解在下在裏者宜分利之濕熱者宜清<lb/>
　宜利寒濕者宜補脾溫腎<lb/>
一燥證之辨亦有表裏經曰清氣大來燥之勝也風木<lb/>
<pb n="KR3e0086_WYG_001-14b"/>
　受邪肝病生焉此中風之屬也蓋燥勝則隂虛隂虛<lb/>
　則血少所以或為牽引或為拘急或為皮腠風消或<lb/>
　為臟腑乾結此燥從陽化營氣不足而傷乎内者也<lb/>
　治當以養營補隂為主若秋令太過金氣勝而風從<lb/>
　之則肺先受病此傷風之屬也蓋風寒外束氣應皮<lb/>
　毛故或為身熱無汗或為欬𠻳喘滿或鼻塞聲啞或<lb/>
　咽喉乾燥此燥以隂生衛氣受邪而傷乎表者也治<lb/>
　當以輕揚温散之劑煖肺去寒為主<lb/>
<pb n="KR3e0086_WYG_001-15a"/>
　　　裏證篇五<lb/>
裏證者病之在内在藏也凡病自内生則或因七情或<lb/>
因勞倦或因飲食所傷或為酒色所困皆為裏證以此<lb/>
言之似屬易見苐於内傷外感之間疑似之際若有不<lb/>
明未免以表作裏以裏作表乃致大害故當詳辨也<lb/>
一身雖微熱而濈濈汗出不止及無身體痠疼拘急而<lb/>
　脉不𦂳數者此熱非在表也<lb/>
一證似外感不惡寒反惡熱而絶無表證者此熱盛於<lb/>
<pb n="KR3e0086_WYG_001-15b"/>
　内也<lb/>
一凡病表證而小便清利者知邪未入裏也<lb/>
一表證已具而飲食如故胸腹無碍者病不及裏也若<lb/>
　見嘔惡口苦或心胸滿悶不食乃表邪傳至胸中漸<lb/>
　入於裏也若煩躁不眠乾渴譫語腹痛自利等證皆<lb/>
　邪入於裏也若腹脹喘滿大便結鞕潮熱斑黃脉滑<lb/>
　而實者此正陽明胃腑裏實之證可下之也<lb/>
一七情内傷過於喜者傷心而氣散心氣散者收之養<lb/>
<pb n="KR3e0086_WYG_001-16a"/>
　之過於怒者傷肝而氣逆肝氣逆者平之抑之過於<lb/>
　思者傷脾而氣結脾氣結者温之豁之過於憂者傷<lb/>
　肺而氣沉肺氣沉者舒之舉之過於恐者傷腎而氣<lb/>
　怯腎氣怯者安之壯之<lb/>
一飲食内傷氣滯而積者脾之實也宜消之逐之不能<lb/>
　運化者脾之虚也宜煖之助之<lb/>
一酒濕傷隂熱而煩滿者濕熱為病也清之泄之酒濕<lb/>
　傷陽腹痛㵼利嘔惡者寒濕之病也温之補之<lb/>
<pb n="KR3e0086_WYG_001-16b"/>
一勞倦傷脾者脾主四肢也須補其中氣<lb/>
一色慾傷腎而陽虛無火者兼培其氣血隂虛有火者<lb/>
　純補其眞隂<lb/>
一痰飲為患者必有所本求所從來方為至治若但治<lb/>
　標非良法也詳其本條<lb/>
一五臟受傷本不易辨但有諸中必形諸外故肝病則<lb/>
　目不能視而色青心病則舌不能言而色赤脾病則<lb/>
　口不知味而色黃肺病則鼻不聞香臭而色白腎病<lb/>
<pb n="KR3e0086_WYG_001-17a"/>
　則耳不能聽而色黒<lb/>
　　　虛實篇六<lb/>
虛實者有餘不足也有表裏之虛實有氣血之虚實有<lb/>
臟腑之虛實有隂陽之虛實凡外入之病多有餘内出<lb/>
之病多不足實言邪氣實則當㵼虛言正氣虛則當補<lb/>
凡欲察虛實者為欲知根本之何如攻補之宜否耳夫<lb/>
疾病之實固為可慮而元氣之虛慮尤甚焉故凡診病<lb/>
者必當先察元氣為主而後求疾病若實而誤補隨可<lb/>
<pb n="KR3e0086_WYG_001-17b"/>
解救虛而誤攻不可生矣然總之虛實之要莫逃乎脉<lb/>
如脉之眞有力眞有神者方是眞實證脉之似有力似<lb/>
有神者便是假實證矧脉之無力無神以至全無力全<lb/>
無神者哉臨證者萬毋忽此<lb/>
一表實者或為發熱或為身痛或為惡熱掀衣或為惡<lb/>
　寒鼓慄寒束於表者無汗火盛於表者有痬走注而<lb/>
　紅痛者知營衛之有熱拘急而痠痛者知經絡之有<lb/>
　寒<lb/>
<pb n="KR3e0086_WYG_001-18a"/>
一裏實者或為脹為痛或為痞為堅或為閉為結或為<lb/>
　喘為滿或懊憹不寧或躁煩不眠或氣血積聚結滯<lb/>
　腹中不散或寒邪熱<graphic n="KR2502" url="https://raw.githubusercontent.com/kanripo/KR-Gaiji/master/images/KR2502.png" mimeType="image/png"/>深畱臟腑之間<lb/>
一陽實者為多熱惡熱○隂實者為痛結而寒○氣實<lb/>
　者氣必喘粗而聲色壯厲○血實者血必凝聚而且<lb/>
　痛且堅<lb/>
一心實者多火而多笑○肝實者兩脇小腹多有疼痛<lb/>
　且復多怒○脾實者為脹滿氣閉或為身重○肺實<lb/>
<pb n="KR3e0086_WYG_001-18b"/>
　者多上焦氣逆或為欬喘○腎實者多下焦壅閉或<lb/>
　痛或脹或熱見於二便<lb/>
一表虛者或為汗多或為肉戰或為怯寒或為目暗羞<lb/>
　明或為耳聾眩運或肢體多見麻木或舉動不勝勞<lb/>
　煩或為毛槁而肌肉削或為顔色憔悴而神氣索然<lb/>
一裏虛者為心怯心跳為驚惶為神魂之不寧為津液<lb/>
　之不足或為饑不能食或為渴不喜冷或畏張目而<lb/>
　視或聞人聲而驚上虛則飲食不能運化或多嘔惡<lb/>
<pb n="KR3e0086_WYG_001-19a"/>
　而氣虚中滿下虛則二隂不能流利或便尿失禁肛<lb/>
　門脫出而泄㵼遺精○在婦人則為血枯經閉及墮<lb/>
　胎崩淋𢃄濁等證<lb/>
一陽虛者火虛也為神氣不足為眼黒頭眩或多寒而<lb/>
　畏寒○隂虛者水虧也為亡血失血為戴陽為骨蒸<lb/>
　勞熱○氣虛者聲音微而氣短似喘血虛者肌膚乾<lb/>
　濇而筋脉拘攣<lb/>
一心虛者陽虛而多悲肝虛者目昏&gt;昏&gt;無所見或隂縮<lb/>
<pb n="KR3e0086_WYG_001-19b"/>
　筋攣而善恐○脾虚者為四肢不用或飲食不化腹<lb/>
　多痞滿而善憂○肺虛者少氣息微而皮毛燥濇○<lb/>
　腎虛者或為二隂不通或為兩便不禁或多遺泄或<lb/>
　腰脊不可俯仰而骨痠痿厥<lb/>
一諸痛之可按者為虛拒按者為實<lb/>
一脹滿之虛實仲景曰腹滿不减减不足言當下之腹<lb/>
　滿時减復如故此為寒當與温藥夫减不足言者以<lb/>
　中滿之甚無時或减此實脹也故當下之腹滿時减<lb/>
<pb n="KR3e0086_WYG_001-20a"/>
　者以腹中本無實邪所以有時或减旣减而復滿如<lb/>
　故者以脾氣虛寒而然所以當與温藥温卽兼言補<lb/>
　也<lb/>
一内經諸篇皆惓惓以神氣為言夫神氣者元氣也元<lb/>
　氣完固則精神昌盛無待言也若元氣微虛則神氣<lb/>
　微去元氣太虛則神氣全去神去則機息矣可不畏<lb/>
　哉脉要精微論曰夫精明者所以視萬物别黒白審<lb/>
　長短以長為短以白為黒如是則精衰矣言而微終<lb/>
<pb n="KR3e0086_WYG_001-20b"/>
　日乃復言者此氣奪也衣被不斂言語善惡不避親<lb/>
　疎此神明之亂也倉廩不藏者是門戸不要也水泉<lb/>
　不止是膀胱不藏也得守者生失守者死夫五臟者<lb/>
　身之强也頭者精明之府頭傾視深精神將奪矣背<lb/>
　者胸中之府背曲肩垂府將壊矣腰者腎之府轉搖<lb/>
　不能腎將憊矣膝者脚之府屈伸不能行則僂俯筋<lb/>
　將憊矣骨者髓之府不能久立行則振掉骨將憊矣<lb/>
　得强則生失强則死此内經之言虚證也當察其意<lb/>
<pb n="KR3e0086_WYG_001-21a"/>
　虚者宜補實者宜㵼此易知也而不知實中復有虛<lb/>
　虚中復有實故毎以至虛之病反見盛勢大實之病<lb/>
　反有羸狀此不可不辨也如病起七情或飢飽勞倦<lb/>
　或酒色所傷或先天不足及其旣病則每多身熱便<lb/>
　閉戴陽脹滿虛狂假斑等證似為有餘之病而其因<lb/>
　實由不足醫不察因從而㵼之必枉死矣又如外感<lb/>
　之邪未除而畱伏於經絡食飲之滯不消而積聚於<lb/>
　臟腑或鬱結逆氣有不可散或頑痰瘀血有所畱藏<lb/>
<pb n="KR3e0086_WYG_001-21b"/>
　病乆致羸似乎不足不知病本未除還當治本若誤<lb/>
　用補必益其病矣此所謂無實實無虛虛損不足而<lb/>
　益有餘如此死者醫殺之耳<lb/>
附華元化虛實大要論曰病有臟虛臟實腑虛腑實上<lb/>
　虛上實下虛下實狀各不同宜深消息○腸鳴氣走<lb/>
　足冷手寒食不入胃吐逆無時皮毛憔悴肌肉皺皴<lb/>
　耳目昏塞語聲破散行步喘促精神不收此五臟之<lb/>
　虛也診其脉舉指而滑按之而微看在何部以斷其<lb/>
<pb n="KR3e0086_WYG_001-22a"/>
　臟也又按之沉小微弱短澀軟濡俱為臟虛也○飲<lb/>
　食過多大小便難胸膈滿悶肢節疼痛身體沉重頭<lb/>
　目悶眩唇口腫脹咽喉閉塞腸中氣結皮肉不仁暴<lb/>
　生喘乏偶作寒熱瘡疽并起悲喜時來或自痿弱或<lb/>
　自高强氣不舒暢血不流通此臟之實也診其脉舉<lb/>
　按俱盛者實也又長浮數疾洪𦂳弦大俱曰實也看<lb/>
　在何經而斷其臟也○頭疼目赤皮熱骨寒手足舒<lb/>
　緩血氣壅塞丹癅更生咽喉腫痛輕按之痛重按之<lb/>
<pb n="KR3e0086_WYG_001-22b"/>
　快食飲如故曰腑實也診其脉浮而實大者是也○<lb/>
　皮膚搔癢肌肉䐜脹食飲不化大便滑而不止診其<lb/>
　脉輕手按之得滑重手按之得平此乃腑虛也看在<lb/>
　何經而正其時也○胸膈痞滿頭目碎痛飲食不下<lb/>
　腦頂昏重咽喉不利涕唾稠粘診其脉左右寸口沉<lb/>
　結實大者上實也○頬赤心忪舉動顫慄語聲嘶嗄<lb/>
　唇焦口乾喘乏無力靣少顔色頥頷腫滿診其左右<lb/>
　寸脉弱而微者上虛也○大小便難飲食如故腰脚<lb/>
<pb n="KR3e0086_WYG_001-23a"/>
　沉重<hi>當作痠重</hi>臍腹疼痛診其左右尺中脉伏而澁者下<lb/>
　實也○大小便難飲食進退腰脚沉重如坐水中行<lb/>
　步艱難氣上奔衝夢寐危嶮診其左右尺中脉絃而<lb/>
　細者下虛也病人脉微澁短小俱屬下虛也<lb/>
一本篇虛實證有未盡者俱詳載虛損門當互察之<lb/>
　　　寒熱篇七<lb/>
寒熱者隂陽之化也隂不足則陽乗之其變為熱陽不<lb/>
足則隂乗之其變為寒故隂勝則陽病隂勝為寒也陽<lb/>
<pb n="KR3e0086_WYG_001-23b"/>
勝則隂病陽勝為熱也熱極則生寒因熱之甚也寒極<lb/>
則生熱因寒之甚也陽虛則外寒寒必傷陽也隂虛則<lb/>
内熱熱必傷隂也陽盛則外熱陽歸陽分也隂盛則内<lb/>
寒隂歸隂分也寒則傷形形言表也熱則傷氣氣言裏<lb/>
也故火王之時陽有餘而熱病生水王之令陽不足而<lb/>
寒病起人事之病由於内氣交之病由於外寒熱之表<lb/>
裏當知寒熱之虛實亦不可不辨<lb/>
一熱在表者為發熱頭痛為丹腫斑黃為揭去衣被為<lb/>
<pb n="KR3e0086_WYG_001-24a"/>
　諸痛瘡痬<lb/>
一熱在裏者為瞀悶脹滿為煩渴喘結或氣急呌吼或<lb/>
　躁擾狂越<lb/>
一熱在上者為頭痛目赤為喉瘡牙痛為諸逆衝上為<lb/>
　喜冷舌黒<lb/>
一熱在下者為腰足腫痛為二便秘澁或熱痛遺精或<lb/>
　溲混便赤<lb/>
一寒在表者為憎寒為身冷為浮腫為容顔青慘為四<lb/>
<pb n="KR3e0086_WYG_001-24b"/>
　肢寒厥<lb/>
一寒在裏者為冷嚥腸鳴為惡心嘔吐為心腹疼痛為<lb/>
　惡寒喜熱<lb/>
一寒在上者為吞酸為膈噎為飲食不化為噯腐脹噦<lb/>
一寒在下者為清濁不分為鶩溏痛泄為陽痿為遺尿<lb/>
　為膝寒足冷<lb/>
一病人身大熱反欲得近衣者熱在皮膚寒在骨髓也<lb/>
　身大寒反不欲近衣者寒在皮膚熱在骨髓也此表<lb/>
<pb n="KR3e0086_WYG_001-25a"/>
　證之辨若内熱之甚者亦每多畏寒此當以脉證叅<lb/>
　合察之<lb/>
一眞寒之脉必遲弱無神眞熱之脉必滑實有力<lb/>
一陽臟之人多熱隂臟之人多寒陽臟者必平生喜冷<lb/>
　畏熱即朝夕食冷一無所病此其陽之有餘也隂臟<lb/>
　者一犯寒凉則脾腎必傷此其陽之不足也第陽强<lb/>
　者少十惟二三陽弱者多十常五六然恃强者反多<lb/>
　病畏弱者反多安寧若或見彼之强而忌我之弱則與<lb/>
<pb n="KR3e0086_WYG_001-25b"/>
　侏儒觀塲醜婦效顰者無異矣<lb/>
　　　寒熱眞假篇八<lb/>
寒熱有眞假者隂證似陽陽證似隂也蓋隂極反能躁<lb/>
熱乃内寒而外熱即眞寒假熱也陽極反能寒厥乃内<lb/>
熱而外寒卽眞熱假寒也假熱者最忌寒凉假寒者最<lb/>
忌温熱察此之法當專以脉之虛實强弱為主<lb/>
一假熱者水極似火也凡病傷寒或患雜證有其素禀<lb/>
　虛寒偶感邪氣而然者有過於勞倦而致者有過於<lb/>
<pb n="KR3e0086_WYG_001-26a"/>
　酒色而致者有過於七情而致者有原非火證以誤<lb/>
　服寒涼而致者凡眞熱本發熱而假熱亦發熱其證<lb/>
　則亦為靣赤躁煩亦為大便不通小便赤澁或為氣<lb/>
　促咽喉腫痛或為發熱脉見𦂳數等證昧者見之便<lb/>
　認為熱妄投寒涼下咽必斃不知身雖有熱而裏寒<lb/>
　格陽或虛陽不歛者多有此證但其内證則口雖乾<lb/>
　渴必不喜冷即喜冷者飲亦不多或大便不實或先<lb/>
　鞕後溏或小便清頻或隂枯黃赤或氣短懶言或色<lb/>
<pb n="KR3e0086_WYG_001-26b"/>
　黯神倦或起倒如狂而禁之則止自與登高罵詈者<lb/>
　不同此虛狂也或斑如蚊迹而淺紅細碎自與紫赤<lb/>
　熱極者不同此假斑也凡假熱之脉必沉細遲弱或<lb/>
　雖浮大𦂳數而無力無神此乃熱在皮膚寒在臟腑<lb/>
　所謂惡熱非熱實隂證也凡見此内頽内困等證而<lb/>
　但知攻邪則無有不死急當以四逆八味理隂煎回<lb/>
　陽飲之類倍加附子塡補眞陽以引火歸源但使元<lb/>
　氣漸復則熱必退藏而病自愈所謂火就燥者卽此<lb/>
<pb n="KR3e0086_WYG_001-27a"/>
　義也故凡見身熱脉數按之不鼓擊者此皆隂盛格<lb/>
　陽卽非熱也○仲景治少隂證靣赤者以四逆湯加<lb/>
　葱白主之○東垣曰靣赤目赤煩躁引飲脉七八至<lb/>
　按之則散者此無根之火也以薑附湯加人參主之<lb/>
　○外臺秘要曰隂盛發躁名曰隂躁欲坐井中宜以<lb/>
　熱藥治之<lb/>
一假寒者火極似水也凡傷寒熱甚失於汗下以致陽<lb/>
　邪亢極鬱伏於内則邪自陽經𫝊入隂分故為身熱<lb/>
<pb n="KR3e0086_WYG_001-27b"/>
　發厥神氣昏沉或時畏寒狀若隂證凡眞寒本畏寒<lb/>
　而假寒亦畏寒此熱深厥亦深熱極反兼寒化也大<lb/>
　扺此證必聲壯氣粗形强有力或唇焦舌黒口渴飲<lb/>
　冷小便赤濇大便秘結或因多飲藥水以致下利純<lb/>
　清水而其中仍有燥糞及失氣極臭者察其六脉必<lb/>
　皆沉滑有力此陽證也凡内實者宜三承氣湯擇而<lb/>
　用之潮熱者以大柴胡湯解而下之内不實者以白<lb/>
　虎湯之類清之若雜證之假寒者亦或為畏寒或為<lb/>
<pb n="KR3e0086_WYG_001-28a"/>
　戰慄此以熱極於内而寒侵於外則寒熱之氣兩不<lb/>
　相投因而寒慄此皆寒在皮膚熱在骨髓所謂惡寒<lb/>
　非寒明是實證但察其内證則或為喜冷或為便結<lb/>
　或小水之熱濇或口臭而躁煩察其脉必滑實有力<lb/>
　凡見此證卽當以凉膈芩連之屬助其隂而清其火<lb/>
　使内熱旣除則外寒自伏所謂水流濕者亦此義也<lb/>
　故凡身寒厥冷其脉滑數按之鼓擊於指下者此陽<lb/>
　極似隂卽非寒也<lb/>
<pb n="KR3e0086_WYG_001-28b"/>
一假寒誤服熱藥假熱誤服寒藥等證但以冷水少試<lb/>
　之假熱者必不喜水卽有喜者或服後見嘔便當以<lb/>
　温熱藥解之假寒者必多喜水或服後反快而無所<lb/>
　逆者便當以寒凉藥解之<lb/>
　　　十問篇九<lb/>
一問寒熱二問汗　　　三問頭身四問便<lb/>
五問飲食六問胸　　　七聾八渴俱當辨<lb/>
九因脉色察隂陽　　　十從氣味章神見<lb/>
<pb n="KR3e0086_WYG_001-29a"/>
見定雖然事不難　　　也須明哲毋招怨<lb/>
　右十問者乃診治之要領臨證之首務也明此十問<lb/>
　則六變具存而萬病形情俱在吾目中矣醫之為難<lb/>
　難在不識病本而施悞治耳悞則殺人天道可畏不<lb/>
　悞則濟人隂德無窮學者欲明是道必須先察此要<lb/>
　以定意見以為階梯然後再採羣書廣其知識又何<lb/>
　悞焉有能熟之胸中運之掌上非止為人而為己不<lb/>
　淺也愼之寶之<lb/>
<pb n="KR3e0086_WYG_001-29b"/>
一問寒熱<lb/>
　問寒熱者問内外之寒熱欲以辨其在表在裏也人<lb/>
　傷於寒則病為熱故凡病身熱脉𦂳頭疼體痛拘急<lb/>
　無汗而且得於暫者必外感也蓋寒邪在經所以頭<lb/>
　痛身疼邪閉皮毛所以拘急發熱若素日無疾而忽<lb/>
　見脉證若是者多因外感蓋寒邪非素所有而突然<lb/>
　若此此表證也若無表證而身熱不解多屬内傷然<lb/>
　必有内證相應合而察之自得其眞<lb/>
<pb n="KR3e0086_WYG_001-30a"/>
　一凡身熱經旬或至月餘不解亦有仍屬表證者蓋<lb/>
　　因初感寒邪身熱頭痛醫不能辨悞認為火輒用<lb/>
　　寒凉以致邪不能散或雖經解散而藥未及病以<lb/>
　　致畱畜在經其病必外證多而裏證少此非裏也<lb/>
　　仍當解散<lb/>
　一凡内證發熱者多屬隂虛或因積熱然必有内證<lb/>
　　相應而其來也漸蓋隂虛者必傷精傷精者必連<lb/>
　　臟故其在上而連肺者必為喘急欬𠻳在中而連<lb/>
<pb n="KR3e0086_WYG_001-30b"/>
　　脾者或妨飲食或生懊憹或為躁煩焦渴在下而<lb/>
　　連腎者或精血遺淋或二便失節然必倐熱往來<lb/>
　　時作時止或氣怯聲微是皆隂虛證也<lb/>
　一凡怒氣七情傷肝傷臟而為熱者總屬眞隂不足<lb/>
　　所以邪火易熾亦隂虛也<lb/>
　一凡勞倦傷脾而發熱者以脾隂不足故易於傷傷<lb/>
　　則熱生於肌肉之分亦隂虛也<lb/>
　一凡內傷積熱者在癥痞必有形證在血氣必有明<lb/>
<pb n="KR3e0086_WYG_001-31a"/>
　　徴或九竅熱於上下或臟腑熱於三焦若果因實<lb/>
　　熱凡火傷在形體而無渉於眞元者則其形氣聲<lb/>
　　色脉候自然壯麗無弗有可據而察者此當以實<lb/>
　　火治之<lb/>
　一凡寒證尤屬顯然或外寒者陽虧於表或内寒者<lb/>
　　火衰於中諸如前證但熱者多實而虛熱者最不<lb/>
　　可悞寒者多虛而實寒者間亦有之此寒熱之在<lb/>
　　表在裏不可不辨也<lb/>
<pb n="KR3e0086_WYG_001-31b"/>
二問汗<lb/>
　問汗者亦以察表裏也凡表邪盛者必無汗而有汗<lb/>
　者邪隨汗去已無表邪此理之自然也故有邪盡而<lb/>
　汗者身凉熱退此邪去也有邪在經而汗在皮毛者<lb/>
　此非眞汗也有得汗後邪雖稍减而未得盡全者猶<lb/>
　有餘邪又不可因汗而必謂其無表邪也須因脉證<lb/>
　而詳察之<lb/>
　一凡温暑等證有因邪而作汗者有雖汗而邪未去<lb/>
<pb n="KR3e0086_WYG_001-32a"/>
　　者皆表證也總之表邪未除者在外則連經故頭<lb/>
　　身或有疼痛在内則連臟故胸膈或生煩躁在表<lb/>
　　在裏有證可憑或𦂳或數有脉可辨須察其眞假<lb/>
　　虛實孰微孰甚而治之<lb/>
　一凡全非表證則或有陽虛而汗者須實其氣隂虛<lb/>
　　而汗者須益其精火盛而汗者涼之自愈過飲而<lb/>
　　汗者清之可寧此汗證之有隂陽表裏不可不察<lb/>
　　也諸汗詳證載傷寒門<lb/>
<pb n="KR3e0086_WYG_001-32b"/>
三問頭身<lb/>
　問其頭可察上下問其身可察表裏頭痛者邪居陽<lb/>
　分身痛者邪在諸經前後左右隂陽可辨有熱無熱<lb/>
　內外可分但屬表邪可散之而愈也<lb/>
　一凡火盛於内而為頭痛者必有内應之證或在喉<lb/>
　　口或在耳目别無身熱惡寒在表等候者此熱盛<lb/>
　　於上病在裏也察在何經宜清宜降高者抑之此<lb/>
　　之謂也若用輕揚散劑則火必上升而痛愈甚矣<lb/>
<pb n="KR3e0086_WYG_001-33a"/>
　一凡隂虛頭痛者舉發無時是因酒色過度或遇勞<lb/>
　　苦或逢情慾其發則甚此為裏證或精或氣非補<lb/>
　　不可也<lb/>
　一凡頭痛屬裏者多因於火此其常也然亦有隂寒<lb/>
　　在上陽虛不能上逹而痛甚者其證則惡寒嘔惡<lb/>
　　六脉沉微或兼弦細諸治不效余以桂附參熟之<lb/>
　　類而愈之是頭痛之有陽虛也<lb/>
　一凡云頭風者此世俗之混名然必有所因須求其<lb/>
<pb n="KR3e0086_WYG_001-33b"/>
　　本辨而治之<lb/>
　一凡眩運者或頭重者可因之以辨虛實凡病中眩<lb/>
　　運多因清陽不升上虛而然如丹溪云無痰不作<lb/>
　　運殊非眞確之論但當兼形氣分久暫以察之觀<lb/>
　　内經曰上虛則眩上盛則熱痛其義可知至於頭<lb/>
　　重尤屬上虛經曰上氣不足腦為之不滿頭為之<lb/>
　　苦傾此之謂也<lb/>
　一凡身痛之甚者亦當察其表裏以分寒熱其若感<lb/>
<pb n="KR3e0086_WYG_001-34a"/>
　　寒作痛者或上或下原無定所隨散而愈此表邪<lb/>
　　也若有定處而别無表證乃痛痺之屬邪氣雖亦<lb/>
　　在經此當以裏證視之但有寒熱之異耳若因火<lb/>
　　盛者或肌膚灼熱或紅腫不消或内生煩渴必有<lb/>
　　熱證相應治宜以清以寒若並無熱候而疼痛不<lb/>
　　止多屬隂寒以致血氣凝滯而然經曰痛者寒氣<lb/>
　　多也有寒故痛也必温其經使氣血流通其邪自<lb/>
　　去矣<lb/>
<pb n="KR3e0086_WYG_001-34b"/>
　一凡勞損病劇而忽加身痛之甚者此隂虛之極不<lb/>
　　能滋養筋骨而然營氣憊矣無能為也<lb/>
四問便<lb/>
　二便為一身之門户無論内傷外感皆當察此以辨<lb/>
　其寒熱虛實蓋前隂通膀胱之道而其利與不利熱<lb/>
　與不熱可察氣化之强弱凡患傷寒而小水利者以<lb/>
　太陽之氣未劇卽吉兆也後隂開大腸之門而其通<lb/>
　與不通結與不結可察陽明之實虛凡大便熱結而<lb/>
<pb n="KR3e0086_WYG_001-35a"/>
　腹中堅滿者方屬有餘通之可也若新近得解而不<lb/>
　甚乾結或旬日不解而全無脹意者便非陽明實邪<lb/>
　觀仲景曰大便先鞕後溏者不可攻可見後溏者雖<lb/>
　有先鞕已非實熱矧夫純溏而連日得後者又可知<lb/>
　也若非眞有堅燥痞滿等證則原非實邪其不可攻<lb/>
　也明矣<lb/>
　一凡小便人但見其黄便謂是火而不知人逢勞倦<lb/>
　　小水卽黃焦思多慮小水亦黃瀉痢不期小水亦<lb/>
<pb n="KR3e0086_WYG_001-35b"/>
　　黃酒色傷隂小水亦黃使非有或淋或痛熱證相<lb/>
　　兼不可因黃便謂之火余見逼枯汁而斃人者多<lb/>
　　矣經曰中氣不足溲便為之變義可知也若小水<lb/>
　　清利者知裏邪之未盛而病亦不在氣分以津液<lb/>
　　由於氣化氣病則小水不利也小水漸利則氣化<lb/>
　　可知最為吉兆<lb/>
　一大便通水榖之海腸胃之門户也小便通血氣之<lb/>
　　海衝任水道之門户也二便皆主於腎本為元氣<lb/>
<pb n="KR3e0086_WYG_001-36a"/>
　　之關必眞見實邪方可議通議下否則最宜詳愼<lb/>
　　不可悞攻使非眞實而妄逐之導去元氣則邪之<lb/>
　　在表者反乗虛而深陷病因内困者必由泄而愈<lb/>
　　虧所以凡病不足愼勿强通最喜者小便得氣而<lb/>
　　自化大便彌固者彌良營衛旣調自將通逹卽大<lb/>
　　腸秘結旬餘何慮之有若滑泄不守乃非虛弱者<lb/>
　　所宜當先為之防也<lb/>
五問飲食<lb/>
<pb n="KR3e0086_WYG_001-36b"/>
　問飲食者一可察胃口之清濁二可察臟腑之隂陽<lb/>
　病由外感而食不斷者知其邪未及臟而惡食不惡<lb/>
　食者可知病因内傷而食飲變常者辨其味有喜惡<lb/>
　而愛冷愛熱者可知素欲温熱者知隂臟之宜煖素<lb/>
　好寒冷者知陽臟之可清或口腹之失節以致悞傷<lb/>
　而一時之權變可因以辨故飲食之性情所當詳察<lb/>
　而藥餌之宜否可因以推也<lb/>
　一凡諸病得食稍安者必是虛證得食更甚者或虚<lb/>
<pb n="KR3e0086_WYG_001-37a"/>
　　或實皆有之當辨而治也<lb/>
六問胸<lb/>
　胸卽膻中上連心肺下通臟腑胸腹之病極多難以<lb/>
　盡悉而臨證必當問者為欲辨其有邪無邪及宜補<lb/>
　宜瀉也大凡胸腹脹滿則不可用補而不脹不滿則<lb/>
　不可用攻此大法也然痞與滿不同當分輕重重者<lb/>
　脹塞中滿此實邪也不得不攻輕者但不欲食不知<lb/>
　饑飽似脹非脹中空無物乃痞氣耳非眞滿也此或<lb/>
<pb n="KR3e0086_WYG_001-37b"/>
　以邪陷胸中者有之或脾虛不運者有之病者不知<lb/>
　其辨但見胃氣不開飲食不進問之亦曰飽悶而實<lb/>
　非眞有脹滿此在疑虛疑實之間若不察其眞確未<lb/>
　免補瀉倒施必多致悞則為害不小<lb/>
　一凡今人病虛證者極多非補不可但用補之法不<lb/>
　　宜造次欲察其可補不可補之幾則全在先察胸<lb/>
　　腹之寛否何如然後以漸而進如未及病再為放<lb/>
　　膽用之庶無所碍此用補之大法也<lb/>
<pb n="KR3e0086_WYG_001-38a"/>
　一凡勢在危急難容少緩亦必先問其胸寛者乃可<lb/>
　　驟進若元氣眞虛而胸腹又脹是必虛不受補之<lb/>
　　證若强進補劑非惟無益適足以招謗耳此胸腹<lb/>
　　之不可不察也<lb/>
七問聾<lb/>
　耳雖少陽之經而實為腎臟之官又為宗脉之所聚<lb/>
　問之非惟可辨虛實亦且可知死生凡人之久聾者<lb/>
　此一經之閉無足為怪惟是因病而聾者不可不辨<lb/>
<pb n="KR3e0086_WYG_001-38b"/>
　其在熱論篇則曰傷寒三日少陽受之故為耳聾此<lb/>
　以寒邪在經氣閉而然然以余所騐則未有不因氣<lb/>
　虛而然者素問曰精脫者耳聾仲景曰耳聾無聞者<lb/>
　陽氣虛也由此觀之則凡病是證其屬氣虛者什九<lb/>
　氣閉者什一耳<lb/>
　一聾有輕重輕者病輕重者病重若隨治漸輕可察<lb/>
　　其病之漸退也進則病亦進矣若病至聾極甚至<lb/>
　　絶然無聞者此誠精脫之證余經歴者數人矣皆<lb/>
<pb n="KR3e0086_WYG_001-39a"/>
　　至不治<lb/>
八問渴<lb/>
　問渴與不渴可以察裏證之寒熱而虛實之辨亦從<lb/>
　以見凡内熱之甚則大渴喜冷氷水不絶而腹堅便<lb/>
　結脉實氣壯者此陽證也<lb/>
　一凡口雖渴而喜熱不喜冷者此非火證中寒可知<lb/>
　　旣非火證何以作渴則水虧故耳<lb/>
　一凡病人問其渴否則曰口渴問其欲湯水否則曰<lb/>
<pb n="KR3e0086_WYG_001-39b"/>
　　不欲蓋其内無邪火所以不欲湯水眞隂内虧所<lb/>
　　以口無津液此口乾也非口渴也不可以乾作渴<lb/>
　　治<lb/>
　一凡陽邪雖盛而眞隂又虛者不可因其火盛喜冷<lb/>
　　便云實熱蓋其内水不足欲得外水以濟水涸精<lb/>
　　虧眞隂枯也必兼脉證細察之此而畧差死生立<lb/>
　　判余嘗治垂危最重傷寒有如此者每以峻補之<lb/>
　　劑浸冷而服或以氷水參熟等劑相間迭進活人<lb/>
<pb n="KR3e0086_WYG_001-40a"/>
　　多矣常人見之咸以為竒不知理當如是何竒之<lb/>
　　有然必其乾渴燥結之甚者乃可以參附涼水並<lb/>
　　進若無實結不可與水<lb/>
九因脉色辨隂陽<lb/>
　脉色者血氣之影也形正則影正形斜則影斜病生<lb/>
　於内則脉色必見於外故凡察病者須先明脉色但<lb/>
　脉色之道非數言可盡欲得其要則在乎隂陽虛實<lb/>
　四者而已四者無差盡其善矣苐脉法之辨以洪滑<lb/>
<pb n="KR3e0086_WYG_001-40b"/>
　者為實為陽微弱者為虛為隂無待言也然仲景曰<lb/>
　若脉浮大者氣實血虚也陶節庵曰不論脉之浮沉<lb/>
　大小但指下無力重按全無便是隂證内經以脉大<lb/>
　四倍以上為關格皆屬眞虛此滑大之未必為陽也<lb/>
　形色之辨以紅黃者為實熱青黒者為隂寒而仲景<lb/>
　云靣赤戴陽者為隂不足此紅赤之未必為實也總<lb/>
　之求脉之道當以有力無力辨隂陽有神無神察虚<lb/>
　實和緩者乃元氣之來强峻者乃邪氣之至病値危<lb/>
<pb n="KR3e0086_WYG_001-41a"/>
　險之際但以此察元氣之盛衰邪正之進退則死生<lb/>
　關係全在乎此此理極微譚非容易姑道其要以見<lb/>
　凡欲診病者旣得病因又必須察脉色辨聲音參合<lb/>
　求之則虛實隂陽方有眞㨿否則得此失彼以非為<lb/>
　是醫家之病莫此為甚不可忽也諸所未盡詳後卷<lb/>
　脉神章<lb/>
十從氣味章神見<lb/>
　凡制方用藥乃醫家開手作用苐一要着而胸中神<lb/>
<pb n="KR3e0086_WYG_001-41b"/>
　見必須發泄於此使不知氣味之用必其藥性未精<lb/>
　不能取效何神之有此中最有𤣥妙勿謂其淺顯易<lb/>
　知而勿加之意也余少年時每將用藥必逐件細嘗<lb/>
　旣得其理所益無限<lb/>
　一氣味有隂陽隂者降陽者升隂者静陽者動隂者<lb/>
　　柔陽者剛隂者怯陽者勇隂主精陽主氣其於善<lb/>
　　惡喜惡皆有妙用不可不察<lb/>
　一氣味之升降升者浮而散降者沉而利宜升者勿<lb/>
<pb n="KR3e0086_WYG_001-42a"/>
　　降宜降者勿升<lb/>
　一氣味之動靜靜者守而動者走走者可行守者可<lb/>
　　安<lb/>
　一氣味之剛柔柔者純而緩剛者躁而急純者可和<lb/>
　　躁者可刼非剛不足以去暴非柔不足以濟剛<lb/>
　一氣味之勇怯勇者直逹病所可賴出竒怯者用以<lb/>
　　周全藉其平妥<lb/>
　一氣味之主氣者有能為精之母主精者有能為氣<lb/>
<pb n="KR3e0086_WYG_001-42b"/>
　　之根或隂中之陽者能動血中之氣或陽中之隂<lb/>
　　者能顧氣中之精<lb/>
　一氣味有善惡善者賦性馴良儘堪擇用悪者氣味<lb/>
　　殘狠何必近之<lb/>
　一氣味有喜惡有素性之喜惡有一時之喜惡喜者<lb/>
　　相宜取效尤易惡者見忌不必强投<lb/>
見定雖然事不難也須明哲毋招怨<lb/>
　明哲二字為見幾自保也夫醫患不明明則治病何<lb/>
<pb n="KR3e0086_WYG_001-43a"/>
　難哉而所患者在人情耳人事之變莫可名狀如我<lb/>
　有獨見豈彼所知使彼果知當自為矣何藉於我而<lb/>
　每有病臨危劇尚執淺見從旁指示曰某可用某不<lb/>
　可用重之云太過輕之言不及倘一不合意將必有<lb/>
　後言是當見幾之一也有雜用不專者朝王暮李主<lb/>
　見不定卽藥已相投而渠不之覺忽惑人言舎此慕<lb/>
　彼凡後至者欲顯已長必談前短及其致敗反以嫁<lb/>
　讒是當見幾之二也有病入膏肓勢必難療而憐其<lb/>
<pb n="KR3e0086_WYG_001-43b"/>
　苦求勉為舉手當此之際使非破格出竒何以濟急<lb/>
　倘出竒無功徒駭人目事後亦招浮議是當見幾之<lb/>
　三也其或有是非之塲爭競之所幸災樂禍利害所<lb/>
　居者近之恐涉其患是當見幾之四也有輕醫重巫<lb/>
　可無可有徒用醫名以盡人事及尚有村鄙之夫不<lb/>
　以彼病為懇反云為我作興吁誠可哂也此其相輕<lb/>
　孰甚是當見幾之五也有議論繁雜者有親識要功<lb/>
　者有内情不協者有任性反覆者皆醫中所最忌是<lb/>
<pb n="KR3e0086_WYG_001-44a"/>
　當見幾之六也凡此六者俱當黙識而惟於縉紳之<lb/>
　間尤當加意蓋恐其不以為功而反以為罪何從辨<lb/>
　哉此雖曰吾盡吾心非不好生然勢有不我由者不<lb/>
　得不見幾進止此明哲之自治所必不可少也<lb/>
　　　論治篇十<lb/>
凡看病施治貴乎精一蓋天下之病變態雖多其本則<lb/>
一天下之方活法雖多對證則一故凡治病之道必確<lb/>
知為寒則竟散其寒確知為熱則竟清其熱一救其本<lb/>
<pb n="KR3e0086_WYG_001-44b"/>
諸證盡除矣故内經曰治病必求其本是以凡診病者<lb/>
必須先探病本然後用藥若見有未的寧為少待再加<lb/>
詳察旣得其要但用一味二味便可拔之卽或深固則<lb/>
五六味七八味亦已多矣然雖用至七八味亦不過帮<lb/>
助之導引之而其意則一也方為高手今之醫者凡遇<lb/>
一證便若觀海望洋茫無定見則勢有不得不為雜亂<lb/>
而用廣絡原野之術蓋其意謂虛而補之則恐補之為<lb/>
害而復制之以消意謂實而消之又恐消之為害而復<lb/>
<pb n="KR3e0086_WYG_001-45a"/>
制之以補其有最可哂者則每以不寒不熱兼補兼瀉<lb/>
之劑確然投之極稱穏當此何以補其偏而救其弊乎<lb/>
又有以治風治火治痰治食之劑兼而用之甚稱周備<lb/>
此何以從其本而從其標乎若此者所謂以藥治藥尚<lb/>
未遑又安望其及於病耶卽使偶愈亦不知其補之之<lb/>
力攻之之力也使其不愈亦不知其補之為害消之為<lb/>
害也是以白頭圭匕而庸庸没齒者其咎在於無定見<lb/>
而用治之不精也使其病淺猶無大害若安危在舉動<lb/>
<pb n="KR3e0086_WYG_001-45b"/>
之間卽用藥雖善若無膽量勇敢而藥不及病亦猶杯<lb/>
水車薪尚恐弗濟矧可以執兩端而藥有妄投者其害<lb/>
又將何如躭悞民生皆此輩也任醫者不可不深察焉<lb/>
故凡施治之要必須精一不雜斯為至善與其制補以<lb/>
消孰若少用純補以漸而進之為愈也與其制攻以補<lb/>
孰若微用純攻自一而再之為愈也故用補之法貴乎<lb/>
先輕後重務在成功用攻之法必須先緩後峻及病則<lb/>
已若用治不精則補不可以治虚攻不可以去實鮮有<lb/>
<pb n="KR3e0086_WYG_001-46a"/>
不悞人者矣余為是言知必有以為迂濶而譏之者曰<lb/>
古人用藥每多至一二十味何為精一豈古人之不爾<lb/>
若耶是不知相制相使之妙者也是執一不通而不知<lb/>
東垣之法者也余曰夫相制者制其<graphic n="KR2502" url="https://raw.githubusercontent.com/kanripo/KR-Gaiji/master/images/KR2502.png" mimeType="image/png"/>也譬欲用人竒<lb/>
異之才而又慮其太過之害故必預有以防其微總欲<lb/>
得其中而已然此特遇不得已之勢間亦有之初未有<lb/>
以顯見尋常之法用得其賢而復又自掣其肘者也至<lb/>
若相佐相使則恐其獨力難成而用以助之者亦非為<lb/>
<pb n="KR3e0086_WYG_001-46b"/>
欲進退牽制而自相矛盾者也觀仲景之方精簡不雜<lb/>
至多不過數味聖賢之心自可槩見若必不得已而用<lb/>
行中之補補中之行是亦勢所當然如傷寒論之小柴<lb/>
胡湯以人參柴胡並用陶氏之黄龍湯以大黄人參並<lb/>
用此正精專妙處非若今醫之混用也能悟此理方是<lb/>
眞見中活潑工夫至若東垣之方有十餘味及二十餘<lb/>
味者此其用多之道誠自有意學者欲效其法必須總<lb/>
㑹其一方之味總計其一方之性如某者多某者少某<lb/>
<pb n="KR3e0086_WYG_001-47a"/>
者為專主某者為佐使合其氣用自成一局之性使能<lb/>
㑹其一局之意斯得東垣之心矣若欲見頭治頭見脚<lb/>
治脚甚有執其三四端而一槩混用以冀夫僥倖者尚<lb/>
敢曰我學東垣者哉雖然東垣之法非不善也然余則<lb/>
寧師仲景不敢宗東垣者正恐未得其清先得其隘其<lb/>
失也豈止一方劑也哉明者宜辨之<lb/>
一内經治法岐伯曰高者抑之下者舉之温者清之清<lb/>
　者溫之散者收之抑者散之燥者潤之急者緩之堅<lb/>
<pb n="KR3e0086_WYG_001-47b"/>
　者耎之脆者堅之衰者補之强者瀉之佐以所利和<lb/>
　以所宜各安其氣必清必静則病氣衰去歸其所宗<lb/>
　此治之大體○岐伯曰寒者熱之熱者寒之微者逆<lb/>
　之甚者從之堅者削之客者除之勞者温之結者散<lb/>
　之畱者攻之燥者濡之急者緩之散者收之損者益<lb/>
　之溢者行之驚者平之上之下之摩之浴之薄者刼<lb/>
　之開者發之適事為故○帝曰何謂逆從岐伯曰逆<lb/>
　者正治從者反治從少從多觀其事也帝曰反治何<lb/>
<pb n="KR3e0086_WYG_001-48a"/>
　謂岐伯曰熱因寒用寒因熱用塞因塞用通因通用<lb/>
　必伏其所主而先其所因其始則同其終則異<lb/>
　岐伯曰病生於内者先治其隂後治其陽反者益甚<lb/>
　病生於陽者先治其外後治其内反者益甚<lb/>
一治病用藥本貴精專尤宜勇敢凡久遠之病則當要<lb/>
　其終始治從乎緩此宜然也若新暴之病虛實旣得<lb/>
　其眞卽當以峻劑直攻其本拔之甚易若逗遛畏縮<lb/>
　養成深固之勢則死生係之誰其罪也故凡眞見裏<lb/>
<pb n="KR3e0086_WYG_001-48b"/>
　實則以涼膈承氣眞見裏虛則以理中十全表虛則<lb/>
　茋术建中表實則麻黃柴桂之類但用一味為君二<lb/>
　三味為佐使大劑進之多多益善夫用多之道何在<lb/>
　在乎必賴其力而料無害者卽放膽用之性緩者可<lb/>
　用數兩性急者亦可數錢若三五七分之説亦不過<lb/>
　㸃名具數兒戲而已解紛治劇之才舉動固如是乎<lb/>
一治病之則當知邪正當權重輕凡治實者譬如耘禾<lb/>
　禾中生稗禾之賊也有一去一有二去二耘之善者<lb/>
<pb n="KR3e0086_WYG_001-49a"/>
　也若有一去二傷一禾矣有二去四傷二禾矣若識<lb/>
　禾不的俱認為稗而計圖盡之則無禾矣此用攻之<lb/>
　法貴乎察得其眞不可過也凡治虛者譬之給餉一<lb/>
　人一升十人一斗日餉足矣若百人一斗千人一斛<lb/>
　而三軍之衆又豈擔石之糧所能活哉一餉不繼將<lb/>
　并前餉而棄之而况於從中尅减乎此用補之法貴<lb/>
　乎輕重有度難從簡也<lb/>
一虛實之治大抵實能受寒虛能受熱所以補必兼溫<lb/>
<pb n="KR3e0086_WYG_001-49b"/>
　瀉必兼涼者蓋涼為秋氣隂主殺也萬物逢之便無<lb/>
　生長欲補元氣故非所宜涼且不利於補寒者益可<lb/>
　知矣卽有火盛氣虛宜補以涼者亦不過因火暫用<lb/>
　火去即止終非治虛之法也又或有以苦寒之物謂<lb/>
　其能補隂者則内經有曰形不足者溫之以氣精不<lb/>
　足者補之以味夫氣味之相宜於人者謂之曰補可<lb/>
　也未聞以味苦氣劣而不相宜於人者亦可謂之補<lb/>
　也雖内經有曰水位之主其瀉以鹹其補以苦等論<lb/>
<pb n="KR3e0086_WYG_001-50a"/>
　然此特以五行嵗氣之味據理而言耳矧其又云麥<lb/>
　羊肉杏薤皆苦之類是則苦而補者也豈若大黃黃<lb/>
　栢之類氣味苦劣若此而謂之能補無是理也嘗聞<lb/>
　之王應震曰一㸃眞陽寄坎宫固根須用味甘溫甘<lb/>
　溫有益寒無補堪笑庸醫錯用功此一言蔽之也不<lb/>
　可不察<lb/>
　補瀉之法補亦治病瀉亦治病但當知其要也如以<lb/>
　新暴之病而少壯者乃可攻之瀉之攻但可用於暫<lb/>
<pb n="KR3e0086_WYG_001-50b"/>
　未有衰久之病而屢攻可以無害者故攻不可以收<lb/>
　緩功延久之病而虛弱者理宜溫之補之補乃可用<lb/>
　於常未有根本旣傷而舎補可以復元者故補不可<lb/>
　以求速效然猶有其要則凡臨證治病不必論其有<lb/>
　虛證無虛證但無實證可據而為病者便當兼補以<lb/>
　調營衛精血之氣亦不必論其有火證無火證但無<lb/>
　熱證可據而為病者便當兼溫以培命門脾胃之氣<lb/>
　此吞瀉之要領苟不知此未有不至决裂敗事者<lb/>
<pb n="KR3e0086_WYG_001-51a"/>
一治法有逆從以寒熱有假眞也此内經之㫖也經曰<lb/>
　逆者正治從者反治夫以寒治熱以熱治寒此正治<lb/>
　也正卽逆也以熱治熱以寒治寒此反治也反卽從<lb/>
　也如以熱藥治寒病而寒不去者是無火也當治命<lb/>
　門以參熟桂附之類此王太僕所謂益火之源以消<lb/>
　隂翳是亦正治之法也又如熱藥治寒病而寒不退<lb/>
　反用寒涼而愈者此正假寒之病以寒從治之法也<lb/>
　○又如以寒藥治熱病而熱不除者是無水也治當<lb/>
<pb n="KR3e0086_WYG_001-51b"/>
　在腎以六味丸之類此王太僕所謂壮水之主以鎭<lb/>
　陽光是亦正治之法也又有寒藥治熱病而熱不愈<lb/>
　反用參薑桂附八味丸之屬而愈者此卽假熱之病<lb/>
　以熱從治之法也亦所謂甘溫除大熱也苐今人之<lb/>
　虛者多實者少故眞寒假熱之病為極多而眞熱假<lb/>
　寒之病則僅見耳<lb/>
一探病之法不可不知如當局臨證或虚實有難明寒<lb/>
　熱有難辨病在疑似之間補瀉之意未定者卽當先<lb/>
<pb n="KR3e0086_WYG_001-52a"/>
　用此法若疑其為虛意欲用補而未决則以輕淺消<lb/>
　導之劑純用數味先以探之消而不投卽知為眞虛<lb/>
　矣疑其為實意欲用攻而未决則用甘溫純補之劑<lb/>
　輕用數味先以探之補而覺滯卽知有實邪也假寒<lb/>
　者略溫之必見躁煩假熱者略寒之必加嘔惡探得<lb/>
　其情意自定矣經曰有者求之無者求之又曰假者<lb/>
　反之此之謂也但用探之法極宜精簡不可雜亂精<lb/>
　簡則眞偽立辨雜亂則是非難憑此疑似中之活法<lb/>
<pb n="KR3e0086_WYG_001-52b"/>
　必不得已而用之可也<lb/>
一醫診治法有曰見痰休治痰見血休治血無汗不發<lb/>
　汗有熱莫攻熱喘生休耗氣精遺不濇泄明得個中<lb/>
　趣方是醫中傑行醫不識氣治病從何據堪笑道中<lb/>
　人未到知音處觀其詩意皆言不治之治正内經求<lb/>
　本之理耳誠格言也至於行醫不識氣治病從何據<lb/>
　一聯亦甚有理夫天地之道陽主氣先天也隂成形<lb/>
　後天也故凡上下之升降寒熱之往來晦明之變易<lb/>
<pb n="KR3e0086_WYG_001-53a"/>
　風水之畱行無不因氣以為動靜而人之於氣亦由<lb/>
　是也凡有餘之病由氣之實不足之病由氣之虛如<lb/>
　風寒積滯痰飲瘀血之屬氣不行則邪不除此氣之<lb/>
　實也虛勞遺漏亡陽失血之屬氣不固則元不復此<lb/>
　氣之虛也雖曰瀉火實所以降氣也雖曰補隂實所<lb/>
　以生氣也氣聚則生氣散則死此之謂也所以病之<lb/>
　主也不離乎氣而醫之治病也亦不離乎氣但所貴<lb/>
　者在知氣之虛實及氣所從生耳近見有淺輩者凡<lb/>
<pb n="KR3e0086_WYG_001-53b"/>
　一臨證不曰内傷外感則曰痰逆氣滯呵呵此醫家<lb/>
　八字訣也有此八字何必八陣又何必端本澄源以<lb/>
　求迂濶哉苐人受其害恐不無可畏也<lb/>
　　　附華氏治法<lb/>
華元化論治療曰夫病有宜湯者宜圓者宜散者宜下<lb/>
　者宜吐者宜汗者宜灸者宜鍼者宜補者宜按摩者<lb/>
　宜導引者宜蒸熨者宜煖洗者宜悅愉者宜和煖者<lb/>
　宜水者宜火者種種之法豈惟一也若非良善精博<lb/>
<pb n="KR3e0086_WYG_001-54a"/>
　難為取效庸下淺識每致亂投致使輕者令重重者<lb/>
　令死舉世皆然○且湯可以滌蕩臟腑開通經絡調<lb/>
　品隂陽袪分邪惡潤澤枯朽悅養皮膚養氣力助困<lb/>
　竭莫離於湯也○圓可以逐風冷破堅癥消積聚進<lb/>
　飲食舒營衛定關竅從緩以參合無出於圓也○散<lb/>
　者能驅散風邪暑濕之氣攄隂寒濕濁之<graphic n="KR2502" url="https://raw.githubusercontent.com/kanripo/KR-Gaiji/master/images/KR2502.png" mimeType="image/png"/>發散四<lb/>
　肢之壅滯除剪五臟結伏開腸和胃行脉通經莫過<lb/>
　於散也○下則疎豁閉塞補則益助虛乏灸則起隂<lb/>
<pb n="KR3e0086_WYG_001-54b"/>
　通陽鍼則行營引衛導引可逐客邪於關節按摩可<lb/>
　驅浮淫於肌肉蒸熨辟冷煖洗生陽悅愉爽神和緩<lb/>
　安氣○若實而不下則使人心腹脹滿煩亂鼓腫若<lb/>
　虛而不補則使人氣血消散肌肉耗亡精神脫失志<lb/>
　意皆迷當汗而不汗則使人毛孔閉塞悶絶而終合<lb/>
　吐而不吐則使人結胸上喘水食不入而死當灸而<lb/>
　不灸則使人冷氣重凝隂毒内聚厥氣上衝分墜不<lb/>
　散以致消滅當鍼而不鍼則使人營衛不行經絡不<lb/>
<pb n="KR3e0086_WYG_001-55a"/>
　利邪漸勝眞冐昧而昏宜導引而不導引則使人邪<lb/>
　侵關節固結難通宜按摩而不按摩則使人淫歸肌<lb/>
　肉久畱不消宜蒸熨而不蒸熨則使人冷氣潛伏漸<lb/>
　成痺厥宜煖洗而不煖洗則使人陽氣不行隂邪相<lb/>
　害○不當下而下則使人開腸蕩胃洞泄不禁不當<lb/>
　汗而汗則使人肌肉消絶精液枯耗不當吐而吐則<lb/>
　使人心神煩亂臟腑奔衝不當灸而灸則使人重傷<lb/>
　經絡内蓄火毒反害中和致不可救不當鍼而鍼則<lb/>
<pb n="KR3e0086_WYG_001-55b"/>
　使人血氣散失機關細縮不當導引而導引則使人<lb/>
　眞氣勞敗邪氣妄行不當按摩而按摩則使人肌肉<lb/>
　䐜脹筋骨舒張不當蒸熨而蒸熨則使人陽氣偏行<lb/>
　隂氣内聚不當煖洗而煖洗則使人濕著皮膚熱生<lb/>
　肌體不當悅愉而悅愉則使人氣停意折健忘傷志<lb/>
　○大凡治療要合其宜脉狀病候少陳於後凡脉不<lb/>
　𦂳數則勿發其汗脉不實數不可以下心胸不閉尺<lb/>
　脉微弱不可以吐關節不急營衛不壅不可以鍼隂<lb/>
<pb n="KR3e0086_WYG_001-56a"/>
　氣不盛陽氣不衰勿灸内無客邪勿導引外無淫氣<lb/>
　勿按摩皮膚不痺勿蒸熨肌肉不寒勿煖洗神不凝<lb/>
　迷勿愉悦氣不奔急勿和緩順此者生逆此者死耳<lb/>
　　　氣味篇十一<lb/>
藥物衆多各一其性宜否萬殊難以盡識用者不得其<lb/>
要未免多悞兼之本草所註又皆槩言其能凡有一長<lb/>
自難冺没惟是孰為專主孰為兼能孰者利於此而不<lb/>
利於彼孰者宜於補而不宜於攻學者昧其眞性而惟<lb/>
<pb n="KR3e0086_WYG_001-56b"/>
按圖以索驥所以用多不效益見用藥之難矣用藥之<lb/>
道無他也惟在精其氣味識其隂陽則藥味雖多可得<lb/>
其要矣凡氣味之辨則諸氣屬陽諸味屬隂氣本乎天<lb/>
氣有四曰寒熱溫涼是也味本乎地味有六曰酸苦甘<lb/>
辛鹹淡是也溫熱者天之陽寒涼者天之隂也辛甘淡<lb/>
者地之陽酸苦鹹者地之隂也陽主升而浮隂主沉而<lb/>
降辛主散其行也横故能解表甘主緩其行也上故能<lb/>
補中苦主瀉其行也下故可去實酸主收其性也斂故<lb/>
<pb n="KR3e0086_WYG_001-57a"/>
可治泄淡主滲其性也利故可分清鹹主軟其性也沉<lb/>
故可導滯用純氣者用其動而能行用純味者用其靜<lb/>
而能守有氣味兼用者和合之妙貴乎相成有君臣相<lb/>
配者宜否之機最嫌相左旣欲合宜尤當知忌先避其<lb/>
害後用其利一味不投衆善俱棄故欲表散者須遠酸<lb/>
寒欲降下者勿兼升散陽旺者當知忌溫陽衰者沉寒<lb/>
毋犯上實者忌升下實者忌秘上虛者忌降下虚者忌<lb/>
泄諸動者再動卽散諸靜者再靜卽滅甘勿施於中滿<lb/>
<pb n="KR3e0086_WYG_001-57b"/>
苦勿施於假熱辛勿施於熱燥鹹勿施於傷血酸木最<lb/>
能尅土脾氣虛者少設陽中還有隂象隂中復有陽訣<lb/>
使能獨此隂陽則藥理雖𤣥豈難透徹<lb/>
　五味所入内經曰五味入胃各歸所喜故酸先入肝<lb/>
　苦先入心甘先入脾辛先入肺鹹先入腎久而増氣<lb/>
　物化之常也氣増而久夭之由也<lb/>
　<lb/>
　景岳全書卷一<lb/>
</p>
<p>
</p>
  </div>
</body>
</text>
</TEI>
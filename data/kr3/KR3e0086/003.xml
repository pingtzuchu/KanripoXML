<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景岳全書卷三</head> <lb/>
    <p>
<pb n="KR3e0086_WYG_003-1a"/>
欽定四庫全書<lb/>
　景岳全書卷三<lb/>
　　　　　　　　　　　　明　張介賓　撰<lb/>
　　傳忠錄下<lb/>
　　　命門餘義<hi>二十六</hi>　<hi>共六條</hi>
命門之義内經本無惟越人云腎有兩者非皆腎也左<lb/>
者為腎右者為命門命門者諸神精之所舍原氣之所<lb/>
繫男子以藏精女子以繫胞也余以其義有未盡且有<lb/>
<pb n="KR3e0086_WYG_003-1b"/>
可疑故著有三焦胞絡命門辨附梓類經之末似已盡<lb/>
其槩矣然而猶有未盡者恐不足以醒悟後人兹因再<lb/>
悉其藴條列于左<lb/>
一命門為精血之海脾胃為水穀之海均為五藏六腑<lb/>
　之本然命門為元氣之根為水火之宅五藏之隂氣<lb/>
　非此不能滋五藏之陽氣非此不能發而脾胃以中<lb/>
　州之土非火不能生然必春氣始於下則三陽從地<lb/>
　起而後萬物得以化生豈非命門之陽氣在下正為<lb/>
<pb n="KR3e0086_WYG_003-2a"/>
　脾胃之母乎吾故曰脾胃為灌注之本得後天之氣<lb/>
　也命門為化生之源得先天之氣也此其中固有本<lb/>
　末之先後觀東垣曰補腎不若補脾許知可曰補脾<lb/>
　不若補腎此二子之説亦各有所謂固不待辨而可<lb/>
　明矣<lb/>
一命門有火候即元陽之謂也即生物之火也然禀賦<lb/>
　有强弱則元陽有盛衰隂陽有勝負則病治有微甚<lb/>
　此火候之所以宜辨也兹姑以大綱言之則一陽之<lb/>
<pb n="KR3e0086_WYG_003-2b"/>
　元氣必自下而升而三焦之普濩乃各見其候葢下<lb/>
　焦之候如地土化生之本也中焦之候如竈釡水穀<lb/>
　之爐也上焦之候如太虛神明之宇也下焦如地土<lb/>
　者地土有肥瘠而出産異山川有厚薄而藏蓄異聚<lb/>
　散操權總由陽氣人於此也得一分即有一分之用<lb/>
　失一分則有一分之虧而凢壽夭生育及勇怯精血<lb/>
　病治之基無不由此元陽之足與不足以為消長盈<lb/>
　縮之主此下焦火候之謂也○中焦如竈釡者凢飲<lb/>
<pb n="KR3e0086_WYG_003-3a"/>
　食之滋本於水穀食强則體壯食少則身衰正以胃<lb/>
　中陽氣其熱如釡使不其然則何以朝食午即化午<lb/>
　食申即化而釡化之速不過如此觀竈釡之少一炬<lb/>
　則遲化一頃増一炬則速化一時火力不到則全然<lb/>
　不化即其證也故脾胃之化與不化及飲食之能與<lb/>
　不能亦總由陽明之氣有强與不强而隂寒之邪有<lb/>
　犯與不犯耳及其病也則漸痞漸脹或隔或嘔或十<lb/>
　化其三五或膨聚而不消或吞酸噯腐而食氣不變<lb/>
<pb n="KR3e0086_WYG_003-3b"/>
　或腹疼肚痛而終日不饑或清濁不分或完穀不化<lb/>
　葢化則無不運行不化則無不留滯運行則為氣為<lb/>
　血留滯則為積為痰此其故謂非胃氣之不健乎而<lb/>
　何以不健謂非火候之無力乎今見治痞治脹及治<lb/>
　吞酸噯腐等症無論是熱非熱動輒呼為胃火餘燼<lb/>
　其幾尚能堪否此中焦火候之謂也○上焦如太虚<lb/>
　者凡變化必著於神明而神明必根於陽氣葢此火<lb/>
　生氣則無氣不至此火化神則無神不靈陽之在下<lb/>
<pb n="KR3e0086_WYG_003-4a"/>
　則温煖故曰相火以位陽之在上則昭明故曰君火<lb/>
　以明是以陽長則隂消而離照當空故五官治而萬<lb/>
　類盛陽衰則隂勝而陽為隂抑故聰明奪而神氣減<lb/>
　而凡人之聲色動定及智愚賢不肖之有不齊者何<lb/>
　非陽德為之用此上焦火候之謂也○此以三焦論<lb/>
　火候則各有所司而何以皆歸之命門不知水中之<lb/>
　火乃先天真一之氣藏於坎中此氣自下而上與後<lb/>
　天胃氣相接而化此實生生之本也是以花蕚之榮<lb/>
<pb n="KR3e0086_WYG_003-4b"/>
　在根柢竈釡之用在柴薪使真陽不發於淵源則總<lb/>
　屬無根之火矣火而無根即病氣也非元氣也故易<lb/>
　以雷在地下而為復可見火之標在上而火之本則<lb/>
　在下且火知就燥性極畏寒若使命門隂勝則元陽<lb/>
　畏避而龍火無藏身之地故致遊散不歸而為煩熱<lb/>
　格陽等病凡善治此者惟從其性但使陽和之氣直<lb/>
　入坎中據其窟宅而招之誘之則相求同氣而虚陽<lb/>
　無不歸原矣故曰甘温除大熱正此之謂也奈何昧<lb/>
<pb n="KR3e0086_WYG_003-5a"/>
　者不明此理多以虛陽作實熱不思温養此火而但<lb/>
　知寒凉可以滅火安望其尚留生意而不使之速斃<lb/>
　耶此實醫家第一活人大義既從斯道不可不先明<lb/>
　斯理倘三焦有客熱邪火皆凡火耳固不得不除而<lb/>
　除火何難是本非正氣火候之謂也學者於此當深<lb/>
　明邪正二字則得治生之要矣<lb/>
一命門有生氣即乾元不息之幾也無生則息矣葢陽<lb/>
　主動隂主靜陽主升隂主降惟動惟升所以陽得生<lb/>
<pb n="KR3e0086_WYG_003-5b"/>
　氣惟静惟降所以隂得死氣故乾元之氣始於下而<lb/>
　盛於上升則向生也坤元之氣始於上而盛於下降<lb/>
　則向死也故陽生子中而前升後降隂生午中而前<lb/>
　降後升此隂陽之岐相間不過如毛髮及其竟也則<lb/>
　謬以千里而死生之柄實惟此毫釐升降之幾耳又<lb/>
　如水煖則化氣化氣則升無不生也水寒則成冰成<lb/>
　冰則降無不死也故腎氣猶沉則奉生者少即此生<lb/>
　氣之理也至若人之生氣則無所不在亦無所不當<lb/>
<pb n="KR3e0086_WYG_003-6a"/>
　察如藏府有生氣顔色有生氣聲音有生氣脉息有<lb/>
　生氣七竅有生氣四肢有生氣二便有生氣生氣即<lb/>
　神氣神自形生何不可辨衰者速培猶恐不生尚堪<lb/>
　伐乎而况其甚者乎故明師察此必知孰者已虧孰<lb/>
　者猶可孰者能益生氣孰者能損生氣孰者宜先攻<lb/>
　病氣以保生氣孰者宜先固生氣以禦病氣務思病<lb/>
　氣雖如此生氣將如何見在雖如此日後將如何使<lb/>
　不有原始要終之明則皆寸光之流耳雖然此徒以<lb/>
<pb n="KR3e0086_WYG_003-6b"/>
　斯道為言也而斯道之外猶有説焉夫左氣者少陽<lb/>
　之氣也少陽之氣有進無退之氣也此氣何來無非<lb/>
　來自根本此氣何用此中尤有𤣥真葢人生所貴惟<lb/>
　斯氣耳而出入之權在呼吸斯氣數之寶藏也河車<lb/>
　之濟在轆轤實轉運之神機也其進其退其得其失<lb/>
　總在生息之間而彭殤之途於斯判矣經曰得神者<lb/>
　昌失神者亡即此生氣之謂也予見遭剝於是者不<lb/>
　可勝紀故特明其義於此<lb/>
<pb n="KR3e0086_WYG_003-7a"/>
一命門有門戸為一身鞏固之關也經曰倉廩不藏者<lb/>
　是門戸不要也水泉不止者是膀胱不藏也得守者<lb/>
　生失守者死又曰腎者胃之關也關門不利故聚水<lb/>
　而從其類也又曰北方黒色入通於腎開竅於二隂<lb/>
　是可見北門之主總在乎腎而腎之政令則總在乎<lb/>
　命門葢命門為北辰之樞司隂陽之柄隂陽和則出<lb/>
　入有常隂陽病則啓閉無序故有為癃閉不通者以<lb/>
　隂竭水枯乾涸之不行也有為滑泄不禁者以陽虛<lb/>
<pb n="KR3e0086_WYG_003-7b"/>
　火敗收攝之無主也隂精既竭非壯水則必不能行<lb/>
　陽氣既虚非益火則必不能固此固其法也然精無<lb/>
　氣不行氣無水不化此其中又有可分不可分之妙<lb/>
　用亦在乎慧者之神悟有非可以筆楮盡言者<lb/>
一命門有隂虚以邪火之偏勝也邪火之偏勝緣真水<lb/>
　之不足也故其為病則或為煩渴或為骨蒸或為欬<lb/>
　血吐血或為淋濁遺泄此雖明是火證而本非邪熱<lb/>
　實熱之比葢實熱之火其來暴而必有感觸之故虗<lb/>
<pb n="KR3e0086_WYG_003-8a"/>
　熱之火其來徐而必有積損之因此虚火實火之大<lb/>
　有不同也凡治火者實熱之火可以寒勝可以水折<lb/>
　所謂熱者寒之也虚熱之火不可以寒勝所謂勞者<lb/>
　温之也何也葢虚火因其無水只當補水以配火則<lb/>
　隂陽得平而病自可愈若欲去火以復水則既虧之<lb/>
　水未必可復而並火去之豈不隂陽兩敗乎且苦寒<lb/>
　之物絶無升騰之生氣而欲其補虚無是理也故予<lb/>
　之治此必以甘平之劑專補真隂此雖未必即愈自<lb/>
<pb n="KR3e0086_WYG_003-8b"/>
　可無害然後察其可乘或暫一清解或漸加温潤必<lb/>
　使生氣漸來庶乎脾可健則熱可退肺漸潤則嗽漸<lb/>
　寧方是漸復之佳兆多有得生者若但知知柏為補<lb/>
　隂則愈敗其腎而致泄瀉食減必速其殆矣<lb/>
　　　誤謬論<hi>二十七</hi>
經曰揆度奇恒道在於一得一之精以知死生此即斯<lb/>
　道中精一執中之訓也凡天人之學總無出此矧醫<lb/>
　之為道性命判於呼吸禍福决自指端此於人生關<lb/>
<pb n="KR3e0086_WYG_003-9a"/>
　係較之他事為尤切也以此重任使不有此見此識<lb/>
　誠不可猜摸嘗試以誤生靈矧立法垂訓尤難苟且<lb/>
　倘一言失當則遺禍無窮一劑妄投則害人不淺此<lb/>
　誤謬之不容不正也賓自從斯道嘗稽往古所見岐<lb/>
　軒之下凡明良繼出何代無之然必欲求其得中者<lb/>
　則舍靈素之外似亦不多其人葢竊見相傳方論每<lb/>
　多失經意背經㫖斷章取義假借數語以飾一偏之<lb/>
　詭説者比比其然此總屬意見有不到至理有未明<lb/>
<pb n="KR3e0086_WYG_003-9b"/>
　故各逞胸臆用示已長致令斯道失中大違精一之<lb/>
　義此則醫之於人亦何賴焉是豈知道本一源理無<lb/>
　二致自一源而萬變則萬變仍歸於一自二致而錯<lb/>
　亂則錯亂遂岐為兩故言外有理理外亦有言如理<lb/>
　有在而言不能達者此言外之理也有可以言而不<lb/>
　可以行者此理外之言也然理外豈别有言乎苐以<lb/>
　疑似之間加之便佞則真為偽奪而道傍之築從來<lb/>
　有矣如古之楊墨異端今之傳竒小説謂皆非理外<lb/>
<pb n="KR3e0086_WYG_003-10a"/>
　之言乎言可假借則是非亂而强辨出由是賢者固<lb/>
　執愚者亦固執如擇善固執則精一之謂君子時中<lb/>
　則執中之謂此賢者之固執也其有言偽而辯行僻<lb/>
　而堅必不知反必不可移者此愚者之固執也執中<lb/>
　者見事之舛則不得不言以利害所關不容己也邪<lb/>
　僻者見人之長則反詆其短以鄙陋不伸不肯已也<lb/>
　千古來是非邪正每為此害矧以惟類知類而當局<lb/>
　者亦難其人耳然此輩雖云偏抝猶知傍理自非曵<lb/>
<pb n="KR3e0086_WYG_003-10b"/>
　白者所能其柰此中尚有全不知脉絡而止識皮毛<lb/>
　者亦且囂囂偏能宜俗是不過見熱則用寒見寒則<lb/>
　用熱見外感則云發散見脹滿則云消導若然者誰<lb/>
　不得而知之設醫止於是則賤子庸夫皆堪師範又<lb/>
　何明哲之足貴乎嗟嗟朱紫難辨類多如此予因遡<lb/>
　源稽古即自金元以來為當世之所宗範者無如河<lb/>
　間丹溪矣而且各執偏見左説盛行遂致醫道失中<lb/>
　者迄今四百餘年矣每一經目殊深扼腕使不速為<lb/>
<pb n="KR3e0086_WYG_003-11a"/>
　救正其流弊將無窮也兹姑撮其數條以見倍理之<lb/>
　談其有不可信者類如此庶乎使人警悟易轍無難<lb/>
　倘得少補於將來則避諱之罪亦甘為後人而受之<lb/>
　矣<lb/>
　　　辨河間<hi>二十八共九條</hi>
劉河間原病式所列病機原出自内經至真要大論葢<lb/>
　本論詳言五運六氣盛衰勝復之理而以病機一十<lb/>
　九條總於篇末且曰有者求之無者求之盛者瀉之<lb/>
<pb n="KR3e0086_WYG_003-11b"/>
　虚者補之令其調達而致和平是可見所言病機亦<lb/>
　不過挈運氣之大綱而此中有無之求虛實之異最<lb/>
　當深察總惟以和平為貴也故五常政大論又詳言<lb/>
　五運三氣之辨則火之平氣曰升明火之太過曰赫<lb/>
　曦火之不及曰伏明此虚火實火之辨則有如冰炭<lb/>
　之異而内經不偏不倚之道固已詳明若是奈河間<lb/>
　不能通察本經全㫖遂單採十九條中一百七十六<lb/>
　字演為二百七十七字不辨虛實不察盛衰悉以實<lb/>
<pb n="KR3e0086_WYG_003-12a"/>
　火言病著為原病式以訖於今夫實火為病固為可<lb/>
　畏而虚火之病尤為可畏實火固宜寒凉去之本不<lb/>
　難也虚火最忌寒凉若妄用之無不致死矧今人之<lb/>
　虚火者多實火者少豈皆屬有餘之病顧可㮣言為<lb/>
　火乎歴觀唐宋以前原未嘗偏僻若此繼自原病式<lb/>
　出而丹溪得之定城遂目為至寶因續著局方發揮<lb/>
　及陽嘗有餘等論即如東垣之明亦因之而曰火與<lb/>
　元氣不兩立此後如王節齋戴原禮輩則祖述相傳<lb/>
<pb n="KR3e0086_WYG_003-12b"/>
　徧及海内凡今之醫流則無非劉朱之徒動輒言火<lb/>
　莫可解救多致伐人生氣敗人元陽殺人於冥冥之<lb/>
　中而莫之覺也誠可悲矣即間有一二特達明知其<lb/>
　非而惜人陽氣則必有引河間之説而羣吠之者矣<lb/>
　何從辨哉矧病機為後學之指南既入其門則如夢<lb/>
　不醒更可畏也醫道之壊莫此為甚此誤謬之源不<lb/>
　可不察故直筆於此並再辨其畧于左<lb/>
一河間論吐酸曰酸者肝木之味也由火盛制金不能<lb/>
<pb n="KR3e0086_WYG_003-13a"/>
　平木則肝木自甚故為酸也而俗醫主於温和脾胃<lb/>
　豈知經言人之傷於寒也則為病熱云云<lb/>
　賓謂吐酸吞酸等證總由停積不化而然而停積不<lb/>
　化又總由脾胃不健而然脾土既不能化非温脾健<lb/>
　胃不可也而尚可認為火盛耶且妄引經文為證其<lb/>
　謬孰甚本證别有詳辨具載吞酸門所當互閲<lb/>
一河間論瀉痢曰瀉白為寒青紅黄赤黑皆為熱也大<lb/>
　法瀉利小便清白不濇為寒赤色者為熱又完穀不<lb/>
<pb n="KR3e0086_WYG_003-13b"/>
　化而色不變吐利腥穢澄澈清冷小便清白不濇身<lb/>
　凉不渴脉遲細而微者寒證也穀雖不化而色變非<lb/>
　白煩渴小便赤黄而或濇者熱證也凡穀消化者無<lb/>
　問色及他證便為熱也寒瀉而穀消化者未之有也<lb/>
　或火主疾速而熱甚則傳化失常穀不能化而飱泄<lb/>
　者亦有之矣○又曰痢為濕熱甚於腸胃怫熱鬱結<lb/>
　而成或言下痢白為寒者誤也若果為寒則不能消<lb/>
　穀何由反化為膿也如世之穀肉果菜濕熱甚則自<lb/>
<pb n="KR3e0086_WYG_003-14a"/>
　然腐爛化為濁水故食於腹中感人濕熱邪氣則自<lb/>
　然潰發化為膿血也<lb/>
　據河間此説似是而非誤人不淺夫瀉白為寒人皆<lb/>
　知也而青挾肝邪脾虚者有之豈熱證乎紅因損藏<lb/>
　隂絡傷者有之豈盡熱乎正黄色淺食半化者有之<lb/>
　豈熱證乎黒為水色元陽衰者有之豈熱證乎若此<lb/>
　者皆謂之熱大不通矣且凡瀉痢者水走大腸小水<lb/>
　多濇水枯液涸便尿多黃此黄濇之證未必皆由熱<lb/>
<pb n="KR3e0086_WYG_003-14b"/>
　也亡液者渴亡隂者煩此煩渴之證未必盡為熱也<lb/>
　至如完穀不化澄澈清冷誠大寒矣然人有偶以寒<lb/>
　邪傷藏或偶以生冷犯脾稍失温和即病瀉痢者此<lb/>
　本受寒然未必即大寒證也且凡脾胃初傷陽氣猶<lb/>
　在何能卒至清冷遂成完穀不化若必待清冷不化<lb/>
　始云為寒則陽已大敗又豈無漸寒而遽至若是哉<lb/>
　夫漸寒者即寒證也此等證候犯者極多若作熱治<lb/>
　必用寒凉夫既以生冷傷於前復以寒凉敗於後乃<lb/>
<pb n="KR3e0086_WYG_003-15a"/>
　至冰堅於霜而遭其厄者皆此論之殺之也再觀其<lb/>
　前條則猶云瀉白為寒也觀其後條則又云或言下<lb/>
　痢白為寒者誤也然則凡治此者舍清凉之外則必<lb/>
　無寒證矣謬甚謬甚○又若寒則不能消穀及穀化<lb/>
　為膿之説則尤為不妥夫飲食有時本當速化此自<lb/>
　胃氣之常人皆賴之以為生也若化覺稍遲便是陽<lb/>
　虚之病又何待不能消穀而始為寒乎矧以所下膿<lb/>
　垢原非穀之所化葢飲食入胃凡其神化而歸於營<lb/>
<pb n="KR3e0086_WYG_003-15b"/>
　衞者乃為膏血其不能化而留於腸胃者惟糟粕耳<lb/>
　此其為精為穢本自殊途是以糟粕不能化膿從可<lb/>
　知矣且垢亦非膿而實腸藏之脂膏也何以知之近<lb/>
　有偶病而服硝黄等藥者隨瀉而下必有如膿之垢<lb/>
　又或偶患泄瀉者於一二日間即有此垢豈熱化之<lb/>
　膿其速有如此乎又如乆痢不已或經年累月不能<lb/>
　痊可而每日所下皆有膿垢者豈熱化之膿可以乆<lb/>
　延如此乎此其非膿也明矣既知非膿安得皆云為<lb/>
<pb n="KR3e0086_WYG_003-16a"/>
　熱此葢以腸藏受傷而致膏脂不固隨剝隨下所以<lb/>
　如此若不為之安養藏氣而再用寒凉以治其熱則<lb/>
　未有不藏氣日敗而必至於死故今之治痢多危者<lb/>
　率受此害最當察也<lb/>
一河間曰假如下痢赤白俗言寒熱相兼其説尤誤豈<lb/>
　知水火隂陽寒熱者猶權衡也一髙必一下一盛必<lb/>
　一衰豈能寒熱俱甚於腸胃而同為痢乎如熱生瘡<lb/>
　瘍而出白膿者豈可以白為寒歟由其在皮膚之分<lb/>
<pb n="KR3e0086_WYG_003-16b"/>
　屬肺金故色白也在血脈之分屬心火故為血癤也<lb/>
　在肌肉屬脾土故作黄膿在筋部屬肝木故膿色帶<lb/>
　蒼深至骨屬腎水故紫黑血出也各随五藏之部而<lb/>
　見五色是謂標也本則一出於熱但分深淺而已大<lb/>
　法下廹窘痛後重裏急小便赤濇皆屬燥熱而下痢<lb/>
　白者必多有之然則為熱明矣<lb/>
　據此説以五色分五藏其理頗通若謂本則一出於<lb/>
　熱則大不通矣且五藏之分五色之證則猶有精義<lb/>
<pb n="KR3e0086_WYG_003-17a"/>
　余因其説並為悉之夫瀉出於臟無不本於脾胃脾<lb/>
　胃之傷以五氣皆能犯之故凡其兼赤者則脾心證<lb/>
　也兼青者脾肝證也兼白者脾肺證也兼黑者脾腎<lb/>
　證也正黄者本藏證也若以脾兼心火乘土也其土<lb/>
　多熱言火可也以脾兼肝土受尅也其土多敗非火<lb/>
　也以脾兼腎水反尅也其土多寒非火也以脾兼肺<lb/>
　母氣泄也其土多虚非火也本藏自病脾受傷也其<lb/>
　土多濕非火也此兼證之盛衰其逆順有如此且凡<lb/>
<pb n="KR3e0086_WYG_003-17b"/>
　脾腎之强者有實熱脾腎之弱者皆虚寒此藏氣之<lb/>
　可辨也矧火本熱也而尚有虚火實火之異風本陽<lb/>
　也而亦有風熱風寒之異土本乎中氣也而亦有濕<lb/>
　熱寒温之異至於金之寒水之冷同歸西北之化則<lb/>
　其寒多熱少理所必致豈可謂五藏之痢本則一出<lb/>
　於熱乎因致寒證之含寃者此言之不得辭其責也<lb/>
　又赤白義詳後丹溪條中<lb/>
一河間曰夫治諸痢者莫若以辛苦寒藥治之或微加<lb/>
<pb n="KR3e0086_WYG_003-18a"/>
　辛熱佐之則可葢辛熱能發散開通鬱結苦能燥濕<lb/>
　寒能勝熱使氣宣平而已如錢氏香連丸之類是也<lb/>
　故治諸痢者黃連黄柏為君以至苦大寒正主濕熱<lb/>
　之病<lb/>
　據河間此説最為治痢之害又觀其所著藥性則曰<lb/>
　諸苦寒藥多泄惟黄連黄柏性冷而燥故自丹溪而<lb/>
　後相傳至今凡治痢者舉世悉用寒凉皆此説之誤<lb/>
　之也毋論其他姑以苦能燥濕一言辨之則河間之<lb/>
<pb n="KR3e0086_WYG_003-18b"/>
　見大左矣夫五味之理悉出内經内經有曰以苦燥<lb/>
　之者葢言苦之燥者也河間不能詳察便謂是苦皆<lb/>
　燥而不知内經之言苦者其性有二其用有六如曰<lb/>
　火生苦曰其類火其味苦曰少陽在泉為苦化少隂<lb/>
　在泉為苦化曰濕淫於内治以苦熱燥淫於内治以<lb/>
　苦温是皆言苦之陽也曰酸苦涌泄為隂曰濕司於<lb/>
　地熱反勝之治以苦冷曰濕化於天熱反勝之治以<lb/>
　苦寒是皆言苦之隂也此其言性之二也又曰以苦<lb/>
<pb n="KR3e0086_WYG_003-19a"/>
　發之以苦燥之以苦温之以苦堅之以苦泄之以苦<lb/>
　下之此其言用之六也葢苦之發者麻黄白芷升麻<lb/>
　柴胡之屬也苦之燥者蒼术白术木香補骨脂之屬<lb/>
　也苦之温者人參附子乾薑肉桂吳茱萸肉豆宼秦<lb/>
　椒之屬也苦之堅者續斷地榆五味訶子之屬也苦<lb/>
　之泄者梔柏芩連木通膽草之屬也苦之下者大黃<lb/>
　芒硝之屬也夫氣化之道惟陽則燥惟隂則濕此不<lb/>
　易之理也豈以隂沉下降有如黃連黄柏之屬者以<lb/>
<pb n="KR3e0086_WYG_003-19b"/>
　至苦大寒之性而猶謂其能燥有是理乎是但知苦<lb/>
　燥之一言而不察苦發苦温苦堅苦泄苦下之五者<lb/>
　抑又何也凡醫中之訛每有云其然而不知其所以<lb/>
　然者類如此因致後人治痢多不分寒熱虚實動以<lb/>
　河間之法及其將危猶云血色如此何敢用温腹痛<lb/>
　如此何敢用補死而無悟深可哀也誰之咎與誰之<lb/>
　咎與<lb/>
一河間腫脹條云腫脹者熱勝則胕腫如六月濕熱太<lb/>
<pb n="KR3e0086_WYG_003-20a"/>
　甚而庶物隆盛則水腫之義明可見矣<lb/>
　據此説豈其然乎夫腫脹之病因熱者固有之而因<lb/>
　寒者尤不少葢因熱者以濕熱之壅而隂道有不利<lb/>
　也因寒者以寒濕之滯而陽氣有不化也故經曰藏<lb/>
　寒生滿病又曰胃中寒則脹滿是皆軒岐之言也由<lb/>
　此觀之豈脹皆熱病耶且庶物隆盛乃太和之陽化<lb/>
　以此擬形質之强壯則可以此擬胕腫之病象擬亦<lb/>
　左矣<lb/>
<pb n="KR3e0086_WYG_003-20b"/>
一河間曰戰慄動搖火之象也慄寒慄也或言寒戰為<lb/>
　脾寒者未明變化之道也此由心火熱甚亢極而戰<lb/>
　反兼水化制之故寒慄也然寒慄者由火甚似水實<lb/>
　非兼有寒氣也<lb/>
　據此説則凡見寒戰皆為火證而何以經曰隂勝則<lb/>
　為寒又曰陽虚畏外寒又曰陽虚而隂盛外無氣故<lb/>
　先寒慄也又曰陽明虛則寒慄鼓頷也凢此者皆屬<lb/>
　經言而河間悉言為火其然否可知也<lb/>
<pb n="KR3e0086_WYG_003-21a"/>
一河間曰驚者心卒動而不寧也所謂恐則喜驚者恐<lb/>
　則傷腎而水衰心火自甚故喜驚也<lb/>
　據此所云恐則喜驚恐則傷腎然經曰肝氣虚則恐<lb/>
　又曰恐則氣下驚則氣亂夫肝氣既虚腎氣既傷而<lb/>
　復見氣下氣亂無非陽氣受傷之病陽氣既傷則何<lb/>
　由心火遽甚而驚則皆由火也即曰恐即傷腎不能<lb/>
　滋養肝木而肝虚則驚又何不可且腎水獨衰者有<lb/>
　之豈必水衰即火盛也今常見驚恐之人必陽痿遺<lb/>
<pb n="KR3e0086_WYG_003-21b"/>
　溺其虚可知然因火入心而驚者固亦有之未有因<lb/>
　恐而驚者皆可指為火證則倍理甚矣<lb/>
一河間曰虚妄者以心火熱甚則腎水衰而志不精一<lb/>
　故神志失常如見鬼神或以鬼神為隂而見之則為<lb/>
　隂極脫陽而無陽氣者此妄意之言也<lb/>
　據此一説則凢以神魂失守而妄見妄言者俱是火<lb/>
　證亦不然也夫邪火盛而陽狂見鬼者固然有之又<lb/>
　豈無陽氣大虛而隂邪為鬼者乎難經曰脱隂者目<lb/>
<pb n="KR3e0086_WYG_003-22a"/>
　盲脱陽者見鬼華元化曰得其陽者生得其隂者死<lb/>
　豈皆妄意之言乎何自信之如此也<lb/>
　　　辨丹溪<hi>二十九共九條</hi>
嘗見朱丹溪陽常有餘隂常不足論謂人生之氣常有<lb/>
　餘血常不足而專以抑火為言且妄引内經陽道實<lb/>
　隂道虛及至隂虚天氣絶至陽盛地氣不足等文强<lb/>
　以為證此誠大倍經㫖大伐生機之謬談也何也葢<lb/>
　人得天地之氣以有生而有生之氣即陽氣也無陽<lb/>
<pb n="KR3e0086_WYG_003-22b"/>
　則無生矣故凡自生而長自長而壯無非陽氣為之<lb/>
　主而精血皆其化生也是以陽盛則精血盛生氣盛<lb/>
　也陽衰則精血衰生氣衰也故經曰中焦受氣取汁<lb/>
　變化而赤是謂血是豈非血生於氣乎丹溪但知精<lb/>
　血皆屬隂故曰隂常不足而不知所以生精血者先<lb/>
　由此陽氣倘精血之不足又安能陽氣之有餘由此<lb/>
　慮之何不曰難成易虧之陽氣而反曰難成易虧之<lb/>
　隂氣是何異但知有母而不知有父者乎故其所立<lb/>
<pb n="KR3e0086_WYG_003-23a"/>
　補隂等方謂其能補隂也然知柏止堪降火安能補<lb/>
　隂若任用之則戕伐生氣而隂以愈亡以此補隂謬<lb/>
　亦甚矣及察其引證經文則何其謬誕若經曰陽者<lb/>
　天氣也主外隂者地氣也主内故陽道實隂道虚此<lb/>
　太隂陽明論言脾之與胃生病有異以陽明主表太<lb/>
　隂主裏凡犯賊風虚邪者陽受之陽受之則入六府<lb/>
　而外邪在表邪必有餘故曰陽道實也食飲不節起<lb/>
　居不時者隂受之隂受之則入五藏而内傷藏氣藏<lb/>
<pb n="KR3e0086_WYG_003-23b"/>
　必受虧故曰隂道虚也此本經以陽主外隂主内而<lb/>
　言陽病多實隂病多虚有如此豈以天地和平之隂<lb/>
　陽而謂其陽常有餘隂常不足乎勉强引證此一謬<lb/>
　也又經曰至隂虚天氣絶至陽盛地氣不足此方盛<lb/>
　衰論言隂陽否隔之為病謂隂虚於下則不升下不<lb/>
　升則上亦不降是至隂虚天氣絶也陽亢於上則不<lb/>
　降上不降則下亦不升是至陽盛地氣不足也此本<lb/>
　以上下不交者為言亦非陽常有餘隂常不足之謂<lb/>
<pb n="KR3e0086_WYG_003-24a"/>
　也且下二句猶或似之而上二句云至隂虚天氣絶<lb/>
　則何以為解此更謬也以丹溪之通博而胡為妄引<lb/>
　若此抑為偏執所囿而忘其矯强乎余陋不自覺而<lb/>
　念切在道故不能為丹溪諱而摘正於此猶俟髙明<lb/>
　之評教<lb/>
一丹溪相火論曰五行各一其性惟火有二曰君火人<lb/>
　火也曰相火天火也火内隂而外陽主乎動者也故<lb/>
　凡動皆屬火天主生物故恒於動人有此生亦恒於<lb/>
<pb n="KR3e0086_WYG_003-24b"/>
　動其所以恒於動者皆相火之所為也故人自有知<lb/>
　之後五志之火為物所感不能不動謂之動者即内<lb/>
　經五火也相火易起五性厥陽之火相扇而妄動矣<lb/>
　火起於妄變化莫測無時不有煎熬真隂隂虛則病<lb/>
　隂絶則死<lb/>
　據丹溪此論則無非闡揚火病而崇其補隂之説也<lb/>
　苐於此而淺視之則若或近理故易動人於此而深<lb/>
　味之則意識皆幻大是誤人余請精繹其義用解後<lb/>
<pb n="KR3e0086_WYG_003-25a"/>
　人之惑何如葢自一元初肇兩儀繼之則動静於斯<lb/>
　乎見而陽主動隂主静也自兩儀奠位而五行布之<lb/>
　則氣質各有所主而火主熱水主寒也此兩儀動静<lb/>
　為五行之先天先天者性道也五行寒熱為兩儀之<lb/>
　後天後天者變體也先後之理有可混言者有不可<lb/>
　混言者其可混者如火本屬陽即言火為動若無不<lb/>
　可也其不可混者以陽為元氣之大主火為病氣之<lb/>
　變見而動乃陽之性道安得以性道為病變而言凡<lb/>
<pb n="KR3e0086_WYG_003-25b"/>
　動皆屬火也即自天人論之則曰天行健豈天動即<lb/>
　火乎又曰君子以自强不息豈人動即火乎使天無<lb/>
　此動則生機息人無此動則性命去又何可以火言<lb/>
　動乎若謂之火則火必宜去而性亦可去乎若謂凡<lb/>
　動皆屬火則豈必其不動而後可乎夫以陽作火詞<lb/>
　若相似而理則大倍矣故在丹溪則曰隂虚則病隂<lb/>
　絶則死余則曰陽虚則病陽脱則死此幾微疑似中<lb/>
　有毫釐千里之異臨岐者不可不詳察也或曰予言<lb/>
<pb n="KR3e0086_WYG_003-26a"/>
　雖是苐未達丹溪之意耳如曰五藏各有火五志激<lb/>
　之其火隨起以致真隂受傷隂絶則死者豈非因動<lb/>
　生火乎予曰此或因情慾之思動火者止有一證如<lb/>
　慾念不遂或縱慾太過致動相火而為勞為瘵者誠<lb/>
　有之也此外如五志之動皆能生火則不然也夫所<lb/>
　謂五志者喜怒思憂恐也經曰喜傷心怒傷肝思傷<lb/>
　脾憂傷肺恐傷腎五藏既受此傷則五火何由而起<lb/>
　又曰喜則氣散怒則氣逆憂則氣閉思則氣結恐則<lb/>
<pb n="KR3e0086_WYG_003-26b"/>
　氣下此五者之性為物所感不能不動動則耗傷元<lb/>
　氣元氣既耗如此則火又何由而起故經曰五藏者<lb/>
　主藏精者也不可傷傷則失守而隂虚隂虚則無氣<lb/>
　無氣則死矣是可見藏不可傷氣亦不可傷未聞傷<lb/>
　即為火也即云為火必有火證使無火證而但以動<lb/>
　字敷衍其説是何異捉影為形而天下事又何不可<lb/>
　馬鹿其間乎且常見五志所傷之人傷極必生戰慄<lb/>
　是葢以元陽不固神氣失守而然倘遇河間為之和<lb/>
<pb n="KR3e0086_WYG_003-27a"/>
　則又必謂戰慄皆生於火矣孰是孰非其幾如此能<lb/>
　不為生民痛哉<lb/>
一丹溪局方方揮曰相火之外又有藏府厥陽之火五<lb/>
　志之動各有火起相火者此經所謂一水不勝二火<lb/>
　之火出於天造厥陽者此經所謂一水不勝五火之<lb/>
　火出於人欲氣之升也隨火炎上升而不降孰能禦<lb/>
　之<lb/>
　原經文五火之説乃解精微論中言厥病之目無所<lb/>
<pb n="KR3e0086_WYG_003-27b"/>
　見也謂其陽并於上隂并於下隂陽不交所以為厥<lb/>
　厥者逆也由其陽逆於上則火不降隂逆於下則水<lb/>
　不升水既不升火又不降而目以一隂之微精不勝<lb/>
　五藏之陽逆此單言厥逆之為病也如此豈言火有<lb/>
　五而水止一乎又按二火之説乃逆調論言人有身<lb/>
　寒之甚而反不戰慄者名為骨痺謂其人腎氣素勝<lb/>
　以水為事則腎脂枯而髓不能滿故寒甚至骨也又<lb/>
　以肝為一陽心為二陽二藏皆有伏火則一水不勝<lb/>
<pb n="KR3e0086_WYG_003-28a"/>
　二火所以身雖寒而不凍慄此單言骨痺之為病也<lb/>
　如此又豈陽常有餘之謂乎若以五火二火盡可引為<lb/>
　火證則如下從容論中有云二火不勝三水者又將<lb/>
　何以解之而何獨不引為言耶試以此問丹溪其將<lb/>
　何以答予<lb/>
一丹溪曰氣有餘便是火又曰五藏各有火五志激之<lb/>
　其火隨起若諸寒為病必須身犯寒氣口得寒物乃<lb/>
　為病寒非若諸火病自内作所以氣之病寒者十無<lb/>
<pb n="KR3e0086_WYG_003-28b"/>
　一二<lb/>
　予味丹溪此言不能不掩卷嘆息豈必氣之病寒者<lb/>
　十無一二耶夫氣本屬陽陽實者固能熱陽虛者獨<lb/>
　不能寒乎故經曰氣實者熱也氣虛者寒也又經曰<lb/>
　血氣者喜温而惡寒寒則泣不能流温則消而去之<lb/>
　則其義有可知矣且今人之氣實與氣虚者孰為多<lb/>
　寡則寒熱又可知矣然而何以證之如心氣虚則神<lb/>
　有不明肺氣虚則治節有不行脾氣虚則食飲不能<lb/>
<pb n="KR3e0086_WYG_003-29a"/>
　健肝氣虚則魂怯而不寧腎氣虚則陽道衰而精少<lb/>
　志屈胃氣虚則倉廩匱而並及諸經三焦虚則上中<lb/>
　下俱失其職命門虚則精氣神總屬無根凡此者何<lb/>
　非氣虛之類氣虚即陽虛陽虚則五内不煖而無寒<lb/>
　生寒所以多陽衰羸敗之病若必待寒氣寒食而始<lb/>
　為寒證則將置此輩於何地夫病之所貴於醫者貴<lb/>
　其能識生氣是誠醫家最大關而丹溪全不之察故<lb/>
　無怪其曰氣有餘便是火而余反之曰氣不足便是<lb/>
<pb n="KR3e0086_WYG_003-29b"/>
　寒使其聞余之説尚不知以為然否<lb/>
一丹溪格致餘論曰六氣之中濕熱為病十居八九<lb/>
　據此説濕熱為病十居八九則無怪乎寒凉之藥亦<lb/>
　宜八九矣此亦大謬之言也夫隂陽之道本若權衡<lb/>
　寒往暑來無勝不復若偏熱如此則氣候亂而天道<lb/>
　乖矣故軒轅帝曰其德化政令之動静損益皆何如<lb/>
　岐伯曰夫德化政令災變不能相加也勝復盛衰不<lb/>
　能相多也往來大小不能相過也用之升降不能相<lb/>
<pb n="KR3e0086_WYG_003-30a"/>
　無也各從其動而復之耳此氣交變大論之文豈亦<lb/>
　其不足信乎<lb/>
一丹溪夏月伏隂論曰若於夏月火令之時妄投温熱<lb/>
　寧免實實虚虚之患乎或曰七月純陽於理或通五<lb/>
　月一隂六月二隂非隂冷而何答曰此隂之初動於<lb/>
　地下也四陽浮於地上燔灼焚燎流金爍石何隂冷<lb/>
　之有<lb/>
　據此一説則夏月止宜寒凉矣而何以帝曰服寒而<lb/>
<pb n="KR3e0086_WYG_003-30b"/>
　反熱服熱而反寒其故何也岐伯曰治其王氣是以<lb/>
　反也然則丹溪止知治王氣而王氣有不可治者何<lb/>
　以不知也矧春夏之温熱秋冬之寒凉此四時之主<lb/>
　氣也而風寒暑濕火燥此六周之客氣也故春夏有<lb/>
　隂寒之令秋冬有温熱之時所謂主氣不足客氣勝<lb/>
　也所謂必先嵗氣無伐天和亦此謂也豈丹溪止知<lb/>
　有主氣而客氣之循環勝復又何以不知也然此猶<lb/>
　以氣令言也至若人之血氣隂陽本自不同病之表<lb/>
<pb n="KR3e0086_WYG_003-31a"/>
　裏寒熱豈皆如一設以夏月得隂證而忌用温熱冬<lb/>
　月得陽證而忌用寒凉則其人能生乎是丹溪止知<lb/>
　時熱宜凉而舍時從證又何以不知也觀其所論止<lb/>
　言夏月忌温熱不言冬月忌寒凉何其畏火之見主<lb/>
　火之言一至於此<lb/>
一丹溪局方發揮曰經云暴注下廹皆屬於熱又曰暴<lb/>
　注屬於火又曰下痢清白屬於寒夫熱為君火之氣<lb/>
　火為相火之氣寒為寒水之氣屬火熱者二屬水寒<lb/>
<pb n="KR3e0086_WYG_003-31b"/>
　者一故瀉痢一證似乎屬熱者多屬寒者少詳玩局<lb/>
　方專以熱濇為用若用於下痢清白而屬寒者斯可<lb/>
　矣經所謂下廹者即裏急後重之謂也其病屬火相<lb/>
　火所為其毒甚於熱也投以濇熱非殺之而何<lb/>
　據此説以二火一水言瀉痢之由殊未當也夫經言<lb/>
　暴注下廹皆屬於熱者謂暴瀉如注之下廹非腸澼<lb/>
　下痢之謂也觀太隂陽明論曰隂受之則為五藏下<lb/>
　為飱泄乆為腸澼然腸澼言乆豈同暴注而皆為熱<lb/>
<pb n="KR3e0086_WYG_003-32a"/>
　乎且内經所言瀉痢之證寒者極多今於泄瀉門詳列<lb/>
　可考何丹溪俱不引證而獨引二火之説亦勉强矣<lb/>
　及徧考内經則止有暴注下廹皆屬於熱一句並無<lb/>
　暴注屬於火之文即或以屬火之年有言暴注者然<lb/>
　木金土水之年皆有此證又何以獨言火也葢其意<lb/>
　專在火故借引經文以證其説而不知經言二火者<lb/>
　本言六氣之理也豈以瀉痢一證為二火乎觀之經<lb/>
　曰長夏善病洞泄寒中何不曰洞泄熱中則其義可<lb/>
<pb n="KR3e0086_WYG_003-32b"/>
　知而丹溪何不察也夫以瀉痢為火者本出河間而<lb/>
　丹溪宗之故變為此説戴原禮又宗丹溪故云痢雖<lb/>
　有赤白二色終無寒熱之分通作濕熱治自此説相<lb/>
　傳遂致諸家方論無不皆言濕熱而不知復有寒濕<lb/>
　矣其害孰甚○至若局方一書雖云多用熱澁然於<lb/>
　實熱新邪豈云皆用此法觀其所載太平丸戊巳丸<lb/>
　香連丸薷苓湯之類豈非以寒治熱者耶又若真人<lb/>
　養臟湯大已寒丸胡椒理中湯之類皆有可用之法<lb/>
<pb n="KR3e0086_WYG_003-33a"/>
　其中隨證酌宜顧在用之者何如耳豈局方專以熱<lb/>
　澁為用而可斥其非耶且是書之行乃宋神宗詔天<lb/>
　下髙醫各以效方奏進而成者此其中或過於粉飾<lb/>
　者料不能無而真效之方必亦不少苐在丹溪之言<lb/>
　火多者謂熱藥能殺人而余察其為寒多者則但見<lb/>
　寒藥之殺人耳明者其深察之<lb/>
一丹溪曰痢赤屬血自小腸來白屬氣自大腸來皆濕<lb/>
　熱為本初得一二日間元氣未虚必推蕩之此通因<lb/>
<pb n="KR3e0086_WYG_003-33b"/>
　通用之法大承氣湯調胃承氣湯下後㸔其氣病血<lb/>
　病而用藥氣用參术血用四物痢五日後不可下脾<lb/>
　胃氣虚故也壯實者亦可下<lb/>
　據此説以赤白言血氣而分屬大腸小腸其於五行<lb/>
　之説則然而於病情之真則鑿矣葢小腸為心之府<lb/>
　宜其主血大腸為肺之府宜其主氣然水穀氣化於<lb/>
　小腸豈小腸之非氣乎或於糞前而見血豈大腸之<lb/>
　無血乎觀之經曰血者神氣也此非赤化於氣乎又<lb/>
<pb n="KR3e0086_WYG_003-34a"/>
　曰白血出者死此非白亦為血乎葢白者赤者無不<lb/>
　關乎血氣但其來淺者白而來深者則赤也故經曰<lb/>
　陽絡傷則血外溢血外溢則衂血隂絡傷則血内溢<lb/>
　血内溢則後血此自至理何其明顯而顧可以小腸<lb/>
　大腸分血氣哉然此猶無碍亦不必深為之辨也至<lb/>
　若初得一二日間元氣未虚必推蕩之為通因通用<lb/>
　法則此説不可㮣言矣葢此證有不宜下者有必不<lb/>
　可下者豈以一二日間必可推蕩耶若病之可瀉者<lb/>
<pb n="KR3e0086_WYG_003-34b"/>
　必其元氣本强積聚多實則無論寒邪熱邪但得一<lb/>
　推則邪從瀉去而氣本無傷故可瀉也使無此元氣<lb/>
　無此脹實則無可言瀉者矣則强盛之人隨食隨化<lb/>
　故飲食不易傷瀉痢不易犯即有所犯亦無不隨病<lb/>
　而隨愈也其有易病者必其易傷者也易傷者必其<lb/>
　本弱者也所以凡患瀉痢而有乆延難愈者必其弱<lb/>
　者多而强者少也是以治宜推蕩者亦不過數十中<lb/>
　之一二耳且體弱之證亦有不同有微弱者有次弱<lb/>
<pb n="KR3e0086_WYG_003-35a"/>
　者有大弱者此其形氣脉息病因證候是實是虚自<lb/>
　可明辨凡見脾腎不足而致瀉痢者則始終皆不可<lb/>
　下若妄用之則微者必甚甚者必死莫可解救此推<lb/>
　蕩之不可輕用也誠見其致誤者不少矣即在丹溪<lb/>
　亦曰余近年涉歴亦有大虚大寒者不可不知此丹<lb/>
　溪晚年之一隙耳而亦知前言之過否<lb/>
一丹溪痢疾門附錄曰諸有積者以肚熱纒痛推之諸<lb/>
　有氣者以肚如蟹渤騐之究其受病之源决之對病<lb/>
<pb n="KR3e0086_WYG_003-35b"/>
　之劑大要以散風邪行滯氣開胃脘為先不可遽用<lb/>
　肉豆蔲訶子白术輩以補住寒邪不可投米殻龍骨<lb/>
　輩以閉澁腸胃邪得補而愈盛故變證作所以日夕<lb/>
　淹延而不已也<lb/>
　據此散風邪行滯氣開胃脘三法亦不過言其大㮣<lb/>
　固未盡也至若補住寒邪之説則大有不通而且最<lb/>
　易惑人為害不淺夫既受寒邪即當辨其虚實然實<lb/>
　者必有實證本不宜補不宜補而補之則隨補隨甚<lb/>
<pb n="KR3e0086_WYG_003-36a"/>
　即顯見也又何待乎變證若因臟氣受傷者則無非<lb/>
　虚證即宜温補葢温可以逐寒邪補可以健脾腎脾<lb/>
　腎既健寒邪既去則無不速愈何反有補住之理又<lb/>
　何有變證之説且温補之法原不在米殻龍骨之屬<lb/>
　又豈止豆蔲白术而已乎若執補住之説而禁用之<lb/>
　則必致虚者日虚而變證百出矣余所見者惟寒凉<lb/>
　變證之害不可勝紀或近則旬日逺則累月經年終<lb/>
　於殞命而後已未聞有以温補變證而日夕淹延不<lb/>
<pb n="KR3e0086_WYG_003-36b"/>
　已者兹余年出古稀涉歴不少凡遇人言率多不分<lb/>
　虚實無不曰補住寒邪無不曰邪得補而愈盛正以<lb/>
　信之者多所以害之者甚因致抱疾之輩寧受寒凉<lb/>
　而死不願温補而生究其所由實由乎此嗟嗟一言<lb/>
　關係有如是乎余切悲之今但反其説曰以寒遇寒<lb/>
　則留住寒邪邪得寒而愈甚理所必然遭此害者多<lb/>
　矣因特表其義謹以告諸惑者<lb/>
　又總原劉朱二家之説無非偏執言火故但見經文<lb/>
<pb n="KR3e0086_WYG_003-37a"/>
　有火字則必引以為證凢如前列諸條果亦有一言<lb/>
　合經意者否彼二子者既曰讀經何以不顧上下文<lb/>
　而單扯一句便可著書妄言豈謂後世之人都無目<lb/>
　耶抑舉世可欺耶抑性體之有未明耶謬已甚矣吾<lb/>
　不得為之解也自二子之説行而軒岐之受誣亦乆<lb/>
　矣何也以後人之遭毒於亡陽者必謂軒岐之誨之<lb/>
　也使軒岐再起而見之能無眥裂而髮竪乎此時醫<lb/>
　受病之源實河間創之而丹溪成之予為此論葢一則<lb/>
<pb n="KR3e0086_WYG_003-37b"/>
　為後人保生命一則為軒岐正道統一則為後生淺<lb/>
　學知識未廣凡初見彼書者無不信為經訓多致終<lb/>
　身受誤害可勝言欲清其流必澄其源故單採二家<lb/>
　之畧辨正於此而有餘未盡誠難悉也<lb/>
　　　論時醫<hi>三十一共三十  條</hi>
一時醫治病但知察標不知察本且常以標本藉口曰<lb/>
　急則治其標緩則治其本是豈知内經必求其本之<lb/>
　意故但見其所急在病而全不知所急在命此其孰<lb/>
<pb n="KR3e0086_WYG_003-38a"/>
　可緩也孰當急也孰為今日之當急孰為明日之更<lb/>
　當急也緩急既不知則每致彼此誤認尚何標本為<lb/>
　言乎<lb/>
一中風證悉由内傷本無外感既無外感必不可散若<lb/>
　過用治風等藥則輕者必重重者必速死<lb/>
一傷寒關係全在虚實二字實者易治虛者難治以其<lb/>
　元氣本虛故邪不易解若治挾虚傷寒不知托散而<lb/>
　但知攻邪愈攻則愈虚愈虛則無有不死○若甚虚<lb/>
<pb n="KR3e0086_WYG_003-38b"/>
　者即微補且無益而但以治標為主者必死<lb/>
一傷寒陽經與陽證不同陽經者邪在表也陽證者熱<lb/>
　在裏也若内無實熱脉候而以陽經作陽證妄用寒<lb/>
　凉治其火因致外内合邪而不可解者必死<lb/>
一痢疾之作惟脾腎薄弱之人極易犯之夫因熱貪凉<lb/>
　致傷藏氣此人事之病非天時之病也今之治痢者<lb/>
　止知治天時之熱不知治人事之寒何也矧痢證多<lb/>
　在秋深斯時也炎暑既消固不可執言熱毒秋凉日<lb/>
<pb n="KR3e0086_WYG_003-39a"/>
　至又何堪妄用寒凉凡若此者既不知人事又不知<lb/>
　天時失之逺矣害莫甚矣當因予言而熟思之矣<lb/>
一小兒血氣未充亦如苗蕚之柔嫩一或傷殘無不凋<lb/>
　謝故平時最宜培植不可妄行消導其或果有食滯<lb/>
　脹痛則宜暫消果有風寒發熱則宜暫散果有實熱<lb/>
　痰火則宜暫清此不得不治其標也舍此之外如無<lb/>
　暴急標病而時見青黄羸痩或腹膨微熱溏泄困倦<lb/>
　等證則悉由脾腎不足血氣薄弱而然而時醫見此<lb/>
<pb n="KR3e0086_WYG_003-39b"/>
　無非曰食積痰火而但知消導尤尚清凉日消日剝<lb/>
　則元氣日損再逢他疾則無能支矣此㓜科時俗之<lb/>
　大病有不可不察者也<lb/>
一小兒痘疹發熱此其正候葢不熱則毒不能透凡其<lb/>
　蒸熱之力即元氣之力故自起至化自收至靨無不<lb/>
　賴此熱力為之主是誠痘疹之用神必不可少亦不<lb/>
　必疑者也惟是熱甚而毒甚者則不得不清火以解<lb/>
　其毒然必有内熱真火脈證方可治以清凉此不過<lb/>
<pb n="KR3e0086_WYG_003-40a"/>
　數十中之一二耳如無内熱而但有外熱此自痘家<lb/>
　正候必不可攻熱以拔元氣之力以傷脾腎之源奈<lb/>
　近代痘科全不知此但見發熱則無論虚實開口止<lb/>
　知解毒動手止知寒凉多致傷脾而飲食日減及靨<lb/>
　時泄瀉而斃者皆其類也此誤最多不可不察<lb/>
一痘瘡不起如毒盛而不可起者此自不救之證不必<lb/>
　治也若别無危證而痘不起者總由元氣無力但培<lb/>
　氣血則無有不起近見痘科凡逢此證則多用毒藥<lb/>
<pb n="KR3e0086_WYG_003-40b"/>
　如桑蠶川山甲之類逼而出之見者以為奇效而不<lb/>
　知起發非由根本元氣為毒所殘發泄太過内必匱<lb/>
　竭以此誤人所當切省<lb/>
一婦人經脉滯逆或過期不至總由衝任不足而然若<lb/>
　不培養血氣而止知通經逐瘀則血以日涸而崩漏<lb/>
　血枯等證無所不至矣<lb/>
一凡情慾致傷多為吐血失血及或時發熱此真隂受<lb/>
　傷之病若但知治火而不知治隂則隂日消亡而勞<lb/>
<pb n="KR3e0086_WYG_003-41a"/>
　瘵反成矣<lb/>
一痰證必有所因是痰本不能生病而皆因病生痰也<lb/>
　若止知治痰而不知所以生痰則痰必愈甚未有可<lb/>
　消而去者也<lb/>
一膨滿總由脾胃脾胃不虛未必即脹若但知消導則<lb/>
　中氣愈虚而脹必日甚矣<lb/>
一氣滯隔塞總屬脾虛不運故為留滯若不養脾而但<lb/>
　知破氣則氣道日虧而漸成噎隔等病<lb/>
<pb n="KR3e0086_WYG_003-41b"/>
一小水短赤惟勞倦氣虚及隂虚之人多有之若以此<lb/>
　類通作火治而專用寒凉則變病有不可測矣<lb/>
一脉虚證熱本非真火若作熱治而肆用寒凉則輕者<lb/>
　必重重者必死<lb/>
一病本大虚而治以微補藥不及病本無濟益若疑為<lb/>
　誤而改用消伐則死<lb/>
一病有緩急效有遲速若以遲病而求速效則未免易<lb/>
　醫易醫多則髙明本少庸淺極多少不勝多事必敗<lb/>
<pb n="KR3e0086_WYG_003-42a"/>
　矣<lb/>
一任醫須擇賢者而於危急之際尤不可苟若彼宵小<lb/>
　之輩惟妄衒已長好翻人按不幸遇之多致淆惑是<lb/>
　非生命所係不淺<lb/>
一經曰人迎盛堅者傷於寒氣口堅盛者傷於食此本<lb/>
　以陽明太隂之脉分言表裏而王叔和以左為人迎<lb/>
　右為氣口因致後人每以左脉辨外感右脉辨内傷<lb/>
　豈左無内傷而右無外感乎謬甚謬甚<lb/>
<pb n="KR3e0086_WYG_003-42b"/>
一經曰病生於内者先治其隂後治其陽反者益甚病<lb/>
　生於陽者先治其外後治其内反者益甚<lb/>
一病人善服藥者聞其氣嘗其味便可覺宜否之優劣<lb/>
　固無待入腹而始知也獨憫乎無識無知者但知見<lb/>
　藥服藥而不知藥之為藥但知見醫求醫而不知醫<lb/>
　之為醫亦可悲矣<lb/>
　　　京師水火説<hi>三十一</hi>
水火者養生之本日用之物用水火而不察其利病則<lb/>
<pb n="KR3e0086_WYG_003-43a"/>
適足以傷人而實人所不知也故水品分差等火性言<lb/>
優劣固非欺我者也姑無論其他試以燕京之水火言<lb/>
之凡水之佳者得陽之氣流清而源逺氣香而味甘水<lb/>
之劣者得隂之性源近而流濁氣穢而味苦而京師之<lb/>
水則有兩種曰甜水曰苦水是也即其甜者亦未甚佳<lb/>
而其苦者乃為最劣葢水之味苦者以其多鹻試取墻<lb/>
壁間白霜火之皆燃水中所有即此物也即樸硝也其<lb/>
性則五金八石皆能消化因而命名曰硝故善於推蕩<lb/>
<pb n="KR3e0086_WYG_003-43b"/>
積滯攻破癥堅凡脾弱之人服之多泄是所騐也使無<lb/>
其實而朝夕用之以養生吾恐人之藏府有更非五金<lb/>
八石之可比其為潛消暗耗剥人元氣於罔覺之中大<lb/>
有可畏者或曰未必然果若所云則吾未見斯地之乏<lb/>
人亦未見斯地之皆病何子之過慮也予曰噫此正所<lb/>
謂罔覺也請以壽夭而紀其騐則水土清甘之處人必<lb/>
多壽而黄髮兒齒者比比皆然水土苦劣之鄉暗折夭<lb/>
年而耄耋期頥者目不多見雖曰壽鄉未必全壽夭鄉<lb/>
<pb n="KR3e0086_WYG_003-44a"/>
未必皆夭若以强者而滋養得宜豈不更壽弱者而飲<lb/>
食不佳豈不更夭逺者不能㮣知苐以京師較之吾鄉<lb/>
則其壽夭之殊不無大有徑庭矣職此之由謂非水土<lb/>
之使然與又若火之良否原自不同故先王取用四時<lb/>
有異惟是京師用煤必不可易雖用煤之處頗多而惟<lb/>
京師之煤氣性尤烈故每薰人至死嵗嵗有之而人不<lb/>
能避者無他亦以用之不得其法耳夫京師地寒房室<lb/>
用紙密糊人睡火坑煤多爇於室内惟其房之最小而<lb/>
<pb n="KR3e0086_WYG_003-44b"/>
最宻者最善害人其故何也葢以水性流下下而不泄<lb/>
則自下滿而上火性炎上上而不泄則自上滿而下故<lb/>
凡煤毒中人者多在夜半之後其氣漸滿下及人鼻則<lb/>
閉絶呼吸昧然長逝良可慨憫凡欲避其毒者惟㸔房<lb/>
室最密之所極為可慮但于頂槅開留一竅或于窓紙<lb/>
揭開數楞則其氣自透去不能下滿乃可無慮矣然總<lb/>
之窓隙不如頂槅為其透氣之速也設有中其毒者必<lb/>
氣閉聲挣不能自醒速當呼之飲以凉水立可解救或<lb/>
<pb n="KR3e0086_WYG_003-45a"/>
速令仆地使其鼻吸地氣亦可解救然待其急而救療<lb/>
恐有遲誤而無濟於事孰若預有以防之為愈也此京<lb/>
師水火之害舉京師而言則他處可以類推矣凡宦遊<lb/>
京國及客處異地者不可不知此二説以為自珍之本<lb/>
　　　醫非小道記<hi>三十二</hi>
予出中年嘗遊東藩之野遇異人焉偶相問曰子亦學<lb/>
醫道耶醫道難矣子其慎之予曰醫雖小道而性命是<lb/>
關敢不知慎敬當聞命異人怒而叱曰子非知醫者也<lb/>
<pb n="KR3e0086_WYG_003-45b"/>
既稱性命是關醫豈小道云哉夫性命之道本乎太極<lb/>
散于萬殊有性命然後三教立有性命然後五倫生故<lb/>
造化者性命之爐冶也道學者性命之䋲墨也醫藥者<lb/>
性命之贊育也然而其義深其㫖博故不有出人之智<lb/>
不足以造達微妙不有執中之明不足以辨正毫釐使<lb/>
能明醫理之綱目則治平之道如斯而已能明醫理之<lb/>
得失則興亡之機如斯而已能明醫理之緩急則戰守<lb/>
之法如斯而已能明醫理之趨舍則出處之義如斯而<lb/>
<pb n="KR3e0086_WYG_003-46a"/>
已洞理氣於胸中則變化可以指計運隂陽於掌上則<lb/>
隔垣可以目窺修身心於至誠實儒家之自治洗業障<lb/>
于持戒誠釋道之自醫身心人已理通於一明於此者<lb/>
必明於彼善乎彼者必善於斯故曰必有真人而後有<lb/>
真知必有真知而後有真醫醫之為道豈易言哉若夫<lb/>
尋方逐跡齪齪庸庸椒硫殺疥茐薤散風誰曰非醫也<lb/>
而緇衣黄冠總稱釋道矯言偽行何匪儒流是泰山之<lb/>
與丘垤河海之與行潦固不可以同日語矣又若隂陽<lb/>
<pb n="KR3e0086_WYG_003-46b"/>
不識虛實悞攻心粗膽大執抝偏庸非徒無益而反害<lb/>
之之徒殆又椒硫茐薤之不若小道之稱且不可當又<lb/>
烏足與言醫道哉醫道難矣醫道大矣是誠神聖之首<lb/>
傳民命之先務矣吾子其毋以草木相渺必期進於精<lb/>
神相貫之區𤣥冥相通之際照終始之後先㑹結果之<lb/>
根蒂斯於斯道也其庶乎為有得矣子其勉之子其勉<lb/>
之予聞是教慚悚應諾退而皇皇者數月恐失其訓因<lb/>
筆記焉<lb/>
<pb n="KR3e0086_WYG_003-47a"/>
　　　病家兩要説<hi>一忌浮言二知真醫</hi>　<hi>三十三</hi>
醫不貴于能愈病而貴于能愈難病病不貴於能延醫<lb/>
而貴于能延真醫夫天下事我能之人亦能之非難事<lb/>
也天下病我能愈之人亦能愈之非難病也惟其事之<lb/>
難也斯非常人之可知病之難也斯非常醫所能療故<lb/>
必有非常之人而後可為非常之事必有非常之醫而<lb/>
後可療非常之病苐以醫之髙下殊有相懸譬之升高<lb/>
者上一層有一層之見而下一層者不得而知之行逺<lb/>
<pb n="KR3e0086_WYG_003-47b"/>
者進一歩有一歩之聞而近一歩者不得而知之是以<lb/>
錯節盤根必求利器陽春白雪和者為誰夫如是是醫<lb/>
之于醫尚不能知而矧夫非醫者昧真中之有假執似<lb/>
是而實非鼓事外之口吻發言非難撓反掌之安危惑<lb/>
亂最易使其言而是則智者所見畧同精切者已算無<lb/>
遺䇿固無待其言矣言而非則大隳任事之心見機者<lb/>
寧袖手自珍其為害豈小哉斯時也使主者不有定見<lb/>
能無不被其惑而致悞事者鮮矣此浮言之當忌也又<lb/>
<pb n="KR3e0086_WYG_003-48a"/>
若病家之要雖在擇醫然而擇醫非難也而難於任醫<lb/>
任醫非難也而難於臨事不惑確有主持而不致朱紫<lb/>
混淆者之為更難也倘不知此而偏聽浮議廣集羣醫<lb/>
則騏驥不多得何非冀北駑羣帷幄有神籌幾見圯橋<lb/>
傑竪危急之際奚堪庸妄之悞投疑似之秋豈可紛紜<lb/>
之錯亂一着之謬此生付之矣以故議多者無成醫多<lb/>
者必敗多何以敗也君子不多也欲辨此多誠非易也<lb/>
然而尤有不易者則正在知醫一節耳夫任醫如任將<lb/>
<pb n="KR3e0086_WYG_003-48b"/>
皆安危之所關察之之方豈無其道苐欲以慎重與否<lb/>
觀其仁而怯懦者實似之頴悟與否觀其智而狡詐者<lb/>
實似之果敢與否觀其勇而猛浪者實似之淺深與否<lb/>
觀其博而强辯者實似之執抝者若有定見誇大者若<lb/>
有竒謀熟讀幾篇便見滔滔不竭道聞數語謂非鑿鑿<lb/>
有憑不反者臨涯已晚自是者到老無能執兩端者冀<lb/>
自然之天功廢四胗者猶瞑行之瞎馬得穩當之名者<lb/>
有躭閣之悞昧經權之妙者無格致之明有曰專門决<lb/>
<pb n="KR3e0086_WYG_003-49a"/>
非通達不明理性何物聖神又若以己之心度人之心<lb/>
者誠接物之要道其於醫也則不可謂人己氣血之難<lb/>
符三人有疑從其二同者為决斷之妙方其於醫也亦<lb/>
不可謂愚智寡多之非類凡此之法何非徵醫之道而<lb/>
徵醫之難于斯益見然必也小大方圓全其才仁聖工<lb/>
巧全其用能㑹精神於相與之際燭幽隠于𤣥冥之間<lb/>
者斯足謂之真醫而可以當性命之任矣惟是皮質之<lb/>
難窺心口之難辨守中者無言懐玉者不衒此知醫之<lb/>
<pb n="KR3e0086_WYG_003-49b"/>
所以為難也故非熟察於平時不足以識其藴蓄不傾<lb/>
信于臨事不足以盡其所長使必待渴而掘井鬬而鑄<lb/>
兵則倉卒之間何所趨賴一旦有急不得已而付之庸<lb/>
劣之手最非計之得者子之所慎齋戰疾凡吾儕同有<lb/>
性命之慮者其毋忽于是焉噫惟是伯牙常有也而鍾<lb/>
期不常有夷吾常有也而鮑叔不常有此所以相知之<lb/>
難自古苦之誠不足為今日怪倘亦有因予言而留意<lb/>
于未然者又孰非不治己病治未病不治己亂治未亂<lb/>
<pb n="KR3e0086_WYG_003-50a"/>
之明哲乎惟好生者畧察之<lb/>
　　　保天吟<hi>三十四</hi>
一炁先天名太極太極生生是為易易中造化分隂陽<lb/>
分出隂陽運不息剛柔相盪立乾坤剝復夬姤羣生植<lb/>
禀得先天成後天氣血原來是真的隂陽炁固可長生<lb/>
龍虎飛騰失家宅造化鍾人果幾多誰道些須亦當惜<lb/>
顧惜天真有兩端人已機關宜辨格自治但存毋勉强<lb/>
莊生最樂無心得為人須慎保天和岐伯深明無伐剋<lb/>
<pb n="KR3e0086_WYG_003-50b"/>
伐剋從來性命讐勉强分明元炁賊膚切根源未療然<lb/>
養氣修真亦何益漫將斯語等浮雲道在路傍人不識<lb/>
余今著此保天吟願效癡東奉佳客<lb/>
　<lb/>
　<lb/>
　<lb/>
　<lb/>
　景岳全書卷三<lb/>
</p>
<p>
</p>
  </div>
</body>
</text>
</TEI>
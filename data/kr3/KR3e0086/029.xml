<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景岳全書卷二十九</head> <lb/>
    <p>
<pb n="KR3e0086_WYG_029-1a"/>
欽定四庫全書<lb/>
　景岳全書卷二十九<lb/>
　　　　　　　　　　　　明　張介賓　撰<lb/>
　　遺精<lb/>
　　　經義<lb/>
上古天真論曰上古有真人者提挈天地把握隂陽呼<lb/>
　吸精氣獨立守神肌肉若一故能夀敝天地無有終<lb/>
　時○中古有至人者淳德全道和於隂陽調於四時<lb/>
<pb n="KR3e0086_WYG_029-1b"/>
　去世離俗積精全神游行天地之間視聽八逺之外<lb/>
　此蓋益其夀命而强者也亦歸於真人○其次有聖<lb/>
　人者處天地之和從八風之理適嗜慾於世俗之間<lb/>
　無恚嗔之心行不欲離於世舉不欲觀於俗外不勞<lb/>
　形於事内無思想之患以恬愉爲務以自得爲功形<lb/>
　體不敝精神不散亦可以百數○今時之人不然也<lb/>
　以酒爲漿以妄爲常醉以入房以欲竭其精以耗散<lb/>
　其真不知持滿不時御神務快其心逆於生樂起居<lb/>
<pb n="KR3e0086_WYG_029-2a"/>
　無節故半百而衰也○夫上古聖人之教下也皆謂<lb/>
　之虚邪賊風避之有時恬憺虚無真氣從之精神内<lb/>
　守病安從來○腎者主水受五臟六腑之精而藏之<lb/>
　故五臟盛乃能寫<lb/>
生氣通天論曰蒼天之氣清浄則志意治順之則陽氣<lb/>
　固雖有賊邪弗能害也此因時之序故聖人傳精神<lb/>
　服天氣而通神明失之則内閉九竅外壅肌肉衞氣<lb/>
　解散此謂自傷氣之削也○隂者藏精而起亟也陽<lb/>
<pb n="KR3e0086_WYG_029-2b"/>
　者衞外而爲固也○凡隂陽之要陽密乃固兩者不<lb/>
　和若春無秋若冬無夏因而和之是謂聖度故陽强<lb/>
　不能密隂氣乃絶隂平陽秘精神乃治隂陽離決精<lb/>
　氣乃絶○隂之所生本在五味隂之五宫傷在五味<lb/>
　○味過於辛筋骨阻弛精神乃央<lb/>
金匱真言論曰夫精者身之本也故藏於精者春不病<lb/>
　温<lb/>
本神篇曰天之在我者德也地之在我者氣也德流氣<lb/>
<pb n="KR3e0086_WYG_029-3a"/>
　薄而生者也故生之來謂之精兩精相摶謂之神隨<lb/>
　神徃來謂之䰟並精而出入者謂之魄○是故怵惕<lb/>
　思慮者則傷神神傷則恐懼流淫而不止○恐懼而<lb/>
　不解則傷精精傷則骨痠痿厥精時自下是故五臟<lb/>
　主藏精者也不可傷傷則失守而隂虚隂虚則無氣<lb/>
　無氣則死矣<lb/>
本藏篇曰人之血氣精神者所以奉生而周於性命者<lb/>
　也○志意者所以御精神收魂魄適寒温和喜怒者<lb/>
<pb n="KR3e0086_WYG_029-3b"/>
　也○志意和則精神專直魂魄不散悔怒不起五臟<lb/>
　不受邪矣<lb/>
經脈篇曰人始生先成精精成而腦髓生<lb/>
邪客篇曰心者五臟六腑之大主也精神之所舎也其<lb/>
　藏堅固邪弗能容也容之則心傷心傷則神去神去<lb/>
　則死矣<lb/>
平人絶穀篇曰血脈和則精神乃居故神者水榖之精<lb/>
　氣也<lb/>
<pb n="KR3e0086_WYG_029-4a"/>
調經本神等論曰心藏神肺藏氣肝藏血脾藏肉腎藏<lb/>
　精而成此形志意通内連骨髓而成身形五臟<lb/>
六節藏象論曰心者生之本神之變也○腎者主蟄封<lb/>
　藏之本精之處也<lb/>
痿論曰肺主身之皮毛心主身之血脈肝主身之筋膜<lb/>
　脾主身之肌肉腎主身之骨髓<lb/>
衞氣篇曰五藏者所以藏精神䰟魄者也六腑者所以<lb/>
　受水穀而行化物者也其氣内干五藏而外絡肢節<lb/>
<pb n="KR3e0086_WYG_029-4b"/>
　其浮氣之不循經者爲衞氣其精氣之行於經者爲<lb/>
　營氣隂陽相隨外内相貫如環之無端<lb/>
疏五過論曰嘗貴後賤雖不中邪病從内生名曰脫營<lb/>
　嘗富後貧名曰失精五氣流連病有所並暴樂暴苦<lb/>
　始樂後苦皆傷精神精氣竭絶形體毁沮○故貴脫<lb/>
　勢雖不中邪精神内傷身必敗亡<lb/>
　　　論證<hi>共三條</hi>
夢遺精滑總皆失精之病雖其證有不同而所致之本<lb/>
<pb n="KR3e0086_WYG_029-5a"/>
　則一蓋遺精之始無不病由乎心正以心爲君火腎<lb/>
　爲相火心有所動腎必應之故凡以少年多慾之人<lb/>
　或心有妄思或外有妄遇以致君火摇於上相火熾<lb/>
　於下則水不能藏而精隨以泄初泄者不以爲意至<lb/>
　再至三漸至不已及其久而精道滑則隨觸皆遺欲<lb/>
　遏不能矣斯時也精竭則隂虚隂虚則無氣以致爲<lb/>
　勞爲損去死不逺可無畏乎蓋精之藏制雖在腎而<lb/>
　精之主宰則在心故精之蓄泄無非聽命於心凡少<lb/>
<pb n="KR3e0086_WYG_029-5b"/>
　年初省人事精道未實者苟知惜命先須惜精苟欲<lb/>
　惜精先宜浄心但見伶俐乖巧之人多有此病而田<lb/>
　野愚魯之夫多無此病其故何也亦總由心之動静<lb/>
　而已此少年未病之前所當知也及其旣病而求治<lb/>
　則尤當以持心爲先然後隨證調理自無不愈使不<lb/>
　知求本之道全恃藥餌而欲望成功者蓋亦幾希矣<lb/>
一遺精之證有九凡有所注戀而夢者此精爲神動也<lb/>
　其因在心○有慾事不遂而夢者此精失其位也其<lb/>
<pb n="KR3e0086_WYG_029-6a"/>
　因在腎○有值勞倦即遺者此筋力有不勝肝脾之<lb/>
　氣弱也○有因用心思索過度徹遺者此中氣有不<lb/>
　足心脾之虚陷也○有因濕熱下流或相火妄動而<lb/>
　遺者此脾腎之火不清也○有無故滑而不禁者此<lb/>
　下元之虚肺腎之不固也○有素禀不足而精易滑<lb/>
　者此先天元氣之单薄也○有久服冷利等劑以致<lb/>
　元陽失守而滑泄者此誤藥之所致也○有壯年氣<lb/>
　盛久節房慾而遺者此滿而溢者也○凡此之類是<lb/>
<pb n="KR3e0086_WYG_029-6b"/>
　皆遺精之病然心主神肺主氣脾主濕肝主疎泄腎<lb/>
　主閉藏則凡此諸病五臟皆有所主故治此者亦當<lb/>
　各求所因也○至若盛滿而溢者則去者自去生者<lb/>
　自生勢出自然固無足爲意也<lb/>
一因夢而出精者謂之夢遺不因夢而精自出者謂之<lb/>
　滑精夢遺者有情有火有虚有溢有因情動而夢者<lb/>
　有因精動而夢者情動者當清其心精動者當固其<lb/>
　腎滑精無非腎氣不守而然若暴滑而兼痛者則當<lb/>
<pb n="KR3e0086_WYG_029-7a"/>
　從赤白濁門論治<lb/>
　　　論治<hi>共八條</hi>
一精道滑而常夢常遺者此必始於慾念成於不謹積<lb/>
　漸日深以致腎氣不固而然惟苓术兎絲丸爲最佳<lb/>
　其次則小兎絲子丸金鎖思仙丹之類皆可擇用<lb/>
一君火不清神摇於上則精遺於下火甚者宜先以二<lb/>
　隂煎之類清去心火火不甚者宜先以栢子養心丸<lb/>
　天王補心丹或人參丸逺志丸之類收養心氣然後<lb/>
<pb n="KR3e0086_WYG_029-7b"/>
　用苓术兎絲丸之類固之<lb/>
一相火易動肝腎多熱而易於疎泄者宜經騐猪肚丸<lb/>
　爲最或固精丸之類主之然須察其火之微甚宜清<lb/>
　者亦當先清其火<lb/>
一凡思慮勞倦每觸即遺者但當培補心脾勿得誤爲<lb/>
　清利惟夀脾煎或歸脾湯減去木香或用秘元煎主<lb/>
　之皆其宜也其有氣分稍滯不堪茋术者宜兎絲煎<lb/>
　主之或以人參湯吞茯术兎絲丸亦妙<lb/>
<pb n="KR3e0086_WYG_029-8a"/>
一先天素稟不足元陽不固每多遺滑者當以命門元<lb/>
　氣爲主如左歸右歸六味八味等丸或五福飲固隂<lb/>
　煎兎絲煎之類隨宜用之或經騐秘真丹亦可酌用<lb/>
一濕熱下流火伏隂中而遺者宜四苓散或大小分清<lb/>
　飲之類主之<lb/>
一過服寒涼冷利等藥以致陽氣不固精道滑而遺泄<lb/>
　不止者速當温補脾腎宜五君子煎夀脾煎或右歸<lb/>
　丸八味地黄丸家韭子丸之類主之<lb/>
<pb n="KR3e0086_WYG_029-8b"/>
一治遺精之法凡心火盛者當清心降火相火盛者當<lb/>
　壯水滋隂氣陷者當升舉滑泄者當固澁濕熱相乗<lb/>
　者當分利虚寒冷利者當温補下元元陽不足精氣<lb/>
　兩虚者當專培根本今人之治遺泄動以黄栢知母<lb/>
　爲君或專用固本丸坎離丸之類不知苦寒之性極<lb/>
　能沈降瀉水腎虚者尤非所宜腎有補而無瀉此輩<lb/>
　亦何裨於腎而凡用治於非火滑泄者適足爲腎之<lb/>
　害耳<lb/>
<pb n="KR3e0086_WYG_029-9a"/>
　　　述古<lb/>
丹溪曰夢遺精滑專主乎熱熱則流通宜滋隂降火勞<lb/>
　神思者安神養心久而虚脫者須兼補藥及收澁之<lb/>
　藥無有不愈<lb/>
薛立齋曰按前證若腎氣不足用益志湯金鎖正元丹<lb/>
　肝腎虚熱者用六味丸加味逍遥散脾虚熱者用六<lb/>
　味丸補中益氣湯凡此悉屬不足之證宜用十全大<lb/>
　補湯或用萆薢分清飲送八味丸○又曰按前證屬<lb/>
<pb n="KR3e0086_WYG_029-9b"/>
　足三隂虧損所致若肝腎虚熱者用四物湯加柴胡<lb/>
　山梔山茱茰山藥脾胃氣虚者用補中益氣加山茱<lb/>
　茰山藥思慮傷脾者兼用歸脾湯加山茱茰山藥肝<lb/>
　腎虧損者六味丸真陽虚敗者八味丸心腎不交用<lb/>
　萆薢分清飲心氣虚熱者清心蓮子飲<lb/>
英全善綱目云一壯年夢遺白濁與濇精藥益甚知其<lb/>
　鬱滯改用導赤散大劑服之遺濁皆止○又一中年<lb/>
　夢遺與澁藥勿效改與神芎丸下之下後與猪苓丸<lb/>
<pb n="KR3e0086_WYG_029-10a"/>
　遂愈<lb/>
徐東臯云夢遺因心經有火神思不寧所以夢與人交<lb/>
　而精泄治當用清心安神温膽等劑加黄連生地人<lb/>
　參逺志茯神棗仁羚羊角之類○有自遺者乃氣血<lb/>
　虚而下脫有因熱而流通者當分虛實須用八物湯<lb/>
　加龍骨牡礪樗根皮之類○有小便後精出不可禁<lb/>
　者或不小便而自出者或莖中出而痒痛常如欲小<lb/>
　便者並宜先服辰砂妙香散或威喜丸或分清飲别<lb/>
<pb n="KR3e0086_WYG_029-10b"/>
　以綿裹龍骨同煎或加五棓子牡礪白茯苓五味子<lb/>
　之屬煎服<lb/>
王宇泰曰凡病精泄不禁自汗頭眩虚極或寒或熱用<lb/>
　補澁之藥不效其脈浮軟而散蓋非虚也亦非房室<lb/>
　過度此無他心有所覩因有所慕意有所樂慾想方<lb/>
　興不遂所欲而致斯疾既以藥補且固不效將何以<lb/>
　治之緣心有愛則神不歸意有想則志不寧當先和<lb/>
　營衞營衞和則心安次調其脾脾氣和則志舎定心<lb/>
<pb n="KR3e0086_WYG_029-11a"/>
　腎交媾精神内守其病自愈其法用人參三錢當歸<lb/>
　一錢洗焙爲末作三服糯米飲調下服畢自汗出而<lb/>
　寒熱退若頭眩未除用川芎三錢人參一錢焙爲末<lb/>
　作三服沸湯調下頭眩瘥而精不禁者用芍藥半兩<lb/>
　丁香三錢木香三錢剉散每服用生薑五片棗二枚<lb/>
　以水同煎空心服即心安神定精固神恱<lb/>
　　　遺精論列方<lb/>
小兎絲丸<hi>固三五</hi>　　　　家韭子丸<hi>固三四</hi>
<pb n="KR3e0086_WYG_029-11b"/>
五君子煎<hi>新熱六</hi>　　　　人參丸<hi>補百六</hi>
歸脾丸<hi>補三三</hi>　　　　　大分清飲<hi>新寒五</hi>
兎絲煎<hi>新固三</hi>　　　　　壽脾煎<hi>新熱十六</hi>
小分清飲<hi>新和十</hi>　　　　逺志丸<hi>補百十四</hi>
固精丸<hi>固三十</hi>　　　　　苓术兎絲丸<hi>新固五</hi>
祕元煎<hi>新固一</hi>　　　　　秘真丹<hi>固二五</hi>
金鎖思仙丹<hi>固十九</hi>　　　固隂煎<hi>新固二</hi>
二隂煎<hi>新補十</hi>　　　　　金鎖正元丹<hi>固十八</hi>
<pb n="KR3e0086_WYG_029-12a"/>
左歸丸<hi>新補四</hi>　　　　　右歸丸<hi>新補五</hi>
補中益氣湯<hi>補三</hi>　　　　五福飲<hi>新補六</hi>
八物湯<hi>補十九</hi>　　　　　十全大補湯<hi>補二十</hi>
六味丸<hi>補一二一</hi>　　　　八味丸<hi>補一二</hi>
天王補心丹<hi>補百九</hi>　　　益志湯<hi>熱一六六</hi>
經騐猪肚丸<hi>固四十</hi>　　　逍遥散<hi>補九三</hi>
四物湯<hi>補八</hi>　　　　　　辰砂妙香散<hi>固十五</hi>
安神丸<hi>寒一四二</hi>　　　　温膽湯<hi>和一五三</hi>
<pb n="KR3e0086_WYG_029-12b"/>
栢子養心丸<hi>補百十二</hi>　　威喜丸<hi>固四五</hi>
導赤散<hi>寒</hi>　<hi>二二/</hi>　　　　清心蓮子飲<hi>寒三二</hi>
猪苓丸<hi>因四八</hi>　　　　　四苓散<hi>和一八七</hi>
萆薢分清飲<hi>熱一六五</hi>　　神芎丸<hi>攻七二</hi>
　　　論外備用方<lb/>
還少丹<hi>補一三七</hi>　　　　心腎丸<hi>補百十三</hi>
枸杞子丸<hi>補一四四</hi>　　　金櫻膏<hi>補百一</hi>
安腎丸<hi>熱一六七精寒不禁</hi>　　　　小安腎丸<hi>熱一六八隂虚夢遺</hi>
<pb n="KR3e0086_WYG_029-13a"/>
玉鎖丹<hi>固一二不禁</hi>　　　　　金鎖丹<hi>固十七</hi>
金鎖匙丹<hi>固二十遺鬼交夢</hi>　　　固真散<hi>固二八煖下元</hi>
三仙丸<hi>固四一遺滑</hi>　　　　　金櫻丸<hi>固二四</hi>
固真丸<hi>固二七久滑</hi>　　　　　九龍丸<hi>固四二</hi>
水陸二仙丹<hi>固二三</hi>　　　韭子丸<hi>固三三精虚寒漏</hi>
茯兎丸<hi>固三八精思慮傷</hi>　　　　王荆公妙香散<hi>固十六精安神固</hi>
　　淋濁<lb/>
　　　經義<lb/>
<pb n="KR3e0086_WYG_029-13b"/>
至真要大論曰諸轉反戾水液渾濁皆屬於熱○太陽<lb/>
　之勝隂中迺瘍隱曲不利互引隂股<lb/>
痿論曰思想無窮所願不得意淫於外入房太甚宗筋<lb/>
　弛縱發爲筋痿及爲白淫<lb/>
口問篇曰中氣不足溲便爲之變<lb/>
五癃津液别篇曰隂陽不和則使液溢而下流於隂髓<lb/>
　液皆減而下下過度則虚虚故腰背痛而脛痠<lb/>
氣厥論曰胞移熱膀胱則癃溺血<lb/>
<pb n="KR3e0086_WYG_029-14a"/>
評熱病論曰小便黄者少腹中有熱也<lb/>
玉機真藏論曰冬脈不及則令人少腹滿小便變<lb/>
經脈别論曰飲入於胃遊溢精氣上輸於脾脾氣散精<lb/>
　上歸於肺通調水道下輸膀胱水精四布五經並行<lb/>
　合於四時五臟隂陽揆度以爲常也<lb/>
　　　論證<hi>共四條</hi>
便濁證有赤白之分有精溺之辨○凡赤者多由於火<lb/>
　○白者寒熱俱有之○由精而爲濁者其動在心腎<lb/>
<pb n="KR3e0086_WYG_029-14b"/>
　○由溺而爲濁者其病在膀胱肝脾<lb/>
一赤濁之證有溺之赤色者有帶血而赤者若見鮮血<lb/>
　則當從血證門溺血條下治之○若溺之黄赤者此<lb/>
　固多有火證然必赤而痛澁及别有火脈火證方可<lb/>
　以火證赤濁論治○若或以勞倦過傷或以久病或<lb/>
　以酒色耗傷真隂或以素服清涼等藥愈服愈赤愈<lb/>
　見短少而且無痛澁等證者此係水虧液涸全非赤<lb/>
　濁之比經曰中氣不足溲便爲之變即此類也但當<lb/>
<pb n="KR3e0086_WYG_029-15a"/>
　温補下元使之氣化水必自清切不可因小便黄赤<lb/>
　一㮣皆從火治<lb/>
一白濁證有濁在溺者其色白如泔漿凡肥甘酒醴辛<lb/>
　熱炙煿之物用之過當皆能致濁此濕熱之由内生<lb/>
　者也又有炎熱濕蒸主客時令之氣侵及臟腑者亦<lb/>
　能致濁此濕熱之由外入者也然自外而入者少自<lb/>
　内而生者多總之必有熱證熱脈方是火證清去其<lb/>
　火則濁無不愈矣○有濁在精者必由相火妄動淫<lb/>
<pb n="KR3e0086_WYG_029-15b"/>
　慾逆精以致精離其位不能閉藏則源流相繼淫溢<lb/>
　而下移熱膀胱則溺孔澁痛清濁並至此皆白濁之<lb/>
　因熱證也及其久也則有脾氣下陷土不制濕而水<lb/>
　道不清者有相火已殺心腎不交精滑不固而遺濁<lb/>
　不止者此皆白濁之無熱證也有熱者當辨心腎而<lb/>
　清之無熱者當求脾腎而固之舉之治濁之法無出<lb/>
　此矣<lb/>
淋之爲病小便痛澁滴瀝欲去不去欲止不止者是也<lb/>
<pb n="KR3e0086_WYG_029-16a"/>
　是亦便濁之類而實濁之甚者但濁出於暫而久而<lb/>
　不已則爲淋證其證則或有流如膏液者或出如砂<lb/>
　石而痛不可當者或有如筋條者或時爲溺血血條<lb/>
　者此淋之與濁誠有不同故嚴氏有五淋之辨曰氣<lb/>
　石血膏勞也○氣淋爲病小便澁常有餘瀝○石淋<lb/>
　莖中痛溺如砂石不得卒出○膏淋溺如膏出○勞<lb/>
　淋勞倦即發痛引氣衝○血淋遇熱即發甚則溺血<lb/>
　候其鼻頭色黄者小便難也大抵此證多由心腎不<lb/>
<pb n="KR3e0086_WYG_029-16b"/>
　交積藴熱毒或酒後房勞服食燥熱七情欝結所致此<lb/>
　嚴氏之説固已盡之然淋之初病則無不由乎熱劇<lb/>
　無容辨矣但有久服寒涼而不愈者又有淋久不止<lb/>
　及痛澁皆去而膏液不已淋如白濁者此惟中氣下<lb/>
　陷及命門不固之證也故必以脈以證而察其爲寒<lb/>
　爲熱爲虚庶乎治不致誤<lb/>
　　　論治<hi>共六條</hi>
一熱蓄膀胱溺赤熱甚而或痛或澁者必當專去其火<lb/>
<pb n="KR3e0086_WYG_029-17a"/>
　宜先用抽薪飲大分清飲七正散之類主之若小水<lb/>
　不利而煩熱難解者惟緑豆飲爲最妙若兼大便燥<lb/>
　結者宜八正散主之○若微熱不甚或熱稍退者宜<lb/>
　加減一隂煎或導赤散火府丹清心蓮子飲之類主<lb/>
　之○若小水不利者宜清肺飲子主之<lb/>
一溺白證凡如泔如漿者亦多屬膀胱水道之熱宜導<lb/>
　赤散徙薪飲之類以清之若無内熱而溺白者多由<lb/>
　飲食濕滯宜小分清飲或苓术二陳湯減去乾薑以<lb/>
<pb n="KR3e0086_WYG_029-17b"/>
　燥之利之大都濕在腸胃或在膀胱者宜二陳湯或<lb/>
　半夏丸或固元丹之類皆可擇用○若胞氣不固而<lb/>
　液濁不清者此亦敗精之屬也宜秘元煎或水陸二<lb/>
　仙丹以固之<lb/>
一濁在精分者必因相火妄動或逆精而然以致精溺<lb/>
　並至若兼澁痛之甚者亦宜抽薪飲大分清飲之類<lb/>
　先去其火然後再安精氣○及其稍久痛澁俱去而<lb/>
　惟精濁不止者當用寧心固腎等劑宜秘元煎兎絲<lb/>
<pb n="KR3e0086_WYG_029-18a"/>
　煎或人參丸定志丸心虚白濁歌之類主之<lb/>
一命門虚寒陽氣不固則精濁時見而久不能愈者但<lb/>
　當培補命門宜右歸丸益志湯石刻安腎丸八味地<lb/>
　黄丸之類主之○若虚本不甚而胞氣微寒不攝者<lb/>
　宜萆薢分清飲主之<lb/>
一治淋之法大都與治濁相同凡熱者宜清澁者宜利<lb/>
　下陷者宜升提虚者宜補陽氣不固者宜温補命門<lb/>
　但當以前法通用無他技也<lb/>
<pb n="KR3e0086_WYG_029-18b"/>
一血淋證若在男子則凡便血不痛者即爲溺血血來<lb/>
　而痛者即曰血淋然無非逆血證耳治法具詳血證<lb/>
　門○惟婦人之血淋則多由衝任經脈之病大與男<lb/>
　子者不同婦人門另有正條<lb/>
　　　述古<hi>共六條</hi>
河間曰小便渾濁皆屬於熱如夏月天氣熱則水液渾<lb/>
　濁冬月天氣寒則水清潔水體清而火體濁故也如<lb/>
　清水火煎自濁<lb/>
<pb n="KR3e0086_WYG_029-19a"/>
東垣曰淋證當分在氣在血而治之以渴與不渴爲辨<lb/>
　如渴而小便不利熱在上焦氣分肺金主之宜用淡<lb/>
　滲之藥以茯苓澤㵼琥珀燈心通草車前瞿麥萹蓄<lb/>
　之類而清肺金之氣瀉其火以滋水之上源也○不<lb/>
　渴而小便不利者熱在下焦血分腎與膀胱主之宜<lb/>
　用氣味俱隂之藥如知母黄栢滋腎丸是也除其熱<lb/>
　泄其閉塞以滋膀胱腎水之下元也<lb/>
丹溪曰淋雖有五皆屬於熱治宜解熱利水以山梔子<lb/>
<pb n="KR3e0086_WYG_029-19b"/>
　之類不可發汗汗出必便血<lb/>
　又曰濁主濕熱○有痰○有虚○赤屬血○白屬氣<lb/>
　○大率皆是濕痰流注宜燥中宫之濕用二陳加蒼<lb/>
　术白术燥去其濕○去熱宜黄栢青黛滑石山梔○<lb/>
　痰盛者以二陳加南星蛤粉神麯糊丸青黛爲衣○<lb/>
　虚勞者不宜峻用寒涼當用補隂滋腎氣○胃弱者<lb/>
　兼用人參以柴胡升麻升其胃中之氣<lb/>
　附録云人之五臟六腑俱各有精然腎爲藏精之府<lb/>
<pb n="KR3e0086_WYG_029-20a"/>
　而聽命乎心貴乎水火升降精氣内持若調攝失宜<lb/>
　思慮不節嗜慾過度水火不交精元失守由是而爲<lb/>
　赤白濁之患○赤濁是心虚有熱因思慮得之○白<lb/>
　濁腎虚有寒過於淫慾而得之其壯漩白如油光彩<lb/>
　不定漩脚澄下凝如膏糊治法赤者當清心調氣白<lb/>
　者温補下元又須清上使水火既濟隂陽叶和精氣<lb/>
　自固矣<lb/>
　立齋曰按前證脾肺虚熱者用補中益氣湯送六味<lb/>
<pb n="KR3e0086_WYG_029-20b"/>
　丸肺腎虚熱者用黄芩清肺飲送六味丸肝腎虛熱<lb/>
　者用加味逍遥散送六味丸勞傷心腎者清心蓮子<lb/>
　飲鬱結傷脾者歸脾湯若鬱怒傷肝脾者加味逍遥<lb/>
　散若心腎虛弱者小温金散若思慮傷心腎者茯兎<lb/>
　丸夢遺精滑赤白二濁治法當互參用之<lb/>
徐東皋曰淋證初作者主於實熱當利之八正散之屬<lb/>
　是也既利之而不愈久久而氣下陷者虛也宜升其<lb/>
　氣氣升而水自下升而不愈必用吐法吐之而氣自<lb/>
<pb n="KR3e0086_WYG_029-21a"/>
　升也痰多者用二陳湯先服後吐痰氣閉塞者用二<lb/>
　陳湯加木通香附探吐<lb/>
趙氏曰肝主小便若肝經血虚用四物山梔○若小便<lb/>
　澁滯或莖中作痛屬肝經濕熱用龍膽㵼肝湯○若<lb/>
　小便頻數或勞而益甚屬脾氣虚弱用補中益氣湯<lb/>
　加山藥五味○若小便無度或淋瀝不禁乃隂挺痿<lb/>
　痺也用六味地黄丸○若小便澁滯或補而益甚乃<lb/>
　膀胱結熱也用五淋散○若脾肺燥熱不能化生者<lb/>
<pb n="KR3e0086_WYG_029-21b"/>
　黄苓清肺湯○膀胱隂虚陽無所生者滋腎丸○膀<lb/>
　胱陽虚隂無所化者六味丸○若隂痿思色精不出<lb/>
　莖道澁痛如淋用加減八味丸料加車前牛膝○若<lb/>
　老人精竭復耗大小便牽痛如淋亦用前法温之如<lb/>
　不應急加附子多有生者<lb/>
　　　淋濁論列方<lb/>
大分清飲<hi>新寒五</hi>　　　　小分清飲<hi>新和十</hi>
小温金散<hi>固四三</hi>　　　　抽薪飲<hi>新寒三</hi>
<pb n="KR3e0086_WYG_029-22a"/>
徙薪飲<hi>新寒四</hi>　　　　　加減一隂煎<hi>新補九</hi>
七正散<hi>寒百十六</hi>　　　　八正散<hi>寒百十五</hi>
清心蓮子飲<hi>寒三二</hi>　　　導赤散<hi>寒一二二</hi>
火府丹<hi>寒百二十</hi>　　　　苓术二陳煎<hi>新和四</hi>
緑豆飲<hi>新寒十四</hi>　　　　五淋散<hi>寒百卜七</hi>
水陸二仙丹<hi>固二三</hi>　　　四物湯<hi>補八</hi>
清肺飲子<hi>和一五三</hi>　　　萆薢分清飲<hi>熱一六五</hi>
二陳湯和<hi>一</hi>　　　　　　滋腎丸<hi>寒一六三</hi>
<pb n="KR3e0086_WYG_029-22b"/>
心虚白濁歌<hi>補百二</hi>　　　六味丸<hi>補一二一</hi>
八味丸<hi>補一二二</hi>　　　　黄芩清肺飲<hi>寒三八</hi>
右歸丸<hi>新補五</hi>　　　　　半夏丸<hi>和三五二</hi>
補中益氣湯<hi>補三一</hi>　　　歸脾湯<hi>補三三</hi>
益智湯<hi>熱一六六</hi>　　　　加減八味丸<hi>補一二三</hi>
人參丸<hi>補百六</hi>　　　　　兎絲煎<hi>新固三</hi>
加味逍遥散<hi>補九四</hi>　　　定志丸<hi>補百十七</hi>
茯兎丸<hi>固三八</hi>　　　　　石刻安腎丸<hi>熱一六九</hi>
<pb n="KR3e0086_WYG_029-23a"/>
秘元煎<hi>新固一</hi>　　　　　固元丹<hi>固三一</hi>
龍膽瀉肝湯<hi>寒六三</hi>
　　　論外備用方<lb/>
還少丹<hi>補一三七</hi>　　　　金櫻膏<hi>補百一虚帶濁</hi>
人參固本丸<hi>補百七</hi>　　　琥珀散<hi>和三四七氣虚淋濁</hi>
地髓湯<hi>和三四五淋痛</hi>　　　　海金砂散<hi>寒一七二膏淋</hi>
五淋散<hi>寒百十七熱淋</hi>　　　　牛膝湯<hi>寒一二五砂淋</hi>
直指黄芩湯<hi>寒百七心肺熱</hi>　　　秘真丹<hi>固二五</hi>
<pb n="KR3e0086_WYG_029-23b"/>
五子丸<hi>固四六濁</hi>　　　　　固精丸<hi>固二丸濁虚滑帶</hi>
鎖精丸<hi>固二六帶濁</hi>　　　　　蓮子六一散<hi>固四四赤濁</hi>
家韭子丸<hi>固三四濁陽虚久</hi>　　　威喜丸<hi>固四五</hi>
　　遺溺<lb/>
　　　經義<lb/>
宣明五氣篇曰膀胱不利爲癃不約爲遺溺<lb/>
五癃津液别篇曰天寒則腠理閉氣濕不行水下畱於<lb/>
　膀胱則爲溺與氣○隂陽不和則使液溢而下流於<lb/>
<pb n="KR3e0086_WYG_029-24a"/>
　隂髓液皆減而下下過度則虚虚故腰背痛而脛痠<lb/>
骨空論曰督脈爲病癃痔遺溺<lb/>
經脈篇曰肝所生病者遺溺閉癃<lb/>
痺論曰淫氣遺溺痺聚在腎<lb/>
氣厥論曰心移寒於肺肺消肺消者飲一溲二死不治<lb/>
脈要精微論曰倉廩不藏者是門户不要也水泉不止<lb/>
　者是膀胱不藏也得守者生失守者死<lb/>
本輸篇曰三焦者足少隂太陽之所將實則閉癃虚則<lb/>
<pb n="KR3e0086_WYG_029-24b"/>
　遺溺<lb/>
　　　論證<hi>共二條</hi>
遺溺一證有自遺者以睡中而遺失也有不禁者以氣<lb/>
　門不固而頻數不能禁也又有氣脫於上則下焦不<lb/>
　約而遺失不覺者此虚極之候也總之三者皆屬虚<lb/>
　證但有輕重之辨耳若夢中自遺者惟幼稚多有之<lb/>
　俟其氣壯而固或少加調理可愈無足疑也惟是水<lb/>
　泉不止膀胱不藏者必以氣虚而而然蓋氣爲水母<lb/>
<pb n="KR3e0086_WYG_029-25a"/>
　水不能蓄以氣不能固也此失守之兆大非所宜甚<lb/>
　至氣脫而遺無所知覺則尤其甚者也此惟非風證<lb/>
　及年衰氣弱之人或大病之後多有之仲景曰下焦<lb/>
　竭則遺溺失禁此之謂也<lb/>
一古方書論小便不禁者有屬熱屬虚之辨不知不禁<lb/>
　之謂乃以小水太利者爲言皆屬虚寒何有熱證若<lb/>
　因熱而小水頻數其證則淋瀝㸃滴不能禁止而小<lb/>
　水必不利且或多痛澁方是熱證若然則自有淋濁<lb/>
<pb n="KR3e0086_WYG_029-25b"/>
　門正治之法蓋此非遺失之謂也倘以虚寒誤認爲<lb/>
　熱而妄投瀉火之藥無不殆矣<lb/>
　　　論治<hi>共六條</hi>
凡治小便不禁者古方多用固澁此固宜然然固澁之<lb/>
　劑不過固其門户此亦治標之意而非塞源之道也<lb/>
　蓋小水雖利於腎而腎上連肺若肺氣無權則腎水<lb/>
　終不能攝故治水者必須治氣治腎者必須治肺宜<lb/>
　以參茋歸术桂附乾薑之屬爲之主然後相機加以<lb/>
<pb n="KR3e0086_WYG_029-26a"/>
　固澁之劑爲之佐庶得治本之道而源流如度否則<lb/>
　徒障狂瀾終無益也余制有鞏隄丸方治無論心脾<lb/>
　肺腎之屬皆宜以此爲主治<lb/>
一脾肺氣虚不能約束水道而病爲不禁者此其咎在<lb/>
　中上二焦宜補中益氣湯理中湯温胃飲歸脾湯或<lb/>
　四味囘陽飲之類加固澁等劑主之如不見效當責<lb/>
　之腎<lb/>
一肝腎陽氣虧敗則膀胱不藏而水泉不止此其咎在<lb/>
<pb n="KR3e0086_WYG_029-26b"/>
　命門宜右歸飲大補元煎六味囘陽飲甚者以四維<lb/>
　散之類主之或加固澁爲佐亦可或用集要四神丸<lb/>
　或八味地黄丸去澤㵼亦可用<lb/>
一凡睡中遺溺者此必下元虚寒所以不固宜大兎絲<lb/>
　子丸家韭子丸五子丸縮泉丸之類主之○其有小<lb/>
　兒從幼不加檢束而縱肆常遺者此慣而無憚志意<lb/>
　之病也當責其神非藥所及或因縱以致不固者亦<lb/>
　當治之如前宜用猪羊溲脬灸脆煎湯送下前藥更<lb/>
<pb n="KR3e0086_WYG_029-27a"/>
　妙<lb/>
一凡因恐懼輙遺者此心氣不足下連肝腎而然宜大<lb/>
　補元煎歸脾湯五君子煎之類主之<lb/>
一古方壯陽固澁等劑如茴香益智丸二氣丹固脬丸<lb/>
　秘元丹牡礪丸濟生兎絲子丸固真散皆可隨宜擇<lb/>
　用<lb/>
　　　述古<lb/>
薛立齋曰經云膀胱不約爲遺溺小便不禁常常出而<lb/>
<pb n="KR3e0086_WYG_029-27b"/>
　不覺也人之漩溺頼心腎二氣之所傳送蓋心與小<lb/>
　腸爲表裏腎與膀胱爲表裏若心腎氣虧傳送失度<lb/>
　故有此證治宜温煖下元清心寡慾又有産育不順<lb/>
　致傷膀胱若内虚寒者秘元丹韭子丸之類若内虚<lb/>
　濕熱者六味地黄丸或加五味杜仲補骨脂年老者<lb/>
　八味丸産育收生不謹損破尿胞者參术補胞湯加<lb/>
　猪羊胞煎之竊謂肝主小便若肝經血虚用四物山<lb/>
　梔若小便澁滯或莖中作痛屬肝經濕熱用龍膽㵼<lb/>
<pb n="KR3e0086_WYG_029-28a"/>
　肝湯若小便頻數或勞而益甚屬脾氣虚弱用補中<lb/>
　益氣湯加山藥五味子若小便無度或淋瀝不禁乃<lb/>
　隂挺痿痺也用六味地黄丸若小便澁滯或補而益<lb/>
　甚乃膀胱熱結也用五淋散其脾肺燥不能化生者<lb/>
　黄芩清肺飲膀胱隂虚陽無所生者滋腎丸膀胱陽<lb/>
　虚隂無所化者六味丸若隂痿思色精不出莖道澁<lb/>
　痛如淋用加減八味丸料加車前牛膝若老人精竭<lb/>
　復耗大小便牽痛如淋亦用前藥不應急加附子多<lb/>
<pb n="KR3e0086_WYG_029-28b"/>
　有生者<lb/>
　　　遺溺論列方<lb/>
理中湯<hi>熱一</hi>　　　　　　温胃飲<hi>新熱五</hi>
四味囘陽飲<hi>新熱一</hi>　　　六味囘陽飲<hi>新熱二</hi>
八味丸<hi>補一二二</hi>　　　　滋腎丸<hi>寒一六三</hi>
四維散<hi>新熱十二</hi>　　　　歸脾湯<hi>補三三</hi>
補中益氣湯<hi>補三一</hi>　　　大兎絲子丸<hi>固三六</hi>
固脬丸<hi>固六三</hi>　　　　　五子丸<hi>固四六</hi>
<pb n="KR3e0086_WYG_029-29a"/>
二氣丹<hi>熱一八七</hi>　　　　右歸飲<hi>新補三</hi>
濟生兎絲九<hi>固三七</hi>　　　縮泉丸<hi>固六一</hi>
五淋散<hi>寒百十七</hi>　　　　參术補胞湯<hi>未收</hi>
秘元丹<hi>固三二</hi>　　　　　牡礪丸<hi>酉六四</hi>
茴香益智丸<hi>固六五</hi>　　　固真散<hi>固二八</hi>
大補元煎<hi>新補一</hi>　　　　加減八味丸<hi>補一二三</hi>
家韭子丸<hi>固三四</hi>　　　　五君子煎<hi>新熱六</hi>
黄芩清肺飲<hi>寒八三</hi>　　　龍膽瀉肝湯<hi>寒六三</hi>
<pb n="KR3e0086_WYG_029-29b"/>
<hi>集要</hi>四神丸<hi>補百六十/</hi>　　　鞏隄丸<hi>新固九</hi>
　　　論外備用方<lb/>
术附湯<hi>補四三虚寒</hi>　　　　　鹿茸丸<hi>補一三五腎虚多溺</hi>
小安腎丸<hi>熱一六八</hi>　　　椒附丸<hi>熱百十三小便頻</hi>
威喜丸<hi>固四五</hi>　　　　　局方安腎丸<hi>熱一六七頻數</hi>
腎著湯<hi>熱百三十腰冷多溺</hi>　　　　猪苓丸<hi>固四八頻數</hi>
石刻安腎丸<hi>熱一六九頻數</hi>　　猪肚丸<hi>固三九數小便頻</hi>
肉蓯蓉丸<hi>固六二不禁</hi>　　　　鎖精丸<hi>固二六</hi>
<pb n="KR3e0086_WYG_029-30a"/>
鷄内金散<hi>固二九二氣虚遺尿</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0086_WYG_029-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景岳全書卷二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景岳全書卷六</head> <lb/>
    <p>
<pb n="KR3e0086_WYG_006-1a"/>
欽定四庫全書<lb/>
　景岳全書卷六<lb/>
　　　　　　　　　　　　明　張介賓　撰<lb/>
　　脉神章<hi>下</hi>
　　難經脉義<lb/>
　　　獨取尺寸<hi>一</hi>
一難曰十二經皆有動脉獨取寸口以决五臟六腑死<lb/>
　生吉凶之法何謂也然寸口者脉之大㑹手太隂之<lb/>
<pb n="KR3e0086_WYG_006-1b"/>
　脉動也○二難曰脉有尺寸何謂也從關至尺是尺<lb/>
　内隂之所治也從關至魚際是寸口内陽之所治也<lb/>
　故分寸為尺分尺為寸<lb/>
　　　脉有輕重<hi>二</hi>
五難曰脉有輕重何謂也然初持脉如三菽之重與皮<lb/>
　毛相得者肺部也如六菽之重與血脉相得者心部<lb/>
　也如九菽之重與肌肉相得者脾部也如十二菽之<lb/>
　重與筋平者肝部也按之至骨舉指來疾者腎部也<lb/>
<pb n="KR3e0086_WYG_006-2a"/>
　故曰輕重也<lb/>
　　　隂陽呼吸<hi>三</hi>
四難曰脉有隂陽之法何謂也然呼出心與肺吸入腎<lb/>
　與肝呼吸之間脾受穀味也其脉在中浮者陽也沉<lb/>
　者隂也故曰隂陽也○心肺俱浮何以别之然浮而<lb/>
　大散者心也浮而短濇者肺也腎肝俱沉何以别之<lb/>
　然牢而長者肝也按之濡舉指來實者腎也脾者中<lb/>
　州故其脉在中是隂陽之法也<lb/>
<pb n="KR3e0086_WYG_006-2b"/>
　　　隂陽虚實<hi>四</hi>
六難曰脉有隂盛陽虚陽盛隂虚何謂也然浮之損小<lb/>
　沉之實大故曰隂盛陽虛沉之損小浮之實大故曰<lb/>
　陽盛隂虛是隂陽虛實之意也<lb/>
　　　脉分臟腑<hi>五</hi>
九難曰何以别知臟腑之病耶然數者腑也遲者臟也<lb/>
　數則為熱遲則為寒諸陽為熱諸隂為寒故以别知<lb/>
　臟腑之病也<lb/>
<pb n="KR3e0086_WYG_006-3a"/>
　　　根本枝葉<hi>六</hi>
十四難曰上部有脉下部無脉其人當吐不吐者死上<lb/>
　部無脉下部有脉雖困無能為害所以然者人之有<lb/>
　尺譬如樹之有根枝葉雖枯槁根本將自生脉有根<lb/>
　本人有元氣故知不死<lb/>
　　仲景脉義<lb/>
　　　辨脉法<hi>七</hi>
問曰脉有隂陽何謂也荅曰凡脉浮大數動滑此名陽<lb/>
<pb n="KR3e0086_WYG_006-3b"/>
　也沉濇弱絃微此名隂也隂病見陽脉者生陽病見<lb/>
　隂脉者死<lb/>
寸口脉微名曰陽不足隂氣上入陽中則灑淅惡寒也<lb/>
　尺脉弱名曰隂不足陽氣下陷入隂中則發熱也○<lb/>
　陽脉浮隂脉弱者則血虚血虚則筋急也<lb/>
其脉沉者榮氣之微也其脉浮而汗出如流珠者衞氣<lb/>
　之衰也<lb/>
寸口脉浮為在表沉為在裏數為在腑遲為在臟○若<lb/>
<pb n="KR3e0086_WYG_006-4a"/>
　脉浮大者氣實血虚也<lb/>
寸口脉浮而𦂳浮則為風𦂳則為寒風則傷衞寒則傷<lb/>
　榮榮衞俱病骨節煩疼當發其汗也<lb/>
夏月盛熱欲着複衣冬月盛寒欲裸其身所以然者陽<lb/>
　微則惡寒隂弱則發熱<lb/>
寸口脉浮大而醫反下之此為大逆浮則無血大則為<lb/>
　寒寒氣相摶則為腸鳴醫乃不知而反飲冷水冷汗<lb/>
　大出水得寒氣冷必相摶其人即<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR3e0086_WYG_006-4b"/>
諸脉浮數當發熱而反灑淅惡寒若有痛處飲食如常<lb/>
　者當發其癰○脉數不時則生惡瘡也<lb/>
　　　平脉法<hi>八</hi>
師曰脉有三部道之根源榮衞流行不失衡銓腎沉心<lb/>
　洪肺浮肝絃此自經常不失銖分出入升降刻漏周<lb/>
　旋水下二刻一周循環當復寸口虚實見焉變化相<lb/>
　乘隂陽相干風則浮虚寒則牢堅沉潛水畜支飲急<lb/>
　絃動則為痛數則熱煩設有不應知變所緣三部不<lb/>
<pb n="KR3e0086_WYG_006-5a"/>
　同病各異端太過可怪不及亦然邪不空見中必有<lb/>
　奸審察表裏三焦别焉知其所舍消息診㸔料度臟<lb/>
　腑獨見若神為子條記傳與賢人<lb/>
師曰呼吸者脉之頭也初持脉來疾去遲此出疾入遲<lb/>
　名曰内虛外實也初持脉來遲去疾此出遲入疾名<lb/>
　曰内實外虚也<lb/>
師持脉病人欠者無病也○脉之呻者病也○言遲者<lb/>
　風也○搖頭言者裏痛也○行遲者表强也○坐而<lb/>
<pb n="KR3e0086_WYG_006-5b"/>
　伏者短氣也○坐而下一脚者腰痛也○裏實護腹<lb/>
　如懷卵物者心痛也<lb/>
問曰人病恐怖者其脉何狀曰脉絃如循絲纍纍然其<lb/>
　面白脱色也○人愧者其脉何類曰脉浮而面色乍<lb/>
　白乍赤也<lb/>
問曰脉有殘賊何謂也曰脉有絃𦂳浮滑沉濇此六者<lb/>
　名為殘賊能為諸脉作病也<lb/>
問曰脉有災怪何謂也曰假令人病得太陽與形證相<lb/>
<pb n="KR3e0086_WYG_006-6a"/>
　應因為作湯比還服湯如食頃病人乃大吐若下痢<lb/>
　腹中痛師曰我前來不見此證今乃變異是名災怪<lb/>
　又問曰何緣作此吐痢荅曰或有舊時服藥今乃發<lb/>
　作故名災怪耳<lb/>
肥人責浮痩人責沉肥人當沉今反浮痩人當浮今反<lb/>
　沉故責之<lb/>
寸脉下不至關為陽絶尺脉上不至關為隂絶此皆不<lb/>
　治决死也若計其餘命死生之期期以月節尅之也<lb/>
<pb n="KR3e0086_WYG_006-6b"/>
脉病人不病號曰行屍以無生氣卒眩仆不識人者短<lb/>
　命則死人病脉不病名曰内虚以無穀神雖困無苦<lb/>
問曰𦂳脉從何而來曰假令亡汗若吐以肺裏寒故令<lb/>
　脉𦂳也假令欬者坐飲冷水故令脉𦂳也假令下利<lb/>
　以胃中虚冷故令脉𦂳也<lb/>
寸口脉緩而遲緩則陽氣長其色鮮其顔光其聲商毛<lb/>
　髮長遲則隂氣盛骨髓生血滿肌肉𦂳薄鮮鞕隂陽<lb/>
　相抱營衞俱行剛柔相摶名曰强也<lb/>
<pb n="KR3e0086_WYG_006-7a"/>
寸口脉浮而大浮為虚大為實在尺為關在寸為格關<lb/>
　則不得小便格則吐逆<lb/>
寸口脉弱而遲弱者衞氣微遲者營中寒營為血血寒<lb/>
　則發熱衞為氣氣微者心内飢飢而虚滿不能食也<lb/>
寸口脉弱而緩弱者陽氣不足緩者胃氣有餘噫而吞<lb/>
　酸食卒不下氣填於膈上也<lb/>
寸口脉微而澁微者衞氣不行澁者營氣不足營衛不<lb/>
　能相將三焦無所仰身體痺不仁營氣不足則煩疼<lb/>
<pb n="KR3e0086_WYG_006-7b"/>
　口難言衛氣虚則惡寒數欠三焦不歸其部上焦不<lb/>
　歸者噫而酢吞中焦不歸者不能消穀引食下焦不<lb/>
　歸者則遺溲<hi>酢古醋字</hi>
寸口脉微而澁微者衞氣衰澁者營氣不足衛氣衰面<lb/>
　色黄營氣不足面色青營為根衛為葉營衞俱微則<lb/>
　根葉枯槁而寒慄欬逆吐腥吐涎沫也<lb/>
寸口脉微尺脉𦂳其人虛損多汗知隂常在絶不見陽<lb/>
　也<lb/>
<pb n="KR3e0086_WYG_006-8a"/>
寸口諸微亡陽諸濡亡血諸弱發熱諸𦂳為寒諸乘寒<lb/>
　者則為厥鬱冐不仁以胃無穀氣脾濇不通口急不<lb/>
　能言戰而慄也<lb/>
問曰何以知乘腑何以知乘臟曰諸陽浮數為乘腑諸<lb/>
　隂遲澁為乘臟<lb/>
　　　金匱脉法<hi>九</hi>
問曰寸口脉沉大而滑沉則為實滑則為氣實氣相摶<lb/>
　氣血入藏即死入腑即愈此謂卒厥何謂也師曰脣<lb/>
<pb n="KR3e0086_WYG_006-8b"/>
　口青身冷為入臟即死身和汗自出為入腑即愈<lb/>
問曰脉脱入臟即死入腑即愈何謂也師曰非為一病<lb/>
　百病皆然譬如浸淫瘡從口起流向四肢者可治從<lb/>
　四肢流來入口者不可治病在外者可治入裏者即<lb/>
　死<lb/>
五邪中人各有法度風中於前寒中於暮濕傷於下霧<lb/>
　傷於上風令脉浮寒令脉急霧傷皮腠濕流關節食<lb/>
　傷脾胃極寒傷經極熱傷絡<lb/>
<pb n="KR3e0086_WYG_006-9a"/>
夫男子平人脉大為勞極虚亦為勞○男子脉浮弱而<lb/>
　澁為無子精氣清冷○脉得諸芤動微𦂳男子失精<lb/>
　女子夢交<lb/>
男子平人脉虚弱細微者喜盗汗也○脉沉小遲名脱<lb/>
　氣其人疾行則喘喝手足逆寒腹滿甚則溏泄食不<lb/>
　消化也○脉絃而大絃則為减大則為芤减則為寒<lb/>
　芤則為虚虚寒相摶此名為革婦人則半産漏下男<lb/>
　子則亡血失精<lb/>
<pb n="KR3e0086_WYG_006-9b"/>
　　滑氏脉義<lb/>
　　　持脉<hi>十</hi>
凡診脉先須識時脉胃脉與臟腑平脉然後及於病脉<lb/>
　時脉謂春三月六部中俱帶絃夏三月俱帶洪秋三<lb/>
　月俱帶浮冬三月俱帶沉胃脉謂中按得之脉見和<lb/>
　緩凡人臟腑胃脉既平又應時脉乃無病者也反此<lb/>
　為病<lb/>
持脉之要有三曰舉曰按曰尋輕手循之曰舉重手取<lb/>
<pb n="KR3e0086_WYG_006-10a"/>
　之曰按不輕不重委曲求之曰尋初持脉輕手候之<lb/>
　脉見皮膚之間者陽也府也亦心肺之應也重手得<lb/>
　之脉附於肉下者隂也臟也亦肝腎之應也不輕不<lb/>
　重中而取之其脉應於血肉之間者隂陽相適中和<lb/>
　之應脾胃之候也若委曲尋之而若隠若見則隂陽<lb/>
　伏匿之脉也<lb/>
　　　表裏虚實<hi>十一</hi>
明脉須辨表裏虚實四字表陽也腑也凡六淫之邪襲<lb/>
<pb n="KR3e0086_WYG_006-10b"/>
　於經絡而未入胃腑及臟者皆屬於表也裏隂也臟<lb/>
　也凡七情之氣鬱於心腹之内不能散越及飲食之<lb/>
　傷留於腑臟之間不能通泄皆屬於裏也虚者元氣<lb/>
　之自虚精神耗散氣力衰竭也實者邪氣之實由正<lb/>
　氣之本虚邪得乘之非元氣之自實也故虚者補其<lb/>
　正氣實者寫其邪氣經曰邪氣盛則實精氣奪則虚<lb/>
　此大法也<lb/>
　　　脉貴有神<hi>十二</hi>
<pb n="KR3e0086_WYG_006-11a"/>
東垣曰不病之脉不求其神而神無不在也有病之脉<lb/>
　則當求其神之有無謂如六數七極熱也脉中有力<lb/>
　即有神矣當泄其熱三遲二敗寒也脉中有力即有<lb/>
　神矣當去其寒若數極遲敗中不復有力為無神也<lb/>
　將何所恃耶苟不知此而泄之去之神將何以依而<lb/>
　為主故經曰脉者血氣之先氣血者人之神也善夫<lb/>
　　附諸家脉義<lb/>
　　　矯世惑脉辨<hi>十三</hi>　<hi>汪石山</hi>
<pb n="KR3e0086_WYG_006-11b"/>
夫脉者本乎營與衞也而營行脉之中衞行於脉之外<lb/>
　苟臟腑和平營衞調暢則脉無形狀之可議矣或者<lb/>
　六淫外襲七情内傷則臟腑不和營衞乖謬而二十<lb/>
　四脉之名狀層出而叠見矣是故風寒暑濕燥火此<lb/>
　六淫也外傷六淫之脉則浮為風𦂳為寒虛為暑細<lb/>
　為濕數為燥洪為火此皆可以脉而别其外感之邪<lb/>
　也喜怒憂思悲恐驚者此七情也内傷七情之脉喜<lb/>
　則傷心而脉緩怒則傷肝而脉急恐則傷腎而脉沉<lb/>
<pb n="KR3e0086_WYG_006-12a"/>
　悲則氣消而脉短驚則氣亂而脉動此皆可以脉而<lb/>
　辨其内傷之病也然此特舉其常而以脉病相應者<lb/>
　為言也若論其變則有脉不應病病不應脉變出百<lb/>
　端而難一一盡憑乎脉者矣試舉一二言之如張仲<lb/>
　景云脉浮大邪在表為可汗若脉浮大心下鞕有熱<lb/>
　屬臟者攻之不令發汗此又非浮為表邪可汗之脉<lb/>
　也又云促脉為陽盛宜用葛根黄芩黄連湯若脉促<lb/>
　厥冷為虚脱非灸非温不可此又非促為陽盛之脉<lb/>
<pb n="KR3e0086_WYG_006-12b"/>
　也又曰遲脉為寒沉脉為裏若陽明脉遲不惡寒身<lb/>
　體濈濈汗出則用大承氣此又非諸遲為寒之脉矣<lb/>
　少隂病始得之反發熱而脉沉宜麻黄細辛湯汗之<lb/>
　此又非沉為在裏之脉矣凡此皆脉難盡憑之明騐<lb/>
　也若只憑脉而不問證未免以寒為熱以表為裏以<lb/>
　隂為陽顛倒錯亂而夭人壽者多矣是以古人治病<lb/>
　不專於脉而必兼於審證良有以也奈何世人不明<lb/>
　乎此往往有病諱而不言惟以診脉而試醫之能否<lb/>
<pb n="KR3e0086_WYG_006-13a"/>
　脉之而所言偶中便視為良醫而傾心付託其於病<lb/>
　之根源一無所告藥之宜否亦無所審惟束手聽命<lb/>
　於醫因循遂致於死尚亦不悟深可悲矣彼庸俗之<lb/>
　人素不嗜學固無足怪奈近世士大夫家亦未免狃<lb/>
　於此習是又大可笑也夫定静安慮格物致知乃大<lb/>
　學首章第一義而慮者謂慮事精詳格物者謂窮致<lb/>
　事物之理致知者謂推及吾之所知凡此數事學者<lb/>
　必嘗究心於此矣先正又言為人子者不可不知醫<lb/>
<pb n="KR3e0086_WYG_006-13b"/>
　病卧於床委之庸醫比之不慈不孝夫望聞問切醫<lb/>
　家大節目也苟於臨病之際惟以切而知之為能其<lb/>
　餘三事一切置而不講豈得謂知醫乎豈得為處事<lb/>
　精詳乎豈得為窮致事物之理而推極吾之所知乎<lb/>
　且醫之良亦不專於善診一節凡動靜有常舉止不<lb/>
　妄存心忠厚發言純篤察病詳審處方精專兼此數<lb/>
　者庶可謂之良矣雖據脉言證或有少差然一脉所<lb/>
　主非一病故所言未必盡中也若以此而遂棄之所<lb/>
<pb n="KR3e0086_WYG_006-14a"/>
　謂以二卵而棄干城之將烏可與智者道哉姑以浮<lb/>
　脉言之脉經云浮為風為虚為氣為嘔為厥為痞為<lb/>
　脹為滿不食為熱為内結等類所主不下數十餘病<lb/>
　假使診得浮脉彼將斷其為何病耶若不兼之以望<lb/>
　聞問而欲的知其為何病吾謂戞戞乎其難矣古人<lb/>
　以切居望聞問之後則於望聞問之間已得其病情<lb/>
　矣不過再診其脉㸔病應與不應也若脉與病應則<lb/>
　吉而易醫脉與病反則凶而難治以脉參病意葢如<lb/>
<pb n="KR3e0086_WYG_006-14b"/>
　此曷以診脉知病為貴哉夫脉經一書拳拳示人以<lb/>
　診法而開卷入首便言觀形察色彼此參伍以决死<lb/>
　生可見望聞問切醫之不可缺一也噫世稱善脉莫過<lb/>
　叔和尚有待於彼此參伍况下於叔和者乎故專以<lb/>
　切脉言病必不能不致於誤也安得為醫之良抑不<lb/>
　特此世人又有以太素脉而言人貴賤窮通者此又<lb/>
　妄之甚也予嘗考其義矣夫太者始也初也如太極<lb/>
　太乙之太素者質也本也如繪事後素之素此葢言<lb/>
<pb n="KR3e0086_WYG_006-15a"/>
　始初本質之脉也此果何脉耶則必指元氣而言也<lb/>
　東垣曰元氣者胃氣之别名胃氣之脉蔡西山所謂<lb/>
　不長不短不疎不數不大不小應手中和意思欣欣<lb/>
　難以名狀者是也無病之人皆得此脉以此脉而察<lb/>
　人之有病無病則可以此脉而察人之富貴貧賤則<lb/>
　不可何也胃氣之脉難以形容莫能名狀將何以為<lb/>
　貴賤窮通之診乎竊觀其書名雖太素而其中論述<lb/>
　畧無一言及於太素之義所作歌括率多俚語全無<lb/>
<pb n="KR3e0086_WYG_006-15b"/>
　理趣原其初意不過託此以為徼利之媒後世不察<lb/>
　遂相傳習莫有能辨其非者又或為之語曰太素云<lb/>
　者指貴賤窮通禀於有生之初而言也然脉可以察<lb/>
　而知之非謂脉名太素也予曰固也然則太素之所<lb/>
　診者必不出於二十四脉之外矣夫二十四脉皆主<lb/>
　病言一脉見則主一病貧賤富貴何從而察之哉假<lb/>
　如浮脉其診為風使太素家診之將言其為風耶抑<lb/>
　言其為貴賤窮通耶二者不可得兼若言其為風則<lb/>
<pb n="KR3e0086_WYG_006-16a"/>
　其所知亦不過病也若遺其病而言其為貴賤窮通<lb/>
　則是近而病諸身者尚不能知安得謂之太素則逺<lb/>
　而違諸身者必不能知之也葢貴賤窮通身外之事<lb/>
　與身之血氣了不相干安得以脉而知之乎况脉之<lb/>
　變見無常而天之寒暑不一故四時各異其脉必不<lb/>
　能乆而不變是以今日診得是脉明日診之而或非<lb/>
　春間診得是脉至夏按之而或否彼太素者以片時<lb/>
　之尋按而斷十生之休咎殆必無是理然縱使億則<lb/>
<pb n="KR3e0086_WYG_006-16b"/>
　屢中亦是捕風捉影彷彿形容安有一定之見哉噫<lb/>
　以脉察病尚不知病之的而猶待乎望聞問况能知<lb/>
　其他乎且脉兆於岐黄演於秦越而詳於叔和遍考<lb/>
　素難脉經並無一字言及此者非隠之也殆必有不<lb/>
　可誣者耳巢氏曰太素者善於相法特假太素以神<lb/>
　其術耳誠哉言也足以破天下後世之惑矣又有善<lb/>
　伺察者以言餂人隂得其實故於診按之際肆言而<lb/>
　為欺妄是又下此一等無足論也雖然人禀天地之<lb/>
<pb n="KR3e0086_WYG_006-17a"/>
　氣以生不能無清濁純駁之殊禀之清者血氣清而<lb/>
　脉來亦清清則脉形圓浄至數分明吾診乎此但知<lb/>
　其主富貴而已若曰何年登科何年陞授何年招財<lb/>
　何年得子吾皆不得而知矣禀之濁者血氣濁而脉<lb/>
　來亦濁濁則脉形不清至數混亂吾診乎此但知其<lb/>
　主貧賤而已若曰某時招悔某時破財某時損妻某<lb/>
　時尅子吾亦莫得而知矣又有形濁而脉清者此謂<lb/>
　濁中之清質清而脉濁者此謂清中之濁又有形不<lb/>
<pb n="KR3e0086_WYG_006-17b"/>
　甚清脉不甚濁但浮沉各得其位大小不失其等亦<lb/>
　主平穏而無大得喪也其他言有所未盡義有所未<lb/>
　備學者可以類推是則吾之所謂知人者一本於理<lb/>
　而已矣豈敢妄為之説以欺人哉噫予所以著為是<lb/>
　論者葢以世之有言太素脉者靡不翕然稱美不惟<lb/>
　不能以理析又從而延譽於人縱使其言有謬又必<lb/>
　隂與之委曲影射此所謂誤己而誤人者也果何益<lb/>
　之有哉又有迎醫服藥者不惟不先言其所苦甚至<lb/>
<pb n="KR3e0086_WYG_006-18a"/>
　再三詢叩終於黙黙至有隠疾而困醫者醫固為其<lb/>
　所困不思身亦為醫所困矣此皆世之通患人所共<lb/>
　有故予不得不詳論之以致夫丁寧之意俾聾瞽者<lb/>
　或有所開發焉孟子曰予豈好辯哉予不得已也<lb/>
　　　太素可採之句<hi>十四</hi>　　　　　吳　崐<lb/>
太素之説固為不經然其間亦有可採者如曰脉形圓<lb/>
　净至數分明謂之清脉形散澁至數糢糊謂之濁質<lb/>
　清脉清富貴而多喜質濁脉濁貧賤而多憂質清脉<lb/>
<pb n="KR3e0086_WYG_006-18b"/>
　濁此為清中之濁外富貴而内貧賤失意處多得意<lb/>
　處少也質濁脉清此謂濁中之清外貧賤而内富貴<lb/>
　得意處多失意處少也若清不甚清濁不甚濁其得<lb/>
　失相半而無大得䘮也富貴而壽脉清而長貧賤而<lb/>
　夭脉濁而促清而促者富貴而夭濁而長者貧賤而<lb/>
　壽此皆太素可採之句也然亦不能外乎風鑑故業<lb/>
　太素者不必師太素但師風鑑風鑑精而太素之説<lb/>
　自神矣至其甚者索隠行怪無所不至是又巫家之<lb/>
<pb n="KR3e0086_WYG_006-19a"/>
　教耳孔子曰攻乎異端斯害也已矣正士豈為之<lb/>
　　　太素大要<hi>十五</hi>　　　　　　　彭用光<lb/>
論貴賤切脉之清濁論窮通切脉之滑澁論壽夭以浮<lb/>
　沉論時運以衰旺論吉凶以緩急亦皆彷彿靈樞虚<lb/>
　實攻補法天法地法人之奥㫖○凡人兩手清微如<lb/>
　無脉者此純隂脉主貴有兩手俱洪大者此純陽脉<lb/>
　主貴<lb/>
　<lb/>
<pb n="KR3e0086_WYG_006-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景岳全書卷六<lb/>
</p>
<p>
</p>
  </div>
</body>
</text>
</TEI>
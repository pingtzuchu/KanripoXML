<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景岳全書卷三十二</head> <lb/>
    <p>
<pb n="KR3e0086_WYG_032-1a"/>
欽定四庫全書<lb/>
　景岳全書卷三十二<lb/>
　　　　　　　　　　　　明　張介賔　撰<lb/>
　　脚氣<lb/>
　　　經義<lb/>
太陰陽明論曰陽受風氣陰受濕氣○傷于風者上先<lb/>
　受之傷于濕者下先受之○清濕襲虚則病起于下<lb/>
　風雨襲虚則病起于上<lb/>
<pb n="KR3e0086_WYG_032-1b"/>
邪氣臟腑病形篇曰身半已上者邪中之也身半已下<lb/>
　者濕中之也<lb/>
陰陽應象大論曰地之濕氣感則害人皮肉筋脉<lb/>
通評虚實論曰蹠跛寒風濕之病也<lb/>
臟氣法時論曰脾苦濕急食苦以燥之禁濕地濡衣<lb/>
調經論曰寒濕之中人也皮膚不收肌肉堅𦂳營血泣<lb/>
　衛氣去故曰虚虚者聶辟氣不足按之則氣足以温<lb/>
　之故快然而不痛<lb/>
<pb n="KR3e0086_WYG_032-2a"/>
五常政大論曰太陰司天濕氣下臨<lb/>
六元正紀大論曰太陽司天之政民病寒濕𤼵肌肉萎<lb/>
　足萎不收○太陰司天之政民病寒濕腹滿身䐜憤<lb/>
　胕腫○太陰所致為重胕腫<lb/>
生氣通天論曰因于氣為腫四維相代陽氣乃竭<lb/>
經脉篇曰胃病則大腹水腫膝臏腫痛○足陽明實則<lb/>
　狂顛虚則足不收脛枯<lb/>
平人氣象論曰足脛腫曰水<lb/>
<pb n="KR3e0086_WYG_032-2b"/>
　　　論證<hi>共五條</hi>
脚氣之說古所無也自晉蘇敬始有此名然其腫痛麻<lb/>
　頑即經之所謂痺也其縱緩不收即經之所謂痿也<lb/>
　其甚而上衝即經之所謂厥逆也逮夫後世則有類<lb/>
　傷寒四證而以脚氣居其一謂凡頭痛發熱身痛便<lb/>
　閉而但見膝脚屈弱無力者便是脚氣此說太混予<lb/>
　不然之夫脚氣本水濕下壅之病而實非陽邪外感<lb/>
　證也若諸證之兼見者則或有之若以外感之脚軟<lb/>
<pb n="KR3e0086_WYG_032-3a"/>
　者便認作脚氣則淆亂意見大不通也兹予刪諸繁<lb/>
　瑣述其節要法既無遺庶便理㑹<lb/>
一脚氣之證其初甚微飲食動作無不如故或無他疾而<lb/>
　忽得之或因病後而漸得之及其病也則自膝至足或<lb/>
　見麻痺或見冷痛或見痿弱或見攣急或腫或不腫或<lb/>
　日漸枯細或蒸蒸惡熱或洒洒惡寒或如冰冷或如火<lb/>
　熱或到底能食或不能食或有物如指發自踹腸而氣<lb/>
　上衝心是皆脚氣之正病也其有為𤼵熱頭痛寒熱往来<lb/>
<pb n="KR3e0086_WYG_032-3b"/>
　或腹内作痛或見飲食則嘔吐或惡聞食氣或不欲見<lb/>
　明或語言錯亂精神昏憒是皆脚氣之兼證也大扺此<lb/>
　證有緩急緩者其来漸或二三月而日甚急者其来速<lb/>
　或一二日而即起治之若緩恐其氣上衝心亦能殺人<lb/>
一脚氣之因有二一則自外而感一則自内而致也自<lb/>
　外而感者以陰寒水濕雨霧之氣或坐卧濕地致令<lb/>
　濕邪襲人皮内筋脉而凡清濕襲虚則病始于下致<lb/>
　為腿足之病此外因也自内而致者以肥甘過度酒<lb/>
<pb n="KR3e0086_WYG_032-4a"/>
　醴無節或多食乳酪濕熱等物致令熱壅下焦走注<lb/>
　足脛而日漸腫痛或上連手節者此内因也然在古<lb/>
　人謂南方卑濕病多外因北方嗜酒酪病多内因此<lb/>
　固一說然北方亦有寒濕南方豈少酒濕此固不必<lb/>
　分南北其或内或外凡受邪氣有病始於足而漸致<lb/>
　他證者即脚氣之謂也必察其因而治之則自無失矣<lb/>
一方書以腫為濕脚氣不腫者為乾脚氣濕者宜除濕<lb/>
　乾者宜行氣<lb/>
<pb n="KR3e0086_WYG_032-4b"/>
陳無擇曰脚氣不專主一氣亦不專在一經兼有雜生<lb/>
　諸病未易分别須尋經絡之陰陽再察脉息之虚實<lb/>
　以為治也凡自汗走注者為風勝無汗攣急掣痛者<lb/>
　為寒勝腫滿重者為濕勝煩渴燥熱為暑勝若四氣<lb/>
　兼中者但察其多者為勝分其表裏以施治也<lb/>
　　　論治<hi>共八條</hi>
脚氣之病實三氣之所為也然亦有虚實之異又脚氣<lb/>
　本為壅疾古云忌用補劑然必下元不足及陽明之<lb/>
<pb n="KR3e0086_WYG_032-5a"/>
　氣有虧者而後邪氣得以犯之此其中亦有虚證總<lb/>
　之凡治此者只因證施治則萬全也但察其因於表<lb/>
　者以發散為主因於裏者以踈利為主外因者多寒<lb/>
　濕宜用温熱内因者多濕熱宜用清涼若元氣本虚<lb/>
　及病久致虚者必當培補下元不得以忌補之說為<lb/>
　拘也<lb/>
一脚氣初起無非濕滯如無他證兼見而身體重著者<lb/>
　單宜治濕以分利為主○凡脚膝中濕或腰腿痠疼<lb/>
<pb n="KR3e0086_WYG_032-5b"/>
　重著腫痛者宜除濕湯不問久近乾濕並可用○若<lb/>
　脚膝痠軟重著而胃氣不清或見噫氣呑酸脹滿者<lb/>
　平胃散○若脚氣浮腫而兼泄瀉者宜五苓散或胃<lb/>
　苓湯<lb/>
　寒濕外侵致成脚氣者十居六七其證疼痛拘攣惡<lb/>
　寒清厥脉多弦細治宜以温經除濕為主是以古人<lb/>
　治此之法大抵熱藥多寒藥少故每用麻黄川烏桂<lb/>
　附亁薑之屬内經曰濕淫於内治以苦熱正以烏附<lb/>
<pb n="KR3e0086_WYG_032-6a"/>
　麻黄走而不守故能通行經絡乾薑官桂辛甘火熱<lb/>
　故能助陽退陰清濕既除病無不愈○凡感寒濕雨<lb/>
　水或四氣流注致成脚氣腫痛不可忍者宜鷄鳴散<lb/>
　如神○若寒濕内侵陽虚陰盛胃氣不强經氣不行<lb/>
　頑木浮腫或疼痛不用者獨活湯○若寒邪入腹喘<lb/>
　急疼痛或筋急上衝悶亂危急欲絶者茱萸丸或茱<lb/>
　萸木𤓰湯○若寒濕在經血脉不和腰脚筋骨痠軟<lb/>
　無力或拘攣疼痛脉弱而濇者酒浸牛膝丸○若寒<lb/>
<pb n="KR3e0086_WYG_032-6b"/>
　濕壅腫氣滯不行或冷或痛者立效散○若寒濕兼<lb/>
　風者如五積散小續命湯皆宜用詳具後條<lb/>
一濕熱内蒸致成脚氣者多因酒食不節其證必煩熱<lb/>
　多渴脉見滑數二便或多不利治宜利濕清火為主<lb/>
　○若濕熱下壅足脛腫痛不消者防己飲加減治之<lb/>
　或蒼术黄栢丸或二妙散或加味二妙丸俱妙○若<lb/>
　濕熱氣壅上衝胸腹煩渴悶亂頭痛口乾者活人犀<lb/>
　角散○若濕熱流注經絡肢節煩疼肩背沉重手足<lb/>
<pb n="KR3e0086_WYG_032-7a"/>
　偏身疼痛熱腫者當歸拈痛湯○若感冐暑濕肢節<lb/>
　疼痛身熱口渴小便赤澁氣虚氣促者清暑益氣湯<lb/>
　○若肝腎陰虚血熱脚瘠疼痛行止艱難小水不利<lb/>
　者續斷丸<lb/>
一脚氣有壅滯氣逆者其證必喘滿氣急上攻心腹甚<lb/>
　至危急可畏治宜行滯降氣為主○凡脚氣上衝心<lb/>
　腹喘急不得眠卧者紫蘇散梹榔湯或加減梹榔湯<lb/>
　甚者四磨飲○若脚氣喘急腹滿脚腫者桑白皮散<lb/>
<pb n="KR3e0086_WYG_032-7b"/>
　或木通散○若脚氣臍下氣升衝心煩悶者木香散<lb/>
　或梹榔散○若脚氣心胸壅悶嘔逆多痰不食者半<lb/>
　夏散或紫蘓湯○若浮腫心腹痞悶小水不利大腹<lb/>
　皮散<lb/>
一風濕合邪而為脚氣者其證必兼外感而或為寒熱<lb/>
　往来或為喘欬氣急或流走無常或筋骨疼痛治宜<lb/>
　以散風除濕通行經絡為主○若感四時風疫風濕<lb/>
　或處陰濕之地致為脚氣痿弱筋骨疼痛或寒熱往<lb/>
<pb n="KR3e0086_WYG_032-8a"/>
　来者敗毒散○若寒熱如瘧赤腫疼痛者加味敗毒<lb/>
　散○若脚氣以風寒濕邪客於經絡而骨髓酸痛不<lb/>
　可忍或遍身疼痛惡寒嘔逆者五積散一法加全蝎<lb/>
　三個入酒煎服○若脚氣以風濕留滯而陰寒外閉<lb/>
　表邪不解或欬𠻳喘滿寒熱者小青龍湯○若風濕<lb/>
　留滯肢節煩疼心神壅悶者大腹子散○千金云若<lb/>
　脚氣脉大而緩宜服小續命湯二劑立瘥活人云脚<lb/>
　氣屬冷者以小續命湯煎成入生薑自然汁服之最<lb/>
<pb n="KR3e0086_WYG_032-8b"/>
　快○若脚氣風濕勝而兼𤼵熱欬𠻳肢體疼痛者芎<lb/>
　芷香蘇散○若脚氣風濕流注憎寒發熱無汗惡寒<lb/>
　者麻黄左經湯<lb/>
一脚氣有虚證凡脾胃肝腎之脉皆出於足邪之易入<lb/>
　多有乗虛故肝虛則筋病腎虛則骨病脾虛則肌肉<lb/>
　病胃虛則宗筋病或以勞慾不節或以酒濕大過或<lb/>
　以病後失調凡内有虧損而外有脚氣者無非虛證<lb/>
　此當以調補為主而兼察四氣以治之○若肝腎陰<lb/>
<pb n="KR3e0086_WYG_032-9a"/>
　虛感觸四氣而癱瘓頑木半身不隨脚膝無力遍體<lb/>
　疼痛者神應養真丹或三因四斤丸或虎骨酒或八<lb/>
　味地黄湯○若脾胃大虛陰寒在下陽氣不行而病<lb/>
　脚氣者獨活湯附子八味湯○若精血不足陰虛於<lb/>
　下氣不歸精而脚氣上逆衝心者地黄湯○若脾胃<lb/>
　虚寒兼風濕外邪而成脚氣者風引獨活湯或追毒<lb/>
　湯○若脚氣以脾腎虚寒而兼欬𠻳氣逆嘔吐者兼<lb/>
　補厚朴湯<lb/>
<pb n="KR3e0086_WYG_032-9b"/>
　脚氣有實邪凡壅盛腫痛而或為閉結或為脹滿者<lb/>
　治宜以踈導通利為主○若風濕壅盛脚氣腫痛便<lb/>
　結腹滿者羌活導滯湯或枳實大黄湯○若四氣流<lb/>
　注陽明風熱腰脚腫痛大小便秘喘滿腹痛者大黄<lb/>
　左經湯○若脚氣飲食不消心下痞悶腿脚腫痛者<lb/>
　開結導飲丸<lb/>
　　　敷熨淋洗<lb/>
凡脚氣腫痛之甚者可用敷藥以散之或用椒艾嚢以<lb/>
<pb n="KR3e0086_WYG_032-10a"/>
　温之或用香散之藥煎湯以洗之如百草煎及防風<lb/>
　荆芥威靈仙艾葉蒼术蛇床子當歸烏藥之類皆可<lb/>
　用或單用紫蘇或忍冬藤煎湯淋洗之俱妙<lb/>
　　　禁忌<hi>共三條</hi>
觀活人等書云凡脚氣用補藥及用湯淋洗者皆醫之<lb/>
　所禁也此亦一偏之說耳蓋補有宜禁者以邪壅氣<lb/>
　實者也淋洗有宜禁者以水濕湯氣之宜避者也如<lb/>
　果下部虚寒或以病後或以尅伐太過而脚氣不愈<lb/>
<pb n="KR3e0086_WYG_032-10b"/>
　者豈尚堪禁補乎又若寒邪濕熱壅結不散而為腫<lb/>
　為痛者最宜以辛香蘇散之藥煎湯蒸洗則退邪極<lb/>
　速豈禁洗乎惟是濕熱氣逆而上衝心腹者不可驟<lb/>
　洗恐助濕氣上升也此必先降其氣俟其毒止在脚<lb/>
　再行薰洗自無不利蓋補以補其弱也洗以逐其滯<lb/>
　也夫何禁之有<lb/>
有當禁於未𤼵之先者如外臺秘要云第一忌嗔嗔則<lb/>
　心煩煩則脚氣𤼵又禁大語大語則傷氣氣傷病亦<lb/>
<pb n="KR3e0086_WYG_032-11a"/>
　發又不得露足當風入水以冷水洗足兩足脛尤不<lb/>
　宜冷雖暑月當着帛袴至冬寒加綿常令兩脛及腿<lb/>
　温煖微汗尤佳依此将息脚氣自消而無邪氣留連<lb/>
　之患夏月腠理開不宜當風取涼涼處坐卧須得勞<lb/>
　動闗節令其氣暢此拒邪之法養生之要也每食後<lb/>
　宜行三五百步疲倦便止則脚中惡氣隨即下散雖<lb/>
　有浮腫氣亦不上也<lb/>
孫真人云古人少有此疾自永嘉南渡衣冠之人多有<lb/>
<pb n="KR3e0086_WYG_032-11b"/>
　之此皆濕鬱於内所致也故凡四時之中皆不得久<lb/>
　坐久立濕冷之地亦不得因酒醉汗出脫衣洗足當<lb/>
　風取涼皆成脚氣暑月久坐久立濕地則濕熱之氣<lb/>
　蒸人經絡病發必熱而四肢酸疼煩悶胕腫寒熱此<lb/>
　又山野農夫多有之以久濕傷於外也<lb/>
　　　述古<lb/>
楊大受曰脚氣是壅疾當用宣通之劑使氣不能成壅<lb/>
　也如羌活導滯湯之類所宜通用又如蒼白术防己<lb/>
<pb n="KR3e0086_WYG_032-12a"/>
　南星以去濕羌活獨活木𤓰㯽榔行氣利關節以去<lb/>
　壅佐木通牛膝以引經當歸生地黄以和血此必用<lb/>
　之藥也又如東垣拈痛湯之類亦甚㨗餘因證之虚<lb/>
　實寒熱而辨治之此即通變活法也<lb/>
　　　附按<lb/>
薛氏治一男子素有脚氣脇下作痛𤼵熱頭暈嘔吐腿<lb/>
　痺不仁服消毒䕶心等藥不應左關脉𦂳右關脉弦<lb/>
　此亦脚氣也以半夏左經湯治之而愈○一男子脚<lb/>
<pb n="KR3e0086_WYG_032-12b"/>
　軟腫痛𤼵熱飲冷大小便秘右關脉數乃足陽明經<lb/>
　濕熱流注也以大黄左經湯治之而愈○一婦人肢<lb/>
　節腫痛經足尤甚時或自汗或頭痛此太陽經濕熱<lb/>
　所致用麻黄左經湯二劑而愈○一男子兩腿腫痛<lb/>
　脉滑而數此濕痰所致也先以五苓散加蒼术黄栢<lb/>
　二劑少愈更以二陳二术梹榔紫蘇羌活獨活牛膝<lb/>
　黄栢而瘥夫濕痰之證必先以行氣利濕健中為主<lb/>
　若中氣和則痰自消而濕亦無所容矣○一男子右<lb/>
<pb n="KR3e0086_WYG_032-13a"/>
　腿赤腫焮痛脉沉數用當歸拈痛湯四肢反痛乃濕<lb/>
　毒壅遏又况下部藥不易達非藥不對證也遂砭患<lb/>
　處去毒血仍用前藥一劑頓减又四劑而消○一婦<lb/>
　人患脚氣或時腿腫筋攣腹作痛諸藥不應漸至危<lb/>
　篤諸書云八味丸治足少陰脚氣入腹疼痛上氣喘<lb/>
　促欲死者遂投一服頓退又服而愈凡腎經虚寒之<lb/>
　人多有此患乃腎乗心水尅火之證少緩則死不旋<lb/>
　踵宜急服之○一婦人患腿痛不能伸屈遇風寒痛<lb/>
<pb n="KR3e0086_WYG_032-13b"/>
　益甚諸藥不應甚苦先以活絡丹一丸頓退又服而<lb/>
　瘳次年復痛仍服一丸亦退大半更以獨活寄生湯<lb/>
　四劑而愈○一男子素有脚氣又患附骨癰作痛服<lb/>
　活絡丹一丸二證並瘥○上舍俞魯月素有疝不能<lb/>
　愈因患腿痛亦用活絡丹一丸不惟腿患有效而疝<lb/>
　亦得愈矣○留都金二守女患驚風甚危諸醫皆不<lb/>
　能救遂自用活絡丹一丸即愈且不再作夫病邪深<lb/>
　伏在内非此藥莫能通達但近代有云此藥引風入<lb/>
<pb n="KR3e0086_WYG_032-14a"/>
　骨如油麫之說故後人多不肯服大抵有是病宜用<lb/>
　是藥豈可泥於此言致病難瘥<lb/>
　　　針灸<lb/>
凡脚氣初覺即灸患處二三十壮或用雷火鍼以導引<lb/>
　濕氣外出及飲醪醴以通經散邪其要法也○若壅<lb/>
　既成而邪盛者必腫痛熱甚一時藥餌難散宜砭去<lb/>
　惡血以消熱腫砭刺之後以藥繼之<lb/>
　　　脚氣論列方<lb/>
<pb n="KR3e0086_WYG_032-14b"/>
平胃散<hi>和十七</hi>　　　　　五苓散<hi>和一八二</hi>
當歸拈痛湯<hi>寒百三十</hi>　　立效散<hi>和二八七</hi>
茱萸丸<hi>和三百九</hi>　　　　茱萸木𤓰湯<hi>和二八六</hi>
鷄鳴散<hi>和二百五</hi>　　　　二妙散<hi>寒一三四</hi>
加味二妙丸<hi>寒一三五</hi>　　除濕湯<hi>和一七七</hi>
胃苓湯<hi>和百九十</hi>　　　　蒼术黄栢丸<hi>寒一三六</hi>
五積散<hi>散三九</hi>　　　　　敗毒散<hi>散三六</hi>
加味敗毒散<hi>外四一</hi>　　　紫蘇湯<hi>和二百九十</hi>
<pb n="KR3e0086_WYG_032-15a"/>
清暑益氣湯<hi>和一六八</hi>　　紫蘓散<hi>和二八九</hi>
半夏散<hi>和二九九</hi>　　　　橘皮湯<hi>和二九八</hi>
人參散<hi>和二九七</hi>　　　　芎芷香蘓散<hi>散八八</hi>
梹榔散<hi>和二九三</hi>　　　　梹榔湯<hi>和二九一</hi>
防己飲<hi>和二八八</hi>　　　　加減梹榔湯<hi>和二九二</hi>
酒浸牛膝丸<hi>和三百八</hi>　　續斷丸<hi>和三百六</hi>
活絡丹<hi>和二七七</hi>　　　　地黄湯<hi>和三百二</hi>
八味丸<hi>補一二二</hi>　　　　活人犀角散<hi>寒一三一</hi>
<pb n="KR3e0086_WYG_032-15b"/>
四磨飲<hi>和五二</hi>　　　　　獨活寄生湯<hi>和二百七十</hi>
風引獨活湯<hi>散百二</hi>　　　獨活湯<hi>散八三</hi>
小青龍湯<hi>散八</hi>　　　　　虎骨酒<hi>和三一五</hi>
木通散和<hi>二九六</hi>　　　　木香散<hi>和二九五</hi>
三因四斤丸<hi>補一六三</hi>　　小續命湯<hi>散五二</hi>
神應養真丹<hi>和三一三</hi>　　追毒湯<hi>散百四</hi>
大腹皮散<hi>和三百</hi>　　　　附子八味湯<hi>熱三七</hi>
椒艾囊<hi>和三一七</hi>　　　　大腹子散<hi>和三百一</hi>
<pb n="KR3e0086_WYG_032-16a"/>
兼補厚朴湯<hi>散百一</hi>　　　百草煎<hi>新因三七</hi>
桑白皮散<hi>和二九四</hi>　　　麻黄左經湯<hi>散九六</hi>
開結導飲丸<hi>和二七八</hi>　　羌活導滯湯<hi>攻三四</hi>
半夏左經湯<hi>散九七</hi>　　　枳實大黄湯<hi>攻三三</hi>
大黄左經湯<hi>散九八</hi>
　　　論外備用方<lb/>
鹿茸丸<hi>補一三三生瘡</hi>　　　　稀薟丸<hi>和二五六</hi>
加味四斤丸<hi>補一六二陰氣不足</hi>　　活絡飲<hi>和二六九風濕</hi>
<pb n="KR3e0086_WYG_032-16b"/>
愈風丹<hi>和二七四養血去風</hi>　　　　加減四斤丸<hi>補一六三腎虚</hi>
薏仁酒<hi>和三一六補陰去濕</hi>　　　　換腿丸<hi>和二百八十風濕</hi>
虎骨四斤丸<hi>補一六一滋陰</hi>　　勝駿丸<hi>和三一二養氣去邪</hi>
降椒酒<hi>和二三八風濕</hi>　　　　易老天麻丸<hi>和二七五血虚受邪</hi>
續斷丸<hi>和三百六涼血去風</hi>　　　　沉香湯<hi>和三百四脚氣攻心</hi>
神應養真丹<hi>和三一三滋陰行經</hi>　　木𤓰湯<hi>和三百三行氣</hi>
梹蘓散<hi>外一八八風濕流注</hi>　　　　史國公浸酒方<hi>和二八一</hi>
透骨散<hi>和三一四行經</hi>　　　　敷脚氣方<hi>和三一八</hi>
<pb n="KR3e0086_WYG_032-17a"/>
羗活勝濕湯<hi>和一七八風濕</hi>　　調元健歩丸<hi>和三一一陰虚濕熱</hi>
濟生梹榔湯<hi>和二九一踈壅</hi>　　第一麻黄湯<hi>散九九惡風</hi>
第二獨活湯<hi>散百散風</hi>　　　　六物附子湯<hi>外三五注四氣流</hi>
　　痿證<lb/>
　　　經義<lb/>
痿論帝曰五臟使人痿何也岐伯曰肺主身之皮毛心<lb/>
　主身之血脉肝主身之筋膜脾主身之肌肉腎主身<lb/>
　之骨髓故肺熱葉焦則皮毛虚弱急薄暑則生痿躄<lb/>
<pb n="KR3e0086_WYG_032-17b"/>
　也心氣熱則下脉急而上上則下脉虚虚則生脉痿<lb/>
　樞折挈脛縱而不任地也肝氣熱則膽泄口苦筋膜<lb/>
　亁筋膜亁則筋急而攣𤼵為筋痿脾氣熱則胃亁而<lb/>
　渴肌肉不仁𤼵為肉痿腎氣熱則腰脊不舉骨枯而<lb/>
　髓減發為骨痿○帝曰何以得之曰肺者臟之長也<lb/>
　為心之葢也有所失亡所求不得則𤼵肺鳴鳴則肺<lb/>
　熱葉焦故曰五臟因肺熱葉焦𤼵為痿躄此之謂也<lb/>
　悲哀太甚則胞絡絶胞絡絶則陽氣内動發則心下<lb/>
<pb n="KR3e0086_WYG_032-18a"/>
　崩數溲血也故本病曰大經空虚發為肌痺𫝊為脉<lb/>
　痿思想無窮所願不得意淫於外入房太甚宗筋㢮<lb/>
　縱𤼵為筋痿及為白淫故下經曰筋痿者生於肝使<lb/>
　内也有漸於濕以水為事若有所留居處相濕肌肉<lb/>
　濡漬痺而不仁𤼵為肉痿故下經曰肉痿者得之濕<lb/>
　地也有所逺行勞倦逢大熱而渴渴則陽氣内伐内<lb/>
　伐則熱舍於腎腎者水臟也今水不勝火則骨枯而<lb/>
　髓虚故足不任身𤼵為骨痿故下經曰骨痿者生於<lb/>
<pb n="KR3e0086_WYG_032-18b"/>
　大熱也○帝曰何以别之曰肺熱者色白而毛敗心<lb/>
　熱者色赤而絡脉溢肝熱者色蒼而爪枯脾熱者色<lb/>
　黄而肉蠕動腎熱者色黑而齒稿○帝曰論言治痿<lb/>
　者獨取陽明何也曰陽明者五臓六腑之海主潤宗<lb/>
　筋宗筋主束骨而利機關也衝脉者經脉之海也主<lb/>
　滲灌谿谷與陽明合於宗筋陰陽總宗筋之會會於<lb/>
　氣街而陽明為之長皆屬於帶脉而絡於督脉故陽<lb/>
　明虚則宗筋縱帶脉不引故足痿不用也○帝曰治<lb/>
<pb n="KR3e0086_WYG_032-19a"/>
　之奈何曰各補其榮而通其俞調其虚實和其逆順<lb/>
　筋脉骨肉各以其時受月則病已矣帝曰善<lb/>
生氣通天論曰因於濕首如裹濕熱不攘大筋緛短小<lb/>
　筋㢮長緛短為拘㢮長為痿<lb/>
本神篇曰精傷則骨痠痿厥精時自下<lb/>
根結篇曰陽明為闔闔折則氣無所止息而痿疾起矣<lb/>
　故痿疾者取之陽明視有餘不足無所止息者真氣<lb/>
　稽留邪氣居之也<lb/>
<pb n="KR3e0086_WYG_032-19b"/>
邪氣臟腑病形篇曰肺脉微緩為痿瘻偏風○脾脉緩<lb/>
　甚為痿厥微緩為風痿四肢不用心慧然若無病○<lb/>
　腎脉微滑為骨痿坐不能起起則目無所見<lb/>
　　　論證<hi>共二條</hi>
痿證之義内經言之詳矣觀所列五臟之證皆言為熱<lb/>
　而五臟之證又總於肺熱葉焦以致金燥水虧乃成<lb/>
　痿證如丹溪之論治誠得之矣然細察經文又曰悲<lb/>
　哀太甚則胞絡絶𫝊為脉痿思想無窮所願不得𤼵<lb/>
<pb n="KR3e0086_WYG_032-20a"/>
　為筋痿有漸於濕以水為事𤼵為肉痿之類則又非<lb/>
　盡為火證此其有餘不盡之意猶有可知故因此而<lb/>
　生火者有之因此而敗傷元氣者亦有之元氣敗傷<lb/>
　則精虚不能灌溉血虚不能營養者亦不少矣若㮣<lb/>
　從火論則恐真陽虧敗及土衰水涸者有不能堪故<lb/>
　當酌寒熱之淺深審虚實之緩急以施治療庶得治<lb/>
　痿之全矣<lb/>
　經曰濕熱不攘則大筋緛短小筋弛長緛短為拘弛<lb/>
<pb n="KR3e0086_WYG_032-20b"/>
　長為痿此内經言筋病之㮣乃舉隅之談以啟人之<lb/>
　自反耳非謂大筋必無弛長小筋必無緛短也即如<lb/>
　痿弱必由於弛長豈大筋果無涉乎此經言之意從<lb/>
　可知矣故於痿證之外凡遇瘈瘲等病當知拘攣者<lb/>
　必由緛短癱弱者必由弛長斯得内經之意而於寒<lb/>
　熱燥濕之辨亦可得其據矣<lb/>
　　　論治<hi>共二條</hi>
一凡痿由濕熱脉洪滑而證多煩熱者必當先去其火<lb/>
<pb n="KR3e0086_WYG_032-21a"/>
　宜二妙散隨證加减用之○若陰虚兼熱者宜正𫝊<lb/>
　加味四物湯虎脛骨丸或丹溪補陰丸滋陰八味丸<lb/>
　之類主之○若絶無火證而止因水虧於腎血虧於<lb/>
　肝者則不宜兼用涼藥以伐生氣惟鹿角膠丸為最<lb/>
　善或加味四斤丸八味地黄丸金剛丸之類俱可擇<lb/>
　用○若陰虚無濕或多汗者俱不宜輕用蒼术蓋痿<lb/>
　證最忌散表亦恐傷陰也<lb/>
一東垣取黄栢為君黄芪等補藥輔佐以治諸痿無一<lb/>
<pb n="KR3e0086_WYG_032-21b"/>
　定之方有兼痰積者有濕多熱多者有濕熱相半者<lb/>
　有挾氣者臨病製方其亦治痿之良法也<lb/>
　　　述古<hi>共四條</hi>
丹溪曰内經謂諸痿起於肺熱又謂治痿獨取陽明蓋<lb/>
　肺金體燥居上而主氣畏火者也脾土性濕居中而<lb/>
　主四肢畏木者也火能炎上若嗜慾無節則水失所<lb/>
　養火寡於畏而侮所勝肺得火邪而熱矣木性剛急<lb/>
　肺受熱則不能管攝一身脾傷則四肢不能為用而<lb/>
<pb n="KR3e0086_WYG_032-22a"/>
　諸痿作矣瀉南方則肺金清而東方不實何脾傷之<lb/>
　有補北方則心火降而西方不虚何肺熱之有故陽<lb/>
　明實則宗筋潤能束骨而利機關矣治痿之法無出<lb/>
　於此雖然天産作陽厚味發熱凡病痿者若不淡薄<lb/>
　食味必不能保其全安也<lb/>
纂要云濕熱東垣健步丸加燥濕降火之劑黄栢黄芩<lb/>
　蒼术○濕痰二陳湯加蒼术白术黄芩黄栢之類入<lb/>
　竹瀝薑汁○血虚四物加蒼术黄栢下補陰丸○氣<lb/>
<pb n="KR3e0086_WYG_032-22b"/>
　虚四君子加蒼术黄芩黄栢○黄栢蒼术治痿要藥<lb/>
　也○已上方治雖所主有不同而降火清金所謂治<lb/>
　法之大要無不同也<lb/>
薛立齋曰痿證多因足三陰虚損若脾腎不足而無力<lb/>
　者用還少丹肝腎虚熱而足無力者六味丸如不應<lb/>
　急用八味丸<lb/>
陳無擇曰人身有皮毛血脉筋膜肌肉骨髓以成其形<lb/>
　内則有肝心脾肺腎以主之若隨情妄用喜怒勞佚<lb/>
<pb n="KR3e0086_WYG_032-23a"/>
　以致内臟精血虚耗使血脉筋骨肌肉痿弱無力以<lb/>
　運動故致痿躄狀與柔風脚氣相類柔風脚氣皆外<lb/>
　因風寒正氣與邪氣相搏故作腫苦痛為邪實痿由<lb/>
　内臟不足之所致但不任用亦無痛椘此血氣之虚<lb/>
　也<lb/>
　　　痿證論列方<lb/>
二妙散<hi>寒一三四</hi>　　　　四物湯<hi>補八</hi>
東垣健歩丸<hi>和三百十</hi>　　二陳湯<hi>和一</hi>
<pb n="KR3e0086_WYG_032-23b"/>
金剛丸<hi>補一六四</hi>　　　　加味四物湯<hi>補十</hi>
還少丹<hi>補一三七</hi>　　　　四君子湯<hi>補一</hi>
加味四斤丸<hi>補一六二</hi>　　鹿角膠丸<hi>補一三二</hi>
虎脛骨丸<hi>寒一三七</hi>　　　八味地黄丸<hi>補一二二</hi>
丹溪補陰丸<hi>寒百六十</hi>　　滋陰八味丸<hi>新寒十七</hi>
六味地黄丸<hi>補一二一</hi>
　　　論外備用方<lb/>
煨腎丸<hi>補一四八骨痿</hi>　　　　敗毒散<hi>散三六風濕</hi>
<pb n="KR3e0086_WYG_032-24a"/>
地黄飲子<hi>補百</hi>　　　　　鹿茸丸<hi>補一三三陰虚弱</hi>
清燥湯<hi>寒一三二濕熱</hi>　　　　加减四斤丸<hi>補一六三</hi>
勝駿丸<hi>和三一二養陰袪邪</hi>　　　　虎骨酒<hi>和三一五强筋骨</hi>
滋陰大補丸<hi>補一二七陰虚</hi>　　續斷丸<hi>和三百六涼血强筋</hi>
牛膝丸<hi>和三百七肝腎虚</hi>　　　　虎骨四斤丸<hi>補一六一强陰</hi>
小續命湯<hi>散五二風濕</hi>　　　　追毒湯<hi>散百四風濕</hi>
酒浸牛膝丸<hi>和三百八壮筋骨</hi>　　小安腎丸<hi>熱一六八痿弱</hi>
大防風湯<hi>補九九風濕</hi>　　　　加味二妙丸<hi>寒一三五濕熱</hi>
<pb n="KR3e0086_WYG_032-24b"/>
石刻安腎丸<hi>熱一六九痿弱</hi>　　加味四君湯<hi>補二</hi>
調元健歩丸<hi>和三一一</hi>
　　陽痿<lb/>
　　　經義<lb/>
陰陽别論曰二陽之病𤼵心脾有不得隱曲女子不月<lb/>
厥論曰厥陰之厥則少腹腫痛腹脹涇溲不利好卧屈<lb/>
　膝陰縮腫<lb/>
痿論曰思想無窮所願不得意淫於外入房太甚宗筋<lb/>
<pb n="KR3e0086_WYG_032-25a"/>
　㢮縱𤼵為筋痿及為白淫○陽明虚則宗筋縱<lb/>
邪氣臟腑病形篇曰腎脉大甚為陰痿微濇為不月沉<lb/>
　痔<lb/>
經筋篇曰足太陰之筋病陰器紐痛下引臍○足厥陰<lb/>
　之筋病陰器不用傷於内則不起傷於寒則陰縮入<lb/>
　傷於熱則縱挺不收<lb/>
經脉篇曰足厥陰結於莖氣逆則睪腫卒疝實則挺長<lb/>
　虚則暴癢<lb/>
<pb n="KR3e0086_WYG_032-25b"/>
至真要大論曰太陽之勝隱曲不利互引陰股<lb/>
本神篇曰肝悲哀動中則傷魂魂傷則狂忘不精當人<lb/>
　陰縮而攣筋兩脇骨不舉○恐懼而不解則傷精精<lb/>
　傷則骨痠痿厥精時自下<lb/>
生氣通天論曰濕熱不攘大筋緛短小筋㢮長緛短為<lb/>
　拘㢮長為痿<lb/>
　五過論帝曰凡未診病者必問嘗貴後賤雖不中邪<lb/>
　病從内生名曰脫營嘗富後貧名曰失精身體目減<lb/>
<pb n="KR3e0086_WYG_032-26a"/>
　氣虚無精病深無氣洒洒然時驚病深者以其外耗<lb/>
　於衛内奪於營良工所失不知病情此治之一過也<lb/>
　○凡欲診病者必問飲食居處暴樂暴苦始樂後苦<lb/>
　皆傷精氣精氣竭絶形體毁沮暴怒傷陰暴喜傷陽<lb/>
　厥氣上行滿脉去形愚醫治之不知補瀉不知病情<lb/>
　精華日脫邪氣廼并此治之二過也<lb/>
陰陽應象大論曰北方生寒在志為恐恐傷腎思勝恐<lb/>
宣明五氣篇曰精氣并於腎則恐<lb/>
<pb n="KR3e0086_WYG_032-26b"/>
調經論曰血有餘則怒不足則恐<lb/>
　　　論證<hi>共三條</hi>
凡男子陽痿不起多由命門火衰精氣虚冷或以七情<lb/>
　勞倦損傷生陽之氣多致此證亦有濕熱熾盛以致<lb/>
　宗筋弛縱而為痿弱者譬以暑熱之極則諸物綿萎<lb/>
　經云壮火食氣亦此謂也然有火無火脉證可别但<lb/>
　火衰者十居七八而火盛者僅有之耳<lb/>
一凡思慮焦勞憂鬱太過者多致陽痿蓋陰陽總宗筋<lb/>
<pb n="KR3e0086_WYG_032-27a"/>
　之會會於氣街而陽明為之長此宗筋為精血之孔<lb/>
　道而精血實宗筋之化源若以憂思太過抑損心脾<lb/>
　則病及陽明術脉而水榖氣血之海必有所虧氣血<lb/>
　虧而陽道斯不振矣經曰二陽之病發心脾有不得<lb/>
　隱曲及女子不月者即此之謂<lb/>
一凡驚恐不釋者亦致陽痿經曰恐傷腎即此謂也故<lb/>
　凡遇大驚卒恐能令人遺失小便即傷腎之騐又或<lb/>
　於陽旺之時忽有驚恐則陽道立痿亦其驗也○余<lb/>
<pb n="KR3e0086_WYG_032-27b"/>
　嘗治一强壮少年遭酷吏之恐病似脹非脹似熱非<lb/>
　熱絶食而困衆謂痰火宜清中焦余診之曰此恐懼<lb/>
　内傷少陽氣索而病及心腎大虧證也遂峻加温補<lb/>
　兼治心脾一月而起愈後形氣雖健如初而陽寂不<lb/>
　舉余告之曰根蒂若斯腎傷已甚非少壮所宜之兆<lb/>
　速宜培養心腎庶免他虞彼反以恐嚇為疑全不知<lb/>
　信未及三載竟復病而殁可見恐懼之害其不小者<lb/>
　如此<hi>新按</hi>
<pb n="KR3e0086_WYG_032-28a"/>
　　　論治<hi>共三條</hi>
一命門火衰精氣虚寒而陽痿者宜右歸丸贊育丹石<lb/>
　刻安腎丸之類主之○若火不甚衰而止因血氣薄<lb/>
　弱者宜左歸丸班龍丸全鹿丸之類主之<lb/>
一凡因思慮驚恐以致脾腎虧損而陽道痿者必須培<lb/>
　養心脾使胃氣漸充則衝任始振而元可復也宜七<lb/>
　福飲歸脾湯之類主之然必大釋懐抱以舒神氣庶<lb/>
　能奏效否則徒資藥力無益也○其有憂思恐懼太<lb/>
<pb n="KR3e0086_WYG_032-28b"/>
　過者每多損抑陽氣若不益火終無生意宜七福飲<lb/>
　加桂附枸杞之類主之<lb/>
一凡肝腎濕熱以致宗筋弛縱者亦為陽痿治宜清火<lb/>
　以堅腎然必有火證火脉内外相等者方是其證宜<lb/>
　滋陰八味丸或丹溪大補陰丸虎潜丸之類主之○<lb/>
　水之甚者如滋腎丸人補丸之類俱可用<lb/>
　　　述古<lb/>
薛立齋曰按陰莖屬肝之經絡蓋肝者木也如木得湛<lb/>
<pb n="KR3e0086_WYG_032-29a"/>
　露則森立遇酷暑則萎悴若因肝經濕熱而患者用<lb/>
　龍膽瀉肝湯以清肝火導濕熱若因肝經燥熱而患<lb/>
　者用六味丸以滋腎水養肝血而自安○又曰瓊玉<lb/>
　膏固本丸坎離丸此輩俱是沉寒瀉火之劑非腸胃<lb/>
　有燥熱者不宜服若足三陰經陰虚發熱者從而服<lb/>
　之令人無子蓋損其陽氣則陰血無所生故也屢驗<lb/>
　　　簡易方<lb/>
一方　治陽事不起用蛇床子五味子兎絲子等分為<lb/>
<pb n="KR3e0086_WYG_032-29b"/>
　末密丸梧子大每服三五十丸温酒下日三服<lb/>
　　　陽痿論列方<lb/>
左歸丸<hi>新補四</hi>　　　　　右歸丸<hi>新補五</hi>
全鹿丸<hi>補一二九</hi>　　　　贊育丹<hi>新因又十四</hi>
七福飲<hi>新補七</hi>　　　　　歸脾湯<hi>補三三</hi>
石刻安腎丸<hi>熱一六九</hi>　　虎潜丸<hi>寒一六四</hi>
瓊玉膏<hi>補六一</hi>　　　　　滋陰八味丸<hi>新寒十七</hi>
固本丸<hi>補百七</hi>　　　　　六味丸<hi>補一二一</hi>
<pb n="KR3e0086_WYG_032-30a"/>
龍膽瀉肝湯<hi>寒六三</hi>　　　坎離丸<hi>寒一六五</hi>
滋腎丸<hi>寒一六三</hi>　　　　丹溪大補陰丸<hi>寒一五七</hi>
班龍丸<hi>補百三十</hi>　　　　大補丸<hi>寒一五五</hi>
　<lb/>
　<lb/>
　<lb/>
　<lb/>
　<lb/>
<pb n="KR3e0086_WYG_032-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景岳全書卷三十二<lb/>
</p>
<p>
</p>
  </div>
</body>
</text>
</TEI>
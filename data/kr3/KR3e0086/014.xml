<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景岳全書卷十四</head> <lb/>
    <p>
<pb n="KR3e0086_WYG_014-1a"/>
欽定四庫全書<lb/>
　景岳全書卷十四<lb/>
　　　　　　　　　　　　明　張介賔　撰<lb/>
　　瘧疾<lb/>
　　　經義<lb/>
瘧論帝曰夫痎瘧皆生於風其畜作有時者何也岐伯<lb/>
　曰瘧之始發也先起於毫毛伸欠乃作寒慄皷頷腰<lb/>
　脊俱痛寒去則内外皆熱頭痛如破渇欲冷飲帝曰<lb/>
<pb n="KR3e0086_WYG_014-1b"/>
　何氣使然曰隂陽上下交争虚實更作隂陽相移也<lb/>
　陽并於隂則隂實而陽虚陽明虚則寒慄皷頷也巨<lb/>
　陽虚則腰背頭項痛三陽俱虚則隂氣勝隂氣勝則<lb/>
　骨寒而痛寒生於内故中外皆寒陽盛則外熱隂虚<lb/>
　則内熱外内皆熱則喘而渇故欲冷飲也此皆得之<lb/>
　夏傷於暑熱氣盛藏於皮膚之内腸胃之外此榮氣<lb/>
　之所舍也此令人汗空疎腠理開因得秋氣汗出遇<lb/>
　風及得之以浴水氣舍於皮膚之内與衛氣并居衛<lb/>
<pb n="KR3e0086_WYG_014-2a"/>
　氣者晝日行於陽夜行於隂此氣得陽而外出得隂<lb/>
　而内薄内外相薄是以日作○帝曰其間日而作者<lb/>
　何也岐伯曰其氣之舍深内薄於隂陽氣獨發隂邪<lb/>
　内著隂與陽争不得出是以間日而作也○帝曰其<lb/>
　作日晏與其日早者何氣使然曰邪氣客於風府循<lb/>
　膂而下衛氣一日一夜大㑹於風府其明日日下一<lb/>
　節故其作也晏此先客於脊背也每至於風府則腠<lb/>
　理開腠理開則邪氣入邪氣入則病作以此日作稍<lb/>
<pb n="KR3e0086_WYG_014-2b"/>
　益晏也其出於風府日下一節二十五日下至骶骨<lb/>
　二十六日入於脊内注於伏膂之脈其氣上行九日<lb/>
　出於缺盆之中其氣日髙故作日益早也其間日發<lb/>
　者由邪氣内薄於五臟横連募原也其道遠其氣深<lb/>
　其行遲不能與衛氣俱行不得皆出故間日乃作也<lb/>
　○帝曰夫子言衛氣每至於風府腠理乃發發則邪<lb/>
　氣入入則病作今衛氣日下一節其氣之發也不當<lb/>
　風府其日作者奈何曰此邪氣客於頭項循膂而下<lb/>
<pb n="KR3e0086_WYG_014-3a"/>
　者也故虚實不同邪中異所則不得當其風府也故<lb/>
　邪中於頭項者氣至頭項而病中於背者氣至背而<lb/>
　病中於腰脊者氣至腰脊而病中於手足者氣至於<lb/>
　手足而病衛氣之所在與邪氣相合則病作故風無<lb/>
　常府衛氣之所發必開其腠理邪氣之所合則其府<lb/>
　也○帝曰瘧先寒而後熱者何也曰夏傷於大暑其<lb/>
　汗大出腠理開發因遇夏氣淒滄之小寒藏於腠理<lb/>
　皮膚之間秋傷於風則病成矣夫寒者隂氣也風者<lb/>
<pb n="KR3e0086_WYG_014-3b"/>
　陽氣也先傷於寒而後傷於風故先寒而後熱也病<lb/>
　以時作名曰寒瘧○帝曰先熱而後寒者何也曰此<lb/>
　先傷於風而後傷於寒故先熱而後寒也亦以時作<lb/>
　名曰温瘧其但熱而不寒者隂氣先絶陽氣獨發則<lb/>
　少氣煩寃手足熱而欲嘔名曰癉瘧○岐伯曰夫瘧<lb/>
　之始發也陽氣并於隂當是之時陽虚而隂盛外無<lb/>
　氣故先寒慄也隂氣逆極則復出之陽陽與隂復并<lb/>
　於外則隂虚而陽實故復熱而渇夫瘧氣者幷於陽<lb/>
<pb n="KR3e0086_WYG_014-4a"/>
　則陽勝并於隂則隂勝隂勝則寒陽勝則熱瘧者風<lb/>
　寒之氣不常也病極則復夫病之未發也隂未并陽<lb/>
　陽未并隂因而調之真氣得安邪氣乃亡故攻不能<lb/>
　治其已發為其氣逆也○帝曰攻之奈何早晏何如<lb/>
　曰瘧之且發也隂陽之且移也必從四末始也陽已<lb/>
　傷隂從之故先其時堅束其處令邪氣不得入隂氣<lb/>
　不得出審候見之在孫絡盛堅而血者皆取之此真<lb/>
　往而未得并者也○帝曰瘧不發其應何如曰瘧氣<lb/>
<pb n="KR3e0086_WYG_014-4b"/>
　者必更盛更虚當氣之所在也病在陽則熱而脈躁<lb/>
　在隂則寒而脈静極則隂陽俱衰衛氣相離故病得<lb/>
　休衛氣集則復病也○帝曰時有間二日或至數日<lb/>
　發或渇或不渇其故何也曰其間日者邪氣與衛氣<lb/>
　客於六府而有時相失不能相得故休數日乃作也<lb/>
　瘧者隂陽更勝也或甚或不甚故或渇或不渇○帝<lb/>
　曰論言夏傷於暑秋必病瘧今瘧不必應者何也曰<lb/>
　此應四時者也其病異形者反四時也其以秋病者<lb/>
<pb n="KR3e0086_WYG_014-5a"/>
　寒甚以冬病者寒不甚以春病者畏風以夏病者多<lb/>
　汗○帝曰夫病温瘧與寒瘧而皆安舍舍於何藏曰<lb/>
　温瘧者得之冬中於風寒氣藏於骨髓之中至春則<lb/>
　陽氣大發邪氣不能自出因遇大暑腦髓爍肌肉消<lb/>
　腠理發泄或有用力邪氣與汗皆出此病藏於腎其<lb/>
　氣先從内出之於外也如是者隂虚而陽盛陽盛則<lb/>
　熱矣衰則氣復反入入則陽虚陽虚則寒矣故先熱<lb/>
　而後寒名曰温瘧○帝曰癉瘧何如曰癉瘧者肺素<lb/>
<pb n="KR3e0086_WYG_014-5b"/>
　有熱氣盛於身厥逆上衝中氣實而不外泄因有所<lb/>
　用力腠理開風寒舍於皮膚之内分肉之間而發發<lb/>
　則陽氣盛陽氣盛而不衰則病矣其氣不及於隂故<lb/>
　但熱而不寒氣内藏於心而外舍於分肉之間令人<lb/>
　消爍肌肉故命曰癉瘧<lb/>
至真要大論帝曰火熱或惡寒發熱有如瘧狀或一日<lb/>
　發或間數日發其故何也岐伯曰勝復之氣㑹遇之<lb/>
　時有多少也隂氣多而陽氣少則其發日遠陽氣多<lb/>
<pb n="KR3e0086_WYG_014-6a"/>
　而隂氣少則其發日近此勝復相薄盛衰之節瘧亦<lb/>
　同法<lb/>
金匱真言論曰夏暑汗不出者秋成風瘧<lb/>
生氣通天論曰夏傷於暑秋為痎瘧○魄汗未盡形弱<lb/>
　而氣爍穴俞以閉發為風瘧<lb/>
　　　論證<hi>共四條</hi>
瘧疾之疾本由外感故内經論瘧無非曰風曰寒其義<lb/>
　甚明而後世之論則泛濫不一總不過約言其末而<lb/>
<pb n="KR3e0086_WYG_014-6b"/>
　反失其本所以議論愈多則病情愈昧矣有辨在後<lb/>
　所當并察<lb/>
凡瘧因於暑人皆知之不知夏令炎熱此自正氣之宜<lb/>
　然而人有畏熱者每多避暑就隂貪凉過度此因暑<lb/>
　受寒所以致瘧經曰夏暑汗不出者秋成風瘧義可<lb/>
　知也然又惟稟質薄弱或勞倦過傷者尤易感邪此<lb/>
　所以受邪有淺深而為病有輕重也苐以病因暑致<lb/>
　故曰受暑而不知暑有隂陽瘧惟隂暑為病耳至其<lb/>
<pb n="KR3e0086_WYG_014-7a"/>
　病變則有為寒證者有為熱證者有宜散者有宜斂<lb/>
　者有宜温者有宜清者其要在標本虚實四字知此<lb/>
　四者而因證制宜斯盡善矣其有云傷暑而認暑為<lb/>
　火者有云脾寒而執以為寒者皆一偏之見不足慿<lb/>
　也<lb/>
凡瘧發在夏至後秋分前者病在陽分其病淺發在秋<lb/>
　分後冬至前者病在隂分其病深○發在子之後午<lb/>
　之前者此陽分病也易愈發在午之後子之前者此<lb/>
<pb n="KR3e0086_WYG_014-7b"/>
　隂分病也難愈○病淺者日作病深者間日作若三<lb/>
　日四日者以受邪日久而邪氣居於隂分其病尤深<lb/>
凡瘧病自隂而漸陽自遲而漸早者由重而輕也自陽<lb/>
　而漸隂自早而漸遲由輕而重也凡感邪極深者共<lb/>
　發必遲而多致隔日必使漸早漸近方是佳兆故治<lb/>
　此疾者春夏為易秋冬為難<lb/>
　　　論治<hi>共十二條</hi>
凡瘧疾初作必多寒熱大抵皆屬少陽經病其於初起<lb/>
<pb n="KR3e0086_WYG_014-8a"/>
　當專以散邪為主若果形氣無傷而脈證别無他故<lb/>
　者但宜正柴胡飲或三柴胡飲主之少者一二劑多<lb/>
　者三四劑無有不愈○若氣體本弱而感邪為瘧即<lb/>
　宜四柴胡飲為最妙勿以初起而畏之弗用也<lb/>
一治瘧當辨寒熱寒勝者即為隂證熱勝者即為陽證<lb/>
　蓋有素稟之寒熱有染觸之寒熱然必其表裏俱有<lb/>
　熱邪方是火證若瘧至則熱瘧止則退而内無煩熱<lb/>
　閉結等證則不得以火證論治○若内外俱有火<lb/>
<pb n="KR3e0086_WYG_014-8b"/>
　證而邪不散者一柴胡飲主之○若邪入陽明内熱<lb/>
　之甚而邪有未散者宜柴胡白虎煎○若邪入肝腎<lb/>
　而熱極動血者宜柴芩煎<lb/>
一瘧有寒證如無虚邪而但以寒邪不能散或多中寒<lb/>
　者宜二柴胡飲○若以寒勝而兼氣虚邪有不解者<lb/>
　宜四柴胡飲或補中益氣湯加乾薑官桂○若寒甚<lb/>
　熱少脈遲而兼背惡寒或多嘔惡泄瀉者必用麻桂<lb/>
　飲或大温中飲<lb/>
<pb n="KR3e0086_WYG_014-9a"/>
　中氣虚弱不能勝邪而邪不能解者病在脾肺氣分<lb/>
　宜補中益氣湯五柴胡飲○若隂虚血液不充而邪<lb/>
　不能解者病在肝腎精分宜補隂益氣煎歸柴飲此<lb/>
　證極多其效尤㨗○若發時其寒如氷其熱如烙而<lb/>
　面赤如脂渇欲飲水而熱退即不渇者以六味地黄<lb/>
　湯加柴胡芍藥肉桂大劑一服即可愈○若元氣虚<lb/>
　寒之甚陽不勝隂而邪不能解者大温中飲○若元<lb/>
　氣虚甚或衰老積弱者則不必兼用攻邪只當以正<lb/>
<pb n="KR3e0086_WYG_014-9b"/>
　氣為主但使元氣不敗則邪氣無有不服宜大補元<lb/>
　煎或十全大補湯之類主之而又惟休瘧飲為最妙<lb/>
一瘧疾屢散之後取汗既多而病不能止者必以過傷<lb/>
　正氣而正不勝邪則雖止微邪猶然不息但使元氣<lb/>
　之虚者一振散者一收則無不頓然愈矣宜三隂煎<lb/>
　五福飲或小營煎休瘧飲主之○若有微寒者宜大<lb/>
　營煎或理中湯○若微有火者宜一隂煎○若多汗<lb/>
　不收者宜五隂煎之類主之<lb/>
<pb n="KR3e0086_WYG_014-10a"/>
一瘧疾久不能愈者必其脾腎俱虚元氣不復而然但<lb/>
　察其脈證尚有微邪不解者當專以補中益氣湯為<lb/>
　主○若邪氣已盡而瘧有不止者則當專補元氣以<lb/>
　八珍湯十全大補湯或大補元煎之類主之○若腎<lb/>
　隂不足而精不化氣者宜理隂煎最效○若隂邪凝<lb/>
　滯而久不愈者宜於前藥加薑桂附子<lb/>
一瘧作而嘔吐惡食者雖曰少陽之邪為嘔吐然實由<lb/>
　木邪乘胃所致但解去外邪嘔當自止宜柴陳煎或<lb/>
<pb n="KR3e0086_WYG_014-10b"/>
　正柴胡飲加半夏主之○若脾胃氣虚而寒邪乘之<lb/>
　則最多嘔惡之證宜温胃飲理中湯養中煎之類主<lb/>
　之○若虚寒連及命門火不生土而作嘔者宜理隂<lb/>
　煎右歸飲之類主之○若兼食滯而作嘔者必多脹<lb/>
　滿宜加陳皮砂仁山查厚朴之類為佐○若兼火邪<lb/>
　者必多熱渇躁煩秘結宜以黄芩黄連之類為佐若<lb/>
　火在陽明甚者宜加石膏○若兼寒者必胃口怕寒<lb/>
　或吞酸或噯腐或惡心得熱稍可者宜以薑桂附子<lb/>
<pb n="KR3e0086_WYG_014-11a"/>
　吳茱萸之類為佐<lb/>
一瘧疾因勞輒復連綿不已者此亦脾腎虚證蓋腎主<lb/>
　骨肝主筋脾主四肢氣弱不勝勞苦所以即發但補<lb/>
　脾肝腎使其氣强則愈如十全大補湯八珍湯補中<lb/>
　益氣湯皆可酌用<lb/>
一瘧疾發散已多每致隂虚水虧而煩熱多渇者宜以<lb/>
　西瓜汁或雪梨漿或冷參湯俱可滋隂截瘧無熱者<lb/>
　不可强用<lb/>
<pb n="KR3e0086_WYG_014-11b"/>
一瘧痢並作而藏平邪淺者宜胃苓湯加柴胡一二錢<lb/>
　○若寒濕傷脾而瘧痢並作者宜温胃飲加柴胡或<lb/>
　胃關煎加柴胡亦妙○若濕熱傷脾下及肝腎而暴<lb/>
　注熱渇或下純鮮血者宜柴芩煎<lb/>
一瘧邪未清而過食傷脾以致痞滿連綿不已者宜大<lb/>
　小和中飲加柴胡○若因食而成瘧痞者宜芍藥枳<lb/>
　术丸及大小和中飲之類調之○若痞成難消者須<lb/>
　灸章門水道等穴炷宜稍大多灸或連灸二三次方<lb/>
<pb n="KR3e0086_WYG_014-12a"/>
　得全愈<lb/>
一古云治瘧之法凡將發之時與正發之際慎毋勉强<lb/>
　施治即治亦無效必待隂陽併極勢平氣退之後然<lb/>
　後察而治之或於未發二三時之先迎而奪之可也<lb/>
　經曰夫瘧之未發也隂未併陽陽未併隂因而調之<lb/>
　真氣得安邪氣乃亡故工不能治其已發為其氣逆<lb/>
　也○按此古法殊似不然予近治瘧每迎其鋭而擊<lb/>
　之最㨗最效是可見古法之有不必泥者<lb/>
<pb n="KR3e0086_WYG_014-12b"/>
　　　論汗<lb/>
凡古人治瘧之法若其久而汗多腠理開泄陽不能固<lb/>
　者必補斂之無汗則腠理緻宻邪不能解必發散之<lb/>
　故曰有汗者要無汗扶正為主無汗者要有汗散邪<lb/>
　為主此大法也○蓋瘧本外邪非汗不能解若不知<lb/>
　善解其邪而妄用劫劑多致胃氣受傷邪不能解必<lb/>
　反難愈此宜以補劑為主加减取汗汗後再加補養<lb/>
　可也若邪在隂分則下體最難得汗補藥力到自然<lb/>
<pb n="KR3e0086_WYG_014-13a"/>
　汗出至足方是佳兆凡病此而邪有未解者大忌飽<lb/>
　食亦以汗之難易為優劣也○凡寒邪之自外而入<lb/>
　者得汗即解如傷寒之類皆是也而惟時瘟時瘧之<lb/>
　病則病有淺深之不同即如病瘟者雖有大汗而熱<lb/>
　仍不退病瘧者屢發屢汗而瘧猶不止此其所感最<lb/>
　深故不能以一二汗而即愈或通身如洗而猶不能<lb/>
　透若此者但當察其强弱仍漸次再汗之方得邪解<lb/>
　故不可謂汗後必無邪也此但當以脈之𦂳與不𦂳<lb/>
<pb n="KR3e0086_WYG_014-13b"/>
　及頭身之痛與不痛寒熱之甚與不甚為辨耳然又<lb/>
　有雖已得汗邪氣將解而不守禁忌或因於勞或因<lb/>
　於慾或受生冷微邪或胃氣未清因而過食隨觸隨<lb/>
　發此其舊邪未盡而新邪又至纒綿深固因致留連<lb/>
　者亦必宜仍從汗解但其宜固宜散則猶當以酌虚<lb/>
　實為首務<lb/>
　　　論標本<lb/>
凡治瘧當知標本予嘗曰有標則治標無標則治本此<lb/>
<pb n="KR3e0086_WYG_014-14a"/>
　最為治瘧之肯綮何以言之蓋標以邪氣言本以正<lb/>
　氣言也夫邪正相争所以病瘧凡瘧之初起本由邪<lb/>
　盛此當治邪固無疑也若或表散已過或久而不愈<lb/>
　則於邪正之間有不可不辨矣蓋有邪者證必猖熾<lb/>
　脈必弦𦂳或頭疼頭痛未除或汗雖出而未透凡屬<lb/>
　形證有餘者即其病雖已久亦必有表邪之未清也<lb/>
　但覺有微邪此猶宜兼標為治若汗出已多邪解已<lb/>
　透别無實證實脈可據而猶然不愈者必由正氣全<lb/>
<pb n="KR3e0086_WYG_014-14b"/>
　虚或以質弱或以年衰故餘氣有未能却而真隂有<lb/>
　未能静耳此當專治其本但使元氣既復則無有不<lb/>
　愈設或不明標本無論有邪無邪而但知攻瘧則害<lb/>
　者多矣予為此説雖因瘧而發然諸病皆同此理明<lb/>
　者當心志之<lb/>
　　　論厭瘧<lb/>
凡厭瘧之法今世俗相傳多用之但其有效有不效人<lb/>
　每疑之而其所以然者自有的確之妙則從來人所<lb/>
<pb n="KR3e0086_WYG_014-15a"/>
　未知也蓋瘧以邪正相争其感之淺者乃少陽膽經<lb/>
　病也惟其邪本不甚則邪正互為勝負當此時也亦<lb/>
　猶楚漢相持之勢但得一助之者為楚則楚勝為漢<lb/>
　則漢勝故不論何物皆可用以為厭俱使由之勿使<lb/>
　知之其人恃有所助則膽氣畧壯而邪即敗矣此即<lb/>
　内經移精變氣之意也然必勢均力敵者乃可以一<lb/>
　助而勝之正勝則愈也若果彼强我弱勢不易制者<lb/>
　則厭必無益故惟邪輕日作者可厭而邪深間日者<lb/>
<pb n="KR3e0086_WYG_014-15b"/>
　則不能厭此自理勢之使然無庸惑也<lb/>
　　　論截瘧<hi>共四條</hi>
凡截瘧之法方固不少然亦無必效之方若以愚見并<lb/>
　及治騐則未嘗藉於截也蓋有邪者去邪則愈若散<lb/>
　邪既透解表已過則但收拾元氣而氣復即愈惟能<lb/>
　於邪正之間得其攻補之宜則無不自愈此截之最<lb/>
　善者也至如截瘧諸方雖不可執亦不可無第有效<lb/>
　於此而不效於彼者亦以人之氣血隂陽各有不同<lb/>
<pb n="KR3e0086_WYG_014-16a"/>
　故耳故凡用截藥者亦當察人之强弱而酌以用之<lb/>
　庶乎得效然亦惟輕者易截而重者不易截也兹錄<lb/>
　諸方於後亦可備於酌用○截瘧常山飲氣血强壯<lb/>
　者可用○截瘧飲氣分不足者可用○牛膝煎血分<lb/>
　不足者可用○截瘧丹時氣多濕者可用○木賊煎<lb/>
　濕痰邪實者可用○何人飲休瘧飲血氣大虚欲急<lb/>
　濟者可用○小柴胡湯加常山二錢截瘧如神○追<lb/>
　瘧飲凡氣血未衰或屢散之後用之最效<lb/>
<pb n="KR3e0086_WYG_014-16b"/>
丹溪曰數發之後便宜截而除之久則發得中氣虚弱<lb/>
　致病邪愈深而難治世有砒丹等截藥大毒不可輕<lb/>
　用○常山性暴悍善軀逐然能傷真氣病人稍虚怯<lb/>
　者勿用<lb/>
楊仁齋曰或其人素虚者慎勿用常山等藥<lb/>
薛立齋曰若病勢正熾一二發間未宜遽截恐邪氣不<lb/>
　去正氣反傷耳○若胃氣弱者用寒凉止截脾胃復<lb/>
　傷必致連綿不已若非培養元氣决不能愈○每見<lb/>
<pb n="KR3e0086_WYG_014-17a"/>
　飲啖生冷物者病或少愈多致脾虚胃損反為難治<lb/>
　○若嚥酸口酸且宜節飲食其病潮作時雖大渇亦<lb/>
　只薑湯乘熱飲之此亦截瘧之良法○凡欲截之若<lb/>
　血氣俱虚用人參生薑各一兩煎服頓止不問新久<lb/>
　並效<lb/>
　　　論似瘧非瘧<lb/>
凡似瘧非瘧之病雖有往來寒熱而時作時止本非瘧<lb/>
　之類也凡大病後或産後或虚損俱有此證經曰陽<lb/>
<pb n="KR3e0086_WYG_014-17b"/>
　虚則外寒隂虚則内熱隂氣上入陽中則惡寒陽氣<lb/>
　下入隂中則惡熱故凡無外邪而病為寒熱者必屬<lb/>
　虚證但虚有隂陽之異而陽虚者必多寒隂虚者必<lb/>
　多熱陽虚者宜補其陽如理中湯十全大補湯加薑<lb/>
　桂附子之類此皆人所易知也惟隂虚之證則最不<lb/>
　易辨蓋隂中之水虚者隂虚也隂中之火虚者亦隂<lb/>
　虚也○如其津液枯燥精血耗傷表裏上下俱多煩<lb/>
　熱等證此隂中之水虚也治宜壯水以配陽如一隂<lb/>
<pb n="KR3e0086_WYG_014-18a"/>
　煎六味地黄湯或加减一隂煎之類主之○其有倐<lb/>
　熱往來或面赤如脂而腹喜熱飲或上熱如烙而下<lb/>
　冷如水或喉口大熱而大便不實此其證雖若熱而<lb/>
　脈必細微或雖洪大而浮空無力者是皆陽氣無根<lb/>
　而孤浮於上此隂中之火虚也治宜益火之本使之<lb/>
　歸源如海藏八味地黄丸或右歸飲之類主之假熱<lb/>
　退則真寒見自可因證而治之也○寒熱門論治尤<lb/>
　詳所當並察<lb/>
<pb n="KR3e0086_WYG_014-18b"/>
　　　論温瘧<lb/>
温瘧一證在内經曰温瘧者得之冬中於風寒至春夏<lb/>
　陽氣大發而為病此即正傷寒之屬也故仲景傷寒<lb/>
　論有温瘧一證即此是也此與夏傷暑而秋為瘧者<lb/>
　本自不同當於傷寒門酌而治之<lb/>
　　　論癉瘧<lb/>
癉瘧一證在内經曰肺素有熱氣盛於身發則陽氣盛<lb/>
　陽氣盛而不衰故致消爍脱肉者命曰癉瘧蓋此以<lb/>
<pb n="KR3e0086_WYG_014-19a"/>
　陽藏而病陽證也自與諸瘧不同而治此之法有三<lb/>
　如熱邪内畜而表邪未解者則當散以苦涼如熱因<lb/>
　邪致表雖解而火獨盛者則當清以苦寒此皆治其<lb/>
　有餘也若邪火雖盛而氣血已衰真隂日耗者急宜<lb/>
　壯水固元若但知瀉火則隂日以亡必致不救<lb/>
　　　論瘴瘧<lb/>
瘴瘧一證惟嶺南烟瘴之地有之蓋南方嵐濕不常人<lb/>
　受其邪而致病者因名瘴瘧然瘴出地氣瘧由天氣<lb/>
<pb n="KR3e0086_WYG_014-19b"/>
　但使内知調攝而外不受邪則雖居瘴地何病之有<lb/>
　是可見瘴以地言而瘧即風寒外感之病也但其甚<lb/>
　者則或至迷困喑啞乃與常瘧為稍異耳凡治此者<lb/>
　亦總不離寒熱虚實及有邪無邪如前治瘧諸法而<lb/>
　盡之矣○外如大梁李侍詔瘴瘧等論既明且確詳<lb/>
　列瘴氣門不可不察<lb/>
　　　述古<hi>共八條</hi>
仲景曰瘧脈自弦弦數者多熱弦遲者多寒<lb/>
<pb n="KR3e0086_WYG_014-20a"/>
機要曰瘧有中三陽者有中三隂者其證各殊也在太<lb/>
　陽經謂之寒瘧治多汗之在陽明經謂之熱瘧治多<lb/>
　下之在少陽經謂之風瘧治多和之此三陽受病謂<lb/>
　之暴瘧發在夏至後處暑前乃傷之淺者在隂經則<lb/>
　不分三經總謂之濕瘧當從太隂經論之發在處暑<lb/>
　後冬至前此乃傷之重者<lb/>
一古法云以清脾飲治秋時正瘧隨證加减大效○若<lb/>
　胃中有伏痰鬱結者以草果飲一服可愈<lb/>
<pb n="KR3e0086_WYG_014-20b"/>
丹溪曰邪氣深入隂分血分而成久瘧者必當用升發<lb/>
　藥自藏而出之於府然後自表作汗而解若用下藥<lb/>
　則邪氣愈䧟而難出矣<lb/>
傅氏曰瘧係外邪當以汗解或汗不得出鬱而成痰宜<lb/>
　養胃化痰發汗邪氣得出自然和也<lb/>
劉宗厚曰或問俗以瘧為脾寒何也曰此亦有理蓋暑<lb/>
　盛陽極人以伏隂在内脾困體倦腠理開發或因納<lb/>
　涼於水閣木隂及泉水澡浴而微寒客於肌肉之間<lb/>
<pb n="KR3e0086_WYG_014-21a"/>
　經所謂遇夏氣淒滄之小寒迫之是也或勞役饑飽<lb/>
　内傷而即病作故指肌肉屬脾發則惡寒戰慄乃謂<lb/>
　之脾寒耳實由風寒暑濕之邪鬱於腠理夏時毛竅<lb/>
　疎通而不為病至秋氣收斂之際表邪不能發越故<lb/>
　往來寒熱進退不已病勢如淩虐人之狀所以名瘧<lb/>
　即如四時傷寒十二經皆能為病古方治法多兼内<lb/>
　傷取效脾胃和而精氣通則隂陽和解此實非脾病<lb/>
　也然古人稱瘧不得為脾寒者正恐人專於温脾之<lb/>
<pb n="KR3e0086_WYG_014-21b"/>
　説不明造化之源而失病機氣宜之要故也<lb/>
立齋曰大凡瘧證皆因先傷於暑次感於風客於營衛<lb/>
　之間腠理不宻復遇風寒閉而不出舍於腸胃之外<lb/>
　與營衛並行晝行於陽夜行於隂並則病作離則病<lb/>
　止併於陽則熱併於隂則寒淺則日作深則間日在<lb/>
　氣則早在血則晏○其病熱多寒少心煩少睡者屬<lb/>
　心名曰温瘧用柴苓湯○但寒少熱腰疼足冷者屬<lb/>
　腎名曰寒瘧用桂附二陳湯○先寒而後大熱欬𠻳<lb/>
<pb n="KR3e0086_WYG_014-22a"/>
　者屬肺名曰癉瘧用參蘓飲○熱長寒短筋脈揪縮<lb/>
　者屬肝名曰風瘧宜小柴胡加烏藥香附○寒熱相<lb/>
　停嘔吐痰沫者屬脾名曰食瘧宜清脾飲○若中氣<lb/>
　虛而間日發者用補中益氣湯○若寒熱大作不論<lb/>
　先後此太陽陽明合病寒熱作則必戰經曰熱勝則<lb/>
　動也發熱則必汗泄又曰汗出不愈知内熱也<lb/>
　又曰凡日久虚瘧寒熱不多或無寒而微熱者若因<lb/>
　胃氣虛用四君加升麻當歸○若脾血虚用四君加<lb/>
<pb n="KR3e0086_WYG_014-22b"/>
　川芎當歸○若中氣下䧟用補中益氣加茯苓半夏<lb/>
　○大凡久瘧多屬元氣虚寒蓋氣虚則寒血虚則熱<lb/>
　胃虚則惡寒脾虚則發熱隂火下流則寒熱交作或<lb/>
　吐涎不食戰慄泄瀉手足逆冷皆脾胃虚弱但補益<lb/>
　中氣則諸證悉愈○凡人久瘧諸藥不效以補中益<lb/>
　氣湯内加半夏用人參一兩煨薑五錢此不截之截<lb/>
　也一服即愈○若病久者須大補元氣為主蓋養正<lb/>
　邪自除也<lb/>
<pb n="KR3e0086_WYG_014-23a"/>
徐東皋曰瘧疾多因風寒暑濕而得之乃天之邪氣所<lb/>
　傷當以汗解故仲景河間悉用發表之藥但以寒熱<lb/>
　多少分經絡而治<lb/>
　　　辨古<lb/>
陳無擇三因方云夫瘧備三因外則感四氣内則動七<lb/>
情飲食饑飽房室勞逸皆能致之經所謂夏傷暑秋痎<lb/>
瘧者此則因時而叙耳不可專以此論○外所因證有<lb/>
寒瘧有温瘧有癉瘧並同素問也有濕瘧者寒熱身重<lb/>
<pb n="KR3e0086_WYG_014-23b"/>
骨節煩疼脹滿自汙善嘔因汗出復浴濕舍皮膚及冐<lb/>
雨濕也有牝瘧者寒多不熱但慘戚振慄病以時作此<lb/>
則多感隂濕陽不能制隂也此五種瘧疾以外感風寒<lb/>
暑濕與衛氣相并而成除癉瘧獨熱温瘧先熱牝瘧無<lb/>
熱外諸瘧皆先寒後熱○内所因證病者以蓄怒傷肝<lb/>
氣鬱所致名曰肝瘧以喜傷心心氣耗散所致名曰心<lb/>
瘧以思傷脾氣鬱涎結所致名曰脾瘧以憂傷肺肺氣<lb/>
凝痰所致名曰肺瘧以失志傷腎所致名曰腎瘧所致<lb/>
<pb n="KR3e0086_WYG_014-24a"/>
之證並同素問此五種瘧疾以感氣不和鬱結痰飲所<lb/>
致○不内外因有疫瘧者一歲之間長㓜相似也有鬼<lb/>
瘧者夢寐不祥多生恐怖也有瘴瘧者乍熱乍寒乍有<lb/>
乍無南方多病也有胃瘧者飲食饑飽傷胃而成世謂<lb/>
食瘧也有勞瘧者經年不瘥前後復發微勞不任也亦<lb/>
有數年不瘥結成癥癖在腹脇名曰老瘧亦曰母瘧以<lb/>
上諸證各有方治宜推而用之<lb/>
　愚謂瘧疾一證内經言已詳盡無可加矣而後世議<lb/>
<pb n="KR3e0086_WYG_014-24b"/>
　論煩多反資疑貳兹舉陳氏三因之説以見其㮣如<lb/>
　所云濕瘧者因汗出復浴濕舍皮膚固一説也然浴<lb/>
　以熱湯避彼風處則斷不致瘧惟冷水相加瘧斯成<lb/>
　矣若然則仍是寒氣即内經所云夏遇淒滄水寒之<lb/>
　證也然此猶近似但宜辨明寒熱耳至若牝瘧無熱<lb/>
　則内經並無此説惟金匱要畧曰瘧多寒者名曰牡<lb/>
　瘧蜀漆散主之亦非曰無熱也若果全無發熱而止<lb/>
　見寒慄此自真寒陽虚證耳别有本門又安得謂之<lb/>
<pb n="KR3e0086_WYG_014-25a"/>
　瘧耶再如内因五臟之瘧在内經刺瘧論所言六經<lb/>
　五臟之證不過為邪在何經之辨原非謂七情所傷<lb/>
　便能成瘧而此云所致之證並同素問則素問無此<lb/>
　説也且既云七情所傷則其虚實大有不同又豈皆<lb/>
　痰飲所致耶再若不内外因凡鬼瘧夢寐之説此或<lb/>
　以瘧邪亂神因致狂言似鬼者有之豈鬼祟果能為<lb/>
　瘧乎至若胃瘧既云飲食則明是内傷且凡先因於<lb/>
　瘧而後滯於食者有之未有不因外邪而單有食瘧<lb/>
<pb n="KR3e0086_WYG_014-25b"/>
　者也夫病情必有標本標本誤認治豈無差竊計陳<lb/>
　氏之言既以三因立論故不得不敷演其説而燁然<lb/>
　若有可觀不知影響之談不但無益於病而且亂人<lb/>
　意見致令臨證狐疑莫知所從而每至於害者皆此<lb/>
　之類<lb/>
丹溪曰瘧有暑有風有濕有痰有食積久發者為老瘧<lb/>
不已者為瘧母風暑之瘧多因夏月在風涼處歇遂閉<lb/>
汗不能得泄暑舍於内故大法當汗之瘧而惡飲食者<lb/>
<pb n="KR3e0086_WYG_014-26a"/>
必從飲食上得之當以食治○俗云脾寒乃因名而迷<lb/>
其實也苟因飲食所傷而得之未必是寒况其他乎<lb/>
嚴用和曰或乘涼飲冷當風卧濕饑飽失時致脾胃不<lb/>
和痰積中脘遂成此疾所謂無痰不成瘧也<lb/>
張子和曰内經既以夏傷於暑而為瘧何世醫皆以脾<lb/>
寒治之用薑附硫黄之類甚者歸之祟怪良可笑也又<lb/>
或因夏月飲食生冷之類指為食瘧此又非也豈知内<lb/>
經之論則不然皆夏傷於暑遇秋風寒而後作也邪熱<lb/>
<pb n="KR3e0086_WYG_014-26b"/>
淺則連日邪熱深則間日併入於裏則寒併入於表則<lb/>
熱若此論則了不相干於脾也治平之時其民夷静雖<lb/>
用砒石辰砂有毒之藥以熱治熱亦能取效擾攘之時<lb/>
其民勞苦内火與外火俱動以熱攻熱轉為瀉痢吐血<lb/>
瘡瘍嘔吐之疾豈與夷静之人同治哉予嘗用張長沙<lb/>
汗吐下三法愈瘧病極多大忌錯作脾寒治之<lb/>
　愚謂瘧疾之作本由風寒水濕之邪感而致病亦或<lb/>
　有非風非水而衣薄受凉凡體怯者皆能為瘧及其<lb/>
<pb n="KR3e0086_WYG_014-27a"/>
　病深則未免因經及臟因表及裏故有不慎飲食而<lb/>
　更甚者有不慎勞役而增病者總之無非外邪為之<lb/>
　本豈果因食因痰有能成瘧者耶今觀朱丹溪之言<lb/>
　亦以痰食並列嚴用和則悉歸之痰葢皆因陳氏之<lb/>
　説而殊失内經之正意矣故張子和亦以祟怪為笑<lb/>
　以食瘧為非而云治平擾攘時當分治是皆有理確<lb/>
　見也獨怪其以暑為火而且謂擾攘之時其民勞苦<lb/>
　大忌錯作脾寒治之而嘗用汗<graphic n="KR3832" url="https://raw.githubusercontent.com/kanripo/KR-Gaiji/master/images/KR3832.png" mimeType="image/png"/>下三法恐此言亦<lb/>
<pb n="KR3e0086_WYG_014-27b"/>
　屬偏見也念余幸逢明盛固不知擾攘景象苐以<lb/>
　勞苦過傷之人其虚更甚又豈無三陽疲損等證而<lb/>
　可俱謂之火及可盡用三法乎甚哉立言之難於此<lb/>
　可見而時中之不易得也如此<lb/>
　　　簡易方<lb/>
一方　截瘧神效用常山末二錢烏梅肉四個研爛酒<lb/>
　調臨發日早服<lb/>
一方　不問新久瘧用常山一兩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>碎以好酒浸一宿<lb/>
<pb n="KR3e0086_WYG_014-28a"/>
　瓦器煑乾為末每服二錢水一盞煎半盞去滓停冷<lb/>
　五更服之不吐不瀉效<lb/>
一方　治瘧神效用蒜不拘多少研極爛和黄丹少許<lb/>
　以聚為度丸如茨實大候乾每服一丸新汲水空心<lb/>
　面東吞下<lb/>
　　　鍼灸法<lb/>
刺瘧論諸刺法具載本經<lb/>
大椎<hi>可灸三壯</hi>　三椎骨節間<hi>灸亦可愈/</hi>　閒使<hi>可灸</hi>
<pb n="KR3e0086_WYG_014-28b"/>
　　　瘧疾論列方<lb/>
柴陳煎<hi>新散九</hi>　　　　　麻桂飲<hi>新散七</hi>
柴苓湯<hi>和一九三</hi>　　　　歸柴飲<hi>新散十七</hi>
柴芩煎<hi>新散十</hi>　　　　　理中湯<hi>熱一</hi>
理隂煎<hi>新熱三</hi>　　　　　參蘓飲<hi>散三四</hi>
養中煎<hi>新熱四</hi>　　　　　温胃飲<hi>新熱五</hi>
大營煎<hi>新補十四</hi>　　　　小營煎<hi>新補十五</hi>
五福飲<hi>新補六</hi>　　　　　一隂煎<hi>新補八</hi>
<pb n="KR3e0086_WYG_014-29a"/>
三隂煎<hi>新補十一</hi>　　　　五隂煎<hi>新補十三</hi>
六味丸補<hi>一二一</hi>　　　　八味丸<hi>補一二二</hi>
八珍湯<hi>補十九</hi>　　　　　右歸飲<hi>新補三</hi>
胃關煎<hi>新熱九</hi>　　　　　胃苓湯<hi>和百九十</hi>
牛膝煎<hi>新因二四</hi>　　　　木賊煎<hi>新因二六</hi>
十全大補湯<hi>補二十</hi>　　　何人飲<hi>新因二五</hi>
草果飲<hi>和二二六</hi>　　　　補中益氣湯<hi>補三一</hi>
休瘧飲<hi>新補二九</hi>　　　　追瘧飲<hi>新因又二五</hi>
<pb n="KR3e0086_WYG_014-29b"/>
清脾飲<hi>和二二五</hi>　　　　截瘧飲和<hi>二二二</hi>
補隂益氣煎<hi>新補十六</hi>　　一柴胡飲<hi>新散一</hi>
二柴胡飲<hi>新散二</hi>　　　　桂附二陳湯<hi>熱百十五</hi>
三柴胡飲<hi>新散三</hi>　　　　四柴胡飲<hi>新散四</hi>
六味地黄湯<hi>補一二一</hi>　　正柴胡飲<hi>新散六</hi>
小柴胡湯<hi>散十九</hi>　　　　加减一隂煎<hi>新補九</hi>
四君子湯<hi>補一</hi>　　　　　大補元煎<hi>新補一</hi>
柴胡白虎煎<hi>新散十二</hi>　　大温中飲<hi>新散八</hi>
<pb n="KR3e0086_WYG_014-30a"/>
大和中飲<hi>新和七</hi>　　　　截瘧常山飲<hi>和二三一</hi>
小和中飲<hi>新和八</hi>　　　　雪梨漿<hi>新寒十六</hi>
　　　論外備用方<lb/>
歸脾湯<hi>補三三</hi>　　　　　柴平湯<hi>和二三三濕瘧身痛</hi>
四獸飲<hi>和二二八和胃消痰</hi>　　　　七寳飲<hi>和二二七截瘧</hi>
截瘧丹<hi>和二百三十</hi>　　　不換金正氣散<hi>和二一瘧寒濕瘴</hi>
正氣散<hi>和二三脾滯</hi>　　　　　袪瘧飲<hi>和二二一邪火</hi>
藿香正氣散<hi>和二十寒滯</hi>　　　柴葛二陳湯<hi>和六著濕</hi>
<pb n="KR3e0086_WYG_014-30b"/>
驅瘧飲<hi>和二百二十邪濕</hi>　　　人參養胃湯<hi>和二三四和胃順氣</hi>
萬安散<hi>和二二二實邪初感</hi>　　　　常山散<hi>和二二九</hi>
交加飲子<hi>和二三二痰食瘴</hi>　　　鱉甲飲<hi>和二二四久瘧瘧母</hi>
紅丸子<hi>攻九六消食瘧</hi>　　　　　白虎加桂枝湯<hi>寒四熱瘧</hi>
七棗湯<hi>熱百十九隂瘧</hi>　　　　扶陽助胃湯<hi>熱百十六中寒</hi>
加味小柴胡湯<hi>散二一熱邪</hi>
　　瘴氣<lb/>
　　　論證<lb/>
<pb n="KR3e0086_WYG_014-31a"/>
瘴氣惟東南之域乃有之葢嶺南地氣卑濕霧多風少<lb/>
　且以冬時常煖則隂中之陽氣不固夏時反涼則陽<lb/>
　中之隂邪易傷故人有不知保重而縱慾多勞者極<lb/>
　易犯之以致發熱頭痛嘔吐腹脹等證蓋重者即傷<lb/>
　寒輕者即瘧疾苐在嶺南病此則均謂之瘴耳然陽<lb/>
　氣外浮之鄉必内多真寒而外多假熱隂氣不固之<lb/>
　人雖外有邪證而内必多虚此則嶺南瘴疫之大㮣<lb/>
　也但予未經其地此不過億度之見耳及閲諸家之<lb/>
<pb n="KR3e0086_WYG_014-31b"/>
　論最多得理足徴予言之不誣也謹詳錄在左以資<lb/>
　擇用庶臨證者可無惑而病此者得所賴矣○又細<lb/>
　察諸論亦已詳悉第病其用補之法猶有未盡若值<lb/>
　内傷虚損之甚而病此將危或難愈者必以前瘟疫<lb/>
　門治法參而用之則庶乎有濟<lb/>
　　　瘴病所由<lb/>
凡勞役傷饑之人皆内傷不足者也所謂邪氣傷虚不<lb/>
　傷實同一理也觀衛生方云北人寓廣之地者或往<lb/>
<pb n="KR3e0086_WYG_014-32a"/>
　來廣之途者俱有隂陽相搏之患然居者十病二三<lb/>
　途者十病八九正以居者安静途者勞傷耳活人三<lb/>
　昧論瘴瘧條云飲食有節起居有常則邪氣不能為<lb/>
　害彼道路﨑嶇人烟疎濶水漿不潔酒炙多腥飲食<lb/>
　起居未免乖度况復有隂陽相搏之氣乎故曰瘴氣<lb/>
　惟染勞役傷饑之人者此也○又凡居嶺南者必慎<lb/>
　起居節飲食寡慾清心雖有嵐邪勿能害也惟内境<lb/>
　不出則外境不入此理之自然其有感而病者皆不<lb/>
<pb n="KR3e0086_WYG_014-32b"/>
　知所慎耳<lb/>
　　　大梁李侍詔瘴瘧論<lb/>
嶺南既號炎方而又瀕海地卑而土薄炎方土薄故陽<lb/>
　燠之氣常泄瀕海地卑故隂濕之氣常盛二氣相搏<lb/>
　此寒熱之氣所由作也陽氣泄故冬無霜雪四時放<lb/>
　花人居其地氣多上壅膚多汗出腠理不宻葢陽不<lb/>
　反本而然隂氣盛故晨夕霧昏春夏淫雨一歲之間<lb/>
　蒸濕過半三伏之内反不甚熱盛夏連雨即復淒寒<lb/>
<pb n="KR3e0086_WYG_014-33a"/>
　飲食衣服藥食之類往往生醭人居其間類多中濕<lb/>
　肢體重倦又多脚氣之疾蓋隂常偏勝而然隂陽之<lb/>
　氣既偏而相搏故人亦因之而感受其寒熱不齊之<lb/>
　病也又陽燠既泄則使人本氣不堅陽不下降常浮<lb/>
　於上故病者多上脘鬱悶胸中虚煩隂濕既盛則使<lb/>
　人下體多寒隂不上升常沉而下故病者多腰膝重<lb/>
　疼腿足寒厥予觀嶺南瘴疾證候雖或不一然大抵<lb/>
　隂陽各不升降上熱下寒者十有八九况人身上本<lb/>
<pb n="KR3e0086_WYG_014-33b"/>
　屬陽下本屬隂兹又感此陽燠隂濕不和之氣自多<lb/>
　上熱下寒之證也得病之因正以陽氣不固每發寒<lb/>
　熱身必大汗又復投之以麻黄金沸青龍等湯再發<lb/>
　其表則旋腫受斃甚者又以胸中痞悶用利藥下之<lb/>
　病人下體既冷下之則十無一生若此者醫害之也<lb/>
　其時余染瘴疾全家特甚余悉用温中固下升降隂<lb/>
　陽正氣之藥十治十愈二僕皆病朋中痞悶煩躁昏<lb/>
　不知人一云願得凉藥清膈余審其證上熱下寒皆<lb/>
<pb n="KR3e0086_WYG_014-34a"/>
　以生薑附子湯冷温服之即日皆醒自言胸膈清涼<lb/>
　得凉藥而然也實不知附子也翌日各與丹硃丸一<lb/>
　粒令空心服之遂能食粥然後用正氣平胃等藥自<lb/>
　爾遂得平安更治千數人皆安蓋附子用生薑煎既<lb/>
　能發散以熱攻熱又能導虚熱向下焦除宿冷又能<lb/>
　固接元氣若煩悶者放冷服之若病煩躁不好飲水<lb/>
　反畏冷不能飲者皆其虚熱非真熱也宜服薑附湯<lb/>
　沈存中治瘴用七棗湯正與此同亦一服而愈有用<lb/>
<pb n="KR3e0086_WYG_014-34b"/>
　术附湯而病愈甚蓋术附相濟能固熱氣不能發散<lb/>
　惟附子一味為最妙○或有脈證實非上熱下寒而<lb/>
　目黄赤者不可用附子脈若浮洪而數寒熱往來無<lb/>
　汗乃小柴胡湯證若證有可疑寒熱不辨宜服嘉禾<lb/>
　散若熱多者冷服之嘉禾散能調中氣升降隂陽治<lb/>
　下虚中滿療四時瘟疫傷寒使無變動雖傷暑及陽<lb/>
　證傷寒服之亦解若或寒多服之尤宜服二三日即<lb/>
　寒熱之證自判然後隨證調治之無不愈者大抵嶺<lb/>
<pb n="KR3e0086_WYG_014-35a"/>
　南之地卑濕又人食㯽榔多氣疎而不實四時汗出<lb/>
　不宜更用汗藥此理甚明亦有當汗下者然終不多<lb/>
　也明者察之<lb/>
　　　指迷方瘴瘧論<hi>新安王棐</hi>
棐讀書之餘留意醫學幸得其傳頗識方脈就辟入南<lb/>
　研究此證謂南人凡病皆謂之瘴率不服藥惟事鬼<lb/>
　神夫瘴之為病猶傷寒之病也豈可坐視而不藥耶<lb/>
　每為中醫荏苒而致不救者有之人過桂林以南無<lb/>
<pb n="KR3e0086_WYG_014-35b"/>
　醫藥且居南方之人往往多汗上盈下空不可用汗<lb/>
　吐下三法其業醫者既鮮且庸或妄用吐汗下者是<lb/>
　謂虚虚方書皆謂南方天氣温暑地氣鬱蒸隂多閉<lb/>
　固陽多發泄草木水泉皆稟惡氣人生其間元氣<lb/>
　不固感而為病是為之瘴輕者寒熱往來正類痎瘧<lb/>
　謂之冷瘴重者藴熱沉沉晝夜如卧灰火中謂之熱<lb/>
　瘴最重者一病便失音莫知其所以然謂之啞瘴冷<lb/>
　瘴必不死熱瘴久而死啞瘴無不死此方書之説也<lb/>
<pb n="KR3e0086_WYG_014-36a"/>
　然以愚意觀之所謂啞瘴者非傷寒失音之證乎又<lb/>
　豈中風失語之證乎治得其道亦多可生安得謂之<lb/>
　無不死耶○若夫熱瘴乃是盛夏初秋茅生狹道人<lb/>
　行其間熱氣蒸鬱無林木以蔽日無水泉以解渇伏<lb/>
　暑至重因而感疾或有飲酒而不節者或食煎炙而<lb/>
　積熱者偶成此證其熱晝夜不止稍遲二三日則血<lb/>
　凝而不可救矣南中謂之中箭亦謂之中草子然有<lb/>
　挑草子法乃以鍼刺頭額及上下唇仍以楮葉擦舌<lb/>
<pb n="KR3e0086_WYG_014-36b"/>
　皆令出血徐以草藥解其内熱應手而愈安得謂之<lb/>
　久而死耶○至於冷瘴或寒多熱少或寒少熱多亦<lb/>
　有疊日間日之作及其愈也瘡發於唇騐其證即是<lb/>
　外方之瘧本非重病然每因誤治而致禍亦不可以<lb/>
　必不死而忽之但診其脈息極微見其元氣果虚即<lb/>
　與附子湯而愈若誤投寒藥所謂承氣入胃隂盛乃<lb/>
　亡若脈洪盛證候實熱宜服和解藥而徐治之若誤<lb/>
　投熱藥所謂桂枝下咽陽盛則斃也要在切脈審證<lb/>
<pb n="KR3e0086_WYG_014-37a"/>
　之虚實寒熱治之無不愈也○人謂嶺南水泉草木<lb/>
　地氣之毒故凡往來嶺南之人及宦而至者無不病<lb/>
　瘴而至危殆者也又謂土人生長其間與水土之氣<lb/>
　相習外人入南必一病但有輕重之異若久而與之<lb/>
　俱化則免矣此説固若有理但備之以將養之法解<lb/>
　之以平易之藥决保無病縱病亦易愈矣且瘴之為<lb/>
　病土人反重外人反輕者多蓋土人淫而下元虚又<lb/>
　浴於溪而多感冐恣食生冷酒饌全不知節所以重<lb/>
<pb n="KR3e0086_WYG_014-37b"/>
　也然則病瘴者不可全咎風土之殊皆人自失節養<lb/>
　有以致之耳君子之居是邦也當慎起居節飲食適<lb/>
　寒温晨酒夜食切忌太過或有不快即服正氣散一<lb/>
　二劑則脾胃自壯氣血通暢微邪速散又何瘴之有<lb/>
　　　嶺表十説<hi>吳興章傑</hi>
一嶺表之俗食㯽榔甚者日至十數枚蓋瘴瘧之作率<lb/>
　因飲食過度氣滯痰結而㯽榔最能下氣消食去痰<lb/>
　故人皆狃於近利而闇於遠患此頗類北人之食酪<lb/>
<pb n="KR3e0086_WYG_014-38a"/>
　酥多致膚理縝宻一旦病疫當汗則塞而不得出嶠<lb/>
　南地熱食㯽榔故藏氣疎泄若一旦病瘴當攻發則<lb/>
　虚羸而不能堪所以土人多瘠而色黄豈全是氣候<lb/>
　所致蓋亦㯽榔為患殆勿思耳<lb/>
一本草載三人觸霧晨行飲酒者獨不病故北人度嶺<lb/>
　率相勉飲酒而遷客羈士往往<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>酣以自適且嶺外<lb/>
　酒價尤廉販夫役卒俱得肆飲咸謂可以辟瘴殊不<lb/>
　知少則益而多則滋瘴之源也何以言之蓋南土暑<lb/>
<pb n="KR3e0086_WYG_014-38b"/>
　濕嗜酒則多中濕毒兼以瘴瘧之作率因上膈痰飲<lb/>
　而酒則尤能聚痰嶺外諺云莫飲邜時酒莫食申時<lb/>
　飯誠攝生之要也可見酒之為物能辟瘴以生人亦<lb/>
　能滋瘴以害人然則生也死也非酒也顧在人也<lb/>
三廣南每以暑毒為患者蓋一歲之間暑熱過半使人<lb/>
　難避而易犯凡起居飲食少失節度則為暑毒所中<lb/>
　道途之間尤多冐暑故土人於暑時相戒勿出且遐<lb/>
　荒之境道路﨑嶇而傳舍飲食皆不如欲所以自北<lb/>
<pb n="KR3e0086_WYG_014-39a"/>
　初至者皆云不習水土而病及既還則又謂之回頭<lb/>
　瘴大率得之道路勞倦冐犯暑氣與夫飲食居處失<lb/>
　度也<lb/>
四嶺南寒暑之候不常尤難於調攝故凡居人與在路<lb/>
　者冬夏之衣皆不可缺隨其氣候速宜增减緩則致<lb/>
　病又嶺外海風異常稍中人則為病坐卧易衣時當<lb/>
　慎也<lb/>
五嶺外雖以多暑為病而四時亦有傷寒瘟疫之疾其<lb/>
<pb n="KR3e0086_WYG_014-39b"/>
　類不一土人不問何疾悉謂之瘴治療多誤或有一<lb/>
　歲盛寒近類中州而土俗素無蠶績冬不衣綿居室<lb/>
　疎漏戸扃不固忽遭歲寒則次年瘟疫必興醫者之<lb/>
　治瘟疫亦當以本法治之而隨其風土氣候與夫人<lb/>
　之强弱酌宜可也<lb/>
六瘴瘧之作多因伏暑傷冷所致縱非飲食冷物亦必<lb/>
　寒邪感於外飲食傷於内也大抵伏暑淺而寒多者<lb/>
　易治伏暑深而熱多者難治近時北醫至此用大柴<lb/>
<pb n="KR3e0086_WYG_014-40a"/>
　胡湯治熱瘴須是本氣壯實者乃能堪之如土人久<lb/>
　服㯽榔臟氣既虚往往不能服寒藥又能當此峻劑<lb/>
　乎然土人纔見發黄便謂不治之症良可哀也<lb/>
七北人之來嶺南婢僕多病瘴氣蓋勞役之人飲食乖<lb/>
　度晝夜冐暑夜多卧地人凡事不能避忌故先受其<lb/>
　斃既與之同休戚宜加意戒之<lb/>
八俚俗有病必召巫覡而祭鬼神士夫咸笑其信巫不<lb/>
　信醫愚謂此可憫惻而不可以笑也夫民雖至愚然<lb/>
<pb n="KR3e0086_WYG_014-40b"/>
　孰不思趨利避害况性命所係曉然易見若醫者能<lb/>
　愈人疾彼何為不用蓋嶺外良醫甚鮮藥類尤乏且<lb/>
　山谷海嶼之民何從而得醫藥所以不免信巫也豈<lb/>
　得已哉<lb/>
丸瘴病不一而土人以啞瘴最為危急其狀初得之即<lb/>
　失音不過一二日即致不救醫家多言為極熱所致<lb/>
　或云内藴熱而外為感寒所激近見北醫有用煎生<lb/>
　附子一味愈此疾者得非以熱治熱或是發散寒氣<lb/>
<pb n="KR3e0086_WYG_014-41a"/>
　耶予嘗聞有飲溪澗水中毒令人失音則知凡失音<lb/>
　者未必皆瘴也溪澗水毒灼然有之道路多無井泉<lb/>
　而瀕江之民與夫山行者皆飲溪澗之水豈無邂逅<lb/>
　遇毒者故途人所以多病此得非是歟<lb/>
十傳云嶺外多毒草彘食之而人食其肉者亦毒人所<lb/>
　以北人度嶺多戒食彘然而嶺南能致瘴毒者非止<lb/>
　一端豈在是耶順泉云嶺南之彘在市井者食豆與<lb/>
　酒糟在鄉村者食糠與碎米芋苗未有食草者若然<lb/>
<pb n="KR3e0086_WYG_014-41b"/>
　則牛馬羊畜之肉悉皆不可食也可乎此其所以不<lb/>
　足信也<lb/>
　　　回頭瘴説<lb/>
舊傳出嶺之後復有回頭瘴者大㮣與在廣而發瘴及<lb/>
　方入廣而不伏水土者不異蓋南方陽氣常泄隂氣<lb/>
　常盛二氣相搏四時悉有寒熱之氣人感之即作寒<lb/>
　熱之病寒則戰慄熱則怫鬱多由得汗而解此廣瘴<lb/>
　之寒熱也今所謂回頭瘴及方入廣而不伏水土者<lb/>
<pb n="KR3e0086_WYG_014-42a"/>
　亦不過隂陽相搏氣候不調而感疾耳嶺南天氣冬<lb/>
　無霜雪春寒秋熱氣候不齊或一日而忽然更變與<lb/>
　外方天氣大不相侔今回頭瘴者蓋是先受廣中之<lb/>
　氣復感外方之氣冷熱相忤寒暄不調遂作隂陽相<lb/>
　搏之疾須度時候之寒熱量元氣之厚薄如出嶺於<lb/>
　孟冬時者廣尚多暄而少寒或轉北風或有暴冷若<lb/>
　屇途之際宜服和解散神术散之類和脾胃以逐風<lb/>
　邪及至外方則天寒地凍將及境之際可服正氣散<lb/>
<pb n="KR3e0086_WYG_014-42b"/>
　人參養胃湯之類絶舊瘴以禦時寒可也然此四藥<lb/>
　亦特筌蹄耳其實在保躬調養酌序消詳切不可以<lb/>
　得出瘴地而恣慾此病之所由作也故所謂回頭瘴<lb/>
　者豈虚語哉<lb/>
　　　治瘴續説<lb/>
繼洪曰予寓嶺南既久愈知瘴疾不易用藥若病人身<lb/>
　熱而復寒謂之冷瘴不換金正氣散主之若身熱胸<lb/>
　痞或嘔或噎大便不利者嘉禾散若病輕而覺有食<lb/>
<pb n="KR3e0086_WYG_014-43a"/>
　積兼用些少感應丸無積者不可用若病重者不可<lb/>
　妄用轉利惟當温中固下若冬末春初因寒而作大<lb/>
　熱者小柴胡湯夏月因暑氣者六和湯○若身極熱<lb/>
　而頭極痛脈數者為熱瘴宜用南人挑草子法亦不<lb/>
　可不服藥苐此證病深最為難治蓋凉藥多不可用<lb/>
　惟宜熱藥須得法以用之如附子湯冷服者是也然<lb/>
　此非工巧以處之則不可如身熱汗不多頭痛未解<lb/>
　或且與和解散如腰已上極熱腰已下稍凉胸膈煩<lb/>
<pb n="KR3e0086_WYG_014-43b"/>
　渇腰腿重疼或大便溏滑其脈數而按之不實此陽<lb/>
　浮隂閉也惟李侍詔生薑附子湯最妙凡初病者以<lb/>
　生薑附子能發散耳若病經去汗既多虚煩潮上則<lb/>
　惟恐其不斂不降宜用熟附乾薑沉香而冷服之若<lb/>
　便利則不必沉香如煩甚則少加竹茹渇甚多加人<lb/>
　參北五味欬逆加丁香淡竹葉若煩躁而有異象眩<lb/>
　惑夜不安寢可畧與温膽湯惟大便利者不可服若<lb/>
　煩渇大作宜奪命散或用冷湯倍加人參附子若煩<lb/>
<pb n="KR3e0086_WYG_014-44a"/>
　熱大便自利或小便不澁不可以赤為熱或膝脛以<lb/>
　下稍涼此乃病邪所激氣血俱虚表熱無以養中故<lb/>
　外熱而内虚也可急服薑附湯之類及灸氣海足三<lb/>
　里若至四肢厥冷兩足冷甚頭額虚汗或時欬逆脈<lb/>
　數而促其證多危惟以三建湯之屬能歛心液能壯<lb/>
　真陽可以更生也○又有啞瘴即熱瘴之甚者醫書<lb/>
　謂血得寒則凝泣得熱則淖溢故熱瘴面赤心熱舌<lb/>
　破鼻衂皆瘴熱沸其血上湧所致故宜用挑草子法<lb/>
<pb n="KR3e0086_WYG_014-44b"/>
　甚則血上塞其心竅故昏不能言或但噫噫作聲即<lb/>
　啞瘴也治此者當散其血用局方黒神散立見神效<lb/>
　其或涎迷心竅而舌强者亦有之却非真啞瘴也及<lb/>
　兼風痰之證者俱當審察而後用治<hi>本論有無稽之方俱削去不錄</hi>
　　　藥宜預備<lb/>
居瘴地者雖曰節慎起居而防病之藥不可不為之備<lb/>
　如人參附子乾薑當歸熟地紫金錠蘓合丸不換金<lb/>
　正氣散之類皆不可須臾離也從宦兹土則政事多<lb/>
<pb n="KR3e0086_WYG_014-45a"/>
　繁上下交際為商往來則經營貿易其勢不容於自<lb/>
　逸稍覺不快即宜如法服藥以解之微邪易伏固不<lb/>
　致病也惟其不能防微則勢必至於漸盛故曰不治<lb/>
　已病治未病此之謂也<lb/>
　　　瘴病脈候<lb/>
兩關脈洪大者熱瘴○脈數甚者為熱瘴○脈弦而𦂳<lb/>
　者為瘴瘧○脈浮而𦂳者宜解表○脈浮緩者為傷<lb/>
　風其病輕○脈洪數而按之不實者為陽浮隂閉○<lb/>
<pb n="KR3e0086_WYG_014-45b"/>
　脈沉微而弱者為虚寒<lb/>
　　　瘴病愈後將養法<lb/>
凡瘴病不發三日後方可洗手七日後可洗面半月後<lb/>
　可梳頭一兩月後謹戒房事能戒百日尤好又瘴不<lb/>
　發後須吃素過三日經五日後方可以猪脾煮羹喫<lb/>
　軟飯十日後畧可喫酒少用肉羹但不可食諸般骨<lb/>
　汁若犯之則再發凡牛羊猪犬鷄鵝諸骨汁須並忌<lb/>
　一月或兩月尤佳凡犯而再發必多困篤<lb/>
<pb n="KR3e0086_WYG_014-46a"/>
　　　瘴氣論列方<lb/>
麻黄湯<hi>散一</hi>　　　　　　桂枝湯<hi>散九</hi>
金沸草散<hi>散八一</hi>　　　　和解散<hi>和二三五</hi>
神术散<hi>散六五</hi>　　　　　不換金正氣散<hi>和二一</hi>
正氣散<hi>和二三</hi>　　　　　平胃散<hi>和十七</hi>
小柴胡湯<hi>散十九</hi>　　　　嘉禾散<hi>和百六十</hi>
六和湯<hi>和一二七</hi>　　　　小青龍湯<hi>散八</hi>
术附湯<hi>補四二</hi>　　　　　附子湯<hi>熱二二</hi>
<pb n="KR3e0086_WYG_014-46b"/>
生薑附子湯<hi>熱三三</hi>　　　七棗湯<hi>熱百十九</hi>
薑附湯<hi>熱三二</hi>　　　　　人參養胃湯<hi>和二三七</hi>
三建湯<hi>熱四二</hi>　　　　　冷湯<hi>熱百二十</hi>
局方黑神散<hi>婦五十</hi>　　　奪命散<hi>補三七</hi>
温膽湯<hi>和一二五</hi>　　　　承氣湯<hi>攻一</hi>
感應丸<hi>攻五四</hi>　　　　　紫金錠<hi>因二百二</hi>
蘓合丸<hi>和三七一</hi>　　　　丹珠丸<hi>未考</hi>
　　　論外備用方<lb/>
<pb n="KR3e0086_WYG_014-47a"/>
敗毒散<hi>散三六</hi>　　　　　聖散子<hi>散四三</hi>
五味異功散<hi>補四</hi>　　　　保和湯<hi>和一四七散邪順氣</hi>
㯽榔煎<hi>和二三六</hi>　　　　陳氏家傳正氣散<hi>和二二</hi>
屠蘓酒<hi>和二三七</hi>　　　　降椒酒<hi>和二三八</hi>
理中湯<hi>熱一</hi>　　　　　　生薑煎<hi>熱一二一</hi>
冷香湯<hi>熱八二</hi>　　　　　養胃湯<hi>熱七十</hi>
椒嚢法<hi>熱一九二</hi>　　　　乾薑附子湯<hi>熱三四熱隂證發</hi>
二味沉附湯<hi>熱百十八</hi>　　福建香茶餅<hi>因三百二</hi>
<pb n="KR3e0086_WYG_014-47b"/>
瘟疫門諸方皆可酌用<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景岳全書卷十四<lb/>
</p>
<p>
</p>
  </div>
</body>
</text>
</TEI>
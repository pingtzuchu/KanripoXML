<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景岳全書巻二十二</head> <lb/>
    <p>
<pb n="KR3e0086_WYG_022-1a"/>
欽定四庫全書<lb/>
　景岳全書巻二十二<lb/>
　　　　　　　　　　　　明　張介賔　撰<lb/>
　　腫脹<lb/>
　　　經義<lb/>
腹中論帝曰有病心腹滿旦食則不能暮食此為何病<lb/>
岐伯曰名為鼔脹治之以雞矢醴一劑知二劑已帝曰<lb/>
其病有復𤼵者何也曰此飲食不節故時有病也雖然<lb/>
<pb n="KR3e0086_WYG_022-1b"/>
其病且已時故當病氣聚於腹也<lb/>
經脉篇曰足太隂虚則鼔脹○胃中寒則脹滿<lb/>
水脹篇曰膚脹者寒氣客於皮膚之間<graphic n="KR2107" url="https://raw.githubusercontent.com/kanripo/KR-Gaiji/master/images/KR2107.png" mimeType="image/png"/>
                    <graphic n="KR2107" url="https://raw.githubusercontent.com/kanripo/KR-Gaiji/master/images/KR2107.png" mimeType="image/png"/>然不堅腹<lb/>
大身盡腫皮厚按其腹窅而不起腹色不變此其候也<lb/>
○帝曰鼔脹何如岐伯曰腹脹身皆大大與膚脹等也<lb/>
色蒼黄腹筋起此其候也<lb/>
脹論帝曰脉之應於寸口如何而脹岐伯曰其脉大堅<lb/>
以濇者脹也○帝曰何以知臓腑之脹也曰隂為臟陽<lb/>
<pb n="KR3e0086_WYG_022-2a"/>
為腑○帝曰夫氣之令人脹也在於血脉之中耶腑臟<lb/>
之内乎曰三者皆存焉然非脹之舍也夫脹者皆在於<lb/>
臟腑之外排臟腑而郭胸脇脹皮膚故命曰脹五臟六<lb/>
腑者各有畔界其病各有形狀營氣循脉衛氣逆為脉<lb/>
脹衛氣並脉循分為膚脹○心脹者煩心短氣卧不安<lb/>
○肺脹者虛滿而喘欬○肝脹者脇下滿而痛引小腹<lb/>
○脾脹者善噦四肢煩悗體重不能勝衣卧不安○腎<lb/>
脹者腹滿引背央央然腰脾痛○六腑脹胃脹者腹滿<lb/>
<pb n="KR3e0086_WYG_022-2b"/>
胃脘痛鼻聞焦臭妨於食大便難○大腸脹腸鳴而痛<lb/>
濯濯冬日重感於寒則飱泄不化○小腸脹者少腹䐜<lb/>
脹引腰而痛○膀胱脹者少腹滿而氣癃○三焦脹者<lb/>
氣滿於皮膚中輕輕然而不堅○膽脹者脇下痛脹口<lb/>
中苦善太息○岐伯曰衛氣之在身也常然並脉循分<lb/>
肉行有逆順隂陽相随乃得天和五臟更始四時循序<lb/>
五穀乃化然後厥氣在下營衛留止寒氣逆上真邪相<lb/>
攻兩氣相搏乃合為脹也<hi>此下鉞治之法具詳夲經</hi>
<pb n="KR3e0086_WYG_022-3a"/>
隂陽應象大論曰濁氣在上則生䐜脹<lb/>
生氣通天論曰因於氣為腫四維相代陽氣乃竭<lb/>
五臟生成篇曰腹滿䐜脹支膈胠脇下厥上冐過在足<lb/>
太隂陽明<lb/>
本神篇曰脾氣實則腹脹○腎氣實則脹<lb/>
六元正紀大論曰太隂所至為中滿霍亂吐下○太隂<lb/>
所至為重胕腫○上鬰之𤼵民病心腹脹胕腫身重去<lb/>
至真要大論曰諸濕腫滿皆屬於脾○諸脹腹大皆屬<lb/>
<pb n="KR3e0086_WYG_022-3b"/>
於熱○按以上諸脹皆言氣之為病也<lb/>
水熱穴論帝曰少隂何以主腎腎何以主水岐伯曰腎<lb/>
者至隂也至隂者盛水也肺者太隂也少隂者冬脉也<lb/>
故其本在腎其末在肺皆積水也帝曰腎何以能聚水<lb/>
而生病曰腎者胃之闗也關門不利故聚水而從其類<lb/>
也○故水病下為胕腫大腹上為喘呼不得卧者標本<lb/>
俱病<lb/>
水脹篇曰水始起也目窠上㣲腫如新卧起之狀其頸<lb/>
<pb n="KR3e0086_WYG_022-4a"/>
脉動時欬隂股間寒足脛腫腹乃大其水已成矣以手<lb/>
按其腹隨手而起如囊裹水之狀此其候也<lb/>
五癃津液别篇曰隂陽氣道不通四海閉塞三焦不瀉<lb/>
津液不化留於下焦不得滲膀胱則下焦脹水溢則為<lb/>
水脹<lb/>
評熱病論曰諸有水氣者㣲腫先見於目下也水者隂<lb/>
也目下亦隂也腹者至隂之所居故水在腹者必使目<lb/>
下腫也<lb/>
<pb n="KR3e0086_WYG_022-4b"/>
經脉篇曰胃病則大腹水腫<lb/>
邪氣臟腑病形篇曰胃病者腹䐜脹胃脘當心而痛上<lb/>
支兩脇隔咽不通食飲不下○三焦病者腹氣滿小腹<lb/>
尤堅不得小便窘急溢則水留即為脹○腎脉㣲大為<lb/>
石水起臍已下至小腹腄腄然上至胃脘死不治<lb/>
宣明五氣篇曰下焦溢為水<lb/>
逆調論曰不得卧卧則喘者是水氣之客也夫水者循<lb/>
津液而流也腎者水藏主津液主卧與喘也<lb/>
<pb n="KR3e0086_WYG_022-5a"/>
隂陽别論曰隂陽結斜多隂少陽曰石水少腹腫○三<lb/>
隂結謂之水<lb/>
湯液醪醴論帝曰其有不從毫毛生而五藏陽已竭也<lb/>
津液充郭其魄獨居孤精於内氣耗於外形不可與衣<lb/>
相保此四極急而動中是氣拒於内而形施於外治之<lb/>
奈何岐伯曰平治於權衡去宛陳莝是以㣲動四極温<lb/>
衣繆刺其處以復其形開鬼門潔净府精以時復五陽<lb/>
已布踈滌五藏故精自生形自盛骨肉相保巨氣乃平<lb/>
<pb n="KR3e0086_WYG_022-5b"/>
○按以上諸脹皆言水之為病也<lb/>
太隂陽明論曰食飲不節起居不時者隂受之隂受之<lb/>
則入五臟入五臟則䐜滿閉塞<lb/>
異法方宜論曰北方者其民樂野處而乳食藏寒生滿<lb/>
病○按以上二條乃言飲食之為脹也<lb/>
　　　論證<hi>共四條</hi>
腫脹之病原有内外之分蓋中滿者謂之脹而肌膚之<lb/>
脹者亦謂之脹若以腫言則單言肌表此其所以當辨<lb/>
<pb n="KR3e0086_WYG_022-6a"/>
也但脹於内者本由藏病而腫於外者亦無不由乎藏<lb/>
病第藏氣之病各有不同雖方書所載有濕熱寒暑血<lb/>
氣水食之辨然余察之經㫖驗之病情則惟在氣水二<lb/>
字足以盡之故凢治此證者不在氣分則在水分能辨<lb/>
此二者而知其虚實無餘藴矣病在氣分則當以治氣<lb/>
為主病在水分則當以治水為主然水氣本為同類故<lb/>
治水者當兼理氣蓋氣化水自化也治氣者亦當兼水<lb/>
以水行氣亦行也此中𤣥妙難以盡言兹雖條列如左<lb/>
<pb n="KR3e0086_WYG_022-6b"/>
然運用之法貴在因機通變也<lb/>
一病在氣分者因氣之滯如氣血之逆食飲之逆寒熱<lb/>
風濕之逆氣虚不能運化之逆但治節有不行者悉由<lb/>
氣分皆能作脹凡氣分之病其色蒼其内堅其脹或連<lb/>
胸脇其痛或及臟腑或倐而浮腫者陽性急速也或自<lb/>
上及下者陽本乎上也或通身盡腫者氣無不至也有<lb/>
隨按而起者如按氣囊也然此雖皆氣分而氣病有不<lb/>
同故有氣熱而脹者曰諸脹腹大皆屬於熱也有氣寒<lb/>
<pb n="KR3e0086_WYG_022-7a"/>
而脹者曰胃中寒則䐜脹曰臟寒生滿病也有氣濕而<lb/>
脹者曰諸濕腫滿皆屬於脾也有氣虚而脹者元氣虚<lb/>
也曰足太隂虚則鼔脹也有氣實而脹者邪氣實也曰<lb/>
腎氣實則脹曰脾氣實則腹脹曰胃氣實則脹也凡此<lb/>
雖皆脹病而治之之要則全在察其虚實大都陽證多<lb/>
熱熱證多實隂證多寒寒證多虚先滯於内而後及於<lb/>
外者多實先腫於表而漸及於内或外雖脹而内不脹<lb/>
者多虚小便紅赤大便秘結者多實小便清白大便稀<lb/>
<pb n="KR3e0086_WYG_022-7b"/>
溏者多虛脈滑有力者多實弦浮微細者多虚形色紅<lb/>
黄氣息粗長者多實形容憔悴聲音短促者多虚年青<lb/>
少壯氣道壅滯者多實中衰積勞神疲氣怯者多虚虚<lb/>
實之治反如氷炭若誤用之必致害矣<lb/>
一病在水分者以隂勝於陽而肌膚皆腫此與氣證本<lb/>
有不同凡水之為病其色明潤其皮光薄其腫不速每<lb/>
自下而上按肉如泥腫有分界蓋隂本於下而浸漬有<lb/>
漸皆水病之證也觀水脹篇言寒氣之脹按其腹窅而<lb/>
<pb n="KR3e0086_WYG_022-8a"/>
不起水腫之病以手按其腹隨手而起如囊裹水之狀<lb/>
此其候也然以愚見及察之證驗則若與此論相反蓋<lb/>
凡是水證必按之窅而不起此其水在肉中如糟如泥<lb/>
按而散之猝不能聚未必如水囊之比凡隨按隨起者<lb/>
亦惟虚無之氣其速乃然故辨當若此也凡欲辨水氣<lb/>
之異者在欲辨其隂陽耳若病在氣分則陽證隂證皆<lb/>
有之若病在水分則多為隂證何也蓋水之與氣雖為<lb/>
同類但陽王則氣化而水即為精陽衰則氣不化而精<lb/>
<pb n="KR3e0086_WYG_022-8b"/>
即為水故凡病水者本即身中之血氣但其為邪為正<lb/>
總在化與不化耳水不能化因氣之虚豈非隂中無陽<lb/>
乎此水腫之病所以多屬陽虚也然水主於腎氣主於<lb/>
肺水漬於下而氣竭於上所以下為腫滿上為喘急標<lb/>
本俱病危斯亟矣此當速救本源庶保萬一倘以虚喘<lb/>
作實邪而猶然泄肺無不敗矣少年縱酒無節多成水<lb/>
鼓蓋酒為水穀之液血亦水糓之液酒入中焦必求同<lb/>
類故直走血分經曰飲酒者衛氣先行皮膚先充絡脉<lb/>
<pb n="KR3e0086_WYG_022-9a"/>
此之謂也然血者神氣也血屬隂而性和酒者淫氣也<lb/>
酒屬陽而性悍凡酒入血分血欲静而酒動之血欲藏<lb/>
而酒逐之故飲酒者身靣皆赤此入血之徴亦散血之<lb/>
徴也擾亂一畨而血氣能無耗損者未之有也第年當<lb/>
少壯則旋耗旋生固無所覺及乎血氣漸衰則所生不<lb/>
償所耗而且積傷併至病斯見矣故或致血不飬筋則<lb/>
為中風或致傷脾則為痰飲㵼痢或濕熱上浮則為喘<lb/>
汗鼻淵或流於筋骨則為瘈瘲疼痛或致動血傷精則<lb/>
<pb n="KR3e0086_WYG_022-9b"/>
為勞損吐衂或致傷肌腐肉則為爛瘡痔漏其有積漸<lb/>
日久而成水鼔者則尤多也蓋酒性本濕壯者氣行則<lb/>
已酒即血也怯者着而成病酒即水也不惟酒為水而<lb/>
血氣既衰亦皆隨酒而悉為水矣所以凢治水鼔者必<lb/>
當以血氣為主而養氣利濕是誠善矣然奈無知少年<lb/>
初不知畏而惟酒是躭此其浸漬已非一日致令血氣<lb/>
天真敗極至此又豈能以旦夕挽回者哉故於諸鼔之<lb/>
中則尤以酒鼓為最危難治之證嘗有一杜康之徒不<lb/>
<pb n="KR3e0086_WYG_022-10a"/>
徒不信余説云公為此言其亦過矣兹見有某人者以<lb/>
酒為生自朝繼暮今年已若干未聞其病豈酒果傷人<lb/>
者耶是不知若人者惟千百中之一二而天稟之特出<lb/>
者也不然何善飲者如此其多而夀於飲者僅見其人<lb/>
則其他之困於此者從可知矣使不有斯人之禀而有<lb/>
斯人之嗜吾恐其不免於斯矣<lb/>
　　　腫脹危候<lb/>
大凢水腫先起於腹而後散四肢者可治先起於四肢<lb/>
<pb n="KR3e0086_WYG_022-10b"/>
而後歸於腹者難治○掌腫無紋者死○大便滑泄水<lb/>
腫不消者死○唇黑唇腫齒焦者死○臍腫突出者死<lb/>
○缺盆平者死○隂囊及莖俱腫者死○脉絶口張足<lb/>
腫者死○足腹腫膝如斗者死○肚上青筋見瀉後腹<lb/>
腫者死○男從身下腫上女從身上腫下皆難治<lb/>
　　　氣分諸脹論治<hi>凡八條</hi>
凢脹滿由於氣分者宜察氣之虚實若脹滿在中而不<lb/>
在外者其病多實經曰中滿者寫之於内此之謂也若<lb/>
<pb n="KR3e0086_WYG_022-11a"/>
果因酒食厚味氣滯脉滑而大滿大實者宜廓清飲主<lb/>
之兼脹兼痛諸藥不效者宜神香散主之○若臟腑脹<lb/>
實而堅痛者宜承氣湯或百順丸下之然必年壯力强<lb/>
素無損傷虚弱等證而暴見脹滿者方可峻攻否則只<lb/>
宜緩治○如果氣實於中而表裏俱脹者宜用蒜瓣以<lb/>
滚湯煮㣲熟留性少蘸鹽醋常以佐食大能破氣消滯<lb/>
亦佳法也○若氣脹而兼小水不利者宜用四苓散以<lb/>
半熟蒜搗膏丸服極玅<lb/>
<pb n="KR3e0086_WYG_022-11b"/>
一飲食停滯而致胃口中焦脹滿者宜大小和中飲酌<lb/>
用之○兼痛者宜排氣飲主之<lb/>
一怒氣逆於中焦或脹或痛者宜排氣飲解肝煎之類<lb/>
主之○兼喘脹者宜四磨飲或神香散<lb/>
一大人小兒素無脾虚泄瀉等證而忽爾通身浮腫或<lb/>
小水不利者多以飲食失節或濕熱所致宜廓清飲加<lb/>
减主之或四苓散胃苓湯之類皆可用或濕勝者宜平<lb/>
胃散之類主之<lb/>
<pb n="KR3e0086_WYG_022-12a"/>
一脾胃虚寒中氣不健而三焦脹滿者是為氣虚中滿<lb/>
其為證也必多吞酸噯腐惡食惡寒或常為溏泄而别<lb/>
無火證火脉者必屬臟寒此所謂臟寒生滿病也惟宜<lb/>
温補○寒在中焦者宜温胃飲理中湯○寒在下焦者<lb/>
宜理隂煎八味地黄湯之類主之<lb/>
一單腹脹者名為鼔脹以外雖堅滿而中空無物其象<lb/>
如鼔故名鼔脹又或以血氣結聚不可解散其毒如蠱<lb/>
亦名蠱脹且肢體無恙脹惟在腹故又名為單腹脹此<lb/>
<pb n="KR3e0086_WYG_022-12b"/>
實脾胃病也夫脾胃為中土之臟為倉廪之官其臟受<lb/>
水穀則有坤順之徳其化生血氣則有乾健之功使果<lb/>
脾胃强健則隨食隨化何脹之有此惟不善調攝而凢<lb/>
七情勞倦飲食房闈一有過傷皆能戕賊臟氣以致脾<lb/>
土受虧轉輸失職正氣不行清濁相混乃成此證○凡<lb/>
治此者若察其病由中焦則當以脾胃為主宜參茋白<lb/>
术乾薑甘草之屬主之○若察其病由下焦則當以命<lb/>
門母氣為主宜人參熟地當歸山藥附子肉桂之属主<lb/>
<pb n="KR3e0086_WYG_022-13a"/>
之○如果氣有否塞難於純補則宜少佐辛香如陳皮<lb/>
厚朴砂仁香附丁香白芥子之屬○如或水道不利濕<lb/>
氣不行則當助脾行濕而佐以淡滲如猪苓澤瀉茯苓<lb/>
之屬○若諸藥未效仍當灸治如後法○以上諸法大<lb/>
畧如此然病成單鼓終非吉兆必其傷敗有漸然後至<lb/>
此使非盡掃塵務加意調理則未有或免者矣<lb/>
一治脹當辨虚實若察其果由飲食所停者當專去食<lb/>
積因氣而致者當專理其氣因血逆不通而致者當專<lb/>
<pb n="KR3e0086_WYG_022-13b"/>
清其血其於熱者寒之結者散之清濁混者分利之或<lb/>
升降其氣或消導其邪是皆治實之法也第凡病腫脹<lb/>
者最多虚證若在中年之後及素多勞傷或大便溏滑<lb/>
或脉息弦虚或聲色憔悴或因病後或因攻擊太過而<lb/>
反致脹滿等證則皆虚損之易見者也諸如此類使非<lb/>
培補元氣速救根本則輕者必重重者必危矣○若虚<lb/>
在脾肺者宜四君子湯歸脾湯之類主之○若脾虚兼<lb/>
寒者宜理中湯温胃飲五君子煎○若脾虚兼痰者宜<lb/>
<pb n="KR3e0086_WYG_022-14a"/>
六君子湯○若腎虚兼痰者宜金水六君煎○若虚在<lb/>
肝腎者宜六味地黄湯○若腎虚兼寒者宜理隂煎或<lb/>
八味地黄丸甚者加减金匱腎氣湯主之○若以虚證<lb/>
而妄行消伐則百不活一矣其有果以少壯停滯或肝<lb/>
强氣逆或時氣亢害為邪者方可直攻其病但辨之宜<lb/>
詳不可忽也<lb/>
一凡外感毒風邪留膚腠則亦能忽然浮腫如東垣所<lb/>
謂八益之邪自外而入者是也然其來必速其證則必<lb/>
<pb n="KR3e0086_WYG_022-14b"/>
有脉𦂳及頭疼骨痛等證方是外感之候先宜解散其<lb/>
邪如正柴胡飲小柴胡湯敗毒散參蘇飲葛根葱白湯<lb/>
之類随宜用之○若風因火熾而表裏俱熱者宜芍藥<lb/>
清肝散或龍胆瀉肝湯之類主之○若邪傳入裏太陽<lb/>
陽明併病而胃實熱甚必日晡潮熱大渴引飲者白虎<lb/>
湯主之○若大實大滿而熱結不退者大承氣湯或百<lb/>
順丸下之○若少陽陽明併病寒熱徃來滿而實者宜<lb/>
大柴胡湯下之五常政大論曰下之則脹已此之類也<lb/>
<pb n="KR3e0086_WYG_022-15a"/>
　　　水腫論治<hi>凡七條</hi>
凡水腫等證乃脾肺腎三臟相干之病蓋水為至隂故<lb/>
其本在腎水化於氣故其標在肺水惟畏土故其制在<lb/>
脾今肺虚則氣不化精而化水脾虚則土不制水而反<lb/>
尅腎虚則水無所主而妄行水不歸經則逆而上泛故<lb/>
傳入於脾而肌肉浮腫傳入於肺則氣息喘急雖分而<lb/>
言之而三藏各有所主然合而言之則總由隂勝之害<lb/>
而病本皆歸於腎内經曰腎為胃闗關門不利故聚水<lb/>
<pb n="KR3e0086_WYG_022-15b"/>
而從其類也然關門何以不利也經曰膀胱者州都之<lb/>
官津液藏焉氣化則能出矣夫所謂氣化者即腎中之<lb/>
氣也即隂中之火也隂中無陽則氣不能化所以水道<lb/>
不通溢而為腫故凢治腫者必先治水治水者必先治<lb/>
氣若氣不能化則水必不利惟下焦之真氣得行始能<lb/>
傳化惟下焦之真水得位始能分清求古治法惟薛立<lb/>
齋先生加减金匱腎氣湯誠對證之方也余屢用之無<lb/>
不見效此雖壯水之劑而實即脾肺腎三藏之正治也<lb/>
<pb n="KR3e0086_WYG_022-16a"/>
何也蓋腎為先天生氣之源若先天元氣虧於下則後<lb/>
天胃氣失其所本而由脾及肺治節所以不行是以水<lb/>
積於下則氣壅於上而喘脹由生但宜峻補命門使氣<lb/>
復元則三臟必皆安矣今論其方如所用桂附以化隂<lb/>
中之陽也熟地山藥牛膝以飬隂中之水也茯苓澤瀉<lb/>
車前子以利隂中之滯也此能使氣化於精即所以治<lb/>
肺也補火生土即所以治脾也壯水通竅即所以治腎<lb/>
也此方補而不滯利而不伐凡病水腫於中年之後及<lb/>
<pb n="KR3e0086_WYG_022-16b"/>
氣體本弱者但能隨證加减用之其應如響誠諸方之<lb/>
第一更無出其右者<lb/>
一證有全由脾肺不足而為腫脹者治宜以四君歸脾<lb/>
之屬為主固是正治之法然亦須兼補命門蓋脾土非<lb/>
命門之火不能生肺氣非命門之水不能化人知土能<lb/>
制水而不知陽實制隂人知氣化為精而不知精化為<lb/>
氣也虚則補母正此之謂<lb/>
一凡素稟陽盛三焦多火而病為水腫者其證必煩渴<lb/>
<pb n="KR3e0086_WYG_022-17a"/>
喜冷或靣赤便結或熱而喘𠻳或頭靣皆腫或脈見滑<lb/>
實此濕熱相因隂虚之證也凡辛香燥熱等劑必所不<lb/>
堪宜用六味地黄湯加牛膝車前麥冬之類大劑與之<lb/>
○其有熱甚者宜加减一隂煎加茯苓澤㵼車前牛膝<lb/>
之類主之○其有虚中挾實胸膈不清宜加陳皮白芥<lb/>
子之類佐之○其有生平不宜熟地者則單用生地亦<lb/>
可但此等壯水等劑必十餘服後方可望效若先因尅<lb/>
伐致虚者其效尤遲慎毋欲速自求伊戚也<lb/>
<pb n="KR3e0086_WYG_022-17b"/>
一凢年少縱酒致為濕熱所乘元氣尚强脉實有力而<lb/>
不便於温補者此當逐去濕熱亦能速效宜禹功散導<lb/>
水丸濬川散三花神祐丸之類皆可擇用瀉後宜薄滋<lb/>
味戒飲酒久之方可復元<lb/>
古法治腫大都不用補劑而多用去水等藥㣲則分利<lb/>
甚則推逐如五苓散五淋散五皮散導水茯苓湯之類<lb/>
皆所以利水也如舟車神祐丸濬川散禹功散十棗湯<lb/>
之類皆所以逐水也再如巴豆朴硝鍼砂滑石三稜蓬<lb/>
<pb n="KR3e0086_WYG_022-18a"/>
术射香琥珀土狗地龍田螺水蛭鯉魚鯽魚蘿蔔子蘇<lb/>
子商陸葶藶杏仁防已秦芁木𤓰<graphic n="KR1840" url="https://raw.githubusercontent.com/kanripo/KR-Gaiji/master/images/KR1840.png" mimeType="image/png"/>麥通草厚朴赤小<lb/>
豆猪苓海金沙五加皮大腹皮𦍑活獨活之類無非逐<lb/>
水利水之劑但察其果係實邪則此等治法誠不可廢<lb/>
但必須審證的確用當詳慎也凡今方士所用則悉皆<lb/>
此類故能晩服而早通朝用而暮㵼去水斗許腫脹頓<lb/>
消效誠速也但彼不顧人之虚實不慮人之死生惟以<lb/>
見效索謝而去不知隨消隨脹不數日而復脹必愈甚<lb/>
<pb n="KR3e0086_WYG_022-18b"/>
苟以年衰積損之證而復遭此刼則百無一生矣<lb/>
一水腫證以精血皆化為水多属虛敗治宜温脾補腎<lb/>
此正法也然有一等不能受補者則不得不從半補有<lb/>
并半補亦不能受者則不得不全用分消然以消治腫<lb/>
惟少年之暫病則可若氣血既衰而復不能受補則大<lb/>
危之候也故凢遇此軰必須千方百計務救根本庶可<lb/>
保全嘗見有專用消伐而退腫定喘者於腫消之後必<lb/>
尫羸骨立略似人形多則半年少則旬日終無免者故<lb/>
<pb n="KR3e0086_WYG_022-19a"/>
余之治此凡屬中年積損者必以温補而愈終身絶無<lb/>
後患蓋氣虚者不可復行氣腎虚者不可復利水且温<lb/>
補即所以化氣氣化而全愈者愈出自然消伐所以逐<lb/>
邪逐邪而暫愈者愈出勉强此其一為真愈一為假愈<lb/>
亦豈有假愈而果愈者哉<lb/>
一無論氣鼓水鼓凢氣實可下者宜用赤金豆或百順<lb/>
丸以漸利之<lb/>
　　　新按<hi>二條</hi>
<pb n="KR3e0086_WYG_022-19b"/>
腫脹之治凡脾腎虚證如前論所列薛氏腎氣湯者誠<lb/>
然善矣然用之之法猶當因此廓充不宜執也向余嘗<lb/>
治一陶姓之友年逾四旬因患傷寒為醫誤治危在呼<lb/>
吸乃以大劑參附熟地之類幸得挽回愈後喜飲未及<lb/>
兩月忽病足股盡腫脹及於腹按之如鼔堅而且鞭因<lb/>
其前此之病中氣本傷近日之病又因酒濕度非加减<lb/>
腎氣湯不可治遂連進数服雖無所碍然終不見效人<lb/>
皆料其必不可治余熟計其前後病因本屬脾腎大虚<lb/>
<pb n="KR3e0086_WYG_022-20a"/>
而今兼以滲利未免减去補力亦與實漏巵者何異元<lb/>
氣不能復病必不能退遂悉去利水等藥而專用參附<lb/>
理隂煎仍加白术大劑與之三劑而足脛漸消二十餘<lb/>
劑而腹脹盡退愈後人皆嘆服曰此證本無生理以此<lb/>
之脹而以此之治何其見之神也自後凡治全虚者悉<lb/>
用此法無一不效可見妙法之中更有妙焉顧在用者<lb/>
之何如耳塞因塞用斯其最也學者當切識此意<lb/>
一因食滯氣痛脹余嘗治一姻家子年力正壯素日飲<lb/>
<pb n="KR3e0086_WYG_022-20b"/>
酒亦多失饑傷飽一日偶因飯後脇肋大痛自服行氣<lb/>
化滯等藥復用吐法盡出飲食吐後逆氣上升脇痛雖<lb/>
止而上壅胸膈脹痛更甚且加嘔吐余用行滯破氣等<lb/>
藥嘔痛漸止而左乳胸肋之下結聚一塊脹實拒按臍<lb/>
腹隔閉不能下達每於戍亥子丑之時則脹不可當因<lb/>
其嘔吐既止已可用下凢大黄芒硝稜莪巴豆等藥及<lb/>
蘿蔔子朴硝大蒜橘葉搗罨等法無所不盡毫不能效<lb/>
而愈攻愈脹因疑為脾氣受傷用補尤覺不便湯水不<lb/>
<pb n="KR3e0086_WYG_022-21a"/>
入者凡二十餘日無計可施窘劇待斃只得用手揉按<lb/>
其處彼云肋下一㸃按着則痛連胸腹及細為揣摸則<lb/>
正在章門穴也章門為脾之募為臟之會且乳下肋間<lb/>
正屬虚里大絡乃胃氣所出之道路而氣實通於章門<lb/>
余因悟其日輕夜重本非有形之積而按此連彼則病<lb/>
在氣分無疑也但用湯藥以治氣病本非不善然經火<lb/>
則氣散而力有不及矣乃制神香散使日服三四次兼<lb/>
用艾火灸章門十四壯以逐散其結滯之胃氣不三日<lb/>
<pb n="KR3e0086_WYG_022-21b"/>
脹果漸平食乃漸進始得保全此其證治俱竒誠所難<lb/>
測本年春間一隣人陡患痛脹隔食全與此同羣醫極<lb/>
盡攻擊竟以致斃是真不得其法耳故録此以為後人<lb/>
之式<lb/>
　　　述古<hi>共五條</hi>
仲景曰腹滿不减减不足言當下之腹滿時减復如故<lb/>
此為寒當與温藥<lb/>
華元化曰人中百病難療者莫出於水也水者腎之制<lb/>
<pb n="KR3e0086_WYG_022-22a"/>
也腎者人之本也腎氣壯則水還於腎腎氣虚則水散<lb/>
於皮又三焦壅塞營衛閉格血氣不從虚實交變水随<lb/>
氣流故為水病<lb/>
丹溪曰水腫脉多沉病陽水兼陽證脉必沉數病隂水<lb/>
兼隂證脉必沉遲○若遍身腫煩渴小便赤澁大便閉<lb/>
結此屬陽水先以五皮散或四磨飲添磨生枳殻重則<lb/>
疏鑿飲○若遍身腫不煩渴大便溏小便少不澁赤此<lb/>
屬隂水宜寔脾散或流氣飲主之<lb/>
<pb n="KR3e0086_WYG_022-22b"/>
徐東臯曰經云臟寒生滿病脉經云胃中寒則脹滿脾<lb/>
為隂中之至隂故經曰太隂所至為稸滿大抵脾濕有<lb/>
餘無陽不能施化如土之乆於雨水則為泥矣豈能生<lb/>
化萬物必待和風煖日濕去陽生自然生長也故凡若<lb/>
此者宜以辛熱藥治之○又曰經云下之則脹已此以<lb/>
濕熱飲食有餘脾胃充實者言也如仲景治傷寒邪入<lb/>
於裏而成腹滿堅實大便秘而不利者宜以三承氣湯<lb/>
下之可也若因脾虚内寒不足而氣不能運化精㣲以<lb/>
<pb n="KR3e0086_WYG_022-23a"/>
成腹滿者故宜以甘温補脾為主少佐辛熱以行壅滯<lb/>
之氣庶使脾土旺健脹滿運行斯可愈矣即經所謂塞<lb/>
因塞用從治之法耳醫者不察乎此惟執下之脹已急<lb/>
於獲效病者苦於脹滿喜行利藥以求通快不知暫快<lb/>
一時則真氣愈傷腹脹愈甚去死不逺矣俗謂氣無補<lb/>
法者以其痞塞似難於補不思正氣虚而不能運行為<lb/>
病經曰壯者氣行則愈是也○又曰水腫本因脾虚不能<lb/>
制水水漬妄行當以參术補脾使脾氣得實則自健運而<lb/>
<pb n="KR3e0086_WYG_022-23b"/>
水自行大抵只宜補中行濕利小便切不可下但用二陳<lb/>
加人參蒼白术為主或佐以黄芩麥冬炒梔子以制肝木<lb/>
若腹脹少佐厚朴氣不運加木香木通氣若陷下加升麻<lb/>
柴胡提之必須補中行濕加升提之藥能使大便潤小<lb/>
便長○又曰諸家治水腫只知導温利小便執此一途<lb/>
用諸去水之藥徃徃多死又用導水九舟車丸神祐丸<lb/>
之類大下之此速死之兆蓋脾氣虚極而腫愈下愈虚<lb/>
雖刼目前之快而隂損正氣禍不旋踵大法只宜補中<lb/>
<pb n="KR3e0086_WYG_022-24a"/>
宮為主㸔所挾加减不爾則死當以嚴氏實脾散加减<lb/>
要知從治塞因塞用之理然後可以語水腫之治耳<lb/>
孫一奎曰予在呉下時有呉生諱震者博雅士也一日<lb/>
偶談及鼔脹乃詰予曰鼔有䖝否乎予卒不敢應俛思<lb/>
久之對曰或有之本事方云臍腹四肢悉腫者為水只<lb/>
腹脹而四肢不腫者為蠱註曰蠱即鼔脹也由是㕘之<lb/>
古人曽以蠱鼓同名矣且蠱以三虫為首豈無㫖哉愚<lb/>
謂鼔脹即今云氣虚中滿是也以其外堅中空有似於<lb/>
<pb n="KR3e0086_WYG_022-24b"/>
鼓故以名之彼蠱證者中實有物積聚既乆理或有之<lb/>
呉生曰子誠敏也予堂嫂病鼓三載腹大如箕時或脹<lb/>
痛四肢瘦削三呉名劑歴嘗不瘳呉俗死者多用火𦵏<lb/>
燒至腹忽響聲如炮人皆駭然乃見虫從腹中爆出髙<lb/>
二三丈許燒所之天為昏俄而隊地細視之皆蚘也不<lb/>
下千萬數大者長尺餘虫腹中復生小虫多者十五六<lb/>
條或十數條或五六條虫在人腹中蕃息如此曷不令<lb/>
人脹而死哉惜乎諸書未有言及者予聞之恍然如夢<lb/>
<pb n="KR3e0086_WYG_022-25a"/>
始覺然猶未親見其異也嵗萬厯癸巳至淮隂有王鄉<lb/>
官者其子年十六新娶後腹脹大按之有塊形如稍𤓰<lb/>
四肢瘦削發熱晝夜不退已半年矣醫惟以退熱消脹<lb/>
之劑投之其脹愈甚其熱愈熾喉中兩耳俱瘡余診視<lb/>
之脉滑數望其唇則紅其腹則疼又多嗜肥甘余思諸<lb/>
凢腹痛者唇色必淡不嗜飲食今其若此得非䖝乎遂<lb/>
投以阿魏積塊丸服之果下䖝數十大者二一紅一黑<lb/>
長尺餘䖝身紅線自首貫尾腹中復有䖝大者數條小<lb/>
<pb n="KR3e0086_WYG_022-25b"/>
者亦三四條虫下則熱漸减脹漸消三下而愈益信前<lb/>
聞之不虚也<lb/>
　　　鍼灸法<lb/>
脾俞<hi>治脹隨年壯灸之</hi>　　　　肝俞<hi>治脹灸百壯</hi>
三焦俞<hi>治心腹脹滿飲食减少小便不利羸瘦少氣</hi>
分水<hi>治腹脹遶臍結痛不能食若是水病尤宜灸之</hi>神闕<hi>主水腫臌脹腸鳴如水之聲極效</hi>
石門<hi>主水腫水行皮中小便黄</hi>　　　足三里<hi>主水腫腹脹</hi>
水溝<hi>主一切水腫</hi>
<pb n="KR3e0086_WYG_022-26a"/>
　　按水腫證惟得鍼水溝若鍼餘穴水盡即死此明<lb/>
　　堂銅人所戒也庸醫多為人鍼分水誤人多矣若<lb/>
　　其他穴或有因鍼得瘥者特幸焉耳大抵水腫禁<lb/>
　　鍼不可為法<lb/>
　　　腫脹論列方<lb/>
廓清飲<hi>新和十三</hi>　　　四苓散<hi>和一八七</hi>
四君子湯<hi>補一</hi>　　　　神香散<hi>新和二十</hi>
平胃散<hi>和十七</hi>　　　　五苓散<hi>和一八二</hi>
<pb n="KR3e0086_WYG_022-26b"/>
五君子煎<hi>新熱六</hi>　　　胃苓湯<hi>和百九十</hi>
二陳湯<hi>和一</hi>　　　　　六君子湯<hi>補五</hi>
五淋散<hi>寒百十七</hi>　　　五皮散<hi>和六八</hi>
正柴胡飲<hi>新散六</hi>　　　參蘇飲<hi>散三四</hi>
排氣飲<hi>新和六</hi>　　　　小柴胡湯<hi>散十九</hi>
理中湯<hi>熱一</hi>　　　　　理隂煎<hi>新熱三</hi>
大和中飲<hi>新和七</hi>　　　歸脾湯<hi>補三三</hi>
温胃飲<hi>新熱五</hi>　　　　小和中飲<hi>新和八</hi>
<pb n="KR3e0086_WYG_022-27a"/>
解肝煎<hi>新和十一</hi>　　　實脾散<hi>熱百五</hi>
嚴氏實脾散<hi>熱百六</hi>　　六味湯<hi>補一二一</hi>
八味湯<hi>補一二二</hi>　　　金匱腎氣湯<hi>補一二六</hi>
四磨飲<hi>和五二</hi>　　　　流氣飲<hi>和四六</hi>
金水六君煎<hi>新和一</hi>　　敗毒散<hi>散三六</hi>
疏鑿飲<hi>和五三</hi>　　　　加减一隂煎<hi>新補丸</hi>
白虎湯<hi>寒二</hi>　　　　　十棗湯<hi>攻二八</hi>
葛根葱白湯<hi>散三二</hi>　　禹功散<hi>攻四一</hi>
<pb n="KR3e0086_WYG_022-27b"/>
濬川散<hi>攻四二</hi>　　　　導水茯苓湯<hi>和六二</hi>
神祐丸<hi>攻四八</hi>　　　　導水丸<hi>攻七一</hi>
芍藥清肝散<hi>寒六一</hi>　　舟車丸<hi>攻七十</hi>
赤金豆<hi>新攻二</hi>　　　　龍胆瀉肝湯<hi>寒六三</hi>
大柴胡湯<hi>攻七</hi>　　　　百順丸<hi>新攻六</hi>
大承氣湯<hi>攻一</hi>
　　　論外備用方<lb/>
三和湯<hi>和六十脾濕腫</hi>　　　　健脾散<hi>和六三氣和中快</hi>
<pb n="KR3e0086_WYG_022-28a"/>
參术健脾湯<hi>和六四滯補脾行</hi>　當歸散<hi>和六五水氣腫</hi>
四磨飲<hi>和五二行氣</hi>　　　　麻黄附子甘草湯<hi>散五風濕</hi>
百合湯<hi>熱一三五腫喘</hi>　　　越脾湯<hi>散八九腫風水悉</hi>
麻黄甘草湯<hi>散六取汗水腫</hi>　調胃白术散<hi>和三三和胃</hi>
蘇子降氣湯<hi>和四一順氣</hi>　　人參養胃湯<hi>和二三四和胃</hi>
調氣平胃散<hi>和十八</hi>　　七氣湯<hi>和五一積脹</hi>
半夏丁香丸<hi>和百十三氣滯</hi>　厚朴湯<hi>和五四氣滯</hi>
麯蘖枳术丸<hi>和八一食腫</hi>　　香砂枳术丸<hi>和八十氣腫</hi>
<pb n="KR3e0086_WYG_022-28b"/>
木香寛中散<hi>和五五行氣</hi>　　沉香琥珀丸<hi>和六九利便</hi>
消導寛中湯<hi>和五八食氣滯</hi>　　人參木香散<hi>和五七利水</hi>
養胃進食丸<hi>和八九健脾</hi>　　化滯調中湯<hi>和五九食滯</hi>
導水茯苓湯<hi>和六二利水</hi>　　導滯通經湯<hi>和六二脾濕</hi>
木香分氣飲<hi>和五六氣濕</hi>　　當歸活血散<hi>和六六瘀血</hi>
㯽榔煎<hi>和二三六瘴氣</hi>　　　大正氣散<hi>和二四滿寛濕中</hi>
温胃湯<hi>熱十二滿胃寒中</hi>　　　養胃湯<hi>熱七十虚寒滯</hi>
厚朴丸<hi>熱一六一寒滯中滿</hi>　　　腹脹方<hi>熱百七</hi>
<pb n="KR3e0086_WYG_022-29a"/>
紅丸子<hi>熱一九一消食脹</hi>　　　胡椒理中湯<hi>熱六虚寒</hi>
强中湯<hi>熱九三脾生冷傷</hi>　　　復元丹<hi>熱百三寒滯</hi>
沉香桂附丸<hi>熱百十二中寒</hi>　感應丸<hi>攻五四痛積聚脹</hi>
透膈湯<hi>攻三十脹逐滯消</hi>　　　厚朴温中湯<hi>熱九一寒滯</hi>
枳實導滯丸<hi>攻五七滯清火攻</hi>
　<lb/>
　<lb/>
　<lb/>
<pb n="KR3e0086_WYG_022-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景岳全書巻二十二<lb/>
</p>
<p>
</p>
  </div>
</body>
</text>
</TEI>
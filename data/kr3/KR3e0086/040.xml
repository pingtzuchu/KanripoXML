<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景岳全書卷四十</head> <lb/>
    <p>
<pb n="KR3e0086_WYG_040-1a"/>
欽定四庫全書<lb/>
　景岳全書卷四十<lb/>
　　　　　　　　　　　　明　張介賔　撰<lb/>
　　小兒則<hi>上</hi>
　總論<lb/>
小兒之病古人謂之啞科以其言語不能通病情不易<lb/>
測故曰寧治十男子莫治一婦人寧治十婦人莫治一<lb/>
小兒此甚言小兒之難也然以余較之則三者之中又<lb/>
<pb n="KR3e0086_WYG_040-1b"/>
謂小兒為最易何以見之蓋小兒之病非外感風寒則<lb/>
内傷飲食以至驚風吐瀉及寒熱疳癎之類不過數種<lb/>
且其臟氣清靈隨撥隨應但能確得其本而撮取之則<lb/>
一藥可愈非若男婦損傷積痼癡頑者之比余故謂其<lb/>
易也苐人謂其難謂其難辨也余謂其易謂其易治也<lb/>
設或辨之不眞則誠然難矣然辨之之法亦不過辨其<lb/>
表裏寒熱虛實六者洞然又何難治之有故凡外感者<lb/>
必有表證而無裏證如發熱頭痛拘急無汗或因風搐<lb/>
<pb n="KR3e0086_WYG_040-2a"/>
搦之類是也内傷者止有裏證而無表證如吐瀉腹痛<lb/>
脹滿驚疳積聚之類是也熱者必有熱證如熱渴躁煩<lb/>
秘結癰瘍之類是也寒者必有寒證如清冷吐瀉無熱<lb/>
無煩惡心喜熱者是也凡此四者即表裏寒熱之證極<lb/>
易辨也然於四者之中尤惟虛實二字最為𦂳要蓋有<lb/>
形色之虛實有聲音之虛實有脈息之虛實如體質强<lb/>
盛與柔弱者有異也形色紅赤與青白者有異也聲音<lb/>
雄壯與短怯者有異也脈息滑實與虛細者有異也故<lb/>
<pb n="KR3e0086_WYG_040-2b"/>
必内察其脈候外觀其形氣中審其病情參此數者而<lb/>
精察之又何虛實之難辨哉必其果有實邪果有火證<lb/>
則不得不為治標然治標之法宜精簡輕銳適當其可<lb/>
及病則已毫毋犯其正氣斯為高手但見虚象便不可<lb/>
妄行攻擊任意消耗若見之不眞不可謂姑去其邪諒<lb/>
亦無害不知小兒以柔嫩之體氣血未堅臟腑甚脆略<lb/>
受傷殘萎謝極易一劑之謬尚不能堪而况甚乎矧以<lb/>
方生之氣不思培植而但知剝削近則為目下之害遠<lb/>
<pb n="KR3e0086_WYG_040-3a"/>
則遺終身之羸良可嘆也凡此者實求本之道誠幼科<lb/>
最要之肯綮雖言之若無奇異而何知者之茫然也故<lb/>
余於篇端首以為言然非有𡨕𡨕之見者固不足以語<lb/>
此此其所以不易也<lb/>
隂陽應象大論曰善診者察色按脈先别隂陽審清濁<lb/>
而知部分視喘息聽聲音而知所苦觀權衡規矩而知病<lb/>
所主○按此論雖通言診法之要然尤於小兒為最切<lb/>
也<lb/>
<pb n="KR3e0086_WYG_040-3b"/>
　初誕法<hi>二</hi>
小兒初生飲食未開胃氣未動是誠清虛之腑此時開<lb/>
口調燮極須得宜保嬰諸書皆云分娩之時口含血瑰<lb/>
啼聲一出隨即嚥下而毒伏於命門因致他日發為驚<lb/>
風發熱痘疹等證此說固似有理然嬰兒通體無非血<lb/>
氣所結而此亦血氣之餘何以毒遽如是即使嚥之亦<lb/>
必從便而出何以獨留為害無足憑也惟是形體初成<lb/>
固當為之清楚其法於未啼時用軟帛裹指挖去口中<lb/>
<pb n="KR3e0086_WYG_040-4a"/>
之血乃用後法并拭去口中穢惡以清臟腑此亦初誕<lb/>
之要法不可無也<lb/>
開口法凡小兒初誕宜以甘草細切少許用沸湯泡汁<lb/>
以淡為妙不宜太甜乃用軟帛蘸汁徧拭口中去其穢<lb/>
濁隨用胡桃肉去皮嚼極爛以稀絹或薄紗包如小棗<lb/>
内兒口中使吮其汁非獨和中且能養臟最佳法也<lb/>
若母氣素寒小兒清弱者只以淡薑湯拭口最能去胃寒<lb/>
通神明并可免吐瀉之患此法最妙人所未知也拭後<lb/>
<pb n="KR3e0086_WYG_040-4b"/>
仍用核桃法如前○一法以牛黃半分同硃砂研匀蜜<lb/>
調如前與吮為佳極能辟痰邪去穢惡除熱安神然必<lb/>
母氣多熱小兒肥盛者可用清弱者不宜用○一古法<lb/>
拭口多有用黄連者不知黄連大寒大苦而小兒以胃<lb/>
氣為主安得初生即可以苦劣之氣相犯致損胃氣則<lb/>
他日變嘔變瀉由此而起矣大非所宜○一古法多用<lb/>
硃砂開口者按陳文中曰小兒初生便服硃砂輕粉白<lb/>
蜜黃連本欲下胎毒不知此皆傷脾敗陽之藥輕粉下<lb/>
<pb n="KR3e0086_WYG_040-5a"/>
痰損心硃砂下涎損神兒實者服之軟弱弱者服之易<lb/>
傷反致變生諸病是固不可不察也<lb/>
　䕶養法<hi>三</hi>出保嬰撮要<lb/>
巢氏曰小兒初生肌膚未實宜用舊絮䕶其背不可太<lb/>
煖更宜數見風日則血氣剛强肌肉緻宻若藏於重幃<lb/>
宻室或厚衣過煖則筋骨軟脆不任風寒多易致病衣<lb/>
服當隨寒熱加減但令背煖為佳亦勿令出汗恐表虚<lb/>
風邪易傷乳哺赤不宜過飽陳氏所謂忍三分寒喫七<lb/>
<pb n="KR3e0086_WYG_040-5b"/>
分飽頻揉肚少洗澡要肚煖頭涼心胸凉皆至論也又<lb/>
須令乳母預愼六淫七情厚味炙<graphic n="KR1572" url="https://raw.githubusercontent.com/kanripo/KR-Gaiji/master/images/KR1572.png" mimeType="image/png"/>則乳汁清寧兒不<lb/>
致疾否則隂陽偏勝血氣沸騰乳汁敗壞必生諸病若<lb/>
屢用藥餌則臟腑隂損多變敗證可不愼歟大抵保嬰<lb/>
之法未病則調和乳母既病則審治嬰兒亦必兼治其<lb/>
母為善<lb/>
小兒飲食有任意偏好者無不致病所謂爽口味多終<lb/>
作疾也極宜愼之嘗見王隱君曰余幼時酷嗜甘飴忽<lb/>
<pb n="KR3e0086_WYG_040-6a"/>
一日見飴中有蚯蚓伸頭而出自此不敢食飴至長始<lb/>
知長上為之此可為節戒之妙法<lb/>
　初生兒看病法<hi>四</hi>
初生兒以手捻其頭摸其頥頷不作聲者為無病總有<lb/>
病以手指探其口雖發聲而從容咂指者其病輕若即<lb/>
發聲不咂指而色或青紅兼紫者此落地受寒之甚也<lb/>
其病重須急辨其形色虛實而治之若牙關𦂳閉不納<lb/>
乳或硬而不軟其病極重也此驚邪入足太陽經及足<lb/>
<pb n="KR3e0086_WYG_040-6b"/>
陽明經而然須急治之庶可平復<lb/>
一初生兒肥胖色嫩日覺好看者此其根本不堅甚非<lb/>
佳兆且亦最易感邪凡邪入腑者近在第二三日見之<lb/>
其證吐乳夜啼發哭腹鳴皆胎驚之證然猶淺而易治<lb/>
○若邪之入臟者遠在六七日見之此臍風噤風嘬口<lb/>
風之候其病深而難醫若大聲口噤舌大痰壅者不治<lb/>
蓋五六日間病傳心肺脾三經也此風氣甚盛而無所<lb/>
洩故形見於喉口牙關聲音也○其面額青紫黑色者<lb/>
<pb n="KR3e0086_WYG_040-7a"/>
不治爪甲青黑者不治臍青黒者亦不治○凡父母肥<lb/>
者不可生肥兒父母瘦者亦不可生肥兒生而肥胖必<lb/>
當以藥歛之使其肥肉堅實而轉微黄之色則吉不然<lb/>
則凶○生兒怯弱必須以藥扶助之若七日之内肌肉<lb/>
頓肥則必病矣過此以往漸肥者不足慮也治肥之法<lb/>
宜清痰濕解胎毒預防其風氣亦不可過用峻厲以傷<lb/>
脾氣○又當看小兒元氣厚薄厚者十無一失薄者十<lb/>
無一生然其中有死者有不死者則以病之所生有眞<lb/>
<pb n="KR3e0086_WYG_040-7b"/>
偽也凡怯弱者宜專培脾腎為主<lb/>
　看小兒壽夭法<hi>五</hi>
看小兒法以聽聲為先察色為次凡聲音清亮者生有<lb/>
囘音者生澁者病散而無出聲者不壽○忽然大聲而<lb/>
無病者須細看其身恐有瘡毒即須治之○臍帶中無<lb/>
血者生臍帶銀白色者生短帶紫脹者於斷帶之後捻<lb/>
去紫血可保無虞○額皮寛者壽○卵縫通達黑色者<lb/>
壽初生下如水泡之狀者險○面轉微黄之色者吉○<lb/>
<pb n="KR3e0086_WYG_040-8a"/>
生下粉白花色者必主臍風而死○生下皮寛肉瘦五<lb/>
六日頓肥者亦必有臍風之患○生下皮肉不光者死<lb/>
○泣不出聲者死○泣而無淚者死○舌如紫肝者死<lb/>
○口角上有紫色如蝦鬚者死○髪粗長者生細軟不<lb/>
放者死○隂物不起者死○隂囊不收者死白者死赤<lb/>
者死○無糞門者死○臀肉不生者死○股肉不生者<lb/>
不壽○面無彩色者夭○臍帶短大紫色者夭○生下<lb/>
渾身銀白色者夭○生下有齒者大凶致傷父母不然<lb/>
<pb n="KR3e0086_WYG_040-8b"/>
必傷自身○生下未裹即撒尿者殺父母蕩家財在世<lb/>
一生勞苦<lb/>
　脈法<hi>六</hi>
凡小兒形體既具經脈已全所以初脫胞胎便有脈息<lb/>
可辨故通評虛實論曰乳子病熱脉懸小者手足溫則<lb/>
生寒則死乳子病風熱喘鳴肩息者脉實大也緩則生<lb/>
急則死此軒岐之診小兒未嘗不重在脉亦未嘗不兼<lb/>
證為言也自水鏡訣及全幼心鑑等書乃有三歲以上<lb/>
<pb n="KR3e0086_WYG_040-9a"/>
當察虎口寅卯辰風氣命三關之説其中之可取者惟<lb/>
曰脉從寅關起不至卯關者易治若連卯關者難治若<lb/>
寅侵卯卯侵過辰者十不救一只此數語乃於危急之<lb/>
際亦可用辨吉凶至若紫為風紅為傷寒青為驚白為<lb/>
疳及青是四足驚赤是水驚黑是人驚黃是雷驚之類<lb/>
豈此一線之色果能辨悉如此最屬無稽烏足憑也即<lb/>
今幼科所尚無不以此為科套全不知脉而信口胡猜<lb/>
試問其心果亦有的確之見否茫然無據而欲以人子<lb/>
<pb n="KR3e0086_WYG_040-9b"/>
為嘗試良可嘆也故凡診小兒既其言語不通尤當以脉<lb/>
為主而參以形色聲音則萬無一失矣然小兒之脉非<lb/>
比大人之多端但察其强弱緩急四者之脉是即小兒<lb/>
之肯綮蓋强弱可以見虛實緩急可以見邪正四者既<lb/>
明則無論諸證但隨其病以合其脉而參此四者之因<lb/>
則左右逢源所遇皆道矣再加以聲色之辨更自的確<lb/>
無疑又何遁情之有此最活最妙之心法也若單以一<lb/>
脉鑿言一病則一病亦能兼諸脉其中眞假疑似未免<lb/>
<pb n="KR3e0086_WYG_040-10a"/>
膠柱實有難於確據者然法不可廢最所當察故擇其<lb/>
得理者并附於左亦可以見其㮣<lb/>
錢仲陽曰小兒之脉氣不和則弦急傷食則沉緩虛驚<lb/>
則促急風則浮冷則沉細脉亂者不治<lb/>
薛氏曰凡看脉先定浮沉遲數隂陽冷熱沉遲為隂浮<lb/>
數為陽浮主風沉遲主虛冷實主有熱𦂳主癲癎洪主<lb/>
熱盛沉緩主虛瀉微遲有積有蟲遲濇主胃脘不和沉<lb/>
主乳食難化沉細主乳食停滯𦂳絃主腹中熱痛牢實<lb/>
<pb n="KR3e0086_WYG_040-10b"/>
主大便秘沉而數者骨中有熱絃長是肝膈有風𦂳數<lb/>
乃驚風為患四肢掣顫浮洪乃胃口有熱沉𦂳主腹痛<lb/>
有寒虚濡者有氣又主慢驚芤主大便利血<lb/>
　聲音<hi>七</hi>
聲由氣發氣實則聲壯氣虛則聲怯故欲察氣之虚實<lb/>
者莫先乎聲音如内經諸篇有曰言而微終日乃復言<lb/>
者此奪氣也○有曰氣海有餘者氣滿胸中悗息靣赤<lb/>
氣海不足則氣少不足以言○有曰心氣虛則悲實則<lb/>
<pb n="KR3e0086_WYG_040-11a"/>
笑不休○有曰手少隂虛則不能言○有曰内奪而厥<lb/>
則為瘖俳此腎虛也○華元化曰陽候多語隂證無聲<lb/>
多語者易治無聲者難榮○凡此皆聲音虛實之辨故<lb/>
彼聖人者聞聲知情無所不達此聲音之學所以不可<lb/>
忽也<lb/>
　顏色<hi>八</hi>
脉要精微論曰夫精明五色者氣之華也赤欲如白裹<lb/>
朱不欲如赭白欲如鵞羽不欲如鹽青欲如蒼璧之澤<lb/>
<pb n="KR3e0086_WYG_040-11b"/>
不欲如藍黃欲如羅裹雄黃不欲如黃土黒欲如重漆<lb/>
不欲如地蒼五色精微象見矣其壽不久也<lb/>
玉版論要篇曰色夭面脫不治百日盡已色見上下左<lb/>
右各在其要上為逆下為從女子右為逆左為從男子<lb/>
左為逆右為從<lb/>
五色篇曰官五色奈何曰青黑為痛黃赤為熱白為寒<lb/>
是謂五官○又曰以色言病之間甚奈何曰其色麄以<lb/>
明沉夭者為甚其色上行者病益甚其色下行如雲徹<lb/>
<pb n="KR3e0086_WYG_040-12a"/>
散者病方已<lb/>
經脉篇曰凡診絡脉脉色青則寒且痛赤則有熱胃中<lb/>
寒手魚之絡多青矣胃中有熱魚際絡赤其暴黑者畱<lb/>
久痺也其有赤有黑有青者寒熱氣也其青短者少氣<lb/>
也<lb/>
凡察色之法大都青白者少熱氣病主隂邪黃赤者多<lb/>
熱氣病主陽盛○青主風氣主肝邪主脾胃虛寒主心<lb/>
腹疼痛主暴驚傷心膽之氣主驚風當察兼色以分急<lb/>
<pb n="KR3e0086_WYG_040-12b"/>
慢○白主氣虛甚則氣脱主無火主脾肺不足白兼青<lb/>
者主慢驚主大小腸泄瀉○赤主火主痰熱主傷寒熱<lb/>
證主煩渴主急驚躁擾主閉結主陽邪喘促主癰瘍痘<lb/>
疹○黑屬水主隂寒主厥逆主痛極沉黑主危篤○黃<lb/>
主積聚主痞塊主脾病主脹滿主脾疳黃兼白者主脾<lb/>
寒脾弱主氣虛神怯黃兼青者主脾虛泄瀉主慢脾風<lb/>
黃兼赤者主疳熱○兩顴鮮紅或作或止者謂之面戴<lb/>
陽乃眞隂虛弱此非陽證也不得以熱赤同論<lb/>
<pb n="KR3e0086_WYG_040-13a"/>
錢氏曰左頰為肝右頰為肺額上為心鼻上為脾下頦<lb/>
為腎隨證施治之<lb/>
　藥餌之誤<hi>九</hi>
小兒氣血未充而一生盛衰之基全在幼時此飲食之<lb/>
宜調而藥餌尤當愼也今舉世幼科既不知此大本又<lb/>
無的確明見而惟苟完目前故凡遇一病則無論虛實<lb/>
寒熱但用海底兠法而悉以散風消食清痰降火行滯<lb/>
利水之劑總不出二十餘味一套混用謬稱穩當何其<lb/>
<pb n="KR3e0086_WYG_040-13b"/>
誕也夫有是病而用是藥則病受之矣無是病而用是<lb/>
藥則元氣受之矣小兒元氣幾何能無隂受其損而變<lb/>
生不測耶此當今幼科之大病而醫之不可輕任者正<lb/>
以此也又見有愛子者因其清黃瘦弱每以為慮而詢<lb/>
之庸流則不云痰火必云食積動以肥兒丸保和丸之<lb/>
類使之常服不知肥兒丸以苦寒之品最敗元陽保和<lb/>
丸以消耗之物極損胃氣謂其肥兒也而適足以瘦兒<lb/>
謂其保和也而適足以違和耳即如抱龍丸之類亦不<lb/>
<pb n="KR3e0086_WYG_040-14a"/>
宜輕易屢用余嘗見一富翁之子每多痰氣或時驚呌<lb/>
凡遇疾作輒用此丸一投即愈彼時以為神丹如此者<lb/>
不啻十餘次及其長也則一無所知凝然一癡物而已<lb/>
豈非暗損元神所致耶凡此尅伐之劑所以最當愼用<lb/>
故必有眞正火證疳熱乃宜肥兒丸及寒凉等劑眞正<lb/>
食積脹滿乃宜保和丸及消導等劑眞正痰火喘急乃<lb/>
宜抱龍丸及化痰等劑即用此者亦不過中病即止非<lb/>
可過也若無此實邪可據而諸見出入之病則多由虧<lb/>
<pb n="KR3e0086_WYG_040-14b"/>
損元氣悉當加意培補方是保赤之主倘不知此而徒<lb/>
以肥兒保和等名乃欲藉為保障不知小兒之元氣無<lb/>
多病已傷之而醫復伐之其有不萎敗者鮮矣此外如<lb/>
大黃芒硝黑丑芫花大㦸三稜蓬术之類若非必不得<lb/>
已皆不可輕易投也<lb/>
　小兒診治大法<hi>十</hi>
凡小兒之病本不易察但其為病之源多有所因故凡<lb/>
臨證者必須察父母先天之氣而母氣為尤切如母多<lb/>
<pb n="KR3e0086_WYG_040-15a"/>
火者子必有火病母多寒者子必有寒病母之脾腎不<lb/>
足者子亦如之凡骨軟行遲齒遲語遲𩕄門開大疳熱<lb/>
脾泄之類多有由於母氣者雖父母之氣俱有所禀但<lb/>
母氣之應在近父氣之應在遠或以一强一弱而偏得<lb/>
一人之氣者是皆不可不察至若稍長而縱口縱欲或<lb/>
調攝失宜而自為病者此又當察其所由辨而治之如<lb/>
果先天不足而培以後天亦可致壽雖曰先天俱盛而<lb/>
或父母多慾或撫養失宜則病變百端雖强亦夭此中<lb/>
<pb n="KR3e0086_WYG_040-15b"/>
幾圓理微貴在知常知變也<lb/>
　撮口臍風<hi>十一</hi>
初生小兒撮口臍風者因胎中受熱或初生不愼為風<lb/>
寒所侵遂致聚唇撮口眼閉口噤啼聲如鴉或聲不能<lb/>
出或舌上如粟或口吐白沫或喉痰潮響或氣息喘急<lb/>
甚者舌强面青腹脹青筋吊腸牽痛百日内病甚者多<lb/>
不治○臍風者以斷臍之後為水濕風邪所侵因致腹<lb/>
脹臍腫四肢柔直啼不吮乳甚則發搐若臍邊青黑手<lb/>
<pb n="KR3e0086_WYG_040-16a"/>
拳口噤者是為内搐不可治○凡治此之法痰盛者當<lb/>
先治痰火盛者當先清火若無火無痰者專當温補脾<lb/>
胃○凡斷臍不盈尺多患此者齒齦有泡如粟以綿裹<lb/>
指蘸温水擦破口即開不用藥七日内患此者百無一<lb/>
生○臍風果因浴拭外傷皮膚者用綿灰或枯<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>末摻<lb/>
之即愈○若因剪臍短少或因束縳不𦂳或因牽動風<lb/>
入臍中或因鐵器斷臍冷氣傳於脾絡以致前證者口<lb/>
内有小泡急掐破去其毒水以艾灸臍中亦有得生者<lb/>
<pb n="KR3e0086_WYG_040-16b"/>
治法多端無如灸法○若因乳母肝脾鬱怒或飲食生<lb/>
冷辛熱致兒為患者當治其母<lb/>
錢氏云撒口因浴後拭臍風邪所入而作用益黃散補<lb/>
之<lb/>
陳無擇云視其牙齦有泡擦破之口既開用眞白殭蚕<lb/>
略烘為末蜜調塗口内<lb/>
保嬰集云小兒百日臍風馬牙當作胎毒瀉足陽明之<lb/>
火用鍼挑破以桑樹白汁塗之<lb/>
<pb n="KR3e0086_WYG_040-17a"/>
田氏治噤風用天南星為末加片腦少許以指蘸薑汁<lb/>
擦牙齦立開○或用牛黃以竹瀝調服一字隨以猪乳<lb/>
滴於口中<lb/>
　驚風<hi>十二</hi>
驚風之要領有二一曰實證一曰虛證而盡之矣蓋急<lb/>
驚者陽證也實證也乃肝邪有餘而風生熱熱生痰痰<lb/>
熱客於心膈間則風火相摶故其形證急暴而痰火壯<lb/>
熱者是為急驚此當先治其標後治其本慢驚者隂證<lb/>
<pb n="KR3e0086_WYG_040-17b"/>
也虛證也此脾肺俱虛肝邪無制因而侮脾生風無陽<lb/>
之證也故其形氣病氣俱不足者是為慢驚此當專顧<lb/>
脾腎以救元氣雖二者俱名驚風而虛實之有不同所<lb/>
以急慢之名亦異凡治此者不可不顧其名以思其義<lb/>
　論驚風證治<hi>十三</hi>
小兒驚風肝病也亦脾腎心肺病也蓋小兒之眞隂未<lb/>
足柔不濟剛故肝邪易動肝邪動則木能生火火能生<lb/>
風風熱相摶則血虛血虚則筋急筋急則為掉眩反張<lb/>
<pb n="KR3e0086_WYG_040-18a"/>
搐搦强直之類皆肝木之本病也至其相移木邪侮土<lb/>
則脾病而為痰為吐瀉木盛金衰則肺病而為喘促為<lb/>
短氣木火上炎則心病而為驚呌為煩熱木火傷隂則<lb/>
腎病而為水涸為血燥為乾渴為汗不出為搐為痓此<lb/>
五臟驚風之大㮣也治此之法有要存焉蓋一曰風二<lb/>
曰火三曰痰四曰陽虛五曰隂虛但能察此緩急則盡<lb/>
之矣所謂風者以其强直掉眩皆屬肝木風木同氣故<lb/>
云驚風而實非外感之證今人不明此義但為治風必<lb/>
<pb n="KR3e0086_WYG_040-18b"/>
須用散不知外來之風可散而血燥之風不可散也故<lb/>
凡如防風荆芥羌活獨活細辛乾葛柴胡紫蘇薄荷之<lb/>
類使果有外邪發熱無汗等證乃可暫用如無外邪則最<lb/>
所當忌此用散之不可不愼也所謂痰火者痰凝則氣閉<lb/>
火盛則隂虧此實邪之病本也若痰因火動則治火為先<lb/>
火以痰留則去痰為主火之甚者宜龍膽草山梔子黄<lb/>
連黃栢石膏大黃之屬火之微者宜黃芩知母𤣥參石<lb/>
斛地骨皮木通天麻之屬痰之甚者宜牛黃膽星天竺<lb/>
<pb n="KR3e0086_WYG_040-19a"/>
黃南星半夏白芥子之屬痰之微者宜陳皮前胡海石<lb/>
貝母天花粉之屬此外如硃砂之色赤體重故能入心<lb/>
鎭驚内孕水銀故善透經絡墜痰降火雄黃之氣味雄<lb/>
悍故能破結開滯直達橫行氷片麝香乃開竅之要藥<lb/>
琥珀青黛亦清利之佐助而已又如殭蚕全蝎蟬蛻之屬<lb/>
皆云治風在殭蠶味鹹而辛大能開痰涎破結氣用佐<lb/>
痰藥善去肝脾之邪邪去則肝平是即治風之謂也全<lb/>
蝎生於東北色青屬木故善走厥隂加以鹽味鹹而降<lb/>
<pb n="KR3e0086_WYG_040-19b"/>
痰是亦同氣之屬故云治風較之殭蠶此其次矣蟬蛻<lb/>
性味俱薄不過取其清虛輕蛻之義非有實濟不足恃<lb/>
也凡驚風之實邪惟痰火為最而風則次之治實之法<lb/>
止於是矣然邪實者易制主敗者必危蓋陽虛則隂邪<lb/>
不散而元氣不復隂虛則營氣不行而精血何來所以<lb/>
驚風之重重在虛證不虚不重不竭不危此元精元氣<lb/>
相為並立有不容偏置者也故治虚之法當辨隂陽陽<lb/>
虛者宜燥宜剛隂虛者宜温宜潤然善用陽者氣中自<lb/>
<pb n="KR3e0086_WYG_040-20a"/>
有水善用隂者水中自有氣造化相須之妙既有不可<lb/>
混又有不可離者如此設有謂此非小兒之藥此非驚<lb/>
風之藥者豈驚風之病不屬隂陽而小兒之體不由血<lb/>
氣乎若夫人者開口便可見心又烏足與論乾坤合一<lb/>
之道諸補之法具詳如左<lb/>
一驚風反張强直轉筋等病在經筋篇曰足少隂之筋<lb/>
病足下轉筋及所過而結者是也病在此者主癎瘛及<lb/>
痙在外者不能俛在内者不能仰故陽病者腰友折不<lb/>
<pb n="KR3e0086_WYG_040-20b"/>
能俛隂病者不能仰○又曰經筋之病寒則反折筋急<lb/>
熱則筋弛縱不收隂痿不用陽急則反折隂急則俛不<lb/>
伸<lb/>
　急驚風<hi>十四</hi>
急驚之侯壯熱痰壅竄視反張搐搦顫動牙關𦂳急口<lb/>
中氣熱頰赤唇紅飲冷便結脉浮洪數此肝邪風熱陽<lb/>
盛隂虛證也治此之法當察緩急凡邪盛者不得不先<lb/>
治其標○若痰甚喘急者宜抱龍丸琥珀散清膈煎梅<lb/>
<pb n="KR3e0086_WYG_040-21a"/>
花飲之類主之○火盛而煩熱者宜凉驚丸抑青丸或黄連安<lb/>
神丸牛黃散及山梔黃連龍膽草之屬○火盛燥熱而<lb/>
大便秘結者宜瀉青丸或以為湯煎服之或利驚丸亦<lb/>
可○若外感風寒身熱為驚者當解其表宜抑肝散倍<lb/>
加柴胡或參蘇飲五積散星蘇散之類擇而用之○若<lb/>
表邪未解而内亦熱者宜錢氏黄龍湯○若驚氣漸退<lb/>
而火未清者宜安神鎭驚丸○凡以上者皆急則治標<lb/>
之法但得痰火稍退即當調補血氣如後附薛氏之法<lb/>
<pb n="KR3e0086_WYG_040-21b"/>
或參用慢驚諸治以防虛敗此幼科最要之法前哲有<lb/>
云小兒易為虛實攻伐之藥中病即止不可過劑誠至<lb/>
言也○大抵此證多屬肝膽脾腎隂虛血燥風火相摶<lb/>
而然若不顧眞隂過用祛風化痰之藥則脾益虛血益<lb/>
燥邪氣綿延必成慢驚矣此中隂虛之義皆人所不知<lb/>
當閲小兒補腎論始見其詳論載第二卷二五<lb/>
東垣曰急驚者風木旺也風木屬肝肝邪盛必傳尅於<lb/>
脾欲治其肝當先實脾後瀉風木<lb/>
<pb n="KR3e0086_WYG_040-22a"/>
婁善全曰急驚屬木火土實木實則搐而有力及目上<lb/>
視動劄頻睫土實則身熱面赤而不吐瀉偃睡合睛治<lb/>
法宜涼宜瀉而用涼驚利驚等丸亦有因驚而發者以<lb/>
致牙關𦂳急壯熱等證此内有實熱外挾風邪當截風<lb/>
定搐若痰熱尚盛宜微下之痰熱既泄急宜調養胃氣<lb/>
搐定而痰熱少退即宜調補脾氣<lb/>
薛氏曰此肝經血虛火動生風蓋風生則隂血愈散隂<lb/>
火愈熾火動則肺金愈虧肝邪愈盛宜滋肝血養脾氣<lb/>
<pb n="KR3e0086_WYG_040-22b"/>
若屢服祛風化痰瀉火辛散之劑便宜認作脾虛血損<lb/>
急補脾土○若風火相摶發熱抽搐目瞤筋攣痰盛者<lb/>
用四物釣籐鈎以生肝血清肝火用四君子加當歸以<lb/>
補脾土生肺金○若肝經血燥發熱驚搐目瞤筋攣痰<lb/>
盛者用六味丸以滋腎水四君子加芍藥以補脾土○<lb/>
若肺金尅肝木用地黄丸以益肝血加芍藥木香以平<lb/>
肺金○若屢用驚藥而脾胃虛寒者須用六君子湯以<lb/>
補脾土丁香木香以培陽氣○若脾土虛寒腎水反來<lb/>
<pb n="KR3e0086_WYG_040-23a"/>
侮土而致中寒腹痛吐瀉少食等證者用益黃散以補<lb/>
脾土而瀉水庶幾不致慢驚矣○但治小兒當審察虛<lb/>
實凡證屬有餘者病氣也不足者元氣也故有餘當認<lb/>
為不足思患預防斯少失矣<lb/>
　慢驚風<hi>十五</hi>
慢驚之候多由吐瀉因致氣微神緩昏睡露睛痰鳴氣<lb/>
促驚跳搐搦或乍發乍靜或身涼身熱或肢體逆冷或<lb/>
眉唇青赤面色淡白但其脉遲緩或見細數此脾虛生<lb/>
<pb n="KR3e0086_WYG_040-23b"/>
風無陽證也○小兒慢驚之病多因病後或以吐瀉或<lb/>
因誤用藥餌損傷脾胃所致然亦有小兒脾胃素弱或<lb/>
受風寒則不必病後及誤藥者亦有之總屬脾腎虛寒<lb/>
之證○治慢驚之法但當速培元氣即有風痰之類皆<lb/>
非實邪不得妄行消散再傷陽氣則必致不救○凡脾<lb/>
土微虛微瀉而内不寒者可平補之宜六神散四君子<lb/>
湯或五味異功散○脾腎俱虛而臟平無寒者宜五福<lb/>
飲且隂血生於脾土又宜四君子加當歸棗仁○脾氣<lb/>
<pb n="KR3e0086_WYG_040-24a"/>
陽虛微寒者宜温胃飲理中湯五君子煎○脾氣虛寒<lb/>
多痰者宜六君子湯或金水六君煎○脾腎隂陽俱虛<lb/>
而寒者惟理隂煎為最妙○脾腎虛寒之甚或吐瀉不<lb/>
止者宜附子理隂煎再甚者宜六味囘陽飲或四味囘<lb/>
陽飲量兒大小與之○脾腎虛寒泄瀉不止者宜胃關<lb/>
煎<lb/>
薛氏曰保嬰集云急驚屢發屢用攻瀉則脾損隂消而<lb/>
變為慢驚者多矣當補脾養血佐以安心清肺制木之<lb/>
<pb n="KR3e0086_WYG_040-24b"/>
藥最為切當竊謂前證多因脾胃虧損肝木所勝外虛<lb/>
熱而内眞寒也但用五味異功散加當歸佐以鈎籐飲<lb/>
以補脾土平肝木亦多得效如不應用六君加炮薑木<lb/>
香温補脾土更不應急加附子以回陽若用逐風驅痰<lb/>
之藥反促其危也○愚按附子温中囘陽為慢驚之聖<lb/>
藥也如元氣未脫用之無有不效氣脫甚者急宜炮用<lb/>
之<lb/>
保嬰撮要曰凡元氣虧損而至昏憒者急灸百會穴若<lb/>
<pb n="KR3e0086_WYG_040-25a"/>
待下痰不愈而後灸之則元氣脫散而不救矣此乃臟<lb/>
腑傳變已極總歸虛處惟脾受之無風可逐無驚可療<lb/>
因脾虛不能攝涎故津液妄泛而似痰者但當以温補<lb/>
脾胃為主若不審其因泛用袪風化痰之劑則脾氣益<lb/>
傷隂血益損病邪益甚而危矣<lb/>
婁全善曰木虛則搐而無力火虛則身寒口中氣冷土<lb/>
虛則吐瀉睡而露睛治宜温補脾胃用六君子湯五味<lb/>
異功散之類<lb/>
<pb n="KR3e0086_WYG_040-25b"/>
　大驚卒恐<hi>十六</hi>
小兒忽被大驚最傷心膽之氣口問篇曰大驚卒恐則<lb/>
氣血分離隂陽破散經絡厥絶脉道不通隂陽相逆經<lb/>
脉空虛血氣不次乃失其常此内經㮣言受驚之病有<lb/>
如此矧小兒血氣尤非大人之比若受大驚則其神氣<lb/>
失散潰亂不堪尚何實邪之有斯時也收復正氣猶恐<lb/>
不暇顧可復為清散耶即如硃砂琥珀之類不過取其<lb/>
鎭重之意亦非救本之法今幼科諸書皆以大驚之證<lb/>
<pb n="KR3e0086_WYG_040-26a"/>
例作急驚論治誤亦甚矣不知急驚慢驚一以風熱一<lb/>
以脾腎之虛皆不必由驚而得而此以驚恐致困者本<lb/>
心膽受傷神氣陡離之病所因不同所病亦異胡可以<lb/>
同日語也<lb/>
一治大驚氣散之病當以收復神氣為主宜秘旨安神<lb/>
丸七福飲茯神湯團參散獨參湯之類加金銀等物煎<lb/>
服之<lb/>
　驚啼<hi>十七</hi>
<pb n="KR3e0086_WYG_040-26b"/>
小兒驚啼證本與驚風不同亦與大驚卒恐者有異蓋<lb/>
小兒肝氣未充膽氣最怯凡耳聞驟聲目視驟色雖非<lb/>
大驚卒恐亦能怖其神魂醒時受怖寐則驚惕或振<lb/>
動不寧或忽爾啼呌皆神怯不安之證總宜安神養氣<lb/>
為主如獨參湯團參散七福飲秘旨安神丸之類皆其<lb/>
所宜○若微煩熱者宜生脉散熱甚者宜硃砂安神丸<lb/>
或導赤散○驚哭多涙忽啼忽止者是驚惕啼呌無淚<lb/>
聲長不揚者是腹痛<lb/>
<pb n="KR3e0086_WYG_040-27a"/>
　發搐<hi>十八</hi>
搐抽搐也是即驚風之屬但暴而甚者謂之驚風微而<lb/>
緩者謂之發搐發搐不治則漸成驚風矣雖錢氏等書<lb/>
皆以時候之氣分五臟之證為論治然病變不測有難<lb/>
以時氣拘者是不若察見在之形證因臟腑之虛實隨<lb/>
宜施治者之為得也總之小兒之實證無他惟東方之<lb/>
實及中央之滯耳蓋東方木實則生火生風而為熱為<lb/>
驚中央土實則生濕生滯而為痰為積知斯二者則知<lb/>
<pb n="KR3e0086_WYG_040-27b"/>
所以治實矣○若小兒之虛證則五臟皆有之如心虛<lb/>
則驚惕不安肺虚則氣促多汗脾虚則為嘔吐為暴泄<lb/>
為不食為痞滿倦卧為牙𦂳流涎為手足牽動肝虛則<lb/>
為筋急血燥為抽搐勁强為斜視目瞪腎虛則為二便<lb/>
不禁為津液枯槁為聲不出為戴眼為肢體厥逆為火<lb/>
不歸源知此五者則知所以治虛矣○然此虛實之證<lb/>
固亦多有疑似者但以形色聲音脉息參而察之則無<lb/>
有不燎然者諸治實之法當從急驚治虛之法當從慢<lb/>
<pb n="KR3e0086_WYG_040-28a"/>
驚及如後夜啼諸治法已盡其藴當并察之總之諸言<lb/>
實者乃邪氣之實非元氣之實也故治此者切不可傷<lb/>
及元氣若病已久尤當專顧脾腎則根本完固諸無不<lb/>
愈矣<lb/>
錢仲陽曰驚癎發搐男左視無聲右視有聲女右視無<lb/>
聲左視有聲此相勝也蓋左為肝部右為肺部金木相<lb/>
勝故耳○若握拳挴指在内女為順挴指在外男為順<lb/>
順則易治逆則難治<lb/>
<pb n="KR3e0086_WYG_040-28b"/>
薛氏曰寅卯辰時搐而發熱作渴飲冷便結屬肝膽經<lb/>
虛熱用柴芍參苓散作渴引飲自汗盜汗屬肝膽經血<lb/>
虛用地黃丸口吻流涎屬肝木尅脾土用六君子湯○<lb/>
巳午未時發搐若兼作渴飲水屬風火相摶以地黄丸<lb/>
補肝導赤散涼驚丸治心若作渴飲湯體倦不乳土虛<lb/>
而木王也用地黃丸以補腎六君子湯以補脾○申酉<lb/>
戌時微搐而喘目微鈄身似熱睡而露睛大便淡黃屬<lb/>
脾肺虛熱用異功散若手足逆冷或喘瀉不食屬脾肺<lb/>
<pb n="KR3e0086_WYG_040-29a"/>
虛寒用六君炮薑木香久病而元氣虛者用六君子六<lb/>
味丸二藥主之○亥子丑時微搐身熱目睛𦂳斜吐瀉<lb/>
不乳厥冷多睡屬寒水侮土用益黃散未應用六君薑<lb/>
桂○傷風發搐口中氣熱呵欠手足動者名假搐用大<lb/>
青膏發散風邪○傷風發搐口氣不熱肢體倦怠用異<lb/>
功散補脾土釣籐飲清肝木○若因風邪内鬱發熱而<lb/>
變諸證者當理肺金清風邪○若外邪既解而内證未<lb/>
除當理肺補脾○若停食發搐嘔吐乳食者宜用消食<lb/>
<pb n="KR3e0086_WYG_040-29b"/>
丸○若傷食後發搐身熱困睡嘔吐不思乳食者當先<lb/>
定搐後用白餅子下之○若食既散而前證仍作或變<lb/>
他證者脾土傷而肝木乘之也用六君子加鈎籐鈎以<lb/>
健脾平肝○若肺經虧損而致驚搐等證者當補脾肺<lb/>
以平肝心則驚搐自止矣○如手足冷汗搐眉搐肚日<lb/>
夜不止名眞搐當用人參湯川烏全蝎等藥平其胃氣<lb/>
○百日内發搐眞者内生風二三次必死假者外生風<lb/>
雖頻發不死○百日内搐亦有因乳母七情厚味所致<lb/>
<pb n="KR3e0086_WYG_040-30a"/>
者當兼治其母而以固胃為先不可逕治其兒也○若<lb/>
涎入心脾則不能言用涼心鎭驚下痰之藥逆搐者不<lb/>
治○若吐瀉後變證者亦不治○大凡發搐因風者則<lb/>
面青目赤因驚則呌呼搐搦因食則噯吐氣悶脾肺虛<lb/>
則生粘痰喉間作鋸聲此乃心火不能生脾土脾土不<lb/>
能生肺金以致肺不能主氣脾不能攝涎故涎氣泛上<lb/>
而喉中作聲耳若用袪風治痰之劑則氣散隂消而促<lb/>
其危矣<lb/>
<pb n="KR3e0086_WYG_040-30b"/>
　夜啼<hi>十九</hi>
小兒夜啼不安按保嬰等書云夜啼有二曰脾寒曰心<lb/>
熱也夜屬隂隂勝則脾臟之寒愈盛脾為至隂喜温而<lb/>
惡寒寒則腹中作痛故曲腰而啼其候面青手腹俱冷<lb/>
不思乳食是也亦曰胎寒宜鈎籐飲寒甚者理中丸○<lb/>
若曲腰啼呌哭而無涙者多係腹痛宜木香散或用温<lb/>
胃飲加木香○若脾腎寒甚而兼帶作痛者宜陳氏十<lb/>
二味異功散○若過用乳食停滯作痛邪實無虛而啼<lb/>
<pb n="KR3e0086_WYG_040-31a"/>
者宜保和丸和胃飲加減主之甚者宜消食丸○若隂<lb/>
盛陽衰心氣不足至夜則神有不安而啼呌者宜四君<lb/>
子湯五味異功散或七福飲秘旨安神丸○若面青手<lb/>
冷陽氣虛寒心神驚怯而啼者宜五君子煎或六味異<lb/>
功煎甚者宜七福飲加炮乾薑肉桂○若兼泄瀉不乳<lb/>
脾腎虛弱也宜六神散甚者養中煎胃關煎○若兼吐<lb/>
瀉少食脾胃虛寒也宜五君子煎温胃飲或六味異功<lb/>
煎加炮木香○若大便不化食少腹脹脾氣虛弱也宜<lb/>
<pb n="KR3e0086_WYG_040-31b"/>
五味異功散或五君子煎加木香○若面色白黑睛少<lb/>
至夜分隂中陽虛而啼者此肝腎之不足也宜六味丸<lb/>
八味丸理隂煎○若見燈見火愈啼者心熱也心屬火<lb/>
見火則煩熱内生兩陽相摶故仰身而啼其證面赤手<lb/>
腹俱煖口中氣熱是也火之微者宜生脉散導赤散火<lb/>
之甚者宜硃砂安神丸人參黃連散○若肝膽熱甚木<lb/>
火相摶者宜柴胡清肝散○大都此證或因吐瀉内亡<lb/>
津液或禀賦腎隂不足不能滋養肝木或乳母恚怒肝<lb/>
<pb n="KR3e0086_WYG_040-32a"/>
火侮金當用六君子湯補脾土以生肺金地黃丸壯腎<lb/>
水以滋肝木若乳母鬱悶而致者用加味歸脾湯乳母<lb/>
暴怒者加味小柴胡湯乳母心肝熱摶者柴胡清肝散<lb/>
　若因驚夜啼者宜從前驚啼論治<lb/>
　發熱<hi>二十</hi>
小兒發熱證其最要者有四一則外感發熱二則瘡毒<lb/>
發熱三則痘疹發熱四則疳積發熱凡此四者之外如<lb/>
飲食驚風隂虛變蒸之類雖亦有之然各有其說均當<lb/>
<pb n="KR3e0086_WYG_040-32b"/>
詳辨<lb/>
一發熱當辨虛實如實則面赤氣粗口燥唇瘡作渴喜<lb/>
冷飲水大小便難或掀衣露體煩啼暴呌聲洪脉强伸<lb/>
體而卧睡不露睛手足指熱皆為實證實以邪氣有餘<lb/>
或可散邪或宜清火○虛則面色青白氣怯神倦恍惚<lb/>
軟弱口鼻微冷不喜寒凉飲湯安靜泄瀉多尿嘔惡驚<lb/>
惕上盛下泄抱胞喜按乍涼乍温夜則虛汗卧則露睛<lb/>
屈體而卧手足指冷脉息緩弱皆為虛證虛以正氣不<lb/>
<pb n="KR3e0086_WYG_040-33a"/>
足最宜調補或兼解邪雖有發熱外證必不可妄用寒<lb/>
凉及任意消散尅伐等劑<lb/>
　外感發熱治法<hi>二十一</hi>
凡小兒無故發熱多由外感風寒若寒邪在表未解者<lb/>
必有發熱頭痛或身痛無汗或鼻塞流涕畏寒拘急脉<lb/>
見𦂳數者是也○凡暴感者極易解散一汗可愈但察<lb/>
其氣血平和别無實熱等證或但倦怠昏睡者則但以<lb/>
四柴胡飲或五柴胡飲為主酌兒大小而增減其劑此<lb/>
<pb n="KR3e0086_WYG_040-33b"/>
法先固其中次解其表庶元氣無傷而邪且易散最為<lb/>
穩當極妙之法有云小兒何虛乃堪此補及又有補住<lb/>
邪氣之説皆寸光昧理之談不可信也○若胃氣微見<lb/>
虛寒者宜五君子煎加柴胡或以理隂煎加減用之最<lb/>
妙○元氣頗强而能食者宜正柴胡飲○兼内熱火盛<lb/>
而外邪未解者宜一柴胡飲或錢氏黃龍湯○壯熱火<lb/>
盛往來寒熱者宜柴芩煎○寒氣盛者宜二柴胡飲○<lb/>
寒邪盛而中氣微虛者宜五積散○傷寒見風身熱兼<lb/>
<pb n="KR3e0086_WYG_040-34a"/>
𠻳而由氣不虛者宜柴陳煎若中氣不足而兼熱兼𠻳<lb/>
者宜金水六君煎○冬受寒邪至春夏而發熱者是為<lb/>
小兒正傷寒但取效稍遲然治法不能外此<lb/>
新按　余之仲兒生於乙卯五月於本年初秋忽爾感<lb/>
寒發熱脉微𦂳然素知其臟氣屬隂不敢清解遂與芎<lb/>
蘇羌芷細辛生薑之屬冀散其寒一劑下咽不惟熱不<lb/>
退而反大瀉作連二日瀉不止而喘繼之愈瀉則愈喘<lb/>
斯時也將謂其寒氣盛耶何以用温藥而反瀉將謂其<lb/>
<pb n="KR3e0086_WYG_040-34b"/>
火刑金耶豈以清瀉連日而尚堪寒凉將謂其表邪之<lb/>
未除耶則何以不利於蘇散束手無䇿疑懼已甚且見<lb/>
其表裏俱劇大喘垂危又豈淺易之劑所能挽囘因沉<lb/>
思良久漸有所得乃用人參二錢生薑五片煎汁半盞<lb/>
然未敢驟進恐再加喘必致不救因用茶匙挑與二三<lb/>
匙即懷之而旋走室中徐察其呼吸之進退然喘雖未<lb/>
減而亦不見其增甚乃又與三四匙少頃則覺其鼻息<lb/>
似乎少舒遂放膽與以半小鍾更覺有應自午及酉完<lb/>
<pb n="KR3e0086_WYG_040-35a"/>
此一劑適一醫至急呼曰誤矣誤矣焉有大喘如此而<lb/>
尚可用參者速宜以抱龍丸解之余諾之而不聽乃復<lb/>
以人參二錢五分如前煎湯自酉至子盡其劑劑完而<lb/>
氣息遂平齁齁大睡瀉亦止而熱亦退矣此所以知其<lb/>
然者觀其因瀉反喘豈非中虛設有實邪自當喘隨瀉<lb/>
減是可辨也向使誤聽彼醫易以清利中氣一脫即當<lb/>
置之死地必仍咎余之誤用參也孰是孰非何從辨哉<lb/>
余因紀此以見温中散寒之功其妙有如此者<lb/>
<pb n="KR3e0086_WYG_040-35b"/>
　外感發熱弗藥可愈<hi>二十二</hi>
凡小兒偶然發熱者率由寒熱不調衣被單薄柔弱肌<lb/>
腠最易相感感則熱矣余之治此不必用藥但於其熟<lb/>
睡之頃夏以單被冬以綿被蒙頭鬆蓋勿壅其鼻但以<lb/>
稍緩為度使其鼻息出入皆此煖氣少頃則微汗津津<lb/>
務令上下稍透則表裏通達而熱自退矣若冬月衣被<lb/>
寒凉汗不易出則輕摟着身赤體相貼而上覆其面則<lb/>
無有不汗出者此余近年養兒至妙之法百發百中者<lb/>
<pb n="KR3e0086_WYG_040-36a"/>
也若寒邪甚者兩三微汗之無有不愈然此法惟行於<lb/>
寅卯之際則汗易出而效尤速<lb/>
　諸熱辨證<hi>二十三</hi>
一小兒發熱若熱隨汗退者即外感證也○其有取汗<lb/>
至再而熱不退者必癰毒痘疹之候俟其形見當於本<lb/>
門求法治之○若是瘡毒但當辨其隂證陽證陽證宜<lb/>
清火解毒隂證宜托裏助陽方治詳具外科○若汗出<lb/>
熱不退别無癰腫而耳後紅筋燦然及眼如包涙或手<lb/>
<pb n="KR3e0086_WYG_040-36b"/>
指尖冷脉𦂳數者必是痘疹方治詳具痘疹門<lb/>
一小兒飲食内傷本無發熱之證蓋飲食傷臟則為脹<lb/>
為痛為吐為瀉本非肌表之病焉得發熱故調經論曰<lb/>
邪之生於陽者得之風雨寒暑生於隂者得之飲食居<lb/>
處隂陽喜怒此自不易之理也今人但見小兒發熱則<lb/>
多言傷食而妄行消導謬亦甚矣○其或飲食内傷風<lb/>
寒外感表裏兼病而發熱者亦常有之然此當察其食<lb/>
之有停無停酌而治之亦非可混行消耗蓋恐内本無<lb/>
<pb n="KR3e0086_WYG_040-37a"/>
滯而妄加尅伐則虧損中氣以致外邪難解則病必滋<lb/>
甚<lb/>
一小兒疳積發熱此誠飲食内傷所致然必成痞成疳<lb/>
陽明鬱積既久所以内外俱熱是非暴傷飲食者之比<lb/>
亦非肌表發熱者之比方治詳具疳積條<lb/>
一小兒有隂虛發熱之證及變蒸發熱之說凡隂虛發<lb/>
熱者此即小兒勞損證也亦名為童子勞此當於虛損<lb/>
門求法治之○至若變蒸之說則辨在本條并當詳察<lb/>
<pb n="KR3e0086_WYG_040-37b"/>
錢仲陽曰潮熱者時間發熱過時即退來日依時而發<lb/>
此欲發驚也○壯熱者常熱不已甚則發驚癎也○風<lb/>
熱者身熱而口中氣熱乃風邪外感也○温熱者肢體<lb/>
微熱熱不已則發驚搐○壯熱惡風寒為元氣不充表<lb/>
之虛熱也○壯熱不惡風寒為外邪所客表之實熱也<lb/>
○壯熱飲湯為津液短少裏之虚熱也○壯熱飲水為<lb/>
内火銷爍裏之實熱也○脉尺寸俱滿為重實○尺寸<lb/>
俱弱為重虛○脉洪大或緩而滑或數而鼓此熱盛拒<lb/>
<pb n="KR3e0086_WYG_040-38a"/>
隂雖形證似寒實非寒也○熱而脉數按之不鼓此寒<lb/>
盛格陽雖形證似熱實非熱也○發熱惡熱大渴不止<lb/>
煩躁肌熱不欲近衣其脉洪大按之無力或兼目痛鼻<lb/>
乾者此血虛發熱也當補其血○如不能食而熱自汗<lb/>
出者氣虛也當補其氣<lb/>
　内熱證<hi>二十四</hi>
内熱與外熱不同内熱以五内之火熱由内生病在隂<lb/>
分故内熱者宜清涼不宜升散升散則内火愈熾火空<lb/>
<pb n="KR3e0086_WYG_040-38b"/>
則發也外熱以膚腠之邪風寒外襲病在陽分故外熱<lb/>
者宜解散不宜清降清降則表熱愈留外内合邪也此<lb/>
外熱内熱之治其不同者有如此欲分内外之辨則外<lb/>
熱者其至必驟内熱者其來必緩但察其絶無表證而<lb/>
熱在臟腑七竅三焦二隂筋骨肌肉之間者皆是内熱<lb/>
之證但内熱之證亦有虚實實者宜從正治虛者當從反<lb/>
治反正之間有氷炭之異非可混也<lb/>
凡實熱之在内者古法治分五臟宜從正治○心熱者<lb/>
<pb n="KR3e0086_WYG_040-39a"/>
宜瀉心湯導赤散安神丸○肝熱者瀉青丸柴胡飲子龍<lb/>
胆湯○脾熱者瀉黄散○肺熱者輕則瀉白散地骨皮散<lb/>
重則涼膈散○腎熱者滋腎丸滋隂八味丸實熱則宜疎<lb/>
下虛熱則宜調補○肢體熱輕則惺惺散重則人參𦍑<lb/>
活散○大便秘者二黃犀角散四順清凉飲○餘熱不<lb/>
退者地骨皮散○大小便血者保隂煎○血熱妄行者<lb/>
清化飲○三焦火盛上下熱甚者抽薪飲○小水熱痛<lb/>
者大分清飲○陽明内熱煩渴頭痛二便秘結者玉泉<lb/>
<pb n="KR3e0086_WYG_040-39b"/>
散○陽明火盛兼少隂水虧者玉女煎○凡元氣虛而<lb/>
為熱者必眞隂不足皆假熱證也宜從反治○心脾肺<lb/>
氣虛假熱者五君子煎人參理中湯○五臟氣血俱虛<lb/>
假熱者五福飲○肝腎眞隂不足假熱者輕則六味地<lb/>
黃湯甚則理隂煎○肝腎血虛假熱者大營煎五物煎<lb/>
○肝腎隂虛上熱下寒則陽無所附而格陽為熱者六<lb/>
味囘陽飲或八味地黃湯○肝經血虛生風而熱者四<lb/>
物加天麻釣籐鈎○汗後血虛而熱甚者六神散加粳<lb/>
<pb n="KR3e0086_WYG_040-40a"/>
米○汗後氣虛而惡寒發熱者補中益氣湯○汗後隂<lb/>
虛陽無所附而熱者四物湯加參茋○汗後陽虛隂無<lb/>
所附而熱者四君子加芎歸○久從温補而潮熱不退<lb/>
脉見滑大者五福飲加地骨皮或加知母○凡嬰兒諸<lb/>
熱有因别證而作者當從所重者而治之若乳下嬰兒<lb/>
當兼治其母以調之<lb/>
　小兒上論列方<hi>二十五</hi>
四君子湯<hi>補一</hi>　　　　　五君子煎<hi>新熱六</hi>
<pb n="KR3e0086_WYG_040-40b"/>
五味異功散<hi>補四</hi>　　　　六君子湯<hi>補五</hi>
團參散<hi>小十</hi>　　　　　六味異功煎<hi>新熱七</hi>
四物湯<hi>補八</hi>　　　　　　五物煎<hi>新因三</hi>
金水六君煎<hi>新和一</hi>　　　五福飲<hi>新補六</hi>
理中湯<hi>熱一</hi>　　　　　　人參理中湯<hi>熱一</hi>
七福飲<hi>新補七</hi>　　　　　溫胃飲<hi>新熱五</hi>
四味囘陽飲<hi>新熱一</hi>　　　胃關煎<hi>新熱九</hi>
理隂煎<hi>新熱三</hi>　　　　　六味囘陽飲<hi>新熱二</hi>
<pb n="KR3e0086_WYG_040-41a"/>
獨參湯<hi>補三六</hi>　　　　　生脉散<hi>補五七</hi>
六味地黃丸<hi>補一二一</hi>　　養中煎<hi>新熱四</hi>
茯神湯<hi>小六十</hi>　　　　　八味地黃丸<hi>補一二二</hi>
大營煎<hi>新補十四</hi>　　　　滋腎丸<hi>寒一六三</hi>
滋隂八味丸<hi>新寒十七</hi>　　保隂煎<hi>新寒一</hi>
清化飲<hi>新因十三</hi>　　　　補中益氣湯<hi>補三一</hi>
益黃散<hi>和十九</hi>　　　　　六神散　<hi>五一</hi>
加味歸脾湯<hi>補三四</hi>　　　小柴胡湯<hi>散十九</hi>
<pb n="KR3e0086_WYG_040-41b"/>
柴胡飲子<hi>小三十</hi>　　　　柴胡清肝散<hi>寒五九</hi>
一柴胡飲<hi>新散一</hi>　　　　二柴胡飲<hi>新散二</hi>
人參黃連散<hi>小十七</hi>　　　四柴胡飲<hi>新散四</hi>
五柴胡飲<hi>新散五</hi>　　　　二黃犀角散<hi>小二九</hi>
正柴胡飲<hi>新散六</hi>　　　　柴芩煎<hi>新散十</hi>
錢氏黃龍湯<hi>小二五</hi>　　　柴陳煎<hi>新散九</hi>
五積散<hi>散三九</hi>　　　　　四順清涼飲<hi>攻二五</hi>
星蘇散<hi>小二四</hi>　　　　　參蘇飲<hi>散三四</hi>
<pb n="KR3e0086_WYG_040-42a"/>
硃砂安神丸<hi>寒一四二</hi>　　惺惺散<hi>小二三</hi>
鈎籐飲<hi>小六六</hi>　　　　　黃連安神丸<hi>寒一四二</hi>
瀉白散<hi>寒四二</hi>　　　　　瀉黃散<hi>寒五七</hi>
秘旨安神丸<hi>小七一</hi>　　　瀉心湯<hi>寒二七</hi>
抑肝散<hi>小六七</hi>　　　　　安神鎭驚丸<hi>小七六</hi>
瀉青丸<hi>寒一五一</hi>　　　　抑青丸<hi>小九八</hi>
東垣涼膈散<hi>痘八三</hi>　　　抽薪飲<hi>新寒三</hi>
龍膽湯<hi>小八二</hi>　　　　　大分清飲<hi>新寒五</hi>
<pb n="KR3e0086_WYG_040-42b"/>
玉泉散<hi>新寒十五</hi>　　　　玉女煎<hi>新寒十二</hi>
地骨皮散<hi>小三一</hi>　　　　導赤散<hi>寒一二二</hi>
大青膏<hi>小六八</hi>　　　　　消食丸<hi>小三七</hi>
清膈煎<hi>新寒九</hi>　　　　　和胃飲<hi>新和五</hi>
利驚丸<hi>小九七</hi>　　　　　凉驚丸<hi>小九六</hi>
抱龍丸<hi>小八五</hi>　　　　　琥珀散<hi>小八一</hi>
牛黃散<hi>小二七</hi>　　　　　梅花飲<hi>小八三</hi>
白餅子<hi>小三九</hi>　　　　　肥兒丸<hi>小百十一</hi>
<pb n="KR3e0086_WYG_040-43a"/>
保和丸<hi>小三五</hi>　　　　　木香散<hi>痘二一</hi>
陳氏十二味異功散<hi>痘二二</hi>人參羌活散<hi>小三六</hi>
　　備用方<lb/>
具列小兒方中所當詳閱<lb/>
　<lb/>
　<lb/>
　<lb/>
　<lb/>
<pb n="KR3e0086_WYG_040-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景岳全書卷四十<lb/>
</p>
<p>
</p>
  </div>
</body>
</text>
</TEI>
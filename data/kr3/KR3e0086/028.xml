<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景岳全書卷二十八</head> <lb/>
    <p>
<pb n="KR3e0086_WYG_028-1a"/>
欽定四庫全書<lb/>
　景岳全書卷二十八<lb/>
　　　　　　　　　　　　明　張介賓　撰<lb/>
　　聲瘖<lb/>
　　　經義<lb/>
脈解篇曰所爲入中爲瘖者陽盛已衰故爲瘖也内奪<lb/>
　而厥則爲瘖俳此腎虚也少隂不至者厥也<lb/>
經脈篇曰手少隂之别名曰通里循經入於心中繫舌<lb/>
<pb n="KR3e0086_WYG_028-1b"/>
　本屬目系其實則支膈虚則不能言取之掌後一寸<lb/>
　别走太陽也○足陽明之别名曰豐隆其别者循脛<lb/>
　骨外廉上絡頭項合諸經之氣下絡喉嗌其病氣逆<lb/>
　則喉痺瘁瘖實則狂巔虚則足不收脛枯取之所别<lb/>
　也<lb/>
腹中論帝曰人有重身九月而瘖此爲何也岐伯對曰<lb/>
　胞之絡脈絶也胞絡者繫於腎少隂之脈貫腎繫舌<lb/>
　本故不能言帝曰治之奈何岐伯曰無治也當十月<lb/>
<pb n="KR3e0086_WYG_028-2a"/>
　復○帝曰有病膺腫頸痛胸滿腹脹此爲何病何以<lb/>
　得之岐伯曰名厥逆帝曰治之奈何岐伯曰灸之則<lb/>
　瘖石之則狂須其氣並乃可治也帝曰何以然岐伯<lb/>
　曰陽氣重上有餘於上灸之則陽氣入隂入則瘖石<lb/>
　之則陽氣虚虚則狂<lb/>
大竒論曰胃脈沈鼓濇胃外鼓大心脈小急堅皆膈偏<lb/>
　枯男子發左女子發右不瘖舌轉可治三十日起其<lb/>
　從者瘖三歲起年不滿二十者三歲死○肝脈騖暴<lb/>
<pb n="KR3e0086_WYG_028-2b"/>
　有所驚駭脈不至若瘖不治自巳<lb/>
愛恚無言篇帝曰人之卒然憂恚而言無音者何道之<lb/>
　塞何氣出行使音不彰願聞其方少師曰咽喉者水<lb/>
　榖之道也喉嚨者氣之所以上下者也㑹厭者音聲<lb/>
　之戸也口唇者音聲之扇也舌者音聲之機也懸雍<lb/>
　垂者聲音之關也頏顙者分氣之所泄也横骨者神<lb/>
　氣所使主發舌者也故人之鼻洞涕出不收者頏顙<lb/>
　不開分氣泄也是故厭小而疾薄則發氣疾其開闔<lb/>
<pb n="KR3e0086_WYG_028-3a"/>
　利其出氣易其厭大而厚則開闔難其出氣遲故重<lb/>
　言也○人卒然無音者寒氣客於厭則厭不能發發<lb/>
　不能下至其開闔不致故無音○帝曰刺之奈何岐<lb/>
　伯曰足之少隂上繫於舌絡於横骨終於㑹厭兩瀉<lb/>
　其血脈濁氣乃辟㑹厭之脈上絡任脈取之天突其<lb/>
　其厭乃發也<lb/>
逆調論曰不得臥而息有音者是陽明之逆也足三陽<lb/>
　者下行今逆而上行故息有音也○夫起居如故而<lb/>
<pb n="KR3e0086_WYG_028-3b"/>
　息有音者此肺之絡脈逆也絡脈不得隨經上下故<lb/>
　留經而不行絡脈之病人也微故起居如故而息有<lb/>
　音也<lb/>
宣明五氣篇曰五邪所亂邪入於陽則狂邪入於隂則<lb/>
　痺搏陽則爲巔疾摶隂則爲瘖陽入之隂則静隂出<lb/>
　之陽則怒是謂五亂<lb/>
脈要精微論曰心脈摶堅而長當病舌巻不能言其耎<lb/>
　而散者當消環自已<lb/>
<pb n="KR3e0086_WYG_028-4a"/>
生氣通天論曰陽不勝其隂則五臟氣爭九竅不通<lb/>
脈度篇曰五臟常内閱於上七竅也五臟不利則七竅<lb/>
　不通<lb/>
邪氣臟腑病形篇曰心脈濇甚則爲瘖<lb/>
寒熱病篇曰暴瘖氣鞭取扶突與舌本出血<lb/>
寶命全形論曰夫鹽之味醎者其氣令器津泄絃絶者<lb/>
　其音嘶敗木敷者其葉發病深者其聲噦人有此三<lb/>
　者是謂瓌府毒藥無治短鍼無取此皆絶皮傷肉血<lb/>
<pb n="KR3e0086_WYG_028-4b"/>
　氣争黑<lb/>
熱病篇曰痱之爲病也身無痛者四肢不收智亂不甚<lb/>
　其言微知可治甚則不能言不可治也<lb/>
隂陽應象大論曰東方生風在地爲木在臟爲肝在音<lb/>
　爲角在聲爲呼南方生熱在地爲火在臟爲心在音<lb/>
　爲徵在聲爲笑中央生濕在地爲土在臟爲脾在音<lb/>
　爲宫在聲爲歌西方生燥在地爲金在臓爲肺在音<lb/>
　爲商在聲爲哭北方生寒在地爲水在臟爲腎在音<lb/>
<pb n="KR3e0086_WYG_028-5a"/>
　爲羽在聲爲呻<lb/>
　　　論證<hi>共二條</hi>
聲音出於臟氣凡臟實則聲𢎞臟虚則聲怯故凡五臓<lb/>
　之病皆能爲瘖如以憂思積慮久而至瘖者心之病<lb/>
　也驚恐憤鬱瘁然致瘖者肝之病也或以風寒襲於<lb/>
　皮毛火燥刑於金臟爲欬爲嗽而致瘖者肺之病也<lb/>
　或以飢飽或以疲勞致敗中氣而喘促爲瘖者脾之<lb/>
　病也至於酒色過傷慾火燔爍以致隂虧而盗氣於<lb/>
<pb n="KR3e0086_WYG_028-5b"/>
　陽精竭而移槁於肺肺燥而嗽嗽久而瘖者此腎水<lb/>
　枯涸之病也是五臓皆能爲瘖者其㮣如此然舌爲<lb/>
　心之苗心病則舌不能轉此心爲聲音之主也聲由<lb/>
　氣而發肺病則氣奪此氣爲聲音之户也腎藏精精<lb/>
　化氣隂虚則無氣此腎爲聲音之根也經曰言而微<lb/>
　終日乃復言者此氣之奪也而况於無聲者乎是知<lb/>
　聲音之病雖由五臟而實惟心之神肺之氣腎之精<lb/>
　三者爲之主耳然人以腎爲根蒂元氣之所由生也<lb/>
<pb n="KR3e0086_WYG_028-6a"/>
　故由精化氣由氣化神使腎氣一虧則元陽寢弱所<lb/>
　以聲音之標在心肺而聲音之本則在腎觀之經云<lb/>
　陽盛已衰故爲瘖也内奪而厥則爲瘖俳此腎虛也<lb/>
　然則腎爲聲音之根信非謬矣<lb/>
一瘖啞之病當知虛實實者其病在標因竅閉而瘖也<lb/>
　虚者其病在本因内奪而瘖也竅閉者有風寒之閉<lb/>
　外感證也有火邪之閉熱乗肺也有氣逆之閉肝滯<lb/>
　强也風閉者可散而愈火閉者可清而愈氣閉者可<lb/>
<pb n="KR3e0086_WYG_028-6b"/>
　順而愈此皆實邪之易治者也至若痰涎之閉雖曰<lb/>
　有虚有實然非治節不行何致痰邪若此此其虚者<lb/>
　多而實者少當察邪正分緩急而治之可也内奪者<lb/>
　有色慾之奪傷其腎也憂思之奪傷其心也大驚大<lb/>
　恐之奪傷其膽也飢餒疲勞之奪傷其脾也此非各<lb/>
　求其屬而大補元氣安望其嘶敗者復完而殘損者<lb/>
　復振乎此皆虚邪之難治者也然難易之辨固若此<lb/>
　而猶有難易之辨者則辨其久暫辨其病因乃可悉<lb/>
<pb n="KR3e0086_WYG_028-7a"/>
　焉蓋暫而近者易漸而久者難脈緩而滑者易脈細<lb/>
　而數者難素無損傷者易積有勞怯者難數劑即開<lb/>
　者易久藥罔效者難此外復有號呌歌唱悲哭及因<lb/>
　熱極暴飲冷水或暴吸風寒而致瘖者乃又其易者<lb/>
　也若此者但知養息則勿藥可愈是皆所當辨者<lb/>
　　　論治<hi>共七條</hi>
一風寒襲於皮毛則熱鬱於内肺金不清而閉塞喉竅<lb/>
　欬嗽甚而聲瘖者宜參蘇飲二陳湯小青龍湯金水<lb/>
<pb n="KR3e0086_WYG_028-7b"/>
　六君煎三拗湯之類以散之<lb/>
一火邪侵肺上焦熱甚而聲瘖者宜四隂煎麥門冬湯<lb/>
　主之○心火盛者二隂煎○胃火上炎者竹葉石膏<lb/>
　湯○肝膽火盛者柴胡清肝散之類主之○勞瘵痰<lb/>
　嗽挾火者竹衣麥門冬湯主之<lb/>
一肝邪暴逆氣閉爲瘖者宜小降氣湯潤下丸七氣湯<lb/>
　之類主之<lb/>
一痰氣滯逆而爲瘖者如二陳湯六安煎貝母丸潤下<lb/>
<pb n="KR3e0086_WYG_028-8a"/>
　丸之類皆治標之可用者或用鹽湯探吐之亦可○<lb/>
　其有虚痰或痰火之甚者當於痰飲門參酌治之<lb/>
一虚損爲瘖者凡聲音之病惟此最多當辨而治之○<lb/>
　凡色慾傷瘖病在腎者宜六味丸八味丸左歸丸右<lb/>
　歸丸人參平肺湯大補元煎之類主之或兼肺火者<lb/>
　宜一隂煎四隂煎人參固本丸之類擇而用之○凡<lb/>
　大驚大恐猝然致瘖者肝膽受傷也宜七福飲五福<lb/>
　飲十味温膽湯平補鎮心丹定志丸之類主之○凡<lb/>
<pb n="KR3e0086_WYG_028-8b"/>
　飢餒疲勞以致中氣大損而爲瘖者其病在脾宜歸<lb/>
　脾湯理隂煎補中益氣湯補隂益氣煎温胃飲之類<lb/>
　主之○凡憂思過度致損心脾而爲瘖者宜七福飲<lb/>
　歸脾湯之類主之○凡病人久𠻳聲啞者必由元氣<lb/>
　大傷肺腎俱敗但宜補肺氣滋腎水養金潤燥其聲<lb/>
　自出或畧加訶子百藥煎之類兼收斂以治其標務<lb/>
　宜先本後末庶可保全若見其假熱而過用寒涼或<lb/>
　見其痰盛而妄行消耗則未有一免者矣<lb/>
<pb n="KR3e0086_WYG_028-9a"/>
一凡患風毒或病喉廱病既愈而聲則瘖者此其懸雍<lb/>
　已損雖瘖無害也不必治之<lb/>
一久病人不語者心氣已絶不治<lb/>
　　　簡易方<lb/>
一方　治失聲不出用蘿蔔搗自然汁入薑汁少許時<lb/>
　時細飲之<lb/>
一方　用皂角一條去皮子同蘿蔔三箇煎服數次聲<lb/>
　即出<lb/>
<pb n="KR3e0086_WYG_028-9b"/>
一方　治無故咽喉聲音不出用橘皮五兩水三升煮<lb/>
　一升頓服效<lb/>
一方　治猝啞用杏仁三分去皮煎熬别杵桂末一分<lb/>
　和搗如泥每用杏核大一丸綿裹噙口中細細嚥之<lb/>
　日三夜五<lb/>
一方　用密陀僧爲極細末每服一錢㸃茶飲之聲即<lb/>
　出<lb/>
　按右方皆治標之法凡猝瘖輕淺者亦可取效若係<lb/>
<pb n="KR3e0086_WYG_028-10a"/>
　根本之病不得㮣以爲用<lb/>
　　　聲瘖論列方<lb/>
一隂煎<hi>新補八</hi>　　　　　二隂煎<hi>新補十</hi>
大補元煎<hi>新補一</hi>　　　　五福飲<hi>新補六</hi>
七福飲<hi>新補七</hi>　　　　　補中益氣湯<hi>補三一</hi>
歸脾湯<hi>補三三</hi>　　　　　温胃飲<hi>新熱五</hi>
補隂益氣煎<hi>新補十六</hi>　　六味丸<hi>補一二一</hi>
八味丸<hi>補一二二</hi>　　　　金水六君煎<hi>所和一</hi>
<pb n="KR3e0086_WYG_028-10b"/>
左歸丸<hi>新補四</hi>　　　　　右歸丸<hi>新補五</hi>
人參固本丸<hi>補百七</hi>　　　定志丸<hi>補百十七</hi>
六安煎<hi>新和二</hi>　　　　　柴胡清肝散<hi>寒五九</hi>
二陳湯<hi>和一</hi>　　　　　　參蘇飲<hi>散三四</hi>
平補鎮心丹<hi>補百十一</hi>　　三拗湯<hi>散七八</hi>
七氣湯<hi>和四七</hi>　　　　　竹葉石膏湯<hi>寒六</hi>
四隂煎<hi>新補十二</hi>　　　　潤下丸<hi>和百十七</hi>
人參平肺湯<hi>因一八七</hi>　　理隂煎<hi>新熱三</hi>
<pb n="KR3e0086_WYG_028-11a"/>
麥門冬湯<hi>寒四四</hi>　　　　十味温膽湯<hi>和一五三</hi>
華蓋散<hi>散七九</hi>　　　　　小青龍湯散<hi>八</hi>
竹衣麥門冬湯<hi>因一八九</hi>　貝母丸<hi>新和十八</hi>
小降氣湯<hi>和四二</hi>
　　　論外備用方<lb/>
百合丸<hi>因一八入肺燥失聲</hi>　　　　杏仁煎<hi>因一八三欬𠻳失聲</hi>
訶子甘桔湯<hi>因一七八火盛失音</hi>　　鐵笛丸<hi>因一九一謳歌失音</hi>
靛花丸<hi>因一八二喉風失音</hi>
<pb n="KR3e0086_WYG_028-11b"/>
　　咽喉<lb/>
　　　經義<lb/>
憂恚無言篇曰咽喉者水穀之道也喉嚨者氣之所以<lb/>
　上下者也<hi>詳前聲瘖門</hi>
隂陽别論曰一隂一陽結謂之喉痺<lb/>
厥論曰手陽明少陽厥逆發喉痺嗌腫<lb/>
經脈篇曰足陽明之别上絡頭項合諸經之氣下絡喉<lb/>
　嗌其病氣逆則喉痺瘁瘖○三焦手少陽也是動則<lb/>
<pb n="KR3e0086_WYG_028-12a"/>
　病嗌腫喉痺○小腸手太陽也是動則病嗌痛頷腫<lb/>
　○腎足少隂也是所生病口熱舌乾咽腫上氣嗌乾<lb/>
　及痛<lb/>
骨空論曰督脈爲病嗌乾<lb/>
五音五味篇曰衝脈任脈皆起於胞中上循背裏爲經<lb/>
　絡之海其浮而外者循腹右上行㑹於咽喉别而絡<lb/>
　唇口<lb/>
脈解篇曰厥隂所謂甚則嗌乾熱中者隂陽相薄而熱<lb/>
<pb n="KR3e0086_WYG_028-12b"/>
　故嗌乾也<lb/>
竒病論曰肝者中之將也取决於膽咽爲之使<lb/>
厥病篇曰嗌乾口中熱如膠取足少隂<lb/>
雜病篇曰喉痺不能言取足陽明能言取手陽明<lb/>
熱病篇曰喉痺舌巻口中乾煩心心痛臂内廉痛不可<lb/>
　及頭取手小指次指爪甲下去端如韭葉<lb/>
繆刺論曰邪客於手少陽之絡令人喉痺舌卷口乾心<lb/>
　煩刺手中指次指爪甲上去端如韭葉各一痏○邪<lb/>
<pb n="KR3e0086_WYG_028-13a"/>
　客於足少隂之絡令人嗌痛不可内食無故善怒氣<lb/>
　上走賁上刺足下中央之脈各三痏○嗌中痛不能<lb/>
　内唾時不能出唾者刺然骨之前出血立已左刺右<lb/>
　右刺左<lb/>
六元正紀大論曰少陽司天三之氣喉痺目赤善暴死<lb/>
　　少隂司天嗌乾腫上<lb/>
至真要大論云歲太隂在泉嗌腫喉痺○太陽在泉寒<lb/>
　淫所勝民病嗌痛頷腫○太隂之勝喉痺項强○少<lb/>
<pb n="KR3e0086_WYG_028-13b"/>
　陽司天客勝則丹胗外發喉痺頭痛嗌腫<lb/>
　　　論證<hi>共三條</hi>
喉痺一證在古方書雖有十八證之辨而古人悉指爲<lb/>
　相火然此證雖多由火而復有非火證者不可不詳<lb/>
　察也蓋火有真假凡實火可清者即真火證也虛火<lb/>
　不宜清者即水虧證也且復有隂盛格陽者即真寒<lb/>
　證也故内經曰太陽在泉寒淫所勝民病嗌痛頷腫<lb/>
　其義即此何後人之弗究也<lb/>
<pb n="KR3e0086_WYG_028-14a"/>
　喉痺所屬諸經凡少陽陽明厥隂少隂皆有此證具<lb/>
　列如前但其中虚實各有不同蓋少陽厥隂爲木火<lb/>
　之臟固多熱證陽明爲水榖之海而胃氣直透咽喉<lb/>
　故又惟陽明之火爲最盛欲辨此者但察其以情志<lb/>
　鬱怒而起者多屬少陽厥隂以口腹肥甘辛熱太過<lb/>
　而起者多屬陽明凡患此者多宜以實火論治至若<lb/>
　少隂之候則非此之此蓋少隂之脈絡於横骨終於<lb/>
　會厭繫於舌本凡隂火逆衝於上多爲喉痺但少隂<lb/>
<pb n="KR3e0086_WYG_028-14b"/>
　之火有虚有實不得類從火斷若果因實火自有火<lb/>
　證火脈亦易知也若因酒色過度以致真隂虧損者<lb/>
　此腎中之虚火證也非壯水不可又有火虚於下而<lb/>
　格陽於上此無根之火即腎中之真寒證也非温補<lb/>
　命門不可凡此諸經不同而虚實大異皆後人所罕<lb/>
　知者獨褚氏遺書有上病察下之說誠見道之言也<lb/>
　咽喉證總謂之火則名目雖多似有不必盡辨者然<lb/>
　亦有不可不辨者如單乳蛾雙乳蛾及纒喉風之有<lb/>
<pb n="KR3e0086_WYG_028-15a"/>
　不同也蓋腫於咽之兩旁者爲雙蛾腫於一邊者爲<lb/>
　單蛾此其形必圓突如珠乃癰癤之類結於喉間故<lb/>
　多致出毒或宜刺出其血而愈者其纒喉風則滿片<lb/>
　紅腫多不成膿亦不必出血但使火降其腫自消此<lb/>
　其所以有異而治之當有法也<lb/>
　　　論治<hi>共九條</hi>
一火證喉痺悉宜以抽薪飲主之○火不甚者宜徙薪<lb/>
　飲主之○凡肝膽之火盛者宜以芍藥梔子草龍膽<lb/>
<pb n="KR3e0086_WYG_028-15b"/>
　爲主○陽明胃火盛者宜以生石膏爲主若大便秘<lb/>
　結不通則宜加大黄芒硝之屬通其便而火自降○<lb/>
　凡火浮於上而熱結於頭面咽喉者最宜清降切不<lb/>
　可用散風升陽等劑蓋此火由中得升愈熾經曰髙<lb/>
　者抑之正此之謂非火鬱宜發及升陽散火之義學<lb/>
　者於此最當體察勿得誤認其面目○凡外治火證<lb/>
　腫痛之法宜以木鱉子磨醋用鵞翎蘸攪喉中引去<lb/>
　其痰或另少和清水免其太酸時時呷𠻳喉中不可<lb/>
<pb n="KR3e0086_WYG_028-16a"/>
　嚥下引吐其痰爲更善漱後以代匙散吹之仍内服<lb/>
　煎藥自無不愈○凡火壅於上而食物之治最宜雪<lb/>
　梨漿緑豆飲之屬爲妙若南方少梨之處或以好蘿<lb/>
　蔔杵汁和以清泉少加𤣥明粉攪匀徐徐飲之既可<lb/>
　消痰亦可清火○凡單雙乳蛾若毒未甚膿未成者<lb/>
　治之自可消散若勢甚而危者必須砭出其血庶可<lb/>
　速退此因其急亦不得已而用之也又古法用三稜<lb/>
　鍼刺少商穴出血云治喉痺立愈<lb/>
<pb n="KR3e0086_WYG_028-16b"/>
一隂虛喉痺其證亦内熱口渴喉乾或唇紅頰赤痰涎<lb/>
　壅盛然必尺脈無神或六脈雖數而浮軟無力但察<lb/>
　其過於酒色或素稟隂氣不足多倦少力者是皆腎<lb/>
　隂虧損水不制火而然火甚者宜滋隂八味煎加減<lb/>
　一隂煎之類主之○火微而不喜冷物及大便不堅<lb/>
　小便不熱者宜六味地黄湯一隂煎之類主之○若<lb/>
　因思慮焦勞兼動心火者宜二隂煎主之<lb/>
一格陽喉痺由火不歸元則無根之火客於咽喉而然<lb/>
<pb n="KR3e0086_WYG_028-17a"/>
　其證則上熱下寒全非火證凡察此者但診其六脈<lb/>
　微弱全無滑大之意且下體絶無火證腹不喜冷即<lb/>
　其候也蓋此證必得於色慾傷精或泄瀉傷腎或本<lb/>
　無實火而過服寒涼以傷陽氣者皆有此證速宜用<lb/>
　鎮隂煎爲上八味地黄湯次之或用蜜附子含嚥亦<lb/>
　妙若再用寒涼必致不救<lb/>
一陽虚喉痺非喉痺因於陽虚乃陽虚因於喉痺也蓋<lb/>
　有因喉痺而過於攻擊致傷胃氣者有艱於食飲倉<lb/>
<pb n="KR3e0086_WYG_028-17b"/>
　廩空虚亦傷胃氣者又有氣體素弱不耐勞倦而傷<lb/>
　胃氣者凡中氣内虚疼痛外逼多致元陽飛越脈浮<lb/>
　而散或弱而澁以致聲如鼾睡痰如拽鋸者此肺胃<lb/>
　垂絶之候速宜挽囘元氣以人參一味濃煎放心徐<lb/>
　徐飲之如痰多者或加竹瀝薑汁亦可如遲多致不<lb/>
　救如作實火治之則禍如反掌<lb/>
一喉癬證凡隂虚勞損之人多有此病其證則滿喉生<lb/>
　瘡紅痛久不能愈此實水虧虚火證也宜用前隂虚<lb/>
<pb n="KR3e0086_WYG_028-18a"/>
　喉痺之法治之○若多欬嗽肺熱宜以四隂煎之類<lb/>
　主之○若滿喉生瘡破爛而痛者宜用牛黄益金散<lb/>
　吹敷之仍内服滋補真隂之劑自可全愈<lb/>
一瘟毒喉痺乃天行瘟疫之氣其證則咽痛項腫甚有<lb/>
　頸面頭項俱腫者北方尤多此病俗人呼爲蝦蟇瘟<lb/>
　又名顱鷀瘟亦名大頭瘟此濕熱壅盛最㓙之候宜<lb/>
　清諸經之火或㵼陽明之熱當察緩急而治之東垣<lb/>
　有普濟消毒飲專治瘟毒喉痺百發百中<lb/>
<pb n="KR3e0086_WYG_028-18b"/>
　銷喉風證時人以咽喉腫痛飲食難入或痰氣壅塞<lb/>
　不通者皆稱爲銷喉風而不知有真正銷喉風者甚<lb/>
　竒甚急而實人所未知也余在燕都嘗見一女子年<lb/>
　已及笄忽一日於仲秋時無病而喉竅緊澁息難出<lb/>
　入不半日而緊澁愈甚及延余視胗其脈無火也問<lb/>
　其喉則無腫無痛也觀其貌則面青瞠目不能語也<lb/>
　聽其聲則喉竅之細如鍼抽息之窘如線伸頸掙命<lb/>
　求救不堪之狀甚可憐也余見而疑之不得其解然<lb/>
<pb n="KR3e0086_WYG_028-19a"/>
　意謂風邪閉塞喉竅非用辛温不能解散遂以二陳<lb/>
　湯加生薑煎而與之毫忽無效意復用獨參湯以救<lb/>
　其肺然見其勢危若此恐滋怨謗終亦未敢下手他<lb/>
　醫見之亦但束手而已如此者一日夜而歿後又一<lb/>
　人亦如此而歿若此二人者余至今莫識其所以病<lb/>
　此終身之疑竇殊自愧也然意必肺氣竭絶而然倘<lb/>
　再有值此者恐非獨參湯决不能救故筆諸此以俟<lb/>
　後之君子虚心詳酌焉<lb/>
<pb n="KR3e0086_WYG_028-19b"/>
一楊梅結毒有喉間潰爛作痛久而不愈者此非喉痺<lb/>
　之屬乃楊梅瘡毒也宜仙遺糧湯甚者宜以土茯苓<lb/>
　煎湯吞五寶丹<lb/>
一諸物哽於喉中或刺或骨必有鋒芒之逆所以刺而<lb/>
　不下凡下而逆者反而上之則順矣故治此者當借<lb/>
　飲食之勢涌而吐之使之上出則如拔刺之捷也若<lb/>
　芒刺既深必欲推下非惟理勢不能必且延遲或飲<lb/>
　食既消無可推送以致漸腫則爲害非細矣○凡諸<lb/>
<pb n="KR3e0086_WYG_028-20a"/>
　骨鯁或以餳糖一大塊滿口吞而嚥之或用韭菜煮<lb/>
　畧熟勿切呑下一束即裹而下亦妙<lb/>
　　　述古<hi>共二條</hi>
張子和曰喉痺病大㮣痰火所致急者宜吐痰後復下<lb/>
　之上下分消而愈又甚者以鍼刺去血然後用藥吐<lb/>
　下此爲治之上䇿若人畏懼而委曲旁求瞬息喪命<lb/>
　治喉痺之火與救火同不容少待内經曰火鬱發之<lb/>
　發散也吐中有發散之義出血者亦發散之端也治<lb/>
<pb n="KR3e0086_WYG_028-20b"/>
　斯疾者毋執緩方小方而藥之曰吾藥乃王道不動<lb/>
　臟腑若幸遇疾之輕者而獲愈疾之重者循死矣豈<lb/>
　非誤殺也耶<lb/>
龎氏曰伏氣之病古方謂之腎傷寒謂非時有暴寒中<lb/>
　人毒氣伏於少隂經始初不病旬月乃發脈微弱法<lb/>
　當以傷寒治之非喉痺之病也次必下利○愚按此<lb/>
　證亦所嘗有是必以少隂少陽之火令太陽之寒令<lb/>
　太隂之濕令而復兼風寒之邪者皆有此證故治此<lb/>
<pb n="KR3e0086_WYG_028-21a"/>
　者不必治喉痺但治外邪其喉自愈即如新方諸柴<lb/>
　胡飲及散陣諸方皆可隨宜酌用<lb/>
　　　格陽喉痺新按<lb/>
余友王蓬雀年出三旬初未識面因患喉痺十餘日延<lb/>
　余診視見其頭面浮大喉頸粗極氣急聲啞咽腫口<lb/>
　瘡痛楚之甚一婢倚背坐而不臥者累日矣及察其<lb/>
　脈則細數微弱之甚問其言則聲微似不能振者詢<lb/>
　其所服之藥則無非芩連栀栢之屬此蓋以傷隂而<lb/>
<pb n="KR3e0086_WYG_028-21b"/>
　起而復爲寒涼所逼以致寒盛於下而格陽於上即<lb/>
　水飲之類俱已難入而尤畏煩熱余曰危哉再遲半<lb/>
　日必不救矣遂與鎮隂煎以冷水頓冷徐徐使嚥之<lb/>
　用畢一煎過宿而頭項腫痛盡消如失余次早見之<lb/>
　則癯然一瘦質耳何昨日之巍然也遂繼用五福飲<lb/>
　之類數劑而起疑者始皆駭服自後感余再生遂成<lb/>
　莫逆<lb/>
　　　虛損喉癬新按<lb/>
<pb n="KR3e0086_WYG_028-22a"/>
一來宅女人年近三旬因患虚損更兼喉癬疼痛多醫<lb/>
　罔效余診其脈則數而無力察其證則大便溏泄問<lb/>
　其治則皆退熱清火之劑然愈清火而喉愈痛察之<lb/>
　既確知其本非實火而且多用寒涼以致肚腹不實<lb/>
　總亦格陽之類也遂專用理隂煎及大補元煎之類<lb/>
　出入間用不半月而喉痛減不半年而病全愈<lb/>
　　　小兒吞釘新按<lb/>
一王氏子甫周歲其母以一鐵釘與之玩弄不覺納之<lb/>
<pb n="KR3e0086_WYG_028-22b"/>
　口中呑入喉間其父號呼求救余徃視之但見其母<lb/>
　倒提兒足以冀其出口鼻皆血危劇之甚余曉之曰<lb/>
　豈有倒懸可以出釘而能無傷命者哉因速令抱正<lb/>
　遂聞啼聲余曰釘已下咽不在喉矣其父曰嬌嫰之<lb/>
　臟安能堪此但因其哀求之切不得不允姑以慰之<lb/>
　然計無從出而逼索方藥頃刻數四余只得静坐齋<lb/>
　頭濳思熟計亦無所得乃取本草一玩覬啓其幾見<lb/>
　所載曰鐡畏樸硝遂得一計乃用活磁石一錢樸硝<lb/>
<pb n="KR3e0086_WYG_028-23a"/>
　二錢並研爲末付其父令以熬熟猪油加蜜和調藥<lb/>
　末與之於申末之頃盡吞之至次早其父匍匐階前<lb/>
　曰昨於三鼓時忽解下一物大如芋子瑩如蓴菜潤<lb/>
　滑無稜藥䕶其外撥而視之則釘在其中矣持以視<lb/>
　余乃京中釘鞋所用磨菇釘也其父索其方並問其<lb/>
　故余曰所用者芒硝磁石耳蓋硝非磁石不能使藥<lb/>
　附釘磁石非硝不能逐釘速出非油則無以潤非蜜<lb/>
　則未必吞合是四者則着者着逐者逐潤者潤同功<lb/>
<pb n="KR3e0086_WYG_028-23b"/>
　合力裹䕶而出矣公亦以爲然否其父手額稱謝曰<lb/>
　神哉不可冺也宜筆記之以資後人之識焉<lb/>
　　　附按<lb/>
薛立齋治一婦人咽間作痛兩月後始潰而不斂遍身<lb/>
　筋骨亦痛諸藥不應先以土萆薢湯數劑而歛更以<lb/>
　四物湯倍加土茯苓黄茋二十餘劑諸證悉愈○又<lb/>
　一彌月小兒先於口内患之後延於身年餘不愈以<lb/>
　土茯苓爲末乳汁調服毋以白湯調服月餘而愈○<lb/>
<pb n="KR3e0086_WYG_028-24a"/>
　又一男子生廣瘡服輕粉稍愈後復發又服輕粉稍<lb/>
　愈繼後大發喉腭潰蝕與鼻相通臂腿數枚如桃大<lb/>
　潰年餘不斂虚證悉具投以萆薢湯爲主佐以徤脾<lb/>
　諸藥月餘而安○又一婦人臉鼻俱蝕半載不斂治<lb/>
　以前藥而愈○按此方本治淫瘡味甘而利善去濕<lb/>
　熱和血脈所以凡諸瘡毒皆宜用之其效未可盡述<lb/>
　　　咽喉論列方<lb/>
抽薪飲<hi>新寒三</hi>　　　　　徙薪飲<hi>新寒四</hi>
<pb n="KR3e0086_WYG_028-24b"/>
土萆薢湯<hi>外一九九</hi>　　　一隂煎<hi>新補八</hi>
二隂煎<hi>新補十</hi>　　　　　仙遺糧湯<hi>外一九八</hi>
五福飲<hi>新補六</hi>　　　　　獨參湯<hi>補三六</hi>
六味地黄湯<hi>補一二一</hi>　　四物湯<hi>補八</hi>
二陳湯<hi>和一</hi>　　　　　　滋隂八味煎<hi>新寒十七</hi>
緑豆飲<hi>新寒十四</hi>　　　　理隂煎<hi>新熱三</hi>
加減一隂煎<hi>新補九</hi>　　　雪梨漿<hi>新寒十六</hi>
鎮隂煎<hi>新熱十三</hi>　　　　普濟消毒飲<hi>寒十三</hi>
<pb n="KR3e0086_WYG_028-25a"/>
五寶丹<hi>外二百五</hi>　　　　四隂煎<hi>新補十二</hi>
牛黄益金散<hi>因一八五</hi>　　蜜附子<hi>因一八四</hi>
代匙散新<hi>因四八</hi>　　　　大補元煎<hi>新補一</hi>
八味地黄丸<hi>補一二二</hi>
　　　論外備用方<lb/>
甘露飲<hi>寒十</hi>　　　　　　加減八味丸<hi>補一二三</hi>
直指黄芩湯<hi>寒百七心肺熱</hi>　　　咽喉諸方<hi>詳因陣一七五至二百一止</hi>
　　齒牙<lb/>
<pb n="KR3e0086_WYG_028-25b"/>
　　　經義<lb/>
上古天真論曰女子七歲腎氣盛齒更髪長三七腎氣<lb/>
　平均故真牙生而長極○丈夫八嵗腎氣實髪長齒更<lb/>
　三八腎氣平均筋骨勁强故真牙生而長極五八腎<lb/>
　氣衰髪墮齒稿八八則齒髮去<lb/>
邪客篇曰天有列星人有牙齒<lb/>
五味論帝曰苦走骨多食之令人變嘔何也少俞曰苦<lb/>
　入於胃五穀之氣皆不能勝苦苦入下脘三焦之道<lb/>
<pb n="KR3e0086_WYG_028-26a"/>
　皆閉而不通故變嘔齒者骨之所終也故苦入而走<lb/>
　骨故入而復出知其走骨也<lb/>
經脈篇曰手陽明之脈其支者從缺盆上頸貫頰入下<lb/>
　齒中○足陽明之脈下循鼻外入上齒中還出挾口<lb/>
　環唇下交承漿<lb/>
寒熱篇曰臂陽明有入頄徧齒者名曰大迎下齒齲取<lb/>
　之臂惡寒補之不惡寒瀉之○足太陽有入頄徧齒<lb/>
　者名曰角孫上齒齲取之在鼻與頄前方病之時其<lb/>
<pb n="KR3e0086_WYG_028-26b"/>
　脈盛盛則瀉之虚則補之○骨寒熱者病無所安汗<lb/>
　注不休齒未稿取其少隂於隂股之絡齒已稿死不<lb/>
　治骨厥亦然<lb/>
雜病篇曰齒痛不惡清飲取足陽明惡清飲取手陽明<lb/>
　　　論證<hi>共四條</hi>
齒牙之病有三證一曰火二曰蟲三曰腎虚凡此三者<lb/>
　病治各有不同辨得其真自無難治之齒疾矣○凡<lb/>
　火病者必病在牙床肌肉間或爲腫痛或爲糜爛或<lb/>
<pb n="KR3e0086_WYG_028-27a"/>
　爲臭穢脫落或牙縫出血不止是皆病在經絡而上<lb/>
　牙所屬足陽明也止而不動下牙所屬手陽明也嚼<lb/>
　物則動而不休此之爲病必美酒厚味膏粱甘膩過<lb/>
　多以致濕熱蓄於腸胃而上壅於經乃有此證治宜<lb/>
　戒厚味清火邪爲主○蟲痛者其病不在經而在牙<lb/>
　亦由肥甘濕熱化生牙䖝以致蝕損蛀空牙敗而痛<lb/>
　治宜殺蟲爲主濕熱勝者亦宜兼清胃火○腎虚而<lb/>
　牙病者其病不在經而在臟蓋齒爲骨之所終而骨<lb/>
<pb n="KR3e0086_WYG_028-27b"/>
　則主於腎也故曰腎衰則齒豁精固則齒堅至其爲<lb/>
　病則凡齒脆不堅或易於摇動或疎豁或突而不實<lb/>
　凡不由蟲不由火而齒爲病者必腎氣之不足此則<lb/>
　或由先天之稟虧或由後天之斵喪皆能致之是當<lb/>
　以專補腎氣爲主<lb/>
一齒有傷於外因者或以撃損或以跌撲或勉强咬嚼<lb/>
　堅硬等物久之無不損齒此豈藥之可療知者自當<lb/>
　慎也<lb/>
<pb n="KR3e0086_WYG_028-28a"/>
一種齒法古有晨昏叩齒之說雖亦可行然而谷谷震<lb/>
　動終非盡善之道余每因勞因酒亦嘗覺齒有浮哭<lb/>
　之意則但輕輕咬實務令漸咬漸齊或一二次或日<lb/>
　行二三次而根自固矣又凡於小解時必先咬定牙<lb/>
　根而後解則腎氣亦頼以攝非但固精亦能堅齒故<lb/>
　余年逾古稀而齒無一損亦大得此二方之力<lb/>
一金丹全書云今人漱齒每以早晨是倒置也凡一日<lb/>
　飲食之毒積於齒縫當於夜晚刷洗則垢穢盡去齒<lb/>
<pb n="KR3e0086_WYG_028-28b"/>
　自不壊故云晨漱不如夜漱此善於養齒者今觀智<lb/>
　者每於飯後必漱則齒至老堅白不壞斯存養之功<lb/>
　可見矣<lb/>
　　　論治<hi>共六條</hi>
一陽明熱壅牙痛宜清胃散清胃飲之類主之○若火<lb/>
　之甚者宜抽薪飲太清飲之類主之皆所以清其源<lb/>
　也○若腎隂本虚胃火復盛上實下虚而爲熱渴腫<lb/>
　痛者玉女煎爲最妙<lb/>
<pb n="KR3e0086_WYG_028-29a"/>
一牙痛外傅之藥惟辛温可以散熱宜細辛煎丁香散<lb/>
　薑黄散赴筵散之類主之然惟二辛煎三香散爲尤<lb/>
　妙<lb/>
一蟲牙蛀空疼痛宜瑞竹堂方韭子湯巴豆丸藜蘆散<lb/>
　皆可擇而用之<lb/>
一牙縫出血不止無非胃火所致宜以前清胃等藥主<lb/>
　之○亦有隂虚於下格陽於上則六脈微細全非實<lb/>
　熱火證牙縫之血大出不能止而手足厥冷者速宜<lb/>
<pb n="KR3e0086_WYG_028-29b"/>
　以鎮隂煎主之若誤用寒涼必致不救<lb/>
　腎虚牙齒不固或摇動或脆弱浮突者雖宜以補腎<lb/>
　爲主然亦當辨其寒熱凡左歸丸六味丸可壯腎中<lb/>
　之隂右歸丸八味丸可補腎中之陽須通加骨碎補<lb/>
　丸服尤妙○若齒牙浮動脫落或牙縫出血而口不<lb/>
　臭亦無痛者總屬隂中之陽虚宜安腎丸之類主之<lb/>
一走馬牙疳牙床腐爛齒牙脫落謂之走馬者言其急<lb/>
　也此蓋熱毒藴蓄而然凡病此者大爲㓙候初見此<lb/>
<pb n="KR3e0086_WYG_028-30a"/>
　證速宜内瀉陽明之火兼以緑豆飲常服之外用氷<lb/>
　白散北棗丹之類傅之○丹溪法曰用乾北棗燒存<lb/>
　性同枯白礬爲末敷之神效<lb/>
　　　述古<hi>共二條</hi>
聖恵方云熱者怕冷水宜用牙硝薑黄雄黄荆芥等治<lb/>
　之○冷者怕熱湯宜用乾薑蓽撥等治之○不怕冷<lb/>
　熱乃風牙以猪牙皂角殭蠶蜂房草烏治之○有孔<lb/>
　者爲蟲牙宜雄黄石灰沙糖等治之○用藥了皆以<lb/>
<pb n="KR3e0086_WYG_028-30b"/>
　温水潄之<lb/>
薛立齋曰齒痛若因手足陽明經濕熱用東垣清胃散<lb/>
　○若因風寒入腦腦痛齒亦痛用羌活附子湯○若<lb/>
　因思慮傷脾用歸脾湯○若因鬱火所致用越鞠丸<lb/>
　○若因酒麵灸<graphic n="KR1020" url="https://raw.githubusercontent.com/kanripo/KR-Gaiji/master/images/KR1020.png" mimeType="image/png"/>而發用清胃散○若因飲食傷脾<lb/>
　用六君子湯○若因勞傷元氣用補中益氣湯○若<lb/>
　因脾胃素弱用六君子當歸升麻○若因腎經隂虚<lb/>
　用六味丸○若因腎經陽虛用八味丸○若隂陽俱<lb/>
<pb n="KR3e0086_WYG_028-31a"/>
　虛用十補丸○若脾腎虛寒用安腎丸○徐用誠先<lb/>
　生云凡齒痛惡寒熱等證屬足手陽明經齒搖斷脫屬<lb/>
　足少隂經齒蝕腫痛出血皆胃火所致也亦有諸經<lb/>
　錯雜之邪與外因爲患者<lb/>
　　　附按<lb/>
醫統云宋汪丞相之寵好食厚味一日熱大作齒間壅<lb/>
　出有肉漸大脹滿口不能閉水漿不入一醫用生地<lb/>
　黄汁一碗牙皂角數挺火上炙熱蘸汁令盡爲末敷<lb/>
<pb n="KR3e0086_WYG_028-31b"/>
　壅肉上隨即消縮不日而愈<lb/>
　　　鍼灸法<lb/>
足内踝二尖<hi>治上牙痛灸之</hi>足三里<hi>治上齒痛灸/四十九壯</hi>手三間<hi>治下齒痛</hi>
<hi>灸七壯</hi>列缺<hi>灸七壯/永不發</hi>合谷<hi>齒齲/灸之</hi>内庭<hi>下牙痛鍼/灸皆可</hi>陽谷<hi>治上牙痛</hi>
<hi>在手外踝骨尖左灸右右灸左十一壯屢騐神效</hi>太淵<hi>治風/牙</hi>肩髃<hi>七壯隨左右灸之</hi>耳<lb/>
垂下盡骨上穴<hi>灸三壯痛即止如神</hi>
一法治一切牙痛以草量手中指至掌後横紋止將草<lb/>
　折作四分去三畱一於横紋後量臂中隨痛左右灸<lb/>
<pb n="KR3e0086_WYG_028-32a"/>
　三壯即愈<lb/>
一經驗法於耳前鬂髮尖内有動脈處隨痛左右用小<lb/>
　艾炷灸五七壯神效亦不必貼膏藥如再發再灸即<lb/>
　可斷根<lb/>
　　　齒牙論列方<lb/>
清胃飲<hi>寒五六</hi>　　　　　清胃散<hi>寒五四</hi>
補中益氣湯<hi>補三一</hi>　　　抽薪飲<hi>新寒三</hi>
氷玉散<hi>新因四六    四七</hi>　　　　羌活附子湯<hi>散五九</hi>
<pb n="KR3e0086_WYG_028-32b"/>
大清飲<hi>新寒十三</hi>　　　　三仙散<hi>因一五四</hi>
六君子湯<hi>補五</hi>　　　　　緑豆飲<hi>新寒十四</hi>
藜蘆散<hi>因一五一</hi>　　　　瑞竹堂方<hi>用一四九</hi>
歸脾湯<hi>補三三</hi>　　　　　三香散<hi>新因四九</hi>
韭子湯<hi>因一四八</hi>　　　　麝礬散<hi>因一五五</hi>
六味丸<hi>補一二一</hi>　　　　玉女煎<hi>新寒十二</hi>
丁香散<hi>因一四二</hi>　　　　八味丸<hi>補一二二</hi>
鎮隂煎<hi>新熱十三</hi>　　　　薑黄散<hi>因一六四</hi>
<pb n="KR3e0086_WYG_028-33a"/>
左歸丸<hi>新補四</hi>　　　　　細辛煎<hi>因百四十</hi>
赴筵散<hi>因一四五</hi>　　　　右歸丸<hi>新補五</hi>
二辛煎<hi>新因四五</hi>　　　　越鞠丸<hi>和一五四</hi>
十補丸<hi>熱一七四</hi>　　　　北棗丹<hi>因一五二</hi>
巴豆丸<hi>因百五十</hi>　　　　安腎丸<hi>因一三八</hi>
　　　論外備用方<lb/>
良方蘆薈丸<hi>寒一六八疳虫</hi>　　齒牙諸方<hi>詳因陣一三五至一七四止</hi>
　<lb/>
<pb n="KR3e0086_WYG_028-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景岳全書卷二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景岳全書卷三十八</head> <lb/>
    <p>
<pb n="KR3e0086_WYG_038-1a"/>
欽定四庫全書<lb/>
　景岳全書卷三十八<lb/>
　　　　　　　　　　　　明　張介賓　撰<lb/>
　　總論<lb/>
　　　婦人九證<lb/>
婦人諸病本與男子無異而其有異者則惟經水胎産<lb/>
　之屬故本門亦止列此九證曰○經脈類○胎孕類<lb/>
　○産育類○産後類○帶濁類○乳病類○子嗣類<lb/>
<pb n="KR3e0086_WYG_038-1b"/>
　○癥瘕類○前陰類○凡此九者乃其最切之病不<lb/>
　得不另詳方論此外雜證但與男子相同者自有各<lb/>
　門論治之法故不以男女分而資嚽於此<lb/>
　　　論難易<hi>二</hi>
諺云寧治十男子莫治一婦人此謂婦人之病不易治<lb/>
　也何也不知婦人之病本與男子同而婦人之情則<lb/>
　與男子異盖以婦人幽居多鬱常無所伸陰性偏抝<lb/>
　每不可解加之慈戀愛憎嫉妬憂恚罔知義命每多<lb/>
<pb n="KR3e0086_WYG_038-2a"/>
　怨尤或有懷不能暢遂或有病不可告人或信師巫<lb/>
　或畏藥餌故染著堅牢根深蔕固而治之有不易耳<lb/>
　此其情之使然也然尚有人事之難如冦宗奭引黄<lb/>
　帝之論曰凡治病察其形氣色澤形氣相得謂之可<lb/>
　治色澤以浮謂之易已形氣相失色夭不澤謂之難<lb/>
　治又曰診病之道觀人勇怯骨肉皮膚能知其虚實<lb/>
　以為診法故曰治之要極無失色脈此治之大則也<lb/>
　今富貴之家居奥室之中處帷幔之内復有以綿帕<lb/>
<pb n="KR3e0086_WYG_038-2b"/>
　幪其手者既不能行望色之神又不能盡切脈之巧<lb/>
　使脈有弗合未免多問問之覺繁必謂醫學不精往<lb/>
　往并藥不信不知問亦非易其有善問者正非醫之<lb/>
　善者不能也望聞問切欲於四者去其三吾恐神醫<lb/>
　不神矣世之通患若此最多此婦人之所以不易也<lb/>
　故凡醫家病家皆當以此為意<lb/>
　　經脈類<lb/>
　　　經脈之本<hi>三</hi>
<pb n="KR3e0086_WYG_038-3a"/>
上古天真論曰女子二七天癸至任脈通太衝脈盛月<lb/>
　事以時下故有子盖天癸者言後天之陰氣陰氣足<lb/>
　而月事通是即所為月經也正以女體屬陰其氣應<lb/>
　月月以三旬而一盈經以三旬而一至月月如期經<lb/>
　常不變故謂之月經又謂之月信夫經者常也一有<lb/>
　不調則失其常度而諸病見矣然經本陰血何臟無<lb/>
　之惟臟腑之血皆歸衝脈而衝為五臟六腑之血海<lb/>
　故經言太衝脈盛則月事以時下此可見衝脈為月<lb/>
<pb n="KR3e0086_WYG_038-3b"/>
　經之本也然血氣之化由於水穀水穀盛則血氣亦<lb/>
　盛水穀衰則血氣亦衰而水穀之海又在陽明考之<lb/>
　痿論曰陽明者五臟六腑之海主潤宗筋宗筋主束<lb/>
　骨而利機闗也衝脈者經脈之海也主滲灌谿谷與<lb/>
　陽明合於宗筋陰陽總宗筋之㑹㑹於氣街而陽明<lb/>
　為之長是以男精女血皆由前陰而降此可見衝脈<lb/>
　之血又總由陽明水穀之所化而陽明胃氣又為衝<lb/>
　脈之本也故月經之本所重在衝脈所重在胃氣所<lb/>
<pb n="KR3e0086_WYG_038-4a"/>
　重在心脾生化之源耳其他如七情六淫飲食起居<lb/>
　之失宜者無非皆心脾胃氣之賊何者當顧何者當<lb/>
　去學者於此當知所從矣<lb/>
　　　經脈諸臟病因<hi>四</hi>
女人以血為主血旺則經調而子嗣身體之盛衰無不<lb/>
　肇端於此故治婦人之病當以經血為先而血之所<lb/>
　主在古方書皆言心主血肝藏血脾統血故凡傷心<lb/>
　傷脾傷肝者均能為經脈之病又曰腎為陰中之陰<lb/>
<pb n="KR3e0086_WYG_038-4b"/>
　䁂主閉藏肝為陰中之陽肝主疎泄二藏俱有相火<lb/>
　其系上屬於心故心火一動則相火翕然從之多致<lb/>
　血不靜而妄行此固一說然相火動而妄行者有之<lb/>
　由火之盛也若中氣脫䧟及門户不固而妄行者亦<lb/>
　有之此由脾腎之虚不得盡言為火也再如氣道逆<lb/>
　而不行者有之由肝之滯也若精血敗而不行者亦<lb/>
　有之此由真陰之枯竭其證極多不得誤以為滯也<lb/>
　是固心脾肝腎四臟之病而獨於肺臟多不言及不<lb/>
<pb n="KR3e0086_WYG_038-5a"/>
　知血之行與不行無不由氣如經脈别論曰飲入於<lb/>
　胃游溢精氣上輸於脾脾氣散精上歸於肺通調水<lb/>
　道下輸膀胱水精四布五經並行合於四時五行陰<lb/>
　陽揆度以為常也此言由胃達脾由脾達肺而後𫝊<lb/>
　布諸經故血脫者當益氣血滯者當調氣氣主於肺<lb/>
　其義可知是皆諸經之當辨者如此然其微甚本末<lb/>
　則猶有當辨者盖其病之肇端則或由思慮或由鬱<lb/>
　怒或以積勞或以六淫飲食多起於心肺肝脾四臟<lb/>
<pb n="KR3e0086_WYG_038-5b"/>
　及其甚也則四臟相移必歸脾腎盖陽分日虧則飲<lb/>
　食日減而脾氣胃氣竭矣陰分日虧則精血日涸而<lb/>
　衝任腎氣竭矣故予曰陽邪之至害必歸陰五臟之<lb/>
　傷窮必及腎此源流之必然即治療之要著故凡治<lb/>
　經脈之病或其未甚則宜解初病而先其所因若其<lb/>
　已劇則必計所歸而專當顧本甚至脾腎大傷泉源<lb/>
　日涸由色淡而短少由短少而㫁絶此其枯竭已甚<lb/>
　也昧者無知田云積血而通之破之禍不旋踵矣<lb/>
<pb n="KR3e0086_WYG_038-6a"/>
　　　經不調<hi>五條</hi>
經血為水穀之精氣和調於五臟灑陳於六腑乃能入<lb/>
　於脈也凡其源源而來生化於脾總統於心藏受於<lb/>
　肝宣布於肺施泄於腎以灌溉一身在男子則化而<lb/>
　為精婦人則上為乳汁下歸血海而為經脈但使精<lb/>
　氣無損情志調和飲食得宜則陽生陰長而百脈克<lb/>
　實又何不調之有苟不知慎則七情之傷為甚而勞<lb/>
　倦次之又或為慾不謹强弱相陵以致衝任不守者<lb/>
<pb n="KR3e0086_WYG_038-6b"/>
　亦復不少此外則外感内傷或醫藥誤謬但傷營氣<lb/>
　無不有以致之凡人有衰弱多病不耐寒暑不勝勞<lb/>
　役雖先天稟弱者常有之然有以氣血方長而縱情<lb/>
　虧損或精血未滿而早為斵喪致傷生化之源則終<lb/>
　身受害此未病之先所當深察而調之者也○若欲<lb/>
　調其既病則惟虚實陰陽四者為要丹溪曰先期而<lb/>
　至者血熱也後期而至者血虚也王子亨曰陽太過<lb/>
　則先期而至陰不及則後時而來其有乍多乍少㫁<lb/>
<pb n="KR3e0086_WYG_038-7a"/>
　絶不行崩漏不止皆由陰陽盛衰所致是固不調之<lb/>
　大略也然先期而至雖曰有火若虚而挾火則所重<lb/>
　在虚當以養營安血為主矧亦有無火而先期者則<lb/>
　或補中氣或固命門皆不宜過用寒涼也後期而至<lb/>
　者本屬血虚然亦有血熱而燥瘀者不得不為清補<lb/>
　有血逆而留滯者不得不為疎利總之調經之法但<lb/>
　欲得其和平在詳察其脈證耳若形氣脈氣俱有餘<lb/>
　方可用清用利然虚者極多實者極少故調經之要<lb/>
<pb n="KR3e0086_WYG_038-7b"/>
　貴在補脾胃以資血之源養腎氣以安血之室知斯<lb/>
　二者則盡善矣若營氣本虚而不知培養則未有不<lb/>
　日枯而竭者不可不察也○凡經行之際大忌寒涼<lb/>
　等藥飲食亦然<lb/>
初虞世曰經以月至有常也其來過與不及皆謂之病<lb/>
　若榮血虧損不能滋養百骸則髪落面黄羸瘦燥熱<lb/>
　燥氣盛則金受邪金受邪則為欬為𠻳為肺癰為肺<lb/>
　痿必矣但助胃壯氣則榮血生而經自行若果怒氣<lb/>
<pb n="KR3e0086_WYG_038-8a"/>
　逆經閉不行當用行氣破血之劑<lb/>
褚氏遺書精血篇曰男子精未通而御女以通其精則<lb/>
　五體有不滿之處異日有難狀之疾陰已痿而思色<lb/>
　以降其精則精不出而内敗小便澁而為淋精已耗<lb/>
　而復竭之則大小便牽痛愈痛則愈便愈便則愈痛<lb/>
　女人天癸既至踰十年無男子合則不調未踰十年<lb/>
　思男子合亦不調不調則舊血不出新血誤行或漬<lb/>
　而入骨或變而為腫後雖合而難子合多則瀝枯虚<lb/>
<pb n="KR3e0086_WYG_038-8b"/>
　人産衆則血枯殺人觀其精血思過半矣<lb/>
産寶方序論曰婦人以血為基本苟能謹於調䕶則血<lb/>
　氣宣行其神自清月水如期血凝成孕若脾胃虚弱<lb/>
　不能飲食營衛不足月經不行肌膚黄燥面無光澤<lb/>
　寒熱腹痛難於子息或帶下崩漏血不流行則成瘕<lb/>
　證<lb/>
薛立齋曰經云二陽之病發心脾有不得隠曲為女子<lb/>
　不月故心脾平和則百骸五臟皆潤澤而經候如常<lb/>
<pb n="KR3e0086_WYG_038-9a"/>
　苟或心脾受傷則血無所養亦無所統而月經不調<lb/>
　矣是故調經者當理心脾為主丹溪先生亦曰先期<lb/>
　而至者血熱也後期而至者血虚也竊謂先期而至<lb/>
　者有因脾經血燥有因脾經鬱火有因肝經怒火有<lb/>
　因血分有熱有因勞役動火過期而至者有因脾經<lb/>
　血虚有因肝經血虚有因氣虚血弱主治之法脾經<lb/>
　血燥者加味逍遙散脾經鬱滯者歸脾湯肝經怒火<lb/>
　者加味小柴胡湯血分有熱者加味四物湯勞役動<lb/>
<pb n="KR3e0086_WYG_038-9b"/>
　火者補中益氣湯○其過期而至者若脾經血虚宜<lb/>
　人參養營湯肝經血少宜六味地黄丸氣虚血弱宜<lb/>
　八珍湯盖血生於脾故云脾統血凡血病當用苦甘<lb/>
　之劑以助其陽氣而生陰血俱屬不足也大凡肝脾<lb/>
　血燥四物湯為主肝脾血弱補中益氣湯為主肝脾<lb/>
　鬱結歸脾湯為主肝經怒火加味逍遥散為主<lb/>
　又曰胃者衛之源脾者榮之本榮出中焦衛出上焦<lb/>
　衛不足益之必以辛榮不足補之必以甘甘辛相合<lb/>
<pb n="KR3e0086_WYG_038-10a"/>
　脾胃健而榮衛生是以氣血俱旺也或因勞心虚火<lb/>
　妄動月經錯行宜安心補血瀉火此東垣先生治法<lb/>
　也<lb/>
　又曰人之少有老態不耐寒暑不勝勞役四時迭病<lb/>
　皆因氣血方長而勞心虧損或精血未滿而早年斵<lb/>
　喪故其見證難以名狀若左尺脈虚弱或細數是左<lb/>
　腎之真陰不足也用六味丸右尺脈遲軟或沉細而<lb/>
　數欲絶是命門之相火不足也用八味丸至於兩尺<lb/>
<pb n="KR3e0086_WYG_038-10b"/>
　㣲弱是陰陽俱虚用十補丸此皆滋其化源也不可<lb/>
　輕用黄栢知母之類設或六淫外侵而見證亦因其<lb/>
　氣内虚而外邪湊集耳尤宜用前藥<lb/>
　　　調經論外備用方<lb/>
加味八珍湯<hi>婦九四經補虚調</hi>　　調胃養營湯<hi>婦九五經退熱調</hi>
金匱膠艾湯<hi>婦九三血不止勞傷經</hi>良方當歸散<hi>婦九六止妄行不</hi>
四物二連湯<hi>婦百十三血虚内熱</hi>　　補肝散<hi>婦九二調虚弱不</hi>
益陰腎氣丸<hi>補一二五血虚不調</hi>　　丹參散<hi>婦九七血調經止</hi>
<pb n="KR3e0086_WYG_038-11a"/>
琥珀散<hi>婦百二經逐瘀通</hi>　　　　白芷散<hi>婦一二六固經</hi>
良方黄龍湯<hi>婦八五感經後外</hi>　　良方人參湯<hi>婦七七經補虚調</hi>
十全大補湯<hi>補二十血温補氣</hi>　　六物煎<hi>新因二十虚補最妙</hi>
　　　血熱經早<hi>六</hi>
凡血熱者多有先期而至然必察其陰氣之虚實若形<lb/>
　色多赤或紫而濃或去多其脈洪滑其藏氣飲食喜<lb/>
　冷畏熱皆火之類也<lb/>
　治血熱有火者宜清化飲主之若火之甚者如抽薪<lb/>
<pb n="KR3e0086_WYG_038-11b"/>
　飲之類亦可暫用但不可以假火作真火以虚火作<lb/>
　實火也○大都熱則善流而愆期不至者如續斷地<lb/>
　榆丹參茜根梔子之屬皆可用○若㣲火陰虚而經<lb/>
　多早者治宜滋陰清火用保陰煎之類主之○所謂<lb/>
　經早者當以每月大概論所謂血熱者當以通身藏<lb/>
　象論勿以素多不調而偶見先期者為早勿以脈證<lb/>
　無火而單以經早者為熱○若脈證無火而經早不<lb/>
　及期者乃其心脾氣虚不能固攝而然宜大營煎大<lb/>
<pb n="KR3e0086_WYG_038-12a"/>
　補元煎或五福飲加杜仲五味子之類主之此輩極<lb/>
　多若作火治必誤之矣○若一月二三至或半月或<lb/>
　旬日而至者此血氣敗亂之證當因其寒熱而調治<lb/>
　之不得以經早者並論<lb/>
　　　血熱論外方<lb/>
良方續㫁湯<hi>婦二二</hi>　　　四物二連湯<hi>婦百十三</hi>
二黄散<hi>婦二十</hi>　　　　　一母丸<hi>婦三七</hi>
良方當歸散<hi>婦九六</hi>　　　延年益嗣丹<hi>婦一三五</hi>
<pb n="KR3e0086_WYG_038-12b"/>
竒效四物湯<hi>婦百十一</hi>　　子芩散<hi>婦一二二</hi>
　　　血熱經遲<hi>七</hi>
血熱者經期常早此營血流利及未甚虧者多有之其<lb/>
　有陰火内爍血本熱而亦每過期者此水虧血少燥<lb/>
　澁而然治宜清火滋陰以加味四物湯加減一陰煎<lb/>
　滋陰八味丸之類主之<lb/>
　　　血寒經遲<hi>八</hi>
凡血寒者經必後期而至然血何以寒亦惟陽氣不足<lb/>
<pb n="KR3e0086_WYG_038-13a"/>
　則寒從中生而生化失期是即所謂寒也至若陰寒<lb/>
　由外而入生冷由内而傷或至血逆或為疼痛是又<lb/>
　寒滯之證非血寒經遲之謂也當詳辨之<lb/>
　凡陽氣不足血寒經遲者色多不鮮或色見沉黒或<lb/>
　澁滯而少其脈或㣲或細或沉遲弦澁其藏氣形氣<lb/>
　必惡寒喜煖凡此者皆無火之證治宜温養血氣以<lb/>
　大營煎理陰煎之類加減主之○大約寒則多滯宜<lb/>
　加薑桂吳茱萸蓽撥之類甚者須加附子<lb/>
<pb n="KR3e0086_WYG_038-13b"/>
　　　血寒論外方<lb/>
五物煎<hi>新因三</hi>　　　　　烏雞煎丸<hi>婦一四二</hi>
増損四物湯<hi>婦百十</hi>　　　四神散<hi>婦七五</hi>
　　　血虚經亂<hi>九</hi>
凡女人血虚者或遲或早經多不調此當察藏氣審陰<lb/>
　陽詳㕘形證脈色辨而治之庶無誤也盖血虚之候<lb/>
　或色淡或澁少或過期不至或行後反痛痛則喜煖<lb/>
　喜按或經後則困憊難支腰膝如折或脈息則㣲弱<lb/>
<pb n="KR3e0086_WYG_038-14a"/>
　弦澁或飲食素少或形色薄弱凡經有不調而值此<lb/>
　不足之證皆不可妄行尅削及寒涼等劑再傷脾腎<lb/>
　以伐生氣則惟有日甚矣○凡肝脾血虚㣲滯㣲痛<lb/>
　者宜四物湯主之或加桂肉或加黄岑隨寒熱而用<lb/>
　之自無不可○三陰虧弱無熱無寒平藏者宜小營<lb/>
　煎五福飲六物煎之類主之此常人最宜之劑或八<lb/>
　珍湯十全大補湯之類皆宜擇用○三陰虧弱兼陽<lb/>
　虚者宜大營煎理陰煎之類主之○憂思過度心脾<lb/>
<pb n="KR3e0086_WYG_038-14b"/>
　受傷者七福飲歸脾湯之類主之○脾土不健飲食<lb/>
　減少宜燥宜温者温胃飲理中湯之類主之○脾土<lb/>
　虚䧟不能統攝營氣而為漏為頻者宜五福飲歸脾<lb/>
　湯壽脾煎秘元煎或四君子加芎歸主之○肝虚不<lb/>
　能藏血或多驚惕或多小腹急痛宜三陰煎補肝散<lb/>
　之類主之○若陰血虚水不制火而邪火盛者或為<lb/>
　夜熱盜汗或為煩渴生痰是即勞損之漸速宜調治<lb/>
　用一二三四五陰等煎擇宜治之否則恐成血枯也<lb/>
<pb n="KR3e0086_WYG_038-15a"/>
　　　腎虚經亂<hi>十</hi>
婦人因情慾房室以致經脈不調者其病皆在腎經此<lb/>
　證最多所當辨而治之<lb/>
　凡慾念不遂沉思積鬱心脾氣結致傷衝任之源而<lb/>
　腎氣日消輕則或早或遲重則漸成枯閉此宜兼治<lb/>
　心脾腎以逍遥飲秘元煎之類主之○若或慾火熾<lb/>
　盛以致真陰日潰者宜保陰煎滋陰八味丸之類主<lb/>
　之○若房室縱肆不慎者必傷衝任之流而腎氣不<lb/>
<pb n="KR3e0086_WYG_038-15b"/>
　守治須扃固命門宜固陰煎秘元煎之類主之○若<lb/>
　左腎真陰不足而經脈不調者宜左歸飲左歸丸六<lb/>
　味地黄丸之類主之○若右腎真陰不足而經有不<lb/>
　調者宜右歸飲右歸丸八味地黄丸之類主之○若<lb/>
　思鬱不解致病者非得情舒願遂多難取效房室不<lb/>
　慎致病者使非勇於節慾亦難全恃藥餌也<lb/>
　　　經期腹痛<hi>十一</hi>
經行腹痛證有虚實實者或因寒滯或因血滯或因氣<lb/>
<pb n="KR3e0086_WYG_038-16a"/>
　滯或因熱滯虚者有因血虚有因氣虚然實痛者多<lb/>
　痛於未行之前經通而痛自減虚痛者於既行之後<lb/>
　血去而痛未止或血去而痛益甚大都可按可揉者<lb/>
　為虚拒按拒揉者為實有滯無滯於此可察但實中<lb/>
　有虚虚中亦有實此當於形氣稟質兼而辨之當以<lb/>
　察意言不能悉也<lb/>
　凡婦人經期有氣逆作痛全滯而不虚者須順其氣<lb/>
　宜調經飲主之甚者如排氣飲之類亦可用○若血<lb/>
<pb n="KR3e0086_WYG_038-16b"/>
　淤不行全滯無虚者但破其血宜通瘀煎主之○若<lb/>
　氣血俱滯者宜失笑散主之○若寒滯於經或因外<lb/>
　寒所逆或素日不慎寒涼以致凝結不行則留聚為<lb/>
　痛而無虚者須去其寒宜調經飲加薑桂吳茱萸之<lb/>
　類主之或和胃飲亦可酌用○若血熱血燥以致滯<lb/>
　澁不行而作痛者宜加味四物湯或用保陰煎去續<lb/>
　㫁加減主之○以上五證但察其有滯無虚方是真<lb/>
　實若或兼虚弗得任行尅伐<lb/>
<pb n="KR3e0086_WYG_038-17a"/>
　凡婦人經行作痛挾虚者多全實者少即如以可按<lb/>
　拒按及經前經後辨虚實固其大法也然有氣血本<lb/>
　虚而血未得行者亦每拒按故於經前亦常有此證<lb/>
　此以氣虚血滯無力流通而然但察其形證脈息凡<lb/>
　涉虚弱不足而經滯作痛者惟用决津煎五物煎加<lb/>
　減主之其效如神或用四神散之類亦可○若痛在<lb/>
　經後者多由血虚當用大小營煎隨宜加減治之或<lb/>
　四物八珍俱可用然必察其寒熱虚實以為佐使自<lb/>
<pb n="KR3e0086_WYG_038-17b"/>
　無不效其有餘滯未行者惟决津煎為妙○凡婦人<lb/>
　但遇經期則必作痛或食則嘔吐肢體困倦或兼寒<lb/>
　熱者是必素稟氣血不足止宜八珍湯大營煎之類<lb/>
　若虚而寒甚者宜理陰煎漸加培補久必自愈有因<lb/>
　帶濁多而虚痛者亦宜大小營煎隨其寒熱加佐使<lb/>
　主之<lb/>
立齋曰前證若風寒傷脾者六君加炮薑思慮傷血者<lb/>
　四物加參术思慮傷氣者歸脾加柴梔鬱怒傷血者<lb/>
<pb n="KR3e0086_WYG_038-18a"/>
　歸脾逍遙兼服<lb/>
　　　經痛論外方<lb/>
温經湯<hi>婦百三寒痛</hi>　　　　　交加散<hi>婦百作痛結聚</hi>
醋附丸<hi>婦百七痛行滯止</hi>　　　　牛膝散<hi>婦九九痛通經止</hi>
薑黄散<hi>婦百一痛逐瘀止</hi>　　　　當歸沒藥丸<hi>婦百六痛血瘀作</hi>
𤣥胡當歸散<hi>婦九八痛血逆作</hi>　　琥珀丸<hi>婦一三四</hi>
　　　崩淋經漏不止<hi>十二</hi>
崩漏不止經亂之甚者也盖亂則或前或後漏則不時<lb/>
<pb n="KR3e0086_WYG_038-18b"/>
　妄行由漏而淋由淋而崩總因血病而但以其㣲甚<lb/>
　耳陰陽别論曰陰虚陽摶謂之崩百病始生篇曰陽<lb/>
　絡傷則血外溢陰絡傷則血内溢故凡陽摶必屬陰<lb/>
　虚絡傷必致血溢知斯二者而崩淋之義及治療之<lb/>
　法思過半矣惟是陰虚之説則但傷營氣無匪陰虚<lb/>
　而五臟之陰皆能受病故神傷則血無所主病在心<lb/>
　也氣傷則血無所從病在肺也意傷則不能統血攝<lb/>
　血病在脾也魂傷則不能畜血藏血病在肝也志傷<lb/>
<pb n="KR3e0086_WYG_038-19a"/>
　則不能固閉真陰病在腎也所以五臟皆有陰虚五<lb/>
　臟皆有陽摶故病陰虚者單以臟氣受傷血因之而<lb/>
　失守也病陽摶者兼以火居陰分血得熱而妄行也<lb/>
　凡治此之法宜審臟氣宜察陰陽無火者求其臟而<lb/>
　培之補之有火者察其經而清之養之此不易之良<lb/>
　法也然有火者不得不清但元氣既虚極多假熱設<lb/>
　或不明真假而誤用寒涼必復傷脾胃生氣日見殆<lb/>
　矣先賢有云凡下血證須用四君子輩以收功又云<lb/>
<pb n="KR3e0086_WYG_038-19b"/>
　若大吐血後毋以脈診當急用獨參湯救之厥㫖深<lb/>
　矣故凡見血脫等證必當用甘藥先補脾胃以益發<lb/>
　生之氣盖甘能生血甘能養營但使脾胃氣强則陽<lb/>
　生陰長而血自歸經矣故曰脾統血<lb/>
一治崩淋經漏之法○若陰虚血熱妄行者宜保陰煎<lb/>
　加減一陰煎○若火盛迫血妄行而無虚證者宜徙<lb/>
　薪飲黄芩散加續㫁丹參○若血熱兼滑者宜保陰<lb/>
　煎槐榆散生地黄湯○若肝經怒火動血者加味四<lb/>
<pb n="KR3e0086_WYG_038-20a"/>
　物湯○若肝經怒火動血逆氣未散者化肝煎或保<lb/>
　陰煎加減主之○若血有滯逆而妄行者四物湯丹<lb/>
　參散○若營氣不足血不能調而妄行者五福飲四<lb/>
　物湯四君子湯八珍湯擇宜用之○若脾氣虚䧟不<lb/>
　能收攝而脫血者壽脾煎歸脾湯四君子加芎歸再<lb/>
　甚者舉元煎○若脾腎虚寒兼嘔兼溏泄而畏寒者<lb/>
　理陰煎五君子煎理中湯○若陽氣大虛脫䧟者四<lb/>
　維散○若脾腎陰氣不固者固陰煎五陰煎秘元煎<lb/>
<pb n="KR3e0086_WYG_038-20b"/>
　○若肝膽氣虚不能藏血者必多驚恐畏怯宜五福<lb/>
　飲七福飲八珍湯兼陽虚者仍加薑桂○若去血過<lb/>
　多血脫氣竭者當速用獨參湯提握其氣以防脫絶<lb/>
　或用當歸補血湯○若崩淋既久血滑不禁宜澁宜<lb/>
　固者龍骨散如聖散七灰散之類同人參兼用之○<lb/>
　凡血淋治法大約如前但其穢臭脈滑者多火宜從<lb/>
　清涼若腥臭清寒脈細者多寒必須温補其或久病<lb/>
　則精去無窮尾閭易竭非大加培補不可惟固陰煎<lb/>
<pb n="KR3e0086_WYG_038-21a"/>
　及十全大補湯之類為宜<lb/>
一崩淋之病有暴崩者有久崩者暴崩者其來驟其治<lb/>
　亦易久崩者其患深其治亦難且凡血因崩去勢必<lb/>
　漸少少而不止病則為淋此等證候未有不由憂思<lb/>
　鬱怒先損脾胃次及衝任而然者崩淋既久真陰日<lb/>
　虧多致寒熱欬嗽脈見弦數或豁大等證此乃元氣<lb/>
　虧損陰虚假熱之脈尤當用參地歸术甘温之屬以<lb/>
　峻培本源庶可望生但得胃氣未敗受補可救若不<lb/>
<pb n="KR3e0086_WYG_038-21b"/>
　能受補而日事清涼以苟延目前則終非吉兆也<lb/>
一崩淋病治有五臟之分然有可分者有不可分者可<lb/>
　分者如心肺居於膈上二陽臟也肝脾腎居於膈下<lb/>
　三陰臟也治陽者宜治其氣治陰者宜治其精此可<lb/>
　分之謂也然五臟相移精氣相錯此又其不可分者<lb/>
　也即如病本於心君火受傷必移困於脾土故治脾<lb/>
　即所以治心也病本於肺治節失職必殘及於腎水<lb/>
　故治腎即所以治肺也脾為中州之官水穀所司餉<lb/>
<pb n="KR3e0086_WYG_038-22a"/>
　道不資必五路俱病不究其母則必非治脾良䇿肝<lb/>
　為將軍之官鬱怒是病勝則伐脾敗則自困不知强<lb/>
　弱則攻補不無倒施不獨此也且五臟五氣無不相<lb/>
　涉故五臟中皆有神氣皆有肺氣皆有胃氣皆有肝<lb/>
　氣皆有腎氣而其中之或此或彼或利或害各有互<lb/>
　相倚伏之妙故必悟藏氣之大本其强弱何在死生<lb/>
　之大權其緩急何在精氣之大要其消長何在攻補<lb/>
　之大法其先後何在斯足稱慧然之明哲若謂心以<lb/>
<pb n="KR3e0086_WYG_038-22b"/>
　棗仁逺志肺以桔梗麥冬脾以白术甘草肝以青皮<lb/>
　芍藥腎以獨活𤣥參之類是不過膚毛之見又安知<lb/>
　性命之道也諸證皆然不止崩淋者若此<lb/>
一婦人於四旬外經期將㫁之年多有漸見阻隔經期<lb/>
　不至者當此之際最宜防察若果氣血和平素無他<lb/>
　疾此固漸止而然無足慮也若素多憂鬱不調之患<lb/>
　而見此過期阻隔便有崩决之兆若隔之淺者其崩<lb/>
　尚輕隔之久者其崩必甚此因隔而崩者也當預服<lb/>
<pb n="KR3e0086_WYG_038-23a"/>
　四物八珍之類以調之否則恐其鬱久而决則為患<lb/>
　滋大也○若其既崩之後則當辨其有火無火有火<lb/>
　者因火逼血宜保陰煎主之無火者因隔而决或其<lb/>
　有滯當去其故而養其新宜調經飲先以理之然後<lb/>
　各因其宜可養則養用小營煎可固則固用固陰煎<lb/>
　之類主之<lb/>
王叔和曰五崩何等曰白崩者形如涕赤崩者形如絳<lb/>
　津黄崩者形如爛𤓰青崩者形如藍色黒崩者形如<lb/>
<pb n="KR3e0086_WYG_038-23b"/>
　衃血也<lb/>
立齋曰前證治法固脾胃虧損不能攝血歸源者用六<lb/>
　君加芎歸柴胡○若因肝經之火而血下行用竒效<lb/>
　四物湯或四物加柴梔苓术○若肝經風熱而血妄<lb/>
　行用加味逍遙散或小柴胡加梔芍丹皮○若怒動<lb/>
　肝火而血沸騰亦用前藥○若脾經鬱結而血不歸<lb/>
　經用歸脾加柴梔丹皮○若悲傷胞絡而血下崩用<lb/>
　四君加柴梔升麻<lb/>
<pb n="KR3e0086_WYG_038-24a"/>
　附按　大尹王天成之内久患崩自服四物涼血之<lb/>
　劑或作或徹因怒發熱其血不止服前藥不應乃主<lb/>
　降火更加脇腹大痛手足俱冷余曰此脾胃虚寒所<lb/>
　致先用附子理中湯熱退痛止又用濟生歸脾湯補<lb/>
　中益氣湯崩血頓愈若泥痛無補法則誤矣<lb/>
血崩簡易方<lb/>
　一方　治風熱血崩用荆芥穂燈火燒焦為末每服<lb/>
　　一二錢童便調服<lb/>
<pb n="KR3e0086_WYG_038-24b"/>
　一方　治血崩用陳槐花一兩百草霜半兩為末每<lb/>
　　服一二錢燒紅秤錘焠酒服<lb/>
　　　崩漏論外方<lb/>
増損四物湯<hi>婦百十攝虚不固</hi>　　一味防風散<hi>婦百十五血崩肝經風熱</hi>
防風黄芩湯<hi>婦一二三風熱血崩</hi>　　栢葉散<hi>婦一二一虚弱久崩</hi>
棕灰散<hi>和二一五固澁崩漏</hi>　　　　龍腦雞蘇丸<hi>和三七二下血虚火崩淋</hi>
　　　殺血心痛<hi>十三</hi>
陳臨川良方云婦人血崩而心痛甚名曰殺血心痛由<lb/>
<pb n="KR3e0086_WYG_038-25a"/>
　心脾血虛也若小産去血過多而心痛甚者亦然用<lb/>
　烏賊魚骨炒為末醋湯調下失笑散亦效<lb/>
立齋曰前證若陰血耗散用烏賊丸收斂之若瘀血不<lb/>
　散用失笑散行散之若心血虚弱用芎歸湯補養之<lb/>
　若鬱結傷血用歸脾湯調補之<lb/>
　附按　一婦人血崩兼心痛三年矣諸藥不應每痛<lb/>
　甚虚證悉具面色痿黄余曰心主血盖由去血過多<lb/>
　心無所養以致作痛宜用十全大補湯參术培之三<lb/>
<pb n="KR3e0086_WYG_038-25b"/>
　十餘劑稍愈百餘劑全愈<lb/>
愚謂殺血心痛既由血去過多而心痛甚明屬心無所<lb/>
　養但當專用甘温以養營氣如十全大補湯大營煎<lb/>
　小營煎五福飲之類為宜若失笑散者惟氣滯血逆<lb/>
　而用以行之散之則可必不可以治血虚也再如烏賊<lb/>
　丸乃内經腹中論用治血枯者亦恐於血虚心痛未<lb/>
　必即效用者審之<lb/>
　　　熱入血室<hi>十四</hi>
<pb n="KR3e0086_WYG_038-26a"/>
婦人傷寒或勞役或怒氣發熱適遇經行以致熱入血<lb/>
　室或血不止或血不行令人晝則明了安靜夜則譫<lb/>
　語如見鬼狀者是也○若熱因外邪由表而入者宜<lb/>
　一柴胡飲或三柴胡飲或四柴胡飲或良方黄龍湯<lb/>
　加生地酌而用之○若或怒或勞火由内生其人多<lb/>
　汗而無表證者宜保陰煎清化飲當歸六黄湯之類<lb/>
　加減主之○若病雖漸愈但元氣素弱而熱有未退<lb/>
　血未止者宜補陰益氣煎或補中益氣湯○若脾氣<lb/>
<pb n="KR3e0086_WYG_038-26b"/>
　素弱宜歸脾湯血氣俱弱者宜十全大補湯庶無誤<lb/>
　矣○若血熱多滯者宜小柴胡湯加丹皮紅花當歸<lb/>
　　　辨血色<hi>十五</hi>
凡血色有辨固可以察虚實亦可以察寒熱若血濃而<lb/>
　多者血之盛也色淡而少者血之衰也此因大概之<lb/>
　易知者也至於紫黒之辨其證有如氷炭而人多不<lb/>
　解誤亦甚矣盖紫與黒相近今人但見紫色之血不<lb/>
　分虚實便謂内熱之甚不知紫赤鮮紅濃而成片成<lb/>
<pb n="KR3e0086_WYG_038-27a"/>
　條者是皆新血妄行多由内熱紫而兼黒或散或薄<lb/>
　沉黒色敗者多以真氣内損必屬虚寒由此而甚則<lb/>
　或如屋漏水或如腐敗之宿血是皆紫黒之變象也<lb/>
　此肝脾大損陽氣大陷之證當速用甘温如理陰煎<lb/>
　理中湯歸脾湯四味囘陽飲補中益氣湯之類單救<lb/>
　脾土則䧟者舉脫者固元氣漸復病無不愈若盡以<lb/>
　紫色作熱證則無不隨藥而斃矣凡腸澼便血之屬<lb/>
　無不皆然學者於此最有不可忽者<lb/>
<pb n="KR3e0086_WYG_038-27b"/>
　　　血枯經閉<hi>十六</hi>
評熱病論曰月事不來者胞脈閉也胞脈者屬心而絡<lb/>
　於胞中今氣上迫肺心氣不得下通故月事不來也<lb/>
陰陽别論曰二陽之病發心脾有不得隠曲女子不月<lb/>
　其𫝊為風消其𫝊為風息奔者死不治<lb/>
邪氣臟腑病形篇曰腎脈㣲濇為不月<lb/>
血枯之與血隔本自不同盖隔者阻隔也枯者枯竭也<lb/>
　阻隔者因邪氣之隔滯血有所逆也枯竭者因衝任<lb/>
<pb n="KR3e0086_WYG_038-28a"/>
　之虧敗源㫁其流也凡婦女病損至旬月半載之後<lb/>
　則未有不閉經者正因陰竭所以血枯枯之為義無<lb/>
　血而然故或以羸弱或以困倦或以欬嗽或以夜熱<lb/>
　或以食飲減少或以亡血失血及一切無脹無痛無<lb/>
　阻無隔而經有久不至者即無非血枯經閉之候欲<lb/>
　其不枯無如養營欲以通之無如克之但使雪消則<lb/>
　春水自來血盈則經脈自至源泉混混又孰有能阻<lb/>
　之者奈何今之為治者不論有滯無滯多兼開導之<lb/>
<pb n="KR3e0086_WYG_038-28b"/>
　藥其有甚者則専以桃仁紅花之類通利為事豈知<lb/>
　血滯者可通血枯者不可通也血既枯矣而復通之<lb/>
　則枯者愈枯其與榨乾汁者何異為不知枯字之義<lb/>
　耳為害不小無或蹈此弊也此之治法當與前血虚<lb/>
　腎虚二條㕘而用之<lb/>
冦宗奭曰夫人之生以血氣為本人之病未有不先傷<lb/>
　其血氣者若室女童男積想在心思慮過度多致勞<lb/>
　損男子則神色消散女子則月水先閉盖憂愁思慮<lb/>
<pb n="KR3e0086_WYG_038-29a"/>
　則傷心而血逆氣竭神色先散月水先閉且心病則<lb/>
　不能養脾故不嗜食脾虚則金虧故發嗽腎水絶則<lb/>
　木氣不榮而四肢乾痿故多怒鬢髮焦筋骨痿若五<lb/>
　臟𫝊徧則必至於死此一種於勞中最難治盖病起<lb/>
　於五臟之中無有已期藥力不可及也若或自能改<lb/>
　易心志然後用藥扶接如此則可得九死一生舉此<lb/>
　為例其餘諸方可按脈與證而治之<lb/>
張氏云室女月水久不行切不可用青蒿等涼藥醫家<lb/>
<pb n="KR3e0086_WYG_038-29b"/>
　多以為室女血熱故以涼藥解之殊不知血得熱則<lb/>
　行冷則凝養生必用方言之甚詳此說大有理不可<lb/>
　不知若經候㣲少漸漸不通手足骨肉煩疼日漸羸<lb/>
　瘦漸生潮熱其脈㣲數此由陰虚血弱陽往乘之少<lb/>
　水不能減盛火火逼水涸耗亡津液治當養血益陰<lb/>
　慎毋以毒藥通之宜用栢子仁丸澤蘭湯<lb/>
立齋曰夫經水陰血也屬衝任二脈主上為乳汁下為<lb/>
　月水其為患有因脾胃虚不能生血而不行者調而<lb/>
<pb n="KR3e0086_WYG_038-30a"/>
　補之有因脾鬱傷血耗損而不行者解而補之有因<lb/>
　胃火血消爍而不行者清而補之有因勞傷心血少<lb/>
　而不行者靜而補之有因怒傷肝血少而不行者和<lb/>
　而補之有因腎水虧不能生肝血而閉者補脾肺有<lb/>
　因肺氣虚不能有血而閉者補脾胃經曰損其肺者<lb/>
　益其氣損其心者調其榮衛損其脾者調其飲食適<lb/>
　其寒温損其肝者緩其中損其腎者益其精審而治<lb/>
　之庶無誤矣○五穀入胃化以為血以榮四末内養<lb/>
<pb n="KR3e0086_WYG_038-30b"/>
　五臟六腑若服苦寒之劑復傷胃氣必致不起<lb/>
　　　經閉論外方<lb/>
通經散<hi>攻四五</hi>
　　　經脈類論列總方<hi>十七</hi>
四君子湯<hi>補一</hi>　　　　　五君子煎<hi>新熱六</hi>
六君子湯<hi>補五</hi>　　　　　四物散<hi>補八</hi>
八珍湯<hi>補十九</hi>　　　　　十全大補湯<hi>補二十</hi>
歸脾湯<hi>補三三</hi>　　　　　小營煎<hi>新補十五</hi>
<pb n="KR3e0086_WYG_038-31a"/>
加味四物湯<hi>補九</hi>　　　　壽脾煎<hi>新熱十六</hi>
大營煎<hi>新補十四</hi>　　　　補中益氣湯<hi>補三一</hi>
理陰煎<hi>新熱三</hi>　　　　　理中湯<hi>熱一</hi>
附子理中湯<hi>熱二</hi>　　　　保陰煎<hi>新寒一</hi>
五福飲<hi>新補六</hi>　　　　　補陰益氣煎<hi>新補十六</hi>
五物煎<hi>新因三</hi>　　　　　七福飲<hi>新補七</hi>
人參養營湯<hi>補二一</hi>　　　六物煎<hi>新因二十</hi>
五陰等煎<hi>新補八起至三十止</hi>　　　加減一陰煎<hi>新補九</hi>
<pb n="KR3e0086_WYG_038-31b"/>
舉元煎<hi>新補十七</hi>　　　　秘元煎<hi>新固一</hi>
四味囘陽飲<hi>新熱一</hi>　　　固陰煎<hi>新固二</hi>
逍遙散<hi>補九三</hi>　　　　　加味逍遙散<hi>補九四</hi>
左歸飲<hi>新補二</hi>　　　　　右歸飲<hi>新補三</hi>
當歸補血湯<hi>補四五</hi>　　　左歸丸<hi>新補四</hi>
右歸丸<hi>新補五</hi>　　　　　當歸六黄湯<hi>寒六五</hi>
六味丸<hi>補一二一</hi>　　　　八味丸<hi>補一二二</hi>
滋陰八味丸<hi>新寒十七</hi>　　獨參湯<hi>補三六</hi>
<pb n="KR3e0086_WYG_038-32a"/>
十補丸<hi>熱一七四</hi>　　　　竒效四物湯<hi>婦百十一</hi>
温胃飲<hi>新熱五</hi>　　　　　和胃飲<hi>新和五</hi>
良方黄龍湯<hi>婦八五</hi>　　　一柴胡飲<hi>新散一</hi>
三柴胡飲<hi>新散三</hi>　　　　加味小柴胡湯<hi>散二十</hi>
四柴胡飲<hi>新散四</hi>　　　　小柴胡湯<hi>散十九</hi>
生地黄湯<hi>固五七</hi>　　　　補肝散<hi>婦九二</hi>
化肝煎<hi>新寒十</hi>　　　　　調經飲<hi>新因四</hi>
决津煎<hi>新因二</hi>　　　　　通瘀煎<hi>新因五</hi>
<pb n="KR3e0086_WYG_038-32b"/>
丹參散<hi>婦九七</hi>　　　　　芎歸湯<hi>婦四一</hi>
如聖散<hi>婦百十七</hi>　　　　失笑散<hi>婦百四</hi>
四維散<hi>新熱十二</hi>　　　　四神散<hi>婦七五</hi>
排氣飲<hi>新和六</hi>　　　　　抽薪飲<hi>新寒三</hi>
徙薪飲<hi>新寒四</hi>　　　　　清化飲<hi>新因十三</hi>
黄芩散<hi>婦一二二</hi>　　　　槐榆散<hi>婦百十八</hi>
龍骨散<hi>婦百十六</hi>　　　　七灰散<hi>婦百十九方附綿花子</hi>
烏賊丸<hi>婦百九</hi>　　　　　栢子仁丸<hi>婦百八</hi>
<pb n="KR3e0086_WYG_038-33a"/>
澤蘭湯<hi>婦百五</hi>
　　胎孕類<lb/>
　　　胎脈<hi>十八</hi>
平人氣象論曰婦人手少陰動甚者任子也○陰陽别<lb/>
　論曰陰摶陽别謂之有子○腹中論曰何以知懷子<lb/>
　之且生也曰身有病而無邪脈也○脈經曰尺中之<lb/>
　脈按之不絶法妊娠也○滑伯仁曰三部脈浮沉正<lb/>
　等無他病而不月者妊也<lb/>
<pb n="KR3e0086_WYG_038-33b"/>
凡婦人懷孕者其血留氣聚胞宮内實故脈必滑數倍<lb/>
　常此當然也然有中年受胎及血氣羸弱之婦則脈<lb/>
　見細小不數者亦有之但於㣲弱之中亦必有隠隠<lb/>
　滑動之象此正陰摶陽别之謂是即妊娠之脈有可<lb/>
　辨也○又胎孕之脈數勞損之脈亦數大有相似然<lb/>
　損脈之數多兼弦澁胎孕之數必兼和滑此當於幾<lb/>
　㣲中辨其邪氣胃氣之異而再審以證自有顯然可<lb/>
　見者<lb/>
<pb n="KR3e0086_WYG_038-34a"/>
凡辨男女之法自古及今無不以陰陽二字為綱領然<lb/>
　言多矛盾悉屬疑似兹余以坎離之象定之庶得其<lb/>
　要盖坎為天一之卦坎中滿陽在内也離為地二之<lb/>
　卦離中虚陰在内也得坎象者為男得離象者為女<lb/>
　所以男脈多沉實沉實者中滿之象女脈多浮虚浮<lb/>
　虚者中虚之象無論人之老少强弱脈之部位大小<lb/>
　但因象察象無不如響之應然尤於兩尺為最也足<lb/>
　稱㨗法<lb/>
<pb n="KR3e0086_WYG_038-34b"/>
脈訣云欲産之婦脈離經沉細而滑也同名夜半覺痛<lb/>
　應分旦來日日午定知生○質疑謂離經之脈即歇<lb/>
　至者是也<lb/>
啓蒙曰欲産之婦脈離經離經之脈認分明其來小大<lb/>
　不調匀或如雀啄屋漏應腰疼腹痛眼生花産在須<lb/>
　臾却非病<lb/>
　　　胎候<hi>十九</hi>
巫方氏顱𩕄經云一月為胞胎精血凝也二月為胎形<lb/>
<pb n="KR3e0086_WYG_038-35a"/>
　始成脴也三月陽神為三魂四月陰靈為七魄五月<lb/>
　五形分五臟也六月六律定六腑也七月睛開竅通<lb/>
　光明也八月元神具降真靈也九月宮室羅布以定<lb/>
　生人也十月受氣足萬象成也<lb/>
五臟論有耆婆論曰一月如珠露二月如桃花三月男<lb/>
　女分四月形象具五月筋骨成六月毛髪生七月遊<lb/>
　其魂男能動左手八月遊其魄女能動右手九月三<lb/>
　轉身十月受氣足<lb/>
<pb n="KR3e0086_WYG_038-35b"/>
孫真人曰凡兒在胎一月胚二月胎三月有血脈四月<lb/>
　形體成五月能動六月諸骨具七月毛髪生八月臟<lb/>
　腑具九月穀入胃十月百神備則生矣○生後六十<lb/>
　日瞳子成能咳笑應和人百五十日任脈成能自反<lb/>
　覆百八十日髖骨成能獨坐二百一十日掌骨成能<lb/>
　扶伏三百日髕骨成能行也若不能依期者必有不<lb/>
　平之處<lb/>
巢氏病源論曰妊娠一月名胎胚足厥陰脈養之二月<lb/>
<pb n="KR3e0086_WYG_038-36a"/>
　名始膏足少陽脈養之三月名始胎手心主脈養之<lb/>
　當此之時血不流行形象始化未有定儀因感而變<lb/>
　欲子端正莊嚴常口談正言身行正事欲子美好宜<lb/>
　佩白玉欲子賢能宜看詩書是謂外象而内感者也<lb/>
　四月始成其血脈手少陽脈養之五月始成其氣足<lb/>
　太陰脈養之六月始成其筋足陽明脈養之七月始<lb/>
　成其骨手太陰脈養之八月始成膚革手陽明脈養<lb/>
　之九月始成毛髪足少陰脈養之十月五臟六腑闗<lb/>
<pb n="KR3e0086_WYG_038-36b"/>
　節人神皆備此其大畧也<lb/>
陳臨川曰嘗試推巢氏所論云妊娠脈養之理若足厥<lb/>
　陰肝脈也足少陽膽脈也為一臟一腑表裡之經餘<lb/>
　皆如此且四時之令必始於春木故十二經之養始<lb/>
　於肝膽所以養胎在一月二月手心主心胞絡脈也<lb/>
　手少陽三焦脈也屬火而夏旺所以養胎在三月四<lb/>
　月手少陰手太陽乃心脈也以君主之官無為而尊<lb/>
　也足太陰脾脈也足陽明胃脈也屬土而旺長夏所<lb/>
<pb n="KR3e0086_WYG_038-37a"/>
　以養胎在五月六月手太陰肺脈也手陽明大腸脈<lb/>
　也屬金而旺秋所以養胎在七月八月足少陰腎脈<lb/>
　也屬水而旺冬所以養胎在九月又況母之腎藏繫<lb/>
　於胎是母之真氣子之所賴也至十月兒於母腹之<lb/>
　中受足諸臟氣脈所養然後待時而生此論誠有至<lb/>
　理世更有明之者亦未有過於巢氏之論矣余因述<lb/>
　其說<lb/>
一胎有男女之辨易曰乾道成男坤道成女顱𩕄經曰<lb/>
<pb n="KR3e0086_WYG_038-37b"/>
　三陽所㑹則生男三陰所㑹則生女葛仙翁曰男從<lb/>
　父氣女從母氣聖濟經曰天之徳地之氣陰陽之至<lb/>
　和流薄於一體因氣而左動則屬陽陽資之則成男<lb/>
　因氣而右動則屬陰陰資之則成女是以胎有男女<lb/>
　則成有遲速體有陰陽則懷有向背故男動在三月<lb/>
　陽性早也女動在五月陰性遲也女胎背母而懷故<lb/>
　母之腹軟男胎面母而懷故母之腹鞕此皆得理之<lb/>
　談所當察也至若褚氏以精血之先後言男女道藏<lb/>
<pb n="KR3e0086_WYG_038-38a"/>
　經以一日三日五日得者為男等說總屬億度𣺌茫<lb/>
　非有確見也余不敢遵信故别有㣲論列子嗣類<lb/>
　　　安胎<hi>二十</hi>
凡妊娠胎氣不安者證本非一治亦不同盖胎氣不安<lb/>
　必有所因或虚或實或寒或熱皆能為胎氣之病去<lb/>
　其所病便是安胎之法故安胎之方不可執亦不可<lb/>
　泥其月數但當隨證隨經因其病而藥之乃為至善<lb/>
　若謂白术黄芩乃安胎之聖藥執而用之鮮不誤矣<lb/>
<pb n="KR3e0086_WYG_038-38b"/>
一胎氣有寒而不安者其證或吞酸吐酸或嘔惡脹滿<lb/>
　或喜熱畏涼或下寒泄瀉或脈多沉細或絶無火證<lb/>
　而胎有不安者皆屬陽虚寒證但温其中而胎自安<lb/>
　矣宜用温胃飲理陰煎之類加減主之亦當以平素<lb/>
　之藏氣察其何如酌而用之<lb/>
一胎氣有熱而不安者其證必多煩熱或渴或躁或上<lb/>
　下不清或漏血溺赤或六脈滑數等證宜涼胎飲保<lb/>
　陰煎之類主之○若但熱無虚者如枳壳湯一母丸<lb/>
<pb n="KR3e0086_WYG_038-39a"/>
　黄芩散之類皆可擇用清其火而胎自安矣<lb/>
一胎氣有虚而不安者最費調停然有先天虚者有後<lb/>
　天虚者胎元攸係盡在於此先天虚者由於稟賦當<lb/>
　隨其陰陽之偏漸加培補萬毋欲速以期保全後天<lb/>
　虚者由於人事凡色慾勞倦飲食七情之類皆能傷<lb/>
　及胎氣治此者當察其所致之由因病而調仍加戒<lb/>
　慎可也然總之不離於血氣之虚皆當以胎元飲為<lb/>
　主○若心脾氣虚於上者宜逍遙飲歸脾湯壽脾煎<lb/>
<pb n="KR3e0086_WYG_038-39b"/>
　之類主之○若肝腎不足於下者宜左歸飲右歸飲<lb/>
　固陰煎主之○若氣血俱虚者宜五福飲八珍湯十<lb/>
　全大補湯之類主之○若脾腎氣虚而兼帶濁者宜<lb/>
　秘元煎兔絲煎之類主之○若多嘔惡者當隨前證<lb/>
　前方各加二陳湯之類以和之○凡治虚證貴在隨<lb/>
　機應變誠有不可以鑿執言者<lb/>
一胎氣有實滯氣滯凡為惡阻為脹滿而不安者惟其<lb/>
　素本不虚而或多鬱滯者乃有之但察其所由而開<lb/>
<pb n="KR3e0086_WYG_038-40a"/>
　之導之諸治實者固無難也○嘔吐不止者二陳湯<lb/>
　加枳壳砂仁主之或用人參橘皮湯亦妙○食滯脹<lb/>
　滿不安者小和中飲加減主之○肝氣滯逆脹滿不<lb/>
　安者解肝煎主之○怒動肝氣兼火者化肝煎主之<lb/>
　○脾肺氣滯上攻作痛者紫蘇飲主之○氣滯兼痰<lb/>
　者四七湯二陳湯加當歸主之○氣滯兼火為脹為<lb/>
　煩者枳壳湯束胎丸之類主之<lb/>
一王節齋曰調理妊婦在於清熱養血白术補脾為安<lb/>
<pb n="KR3e0086_WYG_038-40b"/>
　胎君藥條實黄芩為安胎聖藥清熱故也暑月宜加<lb/>
　用之此一說者雖若有理而實有大病不可不辨也<lb/>
　夫孕之胎氣必隨母之藏氣大都陰虚者多熱氣陽<lb/>
　虚者多寒氣寒之則寒熱之則熱者是為平氣今以<lb/>
　十人言之則寒者居其三熱者居其三平者居其四<lb/>
　此大較也若謂受胎之後必増内熱自與常人不同<lb/>
　則何以治惡阻者必用二陳六君生薑半夏之屬而<lb/>
　後效其果増熱否乎故治熱宜黄芩寒則不宜也非<lb/>
<pb n="KR3e0086_WYG_038-41a"/>
　惟寒者不宜即平氣者亦不宜盖凡今之胎婦氣實<lb/>
　者少氣虚者多氣虚則陽虚而再用黄芩有即受其<lb/>
　損而病者有用時雖或未覺而陰損胎元暗殘母氣<lb/>
　以致産婦羸困或兒多脾病者多由乎此奈今人不<lb/>
　能察理但以聖藥二字認為胎家必用之藥無論人<lb/>
　之陰陽强弱凡屬安胎無不用之其害盖不少矣至<lb/>
　若白术雖善安胎然或用不得善則其性燥而氣閉<lb/>
　故凡陰虚者非可獨用氣滯者亦當權宜是以用藥<lb/>
<pb n="KR3e0086_WYG_038-41b"/>
　之難當如盤珠有不可膠柱而鼓瑟也<lb/>
立齋曰妊娠若元氣不實發熱倦怠或胎氣不安用當<lb/>
　歸散因氣惱加枳壳胸膈痞悶再加蘇梗或作痛加<lb/>
　柴胡○若飲食不甘或欲嘔吐用六君加紫蘇枳壳<lb/>
　○若惡阻嘔逆頭眩體倦用參橘散未應用六君子<lb/>
　湯○若惡阻嘔吐不食煩悶亦用參橘散之類○若<lb/>
　頓仆胎動腹痛下血用膠艾湯未應用八珍加膠艾<lb/>
　○若頓仆毒藥腰痛短氣用阿膠散未應煎送知母<lb/>
<pb n="KR3e0086_WYG_038-42a"/>
　丸○若頓仆胎傷下血腹痛用佛手散未應用八珍<lb/>
　送知母丸○若心驚膽怯煩悶不安名子煩用竹葉<lb/>
　湯未應血虚佐以四物氣虚佐以四君○若下血不<lb/>
　止名胎漏血虚用二黄散血去多用八珍湯未應用<lb/>
　補中益氣湯○若因事而動下血用枳壳湯加生熟<lb/>
　地黄未應或作痛更加當歸血不止八珍加膠艾○<lb/>
　若不時作痛或小腹重墜名胎痛用地黄當歸湯未<lb/>
　應加參术陳皮或因脾氣虚用四君加歸地中氣虚<lb/>
<pb n="KR3e0086_WYG_038-42b"/>
　用補中益氣湯○若面目虚浮肢體如水氣名子腫<lb/>
　用全生白术散未應用六君子湯下部腫甚用補中<lb/>
　益氣倍加茯苓○若因飲食失宜嘔吐泄瀉此是脾<lb/>
　胃虧損用六君子湯○若足指發腫漸至腿膝喘悶<lb/>
　不安或足指縫出水名水氣用天仙藤散脾胃虚弱<lb/>
　兼以四君子未應用補中益氣兼以逍遙散○若胎<lb/>
　氣上攻心腹脹滿作痛名子懸用紫蘇飲飲食不甘<lb/>
　兼四君子内熱晡熱兼逍遙散○若小便澁少或成<lb/>
<pb n="KR3e0086_WYG_038-43a"/>
　淋瀝名子淋用安營散不應兼八珍湯腿足轉筋而<lb/>
　小便不利急用八味丸緩則不救○若項强筋攣語<lb/>
　濇痰盛名子癎用羚羊角散○或飲食停滯腹脹嘔<lb/>
　吐此是脾胃虚弱而不能消化用六君子湯不應用<lb/>
　平胃散加參苓○或胎作脹或脹作痛此是脾胃氣<lb/>
　虚不能承載用安胎飲加升麻白术不應用補中益<lb/>
　氣湯○或臍腹作脹或小便淋閉此是脾胃氣虚胎<lb/>
　壓尿胞用四物加二陳參术空心服後探吐藥出氣<lb/>
<pb n="KR3e0086_WYG_038-43b"/>
　定又服又吐數次必安○或因勞役所傷或食煎炒<lb/>
　小便帶血此是血得熱而流於胞中宜清膀胱用逍<lb/>
　遙散○或遺尿不禁或為頻數此是肝火血熱用加<lb/>
　味逍遙散○若胸滿腹脹小便不通遍身浮腫名胎<lb/>
　水不利用鯉魚湯脾胃虛佐以四君子○病名同而<lb/>
　形證異形證異而病名同聊見本方凡用見證之藥<lb/>
　不應當分月經治之<lb/>
徐東臯曰胎有不安而腰疼腹痛甚則至於下墜者未<lb/>
<pb n="KR3e0086_WYG_038-44a"/>
　必不由氣血虚無所營養而使之然也夫胎之在腹<lb/>
　如果之在枝枝枯則果落固理之自然婦人性偏恣<lb/>
　慾火動於中亦能致胎不安而有墮者大抵不外乎<lb/>
　屬虚屬火二者之間清熱養血之治盡之矣此外有<lb/>
　二因動胎者又不可不知也有因母病動胎者但療<lb/>
　母病則胎自穏有因觸傷動胎者當以安胎藥二三<lb/>
　劑而胎自安<lb/>
　　　安胎論外方<lb/>
<pb n="KR3e0086_WYG_038-44b"/>
茯苓丸<hi>婦三九胎温胃安</hi>　　　　黄芪湯<hi>婦九胎動氣虛</hi>
七味阿膠散<hi>婦八腹痛胎動</hi>　　太山磐石散<hi>婦三</hi>
千金保孕丸<hi>婦三六</hi>　　　良方白术散<hi>婦十一胎熱</hi>
三味白术湯<hi>婦十二痛胎熱心</hi>　　益母地黄湯<hi>婦十七痛跌墜腹</hi>
釣藤散<hi>婦十腹痛胎動</hi>　　　　醋附丸<hi>婦百七安胎滯不</hi>
獨聖散<hi>婦十八胎順氣安</hi>　　　　探胎飲<hi>婦十五</hi>
腎著湯<hi>熱百三十妊娠脚腫</hi>　　　　當歸黄茋湯<hi>婦九八利妊娠不</hi>
滑胎枳壳散<hi>婦二四瘦胎</hi>
<pb n="KR3e0086_WYG_038-45a"/>
　　　惡阻<hi>二十一</hi>
妊娠之婦每多惡心嘔吐脹滿不食巢氏病源謂之惡<lb/>
　阻此證惟胃氣弱而兼滯者多有之或嗜酸擇食或<lb/>
　肢體困倦或煩悶脹滿皆其候也然亦有虚實不同<lb/>
　所當辨而治之<lb/>
　凡惡阻多由胃虚氣滯然亦有素本不虚而忽受胎<lb/>
　妊則衝任上壅氣不下行故為嘔逆等證及三月餘<lb/>
　而嘔吐漸止者何也盖胎元漸大則臟氣僅供胎氣<lb/>
<pb n="KR3e0086_WYG_038-45b"/>
　故無暇上逆矣凡治此者宜以半夏茯苓湯人參橘<lb/>
　皮湯之類隨宜調理使之漸安必俟及期方得帖然<lb/>
　也○若中脘多痰者用二陳湯加枳壳或用半夏茯<lb/>
　苓湯○若飲食停滯作脹者宜小和中飲加減主之<lb/>
　○若氣逆作脹者宜半夏茯苓湯加枳壳蘇梗香附<lb/>
　○若脾胃氣虚者宜五味異功散六君子湯人參橘<lb/>
　皮湯之類主之○若胃虚兼寒多嘔者宜六味異功<lb/>
　煎温胃飲之類主之○若肝腎陽虚作嘔者宜理陰<lb/>
<pb n="KR3e0086_WYG_038-46a"/>
　煎主之<lb/>
立齋曰半夏乃健脾氣化痰滯之主藥也脾胃虚弱而<lb/>
　嘔吐或痰涎壅滯飲食少思胎不安必用茯苓半夏<lb/>
　湯倍加白术以半夏白术茯苓陳皮砂仁善能安胎<lb/>
　氣健脾胃予常用驗矣<lb/>
　　　惡阻論外方<lb/>
四味白术散<hi>婦十三水胃虚吐</hi>　　茯苓丸<hi>婦三九惡養胃温胃痞悶  食</hi>
竹茹湯<hi>婦三三嘔清痰止</hi>　　　　烏附湯<hi>婦三五胃和氣養</hi>
<pb n="KR3e0086_WYG_038-46b"/>
　　　胎氣上逼<hi>二十二</hi>
妊娠將理失宜或七情鬱怒以致氣逆多有上逼之證<lb/>
　○若氣逆氣實而脹逼者宜解肝煎○若胃寒氣實<lb/>
　而逼者宜和胃飲○若胃火兼滯者宜枳壳湯○若<lb/>
　脾虚兼滯者宜紫蘇飲○如脾虚而氣不行者宜四<lb/>
　君子湯甚者八珍湯○若脾氣虚而兼寒者宜五君<lb/>
　子煎○若脾腎虚寒不行者宜理陰煎○若脾腎氣<lb/>
　虚兼火者宜逍遙散或加黄芩枳壳砂仁○若胎死<lb/>
<pb n="KR3e0086_WYG_038-47a"/>
　腹中冷氣上逼嘔惡面青者治如後胎動欲墮條<lb/>
一方　治胎氣上逼熱痛下血或煩悶困篤用葱二十<lb/>
　莖水濃煮飲之胎未死即安胎已死即下未效再服<lb/>
　若胎動煩躁唇口青黒手足厥冷須用當歸湯<lb/>
　　　胎漏<hi>二三</hi>
妊婦經血不固者謂之胎漏而胎漏之由有因胎氣者<lb/>
　有因病氣者而胎氣之由亦有二焉余嘗診一婦人<lb/>
　脈見滑數而别無風熱等病問其經脈則如常不斷<lb/>
<pb n="KR3e0086_WYG_038-47b"/>
　而但較前畧少耳余曰此必受妊者也因胎小血盛<lb/>
　有餘而然後於三月之外經脈方止果産一男故胎<lb/>
　妊之婦多有此類今常見懷胎七八個月而生子者<lb/>
　人但以血止為度謂之不足月然其受胎於未止之<lb/>
　前至此而足而實人所不知也第此等胎氣亦有陰<lb/>
　陽盛衰之辨如母氣壯盛蔭胎有餘而血之溢者其<lb/>
　血雖漏而生子仍不弱此陰之强也不必治之若父<lb/>
　氣薄弱胎有不能全受而血之漏者乃以精血俱虧<lb/>
<pb n="KR3e0086_WYG_038-48a"/>
　而生子必萎小此陽之衰也而亦人所不知也凡此<lb/>
　皆先天之由若無可以為力者然栽培根本豈果無<lb/>
　幹旋之道乎第見有於無之目及轉强於弱之手為<lb/>
　不易得是烏可以尋常語也至若因病而漏者亦不<lb/>
　過因病治之而已耳<lb/>
　妊娠血熱而漏者保陰煎清化飲擇而用之○怒動<lb/>
　肝火漏血者保隂煎甚者化肝煎主之○脾虚不能<lb/>
　攝血者壽脾煎四君子之類主之○脾虚血熱氣滯<lb/>
<pb n="KR3e0086_WYG_038-48b"/>
　者四聖散主之○脾腎兼虚者五陰煎主之○三焦<lb/>
　氣血俱虚者五福飲七福飲之類主之○勞倦傷而<lb/>
　動血者壽脾煎歸脾湯主之○偶因傷觸動血者五<lb/>
　福飲安胎散主之○衝任氣虚不能約制血滑易動<lb/>
　者固陰煎秘元煎主之<lb/>
立齋曰前證若因氣熱用防風黄芩丸○若因血熱用<lb/>
　加味逍遙散○若因血虚用二黄散○若因血去太<lb/>
　多用八珍湯未應補中益氣湯○若因肝火用柴胡<lb/>
<pb n="KR3e0086_WYG_038-49a"/>
　清肝散○若因脾火用加味歸脾湯○若因事下血<lb/>
　作痛用八珍湯加阿膠熟艾○若因脾胃虚弱用補<lb/>
　中益氣湯加五味子○若因脾胃虚䧟用前湯倍用<lb/>
　升麻柴胡○若晡熱内熱宜用逍遙散<lb/>
　　　胎漏論外方<lb/>
安胎寄生湯<hi>婦十九痛下血腰</hi>　　當歸芍藥湯<hi>婦十六血急痛去</hi>
　　　妊娠卒然下血<hi>二四</hi>
妊娠忽然下血其證有四或因火熱迫血則妄行或因<lb/>
<pb n="KR3e0086_WYG_038-49b"/>
　鬱怒氣逆則動血或因損觸胎氣胞宮受傷而下血<lb/>
　或因脾腎氣陷命門不固而脫血凡此皆動血之最<lb/>
　者也不速為調理則必致墮胎矣然治此者必先察<lb/>
　其血去之多少及於血去之後尤當察其邪之㣲甚<lb/>
　如火猶未清仍當清火氣猶未順仍當順氣若因邪<lb/>
　而動血血去而營虚則速當専顧元氣以防脫陷此<lb/>
　中或當治標或當救本或當兼標本而調理之倘不<lb/>
　知先後緩急將恐治標未已而救本無暇也當詳察<lb/>
<pb n="KR3e0086_WYG_038-50a"/>
　之<lb/>
　若火盛迫血妄行者當察其火之㣲甚火之㣲者涼<lb/>
　胎飲稍甚者徙薪飲再甚者保隂煎子芩散○若肝<lb/>
　經有風熱而血下者宜防風黄芩丸○若怒氣傷肝<lb/>
　氣逆血動而暴至者宜保陰煎若氣有未順而脹滿<lb/>
　者四七湯二陳湯或加芎歸之類若兼肝火者宜化<lb/>
　肝煎○若觸損胎氣胞宮受傷而血下者宜安胎散<lb/>
　膠艾湯去血多者倍加人參○若從髙墮下傷動胎<lb/>
<pb n="KR3e0086_WYG_038-50b"/>
　氣而下血者宜益母地黄湯安胎散若因驚氣虚而<lb/>
　陷者仍加人參○若脾胃素弱或偶因傷脾下血者<lb/>
　宜壽脾煎歸脾湯或中氣下陷者補中益氣湯○若<lb/>
　血虚㣲熱漏血尿血者續㫁湯○以上諸動血證若<lb/>
　去血未多血無所積胎未至傷而不止者宜涼則涼<lb/>
　宜補則補惟以安之固之為主治若血已離位蓄積<lb/>
　胞宮為脹為痛而餘血未出者欲與留之有不可得<lb/>
　欲去其血而不傷營氣則惟四物湯大加當歸為最<lb/>
<pb n="KR3e0086_WYG_038-51a"/>
　宜也若察其胎氣已動勢有難留則五物煎决津煎<lb/>
　皆切要之藥<lb/>
一方　治頓仆胎動用川芎末二錢酒下二三服胎生<lb/>
　即安胎死即下<lb/>
又方　治同前用砂仁和皮炒為末每服二錢米飲下<lb/>
　腹熱即安<lb/>
　　　胎動欲墮<hi>二五</hi>
妊娠胎氣傷動者凡跌撲怒氣虚弱勞倦藥食誤犯房<lb/>
<pb n="KR3e0086_WYG_038-51b"/>
　室不慎皆能致之若因母病而胎動但治其母若因<lb/>
　胎動而母病但安其胎輕者轉動不安或㣲見血察<lb/>
　其不甚速宜安之用前安胎及卒然下血等法○若<lb/>
　腹痛血多腰痠下墜勢有難留者無如决津煎五物<lb/>
　煎助其血而落之最為妥當○若其勢甚而舌青面<lb/>
　赤脹滿嘔惡或冷氣上逼者兒已死矣若面青吐沫<lb/>
　舌赤是母死也若面舌唇吻俱青口中沬出是母子<lb/>
　俱死也○若胎已死當速去其胎以救其母氣血虚<lb/>
<pb n="KR3e0086_WYG_038-52a"/>
　者惟用决津煎最妙如不應而脹痛上逼勢不容緩<lb/>
　者急用平胃散一兩酒水各半煎投朴硝五錢熱服<lb/>
　之或用朴硝一兩以童便調服則逐而下矣下後隨<lb/>
　證調補之如無脹急則但用决津煎加朴硝則死胎<lb/>
　自下<lb/>
一凡氣血衰弱無以滋養其胎或母有弱病度其中不<lb/>
　能成者莫若下之以免他患宜桂心散或用下胎小<lb/>
　品方<lb/>
<pb n="KR3e0086_WYG_038-52b"/>
　　　數墮胎<hi>二六</hi>
夫胎以陽生陰長氣行血隨營衛調和則及期而産若<lb/>
　或滋養之機少有間㫁則源流不繼而胎不固矣譬<lb/>
　之種植者津液一有不到則枝枯而果落藤萎而花<lb/>
　墜故五常政大論曰根於中者命曰神機神去則機<lb/>
　息根於外者命曰氣立氣止則化絶正此謂也凡妊<lb/>
　娠之數見墮胎者必以氣脈虧損而然而虧損之由<lb/>
　有稟質之素弱者有年力之衰殘者有憂怒勞苦而<lb/>
<pb n="KR3e0086_WYG_038-53a"/>
　困其精力者有色慾不慎而盜損其生氣者此外如<lb/>
　跌撲飲食之類皆能傷其氣脈氣脈有傷而胎可無<lb/>
　恙者非先天之最完固者不能而常人則未之有也<lb/>
　且胎懷十月經養各有所主所以屢見小産墮胎者<lb/>
　多在三個月及五月七月之間而下次之墮必如期<lb/>
　復然正以先次傷此一經而再值此經則遇闕不能<lb/>
　過矣況婦人腎以繫胞而腰為腎之府故胎妊之婦<lb/>
　最慮腰痛痛甚則墜不可不防故凡畏墮胎者必當<lb/>
<pb n="KR3e0086_WYG_038-53b"/>
　察此所傷之由而切為戒慎凡治墮胎者必當察此<lb/>
　養胎之源而豫培其損保胎之法無出於此若待臨<lb/>
　期恐無及也凡胎孕不固無非氣血損傷之病盖氣<lb/>
　虚則提攝不固血虚則灌溉不周所以多致小産故<lb/>
　善保胎者必當專顧血虚宜以胎元飲為主而加減<lb/>
　用之其次則芍藥芎歸湯再次則泰山磐石散或千<lb/>
　金保孕丸皆有奪造化之功所當酌用者也○又凡<lb/>
　胎熱者血易動血動者胎不安故墮於内熱而虚者<lb/>
<pb n="KR3e0086_WYG_038-54a"/>
　亦常有之若脾氣虚而血熱者宜四聖散○肝腎虚<lb/>
　而血熱者宜涼胎飲○肝脾虚而血熱者宜固胎煎<lb/>
　○又立齋法治血虚血熱數墮胎者於調補之外時<lb/>
　值初夏教以濃煎白术湯下黄芩末三錢與數十貼<lb/>
　得保而生亦可法也○此外凡有他證而胎不安者<lb/>
　當於安胎條中酌而治之<lb/>
　　　胎不長<hi>二七</hi>
妊娠胎氣本乎血氣胎不長者亦惟血氣之不足耳故<lb/>
<pb n="KR3e0086_WYG_038-54b"/>
　於受胎之後而漏血不止者有之血不歸胎也婦人<lb/>
　中年血氣衰敗者有之泉源日涸也婦人多脾胃病<lb/>
　者有之倉廩薄則化源虧而衝任窮也婦人多鬱怒<lb/>
　者有之肝氣逆則血有不調而胎失所養也或以血<lb/>
　氣寒而不長者陽氣衰則生氣少也或以血熱而不<lb/>
　長者火邪盛則真陰損也凡諸病此者則宜補宜固<lb/>
　宜温宜清但因其病而隨機應之則或以及期或以<lb/>
　過月胎氣漸充自無不長惟是年邁血衰而然者數<lb/>
<pb n="KR3e0086_WYG_038-55a"/>
　在天矣有非可以人力為也<lb/>
　　　鬼胎<hi>二八</hi>
婦人有鬼胎之說豈虚無之鬼氣果能襲人胞宮而遂<lb/>
　得成形者乎此不過由本婦之氣質盖或以邪思蓄<lb/>
　注血隨氣結而不散或以衝任滯逆脈道壅瘀而不<lb/>
　行是皆内因之病而必非外來之邪盖即血癥氣瘕<lb/>
　之類耳當即以癥瘕之法治之詳見本條此外如狐<lb/>
　魅異類之遇者則實有所受而又非鬼胎之謂亦當<lb/>
<pb n="KR3e0086_WYG_038-55b"/>
　於癥瘕類求法下之○又凡鬼胎之病必以血氣不<lb/>
　足而兼凝滯者多有之但見經候不調而預為調補<lb/>
　則必無是病若其既病則亦當以調補元氣為主而<lb/>
　繼以去積之藥乃可也然用補之外而欲於補中兼<lb/>
　行者無如决津煎欲去其滯而不至猛峻者無如通<lb/>
　瘀煎既加調補而欲直收其病者則奪命丹迴生丹<lb/>
　皆可酌用或以當歸紅花煎濃湯送赤金豆亦妙<lb/>
　　　妊娠藥禁<hi>二九</hi>
<pb n="KR3e0086_WYG_038-56a"/>
蚖班水蛭及䖟蟲烏頭附子配天雄野葛水銀并巴豆<lb/>
　牛膝薏苡與蜈蚣稜莪代赭芫花射大㦸蛇蛻黄雌<lb/>
　雄牙硝芒硝牡丹桂槐花牽牛皂角同半夏南星與<lb/>
　通草瞿麥乾薑桃仁通䃃砂乾漆蟹甲爪地膽茅根<lb/>
　莫用好<hi>出便産須知</hi>
　　　妊娠寡慾<hi>三十</hi>
妊娠之婦大宜寡慾其在婦人多所不知其在男子而<lb/>
　亦多有不知者近乎愚矣凡胎元之强弱産育之難<lb/>
<pb n="KR3e0086_WYG_038-56b"/>
　易及産後崩淋經脈之病無不悉由乎此其為故也<lb/>
　盖以胎神鞏固之日極宜保䕶宮城使不知慎而多<lb/>
　動慾火盜泄陰精則藩籬由不固而傷血氣由不聚<lb/>
　而亂子女由元虧而夭而陰分之病亦無不由此而<lb/>
　百出矣此婦人之最宜慎者知者不可不察<lb/>
　　　胎孕類論列總方<hi>三一</hi>
四君子湯<hi>補一</hi>　　　　　五君子煎<hi>新熱六</hi>
六君子湯<hi>補五</hi>　　　　　四物湯<hi>補八</hi>
<pb n="KR3e0086_WYG_038-57a"/>
八珍湯<hi>補十九</hi>　　　　　十全大補湯<hi>補二十</hi>
五物煎<hi>新因三</hi>　　　　　五陰煎<hi>新補十一</hi>
補中益氣湯<hi>補三一</hi>　　　五福飲<hi>新補六</hi>
七福飲<hi>新補七</hi>　　　　　五味異功散<hi>補四</hi>
温胃飲<hi>新熱五</hi>　　　　　和胃飲<hi>新和五</hi>
六味異功煎<hi>新熱七</hi>　　　壽脾煎<hi>新熱十六</hi>
歸脾湯<hi>補三三</hi>　　　　　加味歸脾湯<hi>補三四</hi>
逍遙飲<hi>新因一</hi>　　　　　逍遙散<hi>補九三</hi>
<pb n="KR3e0086_WYG_038-57b"/>
加味逍遙散<hi>補九四</hi>　　　左歸飲<hi>新補二</hi>
右歸飲<hi>新補三</hi>　　　　　地黄當歸散<hi>婦四</hi>
涼胎飲<hi>新因八</hi>　　　　　固胎煎<hi>新因七</hi>
全生白术散<hi>婦十四</hi>　　　安胎散<hi>婦二</hi>
安胎飲<hi>婦一</hi>　　　　　　泰山磐石散<hi>婦三</hi>
胎元飲<hi>新因六</hi>　　　　　安營散<hi>婦一二九</hi>
千全保孕丸<hi>婦三六</hi>　　　理陰煎<hi>新熱三</hi>
因陰煎<hi>新因二</hi>　　　　　茯苓半夏湯<hi>和十二</hi>
<pb n="KR3e0086_WYG_038-58a"/>
保陰煎<hi>新寒一</hi>　　　　　秘元煎<hi>新因一</hi>
半夏茯苓湯<hi>婦三四</hi>　　　當歸散<hi>婦九六</hi>
當歸湯<hi>婦五</hi>　　　　　　益母地黄湯<hi>婦十七</hi>
八味丸<hi>補一二二</hi>　　　　參橘散<hi>婦三二</hi>
人參橘皮湯<hi>婦三二</hi>　　　續㫁湯<hi>婦二二</hi>
兎絲煎<hi>新因三</hi>　　　　　柴胡清肝<hi>寒五九</hi>
阿膠散<hi>婦六</hi>　　　　　　膠艾湯<hi>婦七</hi>
防風黄芩丸<hi>婦一二二</hi>　　佛手散<hi>婦四一</hi>
<pb n="KR3e0086_WYG_038-58b"/>
决津煎<hi>新因二</hi>　　　　　芍藥芎歸湯<hi>婦四六</hi>
束胎丸<hi>婦三八</hi>　　　　　鯉魚湯<hi>婦二六</hi>
通瘀煎<hi>新因五</hi>　　　　　化肝煎<hi>新寒十</hi>
解肝煎<hi>新和十一</hi>　　　　枳壳湯<hi>婦二三</hi>
竹葉湯<hi>婦二七</hi>　　　　　二黄散<hi>婦二十</hi>
清化飲<hi>新因十三</hi>　　　　子芩散<hi>婦一二二</hi>
一母丸<hi>婦三七</hi>　　　　　知母丸<hi>婦三七</hi>
黄芩散<hi>婦一二二</hi>　　　　徙薪飲<hi>新寒四</hi>
<pb n="KR3e0086_WYG_038-59a"/>
平胃散<hi>和十七</hi>　　　　　迴生丹<hi>婦六六</hi>
奪命丹<hi>婦六五</hi>　　　　　二陳湯<hi>和一</hi>
四聖散<hi>婦二一</hi>　　　　　四七湯<hi>和九七</hi>
紫蘇飲<hi>婦二八</hi>　　　　　天仙藤散<hi>婦三十</hi>
羚羊角散<hi>婦三一</hi>　　　　桂心散<hi>婦五四</hi>
赤金豆<hi>新攻二</hi>　　　　　小和中飲<hi>新和八</hi>
下胎小品方<hi>婦五六</hi>
　<lb/>
<pb n="KR3e0086_WYG_038-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景岳全書卷三十八<lb/>
</p>
<p>
</p>
  </div>
</body>
</text>
</TEI>
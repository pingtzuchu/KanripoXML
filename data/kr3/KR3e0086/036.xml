<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景岳全書卷三十六</head> <lb/>
    <p>
<pb n="KR3e0086_WYG_036-1a"/>
欽定四庫全書<lb/>
　景岳全書卷三十六<lb/>
　　　　　　　　　　　　明　張介賔　撰<lb/>
　　諸氣<lb/>
　　　經義<lb/>
　　　天地氣<lb/>
本神篇曰天之在我者德也地之在我者氣也德流氣<lb/>
　薄而生者也<hi>詳二十九卷遺精門</hi>
<pb n="KR3e0086_WYG_036-1b"/>
天元紀大論曰在天為氣在地成形形氣相感而化生<lb/>
　萬物矣<lb/>
生氣通天論帝曰夫自古通天者生之本本於陰陽天<lb/>
　地之間六合之内其氣九州九竅五臟十二節皆通<lb/>
　於天氣其生五其氣三數犯此者則邪氣傷人此夀<lb/>
　命之本也蒼天之氣清凈則志意治順之則陽氣固<lb/>
　雖有賊邪勿能害也此因時之序故聖人傳精神服<lb/>
　天氣而通神明失之則内閉九竅外壅肌肉衛氣解<lb/>
<pb n="KR3e0086_WYG_036-2a"/>
　散此謂自傷氣之削也<lb/>
陰陽應象大論曰清陽為天濁陰為地地氣上為雲天<lb/>
　氣下為雨雨出地氣雲出天氣故清陽出上竅濁陰<lb/>
　出下竅清陽發腠理濁陰走五臟清陽實四肢濁陰<lb/>
　歸六腑○惟賢人上配天以養頭下象地以養足中<lb/>
　傍人事以養五臟天氣通於肺地氣通於嗌風氣通<lb/>
　於肝雷氣通於心谷氣通於脾雨氣通於腎六經為<lb/>
　用腸胃為海九竅為水注之氣以天地為之陰陽陽<lb/>
<pb n="KR3e0086_WYG_036-2b"/>
　之汗以天地之雨名之陽之氣以天地之疾風名之<lb/>
　暴氣象雷逆氣象陽故治不法天之紀不用地之理<lb/>
　則災害至矣<lb/>
四氣調神論曰天氣清凈光明者也藏德不止故不下<lb/>
　也天明則日月不明邪害空竅陽氣者閉塞地氣者<lb/>
　冐明雲霧不精則上應白露不降交通不表萬物命<lb/>
　故不施不施則名木多死惡氣不發風雨不節白露<lb/>
　不下則菀藁不榮賊風數至暴雨數起天地四時不<lb/>
<pb n="KR3e0086_WYG_036-3a"/>
　相保與道相失則末央絶滅惟聖人從之故身無竒<lb/>
　病萬物不失生氣不竭<lb/>
六元正紀大論帝曰天地之氣盈虚如何岐伯曰天氣<lb/>
　不足地氣隨之地氣不足天氣從之運居其中而常<lb/>
　先也故上勝則天氣降而下下勝則地氣遷而上勝<lb/>
　多少而差其分微者小差甚者大差甚則位易氣交<lb/>
　易則大變生而病作矣<lb/>
五常政大論帝曰天不足西北左寒而右凉地不滿東<lb/>
<pb n="KR3e0086_WYG_036-3b"/>
　南右熱而左溫其故何也岐伯曰陰陽之氣高下之<lb/>
　理大小之異也東南方陽也陽者其精降於下故右<lb/>
　熱而左溫西北方陰也陰者其精奉於上故左寒而<lb/>
　右凉是以地有高下氣有溫凉高者氣寒下者氣熱<lb/>
　故適寒凉者脹之溫熱者瘡下之則脹已汗之則瘡<lb/>
　已此腠理開閉之常大小之異耳<lb/>
五運行大論帝曰地之為下否乎岐伯曰地為人之下<lb/>
　太虚之中者也帝曰慿乎曰大氣舉之也燥以亁之<lb/>
<pb n="KR3e0086_WYG_036-4a"/>
　暑以蒸之風以動之濕以潤之寒以堅之火以溫之<lb/>
　故風寒在下燥熱在上濕氣在中火遊行其間寒暑<lb/>
　六八故令虚而化生也<lb/>
方盛衰論曰至陰虚天氣絶至陽盛地氣不足陰陽並<lb/>
　交至人之所行陰陽並交者陽氣先至陰氣後至是<lb/>
　以聖人持診之道先後陰陽而持之<lb/>
太陰陽明論曰喉主天氣咽主地氣<lb/>
　　　陰陽氣<hi>二</hi>
<pb n="KR3e0086_WYG_036-4b"/>
至真要大論帝曰願聞陰陽之三也何謂岐伯曰氣有<lb/>
　多少異用也帝曰陽明何謂也曰兩陽合明也帝曰<lb/>
　厥陰何也曰両陰交盡也○氣之相守司也如權衡<lb/>
　之不得相失也夫陰陽之氣清靜則生化治動則苛<lb/>
　疾起此之謂也<lb/>
生氣通天論曰陽氣者若天與日失其所則折夀而不<lb/>
　彰故天運當以日光明是故陽因而上衛外者也○<lb/>
　陽氣者煩勞則張精絶辟積於夏使人煎厥目盲不<lb/>
<pb n="KR3e0086_WYG_036-5a"/>
　可以視耳閉不可以聽潰潰乎若壊都汨汨乎不可<lb/>
　止○陽氣者大怒則形氣絶而血菀於上使人薄厥<lb/>
　○陽氣者精則養神柔則養筋開闔不得寒氣從之<lb/>
　乃生大偻○陰者藏精而起亟也陽者衛外而為固<lb/>
　也陰不勝其陽則脉流薄疾并乃狂陽不勝其陰則<lb/>
　五臟氣爭九竅不通是以聖人陳陰陽筋脉和同骨<lb/>
　髓堅固氣血皆從如是則内外調和邪不能害耳目<lb/>
　聰明氣立如故○故陽强不能宻陰氣乃絶陰平陽<lb/>
<pb n="KR3e0086_WYG_036-5b"/>
　秘精神乃治陰陽離决精氣乃絶<lb/>
陰陽應象大論曰陽化氣陰成形寒極生熱熱極生寒<lb/>
　寒氣生濁熱氣生清清氣在下則生飱泄濁氣在上<lb/>
　則生䐜脹○壯火之氣衰少火之氣壯壯火食氣氣<lb/>
　食少火壯火散氣少火生氣○陰勝則陽病陽勝則<lb/>
　陰病陽勝則熱陰勝則寒重寒則熱重熱則寒寒傷<lb/>
　形熱傷氣氣傷痛形傷腫故先痛而後腫者氣傷形<lb/>
　也先腫而後痛者形傷氣也○年四十而陰氣自半<lb/>
<pb n="KR3e0086_WYG_036-6a"/>
　也起居衰矣年五十體重耳目不聰明矣年六十陰<lb/>
　痿氣大衰九竅不利下虚上實涕泣俱出矣故曰知<lb/>
　之則强不知則老<lb/>
太陰陽明論曰陽者天氣也主外陰者地氣也主内故<lb/>
　陽道實陰道虚○陰氣從足上行至頭而下行循臂<lb/>
　至指端陽氣從手上行至頭而下行至足故曰陽病<lb/>
　者上行極而下陰病者下行極而上<hi>詳脾胃門</hi>
終始篇曰陰者主臟陽者主腑陽受氣於四末陰受氣<lb/>
<pb n="KR3e0086_WYG_036-6b"/>
　於五臟<lb/>
痺論岐伯曰陰氣者靜則神藏躁則消亡飲食自倍腸<lb/>
　胃乃傷<lb/>
陰陽别論曰剛與剛陽氣破散陰氣乃消亡淖則剛柔<lb/>
　不和經氣乃絶<lb/>
寒熱病篇曰足太陽入腦乃别陰蹻陽蹻陰陽相交陽<lb/>
　入陰陰出陽交於目鋭眥陽氣盛則瞋目陰氣盛則<lb/>
　瞑目<lb/>
<pb n="KR3e0086_WYG_036-7a"/>
口問篇曰陽氣盡陰氣盛則目瞑陰氣盡而陽氣盛則<lb/>
　寤矣<lb/>
大惑論曰夫衛氣者晝日行於陽夜行於陰故陽氣盡<lb/>
　則卧隂氣盡則寤<lb/>
方盛衰論雷公請問氣之多少何者為逆何者為從帝<lb/>
　曰陽從左陰從右老從上少從下<lb/>
　　　時氣<lb/>
六元正紀大論帝曰四時之氣至有早宴高下左右其<lb/>
<pb n="KR3e0086_WYG_036-7b"/>
　候何如岐伯曰行有逆順至有遲速故太過者化先<lb/>
　天不及者化後天帝曰願聞其行何謂也曰春氣西<lb/>
　行夏氣北行秋氣東行冬氣南行故春氣始於下秋<lb/>
　氣始於上夏氣始於中冬氣始於標春氣始於左秋<lb/>
　氣始於右冬氣始於後夏氣始於前此四時正化之<lb/>
　常故至高之地冬氣常在至下之地春氣常在必謹<lb/>
　察之○帝曰願聞同化何如岐伯曰風溫春化同熱<lb/>
　矄昏火夏化同勝與復同燥清煙露秋化同雲雨昏<lb/>
<pb n="KR3e0086_WYG_036-8a"/>
　瞑埃長夏化同寒氣霜雪氷冬化同此天地五運六<lb/>
　氣之化更用之盛衰也<lb/>
四氣調神論曰春三月此謂發陳天地俱生萬物以榮<lb/>
　此春氣之應養生之道也逆之則傷肝夏為寒變奉<lb/>
　長者少○夏三月此謂蕃秀天地氣交萬物華實此<lb/>
　夏氣之應養長之道也逆之則傷心秋為痎瘧奉収<lb/>
　者少○秋三月此謂容平天氣以急地氣以明此秋<lb/>
　氣之應養収之道也逆之則傷肺冬為飱泄奉藏者<lb/>
<pb n="KR3e0086_WYG_036-8b"/>
　少○冬三月此謂閉藏水氷地坼無擾乎陽此冬氣<lb/>
　之應養藏之道也逆之則傷腎春為痿厥奉生者少<lb/>
　○逆春氣則少陽不生肝氣内變逆夏氣則太陽不<lb/>
　長心氣内洞逆秋氣則太陰不収肺氣焦滿逆冬氣<lb/>
　則少陰不藏腎氣獨沉夫四時陰陽者萬物之根本<lb/>
　也所以聖人春夏養陽秋冬養陰以從其根故與萬<lb/>
　物浮沉於生長之門逆其根則伐其本壊其真矣<lb/>
生氣通天論曰陽氣者一日而主外平旦人氣生日中<lb/>
<pb n="KR3e0086_WYG_036-9a"/>
　而陽氣隆日西而陽氣已虚氣門乃閉是故暮而収<lb/>
　拒無擾筋骨無見霧露反此三時形乃困薄<lb/>
至真要大論帝曰分至何如岐伯曰氣至謂之至氣分<lb/>
　謂之分至則氣同分則氣異所謂天地之正紀也<lb/>
脉要精微論曰冬至四十五日陽氣微上陰氣微下夏<lb/>
　至四十五日陰氣微上陽氣微下陰陽有時與脉為<lb/>
　期期而相失如脉所分分之有期故知死時<lb/>
順氣一日分為四時篇帝曰夫百病者多以旦慧晝安<lb/>
<pb n="KR3e0086_WYG_036-9b"/>
　夕加夜甚者何也岐伯曰四時之氣使然春生夏長<lb/>
　秋収冬藏人亦應之以一日分為四時朝則為春日<lb/>
　中為夏日入為秋夜半為冬朝則人氣始生病氣始<lb/>
　衰故旦慧日中人氣長長則勝邪故安夕則人氣始<lb/>
　衰邪氣始生故加夜半人氣入臟邪氣獨居於身故<lb/>
　甚也○帝曰其時有反者何也曰是不應四時之氣<lb/>
　臟獨主其病者是必以臟氣之所不勝時者甚以其<lb/>
　所勝時者起也<lb/>
<pb n="KR3e0086_WYG_036-10a"/>
四時刺逆從論曰春氣在經脉夏氣在孫絡長夏氣在<lb/>
　肌肉秋氣在皮膚冬氣在骨髓中帝曰敢問其故岐<lb/>
　伯曰春者天氣始開地氣始泄凍解氷釋水行經通<lb/>
　故人氣在脉夏者經滿氣溢入孫絡受血皮膚充實<lb/>
　長夏者經絡皆盛内溢肌中秋者天氣始収腠理閉<lb/>
　塞皮膚引急冬者葢藏血氣在中内著骨髓通於五<lb/>
　臟是故邪氣者常隨四時之氣而入客也至其變化<lb/>
　不可為度然必從其經氣辟除其邪除其邪則亂氣<lb/>
<pb n="KR3e0086_WYG_036-10b"/>
　不生<lb/>
金匱真言論曰春氣者病在頭夏氣者病在臟秋氣者<lb/>
　病在肩背冬氣者病在四肢故春善病<graphic n="KR0864" url="https://raw.githubusercontent.com/kanripo/KR-Gaiji/master/images/KR0864.png" mimeType="image/png"/>衂仲夏善<lb/>
　病胸脇長夏善病洞泄寒中秋善病風瘧冬善病痺<lb/>
　厥<lb/>
營衛生㑹篇曰衛氣行於陰二十五度行於陽二十五<lb/>
　度分為晝夜故氣至陽而起至隂而止○夜半為陰<lb/>
　隴夜半後而為陰衰平旦陰盡而陽受氣矣日中為<lb/>
<pb n="KR3e0086_WYG_036-11a"/>
　陽隴日西而陽衰日入陽盡而陰受氣矣夜半而大<lb/>
　㑹萬民皆卧命曰合陰平旦陰盡而陽受氣如是無<lb/>
　已與天地同紀<lb/>
　　　運氣<hi>四</hi>
天元紀大論曰所以欲知天地之陰陽者應天之氣動<lb/>
　而不息故五歲而右遷應地之氣靜而守位故六期<lb/>
　而環㑹動靜相召上下相臨陰陽相錯而變由生也<lb/>
　○天以六為節地以五為制五六相合而七百二十<lb/>
<pb n="KR3e0086_WYG_036-11b"/>
　氣為一紀凡三十歲千四百四十氣凡六十歲而為<lb/>
　一周不及太過斯皆見矣<lb/>
六節藏象論曰天度者所以制日月之行也氣數者所<lb/>
　以紀化生之用也○五日謂之候三候謂之氣六氣<lb/>
　謂之時四時謂之歲○五氣更立各有所勝盛虚之<lb/>
　變此其常也故春勝長夏長夏勝冬冬勝夏夏勝秋<lb/>
　秋勝春所謂得五行時之勝各以氣命其臟○帝曰<lb/>
　何以知其勝岐伯曰求其至也皆歸始春未至而至<lb/>
<pb n="KR3e0086_WYG_036-12a"/>
　此謂太過則薄所不勝而乘所勝也命曰氣淫至而<lb/>
　不至此謂不及則所勝妄行而所生受病所不勝薄<lb/>
　之也命曰氣廹所謂求其至者氣至之時也謹候其<lb/>
　時氣可與期失時反候五治不分邪僻内生工不能<lb/>
　禁也<lb/>
五運行大論曰丹天之氣經於牛女戊分黅天之氣經<lb/>
　於心尾已分蒼天之氣經於危室柳鬼素天之氣經<lb/>
　於亢氐昴畢𤣥天之氣經於張翼婁胃所謂戊巳分<lb/>
<pb n="KR3e0086_WYG_036-12b"/>
　者奎璧角軫則天地之門户也○上下相遘寒暑相<lb/>
　臨氣相得則和不相得則病○東方生風在氣為柔<lb/>
　南方生火在氣為息中央生濕在氣為充西方生燥<lb/>
　在氣為成北方生寒在氣為堅○氣有餘則制己所<lb/>
　勝而侮所不勝其不及則己所不勝侮而乘之己所<lb/>
　勝輕而侮之侮反受邪侮而受邪寡於畏也<lb/>
五常政大論帝曰太虚廖廓五運廻薄衰盛不同損益<lb/>
　相從願聞平氣何如而名何如而紀也岐伯曰木曰<lb/>
<pb n="KR3e0086_WYG_036-13a"/>
　敷和火曰升明土曰備化金曰審平水曰靜順帝曰<lb/>
　其不及奈何曰木曰委和火曰伏眀土曰卑監金曰<lb/>
　從革水曰涸流帝曰太過何謂曰木曰發生火曰赫<lb/>
　曦土曰敦阜金曰堅成水曰流衍○帝曰其歲有不<lb/>
　病而藏氣不應不用者何也岐伯曰天氣制之氣有<lb/>
　所從也少陽司天火氣下臨肺氣上從白起金用草<lb/>
　木青陽明司天燥氣下臨肝氣上從蒼起木用而立<lb/>
　土廼𤯝太陽司天寒氣下臨心氣上從而火且明丹<lb/>
<pb n="KR3e0086_WYG_036-13b"/>
　起金廼𤯝厥陰司天風氣下臨脾氣上從而土且隆<lb/>
　黃起水廼青少陰司天熱氣下臨肺氣上從白起金<lb/>
　用草木𤯝太陰司天濕氣下臨腎氣上從黑起水變<lb/>
至真要大論帝曰五氣交合盈虚更作余知之矣六氣<lb/>
　分治司天地者其至何如岐伯曰天地之大紀人神<lb/>
　之通應也厥陰司天其化以風少陰司天其化以熱<lb/>
　太陰司天其化以濕少陽司天其化以火陽眀司天<lb/>
　其化以燥太陽司天其化以寒○帝曰地化奈何曰<lb/>
<pb n="KR3e0086_WYG_036-14a"/>
　司天同候間氣皆然帝曰間氣何謂曰司左右者是<lb/>
　謂間氣也主歲者紀歲間氣者紀步也○帝曰歲主<lb/>
　奈何曰厥陰司天為風化在泉為酸化司氣為蒼化<lb/>
　間氣為動化少陰司天為熱化在泉為苦化不司氣<lb/>
　化居氣為灼化太陰天為濕化在泉為甘化司氣為<lb/>
　黅化間氣為柔化少陽司天為火化在泉為苦化司<lb/>
　氣為丹化間氣為明化陽明司天為燥化在泉為辛<lb/>
　化司氣為素化間氣為清化太陽司天為寒化在泉<lb/>
<pb n="KR3e0086_WYG_036-14b"/>
　為鹹化司氣為𤣥化間氣為藏化故治病者必眀六<lb/>
　化分治五味五色所生五臟所宜乃可以言盈虚病<lb/>
　生之緒也○本乎天者天之氣也本乎地者地之氣<lb/>
　也天地合氣六節分而萬物化生矣故曰謹候氣宜<lb/>
　無失病機此之謂也○帝曰氣之上下何謂也岐伯<lb/>
　曰身半以上其氣三矣天之分也天氣主之身半以<lb/>
　下其氣三矣地之分也地氣主之以名命氣以氣命<lb/>
　處而言其病半所謂天樞也○帝曰勝復之動時有<lb/>
<pb n="KR3e0086_WYG_036-15a"/>
　常乎氣有必乎岐伯曰時有常位而氣無必也初氣<lb/>
　終三氣天氣主之勝之常也四氣盡終氣地氣主之<lb/>
　復之常也有勝則復無勝則否○帝曰六氣之勝何<lb/>
　以候之岐伯曰清氣大來燥之勝也風木受邪肝病<lb/>
　生焉熱氣大來火之勝也金燥受邪肺病生焉寒氣<lb/>
　大來水之勝也火熱受邪心病生焉濕氣大來土之<lb/>
　勝也寒水受邪腎病生焉風氣大來木之勝也土濕<lb/>
　受邪脾病生焉所謂感邪而生病也乘年之虚則邪<lb/>
<pb n="KR3e0086_WYG_036-15b"/>
　甚也失時之和亦邪甚也遇日之空亦邪甚也重感<lb/>
　於邪則病危矣<lb/>
六微㫖大論曰至而至者和至而不至來氣不及也未<lb/>
　至而至來氣有餘也應則順否則逆逆則變生變生<lb/>
　則病帝曰請言其應岐伯曰物生其應也氣脉其應<lb/>
　也○相火之下水氣乘之水位之下土氣承之土位<lb/>
　之下風氣承之風位之下金氣承之金位之下火氣<lb/>
　承之君火之下陰精承之帝曰何也岐伯曰亢則害<lb/>
<pb n="KR3e0086_WYG_036-16a"/>
　承廼制制生則化外列盛衰害則敗亂生化大病○<lb/>
　帝曰六氣應五行之變何如岐伯曰位有終始氣有<lb/>
　初中上下不同求之亦異也天氣始於甲地氣始於<lb/>
　子子甲相合命曰歲立謹候其時氣可與期○岐伯<lb/>
　曰言天者求之本言地者求之位言人者求之氣交<lb/>
　帝曰何謂氣交曰上下之位氣交之中人之居也故<lb/>
　曰天樞之上天氣主之天樞之下地氣主之氣交之<lb/>
　分人氣從之萬物由之○帝曰何謂初中岐伯曰初<lb/>
<pb n="KR3e0086_WYG_036-16b"/>
　凡三十度而有奇中氣同法帝曰初中何也曰所以<lb/>
　分天地也初者地氣也中者天氣也○帝曰其升降<lb/>
　何如岐伯曰氣之升降天地之更用也帝曰其用何<lb/>
　如曰升已而降降者謂天降已而升升者謂地天氣<lb/>
　下降氣流於地地氣上升氣騰於天故高下相召升<lb/>
　降相因而變作矣○岐伯曰出入廢則神機化滅升<lb/>
　降息則氣立孤危故非出入則無以生長壯老已非<lb/>
　升降則無以生長化収藏是以升降出入無器不有<lb/>
<pb n="KR3e0086_WYG_036-17a"/>
六元正紀大論帝曰氣至而先後者何岐伯曰運太過<lb/>
　則其至先運不及則其至後非太過非不及則至當<lb/>
　時非是者𤯝也○岐伯曰數之始起於上而終於下<lb/>
　歲半之前天氣主之歲半之後地氣主之上下交互<lb/>
　氣交主之歲紀畢矣故曰位明氣月可知乎所謂氣<lb/>
　也○風勝則動熱勝則腫燥勝則亁寒勝則浮濕勝<lb/>
　則濡泄甚則水閉胕腫隨氣所在以言其變耳○帝<lb/>
　曰水發而雹雪土發而飄驟木發而毁折金發而清<lb/>
<pb n="KR3e0086_WYG_036-17b"/>
　明火發而曛昧何氣使然岐伯曰氣有多少發有微<lb/>
　甚微者當其氣甚者兼其下徵其下氣而可知也○<lb/>
　帝曰五氣之發不當位者何也曰命其差帝曰差有<lb/>
　數乎曰後皆三十度而有竒也<lb/>
氣交變大論岐伯曰德化者氣之祥政令者氣之章變<lb/>
　易者復之紀災𤯝者傷之始氣相勝者和不相勝者<lb/>
　病重感於邪則甚也帝曰善言天者必應於人善言<lb/>
　古者必騐於今善言氣者必彰於物善言應者同天<lb/>
<pb n="KR3e0086_WYG_036-18a"/>
　地之化善言化言變者通神明之理非夫子孰能言<lb/>
　至道歟<lb/>
　　　經氣臟氣<hi>五</hi>
天元紀大論曰天有五行御五位以生寒暑燥濕風人<lb/>
　有五臟化五氣以生喜怒思憂恐<lb/>
陰陽應象大論曰人有五臟化五氣以生喜怒悲憂恐<lb/>
　故喜怒傷氣寒暑傷形暴怒傷陰暴喜傷陽厥氣上<lb/>
　行滿脉去形喜怒不節寒暑過度生乃不固<lb/>
<pb n="KR3e0086_WYG_036-18b"/>
本藏篇曰五臟者所以藏精神血氣魂魄者也六腑者<lb/>
　所以化水榖而行津液者也此人之所以具受於天<lb/>
　者也<lb/>
六節藏象論曰心者生之本神之變也為陽中之大陽<lb/>
　通於夏氣○肺者氣之本魄之處也為陽中之太陰<lb/>
　通於秋氣○腎者主蟄封藏之本精之處也為陰中<lb/>
　之少陰通於冬氣○肝者罷極之本魂之居也為陽<lb/>
　中之少陽通於春氣○脾胃大腸小腸三焦膀胱者<lb/>
<pb n="KR3e0086_WYG_036-19a"/>
　倉廩之本營之居也此至陰之䫫通於土氣○凡十<lb/>
　一藏皆取决於膽也<lb/>
金匱真言論曰東方青色入通於肝其味酸其臭臊○<lb/>
　南方赤色入通於心其味苦其臭焦○中央黃色入<lb/>
　通於脾其味甘其臭香○西方白色入通於肺其味<lb/>
　辛其臭腥○北方黑色入通於腎其味鹹其臭腐<lb/>
天年篇曰人生十歲五臟始定血氣已通其氣在下故<lb/>
　好走二十歲血氣始盛肌肉方長故好趨三十歲五<lb/>
<pb n="KR3e0086_WYG_036-19b"/>
　臟大定肌肉堅固血脉盛滿故好步四十歲五臟六<lb/>
　腑十二經脉皆大盛以平定腠理始疎榮華頺落髪<lb/>
　頗班白平盛不摇故好坐五十歲肝氣始衰肝葉始<lb/>
　薄膽汁始减目始不明六十歲心氣始衰苦憂悲血<lb/>
　氣懈惰故好卧七十歲脾氣虚皮膚枯八十歲肺氣<lb/>
　衰魄離故言善悞九十歲腎氣焦四藏經脉虚空百<lb/>
　歲五臟皆虚神氣皆去形骸獨居而終矣<lb/>
上古天真論曰女子七歲腎氣盛齒更髪長二七而天<lb/>
<pb n="KR3e0086_WYG_036-20a"/>
　癸至任脉通太衝脉盛月事以時下故有子○丈夫<lb/>
　八歲腎氣實髪長齒更二八腎氣盛天癸至精氣溢<lb/>
　瀉陰陽和故能有子<lb/>
脉度篇曰肺氣通於鼻肺和則鼻能知香臭矣心氣通<lb/>
　於舌心和則舌能知五味矣肝氣通於目肝和則目<lb/>
　能辨五色矣脾氣通於口脾和則口能知五榖矣腎<lb/>
　氣通於耳腎和則耳能聞五音矣<lb/>
五臟生成篇曰諸脉者皆屬於目諸髓者皆屬於腦諸<lb/>
<pb n="KR3e0086_WYG_036-20b"/>
　筋者皆屬於節諸血者皆屬於心諸氣者皆屬於肺<lb/>
　此四肢八谿之朝夕也<lb/>
海論曰人有髓海有血海有氣海有水榖之海胃為水<lb/>
　榖之海衝脉為十二經之海膻中為氣之海腦為髓<lb/>
　之海得順者生得逆者敗知調者和不知調者害<lb/>
五味篇曰胃者五臟六腑之海也水榖皆入於胃五臟<lb/>
　六腑皆禀氣於胃○其大氣之摶而不行者積於胸<lb/>
　中命曰氣海出於肺循喉咽故呼則出吸則入<lb/>
<pb n="KR3e0086_WYG_036-21a"/>
大惑論曰五臟六腑之精氣皆上注於目而為之精○<lb/>
　目者五臟六腑之精也營衛魂魄之所常營神氣之<lb/>
　所生也<hi>詳眼目門</hi>
衛氣篇曰請言氣街胸氣有街腹氣有街頭氣有街脛<lb/>
　氣有街故氣在頭者止之於腦氣在胸者止之膺與<lb/>
　背腧氣在腹者止之背腧與衝脉於臍左右之動脉<lb/>
　者氣在脛者止之於氣街與承山踝上以下<lb/>
動輸篇曰夫四末陰陽之㑹者此氣之大絡也四街者<lb/>
<pb n="KR3e0086_WYG_036-21b"/>
　氣之徑路也故絡絶則徑通四末解則氣從合相輪<lb/>
　如環莫知其紀終而復始<lb/>
平人氣象論曰胃之大絡名曰虛里脉宗氣也<hi>詳脾胃門</hi>
邪客篇帝曰人有八虛各何以候岐伯曰以候五臟心<lb/>
　肺有邪其氣留於兩肘肝有邪其氣流於兩腋脾有<lb/>
　邪其氣流於兩髀腎有邪其氣流於兩膕凡此八虚<lb/>
　者皆機關之室真氣之所過血絡之所遊邪氣惡血<lb/>
　固不得住留住留則傷經絡骨節機關不得屈伸故<lb/>
<pb n="KR3e0086_WYG_036-22a"/>
　病攣也<lb/>
太陰陽明論曰四肢皆禀氣於胃而不得至經必因於<lb/>
　脾乃得禀也<hi>詳脾胃門</hi>
五臟别論曰腦髓骨脉膽女子胞此六者地氣之所生<lb/>
　也皆藏於陰而象於地故藏而不瀉名曰奇恒之府<lb/>
　夫胃大腸小腸三焦膀胱此五者天氣之所生也其<lb/>
　氣象天故瀉而不藏此受五臟濁氣名曰傳化之府<lb/>
　此不能久留輸瀉者也魄門亦為五臟使水榖不得<lb/>
<pb n="KR3e0086_WYG_036-22b"/>
　久藏所謂五臟者藏精神而不瀉也故滿而不能實<lb/>
　六腑者傳化物而不藏故實而不能滿也所以然者<lb/>
　水榖入口則胃實而腸虚食下則腸實而胃虚故曰<lb/>
　實而不滿滿而不能實也<lb/>
平人絶榖篇曰平人胃滿則腸虚腸滿則胃虚更實更<lb/>
　虚故氣得上下五臟安定血脉和則精神乃居<lb/>
邪氣臟腑病形篇帝曰天寒地氷而其靣不衣何也岐<lb/>
　伯曰十二經脉三百六十五絡其血氣皆上於靣而<lb/>
<pb n="KR3e0086_WYG_036-23a"/>
　走空竅<hi>詳靣病門</hi>
靈蘭秘典論曰膀胱者州都之官津液藏焉氣化則能<lb/>
　出矣<lb/>
憂恚無言篇帝曰人之卒然憂恚而言無音者何道之<lb/>
　塞何氣出行使音不彰願聞其方少師曰咽喉者水<lb/>
　榖之道也喉嚨者氣之所以上下者也<hi>詳聲瘖門</hi>
　　　脉氣<hi>六</hi>
五臟别論帝曰氣口何以獨為五臟主岐伯曰胃者水<lb/>
<pb n="KR3e0086_WYG_036-23b"/>
　榖之海五臟六腑之大源也五味入口藏於胃以養<lb/>
　五臟氣氣口亦太陰也是以五臟六腑之氣味皆出<lb/>
　於胃變見於氣口故五氣入鼻藏於心肺心肺有病<lb/>
　而鼻為之不利也<lb/>
動輸篇曰胃為五臟六腑之海其清氣上注於肺肺脉<lb/>
　從太陰而行之其行也以息徃來<hi>詳脾胃門</hi>
五十營篇曰人一呼脉再動氣行三寸一吸脉亦再動<lb/>
　氣行三寸呼吸定息氣行六寸<hi>詳脉神章</hi>
<pb n="KR3e0086_WYG_036-24a"/>
根結篇曰一日一夜五十營以營五臟之精所謂五十<lb/>
　營者五臟皆受氣持其脉口數其至也五十動而不<lb/>
　一代者五臟皆受氣四十動一代者一臟無氣三十<lb/>
　動一代者二臟無氣二十動一代者三臟無氣十動<lb/>
　一代者四臟無氣不滿十動一代者五臟無氣予之<lb/>
　短期所謂五十動而不一代者以為常也以知五臟<lb/>
　之期予之短期者乍數乍踈也<lb/>
玉機真藏論曰春脉如弦春脉者肝也東方木也萬物<lb/>
<pb n="KR3e0086_WYG_036-24b"/>
　之所以始生也故其氣耒耎弱輕虚而滑端直以長<lb/>
　故曰弦反此者病其氣來實而强此謂太過病在外<lb/>
　其氣來不實而微此謂不及病在中○夏脉如鉤<hi>詳脉</hi>
　<hi>神章</hi>
脉要精微論曰夫脉者血之府也長則氣治短則氣病<lb/>
　數則煩心大則病進上盛則氣高下盛則氣脹代則<lb/>
　氣衰細則氣少<hi>詳脉神章</hi>
平人氣象論曰人一呼脉一動一吸脉一動曰少氣○<lb/>
<pb n="KR3e0086_WYG_036-25a"/>
　平人之常氣禀於胃人無胃氣曰逆逆者死脉無胃<lb/>
　氣亦死<hi>詳脾胃門</hi>
　　　形氣<hi>七</hi>
陰陽清濁篇帝曰願聞人氣之清濁岐伯曰受榖者濁<lb/>
　受氣者清清者注陰濁者注陽濁而清者上出於咽<lb/>
　清而濁者則下行清濁相干命曰亂氣○帝曰夫陰<lb/>
　清而陽濁濁者有清清者有濁别之奈何岐伯曰氣<lb/>
　之大别清者上注於肺濁者下走於胃胃之清氣上<lb/>
<pb n="KR3e0086_WYG_036-25b"/>
　出於口肺之濁氣下注於經内積於海○清者其氣<lb/>
　滑濁者其氣澁此氣之常也<lb/>
决氣篇帝曰余聞人有精氣津液血脉余意為一氣耳<lb/>
　今乃辨為六名余不知其所以然岐伯曰両神相摶<lb/>
　合而成形常先身生是謂精○何謂氣曰上焦開發<lb/>
　宣五榖味薰膚充身澤毛若霧露之溉是謂氣○何<lb/>
　謂津曰腠理發泄汗出溱溱是謂津○何謂液曰榖<lb/>
　入氣滿淖澤注於骨骨屬屈伸洩澤補盆腦髓皮膚<lb/>
<pb n="KR3e0086_WYG_036-26a"/>
　潤澤是謂液○何謂血曰中焦受氣取汁變化而赤<lb/>
　是謂血○何謂脉曰壅遏營氣今無所避是謂脉○<lb/>
　精脱者耳聾氣脱者目不眀津脱者腠理開汗大泄<lb/>
　液脱者骨屬屈伸不利色夭腦髓消脛痠耳數鳴血<lb/>
　脱者色白夭然不澤其脉空虚此其候也<lb/>
衛氣失常篇曰人有肥有膏有肉膏者多氣多氣者熱<lb/>
　熱者耐寒肉者多血而克形克形則平脂者其血清<lb/>
　氣滑少故不能大此别於衆人者也<lb/>
<pb n="KR3e0086_WYG_036-26b"/>
壽夭剛柔篇曰形與氣相任則夀不相任則夭<hi>詳死生門</hi>
　　　血氣<hi>八</hi>
營衛生㑹篇帝曰夫血之與氣異名同類何謂也<hi>詳血證門</hi>
五音五味篇曰今婦人之生有餘於氣不足於血以其<lb/>
　數脱血也衝任之脉不榮口唇故鬚不生焉○是故<lb/>
　聖人視其顔色黃赤者多熱氣青白者少熱氣黑色<lb/>
　者多血少氣○夫人之常數太陽常多血少氣少陽<lb/>
　常多氣少血陽明常多血多氣厥陰常多氣少血少<lb/>
<pb n="KR3e0086_WYG_036-27a"/>
　陰常多血少氣太陰常多血少氣此天數之常也<lb/>
八正神明論曰故養神者必知形之肥瘦營衛血氣之<lb/>
　盛衰血氣者人之神不可不謹養<lb/>
　　　營衛氣<hi>九</hi>
本藏篇曰經脉者所以行血氣而營陰陽濡筋骨利關<lb/>
　節者也衛氣者所以溫分肉充皮膚肥腠理司關闔<lb/>
　者也<lb/>
營衛生㑹篇曰人受氣於榖榖入於胃以傳於肺五臟<lb/>
<pb n="KR3e0086_WYG_036-27b"/>
　六腑皆以受氣其清者為營濁者為衛營行脉中衛<lb/>
　行脉外<lb/>
衛氣行篇曰衛氣之行一日一夜五十周於身晝日行<lb/>
　於陽二十五周夜行於陰二十五周是以平旦陰盡<lb/>
　陽氣出於目目張則氣上行於頭<lb/>
痺論曰營者水榖之精氣也和調於五臟灑陳於六腑<lb/>
　乃能入於脉也故循脉上下貫五臟絡六腑也衛者<lb/>
　水榖之悍氣也其氣慓疾滑利不能入於脉也故循<lb/>
<pb n="KR3e0086_WYG_036-28a"/>
　皮膚之中分肉之間薰於盲膜散於胸腹<lb/>
禁服篇曰審察衛氣為百病母<lb/>
逆調論曰營氣虚則不仁衛氣虚則不用營衛俱虚則<lb/>
　不仁且不用<lb/>
生氣通天論曰營氣不從逆於肉理乃生癰腫<lb/>
　　　榖氣<hi>十</hi>
營氣篇曰營氣之道内榖為寳榖入於胃乃傳之肺流<lb/>
　溢於中布散於外精專者行於經隧常營無已終而<lb/>
<pb n="KR3e0086_WYG_036-28b"/>
　復始是謂天地之紀<lb/>
邪客篇曰五榖入於胃也其糟粕津液宗氣分為三隧<lb/>
　故宗氣積於胸中<hi>詳脾胃門</hi>
經脉篇曰榖入於胃脉道以通血氣乃行<lb/>
玉版篇曰人之所受氣者榖也榖之所注者胃也胃者<lb/>
　水榖氣血之海也<hi>詳脾胃門</hi>
五味篇曰天地之精氣其大數常出三入一故榖不入<lb/>
　半日則氣衰一日則氣少矣<lb/>
<pb n="KR3e0086_WYG_036-29a"/>
平人絶榖篇曰神者水榖之精氣也<hi>詳死生門</hi>
平人氣象論曰人以水榖為本故人絶水榖則死脉無<lb/>
　胃氣亦死<hi>詳飲食門</hi>
終始篇曰邪氣來也𦂳而疾榖氣來也徐而和<lb/>
病能論曰食入於陰長氣於陽<lb/>
陰陽清濁篇帝曰願聞人氣之清濁岐伯曰受榖者濁<lb/>
　受氣者清清者注陰濁者注陽<lb/>
　　　氣味<hi>十一</hi>
<pb n="KR3e0086_WYG_036-29b"/>
六節藏象論曰天食人以五氣地食人以五味<hi>詳脾胃門</hi>
陰陽應象大論曰水為陰火為陽陽為氣陰為味味歸<lb/>
　形形歸氣氣歸精精歸化精食氣形食味化生精氣<lb/>
　化形味傷形氣傷精精化為氣氣傷於味陰味出下<lb/>
　竅陽氣出上竅味厚者為陰薄為陰之陽氣厚者為<lb/>
　陽薄為陽之陰味厚則泄薄則通氣薄則發泄厚則<lb/>
　發熱○氣味辛甘發散為陽酸苦涌泄為陰○形不<lb/>
　足者溫之以氣精不足者補之以味<lb/>
<pb n="KR3e0086_WYG_036-30a"/>
經脉别論曰食氣入胃散精於肝<hi>詳脾胃門</hi>
生氣通天論曰陰之所生本在五味陰之五宫傷在五<lb/>
　味是故味過於酸肝氣以津脾氣乃絶味過於鹹大<lb/>
　骨氣勞短肌心氣抑味過於甘心氣喘滿色黑腎氣<lb/>
　不衡味過於苦脾氣不濡胃氣乃厚味過於酸筋脉<lb/>
　沮弛精神乃央是故謹和五味骨正筋柔氣血以流<lb/>
　腠理以宻如是則氣骨以精謹道如法長有天命<lb/>
宣明五氣篇曰五味所禁辛走氣氣病無多食辛<hi>詳飲食門</hi>
<pb n="KR3e0086_WYG_036-30b"/>
　　　酒氣<hi>十二</hi>
經脉篇曰飲酒者衛氣先行皮膚先充絡脉絡脉先盛<lb/>
　故衛氣已平營氣乃滿而經脉大盛<lb/>
厥論曰酒入於胃則絡脉滿而經脉虚○夫酒氣盛而<lb/>
　慓悍腎氣日衰陽氣獨勝故手足為之熱也<lb/>
營衛生㑹篇帝曰人飲酒酒亦入胃穀未熟而小便獨<lb/>
　先下者何也岐伯曰酒者熟榖之液也其氣悍以清<lb/>
　故後榖而入先榖而液出焉<lb/>
<pb n="KR3e0086_WYG_036-31a"/>
論勇篇帝曰怯士之得酒怒不避勇士者何藏使然少<lb/>
　俞曰酒者水榖之精熟榖之液也其氣慓悍其入於<lb/>
　胃中則胃脹氣上逆滿於胸中肝浮胆横當是之時<lb/>
　固比於勇士氣衰則悔與勇士同類不知避之名曰<lb/>
　酒悖也<lb/>
　　　邪氣<hi>十三</hi>
刺節真邪論帝曰有一脉生數十病者或痛或癰或熱<lb/>
　或寒或痒或痺或不仁變化無窮其故何也岐伯曰<lb/>
<pb n="KR3e0086_WYG_036-31b"/>
　此皆邪氣之所生也帝曰余聞氣者有真氣有正氣<lb/>
　有邪氣何謂真氣岐伯曰真氣者所受於天與榖氣<lb/>
　并而充身也○正氣者正風也從一方來非實風又<lb/>
　非虚風也○邪氣者虚風之賊傷人也其中人也深<lb/>
　不能自去○正風者其中人也淺合而自去其氣來<lb/>
　柔弱不能勝真氣故自去○虚邪之中人也灑淅動<lb/>
　形起毫毛而發腠理其入深内摶於骨則為骨痺摶<lb/>
　於筋則為筋攣摶於脉中則為血閉不通則為癰摶<lb/>
<pb n="KR3e0086_WYG_036-32a"/>
　於肉與衛氣相摶陽勝者則為熱陰勝者則為寒寒<lb/>
　則真氣去去則虚虚則寒摶於皮膚之間其氣外發<lb/>
　腠理開毫毛摇氣徃來行則為痒留而不去則為痺<lb/>
　衛氣不行則為不仁<hi>餘義詳本經</hi>
通評虚實論曰邪氣盛則實精氣奪則虚帝曰虚實何<lb/>
　如岐伯曰氣虚者肺虚也氣逆者足寒也非其時則<lb/>
　生當其時則死餘藏皆如此<lb/>
評熱病論曰邪之所湊其氣必虚<lb/>
<pb n="KR3e0086_WYG_036-32b"/>
小鍼解曰夫氣之在脉也邪氣在上者言邪氣之中人<lb/>
　也高故邪氣在上也○濁氣在中者言水榖皆入於<lb/>
　胃其精氣上注於肺濁澑於腸胃言寒溫不適飲食<lb/>
　不節而病生腸胃故曰濁氣在中也○清濕在下者<lb/>
　言清濕地氣之中人也必從足始故曰清氣在下也<lb/>
陰陽應象大論曰天之邪氣感則害人五臟水榖之寒<lb/>
　熱感則害於六腑地之濕氣感則害皮肉筋脉<lb/>
　　　病氣<hi>十四</hi>
<pb n="KR3e0086_WYG_036-33a"/>
夀夭剛柔篇曰風寒傷形憂恐忿怒傷氣氣傷臟乃病<lb/>
　藏寒傷形乃應形風寒傷筋筋脉乃應此形氣外内<lb/>
　之相應也<lb/>
脉要精微論曰陽氣有餘為身熱無汗陰氣有餘為多<lb/>
　汗身寒陰陽有餘則無汗而寒○言而微終日乃復<lb/>
　言者此奪氣也<lb/>
刺志論曰氣實形實氣虚形虚此其常也反此者病榖<lb/>
　盛氣盛榖虚氣虚此其常也反此者病脉實血實脉<lb/>
<pb n="KR3e0086_WYG_036-33b"/>
　虚血虚此其常也反此者病○氣虚身熱此謂反也<lb/>
　榖入多而氣少此謂反也榖不入而氣多此謂反也<lb/>
　脉盛血少此謂反也脉少血多此謂反也○氣盛身<lb/>
　寒得之傷寒氣虚身熱得之傷暑○榖入多而氣少<lb/>
　者得之有所脱血濕居下也榖入少而氣多者邪在<lb/>
　胃及與肺也○脉小血多者飲中熱也脉大血少者<lb/>
　脉有風氣水漿不入此之謂也○夫實者氣入也虚<lb/>
　者氣出也氣實者熱也氣虚者寒也<lb/>
<pb n="KR3e0086_WYG_036-34a"/>
宣明五氣篇曰五氣所病心為噫肺為欬肝為語脾為<lb/>
　吞腎為欠為嚏胃為氣逆為噦為恐大腸小腸為泄<lb/>
　膀胱不利為癃不約為遺溺胆為怒是為五病○五<lb/>
　積所并精氣并於心則喜并於肺則悲并於肝則憂<lb/>
　并於脾則畏并於腎則恐是為五并虚而相并者也<lb/>
　○五勞所傷久視傷血久卧傷氣久坐傷肉久立傷<lb/>
　骨久行傷筋是為五勞所傷<lb/>
舉痛論帝曰余知百病生於氣也怒則氣上喜則氣緩<lb/>
<pb n="KR3e0086_WYG_036-34b"/>
　悲則氣消恐則氣下寒則氣収炅則氣泄驚則氣亂<lb/>
　勞則氣耗思則氣結九氣不同何病之生○岐伯曰<lb/>
　怒則氣逆甚則嘔血及飱泄故氣上矣○喜則氣和<lb/>
　志逹營衛通利故氣緩矣○悲則心系急肺布葉舉<lb/>
　而上焦不通營衛不散熱氣在中故氣消矣○恐則<lb/>
　氣却却則上焦閉閉則氣還還則下焦脹故氣不行<lb/>
　矣○寒則腠理閉氣不行故氣収矣○炅則腠理開<lb/>
　營衛通汗大泄故氣泄矣○驚則心無所倚神無所<lb/>
<pb n="KR3e0086_WYG_036-35a"/>
　歸慮無所定故氣亂矣○勞則喘息汗出外内皆越<lb/>
　故氣耗矣○思則心有所存神有所歸正氣畱而不<lb/>
　行故氣結矣<lb/>
舉痛論曰寒氣客於脉外則脉寒脉寒則縮綣縮綣則<lb/>
　脉絀急絀急則外引小絡故卒然而痛得炅而痛立<lb/>
　止因重中於寒則痛久矣<hi>諸寒氣等義詳心腹痛門</hi>
本神篇曰肝氣虚則恐實則怒○脾氣虚則四肢不用<lb/>
　五臟不安實則腹脹涇溲不利○心氣虚則悲實則<lb/>
<pb n="KR3e0086_WYG_036-35b"/>
　笑不休○肺氣虚則鼻塞不利少氣實則喘喝胸盈<lb/>
　仰息○腎氣虚則厥實則脹五臟不安○必審五臟<lb/>
　之病形以知其氣之虚實謹而調之也○憂愁者氣<lb/>
　閉塞而不行<lb/>
口問篇曰上氣不足腦為之不滿<hi>詳虚損門</hi>
生氣通天論曰因於氣為腫四維相代陽氣乃竭○俞<lb/>
　氣化薄傳為善畏及為驚駭<lb/>
厥論曰陽氣衰於下則為寒厥陰氣衰於下則為熱厥<lb/>
<pb n="KR3e0086_WYG_036-36a"/>
　<hi>詳厥逆門</hi>
逆調論帝曰人身非常溫也非常熱也為之熱而煩滿<lb/>
　者何也<hi>詳寒熱門</hi>
痺論曰風寒濕三氣雜至合而為痺也<hi>詳風痺門</hi>
痿論帝曰五臟使人痿何也岐伯曰肺熱葉焦則皮毛<lb/>
　虚弱急薄著則生痿躄也○心氣熱則下脉厥而上<lb/>
　上則下脉虚虚則生脉痿樞折挈脛縱而不任地也<lb/>
　<hi>詳痿證門</hi>
<pb n="KR3e0086_WYG_036-36b"/>
百病始生篇帝曰積之始生至其已成奈何岐伯曰積<lb/>
　之始生得寒乃生厥乃成積也<hi>詳積聚門</hi>
評熱病論曰諸有水氣者微腫先見於目下也○月事<lb/>
　不來者胞脉閉也胞脉者屬心而絡於胞中今氣上<lb/>
　廹肺心氣不得下通故月事不來也<lb/>
至真要大論曰諸氣膹鬰皆屬於肺<lb/>
病能論曰有病怒狂者生於陽也陽氣者因暴折而難<lb/>
　决故善怒也<hi>詳癲狂門</hi>
<pb n="KR3e0086_WYG_036-37a"/>
陰陽别論曰一陽發病少氣善欬善泄其傳為心掣其<lb/>
　傳為隔<lb/>
　　　治氣<hi>十五</hi>
五常政大論曰必先歳氣無伐天和無盛盛無虚虛而<lb/>
　遺人夭殃無致邪無失正絶人長命<lb/>
上古天真論曰夫上古聖人之教下也皆謂之虚邪賊<lb/>
　風避之有時恬憺虚無真氣從之病安從來○上古<lb/>
　有真人者提挈天地把握陰陽呼吸精氣獨立守神<lb/>
<pb n="KR3e0086_WYG_036-37b"/>
　肌肉若一<lb/>
玉機真藏論曰凡治病察其形氣色澤脉之盛衰病之<lb/>
　新故乃治之無後其時形氣相得謂之可治色澤以<lb/>
　浮謂之易已脉從四時謂之可治脉弱以滑是有胃<lb/>
　氣命曰易治取之以時形氣相失謂之難治色夭不<lb/>
　澤謂之難已脉實以堅謂之益甚脉逆四時為不可<lb/>
　治必察四難而明告之<lb/>
疏五過論曰凡欲診病者必問飲食居處暴樂暴苦始<lb/>
<pb n="KR3e0086_WYG_036-38a"/>
　樂後苦皆傷精氣精氣竭絶形體毁沮○治病之道<lb/>
　氣内為寳循求其理求之不得過在表裏<lb/>
六元正紀大論曰司氣以熱用熱無犯司氣以寒用寒<lb/>
　無犯司氣以凉用凉無犯司氣以溫用溫無犯間氣<lb/>
　同其主無犯異其主則小犯之是謂四畏必謹察之<lb/>
　故曰無失天信無逆氣宜無翼其勝無贊其復是謂<lb/>
　至治<lb/>
至真要大論帝曰服寒而反熱服熱而反寒其故何也<lb/>
<pb n="KR3e0086_WYG_036-38b"/>
　岐伯曰治其王氣是以反也○帝曰不治王氣而然<lb/>
　者何也曰不治五味屬也夫五味入胃各歸所喜攻<lb/>
　酸先入肝苦先入心甘先入脾辛先入肺鹹先入腎<lb/>
　久而增氣物化之常也氣增而乆夭之由也○審察<lb/>
　病機無失其宜此之謂也○補上治上制以緩補下<lb/>
　治下制以急急則氣味厚緩則氣味薄適其至所此<lb/>
　之謂也<lb/>
根結篇曰形氣不足病氣有餘是邪勝也急寫之形氣<lb/>
<pb n="KR3e0086_WYG_036-39a"/>
　有餘病氣不足急補之形氣不足病氣不足此陰陽<lb/>
　氣俱不足也不可刺之刺之則重不足重不足則陰<lb/>
　陽俱竭血氣皆盡五藏空虚筋骨髓枯老者絶滅壯<lb/>
　者不復矣形氣有餘病氣有餘此陰陽俱有餘也急<lb/>
　寫其邪調其虚實故曰有餘者寫之不足者補之此<lb/>
　之謂也<lb/>
刺法論帝曰五疫之至皆相染易如何可得不相移易<lb/>
　者岐伯曰不相染者正氣存内邪不可干避其毒氣<lb/>
<pb n="KR3e0086_WYG_036-39b"/>
　天牝從來復得其徃氣出於腦即不邪干<hi>以上俱經㫖</hi>
　　　總論氣理<hi>十六</hi>
夫人之有生無非受天地之氣化耳及其成形雖有五<lb/>
　行五志五臟六腑之辨而總惟血氣為之用然血無<lb/>
　氣不行血非氣不化故經曰血者神氣也然則血之<lb/>
　與氣誠異名而同類而實惟氣為之主是以天地間<lb/>
　陰陽變遷運數治亂凡神神奇奇作用於杳冥莫測<lb/>
　之鄉者無非氣化之所為使能知此而氣得其正則<lb/>
<pb n="KR3e0086_WYG_036-40a"/>
　何用弗臧一有違和而氣失其正則何徃弗否故帝<lb/>
　曰百病生於氣也又近見應震王氏曰行醫不識氣<lb/>
　治病從何據堪笑道中人未到知音處㫖哉斯言是<lb/>
　實治身治病第一大綱而後學鮮有知者且軒岐言<lb/>
　氣既已靡遺奈何久未發明終將冥諱故余摭其精<lb/>
　微類述一十五條詳列如前俾後學得明造化之大<lb/>
　源則因理觸機而拯濟無窮斯見軒岐贊育之恩與<lb/>
　天地同矣峕崇禎丙子後學介賓謹識<lb/>
<pb n="KR3e0086_WYG_036-40b"/>
　　　論調氣<hi>十七</hi>
夫百病皆生於氣正以氣之為用無所不至一有不調<lb/>
　則無所不病故其在外則有六氣之侵在内則有九<lb/>
　氣之亂而凡病之為虚為實為熱為寒至其變態莫<lb/>
　可名狀欲求其本則止一氣字足以盡之葢氣有不<lb/>
　調之處即病本所在之處也是推明哲不凡者乃能<lb/>
　獨見其處撮而調之調得其妙則猶之觧結也猶之<lb/>
　雪汚也汚去結解而活人於舉指之間誠非難也然<lb/>
<pb n="KR3e0086_WYG_036-41a"/>
　而人多難能者在不知氣之理并不知調之法即自<lb/>
　河間相傳以來咸謂木香㯽榔可以調氣陋亦甚矣<lb/>
　夫所謂調者調其不調之謂也凡氣有不正皆頼調<lb/>
　和如邪氣在表散即調也邪氣在裏行即調也實邪<lb/>
　壅滯瀉即調也虚羸困憊補即調也由是類推則凡<lb/>
　寒之熱之溫之清之升之降之抑之舉之發之逹之<lb/>
　刼之奪之堅之削之泄之利之潤之燥之収之澁之<lb/>
　緩之峻之和之安之正者正之假者反之必清必靜<lb/>
<pb n="KR3e0086_WYG_036-41b"/>
　各安其氣則無病不除是皆調氣之大法也此外有<lb/>
　如按摩導引鍼灸熨洗可以調經絡之氣又如喜能<lb/>
　勝憂悲能勝怒怒能勝思思能勝恐恐能勝喜可以<lb/>
　調情志之氣又如五榖五果五莱五畜可以調化育<lb/>
　之氣又如春夏養陽秋冬養陰避風寒節飲食慎起<lb/>
　居和喜怒可以調衛生之氣及其至也則精氣有互<lb/>
　根之用陰陽有顛倒之施或以塞之而實以通之或<lb/>
　以啓之而實以封之或人見其有而我見其無或病<lb/>
<pb n="KR3e0086_WYG_036-42a"/>
　若在此而反以治彼惟智者能見事之未然惟仁人<lb/>
　能惜人之固有若此者何莫非調之之謂人能知此<lb/>
　豈惟却病而凡内而身心外而庻政皆可因之而無<lb/>
　弗調矣甚矣調之為義其道圓矣其用廣矣有神有<lb/>
　據無方無隅有不可以言宣者言難盡意也有不可<lb/>
　以迹拘者迹難求全也故余於本門但援經悉理不<lb/>
　敢執方葢亦恐一曲之談有不可應無窮之變也倘<lb/>
　有所須則各門具列論治所當互證酌宜而無負調<lb/>
<pb n="KR3e0086_WYG_036-42b"/>
　和之手斯於斯道可無媿矣<lb/>
　　　述古<hi>十八</hi>　<hi>共二條</hi>
張子和云九氣之氣如天地之氣常則安變則病而况<lb/>
　人禀天地之氣五運迭侵於外七情交戰於中是以<lb/>
　聖人嗇氣如持至寳庸人投物反傷太和此軒岐之<lb/>
　所以謂諸痛皆因於氣百病皆生於氣遂有九氣不<lb/>
　同之説氣本一也因所觸而為九怒喜悲恐寒炅驚<lb/>
　思勞也○怒氣所致為嘔血為飱泄為煎厥為薄厥<lb/>
<pb n="KR3e0086_WYG_036-43a"/>
　為陽厥為胸滿脇痛食則氣逆而不下為喘喝煩心<lb/>
　為消癉為肥氣為目盲為耳門筋緩發於外為癰疽<lb/>
　○喜氣所致為笑不休為毛革焦為肉病為陽氣不<lb/>
　収甚則為狂○悲氣所致為陰縮為筋攣為肌痺為<lb/>
　肺痿男為溲血女為血崩為酸鼻辛頞為目昏為少<lb/>
　氣不能接息為泣則臀麻○恐氣所致為破䐃脱肉<lb/>
　為骨痠痿厥為暴下清水為靣熱膚急為陰痿為懼<lb/>
　而脱頥○驚氣所致為潮涎為目睘為口噤為痴癎<lb/>
<pb n="KR3e0086_WYG_036-43b"/>
　為不省人事為僵仆久則為<graphic n="KR0857" url="https://raw.githubusercontent.com/kanripo/KR-Gaiji/master/images/KR0857.png" mimeType="image/png"/>痺○思氣所致為不<lb/>
　眠為嗜卧為昏瞀為中痞三焦閉塞為咽嗌不利為<lb/>
　胆癉嘔苦為筋痿為白淫為得後與氣則快然而衰<lb/>
　為不嗜食○寒氣所致為上下所出水液澄澈清冷<lb/>
　下利青白○炅氣所致為喘嘔吐酸暴注下廹<lb/>
丹溪曰氣無補法世俗之誤也氣實而壅盛者不必補<lb/>
　内傷勞役正氣虚者不補而何若正氣虚而不補是<lb/>
　虚而益虚則脾胃運化納受皆失其職陰不升而陽<lb/>
<pb n="KR3e0086_WYG_036-44a"/>
　不降所謂天地不交之否也經曰虚者補之人參黃<lb/>
　茋之屬是也若不審虚實悉以破氣行氣之藥與之<lb/>
　以致天真元氣耗絶而死者醫殺之耳<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0086_WYG_036-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景岳全書卷三十六<lb/>
</p>
<p>
</p>
  </div>
</body>
</text>
</TEI>
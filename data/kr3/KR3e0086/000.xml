<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>景岳全書</head>
    <p>
<pb n="KR3e0086_WYG_000-1a"/>
欽定四庫全書　　　　　子部五<lb/>
　景岳全書　　　　　　　醫家類<lb/>
　　提要<lb/>
　　　　<hi>臣</hi>等謹案景岳全書六十四卷明張介賔撰<lb/>
　　　　是書首為𫝊忠録三卷統論隂陽六氣及前<lb/>
　　　　人得失次脈神章三卷録診家要語次為傷<lb/>
　　　　寒典襍證謨婦人規小兒則痘疹詮外科鈐<lb/>
　　　　凡四十一卷又本草正二卷採藥味三百種<lb/>
<pb n="KR3e0086_WYG_000-1b"/>
　　　　以人參附子熟地大黄為藥中四維更推人<lb/>
　　　　參地黄為良相大黄附子為良将次新方二<lb/>
　　　　卷古方九卷皆分八陣曰補曰和曰寒曰熱<lb/>
　　　　曰固曰因曰攻曰散又别輯婦人小兒痘疹<lb/>
　　　　外科方四卷終焉其命名皆沿明末纎佻之<lb/>
　　　　習至以傷寒為典襍證為謨既僣經名且不<lb/>
　　　　符字義尤為乖謬其持論則謂金元以來河<lb/>
　　　　間劉守真立諸病皆屬於火之論丹溪朱震<lb/>
<pb n="KR3e0086_WYG_000-2a"/>
　　　　亨立陽有餘隂不足及隂虚火動之論後人<lb/>
　　　　拘守成方不能審求虚實寒凉攻伐動輙貽<lb/>
　　　　害是以力救其偏謂人之生氣以陽為主難<lb/>
　　　　得而易失者惟陽既失而難復者亦惟陽因<lb/>
　　　　専以温補為宗頗足以糾鹵莽滅裂之弊於<lb/>
　　　　醫術不為無功至於沿其説者不察證候之<lb/>
　　　　標本不究氣血之盛衰概補概温謂之王道<lb/>
　　　　不知誤施參桂亦足戕人則矯枉過直其失<lb/>
<pb n="KR3e0086_WYG_000-2b"/>
　　　　與寒凉攻伐等矣大抵病情萬變不主一途<lb/>
　　　　用藥者從病之宜亦難拘一格必欲先立一<lb/>
　　　　宗㫖以統括諸治未有不至於偏者元許衡<lb/>
　　　　魯齋集有論梁寛甫病証書曰近世諸醫有<lb/>
　　　　主易州張氏者有主河間劉氏者張氏用藥<lb/>
　　　　依準四時隂陽而増損之正内經四氣調神<lb/>
　　　　之義醫而不知此妄行也劉氏用藥務在推<lb/>
　　　　陳致新不使少有拂鬱正造化新新不傷之<lb/>
<pb n="KR3e0086_WYG_000-3a"/>
　　　　意醫而不知此無術也然而主張氏者或未<lb/>
　　　　盡張氏之妙則瞑眩之劑終不敢投至失㡬<lb/>
　　　　後時而不救者多矣主劉氏者或未悉劉氏<lb/>
　　　　之藴則刦效目前隂損正氣貽禍于後日者<lb/>
　　　　多矣能用二家之長而無二家之弊則治庶<lb/>
　　　　㡬乎其言至為明切夫扶陽抑隂天之道也<lb/>
　　　　然隂之極至于龍戰陽之極亦至于亢龍使<lb/>
　　　　六隂盛於坤而一陽不生于復則造化息矣<lb/>
<pb n="KR3e0086_WYG_000-3b"/>
　　　　使六陽盛於乾而一隂不生于姤則造化亦<lb/>
　　　　息矣素問曰亢則害承乃制聖人立訓其義<lb/>
　　　　至精知隂陽不可偏重攻補不可偏廢庶乎<lb/>
　　　　不至除一弊而生一弊也乾隆四十三年七<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3e0086_WYG_000-4a"/>
景岳全書紀略<lb/>
先外祖張景岳公名介賔字會卿先世居四川綿竹縣<lb/>
明初以軍功世授紹興衞指揮卜室郡城會稽之東生<lb/>
頴異讀書不屑章句韜鈐軒岐之學尤所淹貫壯歲遊<lb/>
燕冀間從戎幕府出榆關履碣石經鳳城渡鴨綠居數<lb/>
年無所就親益老家益貧翻然而歸功名壯志消磨殆<lb/>
盡盡棄所學而肆力於軒岐揬隱研神醫日進名日彰<lb/>
時人比之仲景東垣云苦志編緝内經窮年縷析彚成<lb/>
<pb n="KR3e0086_WYG_000-4b"/>
類經若干卷問世世奉為金匱玉函者久矣全書者博<lb/>
採前人之精義考驗心得之𤣥微以自成一家之書首<lb/>
傳忠錄統論隂陽六氣先賢可否凡三卷次脉神章擇<lb/>
諸家珍要精髓以測病情凡二卷著傷寒為典雜證為<lb/>
謨婦人為規小兒為則痘疹為詮外科為鈐凡四十卷<lb/>
採藥味三百種人參附子熟地大黃為藥中四維更推<lb/>
參地為良相黃附為良將凡二卷創藥方分八陣曰補<lb/>
曰和曰寒曰熱曰固曰因曰攻曰散名新方八陣凡四<lb/>
<pb n="KR3e0086_WYG_000-5a"/>
十卷集古方分八陣名古方八陣凡八卷别輯婦人小<lb/>
兒痘疹外科方總皆出入古今八陣以神其用凡四卷<lb/>
共六十四卷名景岳全書是書也繼往開來功豈小補<lb/>
哉以兵法部署方畧者古人用藥如用兵也或云公生<lb/>
平善韜鈐不得遂其幼學壯行之志而寓意於醫以發<lb/>
洩其五花八門之竒余曰此蓋有天焉特老其才救世<lb/>
而接醫綂之精傳造物之意夫豈其微歟是編成於晚<lb/>
年力不能梓授先君先君復授日蔚余何人斯而能繼<lb/>
<pb n="KR3e0086_WYG_000-5b"/>
先人之遺志哉歲庚辰㩦走粤東告方伯魯公公曰此<lb/>
濟世慈航也天下之寶當與天下共之捐俸付剞劂閲<lb/>
數月工竣不肖得藉慰先人以慰先外祖於九原先外<lb/>
祖可不朽矣外孫林日蔚跋<lb/>
</p>
<p>
</p>
  </div>
</body>
</text>
</TEI>
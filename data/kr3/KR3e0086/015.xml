<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景岳全書卷十五</head> <lb/>
    <p>
<pb n="KR3e0086_WYG_015-1a"/>
欽定四庫全書<lb/>
　景岳全書卷十五<lb/>
　　　　　　　　　　　　明　張介賓　撰<lb/>
　　寒熱<lb/>
　　　經義<lb/>
隂陽應象大論曰積陽為天積隂為地隂静陽躁陽生<lb/>
　隂長陽殺隂蔵陽化氣隂成形寒極生熱熱極生寒<lb/>
　寒氣生濁熱氣生清清氣在下則生飱泄濁氣在上<lb/>
<pb n="KR3e0086_WYG_015-1b"/>
　則生䐜脹此隂陽反作病之逆從也○陽勝則熱隂<lb/>
　勝則寒重寒則熱重熱則寒寒傷形熱傷氣○風勝<lb/>
　則動熱勝則腫燥勝則乾寒勝則浮濕勝則濡泄○<lb/>
　喜怒傷氣寒暑傷形○冬傷於寒春必病温春傷於<lb/>
　風夏生飱泄夏傷於暑秋必痎瘧秋傷于濕冬生欬<lb/>
　𠻳○陽勝則身熱腠理閉喘麤為之俛俯汗不出而<lb/>
　齒乾以煩寃腹滿死能冬不能夏○隂勝則身寒汗<lb/>
　出身常清數慄而寒寒則厥厥則腹滿死能夏不能<lb/>
<pb n="KR3e0086_WYG_015-2a"/>
　冬○天之邪氣感則害人五蔵水穀之寒熱感則害<lb/>
　於六腑地之濕氣感則害皮肉筋脉<lb/>
天元紀大論曰神在天為風在地為木○在天為熱在<lb/>
　地為火○在天為濕在地為土○在天為燥在地為<lb/>
　金○在天為寒在地為水○故在天為氣在地成形<lb/>
　形氣相感而化生萬物矣<lb/>
五運行大論曰上下相遘寒暑相臨氣相得而和不相<lb/>
　得則病<lb/>
<pb n="KR3e0086_WYG_015-2b"/>
百病始生篇曰風雨寒熱不得虛邪不能獨傷人<lb/>
四氣調神論曰春氣之應養生之道也逆之則傷肝夏<lb/>
　為寒變奉長者少○夏氣之應養長之道也逆之則<lb/>
　傷心秋為痎瘧奉收者少○秋氣之應養收之道也<lb/>
　逆之則傷肺冬為飱泄奉蔵者少○冬氣之應養蔵<lb/>
　之道也逆之則傷腎春為痿厥奉生者少<lb/>
金匱真言論曰長夏善病洞泄寒中<lb/>
氣交變大論曰嵗木太過風氣流行脾土受邪嵗火太<lb/>
<pb n="KR3e0086_WYG_015-3a"/>
　過炎暑流行金肺受邪嵗土太過雨濕流行腎水受<lb/>
　邪嵗金太過燥氣太過肝木受邪嵗水太過寒氣流<lb/>
　行邪害心火○嵗木不及燥乃大行生氣失應嵗火<lb/>
　不及寒廼大行長政不用嵗土不及風廼大行化氣<lb/>
　不令嵗金不及炎火廼行生氣廼用嵗水不及濕廼<lb/>
　大行長氣反用<lb/>
宣明五氣篇曰心惡熱肺惡寒肝惡風脾惡濕腎惡燥<lb/>
　是為五惡<lb/>
<pb n="KR3e0086_WYG_015-3b"/>
經脉篇曰肺所生病者欬上氣喘渇煩心胸滿臑臂内<lb/>
　前亷痛厥掌中熱氣盛有餘則肩背痛風寒汗出中<lb/>
　風小便數而欠氣虚則肩背痛寒少氣不足以息溺<lb/>
　色變○大腸所生病者氣有餘則當脉所過者熱腫<lb/>
　虛則寒慄不復○胃所生病者氣盛則身以前皆熱<lb/>
　其有餘於胃則消穀善飢溺色黄氣不足則身以前<lb/>
　皆寒慄胃中寒則脹滿○心所生病者目黄脇痛臑<lb/>
　臂内後亷痛厥掌中熱痛○腎所生病者口熱舌乾<lb/>
<pb n="KR3e0086_WYG_015-4a"/>
　咽腫上氣嗌乾及痛煩心心痛黄疸腸澼脊股内後<lb/>
　亷痛痿厥嗜卧足下熱而痛○心主所生病者面赤<lb/>
　目黄喜笑不休煩心心痛掌中熱○膽所生病者足<lb/>
　外反熱頭痛頷痛目銳皆痛缺盆腋下腫痛馬刀俠<lb/>
　癭汗出振寒瘧<lb/>
氣厥論曰腎移寒于脾癰腫少氣○脾移寒于肝癰腫<lb/>
　筋攣○肝移寒于心狂隔中○心移寒于肺肺消肺<lb/>
　消者飲一溲二死不治○肺移寒于腎為涌水涌水<lb/>
<pb n="KR3e0086_WYG_015-4b"/>
　者按腹不堅水氣客于大腸疾行則鳴濯濯如嚢裹<lb/>
　漿水之病也○脾移寒于肝則為驚衂○肝移熱于<lb/>
　心則死○心移熱于肺𫝊為鬲消○肺移熱于腎𫝊<lb/>
　為柔痓○腎移熱于脾𫝊為虚腸澼死不可治○胞<lb/>
　移熱于膀胱則癃溺血○膀胱移熱于小腸膈腸不<lb/>
　便上為口糜○小腸移熱于大腸為虙瘕為沈○大<lb/>
　腸移熱于胃善食而瘦又謂之食㑊○胃移熱于膽<lb/>
　亦曰食㑊○膽移熱于腦則辛頞鼻淵鼻淵者濁涕<lb/>
<pb n="KR3e0086_WYG_015-5a"/>
　下不止也𫝊為衂衊瞑目故得之氣厥也<lb/>
壽夭剛柔篇曰風寒傷形憂恐忿怒傷氣氣傷蔵乃病<lb/>
　蔵寒傷形乃應形風傷筋脉筋脉乃應<lb/>
欬論曰皮毛者肺之合也皮毛先受邪氣邪氣以從其<lb/>
　合也其寒飲食入胃従肺脉上至于肺則肺寒肺寒<lb/>
　則外内合邪因而客之則為肺欬<lb/>
刺志論曰氣虚身熱此謂反也○氣盛身寒得之傷寒<lb/>
　氣虚身熱得之傷暑○氣實者熱也氣虚者寒也<lb/>
<pb n="KR3e0086_WYG_015-5b"/>
調經論曰血氣者喜温而惡寒寒則泣不能流温則消<lb/>
　而去之○帝曰寒濕之傷人奈何岐伯曰寒濕之中<lb/>
　人也皮膚不收肌肉堅𦂳營血泣衛氣去故曰虚虛<lb/>
　者聶辟氣不足按之則氣足以温之故快然而不痛<lb/>
　○帝曰隂之生虚奈何曰喜則氣下悲則氣消消則<lb/>
　脉空虚因寒飲食寒氣熏滿則血泣氣去故曰虚矣<lb/>
　○帝曰陽虚則外寒奈何曰陽受氣于上焦以温皮<lb/>
　膚分肉之門今寒氣在外則上焦不通上焦不通則<lb/>
<pb n="KR3e0086_WYG_015-6a"/>
　寒氣獨留於外故寒慄○帝曰隂虛生内熱奈何曰<lb/>
　有所勞倦形氣衰少穀氣不盛上焦不行下脘不通<lb/>
　胃氣熱熱氣熏胸中故内熱○帝曰陽盛生外熱奈<lb/>
　何曰上焦不通利則皮膚緻宻腠理閉塞𤣥府不通<lb/>
　衛氣不得泄越故外熱○帝曰隂盛生内寒奈何曰<lb/>
　厥氣上逆寒氣積于胸中而不瀉不瀉則温氣去寒<lb/>
　獨留則血凝泣凝則脉不通其脉盛大以泣故中寒<lb/>
刺節真邪論曰陽勝者則為熱隂勝者則為寒寒則真<lb/>
<pb n="KR3e0086_WYG_015-6b"/>
　氣去去則虛虛則寒搏于皮膚之間○虚邪之入于<lb/>
　身也深寒與熱相摶久留而内著寒勝其熱則骨疼<lb/>
　肉枯熱勝其寒則爛肉腐肌為膿内傷骨内傷骨為<lb/>
　骨蝕○有所結中于肉宗氣歸之邪留而不去有熱<lb/>
　則化而為膿無熱則為骨疽<lb/>
隂陽别論曰三陽為病發寒熱<lb/>
脉要精㣲論曰風成為寒熱<lb/>
太隂陽明論曰故犯賊風虚邪者陽受之陽受之則入<lb/>
<pb n="KR3e0086_WYG_015-7a"/>
　六府入六府則身熱不時卧上為喘呼<lb/>
風論曰風之傷人也或為寒熱或為熱中或為寒中或<lb/>
　為癘風或為偏枯或為風也○其寒也則衰飲食其<lb/>
　熱也則消肌肉故使人怢慄而不能食名曰寒熱○<lb/>
　風氣與陽明入胃循脉而上至目内眥其人肥則風<lb/>
　氣不得外泄則為熱中而目黄人瘦則外泄而寒則<lb/>
　為寒中而泣出<lb/>
舉痛論曰寒則腠理閉氣不行故氣收矣○炅則腠理<lb/>
<pb n="KR3e0086_WYG_015-7b"/>
　開營衛通汗大泄故氣泄矣<lb/>
氣穴論曰營衛稽留衛氣營溢氣竭血著外為發熱内<lb/>
　為少氣疾瀉無怠以通營衛見則瀉之無問所㑹○<lb/>
　邪溢氣壅脉熱肉敗營衛不行必将為膿内銷骨髓<lb/>
　外破大膕留于節腠必將為敗○積寒留舍營衛不<lb/>
　居卷肉縮筋肋肘不得伸内為骨痺外為不仁命曰<lb/>
　不足大寒留于谿谷也<lb/>
脉解篇曰陽明所謂洒洒振寒者陽明者午也五月盛<lb/>
<pb n="KR3e0086_WYG_015-8a"/>
　陽之隂也陽盛而隂氣加之故洒洒振寒也<lb/>
經筋篇曰經筋之病寒則反折筋急熱則筋弛縱不收<lb/>
　隂痿不用陽急則反折隂急則俛不伸○焠刺者刺<lb/>
　寒急也熱則筋縦不收無用燔鍼<lb/>
大惑論帝曰人之善飢而不嗜食者何氣使然岐伯曰<lb/>
　精氣并于脾熱氣留于胃胃熱則消穀故善飢胃氣<lb/>
　逆上則胃脘寒故不嗜食也<lb/>
逆調論帝曰人身非常温也非常熱也為之熱而煩滿<lb/>
<pb n="KR3e0086_WYG_015-8b"/>
　者何也岐伯曰隂氣少而陽氣勝故熱而煩滿也○<lb/>
　帝曰人身非衣寒也中非有寒氣也寒従中生者何<lb/>
　曰是人多痺氣也陽氣少隂氣多故身寒如従水中<lb/>
　出○帝曰人有四肢熱逢風寒如炙如火者何也曰<lb/>
　是人者隂氣虚陽氣盛四肢者陽也兩陽相得而隂<lb/>
　氣虚少少水不能滅盛火而陽獨治獨治者不能生<lb/>
　長也獨勝而止耳逢風而如炙如火者是人當肉爍<lb/>
　也○帝曰人有身寒湯火不能熱厚衣不能温然不<lb/>
<pb n="KR3e0086_WYG_015-9a"/>
　凍慄是為何病曰是人者素腎氣勝以水為事太陽<lb/>
　氣衰腎脂枯不長一水不能勝兩火腎者水也而生<lb/>
　于骨骨不生則髄不能滿故寒盛至骨也所以不能<lb/>
　凍慄者肝一陽也心二陽也腎孤蔵也一水不能勝<lb/>
　二火故不能凍慄病名曰骨痺是人當攣節也<lb/>
評熱病篇曰邪之所凑其氣必虚隂虛者陽必凑之故<lb/>
　少氣時熱而汗出也小便黄者少腹中有熱也<lb/>
竒病論曰肥者令人内熱甘者令人中滿故其氣上溢<lb/>
<pb n="KR3e0086_WYG_015-9b"/>
　轉為消渇治之以蘭除陳氣也<lb/>
論痛篇帝曰人之病或同時而傷或易已或難已其故<lb/>
　何如少俞曰同時而傷其身多熱者易已多寒者難<lb/>
　已<lb/>
五邪篇曰邪在肺則病皮膚痛寒熱上氣喘汗出欬動<lb/>
　肩背取之膺中外腧背三節五節之傍以手疾按之<lb/>
　快然乃刺之取之缺盆中以越之○邪在肝則兩脇<lb/>
　中痛寒中惡血在内行善掣節時脚腫取之行間以<lb/>
<pb n="KR3e0086_WYG_015-10a"/>
　引脇下補三里以温胃中取血脉以散惡血取耳間<lb/>
　青脉以去其掣○邪在脾胃則病肌肉痛陽氣有餘<lb/>
　隂氣不足則熱中善飢陽氣不足隂氣有餘則寒中<lb/>
　腸鳴腹痛隂陽俱有餘若俱不足則有寒有熱皆調<lb/>
　於三里<lb/>
五癃津液别篇曰天暑衣厚則腠理開故汗出寒留于<lb/>
　分肉之間聚沫則為痛○天寒則腠理閉氣濕不行<lb/>
　水下留於膀胱則為溺與氣<lb/>
<pb n="KR3e0086_WYG_015-10b"/>
通評虛實論帝曰乳子而病熱脉懸小者何如岐伯曰<lb/>
　手足温則生寒則死○帝曰乳子中風熱喘鳴肩息<lb/>
　者脉何如曰喘鳴肩息者脉實大也緩則生急則死<lb/>
脉要精㣲論曰粗大者隂不足陽有餘為熱中也○沈<lb/>
　細數散者寒熱也○諸浮不躁者皆在陽則為熱其<lb/>
　有躁者在手○諸細而沈者皆在隂則為骨痛其有<lb/>
　静者在足○陽氣有餘為身熱無汗隂氣有餘為多<lb/>
　汗身寒隂陽有餘則無汗而寒○推而外之内而不<lb/>
<pb n="KR3e0086_WYG_015-11a"/>
　外有心腹積也推而内之外而不内身有熱也<lb/>
論疾診尺篇曰尺膚熱甚脉盛躁者病温也其脉盛而<lb/>
　滑者病且出也○尺膚寒其脉小者泄少氣○尺膚<lb/>
　炬然先熱後寒者寒熱也○尺膚先寒久大之而熱<lb/>
　者亦寒熱也○肘所獨熱者腰以上熱手所獨熱者<lb/>
　腰以下熱○肘前獨熱者膺前熱肘後獨熱者肩背<lb/>
　熱○臂中獨熱者腰腹熱○肘後粗以下三四寸熱<lb/>
　者腸中有蟲○掌中熱者腹中熱掌中寒者腹中寒<lb/>
<pb n="KR3e0086_WYG_015-11b"/>
　○魚上白肉有青血脉者胃中有寒○尺炬然熱人<lb/>
　迎大者當奪血尺堅大脉小甚少氣悗有加立死○<lb/>
　診寒熱赤脉上下至瞳子見一脉一嵗死見一脉半<lb/>
　一嵗半死見二脉二嵗死見二脉半二嵗半死見三<lb/>
　脉三嵗死<lb/>
邪氣臓腑病形篇曰憂愁恐懼則傷心形寒寒飲則傷<lb/>
　肺以其兩寒相感中外皆傷故氣逆而上行○帝曰<lb/>
　病之六變奈何岐伯曰諸急者多寒緩者多熱大者<lb/>
<pb n="KR3e0086_WYG_015-12a"/>
　多氣少血小者血氣皆少滑者陽氣盛微有熱濇者<lb/>
　多血少氣㣲有寒<lb/>
平人氣象論曰寸口脉沈而弱沈而喘曰寒熱○緩而<lb/>
　滑曰熱中○尺寒脉細謂之後泄尺粗常熱者謂之<lb/>
　熱中<lb/>
經絡論曰寒多則凝泣凝泣則青黒熱多則淖澤淖澤<lb/>
　則黄赤<lb/>
皮部論曰其色多青則痛多黑則痺黄赤則熱多白則<lb/>
<pb n="KR3e0086_WYG_015-12b"/>
　寒五色皆見則寒熱也○邪留于筋骨之間寒多則<lb/>
　筋攣骨痛熱多則筋弛骨消肉爍䐃破毛直而敗○<lb/>
五色篇曰官五色奈何曰青黒為痛黄赤為熱白為寒<lb/>
　是為五官○人迎盛堅者傷于寒氣口盛堅者傷于<lb/>
　食<lb/>
經脉篇曰凡診絡脉脉色青則寒且痛赤則有熱胃中<lb/>
　寒手魚之絡多青矣胃中有熱魚際絡赤其暴黒者<lb/>
　留久痺也其有赤有黒有青者寒熱氣也其青短者<lb/>
<pb n="KR3e0086_WYG_015-13a"/>
　少氣也<lb/>
六元正紀大論帝曰夫子言用寒逺寒用熱逺熱願聞<lb/>
　何謂逺岐伯曰熱無犯熱寒無犯寒從者和逆者病<lb/>
　不可不敬畏而逺之所謂時與六位也○帝曰余欲<lb/>
　不逺寒不逺熱奈何曰發表不逺熱攻裏不逺寒○<lb/>
　帝曰不發不攻而犯寒犯熱何如曰寒熱内賊其病<lb/>
　益甚○帝曰願聞無病者何如曰無者生之有者甚<lb/>
　之○帝曰生者何如曰不逺熱則熱至不逺寒則寒<lb/>
<pb n="KR3e0086_WYG_015-13b"/>
　至寒至則堅否腹滿痛急下利之病生矣熱至則身<lb/>
　熱吐下霍亂癰疽瘡瘍瞀鬱注下瞤瘛腫脹嘔鼽衂<lb/>
　頭痛骨節變肉痛血溢血泄淋閟之病生矣○帝曰<lb/>
　治之奈何曰時必順之犯者治以勝也<lb/>
師傅篇岐伯曰夫治民與自治未有逆而能治之者也<lb/>
　夫惟順而已矣百姓人民皆欲順其志也帝曰順之<lb/>
　奈何曰入國問俗入家問諱上堂問禮臨病人問所<lb/>
　便○帝曰便病人奈何曰中熱消癉則便寒寒中之<lb/>
<pb n="KR3e0086_WYG_015-14a"/>
　屬則便熱○胃中熱則消穀令人懸心善飢○臍以<lb/>
　上皮熱腸中熱則出黄如糜○臍以下皮寒胃中寒<lb/>
　則腹脹腸中寒則腸鳴飱泄○胃中寒腸中熱則脹<lb/>
　而且泄○胃中熱腸中寒則疾飢小腹痛脹<lb/>
至真要大論曰寒者熱之熱者寒之㣲者逆之甚者従<lb/>
　之○帝曰何謂逆従岐伯曰逆者正治従者反治從<lb/>
　少従多觀其事也○帝曰有病熱者寒之而熱有病<lb/>
　寒者熱之而寒二者皆在新病復起奈何治曰諸寒<lb/>
<pb n="KR3e0086_WYG_015-14b"/>
　之而熱者取之隂熱之而寒者取之陽所謂求其屬<lb/>
　也<lb/>
八正神明論曰天温日明則人血淖溢而衛氣浮故血<lb/>
　易瀉氣易行天寒日隂則人血凝泣而衛氣沈○是<lb/>
　以天寒無刺天温無凝日生無㵼月滿無補月郭空<lb/>
　無治是謂得時而調之<lb/>
骨空論曰灸寒熱之法先灸頂大椎以年為壮數○次<lb/>
　灸撅骨以年為壮數○視背俞陷者灸之○舉臂肩<lb/>
<pb n="KR3e0086_WYG_015-15a"/>
　上陷者灸之○兩季脇之間灸之○外踝上絶骨之<lb/>
　端灸之○足小指次指間灸之○腨下陷脉灸之○<lb/>
　外踝後灸之○缺盆骨上切之堅動如筋者灸之○<lb/>
　膺中陷骨間灸之○掌束骨下灸之○臍下闗元三<lb/>
　寸灸之○毛際動脉灸之○膝下三寸分間灸之○<lb/>
　足陽明跗上動脉灸之○顛上一灸之○犬所囓之<lb/>
　處灸之三壮○凡當灸二十九處○傷食灸之○不<lb/>
　已者必視其經之過于陽者數刺其俞而藥之<lb/>
<pb n="KR3e0086_WYG_015-15b"/>
　　　論證<lb/>
病有寒熱者由隂陽之有偏勝也凡陽勝則熱以隂之<lb/>
　衰也隂勝則寒以陽之衰也故曰發熱惡寒者發于<lb/>
　陽也無熱惡寒者發于隂也此寒熱之病有不同而<lb/>
　隂陽之不可不察也又若外来之寒熱由風寒之外<lb/>
　感内生之寒熱由臓氣之内傷此寒熱之因有不同<lb/>
　而表裏之不可不察也雖曰陽證多熱隂證多寒然<lb/>
　極熱者反有寒證極寒者亦有熱證此又真假之不<lb/>
<pb n="KR3e0086_WYG_015-16a"/>
　可不察也雖曰外入之邪多有餘内出之邪多不足<lb/>
　然陽盛生外熱陽虚生外寒隂盛生内寒隂虚生内<lb/>
　熱此又虛實之不可不察也諸如此者有證可據有<lb/>
　脉可診有因可問且經文盡發其深秘已列前條余<lb/>
　有寒熱篇亦悉其證候具在首卷及傷寒門亦有寒<lb/>
　熱辨但因此以詳求其理則可盡悉其要而辨治自<lb/>
　無難也<lb/>
一寒熱真假篇義詳一卷及火證門論虚火條中<lb/>
<pb n="KR3e0086_WYG_015-16b"/>
一治法有逆従論在一卷論治篇中<lb/>
　　　論諸寒證治<hi>共五條</hi>
凡寒病之由于外者或由風寒以傷形或由生冷以傷<lb/>
　臓其由于内者或由勞慾以敗陽或由稟賦之氣弱<lb/>
　若寒自外入者必由淺及深多致嘔惡脹滿或為疼<lb/>
　痛泄瀉寒由内生者必由臓及表所以戰慄憎寒或<lb/>
　為厥逆拘攣總之熱者多實寒者多虚故凡治寒證<lb/>
　者當兼察其虚而仍察其臓此不易之法也<lb/>
<pb n="KR3e0086_WYG_015-17a"/>
一凡隂毒寒邪直中三隂者此即傷寒類所謂直中隂<lb/>
　經之隂證也其于倉卒受寒以致身冷戰慄或四體<lb/>
　拘攣或心腸疼痛或口噤失音昏迷厥逆或吐瀉踡<lb/>
　卧脉来㣲細或沈𦂳無神者皆其證也切不可妄用<lb/>
　風藥再散其氣但速宜温中則寒邪自散輕則理中<lb/>
　湯温胃飲甚則四逆湯大温中飲或附子理隂煎之<lb/>
　類主之○其有勢在危急唇青嚢縮無脉者宜用華<lb/>
　陀救陽脫方急治之或仍灸氣海闗元二三十壮但得<lb/>
<pb n="KR3e0086_WYG_015-17b"/>
　手足漸温脉㣲出者乃可生也○一方以胡椒研碎<lb/>
　用滚酒泡服外用葱鹽熨法○一方用黑豆二合炒<lb/>
　熟以酒烹入滚數沸去豆取酒服二碗即愈<lb/>
一寒中太隂則中脘疼痛宜理中湯温胃飲○寒中少<lb/>
　隂則臍腹疼痛宜歸氣飲或五積散加吴茱茰○寒<lb/>
　中厥隂則少腹疼痛宜四逆湯歸氣飲煖肝煎○其<lb/>
　有寒中三隂而寒滯不散因致脹滿痛甚者宜暫用<lb/>
　排氣飲或韓氏温中湯先散其滯然後調補之或用<lb/>
<pb n="KR3e0086_WYG_015-18a"/>
　五味沈附湯或煖肝煎俱可擇用<lb/>
一生冷内傷以致臟腑多寒或為疼痛或為嘔吐或為<lb/>
　泄瀉等證治法隨見各門○又或素稟陽臓每多恃<lb/>
　强好食生冷茶水而變陽為隂者治亦同前<lb/>
一稟賦素弱多有陽衰隂勝者此先天之陽氣不足也<lb/>
　或斵喪太過以致命門火衰者此後天之陽氣失守<lb/>
　也其證則未令先寒或手足清厥或身為寒慄或脾<lb/>
　胃不健或肚腹不實或小水頻數或陽道不壮或每<lb/>
<pb n="KR3e0086_WYG_015-18b"/>
　多恐畏或眼耳少神是皆陽虚生寒也治宜温補元<lb/>
　氣其㣲者宜五君子煎理隂煎六氣煎温胃飲壽脾<lb/>
　煎之類擇而用之○其甚者宜大補元煎右歸飲右<lb/>
　歸丸四味囘陽飲六味回陽飲海蔵八味地黄丸之<lb/>
　類主之○其有脾腎虚寒每多腹痛飱泄腎泄者宜<lb/>
　九炁丹一炁丹并於泄瀉門求法治之<lb/>
　　　論諸熱證治<hi>共四條</hi>
凡熱病之作亦自有内外之辨如感風寒而𫝊化為熱<lb/>
<pb n="KR3e0086_WYG_015-19a"/>
　或因時氣而火盛為熱此皆外来之熱即傷寒瘟疫<lb/>
　時毒痎瘧之屬也至若内生之熱則有因飲食而致<lb/>
　者有因勞倦而致者有因酒色而致者有因七情而<lb/>
　致者有因藥餌而致者有因過煖而致者有因隂虚<lb/>
　而致者有偶感而致者有積累而致者雖其所因不<lb/>
　同而病候無過表裏故在外者但當察經絡之深淺<lb/>
　在内者但當察臓腑之隂陽凡此諸症在各門具有<lb/>
　方論者兹不再贅且熱即火也故治熱之法即當於<lb/>
<pb n="KR3e0086_WYG_015-19b"/>
　火證門通融用之其有未盡之義仍列于後<lb/>
一治熱之法凡㣲熱之氣宜涼以和之大熱之氣宜寒<lb/>
　以制之鬱熱在經絡者宜疎之𤼵之結熱在臓腑者<lb/>
　宜通之利之隂虚之熱者宜壮水以平之無根之熱<lb/>
　者宜益火以培之此其中有宜降者所謂髙者抑之<lb/>
　也有宜散者所謂下者舉之也有相類者所謂逆者<lb/>
　正治也有相反者所謂従者反治也治熱之法不過<lb/>
　如此而鮮有得其善者豈亦由學力之未至乎<lb/>
<pb n="KR3e0086_WYG_015-20a"/>
一五臓之熱證有可據者如肺氣上通於鼻而下主于<lb/>
　皮毛心氣上通于舌而下主于血脉脾氣上通于口<lb/>
　而下主于四肢胃氣上通于頭面牙齦而下主於肌<lb/>
　肉肝氣上通于目而下主于筋節腎氣上通于喉耳<lb/>
　而下主于二隂而六府之氣亦可因表裏以察之此<lb/>
　皆病在形體也凡有諸中者必形諸外故必有熱證<lb/>
　可據方可以熱論治醫中闗係惟此為最<lb/>
一治五臓之熱當察微甚如心經之微熱者宜二隂煎<lb/>
<pb n="KR3e0086_WYG_015-20b"/>
　安神丸天王補心丹導赤散之類皆可隨證酌用其<lb/>
　熱甚者如瀉心湯黄連解毒湯八正散直指黄芩湯<lb/>
　及犀角地黄湯三方皆其類也○肺經微熱者宜加<lb/>
　減一隂煎正𫝊麥門冬湯瀉白散之類主之其熱甚<lb/>
　者宜黄芩清肺飲黄芩知母湯之類主之○肝經微<lb/>
　熱者宜化肝煎保隂煎熱甚者宜加味龍膽瀉肝湯<lb/>
　芍藥清肝散七正散○脾胃微熱者清化飲黄芩芍<lb/>
　藥湯陽明熱甚者白虎湯太清飲瀉黄散玉泉散○<lb/>
<pb n="KR3e0086_WYG_015-21a"/>
　腎經微熱者一隂煎滋隂八味丸熱甚者正氣湯丹<lb/>
　溪大補隂丸腎虚兼胃火者玉女煎○膀胱微熱者<lb/>
　五淋散熱甚者大分清飲化隂煎○三焦㣲熱者徙<lb/>
　薪飲熱甚者抽薪飲大連翹飲凉膈散三補丸大金<lb/>
　花丸之類擇宜用之○凡清火退熱方論甚多此亦<lb/>
　言其約耳欲盡其義當詳考寒陣二類<lb/>
　　　論寒熱往来證治<hi>共三條</hi>
凡寒熱往来之病其證有二盖一以外邪不解而然一<lb/>
<pb n="KR3e0086_WYG_015-21b"/>
　以陽盛隂虚而然此其一為表證一為裏證所當辨<lb/>
　治不可紊也<lb/>
一寒邪鬱伏經絡而為寒為熱此似瘧非瘧之類也治<lb/>
　法雖宜表散然邪氣得以久留者必其元氣之虛而<lb/>
　正不勝邪也故凡治此者皆當以兼補血氣為主○<lb/>
　若血分㣲虛形氣本不甚弱而邪有不解者三柴胡<lb/>
　飲○若火盛血躁而寒熱不已者一柴胡飲○若因<lb/>
　勞倦或氣體本弱或肝脾不足而邪有不净者四柴<lb/>
<pb n="KR3e0086_WYG_015-22a"/>
　胡飲或五柴胡飲或補中益氣湯○若陽邪陷入隂<lb/>
　分㣲兼内熱而邪有不解者補隂益氣煎○若脾胃<lb/>
　陽氣不健中氣不煖而邪有不解者温胃飲○若病<lb/>
　乆元氣大虚而寒熱不退者但當單培元氣不必兼<lb/>
　散宜五福飲歸脾湯或大補元煎理隂煎之類察其<lb/>
　隂陽擇而用之若果陽虚非用温補不可<lb/>
一隂虚陽勝或隂陽俱虚而為寒熱往来者此以真隂<lb/>
　不足總屬虚損之病也然其隂陽㣲甚亦所當辨如<lb/>
<pb n="KR3e0086_WYG_015-22b"/>
　晝則熱而夜則静者此陽邪王于陽分陽有餘也晝<lb/>
　則静而夜則熱者此陽邪陷入隂中隂不足也其有<lb/>
　晝夜俱熱或兼煩懆多汗而本非外感者此證雖曰<lb/>
　重陽而實則隂虚之極也又有下見溏泄而上見嘔<lb/>
　惡而潮熱夜熱者此元氣無根陽虚之病也大都陽<lb/>
　實者宜瀉其陽瀉陽者宜用苦寒隂虚者宜補其隂<lb/>
　補隂者宜用甘凉惟陽虚一證則身雖有熱大忌寒<lb/>
　凉此則人多不識也然隂虚則病熱而隂氣未竭者<lb/>
<pb n="KR3e0086_WYG_015-23a"/>
　治之猶易陽虚則病寒而陽氣未竭者治之亦易若<lb/>
　孤陽無隂而寒之不可孤隂無陽而熱之又不可斯<lb/>
　所謂兩死之證也無能為力矣○若隂虚陽盛而寒<lb/>
　熱往来或夜熱不止者加減一隂煎○若心經藴熱<lb/>
　火在陽分而煩熱往来者二隂煎○若盜汗不止而<lb/>
　夜熱者當歸六黄湯○若隂虚血熱崩淋不止而夜<lb/>
　熱者保隂煎○若肝火不清時多鬱怒而為煩熱者<lb/>
　徙薪飲○若婦人多鬱多怒而寒熱不止者加味逍<lb/>
<pb n="KR3e0086_WYG_015-23b"/>
　遥散○若二隂虧損血虛火盛而煩熱不止者地黄<lb/>
　膏三才封髓丹○若男婦小兒凡脾胃受傷陽虚火<lb/>
　浮而為潮熱夜熱者必用理隂煎或温胃飲或大補<lb/>
　元煎之類方可保全此證最多此治最妙勿以此為<lb/>
　竒談也<lb/>
　　　述古<lb/>
華元化曰人之寒熱往来者其病何也此乃隂陽相勝<lb/>
　也陽不足則先寒後熱隂不足則先熱後寒又上盛<lb/>
<pb n="KR3e0086_WYG_015-24a"/>
　則發熱下盛則發寒皮寒而燥者陽不足皮熱而燥<lb/>
　者隂不足皮寒而寒者隂盛也皮熱而熱者陽盛也<lb/>
　熱發于下則隂中之陽邪也熱發于上則陽中之陽<lb/>
　邪也寒起于上則陽中之隂邪也寒起于下則隂中<lb/>
　之隂邪也頰赤多言而寒者陽中之隂邪也面青多<lb/>
　言而熱者隂中之陽邪也面青多言而寒者隂中之<lb/>
　隂邪也若不言者不可治也隂中之隂中者一生九<lb/>
　死陽中之陽中者九生一死隂病難治陽病易醫診<lb/>
<pb n="KR3e0086_WYG_015-24b"/>
　其脉候滑實在上則陽中之陽也滑實在下則隂中<lb/>
　之陽也㣲弱在上則陽中之隂也㣲弱在下則隂中<lb/>
　之隂也滑實在中則中熱㣲弱在中則中寒寒用熱<lb/>
　取熱以寒攻逆順之法従乎天地本乎隂陽也従之<lb/>
　者生逆之者死金匱大要論曰夜發寒者従夜發熱<lb/>
　者逆晝發熱者従晝發寒者逆逆従之道亦在乎審<lb/>
　明<lb/>
　　　寒熱論列方<lb/>
<pb n="KR3e0086_WYG_015-25a"/>
四逆湯<hi>熱十四</hi>　　　　　理中湯<hi>熱一</hi>
四味回陽飲<hi>新熱一</hi>　　　温胃飲<hi>新熱五</hi>
煖肝煎<hi>新熱十五</hi>　　　　六味回陽飲<hi>新熱二</hi>
壽脾煎<hi>新熱十六</hi>　　　　化肝煎<hi>新寒十</hi>
補中益氣湯<hi>補三一</hi>　　　六氣煎<hi>新因二一</hi>
歸氣飲<hi>新熱十四</hi>　　　　補隂益氣煎<hi>新補十六</hi>
理隂煎<hi>新熱三</hi>　　　　　五福飲<hi>新補六</hi>
韓氏温中湯<hi>熱九十</hi>　　　歸脾湯<hi>補三三</hi>
<pb n="KR3e0086_WYG_015-25b"/>
五積散散<hi>三九</hi>　　　　　五味沈附湯<hi>熱百十七</hi>
右歸飲<hi>新補三</hi>　　　　　右歸丸<hi>新補五</hi>
海蔵八味丸<hi>補一二二</hi>　　一炁丹<hi>新熱二二</hi>
九炁丹<hi>新熱二三</hi>　　　　滋隂八味丸<hi>新寒十七</hi>
一隂煎<hi>新補八</hi>　　　　　二隂煎<hi>新補十</hi>
加減一隂煎<hi>新補九</hi>　　　玉女煎<hi>新寒十二</hi>
化隂煎<hi>新寒七</hi>　　　　　當歸六黄湯<hi>寒六五</hi>
白虎湯<hi>寒二</hi>　　　　　　瀉白散<hi>寒四二</hi>
<pb n="KR3e0086_WYG_015-26a"/>
加味逍遥散<hi>補九四</hi>　　　清化飲<hi>新因十三</hi>
瀉黄散<hi>寒五七</hi>　　　　　天王補心丹<hi>補百九</hi>
玉泉散<hi>新寒十五</hi>　　　　太清飲<hi>新寒十三</hi>
三才封髓丹<hi>寒一六六</hi>　　保隂煎<hi>新寒一</hi>
瀉心湯<hi>寒二七</hi>　　　　　華陀陽脫方<hi>熱四六</hi>
抽薪飲<hi>新寒四</hi>　　　　　徙薪飲<hi>新寒四</hi>
黄連解毒湯<hi>寒一</hi>　　　　七正散<hi>寒百十六</hi>
八正散寒<hi>百十五</hi>　　　　黄芩芍藥湯<hi>寒百九</hi>
<pb n="KR3e0086_WYG_015-26b"/>
五淋散<hi>寒百十七</hi>　　　　導赤散<hi>寒一二二</hi>
芍藥清肝散<hi>寒六一</hi>　　　正氣湯<hi>寒六六</hi>
凉膈散<hi>攻十九</hi>　　　　　黄芩知母湯<hi>寒五一</hi>
三補丸<hi>寒一六二</hi>　　　　安神丸<hi>寒一四二</hi>
黄芩清肺飲<hi>寒三八</hi>　　　排氣飲<hi>新和六</hi>
地黄膏<hi>寒九一</hi>　　　　　直指黄芩湯<hi>寒百七</hi>
大温中飲<hi>新散八</hi>　　　　大補元煎<hi>新補一</hi>
丹溪大補隂丸<hi>寒一五七</hi>　五君子煎<hi>新熱六</hi>
<pb n="KR3e0086_WYG_015-27a"/>
大分清飲<hi>新寒五</hi>　　　　正𫝊麥門冬湯<hi>寒四四</hi>
大連翹飲<hi>寒七八</hi>　　　　大金花丸<hi>攻五五</hi>
犀角地黄湯<hi>寒八十八一八二</hi>　一柴胡飲<hi>新散一</hi>
三柴胡飲<hi>新散三</hi>　　　　四柴胡飲<hi>新散四</hi>
五柴胡飲<hi>新散五</hi>　　　　加味龍膽瀉肝湯<hi>寒六四</hi>
　　　論外備用方<lb/>
人參養營湯<hi>補二一</hi>　　　加味歸脾湯<hi>補三四</hi>
調中益氣湯<hi>補三二虚邪</hi>　　　术附湯<hi>補四二中寒</hi>
<pb n="KR3e0086_WYG_015-27b"/>
參附湯<hi>補三八厥冷</hi>　　　　　金匱大建中湯<hi>補二三中寒</hi>
逍遥散<hi>補九三熱血虚發</hi>　　　　聖愈湯<hi>補九一虚熱</hi>
八味大建中湯<hi>補二五隂寒</hi>　　人參固本丸<hi>補百七隂虚熱</hi>
益隂腎氣丸<hi>補一二五</hi>　　　　七味白术散<hi>補五六虚熱渇</hi>
柴芩湯<hi>和一九二寒熱瀉</hi>　　　　藿香正氣散<hi>和二十風寒</hi>
龍腦鷄蘇丸<hi>和三七二隂虚煩熱</hi>　　四逆散<hi>散二八熱厥</hi>
小柴胡湯<hi>散十九</hi>　　　　加減小柴胡湯<hi>散二二痛寒熱腹</hi>
九味羌活湯<hi>散四四熱外邪寒</hi>　　退熱湯<hi>寒九三熱急勞大</hi>
<pb n="KR3e0086_WYG_015-28a"/>
秦芁扶羸湯<hi>寒九二虚勞</hi>　　　黄茋鱉甲煎<hi>寒九十虚勞</hi>
地骨皮散<hi>寒七四熱渇</hi>　　　　<hi>局/方</hi>大已寒丸<hi>熱一七一中寒</hi>
十補丸<hi>熱一七四腎虚寒</hi>　　　　已寒丸<hi>熱一七三阻陽于下</hi>
<hi>元戎</hi>大已寒丸<hi>熱一七二/冷祕</hi>　　四逆湯<hi>熱十四寒厥</hi>
附子湯<hi>熱二二背惡寒</hi>　　　　　附子理中湯<hi>熱二寒厥</hi>
温胃湯<hi>熱十二温中</hi>　　　　　三建湯<hi>熱四二逆隂寒厥</hi>
扶陽助胃湯<hi>熱百十六中寒</hi>　　<hi>保/命</hi>柴胡四物湯<hi>補十二虚勞</hi>
　　暑證<lb/>
<pb n="KR3e0086_WYG_015-28b"/>
　　　經義<lb/>
熱論曰凡病傷寒而成温者先夏至日者為病温後夏<lb/>
　至日者為病暑暑當與汗皆出勿止<lb/>
生氣通天論曰因于暑汗煩則喘滿静則多言體若燔<lb/>
　炭汗出而散<lb/>
刺志論曰氣盛身寒得之傷寒氣虚身熱得之傷暑<lb/>
金匱真言論曰夏暑汗不出者秋成風瘧<lb/>
隂陽應象大論曰夏傷于暑秋必痎瘧<lb/>
<pb n="KR3e0086_WYG_015-29a"/>
　　　論證<hi>共七條</hi>
暑本夏月之熱病然有中暑而病者有因暑而致病者<lb/>
　此其病有不同而總由於暑故其為病則有隂陽二<lb/>
　證曰隂暑曰陽暑治猶氷炭不可不辨也隂暑者因<lb/>
　暑而受寒者也凡人之畏暑貪涼不避寒氣則或于<lb/>
　深堂大廈或于風地樹隂或以乍熱乍寒之時不謹<lb/>
　衣被以致寒邪襲于肌表而病為發熱頭痛無汗惡<lb/>
　寒身形拘急肢體痠疼等證此以暑月受寒故名隂<lb/>
<pb n="KR3e0086_WYG_015-29b"/>
　暑即傷寒也惟宜温散為主當以傷寒法治之也○<lb/>
　又有不慎口腹過食生冷以致寒凉傷臓而為嘔吐<lb/>
　瀉痢腹痛等證此亦因暑受寒但以寒邪在内治宜<lb/>
　温中為主是亦隂暑之屬也○陽暑者乃因暑而受<lb/>
　熱者也在仲景即謂之中暍凡以盛暑烈日之時或<lb/>
　於長途或於田野不辭勞苦以致熱毒傷隂而病為<lb/>
　頭疼煩躁肌體大熱大渇大汗脉浮氣喘或無氣以<lb/>
　動等證此以暑月受熱故名陽暑治宜察氣之虚實<lb/>
<pb n="KR3e0086_WYG_015-30a"/>
　火之㣲甚或補或清以固其氣此與隂暑之治大有<lb/>
　不同若或因暑之名而不分表裏不察隂陽則誤人<lb/>
　不淺矣<lb/>
一隂暑證或在于表或在于裏惟富貴安逸之人多有<lb/>
　之總由恣情任性不慎風寒所致也陽暑證惟辛苦<lb/>
　勞役之人多有之由乎觸冒暑熱有勢所不容己也<lb/>
　然暑熱逼人者畏而可避可避則犯之者少隂寒襲<lb/>
　人者快而莫知莫知則犯之者多故凡有病暑者陽<lb/>
<pb n="KR3e0086_WYG_015-30b"/>
　暑不多見而隂暑居其八九今之人治暑者但見發<lb/>
　熱頭痛等證則必曰此中暑也而所用無非寒凉其<lb/>
　不達也亦甚矣<lb/>
一傷寒之病雖同為寒邪而名有不同也傷暑之名雖<lb/>
　同為暑邪而病有不同也傷寒之名有不同者在冬<lb/>
　之寒即謂之正傷寒在春之温即謂之温病在夏之<lb/>
　暑即謂之暑病是温病暑病亦皆傷寒之别名耳經<lb/>
　曰冬傷于寒春必病温又曰凡病傷寒而成温者先<lb/>
<pb n="KR3e0086_WYG_015-31a"/>
　夏至日者為病温後夏至日者為病暑即此謂也傷<lb/>
　暑之病有不同者其因暑而感寒者寒則傷形即傷<lb/>
　寒也因暑而受熱者熱則傷氣即傷暑也是内傷外<lb/>
　感俱有暑病之不同耳經曰氣盛身寒得之傷寒氣<lb/>
　虚身熱得之傷暑即此謂也盖氣盛身寒者謂身受<lb/>
　寒邪而氣無恙也故曰傷寒氣虚身熱者謂身冒暑<lb/>
　熱而熱傷氣也故曰傷暑此義人多不解而謂傷寒<lb/>
　者必身寒則于理不通而大昧經㫖矣<lb/>
<pb n="KR3e0086_WYG_015-31b"/>
一夏月盛暑之時必令身有㣲汗此養身之道最得時<lb/>
　宜者也若必使快然無汗則未免隂勝于陽多致疾<lb/>
　矣觀之經曰暑當與汗皆出勿止是言暑汗之勿宜<lb/>
　止也又曰夏暑汗不出者秋成風瘧是言暑汗不出<lb/>
　之為病也此夏月之汗宜否盖可知矣<lb/>
一夏月伏隂續論在前第二卷𫝊忠錄中<lb/>
一暑有八證脉虚自汗身熱背寒面垢煩渇手足㣲冷<lb/>
　體重是也凡治此者宜調理元氣為主清利次之<lb/>
<pb n="KR3e0086_WYG_015-32a"/>
一中暑死者不可使得冷得冷便死只宜以温煖之物<lb/>
　䕶其臍中徐徐治之<lb/>
　　　論治<hi>共五條</hi>
一隂暑證凡暑月外感風寒以致隂邪抑遏陽氣而病<lb/>
　為發熱頭痛肢體拘急痠疼無汗惡寒脉𦂳等證此<lb/>
　即傷寒之屬治以解散為主宜正柴胡飲小柴胡湯<lb/>
　或一二三四柴胡飲之類酌其寒熱虚實隨宜用之<lb/>
　○若脉見㣲細氣體虚弱不可發汗者但宜補中氣<lb/>
<pb n="KR3e0086_WYG_015-32b"/>
　使元氣漸充則寒邪自散不必攻邪也或用補中益<lb/>
　氣湯主之○若邪感于外而火盛于内或陽明熱甚<lb/>
　者宜柴胡白虎煎之類主之○若寒邪在表未解而<lb/>
　六脉㣲細背冷惡寒或嘔惡泄瀉内無熱證者此正<lb/>
　伏隂在内而邪不易解雖在暑月亦速宜温中如理<lb/>
　隂煎理中湯大温中飲麻桂飲之類皆宜速用不可<lb/>
　疑也亦不可遲也若邪盛于外而中不甚虚者或以<lb/>
　五積散○以上諸證有不能盡者俱宜以傷寒門諸<lb/>
<pb n="KR3e0086_WYG_015-33a"/>
　法察而治之<lb/>
一隂暑證凡内傷生冷致損胃氣而病為腹痛泄瀉嘔<lb/>
　吐者治宜以温中散寒為主若初受寒邪停積未散<lb/>
　而脾氣未虚者先宜以抑扶煎五徳丸之類主之○<lb/>
　若胃氣微虚者宜佐闗煎五徳丸主之○若胃氣再<lb/>
　虛者宜温胃飲理中湯主之○若吐瀉已甚脾腎兼<lb/>
　傷而痛連小腹二隂或成痢者宜胃闗煎理隂煎或<lb/>
　九炁丹之類主之○若表中寒邪内傷生冷表裏俱<lb/>
<pb n="KR3e0086_WYG_015-33b"/>
　病者宜兼治之以和胃飲加柴胡或温胃飲加柴胡<lb/>
　或新方諸柴胡飲察虚實而用之○古方用大順散<lb/>
　為温中之總治亦何足以盡之也<lb/>
一陽暑以酷熱傷人本為熱證然陽中又有隂陽此不<lb/>
　可不辨也凡暑熱中人者其氣必虚以火能尅金而<lb/>
　熱傷氣也然熱者不可不清虚者不可不補但陽中<lb/>
　之陽者宜兼乎清如身熱頭痛煩躁大渇大汗脉洪<lb/>
　滑喜冷水大便乾結小水赤痛之類皆陽證也○若<lb/>
<pb n="KR3e0086_WYG_015-34a"/>
　氣不甚虚而但有火證者宜白虎湯或益元散主之<lb/>
　或火盛之甚者惟玉泉散更妙○若汗出脉虚浮煩<lb/>
　渇有火而少氣者宜白虎加人參湯或仲景竹葉石<lb/>
　膏湯宣明桂苓甘露飲之類主之○若眩暈少氣雖<lb/>
　煩渇而火不甚者宜生脉散主之○以上諸法用治<lb/>
　陽中之陽皆古法之善者若雖壮熱口渇而脉虚無<lb/>
　力或重按全無及神困氣促者此脾胃氣虚元陽不<lb/>
　足假火之證若誤用白虎等劑其危立至<lb/>
<pb n="KR3e0086_WYG_015-34b"/>
一凡中暑熱者人皆知為陽證而不知陽中有隂也盖<lb/>
　外中熱邪而内亦熱者此表裏俱熱方是陽證治宜<lb/>
　清補如前○若内本無熱而因熱傷氣但氣虚于中<lb/>
　者便有伏隂之象故凡治暑熱之證最當辨其隂陽<lb/>
　虚實若脉虚無力或為惡寒背寒或為嘔惡或為腹<lb/>
　痛泄瀉或四肢鼻尖微冷或不喜涼茶冷水或息短<lb/>
　氣促無力以動之類皆陽中之隂證也凡見此類但<lb/>
　當専顧元氣惟宜獨參湯徐徐與之為最妙若兼㣲<lb/>
<pb n="KR3e0086_WYG_015-35a"/>
　嘔惡寒者宜加煨姜與人參等分主之再其甚者則<lb/>
　養中煎理中湯五君子煎或五福飲理隂煎之類皆<lb/>
　當隨宜用之若虚寒之甚則舎時從證桂附皆所必<lb/>
　用切不可因暑熱之名而執用寒涼解暑等劑再伐<lb/>
　陽氣則變有不可測也○若夏丹于盛暑中過于勞<lb/>
　倦因而中暑者其勞倦既已傷脾暑熱又以傷氣此<lb/>
　本内傷大虚之候當専以調補為先然後察其有火<lb/>
　無火或有邪無邪而兼治如前可也<lb/>
<pb n="KR3e0086_WYG_015-35b"/>
一夏月因暑致病而醫有不知伏隂誤投寒劑以致吐<lb/>
　瀉腹痛或外熱内寒煩躁多渇状若傷寒但察其脉<lb/>
　㣲神困便是隂盛格陽之證速宜温藥以救其内<lb/>
一夏月既傷暑熱復傷生冷外熱内寒者當専以内寒<lb/>
　為主有滯者清其滯無滯者益其氣但温中理脾脾<lb/>
　氣既復而暑無不退也<lb/>
　　　論香薷飲<lb/>
香薷飲乃夏月通用之藥餌常見富貴之家多有備此<lb/>
<pb n="KR3e0086_WYG_015-36a"/>
　令老少時常服之用以防暑而不知人之宜此者少<lb/>
　不宜此者多也若誤用之必反致疾何也盖香薷一<lb/>
　物氣香竄而性沈寒惟其氣竄所以能通達上下而<lb/>
　去菀蒸之濕熱惟其性寒所以能解渇除煩而清摶<lb/>
　結之火邪然必果屬陽臓果有火邪果脾胃氣强肥<lb/>
　甘過度而宜寒畏熱者乃足以當之且賴其清涼未<lb/>
　必無益若氣本不充則服之最能損氣火本非實而<lb/>
　服之乃以敗陽凡素禀隂柔及年質将半飲食不健<lb/>
<pb n="KR3e0086_WYG_015-36b"/>
　軀體素弱之莗不知利害而效尤妄用者未有不反助<lb/>
　伏隂損傷胃氣而致為吐瀉腹痛及隂寒危敗等證<lb/>
　若加黄連其寒尤甚厚朴破氣均非所宜用者不可<lb/>
　不審<lb/>
　　　述古<hi>共六條</hi>
仲景曰其傷于四時之氣皆能為病冬時嚴寒中而即<lb/>
　病者名曰傷寒不即病者寒毒蔵于肌膚至春變為<lb/>
　温病至夏變為暑病暑病者熱極重于温也是以辛<lb/>
<pb n="KR3e0086_WYG_015-37a"/>
　苦之人春夏多温熱病皆由冬時觸寒所致非時行<lb/>
　之氣也凡時行者春時應煖復大寒夏時應大熱而<lb/>
　反大涼秋時應涼而反大熱冬時應寒而反大温此<lb/>
　非其時而有其氣是以一氣之中長幼之病多相似<lb/>
　者此則時行之氣也<lb/>
　曰太陽中熱者暍是也其人汗出惡寒身熱而渇白<lb/>
　虎加人參湯主之○太陽中暍者身熱疼痛而脉微<lb/>
　弱此亦夏月傷冷水水行皮中所致也一物𤓰蒂湯<lb/>
<pb n="KR3e0086_WYG_015-37b"/>
　吐之○太陽中暍者發熱惡寒身重而疼痛其脉弦<lb/>
　細芤遲小便已洒洒然毛聳手足逆冷小有勞身即<lb/>
　熱口開前板齒燥若發汗則惡寒甚加温鍼則發熱<lb/>
　甚數下之則淋甚<lb/>
潔古曰静而得之為中暑動而得之為中熱中暑者隂<lb/>
　證中熱者陽證<lb/>
陳無擇曰暑熱喜歸心心中之使人噎悶昏不知人入<lb/>
　肝則眩暈頑痺入脾則虚睡不覺入肺則喘滿痿躄<lb/>
<pb n="KR3e0086_WYG_015-38a"/>
　入腎則消渇凡中暍死者治之切不可用冷惟宜温<lb/>
　養道途中無湯即以熱土熨臍中仍使更溺其土取<lb/>
　以罨於臍上㮣可見矣凡覺中暑急嚼生姜一大塊<lb/>
　水送下如已迷悶嚼大蒜一大瓣水送下如不能嚼<lb/>
　水研灌之立醒<lb/>
戴氏曰夏月卒倒不省人事名曰暑風<lb/>
王節齋曰治暑之法清心利小便最好暑傷氣宜補真<lb/>
　氣為要又有惡寒或四肢逆冷甚者迷悶不省而為<lb/>
<pb n="KR3e0086_WYG_015-38b"/>
　霍亂吐利痰滯嘔逆腹痛瀉痢此則非暑傷人乃因<lb/>
　暑而自致之病也以其因暑而得故亦謂之暑病治<lb/>
　法不同○若吐瀉脉沈㣲甚者不可用涼藥可用附<lb/>
　子大順散或附子理中湯加芍藥○若夏月多食冷<lb/>
　物及過飲茶水致傷脾胃則吐瀉霍亂故治暑藥多<lb/>
　宜温脾消食治濕利小便醫者要識此意<lb/>
薛立齋曰按東垣先生云暑熱之時無病之人或避暑<lb/>
　熱納涼于深堂大厦得之者名曰中暑其病必頭痛<lb/>
<pb n="KR3e0086_WYG_015-39a"/>
　惡寒身形拘急肢節疼痛煩熱無汗為房室隂寒之<lb/>
　氣所遏使周身陽氣不得伸越以大順散熱藥主之<lb/>
　若行人或農夫於日中勞役得之者名曰中熱其病<lb/>
　必苦頭痛躁熱惡熱肌熱大渇汗泄懶動為天熱外<lb/>
　傷肺氣以蒼术白虎湯涼劑主之若人元氣不足用<lb/>
　前藥不應宜補中益氣湯主之大抵夏月陽氣浮于<lb/>
　外隂氣伏于内若人飲食勞倦内傷中氣或酷暑勞<lb/>
　役外傷陽氣者多患之法當調補元氣為主而佐以<lb/>
<pb n="KR3e0086_WYG_015-39b"/>
　解暑若中暑乃隂寒之證法當補陽氣為主少佐以<lb/>
　解暑故先哲多用姜桂附子之類此推内經舍時従<lb/>
　證之良法也今患暑證殁而手足指甲或肢體青黯<lb/>
　此皆不究其因不温補其内而泛用香薷飲之類所<lb/>
　誤也○又曰前證當分别中暑中暍脉虛脉沈無汗<lb/>
　有汗發熱不熱作渇不渇或瀉不瀉飲寒飲熱辨其<lb/>
　隂陽虚實不可泛投寒涼之劑盖謂夏月伏隂在内<lb/>
　古人用附子大順散之類温補陽氣厥有㫖哉何今<lb/>
<pb n="KR3e0086_WYG_015-40a"/>
　人之老弱至夏月患食少體倦發熱作渇或吐瀉腹<lb/>
　痛頭痛諸證反服香薷飲復傷元氣無不招引暑證<lb/>
　以致不起至若清暑益氣湯内用澤瀉蒼术黄栢之<lb/>
　類必審其果有濕熱壅滯方可用之否則反致虧損<lb/>
　其隂用當審察<lb/>
　　　暑證論列方<lb/>
理中湯<hi>熱一</hi>　　　　　　理隂煎<hi>新熱三</hi>
柴胡白虎煎<hi>新散十二</hi>　　益元散<hi>寒百十二</hi>
<pb n="KR3e0086_WYG_015-40b"/>
玉泉散<hi>新寒十五</hi>　　　　竹葉石膏湯<hi>寒五</hi>
養中煎<hi>新熱四</hi>　　　　　温胃飲<hi>新熱五</hi>
四柴胡飲<hi>新散四</hi>　　　　胃闗煎<hi>新熱九</hi>
佐闗煎<hi>新熱十</hi>　　　　　大温中飲<hi>新散八</hi>
五徳丸<hi>新熱十八</hi>　　　　九炁丹<hi>新熱二三</hi>
五君子煎<hi>新熱六</hi>　　　　麻桂飲<hi>新散七</hi>
香薷飲<hi>和一六九</hi>　　　　補中益氣湯<hi>補三一</hi>
生脉散<hi>補五七</hi>　　　　　小柴胡湯<hi>散十九</hi>
<pb n="KR3e0086_WYG_015-41a"/>
清暑益氣湯<hi>和一六八</hi>　　白虎湯<hi>寒二</hi>
五福飲<hi>新補六</hi>　　　　　正柴胡飲<hi>新散六</hi>
蒼术白虎湯<hi>寒二</hi>　　　　和胃飲<hi>新和五</hi>
一柴胡飲<hi>新散一</hi>　　　　白虎加人參湯<hi>寒三</hi>
抑扶煎<hi>新熱十一</hi>　　　　二柴胡飲<hi>新散二</hi>
附子大順散<hi>熱七八</hi>　　　五積散<hi>散三九</hi>
三柴胡飲<hi>新散三</hi>　　　　一物瓜蒂湯<hi>攻百五</hi>
宣明桂苓甘露飲<hi>寒八</hi>
<pb n="KR3e0086_WYG_015-41b"/>
　　　論外備用方<lb/>
五物香薷飲<hi>和百七十</hi>　　十味香薷飲<hi>和一七一</hi>
黄連香薷飲<hi>和一七二中熱</hi>　　縮脾飲<hi>和一七三暑毒吐瀉</hi>
四物地榆散<hi>寒九六昏迷</hi>　　　子和桂苓甘露飲<hi>寒九渇虚熱</hi>
　　火證<lb/>
　　　經義<lb/>
天元紀大論曰君火以明相火以位○神在天為風在<lb/>
　地為木在天為熱在地為火在天為濕在地為土在<lb/>
<pb n="KR3e0086_WYG_015-42a"/>
　天為燥在地為金在天為寒在地為水故在天為氣<lb/>
　在地為形形氣相感而化生萬物矣○天地者萬物<lb/>
　之上下也左右者隂陽之道路也水火者隂陽之徴<lb/>
　兆也金木者生成之終始也○寒暑燥濕風火天之<lb/>
　隂陽也三隂三陽上奉之木火土金水火地之隂陽<lb/>
　也生長化收蔵下應之天以陽生隂長地以陽殺隂<lb/>
　藏○甲已之嵗土運統之乙庚之嵗金運統之丙辛<lb/>
　之嵗水運統之丁壬之嵗木運統之戊癸之嵗火運<lb/>
<pb n="KR3e0086_WYG_015-42b"/>
　統之○厥隂之上風氣主之少隂之上熱氣主之太<lb/>
　隂之上濕氣主之少陽之上相火主之陽明之上燥<lb/>
　氣主之太陽之上寒氣主之所謂本也是謂六元<lb/>
五運行大論曰燥勝則地乾暑勝則地熱風勝則地動<lb/>
　濕勝則地泥寒勝則地裂火勝則地固矣<lb/>
六㣲㫖大論曰顯明之右君火之位也君火之右退行<lb/>
　一步相火治之復行一步土氣治之復行一步金氣<lb/>
　治之復行一步水氣治之復行一步木氣治之復行<lb/>
<pb n="KR3e0086_WYG_015-43a"/>
　一步君火治之○相火之下水氣承之君火之下隂<lb/>
　精承之○君位臣則順臣位君則逆所謂二火也<lb/>
至真要大論曰少隂司天為熱化在泉為苦化不司氣<lb/>
　化居氣為灼化○少陽司天為火化在泉為苦化司<lb/>
　氣為丹化間氣為明化<lb/>
藏氣法時論曰五行者金木水火土也更貴更賤以知<lb/>
　死生以決成敗而定五蔵之氣間甚之時死生之期<lb/>
　也<lb/>
<pb n="KR3e0086_WYG_015-43b"/>
隂陽應象大論曰水為隂火為陽○壮火之氣衰少火<lb/>
　之氣壮壮火食氣氣食少火壮火散氣少火生氣<lb/>
逆調論曰一水不能勝二火故不能凍慄病名曰骨痺<lb/>
　是人當攣節也<hi>詳列寒熱門</hi>
解精㣲論雷公請問哭泣之水所従生涕所從出也帝<lb/>
　曰水之精為志火之精為神水火相感神志俱悲是<lb/>
　以目之水生也○帝曰厥則目無所見夫人厥則陽<lb/>
　氣并于上隂氣并于下陽并于上則火獨光也隂并<lb/>
<pb n="KR3e0086_WYG_015-44a"/>
　於下則足寒足寒則脹也夫一水不勝五火故目眥<lb/>
　盲是以氣衝風泣下而不止夫風之中目也陽氣内<lb/>
　守於精是火氣燔目故見風則泣下也有以比之夫<lb/>
　火疾風生乃能雨此之類也<lb/>
示從客論曰二火不勝三水是以脉亂而無常也<lb/>
保命全形論曰木得金而伐火得水而滅土得木而達<lb/>
　金得火而缺水得土而絶萬物盡然不可勝竭<lb/>
至真要大論帝曰願聞病機何如岐伯曰諸風掉眩皆<lb/>
<pb n="KR3e0086_WYG_015-44b"/>
　屬於肝○諸寒收引皆屬于腎○諸氣膹鬱皆屬于<lb/>
　肺○諸濕腫滿皆屬于脾○諸熱瞀瘛皆屬于火○<lb/>
　諸痛痒瘡皆屬于心○諸厥固泄皆屬于下○諸痿<lb/>
　喘嘔皆屬于上○諸禁鼓慄如喪神守皆屬于火○<lb/>
　諸痙項强皆屬于濕○諸逆衝上皆屬于火○諸脹<lb/>
　腹大皆屬於熱○諸躁狂越皆屬于火○諸暴强直<lb/>
　皆屬于風○諸病有聲鼔之如鼓皆屬于熱○諸病<lb/>
　胕腫疼酸驚駭皆屬于火○諸轉反戾水液渾濁皆<lb/>
<pb n="KR3e0086_WYG_015-45a"/>
　屬於熱○諸病水液澄澈清冷皆屬於寒○諸嘔吐<lb/>
　酸暴注下迫皆屬于熱○故大要曰謹守病機各司<lb/>
　其屬有者求之無者求之盛者責之虚者責之盛者<lb/>
　瀉之虚者補之必先五勝疎其血氣令其調達而致<lb/>
　和平此之謂也<lb/>
　　　論君火相火之病<lb/>
經曰君火以明相火以位此就火徳辨隂陽而悉其形<lb/>
　氣之理也盖火本陽也而陽之在上者為陽中之陽<lb/>
<pb n="KR3e0086_WYG_015-45b"/>
　故曰君火陽之在下者為隂中之陽故曰相火此天<lb/>
　地生成之道也其在于人則上為君火故主于心下<lb/>
　為相火故出于腎主于心者為神明之主故曰君火<lb/>
　以明出于腎者為發生之根故曰相火以位至其為<lb/>
　病則以明者其化虚故君火之氣有晦有明以位者<lb/>
　其化實故相火之病能焚能燎何也盖化虚者無形<lb/>
　者也故其或衰或王惟見于神明神惟貴足衰則可<lb/>
　畏也化實者有形者也故其為熱為寒必著于血氣<lb/>
<pb n="KR3e0086_WYG_015-46a"/>
　確有證據方可言火也此其一清一濁有可辨者如<lb/>
　此然清濁雖二而氣禀則一故君火衰則相火亦敗<lb/>
　此以無形者虧及有形者也相火熾則君火亦炎此<lb/>
　以有形者病及無形者也夫生以神全病惟形見故<lb/>
　火邪之為病必依于有位有形之相火所謂邪火者<lb/>
　即所謂凡火也即所謂燎原之火也惟不得其正所<lb/>
　以為病故别以邪火名之而實非可以君相並言也<lb/>
　故在内經則又謂之畏火正以此火有形故可畏也<lb/>
<pb n="KR3e0086_WYG_015-46b"/>
　夫病以有形之火須治以有形之物故形而火盛者<lb/>
　可瀉以苦寒之物形而火衰者可助以甘温之物此<lb/>
　以形治形而治火之道止于是矣至若無形之火則<lb/>
　生生息息窈窈㝠㝠為先天之化為後天之神為死<lb/>
　生之母為𤣥牝之門又豈于形迹之間可能摹擬者<lb/>
　哉故有形之火不可縱無形之火不可殘有能知火<lb/>
　之邪正而握其盈虚伸縮之權者則神可全病可却<lb/>
　而生道在我矣即吾有形吾又何患<lb/>
<pb n="KR3e0086_WYG_015-47a"/>
　　　論病機火證<lb/>
觀内經至真要大論所列病機凡言火者五言熱者四<lb/>
　似皆謂之火也然諸病之見于諸篇者復有此言熱<lb/>
　而彼言寒此言實而彼言虚者豈果本經之自為矛<lb/>
　盾耶盖諸篇所言在専悉病情故必詳必盡在本篇<lb/>
　所言亦不過總言五運六氣之大約原非確指為實<lb/>
　火實熱也故于篇末復以有無虚實四字縂結于後<lb/>
　此軒岐明見萬世正恐後人誤以火熱二字悉認為<lb/>
<pb n="KR3e0086_WYG_015-47b"/>
　真因而曉示如此此其火有虚實熱有真假従可知<lb/>
　矣余以劉河間原病式之謬故于類經惟引經釋經<lb/>
　不敢杜譔一言冀在解人之惑以救将来之誤耳前<lb/>
　三卷中别有詳辨并類經詳註俱當互閱求正<lb/>
　　　論虚火<hi>共三條</hi>
凡虚火證即假熱證也余于首卷寒熱真假篇已言之<lb/>
　詳矣然猶有未盡者如虚火之病源有二虚火之外<lb/>
　證有四何也盖一曰隂虚者能發熱此以真隂虧損<lb/>
<pb n="KR3e0086_WYG_015-48a"/>
　水不制火也二曰陽虚者亦能發熱此以元陽敗竭<lb/>
　火不歸源也此病源之二也至若外證之四則一曰<lb/>
　陽戴于上而見于頭面咽喉之間者此其上雖熱而<lb/>
　下則寒所謂無根之火也二曰陽浮于外而發于皮<lb/>
　膚肌肉之間者此其外雖熱而内則寒所謂格陽之<lb/>
　火也三曰陽陷于下而見于便溺二隂之間者此其<lb/>
　下雖熱而中則寒所謂失位之火也四曰陽亢乗隂<lb/>
　而見于精血髓液之間者此其金水敗而鉛汞乾所<lb/>
<pb n="KR3e0086_WYG_015-48b"/>
　謂隂虚之火也此外證之四也然證雖有四而本則<lb/>
　惟二或在隂虚或在陽虚而盡之矣苐隂虚之火惟<lb/>
　一曰金水敗者是也陽虚之火有三曰上中下者是<lb/>
　也凡治此者若以隂虚火盛則治當壮水壮水之法<lb/>
　只宜甘涼不宜辛熱若以陽虚發熱則治宜益火益<lb/>
　火之法只宜温熱大忌清涼苐温熱之效速每于一<lb/>
　二劑間便可奏功甘涼之力緩非多服不能見效也<lb/>
　然清涼之藥終不宜多多則必損脾胃如不得已則<lb/>
<pb n="KR3e0086_WYG_015-49a"/>
　易以甘平其庶幾耳倘甘平未效則惟有甘温一法<lb/>
　斯堪實濟尚可望其成功否則生氣之機終非清涼<lb/>
　所能致也此義最㣲不可不察<lb/>
一氣本屬陽陽氣不足則寒從中生寒従中生則陽無<lb/>
　所存而浮散于外是即虚火假熱之謂也而假寒之<lb/>
　證其義亦然是以虚火實火亦總由中氣之有虚實<lb/>
　耳凡氣實于内而為寒者有如嚴冬陽伏于下而隂<lb/>
　凝于上故氷雪滿地而井泉温煖也氣虚于内而為<lb/>
<pb n="KR3e0086_WYG_015-49b"/>
　熱者有如盛夏隂盛于中而陽浮于外故炎暑逼人<lb/>
　而淵源清冷也天地間理原如此故不可見熱即云<lb/>
　熱見寒即云寒而務察其寒熱之本<lb/>
一火有虚實故熱有假真而察之之法總當以中氣為<lb/>
　之主而外證無足憑也故凡假熱之證本中寒也假<lb/>
　寒之證本内熱也中寒者本是隂證内熱者原是陽<lb/>
　證苐以惑者不明故妄以寒證為假熱熱證為假寒<lb/>
　而不知内熱者當逺熱内寒者當逺寒内有可據本<lb/>
<pb n="KR3e0086_WYG_015-50a"/>
　皆真病又何假之有<lb/>
　　　論五志之火<lb/>
經曰天有四時五行以生長收蔵以生寒暑燥濕風人<lb/>
　有五臓化五氣以生喜怒憂思恐是即所謂五志也<lb/>
　此五志之化由乎五臓而五臓之化由乎五行故在<lb/>
　心為喜心主火也在肝為怒肝主木也在脾為思脾<lb/>
　主土也在肺為憂肺主金也在腎為恐腎主水也此<lb/>
　五志各有分屬本不可以混言者也且人有此生即<lb/>
<pb n="KR3e0086_WYG_015-50b"/>
　有此志使無此志生亦何為是生之與志本不能離<lb/>
　亦不可離而人于食息之常孰不以五志為生亦孰<lb/>
　不以五志為用而未聞以五志之動皆為火也苐或<lb/>
　以用志失宜則未免有傷臓氣故在内經則但言五<lb/>
　臓之傷各有所屬五氣之傷各有所病亦未聞以五<lb/>
　志之傷皆云火也而五火之說乃始于劉河間云五<lb/>
　志所傷皆熱也丹溪述河間而衍之曰五志之動各<lb/>
　有火起劉宗厚又述丹溪而衍之曰大怒則火起于<lb/>
<pb n="KR3e0086_WYG_015-51a"/>
　肝醉飽則火起于胃房勞則火起于腎悲哀動中則<lb/>
　火起于肺心為君主自焚則死矣自三子之說行則<lb/>
　似乎五行悉化而為火理豈然乎余嘗察五志所傷<lb/>
　之人但見其憔悴日増未見其俱為熱病也即因志<lb/>
　動火者非曰必無但傷氣者十之九動火者十之一<lb/>
　又豈五志皆能動火乎而矧以怒動肝氣者最易傷<lb/>
　脾脾傷者不可以言火也醉飽能動胃火胃强者固<lb/>
　自無恙脾弱而致病者不可以言火也房勞本動腎<lb/>
<pb n="KR3e0086_WYG_015-51b"/>
　火精去而陽亢者可以火言精去而氣亦去者不可<lb/>
　以言火也外如五志之傷則無非傷氣敗陽之證尚<lb/>
　可謂之火乎無火治火則無有不敗者矣三卷中辨<lb/>
　丹溪第二條下仍有一論當互閱之<lb/>
　　　論火證<hi>共三條</hi>
火為熱病是固然矣然火得其正即為陽氣此火之不<lb/>
　可無亦不可衰衰則陽氣之虚也火失其正是以邪<lb/>
　熱此火之不可有尤不可甚甚則真隂傷敗也然陽<lb/>
<pb n="KR3e0086_WYG_015-52a"/>
　以元氣言火以病氣言故凡病在元氣者不得以火<lb/>
　論何也盖人之元氣止于充足焉得有餘既非有餘<lb/>
　則何以言火所謂無形者其化虚即此是也惟病在<lb/>
　形體者乃可以察火證盖其不在氣即在血所謂有<lb/>
　形者其化實即此是也故凡火之為病其在外者必<lb/>
　見于皮肉筋骨其在内者必見于臓腑九竅若于形<lb/>
　質之間本無熱證可據而曰此火也此熱也則總屬<lb/>
　莫須有之妄談也矧如火證悉具而猶有虚實之殊<lb/>
<pb n="KR3e0086_WYG_015-52b"/>
　真假之異其可不為詳辨乎若果有火病則火性急<lb/>
　烈誠可畏也然實火止隨形質余因謂之凡火又謂<lb/>
　之邪火火之為病病之標耳洗之滌之又何難哉惟<lb/>
　虚火之病則本于元氣元氣既虚而再攻其火非挺<lb/>
　即刃矣是以諸病之殺人而尤惟火病為最者正以<lb/>
　凡火未必殺人而以虚作實則無不殺之矣不忍見<lb/>
　也<lb/>
一凡五臓之火肺熱則鼻乾甚則鼻涕出○肝熱則目<lb/>
<pb n="KR3e0086_WYG_015-53a"/>
　眵濃○心熱則言笑多○脾熱則善飢善渇○腎熱<lb/>
　則小水熱痛○凡此之類宜從清也諸所不盡詳一<lb/>
　卷寒熱篇<lb/>
一凡察火證必須察其虚實雖其元氣本虚然必虚中<lb/>
　挾實者乃為易治何以見之如或大便乾結或善飢<lb/>
　多食或神氣精明或聲音强壮而脉見有力此皆虚<lb/>
　中有實也俱可隨證清解之若或内外俱熱而反見<lb/>
　溏泄或飲食少進或聲㣲氣短諸虚皆見而反不利<lb/>
<pb n="KR3e0086_WYG_015-53b"/>
　温補者此其胃氣已敗生意已窮非吉兆也<lb/>
　　　論治火<hi>共五條</hi>
治實火諸法凡㣲熱之氣惟涼以和之宜徙薪飲四隂<lb/>
　煎二隂煎或加減一隂煎黄芩芍藥湯黄芩清肺飲<lb/>
　之類酌宜用之○大熱之氣必寒以除之宜抽薪飲<lb/>
　白虎湯太清飲黄連解毒湯玉泉散三補丸之類主<lb/>
　之○火甚而兼脹滿閉結實熱者宜涼膈散八正散<lb/>
　三黄丸大金花丸之類主之○凡火盛虚煩乾渇或<lb/>
<pb n="KR3e0086_WYG_015-54a"/>
　有熱毒難解者宜用緑荳飲或雪梨漿間藥朝夕飲<lb/>
　之退火解毒最速且無所傷誠妙法也<lb/>
一鬱熱之火宜散而解之如外邪鬱伏為熱者宜正柴<lb/>
　胡飲小柴胡湯或升陽散火湯之類主之○若鬱熱<lb/>
　在經而為癰疽為瘡疹者宜連翹歸尾煎或芍藥蒺<lb/>
　藜煎之類主之或于本門求法治之此皆火鬱發之<lb/>
　之謂也<lb/>
一虚火之與假熱其氣皆虚本若相類然隂陽偏勝亦<lb/>
<pb n="KR3e0086_WYG_015-54b"/>
　有不同如隂虚生熱者此水不足以濟火也治當補<lb/>
　隂其火乃息宜一隂煎左歸飲左歸丸六味地黄丸<lb/>
　之類主之此所謂壮水之主也○如寒極生熱而火<lb/>
　不歸原即隂盛隔陽假熱證也治宜温補血氣其熱<lb/>
　自退宜理隂煎右歸飲理中湯大補元煎六味回陽<lb/>
　飲之類主之此所謂益火之源也又曰温能除大熱<lb/>
　也○凡假熱之證以腎隂大虚則陽無所附而浮散<lb/>
　于外故反多外熱此内真寒外假熱也若非峻補真<lb/>
<pb n="KR3e0086_WYG_015-55a"/>
　隂何以復其元氣元氣不復則必由散而盡矣但外<lb/>
　熱既甚多見口瘡舌裂喉乾咽痛煩渇喜冷等證而<lb/>
　辛熱温補之劑難以入口故薛立齋治韓州同之勞<lb/>
　熱以加減八味丸料一斤内肉桂一兩煎五六碗用<lb/>
　水浸氷冷與服此法最善余因效之嘗以崔氏八味<lb/>
　丸料或右歸飲用治隂虚假熱傷寒及勞熱煩渇等<lb/>
　證服後頓退而虚寒悉見乃進温補無不效者此真<lb/>
　神妙法也<lb/>
<pb n="KR3e0086_WYG_015-55b"/>
一實火宜瀉虚火宜補固其法也然虚中有實者治宜<lb/>
　以補為主而不得不兼乎清如加減一隂煎保隂煎<lb/>
　天王補心丹丹溪補隂丸之類是也○若實中有虚<lb/>
　者治宜以清為主而酌兼乎補如清化飲徙薪飲大<lb/>
　補隂丸之類是也○凡此虚中之實實中之虚本無<lb/>
　限則故不得謂熱者必無虚虚者必無熱但微虚者<lb/>
　宜従㣲補㣲熱者宜従㣲清若熱倍于虚而清之不<lb/>
　及漸増無害也若虚倍于熱而清之太過則伐及元<lb/>
<pb n="KR3e0086_WYG_015-56a"/>
　陽矣凡治火者不可不知此義<lb/>
一瀉火諸藥○黄連梔子瀉心肝大腸之火○山梔仁<lb/>
　降火従小便出其性能屈下行○石膏瀉腸胃之火<lb/>
　陽明經有實熱者非此不可○黄芩清脾肺大腸之<lb/>
　火○黄栢瀉肝腎諸經之火○知母清肺胃肝腎之<lb/>
　火○地骨皮退隂中之火善除骨蒸夜熱○生地麥<lb/>
　門冬清肝肺涼血中之火○天門冬瀉肺與大腸之<lb/>
　火○桑白皮川貝母土貝母解上焦肺胃之火○柴<lb/>
<pb n="KR3e0086_WYG_015-56b"/>
　胡乾葛解肝脾諸經之鬱火○龍膽草瀉肝腎膀胱<lb/>
　之火○槐花清肝腎大腸之火能解諸毒○芍藥石<lb/>
　斛清脾胃之火○滑石利小腸膀胱之火○天花粉<lb/>
　清痰止渇解上焦之火○連翹瀉諸經之浮火○𤣥<lb/>
　參清上焦之浮火○山豆根解咽喉之火○膽星開<lb/>
　心脾胃脘之痰火○青黛蘆薈胡黄連瀉五臓之疳<lb/>
　熱鬱火○苦參瀉疳蝕之火○木通下行瀉小腸之<lb/>
　火○澤瀉車前子利癃閉之火○人中白清肝脾腎<lb/>
<pb n="KR3e0086_WYG_015-57a"/>
　之隂火○童便降隂中血分之浮火○大黄朴硝瀉<lb/>
　陽明諸經實熱之火○人參黄茋白术甘草除氣<lb/>
　虚氣脫陽分散失之火○熟地黄當歸枸杞山茱萸<lb/>
　滋心腎不交隂分無根之火○附子乾薑肉桂救元<lb/>
　陽失位隂盛格陽之火○凡此治火之法已若盡之<lb/>
　然亦不過言其筌蹄耳而神而通之原不可以筆楮<lb/>
　盡也<lb/>
　　　述古<lb/>
<pb n="KR3e0086_WYG_015-57b"/>
啟𤣥子曰病之㣲小者猶人火也遇草而焫遇木而燔<lb/>
　可以濕伏可以水折故逆其性氣可以折之攻之病<lb/>
　之大甚者猶龍火也得濕而焰得水而燔不知其性<lb/>
　以水濕折之適足以光焰詣天物窮方不識其性者<lb/>
　反常之理以火逐之則燔灼自消焰火撲滅矣<lb/>
　　　火證論列方<lb/>
白虎湯<hi>寒二</hi>　　　　　　抽薪飲<hi>新寒三</hi>
徙薪飲<hi>新寒四</hi>　　　　　玉泉散<hi>新寒十五</hi>
<pb n="KR3e0086_WYG_015-58a"/>
涼膈散<hi>攻十九</hi>　　　　　清化飲<hi>新因十三</hi>
三補丸<hi>寒一六二</hi>　　　　三黄丸<hi>攻六八</hi>
八正散<hi>寒百十五</hi>　　　　緑豆飲<hi>新寒十四</hi>
雪梨漿<hi>新寒十六</hi>　　　　太清飲<hi>新寒十三</hi>
一隂煎<hi>新補八</hi>　　　　　保隂煎<hi>新寒一</hi>
理中湯<hi>熱一</hi>　　　　　　理隂煎<hi>新熱三</hi>
左歸飲<hi>新補二</hi>　　　　　左歸丸<hi>新補四</hi>
右歸飲<hi>新補三</hi>　　　　　大金花丸<hi>攻五五</hi>
<pb n="KR3e0086_WYG_015-58b"/>
大補元煎<hi>新補一</hi>　　　　小柴胡湯<hi>散十九</hi>
正柴胡飲<hi>新散六</hi>　　　　大補隂丸<hi>寒一五七</hi>
六味地黄丸<hi>補一二一</hi>　　加減八味丸<hi>外三八</hi>
六味回陽飲<hi>新熱二</hi>　　　升陽散火湯<hi>散四一</hi>
天王補心丹<hi>補百九</hi>　　　丹溪補隂丸<hi>寒百六十</hi>
黄連解毒湯<hi>寒一</hi>　　　　連翹歸尾煎<hi>新因三二</hi>
芍藥蒺藜煎<hi>新因三五</hi>　　當歸蒺藜煎<hi>新因三四</hi>
　　　論外備用方<lb/>
<pb n="KR3e0086_WYG_015-59a"/>
凡寒陣所列古方新方俱可酌用<lb/>
神芎　<hi>攻七二</hi>　　　　　清涼飲子<hi>因百三</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0086_WYG_015-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景岳全書卷十五<lb/>
</p>
<p>
</p>
  </div>
</body>
</text>
</TEI>
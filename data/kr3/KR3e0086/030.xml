<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景岳全書卷三十</head> <lb/>
    <p>
<pb n="KR3e0086_WYG_030-1a"/>
欽定四庫全書<lb/>
　景岳全書卷三十<lb/>
　　　　　　　　　　　　明　張介賓　撰<lb/>
　　血證<lb/>
　　　經義<lb/>
决氣篇帝曰何謂血岐伯曰中焦受氣取汁變化而赤<lb/>
　是謂血○血脫者色白夭然不澤<lb/>
痿論曰心主身之血脈<lb/>
<pb n="KR3e0086_WYG_030-1b"/>
五臟生成篇曰諸血者皆屬於心○人卧血歸於肝肝<lb/>
　受血而能視足受血而能步掌受血而能握指受血<lb/>
　而能攝臥出而風吹之血凝於膚者爲痺凝於脈者<lb/>
　爲泣<hi>濇同</hi>凝於足者爲厥此三者血行而不得返其<lb/>
　空故爲痺厥也<lb/>
調經論曰肝臟血○血有餘則怒不足則恐○孫絡外<lb/>
　溢則經有畱血○氣血以并隂陽相傾氣亂於衞血<lb/>
　逆於經氣血離居一實一虚血并於隂氣并於陽故<lb/>
<pb n="KR3e0086_WYG_030-2a"/>
　爲驚狂血并於陽氣幷於隂乃爲炅中血并於上氣<lb/>
　并於下心煩惋善怒血并於下氣并於上亂而喜忘<lb/>
　○血氣者喜温而惡寒寒則泣不能流温則消而去<lb/>
　之○氣之所并爲血虚血之所并爲氣虚○帝曰血<lb/>
　并爲虚氣并爲虚是無實乎岐伯曰有者爲實無者<lb/>
　爲虚故氣并則無血血并則無氣今血與氣相失故<lb/>
　爲虚焉絡之與孫脈俱輸於經血與氣并則爲實焉<lb/>
　○血之與氣并走於上則爲大厥厥則暴死氣復反<lb/>
<pb n="KR3e0086_WYG_030-2b"/>
　則生不反則死<lb/>
平人絶穀篇曰血脈和則精神乃居<lb/>
營衞生㑹篇帝曰夫血之與氣異名同類何謂也岐伯<lb/>
　曰營衞者精氣也血者神氣也故血之與氣異名而<lb/>
　同類焉故奪血者無汗奪汗者無血故人有兩死而<lb/>
　無兩生<lb/>
百病始生篇曰卒然多食飲則腸滿起居不節用力過<lb/>
　度則絡脈傷陽絡傷則血外溢血外溢則衂血隂絡<lb/>
<pb n="KR3e0086_WYG_030-3a"/>
　傷則血内溢血内溢則後血<lb/>
六元正紀大論曰不逺熱則熱至血溢血泄之病生矣<lb/>
生氣通天論曰陽氣者大怒則形氣絶而血菀於上使<lb/>
　人薄厥<lb/>
舉痛論曰怒則氣逆甚則嘔血及飱泄故氣上矣<lb/>
氣厥論曰脾移熱於肝則爲驚衂○胞移氣於膀胱則<lb/>
　癃溺血<lb/>
刺志論曰脈實血實脈虚血虚此其常也反此者病○<lb/>
<pb n="KR3e0086_WYG_030-3b"/>
　脈盛血少此謂反也脈少血多此謂反也○穀入多<lb/>
　而氣少者得之有所脫血濕居下也○脈小血多者<lb/>
　飲中熱也○脈大血少者脈有風氣水漿不入此之<lb/>
　謂也<lb/>
脈要精微論曰肺脈搏堅而長常病唾血○肝脈若搏<lb/>
　因血在脇下令人喘逆○腎脈耎而散者當病少血<lb/>
邪氣臟腑病形篇曰心脈微濇爲血溢○肺脈微急爲<lb/>
　肺寒熱怠惰欬唾血○肺脈微滑爲上下出血濇甚<lb/>
<pb n="KR3e0086_WYG_030-4a"/>
　爲嘔血○肝脈大甚爲内癰善嘔衂○脾脈微濇爲<lb/>
　内㿉多下膿血○腎脈微濇爲不月<lb/>
示從容論曰血泄者脈急血無所行也<lb/>
玉機真藏論曰秋脈不及則令人喘呼吸少氣而欬上<lb/>
　氣見血下聞病音<lb/>
平人氣象論曰臂多青脈曰脫血○安臥脈盛謂之脫<lb/>
　血<lb/>
隂陽别論曰隂虚陽搏謂之崩<lb/>
<pb n="KR3e0086_WYG_030-4b"/>
痿論曰悲哀太甚則胞絡絶胞絡絶則陽氣内動發則<lb/>
　心下崩數溲血也<lb/>
經脈篇曰腎足少隂也是動則病饑不欲食欬唾則有<lb/>
　血喝喝而喘<lb/>
脈解篇曰少隂所謂欬則有血者陽脈傷也陽氣未盛<lb/>
　於上而脈滿滿則欬故血見於鼻也<lb/>
厥論曰陽明厥逆喘欬身熱善驚衂嘔血<lb/>
至真要大論曰陽明司天欬不止而白血出者死<lb/>
<pb n="KR3e0086_WYG_030-5a"/>
隂陽别論曰結隂者便血一升再結二升三結三升<lb/>
五音五味篇曰婦人之生有餘於氣不足於血以其數<lb/>
　脫血也○夫人之常數太陽常多血少氣少陽常多<lb/>
　氣少血陽明常多氣多血厥隂常多氣少血少隂常<lb/>
　多血少氣太隂常多血少氣此天之常數也<lb/>
評熱病論曰月事不來者胞脈閉也胞脈者屬心而絡<lb/>
　於胞中今氣上迫肺心氣不得下通故月事不來也<lb/>
宣明五氣篇曰鹹走血血病無多食鹹曰陽病發於血<lb/>
<pb n="KR3e0086_WYG_030-5b"/>
　曰久視傷血○九鍼論曰苦走血病在血無食苦○<lb/>
　五味論曰鹹走血多食之令人渴<lb/>
至真要大論曰凡太陽太隂少陽少隂司天在泉之年<lb/>
　皆有見血等證○又氣交變等論凡歲火太過及歲<lb/>
　金太過不及之年亦有見血等證<lb/>
　　　論證<hi>共四條</hi>
萬物生成之道惟隂與陽非陽無以生生者神其化也<lb/>
　非隂無以成成者立其形也人有隂陽即爲血氣陽<lb/>
<pb n="KR3e0086_WYG_030-6a"/>
　主氣故氣全則神王隂主血故血盛則形强人生所<lb/>
　頼惟斯而已然人之初生必從精始精之與血若乎<lb/>
　非類而丹家曰涕涶精津汗血液七般靈物總屬隂<lb/>
　由此觀之則凡屬水類無非一六所化而血即精之<lb/>
　屬也但精藏於腎所藴不多而血富於衝所至皆是<lb/>
　蓋其源源而來生化於脾總統於心藏受於肝宣布<lb/>
　於肺施泄於腎灌溉一身無所不及故凡爲七竅之<lb/>
　靈爲四肢之用爲筋骨之和柔爲肌肉之豐盛以至<lb/>
<pb n="KR3e0086_WYG_030-6b"/>
　滋臟腑安神魂潤顔色充營衞津液得以通行二隂<lb/>
　得以調暢凡形質所在無非血之用也是以人有此形<lb/>
　惟頼此血故血衰則形萎血敗則形壞而百骸表裡<lb/>
　之屬凡血虧之處則必隨所在而各見其徧廢之病<lb/>
　倘至血脫則形何以立氣何所歸亡隂亡陽其危一<lb/>
　也然血化於氣而成於隂陽虛固不能生血所以血<lb/>
　宜温而不宜寒陽亢則最能傷隂所以血宜靜而不<lb/>
　宜動此盈虛性用之機苟察其精義而得養營之道<lb/>
<pb n="KR3e0086_WYG_030-7a"/>
　又何血病之足慮哉<lb/>
一血本隂精不宜動也而動則爲病血主營氣不宜損<lb/>
　也而損則爲病蓋動者多由於火火盛則逼血妄行<lb/>
　損者多由於氣氣傷則血無以存故有以七情而動<lb/>
　火者有以七情而傷氣者有以勞倦色慾而動火者<lb/>
　有以勞倦色慾而傷隂者或外邪不解而熱鬱於經<lb/>
　或縱飲不節而火動於胃或中氣虚寒則不能收攝<lb/>
　而注陷於下或隂盛格陽則火不歸原而泛溢於上<lb/>
<pb n="KR3e0086_WYG_030-7b"/>
　是皆動血之因也故妄行於上則見於七竅流注於<lb/>
　下則出乎二隂或壅瘀於經絡則發爲癰疽膿血或<lb/>
　鬱結於腸臟則畱爲血塊血癥或乗風熱則爲斑爲<lb/>
　疹或滯隂寒則爲痛爲痺此皆血病之證也若七情<lb/>
　勞倦不知節潛消暗爍不知養生意本虧而耗傷弗<lb/>
　覺則爲營氣之羸爲形體之敝此以真隂不足亦無<lb/>
　非血病也故凡治血者當察虚實是固然矣然實中<lb/>
　有虚則於疼痛處有不宜攻擊者此似實非實也熱<lb/>
<pb n="KR3e0086_WYG_030-8a"/>
　中有寒則於火證中速宜温補者此似熱非熱也夫<lb/>
　正者止治誰不得而知之反者反治則吾未見有知<lb/>
　之者矧反證甚多不可置之忽畧也<lb/>
一失血於口者有咽喉之異蓋上焦出納之門户惟咽<lb/>
　喉二竅而已咽爲胃之上竅故由於咽者必出於胃<lb/>
　喉爲肺之上竅故由於喉者必出於肺然喉連於肺<lb/>
　而實總五臟之清道咽連於胃而實總六府之濁道<lb/>
　此其出於肺者人知病在五臟而不知出於胃者亦<lb/>
<pb n="KR3e0086_WYG_030-8b"/>
　多有由乎臟者也何也觀内經曰五臟者皆稟氣於<lb/>
　胃胃者五臟之本也然則五臟之氣皆稟於胃而五<lb/>
　臟之病獨不及於胃乎今見吐血之證古人云嘔血<lb/>
　者出於胃而豈知其亦由乎臟也蓋凡胃火盛而大<lb/>
　吐者此本家之病無待言也至若怒則氣逆甚則嘔<lb/>
　血者亦必出於胃脘此氣逆在肝木邪乗胃而然也<lb/>
　又如慾火上炎甚則嘔血者亦出於胃脘此火發源<lb/>
　泉隂邪乗胃而然也由此觀之則凡五志之火皆能<lb/>
<pb n="KR3e0086_WYG_030-9a"/>
　及胃而血出於咽者豈止胃家之病但欬而出者必<lb/>
　出於喉出於喉者當察五臟嘔咯而出者必出於咽<lb/>
　出於咽者則五臟六腑皆能及之且胃以水穀之海<lb/>
　故爲多氣多血之府而實爲衝任血海之源故凡血<lb/>
　枯經閉者當求生血之源源在胃也而嘔血吐血者<lb/>
　當求動血之源源在臟也於此不明濟者鮮矣<lb/>
一凡失血等證身熱脈大者難治身涼脈静者易治若<lb/>
　喘欬急而上氣逆脈見弦緊細數有熱不得卧者死<lb/>
<pb n="KR3e0086_WYG_030-9b"/>
　　　論治<hi>共八條</hi>
凡治血證須知其要而血動之由惟火惟氣耳故察火<lb/>
　者但察其有火無火察氣者但察其氣虚氣實知此<lb/>
　四者而得其所以則治血之法無餘義矣詳列如左<lb/>
一凡諸口鼻見血多由陽盛隂虚二火逼血而妄行諸<lb/>
　竅也悉宜以一隂煎加清降等劑爲主治蓋血隨氣<lb/>
　上則有升無降故惟補隂抑陽則火清氣降而血自<lb/>
　静矣此治陽盛動血之大法也<lb/>
<pb n="KR3e0086_WYG_030-10a"/>
一火盛逼血妄行者或上或下必有火脈火證可據乃<lb/>
　可以清火爲先火清而血自安矣宜芩連知栢𤣥參<lb/>
　梔子童便犀角天花粉生地芍藥龍膽草之屬擇而<lb/>
　用之如陽明火盛者須加石膏三焦熱極或閉結不<lb/>
　通者須加大黄如熱壅於上火不能降者於清火藥<lb/>
　中須加澤瀉木通梔子之屬導之泄之則火可降血<lb/>
　可清也然火有虚有實或宜兼補或宜兼清所當酌<lb/>
　也若以假火作真火則害不旋踵矣<lb/>
<pb n="KR3e0086_WYG_030-10b"/>
一氣逆於臟則血隨氣亂而錯經妄行然必有氣逆喘<lb/>
　滿或胸脇痛脹或尺寸弦强等證此當以順氣爲先<lb/>
　宜陳皮青皮杏仁白芥子澤㵼之屬主之有火者宜<lb/>
　梔子芍藥之類兼以平肝無火者宜香附烏藥乾薑<lb/>
　鬱金之屬用行隂滯然此必氣實多逆者乃堪用此<lb/>
　蓋氣順則血自寧也其或實中有虚不堪消耗者則<lb/>
　或宜暫用或酌其佐使不可拘也<lb/>
一凡火不盛氣不逆而血動不止者乃其元隂受損營<lb/>
<pb n="KR3e0086_WYG_030-11a"/>
　氣失守病在根本而然經曰起居不節用力過度則<lb/>
　絡脈傷陽絡傷則血外溢血外溢則吐衂隂絡傷則<lb/>
　血内溢血内溢則後血此二言者最得失血之源故<lb/>
　凡治損傷無火無氣而血不止者最不宜妄用寒涼<lb/>
　以伐生氣又不宜妄用辛燥以動陽氣蓋此二者大<lb/>
　非真隂虧損者所宜而治此之法但宜純甘至静之<lb/>
　品培之養之以完固損傷則營氣自將寧謐不待治<lb/>
　血而自安矣且今人以勞傷而病者多屬此證若不<lb/>
<pb n="KR3e0086_WYG_030-11b"/>
　救根本終必敗亡方列後條用宜詳酌<lb/>
一吐血失血等證凡見喘滿欬𠻳及左右腔膈間有隱<lb/>
　隱脹痛者此病在肺也○若胸膈膻中之間覺有牽<lb/>
　痛如縷如絲或懊憹<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>雜有不可名狀者此病在心<lb/>
　主包絡也○若胸腹膨膨不知饑飽食飲無味多涎<lb/>
　沬者此病在脾也○若脇肋牽痛或躁擾喘急不寧<lb/>
　徃來寒熱者此病在肝也○若氣短似喘聲啞不出<lb/>
　骨蒸盜汗咽乾喉痛動氣忡忡者此病在腎也○若<lb/>
<pb n="KR3e0086_WYG_030-12a"/>
　大嘔大吐煩渴頭痛大熱不得卧者此病在胃也於<lb/>
　此而察其兼證則病有不止一臟者皆可參合以辨<lb/>
　之也○其於治法凡肺病者宜清降不宜升浮心主<lb/>
　病者宜養營不宜耗散脾病者宜温中不宜酸寒肝<lb/>
　病者或宜疏利或宜甘緩不宜秘滯腎病者宜壯水<lb/>
　宜滋隂不宜香燥尅伐胃病者或宜大瀉或宜大補<lb/>
　當察兼證虚實勿謂陽明證盡可攻也<lb/>
一治血之藥凡爲君爲臣或宜專用或宜相兼病有淺<lb/>
<pb n="KR3e0086_WYG_030-12b"/>
　深方有輕重其間參合之妙固由乎人而性用之殊<lb/>
　當知其類故兹條列於左<lb/>
　血虚之治有主者宜熟地當歸枸杞鹿膠炙甘草之<lb/>
　屬<lb/>
　血虛之治有佐者宜山藥山茱茰杜仲棗仁兎絲子<lb/>
　五味子之屬<lb/>
　血有虚而微熱者宜涼補之以生地麥冬芍藥沙參<lb/>
　牛膝雞子清阿膠之屬<lb/>
<pb n="KR3e0086_WYG_030-13a"/>
　血有因於氣虚者宜補其氣以人參黄茋白术之屬<lb/>
　血有因於氣實者宜行之降之以青皮陳皮枳殻烏<lb/>
　　藥沈香木香香附瓜蒌杏仁前胡白芥子海石之<lb/>
　　屬<lb/>
　血有虛而滯者宜補之活之以當歸牛膝川芎熟地<lb/>
　　醇酒之屬<lb/>
　血有寒滯不化及火不歸原者宜温之以肉桂附子<lb/>
　　乾薑薑汁之屬<lb/>
<pb n="KR3e0086_WYG_030-13b"/>
　血有亂動不寧者宜清之和之以茜根山查丹皮丹<lb/>
　　參童便貝母竹瀝竹茹百合茅根側栢藕汁荷葉<lb/>
　　蔕柿霜桑寄生韭汁蘿蔔汁飛羅麫黒墨之屬<lb/>
　血有大熱者宜寒之瀉之以黄連黄芩黄栢知母𤣥<lb/>
　　參天花粉梔子石膏龍膽草苦參桑白皮香薷犀<lb/>
　　角青黛童便槐花之屬<lb/>
　血有畜而結者宜破之逐之以桃仁紅花蘇木𤣥胡<lb/>
　　三稜蓬术五靈脂大黄芒硝之屬<lb/>
<pb n="KR3e0086_WYG_030-14a"/>
　血有陷者宜舉之以升麻柴胡川芎白芷之屬<lb/>
　血有燥者宜潤之以乳酪酥油蜂蜜天門冬栢子仁<lb/>
　　蓯蓉當歸百合胡桃肉之屬<lb/>
　血有滑者宜澁之止之以棕灰髪灰白芨人中白蒲<lb/>
　　黄松花百草霜百藥煎訶子五味子烏梅地榆文<lb/>
　　蛤川續斷椿白皮之屬<lb/>
　血有澁者宜利之以牛膝車前茯苓澤㵼木通瞿麥<lb/>
　　益母草滑石之屬<lb/>
<pb n="KR3e0086_WYG_030-14b"/>
　血有病於風濕者宜散之燥之以防風荆芥葛根秦<lb/>
　　芁蒼术白术半夏之屬<lb/>
一治血之劑古人多以四物湯爲主然亦有宜與不宜<lb/>
　者蓋補血行血無如當歸但當歸之性動而滑凡因<lb/>
　火動血者忌之因火而𠻳因濕而滑者皆忌之行血<lb/>
　散血無如川芎然川芎之性升而散凡火載血上者<lb/>
　忌之氣虚多汗火不歸原者皆忌之生血涼血無如<lb/>
　生地斂血清血無如芍藥然二物皆涼凡陽虚者非<lb/>
<pb n="KR3e0086_WYG_030-15a"/>
　宜也○弱者非宜也脈弱身涼多嘔便溏者皆非宜<lb/>
　也故凡用四物以治血者不可不察其宜否之性<lb/>
　　　吐血論治<hi>共十三條於以下凡諸見血  者皆當  此類求其義</hi>
一吐血之病當知輕重凡偶有所傷而根本未摇者輕<lb/>
　而易治但隨其所傷而宜清則清宜養則養隨藥可<lb/>
　愈無足慮也惟積勞積損以致元氣大虚真隂不守<lb/>
　者乃爲危證此惟不慎其初所以致病於前倘病已<lb/>
　及身而猶不知慎則未有能善其終者凡患此者非<lb/>
<pb n="KR3e0086_WYG_030-15b"/>
　加意慎重而徒恃藥力以求免者難矣<lb/>
一吐血咯血凡因勞損而氣虚脈静或㣲弦無力既非<lb/>
　火證又非氣逆而血有妄行者此真隂内損絡脈受<lb/>
　傷而然惟用甘醇補隂培養脈絡使營氣漸固而血<lb/>
　自安矣宜一隂煎左歸飲六味地黄湯小營煎之類<lb/>
　酌宜用之○若虚在氣分者宜五福飲或大補元煎<lb/>
　爲最佳○此等證候最忌寒涼亦忌行散非虚損所<lb/>
　宜也<lb/>
<pb n="KR3e0086_WYG_030-16a"/>
一吐血咯血凡兼口渴咽痛躁煩喜冷脈滑便實小水<lb/>
　赤熱等證此水不濟火隂虚陽勝而然治當滋隂壯<lb/>
　水微佐清涼宜二隂煎四隂煎或加減一隂煎生地<lb/>
　黄飲子天門冬丸之類察其臓氣隨宜用之○若熱<lb/>
　不甚者惟一隂煎左歸飲或六味地黄湯之類爲宜<lb/>
　○凡此證候大忌辛温如芎歸茋术杜仲破故香附<lb/>
　砂仁薑桂之屬皆所當避<lb/>
　吐血全由火盛而逼血上行者宜察火之微甚火微<lb/>
<pb n="KR3e0086_WYG_030-16b"/>
　者宜局方犀角地黄湯或清化飲主之○火暴甚而<lb/>
　根本無傷者宜抽薪飲徙薪飲或黄連解毒湯三黄<lb/>
　丸之類主之○若胃火熱甚而煩熱作渴頭痛脈滑<lb/>
　氣壅而吐血不止者宜白虎湯或抽薪飲○若胃火<lb/>
　熾盛而兼隂虚水虧者宜玉女煎○若陽明實熱之<lb/>
　甚而兼便結腹脹氣壅不降者宜拔萃犀角地黄湯<lb/>
　㦯涼膈散㦯桃仁承氣湯之類主之然此證不多見必<lb/>
　審知的確乃可用之毋孟浪也○凡屬火證皆宜童便<lb/>
<pb n="KR3e0086_WYG_030-17a"/>
一飲酒過多而吐血者宜徙薪飲清化飲或葛花解酲湯<lb/>
　加黄連丹皮主之<lb/>
一怒氣傷肝動肝火則火載血上動肝氣則氣逆血奔所<lb/>
　以皆能嘔血○凡肝火盛者必有煩熱脈證宜芍藥生<lb/>
　地黄丹皮梔子澤瀉芩連之屬降其火而血自清○若<lb/>
　肝氣逆者必有胸膈痛滿等證宜芍藥生地黄青陳枳<lb/>
　殻貝母澤瀉之屬行其氣而血自清○若火因氣逆者<lb/>
　惟化肝煎為宜○其有病雖因怒氣而或逆氣已散者<lb/>
<pb n="KR3e0086_WYG_030-17b"/>
　不得再加行散以傷真氣或肝火已平勿得過用苦<lb/>
　寒再損元陽且凡肝氣為邪每多侮土故常致脾胃<lb/>
　受傷及營血失守等証若察其無脹無火脈虚神困<lb/>
　而血有妄行者此其病傷在脾治當専理中氣宜五<lb/>
　陰煎五福飲之類主之或兼火不生土則理中湯理<lb/>
　陰煎之屬皆不可少勿謂始因怒氣而專意伐肝也<lb/>
一憂思過度損傷心脾以致吐血咯血者其病多非火<lb/>
　證或常見氣短氣怯形色憔悴或胸懷鬱然食飲無<lb/>
<pb n="KR3e0086_WYG_030-18a"/>
　味或腹雖覺饑而不欲食或神䰟驚困而臥不安是<lb/>
　皆中氣虧損不能收攝所致速宜救本不得治標惟<lb/>
　五福飲五隂煎之類爲宜○其或氣陷而稍滯者宜<lb/>
　歸脾湯○若陽分不足者宜理中湯或理隂煎之類<lb/>
　主之○若素多勞倦思慮或善嘔吐或善泄㵼而忽<lb/>
　致吐血下血者此脾虚不能攝血非火證也宜六味<lb/>
　囘陽飲大加白术主之切不可用清寒等藥<lb/>
　暑毒傷人多令人吐衂失血蓋暑氣通心火毒刑肺<lb/>
<pb n="KR3e0086_WYG_030-18b"/>
　也然暑既傷心熱又傷氣其人必脈虚氣怯體倦息<lb/>
　微若但知爲熱而過用寒涼則氣必愈傷害斯甚矣<lb/>
　此惟生脈散人參湯之屬爲宜若氣虚之甚者當以<lb/>
　人參黄茋並加用之○若火甚而熱渴煩悶者宜人<lb/>
　參白虎湯或竹葉石膏湯○若氣不甚虚者宜局方<lb/>
　犀角地黄湯或枇杷葉散<lb/>
一格陽失血之證多因色慾勞傷過度以致真陽失守<lb/>
　於隂分則無根虚火浮泛於上多見上熱下寒或頭<lb/>
<pb n="KR3e0086_WYG_030-19a"/>
　紅面赤或喘促躁煩而大吐大衂失血不止但其六<lb/>
　脈細微四肢厥逆或小水清利大便不實者此格陽<lb/>
　虚火證也速宜引火歸原用鎮隂煎或八味地黄湯<lb/>
　之類則火自降而血自安矣若用寒涼陽絶則死<lb/>
一所吐之血色黑而黯必停積失位之血非由火逼而<lb/>
　動也或面白息微脈見緩弱身體清涼者此必脾腎<lb/>
　氣虚不能攝血而然皆非火證若用涼血之劑必致<lb/>
　殆矣三因方云理中湯能止傷胃吐血以其温中大<lb/>
<pb n="KR3e0086_WYG_030-19b"/>
　能分理陰陽安和胃氣故當用也若察其虚在隂分<lb/>
　則又惟理隂煎爲最宜<lb/>
一暴吐暴衂失血如湧多致血脫氣亦脫危在頃刻者<lb/>
　此其内傷敗劇而然當此之際速宜以氣爲主蓋有<lb/>
　形之血不能即生無形之氣所當急固但使氣不盡<lb/>
　脫則命猶可保血漸可生宜急用人參一二兩爲細<lb/>
　末加飛羅麫一錢許或温水或井花冷水隨其所好<lb/>
　調如稀糊徐徐服之或濃煎獨參湯徐服亦可此正<lb/>
<pb n="KR3e0086_WYG_030-20a"/>
　血脫益氣陽生隂長之大法也<lb/>
一凡血逆上焦紫黒成塊或痛或悶結聚不散者惟宜<lb/>
　行散或吐出方好大都治血之法多忌辛散恐其能<lb/>
　動血也惟此畱滯之血則不妨用之如四物湯加香<lb/>
　附肉桂蘇木紅花之屬無不可也或服韭汁亦善行<lb/>
　瘀血○若火鬱不散致血有畱滯者惟於四物湯加<lb/>
　炒山梔大能清胃脘之血<lb/>
一吐血不能止者惟飲童便最效○或搗側栢葉以童<lb/>
<pb n="KR3e0086_WYG_030-20b"/>
　便二分酒一分和而温飲之大能止血<lb/>
　　　吐血下血新按<lb/>
倪孝亷者年逾四旬素以燈窓思慮之勞傷及脾氣時<lb/>
　有嘔吐之證過勞即發余常以理隂煎温胃飲之屬<lb/>
　隨飲即愈一日於暑末時因連日交際致勞心脾遂<lb/>
　上爲吐血下爲泄血俱大如手片或紫或紅其多可<lb/>
　畏急以延余而余適他徃復延一時名者云此因勞<lb/>
　而火起心脾兼以暑令正王而二火相濟所以致此<lb/>
<pb n="KR3e0086_WYG_030-21a"/>
　乃與以犀角地黄童便知母之屬藥及兩劑其吐愈<lb/>
　甚脈益緊數困憊垂危彼醫云此其脈證俱逆原無<lb/>
　生理不可爲也其子皇懼復至懇余因往視之則形<lb/>
　勢俱劇苐以素契不可辭乃用人參熟地乾薑甘草<lb/>
　四味大劑與之初服毫不爲動次服覺嘔惡稍止而<lb/>
　脈中微有生意乃復加附子炮薑各二錢人參熟地<lb/>
　各一兩白术四錢炙甘草一錢茯苓二錢黄昏與服<lb/>
　竟得大睡直至四鼓復進之而嘔止血亦止遂大加<lb/>
<pb n="KR3e0086_WYG_030-21b"/>
　温補調理旬日而復徤如故余初用此藥適一同道<lb/>
　者在見之驚駭莫測其謂及其旣愈乃始心服曰向<lb/>
　使不有公在必爲童便犀角黄連知母之所斃而人<lb/>
　仍歸譽於前醫曰彼原說脈證俱逆本不可治終是<lb/>
　識髙見到人莫及也嗟嗟夫童便最能動嘔犀角知<lb/>
　連最能敗脾時當二火而證非二火此人此證以勞<lb/>
　倦傷脾而脾胃陽虚氣有不攝所以動血再用寒涼<lb/>
　脾必敗而死矣倘以此殺人而反以此得譽天下不<lb/>
<pb n="KR3e0086_WYG_030-22a"/>
　明之事類多如此亦何從而辨白哉此後有史姓等<lb/>
　數人皆同此證予悉用六味回陽飲活之此實至理<lb/>
　而人以爲異故並紀焉<lb/>
　　　吐血附按<lb/>
薛立齋治星士張東谷談命時出中庭吐血一二口云<lb/>
　久有此證遇勞即發余意此勞傷肺氣其血必敗視<lb/>
　之果然與補中益氣加麥冬五味山藥熟地茯神逺<lb/>
　志服之而愈翌早請見云服四物黄連山梔之屬而<lb/>
<pb n="KR3e0086_WYG_030-22b"/>
　倦更甚得公一匕吐血頓止精神如故何也曰脾主<lb/>
　血肺主氣此勞傷脾肺致血妄行故用藥健脾肺之<lb/>
　氣而嘘血歸原耳<lb/>
　　　吐血述古<hi>共三條</hi>
褚氏遺書曰喉有竅欬血殺人腸有竅便血殺人便血<lb/>
　猶可治欬血不可醫飲溲溺者百不一死服寒涼者<lb/>
　百不一生血雖隂類運之者其和陽乎<lb/>
　愚謂褚氏和陽之說眞𤣥理之法言必不可不知也<lb/>
<pb n="KR3e0086_WYG_030-23a"/>
　若溲溺之用則但於邪熱上炎者藉以降火是誠善<lb/>
　矣其若傷在脾胃或陽虚隂勝等證則大非所宜勿<lb/>
　謂百不一死可㮣用也<lb/>
楊仁齋曰血遇熱則宣流故止血多用涼藥然亦有氣<lb/>
　虚挾寒隂陽不相爲守營氣虚散血亦錯行所謂陽<lb/>
　虚隂必走耳外必有寒冷之狀法當温中使血自歸<lb/>
　於經絡可用理中湯加南木香或甘草乾薑湯其效<lb/>
　甚著又有飲食傷胃胃虚不能傳化其氣上逆亦能<lb/>
<pb n="KR3e0086_WYG_030-23b"/>
　吐衂宜木香理中湯甘草乾薑湯通用<lb/>
徐東臯論王節齋曰凡酒色過度損傷肺腎真隂欬𠻳吐<lb/>
　痰吐衂欬咯血等證誤服參茋等甘温之藥則病日<lb/>
　增世人不識往往服之致不救者多矣噫此一隅之<lb/>
　説非天下之通論甫論節齋議論多長而獨短於此<lb/>
　何則凡諸血證因火盛妄行而不宜於甘温者理固<lb/>
　然也其有虚火體氣弱甚者寧有不用參茋者乎葛<lb/>
　可久治大吐血後用獨參湯一味服之所以治其虚<lb/>
<pb n="KR3e0086_WYG_030-24a"/>
　也經云虚者補之是以臞仙集之以爲十藥神書今<lb/>
　之治勞怯吐血立有起死囘生之效然則彼以獨參<lb/>
　湯者何其神歟又如丹溪治一人年五十勞𠻳吐血<lb/>
　用人參黄茋白术茯苓百合阿膠白芍藥桑白皮杏<lb/>
　仁貝母𤓰蔞海石五味天冬而愈又如局方人參湯<lb/>
　專補胃弱吐血衂血之證然則彼皆非歟大抵用藥<lb/>
　補瀉宜審人之虚實則無施不當也何温甘之必不<lb/>
　可用哉<lb/>
<pb n="KR3e0086_WYG_030-24b"/>
　　　欬血論治<hi>共二條</hi>
凡欬血𠻳血者諸家皆言其出於肺咯血唾血者皆言<lb/>
　其出於腎是豈足以盡之而不知欬嗽咯唾等血無<lb/>
　不有闗於腎也何也蓋腎脈從腎上貫肝膈入肺中<lb/>
　循喉嚨挾舌本其支者從肺出絡心注胸中此肺腎<lb/>
　相聨而病則俱病矣且血本精類而腎主五液故凡<lb/>
　病血者雖有五臓之辨然無不由於水虧水虧則火<lb/>
　盛火盛則刑金金病則肺燥肺燥則絡傷而𠻳血液<lb/>
<pb n="KR3e0086_WYG_030-25a"/>
　涸而成痰此其病在標固在肺而病本則在腎也苟<lb/>
　欲舎腎而治血終非治之善者苐腎中自有水火水<lb/>
　虚本不能滋養火虚尤不能化生有善窺水火之微<lb/>
　者則洞垣之目無過是矣<lb/>
一欬血𠻳血皆從肺竅中出雖若同類而實有不同也<lb/>
　蓋欬血者少痰其出較難𠻳血者多痰其出較易欬<lb/>
　而多痰者水竭於下液涸於上也亦名乾𠻳𠻳而多<lb/>
　痰者水泛於上血化爲痰也亦謂之白血此二者之<lb/>
<pb n="KR3e0086_WYG_030-25b"/>
　治雖皆宜壯水補隂凡一隂煎四隂煎六味地黄湯<lb/>
　麥門冬湯天門冬丸貝母丸之類皆必用之藥也然<lb/>
　乾欬者宜加滋潤爲佐如天冬麥冬百合栢子仁茜<lb/>
　根之屬或當歸亦可酌用多痰者宜加清降爲佐如<lb/>
　貝母海石阿膠竹瀝之屬而當歸則非所宜也<lb/>
　　　欬血辨古<lb/>
王節齋曰大抵欬𠻳見血多是肺受熱邪氣得熱而變<lb/>
　爲火火盛而隂血不寧從火上升故治宜㵼火滋隂<lb/>
<pb n="KR3e0086_WYG_030-26a"/>
　忌用人參甘温之藥然亦有氣虚而欬血者則宜用<lb/>
　人參黄茋欵冬花等藥但此等證不多耳<lb/>
　愚意王氏之説乃多以火證爲言故凡治血因火動<lb/>
　而爲欬𠻳者則不得不於滋隂藥中加清火等劑如<lb/>
　黄芩桑皮清肺火黄連清心火石膏清胃火梔子龍<lb/>
　膽草清肝火黄栢知母清腎火貝母𤓰蒌竹葉枇杷<lb/>
　葉潤肺化痰此等治法非不可用然惟火之偶盛而<lb/>
　根本未虧者則但去其火自無不愈若用此法㮣治<lb/>
<pb n="KR3e0086_WYG_030-26b"/>
　勞損總不過暫解燃眉終非救本之道蓋凡隂虚生<lb/>
　火等證多以真隂受傷水虧而然此其所重在隂不<lb/>
　當在火若治火太過則未免脾腎俱敗必致不救此<lb/>
　所以宜補也且常有過服天冬生地之類致傷胃氣<lb/>
　不能生金而不愈者又有妄用黄栢知母之屬愈損<lb/>
　真隂遏絶生氣而不復者此又傷而復傷則尤爲脾<lb/>
　肺腎三隂虧損之害故凡欲壯水補隂無如一隂煎<lb/>
　左歸飲或五隂煎五福飲大補元煎六味地黄丸等<lb/>
<pb n="KR3e0086_WYG_030-27a"/>
　方斯爲最妥○其有火本無根化元失守或誤用寒<lb/>
　涼而病及脾肺則有以寒在上焦而爲嘔惡爲短氣<lb/>
　爲眩運者有以寒在中焦而爲膨滿爲痰涎爲飲食<lb/>
　不運者有以寒在下焦而爲溏泄爲腹痛爲小水不<lb/>
　化爲足寒膝冷等證則理中湯理隂煎或右歸飲右<lb/>
　歸丸八味地黄丸之類皆當隨證隨臟擇而用之勿<lb/>
　謂見血者多是肺受熱邪而但知滋隂降火則必多<lb/>
　爲人害矣<lb/>
<pb n="KR3e0086_WYG_030-27b"/>
　　　衂血論治<hi>共五條</hi>
衂血證諸家但謂其出於肺蓋以鼻爲肺之竅也不知<lb/>
　鼻爲手足陽明之正經而手足太陽亦皆至鼻故仲<lb/>
　景曰太陽病脈浮緊發熱身無汗自衂者愈此太陽<lb/>
　之衂也原病式曰陽熱怫鬱於足陽明而上熱則血<lb/>
　妄行爲鼻衂此陽明之衂也若以愚見言之則凡鼻<lb/>
　衂之血必自山根以上精明之次而來而精明一穴<lb/>
　乃手足太陽足陽明隂陽蹻五脈之㑹此諸經皆能<lb/>
<pb n="KR3e0086_WYG_030-28a"/>
　爲衂也然行於瘠背者無如足太陽爲最行於胷腹<lb/>
　者無如足陽明爲最而尤有其最者則又惟衝脈爲<lb/>
　十二經之血海衝之上俞出足太陽之大杼衝之下<lb/>
　俞㑹足陽明之氣街故太陽陽明之至而衝脈無不<lb/>
　至矣衝脈之至則十二經無不至矣所以衂之微者<lb/>
　不過一經之近而衂之甚者則甚至數升或至斗許<lb/>
　并通身形色盡脫又豈特手太隂一經而病至如是<lb/>
　耶臨證者不可不察<lb/>
<pb n="KR3e0086_WYG_030-28b"/>
一衂血之由内熱者多在陽明經治當以清降爲主○<lb/>
　微熱者官生地芍藥天冬𤣥參丹參或局方犀角地<lb/>
　黄湯生地黄飲子麥門冬散之類主之○熱甚者宜<lb/>
　芩連梔栢或茜根散抽薪飲加減一隂煎若兼頭痛<lb/>
　口渴者宜玉女煎白虎湯之類主之○或陽明熱極<lb/>
　下不通而火壅於上者宜拔萃犀角地黄湯之類通<lb/>
　其下而上自愈<lb/>
一衂血之由外感者多在足太陽經觀仲景曰傷寒脈<lb/>
<pb n="KR3e0086_WYG_030-29a"/>
　浮緊不發汗因致衂者麻黄湯主之○曰傷寒不大<lb/>
　便其小便清者知不在裏仍在表也當湏發汗若頭<lb/>
　痛者必衂宜桂枝湯○成無已曰傷寒衂者爲邪氣<lb/>
　不得發散壅盛於經逼迫於血因致衂也麻黄湯桂<lb/>
　枝湯治衂者非治衂也即是發散經中邪氣耳○按<lb/>
　此論治則凡傷寒因衂而邪得解者即所以代汗也<lb/>
　不必治之若雖見衂而脈仍浮緊熱仍不退是必衂<lb/>
　有未透而表邪之猶未解耳故仍宜麻黄桂枝等湯<lb/>
<pb n="KR3e0086_WYG_030-29b"/>
　然此二湯乃仲景正傷寒之治法倘病由温熱而有<lb/>
　未宜於此者則但於傷寒門擇散劑之宜者用之或<lb/>
　於余新方中諸柴胡飲隨宜用之自無不可<lb/>
一衂血雖多由火而惟於隂虚者爲尤多正以勞損傷<lb/>
　隂則水不制火最能動衝任隂分之血但察其脈之<lb/>
　滑實有力及素無傷損者當作火治如前若脈來洪<lb/>
　大無力或弦或芤或細數無神而素多酒色内傷者<lb/>
　此皆隂虚之證當專以補隂爲主若有微火者自當<lb/>
<pb n="KR3e0086_WYG_030-30a"/>
　兼而清之以治其標若雖見虚熱而無真確陽證則<lb/>
　但當以甘平之劑温養真隂務令隂氣完固乃可拔<lb/>
　本塞源永無後患如一隂煎三隂煎左歸飲六味地<lb/>
　黄湯之類皆必用之劑如兼氣虚者則五福飲五隂<lb/>
　煎之屬皆當隨宜用之<lb/>
一止衂法凡衂血甚多不能止者用蒜一頭搗如泥作<lb/>
　餅如錢大厚一分許貼脚心左衂貼右右衂貼左兩<lb/>
　孔俱出者左右俱貼即止○又止衂歌<hi>因九四</hi>○止衂<lb/>
<pb n="KR3e0086_WYG_030-30b"/>
　方<hi>因九三</hi>○鼻衂蒸法<hi>因九/五</hi>○黒神散<hi>和二一一</hi>俱可擇用<lb/>
　　　衂血新按<lb/>
一衂血有格陽證者以隂虧於下而陽浮於上但察其<lb/>
　六脈細微全無熱證或脈見浮虚豁大上熱下寒而<lb/>
　血衂不止皆其證也治宜益火之源古有八味地黄<lb/>
　湯乃其對證之劑余復有鎮隂煎之製其效尤捷蓋<lb/>
　此證不惟内傷者有之即傷寒者亦有之然必其素<lb/>
　多斵喪損及真隂者乃見此證余嘗治一多慾少年<lb/>
<pb n="KR3e0086_WYG_030-31a"/>
　以傷寒七日之後忽爾鼻衂以爲將解之兆及自辰<lb/>
　至中所衂者一斗餘鼻息脈息俱已將脫身冷如氷<lb/>
　目視俱直而猶涓涓不絶呼吸埀危其父母號呼求<lb/>
　救余急投鎮隂煎一劑衂乃止身乃温次加調理而<lb/>
　愈自後凡治此證無不響應亦神矣哉<lb/>
　　　齒衂舌血論治<hi>共五條</hi>
一血從齒縫牙齦中出者名爲齒衂此手足陽明二經<lb/>
　及足少隂腎家之病蓋手陽明入下齒中足陽明入<lb/>
<pb n="KR3e0086_WYG_030-31b"/>
　上齒中又腎主骨齒者骨之所終也此皆能爲齒病<lb/>
　然血出於經惟陽明爲最故凡陽明火盛則爲口臭<lb/>
　爲牙根腐爛腫痛或血出如涌而齒不動摇必其人<lb/>
　素好肥甘辛熱之物或善飲胃强者多有陽明實熱<lb/>
　之證宜内服抽薪飲清胃飲清胃散等劑外以氷玉<lb/>
　散敷之<lb/>
一陽明實熱之甚大便閉結不通而齒衂不止者宜調<lb/>
　胃承氣湯下之<lb/>
<pb n="KR3e0086_WYG_030-32a"/>
一腎水不足口不臭牙不痛但齒摇不堅或微痛不甚<lb/>
　而牙縫時多出血者此腎隂不固虚火偶動而然但<lb/>
　宜壯腎以六味地黄丸左歸丸之類主之或其陽虚<lb/>
　於下而虚火上浮者宜八味丸小安腎丸之類主之<lb/>
一隂虚有火而病爲齒衂者其證或多燥渴或見消瘦<lb/>
　或神氣困倦或小水短濇而熱或六脈浮大而豁此<lb/>
　雖陽明有餘而亦少隂不足宜玉女煎主之凡屬隂<lb/>
　虚有火者則惟此煎爲最妙然必大便多實者乃可<lb/>
<pb n="KR3e0086_WYG_030-32b"/>
　用之若大便滑泄或脈細惡寒下元無火等證則亦<lb/>
　有格陽而然者當以前吐血條中格陽法治之<lb/>
　舌上無故出血如縷者以心脾腎之脈皆及於舌若<lb/>
　此諸經有火則皆能令舌出血用蒲黄炒焦爲末付<lb/>
　之或炒槐花爲末摻之或米玉散敷之亦可若火之<lb/>
　甚者仍湏用湯飲等劑以清三隂之火<lb/>
　　　咯唾痰涎血論治<hi>共三條</hi>
一咯血唾血古皆云出於腎痰涎之血云出於脾此亦<lb/>
<pb n="KR3e0086_WYG_030-33a"/>
　未必然也凡咯血者於喉中㣲咯即出非若欬血𠻳<lb/>
　血之費力而甚也大都欬𠻳而出者出於臟出於臟<lb/>
　者其來逺一咯而出者出於喉出於喉者其來近其<lb/>
　來逺者内傷已甚其來近者不過在經絡之間所以<lb/>
　凡見咯血唾血及痰涎中帶血者多無欬𠻳發熱氣<lb/>
　喘骨蒸等證此其輕重爲可知矣治此之法凡因火<lb/>
　者亦不過微清脾肺之火或因勞倦而致者但爲養<lb/>
　營補隂則自無不愈矣<lb/>
<pb n="KR3e0086_WYG_030-33b"/>
一勞損之漸者必初因酒色勞傷過度以致痰中或見<lb/>
　血絲此則本於肝脾腎經當於未欬未𠻳之先連爲<lb/>
　調理宜生地熟地天冬麥冬棗仁茯神茜根貝母甘<lb/>
　草之屬主之或有火者宜加黄栢知母仍須加謹慎<lb/>
　庶無後患否則必漸甚也<lb/>
一清晨初起時每於痰中有淡紫凝血或塊或片常見<lb/>
　數口者此多以操心動火或多思鬱或由過飲但無<lb/>
　欬𠻳發熱等證即不足慮此不過致動絡血而然惟<lb/>
<pb n="KR3e0086_WYG_030-34a"/>
　天王補心丹或二隂煎之類最所宜也<lb/>
　　　咯血述古<lb/>
薛立齋曰若脾經氣滯而痰中有血者宜加味歸脾湯<lb/>
　○若肝經血熱而痰中有血宜加味逍遥散○若肝<lb/>
　腎隂虚而痰中有血宜六味地黄丸○若過服寒涼<lb/>
　而唾痰有血者宜四君之類<lb/>
　　　溺血論治<hi>共五條</hi>
凡溺血證其所出之由有三蓋從溺孔出者二從精孔<lb/>
<pb n="KR3e0086_WYG_030-34b"/>
　出者一也<lb/>
一溺孔之血其來近者出自膀胱其證溺時必孔道濇<lb/>
　痛小水紅赤不利此多以酒色慾念致動下焦之火<lb/>
　而然常見相火妄動逆而不通者微則淋濁甚則見<lb/>
　血經曰胞移熱於膀胱則癃而溺血即此證也治宜<lb/>
　清利膀胱之火以生地芍藥牛膝山梔黄栢知母龍<lb/>
　膽草瞿麥木通澤㵼等劑或七正散大分清飲五淋<lb/>
　散之屬皆所宜也<lb/>
<pb n="KR3e0086_WYG_030-35a"/>
一溺孔之血其來逺者出自小腸其證則溺孔不痛而<lb/>
　血隨溺出或痛隱於臍腹或熱見於臟腑蓋小腸與<lb/>
　心爲表裡此丙火氣化之源清濁所由以分也故無<lb/>
　論焦心勞力或厚味酒漿而上中二焦五志口腹之<lb/>
　火凡從清道以降者必皆由小腸以達膀胱也治須<lb/>
　隨證察因以清臟腑致火之源宜於寒陣中擇方用<lb/>
　之<lb/>
一精道之血必自精宫血海而出於命門蓋腎者主水<lb/>
<pb n="KR3e0086_WYG_030-35b"/>
　受五臟六腑之精而藏之故凡勞傷五臟或五志之<lb/>
　火致令衝任動血者多從精道而出然何以辨之但<lb/>
　病在小腸者必從溺出病在命門者必從精出凡於<lb/>
　小腹下精泄處覺有痠痛而出者即是命門之病而<lb/>
　治之之法亦與水道者不同蓋水道之血宜利精道<lb/>
　之血不宜利澁痛不通者亦宜利血滑不痛者不宜<lb/>
　利也○若果三焦火盛者惟宜清火涼血爲主以生<lb/>
　地芍藥丹皮地骨茜根梔子槐花及芩連知栢之類<lb/>
<pb n="KR3e0086_WYG_030-36a"/>
　主之或約隂丸約營煎俱可用○若腎隂不足而精<lb/>
　血不固者宜養隂養血爲主以左歸飲或人參固本<lb/>
　丸之類主之○若腎虚不禁或病久精血滑泄者宜<lb/>
　固澁爲主以秘元煎苓术兔絲丸金櫻膏玉鎖丹金<lb/>
　銷思仙丹之類主之或續斷烏梅之屬亦所宜用○<lb/>
　若心氣不定精神外馳以致水火相殘精血失守者<lb/>
　宜養心安神爲主以人參丸天王補心丹王荆公玅<lb/>
　香散之類主之○若脾肺氣虛下陷不能攝血而下<lb/>
<pb n="KR3e0086_WYG_030-36b"/>
　者宜歸脾湯人參養營湯補中益氣湯舉元煎之類<lb/>
　主之<lb/>
一血從精道出者是即血淋之屬多因房勞以致隂虚<lb/>
　火動營血妄行而然凡血出命門而澁痛者爲血淋<lb/>
　不痛者多爲溺血好色者必屬虚也<lb/>
　　　便血論治<hi>共十條</hi>
便血之與腸澼本非同類蓋便血者大便多實而血自<lb/>
　下也腸澼者因瀉痢而見膿血即痢疾也觀内經曰<lb/>
<pb n="KR3e0086_WYG_030-37a"/>
　食飲不節起居不時者隂受之隂受之則入五臓入<lb/>
　五臓則䐜滿閉塞下爲飱泄久爲腸澼此可見腸澼<lb/>
　之因飱泄自與便血不同而治亦有異且便血有夙<lb/>
　疾而腸澼惟新邪尤爲易辨今諸書以此類言者皆<lb/>
　誤也兹列便血證治於此而腸澼之義則在<hi>缺</hi>疾門<lb/>
　故凡臨此證者必須詳察大便之燥泄何如庶不致<lb/>
　疑似誤認之謬然多酒之人必多溏泄亦多便血是<lb/>
　又不可因泄而作腸澼也<lb/>
<pb n="KR3e0086_WYG_030-37b"/>
一大便下血多由腸胃之火蓋大腸小腸皆屬於胃也<lb/>
　但血在便前者其來近近者或在廣腸或在肛門血<lb/>
　在便後者其來逺逺者或在小腸或在於胃雖血之<lb/>
　妄行由火者多然未必盡由於火也故於火證之外<lb/>
　則有脾胃陽虚而不能統血者有氣陷而血亦陷者<lb/>
　有病久滑泄而血因以動者有風邪結於隂分而爲<lb/>
　便血者大都有火者多因血熱無火者多因虚滑故<lb/>
　治血者但當知虚實之要<lb/>
<pb n="KR3e0086_WYG_030-38a"/>
一下血因火者宜清熱爲主惟約營煎最佳次以地榆<lb/>
　散槐花散黄連丸槐角丸之類主之○若熱在脾胃<lb/>
　小腸之間而火之甚者宜抽薪飲黄連解毒湯之類<lb/>
　主之○若素以陽臟多火而逺年近日臟毒下血久<lb/>
　不能愈者宜臟連丸猪臟丸主之○若大腸風熱而<lb/>
　血不止者宜防風黄芩丸主之<lb/>
一酒毒濕熱結畜大腸下血者宜約營煎聚金丸或槐<lb/>
　角丸之類主之若但以寒濕而無火下血者宜二术煎<lb/>
<pb n="KR3e0086_WYG_030-38b"/>
　或四君子湯主之或葛花解酲湯亦佳<lb/>
一脾胃氣虛而大便下血者其血不甚鮮紅或紫色或<lb/>
　黒色此陽敗而然故多無熱證而見惡心嘔吐蓋脾<lb/>
　統血脾氣虚則不能收攝脾化血脾氣虚則不能運<lb/>
　化是皆血無所主因而脱陷妄行速宜温補脾胃以壽<lb/>
　脾煎理中湯養中煎歸脾湯或十全大補湯之類主<lb/>
　之<lb/>
　氣陷不舉而血不止者宜補中益氣湯或壽脾煎歸<lb/>
<pb n="KR3e0086_WYG_030-39a"/>
　脾湯主之○若微陷而兼火者宜東垣加減四物湯<lb/>
　主之○若氣大虚而大陷者宜舉元煎主之<lb/>
一血滑不止者或因病乆而滑或因年衰而滑或因氣<lb/>
　虚而滑或因誤用攻擊以致氣陷而滑凡動血之初<lb/>
　多由於火及火邪既衰而仍有不能止者非虚即滑也<lb/>
　凡此之類皆當以固澁爲主宜勝金丸香梅丸之類<lb/>
　主之然血滑不止者多由氣虛宜以人參湯送之尤<lb/>
　玅或以補中益氣湯舉元煎理中湯加烏梅文蛤五<lb/>
<pb n="KR3e0086_WYG_030-39b"/>
　味子之類主之若滑甚不能止者惟玉關丸最佳<lb/>
一結隂便血者以風寒之邪結於隂分而然此非傷寒<lb/>
　之比蓋邪在五臓留而不去是謂之結隂邪内結不<lb/>
　得外行則病歸血分故爲便血經曰結隂者便血一<lb/>
　升再結二升三結三升正此之謂此宜外灸中脘氣<lb/>
　海三里以散風邪内以平胃地榆湯温散之劑主之<lb/>
一怒氣傷肝血因氣逆而下者宜化肝煎枳殻湯之類<lb/>
　主之若逆氣散而微有火者宜黄芩芍藥湯主之○<lb/>
<pb n="KR3e0086_WYG_030-40a"/>
　若肝邪乗胃以致脾虛失血者自無煩熱氣逆等證<lb/>
　宜從前脾胃氣虚證治不得平肝以再傷脾氣也<lb/>
一凡因勞倦七情内傷不足而致大便動血者非傷心<lb/>
　脾即傷肝腎此其中氣受傷故有爲嘔惡痞滿者有<lb/>
　爲疼痛泄㵼者有爲寒熱往來飲食不進者時醫不<lb/>
　能審察本但見此證非云氣滯即云痰火而肆用寒<lb/>
　涼妄加攻撃傷而又傷必致延綿日困及其既甚則<lb/>
　多有大便下紫黒敗血者此胃氣大損脾元脫竭血<lb/>
<pb n="KR3e0086_WYG_030-40b"/>
　無所統故注泄下行陽敗於隂故色爲灰黒此危劇<lb/>
　證也即速用囘陽等劑猶恐不及而若軰猶云今既<lb/>
　見血安可再用温藥必致其斃吁受害者殊爲可憫<lb/>
　害人者殊爲可恨<lb/>
　　　便血述古<lb/>
徐東皋曰凡下血之人用涼藥多而不愈者必須加辛<lb/>
　味用辛味而不愈可用温劑兼升提藥須酒浸酒炒<lb/>
　始效凡久而虚者當行温散如四物加升麻炮乾薑<lb/>
<pb n="KR3e0086_WYG_030-41a"/>
　之屬是也<lb/>
　　　血證論列方<lb/>
一隂煎<hi>新補八</hi>　　　　　二隂煎<hi>新補十</hi>
三隂煎<hi>新補十一</hi>　　　　大補元煎<hi>新補一</hi>
四隂煎<hi>新補十二</hi>　　　　四君子湯<hi>補一</hi>
五隂煎<hi>新補十三</hi>　　　　五福飲<hi>新補六</hi>
麥門冬湯<hi>寒四四</hi>　　　　左歸飲<hi>新補二</hi>
右歸飲<hi>新補三</hi>　　　　　麥門冬散<hi>補七八</hi>
<pb n="KR3e0086_WYG_030-41b"/>
左歸丸<hi>新補四</hi>　　　　　右歸丸<hi>新補五</hi>
大分清飲<hi>新寒五</hi>　　　　小營煎<hi>新補十五</hi>
生脈散<hi>補五七</hi>　　　　　枇杷葉散<hi>和二百六</hi>
人參湯<hi>補三五</hi>　　　　　人參丸<hi>補百六</hi>
天門冬丸<hi>和二一三</hi>　　　養中煎<hi>新熱四</hi>
壽脾煎<hi>新熱十六</hi>　　　　小安腎丸<hi>熱一六八</hi>
四物湯<hi>補八</hi>　　　　　　歸脾湯<hi>補三三</hi>
加味歸脾湯<hi>補二四</hi>　　　六味丸<hi>補一二一</hi>
<pb n="KR3e0086_WYG_030-42a"/>
八味丸<hi>補一二二</hi>　　　　十全大補湯<hi>補二十</hi>
舉元煎<hi>新補十七</hi>　　　　鎮隂煎<hi>新熱十二</hi>
人參養營湯<hi>補二一</hi>　　　理中湯<hi>熱一</hi>
理隂煎<hi>新熱三</hi>　　　　　加減四物湯<hi>寒九九</hi>
白虎湯<hi>寒二</hi>　　　　　　玉女煎<hi>新寒十二</hi>
人參白虎湯<hi>寒三</hi>　　　　約營煎<hi>新寒二十</hi>
化肝煎新寒<hi>十</hi>　　　　　祕元煎<hi>新固一</hi>
加減一隂煎<hi>新補九</hi>　　　貝母丸<hi>新和十八</hi>
<pb n="KR3e0086_WYG_030-42b"/>
約隂丸<hi>新寒十八</hi>　　　　清化飲<hi>新因十三</hi>
氷玉散<hi>新因四六</hi>　　　　天王補心丹<hi>補百九</hi>
抽薪飲<hi>新寒三</hi>　　　　　徙薪飲<hi>新寒四</hi>
人參固本丸<hi>補百七</hi>　　　七正散<hi>寒百十六</hi>
五淋散<hi>寒百十七</hi>　　　　補中益氣湯<hi>補三一</hi>
涼膈散<hi>攻十九</hi>　　　　　三黄丸<hi>攻六八</hi>
生地黄飲子<hi>寒八四</hi>　　　茜根散<hi>寒八五</hi>
清胃飲<hi>寒五六</hi>　　　　　加味逍遥散<hi>補九四</hi>
<pb n="KR3e0086_WYG_030-43a"/>
清胃散<hi>寒五四</hi>　　　　　二术煎<hi>新和十二</hi>
苓术兔絲丸<hi>新固五</hi>　　　金櫻膏<hi>補百一</hi>
玉鎖丹<hi>固二一</hi>　　　　　枳殻湯<hi>寒百</hi>
金鎖思仙丹<hi>固十九</hi>　　　王荆公妙香散<hi>固十六</hi>
香梅丸<hi>固五八</hi>　　　　　槐花散<hi>寒九七</hi>
地榆散<hi>寒九五</hi>　　　　　聚金丸<hi>寒一七七</hi>
黄芩芍藥湯<hi>寒百九</hi>　　　玉關丸<hi>新固八</hi>
槐角丸<hi>寒一七五</hi>　　　　平胃地榆湯<hi>和一二六</hi>
<pb n="KR3e0086_WYG_030-43b"/>
勝金丸<hi>固五九</hi>　　　　　臓連丸<hi>寒一七八</hi>
防風黄芩丸<hi>婦一二三</hi>　　黄連丸<hi>寒百八十</hi>
猪臓丸<hi>寒一八一</hi>　　　　竹葉石膏湯<hi>寒五</hi>
麻黄湯<hi>散一</hi>　　　　　　桂枝湯<hi>散九</hi>
黄連解毒湯<hi>寒</hi>　　　　　木香理中湯<hi>熱四</hi>
甘草乾薑湯<hi>熱五五</hi>　　　葛花解酲湯<hi>和一二四</hi>
調胃承氣湯<hi>攻三</hi>　　　　桃仁承氣湯<hi>攻五</hi>
局方犀角地黄湯<hi>寒七九</hi>　拔萃犀角地黄湯<hi>寒八一</hi>
<pb n="KR3e0086_WYG_030-44a"/>
　　　論外備用方<lb/>
黄茋湯<hi>補六八久𠻳血</hi>　　　　　柔脾湯<hi>補七二衂虚熱吐</hi>
麥門冬飲子<hi>補七四吐衂</hi>　　　胃風湯<hi>補九六血濕毒下</hi>
醍醐膏<hi>補六七欬血</hi>　　　　　麥門冬飲子<hi>補七三愈久吐不</hi>
地黄散<hi>補七衂血</hi>　　　　　　旋神散<hi>補七九血虚勞吐</hi>
五味黄茋散<hi>補六九𠻳血</hi>　　　百花膏<hi>和一四五𠻳血</hi>
圑參丸<hi>補百八血氣虚吐</hi>　　　　加味四君子湯<hi>補二不攝氣虚</hi>
側栢散<hi>和二百四血湧不止</hi>　　　　緑雲散<hi>和二百十吐血不止</hi>
<pb n="KR3e0086_WYG_030-44b"/>
龍腦鷄蘓丸<hi>和二七二虚火吐衂</hi>　　雙荷散<hi>和二百三暴吐血</hi>
地黄煎<hi>和二百五内傷吐血</hi>　　　　簡易黒神散<hi>和二一三諸失血</hi>
髪灰散<hi>和二一四止諸血</hi>　　　　阿膠散<hi>和二百七唾血</hi>
杏仁膏<hi>和一四三乾𠻳唾血</hi>　　　　生韭飲<hi>和一五一清瘀血</hi>
棕灰散<hi>和二一五便血</hi>　　　　除濕和血湯<hi>和二一九便血</hi>
黄連湯<hi>寒百四血濕熱下</hi>　　　　地榆丸<hi>寒一七四血痢下血</hi>
小烏沈湯<hi>和二一八氣逆便血</hi>　　　四生丸<hi>寒八八衂血熱吐</hi>
小薊飲子<hi>寒百二溲血</hi>　　　　酒蒸黄連丸<hi>寒一七九便血</hi>
<pb n="KR3e0086_WYG_030-45a"/>
阿膠丸<hi>寒一七六腸風</hi>　　　　生地黄散<hi>寒八三溺血</hi>
四味地榆散<hi>寒九六血熱邪下</hi>　　枳殻散<hi>寒百一血肝火便</hi>
二神散<hi>寒八七血吐崩下</hi>　　　　烏梅丸<hi>固六十神便血如</hi>
溺血方<hi>固六六</hi>　　　　　椿皮散<hi>固五五腸風</hi>
人參五味子湯<hi>外一五三盧勞欬血</hi>　桃花湯<hi>外九四逐瘀血</hi>
當歸丸<hi>外百利便行血</hi>　　　　外科槐花散<hi>外一六九腸風</hi>
小金散<hi>因百十四舌血</hi>　　　　劫勞散<hi>婦二一四唾紅</hi>
　<lb/>
<pb n="KR3e0086_WYG_030-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景岳全書卷三十<lb/>
</p>
<p>
</p>
  </div>
</body>
</text>
</TEI>
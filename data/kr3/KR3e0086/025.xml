<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景岳全書卷二十五</head> <lb/>
    <p>
<pb n="KR3e0086_WYG_025-1a"/>
欽定四庫全書<lb/>
　景岳全書卷二十五<lb/>
　　　　　　　　　　　　明　張介賔　撰<lb/>
　　心腹痛<lb/>
　　　經義<lb/>
舉痛論帝曰願聞人之五臟卒痛何氣使然岐伯對曰<lb/>
　經脉流行不止環周不休寒氣入經而稽遲泣而不<lb/>
　行客於脉外則血少客於脉中則氣不通故卒然而<lb/>
<pb n="KR3e0086_WYG_025-1b"/>
　痛○帝曰其痛或卒然而止者或痛甚不休者或痛<lb/>
　甚不可按者或按之而痛止者或按之無益者或喘<lb/>
　動應手者或心與背相引而痛者或脇肋與少腹相<lb/>
　引而痛者或腹痛引隂股者或痛宿昔而成積者或<lb/>
　卒然痛死不知人少間復生者或痛而嘔者或腹痛<lb/>
　而後泄者或痛而閉不通者凡此諸痛各不同形别<lb/>
　之奈何○岐伯曰寒氣客於脉外則脉寒脉寒則縮<lb/>
　綣縮綣則脉絀急絀急則外引小絡故卒然而痛得<lb/>
<pb n="KR3e0086_WYG_025-2a"/>
　炅則立止因重中於寒則痛乆矣○寒氣客於經脉<lb/>
　之中與炅氣相薄則脉滿滿則痛而不可按也寒氣<lb/>
　稽留炅氣從上則脉充大而血氣亂故痛甚不可按<lb/>
　也○寒氣客於腸胃之間膜原之下血不得散小絡<lb/>
　急引故痛按之則血氣散故按之痛止○寒氣客於<lb/>
　俠脊之脉則深按之不能及故按之無益也○寒氣<lb/>
　客於衝脉衝脉起於闗元隨腹直上寒氣客則脉不<lb/>
　通脉不通則氣因之故喘動應手矣○寒氣客於背<lb/>
<pb n="KR3e0086_WYG_025-2b"/>
　俞之脉則脉泣脉泣則血虚血虚則痛其俞注於心<lb/>
　故相引而痛按之則熱氣至熱氣至則痛止矣○寒<lb/>
　氣客於厥隂之脉厥隂之脉者絡隂器繫於肝寒氣<lb/>
　客於脉中則血泣脉急故脇肋與少腹相引痛矣○<lb/>
　厥氣客於隂股寒氣上及少腹血泣在下相引故腹<lb/>
　痛引隂股○寒氣客於小腸膜原之間絡血之中血<lb/>
　泣不得注於大經血氣稽留不得行故宿昔而成積<lb/>
　矣○寒氣客於五臟厥逆上泄隂氣竭陽氣未入故<lb/>
<pb n="KR3e0086_WYG_025-3a"/>
　卒然痛死不知人氣復反則生矣○寒氣客於腸胃<lb/>
　厥逆上出故痛而嘔也○寒氣客於小腸小腸不得<lb/>
　成聚故後泄腹痛矣○熱氣留於小腸腸中痛癉熱<lb/>
　焦渇則堅乾不得出故痛而閉不通矣○帝曰所謂<lb/>
　言而可知者也視而可見奈何岐伯曰五臟六腑固<lb/>
　盡有部視其五色黄赤為熱白為寒青黑為痛此所<lb/>
　謂視而可見者也○帝曰捫而可得奈何岐伯曰視<lb/>
　其主病之脉堅而血反陥下者皆可捫而得也<lb/>
<pb n="KR3e0086_WYG_025-3b"/>
　賔按本篇論痛總計一十三條所言寒氣與炅氣相<lb/>
　薄及熱氣留於小腸閉而不通者止二條為熱證而<lb/>
　其他皆屬於寒則此證之㮣可知學者當思所辨矣<lb/>
終始篇曰病痛者隂也痛而以手按之不得者隂也深<lb/>
　刺之<lb/>
痺論帝曰内舎五臟六腑何氣使然岐伯曰五臟皆有<lb/>
　合病乆而不去者内舎於其合也○胞痺者少腹膀<lb/>
　胱按之内痛若沃以湯澁於小便上為清涕○痛者<lb/>
<pb n="KR3e0086_WYG_025-4a"/>
　寒氣多也有寒故痛也<lb/>
骨空論曰䏚絡季脇引少腹而痛脹刺譩譆<lb/>
調經論曰實者外堅充滿不可按之按之則痛○虛者<lb/>
　聶辟氣不足按之則氣足以温之故快然而不痛<lb/>
平人氣象論曰寸口脉沉而弱曰寒熱及疝瘕少腹<lb/>
　痛○寸口脉沉而横曰脇下有積腹中有横積痛○<lb/>
　脉急者曰疝瘕少腹痛<lb/>
邪氣臟腑病形篇曰心脉微急為心痛引背食不下<lb/>
<pb n="KR3e0086_WYG_025-4b"/>
衞氣篇曰新積痛可移者易已也積不痛難已也<lb/>
厥病篇曰厥心痛與背相控善瘈如從後觸其心傴倭<lb/>
　者腎心痛也○厥心痛腹脹胸滿心尤痛甚胃心痛<lb/>
　也○厥心痛痛如以錐鍼刺其心心痛甚者脾心痛<lb/>
　也○厥心痛色蒼蒼如死状終日不得太息肝心痛<lb/>
　也○厥心痛卧若徒居心痛間動則痛益甚色不<lb/>
　變肺心痛也○真心痛手足青至節心痛甚旦發夕<lb/>
　死夕發旦死○腸中有蟲瘕及蛟蛕心腸痛憹作痛<lb/>
<pb n="KR3e0086_WYG_025-5a"/>
　腫聚徃來上下行痛有休止腹熱喜渇涎出者是蛟<lb/>
　蛕也○以上皆有刺法詳在本經<lb/>
雜病篇曰心痛引腰脊欲嘔取足少隂○心痛腹脹嗇<lb/>
　嗇然大便不利取足太隂○心痛引背不得息刺足<lb/>
　少隂不已取手少陽○心痛引小腹滿上下無常處<lb/>
　便溲難刺足厥隂○心痛但短氣不足以息刺手太<lb/>
　隂○心痛當九節刺之按已刺按之立已不已上下<lb/>
　求之得之立已<lb/>
<pb n="KR3e0086_WYG_025-5b"/>
六元正紀大論曰不逺熱則熱至不逺寒則寒至寒至<lb/>
　則堅否腹滿痛急下利之病生矣○土鬰之發甚則<lb/>
　心痛脇䐜嘔吐霍亂飲𤼵注下○金鬰之𤼵心脇滿<lb/>
　引小腹善暴痛不可反側○水鬰之發民病寒客心<lb/>
　痛○木鬰之發民病胃脘當心而痛上支兩脇膈咽<lb/>
　不通食飲不下○火鬰之發民病骨痛腹中暴痛<lb/>
邪氣臟腑病形篇曰大腸病者腸中切痛而鳴濯濯冬<lb/>
　日重感於寒即泄當臍而痛不能乆立與胃同候取<lb/>
<pb n="KR3e0086_WYG_025-6a"/>
　巨虚上亷○胃病者腹䐜脹胃脘當心而痛上支兩<lb/>
　脇膈咽不通食飲不下取之三里也○小腸病者小<lb/>
　腹痛腰脊控睪而痛時窘之後取之巨虚下亷○膀<lb/>
　胱病者小便偏腫而痛以手按之即欲小便而不得<lb/>
　取委中央<lb/>
五邪篇曰邪在肝則兩脇中痛寒中惡血在内行善製<lb/>
　節時脚腫○邪在脾胃則病肌肉痛陽氣不足隂氣<lb/>
　有餘則寒中腸鳴腹痛○邪在心則病心痛喜悲時<lb/>
<pb n="KR3e0086_WYG_025-6b"/>
　眩仆○以上俱有刺法在本經<lb/>
經脉篇曰脾足太隂之脉入腹属脾絡胃其支者復從<lb/>
　胃别上膈注心中是動則病舌本强食則嘔胃脘痛<lb/>
　腹脹善噫心下急痛得後與氣則快然如衰○心手<lb/>
　少隂之脉起於心中出屬心系是動則病嗌乾心痛<lb/>
　渇而欲飲○腎足少隂之脉其支者從肺出絡心是<lb/>
　動則心如懸若饑状舌乾咽腫煩心心痛○心主手<lb/>
　厥隂之脉起於胸中出屬心包絡是動則胸脇支滿<lb/>
<pb n="KR3e0086_WYG_025-7a"/>
　煩心心痛○膽足少陽之脉其直者從缺盆下腋循<lb/>
　胸循脇裏是動則病口苦善太息心脇痛不能轉側<lb/>
　　　論證<hi>共四條</hi>
凡病心腹痛者有上中下三焦之别上焦者痛在膈上<lb/>
　此即胃脘痛也内經曰胃脘當心而痛者即此時人<lb/>
　以此為心痛不知心不可痛也若病真心痛者必手<lb/>
　足冷至節爪甲青旦發夕死夕𤼵旦死不可治也○<lb/>
　中焦痛者在中脘脾胃間病也○下焦痛者在臍下<lb/>
<pb n="KR3e0086_WYG_025-7b"/>
　肝腎大小腸膀胱病也○凡此三者皆有虚實寒熱<lb/>
　之不同宜詳察而治之<lb/>
一痛有虚實凡三焦痛證惟食滯寒滯氣滯者最多其<lb/>
　有因䖝因火因痰因血者皆能作痛大都暴痛者多<lb/>
　有前三證漸痛者多由後四證但蟲痛痰痛多在中<lb/>
　焦火痛則三焦俱有之血痛則多在下焦然惟婦人<lb/>
　則常有血證而男子則少也諸如此類但察其多滯<lb/>
　多逆者方是實證如無滯逆則不得以實論也辨之<lb/>
<pb n="KR3e0086_WYG_025-8a"/>
　之法但當察其可按者為虚拒按者為實乆痛者多<lb/>
　虚暴痛者多實得食稍可者為虚脹滿畏食者為實<lb/>
　痛徐而緩莫得其處者多虚痛劇而堅一定不移者<lb/>
　為實痛在腸臓中有物有滯者多實痛在腔脇經絡<lb/>
　不干中臟而牽連腰背無脹無滯者多虚脉與證參<lb/>
　虚實自辨微實者宜調不宜攻大實者或上或下非<lb/>
　攻不可純虚者或氣或血非大補不可<lb/>
一痛證有寒熱誤認之則為害不小盖三焦痛證因寒<lb/>
<pb n="KR3e0086_WYG_025-8b"/>
　者常居八九因熱者十惟一二觀内經舉痛等論議<lb/>
　可知矣盖寒則凝滯凝滯則氣逆氣逆則痛脹由生<lb/>
　而熱則流通多不然也雖熱證亦常有痛然熱者必<lb/>
　有明辨如内經所言腸中痛而癉熱焦渇則堅乾不<lb/>
　得出閉而不通者此因燥結熱閉故能作痛然必有<lb/>
　煩熱等證乃因於火最易見也今之醫家但見心腹<lb/>
　痛證無問有無寒熱便云諸痛皆屬於火多用寒凉<lb/>
　不知此説出自何典而彼此訛傳無墨無根妄亦甚<lb/>
<pb n="KR3e0086_WYG_025-9a"/>
　矣又見丹溪治法云凡心腹痛者必用温散此是鬰<lb/>
　結不行阻氣不運故痛也此説誠是也然又引原病<lb/>
　式云若欲行温散寧無助火添病也由是古方多以<lb/>
　山梔為主加熱藥為向導或用二陳湯加川芎蒼术<lb/>
　倍加梔子煎服痛甚者加炒乾薑反佐之若此議論<lb/>
　治法余則大有不服夫治病之由熱者自熱寒者自<lb/>
　寒病因火邪清利自愈固不必反佐也病因寒滯温<lb/>
　散自愈又何為反助火耶盖寒者熱之熱者寒之此<lb/>
<pb n="KR3e0086_WYG_025-9b"/>
　自正治之正理豈可不論經權不分從逆既宜梔子<lb/>
　又宜乾薑㮣用反佐而治寒犯寒治熱犯熱乎因致<lb/>
　後代醫流凡有見不真者每每借此為成法而藉口<lb/>
　反佐誤人於疑似之中者不少矣故余特為反佐論<lb/>
　在前二卷中以盡其義宜均察也<lb/>
一痛證當辨有形無形無形者痛在氣分凡氣病而為<lb/>
　脹為痛者必或脹或止而痛無常處氣聚則痛而見<lb/>
　形氣散則平而無跡此無形之痛也但宜順氣氣順<lb/>
<pb n="KR3e0086_WYG_025-10a"/>
　則痛自愈矣○有形者痛在血分或為食積凡血癥<lb/>
　食積而為脹痛者必痛有常所而脹無休息不往不<lb/>
　來不離其處者是有形之痛也然或食或血察得所<lb/>
　因乃可攻而去之此二者之當辨也<lb/>
　　　論痛脉<lb/>
凡諸病之虚實辨之於脉者皆易惟心腹痛證則有大<lb/>
　有小其脉多有所難辨雖滑實有力者固多實邪虚<lb/>
　弱無神者固多虚邪此其常也然暴痛之極者每多<lb/>
<pb n="KR3e0086_WYG_025-10b"/>
　沉伏細澁最似極虚之候不知氣為邪逆氣逆則脉<lb/>
　道不行而沉伏異常此正邪實之脉然於沉伏之中<lb/>
　細察之必有梗梗然弦𦂳之意此必寒邪阻遏陽氣<lb/>
　者多有是脉若火邪作痛則不然也凡見此者不得<lb/>
　因其細極微極便認為虚脱妄用補劑必大誤矣辨<lb/>
　此之法但當察其形氣以見平素之强弱問其病因<lb/>
　以知新病乆病及何所因而起大都暴病痛急而脉<lb/>
　忽細伏者多實邪乆病痛緩而脉本微弱者為虚邪<lb/>
<pb n="KR3e0086_WYG_025-11a"/>
　再以前論虚實之法酌之以理參而診之則萬無一<lb/>
　失矣<lb/>
　　　論治<hi>共十五條</hi>
凡心腹痛證必須先辨寒熱如無熱證熱脉則定非火<lb/>
　邪不得妄用凉藥<lb/>
凡治心腹痛證古云痛隨利减又曰通則不痛此以閉<lb/>
　結堅實者為言若腹無堅滿痛無結聚則此説不可<lb/>
　用也其有因虚而作痛者則此説更如氷炭<lb/>
<pb n="KR3e0086_WYG_025-11b"/>
一凡痛在上焦者如因停滯既痛兼脹不易行散而痛<lb/>
　極難忍者欲其滯去速效無如吐之之妙宜於新方<lb/>
　吐法中擇而用之若無停積脹急而或寒或氣微有<lb/>
　凝滯而作痛者但順其氣無有不愈<lb/>
一胃脘痛證多有因食因寒因氣不順者然因食因寒<lb/>
　亦無不皆闗於氣盖食停則氣滯寒留則氣凝所以<lb/>
　治痛之要但察其果屬實邪皆當以理氣為主宜排<lb/>
　氣飲加减主之食滯者兼乎消導寒滯者兼乎温中<lb/>
<pb n="KR3e0086_WYG_025-12a"/>
　若止因氣逆則但理其氣病自愈矣其有諸藥不效<lb/>
　氣結難解者惟神香散為妙○若氣有滯逆隨觸隨<lb/>
　𤼵者宜用後簡易二方最妙<lb/>
一下焦小腹痛者或寒或熱或食或䖝或血或氣逆皆<lb/>
　有之凡閉結者利之下之當各求其類而治之<lb/>
一寒滯之痛有因内寒者如食寒飲冷之類是也必兼<lb/>
　寒兼食隨其宜而治之如上法可也○有因外寒者<lb/>
　或觸冐不時之寒邪或犯客令之寒氣或受暴雨沙<lb/>
<pb n="KR3e0086_WYG_025-12b"/>
　氣之隂毒以致心腹攪痛或吐或瀉或上不能吐下<lb/>
　不能瀉而為乾霍亂危劇等證總由寒氣犯臟或在<lb/>
　上焦或在中下二焦凡痛急在上者用吐最妙在中<lb/>
　在下者俱宜解寒行滯以排氣飲為主加减治之或<lb/>
　不換金正氣散或和胃飲平胃散十香丸之類皆可<lb/>
　擇用其有寒逆之甚者宜四逆湯理中湯之類主之<lb/>
　又神香散可解三焦之滯當隨證作引以送之<lb/>
一血積之有腹痛者是即畜血證也而血證之屬有四<lb/>
<pb n="KR3e0086_WYG_025-13a"/>
　○一傷寒有畜血證成無己曰邪氣聚於下焦則津<lb/>
　液不得通血氣不得行或溺或血留滯於下是生脹<lb/>
　滿而鞭痛也若從心下至少腹脹滿而痛小便利者<lb/>
　則是畜血之證此當分而治之其他證治詳義並見<lb/>
　傷寒門○一婦人有血痛證詳見婦人門○一跌打<lb/>
　損傷有瘀血腹痛證但去其瘀而痛自愈凡氣血和<lb/>
　平者宜通瘀煎加减治之○其有血滯便結邪實不<lb/>
　通者宜桃仁承氣湯百順丸主之或血虚燥結便閉<lb/>
<pb n="KR3e0086_WYG_025-13b"/>
　不通者宜玉燭散主之○一食鬰既乆而胃脘有瘀<lb/>
　血作痛者生韭飲<lb/>
一氣血虚寒不能營養心脾者最多心腹痛證然必以<lb/>
　積勞積損及憂思不遂者乃有此病或心脾肝腎氣<lb/>
　血本虚而偶犯勞傷或偶犯寒氣及飲食不調者亦<lb/>
　有此證凡虚痛之候每多連綿不止而亦無急暴之<lb/>
　勢或按之揉之温之熨之痛必稍緩其在心脾胸脇<lb/>
　之間者則或為戚戚或為㤺㤺或似<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>非<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>或饑勞<lb/>
<pb n="KR3e0086_WYG_025-14a"/>
　更甚或得食稍可或懊憹無跡莫可名状或形色青<lb/>
　黄或脉微氣弱是皆虚寒之證此非甘温養血補胃<lb/>
　和中不可也宜大小營煎理隂煎之類加减主之若<lb/>
　氣虚者必大加人參陽衰者必佐以桂附乾薑丹溪<lb/>
　曰諸痛不可補氣此惟邪實氣滯者當避之而曰諸<lb/>
　痛皆然則謬矣不可執以為辭也○一下虚腹痛必<lb/>
　因虚挾寒或陽虚中寒者乃有之察無形迹而喜按<lb/>
　喜煖者是也治宜補隂逐寒必宜理隂煎主之然男<lb/>
<pb n="KR3e0086_WYG_025-14b"/>
　子則間或有之惟女人則因虚而痛者更多盖女人<lb/>
　有月經帶濁之病所以為異亦宜理隂煎大劑主之<lb/>
　余用此以活人多矣若虚中挾帶而血有不行者惟<lb/>
　决津煎為最妙諸未盡者詳婦人門○凡治心腹痛<lb/>
　證已經攻擊滌蕩愈而復作或再三用之而愈作<lb/>
　愈甚或脉反浮弦虛大者皆為中虚之候此當酌其<lb/>
　虚實而或兼治邪氣或專補正氣若用補無碍則當<lb/>
　漸進切不可雜亂妄投以自掣其肘但當純用補<lb/>
<pb n="KR3e0086_WYG_025-15a"/>
　藥使脾胃氣强得以運行則邪氣自不能犯又何疼<lb/>
　痛之有<lb/>
一火邪熱鬰者皆有心腹痛證如火在上焦痛而兼脹<lb/>
　者宜於行氣導滯藥中倍加山梔黄芩之屬以治之<lb/>
　若有痛無脹者或宜加芍藥生地麥冬以佐之○若<lb/>
　火在下焦者宜大分清飲或茵陳飲之類主之○然<lb/>
　火在上者必有煩熱焦渇喜冷等證火在下者必有<lb/>
　脹熱秘結淋澁等證務兼脉證察其真有火邪方可<lb/>
<pb n="KR3e0086_WYG_025-15b"/>
　治以寒凉如無火證火脉則不得妄稱為火以誤治也<lb/>
一蟲痛證治詳見諸蟲門<lb/>
一痰飲停滯胸膈亦能作痛凡胸脇膨悶漉漉有聲或<lb/>
　作醋酸心嘔惡或痛連脇背者皆其證也宜清膈煎<lb/>
　二陳湯橘皮半夏湯局方四七湯及括痰丸潤下丸<lb/>
　之類並皆治之○又若東垣草豆蔲丸丹溪白螺丸<lb/>
　亦皆治痰之劑○若鬰痰凝結消之不去者非用吐<lb/>
　法不能除也<lb/>
<pb n="KR3e0086_WYG_025-16a"/>
一隂寒腹痛者凡男婦有因房室之後中寒而痛極者<lb/>
　此隂寒也宜先用䓤薑搗爛炒熱或熱磚之屬熨其<lb/>
　臍腹以解其寒極凝滯之氣然後用理隂煎或理中<lb/>
　湯四逆湯之類加减治之其有痛極至危者須速灸<lb/>
　神闕氣海等穴<lb/>
一凡胸腹之痛有無闗於内而在筋骨皮肉之間者此<lb/>
　邪之在經不可混作裏證必須詳問的確但當分其<lb/>
　或火或寒或氣或勞傷或血滯或血虚或有淫瘡邪<lb/>
<pb n="KR3e0086_WYG_025-16b"/>
　毒留蓄在經辨其所因庻不致謬而治之亦易也<lb/>
一大人小兒或素因口腹不節致傷脾胃以後或寒或<lb/>
　食凡有所觸即為腹痛屢𤼵不已或為脹滿食减等<lb/>
　證者惟芍藥枳术丸為最妙宜加减用之<lb/>
一凡胸膈大痛連及脇皆藥不能納到口即吐者此則<lb/>
　無論諸藥皆可發吐因就其勢探而吐之則最易最<lb/>
　㨗吐出邪滯積痰痛可立止若邪猶未盡痛猶未止<lb/>
　則再以前藥與之務盡其邪無不愈者<lb/>
<pb n="KR3e0086_WYG_025-17a"/>
　　　述古<hi>共二條</hi>
陳無擇云十二經絡外感六淫則其氣閉塞鬰於中焦<lb/>
　氣與邪争𤼵為疼痛足厥隂心痛兩脇急引小腹連<lb/>
　隂股相引痛手心主痛徹背心煩掌中熱咽乾目黄<lb/>
　赤脇滿足太隂心痛腹脹滿濇濇然大便不利膈悶<lb/>
　咽塞手太隂心痛短氣不足以息季脇空痛遺失無<lb/>
　度胸滿煩心足少隂心痛煩極面黑心懸若饑胸滿<lb/>
　腰脊痛背輸諸經心痛心與背相引心痛徹背皆痛<lb/>
<pb n="KR3e0086_WYG_025-17b"/>
　徹心諸腑心痛難以俯仰小腹上衝卒不知人嘔吐<lb/>
　泄瀉此皆諸經諸俞諸腑渉邪所致病屬外所因○<lb/>
　若五臟内動泪以七情則其氣痞結聚於中脘氣與<lb/>
　血摶𤼵為疼痛肝心痛者色蒼蒼如死状終日不得<lb/>
　太息真心痛者<hi>如前經義</hi>脾心痛者如錐針刺其心<lb/>
　腹藴藴然氣滿肺心痛者若從心間起動作痛益甚<lb/>
　色不變腎心痛者與背相控善瘈如物從後觸其心<lb/>
　身傴倭胃心痛者腹痛胸滿不下食食則不消皆臟<lb/>
<pb n="KR3e0086_WYG_025-18a"/>
　氣不平喜怒憂鬰所致此屬内因○飲食勞逸觸忤<lb/>
　非類使臟氣不平痞膈於中食飲遁注變亂腸胃𤼵<lb/>
　為疼痛或飲啖生冷果實中冷不能消散結而為積<lb/>
　還食還𤼵名積心痛及有臟寒生蚘致心痛者所謂<lb/>
　九種心痛曰飲曰食曰風曰冷曰熱曰悸曰䖝曰注<lb/>
　曰去來痛者除風熱寒屬外所因餘皆不内外因○<lb/>
　更有婦人惡血入心脾經𤼵作疼痛尤甚於諸痛更<lb/>
　有卒中客忤鬼擊屍疰使人心痛亦屬不内外因<lb/>
<pb n="KR3e0086_WYG_025-18b"/>
丹溪曰心痛即胃脘痛雖日數多不喫食不死若痛方<lb/>
　止便喫物還痛必須三五服藥後方可漸漸喫物○<lb/>
　痛甚者脉必伏用温藥附子之類不可用參术○脉<lb/>
　弦者是食宜温散盖食得寒則凝得熱則化更用行<lb/>
　氣或利藥助之無不愈○脉滑者是痰痰因氣滯而<lb/>
　聚阻碍道路氣不得通而痛宜導痰解鬰○凡痛必<lb/>
　用温散以其鬰結不行阻氣不運故也○腹痛以手<lb/>
　可重按者屬虚宜參术薑桂之類手不可按者是實<lb/>
<pb n="KR3e0086_WYG_025-19a"/>
　宜用硝黄下之○肥白人腹痛多是氣虚兼濕痰宜<lb/>
　半夏人参二术之類○飲食過傷而腹痛宜木香㯽<lb/>
　榔丸下之如氣虚之人傷飲食而腹痛宜調補胃氣<lb/>
　并消導藥參术山查枳實麥芽木香神麯之類○如<lb/>
　腹中常有熱而痛此為積熱宜調胃承氣湯下之○<lb/>
　小腹實痛用青皮以行其氣小腹因寒而痛宜桂枝呉<lb/>
　茱茰○臍下忽大痛人中黑者多死○心痛用山梔<lb/>
　并刼藥止之若又復𤼵前藥必不效可用𤣥明粉一<lb/>
<pb n="KR3e0086_WYG_025-19b"/>
　服立止○脉堅實不大便者下之<lb/>
　　　食停小腹新按<lb/>
凡腹痛因食者或因滯物或因冷物皆能停積中脘須<lb/>
　用前治食法加减治之此正法也然又有食停小腹<lb/>
　者余嘗治一上舎年及三旬因午刻食水煮麫角将<lb/>
　至初更食及小腹下至右角間遂停積不行而堅突<lb/>
　如拳大如鵞卵其痛之劇莫可名状余為治之察其<lb/>
　明係麫積顯而無疑然計其已入大腸此正通則不<lb/>
<pb n="KR3e0086_WYG_025-20a"/>
　痛之證也乃與木香梹榔丸連下二三次其痛如故<lb/>
　因疑藥力之緩猶未及病乃更投神祐丸以瀉之又<lb/>
　不效余謂此必藥性皆寒故滯有不行也因再投備<lb/>
　急丸雖連得大瀉而堅痛毫不為减斯時也余計窮<lb/>
　矣因潛測其由不過因麫豈無所以制之今既逐之<lb/>
　不及使非借氣以行之不可也且計麫毒非大蒜不殺<lb/>
　氣滯非木香不行又其滯深道逺非精鋭之向導不<lb/>
　能逹乃用火酒磨木香令其嚼生蒜一瓣而以香酒<lb/>
<pb n="KR3e0086_WYG_025-20b"/>
　送之一服後覺痛稍减三四服後痛漸止而食漸進方<lb/>
　得全愈然雖痛止食進而小腹之塊仍在後至半年<lb/>
　許始得消盡由是知欲消食滯即大黄巴豆猶有所<lb/>
　不能及而推宜行氣為先也且知飲食下行之道乃<lb/>
　必由小腹下右角間而後出於廣腸此自古無人言<lb/>
　及者故并筆之用以廣人之聞見<lb/>
　　　括沙新按<lb/>
向予荆人年及四旬於八月終初寒之時偶因暴雨後<lb/>
<pb n="KR3e0086_WYG_025-21a"/>
　中隂寒沙毒之氣忽於二鼓時上為嘔惡下為胸腹<lb/>
　攪痛勢不可當時值暮夜藥餌不及因以鹽湯探吐<lb/>
　之痛不為减遂連吐數次其氣愈升則其痛愈劇因<lb/>
　而上塞喉嗌甚至聲不能出水藥毫不可入危在頃<lb/>
　刻間矣余忽憶先年曽得秘傳括沙法乃擇一光滑<lb/>
　細口磁碗别用熱湯一鍾入香油一二匙却将碗口<lb/>
　䕶油湯内令其煖而且滑乃兩手覆執其碗於病者<lb/>
　背心輕輕向下刮之以漸加重碗乾而寒則再浸再<lb/>
<pb n="KR3e0086_WYG_025-21b"/>
　刮良乆覺胸中脹滯漸有下行之意稍見寛舒始能<lb/>
　出聲頃之忽腹中大嚮遂大瀉如傾其痛遂减幸而<lb/>
　得活瀉後得睡一飯頃復通身搔癢之極隨𤼵出疙<lb/>
　瘩風餅如錢大者不計其數至四鼓而退愈後細窮<lb/>
　其義盖以五臟之繫咸附於背故向下刮之則邪氣<lb/>
　亦隨而降凡毒氣上行則逆下行則順改逆為順所<lb/>
　以得愈雖近有兩臂刮沙之法亦能治痛然毒深病<lb/>
　急者非治背不可也至若風餅疙瘩之由正以寒毒<lb/>
<pb n="KR3e0086_WYG_025-22a"/>
　之氣充塞表裏經臟俱閉故致危劇今其臓毒既解<lb/>
　然後經氣得行而表裏俱散也可見寒邪外感之毒<lb/>
　凡臓氣未調則表亦不解表邪未散則臟必不和此<lb/>
　其表裏相闗義自如此故治分緩急權衡在人矣繼<lb/>
　後數日一魏姓者亦於二鼓忽患此證治不得法竟<lb/>
　至五鼔痛極而斃遇與不遇此其所以為命也<lb/>
　　　附按<lb/>
徐東臯云匡掌科夫人年三十餘病胃脘連胸脇痛日<lb/>
<pb n="KR3e0086_WYG_025-22b"/>
　輕夜甚兩寸闗脉弦滑有力諸醫以積滯凝寒用<lb/>
　𤼵散及攻下藥繼用鐡刷散四磨飲等方俱不效後<lb/>
　用湯水皆吐而不納經月不食痛且益甚予謂其為<lb/>
　痰鬰明矣但痛乆弱甚不敢行吐法奈何偶一醫謂<lb/>
　五靈脂沒藥素用有效衆皆哂之曰此藥用之多矣<lb/>
　予謂再用亦無妨何哂之有彼用酒調病者到口便<lb/>
　吐隨吐緑痰兩碗許痛即止遂納飲食此盖痰在膈<lb/>
　上攻下之亦不去必得吐法而後愈經曰有故無殞<lb/>
<pb n="KR3e0086_WYG_025-23a"/>
　此之謂歟<lb/>
　　　簡易方<lb/>
一胃脘當心而痛或氣或寒觸而屢發者用荔枝核燒<lb/>
　微焦每荔枝核一錢加木香七分共為末以清湯下<lb/>
　一錢許數服可以除根屢試神效者<lb/>
一胸膈胃脘大痛察有邪滯連用排氣飲及諸藥全不<lb/>
　見效者但用牙皂角以微火燒烟甫盡即取起為末<lb/>
　用燒酒調送七八分或一錢許其效如神亦余試<lb/>
<pb n="KR3e0086_WYG_025-23b"/>
　效者<lb/>
兵部手集方　治乆心痛十年五年者隨手效用小蒜<lb/>
　以嚴醋煮熱頓服此後再不𤼵<lb/>
治脾痛三方歌<lb/>
　腹脹脾疼怎抵當椒薑之外有丁香三般等分羅為<lb/>
　末調入白鹽與白湯<lb/>
　水磨烏藥治脾疼每服須教一盞濃一片陳皮一蘇<lb/>
　葉再煎濃服有神功<lb/>
<pb n="KR3e0086_WYG_025-24a"/>
　心與脾疼有妙方良薑切碎等梹榔兩般同炒研為<lb/>
　末米飲同調服亦良<lb/>
食療方　治五臟冷痛心腹痛以胡椒二十一粒擂碎<lb/>
　熱酒服之<lb/>
肘後方　治心腹俱脹痛短氣欲死或已絶者用官桂<lb/>
　三兩切碎以水一升二合煮八合去渣頓服無桂用<lb/>
　薑亦可<lb/>
　　　腹痛灸法<lb/>
<pb n="KR3e0086_WYG_025-24b"/>
内闗　　　中脘　　　氣海　　　神闕<hi>填椒鹽灸之</hi>
水分　　　膈俞　　　脾俞　　　胃俞<lb/>
　　　心腹痛論列方<lb/>
吐法<hi>新攻一</hi>　　　　　備急丸<hi>攻五二</hi>
大分清飲<hi>新寒五</hi>　　　四逆湯<hi>熱十四</hi>
排氣飲<hi>新和六</hi>　　　　局方四七湯<hi>和九七</hi>
大營煎<hi>新補十四</hi>　　　小營煎<hi>新補十五</hi>
木香㯽榔丸<hi>攻四九</hi>　　通瘀煎<hi>新因五</hi>
<pb n="KR3e0086_WYG_025-25a"/>
神香散<hi>新和二十</hi>　　　桃仁承氣湯<hi>攻四</hi>
潤下丸<hi>和百十七</hi>　　　二陳湯<hi>和一</hi>
調胃承氣湯<hi>攻三</hi>　　　清膈煎<hi>新寒九</hi>
茵陳飲<hi>新寒八</hi>　　　　括痰丸<hi>新和十九</hi>
橘皮半夏湯<hi>和十三</hi>　　玉燭散<hi>攻二四</hi>
十香丸<hi>新和十五</hi>　　　芍藥枳术丸<hi>新和十六</hi>
平胃散<hi>和十七</hi>　　　　生韮飲<hi>和一五一</hi>
白螺丸<hi>和百十五</hi>　　　東垣草豆蔲丸<hi>和一六七</hi>
<pb n="KR3e0086_WYG_025-25b"/>
和胃飲<hi>新和五</hi>　　　　理隂煎<hi>新熱三</hi>
神祐丸<hi>攻四八</hi>　　　　不換金正氣散<hi>和二一</hi>
决津煎<hi>新因二</hi>　　　　百順丸<hi>新攻六</hi>
理中湯<hi>熱一</hi>
　　　論外備用方<lb/>
荔枝散<hi>新因二八氣痛</hi>　　　赤金豆<hi>新攻二堅積</hi>
木香順氣散<hi>和四三氣滯</hi>　　歸脾湯<hi>補三三</hi>
遊山散<hi>和七六心痺痛</hi>　　　　調氣平胃散<hi>和十八</hi>
<pb n="KR3e0086_WYG_025-26a"/>
參附湯<hi>補三八</hi>　　　　神祐丸<hi>攻五三寒積痛</hi>
附子茴香散<hi>熱一四九煖胃和中</hi>　人參散<hi>和一六二虚寒</hi>
牙皂散<hi>新因二七結氣</hi>　　　藿香安胃散<hi>熱七二寒嘔</hi>
四磨飲<hi>和五二行氣</hi>　　　　强中湯<hi>熱九二脾生冷傷</hi>
茱茰四逆湯<hi>熱十八小腹痛</hi>　　蘇合丸<hi>和三七一氣逆心痛</hi>
鐵刷散<hi>熱百十寒濕積</hi>　　　　八味建中湯<hi>補二五</hi>
烏藥散<hi>和七四滯血氣壅</hi>　　　益黄散<hi>和十九寒滯</hi>
指迷七氣湯<hi>和五一積痛</hi>　　平拈散<hi>和七五氣痛</hi>
<pb n="KR3e0086_WYG_025-26b"/>
七氣湯<hi>和四七鬰</hi>　　　　术香調氣散<hi>和四四氣滯</hi>
八味湯<hi>熱一四二虚寒氣滯</hi>　　　調痛散<hi>和七二氣逆</hi>
丁香止痛散<hi>和七三心痛甚</hi>　　蟠葱散<hi>熱百十一寒滯</hi>
袪痛散<hi>和七一心氣滯</hi>　　　　胡椒理中湯<hi>熱六虚寒肺胃</hi>
胃愛散<hi>熱七一虚寒</hi>　　　　𤣥桂丸<hi>和七八瘀血痛</hi>
厚朴温中湯<hi>熱九一逐寒滯</hi>　　勝金散<hi>熱百九氣逆</hi>
舒筋散<hi>和七七痛跌閃腹</hi>　　　丁香茯苓湯<hi>熱六四温行滯</hi>
夭沉香丸<hi>熱百十四冷氣</hi>　　沉香桂附丸<hi>熱百十二寒氣</hi>
<pb n="KR3e0086_WYG_025-27a"/>
附子理中湯<hi>熱三虚寒</hi>　　　呉茱茰散<hi>熱百四十寒濕</hi>
木香導氣丸<hi>因二七六小腹氣痛</hi>　金櫃大建中湯<hi>補二三寒痛</hi>
大巳寒丸<hi>熱一七一寒病</hi>　　小建中湯<hi>補二二</hi>
事後中寒腹痛<hi>因二七八</hi>　椒附丸<hi>熱百十三小腹痛</hi>
温胃湯<hi>熱十三寒傷脾</hi>　　　　冷香湯<hi>熱八二生冷</hi>
　　脇痛<lb/>
　　　經義<lb/>
臟氣法時論曰肝病者兩脇下痛引少腹令人善怒○<lb/>
<pb n="KR3e0086_WYG_025-27b"/>
　心病者胸中痛脇支滿脇下痛<lb/>
太竒論曰肝壅兩胠滿卧則驚不得小便<lb/>
邪客篇曰肝有邪其氣流於兩脇<lb/>
熱論篇曰傷寒三日少陽受之少陽主膽其脉循脇絡<lb/>
　於耳故胸脇痛而耳聾<lb/>
刺熱篇曰肝熱病者熱爭則狂言及驚脇滿痛手足躁<lb/>
　不得安卧刺足厥隂少陽○熱病先胸脇痛手足躁<lb/>
　刺足少陽補足太隂<lb/>
<pb n="KR3e0086_WYG_025-28a"/>
舉痛論曰寒氣客於厥隂之脉則血泣脉急故脇肋與<lb/>
　少腹相引痛矣<lb/>
玉機真臟論曰風寒客於人弗治則病入舎肺弗治肺<lb/>
　即𫝊而行之肝名曰肝痺脇痛出食○春脉不及則<lb/>
　令人胸痛引背下則兩脇胠滿<lb/>
五臟生成篇曰青脉之至也長而左右彈有積氣在心<lb/>
　下支胠名曰肝痺<lb/>
脉要精微論曰肝脉搏堅而長色不青當病墜若搏因<lb/>
<pb n="KR3e0086_WYG_025-28b"/>
　血在脇下令人喘逆<lb/>
五邪篇曰邪在肝則兩脇中痛寒中惡血在内行善掣<lb/>
　節時脚腫取之行間以引脇下補三里以温胃中取<lb/>
　血脉以散惡血取耳間青脉以去其掣<lb/>
欬論曰肝欬之状欬則兩脇下痛甚則不可以轉轉則<lb/>
　兩胠下滿<lb/>
繆刺論曰邪客於足少隂之絡令人卒心痛暴脹胸脇<lb/>
　支滿無積者刺然骨之前出血如食頃而已○邪客<lb/>
<pb n="KR3e0086_WYG_025-29a"/>
　於足少隂之絡令人脇痛不得息欬而汗出刺足小<lb/>
　指次指爪甲上與肉交者各一痏○邪客於足太陽<lb/>
　之絡令人拘攣背急引脇而痛刺之從頃始數脊椎<lb/>
　俠脊疾按之應手如痛刺之傍三痏立已<lb/>
骨空論曰䏚絡季脇引小腹而痛脹刺譩譆<lb/>
邪氣臟腑病形篇曰肝脉微急為肥氣在脇下若覆杯<lb/>
　○胃病者腹䐜脹胃脘當心而痛上支兩脇膈咽不<lb/>
　通食之不下取之三里也<lb/>
<pb n="KR3e0086_WYG_025-29b"/>
竒病論曰病脇下滿氣逆二三嵗不已病名曰息積此<lb/>
　不妨於食不可灸刺積為導引服藥藥不能獨治也<lb/>
四時刺逆從論曰少陽有餘病筋痺脇滿<lb/>
厥論曰少陽之厥暴聾頰腫面熱脇痛胻不可以運<lb/>
腹中論曰有病胸脇支滿者妨於食病至則先聞腥臊<lb/>
　臭出清液先唾血四支清目眩時時前後血病名曰<lb/>
　血枯此得之年少時有所大脱血若醉入房中氣竭<lb/>
　肝傷故月事衰少不來也治以烏賊魚骨丸<lb/>
<pb n="KR3e0086_WYG_025-30a"/>
脉解篇曰少陽所謂心脇痛者言少陽盛也盛者心之<lb/>
　所表也九月陽氣盡而隂氣盛故心脇痛也<lb/>
五臟生成篇曰腹滿䐜脹支膈胠脇下厥上胃過在足<lb/>
　太隂陽明<lb/>
經脉篇曰心所生病者目黄脇痛○心主手厥隂心包<lb/>
　絡也是動則病手心熱甚則胸脇支滿心中憺憺大<lb/>
　動○膽足少陽也是動則病口苦善太息心脇痛不<lb/>
　能轉側<lb/>
<pb n="KR3e0086_WYG_025-30b"/>
本臟篇曰肝小則臟安無脇下之病肝大則逼胃迫咽<lb/>
　迫咽則苦隔中且脇下痛肝高則上支賁切脇悗為<lb/>
　息賁肝下則逼胃脇下空脇下空則易受邪肝堅則<lb/>
　臟安難傷肝脆則善病消癉易傷肝端正則和利<lb/>
　難傷肝偏傾則脇下痛也○脾小則臟安脾大則苦<lb/>
　湊肋而痛不能疾行脾高則䏚引季脇而痛○胸<lb/>
　脇好者肝堅脇骨弱者肝脆脇骨偏舉者肝偏傾<lb/>
　也<lb/>
<pb n="KR3e0086_WYG_025-31a"/>
標本病傳論曰夫病𫝊者心病先心痛一日而欬三日<lb/>
　脇支痛五日閉塞不通身痛體重三日不已死○肺<lb/>
　病喘欬三日而脇支滿痛一日身重體痛五日而脹<lb/>
　十日不已死○肝病頭目眩脇支滿三日體重身痛<lb/>
　五日而脹三日腰脊少腹痛脛痠三日不已死○腎<lb/>
　病少腹腰脊痛胻痠三日背<graphic n="KR2135" url="https://raw.githubusercontent.com/kanripo/KR-Gaiji/master/images/KR2135.png" mimeType="image/png"/>筋痛小便閉三日腹<lb/>
　脹三日兩脇支痛三日不已死○諸病以次是相傳<lb/>
　如是者皆有死期不可刺<lb/>
<pb n="KR3e0086_WYG_025-31b"/>
氣交變大論曰嵗木太過風氣流行民病反脇痛而吐<lb/>
　甚○歲火太過炎暑流行甚則胸中痛脇支滿脇痛<lb/>
　○歲金太過燥氣流行肝木受邪民病兩脇下少腹<lb/>
　痛胠脇不可轉側○歲木不及燥乃大行民病中清<lb/>
　胠脇痛○嵗火不及寒乃大行民病胸中痛脇支滿<lb/>
　兩脇痛○嵗土不及復則收政嚴峻名木蒼凋胸脇<lb/>
　暴痛下引少腹○木不及其𤯝東其臟肝其病内舎<lb/>
　胠脇外在闗節○火不及其𤯝南其臟心其病内舎<lb/>
<pb n="KR3e0086_WYG_025-32a"/>
　膺脇外在經絡○金不及其𤯝西其臟肺其病内舎<lb/>
　膺脇肩背外在皮毛<lb/>
六元正紀大論曰厥隂所至為脇痛嘔泄○金鬰之𤼵<lb/>
　民病欬逆心脇滿引少腹善暴痛不可反側○木鬰<lb/>
　之𤼵民病胃脘當心而痛上支兩脇<lb/>
至真要大論曰歲厥隂在泉風淫所勝民病心痛支滿<lb/>
　兩脇裏急飲食不下○歲陽明在泉燥淫所勝民病<lb/>
　心脇痛不能反側○厥隂司天民病胃脘當心而痛<lb/>
<pb n="KR3e0086_WYG_025-32b"/>
　上支兩脇膈咽不通飲食不下○少隂司天熱淫所<lb/>
　勝民病胸中煩熱右胠滿○陽明司天民命左胠脇<lb/>
　痛心脇暴痛不可反側○厥隂之勝胃脘當心而痛<lb/>
　上支兩脇○太隂之勝病在胠脇○陽明之勝清𤼵<lb/>
　於中左胠脇痛○陽明之復清氣大來病生胠脇氣<lb/>
　歸於左<lb/>
　　　論證<hi>共三條</hi>
脇痛之病本屬肝膽二經以二經之脉皆循脇肋故也<lb/>
<pb n="KR3e0086_WYG_025-33a"/>
　然而心肺脾胃腎與膀胱亦皆有脇痛之病此非諸<lb/>
　經皆有此證但以邪在諸經氣逆不解必以次相傳<lb/>
　延及少陽厥隂乃致脇肋疼痛故凡以焦勞憂慮而致<lb/>
　脇痛者此心肺之所傳也以飲食勞倦而致脇痛者<lb/>
　此脾胃之所𫝊也以色慾内傷水道壅閉而致脇痛<lb/>
　者此腎與膀胱之所傳也傳至本經則無非肝膽之<lb/>
　病矣至於忿怒疲勞傷血傷氣傷筋或寒邪在半表<lb/>
　半裏之間此自本經之病病在本經者直取本經傳<lb/>
<pb n="KR3e0086_WYG_025-33b"/>
　自他經者必拔其所病之本辨得其真自無不愈矣<lb/>
一脇痛有内傷外感之辨凡寒邪在少陽經乃病為脇<lb/>
　痛耳聾而嘔然必有寒熱表證者方是外感如無表<lb/>
　證悉屬内傷但内傷脇痛者十居八九外感脇痛則間<lb/>
　有之耳<lb/>
一脇痛有左右血氣之辨其在諸家之説有謂肝位於<lb/>
　左而藏血肺位於右而藏氣故病在左者為血積病<lb/>
　在右者為氣鬰脾氣亦係於右故濕痰流注者亦在<lb/>
<pb n="KR3e0086_WYG_025-34a"/>
　右若執此説則左豈無氣右豈無血食積痰飲豈必<lb/>
　無渉於左乎古無是説此實後世之謬談不足憑也<lb/>
　然則在氣在血何以辨之但察其有形無形可知之<lb/>
　矣盖血積有形而不移或堅硬而拒按氣痛流行而<lb/>
　無迹或倐聚而倐散若食積痰飲皆屬有形之證第<lb/>
　詳察所因自可辨識且凡屬有形之證亦無非由氣<lb/>
　之滯但使氣行則何聚不散是以凡治此者無論是<lb/>
　血是痰必皆兼氣為主而後隨宜佐使以治之庶得<lb/>
<pb n="KR3e0086_WYG_025-34b"/>
　肯棨之法無不善矣<lb/>
　　　論治<hi>共三條</hi>
一外感證邪在少陽身發寒熱而脇痛不止者宜小柴<lb/>
　胡湯三柴胡飲或河間葛根湯之類酌宜用之○若<lb/>
　外邪未解而兼氣逆脇痛者宜柴胡疎肝散主之若<lb/>
　元氣本虚隂寒外閉邪不能解而脇痛畏寒者非大<lb/>
　温中飲不可<lb/>
一内傷肝膽氣逆不順而脇痛者宜排氣飲推氣散沉<lb/>
<pb n="KR3e0086_WYG_025-35a"/>
　香降氣散木香調氣散之類主之○若鬰結傷肝中<lb/>
　脘不快痛連兩脇或多痰者宜香橘湯○若暴怒傷<lb/>
　肝氣逆脹滿胸脇疼痛者宜解肝煎○若怒氣傷肝<lb/>
　因而動火脇痛脹滿煩熱或動血者宜化肝煎○若<lb/>
　氣滯胸脇痛而兼喘者宜分氣紫蘇飲○若男子憂<lb/>
　鬰傷肝兩脇疼痛者宜枳實散○若男婦肝腎氣滯<lb/>
　自下而上痛連兩脇者宜木通散○若悲哀煩惱肝<lb/>
　氣受傷脉𦂳脇痛者枳殻煑散○若因驚氣逆脇痛<lb/>
<pb n="KR3e0086_WYG_025-35b"/>
　不已者桂枝散○若食積作痛但痛有一條扛起者<lb/>
　是也大和中飲或用保和丸○若痰飲停伏胸脇疼<lb/>
　痛者導痰湯加白芥子○若肝火内鬰二便不利兩脇<lb/>
　痛甚者當歸龍薈丸或左金丸○若從高跌墜血流<lb/>
　脇下作痛者復元活血湯○若婦人血滯脇腹連痛<lb/>
　者芍藥散决津煎○若肝脾血虚或鬰怒傷肝寒熱<lb/>
　脇痛者逍遥散○若肝腎虧損脇肋作痛頭眩心跳<lb/>
　身痛或婦人經水不調經後作痛者補肝散<lb/>
<pb n="KR3e0086_WYG_025-36a"/>
一内傷虚損脇肋疼痛者凡房勞過度腎虚羸弱之人<lb/>
　多有胸脇間隠隠作痛此肝腎精虚不能化氣氣虚<lb/>
　不能生血而然凡人之氣血猶源泉也盛則流暢少<lb/>
　則壅滯故氣血不虚則不滯虚則無有不滯者倘於<lb/>
　此證不知培氣血而但知行滯通經則愈行愈虚鮮<lb/>
　不殆矣惟宜左歸飲小營煎及大補元煎之類主之<lb/>
　或有微滯者用補肝散亦可○若憂思過度耗傷心<lb/>
　脾氣血病有如前者宜逍遥飲三隂煎七福飲之類<lb/>
<pb n="KR3e0086_WYG_025-36b"/>
　主之或歸脾湯亦可○若以勞倦過傷肝脾氣血而<lb/>
　病如前者宜大營煎大補元煎之類主之<lb/>
　　　灸法<lb/>
治卒脇痛不可忍者用蠟繩横度兩乳中半屈繩從乳<lb/>
　斜趨痛脇下繩盡處灸三十壯更灸　章門<hi>七壯</hi>
　丘墟<hi>三壯可鍼入五分</hi>
　　　脇痛論列方<lb/>
三隂煎<hi>新補十一</hi>　　　七福飲<hi>新補七</hi>
<pb n="KR3e0086_WYG_025-37a"/>
小柴胡湯散<hi>十九</hi>　　　逍遥散<hi>補九三</hi>
歸脾湯<hi>補三三</hi>　　　　三柴胡飲<hi>新散三</hi>
逍遥飲<hi>新因一</hi>　　　　推氣散<hi>和三七七</hi>
大温中飲<hi>新散八</hi>　　　枳實散<hi>和三七六</hi>
導痰湯<hi>和九一</hi>　　　　柴胡疎肝散<hi>散百十</hi>
香橘湯<hi>和三七四</hi>　　　解肝煎<hi>新和十一</hi>
當歸龍薈丸<hi>寒一六七</hi>　桂枝散<hi>散百十一</hi>
化肝煎<hi>新寒十</hi>　　　　復元活血湯<hi>外二首四十</hi>
<pb n="KR3e0086_WYG_025-37b"/>
小營煎<hi>新補十五</hi>　　　决津煎<hi>新因二</hi>
左歸飲<hi>新補二</hi>　　　　河間葛根湯<hi>散百十二</hi>
大營煎<hi>新補十四</hi>　　　芍藥散<hi>婦百三十</hi>
補肝散<hi>婦九二</hi>　　　　沉香降氣散<hi>和四十</hi>
排氣飲<hi>新和六</hi>　　　　木通散<hi>攻百十一</hi>
大補元煎<hi>新補一</hi>　　　木香調氣散<hi>和四四</hi>
左金丸<hi>寒一五四</hi>　　　大和中飲<hi>新和七</hi>
分氣紫蘇飲<hi>和三七五</hi>　保和丸<hi>小三五</hi>
<pb n="KR3e0086_WYG_025-38a"/>
枳殻煑散<hi>散百九</hi>
　　　論外備用方<lb/>
柴胡清肝散<hi>寒五九肝火</hi>　　梔子清肝散<hi>寒六十風熱</hi>
桃仁承氣湯<hi>攻四瘀血</hi>　　　神芎丸<hi>攻七三風痰</hi>
神保丸<hi>攻五二積寒氣食</hi>　　　大黄附子湯<hi>攻百十二寒積</hi>
控涎丹<hi>攻八二痰</hi>　　　　白术丸<hi>和三七八息積</hi>
加味小柴胡湯<hi>散二一傷寒</hi>　木香順氣散<hi>和四三肝氣</hi>
　　腰痛<lb/>
<pb n="KR3e0086_WYG_025-38b"/>
　　　經義<lb/>
脉要精微論曰腰者腎之府轉摇不能腎将<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>矣○腎<lb/>
　脉摶堅而長其色黄而赤者當病折腰<lb/>
邪氣臟腑病形篇曰腎脉緩甚為折脊<lb/>
五癃津液别篇曰五榖之精液和合而為膏者内滲入<lb/>
　於骨空補益腦髓而下流於隂股隂陽不和則使液<lb/>
　溢而下流於隂髓液皆减而下下過度則虚虚故腰<lb/>
　背痛而脛痠<lb/>
<pb n="KR3e0086_WYG_025-39a"/>
本神篇曰腎盛怒而不止則傷志志傷則喜忘其前言<lb/>
　腰脊不可以俛仰屈伸<lb/>
經脉篇曰足少隂之别名曰大鍾當踝後繞跟别走太<lb/>
　陽實則閉癃虚則腰痛取之所别也○膀胱足太陽<lb/>
　也是動則病衝頭痛目似脫項如拔脊痛腰似折○<lb/>
　肝足厥隂也是動則病腰痛不可以俛仰<lb/>
脉解篇曰太陽所謂腫腰脽痛者正月太陽寅寅太陽<lb/>
　也正月陽氣出在上而隂氣盛陽未得自次也故腫<lb/>
<pb n="KR3e0086_WYG_025-39b"/>
　腰脽痛也○少隂所謂腰痛者少隂者腎也十月萬<lb/>
　物陽氣皆傷故腰痛也○厥隂所謂腰脊痛不可以<lb/>
　俛仰者三月一振榮華萬物一俛而不仰也<lb/>
骨空論曰督脉為病脊强反折○腰痛不可以轉摇急<lb/>
　引隂卵刺八髎與痛上八髎在腰尻分間<lb/>
刺腰痛篇曰足太陽脉令人腰痛○以下共十七證各<lb/>
　有刺法具詳本篇<lb/>
雜病篇曰腰痛痛上寒取足太陽陽明痛上熱取足厥<lb/>
<pb n="KR3e0086_WYG_025-40a"/>
　隂不可以俛仰取足少陽<lb/>
終始篇曰刺諸痛者其脉皆實故曰從腰以上者手太<lb/>
　隂陽明皆主之從腰以下者足太隂陽明皆主之○<lb/>
　病在上者下取之病在下者高取之病在頭者取之<lb/>
　足病在腰者取之膕○病痛者隂也痛而以手按之<lb/>
　不得者隂也深刺之病在上者陽也病在下者隂也<lb/>
　癢者陽也淺刺之<lb/>
熱論篇曰傷寒一日巨陽受之故頭項痛腰脊强<lb/>
<pb n="KR3e0086_WYG_025-40b"/>
刺瘧論曰足太陽之瘧令人腰痛○足厥隂之瘧令人<lb/>
　腰痛○腎瘧者令人洒洒然腰脊痛○先腰脊痛者<lb/>
　先刺郄中出血<lb/>
　　　論證<hi>共三條</hi>
腰痛證舊有五辨一曰陽虚不足少隂腎衰二曰風痺<lb/>
　風寒濕著腰痛三曰勞役傷腎四曰墜墮損傷五曰<lb/>
　寝卧濕地雖其大約如此然而猶未悉也盖此證有<lb/>
　表裏虚實寒熱之異知斯六者庻乎盡矣而治之亦<lb/>
<pb n="KR3e0086_WYG_025-41a"/>
　無難也<lb/>
一腰痛證凡悠悠戚戚屢發不已者腎之虚也○遇隂<lb/>
　雨或乆坐痛而重者濕也○遇諸寒而痛或喜煖而<lb/>
　惡寒者寒也○遇諸熱而痛及喜寒而惡熱者熱也<lb/>
　○鬰怒而痛者氣之滯也○憂愁思慮而痛者氣之<lb/>
　虚也○勞動即痛者肝腎之衰也當辨其所因而治之<lb/>
一腰為腎之府腎與膀胱為表裏故在經則屬太陽在<lb/>
　臟則屬腎氣而又為衝任督帶之要㑹所以凡病腰<lb/>
<pb n="KR3e0086_WYG_025-41b"/>
　痛者多由真隂之不足最宜以培補腎氣為主其有<lb/>
　實邪而為腰痛者亦不過十中之二三耳<lb/>
　　　論治<hi>共七條</hi>
一腰痛之虚證十居八九但察其既無表邪又無濕熱<lb/>
　而或以年衰或以勞苦或以酒色斵䘮或七情憂鬰<lb/>
　所致者則悉屬真隂虚證凡虚證之候形色必清白<lb/>
　而或見黎黑脉息必和緩而或見細微或以行立不<lb/>
　支而卧息少可或以疲倦無力而勞動益甚凡積而<lb/>
<pb n="KR3e0086_WYG_025-42a"/>
　漸至者皆不足暴而痛甚者多有餘内傷禀賦者皆<lb/>
　不足外感邪實者多有餘故治者當辨其所因○凡<lb/>
　腎水真隂虧損精血衰少而痛者宜當歸地黄飲及<lb/>
　左歸丸右歸丸為最○若病稍輕或痛不甚虚不甚<lb/>
　者如青娥丸煨腎散補髓丹二至丸通氣散之類俱<lb/>
　可擇用<lb/>
一腰痛之表證凡風寒濕滯之邪傷於太陽少隂之經<lb/>
　者皆是也○若風寒在經其證必有寒熱其脉必見<lb/>
<pb n="KR3e0086_WYG_025-42b"/>
　𦂳數其來必驟其痛必拘急兼痠而多連脊背此當<lb/>
　辨其隂陽治從解㪚凡陽證多熱者宜一柴胡飲或<lb/>
　正柴胡飲之類主之若隂證多寒者宜二柴胡飲五<lb/>
　積散之類主之其有未盡當於傷寒門辨治<lb/>
一濕滯在經而腰痛者或以雨水或以濕衣或以坐卧<lb/>
　濕地凡濕氣自外而入者總皆表證之屬宜不換金<lb/>
　正氣散平胃散之類主之○若濕而兼虚者宜獨活<lb/>
　寄生湯主之○若濕帶腰痛而小水不利者宜胃苓<lb/>
<pb n="KR3e0086_WYG_025-43a"/>
　湯五苓散加蒼术主之○若風濕相兼一身盡痛者<lb/>
　宜羌活勝濕湯主之○若濕而兼熱者宜當歸拈痛<lb/>
　湯蒼术湯之類主之○若濕而兼寒者宜濟生术附<lb/>
　湯五積散之類主之<lb/>
一腰痛有寒熱證寒證有二熱證亦有二○凡外感之<lb/>
　寒治宜温散如前或用熱物熨之亦可○若内傷陽<lb/>
　虚之寒治温補如前○熱有二證若肝腎隂虚水虧<lb/>
　火盛者治當滋隂降火宜滋隂八味煎或用四物湯<lb/>
<pb n="KR3e0086_WYG_025-43b"/>
　加黄栢知母黄芩梔子之屬主之○若邪火蓄結腰<lb/>
　腎而本無虚損者必痛極必煩熱或大渇引飲或二<lb/>
　便熱澁不通當直攻其火宜大分清飲加减主之<lb/>
一跌蹼傷而腰痛者此傷在筋骨而血脉凝滯也宜四<lb/>
　物湯加桃仁紅花牛膝肉桂𤣥胡乳香沒藥之類主<lb/>
　之○若血逆之甚而大便閉結不通者宜元戎四物<lb/>
　湯主之或外以酒糟䓤薑搗爛罨之其效尤速<lb/>
一丹溪云諸腰痛不可用參補氣補氣則疼愈甚亦不<lb/>
<pb n="KR3e0086_WYG_025-44a"/>
　可峻用寒凉得寒則閉遏而痛甚此言皆未當也盖<lb/>
　凡勞傷虚損而陽不足者多有氣虚之證何為參不<lb/>
　可用又如火聚下焦痛極而不可忍者速宜清火何<lb/>
　為寒凉不可用但虚中挾實不宜用參者有之雖有<lb/>
　火而熱不甚不宜過用寒凉者亦有之若謂㮣不可<lb/>
　用豈其然乎○余嘗治一董翁者年逾六旬資禀素<lb/>
　壯因好飲火酒以致濕熱聚於太陽忽病腰痛不可<lb/>
　忍至求自盡其甚可知余為診之則六脉洪滑之甚<lb/>
<pb n="KR3e0086_WYG_025-44b"/>
　且小水不通而膀胱脹急遂以大分清飲倍加黄柏<lb/>
　龍膽草一劑而小水頓通小水通而腰痛如失若用<lb/>
　丹溪之言鮮不誤矣是以不可執也<lb/>
一婦人以胎氣經水損隂為甚故尤多腰痛脚痠之病<lb/>
　宜當歸地黄飲主之<lb/>
　　　述古<lb/>
陳無擇曰腎著之候其體重腰冷如水食飲如故小便<lb/>
　自利腰已下冷重如帶五千錢治宜流濕兼用温散<lb/>
<pb n="KR3e0086_WYG_025-45a"/>
　藥腎著湯主之○又滲温湯亦治腎著<lb/>
丹溪治法曰腎虚腰痛用杜仲龜板黄栢知母枸杞五<lb/>
　味之類猪脊髓丸服○瘀血用補隂丸加桃仁紅花<lb/>
　○濕熱蒼术杜仲黄栢川芎之類○痰積作痛二陳<lb/>
　加南星加快氣藥佐之使痰隨氣運○腰曲不能伸<lb/>
　者鍼人中立愈<lb/>
徐東皐曰腰者腎之外候一身所恃以轉移闔闢者也<lb/>
　盖諸脉皆貫於腎而絡於腰脊腎氣一虚腰必痛矣<lb/>
<pb n="KR3e0086_WYG_025-45b"/>
　除墜傷之外不渉於虚其於風寒濕熱雖有外邪多<lb/>
　有乘虚相犯而驅邪之中又當有以䆒其本也舉世<lb/>
　之人每每醉以入房欲竭其精耗散其真務快其心<lb/>
　恬不知養其不虚者幾希予見房室勞傷腎氣腰脊<lb/>
　兼痛乆則髓減骨枯𤼵為骨痿者有矣豈直腰痛已<lb/>
　哉養生君子不可以不慎於斯也甫年少時常有腰<lb/>
　痛及閃挫之病每服補腎湯丸僅得不甚而易愈尚<lb/>
　不知房室之害也予禀性淡於慾事自壬子以來多<lb/>
<pb n="KR3e0086_WYG_025-46a"/>
　遊江湖間欲漸稀而腰痛亦稀至辛酉之後集此書<lb/>
　兼視病家無暇而欲益寡腰覺强健而絶無痛作之<lb/>
　因可見寡欲之功優於補劑多矣併書於此為君子<lb/>
　告焉<lb/>
　　　簡易方<lb/>
太平聖惠方　治風冷寒痺腰痛<lb/>
　用川烏頭三個生搗為末少加鹽水調攤於紙帛上<lb/>
　貼痛處須臾止<lb/>
<pb n="KR3e0086_WYG_025-46b"/>
又方　治卒患腰脚疼痛<lb/>
　用杜仲一兩製水二鍾煎一鍾再用羊腎四枚細切<lb/>
　去脂膜入藥湯煑熟次入韭白鹽花椒薑醤醋作羮<lb/>
　空腹食之二三次即腰脚倍健<lb/>
　　　鍼灸法<lb/>
灸腰痛不可俛仰令患人正立以竹杖柱地平臍㸃記<lb/>
　乃以度背於脊中㸃記隨年壮灸之<lb/>
　腎俞<hi>三壯或七壯</hi>崑崙<hi>三壯/</hi>　　委中<hi>刺出血治脚腰腫痛</hi>
<pb n="KR3e0086_WYG_025-47a"/>
　　　腰痛論列方<lb/>
青娥丸<hi>補一四五</hi>　　　煨腎散<hi>和二八二</hi>
大分清飲<hi>新寒五</hi>　　　四物湯<hi>補八</hi>
補髓丹<hi>補一四五</hi>　　　當歸地黄飲<hi>新補二十</hi>
補隂丸<hi>寒百六十</hi>　　　二至丸<hi>熱一二九</hi>
當歸拈痛湯<hi>寒百三十</hi>　左歸丸<hi>新補四</hi>
右歸丸<hi>新補五</hi>　　　　元戎四物湯<hi>攻二六</hi>
二陳湯<hi>和一</hi>　　　　　五積散<hi>散三九</hi>
<pb n="KR3e0086_WYG_025-47b"/>
滋隂八味煎<hi>新寒十七</hi>　平胃散<hi>和十七</hi>
胃苓湯<hi>和百九十</hi>　　　濟生术附湯<hi>補四三</hi>
五苓散<hi>和一八二</hi>　　　腎著湯<hi>熱百三十</hi>
羌活勝濕湯<hi>和一七八</hi>　滲濕湯<hi>和一七四</hi>
一柴胡飲新<hi>散一</hi>　　　獨活寄生湯<hi>和二百七十</hi>
蒼术湯<hi>寒一三三</hi>　　　二柴胡飲<hi>新散二</hi>
不換金正氣散<hi>和二一</hi>　通氣散<hi>婦一三一</hi>
正柴胡飲<hi>新散六</hi>
<pb n="KR3e0086_WYG_025-48a"/>
　　　論外備用方<lb/>
麋茸丸<hi>補一三六</hi>　　　加味青娥丸<hi>補一四六</hi>
滋隂大補丸<hi>補一二七</hi>　舒筋湯<hi>和七七跌閃</hi>
胡桃湯<hi>和二八四腎虚</hi>　　　調營活絡飲<hi>和二八一損傷瘀血</hi>
生附湯<hi>熱二四寒濕</hi>　　　　芍藥散<hi>婦一三一婦人血滯</hi>
沉香桂附丸<hi>熱百十二陽虚</hi>
　<lb/>
　<lb/>
<pb n="KR3e0086_WYG_025-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景岳全書卷二十五<lb/>
</p>
<p>
</p>
  </div>
</body>
</text>
</TEI>
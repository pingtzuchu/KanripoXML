<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景岳全書卷三十一</head> <lb/>
    <p>
<pb n="KR3e0086_WYG_031-1a"/>
欽定四庫全書<lb/>
　景岳全書卷三十一<lb/>
　　　　　　　　　　　　明　張介賔　撰<lb/>
　　痰飲<lb/>
　　　經義<lb/>
氣交變大論曰嵗土太過飲𤼵中滿食減<lb/>
五常政大論曰太陽司天濕氣變物水飲内稸中滿不食<lb/>
六元正紀大論曰少陰司天四之氣民病飲𤼵○太陰<lb/>
<pb n="KR3e0086_WYG_031-1b"/>
　所至為積飲痞隔○土鬱之發為飲𤼵注下<lb/>
至真要大論曰嵗太陰在泉民病飲積○嵗陽明在泉<lb/>
　民病喜嘔嘔有苦○太陰之勝飲𤼵於中○太陰之<lb/>
　復飲𤼵於中唾吐清液○太陽之復唾出清水及為<lb/>
　噦噫○諸病水液澄澈清冷皆屬於寒<lb/>
　　　論證<hi>共六條</hi>
痰飲一證其在内經止有積飲之說本無痰證之名此<lb/>
　内經之不重痰證㮣可知矣及考痰之為名雖起自<lb/>
<pb n="KR3e0086_WYG_031-2a"/>
　仲景今後世相𫝊無論是痰非痰開口便言痰火有<lb/>
　云怪病之為痰者有云痰為百病母者似乎痰之關<lb/>
　係不為不重而何内經之忽之也不知痰之為病必<lb/>
　有所以致之者如因風因火而生痰者但治其風火<lb/>
　風火息而痰自清也因虚因實而生痰者但治其虚<lb/>
　實虚實愈而痰自平也未聞治其痰而風火可自散<lb/>
　虚實可自調者此所以痰必因病而生非病之因痰<lb/>
　而致也故内經之不言痰者正以痰非病之本而痰<lb/>
<pb n="KR3e0086_WYG_031-2b"/>
　惟病之標耳今舉世醫流但知百計攻痰便是治病<lb/>
　竟不知所以為痰而痰亦因何而起是何異引指以<lb/>
　使臂灌葉以救根者乎標本誤認而主見失真欲求<lb/>
　愈病難矣難矣<lb/>
一痰之與飲雖曰同類而實有不同也蓋飲為水液之<lb/>
　屬凡嘔吐清水及胸腹膨滿吞酸噯腐渥渥有聲等<lb/>
　證此皆水穀之餘停積不行是即所謂飲也若痰有<lb/>
　不同於飲者飲清澈而痰稠濁飲惟停積腸胃而痰<lb/>
<pb n="KR3e0086_WYG_031-3a"/>
　則無處不到水穀不化而停為飲者其病全由脾胃<lb/>
　無處不到而化為痰者凡五臓之傷皆能致之故治<lb/>
　此者當知所辨而不可不察其本也<lb/>
一痰即人之津液無非水穀之所化此痰亦既化之物<lb/>
　而非不化之屬也但化得其正則形體强營衛充而<lb/>
　痰涎本皆血氣若化失其正則臟腑病津液敗而血<lb/>
　氣即成痰涎此亦猶亂世之盜賊何孰非治世之良<lb/>
　民但盜賊之興必由國運之病而痰涎之作必由元<lb/>
<pb n="KR3e0086_WYG_031-3b"/>
　氣之病嘗聞之立齋先生曰使血氣俱盛何痰之有<lb/>
　余於初年頗疑此言而謂豈無實痰乎及今見定識<lb/>
　多始信其然也何以見之蓋痰涎之化本由水穀使<lb/>
　果脾强胃健如少壮者流則隨食隨化皆成血氣焉<lb/>
　得留而為痰惟其不能盡化而十留一二則一二為<lb/>
　痰矣十留三四則三四為痰矣甚至留其七八則但<lb/>
　見血氣日削而痰涎日多矣此其故正以元氣不能<lb/>
　運化愈虚則痰愈盛也然則立齋之言豈非出常之<lb/>
<pb n="KR3e0086_WYG_031-4a"/>
　見乎今見治痰者必曰痰之為患不攻如何得去不<lb/>
　知正氣不行而虚痰結聚則雖竭力攻之非惟痰不<lb/>
　可去而且益增其虚故或有因攻而遽絶者或偶爾<lb/>
　暫蘓而更甚於他日者皆攻之之誤也又孰知痰之<lb/>
　可攻者少而不可攻者多也故凡将治痰者不可不<lb/>
　先察虚實<lb/>
一痰有虚實不可不辨夫痰則痰矣皆若有餘又何有<lb/>
　虚實之異蓋虚實二字全以元氣為言凡可攻者便<lb/>
<pb n="KR3e0086_WYG_031-4b"/>
　是實痰不可攻者便是虚痰何為可攻以其年力猶<lb/>
　盛血氣未傷或以肥甘過度或以濕熱盛行或風寒<lb/>
　外閉皮毛或逆氣内連肝膈皆能驟至痰飲但察其<lb/>
　形氣病氣俱屬有餘者即實痰也實痰者何謂其元<lb/>
　氣猶實也此則宜行消伐但去其痰無不可也何為<lb/>
　不可攻則或以形羸氣弱年及中衰者即虚痰也或<lb/>
　以多病或以勞倦或以憂思酒色致成勞損非風卒<lb/>
　厥者亦虚痰也或脉見細數臟無陽邪時為嘔惡泄<lb/>
<pb n="KR3e0086_WYG_031-5a"/>
　瀉氣短聲喑等證但察其形氣病氣本無有餘者皆<lb/>
　虚痰也虚痰者何謂其元氣已虚也此則但宜調補<lb/>
　若或攻之無不危矣且凡實痰本不多其来也驟其<lb/>
　去亦速其病亦易治何也以病本不深也虚痰反多<lb/>
　甚其来則漸其去則遲其病亦難治何也以病非一<lb/>
　日也是以實痰無足慮而最可畏者惟虚痰耳總之<lb/>
　治痰之法無他但能使元氣日强則痰必日少即有<lb/>
　微痰亦自不能為害而且亦充助胃氣若元氣日衰<lb/>
<pb n="KR3e0086_WYG_031-5b"/>
　則水榖津液無非痰耳隨去隨生有能攻之使盡而<lb/>
　且保元氣無恙者吾不信也故善治痰者惟能使之<lb/>
　不生方是補天之手然則治此者可不辨其虚實而<lb/>
　欲一㮣攻之如王隱君所論内外百病皆生於痰悉<lb/>
　用滚痰丸之類其亦但知目前而不知日後之害哉<lb/>
一五臟之病雖俱能生痰然無不由乎脾腎蓋脾主濕<lb/>
　濕動則為痰腎主水水泛亦為痰故痰之化無不在<lb/>
　脾而痰之本無不在腎所以凡是痰證非此則彼必<lb/>
<pb n="KR3e0086_WYG_031-6a"/>
　與二臟有渉但脾家之痰則有虚有實如濕滯太過<lb/>
　者脾之實也土衰不能制水者脾之虚也若腎家之<lb/>
　痰則無非虚耳蓋火不生土者即火不制水陽不勝<lb/>
　陰者必水反侵脾是皆陰中之火虚也若火盛鑠金<lb/>
　則精不守舍津枯液涸則金水相殘是皆陰中之水<lb/>
　虚也此脾腎虚實之有不同者所當辨也又若古人<lb/>
　所云濕痰鬱痰寒痰熱痰之類雖其在上在下或寒<lb/>
　或熱各有不同然其化生之原又安能外此二臟如<lb/>
<pb n="KR3e0086_WYG_031-6b"/>
　寒痰濕痰本脾家之病而寒濕之生果無干於腎乎<lb/>
　木鬱生風本肝家之痰而木强制土能無渉於脾乎<lb/>
　火盛尅金其痰在肺而火邪炎上有不從中下二焦<lb/>
　者乎故凡欲治痰而不知所源者總惟猜摸而已耳<lb/>
一非風門有痰論三篇所當互閲<lb/>
　　　論治<hi>共七條</hi>
一脾胃之痰有虚有實凡脾土濕勝或食飲過度别無<lb/>
　虚證而生痰者此乃脾家本病但去其濕滯而痰自<lb/>
<pb n="KR3e0086_WYG_031-7a"/>
　清宜二陳湯為主治或六安煎橘皮半夏湯平胃散<lb/>
　潤下丸滚痰丸之類皆可擇而用之○若胃寒生痰<lb/>
　而兼脹滿者宜和胃二陳煎或兼嘔吐而痛者宜神<lb/>
　香散○或為飲食所致宜加麥芽神麯山查枳實之<lb/>
　類然脾胃不虚則雖生痰飲不過微有留滯亦必不<lb/>
　多且無大害惟脾虚飲食不能消化而作痰者其變<lb/>
　最多但當調理脾胃使其氣强則自無食積之患而<lb/>
　痰飲即皆血氣矣○若脾氣微虚不能制濕或不能<lb/>
<pb n="KR3e0086_WYG_031-7b"/>
　運化而為痰者其證必食減神倦或兼痞悶等證宜<lb/>
　六君子湯或五味異功散之類主之金水六君煎亦<lb/>
　妙○若微虚兼寒者宜苓术二陳煎主之○若脾氣<lb/>
　大虚或兼胃寒嘔惡而多痰者宜六味異功煎温胃<lb/>
　飲理中湯聖术煎之類主之○又有勞倦本以傷脾<lb/>
　而疲極又傷肝腎脾氣傷則飲食减少或見惡心肝<lb/>
　腎傷則水液妄行或痰飲起自臍下直衝而上此脾<lb/>
　腎俱傷命門土母之病也雖八味地黄丸乃其正治<lb/>
<pb n="KR3e0086_WYG_031-8a"/>
　然無如理陰煎其效更如神也或加白术陳皮亦可<lb/>
一腎經之痰水泛為痰者也無非虚證○有以腫脹而<lb/>
　生痰者此水入脾經謂之反尅臟平者宜六味地黄<lb/>
　丸左歸飲之類主之臟寒者宜理陰煎加減金匱腎<lb/>
　氣丸八味地黄丸之類主之其或但宜温燥者則單<lb/>
　助脾經亦能化濕惟六味異功煎及理中湯聖术煎<lb/>
　俱可酌用○有以虚損而生痰者此水虧金涸精不<lb/>
　化氣氣不化精而然使不養陰以濟陽則水氣不充<lb/>
<pb n="KR3e0086_WYG_031-8b"/>
　痰終不化水不歸源痰必不寧宜以左歸右歸六味<lb/>
　八味等丸酌其寒熱而用之若陰火乗肺津液乾枯<lb/>
　或喉痛或煩熱或喜冷或便實必察其真有火邪而<lb/>
　痰𠻳不已者宜四陰煎一陰煎之類加減主之若火<lb/>
　本非真則但宜純補庶保萬全也<lb/>
一風寒之痰以邪自皮毛内襲於肺肺氣不清乃致生<lb/>
　痰是即傷寒之類但從辛散其痰自愈宜六安煎二<lb/>
　陳湯甚者小青龍湯之類主之其有風寒外襲内兼<lb/>
<pb n="KR3e0086_WYG_031-9a"/>
　火邪者亦可兼用黄芩○若血氣兼虚者不得單用<lb/>
　消耗宜金水六君煎主之○若傷寒見風而兼發熱<lb/>
　𠻳痰者宜柴陳煎主之或金水六君煎加柴胡亦妙<lb/>
一中風之痰本非外感悉由脾腎虚敗所致治痰之法<lb/>
　詳載非風門當與此互察之<lb/>
一治痰當分緩急凡非風等證其有痰涎壅盛閉塞上<lb/>
　焦而藥食不能進者此不得不先治其痰以開清道<lb/>
　若痰之甚者惟用吐法為最妙○若痰氣不甚食飲<lb/>
<pb n="KR3e0086_WYG_031-9b"/>
　可進便當從緩求其本而治之不宜妄行攻擊或但<lb/>
　以六安煎二陳湯潤下丸橘皮半夏湯之類調之為<lb/>
　宜○若火盛生痰者宜清膈煎抽薪飲之類主之○<lb/>
　若類風等證但察其上焦無滯或見其神昏困倦而<lb/>
　胸喉之間氣清息平本不見痰者切不可疑其為痰<lb/>
　而妄用尅伐消痰等劑則無有不敗者矣○若雜證<lb/>
　勢已至劇而喉中痰聲漉漉隨息漸甚者此垂危之<lb/>
　候不可治也○諸吐痰治痰之法俱詳載非風門痰<lb/>
<pb n="KR3e0086_WYG_031-10a"/>
　治條中<lb/>
一治痰當知求本則痰無不清若但知治痰其謬甚矣<lb/>
　故凡痰因火動者宜治火為先痰因寒生者宜温中<lb/>
　為主風痰宜散之非辛温不可也濕痰宜燥之非滲<lb/>
　利不除也鬱痰有虚實鬱兼怒者宜抑肝邪鬱兼憂<lb/>
　者宜培肝肺飲食之痰亦自不同有因寒者有因熱<lb/>
　者有因肥甘過度者有因酒濕傷脾者此皆能生痰<lb/>
　而其中各有虚實辨之不可不真也又如脾虚不能<lb/>
<pb n="KR3e0086_WYG_031-10b"/>
　制濕腎虚不能約水皆能為痰此即寒痰之屬也或<lb/>
　以脾陰乾爍而液化為膠或以金水偏枯而痰本乎<lb/>
　血此即熱痰之屬也凡此二者於痰證中十居八九<lb/>
　是皆虚痰之不可攻者也又或有過用峻利以致痰<lb/>
　反日甚者亦皆脾腎受傷之候治不求本濟者鮮矣<lb/>
一諸家治痰之法多有治其標者雖不可執亦不可廢<lb/>
　也詳列如左○痰因表者汗之因裏者下之挾濕者<lb/>
　分利之○痰在膈上必用吐法瀉亦不去○膠固稠<lb/>
<pb n="KR3e0086_WYG_031-11a"/>
　濁之痰必用吐○痰在經絡中非吐不可吐中就有<lb/>
　發散之義○痰在膓胃間可下而愈○痰在四肢非<lb/>
　竹瀝不能達○痰在脇下非白芥子不能除○痰在<lb/>
　皮裏膜外非薑汁竹瀝不能達○熱痰火痰宜青黛<lb/>
　黄芩天花粉連翹石膏火炎上者用流金膏○老痰<lb/>
　宜海石𤓰蔞貝母兼火盛膠固者節齋化痰丸○實<lb/>
　痰火痰滚痰丸最效但不宜多用○風痰用南星白<lb/>
　附子○濕痰用蒼术白术半夏茯苓澤瀉○食積痰<lb/>
<pb n="KR3e0086_WYG_031-11b"/>
　用神麯山查麥芽○酒痰用天花粉黄連白术神麯<lb/>
　或五苓散四苓散分利之○痰結核在咽喉咯唾不<lb/>
　出化痰藥中加鹹藥以耎其堅𤓰蔞仁杏仁海石朴<lb/>
　硝海藻佐以薑汁○竹瀝導痰非薑汁不能行經絡<lb/>
　○荆瀝治痰速效能食者用之二瀝佐以薑汁治經<lb/>
　絡之痰最效○痰中帶血者宜加韮汁○海粉熱痰<lb/>
　能清濕痰能燥堅痰能軟頑痰能消可入丸藥亦可<lb/>
　入煎藥○南星半夏治風痰濕痰○石膏墜痰火極<lb/>
<pb n="KR3e0086_WYG_031-12a"/>
　效黄芩治熱痰假其下行也○枳實治痰有衝墻倒<lb/>
　壁之功○五棓子能治老痰佐以他藥大治頑痰人<lb/>
　鮮知也○天花粉治熱痰酒痰最效又云大治膈上<lb/>
　熱痰○𤣥明粉治熱痰老痰速效能降火軟堅故也<lb/>
　○硝石礞石大能消痰結降痰火研細末和白糖置<lb/>
　手心中以舌餂服甚效○蒼术治痰飲成窠囊行痰<lb/>
　極效又治痰挾瘀血成窠囊者即神术丸之類○潤<lb/>
　下丸降痰最妙可常服○小胃丹治實痰積飲必用<lb/>
<pb n="KR3e0086_WYG_031-12b"/>
　之藥不過二三服而已虚者不可用之○中氣不足<lb/>
　之痰須用參术内傷挾痰必用參茋白术之屬多用<lb/>
　薑汁𫝊送或加半夏茯苓○中焦有痰胃氣亦賴所<lb/>
　養卒不可用峻攻攻盡則大虚矣<lb/>
　　　先君吐法記<lb/>
先君壽峰公少壮時素稱善飲後年及四旬而酒病起<lb/>
　遂得痰飲之疾多見嘔酸脹滿飲食日減眩暈不支<lb/>
　驚惕恍惚疾瘧等證相繼迭出百方治痰弗獲寸效<lb/>
<pb n="KR3e0086_WYG_031-13a"/>
　因慕張子和吐法之妙遂遵而用之初用獨聖散茶<lb/>
　調散及虀汁之類一吐而稍效再吐而再效自此屢<lb/>
　用不止雖諸痰漸退而元氣弗復也如此年餘漸覺<lb/>
　純熟忽悟其理遂全不用藥但於五鼓食消之後徐<lb/>
　徐嚥氣因氣而提提不數口而清涎先至再提之則<lb/>
　膠濁後隨自後凡遇諸疾無論表裏虚實雖變出百<lb/>
　端絶不服藥但一行吐法無不即日盡却後至六旬<lb/>
　之外則一月或二月必行一次全不憚煩而鶴髪童<lb/>
<pb n="KR3e0086_WYG_031-13b"/>
　顔日增矍鑠斯時也賔将弱冠漸已有知恐其吐傷<lb/>
　因微諫曰吐本除痰豈諸病皆可吐耶且吐傷元氣<lb/>
　人所共知矧以衰年能無慮乎先君曰吐以治痰爾<lb/>
　所知也吐治百病爾知之乎吐能傷氣爾所知也吐<lb/>
　能生氣爾亦知乎余當為爾細談之夫先哲中之善<lb/>
　治痰積者無如子和之三法及丹溪之倒倉在倒倉<lb/>
　之法不易行亦未敢有用之者惟子和之法則為人<lb/>
　所常用而取效不為不速亦不為不多也今以余法<lb/>
<pb n="KR3e0086_WYG_031-14a"/>
　言之則有不同者矣蓋子和之吐用藥而吐者也藥<lb/>
　必苦劣吐必勇猛勢不我由不能無傷也余之吐不<lb/>
　用藥而吐者也痰隨氣行氣因痰至徐疾自如有益<lb/>
　無損也子和之法其用在急故但攻有餘之實痰余<lb/>
　之法其用在緩故可兼不足之百病夫百病所因本<lb/>
　自不一何以皆宜於吐如痰涎壅盛格塞胃腕而清<lb/>
　道不通者不得不吐也積聚痛急不易行散者不得<lb/>
　不吐也膠固稠濁非藥所能消者不得不吐也痰在<lb/>
<pb n="KR3e0086_WYG_031-14b"/>
　經絡膜竅及隱伏難状等痰其藏深其蓄逺藥所難<lb/>
　及者不得不吐也此皆人所易知者也又若風寒外<lb/>
　感者吐能散之食飲内傷者吐能清之火鬱者吐能<lb/>
　𤼵越熱邪寒盛者吐能鼔動陽氣諸邪下䧟者吐有<lb/>
　升舉之功諸邪結聚者吐有解散之力且人之百病<lb/>
　無非治節不行吐能達氣氣從則無所不從而何有<lb/>
　於病故凡有竒怪難治之病醫家竭盡其技而不能<lb/>
　取效者必用吐法方見神功此又人所罕知者也再<lb/>
<pb n="KR3e0086_WYG_031-15a"/>
　如生氣之說則不惟人不知而且必不信兹余力行<lb/>
　身受始悟其微蓋天地不息之機總惟升降二氣升<lb/>
　本乎陽生長之道也降本乎陰消亡之道也余之用<lb/>
　氣借此升權可疾可徐吐納自然之生意無殘無暴<lb/>
　全收弗藥之神功故凡吐之後神氣必倍王爾之所<lb/>
　見也陽道必勃然我之常騐也使非吐能尘氣而有<lb/>
　能如是乎蓋道家用督余則用任所用不同所歸一<lb/>
　也不惟却病而且延年余言非謬爾切識焉賔奉此<lb/>
<pb n="KR3e0086_WYG_031-15b"/>
　教常習用之無不效如響應苐不及先君之神妙耳<lb/>
　憶自軒岐之後善用吐法者惟子和一人若以先君<lb/>
　法較之則其難易優劣奚啻霄壤而所謂亘古一人<lb/>
　者當不在子和矣倘智者見同則必有踵而行之而<lb/>
　蒙惠将来者自應不少苐恐百世之下冺此心𫝊妙<lb/>
　道故詳録語訓以為之記并列其詳法於左<lb/>
　先君行吐之法每於五鼔睡醒之時仰卧用噯提氣<lb/>
　氣有不充則嚥氣為噯隨嚥隨提痰涎必隨氣而至<lb/>
<pb n="KR3e0086_WYG_031-16a"/>
　雖以最深之痰無不可取但最後出者其形色臭味<lb/>
　甚有紫黑酸惡不堪言者所以每吐之後或至唇腫<lb/>
　咽痛但以涼水一二口潄嚥解之吐畢早膳悉屏五<lb/>
　味但用淡粥一二碗以養胃中清氣自四旬之後絶<lb/>
　不用酒行吐法者四十餘年所以愈老愈健壽至八<lb/>
　旬之外猶能登山及燈下抄録古書後以無病忽一<lb/>
　旦含笑而辟穀時年八旬二矣<lb/>
　　　述古論<hi>共八條</hi>
<pb n="KR3e0086_WYG_031-16b"/>
仲景金匱曰夫飲有四何謂也師曰有痰飲有懸飲有<lb/>
　溢飲有支飲○其人素盛今瘦水在腸間瀝瀝有聲<lb/>
　謂之痰飲○飲後水流在脇下欬唾引痛謂之懸飲<lb/>
　○飲水流行歸於四肢當汗出而不汗出身體疼痛<lb/>
　謂之溢飲○欬逆倚息氣短不得卧其形如腫謂之<lb/>
　支飲○水在心心下堅築短氣惡水不欲飲○水在<lb/>
　肺吐涎沬欲飲水○水在脾少氣身重○水在肝脇<lb/>
　下支滿嚏而痛○水在腎心下悸○夫心有留飲其<lb/>
<pb n="KR3e0086_WYG_031-17a"/>
　人背惡寒如掌大○留飲者脇下痛引缺盆欬𠻳則<lb/>
　轉甚○胸中有留飲其人短氣而渴四肢歴節痛脉<lb/>
　沉者有留飲○膈上病痰滿喘欬○發則寒熱背痛<lb/>
　腰疼目泣自出其人振振身瞤劇必有伏飲○病人<lb/>
　飲水多必暴喘滿凡食少飲多水停心下甚者則悸<lb/>
　微者短氣脉雙弦者寒也皆大下後喜虚脉偏弦者<lb/>
　飲也○肺飲不弦但苦喘氣短○支飲亦喘而不能<lb/>
　卧加短氣其脉平也○病痰飲者當以温藥和之<lb/>
<pb n="KR3e0086_WYG_031-17b"/>
陳無擇曰病人百藥不效關上脉伏而大者痰也眼皮<lb/>
　及眼下如灰烟黑者痰也<lb/>
活人書云中脘有痰亦令人憎寒發熱惡風自汗胸膈<lb/>
　痞滿有類傷寒者但頭不痛項不强為異<lb/>
原病式曰積飲留飲積蓄而不散也水得燥則消散得<lb/>
　濕則不消以為積飲土濕主病故也大畧要分濕熱<lb/>
　寒濕之因<lb/>
張子和曰凡人病痰證者有五一曰風痰二曰熱痰三<lb/>
<pb n="KR3e0086_WYG_031-18a"/>
　曰濕痰四曰酒痰五曰食痰如新暴風痰者形寒飲<lb/>
　冷熱痰者火盛制金濕痰者停飲不散酒痰食痰者<lb/>
　飲食過度也<lb/>
王節齋曰津液者血之餘行乎脉外流通一身如天之<lb/>
　清露若血濁氣濁則凝聚而為痰痰乃津液之變如<lb/>
　天之露也故云痰遍身上下無處不到盖即津液之<lb/>
　在周身者津液生於脾胃水穀所成濁則為痰故痰<lb/>
　生於脾土也<lb/>
<pb n="KR3e0086_WYG_031-18b"/>
薛立齋曰凡痰火證有因脾氣不足者有因脾氣鬱滯<lb/>
　者有因脾肺之氣虧損者有因腎陰虚不能攝水泛<lb/>
　而為痰者有因脾氣虚不能攝涎上溢而似痰者有<lb/>
　因熱而生痰者有因痰而生熱者有因風寒暑濕而<lb/>
　得者有因驚而得者有因氣而得者有因酒而得者<lb/>
　有因食積而得者有脾虚不能運化而生者有胸中<lb/>
　痰鬱而似鬼附者各審其源而治之<lb/>
徐東臯曰脾胃為倉廩所以納穀因脾弱不能運行致<lb/>
<pb n="KR3e0086_WYG_031-19a"/>
　血氣失於滋養故不周流氣道壅滯中焦不能腐穀<lb/>
　遂停滯而為痰為飲其變為寒為熱為喘為欬為嘔<lb/>
　吐為反胃為腫滿為眩運為風癎為噯氣為呑酸嘈<lb/>
　雜為噎嗝為怔忡為疼痛之類不可盡狀是皆痰之<lb/>
　變病而其源則出於脾濕不流水穀津液停滯之所<lb/>
　致也<lb/>
　　　述古治<hi>共七條</hi>
龎安常云有陰水不足陰火上升肺受火邪不得清肅<lb/>
<pb n="KR3e0086_WYG_031-19b"/>
　下行由是津液凝濁生痰不生血者此當以潤劑如<lb/>
　麥門冬地黄枸杞之屬滋其陰使上逆之火得返其<lb/>
　宅則痰自清矣投以二陳立見其殆有腎虚不能納<lb/>
　氣歸原原出而不納則積積不散則痰生焉八味丸<lb/>
　主之<lb/>
吳茭山諸證辨疑云八味丸治痰之本也<lb/>
許學士用蒼术治痰成窠囊一邊行極妙痰挾瘀血遂<lb/>
　成窠囊<lb/>
<pb n="KR3e0086_WYG_031-20a"/>
朱丹溪曰脾虚者宜清中氣以運痰降下二陳湯加白<lb/>
　术之類兼用升麻提起○二陳湯一身之痰都治管<lb/>
　如要下行加引下藥在上加引上藥○凡人身上中<lb/>
　下有塊者多是痰問其平日好食何物吐下後方用<lb/>
　藥<lb/>
王節齋曰痰生於脾胃宜實脾燥濕又隨氣而升宜順<lb/>
　氣為先分導次之又氣升屬火順氣在於降火熱痰<lb/>
　則清之濕痰則燥之風痰則散之鬱痰則開之頑痰<lb/>
<pb n="KR3e0086_WYG_031-20b"/>
　則軟之食痰則消之在上者吐之在中者下之又中<lb/>
　氣虚者宜固中氣以運痰若攻之太重則胃氣虚而<lb/>
　痰愈甚矣<lb/>
薛立齋曰凡痰證飲食少思或胸膈不利者此中氣虚<lb/>
　弱也宜用補中益氣為主中氣既健其痰自運化○<lb/>
　若腎氣虧損津液難降敗濁為痰者乃真之病宜用<lb/>
　六味地黄丸為主腎氣既壮津液清化而何痰之有<lb/>
　哉○亦有因脾胃虧損中焦氣虚不能運化而為痰<lb/>
<pb n="KR3e0086_WYG_031-21a"/>
　者亦有因峻厲過度脾氣愈虚不能運化津液凝滯<lb/>
　而為痰者凡此皆當健脾胃為主<lb/>
　又曰痰者脾胃之津液或為飲食所傷或為七情六<lb/>
　淫所擾故氣壅痰聚蓋脾為統血行氣之經氣血俱<lb/>
　盛何痰之有皆由過思與飲食所傷損其經絡脾血<lb/>
　既虚胃氣獨盛是以濕因氣化故多痰也逰行周身<lb/>
　無所不至痰氣既盛客必勝主或奪於脾之大絡之<lb/>
　氣則倐然仆地者此痰厥也升於肺則喘急欬𠻳迷<lb/>
<pb n="KR3e0086_WYG_031-21b"/>
　於心則怔忡恍惚走於肝則眩暈不仁脇肋脹痛關<lb/>
　於腎不哈而多痰唾留於胃脘則嘔瀉而作寒熱注<lb/>
　於胸則咽膈不利眉稜骨痛入於腸則漉漉有聲散<lb/>
　則有聲聚則不利○若脾氣虚弱不能消濕宜用補<lb/>
　中益氣湯加茯苓半夏○若因脾氣虚弱濕熱所致<lb/>
　宜用東垣清燥湯○若胃氣虚弱寒痰凝滯者宜用<lb/>
　人參理中湯○若脾胃虚寒而痰凝滯者宜用理中<lb/>
　化痰丸○若脾虚不能運化而痰滯氣逆宜用六君<lb/>
<pb n="KR3e0086_WYG_031-22a"/>
　子加木香○若脾胃虚弱而肝木乗侮宜用六君子<lb/>
　加柴胡○若肺氣虚弱不能清化而有痰者宜六君<lb/>
　子加桔梗○頭痛宜用半夏白术天麻湯○若脾腎<lb/>
　虚弱寒邪所乘以致頭痛且用附子細辛湯<lb/>
　又曰凡治風痰若肺經風熱而生痰者宜用金沸草<lb/>
　散○若風火相摶肝經風熱熾盛而生痰者宜用牛<lb/>
　黄抱龍丸或牛黄清心丸○若肝經血燥而生痰者<lb/>
　宜六味地黄丸○若熱盛制金不能平木而生痰者<lb/>
<pb n="KR3e0086_WYG_031-22b"/>
　宜柴胡梔子散○若中氣虚弱不能運化而生痰者<lb/>
　宜六君柴胡鈎藤○若腎虚陰火炎上宜六味丸○<lb/>
　又曰凡治結痰有因脾經鬱結而傷陰血者有因腎<lb/>
　水虧損而陰火上炎者有因脾肺火鬱而生痰者治<lb/>
　法若因七情鬱結痰涎滯於喉間者先用局方四七<lb/>
　湯調和滯氣後用歸脾湯調補脾血脾火傷血用加<lb/>
　味歸脾湯腎水虧損用六味地黄丸肺經鬱火用知<lb/>
　母茯苓湯○若婦人患此而兼帶下皆由鬱結傷損<lb/>
<pb n="KR3e0086_WYG_031-23a"/>
　肝脾當佐以四七湯送青州白丸子此等證候屬脾<lb/>
　胃氣虚為本而氣滯痰結為末也○古方用十棗湯<lb/>
　控涎丹神祐丸滚痰丸木香枳實利隔滌痰透羅破<lb/>
　飲降氣化痰等湯蘓合丸之類皆形氣充實之藥也<lb/>
　西北人用之或有效驗其屬虚弱者必致肚腹脹滿<lb/>
　而殁<lb/>
　又曰痰之為病若熱病則多煩熱風痰多成癱瘓竒<lb/>
　證冷痰多成骨痺濕痰多怠惰軟弱驚痰多成心痛<lb/>
<pb n="KR3e0086_WYG_031-23b"/>
　癲疾飲痰多脇痛臂痛食積痰多成癖塊痞滿其為<lb/>
　病種種難名○竊謂前證若因腎水虚弱陰虧難降<lb/>
　使邪水上溢故多痰唾宜滋其化源其痰自消○若<lb/>
　因肝木侮脾土而風痰壅滯者先用南星半夏清其<lb/>
　痰後用六君子之類調胃氣痰自不至若㮣用風藥<lb/>
　耗其陽氣而絶陰血之源適足以成其風益其病也<lb/>
　又曰若因脾氣虧損痰客中焦閉塞清道以致四肢<lb/>
　百骸𤼵為諸病者理宜壮脾氣為主兼佐以治痰則<lb/>
<pb n="KR3e0086_WYG_031-24a"/>
　中氣健而痰涎自化若倒倉之後而痰反甚此脾氣<lb/>
　愈虚則津液反為痰者理宜補中益氣非參术二陳<lb/>
　之類不能治最忌行氣化痰及倒倉之法<lb/>
徐東臯曰嚴氏云人之氣順則津液通流决無痰患古<lb/>
　方治痰多用汗下温利之法不若以順氣為先分導<lb/>
　次之氣順則津液流通痰飲運下自小便中出矣此<lb/>
　則嚴氏亦有所見而云然也玉機微義云順氣特一<lb/>
　法耳要觀痰之深淺有痰積膠固氣道因之而不得<lb/>
<pb n="KR3e0086_WYG_031-24b"/>
　順宜先逐去積痰然後氣可得順豈可專主理氣一<lb/>
　法愚謂有理氣而痰自順者治其微也有逐痰而氣<lb/>
　方暢者治其甚也二者皆治痰之要也不可偏廢者<lb/>
　也但看痰與氣孰輕而孰重施治有可急而可緩故<lb/>
　曰逐痰理氣有所先後<lb/>
　　　痰飲論列方<lb/>
二陳湯<hi>和一</hi>　　　　　　六安煎<hi>新和二</hi>
加味歸脾湯<hi>補三四</hi>　　　平胃散<hi>和十七</hi>
<pb n="KR3e0086_WYG_031-25a"/>
温胃飲<hi>新熱五</hi>　　　　　六君子湯<hi>補五</hi>
理中湯<hi>熱一</hi>　　　　　　聖术煎<hi>新熱二五</hi>
小青龍湯<hi>散八</hi>　　　　　理陰煎<hi>新熱三</hi>
金沸草散<hi>散八一</hi>　　　　五苓散<hi>和一八二</hi>
四苓散<hi>和一八七</hi>　　　　蘓合香丸<hi>和三七一</hi>
歸脾湯<hi>補三三</hi>　　　　　清燥湯<hi>寒一三二</hi>
和胃二陳煎<hi>新和三</hi>　　　一陰煎<hi>新補八</hi>
四陰煎<hi>新補十二</hi>　　　　補中益氣湯<hi>補三一</hi>
<pb n="KR3e0086_WYG_031-25b"/>
柴陳煎<hi>新散九</hi>　　　　　十棗湯<hi>攻二八</hi>
金水六君煎<hi>新和一</hi>　　　流金膏<hi>攻四五</hi>
潤下丸<hi>和百十六</hi>　　　　五味異功散<hi>補四</hi>
左歸飲<hi>新補二</hi>　　　　　滚痰丸<hi>攻七七</hi>
六味異功煎<hi>新熱七</hi>　　　左歸丸<hi>新補四</hi>
右歸丸<hi>新補五</hi>　　　　　苓术二陳煎<hi>新和四</hi>
六味丸<hi>補一三</hi>　　　　　八味丸<hi>補一二二</hi>
理中化痰丸<hi>熱九</hi>　　　　清膈煎<hi>新寒九</hi>
<pb n="KR3e0086_WYG_031-26a"/>
抽薪飲<hi>新寒三</hi>　　　　　控涎丹<hi>攻八二</hi>
神祐丸<hi>攻四八</hi>　　　　　橘皮半夏湯<hi>和十三</hi>
小胃丹<hi>攻七三</hi>　　　　　抱龍丸<hi>小八五</hi>
金匱腎氣丸<hi>補一二六</hi>　　神香散<hi>新和二十</hi>
節齋化痰丸<hi>攻八十</hi>　　　局方四七湯<hi>和九七</hi>
知母茯苓湯<hi>外一六一</hi>　　附子細辛湯<hi>散三</hi>
柴胡梔子散<hi>散二十</hi>　　　牛黄清心丸<hi>和三六五</hi>
青州白丸子<hi>和百十二</hi>　　半夏白术天麻湯<hi>和十五</hi>
<pb n="KR3e0086_WYG_031-26b"/>
　　　論外備用方<lb/>
吐法<hi>新攻一</hi>　　　　　　四君子湯<hi>補一</hi>
八物定志丸<hi>補百十八安神清痰</hi>　　术附湯<hi>補四二寒痰</hi>
小半夏湯<hi>和八</hi>　　　　　小半夏茯苓湯<hi>和九飲</hi>
大半夏湯<hi>和十一</hi>　　　　温膽湯<hi>和一五二鬱涎</hi>
十味温膽湯<hi>和一五三虚痰</hi>　　四磨飲<hi>和五二</hi>
小降氣湯<hi>和四二氣滯</hi>　　　　苓桂术甘湯<hi>和三六寒脾氣虚</hi>
星香湯<hi>和二四三痰逆</hi>　　　　星香丸<hi>和百二氣𠻳痰</hi>
<pb n="KR3e0086_WYG_031-27a"/>
蘓子降氣湯<hi>和四一痰温中消</hi>　　白术湯<hi>和二七濕痰</hi>
茯苓飲<hi>和九三吐水</hi>　　　　　黄芩二陳湯<hi>和五熱痰</hi>
千緡湯<hi>和九五痰喘</hi>　　　　　茯苓丸<hi>和百十四化頑痰</hi>
加味四七湯<hi>和九八鬱痰</hi>　　　黄𤓰蔞丸<hi>和百十八痰喘</hi>
澤瀉湯<hi>和九九胃支飲眩</hi>　　　　不換金正氣散<hi>和二一濕痰</hi>
導痰湯<hi>和九一留痰</hi>　　　　　消飲丸<hi>和百一寒痰水</hi>
丹溪潤下丸<hi>和百十六熱痰</hi>　　五飲湯<hi>和九一五飲</hi>
清心散<hi>和二四九風痰不開</hi>　　　　半夏丁香丸<hi>和百三十冷氣停痰</hi>
<pb n="KR3e0086_WYG_031-27b"/>
玉壺丸<hi>和百五風痰</hi>　　　　　神术散<hi>和百九濕痰</hi>
茯苓半夏湯<hi>和十二水飲</hi>　　　玉液丸<hi>和百六痰火𠻳</hi>
袪痰丸<hi>和百三風痰眩</hi>　　　　　硃砂消痰飲<hi>和百心竅痰迷</hi>
玉液湯<hi>和九六氣鬱痰</hi>　　　　　玉粉丸<hi>和百七氣滯痰</hi>
琥珀壽星丸<hi>和百十三風痰</hi>　　吐痰方<hi>攻八四痰癖</hi>
青礞石丸<hi>攻七九食積痰</hi>　　　　清氣化痰丸<hi>攻七四七五七六</hi>
茶調散<hi>攻百七吐</hi>　　　　　犀角丸<hi>攻九十火痰</hi>
辰砂化痰丸<hi>攻八一𠻳化痰止</hi>　　獨聖散<hi>攻百六吐</hi>
<pb n="KR3e0086_WYG_031-28a"/>
參蘓飲<hi>散三四風痰</hi>　　　　　芎芷香蘓散<hi>散八八風痰</hi>
雙玉散<hi>寒七一喘熱痰煩</hi>　　　　桑白皮散<hi>寒五二熱痰喘</hi>
清膈導痰湯<hi>寒七六胃火痰</hi>　　　三生飲<hi>熱九五風痰</hi>
强中丸<hi>熱九四寒痰</hi>　　　　　半夏乾薑散<hi>熱五四寒痰嘔</hi>
安脾散<hi>熱六八寒痰</hi>　　　　　倍术丸<hi>熱百五飲</hi>
胡椒理中湯<hi>熱六胃寒</hi>　　　　養正丹<hi>熱一八九上壅不降</hi>
黑錫丹<hi>熱百九十寒痰上壅</hi>　　　　温胃化痰丸<hi>熱九九弱脾寒氣</hi>
温中化痰丸<hi>熱九八行滯</hi>　　　丁香半夏丸<hi>熱百一冷痰</hi>
<pb n="KR3e0086_WYG_031-28b"/>
丁香茯苓湯<hi>熱六四滯温中行</hi>　　苓桂木甘湯<hi>熱八八支飲</hi>
丁香五套丸<hi>熱百二温中</hi>　　　九還金液丹<hi>小八入風痰</hi>
　　濕證<lb/>
　　　經義<lb/>
至真要大論曰諸濕腫滿皆屬於脾○諸痙項强皆屬<lb/>
　於濕○太陰司天其化以濕○濕氣大来土之勝也<lb/>
　寒水受邪腎病生焉風氣大来木之勝也土濕受邪<lb/>
　脾病生焉○濕淫於内治以苦熱佐以酸淡以苦燥<lb/>
<pb n="KR3e0086_WYG_031-29a"/>
　之以淡泄之<lb/>
生氣通天論曰因於濕首如裹濕熱不攘大筋緛短小<lb/>
　筋㢮長緛短為拘㢮長為痿○汗出見濕乃生痤疿<lb/>
　○秋傷於濕上上逆而欬𤼵為痿厥<lb/>
痺論曰風寒濕三氣雜至合而為痺也○濕氣勝者為<lb/>
　著痺也○不與風寒濕氣合故不為痺○其多汗而<lb/>
　濡者此其逢濕甚也陽氣少陰氣盛兩氣相感故汗<lb/>
　出而濡也<lb/>
<pb n="KR3e0086_WYG_031-29b"/>
百病始生篇曰風雨則傷上清濕則傷下<lb/>
邪氣臟腑病形篇曰身半已上者邪中之也身半已下<lb/>
　者濕中之也<lb/>
太陰陽明論曰故陽受風氣陰受濕氣○傷於風者上<lb/>
　先受之傷於濕者下先受之<lb/>
調經論曰寒濕之中人也皮膚不牧肌肉堅𦂳營血泣<lb/>
　衛氣去故曰虚虚者聶辟氣不足按之則氣足以温<lb/>
　之故快然而不痛<lb/>
<pb n="KR3e0086_WYG_031-30a"/>
刺志論曰榖入多而氣少者得之有所脱血濕居下也<lb/>
臟氣法時論曰脾苦濕急食苦以燥之禁濕地濡衣<lb/>
宣明五氣篇曰脾惡濕<lb/>
五癃津液别篇曰天寒則腠理閉氣濕不行水下流於<lb/>
　膀胱則為溺與氣<lb/>
陰陽應象大論曰濕勝則濡瀉○秋傷於濕冬生欬𠻳<lb/>
　○地之濕氣感則害人皮肉筋脉<lb/>
九宫八風篇曰兩實一虚犯其兩濕之地則為痿<lb/>
<pb n="KR3e0086_WYG_031-30b"/>
五常政大論曰敦阜之紀大雨時行濕氣乃用○太陽<lb/>
　司天濕氣變物○太陰司天濕氣下臨<lb/>
六元正紀大論曰辰戌年太陽司天之政水土合徳寒<lb/>
　濕之氣持於氣交民病寒濕發肌肉萎足萎不收濡<lb/>
　瀉血溢○丑未年太陰司天之政濕寒合徳黄黑埃<lb/>
　昏民病寒濕腹滿身䐜憤胕腫○太陰所至為濕生<lb/>
　終為注雨<lb/>
痿論曰肉痿者得之濕地也<lb/>
<pb n="KR3e0086_WYG_031-31a"/>
脉要精微論曰中盛藏滿氣勝傷恐者聲如從室中言<lb/>
　是中氣之濕也<lb/>
五運行大論曰濕傷肉風勝濕<lb/>
通評虚實論曰蹠跛寒風濕之病也<lb/>
五色篇曰厥逆者寒濕之氣也<lb/>
長刺節論曰肌膚盡痛名曰肌痺傷於寒濕<lb/>
　　　論證<lb/>
濕之為病有出於天氣者雨霧之屬是也多傷人臟氣<lb/>
<pb n="KR3e0086_WYG_031-31b"/>
　有出於地氣者泥水之屬是也多傷人皮肉筋脉有<lb/>
　由於飲食者酒酪之屬是也多傷人六腑有由於汗<lb/>
　液者以大汗沾衣不皇解換之屬是也多傷人膚腠<lb/>
　有濕從内生者以水不化氣陰不從陽而然也悉由<lb/>
　乎脾腎之虧敗其為證也在肌表則為𤼵熱為惡寒<lb/>
　為自汗在經絡則為痺為重為筋骨疼痛為腰痛不<lb/>
　能轉側為四肢痿弱痠痛在肌肉則為麻木為胕腫<lb/>
　為黄疸為按肉如泥不起在臟腑則為嘔惡為脹滿<lb/>
<pb n="KR3e0086_WYG_031-32a"/>
　為小水秘澁為黄赤為大便泄瀉為腹痛為後重脫<lb/>
　肛㿗㾄等證凡肌表經絡之病濕由外而入者也飲<lb/>
　食血氣之病濕由内而生者也此其在外者為輕在<lb/>
　内者為甚是固然矣然及其甚也則未有表濕而不<lb/>
　連臟者裏濕而不連經者此其濕病之變不為不多<lb/>
　故凡治此者必當辨表裏察虚實而必求其本也然<lb/>
　濕證雖多而辨治之法其要惟二則一曰濕熱一曰<lb/>
　寒濕而盡之矣蓋濕從土化而分王四季故土近東<lb/>
<pb n="KR3e0086_WYG_031-32b"/>
　南則火土合氣而濕以化熱土在西北則水土合徳<lb/>
　而濕以化寒此土性之可以熱可以寒故病熱者謂<lb/>
　之濕熱病寒者謂之寒濕濕熱之病宜清宜利熱去<lb/>
　濕亦去也寒濕之病宜燥宜温非温不能燥也知斯<lb/>
　二者而濕無餘義矣何今之醫家動輒便言火多成<lb/>
　熱而未聞知有寒多生濕者其故何也豈寒熱之偏<lb/>
　勝原當如是邪抑陰陽之顯晦察有易難也且夫陰<lb/>
　陽之理本無軒輊猶權衡也此而不知烏云明慧創<lb/>
<pb n="KR3e0086_WYG_031-33a"/>
　一偏之說以遺患後人則金元諸公有不得辭其責<lb/>
　者矣<lb/>
　　　論治<hi>共七條</hi>
一濕熱證必其證多煩渴小水赤澁大便秘結脉見洪<lb/>
　滑實數者方是熱證治宜清利如熱甚者宜以清火<lb/>
　為主而佐以分利熱微者宜以分利為主而佐以清<lb/>
　火如四苓散小分清飲或大分清飲茵陳飲之類皆<lb/>
　可擇而用之○如果濕熱之甚或元氣無損而兼秘<lb/>
<pb n="KR3e0086_WYG_031-33b"/>
　結不通者方可或行推蕩若無實結等證則不宜妄<lb/>
　行攻擊<lb/>
一寒濕證凡諸病濕而全無熱脉熱證者便多寒濕之<lb/>
　屬蓋水之流濕本縁同氣惟濕中有火則濕熱薰蒸<lb/>
　而停鬱為熱濕中無火則濕氣不化而流聚為寒故<lb/>
　凡病内濕等證者多屬氣虚之人氣屬陽陽虚則寒<lb/>
　從中生寒生則濕氣留之此陰陽之性理出自然有<lb/>
　不必外中於濕而後為之濕也此之變病惟腫脹泄<lb/>
<pb n="KR3e0086_WYG_031-34a"/>
　瀉痰飲嘔吐等證多有之○病之微者宜温宜利宜<lb/>
　燥如五苓散平胃散滲濕湯六味地黄丸之類是也<lb/>
　病之甚者必用温補俟陽氣漸復則陰邪始退如八<lb/>
　味丸理中湯聖术煎或佐關煎胃關煎薛氏加減金<lb/>
　匱腎氣湯之類皆當隨證加減用之<lb/>
一寒濕之氣中於外者此與内生之濕自有不同宜温<lb/>
　而兼散如五積散平胃散加味五苓散不換金正氣<lb/>
　散之類主之<lb/>
<pb n="KR3e0086_WYG_031-34b"/>
一寒濕之證凡氣令陰寒及陽氣不足之人多有其證<lb/>
　而丹溪謂六氣之中濕熱為病者十居八九亦言之<lb/>
　過矣<lb/>
一治濕之法凡濕從外入者汗散之濕在上者亦宜微<lb/>
　汗之濕在中下二焦宜踈利二便或單用淡滲以利<lb/>
　小便<lb/>
一治濕之法古人云宜理脾清熱利小便為上故曰治<lb/>
　濕不利小便非其治也此固然矣然濕熱之證多宜<lb/>
<pb n="KR3e0086_WYG_031-35a"/>
　清利寒濕之證多不宜利也何也蓋凡濕而兼寒者<lb/>
　未有不由陽氣之虚而利多傷氣則陽必更虚能無<lb/>
　害乎但微寒微虚者即温而利之自無不可若大寒<lb/>
　大虚者則必不宜利此寒濕之證有所當忌者也再<lb/>
　若濕熱之證亦有忌利者以濕熱傷陰者也陰氣既<lb/>
　傷而復利之則邪濕未清而精血已耗如汗多而渴<lb/>
　熱燥而煩小水乾赤中氣不足溲便如膏之類切勿<lb/>
　利之以致重損津液害必甚矣故凡治陽虚者只宜<lb/>
<pb n="KR3e0086_WYG_031-35b"/>
　補陽陽勝則燥而陰濕自退陰虚者只宜壮水真水<lb/>
　既行則邪濕自無所容矣此陰陽二證俱有不宜利<lb/>
　者不可不察<lb/>
一濕證之見凡黄膽腫脹泄瀉痰飲嘔吐痺痛淋秘之<lb/>
　類皆有濕證當於各門詳察治之<lb/>
　　　述古<hi>共二條</hi>
金匱要畧曰太陽病關節疼痛而煩脉沉而細緩者此<lb/>
　名濕痺濕痺之候小便不利大便反快但當利其小<lb/>
<pb n="KR3e0086_WYG_031-36a"/>
　便○濕家之為病一身盡疼𤼵熱身色如薰黄也○<lb/>
　濕家但頭汗出背强欲得被覆向火若下之早則噦<lb/>
　或胸滿小便不利舌上如胎者以丹田有熱胸上有<lb/>
　寒渴欲得飲而不能飲則口燥煩也○濕家下之額<lb/>
　上汗出㣲喘小便不利者死若下利不止者亦死○<lb/>
　風濕相搏一身盡疼痛法當汗出而解值天陰雨不<lb/>
　止醫云此可發汗汗之病不愈者何也蓋𤼵其汗汗<lb/>
　大出者但風氣去濕氣在是故不愈也若治風濕者<lb/>
<pb n="KR3e0086_WYG_031-36b"/>
　𤼵其汗但微微似欲出汗者風濕俱去也<lb/>
　治法曰濕家身煩疼可與麻黄加术湯𤼵其汗為宜<lb/>
　慎不可以大攻之○病者一身盡疼發熱日晡所劇<lb/>
　者名風濕此病傷于汗出當風或久傷取冷所致也<lb/>
　可與麻黄杏仁薏苡甘草湯○風濕脉浮身重汗出<lb/>
　惡風者防己黄耆湯主之○傷寒八九日風濕相摶<lb/>
　身體疼痛不能自轉側不嘔不渴脉浮虚而澁者桂<lb/>
　枝附子湯主之若大便堅小便自利者白术附子湯<lb/>
<pb n="KR3e0086_WYG_031-37a"/>
　主之○風濕相搏骨節疼煩掣痛不得屈伸近之則<lb/>
　痛劇汗出短氣小便不利惡風不欲去衣或身微腫<lb/>
　者甘草附子湯主之<lb/>
陳無擇曰脾虚多病濕内因酒麵積多過飲湯液停滯<lb/>
　膩物燒炙膏粱過度氣熱薰蒸濁液不行湧溢于中<lb/>
　此濕從内作○外因坐卧濕地霧露陰雨所客澡浴<lb/>
　為風所閉渉水為濕所鬱鬱於表腠則發黄故經云<lb/>
　地之濕氣感則害人皮膚筋脉此濕從外生可見内<lb/>
<pb n="KR3e0086_WYG_031-37b"/>
　外所感皆由脾氣虚弱而濕邪乗而襲之故云北者<lb/>
　氣行則愈怯者著而為病<lb/>
　　　濕證論列方<lb/>
五苓散<hi>和一八二</hi>　　　　四苓散<hi>和一八七</hi>
麻黄加术湯<hi>散二</hi>　　　　平胃散<hi>和十七</hi>
茵陳飲<hi>新寒八</hi>　　　　　桂枝附子湯<hi>熱三十</hi>
五積散<hi>散三九</hi>　　　　　六味丸<hi>補一二一</hi>
防己黄茋湯<hi>和一七六</hi>　　胃關煎<hi>新熱九</hi>
<pb n="KR3e0086_WYG_031-38a"/>
佐闗煎<hi>新熱十</hi>　　　　　白术附子湯<hi>熱二九</hi>
聖术煎<hi>新熱二五</hi>　　　　滲濕湯<hi>和一七四</hi>
大分清飲<hi>新寒五</hi>　　　　金匱腎氣丸<hi>補一二六</hi>
理中湯<hi>熱一</hi>　　　　　　小分清飲<hi>新和十</hi>
甘草附子湯<hi>熱三一</hi>　　　八味丸<hi>補一二二</hi>
加味五苓散<hi>和一八四</hi>　　不換金正氣散<hi>和二一</hi>
麻黄杏仁薏苡甘草湯<hi>散四</hi>
　　　論外備用方<lb/>
<pb n="KR3e0086_WYG_031-38b"/>
除濕湯<hi>和一七七身重痛</hi>　　　　神术湯<hi>和三九𦂳風濕脉</hi>
調中益氣湯<hi>補三二濕䧟</hi>　　　濕鬱湯<hi>和二六六風濕</hi>
敗毒散<hi>散三六風濕</hi>　　　　　參附滲濕湯<hi>熱一二三寒濕痺</hi>
胃苓湯<hi>和百九十</hi>　　　　　　活絡飲<hi>和二七七風濕痛</hi>
羌活勝濕湯<hi>和一七八身盡痛</hi>　　白术湯<hi>和二六緩風濕脉</hi>
腎著湯<hi>熱百三十寒濕腰重</hi>　　　　清熱滲濕湯<hi>寒百十濕熱</hi>
聖散子<hi>散四三風濕</hi>
　　黄疸<lb/>
<pb n="KR3e0086_WYG_031-39a"/>
　　　經義<lb/>
經脉篇曰腎所生病為黄疸<lb/>
玉機真藏論曰風者百病之長也今風寒客於人使人<lb/>
　毫毛畢直皮膚閉而為熱當是之時可汗而𤼵也或<lb/>
　痺不仁腫痛當是之時可湯熨及火灸刺而去弗治<lb/>
　肝𫝊之脾病名曰脾風𤼵癉腹中熱煩心出黄<lb/>
平人氣象論曰溺黄赤安卧者黄疸○已食如饑者胃<lb/>
　疽○目黄者曰黄疸<lb/>
<pb n="KR3e0086_WYG_031-39b"/>
論疾診尺篇曰身痛而色微黄齒垢黄𤓰甲上黄黄疸<lb/>
　也安卧小便黄赤脉小而澁者不嗜食○賔按此二<lb/>
　條凡已食如饑者即陽黄之證安卧脉小不嗜食者<lb/>
　即陰黄之證也<lb/>
通評虚實論曰黄疸暴病癲疾厥狂久逆之所生也<lb/>
　　　論證<hi>共七條</hi>
黄疸一證古人多言為濕熱及有五疸之分者皆未足<lb/>
　以盡之而不知黄之大要有四曰陽黄曰陰黄曰表<lb/>
<pb n="KR3e0086_WYG_031-40a"/>
　邪𤼵黄曰膽黄也知此四者則黄疸之證無餘義矣<lb/>
　丹溪曰疸不必分五種同是濕熱如盫麯相似豈果<lb/>
　皆如盫麯悉可謂之濕熱耶弗足慿也愚列如左<lb/>
一陽黄證因濕多成熱熱則生黄此即所謂濕熱證也<lb/>
　然其證必有身熱有煩渴或躁擾不寧或消榖善飢<lb/>
　或小水熱痛赤澁或大便秘結其脉必洪滑有力此<lb/>
　證不拘表裏或風濕外感或酒食内傷皆能致之但<lb/>
　察其元氣尚强脾胃無損而濕熱果盛者直宜清火<lb/>
<pb n="KR3e0086_WYG_031-40b"/>
　邪利小便濕熱去而黄自退治此者本無難也<lb/>
一陰黄證則全非濕熱而總由血氣之敗蓋氣不生血<lb/>
　所以血敗血不華色所以色敗凡病黄疸而絶無陽<lb/>
　證陽脉者便是陰黄陰黄之病何以致然蓋必以七<lb/>
　情傷臟或勞倦傷形因致中氣大傷脾不化血故脾<lb/>
　土之色自見於外其為病也必喜靜而惡動喜暗而<lb/>
　畏明凡神思困倦言語輕微或怔忡眩暈畏寒少食<lb/>
　四肢無力或大便不實小水如膏及脉息無力等證<lb/>
<pb n="KR3e0086_WYG_031-41a"/>
　悉皆陽虚之候此與濕熱發黄者反如氷炭使非速<lb/>
　救元氣大補脾腎則終無復元之理且此證最多若<lb/>
　或但見色黄不察脉證遂云黄疸同是濕熱而治以<lb/>
　茵陳梔子瀉火利水等劑則無有不隨藥而斃者<lb/>
一表邪發黄即傷寒證也凡傷寒汗不能透而風濕在<lb/>
　表者有黄證或表邪不解自表𫝊裏而濕熱鬱於陽<lb/>
　明者亦有黄證表邪未解者必𤼵熱身痛脉浮少汗<lb/>
　宜從汗散濕熱内鬱者必煩熱脉緩滑多汗宜從分<lb/>
<pb n="KR3e0086_WYG_031-41b"/>
　消清利若陽明實邪内鬱而痞結脹滿者宜先下之<lb/>
　然後清其餘熱則自無不愈<lb/>
一膽黄證凡大驚大恐及鬬毆傷者皆有之嘗見有虎<lb/>
　狼之驚突然喪膽而病黄者其病則驟有酷吏之遭<lb/>
　或禍害之慮恐怖不已而病黄者其病則徐如南北<lb/>
　朝齊永明十一年有太學生魏準者因惶懼而死舉<lb/>
　體皆青時人以為膽破即此之類又嘗見有鬬毆之<lb/>
　後日漸病黄者因傷膽而然其證則無火無濕其人<lb/>
<pb n="KR3e0086_WYG_031-42a"/>
　則昏沉困倦其色則正黄如染凡此數證皆因傷膽<lb/>
　蓋膽傷則膽氣敗而膽液泄故為此證經曰膽液泄<lb/>
　則口苦胃氣逆則嘔苦故曰嘔膽義猶此也且膽附<lb/>
　於肝主少陽春生之氣有生則生無生則死故經曰<lb/>
　凡十一藏皆取决於膽者正以膽中生氣為萬化之<lb/>
　元也若此諸證皆以膽傷膽傷則生氣敗生氣既敗<lb/>
　其能生乎所以凡患此者多致不救然當察其傷之<lb/>
　微甚速救其本猶可挽回而鍊石補天之權則操之<lb/>
<pb n="KR3e0086_WYG_031-42b"/>
　醫之明者<lb/>
一黄疸大法古有五疸之辨曰黄汗曰黄疸曰榖疸曰<lb/>
　酒疸曰女勞疸總之汗出染衣色如柏汁者曰黄汗<lb/>
　身面眼目黄如金色小便黄而無汗者曰黄疸因飲<lb/>
　食傷脾而得者曰榖疸因酒後傷濕而得者曰酒疸<lb/>
　因色慾傷陰而得者曰女勞疸雖其名目如此然總<lb/>
　不出陰陽二證大都陽證多實陰證多虚虚實弗失<lb/>
　得其要矣<lb/>
<pb n="KR3e0086_WYG_031-43a"/>
一黄疸難治證凡寸口無脉鼻出冷汗腹膨形如烟薰<lb/>
　摇頭直視環口黎黑油汗𤼵黄久之變黑者皆難治<lb/>
　　　論治<hi>共五條</hi>
一陽黄證多以脾濕不流鬱熱所致必須清火邪利小<lb/>
　水火清則溺自清溺清則黄自退輕者宜茵陳飲大<lb/>
　分清飲梔子蘖皮湯之類主之○若閉結熱甚小便<lb/>
　不利腹滿者宜茵陳蒿湯梔子大黄湯之類主之<lb/>
一陰黄證多由内傷不足不可以黄為意專用清利但<lb/>
<pb n="KR3e0086_WYG_031-43b"/>
　宜調補心脾腎之虚以培血氣血氣復則黄必盡退<lb/>
　如四君子湯五君子煎壽脾煎温胃飲之類皆心脾<lb/>
　之要藥也○若六味丸八味丸五福飲理陰煎及左<lb/>
　歸右歸六味回陽等飲皆陰中之陽虚者所宜也○<lb/>
　若元氣虚不至甚而兼多寒濕者則以五苓散四苓<lb/>
　散或茵陳五苓散之屬加減用之亦可<lb/>
一傷寒𤼵黄凡表邪未清而濕熱又盛者其證必表裏<lb/>
　兼見治宜雙解以柴苓湯或茵陳五苓散主之○若<lb/>
<pb n="KR3e0086_WYG_031-44a"/>
　内熱甚而表邪仍在者宜柴苓煎主之○若但有濕<lb/>
　熱内實脹閉等證而外無表邪者宜茵陳蒿湯主之<lb/>
　○若因内傷勞倦致染傷寒者亦多有𤼵黄之證但<lb/>
　察其本無濕熱實邪等證即當以陰黄之法調補治<lb/>
　之或用後韓祗和之法亦可若但知攻邪則未有不<lb/>
　敗故孫真人曰黄膽脉浮者當以汗解之宜桂枝加<lb/>
　黄芪湯此即補虚散邪之法也外傷寒門别有正條<lb/>
　所當並察<lb/>
<pb n="KR3e0086_WYG_031-44b"/>
一膽黄證皆因傷膽而然膽既受傷則臟氣之損敗可<lb/>
　知使非修緝培補則必至决裂故凡遇此等證候務<lb/>
　宜夫用甘温速救元氣然必察其所因之本或兼酸<lb/>
　以收其散亡或兼澁以固其虚脱或兼重以鎮其失<lb/>
　守之神魂或與開道利害以釋其不解之疑畏凡諸<lb/>
　用藥大都宜同陰黄證治法當必有得生者若治此<lb/>
　證而再加尅伐分利則真如壓卵矣<lb/>
　治黄之法本宜清濕利小便然亦多有不宜利者說<lb/>
<pb n="KR3e0086_WYG_031-45a"/>
　詳濕證門論治條中<lb/>
　　　述古<hi>共五條</hi>
金匱要畧曰趺陽脉𦂳而數數則為熱熱則消榖𦂳則<lb/>
　為寒食即為滿尺脉浮為傷腎趺陽脉𦂳為傷脾風<lb/>
　寒相摶食榖即眩榖氣不消胃中苦濁濁氣下流小<lb/>
　便不通陰被其寒熱流膀胱身體盡黄名曰榖疸○<lb/>
　額上黑微汗出手足中熱薄暮即𤼵膀胱急小便自<lb/>
　利名曰女勞疸○腹如水狀不治心中懊憹而熱不<lb/>
<pb n="KR3e0086_WYG_031-45b"/>
　能食時欲吐名曰酒疸○陽明病脉遲者食難用飽<lb/>
　飽則𤼵煩頭眩小便必難此欲作榖疸雖下之腹滿<lb/>
　如故所以然者脉遲故也○夫病酒黄疸必小便不<lb/>
　利其候心中熱足下熱是其證也○酒黄疸者腹滿<lb/>
　欲吐鼻燥其脉浮者先吐之脉沉者先下之○酒疸<lb/>
　心中熱欲吐者吐之愈<lb/>
　師曰病黄疸𤼵熱煩喘胸滿口燥者以病發時火刼<lb/>
　其汗兩熱所得○然黄家所得從濕得之一身盡發<lb/>
<pb n="KR3e0086_WYG_031-46a"/>
　熱面黄肚熱熱在裏當下之○脉沉渴欲飲水小便<lb/>
　不利者皆發黄○黄疸之病當以十八日為期治之<lb/>
　十日以上瘥反劇為難治○疸而渴者其疸難治疽<lb/>
　而不渴者其疸可治發於陰部其人必嘔陽部其人<lb/>
　振寒而𤼵熱也<lb/>
　榖疸之為病寒熱不食食即頭眩心胸不安久久發<lb/>
　黄為榖疸茵陳蒿湯主之○酒黄疸心中懊憹或熱<lb/>
　痛梔子大黄湯主之○諸病黄家但利其小便假令<lb/>
<pb n="KR3e0086_WYG_031-46b"/>
　脉浮當以汗解之宜桂枝加黄耆湯主之○黄疸病<lb/>
　茵陳五苓散主之○黄疸腹滿小便不利而赤自汗<lb/>
　出此為表和裏實當下之宜大黄硝石湯○黄疸病<lb/>
　小便色不變欲自利腹滿而喘不可除熱熱除必噦<lb/>
　噦者小半夏湯主之○男子黄小便自利當與虚勞<lb/>
　小建中湯<lb/>
韓祗和云病人三五日服下藥太過虚其脾胃亡其津<lb/>
　液渴飲水漿脾土為陰濕所加與邪濕相會𤼵黄此<lb/>
<pb n="KR3e0086_WYG_031-47a"/>
　陰黄也當以温藥治之如兩手脉沉細遲肢體逆冷<lb/>
　皮膚有粟起或嘔吐舌上有胎遍身𤼵黄煩燥欲於<lb/>
　泥水中卧小便赤少皆陰候也故陰黄多以熱湯温<lb/>
　之或湯漬布搭其胸腹或以湯盛瓢中坐於臍下熨<lb/>
　之其病愈者曾治趙顯宗病傷寒至六七日因服下<lb/>
　藥太過致𤼵黄其脉沉細遲無力皮膚凉𤼵躁欲於<lb/>
　泥中卧喘嘔小便赤澁先投茵陽橘皮湯喘嘔止次<lb/>
　服小茵陳湯半劑脉微出不欲於泥中卧次日又服<lb/>
<pb n="KR3e0086_WYG_031-47b"/>
　茵陳附子湯半劑四肢發熱小便二三升當日中大<lb/>
　汗而愈似此治愈者不一一録凡傷寒病黄每遇太<lb/>
　陽或太陰司天嵗若下之太過往往變成陰黄蓋辰<lb/>
　戍太陽寒水司天水来犯土丑未太陰濕土司天土<lb/>
　氣不足即脾胃虚弱亦水来侵犯多變此證也<lb/>
畧例云内傷勞役飲食失節中州變寒之病生黄者非<lb/>
　傷寒壊之而得只用建中理中大建中足矣不必用<lb/>
　茵陳也<lb/>
<pb n="KR3e0086_WYG_031-48a"/>
劉宗厚曰按一身盡痛而黄者濕勝在表也不痛者病<lb/>
　在裏也乾燥者熱勝也故後證皆有表裏之分東垣<lb/>
　云傷寒當汗不汗即生黄邪在表者宜急汗之在表<lb/>
　之裏宜滲利之在半表裏宜和解之在裏者宜急下<lb/>
　之若已上諸證及畧例云男黄小便自利當與虚勞<lb/>
　小建中湯若黄色不變欲自利腹滿而喘不可除熱<lb/>
　除熱必噦宜小半夏湯皆不必拘於茵陳也<lb/>
徐東臯曰疸證服解利之藥久而不愈及口淡怔忡耳<lb/>
<pb n="KR3e0086_WYG_031-48b"/>
　鳴脚耎憎寒𤼵熱小便濁皆為虚甚宜四君子湯呑<lb/>
　八味丸不可强服涼藥通利以致脾氣虚弱腎水枯<lb/>
　涸必至危篤<lb/>
　　　黄疸論列方<lb/>
四苓散<hi>和一八七</hi>　　　　五苓散<hi>和一八二</hi>
小建中湯<hi>補二二</hi>　　　　五福飲<hi>新補六</hi>
茵陳飲<hi>新寒八</hi>　　　　　大建中湯<hi>補二四</hi>
左歸飲<hi>新補二</hi>　　　　　右歸飲<hi>新補三</hi>
<pb n="KR3e0086_WYG_031-49a"/>
茵陳五苓散<hi>和一八五</hi>　　理中湯<hi>熱一</hi>
理陰煎<hi>新熱三</hi>　　　　　茵陳橘皮湯<hi>熱一三三</hi>
温胃飲<hi>新熱五</hi>　　　　　壽脾煎<hi>新熱十六</hi>
茵陳附子湯<hi>熱一三一</hi>　　六味丸<hi>補一二一</hi>
八味丸<hi>補一二二</hi>　　　　六味回陽飲<hi>新熱二</hi>
柴苓湯<hi>和一九二</hi>　　　　柴芩煎<hi>新散十</hi>
梔子蘗皮湯<hi>寒二二</hi>　　　大分清飲<hi>新寒五</hi>
茵陳蒿湯<hi>攻三一</hi>　　　　梔子大黄湯<hi>攻十五</hi>
<pb n="KR3e0086_WYG_031-49b"/>
小半夏湯<hi>和八</hi>　　　　　四君子湯<hi>補</hi>
大黄硝石湯<hi>攻十四</hi>　　　小茵陳湯<hi>熱一三二</hi>
五君子煎<hi>新熱六</hi>　　　　桂枝加黄茋湯<hi>散十</hi>
　　　論外備用方<lb/>
養勞湯<hi>和三五四虚勞疸</hi>　　　　加减五苓散<hi>和一八三</hi>
茵陳四逆湯<hi>熱十九陰黄汗</hi>　　　緑礬丸<hi>和三五黄胖</hi>
甘露飲<hi>寒十濕熱</hi>　　　　　　犀角地黄湯<hi>寒七九血熱</hi>
茵陳湯<hi>寒一二八濕熱</hi>　　　　火府丹<hi>寒百二十消渴</hi>
<pb n="KR3e0086_WYG_031-50a"/>
茯苓滲濕湯<hi>寒一二九濕熱</hi>　　柴胡茵陳五苓散<hi>和一八六傷寒濕熱</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0086_WYG_031-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景岳全書卷三十一<lb/>
</p>
<p>
</p>
  </div>
</body>
</text>
</TEI>
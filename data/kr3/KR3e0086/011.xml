<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景岳全書卷十一</head> <lb/>
    <p>
<pb n="KR3e0086_WYG_011-1a"/>
欽定四庫全書<lb/>
　景岳全書卷十一<lb/>
　　　　　　　　　　　　明　張介賔　撰<lb/>
　　非風<lb/>
　　　論正名<hi>共二條</hi>
非風一證即時人所謂中風證也此證多見卒倒卒倒<lb/>
　多由昏憒本皆内傷積損頺敗而然原非外感風寒<lb/>
　所致而古今相𫝊咸以中風名之其誤甚矣故余欲<lb/>
<pb n="KR3e0086_WYG_011-1b"/>
　易去中風二字而擬名類風又欲擬名屬風然類風<lb/>
　屬風仍與風字相近恐後人不解仍爾模糊故單用<lb/>
　河間東垣之意竟以非風名之庶乎使人易曉而知<lb/>
　其本非風證矣<lb/>
一凡診諸病必先宜正名觀内經諸篇所言風證各有<lb/>
　淺深藏府虚實寒熱之不同前義已詳本皆厯厯可<lb/>
　考也若今人之所謂中風者則以内經之厥逆悉指<lb/>
　為風矣延誤至今莫有辨者雖丹溪云今世所謂風<lb/>
<pb n="KR3e0086_WYG_011-2a"/>
　病大率與痿證混同論治此説固亦有之然何不云<lb/>
　誤以厥逆為風也惟近代徐東臯有云痓厥類風凡<lb/>
　尸厥痰厥氣厥血厥酒厥等證皆與中風相類此言<lb/>
　若乎近之而殊亦未善也使果風厥相類則凡臨是<lb/>
　證者曰風可也曰厥亦可也疑似未决將從風乎將<lb/>
　從厥乎不知經所言者風自風厥自厥也風之與厥<lb/>
　一表證也一裏證也豈得謂之相類耶奈何後人不能<lb/>
　詳察經義而悉以厥證為風既名為風安得不從風<lb/>
<pb n="KR3e0086_WYG_011-2b"/>
　治既從風治安得不用散風之藥以風藥而散厥證<lb/>
　所散者非元氣乎因致真隂愈傷真氣愈失是速其<lb/>
　死矣若知為厥則原非外感自與風字無渉此名之<lb/>
　不可不正證之不可不辨也但名得其正又何至有<lb/>
　悞治之患諸厥證義詳後厥逆本門當與此門通閲<lb/>
　　　論有邪無邪<lb/>
凡非風等證在古人諸書皆云氣體虚弱榮衛失調則<lb/>
　真氣耗散腠理不宻故邪氣乗虚而入此言感邪之<lb/>
<pb n="KR3e0086_WYG_011-3a"/>
　由豈不為善然有邪無邪則何可不辨夫有邪者即<lb/>
　傷寒瘧痺之屬無邪者即非風衰敗之屬有邪者必<lb/>
　或爲寒熱走注或為腫痛偏枯而神志依然無恙也<lb/>
　無邪者本無痛苦寒熱而肢節忽廢精神言語倐爾<lb/>
　變常也有邪者病由乎經即風寒濕三氣之外侵也<lb/>
　無邪者病出乎藏而精虚則氣去所以爲眩運卒倒<lb/>
　氣去則神去所以爲昏憒無知也有邪者邪必乗虚<lb/>
　而入故當先扶正氣但通經逐邪之品不得不用以<lb/>
<pb n="KR3e0086_WYG_011-3b"/>
　爲佐無邪者救本不暇尚可再為雜用以傷及正氣<lb/>
　乎<lb/>
　　　論肝邪<lb/>
凡五藏皆能致病而風厥等證何以獨重肝邪且其急<lb/>
　暴之若此也盖人之所賴以生者惟在胃氣以胃為<lb/>
　水榖之本也故經云人無胃氣曰死脉無胃氣亦死<lb/>
　夫肝邪者即胃氣之賊也一勝一負不相並立凡此<lb/>
　非風等證其病為强直掉眩之類皆肝邪風木之化<lb/>
<pb n="KR3e0086_WYG_011-4a"/>
　也其為四肢不用痰涎壅盛者皆胃敗脾虚之候也<lb/>
　然雖曰東方之實又豈果肝氣之有餘耶正以五陽<lb/>
　俱敗肝失所養則肝從邪化是曰肝邪故在隂陽類<lb/>
　論以肝藏爲最下者正謂其木能犯土肝能犯胃也<lb/>
　然肝邪之見本由脾腎之虚使脾胃不虚則肝木雖<lb/>
　强必無乗脾之患使腎水不虚則肝木得養又何有<lb/>
　强直之虞所謂胃氣者即二十五陽也非獨指陽明<lb/>
　為言也所謂腎水者即五藏六府之精也非獨指少<lb/>
<pb n="KR3e0086_WYG_011-4b"/>
　隂為言也然則真陽敗者真藏見真隂敗者亦真藏<lb/>
　見凡脉證之見真藏者俱為危敗之兆所謂真藏者<lb/>
　即肝邪也即無胃氣也此即非風類風之病之大本<lb/>
　也<lb/>
　　　論氣虚<lb/>
凡非風卒倒等證無非氣脱而然何也盖人之生死全<lb/>
　由乎氣氣聚則生氣散則死凡病此者多以素不能<lb/>
　慎或七情内傷或酒色過度先傷五藏之真隂此致<lb/>
<pb n="KR3e0086_WYG_011-5a"/>
　病之本也再或内外勞傷復有所觸以損一時之元<lb/>
　氣或以年力衰邁氣血將離則積損為頽此發病之<lb/>
　因也盖其隂虧於前而陽損於後隂陷於下而陽乏<lb/>
　於上以致隂陽相失精氣不交所以忽爾昏憒卒然<lb/>
　仆倒此非陽氣暴脱之候乎故其為病而忽為汗出<lb/>
　者營衛之氣脱也或為遺尿者命門之氣脱也或口<lb/>
　開不合者陽明經氣之脱也或口角流涎者太隂藏<lb/>
　氣之脱也或四肢癱軟者肝脾之氣敗也或昏倦無<lb/>
<pb n="KR3e0086_WYG_011-5b"/>
　知語言不出者神敗於心精敗於腎也凡此皆衝任<lb/>
　氣脱形神俱敗而然故必於中年之後乃有此證何<lb/>
　今人見此無不指為風痰而治從消散不知風中於<lb/>
　外痰鬱於中皆實邪也而實邪為病何遽令人暴絶<lb/>
　若此且既絶如此尚堪幾多消散而人不能悟良可<lb/>
　哀也觀東垣云氣衰者多有此疾誠知要之言也奈<lb/>
　後人不明其説但以東垣為主氣又豈知氣之為義<lb/>
　乎故凡治卒倒昏沉等證若無痰氣阻塞必湏以大<lb/>
<pb n="KR3e0086_WYG_011-6a"/>
　劑參附峻補元氣以先其急隨用地黄當歸甘杞之<lb/>
　類填補真隂以培其本盖精即氣之根氣生於下即<lb/>
　向生之氣也經曰精化為氣即此之謂舍是之外他<lb/>
　無實濟之術矣雖然夫以養生失道而病令至此敗<lb/>
　壞可知猶望復全誠非易也苐治得其法猶可望其<lb/>
　來復若誤治之則何堪再誤哉<lb/>
　　　論痰之本<lb/>
凡非風之多痰者悉由中虚而然夫痰即水也其本在<lb/>
<pb n="KR3e0086_WYG_011-6b"/>
　腎其標在脾在腎者以水不歸原水泛爲痰也在脾<lb/>
　者以食飲不化土不制水也不觀之强壯之人任其<lb/>
　多飲多食則隨食隨化未見其爲痰也惟是不能食<lb/>
　者反能生痰此以脾虚不能化食而食即為痰也故<lb/>
　凡病虚勞者其痰必多而病至垂危其痰益甚正以<lb/>
　脾氣愈虚則全不能化而水液盡為痰也然則痰之<lb/>
　與病病由痰乎痰由病乎豈非痰必由於虚乎可見<lb/>
　天下之實痰無幾而痰之宜伐者亦無幾故治痰者<lb/>
<pb n="KR3e0086_WYG_011-7a"/>
　必當温脾强腎以治痰之本使根本漸充則痰將不<lb/>
　治而自去矣治痰諸法見後及詳痰飲本門<lb/>
　　　論經絡痰邪<lb/>
余嘗聞之俗傳云痰在周身為病莫測凡癱瘓瘛瘲半<lb/>
　身不遂等證皆伏痰留滯而然若此痰飲豈非邪類<lb/>
　不去痰邪病何由愈余曰汝知痰之所自乎凡經絡<lb/>
　之痰盖即津血之所化也使果營衛和調則津自津<lb/>
　血自血何痰之有惟是元陽虧損神機耗敗則水中<lb/>
<pb n="KR3e0086_WYG_011-7b"/>
　無氣而津凝血敗皆化為痰耳此果痰也果精血也<lb/>
　豈以精血之外而别有所謂痰者耶若謂痰在經絡<lb/>
　非攻不去則必并精血而盡去之庶乎可也否則安<lb/>
　有獨攻其痰而津血自可無動乎津血復傷元氣愈<lb/>
　竭隨去隨化痰必愈甚此所以治痰者不能盡而所<lb/>
　盡者惟元氣也矧復有本無痰氣而妄指為痰以誤<lb/>
　攻之者又何其昧之甚也故凡用治痰之藥如滾痰<lb/>
　丸清氣化痰丸搜風順氣丸之類必其元氣無傷偶<lb/>
<pb n="KR3e0086_WYG_011-8a"/>
　有壅滯而或見微痰之不清者乃可暫用分消豈云<lb/>
　無效若病及元氣而但知治標則未有不日用而日<lb/>
　敗者矣<lb/>
　　　論治痰<hi>共四條</hi>
治痰之法凡非風初病而痰氣不甚者必不可猜其為<lb/>
　痰而妄用痰藥此大戒也○若果痰涎壅盛填塞胸<lb/>
　膈湯液俱不能入則不得不先開其痰以通藥食之<lb/>
　道而開痰之法惟吐為捷如古方之獨聖散茶調散<lb/>
<pb n="KR3e0086_WYG_011-8b"/>
　稀涎散之屬皆吐痰之劑也但恐元氣太虚不能當<lb/>
　此峻利之物或但用新方之吐法為妥或用牛黄丸<lb/>
　抱龍丸之類但使咽喉氣通能進湯飲即止不可盡<lb/>
　攻其痰致令危困則最所當慎以故治痰之法又必<lb/>
　察其可攻與否然後用之斯無誤也○若其眼直咬<lb/>
　牙肢體拘急面赤强勁有力者雖見昏沉亦爲可治<lb/>
　先用粗筯之類挖開其口隨以堅實筆榦㩒住牙闗<lb/>
　乃用淡淡薑鹽湯徐徐灌之然後以中食二指探入<lb/>
<pb n="KR3e0086_WYG_011-9a"/>
　喉中徐引其吐若指不能入則以鵞翎醮湯代指探<lb/>
　吐亦可如是數次得吐氣通必漸甦矣然後酌宜可<lb/>
　以進藥此治實痰壅滯之法也<lb/>
一若死證已具而痰聲漉漉於喉間者吐亦無益不必<lb/>
　吐也○若痰氣盛極而不能吐者亦不治之證也○<lb/>
　又凡形氣大虚者忌用吐法是皆不可攻者也<lb/>
一凡形證已定而痰氣不甚則萬勿治痰但當調理氣<lb/>
　血自可漸愈如果痰涎未清則治痰之法當分虚實<lb/>
<pb n="KR3e0086_WYG_011-9b"/>
　○若氣不甚虚而或寒或濕生痰者宜六安煎二陳<lb/>
　湯主之○因火為痰者宜清膈飲及竹瀝童便火甚<lb/>
　者抽薪飲主之○脾虚兼嘔而多痰者六君子湯或<lb/>
　五味異攻散○隂氣不足多痰兼燥而欬者金水六<lb/>
　君煎○隂虚水泛為痰者六味丸八味丸酌而用之<lb/>
　或為湯亦妙○脾腎虚寒不能運化而為痰者不必<lb/>
　兼治痰氣只宜温補根本若中氣虚者理中湯或温<lb/>
　胃飲隂不足者理隂煎之類最佳<lb/>
<pb n="KR3e0086_WYG_011-10a"/>
一薛立齋曰若脾氣虧損痰客中焦閉塞清道以致四<lb/>
　肢百骸發為諸病者理宜壯脾氣爲主兼佐以治痰<lb/>
　則中氣健而痰涎自化非補中益氣參术二陳之類<lb/>
　不能治最忌行氣化痰及倒倉之法<lb/>
　　　論寒熱證<hi>共二條</hi>
凡非風口眼歪斜有寒熱之辨在經曰足陽明之筋引<lb/>
　缺盆及頰卒口僻急者目不合熱則筋縱目不開頰<lb/>
　筋有寒則急引頰移口有熱則筋弛縱緩不勝收故<lb/>
<pb n="KR3e0086_WYG_011-10b"/>
　僻此經以病之寒熱言筋之緩急也然而血氣無虧<lb/>
　則雖熱未必緩雖寒未必急亦總由血氣之衰可知<lb/>
　也嘗見有引内經之意而曰偏於左者以左寒而右<lb/>
　熱偏於右者以右寒而左熱誠謬言也不知偏左者<lb/>
　其急在左而右本無恙也偏右者亦然故無論左右<lb/>
　凡其拘急之處即血氣所虧之處也以藥治者左右<lb/>
　皆宜從補以艾治者當隨其急處而灸之盖經脉既<lb/>
　虚湏借艾火之温以行其氣氣行則血行故筋可舒<lb/>
<pb n="KR3e0086_WYG_011-11a"/>
　而歪可正也凡諸灸法有言左灸右右灸左者此亦<lb/>
　内經繆刺論之法從之亦無不可至若經言寒熱則<lb/>
　凡如唇緩流涎聲重語遲含糊者是皆縱緩之類縱<lb/>
　緩者多由乎熱而間亦有寒者氣虚故也歪斜牽引<lb/>
　抽搐反張者皆拘急之類拘急者多由乎寒而間亦<lb/>
　有熱者血虚故也盖經所言者言理之常余所言者<lb/>
　言病之變亦無非理也使讀經不明理必反害經意<lb/>
　矣故臨此證者不可不加之詳審<lb/>
<pb n="KR3e0086_WYG_011-11b"/>
一非風瘛瘲等證亦有寒熱之辨觀之經曰寒則反折<lb/>
　筋急熱則筋弛縱不收此固其常也然寒熱皆能拘<lb/>
　急亦皆能弛縱此又不可不知如寒而拘急者以寒<lb/>
　盛則血凝血凝則滯澁滯澁則拘急此寒傷其營也<lb/>
　熱而拘急者以火盛則血燥血燥則筋枯筋枯則拘<lb/>
　急此熱傷其營也又若寒而弛縱者以寒盛則氣虚<lb/>
　氣虚則不攝不攝則弛縱此寒傷其衛也熱而弛縱<lb/>
　者以熱盛則筋軟筋軟則不收不收則弛縱此熱傷<lb/>
<pb n="KR3e0086_WYG_011-12a"/>
　其衛也以此辨之豈不明析且或寒或熱必有脉證<lb/>
　可據但宜因證而治之若病無寒熱則當專治血氣<lb/>
　無疑矣<lb/>
　　　論治血氣<hi>共二條</hi>
凡非風口眼歪斜半身不遂及四肢無力掉摇拘攣之<lb/>
　屬皆筋骨之病也夫肝主筋腎主骨肝藏血腎藏精<lb/>
　精血虧損不能滋養百骸故筋有緩急之病骨有痿<lb/>
　弱之病總由精血敗傷而然即如樹木之衰一枝津<lb/>
<pb n="KR3e0086_WYG_011-12b"/>
　液不到即一枝枯稿人之偏廢亦猶是也經曰足得<lb/>
　血而能歩掌得血而能握今其偏廢如此豈非血氣<lb/>
　衰敗之故乎臨川陳先生曰醫風先醫血血行風自<lb/>
　滅盖謂肝邪之見本由肝血之虚肝血虚則燥氣乗<lb/>
　之而木從金化風必隨之故治此者只當養血以除<lb/>
　燥則真隂復而假風自散矣若用風藥則風能勝濕<lb/>
　血必愈燥大非宜也<lb/>
一偏枯拘急痿弱之類本由隂虚言之詳矣然血氣本<lb/>
<pb n="KR3e0086_WYG_011-13a"/>
　不相離故隂中有氣隂中亦有血何以辨之夫血非<lb/>
　氣不行氣非血不化凡血中無氣則病為縱緩廢弛<lb/>
　氣中無血則病為抽掣拘攣何也盖氣主動無氣則<lb/>
　不能動不能動則不能舉矣血主静無血則不能静<lb/>
　不能静則不能舒矣故筋緩者當責其無氣筋急者<lb/>
　當責其無血無血者宜三隂煎或大營煎小營煎之<lb/>
　類主之無氣者宜五福飲四君子湯十全大補湯之<lb/>
　類主之其與痿證之不動痛風之不静者義稍不同<lb/>
<pb n="KR3e0086_WYG_011-13b"/>
　詳列本門<lb/>
　　　非風諸證治法<hi>共十二條</hi>
凡非風證未有不因表裏俱虚而病者也外病者病在<lb/>
　經内病者病在臟治此之法只當以培補元氣為主<lb/>
　若無兼證亦不宜攻補兼施徒致無益蓋其形體之<lb/>
　壞神志之亂皆根本傷敗之病何邪之有能復其元<lb/>
　則庻乎可望其愈<lb/>
一初病卒倒危急不醒但察其有無死證如無死證而<lb/>
<pb n="KR3e0086_WYG_011-14a"/>
　形氣不脱又無痰氣但扶定搯其人中自當漸醒或<lb/>
　以白湯薑湯徐徐灌之亦可待其甦醒然後察證治<lb/>
　之○若無痰無氣而息微色白脉弱暴脱者急以獨<lb/>
　參湯或淡薑湯灌之俱可○若其有痰甚者以前治<lb/>
　痰法吐之其痰不甚或以白湯調抱龍丸一丸以暫<lb/>
　開其痰無痰聲者不可用○若因氣厥昏沉而氣壅<lb/>
　喘滿氣閉不醒者則用淡薑湯調蘇合丸一丸以暫<lb/>
　開其氣若氣不壅滿者不可用○其有久之不醒或<lb/>
<pb n="KR3e0086_WYG_011-14b"/>
　牙闗不能開者則以半夏或牙皂細辛之類爲末少<lb/>
　許吹入鼻中有嚏者可治無嚏者不可治或以皂莢<lb/>
　爲末撚紙燒烟衝入鼻中亦可<lb/>
一人於中年之後多有此證其衰可知經云人年四十<lb/>
　而隂氣自半正以隂虚為言也夫人生於陽而根於<lb/>
　隂根本衰則人必病根本敗則人必危矣所謂根本<lb/>
　者即真隂也人知隂虚惟一而不知隂虚有二如隂<lb/>
　中之水虚則多熱多燥而病在精血隂中之火虚則<lb/>
<pb n="KR3e0086_WYG_011-15a"/>
　多寒多滯而病在神氣若水火俱傷則形神俱弊難<lb/>
　為力矣○火虚者宜大補元煎右歸飲右歸丸八味<lb/>
　地黄丸之類主之庶可以益火之源○水虚者宜左<lb/>
　歸飲左歸丸六味地黄丸之類主之庶可以壯水之<lb/>
　主○若氣血俱虚速宜以大補元煎之類悉力挽囬<lb/>
　庶可療也○凡多熱多火者忌辛温及參术薑桂之<lb/>
　類皆不宜輕用多寒多濕者忌清凉如生地芍藥麥<lb/>
　冬石斛之類皆非所宜若氣虚卒倒别無痰火氣實<lb/>
<pb n="KR3e0086_WYG_011-15b"/>
　等證而或者妄言中風遽用牛黄丸蘇合丸之類再<lb/>
　散其氣則不可救矣<lb/>
一非風有火盛而病者即陽證也火甚者宜專治其火<lb/>
　以徙薪飲抽薪飲白虎湯之類酌而用之○火微者<lb/>
　宜兼補其隂以一隂煎二隂煎或加減一隂煎之類<lb/>
　主之○凡治火之法但使火去六七即當調治其本<lb/>
　然陽勝者隂必病故治熱必從血分甚者用苦寒微<lb/>
　者用甘凉欲其從乎隂也<lb/>
<pb n="KR3e0086_WYG_011-16a"/>
一非風有寒盛而病者即隂證也專宜益火寒微者宜<lb/>
　温胃飲八味地黄丸之類主之寒甚者宜右歸飲回<lb/>
　陽飲理中湯四逆湯之類主之○然寒勝者陽必病<lb/>
　故治寒之法必從氣分而從乎陽也○如陽脱寒甚<lb/>
　者仍宜灸關元氣海神闕以回其陽氣<lb/>
一非風眩運掉搖惑亂者總由氣虚於上而然經曰上<lb/>
　氣不足腦為之不滿頭為之苦傾目為之苦眩又曰<lb/>
　上虚則眩此明訓也凡微覺此證即當以五福飲之<lb/>
<pb n="KR3e0086_WYG_011-16b"/>
　類培其中氣虚甚者即宜用大補元煎或十全大補<lb/>
　湯之類治之否則卒倒之漸所由至也丹溪曰無痰<lb/>
　不作運豈眩運者必皆痰證耶此言最為不妥别有<lb/>
　詳義見眩運門<lb/>
一非風麻木不仁等證因其血氣不至所以不知痛癢<lb/>
　盖氣虚則麻血虚則木麻木不已則偏枯痿廢漸至<lb/>
　日増此魄虚之候也經曰痱之爲病身無痛者四肢<lb/>
　不收智亂不甚其言微知可治甚則不能言不可治<lb/>
<pb n="KR3e0086_WYG_011-17a"/>
　也此即其類而但有微甚之辨耳又經曰營氣虚則<lb/>
　不仁衛氣虚則不用營衛俱虚則不仁且不用肉如<lb/>
　故也人身與志不相有曰死亦此類也故凡遇此證<lb/>
　只宜培養血氣勿得誤認為痰<lb/>
一夏月卒倒忽患非風抽搐等證此火尅金熱傷氣而<lb/>
　然即今人之所謂暑風也氣虚者宜用參茋或十味<lb/>
　香薷飲亦可○若水不制火而多煩渴者宜生脉散<lb/>
　或人參竹葉石膏湯○若火獨盛者宜瓜水緑豆飲<lb/>
<pb n="KR3e0086_WYG_011-17b"/>
　或用芩連之屬暫解其熱○若單由傷氣而無火者<lb/>
　宜獨參湯或四君子湯○若伏隂在内而陽虚氣脱<lb/>
　者必用附子理中湯或六味回陽飲之類放膽用之<lb/>
　勿謂夏月忌温熱此不達之言也<lb/>
一肥人多有非風之證以肥人多氣虚也何以肥人反<lb/>
　多氣虚盖人之形體骨為君也肉為臣也肥人者柔<lb/>
　勝於剛隂勝於陽者也且肉以血成總皆隂類故肥<lb/>
　人多有氣虚之證然肥人多濕多滯故氣道多有不<lb/>
<pb n="KR3e0086_WYG_011-18a"/>
　利若果痰氣壅滯則不得不先為清利宜於前治痰<lb/>
　之法隨宜暫用若無痰而氣脱卒倒者必宜四君六<lb/>
　君或十全大補湯大補元煎之類主之<lb/>
一非風煩熱自汗小水不利者不可以藥利之盖津液<lb/>
　外泄小水必少若再用滲利則隂水愈竭無以制火<lb/>
　而燥煩益甚但使熱退汗止則小水自利也况自汗<lb/>
　者多屬陽明之證亦忌利小便宜生脉散一隂煎之<lb/>
　類主之火甚者宜加減一隂煎<lb/>
<pb n="KR3e0086_WYG_011-18b"/>
一非風遺尿者由腎氣之虚脱也最為危證宜參茋歸<lb/>
　术之類補之是矣然必命門火衰所以不能收攝其<lb/>
　有甚者非加桂附終無濟也<lb/>
一尸厥酒厥痰厥氣厥血厥之屬今人皆謂之中風而<lb/>
　不知總屬非風也俱詳後厥逆本門<lb/>
　　　論用藥佐使<lb/>
凡非風而有兼證者則通經佐使之法本不可廢盖其<lb/>
　脉絡不通皆由血氣血氣兼證各有所因如因於風<lb/>
<pb n="KR3e0086_WYG_011-19a"/>
　者必閉鬱因於寒者必凝濇因於熱者必乾涸因於<lb/>
　濕者必壅滯因於虚者必不運行諸如此者皆能阻<lb/>
　塞經絡此佐使之法所以亦有不同也○凡風閉者<lb/>
　宜散而通之如麻黄桂枝柴胡羌活細辛白芷之屬<lb/>
　是也○寒凝者宜熱而通之如葱椒桂附乾薑之屬<lb/>
　是也○熱燥者宜凉而通之如芩連梔栢石膏知母<lb/>
　之屬是也○濕滯者宜温利而通之如蒼术厚朴茵<lb/>
　陳萆薢五苓之屬是也○血滯者宜活而通之如芎<lb/>
<pb n="KR3e0086_WYG_011-19b"/>
　歸牛膝紅花桃仁大黄芒硝之屬是也○氣滯者宜<lb/>
　行而通之如木香香附烏沉枳藿之屬是也○痰滯<lb/>
　者宜開而通之如南星半夏牛黄天竺黄硃砂海石<lb/>
　𤣥明粉之屬是也○氣血虚弱者宜温補而通之如<lb/>
　參茋歸术熟地枸杞杜仲牛膝之屬是也○凡此通<lb/>
　經之法若乎盡矣然虚實之異猶當察焉盖通實者<lb/>
　各從其類使無實邪而妄用通藥則必傷元氣反為<lb/>
　害矣通虚者則或隂或陽尤當知其要也如參茋所<lb/>
<pb n="KR3e0086_WYG_011-20a"/>
　以補氣而氣虚之甚者非薑附之佐必不能追散失<lb/>
　之元陽歸地所以補精血而隂虚之極者非桂附之<lb/>
　引亦不能復無根之生氣寒邪在經而客强主弱非<lb/>
　桂附之勇則血脉不行寒邪不去痰濕在中而土寒<lb/>
　水泛者非薑附之煖則脾胃不健痰濕不除此通經<lb/>
　之法大都實者可用寒凉虚者必宜温熱也但附子<lb/>
　之性剛勇而熱凡隂虚水虧而多熱多燥者自非所<lb/>
　宜若無燥熱但渉陽虚而諸藥有不及者非此不能<lb/>
<pb n="KR3e0086_WYG_011-20b"/>
　達也古人云附子與酒同功義可知矣今人謂附子<lb/>
　有毒多不敢用不知製用得宜何毒之有此誠竒品<lb/>
　其毋忽之<lb/>
　　　辨經臟諸證<hi>共五條</hi>
凡非風等證當辨其在經在臟經病者輕淺可延臟病<lb/>
　者深重可畏經病者病連肢體臟病者敗在神氣雖<lb/>
　病在經者無不由中而表裏微甚則各有所主此經<lb/>
　臟之不可不辨也然在經在臟雖有不同而曰隂曰<lb/>
<pb n="KR3e0086_WYG_011-21a"/>
　陽則無不本乎氣血但知氣血之緩急知隂陽之虧<lb/>
　勝則盡其善矣若必曰某臟某經必用某方某藥不<lb/>
　知通變多失其真故凡鑿執之談毎有説得行不得<lb/>
　者正以心之所至口不能宣也必也知幾知微斯足<lb/>
　稱神悟之品<lb/>
一經病之輕證○皮毛枯澁汗出眩運鼻塞者肺之經<lb/>
　病○血脉不榮顔色憔悴者心之經病○肌肉消痩<lb/>
　浮腫不仁肉瞤筋惕四肢不用者脾之經病○筋力<lb/>
<pb n="KR3e0086_WYG_011-21b"/>
　疲困拘急掉瘛脇肋脹痛者肝之經病○口眼歪斜<lb/>
　者足陽明及肝膽經病○骨弱無力坐立不能者腎<lb/>
　之經病<lb/>
一經病之危證　皮腠冰冷滑汗如油畏寒之甚者肺<lb/>
　之經病○舌强不能言者心腎經病○唇緩口開手<lb/>
　撒者脾之經病○眼瞀昏黑無見筋痛之極者肝腎<lb/>
　經病○耳聾絶無聞骨痛之極者腎之經病○反張<lb/>
　戴眼腰脊如折者膀胱經病<lb/>
<pb n="KR3e0086_WYG_011-22a"/>
一臟病之稍輕證○欬嗽㣲喘短氣悲憂不已者病在<lb/>
　肺臟○言語無倫神昏多笑不寐者病在心臟○腹<lb/>
　滿少食吐涎嘔惡吞酸噯氣譫語多思者病在脾胃<lb/>
　○胸脇氣逆多驚多怒者病在肝膽○少腹疼痛二<lb/>
　便不調動氣上衝隂痿呻吟多恐者病在腎臟<lb/>
一臟病之危證○氣大急大喘或氣脱失聲色灰白或<lb/>
　紫赤者肺腎氣絶○神脱色脱昏沉不醒色赤黑者<lb/>
　心臟氣絶○痰涎壅極吞吐不能呃逆不止腹脹之<lb/>
<pb n="KR3e0086_WYG_011-22b"/>
　極色青黑者脾胃氣絶○眼閉不開急躁擾亂懊憹<lb/>
　囊縮色青灰白者肝臟氣絶○聲瘖不出寒厥不回<lb/>
　二便閉不能通泄不能禁者腎臟氣絶<lb/>
　　　不治證<lb/>
凡非風口開眼閉手撒遺尿吐沫直視聲如鼾睡昏沉<lb/>
　不醒肉脱筋痛之極髮直摇頭上竄面赤如裝或頭<lb/>
　重面鼻山根青黑汗綴如珠痰聲漉漉者皆不治○<lb/>
　非風之脉遲緩可生急數弦大者死<lb/>
<pb n="KR3e0086_WYG_011-23a"/>
　　　述古<hi>共二條是皆風門論治故列於此</hi>
華元化曰風之厥皆由中於四時不從之氣故爲病焉<lb/>
　有癮疹者有偏枯者有失音者有厯節者有癲厥者<lb/>
　有疼痛者有聾瞽者有瘡癩者有脹滿者有喘乏者<lb/>
　有赤白者有青黒者有瘙癢者有狂妄者皆起於風<lb/>
　也○其脉浮虚者自虚而得之實大者自實而得之<lb/>
　弦𦂳者汗出而得之喘乏者飲酒而得之癲厥者自<lb/>
　勞而得之手足不遂語言謇失者房中而得之癮疹<lb/>
<pb n="KR3e0086_WYG_011-23b"/>
　者自痺濕而得之厯節疼痛者因醉犯房而得之聾<lb/>
　盲瘡癩者自五味飲食冐犯禁忌而得之千端萬狀<lb/>
　莫離於五臟六腑而生矣<lb/>
薛立齋曰前證若因腎虚隂火而肝燥者宜用六味地<lb/>
　黄丸生腎水滋肝血○若因怒動肝火而血耗者用<lb/>
　四物加柴梔丹皮茯苓以清肝火生肝血○若因脾<lb/>
　經鬱結而血耗者用歸脾四物二湯以補脾氣生肝<lb/>
　血○若脾氣虚而痰滯者用二陳加白术柴胡健脾<lb/>
<pb n="KR3e0086_WYG_011-24a"/>
　以化痰○若因脾虚濕面風痰不利者用二陳加南<lb/>
　星蒼术防風勝濕以化痰○若脾經鬱而滯者用歸<lb/>
　脾湯加柴胡半夏○若腎經敗液為痰者用六味丸<lb/>
　　　灸法<lb/>
凡用灸法必其元陽暴脱及營衛血氣不調欲收速效<lb/>
　惟艾火為良然用火之法惟陽虚多寒經絡凝滯者<lb/>
　為宜若火盛金衰水虧多燥脉數發熱咽乾面赤口<lb/>
　渴便熱等證則不可妄加艾火若誤用之必致血愈<lb/>
<pb n="KR3e0086_WYG_011-24b"/>
　燥而熱愈甚是反速其危矣<lb/>
一凡灸法頭面上艾炷宜小不宜大手足上乃可粗也<lb/>
　又須自上而下不可先灸下後灸上<lb/>
灸非風卒厥危急等證<lb/>
　神闕　用淨鹽炒乾納於臍中令滿上加厚薑一片<lb/>
　　盖定灸百壯至五百壯愈多愈妙薑焦則易之或<lb/>
　　以川椒代鹽或用椒於下上盖以鹽再盖以薑灸<lb/>
　　之亦佳<lb/>
<pb n="KR3e0086_WYG_011-25a"/>
　丹田　氣海　二穴俱連命門實為生氣之海經脉<lb/>
　　之本灸之皆有大效<lb/>
灸非風連臟氣塞涎上昏危不語等證<lb/>
　百會　風池　大椎　肩井　曲池　間使　足三<lb/>
　里<lb/>
灸口眼歪斜<lb/>
　聽會<hi>灸眼</hi>客主人<hi>灸/眼</hi>頰車<hi>灸/口</hi>地倉<hi>灸/口</hi>承漿<hi>灸口</hi>合谷<lb/>
灸手足不遂偏枯等證<lb/>
<pb n="KR3e0086_WYG_011-25b"/>
　百㑹　肩髃　曲池　風市　環跳　足三里　絶<lb/>
　骨<hi>即懸鍾</hi>
華元化曰心風者宜灸心俞　肺風者宜灸肺俞　脾<lb/>
　風者宜灸脾俞　肝風者宜灸肝俞　腎風者宜灸<lb/>
　腎俞　又治陽脱灸法見熱陣四十六<lb/>
　　　非風論列方<lb/>
四君子湯<hi>補一</hi>　　　　　六君子湯<hi>補五</hi>
金水六君煎<hi>新和一</hi>　　　大補元煎<hi>新補一</hi>
<pb n="KR3e0086_WYG_011-26a"/>
五福飲<hi>新補六</hi>　　　　　五味異功散<hi>補四</hi>
大營煎<hi>新補十四</hi>　　　　　小營煎<hi>新補十五</hi>
十全大補湯<hi>補二十</hi>　　　四物湯<hi>補八</hi>
歸脾湯<hi>補三三</hi>　　　　　補中益氣湯<hi>補三一</hi>
二隂煎<hi>新補十</hi>　　　　　一隂煎<hi>新補八</hi>
加減一隂煎<hi>新補九</hi>　　　三隂煎<hi>新補十一</hi>
四逆湯<hi>熱十四</hi>　　　　　十味香薷飲<hi>和一七一</hi>
獨參湯<hi>補三六</hi>　　　　　生脉散<hi>補五七</hi>
<pb n="KR3e0086_WYG_011-26b"/>
六味囬陽飲<hi>新熱二</hi>　　　理中湯<hi>熱一</hi>
理隂煎<hi>新熱三</hi>　　　　　溫胃飲<hi>新熱五</hi>
左歸飲<hi>新補二</hi>　　　　　右歸飲<hi>新補三</hi>
六味丸<hi>補一二一</hi>　　　　　左歸丸<hi>新補四</hi>
右歸丸<hi>新補五</hi>　　　　　八味丸<hi>補一二二</hi>
二陳湯<hi>和一</hi>　　　　　　六安煎<hi>新和二</hi>
白虎湯<hi>寒二</hi>　　　　　　抽薪飲<hi>新寒三</hi>
徙薪飲<hi>新寒四</hi>　　　　　緑豆飲<hi>新寒十四</hi>
<pb n="KR3e0086_WYG_011-27a"/>
抱龍丸<hi>小八五</hi>　　　　　牛黄丸<hi>和三六五</hi>
蘇合丸<hi>和三七一</hi>　　　　　吐法<hi>新攻</hi>
獨聖散<hi>攻百六</hi>　　　　　茶調散<hi>攻百七</hi>
稀涎散<hi>攻四三</hi>　　　　　人參竹葉石膏湯<hi>寒五</hi>
　　　論外備用方<lb/>
參附湯<hi>補三八</hi>　　　　　术附湯<hi>補四二</hi>
神效黄茋湯<hi>補四九麻木</hi>　　人參膏<hi>補一六五</hi>
地黄飲子<hi>補百</hi>　　　　　青州白丸子<hi>和百十二痰氣</hi>
<pb n="KR3e0086_WYG_011-27b"/>
三生飲<hi>熱九五痰盛</hi>　　　　愈風丹<hi>和二七四血氣受邪</hi>
易老天麻丸<hi>和二七五血虚受邪</hi>　交加散<hi>和二五二血虚經閉</hi>
三建湯<hi>熱四二隂厥</hi>　　　　神應養真丹<hi>和三一三癱瘓</hi>
通關散<hi>因九八</hi>　　　　　續斷丸<hi>和三百六脚病</hi>
酒浸牛膝丸<hi>和三百八腰脚無力</hi>　調元健歩丸<hi>和三一一下歩無力</hi>
　　厥逆<lb/>
　　　經義<hi>并附釋義</hi>
脉解篇曰内奪而厥則爲瘖俳此腎虚也少隂不至者<lb/>
<pb n="KR3e0086_WYG_011-28a"/>
　厥也○詳本篇之言厥者以其内奪謂奪其五内之<lb/>
　精氣也瘖聲不能出也俳肢體偏廢也今人見此必<lb/>
　皆謂之中風而不知由於内奪由於腎虚盖聲出於<lb/>
　肺而本乎腎形强在血而本乎精精氣之本皆主於<lb/>
　腎故少隂不至則為厥又調經論曰志不足則厥本<lb/>
　神篇曰腎氣虚則厥觀此諸論則非風之義可知矣<lb/>
　故凡治此者當以前非風證治第三條等法主之<lb/>
調經論岐伯曰氣之所并為血虚血之所并為氣虚帝<lb/>
<pb n="KR3e0086_WYG_011-28b"/>
曰人之所有者血與氣耳今夫子乃言血并為虚氣并<lb/>
為虚是無實乎岐伯曰有者為實無者為虚今血與氣<lb/>
相失故為虚焉血與氣并則為實焉血之於氣并走於<lb/>
上則為大厥厥則暴死氣復反則生不反則死<lb/>
　氣并為血虚血并為氣虚此隂陽之偏敗也今其氣<lb/>
　血并走於上則隂虚於下而神氣無根是即隂陽相<lb/>
　離之候故致厥脫而暴死復反者輕不反者甚此正<lb/>
　時人所謂卒倒暴仆之中風亦即痰火上壅之中風<lb/>
<pb n="KR3e0086_WYG_011-29a"/>
　而不知實由於下虚也然上實者假實也其有甚者<lb/>
　亦宜稍為清理下虚者真虚也若無實邪可據則速<lb/>
　當峻補其下<lb/>
陽明脉解篇曰厥逆連臟則死連經則生<lb/>
　觀本篇之連經連臟本以厥逆為言何其明顯平正<lb/>
　盖連經者病在肌表故輕而生連臟者病在根本故<lb/>
　重而死既知此為厥逆則凡卒倒暴仆等證其非風<lb/>
　也可知而河間諸公皆以中腑中臟為言則是風非<lb/>
<pb n="KR3e0086_WYG_011-29b"/>
　風始混亂而莫辨矣<lb/>
大竒論曰脉至如喘名曰暴厥暴厥者不知與人言<lb/>
解精微論曰厥則目無所見夫人厥則陽氣并於上隂<lb/>
氣并於下陽并於上則火獨光也隂并於下則足寒足<lb/>
寒則脹也<lb/>
　詳此二論云脉至如喘者謂脉之急促如喘此血氣<lb/>
　敗亂之候故致暴厥不言即今人所謂中風不語之<lb/>
　屬也云陽并於上隂并於下此即上熱下寒水火不<lb/>
<pb n="KR3e0086_WYG_011-30a"/>
　交之候故為目無所見即中風昏眩之屬也不語者<lb/>
　責在肺腎昏眩者責在肝脾暫見者氣復則甦隂敗<lb/>
　者最危之候俱當按法如前而救其本<lb/>
終始篇曰厥逆為病也足暴凊胸若將裂腸若将以刀<lb/>
切之煩而不能食脉大小皆濇煖取足少隂凊取足陽<lb/>
明凊則補之溫則寫之<lb/>
　暴凊即暴冷也若裂若切謂其懊憹痛楚莫可名狀<lb/>
　此即所謂躁擾煩亂之中風也有火者多溫熱而脉<lb/>
<pb n="KR3e0086_WYG_011-30b"/>
　洪大宜清隂中之火有痰者多喘壅而脉滑實宜開<lb/>
　上焦之痰無大無痰多寒凉而脉濇弱宜補其元氣<lb/>
　凡證有若此而兼之昏亂不醒者此真連臟之甚者<lb/>
　也多不可治<lb/>
生氣通天論曰陽氣者煩勞則張精絶辟積於夏使人<lb/>
煎厥○陽氣者大怒則形氣絶而血菀於上使人薄厥<lb/>
　此云煎厥者即熱厥之類其因煩勞而病積於夏亦<lb/>
　今云暑風之屬也若見抽搐痰涎卒倒者當即以前<lb/>
<pb n="KR3e0086_WYG_011-31a"/>
　暑風之法治之○薄厥者急廹相薄之謂因於大怒<lb/>
　即氣厥血厥之屬治法如後<lb/>
通評虚實論曰凡治消癉仆擊偏枯痿厥氣滿發逆肥<lb/>
貴人則膏粱之疾也○膈則閉絶上下不通則暴憂之<lb/>
病也○暴厥而聾偏塞閉不通内氣暴薄也○不從内<lb/>
外中風之病故痩留著也<lb/>
　詳此膏粱之疾即酒色之傷脾腎之病也暴憂之病<lb/>
　即悲憂傷肺之屬也内氣暴薄即鬱怒傷肝之屬也<lb/>
<pb n="KR3e0086_WYG_011-31b"/>
　凡此皆内傷之病其有不從内而外中於風者則必<lb/>
　留著經絡故為消痩痛痺之病是可見内傷外感之<lb/>
　辨其不可混言有如此<lb/>
逆順肥痩篇曰夫衝脉者五臟六腑之海也五臟六腑<lb/>
皆禀焉其上者出於頏顙滲諸陽灌諸精其下者注少<lb/>
隂之大絡出於氣街循隂股内廉入膕中伏行骭骨内<lb/>
下至内踝之後屬而别其下者並於少隂之經滲三隂<lb/>
其前者伏行出跗屬下循跗入大指間滲諸絡而溫肌<lb/>
<pb n="KR3e0086_WYG_011-32a"/>
肉故别絡結則跗上不動不動則厥厥則寒矣<lb/>
　詳此衝脉之義則上自頭下自足後自背前自腹凡<lb/>
　五臟六腑十二經脉無所不禀故稱為五臟六腑十<lb/>
　二經脉之海夫海為百川之宗凡諸經發源之處即<lb/>
　皆有㑹合之義其於通身血氣盛衰皆歸乎此可知<lb/>
　也然衝脉起於胞中即其經絡之所亦即其聚畜之<lb/>
　所故稱為血海亦稱為命門此即所謂根本之宅也<lb/>
　若素縱情慾以致精氣之源傷敗於此則厥脫暴仆<lb/>
<pb n="KR3e0086_WYG_011-32b"/>
　等病亦因於此不然則何以忽然仆倒而神形俱敗<lb/>
　表裏俱殘全無知覺一至於此是豈一經一臟之病<lb/>
　之所致歟於此察之則實由衝脉崩敗必無疑矣故<lb/>
　凡治此者欲舍根蒂而求其濟吾知其必無是理也<lb/>
　○衝脉詳義具類經經絡類第二十七篇註中<lb/>
繆刺論曰邪客於手足少隂太隂足陽明之絡此五絡<lb/>
皆㑹於耳中上絡左角五絡俱竭令人身脉皆動而形<lb/>
無知也其狀若尸或曰尸厥鬄其左角之髮方一寸燔<lb/>
<pb n="KR3e0086_WYG_011-33a"/>
治飲以美酒一杯不能飲者灌之立已<hi>仍有刺法詳二十七卷耳證門</hi>
　詳此尸厥一證乃外邪卒中之惡候凡四時不正之<lb/>
　氣及山魔土煞五尸魘魅之屬皆是也犯之者忽然<lb/>
　手足厥冷肌膚寒栗面目青黒精神不守或口噤妄<lb/>
　言痰涎壅塞或頭旋運倒不省人事即名飛尸卒厥<lb/>
　宜用鍼法具見本經若用艾灸則無如秦承祖灸鬼<lb/>
　法及華陀灸陽脫法為妙凡用藥之法當知邪之所<lb/>
　凑必因氣虚故在本經即以左角之血餘用補五絡<lb/>
<pb n="KR3e0086_WYG_011-33b"/>
　之脫竭其義可知若此危急之際非用參附囬陽等<lb/>
　藥何以挽回若果邪氣壅盛胸膈不清則不得不先<lb/>
　為開通然後調理宜不換金正氣散流氣飲葱薑湯<lb/>
　蘇合丸之類酌而主之<lb/>
方盛衰論雷公請問氣之多少何者為逆何者為從帝<lb/>
曰陽從左隂從右老從上少從下是以氣多少逆皆為<lb/>
厥問曰有餘者厥耶荅曰一上不下寒厥倒膝少者秋<lb/>
冬死老者秋冬生氣上不下頭痛巔疾求陽不得求隂<lb/>
<pb n="KR3e0086_WYG_011-34a"/>
不審五部隔無徴若居曠野若伏空室緜緜乎屬不滿<lb/>
日是以少隂之厥令人妄夣其極至迷<lb/>
　此言氣逆者即為厥也凡隂陽之氣陽從左而升隂<lb/>
　從右而降故陽病者左為甚隂病者右為甚以升者<lb/>
　不升降者不降而逆其升降之氣也又人之生氣必<lb/>
　自下而升故老人之氣已衰於下而從上者為順少<lb/>
　壯之氣先盛於下而從下者為順若以老人而神衰<lb/>
　於上其所終之氣可知少壯而形衰於下其所始之<lb/>
<pb n="KR3e0086_WYG_011-34b"/>
　氣可知皆逆候也及其為病而一上不下此其根本<lb/>
　已虧故寒厥到膝少年以陽氣方盛而陽衰若此故<lb/>
　秋冬當死老人以陽氣本衰而畏寒其常故秋冬無<lb/>
　慮凡此厥逆之病謂其陽若非陽謂其隂若非隂五<lb/>
　臟隔絶無徴可驗若不能終其日者盖甚言其凋敝<lb/>
　難為也再若人之妄夣而有至迷亂昏絶者此以心<lb/>
　腎不交而精神散越故為厥逆有至如此亦總屬少<lb/>
　隂根本之病<lb/>
<pb n="KR3e0086_WYG_011-35a"/>
厥論岐伯曰陽氣衰於下則為陽厥隂氣衰於下則為<lb/>
熱厥○帝曰熱厥之為熱也必起於足下者何也岐伯<lb/>
曰陽氣起於足五指之表隂脉者集於足下而聚於足<lb/>
心故陽氣勝則足下熱也○帝曰寒厥之為寒也必從<lb/>
五指而上於膝者何也曰隂氣起於五指之裏集於膝<lb/>
下而聚於膝上故隂氣勝則從五指至膝上寒其寒也<lb/>
不從外皆從内也○寒厥何失而然也此人者質壯以<lb/>
秋冬奪於所用陽氣衰不能滲營其經絡陽氣日損隂<lb/>
<pb n="KR3e0086_WYG_011-35b"/>
氣獨在故手足為之寒也○熱厥何如而然也酒入於<lb/>
胃則絡脉滿而經脉虚隂氣虚則陽氣入陽氣入則胃<lb/>
不和胃不和則精氣竭精氣竭則不營其四支也此人<lb/>
必數醉若飽以入房氣聚於脾中不得散酒氣與榖氣<lb/>
相薄熱盛於中故熱徧於身内熱而溺赤也夫酒氣盛<lb/>
而慓悍腎氣日衰陽氣獨勝故手足為之熱也○帝曰<lb/>
厥或令人腹滿或令人暴不知人或至半日遠至一日<lb/>
乃知人者何也岐伯曰隂氣盛於上則下虚下虚則腹<lb/>
<pb n="KR3e0086_WYG_011-36a"/>
脹滿陽氣盛於上則下氣重上而邪氣逆逆則陽氣亂<lb/>
陽氣亂則不知人也<lb/>
厥論帝曰願聞六經脉之厥狀病能也岐伯曰巨陽之<lb/>
厥則腫首頭重足不能行發為眴仆嘔血善衂○陽明<lb/>
之厥則癲疾欲走呼腹滿不得卧面赤而熱妄見而妄<lb/>
言喘欬身熱善驚衂嘔血○少陽之厥則暴聾頰腫而<lb/>
熱脇痛胻不可以運機關不利腰不可以行項不可以<lb/>
顧發腸癰不可治驚者死○太隂之厥則腹滿䐜脹後<lb/>
<pb n="KR3e0086_WYG_011-36b"/>
不利不欲食食則嘔不得卧胻急攣心痛引腹○少隂<lb/>
之厥則口乾溺赤腹滿心痛嘔變下泄清○厥隂之厥<lb/>
則少腹腫痛腹脹涇溲不利好卧屈膝隂縮腫胻内熱<lb/>
攣腰痛虚滿譫言○二隂俱逆不得前後使人手足寒<lb/>
三日死○手太隂厥逆虚滿而欬善嘔泳○手心主少<lb/>
隂厥逆心痛引喉身熱死不可治○手太陽厥逆耳聾<lb/>
泣出項不可以顧腰不可以俛仰○手陽明少陽厥逆<lb/>
發喉痺嗌腫痙<lb/>
<pb n="KR3e0086_WYG_011-37a"/>
　詳本論之寒厥熱厥雖皆以手足為言而實以隂陽<lb/>
　之敗亂為言也故寒厥言奪於所用熱厥言因於數<lb/>
　醉正以隂陽之氣無不起於手足故凡厥之將作則<lb/>
　寒熱麻痺必先由手足而起及其甚也則變出百端<lb/>
　或五臟六腑各有其證如此然則手足之厥特其形<lb/>
　見之徴兆耳而見微知著自當因標而慮本也<lb/>
　　　傷寒厥逆<lb/>
仲景曰傷寒一二日至四五日而厥者必發熱前熱者<lb/>
<pb n="KR3e0086_WYG_011-37b"/>
後必厥厥深者熱亦深厥微者熱亦微厥應下之而反<lb/>
發汗者必口傷爛赤○凡厥者隂陽氣不相順接便為<lb/>
厥厥者手足逆冷是也○厥少熱多其病當愈寒多熱<lb/>
少陽氣退其病為進也<lb/>
　詳此仲景之厥逆頗與内經有異盖以手足言之在<lb/>
　内經則有寒厥熱厥之分在仲景則單以逆冷者為<lb/>
　厥再以邪正言之在内經則論在元氣故其變出百<lb/>
　端而在氣在血俱有危證在仲景則論在邪氣故單<lb/>
<pb n="KR3e0086_WYG_011-38a"/>
　據手足而所畏者則在隂進而陽退也觀成無己曰<lb/>
　厥為隂之盛也義可知矣諸傷寒厥逆等證俱詳具<lb/>
　傷寒門<lb/>
　　　論證<lb/>
厥逆之證危證也盖厥者盡也逆者亂也即氣血敗亂<lb/>
　之謂也故内經特重而詳言之如云卒厥暴厥者皆<lb/>
　厥逆之總名也如云寒厥熱厥者分厥逆之隂陽也<lb/>
　如云連經連臟者論厥逆之死生也再若諸經臟腑<lb/>
<pb n="KR3e0086_WYG_011-38b"/>
　之辨亦既詳矣又近世猶有氣厥血厥痰厥酒厥臟<lb/>
　厥蛔厥等證亦無非本之經義觀内經諸論已極明<lb/>
　顯奈何後人猶不能察凡遇此證則悉認之為中風<lb/>
　竟不知厥逆為何病而通作風治害孰甚焉余深悲<lb/>
　之故於前非風門悉力辨正至於治此之法即當以<lb/>
　前非風證治互相參用正所以治厥逆也其有未盡<lb/>
　等證仍列如後條<lb/>
　　　論治<hi>共七條</hi>
<pb n="KR3e0086_WYG_011-39a"/>
一寒厥熱厥之治凡寒厥者必四肢清涼脉沉微不數<lb/>
　或雖數而無力或畏寒喜熱引衣自覆或下利清榖<lb/>
　形證多惺惺雖此類皆屬寒證然似熱非熱之證猶<lb/>
　多故凡以手足見厥而脉證俱無實熱者悉寒厥之<lb/>
　無疑也○熱厥者必先多熱證脉沉滑而數畏熱喜<lb/>
　冷揚手掉足或煩躁不寧大便秘赤形證多昏冐凡<lb/>
　治此二者即當以非風門治寒治熱之法主之○至<lb/>
　若傷寒厥證其隂其陽亦當以此法為辨但傷寒之<lb/>
<pb n="KR3e0086_WYG_011-39b"/>
　厥辨在邪氣故寒厥宜温熱厥可攻也内經之厥重<lb/>
　在元氣故熱厥當補隂寒厥當補陽也二者之治不<lb/>
　可不察<lb/>
一氣厥之證有二以氣虚氣實皆能厥也氣虚卒倒者<lb/>
　必其形氣索然色清白身微冷脉微弱此氣脫證也<lb/>
　宜參茋歸木地黄枸杞大補元煎之屬甚者以回陽<lb/>
　飲獨參湯之類主之○氣實而厥者其形氣憤然勃<lb/>
　然脉沉弦而滑胸膈喘滿此氣逆證也經曰大怒則<lb/>
<pb n="KR3e0086_WYG_011-40a"/>
　形氣絶而血菀於上即此類也治宜以排氣飲或四<lb/>
　磨飲或八味順氣散蘇合香丸之類先順其氣然後<lb/>
　隨其虚實而調理之○又若因怒傷氣逆氣旋去而<lb/>
　真氣受損者氣本不實也再若素多憂鬱恐畏而氣<lb/>
　怯氣䧟者其虚尤可知也若以此類而用行氣開滯<lb/>
　等劑則誤矣<lb/>
一血厥之證有二以血脫血逆皆能厥也血脫者如大<lb/>
　崩大吐或産血盡脫則氣亦隨之而脫故致卒仆暴<lb/>
<pb n="KR3e0086_WYG_011-40b"/>
　死宜先搯人中或燒醋炭以收其氣急用人參一二<lb/>
　兩煎湯灌之但使氣不盡脫必漸甦矣然後因其寒<lb/>
　熱徐為調理此所謂血脫益氣也若不知此而但用<lb/>
　血分等藥則幾微之氣忽爾散失隂無所主無生機<lb/>
　矣其或有用寒凉以止血者必致敗絶陽氣適足以<lb/>
　速其死耳○血逆者即經所云血之與氣并走於上<lb/>
　之謂又曰大怒則形氣絶而血菀於上之類也夫血<lb/>
　因氣逆必須先理其氣氣行則血無不行也宜通瘀<lb/>
<pb n="KR3e0086_WYG_011-41a"/>
　煎或化肝煎之類主之俟血行氣舒然後隨證調理<lb/>
一痰厥之證凡一時痰涎壅塞氣閉昏憒藥食俱不能<lb/>
　通必先宜或吐或開以治其標此不得不先救其急<lb/>
　也但覺痰氣稍開便當治其病本如因火生痰者宜<lb/>
　清之降之因風寒生痰者宜散之温之因濕生痰者<lb/>
　宜燥之利之因脾虚生痰者自宜補脾因腎虚生痰<lb/>
　者自宜補腎此痰之不必治也但治其所以痰而痰<lb/>
　自清矣然猶有不可治痰者恐愈攻愈虚而痰必愈<lb/>
<pb n="KR3e0086_WYG_011-41b"/>
　甚也諸治痰法見前非風門治痰條中<lb/>
一酒厥之證即經所云熱厥之屬也又經云酒風者亦<lb/>
　此類也凡縱飲無節之人多有此病方其氣血正盛<lb/>
　力能勝之不知酒害之何有及其將衰則酒之侮人<lb/>
　斯可畏耳酒病極多莫知所出其為酒厥則全似中<lb/>
　風輕者猶自知人重者卒爾運倒忽然昏憒或躁煩<lb/>
　或不語或痰涎如湧或氣喘發熱或欬嗽或吐血但<lb/>
　察其大便乾燥脉實喜冷者此濕熱上壅之證宜以<lb/>
<pb n="KR3e0086_WYG_011-42a"/>
　抽薪飲之類疾降其火火之甚者仍以梨漿飲緑豆<lb/>
　飲之屬更迭進之以解其毒此證大忌辛燥等物務<lb/>
　使濕熱漸退神氣稍復然後用補隂等劑以善其後<lb/>
　○其有大便不實或無火證而脉見緩弱者則不宜<lb/>
　清火但以二陳湯六君子湯或金水六君煎之類主<lb/>
　之若因酒傷隂以致脾腎兩虚而為厥脫者非速救<lb/>
　本源終無濟也凡患此者宜終身忌酒勿使沾唇可<lb/>
　也若不知戒再犯必難為矣<lb/>
<pb n="KR3e0086_WYG_011-42b"/>
一色厥之證有二一曰暴脫一曰動血也凡色厥之暴<lb/>
　脫者必以其人本虚偶因竒遇而悉力勉為者有之<lb/>
　或因相慕日久而縱竭情慾者亦有之故於事後則<lb/>
　氣隨精去而暴脫不返宜急搯人中仍令隂人摟定<lb/>
　用口相對務使煖氣嘘通以接其氣勿令放脫以保<lb/>
　其神隨速用獨參湯灌之或速灸氣海數十壯以復<lb/>
　陽氣庶可挽回第以臨時慌張焉知料理故毎致不<lb/>
　救然此以即病者言所見誠不多也其有不即病而<lb/>
<pb n="KR3e0086_WYG_011-43a"/>
　病此者則甚多也又何以言之以其精去於頻而氣<lb/>
　脫於漸故毎於房慾二三日之後方見此證第因其<lb/>
　病不在即故不以此為病兼之人多諱此而不知中<lb/>
　年之後多有因此而病者是皆所謂色厥也奈時師<lb/>
　不能察而毎以中風斃之耳凡治此者單宜培補命<lb/>
　門或水或火當以非風門治法第三條者主之○又<lb/>
　色厥之動血者以其血氣并走於上亦血厥之屬也<lb/>
　但與大怒血逆者不同而治法亦有所異盖此因慾<lb/>
<pb n="KR3e0086_WYG_011-43b"/>
　火上炎故血隨氣上必其情慾動極而慾不能遂者<lb/>
　有之或借麯蘖以强遏鬱火者亦有之其證則忽爾<lb/>
　暴吐或鼻衂不能禁止或厥逆或汗出或氣喘或欬<lb/>
　嗽此皆以隂火上衝而然凡治此者必先制火以抑<lb/>
　其勢宜清化飲四隂煎或加減一隂煎之類主之其<lb/>
　有隂竭於下火不歸源别無煩熱脉證而血厥不止<lb/>
　垂危者非鎮隂煎必不能救待其勢定然後因證酌<lb/>
　治之<lb/>
<pb n="KR3e0086_WYG_011-44a"/>
一臟厥蚘厥二證皆傷寒證也並見傷寒門<lb/>
　　　述古<lb/>
華元化陽厥論曰驟風暴熱雲物飛揚晨晦暮晴夜炎<lb/>
　晝冷應寒不寒當雨不雨水竭土壊時歲大旱草木<lb/>
　枯悴江河乏涸此天地之陽厥也暴壅塞忽喘促四<lb/>
　肢不收二府不利耳聾目盲咽乾口焦喉舌生瘡鼻<lb/>
　流清涕頰赤心煩頭昏腦重雙睛似火一身如燒素<lb/>
　不能者乍能素不欲者乍欲登髙歌笑棄衣奔走狂<lb/>
<pb n="KR3e0086_WYG_011-44b"/>
　言妄語不辨親疎發躁無度飲水不休胸膈膨脹腹<lb/>
　脇滿悶背疽肉爛煩潰消中食不入胃水不穿腸驟<lb/>
　腫暴滿呌呼昏冐不省人事疼痛不知去處此人之<lb/>
　陽厥也陽厥之脉舉按有力者生絶者死○隂厥論<lb/>
　曰飛霜走雹朝昏暮靄雲雨飄颻風露寒冷當熱不<lb/>
　熱未寒而寒時氣淋淫泉生田野山摧地裂土壞河<lb/>
　溢月晦日昏此天地之隂厥也暴啞卒寒一身拘急<lb/>
　四肢拳戀唇青面黒目直口噤心腹滿痛頭頷搖鼓<lb/>
<pb n="KR3e0086_WYG_011-45a"/>
　腰脚沉重語言蹇澁上吐下瀉左右不仁大小便滑<lb/>
　吞吐酸綠悲憂慘戚喜怒無常者此人之隂厥也隂<lb/>
　厥之脉舉指弱按指大者生舉按俱絶者死一身悉<lb/>
　冷額汗自出者亦死隂厥之病過三日勿治<lb/>
　　　厥逆論列方<lb/>
獨參湯<hi>補三六</hi>　　　　　大補元煎<hi>新補一</hi>
六君子湯<hi>補五</hi>　　　　　鎮隂煎<hi>新熱十三</hi>
四隂煎<hi>新補十二</hi>　　　　　六味回陽飲<hi>新熱二</hi>
<pb n="KR3e0086_WYG_011-45b"/>
清化飲<hi>新因十三</hi>　　　　　化肝煎<hi>新寒十</hi>
四味回陽飲<hi>新熱一</hi>　　　二陳湯<hi>和一</hi>
排氣飲<hi>新和六</hi>　　　　　金水六君煎<hi>新和一</hi>
通瘀煎<hi>新因五</hi>　　　　　四磨飲<hi>和五二</hi>
加減一隂煎<hi>新補九</hi>　　　蘇合香丸<hi>和三七一</hi>
八味順氣散<hi>和二四四</hi>
　　　論外備用方<lb/>
星香湯<hi>和二四三痰氣厥</hi>　　　四逆湯<hi>熱十四寒厥</hi>
<pb n="KR3e0086_WYG_011-46a"/>
沉香桂附丸<hi>熱百十二厥冷</hi>　　三建湯<hi>熱四二隂寒</hi>
薑附湯<hi>熱三二厥冷轉筋</hi>　　　附子理中湯<hi>熱二虚寒</hi>
大已寒丸<hi>熱一七一中寒</hi>　　　養正丹<hi>熱一八九痰厥不降</hi>
四逆散<hi>散二八熱厥</hi>
　　傷風<lb/>
　　　經義<lb/>
骨空論曰風者百病之始也風從外入令人振寒汗出<lb/>
　頭痛身重惡寒治在風府調其隂陽不足則補有餘<lb/>
<pb n="KR3e0086_WYG_011-46b"/>
　則寫<lb/>
隂陽應象大論曰邪風之至疾如風雨<lb/>
太隂陽明論曰陽受風氣隂受濕氣傷於風者上先受<lb/>
　之傷於濕者下先受之<lb/>
歲露篇曰賊風邪氣乗虚傷人<lb/>
八正神明論曰正邪者身形若用力汗出腠理開逢虚<lb/>
　風其中人也微故莫知其情莫見其形<lb/>
平人氣象論曰脉滑曰風<lb/>
<pb n="KR3e0086_WYG_011-47a"/>
風論曰風氣藏於皮膚之間内不得通外不得泄風者<lb/>
　善行而數變腠理開則灑然寒閉則熱而悶其寒也<lb/>
　則衰飲食其熱也則消肌肉故使人怢慄而不能食<lb/>
　名曰寒熱<lb/>
評熱病論曰勞風法在肺下其為病使人强上㝠視唾<lb/>
　出若涕惡風而振寒此為勞風之病巨陽引精者三<lb/>
　日中年者五日不精者七日欬出清黄涕其狀如膿<lb/>
　大如彈丸從口中若鼻中出不出則傷肺傷肺則死<lb/>
<pb n="KR3e0086_WYG_011-47b"/>
　也<hi>此節有說在欬嗽門</hi>
　　　論證<lb/>
傷風之病本由外感但邪甚而深者偏傳經絡即為傷<lb/>
　寒邪輕而淺者止犯皮毛即為傷風皮毛為肺之合<lb/>
　而上通於鼻故其在外則為鼻塞聲重甚者并連少<lb/>
　陽陽明之經而或為頭痛或為憎寒發熱其在内則<lb/>
　多為欬嗽甚則邪實在肺而爲痰為喘有寒勝而受<lb/>
　風者身必無汗而多欬嗽以隂邪閉鬱皮毛也有熱<lb/>
<pb n="KR3e0086_WYG_011-48a"/>
　勝而受風者身必多汗惡風而欬嗽以陽邪開泄肌<lb/>
　腠也有氣强者雖見痰嗽或五六日或十餘日肺氣<lb/>
　疎則頑痰利風邪漸散而愈也有氣弱者邪不易解<lb/>
　而痰嗽日甚或延綿數月風邪猶在非用辛温必不<lb/>
　散也有以衰老受邪而不慎起居則舊邪未去新邪<lb/>
　繼之多致終身受其累此治之尤不易也盖凡風邪<lb/>
　傷人必在肩後頸根大杼風門肺俞之間由兹達肺<lb/>
　最近最㨗按而酸處即其逕也故凡氣體薄弱及中<lb/>
<pb n="KR3e0086_WYG_011-48b"/>
　年以後血氣漸衰者邪必易犯但知慎䕶此處或晝<lb/>
　坐則常令微煖或夜卧則以衣帛之類密䕶其處勿<lb/>
　使微凉則可免終身傷風欬嗽之患此余身驗切效<lb/>
　之法謹録之以告夫惜身同志者<lb/>
　　　論治<lb/>
凡傷風欬嗽多痰或喘急嘔惡者宜六安煎加減治之<lb/>
　為最妙二陳湯多加生薑亦可○若外感風寒欬嗽<lb/>
　多痰喘急而隂虚血氣不足痰有不活氣有不充則<lb/>
<pb n="KR3e0086_WYG_011-49a"/>
　托送無力邪不易解宜金水六君煎其效如神若年<lb/>
　衰胃弱者尤宜用之○若傷風兼寒而欬嗽發熱者<lb/>
　宜柴陳煎○若時行風邪在肺欬嗽喘急多痰而隂<lb/>
　寒氣甚邪不易解者宜小青龍湯或消風百解散或<lb/>
　金沸草散○若傷風初感寒熱往来涕唾稠粘胸膈<lb/>
　不快欬嗽多痰者參蘇飲○若傷風頭痛鼻塞聲重<lb/>
　欬嗽者局方神术散或川芎茶調散○若感風兼濕<lb/>
　而頭目不清鼻塞聲重者宜冲和散○若風寒外閉<lb/>
<pb n="KR3e0086_WYG_011-49b"/>
　肢節煩疼鼻塞聲重而内多伏火者局方羌活散<lb/>
　若太陽經傷風發熱自汗惡風者桂枝湯<lb/>
　　　傷風論列方<lb/>
六安煎<hi>新和二</hi>　　　　　二陳湯<hi>和一</hi>
金水六君煎<hi>新和一</hi>　　　參蘇飲<hi>散三四</hi>
冲和散<hi>散八十</hi>　　　　　消風百解散<hi>散四六</hi>
桂枝湯<hi>散九</hi>　　　　　　柴陳煎<hi>新散九</hi>
局方神术散<hi>散六五</hi>　　　小青龍湯<hi>散八</hi>
<pb n="KR3e0086_WYG_011-50a"/>
金沸草散<hi>散八一</hi>　　　　局方羌活散<hi>散八六</hi>
川芎茶調飲<hi>散六四</hi>
　　　論外備用方<lb/>
三抝湯<hi>㪚七八鼻塞欬嗽</hi>　　　華盖散<hi>散七九嗽</hi>
　<lb/>
　<lb/>
　<lb/>
　<lb/>
<pb n="KR3e0086_WYG_011-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景岳全書卷十一<lb/>
</p>
<p>
</p>
  </div>
</body>
</text>
</TEI>
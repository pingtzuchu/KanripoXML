<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景岳全書卷五</head> <lb/>
    <p>
<pb n="KR3e0086_WYG_005-1a"/>
欽定四庫全書<lb/>
　景岳全書卷五<lb/>
　　　　　　　　　　　　明　張介賓　撰<lb/>
　　脉神章<hi>中</hi>
　　通一子脉義<lb/>
　　　脉神<lb/>
脉者血氣之神邪正之鑑也有諸中必形諸外故血氣<lb/>
　盛者脉必盛血氣衰者脉必衰無病者脉必正有病<lb/>
<pb n="KR3e0086_WYG_005-1b"/>
　者脉必乖矧人之疾病無過表裏寒熱虛實只此六<lb/>
　字業已盡之然六者之中又惟虛實二字為最要葢<lb/>
　凡以表證裏證寒證熱證無不皆有虚實既能知表<lb/>
　裏寒熱而復能以虚實二字决之則千病萬病可以<lb/>
　一貫矣且治病之法無踰攻補用攻用補無踰虛實<lb/>
　欲察虛實無踰脉息雖脉有二十四名主病各異然<lb/>
　一脉能兼諸病一病亦能兼諸脉其中隠微大有𤣥<lb/>
　秘正以諸脉中亦皆有虚實之變耳言脉至此有神<lb/>
<pb n="KR3e0086_WYG_005-2a"/>
　存矣倘不知要而泛焉求跡則毫釐千里必多迷誤<lb/>
　故予特表此義有如洪濤巨浪中則在乎牢執柁榦<lb/>
　而病值危難處則在乎專辨虚實虚實得真則標本<lb/>
　隂陽萬無一失其或脉有疑似又必兼證兼理以察<lb/>
　其孰客孰主孰緩孰急能知本末先後是即神之至<lb/>
　也矣<lb/>
　　　部位解<hi>二</hi>
左寸○心部也其候在心與心包絡○得南方君火之<lb/>
<pb n="KR3e0086_WYG_005-2b"/>
　氣脾土受生肺金受制其主神明清濁<lb/>
右寸　肺部也其候在肺與膻中○得西方燥金之氣<lb/>
　腎水受生肝木受制其主情志善惡<lb/>
　右二部所謂上以候上也故凡頭靣咽喉口齒頸項<lb/>
　肩背之疾皆候於此<lb/>
左關　肝部也其候在肝膽○得東方風木之氣心火<lb/>
　受生脾土受制其主官禄貴賤<lb/>
右關　脾部也其候在脾胃○得中央濕土之氣肺金<lb/>
<pb n="KR3e0086_WYG_005-3a"/>
　受生腎水受制其主財帛厚薄<lb/>
　右二部居中所以候中焦也故凡於脇肋腹背之疾<lb/>
　皆候於此<lb/>
左尺　腎部也其候在腎與膀胱大腸○得北方寒水<lb/>
　之氣肝木受生心火受制其主隂氣之壽元<lb/>
右尺　三焦部也其候在腎與三焦命門小腸○得北<lb/>
　方天一相火之氣脾土受生肺金受制其主陽氣之<lb/>
　壽元<lb/>
<pb n="KR3e0086_WYG_005-3b"/>
　右二部所謂下以候下也故凡於腰腹隂道及脚膝<lb/>
　之病皆候於此○按本經曰上竟上者胸喉中事下<lb/>
　竟下者少腹腰股膝脛中事所以脉之形見上者候<lb/>
　上下者候下此自然之理也自王叔和云心與小腸<lb/>
　合於左寸肺與大腸合於右寸以致後人遂有左心<lb/>
　小腸右肺大腸之説其謬甚矣夫小腸大腸皆下部<lb/>
　之腑自當應於兩尺然脉之兩尺左為水位乃真隂<lb/>
　之舍也右為火位乃元陽之本也小腸屬火而火居<lb/>
<pb n="KR3e0086_WYG_005-4a"/>
　火位故當配於下之右大腸屬金而金水相從故當<lb/>
　配於下之左此亦其當然也但二腸連胃氣本一貫<lb/>
　故在内經亦不言其定處而但曰大腸小腸皆屬於<lb/>
　胃是又於胃氣中總可察二腸之氣也然凡在下焦<lb/>
　臟腑無不各具隂陽若欲察下部之陽者當總在右<lb/>
　尺察下部之隂者當總在左尺則盡其要矣或問曰<lb/>
　何以右尺為陽而屬火曰尺為蛇武之鄉而地之剛<lb/>
　居西北所以手足之右强於左是即左隂右陽之義<lb/>
<pb n="KR3e0086_WYG_005-4b"/>
　也此篇尚有詳論具載類經求正錄中所當叅閲<lb/>
　　　正脉十六部<hi>三結浮沉遲數洪微滑澁絃芤𦂳緩  伏虚實</hi>
浮脉　舉之有餘按之不足浮脉為陽凡洪大芤革之<lb/>
　屬皆其類也為中氣虛為隂不足為風為暑為脹滿<lb/>
　為不食為表熱為喘急浮大為傷風浮𦂳為傷寒浮<lb/>
　滑為宿食浮緩為濕滯浮芤為失血浮數為風熱浮<lb/>
　洪為狂躁○雖曰浮為在表然真正風寒外感者脉<lb/>
　反不浮但其𦂳數而畧兼浮者便是表邪其證必發<lb/>
<pb n="KR3e0086_WYG_005-5a"/>
　熱無汗或身有痠疼是其候也若浮而兼緩則非表<lb/>
　邪矣大都浮而有力有神者為陽有餘陽有餘則火<lb/>
　必隨之或痰見於中或氣壅於上可類推也若浮而<lb/>
　無力空豁者為隂不足隂不足則水虧之候或血不<lb/>
　營心或精不化氣中虛可知也若以此等為表證則<lb/>
　害莫大矣其有浮大絃鞕之極甚至四倍以上者内<lb/>
　經謂之關格此非有神之謂乃真隂虚極而陽亢無<lb/>
　根大凶之兆也凡脉見何部當随其部而察其證諸<lb/>
<pb n="KR3e0086_WYG_005-5b"/>
　脉皆然<lb/>
沉脉　輕手不見重取乃得沉脉為隂凡細小隠伏反<lb/>
　關之屬皆其類也為陽鬱之候為寒為水為氣為鬱<lb/>
　為停飲為癥瘕為脹實為厥逆為洞泄沉細為少氣<lb/>
　為寒飲為胃中冷為腰脚痛為痃癖沉遲為痼冷為<lb/>
　精寒沉滑為宿食為伏痰沉伏為霍亂為胸腹痛沉<lb/>
　數為内熱沉絃沉𦂳為心腹小腸疼痛○沉雖屬裏<lb/>
　然必察其有力無力以辨虚實沉而實者多滯多氣<lb/>
<pb n="KR3e0086_WYG_005-6a"/>
　故曰下手脉沉便知是氣氣停積滯者宜消宜攻沉<lb/>
　而虚者因陽不達因氣不舒陽虚氣陷者宜温宜補<lb/>
　其有寒邪外感陽為隂蔽脉見沉𦂳而數及有頭疼<lb/>
　身熱等證者正屬表邪不得以沉為裏也<lb/>
遲脉　不及四至者皆是也遲為隂脉凡代緩結澁之<lb/>
　屬皆其相類乃隂盛陽虧之候為寒為虚浮而遲者<lb/>
　内氣虛沉而遲者表氣虚遲在上則氣不化精遲在<lb/>
　下則精不化氣氣寒則不行血寒則凝滯若遲兼滑<lb/>
<pb n="KR3e0086_WYG_005-6b"/>
　大者多風痰頑痺之候遲兼細小者必真陽虧弱而<lb/>
　然或隂寒留畜於中則為泄為痛或元氣不榮於表<lb/>
　則寒慄拘攣大都脉來遲慢者總由元氣不充不可<lb/>
　妄施攻擊<lb/>
數脉　五至六至以上凡急疾𦂳促之屬皆其類也為<lb/>
　寒熱為虚勞為外邪為癰瘍滑數洪數者多熱澁數<lb/>
　細數者多寒暴數者多外邪乆數者必虚損○數脉<lb/>
　有隂有陽今後世相傳皆以數為熱脉及詳考内經<lb/>
<pb n="KR3e0086_WYG_005-7a"/>
　則但曰諸急者多寒緩者多熱滑者陽氣盛微有熱<lb/>
　曰麤大者隂不足陽有餘為熱中也曰緩而滑者曰<lb/>
　熱中舍此之外則並無以數言熱者而遲冷數熱之<lb/>
　説乃始自難經云數則為熱遲則為寒今舉世所宗<lb/>
　皆此説也不知數熱之説大有謬悞何以見之葢自<lb/>
　余歴騐以來凡見内熱伏火等證脉反不數而惟洪<lb/>
　滑有力如經文所言者是也至如數脉之辨大約有<lb/>
　七此義失真以至相傳遺害者弗勝紀矣兹列其要<lb/>
<pb n="KR3e0086_WYG_005-7b"/>
　者如左諸所未盡可以類推○一外邪有數脉凢寒<lb/>
　邪外感脉必暴見𦂳數然初感便數者原未傳經熱<lb/>
　自何來所以只宜温散即或傳經日乆但其數而滑<lb/>
　實方可言熱若數而無力者到底仍是隂證只宜温<lb/>
　中此外感之數不可盡以為熱也若㮣用寒凉無不<lb/>
　殺人○一虚損有數脉凡患陽虚而數者脉必數而<lb/>
　無力或兼細小而證見虚寒此則温之且不暇尚堪<lb/>
　作熱治乎又有隂虛之數者脉必數而絃滑雖有煩<lb/>
<pb n="KR3e0086_WYG_005-8a"/>
　熱諸證亦宜慎用寒凉若但清火必至脾泄而敗且<lb/>
　凡患虚損者脉無不數數脉之病惟損最多愈虚則<lb/>
　愈數愈數則愈危豈數皆熱病乎若以虚數作熱數<lb/>
　則萬無不敗者矣○一瘧疾有數脉凡瘧作之時脉<lb/>
　必𦂳數瘧止之時脉必和緩豈作即有火而止則無<lb/>
　火乎且火在人身無則無矣有則無止時也能作能<lb/>
　止者惟寒邪之進退耳真火真熱則不然也此瘧疾<lb/>
　之數故不可盡以為熱○一痢疾有數脉凡痢疾之<lb/>
<pb n="KR3e0086_WYG_005-8b"/>
　作率由寒濕内傷脾腎俱損所以脉數但兼絃澁細<lb/>
　弱者總皆虚數非熱數也悉宜温補命門百不失一<lb/>
　其有形證多火年力强壯者方可以熱數論治然必<lb/>
　見洪滑實數之脉方是其證○一癰瘍有數脉凡脉<lb/>
　數身無熱而反惡寒飲食如常者或身有熱而得汗<lb/>
　不解者即癰疽之候也然瘡瘍之發有隂有陽可攻<lb/>
　可補亦不得盡以脉數者為熱證○一痘疹有數脉<lb/>
　以邪毒未達也達則不數矣此當以虚實大小分隂<lb/>
<pb n="KR3e0086_WYG_005-9a"/>
　陽亦不得以數為熱脉○一癥癖有數脉凡脇腹之<lb/>
　下有塊如盤者以積滯不行脉必見數若積乆成疳<lb/>
　陽明壅滯而致口臭牙疳發熱等證者乃宜清胃清<lb/>
　火如無火證而脉見細數者亦不得認以為熱○一<lb/>
　胎孕有數脉以衝任氣阻所以脉數本非火也此當<lb/>
　以强弱分寒熱不可因其脉數而執以黄芩為聖藥<lb/>
　○按以上數脉諸證凡邪盛者多數脉虚甚者尤多<lb/>
　數脉則其是熱非熱從可知矣<lb/>
<pb n="KR3e0086_WYG_005-9b"/>
洪脉　大而實也舉按皆有餘洪脉為陽凡浮芤實大<lb/>
　之屬皆其類也為血氣燔灼大熱之候浮洪為表熱<lb/>
　沉洪為裏熱為脹滿為煩渴為狂躁為斑疹為頭疼<lb/>
　面熱為咽乾喉痛為口瘡癰腫為大小便不通為動<lb/>
　血此陽實隂虛氣實血虛之候若洪大至極甚至四<lb/>
　倍以上者是即隂陽離絶關格之脉也不可治<lb/>
微脉　纖細無神柔弱之極是為隂脉凡細小虛濡之<lb/>
　屬皆其類也乃血氣俱虛之候為畏寒為恐懼為怯<lb/>
<pb n="KR3e0086_WYG_005-10a"/>
　弱為少氣為中寒為脹滿為嘔噦為泄瀉為虛汗為<lb/>
　食不化為腰腹疼痛為傷精失血為眩運厥逆此雖<lb/>
　氣血俱虛而尤為元陽虧損最是隂寒之候<lb/>
滑脉　往來流利如盤走珠几洪大芤實之屬皆其類<lb/>
　也乃氣實血壅之候為痰逆為食滯為嘔吐為滿悶<lb/>
　滑大滑數為内熱上為心肺頭目咽喉之熱下為小<lb/>
　腸膀胱二便之熱婦人脉滑數而經斷者為有孕若<lb/>
　平人脉滑而和緩此自營衞充實之佳兆若過於滑<lb/>
<pb n="KR3e0086_WYG_005-10b"/>
　大則為邪熱之病又凡病虚損者多有弦滑之脉此<lb/>
　隂虛然也瀉痢者亦多弦滑之脉此脾腎受傷也不<lb/>
　得通以火論<lb/>
澁脉　往來艱澁動不流利如雨霑沙如刀刮竹言其<lb/>
　象也澁為隂脉凡虚細微遲之屬皆其類也為血氣<lb/>
　俱虛之候為少氣為憂煩為痺痛為拘攣為麻木為<lb/>
　無汗為脾寒少食為胃寒多嘔為二便違和為四肢<lb/>
　厥冷男子為傷精女子為失血為不孕為經脉不調<lb/>
<pb n="KR3e0086_WYG_005-11a"/>
　凡脉見澁滯者多由七情不遂營衞耗傷血無以充<lb/>
　氣無以暢其在上則有上焦之不舒在下則有下焦<lb/>
　之不運在表則有筋骨之疲勞在裏則有精神之短<lb/>
　少凡此總屬陽虛諸家言氣多血少豈以脉之不利<lb/>
　猶有氣多者乎<lb/>
絃脉　按之不移鞕如弓弦凡滑大堅搏之屬皆其類<lb/>
　也為陽中伏隂為血氣不和為氣逆為邪勝為肝强<lb/>
　為脾弱為寒熱為痰飲為宿食為積聚為脹滿為虚<lb/>
<pb n="KR3e0086_WYG_005-11b"/>
　勞為疼痛為拘急為瘧痢為疝痺為胸脇痛○瘡疽<lb/>
　論曰絃洪相搏外𦂳内熱欲發瘡疽也○絃從木化<lb/>
　氣通乎肝可以隂亦可以陽但其絃大兼滑者便是<lb/>
　陽邪絃𦂳兼細者便是隂邪凡臟腑間胃氣所及則<lb/>
　五臟俱安肝邪所侵則五臟俱病何也葢木之滋生<lb/>
　在水培養在土若木氣過强則水因食耗土為尅傷<lb/>
　水耗則腎虧土傷則胃損腎為精血之本胃為水穀<lb/>
　之本根本受傷生氣敗矣所以木不宜强也矧人無<lb/>
<pb n="KR3e0086_WYG_005-12a"/>
　胃氣曰死故脉見和緩者吉指下弦强者凶葢肝邪<lb/>
　與胃氣不和緩與絃强相左絃甚者土必敗諸病見<lb/>
　此總非吉兆<lb/>
芤脉　浮大中空按如葱管芤為陽脉凡浮豁絃洪之<lb/>
　屬皆相類也為孤陽脱隂之候為失血脱血為氣無<lb/>
　所歸為陽無所附為隂虛發熱為頭暈目眩為驚悸<lb/>
　怔忡為喘急盜汗芤雖陽脉而陽實無根總屬大虛<lb/>
　之候<lb/>
<pb n="KR3e0086_WYG_005-12b"/>
𦂳脉　急疾有力堅搏抗指有轉索之狀凡絃數之屬<lb/>
　皆相類也𦂳脉隂多陽少乃隂邪激搏之候主為痛<lb/>
　為寒𦂳數在表為傷寒發熱為渾身筋骨疼痛為頭痛<lb/>
　項强為欬嗽鼻塞為瘴為瘧沉𦂳在裏為心脇疼痛<lb/>
　為胸腹脹滿為中寒逆冷為吐逆出食為風癎反張<lb/>
　為痃癖為瀉痢為隂疝在婦人為氣逆經滯在小兒<lb/>
　為驚風抽搐<lb/>
緩脉　和緩不𦂳也緩脉有隂有陽其義有三凡從容<lb/>
<pb n="KR3e0086_WYG_005-13a"/>
　和緩浮沉得中者此自平人之正脉若緩而滑大者<lb/>
　多實熱如内經所言者是也緩而遲細者多虚寒即<lb/>
　諸家所言者是也然實熱者必緩大有力多為煩熱<lb/>
　為口臭為腹滿為癰瘍為二便不利或傷寒温瘧初<lb/>
　愈而餘熱未清者多有此脉若虛寒者必緩而遲細<lb/>
　為陽虛為畏寒為氣怯為疼痛為眩暈為痺弱為痿<lb/>
　厥為怔忡健忘為食飲不化為騖溏飱泄為精寒腎<lb/>
　冷為小便頻數女人為經遲血少為失血下血凡諸<lb/>
<pb n="KR3e0086_WYG_005-13b"/>
　瘡毒外證及中風産後但得脉緩者皆易愈<lb/>
結脉　脉來忽止止而復起總謂之結舊以數來一止<lb/>
　為促促者為熱為陽極緩來一止為結結者為寒為<lb/>
　隂極通謂其為氣為血為食為痰為積聚為癥瘕為<lb/>
　七情鬱結浮結為寒邪在經沉結為積聚在内此固<lb/>
　結促之舊説矣然以予之騐則促類數也未必熱結<lb/>
　類緩也未必寒但見中止者總是結脉多由血氣漸<lb/>
　衰精力不繼所以斷而復續續而復斷常見乆病者<lb/>
<pb n="KR3e0086_WYG_005-14a"/>
　多有之虛勞者多有之或誤用攻擊消伐者亦有之<lb/>
　但緩而結者為陽虚數而結者為隂虚緩者猶可數<lb/>
　者更劇此可以結之微甚察元氣之消長最顯最切<lb/>
　者也至如留滯鬱結等病本亦此脉之證應然必其<lb/>
　形强氣實而舉按有力此多因鬱滯者也又有無病<lb/>
　而一生脉結者此其素禀之異常無足怪也舍此之<lb/>
　外凡病有不退而漸見脉結者此必氣血衰殘首尾<lb/>
　不繼之候速宜培本不得妄認為留滯<lb/>
<pb n="KR3e0086_WYG_005-14b"/>
伏脉　如有如無附骨乃見此隂陽潛伏阻隔閉塞之<lb/>
　候或火閉而伏或寒閉而伏或氣閉而伏為痛極為<lb/>
　霍亂為疝瘕為閉結為氣逆為食滯為忿怒為厥逆<lb/>
　水氣<lb/>
　凡伏脉之見雖與沉微細脱者相類而實有不同也<lb/>
　葢脉之伏者以其本有如無而一時隠蔽不見耳此<lb/>
　有胸腹痛劇而伏者有氣逆於經脉道不通而伏者<lb/>
　有偶因氣脱不相接續而伏者然此必暴病暴逆者<lb/>
<pb n="KR3e0086_WYG_005-15a"/>
　乃有之調其氣而脉自復矣若此數種之外其有積<lb/>
　困延綿脉本細微而漸至隠伏者此自殘燼將絶之<lb/>
　兆安得尚有所伏常見庸人診此無論乆暫虚實動<lb/>
　稱伏脉而破氣導痰等劑猶然任意此恐其就道稽<lb/>
　遲而復行催牒耳聞見畧具諒不至此<lb/>
虛脉　正氣虚也無力也無神也有隂有陽浮而無力<lb/>
　為血虚沉而無力為氣虛數而無力為隂虚遲而無<lb/>
　力為陽虛雖曰微濡遲澁之屬皆為虚類然而無論<lb/>
<pb n="KR3e0086_WYG_005-15b"/>
　諸脉但見指下無神者總是虛脉内經曰按之不鼓<lb/>
　諸陽皆然即此謂也故凡洪大無神者即隂虚也細<lb/>
　小無神者即陽虚也隂虛則金水虧殘龍雷易熾而<lb/>
　五液神魂之病生焉或盗汗遺精或上下失血或驚<lb/>
　忡不寧或欬喘勞熱陽虚則火土受傷真氣日損而<lb/>
　君相化源之病生焉或頭目昏眩或膈塞脹滿或嘔<lb/>
　惡亡陽或瀉痢疼痛救隂者壯水之主救陽者益火<lb/>
　之源漸長則生漸消則死虛而不補元氣將何以復<lb/>
<pb n="KR3e0086_WYG_005-16a"/>
　此實死生之關也醫不識此尚何望其他焉<lb/>
實脉　邪氣實也舉按皆强鼔動有力實脉有隂有陽<lb/>
　凡弦洪𦂳滑之屬皆相類也為三焦壅滯之候表邪<lb/>
　實者浮大有力以風寒暑濕外感於經為傷寒瘴瘧為<lb/>
　發熱頭痛鼻塞頭腫為筋骨肢體痠疼癰毒等證裏<lb/>
　邪實者沉實有力因飲食七情内傷於臟為脹滿為<lb/>
　閉結為癥瘕為瘀血為痰飲為腹痛為喘嘔欬逆等<lb/>
　證火邪實者洪滑有力為諸實熱等證寒邪實者沉<lb/>
<pb n="KR3e0086_WYG_005-16b"/>
　弦有力為諸痛滯等證凡其在氣在血脉有兼見者<lb/>
　當以類求然實脉有真假真實者易知假實者易誤<lb/>
　故必問其所因而兼察形證必得其神方是髙手<lb/>
　　　常變<hi>四</hi>
持脉之道須明常變凡衆人之脉有素大素小素隂素<lb/>
　陽者此其賦自先天各成一局也邪變之脉有倐緩<lb/>
　倐疾乍進乍退者此其病之驟至脉隨氣見也故凡<lb/>
　診脉者必須先識藏脉而後可以察病脉先識常脉<lb/>
<pb n="KR3e0086_WYG_005-17a"/>
　而後可以察變脉於常脉中可察人之器局壽夭於<lb/>
　變脉中可察人之疾病吉凶診家大要當先識此<lb/>
　　　四診<hi>五</hi>
凡診病之法固莫妙於脉然有病脉相符者有病脉相<lb/>
　左者此中大有𤣥理故凡值疑似難明處必須用四<lb/>
　診之法詳問其病由兼辨其聲色但於本末先後中<lb/>
　正之以理斯得其真若不察此而但謂一診可慿信<lb/>
　手亂治亦豈知脉證最多真假見有不確安能無誤<lb/>
<pb n="KR3e0086_WYG_005-17b"/>
　且常診者知之猶易初診者决之甚難此四診之所<lb/>
　以不可忽也故難經以切居四診之末其意深矣陶<lb/>
　節庵亦曰問病以知其外察脉以知其内全在活法<lb/>
　二字乃臨證切脉之要訣也此義惟汪石山言之最<lb/>
　詳並附於後卷<lb/>
　　　獨論<hi>六</hi>
脉義之見於諸家者六經有序也藏象有位也三部九<lb/>
候有則也昭然若此非不既詳且備矣及臨證用之則<lb/>
<pb n="KR3e0086_WYG_005-18a"/>
猶如望洋莫測其孰為要津孰為彼岸予於初年亦嘗<lb/>
為此所迷者葢屢屢矣今而熟察其故乃知臨岐忘羊<lb/>
患在不得其獨耳兹姑以部位言之則無不曰心肝腎<lb/>
居左之三部肺脾命居右之三部而按部以索臟按臟<lb/>
以索病咸謂病無遁情矣故索部位者審之寸則似乎<lb/>
病在心肺也審之關則似乎病在肝脾也審之尺又似<lb/>
乎病在兩腎也既無無脉之部又無無病之脉而病果<lb/>
安在哉孰是孰非此難言也再察其病情則有如頭痛<lb/>
<pb n="KR3e0086_WYG_005-18b"/>
者一證耳病本在上兩寸其應也若以經藏言之則少<lb/>
陽陽明之痛不應在兩關乎太陽之痛不應在左尺乎<lb/>
上下無分此難言也又如淋遺一證耳病本在下尺中<lb/>
所主也若氣有不攝病在右寸矣神有不固病在左寸<lb/>
矣源流無辨此難言也諸如此類百病皆然使必欲以<lb/>
部位言則上下相關有不可泥也使必欲以經藏言則<lb/>
承制相移有不可執也言難盡意繪難盡神無弗然矣<lb/>
是可見諸家之所臚列者亦不過描摸影響言此失彼<lb/>
<pb n="KR3e0086_WYG_005-19a"/>
而十不得一苐覺其愈多愈繁愈繁愈失而迷津愈甚<lb/>
矣故善察脉者貴在察神不在察形察形者形千形萬<lb/>
不得其要察神者惟一惟精獨見其真也獨之為義有<lb/>
部位之獨也有藏氣之獨也有脉體之獨也部位之獨<lb/>
者謂諸部無恙惟此稍乖乖處藏奸此其獨也藏氣之<lb/>
獨者不得以部位為拘也如諸見洪者皆是心脉諸見<lb/>
弦者皆是肝脉肺之浮脾之緩腎之石五臟之中各有<lb/>
五脉五脉互見獨乖者病乖而强者即本藏之有餘乖<lb/>
<pb n="KR3e0086_WYG_005-19b"/>
而弱者即本藏之不足此藏氣之獨也脉體之獨者如<lb/>
經所云獨小者病獨大者病獨疾者病獨遲者病獨熱<lb/>
者病獨寒者病獨陷下者病此脉體之獨也總此三者<lb/>
獨義見矣夫既謂之獨何以有三而不知三者之獨亦<lb/>
總歸於獨小獨大獨疾獨遲之類但得其一而即見病<lb/>
之本矣故經曰得一之精以知死生又曰知其要者一<lb/>
言而終不知其要則流散無窮正此之謂也雖然然獨<lb/>
不易言也亦不難言也獨之為德為羣疑之主也為萬<lb/>
<pb n="KR3e0086_WYG_005-20a"/>
象之源也其體至圓其用至活也欲得之者猶縱目於<lb/>
泰山之頂則顯者顯隠者隠固若易中有難也猶認針<lb/>
於滄海之中則左之左右之右還覺難中有易也然不<lb/>
有無岐之目無二之心誠不足以因彼之獨而成我之<lb/>
獨也故曰獨不難知也而惟恐知獨者之難其人也獨<lb/>
自有真也而又恐偽辯者假借以文其僻也真獨者兼<lb/>
善成於獨善偽獨者毒已由於獨人獨之與毒音雖若<lb/>
同而利害則天淵矣故並及之以識防於此<lb/>
<pb n="KR3e0086_WYG_005-20b"/>
　　　上下來去至止<hi>又六</hi>
上下來去至止此六字者深得診家之要乃滑伯仁所<lb/>
創言者苐滑氏之説未盡其藴此中猶有精義余並續<lb/>
而悉之葢此六字之中具有三候之法如初診之先即<lb/>
當詳審上下上下之義有升降焉有隂陽焉有藏象焉<lb/>
有補瀉焉上下昭然則證治條分而經濟自見此初候<lb/>
之不可不明也及診治之後即當詳察來去來去之義<lb/>
或指下之和氣未來形證之乖氣未去此進退可别矣<lb/>
<pb n="KR3e0086_WYG_005-21a"/>
或何者為邪氣漸去何者為生氣漸來此消長有徵矣<lb/>
來去若明則吉凶可辨而權衡在我此中候之不可不<lb/>
察也再統初中之全局猶當詳見至止至止之義即凡<lb/>
一舉一動當料其勢所必至一聞一見當思其何所底<lb/>
止知始知終庶乎近神矣此末候之不可不察也凡此<lb/>
六字之義其真診家之綱領乎故余續之如此並附滑<lb/>
氏原論於後○滑氏曰察脉須識上下來去至止六字<lb/>
不明此六字則隂陽虚實不别也上者為陽來者為陽<lb/>
<pb n="KR3e0086_WYG_005-21b"/>
至者為陽下者為隂去者為隂止者為隂也上者自尺<lb/>
部上於寸口陽生於隂也下者自寸口下於尺部隂生<lb/>
於陽也來者自骨肉之分而出於皮膚之際氣之升也<lb/>
去者自皮膚之際而還於骨肉之分氣之降也應曰至<lb/>
息曰止也<lb/>
　　　胃氣解<hi>七</hi>
凡診脉須知胃氣如經曰人以水穀為本故人絶水穀<lb/>
　則死脉無胃氣亦死又曰脉弱以滑是有胃氣又曰<lb/>
<pb n="KR3e0086_WYG_005-22a"/>
　邪氣來也𦂳而疾榖氣來也徐而和又曰五味入口<lb/>
　藏於胃以養五臟氣是以五臟六腑之氣味皆出於<lb/>
　胃而變見於氣口是可見穀氣即胃氣胃氣即元氣<lb/>
　也夫元氣之來力和而緩邪氣之至力强而峻髙陽<lb/>
　生曰阿阿軟若春楊柳此是脾家脉四季即胃氣之<lb/>
　謂也故凡診脉者無論浮沉遲數雖值諸病叠見而<lb/>
　但於邪脉中得兼耎滑徐和之象者便是五臟中俱<lb/>
　有胃氣病必無害也何也葢胃氣者正氣也病氣者<lb/>
<pb n="KR3e0086_WYG_005-22b"/>
　邪氣也夫邪正不兩立一勝則一負凡邪氣勝則正<lb/>
　氣敗正氣至則邪氣退矣若欲察病之進退吉凶者<lb/>
　但當以胃氣為主察之之法如今日尚和緩明日更<lb/>
　絃急知邪氣之愈進邪愈進則病愈甚矣今日甚絃<lb/>
　急明日稍和緩知胃氣之漸至胃氣至則病漸輕矣<lb/>
　即如頃刻之間初急後緩者胃氣之來也初緩後急<lb/>
　者胃氣之去也此察邪正進退之法也至於死生之<lb/>
　兆亦惟以胃氣為主夫胃氣中和王於四季故春脉<lb/>
<pb n="KR3e0086_WYG_005-23a"/>
　微絃而和緩夏脉微鉤而和緩秋脉微毛而和緩冬<lb/>
　脉微石而和緩此胃氣之常即平人之脉也若脉無<lb/>
　胃氣即名真藏脉見真藏何以當死葢人有元氣出<lb/>
　自先天即天氣也為精神之父人有胃氣出乎後天<lb/>
　即地氣也為血氣之母其在後天必本先天為主持<lb/>
　在先天必賴後天為滋養無所本者死無所養者亦<lb/>
　死何從騐之如但絃但鉤但毛但石之類皆真藏也<lb/>
　此以孤藏之氣獨見而胃氣不能相及故當死也且<lb/>
<pb n="KR3e0086_WYG_005-23b"/>
　脾胃屬土脉本和緩土惟畏木脉則絃强凡脉見絃<lb/>
　急者此為土敗木賊大非佳兆若絃急之微者尚可<lb/>
　救療絃急之甚者胃氣其窮矣<lb/>
　　　真辨<hi>八</hi>
據脉法所言凡浮為在表沉為在裏數為多熱遲為多<lb/>
　寒絃强為實微細為虚是固然矣然疑似中尤有真<lb/>
　辨此其關係非小不可不察也如浮雖屬表而凡隂<lb/>
　虛血少中氣虧損者必浮而無力是浮不可以㮣言<lb/>
<pb n="KR3e0086_WYG_005-24a"/>
　表沉雖屬裏而凡表邪初感之深者寒束皮毛脉不<lb/>
　能達其必沉𦂳是沉不可以㮣言裏數雖為熱而真熱<lb/>
　者未必數凡虛損之證隂陽俱困氣血張皇虛甚者<lb/>
　數必甚是數不可以㮣言熱遲雖為寒凡傷寒初退<lb/>
　餘熱未清脉多遲滑是遲不可以㮣言寒弦强類實<lb/>
　而真隂胃氣大虧及隂陽關格等證脉必豁大而絃<lb/>
　健是强不可以㮣言實微細類虛而凡痛極氣閉營<lb/>
　衞壅滯不通者脉必伏匿是伏不可以㮣言虛由此<lb/>
<pb n="KR3e0086_WYG_005-24b"/>
　推之則不止是也凡諸脉中皆有疑似皆有真辨診<lb/>
　能及此其必得鳶魚之學者乎不易言也不易言也<lb/>
　　　從舍辨<hi>九</hi>　<hi>共三條</hi>
凡治病之法有當舍證從脉者有當舍脉從證者何也<lb/>
　葢證有真假脉亦有真假凡見脉證有不相合者則<lb/>
　必有一真一假隠乎其中矣故有以陽證見隂脉者<lb/>
　有以隂證見陽脉者有以虚證見實脉者有以實證<lb/>
　見虛脉者此隂彼陽此虛彼實將何從乎病而遇此<lb/>
<pb n="KR3e0086_WYG_005-25a"/>
　最難下手最易差錯不有真見必致殺人矧今人只<lb/>
　知見在不識隠微凡遇證之實而脉之虛者必直攻<lb/>
　其證而忘其脉之真虚也或遇脉之絃大而證之虚<lb/>
　者亦必直攻其脉而忘其證之無實也此其故正以<lb/>
　似虛似實疑本難明當舍當從孰知其要醫有迷途<lb/>
　莫此為甚余嘗熟察之矣大都證實脉虚者必其證<lb/>
　為假實也脉實證虚者必其脉為假實也何以見之<lb/>
　如外雖煩熱而脉見微弱者必火虚也腹雖脹滿而<lb/>
<pb n="KR3e0086_WYG_005-25b"/>
　脉見微弱者必胃虚也虛火虛脹其堪攻乎此宜從<lb/>
　脉之虛不從證之實也其有本無煩熱而脉見洪數<lb/>
　者非火邪也本無脹滯而脉見絃强者非内實也無<lb/>
　熱無脹其堪瀉乎此宜從證之虚不從脉之實也凡<lb/>
　此之類但言假實不言假虚果何意也葢實有假實<lb/>
　虛無假虚假實者病多變幻此其所以有假也假虚<lb/>
　者虧損既露此其所以無假也大凡脉證不合者中<lb/>
　必有奸必先察其虛以求根本庶乎無誤此誠不易<lb/>
<pb n="KR3e0086_WYG_005-26a"/>
　之要法也<lb/>
一真實假虛之候非曰必無如寒邪内傷或食停氣滯<lb/>
　而心腹急痛以致脉道沉伏或促或結一證此以邪<lb/>
　閉經絡而然脉雖若虚而必有痛脹等證可據者是<lb/>
　誠假虚之脉本非虚也又若四肢厥逆或惡風怯寒<lb/>
　而脉見滑數一證此由熱極生寒外雖若虚而内有<lb/>
　煩熱便結等證可據者是誠假虚之病本非虚也大<lb/>
　抵假虛之證只此二條若有是實脉而無是實證即<lb/>
<pb n="KR3e0086_WYG_005-26b"/>
　假實脉也有是實證而無是實脉即假實證也知假<lb/>
　知真即知所從舍矣近見有治傷寒者每以隂脉作<lb/>
　伏脉不知伏脉之體雖微雖細亦必隠隠有力亦必<lb/>
　明明有證豈容任意胡猜以草菅人命哉仁者必不<lb/>
　然也<lb/>
一又有從脉從證之法乃以病有輕重為言也如病本<lb/>
　輕淺别無危候者但因見在以治其標自無不可此<lb/>
　從證也若病關藏氣稍見疑難則必須詳辨虛實慿<lb/>
<pb n="KR3e0086_WYG_005-27a"/>
　脉下藥方為切當所以輕者從證十惟一二重者從<lb/>
　脉十當八九此脉之關係非淺也雖曰脉有真假而<lb/>
　實由人見之不真耳脉亦何從假哉<lb/>
　　　逆順<hi>十</hi>　<hi>五條</hi>
凡内出不足之證忌見陽脉如浮洪𦂳數之類是也外<lb/>
　入有餘之病忌見隂脉如沉細微弱之類是也如此<lb/>
　之脉最不易治<lb/>
一凡有餘之病脉宜有力有神如微濇細弱而不應手<lb/>
<pb n="KR3e0086_WYG_005-27b"/>
　者逆之兆也凡不足之病脉宜和緩柔軟若洪大浮<lb/>
　數者皆為逆也<lb/>
一凡暴病脉來浮洪數實者為順乆病脉來微緩軟弱<lb/>
　者為順若新病而沉微細弱乆病而浮洪數實者皆<lb/>
　為逆也凡脉證貴乎相合設若證有餘而脉不足脉<lb/>
　有餘而證不足輕者亦必延綿重者即危亡之兆<lb/>
一經曰脉小以濇謂之乆病脉浮而滑謂之新病故有<lb/>
　餘之病忌見隂脉不足之病忌見陽脉乆病忌見數<lb/>
<pb n="KR3e0086_WYG_005-28a"/>
　脉新暴之病而見形脱脉脱者死<lb/>
一凡元氣虚敗之證脉有微極欲絶者若用囘陽救本<lb/>
　等藥脉氣徐徐漸出漸復者乃為佳兆若陡然暴出<lb/>
　忽如復元者此假復也必於周日之後復脱如故是<lb/>
　必不治之證若全無漸復生意者自不必治若各部<lb/>
　皆脱而惟胃脉獨存者猶可冀其萬一<lb/>
　　　脉要歌<hi>十一</hi>　<hi>從權輿改正</hi>
脉有三部部有三候逐部先尋次宜總究左寸心經火<lb/>
<pb n="KR3e0086_WYG_005-28b"/>
　位脉宜流利洪强左關肝膽絃而且長尺部膀胱沉<lb/>
　静彌良右寸肺金之主輕浮充暢為宗脾胃居於關<lb/>
　部和緩胃氣常充右尺三焦連命沉滑而實則隆四<lb/>
　時相代脉狀靡同秋微毛而冬石春則絃而夏洪滑<lb/>
　而微浮者肺恙絃中兼細者脾殃心病則血衰脉小<lb/>
　肝證則脉絃且長大而兼𦂳腎疾奚康○寸口多絃<lb/>
　頭面何曽舒泰關前若𦂳胸中定是癥殃急則風上<lb/>
　攻而頭痛緩則皮頑痺而不昌微是厥逆之隂數為<lb/>
<pb n="KR3e0086_WYG_005-29a"/>
　虧損之陽滑則痰涎而胸膈氣壅澁緣血少而背膞<lb/>
　疼傷沉是背心之氣洪乃胸脇之妨○若夫關中緩<lb/>
　則飲食必少滑實胃火煎熬小弱胃寒逆冷細微食<lb/>
　少膨脹衞之虚者澁候氣之滯者沉當左關微澁兮<lb/>
　血少右關絃急兮過勞洪實者血結之瘀遲𦂳者脾<lb/>
　冷之殃○至如尺内洪大則隂虚可慿或微或澁便<lb/>
　濁遺精絃者腹痛伏者食停滑兮小腹急脹婦則病<lb/>
　在月經澁兮嘔逆畨胃絃强隂疝血崩𦂳兮小腹作<lb/>
<pb n="KR3e0086_WYG_005-29b"/>
　痛沉微必主腰疼○𦂳促形於寸此氣滿於心胸𦂳<lb/>
　絃見於關斯痛攻乎腹脇兩寸滑數兮嘔逆上奔兩<lb/>
　關滑數兮蛔䖝内嚙心胸留飲寸口沉潛臍腹成癥<lb/>
　關中促結左關絃𦂳兮緣筋脉之拘攣右關沉滑兮<lb/>
　因食積之作孽<lb/>
脉有浮沉遲數診有提綱大端浮而無力為虚有力為<lb/>
　邪所搏浮大傷風兮浮𦂳傷寒浮數虚熱兮浮緩風<lb/>
　涎沉緩滑大兮多熱沉遲𦂳細兮多寒沉健須知積<lb/>
<pb n="KR3e0086_WYG_005-30a"/>
　滯沉絃氣病淹淹沉遲有力疼痛使然遲絃數絃兮<lb/>
　瘧寒瘧熱之辨遲滑洪滑兮胃冷胃温之愆數而有<lb/>
　痛恐發瘡瘍若兼洪滑熱甚宜凉隂數隂虚必發熱<lb/>
　陽數陽强多汗黃<lb/>
脉有七情之傷而為九氣之列怒傷於肝者其脉促而<lb/>
　氣上衝驚傷於膽者其氣亂而脉動掣過於喜者傷<lb/>
　於心故脉散而氣緩過於思者傷於脾故脉短而氣<lb/>
　結憂傷於肺兮脉必濇而氣沉恐傷於腎兮脉當沉<lb/>
<pb n="KR3e0086_WYG_005-30b"/>
　而氣怯若脉促而人氣消因悲傷而心系挈傷於寒<lb/>
　者脉遲其為人也氣收傷於熱者脉數其為人也氣<lb/>
　泄<lb/>
脉體須明脉證須徹浮為虛而表顯沉乃實而裏决滑<lb/>
　是多痰芤因失血濡散總因虚而冷汗絃𦂳其為寒<lb/>
　而痛切洪則躁煩遲為冷别緩則風而頑木實則脹<lb/>
　而秘結澁兮血少而寒長兮癎而又熱短小元陽必<lb/>
　病堅强患乎滿急伏因痛痺伏藏細弱真元内傷結<lb/>
<pb n="KR3e0086_WYG_005-31a"/>
　促惟虛斷續代云變易不常𦂳急或緣瀉痢𦂳絃癥<lb/>
　痞相妨數則心煩大則病進上盛則氣髙下盛則氣<lb/>
　脹大是血虚之候細為氣少之恙浮洪則外證推測<lb/>
　沉絃為内疾斟量陽芤兮吐衂立至隂芤兮下血須<lb/>
　防盛滑則外疼可别實𦂳則内痛多傷弱小澁絃為<lb/>
　乆病滑浮數疾是新殃沉而絃𦂳痃癖内痛脉來緩<lb/>
　滑胃熱宜凉長而滑大者酒病浮而緩豁者濕傷堅<lb/>
　而疾者為癲遲而伏者必厥洪大而疾則發狂𦂳滑<lb/>
<pb n="KR3e0086_WYG_005-31b"/>
　而細為嘔噦脉洪而疾兮因熱結以成癰脉微而澁<lb/>
　兮必崩中而脱血隂陽皆濇數知溲屎之艱難尺寸<lb/>
　俱虛微曉精血之耗竭<lb/>
脉見危機者死只因指下無神不問何候有力為神按<lb/>
　之則隠可見無根葢元氣之來力和而緩邪氣之至<lb/>
　力强而峻彈石硬來即去解索散亂無緒屋漏半日<lb/>
　而落雀啄三五而住魚翔似有如無蝦遊進退難遇<lb/>
　更有鬼賊雖如平類土敗於木真絃可畏是亦危機<lb/>
<pb n="KR3e0086_WYG_005-32a"/>
　因無胃氣諸逢此者見幾當避<lb/>
　　　宜忌歌<hi>十二</hi>
傷寒病熱兮洪大易治而沉細難醫傷風欬嗽兮浮濡<lb/>
　可攻而沉牢當避腫脹宜浮大顛狂忌虚細下血下<lb/>
　痢兮浮洪可惡消渴消中兮實大者利霍亂喜浮大<lb/>
　而畏微遲頭疼愛浮滑而嫌短澁腸澼藏毒兮不怕<lb/>
　沉微風痺足痿兮偏嫌數急身體中風緩滑則生腹<lb/>
　心作痛沉細則良喘急浮洪者危欬血沉弱者康脉<lb/>
<pb n="KR3e0086_WYG_005-32b"/>
　細軟而不絃洪知不死於中惡脉微小而不數急料<lb/>
　無憂於金瘡吐血鼻衂兮吾不喜其實大跌撲損傷<lb/>
　兮吾則畏其堅强痢疾身熱而脉洪其災可惡濕病<lb/>
　體煩而脉細此患難當水瀉脉大者可怪亡血脉實<lb/>
　者不祥病在中兮脉虚為害病在外兮脉濇為殃腹<lb/>
　中積乆而脉虛者死身表熱甚而脉静者亡<lb/>
　　　死生歌<hi>十三</hi>　<hi>出權輿</hi>
雀啄連來三五啄屋漏半日一㸃落魚翔似有又如無<lb/>
<pb n="KR3e0086_WYG_005-33a"/>
　蝦遊静中忽一躍彈石硬來尋即散搭指散亂為解<lb/>
　索寄語醫家仔細㸔六脉一見休下藥<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0086_WYG_005-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景岳全書卷五<lb/>
</p>
<p>
</p>
  </div>
</body>
</text>
</TEI>
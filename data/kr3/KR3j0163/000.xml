<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>池北偶談</head>
    <p>
<pb n="KR3j0163_WYG_000-1a"/>
欽定四庫全書　　　　　子部十<lb/>
　池北偶談　　　　　　　雜家類三<hi>雜說之屬</hi>
　　提要<lb/>
　　　　<hi>臣</hi>等謹案池北偶談二十六卷<lb/>
　　　國朝王士禎撰凡談故四卷皆述朝廷殊典及<lb/>
　　　　衣冠勝事其中如戊巳校尉裙帯官之類亦<lb/>
　　　　間及古制談獻六卷皆紀明中葉以後及<lb/>
　　　國朝名臣碩徳畸人列女其中如論王潽張商<lb/>
<pb n="KR3j0163_WYG_000-1b"/>
　　　　英張綵之類間有惟斥其惡者盖附録也談<lb/>
　　　　藝九卷皆論詩文領異標新實所獨擅全書<lb/>
　　　　精粹盡在於斯談異七巻皆記神怪則文人<lb/>
　　　　好竒之習謂之戯墨可矣池北者士禎宅西<lb/>
　　　　有圃圃中有池建屋藏書取白居易語以池<lb/>
　　　　北書庫名之自為之記庫旁有石帆亭嘗與<lb/>
　　　　賔客聚談其中故以名書前有自序康熈辛<lb/>
　　　　未作也乾隆四十六年十月恭校上<lb/>
<pb n="KR3j0163_WYG_000-2a"/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　　<hi>臣</hi>　陸　費　墀<lb/>
<pb n="KR3j0163_WYG_000-3a"/>
池北偶談序<lb/>
予所居先人之敝廬西為小圃有池焉老屋數椽在其<lb/>
北予宦游三十餘年無長物唯書數千卷庋置其中輒<lb/>
取樂天池北書庫之名名之池上有亭形類畫舫曰石<lb/>
帆者予暇日與客坐其中竹樹颯然池水清澈可見毛<lb/>
髪游鯈浮沈往来於寒鑑之中顧而樂之則相與論文<lb/>
章流别晰經史疑義至於<lb/>
國家之典故厯代之沿革名臣大儒之嘉言懿行時亦<lb/>
<pb n="KR3j0163_WYG_000-3b"/>
及焉或酒闌月墮閒舉神僊鬼怪之事以資嗢噱旁及<lb/>
游藝之末亦所不遺兒輩従旁記録日月既多遂成卷<lb/>
軸因憶二十年来官京師所聞見於公卿大夫之間者<lb/>
非甚不暇未嘗不筆之簡冊散在篋中未遑編剗一日<lb/>
乃出䑕螙之餘盡付兒輩總次第為一書區其條目曰<lb/>
談故曰談獻曰談藝曰談異其無所附麗者稍稍以類<lb/>
相従凡廿六卷藏之家塾示吾子孫大之可以畜徳小<lb/>
亦可以多識賢乎博奕昔聞諸聖人之言矣康熈辛未<lb/>
<pb n="KR3j0163_WYG_000-4a"/>
秋漁洋山人王士禎序<lb/>
</p>
<p>
</p>
  </div>
</body>
</text>
</TEI>
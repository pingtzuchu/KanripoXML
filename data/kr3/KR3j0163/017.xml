<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>池北偶談卷十七</head> <lb/>
    <p>
<pb n="KR3j0163_WYG_017-1a"/>
欽定四庫全書<lb/>
　池北偶談卷十七<lb/>
　　　　　　　　　　　刑部尚書王士禎撰<lb/>
　　記觀施愚山書畫<lb/>
辛亥秋偶觀施愚山<hi>閏章</hi>所㩦書畫東坡書二通其一與<lb/>
栁子玉寶覺師會金山詩又其一云吕夢得承事年八<lb/>
十三讀書作詩手不廢卷室如懸罄但貯古今書帖而<lb/>
已作詩示慈雲老師後有常熟嚴文靖公<hi>訥</hi>跋又元人<lb/>
<pb n="KR3j0163_WYG_017-1b"/>
趙仲穆畫竹愚山作記沈繹堂書之又徐渭畫芭蕉自<lb/>
題云蕉葉屠埋短後衣墨描鐵鏽虎斑皮老夫貌此堪<lb/>
誰比朱亥椎臨袖口時筆墨竒肆之甚<lb/>
　　二曹詩<lb/>
南史曹景宗賦競病二韻詩蓋與古語暗合僖七年鄭<lb/>
大夫孔叔言於鄭伯曰心則不競何憚於病又宋曹翰<lb/>
平江南後久為環衛一日内宴羣臣賦詩翰以武人不<lb/>
預自陳少習為詩亦乞應詔太宗限刀字韻翰援筆立<lb/>
<pb n="KR3j0163_WYG_017-2a"/>
成詩云三十年前學六韜英名常得預時髦曾因國難<lb/>
披金甲不為家貧賣寶刀臂健尚嫌弓力軟眼明猶識<lb/>
陣雲高庭前昨夜秋風起羞㸔盤花舊戰袍太宗覽之<lb/>
驟遷數級二曹事絶相類大竒<lb/>
　　明懐宗御書<lb/>
在京師士夫家見明懷宗愍皇帝御書王維詩松風吹<lb/>
解帶山月照彈琴十字筆勢飛動上有崇禎建極之寶<lb/>
　　林茂之<lb/>
<pb n="KR3j0163_WYG_017-2b"/>
林翁茂之<hi>古度</hi>居金陵年八十餘貧甚冬夜眠敗絮中其<lb/>
詩有恰如孤鶴入蘆花之句方爾止<hi>文</hi>寄翁詩云積雪<lb/>
初晴鳥晒毛閒㩦幼女出林臯家人莫怪兒衣薄八十<lb/>
五翁猶緼袍及卒周櫟園侍郎<hi>亮工</hi>𦵏之鍾山<lb/>
　　松筠菴詩<lb/>
康熙庚申刑侍高公<hi>珩</hi>再致政歸淄川未行移居宣武<lb/>
門西松筠菴相國益都馮公<hi>溥</hi>過之流連竟日高公贈<lb/>
詩云戸倚雙藤禪宇開無人知是相公來相看一笑忘<lb/>
<pb n="KR3j0163_WYG_017-3a"/>
朝市風味依然兩秀才馮公和云隠几僧寮戸不開天<lb/>
親無著憶從來而今老去渾忘却祗識維摩是辨才予<lb/>
亦和云二老前身二大士相逢半日畫爐灰它年古寺<lb/>
經行地記取寒山拾得來<lb/>
　　墓誌<lb/>
墓誌之始事祖廣記引炙轂子以為始於王戎馮鑑續<lb/>
事始以為起於西漢杜子春高承事物紀原以為始於<lb/>
比干槎上老舌引孔子之喪公西赤志之子張之喪公<lb/>
<pb n="KR3j0163_WYG_017-3b"/>
明儀志之之語予按擅弓孔子之喪云云蓋職志之志<lb/>
猶今之主喪云爾改志作誌不可也封氏聞見記青州<lb/>
古冢有石刻銘云青州世子東海女郎賈昊以為東海<lb/>
王越女嫁茍晞子又東都殖業坊王戎墓有銘曰晉司<lb/>
徒尚書令安豐侯王君銘凡數百字又魏侍中繆襲𦵏<lb/>
父母墓下題版文則魏晉以來例有之矣<lb/>
　　潁濱詩刻<lb/>
古北口一寺中有石刻蘇潁濱詩云亂山環合疑無路<lb/>
<pb n="KR3j0163_WYG_017-4a"/>
小徑縈迴長傍溪彷彿夢中㝷蜀道興州東谷鳯州西<lb/>
蓋公元祐間奉使契丹時所題而遼人刻石者<lb/>
　　紫泥<lb/>
青溪暇筆云晉朝為詔以青紙紫泥紫泥猶今泥金之<lb/>
類蓋泥紫色以書字也予按漢舊儀天子信璽六皆以<lb/>
武都紫泥封之青囊白素裏兩端無縫西京雜記云漢<lb/>
以武都紫泥為璽室加緑綈其上非以書字也萟林伐<lb/>
山云今之紫泥古謂之芝泥皆濡印染籕之具也姚説<lb/>
<pb n="KR3j0163_WYG_017-4b"/>
誤<lb/>
　　宋諸帝書<lb/>
宋諸帝多工書如太宗及仁宗飛白而高宗其尤著者<lb/>
今徽宗書往往從書畫題跋見之於京口鶴林寺曾見<lb/>
高宗書石刻青溪暇筆記明南京舊内忠實不欺之堂<lb/>
扁書清勁竒古類朱熹乃理宗御筆以賜郡守馬光祖<lb/>
者太祖仍而不改云<lb/>
　　一技<lb/>
<pb n="KR3j0163_WYG_017-5a"/>
近日一技之長如雕竹則濮仲謙螺甸則姜千里嘉興<lb/>
銅爐則張鳴岐宜興泥壺則時大彬浮梁流霞盞則昊<lb/>
十九<hi>號壺隱道人</hi>江寧扇則伊莘野仰侍川裝潢書畫則莊<lb/>
希叔皆知名海内如陶南村所記朱碧山製銀器之類<lb/>
所謂雖小道必有可觀者歟<lb/>
　　鄧燿<lb/>
李宗城汝藩作鄧彰甫傳云彰甫名燿江陰人也其先<lb/>
世為唐宗人罹武瞾之亂避地日南迄宋大中時遂君<lb/>
<pb n="KR3j0163_WYG_017-5b"/>
其國凡八傳至昊旵無嗣其女名昭聖主國事皆李姓<lb/>
也閩奸人陳日煚以詭計入贅襲取之始以避女主而<lb/>
逋終以立女主而亡事亦竒矣昊旵遺腹子萼育於舅<lb/>
氏冒鄧姓實虞禍也三世以宦顯其國至司空光逺公<lb/>
曰明者幼岐嶷國王器之妻以女拜左叅知初不知其<lb/>
為李氏裔也文皇帝時伊國逆臣黎季犛殺其主司空<lb/>
舉義師伐之竟以德報怨矣㝷奉其幼主間道愬於闕<lb/>
廷季犛佯服懇請幼主歸國甫入境伏發復殺之并及<lb/>
<pb n="KR3j0163_WYG_017-6a"/>
天使上赫然震怒特遣成國公朱能英國公張輔出師<lb/>
討罪三禽偽王滅其國悉郡縣之司空實先内附為嚮<lb/>
導厥功懋焉拜行在工部尚書公先世以宗親王異域<lb/>
兹乃以陪臣躐九卿斯尤竒矣子師晦任州守以言事<lb/>
謫江陰尉遂家焉彰甫為司空九世孫虬髯白晳雙眸<lb/>
炯然善細書絶技擅塲所書洛神賦縱横僅寸餘竭目<lb/>
力始悉其縷析絲分毫芒彪炳八法精勁行伍井然又<lb/>
能於粒米上書一絶句異哉按後漢師宜官能於方寸<lb/>
<pb n="KR3j0163_WYG_017-6b"/>
間書千言頗自矜重間挈空囊過酒家書其壁觀者雲<lb/>
集酒大售因寛其直飲酣輒削書而去梁鵠受其法魏<lb/>
武重之可方駕矣<lb/>
　　康海學栁<lb/>
康德涵武功官師志學栁子厚先友記栁作獨孤申叔<lb/>
墓碣末載其友十三人姓氏與先友記同一竒格<lb/>
　　屏山詩禪<lb/>
劉屏山子翬朱文公師也其屏山集詩往往多禪語如<lb/>
<pb n="KR3j0163_WYG_017-7a"/>
牧牛頌云軟草豐苗任滿前蒼然觳觫卧寒煙直饒牧<lb/>
得渾純熟痛處還應著一鞭徑山寄道服云逺信殷勤<lb/>
到草菴却慚衰病豈能堪聊將佛日三端布為造青州<lb/>
一領衫粲粲休誇綺與紈紉蘭製芰亦良難此袍徧滿<lb/>
三千界要與寒兒共解顔此類是也先生常語文公曰<lb/>
吾少官莆田以疾病時接佛老之徒聞其所謂清淨寂<lb/>
滅者而心悦之比歸讀儒書而後知吾道之大其體用<lb/>
之全乃如此故文公講學初亦由禪入<lb/>
<pb n="KR3j0163_WYG_017-7b"/>
　　李鎮東書<lb/>
昔人評謝康樂詩如初日芙蓉顔延之詩如鏤金錯采<lb/>
梁武帝取其語以入書評云李鎮東書如芙蓉之出水<lb/>
文彩之鏤金<lb/>
　　姑溪集<lb/>
宋李之儀端叔姑溪文集五十卷古賦詩十一卷銘贊<lb/>
一卷表啓書四卷雜書一卷<hi>此上下闕數卷</hi>手簡十七卷序一<lb/>
卷記二卷題跋五卷祭文青詞二卷墓誌三卷詞曲三<lb/>
<pb n="KR3j0163_WYG_017-8a"/>
卷後集二十卷古賦詩十三卷銘贊一卷序跋一卷手<lb/>
簡三卷誌狀二卷端叔在蘇門名次六君子曩毛氏津<lb/>
逮祕書中刻其題跋觀全集殊下秦晁張陳逺甚然其<lb/>
題跋自是勝塲<lb/>
　　楊鐵厓二賦<lb/>
楊廉夫作悲舒王賦刺王安石云舉周官之勦説兮胡<lb/>
獨忌夫春秋宜天有變而弗畏兮人有讒而易售聽鳴<lb/>
鴞以為鳯兮唾窮麟以為跛羊松栢老而剪棄兮喜植<lb/>
<pb n="KR3j0163_WYG_017-8b"/>
榆之驟長數語曲盡安石罪狀可當爰書又摩厓碑賦<lb/>
云茍執温凊之小節兮不匹馬而北方則千麾而萬旟<lb/>
兮肯復効忠於耄荒又云迎上皇以來歸兮嘑長慶之<lb/>
驩聲歘南内其不祥兮起膝下之天兵使權臣其䑕變<lb/>
兮何李父之貸刑此殘碑之墮淚兮與凍雨而交零兩<lb/>
段或抑或揚尤深當肅宗功罪史筆也廉夫有東維子<lb/>
全集<lb/>
　　滄浪集<lb/>
<pb n="KR3j0163_WYG_017-9a"/>
宋蘇舜欽子美滄浪集十五卷首有歐陽序古律詩八<lb/>
卷誌狀二卷書二卷上書疏狀啓表二卷記序雜文一<lb/>
卷有南宋施元之跋尾云蘇子美集十五卷歐陽文忠<lb/>
公為之首序子美在寶元慶厯間有大名其文章瓌竒<lb/>
豪邁自成一家不幸淪落早世故生平所著止此而近<lb/>
時亦少見之元之因俾鏤版於三衢又得尚書汪公聖<lb/>
錫所藏豫章先生詩為子美作也并附之左方乾道辛<lb/>
卯六月己巳呉興施某書<lb/>
<pb n="KR3j0163_WYG_017-9b"/>
　　徂徠集<lb/>
宋石介守道徂徠集二十卷詩卷辨説原釋傳録雜著<lb/>
五卷論二卷書六卷序一卷記一卷啓表一卷石門呉<lb/>
孟舉<hi>之振</hi>所貽宋刻也守道最折服者栁仲塗最詆諆者<lb/>
楊文公大年觀魏東郊詩怪説可見其文倔強勁質有<lb/>
唐人風較勝栁穆二家終未脱草昧之氣<lb/>
　　蘇子美詩<lb/>
滄浪集有及第後與同年宴李丞相宅詩云拔身泥滓<lb/>
<pb n="KR3j0163_WYG_017-10a"/>
底飄迹雲霄上氣和朝言甘夢好夕魂王軒眉失舊斂<lb/>
舉意有新況爽如秋後鷹榮若凱旋將一第常事而津<lb/>
津道之如此子美之早廢不達已略可見矣昔人議孟<lb/>
郊春風得意馬蹄疾之作子美何以異此<lb/>
　　皮陸<lb/>
唐本笠澤叢書四卷以甲乙丙丁為次前有自序及江<lb/>
湖散人傳後有宋政和元年毘陵朱衮序乃江西士夫<lb/>
家舊本黄俞邰得之金陵餅肆中自跋云出魯望手編<lb/>
<pb n="KR3j0163_WYG_017-10b"/>
唐本古雅殊可寶惜予舊藏皮襲美文藪十卷有襲美<lb/>
自序宋栁開仲塗序亦皮所自編也凡松陵唱和集詩<lb/>
二編俱不載<lb/>
　　栁仲塗集<lb/>
宋栁開仲塗河東文集十五卷附行狀一卷門人張景<lb/>
所編其文多拗拙石守道極推尊之其過魏東郊詩上<lb/>
擬之臯䕫伊吕下擬之遷固王通韓愈殊為不倫東郊<lb/>
野夫傳開所自述與補亡先生傳皆載集第二卷又穆<lb/>
<pb n="KR3j0163_WYG_017-11a"/>
修伯長集代州馮秋水方伯<hi>如京</hi>順治中刻之金陵文拗<lb/>
拙亦與開類詩尤不工唐末宋初風氣如此其視歐蘇<lb/>
真陳涉之啓漢高耳景字晦之避難逋竄改姓名曰李<lb/>
田所至題曰我非東方兒木子也不是牛耕土田也欲<lb/>
識我蹤跡一氣萬物母景作栁集序破題云一氣萬物<lb/>
之母也見湘山野録<lb/>
　　龍標宫詞<lb/>
李太白清平調行樂詞皆用飛燕昭陽事然予觀王少<lb/>
<pb n="KR3j0163_WYG_017-11b"/>
伯宫詞如平陽歌舞新承寵簾外春寒賜錦袍斜抱雲<lb/>
和深見月朦朧樹色隠昭陽玉顔不及寒鴉色猶帶昭<lb/>
陽日影來皆為太真而作皆用昭陽事葢當時詩人之<lb/>
言多如此不獨太白<lb/>
　　栁開論文<lb/>
元盛如梓恕齋叢談載栁開論文曰古文非在詞澀言<lb/>
苦令人難讀在於古其理高其意然予讀開河東集但<lb/>
覺苦澀初無好處豈能言之而不能行耶<lb/>
<pb n="KR3j0163_WYG_017-12a"/>
　　刋書<lb/>
恕齋叢談云書籍版行始於後唐昔州郡各有刋行文<lb/>
籍寰宇書目備載之雖為學者之便而讀書之功不及<lb/>
古人矣且異書多冺没不傳後漢書注事最多所引書<lb/>
今十無二三如漢武秋風辭見於文選樂府文中子晦<lb/>
菴收入楚詞後語然史記漢書皆不載藝文志又無漢<lb/>
祖歌詞不知祖於何書予按五代會要後唐長興三年<lb/>
四月敕差太子賓客馬縞太常丞陳觀太常博士段顒<lb/>
<pb n="KR3j0163_WYG_017-12b"/>
尚書屯田員外郎田敏充詳勘九經官委國子監於諸<lb/>
色選人中召能書人端楷寫出付匠雕刻每日五紙與<lb/>
減一選漢乾祐間周禮儀禮公羊穀梁四經始鏤版周<lb/>
廣順三年六月尚書左丞判國子監事田敏進印版九<lb/>
經書五經文字様各二部顯德二年中書門下奏國子<lb/>
監祭酒尹拙狀校勘經典釋文三十卷雕造印版欲請<lb/>
兵部尚書張昭太常卿田敏同校勘葉夢得言唐栁玭<lb/>
訓序言在蜀見字書雕本不始馮道監本始道耳河汾<lb/>
<pb n="KR3j0163_WYG_017-13a"/>
燕閒録隋開皇十三年遺經悉令雕版又毋昭裔有鏤<lb/>
版之言葢刋書始隋暨唐至五代宋而始盛耳<lb/>
　　文表<lb/>
呉郡劉欽謨<hi>昌</hi>成化中督河南學政刻中州文表一書<lb/>
表章元六家遺文皆中州産也許文正公衡遺稿五卷<lb/>
附録一卷姚文公燧内集八卷欽謨自跋云聞之李中<lb/>
舍應禎云文公集五十卷松江士夫家有之南北奔走<lb/>
竟莫能致此乃録本多殘缺視刻本不啻十之二又云<lb/>
<pb n="KR3j0163_WYG_017-13b"/>
在百泉召見姚裔孫鄙野質實不復事儒藝有文獻公<lb/>
樞手書碧色箋特寶愛紙墨如新云雍古馬文貞公祖<lb/>
常石田集五卷跋云得之光州兵侍霍公<hi>予所見石田集十五卷至</hi>
<hi>元五年刋行</hi>霍之居即文貞故石田莊也又云馬中丞墓在<lb/>
光州西南十五里碑石趙孟頫書<hi>愚按文敏殁於元英宗至治二年而文貞</hi>
<hi>以順帝至元四年卒是時趙前卒已久矣疑必有誤或是集趙書耳</hi>許文忠公有壬圭塘<lb/>
小稿三卷王文定公惲秋澗集六卷跋云公之子公儀<lb/>
公孺公孺子以可皆能文而子孫墳墓漫不知其所在<lb/>
<pb n="KR3j0163_WYG_017-14a"/>
富珠哩文靖公翀遺文二卷跋云文靖有集六十卷今<lb/>
多不傳子逺死於忠逺婦死於節昌至鄧州閲士籍得<lb/>
其後之習業於官者猶自稱魯叅政家云欽謨博雅好<lb/>
事嘗撰呉先賢讚若干卷此書尤可愛重睢州湯潛菴<lb/>
<hi>斌</hi>學士出為江蘇巡撫予語以當重刻之惜未果<lb/>
　　授經圖<lb/>
崇文總目有授經圖其書不傳明周藩西亭王孫乃因<lb/>
章俊卿考索圖增定之為四卷卷首有自序及西亭之<lb/>
<pb n="KR3j0163_WYG_017-14b"/>
子勤羮一跋圖首授經世系次諸儒列傳次諸儒著述<lb/>
歴代經解此書舊無刋本大梁水後西亭藏書數萬卷<lb/>
皆付巨浸賴泉州黄俞邰家有寫本康熙間與朱檢討<lb/>
竹垞<hi>彝尊</hi>同較定刻之金陵其書始行於世<lb/>
　　左傳檀弓敘事<lb/>
劉知幾云敘事之工以簡為主因思左氏記晉平公飲<lb/>
酒杜蕢云辰在子卯云云幾三四十言檀弓只以十七<lb/>
字盡之云子卯不樂知悼子在堂斯其為子卯也大矣<lb/>
<pb n="KR3j0163_WYG_017-15a"/>
語益簡味愈長可為文章之法歐尹在洛同作雙桂樓<lb/>
臨園驛記永叔先成凡千餘言師魯止用五百許字永<lb/>
叔服其簡古他日誌師魯曰文簡而有法又云簡而有<lb/>
法在六經中惟春秋足當之可知簡字不易到也又類<lb/>
苑載眞宗御製法音集詔學僧於傳法院箋注楊大年<lb/>
充提舉一僧注六種震動㡬三百字大年都抹去自下<lb/>
止二句曰地體本靜動必有變其簡當若此<lb/>
　　擬古<lb/>
<pb n="KR3j0163_WYG_017-15b"/>
樂府古詩不必輕擬滄溟諸賢病正坐此前人擬古莫<lb/>
妙於陸機江淹馮班云江陸擬古詩如搏猛虎禽生龍<lb/>
急與之角力不暇氣格悉敵今人擬古如牀上安牀但<lb/>
覺怯處種種不逮此論良是若傅𤣥艶歌行云一顧傾<lb/>
朝市再顧國為墟呆拙之甚所謂㸃金成鐵手也王弇<lb/>
州云平子四愁千古絶唱傅𤣥擬之致不足言是笑資<lb/>
耳𤣥又有日出東南隅一篇汰去菁英竊其常語尤可<lb/>
厭者本詞使君自有婦羅敷自有夫綽有餘味乃益以<lb/>
<pb n="KR3j0163_WYG_017-16a"/>
天地正位之語正如低措大記舊文不全時以巳意續<lb/>
貂罰飲墨水一斗可也諒哉<lb/>
　　王慧詩<lb/>
王慧字蘭韻太倉人同年長源督學<hi>發祥</hi>之女有雋才所<lb/>
著凝翠軒詩一卷極多佳句閨詞云輕寒薄煖暮春天<lb/>
小立閒庭待燕還一縷栁花飛不定和風搭在繡牀前<lb/>
又五言如杏花都揜屋楊栁半垂溪花陰依略彴竹色<lb/>
捲瀟湘風懷看緑栁愁緒比黄楊紈扇三春月緗琴五<lb/>
<pb n="KR3j0163_WYG_017-16b"/>
夜霜七言如别去新篁方解籜重來芳樹欲過頭蕭蕭<lb/>
竹影遮紅藥細細波紋映白魚纔過輕雷收筍箬旋㪺<lb/>
新水試茶芽一枝香供宜金屋半醉紅扶待畫乂<hi>鶯粟花</hi>
楊栁溪橋初過雨杏花樓閣半藏煙淚淹紅袖傷離日<lb/>
愁在黄昏細雨中硃添小印思題扇釧擘輕羅憶㸃籌<lb/>
墻角紅殘桃結子石盆青淺菊分芽栁絮飛殘青滿徑<lb/>
荳花零亂緑圍村棠棃謝後猶花信櫻笋過時已麥秋<lb/>
幾處溪山留薜荔一秋風雨在芭蕉皆佳句也又宿田<lb/>
<pb n="KR3j0163_WYG_017-17a"/>
家偶見粘牕破紙乃韓偓香奩詩惜而賦絶句云麗情<lb/>
佳句有誰知瞥見牕前字半攲為惜風流埋没甚自㩦<lb/>
紅燭拂蛛絲此等懷抱亦非㝷常閨閣所解<lb/>
　　會昌一品集<lb/>
李衛公一代偉人功業與裴晉公伯仲其會昌一品制<lb/>
集駢偶之中雄竒駿偉與陸宣公上下别集憶平泉五<lb/>
言諸詩較白樂天劉夢得不啻過之<lb/>
　　伊川尊詩小序<lb/>
<pb n="KR3j0163_WYG_017-17b"/>
程伊川云詩小序便是當時國史作如當時不作雖孔<lb/>
子亦不能知況子夏乎如大序則非聖人不能作<hi>涇野云據</hi>
<hi>此則小序不可改</hi>又云問小序是何人作曰但看大序則可見<lb/>
矣曰莫是國史作否曰序中分明言國史明乎得失之<lb/>
迹葢國史得詩於采詩之官故知其得失之迹如非國<lb/>
史則何以知其所美所刺之人使當時無小序雖聖人<lb/>
亦辨不得曰聖人刪詩時曾刪改小序否曰有害義理<lb/>
處也須刪改葉氏習學記言云作詩者必有所指故集<lb/>
<pb n="KR3j0163_WYG_017-18a"/>
詩者必有所繫或記本事或釋詩意皆在秦漢之前讀<lb/>
詩者以其時考之以其義斷之惟是之從可也欲盡去<lb/>
本序自為之説失詩意多矣<lb/>
　　題畫詩三則<lb/>
往見倪雲林小畫自題詩云蕭蕭風雨麥秋寒把筆臨<lb/>
摹強自寛賴有俞君相慰藉松肪筍脯勸加餐又在京<lb/>
師人家見一詩云梓樹花開破屋東鄰墻花信幾畨風<lb/>
閉門睡過兼旬雨春事依依是夢中末題云至正癸卯<lb/>
<pb n="KR3j0163_WYG_017-18b"/>
呈德機徴君右二詩皆佳<lb/>
又嘗見破牕風雨卷武夷山樵者錢惟善題云一鐙風<lb/>
雨寒牕破讀書不知秋怒號怳如扁舟在江海但覺四<lb/>
壁皆波濤對牀高卧無此客倚劔長歌空二毛曉看庭<lb/>
樹故無恙千峯雲氣落青袍金葢山人錢岳題云敬亭<lb/>
山下讀書菴破紙牕寒儘自堪但怪蛟龍嘶匣底不知<lb/>
風雨暗江南雲横黑海秋帆斷花落彤樓曉夢酣五色<lb/>
石崩天頂漏須君手脱巨鰲鐕<hi>惟善字思復錢塘人以羅刹江賦得名號曲江</hi>
<pb n="KR3j0163_WYG_017-19a"/>
<hi>居士有江月松風集</hi>
又羅塞翁畫猿一軸余鏗題云抛却故山久披圖眼忽<lb/>
明老夫歸未得説與曉猿驚韓性題云栗葉秋未黄連<lb/>
臂撼山雨白晝聞清啼愁雲夢天姥數詩皆佳作也<hi>性字</hi>
<hi>明善魏公八世孫居紹興卒諡莊節先生元史儒學有𫝊</hi>
　　朱佐日<lb/>
張㫤景春呉中人物志云武后嘗吟詩白日依山盡黄<lb/>
河入海流云云問是誰作李嶠對曰御史朱佐日詩也<lb/>
<pb n="KR3j0163_WYG_017-19b"/>
賜綵百匹子承慶嘗為昭陵輓詩入高等由是父子齊<lb/>
名按此詩諸集皆作王之渙之渙開元間詩人紀事詩<lb/>
話亦不載佐日名字張説不知何據<lb/>
　　鮑謝<lb/>
唐鮑防字子慎襄州人仕終工部尚書工詩與謝良弼<lb/>
齊名時亦稱鮑謝見全唐詩話<lb/>
　　耶律文正詩<lb/>
元耶律文正湛然居士集十四卷中多禪悦之語其詩<lb/>
<pb n="KR3j0163_WYG_017-20a"/>
亦質率間有可采者略摘數篇管城從我自燕都流落<lb/>
遐荒萬里餘半札秋毫裁翡翠一枝霜竹剪瓊琚鋒端<lb/>
但可題塵景筆下安能劃太虚聊復贈君為土物中書<lb/>
休笑不中書<hi>贈李那王筆</hi>昔年萍水便相㝷握手臨風話素<lb/>
心刻燭賦成無字句按徽彈徹没絃琴風來逺渡晚潮<lb/>
急雨過寒塘秋水深此樂莫教兒輩覺又成公案滿叢<lb/>
林<hi>寄平陽淨名院潤老</hi>班姬零落到而今聞道翻身入道林歌扇<lb/>
舞裙忘舊業藥爐經卷半新吟閒眠白晝三杯酒靜對<lb/>
<pb n="KR3j0163_WYG_017-20b"/>
青松一曲琴更看他年栖隠處蓬山樓閣五雲深<hi>過武川贈</hi>
<hi>僕散令人</hi>狐死曾聞尚首丘悲予去國十年遊崑崙碧聳日<lb/>
落處渤海西傾天盡頭君子云亡真我恨斯文將喪是<lb/>
吾憂尚期晚節回天意隠忍龍庭且強留<hi>過燕京和陳秀玉韻</hi>閒<lb/>
騎白馬思無窮來訪西城緑髮翁元老規模妙天下錦<lb/>
城風景壓河中花開杷欖芙蓉澹酒泛蒲桃琥珀濃痛<lb/>
飲且圖容易醉欲憑春夢到盧龍閒乘羸馬過蒲華又<lb/>
到西陽太守家瑪瑙瓶中簪亂錦琉璃鍾裏泛流霞品<lb/>
<pb n="KR3j0163_WYG_017-21a"/>
嘗春色批金橘受用秋香割木𤓰此日幽歡非易得何<lb/>
妨終老住流沙<hi>贈富察元帥</hi>河中春晚我邀賓詩滿雲箋酒<lb/>
滿巡對景怕㸔紅日暮臨池羞照白頭新栁添翠色侵<lb/>
凌草花落餘香著莫人<hi>朱淑真詞無奈春寒著摸人</hi>且著新詩與芳<lb/>
酒西園佳處送殘春<hi>河中遊西園</hi>萬里西征出玉闗詩無佳<lb/>
思酒瓶乾蕭條異域年初換坎軻窮途臘已殘身過碧<lb/>
雲遊極樂手遮西日望長安年光迅速如流水不管詩<lb/>
人兩鬢斑<hi>壬午元日</hi>已上數作頗有風味皆從軍西域之作也<lb/>
<pb n="KR3j0163_WYG_017-21b"/>
　　儒將詩<lb/>
劉後村跋總管徐汝乙詩云宋武臣能詩者賀鑄劉季<lb/>
孫為坡谷深許其後有劉翰武子潘檉德久尤為項平<lb/>
菴葉水心所賞重明景泰中有十才子湯叅將𦙍勣最<lb/>
著予見其東谷遺稿十卷了無可取成化間金陵姚福<lb/>
者世襲千戸著定軒集避喧録窺豹錄及青溪暇筆若<lb/>
干卷予嘗見暇筆草稿福手書也記軼事頗亦可喜而<lb/>
論詩膚陋如自記蔡琰歸漢圖詩云若使蕃兒能念母<lb/>
<pb n="KR3j0163_WYG_017-22a"/>
他年好作倒戈人所取彭三吾咏明妃詩云妾分嫁單<lb/>
于君恩本不孤畫工休盡殺夢弼要人圖謂得風人之<lb/>
體真三家村學究見識可為噴飯又嘗見南皮李騰鵬<lb/>
撰明詩統取一詩云君王莫殺毛延夀留畫商巗夢裏<lb/>
賢腐儒所見略同乃爾又明名將如郭登戚繼光陳第<lb/>
萬表皆有詩名<lb/>
　　香奩詩<lb/>
眉山暗淡向殘燈一半雲鬟墜枕稜四體著人嬌欲泣<lb/>
<pb n="KR3j0163_WYG_017-22b"/>
自家揉碎砑繚綾楊廉夫香籢詩也見集中今訛作韓<lb/>
偓非是<lb/>
　　仲殊詩<lb/>
漫録載僧仲殊詩云瑞麟香煖玉芙蓉畫蠟凝輝到曉<lb/>
紅數㸃漏移衙仗北一畨雨滴甲樓東夢遊黄閣鸞巢<lb/>
外身卧彤幃虎帳中報道譙門初日上起來簾幙杏花<lb/>
風右在平江呈黄左丞安中作東坡所謂蜜殊也<lb/>
　　歌行引<lb/>
<pb n="KR3j0163_WYG_017-23a"/>
炙輠録云歌行引本一曲爾一曲中有此三節凡始發<lb/>
聲謂之引引者導引也既引矣其聲稍放故謂之行行<lb/>
者其聲行也既行矣於是聲音遂縱所謂歌也惟一曲<lb/>
備三節故引自引行自行歌自歌其音節有緩急而文<lb/>
義有終始故不同也正如大曲有入破滚煞之類今詩<lb/>
家分之各自成曲故謂之樂府無復異製矣又姜白石<lb/>
詩説云載始末曰引體如行書曰行放情曰歌兼之曰<lb/>
歌行悲如蛩螿曰吟通乎俚俗曰謡委曲盡情曰曲<lb/>
<pb n="KR3j0163_WYG_017-23b"/>
　　旉山<lb/>
杜牧之弔沈下賢詩云一夜小旉山下夢水如環佩月<lb/>
如襟坊刻訛作小孤與本題無涉按呉興掌故旉山在<lb/>
烏程縣西南二十里易曰震為旉旉花蒂也説卦山之<lb/>
東曰旉此山在福山東故名福山又名小旉山與旉山<lb/>
相連接唐詩人沈亞之下賢居此予鄉華不注不作跗<lb/>
解亦與旉同義<lb/>
　　胡釘鉸詩派<lb/>
<pb n="KR3j0163_WYG_017-24a"/>
茶譜記胡生以釘鉸為業居近白蘋洲旁有古冢每茶<lb/>
飲必酹之忽夢一人曰吾姓栁感子茗惠教子為詩後<lb/>
遂名胡釘鉸詩若然則釘鉸詩派乃本栁文暢耶又雲<lb/>
溪友議列子墓在鄭里有胡生家貧少為磨鏡鍍釘之<lb/>
業遇名茶美醖輒祭忽夢一人刀劃其腹納以一卷書<lb/>
既覺遂工吟咏號胡釘鉸此一事而傳載異耳<lb/>
　　排律<lb/>
唐人省試應制排律率六韻載諸英華者可考至杜子<lb/>
<pb n="KR3j0163_WYG_017-24b"/>
美元白諸人始增益至數十韻或百韻近日詞林進詩<lb/>
動至百韻誇多鬬靡失古意矣<lb/>
　　呉惟信<lb/>
宋呉惟信中孚湖州人寓呉嘉定之白鶴村呉有糜先<lb/>
生者於九經注疏悉能成誦嘗見中孚賦絶句云白髮<lb/>
傷春又一年閒將心事卜金錢棃花落盡東風軟商略<lb/>
平生到杜鵑亟下拜曰天才也老夫每欲效顰則漢高<lb/>
祖唐太宗追逐筆下矣觀此可悟作詩三昧韓退之詩<lb/>
<pb n="KR3j0163_WYG_017-25a"/>
似論蘇子瞻詞似詩昔人謂如教坊雷大使舞終非本<lb/>
色正此意也<lb/>
　　劉令嫻詩<lb/>
梁徐悱妻劉氏令嫻孝綽之妹盛有才名其祭悱文清<lb/>
綺可誦及讀玉臺新詠所載令嫻詩如光宅寺云長廊<lb/>
欣目送廣殿悦逢迎何當曲房裏幽隠無人聲又有期<lb/>
不至云黄昏信使斷銜怨心悽悽迴燈向下榻轉面闇<lb/>
中啼正如高仲武所云形質既雌詞意亦蕩勉名臣悱<lb/>
<pb n="KR3j0163_WYG_017-25b"/>
名士得此才女抑不幸耶<lb/>
　　妄補古碑<lb/>
崑山慧聚寺有毘沙門天王像唐楊惠之所塑旁二侍<lb/>
女尤佳徐稚山紀其事謂此像得塑工三昧具戒後人<lb/>
不可妄加修飾因思古人書畫詩文寧闕疑不可妄補<lb/>
皆如此西園雜記載杭州中天竺佛殿後壁山水王叔<lb/>
明所畫歳久剥落有遜齋子者補之為方棠陵豪所譏<lb/>
此古今通病也近見秦中諸碑如九成宮之屬下方多<lb/>
<pb n="KR3j0163_WYG_017-26a"/>
刓缺俗人輒以惡書補之更數十年真面目不可復識<lb/>
矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0163_WYG_017-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　池北偶談卷十七<lb/>
</p>
<p>
</p>
  </div>
</body>
</text>
</TEI>
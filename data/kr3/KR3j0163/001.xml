<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>池北偶談卷一</head> <lb/>
    <p>
<pb n="KR3j0163_WYG_001-1a"/>
欽定四庫全書<lb/>
　池北偶談卷一<lb/>
　　　　　　　　　　　刑部尚書王士禎撰<lb/>
　　特賜進士及第<lb/>
戊戌春<lb/>
世祖親覆試江南丁酉貢士以古文詩賦拔武進吳珂<lb/>
鳴第一是年禮闈榜後<lb/>
上諭特賜珂鳴進士與中式舉人張貞生等一體殿試<lb/>
<pb n="KR3j0163_WYG_001-1b"/>
尋改庶吉士同時崑山葉方藹試瀛臺賦甚工<lb/>
上深喜之踰年己亥秋復行㑹試葉中式賜一甲第三<lb/>
人及第<lb/>
　　部曹入詞林<lb/>
郎中與司業較俸陞内院侍讀自張允欽始内院詞臣<lb/>
與臺省一體年例外轉監司自宋之繩始尋皆罷不行<lb/>
吏部自十八年停内陞與五部一例選郎金拱敬以加<lb/>
銜僅得太僕寺丞康熙九年始復故云<lb/>
<pb n="KR3j0163_WYG_001-2a"/>
　　二程後<lb/>
康熙八年<lb/>
車駕幸太學後允御史傅世舟請求二程子後於河南<lb/>
撫臣以明道二十一代孫宗昌伊川二十二代孫延祀<lb/>
名上俱為五經博士如朱坤例坤歙文公裔也十二年<lb/>
衍聖公孔毓圻疏請以子張子裔孫顓孫好賢為博士<lb/>
某年湖南巡撫請以濂溪裔孫周冕為博士部議皆格<lb/>
不行<lb/>
<pb n="KR3j0163_WYG_001-2b"/>
　　上考<lb/>
癸卯甲辰之間更定内外官考滿之例營競紛然未數<lb/>
年輒罷因話錄載裴充為太常寺太祝語卿長曰本設<lb/>
考課為奬勤勞若一以官高下為優劣則卿合上上考<lb/>
少卿合上中考丞合上下考主簿合中考協律合下考<lb/>
某等合喫杖語雖諧謔實切情事古今一轍可嘆也<lb/>
　　配享<lb/>
宋初定帝王廟配享功臣多不愜人意者如魏武以荀<lb/>
<pb n="KR3j0163_WYG_001-3a"/>
攸程昱配文帝以賈詡王朗配唐𤣥宗配享不及曲江<lb/>
廣平肅宗配享不及汾陽鄴侯皆不可解<lb/>
　　經筵日講<lb/>
康熙庚戌七月<lb/>
上召翰林學士熊賜履至瀛臺進講道千乘之國一章<lb/>
繼講務民之義一章<lb/>
上大喜隨命取經筵日講儀注以進是嵗十月有<lb/>
㫖諭禮部帝王圖治必稽古典學以資啓沃之益經筵<lb/>
<pb n="KR3j0163_WYG_001-3b"/>
日講允屬大典宜即舉行爾部詳察典例擇吉具儀來<lb/>
奏<lb/>
　　復内閣<lb/>
康熙九年十月内院復為内閣復翰林院官屬一遵順<lb/>
治十五年之舊以圖海巴泰為中和殿大學士兼吏部<lb/>
尚書索額圖李霨為保和殿大學士兼户部尚書魏裔<lb/>
介杜立徳為保和殿大學士兼禮部尚書對哈納為文<lb/>
華殿大學士管刑部尚書事折爾肯哈占為中和殿學<lb/>
<pb n="KR3j0163_WYG_001-4a"/>
士塞赫達都為保和殿學士馬朗古張鳯儀為文華殿學<lb/>
士靳輔為武英殿學士田種玉為文淵閣學士陳敳永為東閣<lb/>
學士折庫納熊賜履為翰林院掌院學士俱兼禮部侍郎<lb/>
　　傅而都嘉利亞國<lb/>
康熙己酉大西洋傅而都嘉利亞國貢使瑪訥撒爾達<lb/>
聶入貢有<lb/>
㫖該國從來未通中國凡賜賚皆加一等其人物貢物<lb/>
與荷蘭略同<lb/>
<pb n="KR3j0163_WYG_001-4b"/>
　　起居注<lb/>
康熙十年二月講筵初開工部尚書王熙翰林學士兼<lb/>
禮部侍郎熊賜履進講大學康誥曰克明徳章及尚書<lb/>
人心惟危道心惟微二句三月禮科給事中吳國龍疏<lb/>
請復設起居注得<lb/>
㫖報可<lb/>
　　藥樹監搜<lb/>
文昌雜錄載元相詩松門待制應全逺藥樹監搜可得<lb/>
<pb n="KR3j0163_WYG_001-5a"/>
知云唐時殿門外有藥樹監察御史監搜之位在焉唐<lb/>
制百官入宫殿門必搜御史掌之太和中乃下詔宰臣<lb/>
奏事停其監搜<hi>云云</hi>康熙初御史李秀奏請百官佩刀雖<lb/>
上殿奏事亦爾後李御史棠疏罷之<lb/>
　　俄羅斯<lb/>
俄羅斯國以順治十七年遣使入貢不知正朔自稱一<lb/>
千一百六十三年<lb/>
讀王弇州所記有明盛事及徐應秋談薈所載因憶本<lb/>
<pb n="KR3j0163_WYG_001-5b"/>
朝盛事數則記錄於左<lb/>
　　兄弟九列<lb/>
真定梁公清寛清逺清標兄弟相繼為吏部侍郎清標<lb/>
歴户禮兵刑四部尚書大拜清寛清標皆給事中維本<lb/>
子清逺山東僉事維樞子皆前吏部尚書夢龍曽孫<lb/>
　　父子尚書<lb/>
宛平王公崇簡以太子太保禮部尚書致仕子熙以禮<lb/>
部侍郎加尚書遷左都御史兵工二部尚書大拜公時<lb/>
<pb n="KR3j0163_WYG_001-6a"/>
六十餘尚無恙<lb/>
　　父子同時顯貴<lb/>
掖縣張尚書忻以大司寇家居子文安公端拜相年三<lb/>
十六滄州戴尚書明説為户書子編修王綸以順治乙<lb/>
未及第第二人王縉戊戌進士官御史<lb/>
　　父子宰相<lb/>
高陽李公霨前明文敏公國<graphic n="KR1376" url="https://raw.githubusercontent.com/kanripo/KR-Gaiji/master/images/KR1376.png" mimeType="image/png"/>子大名成公克鞏前明<lb/>
文穆公基命子皆父子宰相<lb/>
<pb n="KR3j0163_WYG_001-6b"/>
　　父子尚書<lb/>
靈夀傅大司空維鱗前明太宰永淳子父子皆尚書<lb/>
　　戊子北榜三及第<lb/>
順治戊子順天鄉試第四名張永祺壬辰榜眼及第第<lb/>
五名戴王綸乙未榜眼及第第八名熊伯龍己丑榜眼<lb/>
及第<lb/>
　　甲午浙榜三狀元<lb/>
順治甲午浙江熊鍾陵讀學<hi>伯龍</hi>主試一榜狀元及第者<lb/>
<pb n="KR3j0163_WYG_001-7a"/>
三人乙未史大成鄞人甲辰嚴我斯歸安人庚戌蔡啓<lb/>
僔徳清人<lb/>
　　徳清蔡氏二狀元<lb/>
康熙庚戌狀元蔡啓僔壬戌狀元蔡升元俱徳清人升<lb/>
元即啓僔從姪<lb/>
　　戊戌三及第<lb/>
順治戊戌鼎甲三人常熟孫承恩鹽城孫一致全椒吳<lb/>
國對皆江南人皆中甲午順天榜<lb/>
<pb n="KR3j0163_WYG_001-7b"/>
　　蘇州㑹元狀元<lb/>
順治以來蘇州㑹元六人乙未秦鉽長洲人丁未黄礽<lb/>
緒崇明人癸丑韓菼丙辰彭定求乙丑陸肯堂丁丑汪<lb/>
士鋐俱長洲人狀元七人戊戌孫承恩常熟人己亥徐<lb/>
元文崑山人丁未繆彤吳縣人癸丑即菼丙辰即定求<lb/>
己未歸允肅常熟人乙丑即肯堂兼㑹狀者三人<lb/>
　　崑山徐氏三及第<lb/>
崑山徐氏兄弟三人長乾學康熙庚戌探花及第刑部<lb/>
<pb n="KR3j0163_WYG_001-8a"/>
尚書次秉義癸丑探花及第右庶子次元文順治己亥<lb/>
狀元及第以户部尚書大拜同胞三及第前明三百年<lb/>
所未有也惟宋李宗諤子昭遘昭遘子果卿果卿子士<lb/>
廉三世探花及第<lb/>
　　同邑一榜及第<lb/>
順治己亥狀元徐元文<hi>榜姓陸</hi>探花葉方藹皆崑山人丁<lb/>
未狀元蔡啓僔榜眼孫在豐皆徳清人明崇禎癸未榜<lb/>
眼宋之繩探花陳名夏皆溧陽人<lb/>
<pb n="KR3j0163_WYG_001-8b"/>
　　僚壻狀元<lb/>
武進楊修撰廷鑑吕閣學宫僚壻也一明崇禎癸未狀<lb/>
元及第一順治丁亥狀元及第<hi>廷鑑二子大鵾己亥庶吉士按察使大鶴己未</hi>
<hi>諭徳</hi>
　　一邑甲科之盛<lb/>
本朝一邑科第之盛者無錫壬辰狀元鄒忠倚乙未探<lb/>
花秦鉽<hi>長洲籍</hi>秦又㑹元也己亥榜眼華亦祥<hi>榜姓鮑</hi>甲辰<lb/>
探花周𢎞<hi>榜姓秦</hi>崑山三徐兄弟及第外又有己亥探花<lb/>
<pb n="KR3j0163_WYG_001-9a"/>
葉方藹徳清庚戌二及第外又有丙辰榜眼胡㑹恩壬<lb/>
戌狀元蔡升元常熟戊戌狀元孫承恩丙辰探花翁叔<lb/>
元己未狀元歸允肅<lb/>
　　全椒呉氏兄弟<lb/>
全椒吳氏兄弟同胞五人其四皆進士長國鼎前癸未<lb/>
進士官中書舍人三國縉順治己丑進士四國對順治<lb/>
戊戌進士榜眼及第官翰林侍讀五國龍亦前癸未進<lb/>
士官禮科都給事中國對國龍孿生也國龍子晟康熙<lb/>
<pb n="KR3j0163_WYG_001-9b"/>
丙辰進士昺辛未進士榜眼及第<lb/>
　　父子學士<lb/>
桐城張禮書英兼翰林院學士掌院事子廷瓚同時官<lb/>
翰林侍讀學士又同為日講官<lb/>
　　兄弟學士<lb/>
華亭王左都鴻緒先為内閣學士二兄頊齡九齡皆翰<lb/>
林侍講學士<lb/>
　　特恩賜㑹試<lb/>
<pb n="KR3j0163_WYG_001-10a"/>
順治乙酉鄉試山東法若真以五經疏聞於朝特<lb/>
㫖授中書舍人仍與㑹試丙戌遂入翰林其弟若貞同<lb/>
科進士給事中<lb/>
　　長洲彭氏二及第<lb/>
長洲彭氏定求丙辰狀元寧求壬戌探花同曽祖兄弟<lb/>
　　難䕃異典<lb/>
順治中御史張煊以忤溧陽相死<lb/>
世祖皇帝親政後特以其子諸生基逺為太常少卿累<lb/>
<pb n="KR3j0163_WYG_001-10b"/>
陞兵部侍郎外遷蘇松兵備副使康熙中直督尚書朱<lb/>
昌祚直撫尚書王登聯中法死<lb/>
上親政後其子頌寃以朱之子紱為兵部督捕理事官<lb/>
王之子盛唐為大理寺少卿<lb/>
　　兩五經入翰林<lb/>
康熙丁卯順天鄉試海寧查嗣韓侯官林文英皆以五<lb/>
經疏聞特<lb/>
賜舉人明年戊辰俱中式嗣韓榜眼及第文英庶吉士<lb/>
<pb n="KR3j0163_WYG_001-11a"/>
　　土魯番表文<lb/>
土魯番自順治十三年入貢至康熙十二年國王瑪墨<lb/>
忒塞伊忒韓復遣其臣兀魯和隥等獻馬其表略云土<lb/>
魯番國王某上言於乃聖乃仁天下治平<lb/>
皇帝陛下恭惟<lb/>
皇上一統攸同何異於古之占什特惠澤羣生相同乎<lb/>
昔之達剌汗法紀軍威比隆於楷墨塞勞聰明格物嫓<lb/>
美乎伊思謙達爾<lb/>
<pb n="KR3j0163_WYG_001-11b"/>
皇上睿知天錫如日升之無不照<lb/>
皇上撥亂為治如月恒之無不臨旌旂閃爍超越乎墨<lb/>
烏戚爾皇恩浩蕩實出於度量寛仁國祚無疆而萬國<lb/>
咸寧洪福靡際而皇圖應運後稱一千八十三年二月<lb/>
二十八日予昔在禮部見荷蘭暹羅琉球諸國表文用<lb/>
金花箋文義皆如中國或謂是閩粤人代作也<lb/>
　　北岳祀典<lb/>
五岳皆祭於山獨恒岳祭上曲陽自漢宣帝神爵元年<lb/>
<pb n="KR3j0163_WYG_001-12a"/>
始而恒山實在渾源州相傳舜望於山川北至大茂山<lb/>
大雪不能前有石飛墮遂祀焉即今曲陽廟廟石長不<lb/>
滿丈闊僅四尺餘濮陽蘇穀原<hi>祐</hi>侍郎疑石晉後燕雲<lb/>
陷遼宋遂遙祀於此然史漢唐書之文明甚不始宋也<lb/>
沈存中筆談云北岳謂之大茂山半屬契丹以大茂脊<lb/>
為界岳祠舊在山下石晉之後稍遷近内今祠乃在曲<lb/>
陽<hi>云云</hi>蘇說本此也明𢎞治中馬端肅公曽請改祠於山<lb/>
事下禮部竟格於倪文毅公按南園漫錄云倪公父謙<lb/>
<pb n="KR3j0163_WYG_001-12b"/>
常奉命祀曲陽禱於神神指旁侍一人與之遂生公因<lb/>
名岳以是固執不肯改祀云順治十七年<lb/>
上允刑科給事中粘本盛之請罷曲陽廟祀祀渾源千<lb/>
年因循之訛至是始釐正焉<lb/>
　　祭酒題名<lb/>
國初設祭酒滿洲一員蒙古一員漢人一員順治十七<lb/>
年裁去蒙古祭酒其滿洲祭酒題名姑兒馬吽<hi>起順治元年迄</hi>
<hi>康熙四年七月凡二十二年</hi>阿都里<hi>起四年迄七年/六月卒於位</hi>賈祿<hi>起七年迄十二年四</hi>
<pb n="KR3j0163_WYG_001-13a"/>
<hi>月左遷吏部員外郎</hi>宜昌阿<hi>起十二年迄十七年/二月陞詹事府詹事</hi>阿禮瑚<hi>起十七年迄二</hi>
<hi>十二年陞盛京刑部侍郎</hi>漢祭酒題名李若琳<hi>天啓壬戌進士順天大興人</hi>薛所<lb/>
蘊<hi>崇禎戊辰進士河南孟縣人</hi>胡統虞<hi>崇禎癸未進士/湖廣武陵人</hi>高珩<hi>癸未進士山東</hi>
<hi>淄川人</hi>李呈祥<hi>癸未進士山/東霑化人</hi>王崇簡<hi>癸未進士順天宛平人諡文貞</hi>李奭<lb/>
棠<hi>順治丙戌㑹元及第順天大興人</hi>單若魯<hi>丙戌進士山/東高密人</hi>沙澄<hi>丙戌進士山東</hi>
<hi>蓬萊人</hi>馮溥<hi>丁亥進士山東臨/朐人拜相諡文毅</hi>吳偉業<hi>崇禎辛未進士㑹元及第江南太倉</hi>
<hi>人</hi>張士甄<hi>己丑進士順/天通州人</hi>金鋐<hi>壬辰進士順/天大興人</hi>章雲鷺<hi>丁亥進士</hi>
<hi>順天宛平人</hi>熊伯龍<hi>己丑進士及第/湖廣漢陽人</hi>李中白<hi>丁亥進士山西長子人</hi>李<lb/>
<pb n="KR3j0163_WYG_001-13b"/>
儀古<hi>己丑進士直隷任丘人</hi>綦汝楫<hi>乙未進士山/東高密人</hi>陳敳永<hi>乙未進士浙江</hi>
<hi>海寧人諡文安</hi>單若魯<hi>補/任</hi>熊伯龍<hi>補/任</hi>王守才<hi>旗人時更易官制漢軍漢人通用後</hi>
<hi>停</hi>宋徳宜<hi>乙未進士江南長/洲人拜相諡文恪</hi>李仙根<hi>辛丑進士及第四川遂寧人</hi>楊<lb/>
正中<hi>戊戌進士順天通州人</hi>徐元文<hi>己亥狀元及第江/南崑山人拜相</hi>沈荃<hi>壬辰進士</hi>
<hi>及第江南華亭人</hi>馮源濟<hi>乙未進士順/天涿州人</hi>王士禎<hi>乙未戊戌進士山東新城人</hi>
李元振<hi>辛丑甲辰進士及第河南柘城人</hi>翁叔元<hi>丙辰進士及第江南常熟人</hi>曹禾<lb/>
<hi>甲辰進士江南江隂人</hi>汪霦<hi>丙辰進士浙/江錢塘人</hi>吳苑<hi>壬戌進士江南歙縣人</hi>張榕<lb/>
端<hi>丙辰進士河南磁州人</hi>孫岳頒<hi>壬戌進士江南吳縣人</hi>
<pb n="KR3j0163_WYG_001-14a"/>
　　司業題名<lb/>
國初設司業滿洲二員蒙古一員漢人一員順治十七<lb/>
年裁去䝉古司業其滿洲司業題名東四旗司業李虎<lb/>
沙傅達禮白清額<hi>後任陜西巡撫副都御史</hi>尹布葛思泰<hi>後累陞總督川陜兵</hi>
<hi>部侍郎</hi>拜山西四旗司業蟒吉兔鄢代曹爾和花善滿都<lb/>
虎達鼐漢人司業題名薛所蘊羅憲汶<hi>崇禎癸未進士江西南昌人</hi>
劉肇國<hi>癸未進士湖廣潛江人</hi>吕纘祖<hi>順治丙戌進士及第直隷滄州人</hi>李奭棠<lb/>
單若魯王熙<hi>順治丁亥進士順天宛平人文貞公子拜相</hi>曹本榮<hi>己丑進士湖廣黄岡</hi>
<pb n="KR3j0163_WYG_001-14b"/>
<hi>人</hi>姜元衡<hi>己丑進士山/東即墨人</hi>張永祺<hi>壬辰進士及第順天大興人</hi>楊永寧<lb/>
<hi>壬辰進士山西聞喜人</hi>陳敳永田種玉<hi>乙未進士順/天宛平人</hi>馬晉允<hi>戊戌進士</hi>
<hi>浙江餘姚人</hi>張貞生<hi>戊戌㑹元江/西廬陵人</hi>熊賜履<hi>戊戌進士湖廣孝感人拜相</hi>熊<lb/>
賜璵<hi>戊戌進士湖廣孝感人</hi>宋徳宜李仙根胡簡敬<hi>乙未進士江南沭陽人</hi>
田麟<hi>壬辰戊戌進士遼東自在人</hi>楊正中吳國對<hi>戊戌進士及第江南全椒人</hi>杜<lb/>
臻<hi>戊戌進士浙江秀水人</hi>吳本植<hi>戊戌進士直/隷安平人</hi>陳廷敬<hi>戊戌進士山西澤州</hi>
<hi>人</hi>王颺昌<hi>戊戌進士山/東高密人</hi>譚篆<hi>戊戌進士湖/廣景陵人</hi>李天馥<hi>戊戌進士</hi>
<hi>江南合肥人拜相</hi>吳本植<hi>補/任</hi>王封濚<hi>戊戌進士湖/廣黄岡人</hi>蘇宣化<hi>己亥進士</hi>
<pb n="KR3j0163_WYG_001-15a"/>
<hi>順天大興人</hi>周之麟<hi>己亥進士浙/江蕭山人</hi>葉方藹<hi>己亥進士及第江南崑山人諡文敏</hi>
蔣𢎞道<hi>己亥進士順天大興人</hi>朱之佐<hi>己亥進士順/天大興人</hi>張玉書<hi>辛丑進士</hi>
<hi>江南丹徒人拜相</hi>王維珍<hi>庚戌進/士旗人</hi>田喜<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>辛丑進士山西馬邑人</hi>劉芳喆<lb/>
<hi>辛丑進士順天宛平人</hi>彭孫遹<hi>己亥進士浙/江海鹽人</hi>徐倬<hi>癸丑進士浙江徳清人</hi>彭<lb/>
定求<hi>丙辰狀元及第江南長洲人</hi>董誾<hi>癸丑進士江/南吳江人</hi>徐倬<hi>補任</hi>秦宗游<lb/>
<hi>己未進士浙江山隂人</hi>吳涵<hi>壬戌進士及第/浙江石門人</hi>彭㑹淇<hi>丙辰進士江南溧陽人</hi>
張豫章<hi>戊辰進士及第江南華亭人</hi>
按國初官制祭酒陞内院學士後品級考既定遂陞讀<lb/>
<pb n="KR3j0163_WYG_001-15b"/>
講學士多或一年少或數月即遷去至康熙十二年重<lb/>
定品級考改讀講學士為五品祭酒仍舊四品與讀講<lb/>
學士較俸陞遷故崑山徐公任祭酒者餘三年陞内閣<lb/>
學士兼禮部侍郎以去華亭沈公繼之時復設詹事府<lb/>
遂陞少詹事兼侍講學士康熙初詹事府兩坊衙門既<lb/>
裁史官必歴司業然後得陞侍讀<hi>時侍講亦裁去</hi>故編修檢討<lb/>
無不為司業者率不數月即遷去康熙十四年復設坊<lb/>
局於是修撰編檢多陞中贊而司業與之較俸陞讀講<lb/>
<pb n="KR3j0163_WYG_001-16a"/>
諭洗亦非三年餘不得遷矣祭酒司業自國初未有題<lb/>
名予任祭酒與宛平劉公議補其闕因誌梗槩云<lb/>
　　補鄉試<lb/>
自庚申已後諸僭逆以次削平各省次第補行鄉試故<lb/>
福建有庚申科主考户部郎中劉元勲大理寺評事白<lb/>
夢鼐廣西貴州皆壬戌科廣西主考翰林院編修喬萊<lb/>
刑部員外郎楊佐國貴州主考翰林院編修沈旭初户<lb/>
部主事陸鍾吕雲南四川皆癸亥科雲南主考翰林院<lb/>
<pb n="KR3j0163_WYG_001-16b"/>
編修米漢雯户部主事高琯四川主考翰林院編修方<lb/>
象瑛吏部文選員外郎王材任<lb/>
　　坐次<lb/>
詹事府少詹事舊與掌詹同三品在京得乘四人肩輿<lb/>
後重定品級考改為四品在朝班列左右通政大理少<lb/>
卿下至大朝則三宫詹與大學士内閣掌院學士都御<lb/>
史列坐殿上兩坊掌坊庶子侍讀侍講諭徳洗馬諸官<lb/>
皆五品翰林而坐太常太僕少卿順天府丞鴻臚正卿<lb/>
<pb n="KR3j0163_WYG_001-17a"/>
四品之上是又不論品級崇卑也壬戌癸亥間崔夏章<lb/>
<hi>蔚林</hi>蔣裕菴<hi>𢎞道</hi>為少詹皆四人肩輿則以講官加正詹故<lb/>
耳<lb/>
祭酒四品與讀講學士較俸陞遷朝班則坐諸學士下<lb/>
兩坊庶子上康熙二十一年正月<lb/>
賜宴乾清宫座次在東面西與朝班同二十年七月<lb/>
賜宴瀛臺在南面北則序坐於太常卿僉都御史下太<lb/>
僕卿光祿卿上<lb/>
<pb n="KR3j0163_WYG_001-17b"/>
　　翰林結銜<lb/>
今翰林官結銜獨列散官於本官之下如詹事祭酒等<lb/>
官則散官在上與部院諸司無異按周宗伯識小編云<lb/>
唐翰林學士皆以他官兼故學士結銜在本官下五代<lb/>
後唐置端明殿學士以趙鳯馮道為之後鳯遷禮部侍<lb/>
郎因求宰相任圜升學士於本官之上蓋示貴重耳宋<lb/>
因之惟宰相則否<lb/>
本朝翰林列散官於本官之下與諸司異亦祖此意若<lb/>
<pb n="KR3j0163_WYG_001-18a"/>
宫坊以上兼翰林官者皆列兼官於本官之下散官亦<lb/>
列於上不復與翰林同矣翰林故事相沿多不知所出<lb/>
惟此考據為詳又按五代㑹要云初置端明殿學士名<lb/>
目如三館之例職在官下及趙鳯轉侍郎令人諷任圜<lb/>
移職在官上至今為例<lb/>
　　中堂<lb/>
明洪武十五年設内閣大學士上命皆於翰林院上任<lb/>
十八年又命殿閣大學士左右春坊大學士俱為翰林<lb/>
<pb n="KR3j0163_WYG_001-18b"/>
院官故院中設閣老公座於上而掌院學士反居其旁<lb/>
諸學士稱閣老曰中堂以此按湘山野錄錢希白見王<lb/>
冀公欽若戲曰中堂遂有如此宰相乎又聞見錄富鄭<lb/>
公與康節食筍公曰未如中堂骨董之美<hi>云云</hi>元王惲秋<lb/>
澗有中堂事記記元初中書省事皆前此矣<lb/>
　　起居注<lb/>
明初甲辰年設起居注秩正四品以宋濂魏觀為之吳<lb/>
元年改正五品後革十四年復設改正七品以單仲立<lb/>
<pb n="KR3j0163_WYG_001-19a"/>
為之久之復革萬厯初張位始請復設江陵相定議以<lb/>
修撰編檢史官充日講者日輪一員記注起居兼錄聖<lb/>
諭詔冊等今日之制即本江陵遺意也蓋明初起居注<lb/>
别為專官而萬厯後乃歸之史官爾然今制自掌院掌<lb/>
詹以下皆得充起居注官不專史官此其異也按唐六<lb/>
典起居郎二人從六品上掌錄天子之動作法度以修<lb/>
記事之史屬門下省起居舍人二人亦從六品上掌錄<lb/>
天子之制誥徳音以修紀言之史屬中書省此即古左<lb/>
<pb n="KR3j0163_WYG_001-19b"/>
右史之分職至明而合為一官今仍之耳<lb/>
　　郊勞<lb/>
安親王平湖南康親王平閩粤章泰貝子平滇黔凱歸<lb/>
上皆郊勞於蘆溝橋西二十里諸王都統滿漢大學士<lb/>
尚書侍郎阿思哈尼哈番以上大臣皆從既至詰朝<lb/>
皇帝對天行三跪九叩頭禮諸王大臣及出征王將軍<lb/>
等隨行禮畢上御黄幄諸王大臣侍班鴻臚寺引出征<lb/>
王將軍等朝見行三跪九叩頭禮禮畢賜茶囘宫<lb/>
<pb n="KR3j0163_WYG_001-20a"/>
　　禁師生<lb/>
唐人五代最重座主門生之禮明代尤甚萬厯中門户<lb/>
既成一為師生終身以之惟嘉靖八年張璁霍韜為主<lb/>
考戒諸生不得修弟子禮<lb/>
本朝沿明之舊順治十五年戊戌科給事中胡悉寧建<lb/>
言鄉㑹試不分經房不稱師生至康熙十八年己未科<lb/>
始復分房舊例而師生之禁仍舊<lb/>
　　初選方面<lb/>
<pb n="KR3j0163_WYG_001-20b"/>
順治己丑㑹試後以兩廣初定需人遂用新進士候銓<lb/>
者二甲授參議三甲授知府進士釋褐即為四品監司<lb/>
郡守蓋剏例也然止此一科為然<lb/>
　　賜生員金<lb/>
康熙二十二年春二月<lb/>
駕幸五臺駐蹕完縣召父老慰問賜金有蔡丹桂者自<lb/>
陳縣學生員家貧無以為養<lb/>
上命講飛龍在天利見大人及徳輶如毛毛猶有倫句<lb/>
<pb n="KR3j0163_WYG_001-21a"/>
稱<lb/>
㫖賜白金五兩金盤蘋婆果六枚仍諭曰爾當努力讀<lb/>
書開卷有益也事載西巡日錄<lb/>
　　賜<lb/>
御筆講義<lb/>
初<lb/>
上以御筆頒賜内閣翰林起居注諸臣即部院大僚皆<lb/>
不得與惟刑書蔚州魏公<hi>象樞</hi>一拜賜耳康熙二十一年<lb/>
<pb n="KR3j0163_WYG_001-21b"/>
廣西巡撫郝浴疏請頒賜<lb/>
御筆清慎勤三大字部議俞其請遂遣官徧<lb/>
賜各直省督撫云壬戌翰林檢討汪楫中書舍人林麟<lb/>
焻冊封琉球癸亥翰林編修孫卓禮部郎中周燦冊立<lb/>
安南亦以為請皆獲頒賜琉球得守禮之邦安南得忠<lb/>
孝守邦各四大字其講筵四書書經講義成例頒賜在<lb/>
京三品大臣國子祭酒四品亦得拜賜在外則三品督<lb/>
撫及在籍三品大臣亦與焉二十四年頒賜易經講義<lb/>
<pb n="KR3j0163_WYG_001-22a"/>
士禎以少詹亦得拜賜<hi>汪今官福建布政使林今官貴州提學道僉事皆予門人</hi>
　　巡方<lb/>
世祖皇帝時時用部主事及中書舍人行人評事博士<lb/>
等官假監察御史銜巡按各直省差竣都察院殿最之<lb/>
最者得内陞京堂五品餘則仍囘居本職不真授御史<lb/>
也後仍歸御史而巡方亦停不遣康熙六七年間復用<lb/>
各部郎中以監察御史銜巡視鹽課未幾復舊<lb/>
　　翰林卿寺屬<lb/>
<pb n="KR3j0163_WYG_001-22b"/>
太僕寺舊有丞後裁去増設滿洲員外郎八人翰林院<lb/>
本無主事起居注館既設増記注滿洲主事四人中書<lb/>
舍人六人<lb/>
　　大中<lb/>
明太祖初定天下建國號意在大中既而祈天乃得大<lb/>
明故當時錢文有大中通寶<lb/>
　　閲江樓<lb/>
友人紀伯紫<hi>映鍾</hi>金陵人嘗有詩云惆悵天涯頭盡白楊<lb/>
<pb n="KR3j0163_WYG_001-23a"/>
花空滿閲江樓佳句也按洪武初欲於獅子山<hi>即盧龍山</hi>頂<lb/>
作閲江樓先令儒臣作記故潛溪諸公集皆有此文樓<lb/>
實不果作<lb/>
　　發陵<lb/>
康熙二十二年陜西平涼府盜發韓康王定王二冢法<lb/>
司按律擬罪<lb/>
上以發掘前代帝王陵墓特令加等因<lb/>
諭歴代帝王陵應加守冢人户下九卿雜議并禁稱故<lb/>
<pb n="KR3j0163_WYG_001-23b"/>
明廢陵等語<lb/>
聖諭云凡云廢者必如高煦等有罪廢為庶人然後可<lb/>
彼生為藩王誰廢之耶<lb/>
上之仁明如此<lb/>
　　督撫内陞<lb/>
康熙中總督内陞者秦督莫洛刑部尚書漕督帥顔保<lb/>
工部尚書浙督李之芳兵部尚書川陜總督哈占兵部<lb/>
尚書浙閩總督王隲户部尚書浙閩總督王國安刑部<lb/>
<pb n="KR3j0163_WYG_001-24a"/>
侍郎巡撫内陞者廣東巡撫馮甦安徽巡撫薛柱斗山<lb/>
東巡撫張鵬貴州巡撫田雯俱刑部侍郎甘肅巡撫巴<lb/>
錫工部侍郎伊圖户部倉場侍郎江蘇巡撫余國柱左<lb/>
都御史貴州巡撫楊雍建兵部侍郎山東巡撫徐旭齡<lb/>
工部侍郎江蘇巡撫趙士麟兵部督捕侍郎<lb/>
　　㑹元解元入翰林<lb/>
世祖極重科名自丙戌迄己亥㑹試第一皆入翰林惟<lb/>
丁亥李人龍不與後以閣薦為中書舍人壬辰程可則<lb/>
<pb n="KR3j0163_WYG_001-24b"/>
以磨勘被黜乙未邑同年伊翕菴<hi>闢</hi>舉進士引見南海<lb/>
子<lb/>
上顧學士曰此人山東解元也遂改庶吉士後授御史<lb/>
官至都御史巡撫雲南自辛丑至庚戌例又一變康熙<lb/>
癸丑<lb/>
上以㑹元韓菼為狀元榜中解元皆改庶常丙辰亦以<lb/>
㑹元彭定求為狀元乙丑以㑹元陸肯堂為狀元凡一<lb/>
榜解元亦然遂為定例人遭逢固有幸不幸也按夢梁<lb/>
<pb n="KR3j0163_WYG_001-25a"/>
錄宋時中省魁者殿試有陞甲恩例前十名亦如之<lb/>
　　京堂<lb/>
京堂本以待吏部科道官内陞者無徑授之例康熙中<lb/>
張靖逆侯勇子雲翼馬文毅公雄鎮子世濟陳海巡啓<lb/>
泰子汝器皆授大四品廣西平樂進士袁景星陳忠愍<lb/>
公福弟夀皆授小四品趙都督應奎子衍祥許都督占<lb/>
魁子登隆皆授五品<lb/>
　　伯高<lb/>
<pb n="KR3j0163_WYG_001-25b"/>
檀弓伯高死於衛赴於孔子孔子曰<hi>云云</hi>吾哭諸賜氏遂<lb/>
命子貢為之主曰為爾哭也來者拜之知伯高而來者<lb/>
勿拜也金陵白評事仲調<hi>夢鼐</hi>為湯隂王東臯<hi>伯勉</hi>吏部門<lb/>
生康熙丁巳吏部卒於家訃聞京師仲調為位而哭又<lb/>
於蕭寺中受弔凡弔者拜之如子弟執父兄之喪蓋古<lb/>
禮云<lb/>
　　外國封使<lb/>
國朝聲教之逺梯航至者數十國而受封遣使者惟安<lb/>
<pb n="KR3j0163_WYG_001-26a"/>
南琉球二國安南又凡三遣始則康熙三年諭祭黎維<lb/>
禔奉使者侍讀學士程芳朝繼則康熙五年冊封黎維<lb/>
禧奉使者編修吳光也六年八月維禧逐都統使莫元<lb/>
清奪其諒山高平地元清奔皈朝兩廣守臣以聞七年<lb/>
遣使宣諭則侍讀李仙根職方主事楊兆傑為正副使<lb/>
琉球封王順治中遣給事中張學禮行人王垓為正副<lb/>
使居閩數年罷歸康熙初復遣時張已改御史王已遷<lb/>
户部郎中矣康熙十二年暹羅請封<lb/>
<pb n="KR3j0163_WYG_001-26b"/>
上以海道窵逺令以<lb/>
敕印付其使臣帶往於事理甚便而亦不失柔逺之體<lb/>
按嘉靖二十年降安南國為安南都統使司仍以莫登<lb/>
庸為都統使國初定粤莫敬耀來歸未受爵卒授其子<lb/>
元清都統使黎維禔亦來歸未受封卒子維禧立康熙<lb/>
五年冊封維禧安南國王康熙二十一年琉球安南復<lb/>
入貢遣編修孫卓儀制司郎中周燦往安南檢討汪楫<lb/>
中書舍人林麟焻往琉球二十三年暹羅復入貢云<lb/>
<pb n="KR3j0163_WYG_001-27a"/>
　　試錄齒錄<lb/>
科場試錄齒錄其來已久東觀奏記載鄭顥知舉宣宗<lb/>
索科名記顥屬祠部員外郎趙璘採訪諸家科目記撰<lb/>
成十三卷始武徳元年至大中十年敕付翰林自今放<lb/>
榜後並寫及第姓名及所試詩賦題目進入内仍仰所<lb/>
司逐年編次明三百年鄉㑹試并沿其制康熙初停止<lb/>
至庚戌㑹試乃復舊例鄉㑹試錄仍進呈乙卯鄉試以<lb/>
兵餉不足再停止尋又復<lb/>
<pb n="KR3j0163_WYG_001-27b"/>
　　布政陞尚書<lb/>
李文達公天順日錄載天順二年以山東布政使陸瑜<lb/>
為刑部尚書四年以朝覲官布政使蕭晅為禮部尚書<lb/>
又欲以布政使賈銓為户部尚書不果明盛時中外用<lb/>
人如此天啓時以布政使張五典為兵部尚書則以其<lb/>
子御史銓死節蓋異數也本朝順治中布政使往往入<lb/>
為侍郎康熙初定品級考布政使内陞止於太常光祿<lb/>
卿而又不及太僕何也<lb/>
<pb n="KR3j0163_WYG_001-28a"/>
　　闕諡<lb/>
予鄉啓禎名臣闕諡者如鍾司空龍淵<hi>羽正</hi>畢司徒白陽<lb/>
<hi>自嚴</hi>曹司空見素<hi>珖/</hi>先太師大司馬霽宇公<hi>象乾</hi>其尤著者<lb/>
曹通議葆素<hi>珍</hi>司空之兄也躬行實踐號為醇儒品不<lb/>
在龍淵先生之下然名位稍卑例不得諡竊謂朝廷易<lb/>
名重典亦顧其人何如耳今例尚書以上乃得諡國史<lb/>
三品以上乃得立傳其以名位湮没者多矣近王給諫<lb/>
北山<hi>曰高</hi>疏請死節諸臣不必拘定品級皆當予諡以鼓<lb/>
<pb n="KR3j0163_WYG_001-28b"/>
忠義之氣其論最正格於部議不行<lb/>
　　歐陽從祀<lb/>
今言嘉靖中議祀典進后蒼文中子胡瑗歐陽修四人<lb/>
從祀歐陽以濮議故故孚敬特進之也予謂歐陽公人<lb/>
品學術亦自不愧然以世廟君臣之私進之則謬矣公<lb/>
之生也以此負謗其殁也以此從祀所謂求全之毁不<lb/>
虞之譽者也<lb/>
世祖御書<lb/>
<pb n="KR3j0163_WYG_001-29a"/>
西山新法海寺前對裂帛湖<lb/>
世祖皇帝翠華駐此瞻眺湖光因賜今名殿有巨碑刻<lb/>
敬佛二字筆勢飛動<lb/>
世祖御書也<lb/>
　　文武互用<lb/>
本朝用人器使有不拘文武資格者以武臣改文職如<lb/>
順治中總兵官李國英改四川巡撫後為總督川陜兵<lb/>
部尚書總兵官胡章改山東右布政使遊擊王肇春黄<lb/>
<pb n="KR3j0163_WYG_001-29b"/>
明改知府以文臣改武職如莊浪道參議朱衣客改隨<lb/>
征四川總兵官吏部侍郎陳一炳户部倉場侍郎周卜<lb/>
世前總督浙閩兵部侍郎劉兆麒俱改都督同知僉事<lb/>
等銜充山西山東直隷等處援𠞰提督總兵官<lb/>
　　學士贈尚書<lb/>
本朝大臣身後例有恩䘏或予諡而贈官者絶少康熙<lb/>
十八年十一月翰林學士喇沙里卒以侍<lb/>
講筵久特贈禮部尚書諡文敏蓋異數云<lb/>
<pb n="KR3j0163_WYG_001-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0163_WYG_001-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　池北偶談卷一<lb/>
</p>
<p>
</p>
  </div>
</body>
</text>
</TEI>
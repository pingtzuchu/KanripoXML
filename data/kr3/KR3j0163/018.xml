<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>池北偶談卷十八</head> <lb/>
    <p>
<pb n="KR3j0163_WYG_018-1a"/>
欽定四庫全書<lb/>
　池北偶談卷十八<lb/>
　　　　　　　　　　　刑部尚書王士禎撰<lb/>
　　明宣宗畫<lb/>
予嘗見明宣宗畫黑猿一軸有御筆題云鎮守廣西都<lb/>
督山雲所進圖中一横木猿臂挂其上不解何謂一日<lb/>
予門人常熟錢玉友<hi>良擇</hi>從粤東來云嶺外有黑猿大不<lb/>
盈尺二臂相通寐則臂挂於横木上一臂漸縮一臂漸<lb/>
<pb n="KR3j0163_WYG_018-1b"/>
長所謂通臂猿也乃知畫貴格物<lb/>
　　婦人畫<lb/>
近日婦人工畫者海寧李因是菴善畫松鷹及水墨花<lb/>
竹翎毛江陰周禧善人物花鳥其妹祜與之頡頏義烏<lb/>
倪仁吉秀水黄媛介皆工山水木石桐城方維儀白描<lb/>
大士<lb/>
　　張登集<lb/>
國史補稱張登小賦有織成隠起往往蹙金之狀摭言<lb/>
<pb n="KR3j0163_WYG_018-2a"/>
亦云如蹙金結繡而無痕迹王彦輔云曾在汴京相國<lb/>
寺得唐漳州刺史張登文集六卷權文公為序云詩賦<lb/>
之外雜文合一百二十篇又云求居寄别懷人三賦與<lb/>
證相一篇意有所激鏘然玉振然所得書肆鏤版裁六<lb/>
十六篇已亡其半彦輔欲續姚鉉文粹録登之文不果<lb/>
惜也<lb/>
　　朝鮮採風録<lb/>
康熙十七年命一等侍衛狼瞫頒<lb/>
<pb n="KR3j0163_WYG_018-2b"/>
孝昭皇后尊諡於朝鮮因令采東國詩歸奏呉人孫致<lb/>
彌副行撰朝鮮採風録皆近體詩也今擇其可誦者粗<lb/>
載於此林悌詩十五越溪女羞人無語别歸來揜重門<lb/>
泣向棃花月<hi>閨怨</hi>羸驂䭾倦客日暮發黄州可惜踏青節<lb/>
未登浮碧樓佳人金縷曲江水木蘭舟寂寂生陽館孤<lb/>
燈夜似秋<hi>中和道中</hi>白光勲詩秋草前朝寺殘碑學士文千<lb/>
年自流水落日見孤雲<hi>𢎞景廢寺</hi>偶因休浣到沙門把酒題<lb/>
詩古寺存紅藕一池風滿院亂蟬千樹雨連村深慚皓<lb/>
<pb n="KR3j0163_WYG_018-3a"/>
首從羈宦猶喜青山似故園聞説錦湖煙景異何時歸<lb/>
棹問真源<hi>奉恩寺</hi>呉時鳯詩地即黄岡勝官如玉局閒居<lb/>
然小雪日喚作此堂顔<hi>小雪堂</hi>金宏弼詩處獨居閒絶往<lb/>
還只呼明月照清寒憑君莫話生涯事萬頃煙波數疊<lb/>
山<hi>書懐</hi>趙昱詩十年長揜故山扉塵土東華幾染衣想得<lb/>
鑑湖春夜月子規應喚不如歸<hi>贈鑑湖主人</hi>姜克誠詩江日<lb/>
曉未生蒼茫千里霧但聞柔櫓聲不見舟行處<hi>湖堂早起</hi>鄭<lb/>
碏詩逺逺沙上人初疑雙白鷺臨風忽横笛廖亮江天<lb/>
<pb n="KR3j0163_WYG_018-3b"/>
暮<hi>聞笛</hi>成運詩江觸春樓走天和雪嶺圍雲從詩筆染鳥<lb/>
拂酒筵飛浮海知今是趨名悟昨非松風當夕起蕭颯<lb/>
動荷衣<hi>竹西樓</hi>白光勉詩旅泊依村日重遊屬暮年鐘聲<lb/>
隔岸寺人語渡湖船月上蒹葭逺煙横島嶼連夜深風<lb/>
更急落雁不成眠<hi>縣津晚泊</hi>金宗直詩偶到仙槎寺巗空松<lb/>
桂秋鸜翻羅代葢龍蹴佛天幽細雨僧縫衲寒江客<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>
舟孤雲書帶草獵獵滿池頭<hi>仙槎寺</hi>為訪招提境松間紫<lb/>
翠重青山半邊雨落日上方鐘語共居僧軟杯隨客意<lb/>
<pb n="KR3j0163_WYG_018-4a"/>
濃頽然一榻上相對鬢髼鬆<hi>佛國寺</hi>竒邁詩南山松柏幽<lb/>
北山煙霧深遊子暮何之庭樹生秋陰歸雲向遥岑宿<lb/>
鳥棲前林幽懷杳不極清風吹我襟<hi>直禁咏懷</hi>鄭道傳詩曉<lb/>
日出海東直照孤島中夫子一片心正與此日同相去<lb/>
曠千載嗚呼感予衷毛髪豎如竹凜凜吹英風<hi>嗚呼島弔田横</hi>
魚無迹詩馬上逢新雪孤城欲閉時漸能消酒力渾欲<lb/>
凍吟髭落日無留景栖禽不定枝灞橋驢背興應與故<lb/>
人期<hi>逢雪</hi>權應仁詩結屋倚青嶂㩦瓶盛碧溪徑因穿竹<lb/>
<pb n="KR3j0163_WYG_018-4b"/>
細籬為見山低枕石巾粘蘚栽花屐印泥繁華夢不到<lb/>
閒味在幽栖<hi>山居</hi>趙希逸詩春寒料峭酒微醒羈宦連年<lb/>
恨不平燈暗小牕聞馬齕夢回孤枕數鷄鳴祇憑吾友<lb/>
論交道欲向何人説世情已判此身同許國與君終始<lb/>
寸心明<hi>次延曙都郵韻</hi>鴨水西邊是漢闗天扃地鐍限重灣荒<lb/>
煙亂磧麟州戍落日孤雲馬耳山風定空江波瀲瀲雪<lb/>
消春郭溜潺潺思家未得平安字歸思惟應夢往還<hi>龍灣</hi>
<hi>偶成</hi>金<graphic n="KR2252" url="https://raw.githubusercontent.com/kanripo/KR-Gaiji/master/images/KR2252.png" mimeType="image/png"/>詩楊花落盡草萋萋楚客傷離思轉悽佳節一<lb/>
<pb n="KR3j0163_WYG_018-5a"/>
年寒食過亂山千疉子規啼虞翻去國身全老王粲登<lb/>
樓賦漫題想得天涯回白首昭陽江上夕陽低<hi>寄友</hi>李達<lb/>
詩二妃昔追帝南奔湘水間有淚寄湘竹至今湘竹斑<lb/>
雲深九疑廟日落蒼梧山餘恨在江水滔滔去不還<hi>斑竹</hi>
<hi>怨</hi>鄭士龍詩隨意攤書坐孤吟對晚暉岸風帆腹飽洲<lb/>
雨荻芽肥籬缺通江色簾垂礙燕飛誰知采蘭節和病<lb/>
試春衣<hi>釋悶</hi>鄭之升詩細草閒花水上亭緑楊如畫掩春<lb/>
城無人為唱陽闗曲獨有青山送我行<hi>留别</hi>崔慶昌詩危<lb/>
<pb n="KR3j0163_WYG_018-5b"/>
石纔交一徑通白雲千古祕仙蹤橋南橋北無人問落<lb/>
木寒流萬壑同<hi>武陵溪</hi>水岸依依楊栁多小船遥聽采蓮<lb/>
歌紅衣落盡秋風起日暮芳洲生白波<hi>采蓮曲</hi>栁永吉詩<lb/>
落葉鳴廊夜雨懸佛燈明滅客無眠仙山一躡傷遲暮<lb/>
烏帽欺人二十年<hi>福泉寺</hi>金質忠詩常苦愁腸日九迴忽<lb/>
驚啼鳥報春來三年藥物人猶病一夜雨聲花盡開世<lb/>
事紛紛難自了天機衮衮逓相催平生久負凌雲氣怊<lb/>
悵如今半已摧<hi>病出湖堂</hi>林億齡詩寂寞荒村隠少微蕭條<lb/>
<pb n="KR3j0163_WYG_018-6a"/>
石徑接柴扉身同流水世間出夢作白鷗江上飛山擁<lb/>
客牕雲入座雨侵書榻葉投幃飄然又作抽簪計塵土<lb/>
何由化素衣<hi>送友還山</hi>崔夀峸詩老猿失其羣落日古槎上<lb/>
兀坐首不回想聽千山響<hi>題畫</hi>金淨詩江南殘夢日懨懨<lb/>
愁逐年華日日添雙燕來時春欲暮杏花微雨下重簾<lb/>
<hi>江南春思</hi>鄭知常詩桃花紅雨燕呢喃繞屋春山間翠嵐一<lb/>
頂烏紗慵不整醉眠花塢夢江南<hi>醉後</hi>偰遜詩一夜山中<lb/>
雨風吹屋上茅不知溪水長祇覺釣船高<hi>山中雨</hi>李植詩<lb/>
<pb n="KR3j0163_WYG_018-6b"/>
春風急水下輕艭朝發驪陽暮漢江篙子熟眠雙櫓靜<lb/>
青山無數過船牕<hi>泊漢江</hi>權遇詩衙罷乘閒出郭西殘僧<lb/>
古寺路高低祭星壇畔春風早紅杏半開山鳥啼<hi>竹長寺</hi>
許筠詩重簾隠映日西斜小院回廊曲曲遮疑是趙昌<lb/>
新畫就竹間雙鶴坐秋花<hi>晚咏</hi>朴瀰題平壤館壁西京古<lb/>
蹟詩三十首遺田儀曹其六云檀下神人始此都至今<lb/>
遺廟古城隅不知當日阿實達亦有攀髯墮者無<hi>一</hi>太<lb/>
師杖軼筆猶存舊事鴻濛未足言惟有青山三尺墓東<lb/>
<pb n="KR3j0163_WYG_018-7a"/>
人須與孔林論<hi>二</hi>周家井制出鄒賢猶是其詳不得傳<lb/>
試向含毬門外望平郊十里是商田<hi>三</hi>丹絡元非赤土<lb/>
宜清泉何事涌中逵鹿盧汲取瓊漿飲千載令人説太<lb/>
師<hi>四</hi>高句驪起漢鴻嘉宫殿遺墟草樹遮怊悵乙支文<lb/>
德死國亡非為後庭花<hi>五</hi>朝天片石出江潯麟窟苔封<lb/>
草樹深怊悵天孫何處去野棠花發古祠陰<hi>六</hi>又送詔<lb/>
使還京師詩序并載於左<lb/>
皇上紀元之十七年戊午上駟武備二大人頒<lb/>
<pb n="KR3j0163_WYG_018-7b"/>
大行皇后諡於下國時則不佞謬膺寡君儐命之托馳<lb/>
迓龍灣因䕶其行抵王京二大人𫝊宣<lb/>
帝命以寡君有疾停郊迎儀前度使臣之回奏也小邦<lb/>
君臣且感且悸惟是飲冰之行莫肯虚徐請少留而不<lb/>
可得時值大歉公私未立殆不能備供億之禮二大人<lb/>
大加□傷一革浮費所索者惟詩文與書法而已寡君<lb/>
命朝紳或製或寫以應槖中所齎蕭然若寒士前此所<lb/>
未有也武備公仍將<lb/>
<pb n="KR3j0163_WYG_018-8a"/>
兩朝宸翰示不佞暨都監諸官其書曰正大光明者即<lb/>
先皇帝筆<lb/>
今皇帝手書跋尾者也其曰清慎勤<lb/>
今皇帝筆也生龍活蛟之蜿蜒銀鈎鐵畫之勁健真可<lb/>
以叅造化驚風雨跋語珠光玉潔自有不可掩之華葢<lb/>
公世懋勲庸錫予蕃庶最以此珍玩不以出疆而舍之<lb/>
云海外鯫生非蒙天使眷顧則亦何途之從而獲此大<lb/>
觀也哉自臨境至回斾首尾四十有二日不佞又伴至<lb/>
<pb n="KR3j0163_WYG_018-8b"/>
鴨緑江上大人徴詩若序要作他日不忘之資顧不佞<lb/>
素短於章句重以筮仕數十載勞攘簿書抛棄翰墨自<lb/>
慚不足以副大人之勤教也辭之益固命之益懇因略<lb/>
敘其槩兼呈篇什以供一粲云爾詩五言十韻有云紙<lb/>
上風雷隠毫端造化竒城路風旌掣滄江鼓角悲云云<lb/>
伴送使資憲大夫行司憲府大司憲兼成均館大司成<lb/>
廣州後人歸巗李元楨<hi>致彌後登戊辰進士改庶吉士</hi>
　　神韻<lb/>
<pb n="KR3j0163_WYG_018-9a"/>
汾陽孔文谷<hi>天𦙍</hi>云詩以達性然須清逺為尚薛西原論<lb/>
詩獨取謝康樂王摩詰孟浩然韋應物言白雲抱幽石<lb/>
緑篠媚清漣清也表靈物莫賞藴真誰為傳逺也何必<lb/>
絲與竹山水有清音景昃鳴禽集水木湛清華清逺兼<lb/>
之也總其妙在神韻矣神韻二字予向論詩首為學人<lb/>
拈出不知先見於此<lb/>
　　梅詩<lb/>
宋梅聖俞初變西崑之體予每與施愚山侍讀言及宛<lb/>
<pb n="KR3j0163_WYG_018-9b"/>
陵集施輒不應蓋意不滿梅詩也一日予曰扁舟洞庭<lb/>
去落日松江宿此誰語愚山曰韋蘇州劉文房耶予曰<lb/>
乃公鄉人梅聖俞也愚山為爽然久之<lb/>
　　周嬰巵言<lb/>
周嬰字方叔莆田人撰巵林十卷援據該博偶記其數<lb/>
條可資詩話者如石尤風引元相詩罔象睢盱頻逞怪<lb/>
石尤翻動忽成災義山古意詩去夢隨川后來風竚石<lb/>
郵以石郵對川后葢竒相飛廉之屬　又古咄唶歌棗<lb/>
<pb n="KR3j0163_WYG_018-10a"/>
適今日賜誰當仰視之引方言云賜盡也潘岳西征賦<lb/>
若循環之無賜維摩詰經如來鉢飯悉飽衆會猶故不<lb/>
賜太平廣記引啓顔録山東人謂盡為賜是也又光明<lb/>
經食已飽足飯不消瀃瀃與賜同予按集韻儩盡也見<lb/>
釋典瀃洩水門南史有石瀃杼山詩應思石瀃訪春泉<lb/>
石瀃清心胸不云盡義　又楊用修曰唐人云君苗無<lb/>
姓宛委餘編曰君苗姓應瑒之從弟見文選注非也按<lb/>
陸雲與兄平原書云前作登臺賦極未能成而崔君苗<lb/>
<pb n="KR3j0163_WYG_018-10b"/>
作之又云君苗作愁霖賦極佳見兄文輒云欲燒筆研<lb/>
曹志苗之婦公其婦與兒皆能作文頃借其釋詢二十<lb/>
七卷當百餘紙寫之則君苗清河族也休璉與二陸相<lb/>
距且百年其從弟安得尚存復修少年鉛槧事耶　又<lb/>
高似孫緯略金樓子云劉子𤣥為水仙花賦時人謂不<lb/>
減洛神予固不敢望知幾云云按金樓子者梁元帝也<lb/>
劉子𤣥知幾也知幾在證聖中作史通二十卷後以名<lb/>
類𤣥宗改名子𤣥在元帝後百餘年矣御覽引金樓子<lb/>
<pb n="KR3j0163_WYG_018-11a"/>
云劉休𤣥為水仙賦云云是南宋南平王鑠也水仙乃<lb/>
水上神女陶𢎞景亦有賦高氏以休𤣥為子𤣥以水仙<lb/>
為花名豈不謬歟此類數十條皆足解頤胡元瑞陳晦<lb/>
伯作正楊筆叢等書以駁用修方叔作廣陳諗胡尤為<lb/>
楊氏功臣予按以休𤣥為子𤣥正如書家以劉德升為<lb/>
景升也<lb/>
　　常棣叶韻<lb/>
詩常棣兄弟鬩于墻外禦其侮每有良朋烝也無戎劉<lb/>
<pb n="KR3j0163_WYG_018-11b"/>
原父七經小傳云戎疑當作戍戍亦禦也呉才老補音<lb/>
云務字古人讀作蒙疑侮當作雺以叶戎童子問載朱<lb/>
子云戎汝二字古人通用是叶音汝也如南仲太祖太<lb/>
師皇父整我六師以修我戎亦叶汝也予按三説當以<lb/>
原父為長<lb/>
　　中晚詩句<lb/>
北齊房君豹有山池在歴城叅軍尹孝逸將還鄴詞人<lb/>
餞宿於此自為詩曰風淪歴城水月倚華山樹時人以<lb/>
<pb n="KR3j0163_WYG_018-12a"/>
比謝氏此自北齊詩<hi>詩紀未采</hi>詩藪誤作中唐且訛華山為<lb/>
華陽方叔正之是矣至云猿啼洞庭樹人在木蘭舟句<lb/>
格近六朝而方叔疵之謂是晚唐面目則謬甚呉郡皇<lb/>
甫少𤣥百泉兄弟論詩以此二語為五言極則藝苑流<lb/>
傳焉可誣也<lb/>
　　一鳴集<lb/>
唐司空圖一鳴集十卷雜著八卷碑版二卷前有自序<lb/>
云所撰密史别編又有絶麟集述亦其自著也其與王<lb/>
<pb n="KR3j0163_WYG_018-12b"/>
駕論詩曰國初雅風特盛沈宋始興之後傑出於江寧<lb/>
宏肆於李杜右丞蘇州趣味澄夐如清沇之貫逵大厯<lb/>
十數公抑又其次元白力勍而氣孱乃都市豪估耳又<lb/>
與李生論詩曰江嶺之南凡是資於適口者若醯非不<lb/>
酸也止於酸而已若鹺非不鹹也止於鹹而已酸鹹之<lb/>
外醇美者有所乏耳王右丞韋蘇州澄澹精緻格在其<lb/>
中豈妨於遒舉哉晚唐詩以表聖為冠觀此二書持論<lb/>
可見其所詣矣<lb/>
<pb n="KR3j0163_WYG_018-13a"/>
　　官銜<lb/>
官銜二字習俗相沿不識其義家語禮運篇云官有銜<lb/>
職有序注銜治也執轡篇云古之銜天下者以六官總<lb/>
治焉故曰銜四馬者執六轡銜天下者正六官官銜之<lb/>
義本此封氏聞見記云銓曹聞奏之時先書舊官品於<lb/>
前次書擬官於後使新舊相銜不斷如人口銜物又如<lb/>
馬之有銜以制其首古人謂銜尾相屬即其義也此臆<lb/>
説殊無所據<lb/>
<pb n="KR3j0163_WYG_018-13b"/>
　　邵潛<lb/>
邵潛字潛夫自號五岳外臣南通州人性傲僻不諧俗<lb/>
好嫚罵人人多惡之及與李本寧鄒彦吉黄貞父陳仲<lb/>
醇諸公遊所著友誼録循吏𫝊印史諸書多可𫝊者年<lb/>
五十無子娶後妻成久之嫌其貧老棄去一婢又為勢<lb/>
豪所奪遂隻身客如臯城西門年八十矣康熙乙巳予<lb/>
過臯訪之茅屋三間黝黑如漆邵筋骨如鐵白髮鬖鬖<lb/>
被領雙眸炯然具果䔩留予飲尚盡數觴與修禊冒氏<lb/>
<pb n="KR3j0163_WYG_018-14a"/>
洗鉢池尚能與予輩賦詩陳其年<hi>維崧</hi>云古今文人多窮<lb/>
然未有如邵先生者聽其言愴然如劉孝標所自序也<lb/>
予去廣陵聞邵即以是歳下世矣<lb/>
　　沈嘉客<lb/>
沈嘉客字無謀河間故城人居鄭口性孤迥有潔癖與<lb/>
德州盧德水侍御<hi>世漼</hi>臨清汪未央孝廉<hi>大年</hi>交好以詩相<lb/>
倡和於呉交姚孟長<hi>希孟</hi>楊子常<hi>
                        <graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>/</hi>顧麟士<hi>夢□</hi>於梁交呉<lb/>
讓伯<hi>伯裔</hi>徐霖蒼<hi>作/霖</hi>與容城孫鍾元<hi>竒逢</hi>尤善中年作閉闗<lb/>
<pb n="KR3j0163_WYG_018-14b"/>
疏送客不出籬落一畝之宫花竹清深圖書充牣縣令<lb/>
至必式廬復其徭役年八十餘乃卒予嘗愛其一絶云<lb/>
淮南作客逢春雨破帽疲驢幾日程六合城南呼舴艋<lb/>
緑陰相送到南京<lb/>
　　名媛詩<lb/>
周嬰方叔極稱辨博然有不必辨者如詮鍾辨文明太<lb/>
后青臺雀歌杜蘭香贈張碩詩數條不知名媛詩歸乃<lb/>
呉下人偽託鍾譚名字非真出二公之手何足深辨又<lb/>
<pb n="KR3j0163_WYG_018-15a"/>
向來坊間有明詩歸更俚鄙可笑亦託名竟陵又足辨<lb/>
耶　坊刻又有皇明通紀亦託名鍾惺内載左都御史<lb/>
曹思誠為魏忠賢建祠事曹近刋寃揭云與惺素無仇<lb/>
怨惺何不自惺等語不知惺殁於天啓乙丑而坊賈偽<lb/>
託之也曹氏遍愬京師與鍾為難可發一笑此康熙二<lb/>
十年事去鍾之殁已五十七年矣<lb/>
　　七子三獨夫<lb/>
陸機五等諸侯論六臣犯其弱綱七子衝其漏網吕向<lb/>
<pb n="KR3j0163_WYG_018-15b"/>
注七子謂呉王濞七國劉更生𫝊春秋地震為在位執<lb/>
政太盛也不為三獨夫動亦明矣師古曰獨夫猶言匹<lb/>
夫也七子三獨夫皆竒文<lb/>
　　二王詩畫<lb/>
金陵王槩字安節善畫山水其兄蓍字宓草工花卉翎<lb/>
毛兄弟皆能詩往往可誦蓍本名尸槩本名丐後改今<lb/>
名嘗見槩兩篇云虚牕吮筆臨秋水葭菼蒼蒼冷到天<lb/>
為愛芙蓉江月好小亭長伴鷺絲眠又潯陽江水抱城<lb/>
<pb n="KR3j0163_WYG_018-16a"/>
流庾亮曾經此夜遊亦是新凉當八月遂教高會擅千<lb/>
秋風騷接席無今古喬梓凌雲富唱酬傑閣共傳詩句<lb/>
好飛揚興不減南樓槩詩人方文爾止壻也<lb/>
　　王右丞詩<lb/>
世謂王右丞畫雪中芭蕉其詩亦然如九江楓樹㡬回<lb/>
青一片揚州五湖白下連用蘭陵鎮富春郭石頭城諸<lb/>
地名皆寥逺不相屬大抵古人詩畫只取興會神到若<lb/>
刻舟縁木求之失其指矣<lb/>
<pb n="KR3j0163_WYG_018-16b"/>
　　契丹大金二國志<lb/>
契丹國志二十七卷宋淳熙七年祕書丞葉隆禮奉詔<lb/>
撰進其書帝紀十二卷后妃諸王外戚𫝊三卷列傳四<lb/>
卷石晉降表宋澶淵誓書闗南誓書議割地界書共一<lb/>
卷南北朝饋獻禮物外國貢獻一卷四京州縣沿革一<lb/>
卷風俗官制科舉等一卷王沂公富鄭公行程録一卷<lb/>
張舜民使北記等一卷諸番雜記歳時雜記二卷又大<lb/>
金國志四十卷宋端平元年淮西歸正人改授承事郎<lb/>
<pb n="KR3j0163_WYG_018-17a"/>
工部架閣宇文懋昭上其書帝紀二十六卷開國功臣<lb/>
一卷文學二卷張邦昌録一卷劉豫録一卷立偽楚偽<lb/>
齊冊文宋宗室隨二帝北狩一卷兩京制度陵廟儀衛<lb/>
官制科舉兵制等四卷兩國誓書一卷京府州縣一卷<lb/>
初興風俗一卷許亢宗行程録一卷金志記載與南遷<lb/>
録多相合與史多謬其文學傳則全節取元好問中州<lb/>
集或云宋人偽造似也契丹志簡淨可觀金志則仿其<lb/>
書而為之者耳<lb/>
<pb n="KR3j0163_WYG_018-17b"/>
　　王義山詩<lb/>
予向謂劉後村詩好用本朝人事近見宋末王義山稼<lb/>
村集效顰尤可厭如爭道老泉生二秀最難錦水又三<lb/>
劉師魯僅存遺集在樂天無限故人思田園彭澤菊三<lb/>
逕意思濂溪草一般上帝遣符徴范鎮斯民失怙哭温<lb/>
公梅花牕下叅同契緑草庭前太極圖榜文爭㸔乖崖<lb/>
押士類歡呼常衮來無己許令叅後社庭堅端的是前<lb/>
身有時覓句㝷歐約不慣斟羔學党家此真下劣詩魔<lb/>
<pb n="KR3j0163_WYG_018-18a"/>
惡道坌出矣宋末如王義山何夢桂之流酸腐庸下而<lb/>
詩文獨傳至今文之𫝊不傳信有命耶<lb/>
　　杜注<lb/>
國初選家注杜主宋紹興呉若季海本若自序云凡稱樊<lb/>
者樊晃小集也稱晉者開運二年官書也稱荆者王介<lb/>
甫四選也稱宋者宋景文也稱陳者陳無己也稱刋及<lb/>
一作者黄魯直晁以道諸本也又宋胡仔苕溪漁隠云<lb/>
子美集予所見者凡八家杜工部小集則潤州刺史樊<lb/>
<pb n="KR3j0163_WYG_018-18b"/>
晃所序也注杜工部集則内翰王原叔洙所注也<hi>呉彦高集</hi>
<hi>云是元祐間祕閣校對黄本鄧忠臣慎思所注託名原叔</hi>改正王内翰注則王寧祖<lb/>
也補注杜工部集則學士薛夢符也校定杜工部集則<lb/>
黄長睿伯思也重編少陵先生集并正異則東萊蔡興<lb/>
宗也注杜詩補遺正謬集則城南杜田也少陵詩譜則<lb/>
縉雲鮑彪也<lb/>
　　王承旨詩<lb/>
宋刻鑒戒録載前蜀興聖太子隨軍王承㫖<hi>失其名</hi>詠後<lb/>
<pb n="KR3j0163_WYG_018-19a"/>
主出降詩云蜀朝昏主出降時銜璧牽羊倒繫旗二十<lb/>
萬軍齊拱手更無一箇是男兒此與花蘂夫人詩大同<lb/>
小異必有一誤<hi>此詩能改齋漫録亦兩載之</hi>
　　盧延讓<lb/>
何光逺鑒戒録載王蜀盧侍郎延讓獻王建詩卷中有<lb/>
栗爆燒氊破猫跳觸鼎翻之句後建與潘峭在内殿平<lb/>
章邊事令宫人於爐中煨栗栗爆出燒損繡褥子建多<lb/>
疑每於爐中燒金鼎子惟徐妃二姊妹侍茶湯而已是<lb/>
<pb n="KR3j0163_WYG_018-19b"/>
夜宫猫誤觸鼎翻建曰栗爆燒氊破猫跳觸鼎翻憶延<lb/>
讓詩有此一聯先輩裁詩信無虚境來日遂有六行之<lb/>
拜<hi>自給事拜工部</hi>以俚鄙之詞遂獲顯擢與孟公松月夜牕虚<lb/>
迥異如此人生窮通豈非命乎或云是盧延遜獻宋太<lb/>
宗詩潘峭作潘美<lb/>
　　慈恩塔詩<lb/>
元白因傳香於慈恩寺塔下忽覩章先輩八元詩吟咏<lb/>
竟日悉令除去諸家之詩惟留章作其五六句云迴梯<lb/>
<pb n="KR3j0163_WYG_018-20a"/>
暗踏如穿洞絶頂初攀似出籠殊不成語不知元白何<lb/>
以心折如此盛唐高岑子美諸公同登慈恩寺塔賦詩<lb/>
或云秋色從東來蒼然滿關中五陵北原上萬古青濛<lb/>
濛<hi>岑</hi>或云秋風昨夜至秦塞多清曠千里何蒼蒼五陵<lb/>
鬱相望<hi>高</hi>或云秦山忽破碎涇渭不可求俯視但一氣<lb/>
焉能辨皇州<hi>杜</hi>此是何等氣槩視章作真小兒號嗄耳<lb/>
每思高岑杜輩同登慈恩塔高李杜輩同登吹臺一時<lb/>
大敵旗鼔相當恨不厠身其間為執鞭弭之役<lb/>
<pb n="KR3j0163_WYG_018-20b"/>
　　陶季<lb/>
寶應布衣陶<graphic n="KR0697" url="https://raw.githubusercontent.com/kanripo/KR-Gaiji/master/images/KR0697.png" mimeType="image/png"/>字季一字昭萬有著舟車集予為刪定<lb/>
其客湖南閩中諸詩多似高岑龍標今日一作手也過<lb/>
東阿曹子建墓有句云可憐衰草地猶是建安人為時<lb/>
所稱<lb/>
　　琉球二僧詩<lb/>
琉球天王寺有僧號瘦梅道人賦七夕詩云陶公簾外<lb/>
赤龍下漢武殿前青鳥來又萬松院僧不羈有詩云黄<lb/>
<pb n="KR3j0163_WYG_018-21a"/>
葉落三徑白雲歸數峯予門人汪翰林舟次<hi>楫</hi>林舍人<lb/>
石來<hi>麟焻</hi>康熙癸亥奉使其國見之石來有詩云瘦梅道<lb/>
者人不識梵夾吟題聳兩肩賦得赤龍青鳥句樊南甲<lb/>
乙可同𫝊浮屠亦有不羈人祗樹蕭蕭絶世塵唐體詩<lb/>
中風格好白雲黄葉鬬清新<lb/>
　　詩三百非孔子所刪<lb/>
孔子但正樂使各得其所而已未嘗刪詩觀自衛返魯<lb/>
云云可見且一則曰詩三百再則曰誦詩三百家語對<lb/>
<pb n="KR3j0163_WYG_018-21b"/>
哀公問郊亦曰臣聞誦詩三百不可以一獻知古詩本<lb/>
來有三百篇非孔氏自刪定也又左𫝊列國卿大夫燕<lb/>
饗賦詩率皆三百篇中之詩多在孔氏之前其非夫子<lb/>
手刪了然可見葉水心習學記言云史記言古詩三千<lb/>
孔安國亦言刪詩為三百篇按詩周及諸侯用為樂章<lb/>
今載於左氏者皆史官先所采定就有逸詩殊少矣不<lb/>
待孔子而後刪十取一也論語稱詩三百本謂古人已<lb/>
具之詩不應指其自刪者言之也輔廣亦謂司馬遷言<lb/>
<pb n="KR3j0163_WYG_018-22a"/>
古詩三千傳聞之誤其説與予見略同<lb/>
　　敏速<lb/>
南唐近事載處士史虚白嘗對客奕旁令學徒四五輩<lb/>
各秉紙筆先定題目隨口而書略不停綴數食之間衆<lb/>
製皆就封氏聞見記雒縣尉張陟在中書日試萬言令<lb/>
善書者三十人各操紙執筆俱占題目身自巡席依題<lb/>
口授周而復始午後詩筆俱成得七千餘字唐詩紀事<lb/>
長沙王璘日試萬言崔詹事廉問表薦於朝先試之璘<lb/>
<pb n="KR3j0163_WYG_018-22b"/>
請十吏皆給筆札璘口授十吏筆不停綴首題黄河賦<lb/>
三千字復為鳥散餘花落詩二十首皆可謂敏速矣又<lb/>
韋臯嘗於二十四化設醮請符載撰齋詞於時飲摩訶<lb/>
池上載命小吏十二人捧硯人分兩題緩步池間各授<lb/>
口占其敏如此<lb/>
　　石敬瑭家廟碑<lb/>
朱簡討云曾於廟市見五代石敬瑭家廟碑梁周翰撰<lb/>
文翰雖不甚工亦是古物惜未購之此碑石今不知所<lb/>
<pb n="KR3j0163_WYG_018-23a"/>
在<lb/>
　　東絹<lb/>
蜀鹽亭縣有鵝溪縣出絹謂之鵝溪絹亦名東絹子美<lb/>
詩我有一匹好東絹是也周紫芝詩百尺寒松老幹枯<lb/>
韋郎筆妙古今無何如莫掃鵝溪絹留取天呉紫鳯圖<lb/>
此雖諧謔然北征自作於赴行在時而題韋偃畫松則<lb/>
在入蜀之後固不可同日語也<lb/>
　　魏野詩<lb/>
<pb n="KR3j0163_WYG_018-23b"/>
宋小説載魏野同寇萊公遊陜郊某寺詩云若得時將<lb/>
紅袖拂也應勝似碧紗籠湘山野録云添蘇長安名姬<lb/>
也孫僅尹京兆日野寄詩云見説添蘇亞蘇小隨軒應<lb/>
是珮珊珊孫愛之以示添蘇喜如獲寶求善筆札者大<lb/>
署其詩於壁野以事抵長安孫邀置府宅人未之知也<lb/>
有好事者與密過添蘇家見其風貌魯質固不前席野<lb/>
忽舉頭見壁所題乃索筆於側别紀一絶云誰人把我<lb/>
狂詩句寫向添蘇繡户中閒暇若將紅袖拂還應勝得<lb/>
<pb n="KR3j0163_WYG_018-24a"/>
碧紗籠添蘇始知是野大加禮敬二説不同<lb/>
　　鐵帆<lb/>
僧鐵帆能詩順治末予官揚州鐵帆住木蘭寺劉吏部<lb/>
公㦷<hi>體仁</hi>聞之寄予書云是天寒衣衲重鐵帆耶天寒衣<lb/>
衲重乃粤僧一靈句公㦷誤記耳東坡在黄日參寥往<lb/>
視之京師士大夫寄書云聞有僧在彼是隔林彷彿聞<lb/>
機杼和尚耶坡笑語參寥云此是吾師七字號公㦷帖<lb/>
全用此語<lb/>
<pb n="KR3j0163_WYG_018-24b"/>
　　徐曹詩<lb/>
徐禎卿洞庭葉未下瀟湘秋欲生一篇非太白不能作<lb/>
千古絶調也曹學佺亦有秦淮送别一篇云疎籬豆花<lb/>
雨逺水荻蘆煙忽弄月中笛欲開江上船情致殆不減<lb/>
徐徐五集中有一絶云𣺌𣺌太湖秋水濶扁舟揺動碧<lb/>
琉璃松陵不隔東南望楓落寒塘露酒旗曹一絶可以<lb/>
相敵新林浦云夾岸人家映栁條𤣥暉遺跡草蕭蕭曾<lb/>
為一夜青山客未得無情過板橋<lb/>
<pb n="KR3j0163_WYG_018-25a"/>
　　題壁逸詩<lb/>
予少時與先兄考功同上公車每到驛亭輒題素壁筆<lb/>
墨狼藉率不存稿逸去多矣數年來往往從友人口中<lb/>
得之怳忽如夢不忍盡割略記於此河口花明錦纜春<lb/>
砑繚綾子領邊巾不知何事牽儂思欲疉紅箋賦洛神<lb/>
<hi>徐隠君東癡嘗口誦此詩</hi>不見湘中舊汜人西園蘭石愴如新低佪<lb/>
十五年前句祗有蛛絲絡暗塵<hi>彭少宰孫遹羡門誦之</hi>闗河連夜<lb/>
雨驛路一聲蟬<hi>湯右曾西厓王戩孟穀誦之</hi>風迴邸閣聞鈴䭾日落<lb/>
<pb n="KR3j0163_WYG_018-25b"/>
闗山見戍旗彷彿夢中㝷蜀道打包身度棧雲西<hi>徐學士健</hi>
<hi>菴誦之且題其右云古驛斜陽聽鐸聲分明棧路蜀山行讀君題句成先讖天遣才人過錦城</hi>往迹流<lb/>
𫝊本事詩廿年如夢不堪思重來頭白風情盡誰記巡<lb/>
檐繞柱時<hi>汪耀麟叔定誦之</hi>趙北燕南水四圍此中避地可忘<lb/>
機垂垂芡實迎秋熟拍拍鷗羣接翅飛蟹舍都連黄篾<lb/>
舫釣人相映緑蓑衣淮南小别今三載魚稻珠湖願竟<lb/>
違<hi>曹祭酒未峨嵋榜旅舍曰漁洋詩屋</hi>
　　白洪厓<lb/>
<pb n="KR3j0163_WYG_018-26a"/>
先世父侍御公崇禎中巡視茶馬作西巡雜詩數十首<lb/>
有云不須赤打白洪厓予幼誦之不解為何語頃見丁<lb/>
謂戲白稹詩云五百青蚨兩家缺赤洪厓打白洪厓葢<lb/>
用此<lb/>
　　論坡谷<lb/>
許彦周詩話云東坡詩不可輕議詞源如長江大河飄<lb/>
沙卷沫枯槎束薪蘭舟繡鷁皆隨流矣珍泉幽澗澄澤<lb/>
靈沼無一㸃塵滓只是體不似江河耳林艾軒論蘇黄<lb/>
<pb n="KR3j0163_WYG_018-26b"/>
云譬如丈夫見客大踏步便出去若女子便有許多糚<lb/>
裹此坡谷之别也<lb/>
　　明史樂府<lb/>
長洲尤展成<hi>侗</hi>晚以博學宏詞入史館在局中仿李西<lb/>
涯體作明史樂府百篇佳處殆不減李今略載數首於<lb/>
此作佳傳云入學宫辭孔子衣帶題詩自經死出史局<lb/>
别同官官方飼豬不暇看一死一生交情見留與若翁<lb/>
作佳𫝊閣門使云閣門使鐵簡賜谷長史兼理六王事<lb/>
<pb n="KR3j0163_WYG_018-27a"/>
當局不敢讓臣誼應如是殿下百世後難逃一箇字下<lb/>
詔獄徽髮死嗟乎此真文成子張辟彊豚犬耳生程濟<lb/>
云為忠臣為智士死高翔生程濟身免乎軍中祭君免<lb/>
乎宫中剃君乘車臣執轡君登舟臣操枻寒則燎衣飢<lb/>
持糒四海從亡多故人道旁相見惟流涕萬水千山風<lb/>
復雨送君還上金陵去天外龍蛇有日歸鴻飛冥冥不<lb/>
知處靖難云七國反誅家令灌將軍出山東定北平起<lb/>
討齊黄曹國公出金陵亡建文君非景帝燕王亦非呉<lb/>
<pb n="KR3j0163_WYG_018-27b"/>
王濞靖難雖然百戰功成敗何常總天意太祖生男二<lb/>
十五為王為庶知誰主燕子高飛上帝畿紇干凍雀無<lb/>
毛羽可憐高煦亦英雄頃刻燒死銅缸中威武大將軍<lb/>
云平陽侯張公子威武大將軍三君一轍耳漢家天子<lb/>
自待邊大同宣府往復還朕稱將軍封萬戸驃騎當屬<lb/>
江與錢旌旗獵獵向北駐樓船揺揺望南渡豹房家裏<lb/>
樂未終更覓春江花月處朝登牛首山夕宿鳯皇臺鄱<lb/>
陽凱歌何雄哉戎服簪花金銀牌揚鞭却指隋堤笑一<lb/>
<pb n="KR3j0163_WYG_018-28a"/>
狩江都竟不回大禮云明倫典問誰作唱者璁和者萼<lb/>
筆者方削者霍浹與綰唯且諾天子有私臣朝中皆黨<lb/>
人武夫何知咄郭勛配爾祖英烈傳中山<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙開平歎<lb/>
根本彗云根本彗腹心彗門庭彗羣妖掃地偷龍睡彗<lb/>
未退兮孛將至大馮君小馮君忠臣孝子出一門刺血<lb/>
上書動至尊但看六月飛霜雪君門之彗乃可滅河套<lb/>
寃云嚴夏兩家鷄相鬬曾銑仇鸞分左右嚴鷄方勝夏<lb/>
鷄孤銑欲劾鸞胡為乎套未復身先死朝璽書墓西市<lb/>
<pb n="KR3j0163_WYG_018-28b"/>
將軍横尸何足言宰相駢首寧無寃君莫哭君不見朱<lb/>
仙鎮上風波獄長生藥云五利戮文成死致一真人上<lb/>
天去復有紫府神霄兩高士天子齋居日夜禱祠相公<lb/>
宿直爭獻青詞赭衣半道斷首滿稽殺人媚天修𤣥奚<lb/>
為四十五年元氣削王金方進長生藥海瑞疏云世宗<lb/>
在位四十五建言諸臣盡圜土末年乃有海瑞疏直訐<lb/>
乘輿干上怒擲地不已遶殿步忠臣豈肯逃亡去大行<lb/>
賓天應釋汝獄吏酒肴相勞苦但願飽啖得死所誰知<lb/>
<pb n="KR3j0163_WYG_018-29a"/>
晏駕驚聞訃此日方看臣哭主當時尚擬子罵父逐新<lb/>
鄭云華亭去分宜江陵逐新鄭賢否故懸殊門戸總同<lb/>
釁主少國疑賴元老一留一去由馮保宰相踉蹌出午<lb/>
門先皇顧命寒秋草大臣獄起重驚倒不憐身殁無遺<lb/>
表夫人泣涕致相公敬為故夫獻微寶富貴何常忽易<lb/>
人江陵簿録還如埽噫嘻乎前人跌後人滑古來名位<lb/>
多相軋死姚崇算生張説趙高傳云委鬼當頭坐茄花<lb/>
滿地紅趙嬈曹節竟私通涿州道上馬游龍月華門前<lb/>
<pb n="KR3j0163_WYG_018-29b"/>
車鬬風内操撾鼓鳴刀弓犴狴流血朝班空祠堂昭德<lb/>
兼崇功乾兒義子多如蟲讀史至此再三歎殆哉岌岌<lb/>
將作難滿朝彈章君不見中宫獨看趙高𫝊<lb/>
　　闈中詩<lb/>
淄川袁孝廉松籬<hi>□</hi>名士也以康熙癸卯冠禮經壬戌<lb/>
尚困公車闈中賦詩云二十年前古戰塲卧聽譙鼓夜<lb/>
茫茫三條畫燭連心爇一徑寒風透骨涼若向緇塵埋<lb/>
鬢髮憑誰青眼託文章明宵别後長安月偏照河橋栁<lb/>
<pb n="KR3j0163_WYG_018-30a"/>
萬行武康陳孝廉興公<hi>之羣</hi>吟之至泣下是科袁竟下第<lb/>
乙丑病蠱卒<lb/>
　　無羊之什<lb/>
詩國風如燕燕蒹葭豳風東山七月諸篇述情賦景如<lb/>
化工之肖物即如小雅無羊之什云或降於阿或飲於<lb/>
池或寢或訛爾牧來思何蓑何笠或負其餱麾之以肱<lb/>
畢來既升即使史道碩戴嵩畫手擅塲未能至此後人<lb/>
如何著筆<lb/>
<pb n="KR3j0163_WYG_018-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　池北偶談卷十八<lb/>
</p>
<p>
</p>
  </div>
</body>
</text>
</TEI>
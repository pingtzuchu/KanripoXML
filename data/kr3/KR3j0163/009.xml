<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>池北偶談卷九</head> <lb/>
    <p>
<pb n="KR3j0163_WYG_009-1a"/>
欽定四庫全書<lb/>
　池北偶談卷九<lb/>
　　　　　　　　　　　刑部尚書王士禎撰<lb/>
　　魯仲連<lb/>
新城東北錦秋湖上有魯仲連陂傳為魯仲連所居按<lb/>
前書魯仲連子十四篇在儒家<lb/>
　　轅固<lb/>
新城有地名牛固相𫝊轅固故里也未知所據前書藝<lb/>
<pb n="KR3j0163_WYG_009-1b"/>
文志齊后氏故二十卷齊孫氏故二十卷齊雜記十八<lb/>
卷轅固齊人説詩獨不見於班史史但云魯申公為詩<lb/>
訓故而齊轅固燕韓生皆為之𫝊或取春秋采雜説咸<lb/>
非其本義云<lb/>
　　李顒<lb/>
种放賜告西歸有一高士隠居三世以野蔌一盤詩一<lb/>
章贈放云接得山人號舍人朱衣前引到蓬門莫嫌野<lb/>
蔌無多味我是三追處士孫宋史列放隠逸傳中予嘗<lb/>
<pb n="KR3j0163_WYG_009-2a"/>
非之若此君差無愧耳近盩厔李顒兩經徵聘不出有<lb/>
古人之風顒以理學倡導關中<lb/>
　　劉念臺先生<lb/>
劉念臺先生居常敝帷穿榻瓦竈破釜士大夫飾輿馬<lb/>
而來者多毁衣以入偶服紫花布衣士大夫從而效之<lb/>
布價頓昂㑹稽令趙士諤問疾至榻前見其單陋出而<lb/>
歎曰豈意今日得覩管幼安萬厯丁巳京察韓浚劉廷<lb/>
元尋怨東林士諤時為考功爭之曰劉大行之清修人<lb/>
<pb n="KR3j0163_WYG_009-2b"/>
所不堪此諤所親見者乃止給事中徐耀使浙渡江來<lb/>
見先生辭之耀曰昔人不得見劉元城以為如過泗州<lb/>
不得見大聖耀如徒返何顔見鄉之父老乎先生乃見<lb/>
之其為世所企慕如此黄少詹石齋祭告禹陵事竣謁<lb/>
先生及門者三先生不見曰際此亂朝豈大臣徜徉山<lb/>
水之日石齋聞之即行　海寧吳忠節公麟徵初第時<lb/>
常夢至一古寺有角巾而書碑者所書乃文信國零丁<lb/>
洋詩問之旁人曰山隂劉宗周也後二公先後殉國<lb/>
<pb n="KR3j0163_WYG_009-3a"/>
　　沈文端公<lb/>
商丘沈文端公<hi>鯉</hi>家居生日族人上壽時明神宗遣使<lb/>
存問從弟某私語公曰兄位宰相蒙恩存問而羣從子<lb/>
姓濟濟如此可謂盛矣公愀然乆之曰弟以為盛吾方<lb/>
憂其衰耳弟愕然問故公曰吾鄉宋立菴太宰<hi>纁</hi>家法<lb/>
可敬彼方當貴盛吾家不及也頃立菴生日吾預其家<lb/>
宴座中子弟數十人不聞飲啖聲昨吾生日見諸子弟<lb/>
飲啖不顧長者家法如此是以知其衰也後沈再𫝊遂<lb/>
<pb n="KR3j0163_WYG_009-3b"/>
不振而宋莊敏公從孫文康公<hi>權</hi>位宰相文康長子中<lb/>
丞<hi>犖</hi>今為江蘇巡撫<lb/>
　　商丘三張<lb/>
張昉字于東崇禎庚午舉人潛心伊雒之學不言而躬<lb/>
行甲申後居一土室不入城市時為五言詩學陶靖節<lb/>
書學顔平原守令欲一見不可得今七十餘尚在其兄<lb/>
某少慕神仙棄家訪道五十年不歸弟翮字大羽頳面<lb/>
修髯狀貌竒偉倜儻通輕俠一且渡江走大雄薙髮為<lb/>
<pb n="KR3j0163_WYG_009-4a"/>
沙門獨畱其髯數年刻期端坐而逝<lb/>
　　常給事<lb/>
常若柱山西人順治丁亥進士改庻吉士授給事中居<lb/>
京邸惟孺人及一老僕供給使貧不能具饘粥居諫職<lb/>
數日上疏劾闖賊偽相牛金星當明正典刑以雪普天<lb/>
之恨坐褫即日賃一車夫婦共坐出國門老僕歩從行<lb/>
路皆歎息<lb/>
　　李忠定公<lb/>
<pb n="KR3j0163_WYG_009-4b"/>
世史正綱於李忠定公殁書觀文殿大學士隴西公李<lb/>
綱卒於張浚則不書又引何彦澄家藏朱晦翁墨蹟一<lb/>
帖云十年前率爾記張魏公行實當時只據渠家文字<lb/>
草成後見他書所記多不同常以為恨揭徯斯云宋之<lb/>
不能中興由張浚之逐李綱殺曲端引秦檜殺岳飛也<lb/>
中興宋鑑云張魏公有不可解者二力攻李忠定而寜<lb/>
與汪黄同朝維揚之變國危矣曾微一言聲時相之咎<lb/>
一不可曉也力引奸檜使至得政而寧與趙忠簡語不<lb/>
<pb n="KR3j0163_WYG_009-5a"/>
相下二不可曉也中興大事記云使浚移其攻忠定之<lb/>
筆而攻汪黄豈不快公議哉浚徒以有子南軒至今稱<lb/>
為正人無識者至比之武侯謬矣江右鄧左之<hi>履中</hi>著張<lb/>
浚不當從祀辨語載前卷中<lb/>
　　秦檜復諡<lb/>
宋寜宗嘉泰四年追封岳飛為鄂王開禧二年追奪秦<lb/>
檜爵諡謬醜此天下萬世公議然實韓侂胄欲用兵而<lb/>
先有此舉也乃邊釁既開又誅侂胄以媚敵遂復秦檜<lb/>
<pb n="KR3j0163_WYG_009-5b"/>
爵諡則誖矣<lb/>
　　王東臯逸事<lb/>
王東臯<hi>伯勉</hi>長文選時内大臣某嘗奉<lb/>
世祖皇帝旨逮工部侍郎張某至部以<lb/>
旨示滿洲尚書韓代尚書以無漢字召公至屬書之公<lb/>
難之曰以譯字命郎中出<lb/>
上意耶某不敢不書大臣意耶某腕雖斷不敢書也二<lb/>
公皆歎服其有執公嘗宿部休沐甚少而選郎章奏甚<lb/>
<pb n="KR3j0163_WYG_009-6a"/>
煩五鼓啓事視他司為多一羊裘著之十餘年毛盡脱<lb/>
滿洲同官聚謀曰王長官一寒至此奈何醵金製狐裘<lb/>
一貂帽一持遺公公不受曰伯勉生平不受人一錢何<lb/>
敢拜公等賜同官公言於冢宰冢宰力勸始受公改御<lb/>
史内陞時都御史以兩淮鹽法敝欲舉公往公力謝不<lb/>
可曰内陞借補之員例不奉差今必以此事相付從前<lb/>
弊竇不敢欺隠以負<lb/>
主上遂止<lb/>
<pb n="KR3j0163_WYG_009-6b"/>
　　癖<lb/>
阮遥集有屐癖祖約有錢癖初不辨得失後客詣約有<lb/>
財物摒擋未了見客至便傾身障簏詣阮阮方吹火蠟<lb/>
屐歎曰未知此生當著幾兩屐神色閑暢於是勝負始<lb/>
判阮公高流何至與錢奴較優劣耶和長輿亦有錢癖<lb/>
當時與杜元凱王武子輩竝稱典午人不顧名教流弊<lb/>
至此<lb/>
　　孫文定戒子<lb/>
<pb n="KR3j0163_WYG_009-7a"/>
益都孫文定公<hi>廷銓</hi>服官居鄉恂恂亷慎其子寳侗有高<lb/>
才侍公京邸每鄉試必遣歸家戒不得入京闈嘗曰吾<lb/>
為大臣汝又薄有文譽使或以一第相溷為結納之階<lb/>
平生亷隅掃地矣寳侗至今尚為諸生文定此一節真<lb/>
有唐質肅王忠肅二公之風<lb/>
　　楊國忠<lb/>
天寳九載楊國忠請復張易之兄弟官爵陸務觀詩何<lb/>
至詔書褒五郎是也此與宋復秦檜諡明英宗立王振<lb/>
<pb n="KR3j0163_WYG_009-7b"/>
廟同<lb/>
　　成相國二世厚德<lb/>
大名成文穆公<hi>基命</hi>大拜後改作居第購得民居有樹貞<lb/>
節坊者令勿毁其第遂低一隅其子青壇相國<hi>克鞏</hi>大拜<lb/>
後修家廟地為前明陳鴻臚之室有少卿坊適當闢門<lb/>
之衝當毁其後人式微召而告之曰吾亦故家也忝居<lb/>
相位詎忍壞故家之棹楔遂改闢門其屋當改造坊乆<lb/>
而攲頼屋以支修屋則坊圯乃并其坊新之人稱其兩<lb/>
<pb n="KR3j0163_WYG_009-8a"/>
世厚德云<lb/>
　　韋蘇州<lb/>
韋蘇州史失為立𫝊宋沈明逺始補𫝊其生平端末終<lb/>
亦未詳集中有逢楊開府一篇少事武皇帝亡頼恃恩<lb/>
私<hi>云云</hi>後人遂疑為三衛而韻語陽秋因附㑹以為恃韋<lb/>
后宗族<hi>云云</hi>囈語武斷可笑腐儒之見乃如此<lb/>
　　葉忠節<lb/>
葉映榴字丙霞江南上海縣人順治辛丑進士由庻吉<lb/>
<pb n="KR3j0163_WYG_009-8b"/>
士改部曹出視陜西學政稍遷湖北督糧參議戊辰武<lb/>
昌兵變從容拜疏公服自剄死奉<lb/>
㫖褒嘉特贈工部侍郎巳巳<lb/>
上南巡其子葉敷迎<lb/>
駕<lb/>
上諭禮部等衙門當楚省兵譁之際葉映橊盡節捐軀<lb/>
朕心深切憫悼特詔所司優贈亞卿兼予䘏廕今巡行<lb/>
江南見其子葉敷迎伏道旁彌增軫惻忠節之臣應特<lb/>
<pb n="KR3j0163_WYG_009-9a"/>
與諡以彰異數爾等㑹議具奏部覆特<lb/>
諡忠節丙霞故刑部侍郎有聲子弱不勝衣在部曹與<lb/>
予為文章之交嘗以䖍州圍城中詩二百餘篇屬予序<lb/>
論竟未及報乃甫脱贑圍復遭楚難疾風勁草大節凛<lb/>
然贈官易名迥出令甲之外死不朽矣<lb/>
　　姚平仲<lb/>
老學叢談載陸務觀姚將軍趙宗印二詩惜不得姚名<lb/>
字今渭南文集有姚平仲𫝊庻齋豈未睹之耶<lb/>
<pb n="KR3j0163_WYG_009-9b"/>
　　郭希顔邪説<lb/>
明嘉靖中中允郭希顔以謫外家居上疏建儲嬰世宗<lb/>
之怒𫝊首九邊後人憐其罪酷有為請諡者又或入其<lb/>
疏於名臣奏議中可笑按希顔此疏本以遷謫妄有覬<lb/>
覦固不必言其在詞林見議禮諸臣驟貴又見相嵩以<lb/>
議興獻王祔廟稱宗得大拜希顔遂建言欲黜孝宗武<lb/>
宗二廟不與九廟之數而以興獻上接憲宗公論惡之<lb/>
遂以計典罷斥其人穿窬之不若而論者不察猶厠諸<lb/>
<pb n="KR3j0163_WYG_009-10a"/>
直諫之列何哉黄毅菴宗伯<hi>汝良</hi>野紀矇搜備詳其事且<lb/>
謂二祖列宗之靈實褫其魄此萬世公論論世者之所<lb/>
當知<lb/>
　　邊尚書<lb/>
𢎞治末孝宗上賓予郡邊尚書華泉<hi>貢</hi>為兵科給事中<lb/>
疏劾太監張瑜太醫劉泰高廷誤用御藥逮瑜等下獄<lb/>
大理卿楊守隨謂同讞諸臣曰君父之事誤與故同例<lb/>
以春秋許世子之律不宜輕宥此事與泰昌時孫文介<lb/>
<pb n="KR3j0163_WYG_009-10b"/>
<hi>慎行</hi>論紅丸事相類尚書工詩博雅為𢎞正間四傑之一<lb/>
世但知其文章而不知其丰裁如此又先生仲子習字<lb/>
仲學頗能詩其佳句云野風欲落帽林雨忽沾衣又薄<lb/>
暑不成雨夕陽開晚晴而老鰥貧窶至不能給朝夕以<lb/>
死則先生清節可知也<lb/>
　　王文成<lb/>
王文成公為明第一流人物立德立功立言皆踞絶頂<lb/>
康熈中開明史館秉筆者訾謷太甚亡友葉文敏<hi>方藹</hi>時<lb/>
<pb n="KR3j0163_WYG_009-11a"/>
為總裁予與之辯論反覆至於再四二十二年四月<lb/>
上宣諭湯侍讀荆峴<hi>斌</hi>令進所著詩文且蒙<lb/>
召對中有王守仁論一篇上閲之問湯意云何湯因對<lb/>
以守仁致良知之説與朱子不相剌謬且言守仁直節<lb/>
豐功不獨理學<lb/>
上首肯曰朕意亦如此<lb/>
睿鑒公明逺出流俗之外史館從此其有定論乎<lb/>
　　仁宗徽宗<lb/>
<pb n="KR3j0163_WYG_009-11b"/>
元臣庫庫曰宋徽宗諸事皆能獨不能為君耳炙輠録<lb/>
記周正夫曰仁宗皇帝百事不㑹只㑹做官家此語在<lb/>
庫庫之前可謂絶對<lb/>
　　蘇叔黨大節<lb/>
宋人議蘇過叔黨附梁師成師成妻死為服緦麻<hi>云云</hi>顧<lb/>
略其大節元袁伯長清容集有跋叔黨竹石牧牛圖云<lb/>
小坡竹石綽有父風後倅定武罵賊不屈死之其氣節<lb/>
不墜光於前人矣事詳揮麈録劉後村跋小米畫云叔<lb/>
<pb n="KR3j0163_WYG_009-12a"/>
黨之才百倍元暉元暉至侍從叔黨死小官命也夫揮<lb/>
麈録又載叔黨政和中召入禁中畫窠石而終不遇<lb/>
　　武陵起復<lb/>
予嘗論楊武陵奪情事後人論之過刻聞之山長教授<lb/>
<hi>岱</hi>云其父客嚴首昇周聖楷輩為武陵所抑遂騰謗書<lb/>
又當時與黄石齋先生矛盾故論者多少之耳予按禮<lb/>
曾子問云子夏問曰三年之喪金革之事無避也者非<lb/>
與子曰吾聞諸老聃曰昔者魯公伯禽有為為之也注<lb/>
<pb n="KR3j0163_WYG_009-12b"/>
曰魯有徐戎作難喪卒哭而征之公羊傳閔子要絰以<lb/>
赴公難退而致位以究私恩春秋亦紀晉襄公墨縗之<lb/>
事漢唐以來遂有起復之禮能改齋漫録云前漢翟方<lb/>
進喪既𦵏二十六日除服起視事後漢桓焉為太子太<lb/>
傅以母憂自乞聽以大夫行䘮踰年賜牛酒奪服宋王<lb/>
性之黙記云本朝不獨宰相即百執事皆起復惟富鄭<lb/>
公以太平而辭儒臣如楊大年王元之晏元獻皆未持<lb/>
服富公之後如陳升之亦百日起復此葢朝廷體貎况<lb/>
<pb n="KR3j0163_WYG_009-13a"/>
在兵革之際<hi>云云</hi>按已上諸公非盡有金革之事若武陵<lb/>
則金幸之事也顧論者不責彼而責此何歟又考明初<lb/>
名臣亦多起復至羅一峯論李文達後此風始息奪情<lb/>
固非美事然南陽以一峯武陵以石齋獨受惡名則不<lb/>
幸也聖楷字伯孔湘潭人有才名後為獻賊偽常德知<lb/>
府發掘楊相祖墓最慘卒為獻賊所殺<lb/>
　　真諦<lb/>
樂郊私語載楊璉真伽至海鹽州寓城北德藏寺欲發<lb/>
<pb n="KR3j0163_WYG_009-13b"/>
掘陸左丞朱提舉妻女之墓寺僧真諦聞之怒形於色<lb/>
楊五更肩輿擁衆出真諦忽起抽韋䭾杵奮擊從者數<lb/>
百人不能拒人見真諦於衆中超躍每踰尋丈捷如鷹<lb/>
隼楊大懼遁去後二年真諦行脚峨眉不知所終此僧<lb/>
殊快人意但恨不在賊髠發諸帝陵寢時耳<lb/>
　　浙江人物<lb/>
西園雜記論兩浙人物劉文成為謀臣之首宋文憲為<lb/>
文臣之首方正學為忠臣之首于忠肅為功臣之首宸<lb/>
<pb n="KR3j0163_WYG_009-14a"/>
濠之變孫忠烈首輸忠死節王文成首倡義戡亂此皆<lb/>
韙也獨謂世宗之初張羅峯首建議以成大禮此所謂<lb/>
貂不足狗尾續者耶<lb/>
　　兩薛居正<lb/>
五代宋初有兩薛居正其一錢唐人仕吳越武肅王官<lb/>
太尉卒諡貞顯<lb/>
　　神魚井<lb/>
何騰蛟字雲從明末以都御史撫楚其先山隂人戍貴<lb/>
<pb n="KR3j0163_WYG_009-14b"/>
州黎平衛遂為黎平人所居有神魚井素無魚騰蛟生<lb/>
魚忽滿井五色巨鱗大者至尺餘居人異之後騰蛟盡<lb/>
節死井忽無魚<lb/>
　　野紀矇搜<lb/>
黄毅菴尚書<hi>汝良</hi>作野紀矇搜明二百餘年間大事稍備<lb/>
其持論頗正然不可解者二事其一謂李西涯與劉文<lb/>
靖謝文正為三仁其一嘉靖初大禮議主張桂軰而詆<lb/>
楊文忠也<lb/>
<pb n="KR3j0163_WYG_009-15a"/>
　　吳康齋李文達<lb/>
世論吳康齋太刻野紀矇搜云與弼以布衣老儒一旦<lb/>
授五品侍從人皆詫為殊榮寜復過望葢與弼之聘薦<lb/>
自石亨亨小人後來敗露輿論推求能無為盛德之累<lb/>
如蔡邕受知董卓遂䘮生平故不受耳與弼好遯不汙<lb/>
見險能止見地優於楊時多矣此論甚公矇搜又云王<lb/>
文恪評李文達云國朝三楊後得君最乆者無如李賢<lb/>
亦能展布才猷然當時亦以賄聞<hi>云云</hi>文達相業視三楊<lb/>
<pb n="KR3j0163_WYG_009-15b"/>
有過無不及後王亦入閣相業如何勿亦不自見其睫<lb/>
乎頃見施愚山<hi>閏章</hi>在史館作文逹列𫝊頗致微辭不敢<lb/>
謂然施或未覩毅菴此論耳<lb/>
　　司空表聖<lb/>
史謂司空表聖躁於進取前人辨之屢矣考一鳴集有<lb/>
答孫郃書益證史官之妄書略云古之山林者必能簡<lb/>
於情累而後可乆今吾少也岔然不能自勝於胸中乃<lb/>
不誠於退者然亦窮而不揺辱而不進者盖自審已熟<lb/>
<pb n="KR3j0163_WYG_009-16a"/>
雖進亦不足救時耳彼一飰之罄或請濟於其鄰雖童<lb/>
子不可以空器紿之也矧當艱否之運吾君吾相方以<lb/>
爵秩來天下之賢將與之共拯其可沽虛而自售耶又<lb/>
云愚雖不佞為士大夫獨任其恥者乆矣其可老而冒<lb/>
之耶韓吏部激李桂州之必行責楊道州無勇雖致二<lb/>
賢適自困亦何救於大患哉觀此書躁進者肯為此語<lb/>
否史之妄不辨可知<lb/>
　　峴山幢宋人題名<lb/>
<pb n="KR3j0163_WYG_009-16b"/>
襄陽峴山羊公祠有石幢一枚凡六面高六尺每面濶<lb/>
九寸有蓋有座一面直書下第一行刻使帖襄陽縣第<lb/>
二行刻准慶厯七年十一月六日中書劄子襄州奏當<lb/>
州城南五里有峴山一所上有古祠碑又有晉太傅<hi>已下</hi>
<hi>俱磨滅</hi>僅存聖㫖字末行上存帖到速採石大字書刻上<lb/>
件其四面界作六層刻詩下題名又一面大書題名又<lb/>
幢一臥峴山上其文可辨者十三字曰石於山巔播清<lb/>
芬而不已餘盡漫漶末云開國男張九齡撰前一幢詩<lb/>
<pb n="KR3j0163_WYG_009-17a"/>
可辨者三首尚書工部員外郎直龍圖閣知襄州事王<lb/>
洙七言古詩云襄陽南出大路奔小山曰峴名特尊山<lb/>
形卑墮不峻極屹若巨首臨江濆大山半宫不成霍絶<lb/>
水闕左非為亹砠巔贔屓戴危石箕踞曼衍羅芳蓀漢<lb/>
流長騖濱其足東望瀰迤皆平原槎頭下瞰罟罶集蔡<lb/>
洲近眺田園蕃何物兹山匪秀出得使今古聞聽喧自<lb/>
昔羊公好登覽山名直為賢者存鹿門望楚鎮區境鳳<lb/>
林冠蓋延山樊丹巖翠壁互幽勝日月虧蔽煙嵐屯公<lb/>
<pb n="KR3j0163_WYG_009-17b"/>
胡遺彼而樂此談者未始聊診綸吾謂聖達竟超豁高<lb/>
覽便欲周乾坤孔登泰山小天下阮升廣武<graphic n="KR3589" url="https://raw.githubusercontent.com/kanripo/KR-Gaiji/master/images/KR3589.png" mimeType="image/png"/>豎<hi>缺一字</hi>
會稽探穴禹書出之罘望海雲濤翻此中風景亦虛遠<lb/>
極目見盡江山源東吳未定勞機䇿置酒嘯咏紓勞煩<lb/>
數顧溫甫恤躬後誓將百歲游精魂對公盛德與山永<lb/>
正惟湛軰如公言今兹去公僅千載凛然英氣猶軒軒<lb/>
我來追古一長息舊迹廢毁成悲吞民豪占山童其木<lb/>
嘉植不得容本根利取薪蘇積稛絭粥之陶旊供燒燔<lb/>
<pb n="KR3j0163_WYG_009-18a"/>
羊公無廟忽不祀但縱滛鬼歆牲蘩中亭有碑即墮淚<lb/>
至今觀者懷仁恩於民何誅不足問非民忘德由官惛<lb/>
下教里邑復祠宇叙諸祭典躋之元思仁愛樹恭所茇<lb/>
禁止樵伐修壖垣且欲王命得守固謄言狀事馳九閽<lb/>
書聞天子<hi>缺一字</hi>報可金石款刻垂後昆<hi>缺五字</hi>遺愛朂爾<lb/>
風化常<hi>缺二字</hi>給事中知蔡州事吳育絶句羊公千載得<lb/>
清吟芳迹雖遥契昔心更與峴山為故事凛然風格照<lb/>
來今尚書屯田員外郎知光化軍事李宗易律詩叔子<lb/>
<pb n="KR3j0163_WYG_009-18b"/>
祠荒歲已深異時賢守重登臨峴山岑寂瞻風槩漢水<lb/>
靈長想德音奉詔始聞新締葺有知那復歎湮沉又刋<lb/>
翠琰畱南夏先後功名照古今其端明殿學士尚書禮<lb/>
部侍郎李淑諸人詩皆缺已上每面十一行十二字名<lb/>
字可辨者范仲淹李淑吳育劉敞李宗易張去惑孫抗<lb/>
韋不伐李康伯賈黯裴昱馬雲黄通連庠又宋人飲餞<lb/>
題名甚多知名者張唐英趙德麟魏道輔岑巖起李方<lb/>
叔已上凡七則大者方員徑寸小者殺其半字畫端勁<lb/>
<pb n="KR3j0163_WYG_009-19a"/>
非俗書也予以康熈壬子過襄陽徘徊祠下未及摹搨<lb/>
止録諸公題名予門人淮隂張力臣<hi>弨</hi>有嗜古之癖辛<lb/>
亥過襄曾有拓本頃索之略録如右<lb/>
　　蘇汝霖陳光龍<lb/>
廣西孫延齡馬雄之亂死節者前則巡撫馬公雄鎮富<lb/>
川知縣劉公欽鄰後則巡撫將軍傅公𢎞烈又有間關<lb/>
賊中百折不囘乃心王室如提學道僉事蘇公汝霖平<lb/>
樂縣知縣陳公光龍亦疾風勁草也蘇棄家逃至肇慶<lb/>
<pb n="KR3j0163_WYG_009-19b"/>
軍前題補布政使部議以品級太懸不允蘇尋死於粤<lb/>
然軍前題補品級相懸者不可勝計如胡一璉以僉事<lb/>
題補布政使是也獨蘇格於部議可歎陳僅題授梧州<lb/>
府同知尋以病請一妾鄧氏一子粤郎皆死猺峒中讀<lb/>
其與袁太常書甚可悲也蘇字鶴洲石埭人壬辰進士<lb/>
陳黄陂人舉人<lb/>
　　王秋澄<lb/>
王秋澄先生<hi>教</hi>萬厯中官吏部文選郎中力持公法政<lb/>
<pb n="KR3j0163_WYG_009-20a"/>
府權璫無所措手繼者為顧涇陽孟雲浦馮思豸<hi>生虞</hi>皆<lb/>
效之遂相繼黜逐伍袁萃林居漫録云然又嘗薦起鄒<lb/>
忠介趙忠毅諸公為正人所倚先生吾鄉淄川人也<lb/>
　　王邦直<lb/>
王邦直字子魚又字東𬈑即墨人以歲貢官鹽山丞上<lb/>
疏罷歸殫精聲律之學聚書千百卷坐臥一小閣二十<lb/>
年成律吕正聲六十卷其説謂君聲最清管以三寸九<lb/>
分本吕氏春秋其數配之揚子雲太𤣥縷析比合而以<lb/>
<pb n="KR3j0163_WYG_009-20b"/>
諸家九寸之説為非是萬厯甲午詔修國史翰林周公<lb/>
如砥上其書史館深為大學士南充陳公所歎賞周公<lb/>
云班固律厯志載即墨徐萬且氏治太初厯第一而子<lb/>
魚追配之於千載之後其外孫黄御史宗昌序刻之康<lb/>
熈十八年予在明史館亦上其書<lb/>
　　楊襄毅<lb/>
蒲州東門外有兩阜蜿蜒形家相傳以為貴地楊襄毅<lb/>
公<hi>博</hi>為吏部尚書時命堪輿擇吉壤得此地以告公曰<lb/>
<pb n="KR3j0163_WYG_009-21a"/>
此關闔郡文章科第我曷為私之即於其地建文昌祠<lb/>
人皆服公厚德不可及後公長子俊民官至户部尚書<lb/>
第四子俊卿官錦衣餘三子皆官監司俊卿子元祥元<lb/>
祥子世芳皆官詹翰世以為公厚德之報云元祥未弱<lb/>
冠登第入翰林早死母哭之慟一夕見夢曰母勿過傷<lb/>
兒當復來未幾生遺腹子即世芳也未弱冠亦登第入<lb/>
翰林母猶及見之吳天章雯説<lb/>
　　大椿堂<lb/>
<pb n="KR3j0163_WYG_009-21b"/>
蒲州有大椿堂為楊襄毅<hi>博</hi>王襄毅<hi>崇/古</hi>張文毅<hi>四維</hi>三公<lb/>
讀書之所其後三公相繼登進士第一大拜一至吏書<lb/>
一至兵書張即王之甥也山西至今𫝊為盛事<lb/>
　　黄詩<lb/>
黄先生端伯江西人精禪理少時見其瑶光閣集一卷<lb/>
皆宗門語乙酉以給事中殉節金陵將授命有報恩寺<lb/>
僧一輪趨過黄呼令代書一絶云對面絶思量獨露金<lb/>
剛王若問安身處刀兵是道塲書畢從容就義死此詩<lb/>
<pb n="KR3j0163_WYG_009-22a"/>
載甲乙事案<lb/>
　　兩蕭后<lb/>
遼聖道二宗享國皆最乆皆有宫闈之變聖宗仁德皇<lb/>
后善琵琶法天后訥木錦誣其與琵琶工燕文顯李文福<lb/>
通投書聖宗寢帳聖宗不之信其後竟為訥木錦所殺道<lb/>
宗宣懿皇后工詩尤善琵琶耶律伊遜誣其與伶官趙<lb/>
惟一通搆死才藝足為婦德之累况可躭音樂乎仁德<lb/>
事載契丹國志遼史本傳不載宣懿事詳焚椒録<lb/>
<pb n="KR3j0163_WYG_009-22b"/>
　　王若之<lb/>
王若之字湘客益都人明南京户部尚書基冢孫為人<lb/>
瀟洒疎誕有晉人風致工尺牘好彈琴善五言詩嘗刻<lb/>
尺牘五言四卷以門廕入官仕至長蘆都轉運使南渡<lb/>
官金陵大兵渡江若之轉徙寓姑熟佛寺以書畫鼎彝<lb/>
古金石文字自隨車尚兼兩洪文襄公<hi>承疇</hi>諭之降不屈<lb/>
死王所寳古琴名桐笙今尚在其家<lb/>
　　徐鉉<lb/>
<pb n="KR3j0163_WYG_009-23a"/>
南唐以徐鉉使北請緩師後主曰卿行當止上江救兵<lb/>
勿令東下鉉對曰今社稷所頼惟此救兵何可輒止臣<lb/>
此行未必能紓國難但置之度外耳此不惟純臣之誼<lb/>
亦識事機後金人圍汴京唐恪耿南仲軰專主和議止<lb/>
各道勤王兵遂致二帝北狩之禍非鉉之罪人乎<lb/>
　　李師中<lb/>
蘇明允預識荆舒之姦人皆服其先見同時李待制師<lb/>
中因邸吏報包希仁參政或曰朝廷自此多事矣師中<lb/>
<pb n="KR3j0163_WYG_009-23b"/>
曰包公無能為今鄞令王安石者眼多白甚似王敦他<lb/>
日亂天下必此人明允擬之王夷甫盧杞師中擬之王<lb/>
敦其識不相上下皆不減張安道吕獻可今人但知老<lb/>
泉何也<lb/>
　　馬驌<lb/>
馬驌字驄御一字宛斯濟南鄒平人順治己亥進士仕<lb/>
為淮安推官終靈壁令生而清羸博雅嗜古尤精春秋<lb/>
左氏學撰辨例三卷圖表一卷隨筆一卷名氏譜一卷<lb/>
<pb n="KR3j0163_WYG_009-24a"/>
又著繹史凡分五部一曰太古<hi>三皇五帝計十篇</hi>二曰三代<hi>夏商</hi>
<hi>西周計二十篇</hi>三曰春秋<hi>十二公時事/計七十篇</hi>四曰戰國<hi>春秋以後至秦亡計五十</hi>
<hi>篇</hi>五曰外録<hi>紀天官地志名物制度等計十篇</hi>合一百六十篇篇為一<lb/>
卷始開闢原始迄古今人表其書最為精博時人稱為<lb/>
馬三代崑山顧亭林<hi>炎武</hi>尤服之康熈癸丑歲卒於官靈<lb/>
壁人皆為制服云<lb/>
　　蕪湖烈婦<lb/>
江南初入版圖時有禆將於蕪湖掠一婦人義不受辱<lb/>
<pb n="KR3j0163_WYG_009-24b"/>
衣服上下縫紉周宻其夫訪贖之主將堅不許婦悲憤<lb/>
投水死至晚泊舟舵前窸窣有聲則婦尸已在次日泊<lb/>
舟復然以篙逐之俄頃復至又次日復然乃舁而棄之<lb/>
岸月餘此將在船頭納凉忽大叫曰婦又至矣翻身落<lb/>
水而死<lb/>
　　二尹<lb/>
成化間歴城尹恭簡公<hi>旻</hi>為小人所擠尹直著𤨏綴録<lb/>
尤極誹謗其書乆行於世至有不辨二尹邪正者一日<lb/>
<pb n="KR3j0163_WYG_009-25a"/>
閲李文鳳月山叢談公道較然因録於左方李云成化<lb/>
末小人用事南昌李孜省挾左道干進位尚書掌通政<lb/>
司託言神降有江西人赤心報國之語以太宰歴城尹<lb/>
公不右江西人乃計謀極力擠罷而用豐城李裕代之<lb/>
及薦泰和尹直入内閣起永新劉敷長憲臺高安黄景貳<lb/>
禮部四人皆世稱寡亷鮮恥者而新建謝一䕫安成劉<lb/>
宣俱不保晚節一䕫進工部尚書宣貳吏部物議沸然<lb/>
不平獨服旴江何公喬新節行介特未幾孜省誅死直<lb/>
<pb n="KR3j0163_WYG_009-25b"/>
等相繼免公論始明云當時謡曰公道不如王恕選法<lb/>
不如尹旻<lb/>
　　張昭<lb/>
張昭濟南蒲臺人忠義前衛右千户所司吏英宗復辟<lb/>
石亨曹吉祥等恃寵賣官至三千餘員昭奏之直𨽻山<lb/>
東大饑復上書言六事上皆從之後任南昌府司獄學<lb/>
士張元禎謂之曰君昔三疏位卑而議論甚高官小而<lb/>
事業則大已寫入金縢令名無窮矣蒲志出庸手恐遺<lb/>
<pb n="KR3j0163_WYG_009-26a"/>
此公因讀月山叢談錄之以存其人<lb/>
　　圖文襄厚德<lb/>
大學士諡文襄圖海公既定平凉軍中論功取諸將偏<lb/>
禆士卒記功牌報部記過牌悉聚焚之不以語人其厚<lb/>
德如此子諾敏公今為刑部尚書人以為隂德之報前<lb/>
寳雞令高君某云在軍前親見之<lb/>
　　鈞陽二老<lb/>
一日與客談及逆瑾時閣老劉宇曹元不知何許人及<lb/>
<pb n="KR3j0163_WYG_009-26b"/>
考列卿年表元南直𨽻含山人宇則河南鈞州人與馬<lb/>
端肅公同時同里馬公勲德如泰山北斗至今人稱鈞<lb/>
陽公而宇曾不得比於蚍蜉之細官位之不足重人如<lb/>
此<lb/>
　　光孝寺鐵塔文<lb/>
廣州府光孝寺有鐵塔一乃劉鋹所造上有文曰大漢<lb/>
皇帝以大寳十年丁卯歲敕有司烏金鑄造千佛寳塔<lb/>
一所七層并相輪蓮花座高二丈二尺保龍<hi>闕</hi>有慶祈<lb/>
<pb n="KR3j0163_WYG_009-27a"/>
鳳厯無疆萬方咸㡳於清平八表永承於交泰善資三<lb/>
有福被四恩以四月乾德節設齋慶讚謹記後列中官<lb/>
姓名<hi>予廣州逰覽小志别詳之</hi>
　　三帝陵詩<lb/>
一路荒山秋草裏行人惟拜漢文陵唐人詩也四十二<lb/>
年如夢覺春風吹淚過昭陵宋人詩也祠官如可乞長<lb/>
奉泰陵園先帝侍臣空灑淚泰陵春望已糢糊明人詩<lb/>
也文帝仁宗孝宗三君德澤感人之深如此<lb/>
<pb n="KR3j0163_WYG_009-27b"/>
　　至誠<lb/>
古來名臣多矣然千百年後讀史至諸葛忠武侯司馬<lb/>
文正公之薨輒感動流涕者至誠為之也<lb/>
　　朱忠莊公遺疏<lb/>
明中丞朱忠莊公諱之馮本名之裔字德止號勉齋京<lb/>
師人金忠潔公鉉其妹之夫也二公平日以理學相砥<lb/>
礪後皆死甲申之變公子丁未進士敦厚示公殉節時<lb/>
遺疏及家書各一通敬録之疏云我國家金甌全盛不<lb/>
<pb n="KR3j0163_WYG_009-28a"/>
謂人心離散財用困窮一至于此此臣之所為痛哭流<lb/>
涕也臣力已竭臣罪滋深南望九叩一死以報我皇上<lb/>
念我太祖高皇帝功德高厚我皇上憂勤獨深厯數無<lb/>
疆中興可待唯以收人心培節義二者為先務而已收<lb/>
人心在愛民力愛民力在拔亷官此大學所以反覆於<lb/>
用人理財也我朝士氣原振自逆璫摧折遂致亷恥風<lb/>
微從來仗節死義之士多在敢言極諫之中此宋朝所<lb/>
以待士仁厚也<hi>云云</hi>遺書云吾弟吾兒讀書須讀經世書<lb/>
<pb n="KR3j0163_WYG_009-28b"/>
佔畢之學無用也吕新吾先生呻吟語不可不讀我以<lb/>
死報國此心慊然朝聞夕死原無二也勿以為念公死<lb/>
時有宣府諸生姚時中同日自經於學宫<lb/>
　　在疚記<lb/>
忠莊朱公著在疚記一卷語多精詣略載數條於左<lb/>
深山靜坐十年使習與性離塵世順應十年使外與内<lb/>
合為學之事或幾化矣　人自晝至夜當知何所事知<lb/>
者則性命生死俱了　鳶飛戾天魚躍於淵即是仕止<lb/>
<pb n="KR3j0163_WYG_009-29a"/>
乆速　古之人修身見於世非誠不能誠則貫微顯通<lb/>
天人一世不盡見百世必有見者　紀綱之壞存乎風<lb/>
化氣節之壞存乎培養人心之壞補偏救弊存乎執中<lb/>
約言之存乎朝廷　聖人之死還之太虛賢人即不能<lb/>
無物而况衆人乎　實變氣質方是修身　士憎兹多<lb/>
口則何以故曰持介行者不周世緣務獨立者不協衆<lb/>
志小人相仇同類相忌一人扇謗百人吠聲予嘗身試<lb/>
其苦者數矣故君子觀人則衆惡必察自修惟正已而<lb/>
<pb n="KR3j0163_WYG_009-29b"/>
不求於人　待小人尤宜寛乃君子之有容不然反欲<lb/>
小人容我哉　中者不落一物庸者不遺一物　隨事<lb/>
無私皆可盡性至命而忠孝其大者　平日操持非實<lb/>
試之當境决難自信　𨼆惡揚善聖人也好善惡惡賢<lb/>
人也分别善惡無當者庸人也顛倒善惡以快其讒謗<lb/>
者小人也　赴大機者速斷成大功者善藏　同是中<lb/>
庸而有君子小人之别微矣哉<lb/>
　池北偶談卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>池北偶談卷二十六</head> <lb/>
    <p>
<pb n="KR3j0163_WYG_026-1a"/>
欽定四庫全書<lb/>
　池北偶談卷二十六<lb/>
　　　　　　　　　　　刑部尚書王士禎撰<lb/>
　　三僧<lb/>
繁昌魏康孫進士之父素封而無子一日有僧造門乞<lb/>
施三百緡造橋不許僧遂然一指乞至再三終不許然<lb/>
三指始許之而僧死矣橋成而康孫生手缺三指焉又<lb/>
宣城孫榜眼予立<hi>卓</hi>之父勷故給事中也父孫翁艱於<lb/>
<pb n="KR3j0163_WYG_026-1b"/>
嗣一日見市中一僧以火然指問之曰願得一茅菴足<lb/>
供大士像旁可坐卧誦經足跡不出門而免持缽之苦<lb/>
久之無一檀越辦此者故然指耳翁曰吾為師了此願<lb/>
僧即罷爇延至其家為結茅如僧言居三年一日送客<lb/>
忽見僧入後堂問之則夫人臨蓐得一子矣方駭異菴<lb/>
中人來云僧已坐化子一指然狀宛然同年史狀元立<lb/>
菴<hi>大成</hi>鄞人其太公亦與一僧善一日見僧入宅覔之不<lb/>
見而狀元生生而長齋成順治乙未進士後官至禮部<lb/>
<pb n="KR3j0163_WYG_026-2a"/>
侍郎或云大成即僧之號<lb/>
　　大將軍小將軍<lb/>
錢舜舉折枝牡丹一卷有蜀郡桑門公實悟光題云三<lb/>
月江南媚景天姚黃魏紫鬭争妍那知十丈將軍樹却<lb/>
在青城古洞前自注云青城山丈人觀前牡丹二株一<lb/>
高十丈名大將軍一高五丈名小將軍<lb/>
　　琅邪秦碑<lb/>
諸城琅邪臺秦碑石壁俯臨海岸高數十丈海中復有<lb/>
<pb n="KR3j0163_WYG_026-2b"/>
一碑去岸數里潮上則没潮落則出其上嵗久皆蠣房<lb/>
所結不可辨識又始皇鞭石成橋處石路長數百丈無<lb/>
寸土石罅皆生小松才數寸海上人鬻為盆盎之玩<lb/>
　　孫真人<lb/>
三原民茍氏婦者病蠱脹諸醫束手氣已絶矣踰二鼓<lb/>
忽甦家人驚喜問之曰適已出門若將逺行者途遇一<lb/>
老人云吾已延孫思邈真人醫汝可速返也及入門見<lb/>
真人已先在年可三十許以連環針針心竅上久之遂<lb/>
<pb n="KR3j0163_WYG_026-3a"/>
醒不知身之已死也視之果有上下二孔七日始合又<lb/>
十一年而終三原醫士王文之説<lb/>
　　鹽山糖樹<lb/>
予昔使蜀曽聞其地有油井火井元人劉郁西征記云<lb/>
殢掃兒城有鹽山如水晶狀方侍御邵村<hi>亨咸</hi>怡亭雜記<lb/>
云緬甸有糖樹酒樹酒樹實如椰子剖之皆酒色瑩白<lb/>
而甘能醉人糖樹細葉而柔榦以刀刺其本汁涓涓不<lb/>
絶經一晝夜始止色味如餳食之令人飽<lb/>
<pb n="KR3j0163_WYG_026-3b"/>
　　李子金<lb/>
李子金歸德人諸生善鈎股嘉量之術嘗與儕軰聚飲<lb/>
鄰人高樓衆謂子金能算此樓尋丈乎子金曰諾即用<lb/>
小尺就地上縱横量之良久自卧地睨視又久之躍起<lb/>
曰得之矣使一人縋上垂繘於地試之不爽銖黍又嘗<lb/>
渡河晲視水面即能知水淺深<lb/>
　　石砮<lb/>
猗覺寮記辨楛矢石砮引晉肅慎𫝊魏景元以來供楛<lb/>
<pb n="KR3j0163_WYG_026-4a"/>
矢石砮晉元帝時詣江左貢石砮其地有山出石其利<lb/>
如鐵唐黒水靺鞨𫝊云云予嘗見吳江吳孝亷兆鶱<lb/>
自塞外㩦來石砮形如蠣石色如蒸栗云是混同江所<lb/>
産葢江邊松脂入水所結非石也<lb/>
　　黄蓮<lb/>
鄠縣東三十里秦渡鎮即文王豐邑故地有靈臺址傍<lb/>
有靈沼周數十頃沼中産黄蓮花然不常見花盛則縣<lb/>
士人多登科甲者又有安石榴一株𫝊為漢上林種不<lb/>
<pb n="KR3j0163_WYG_026-4b"/>
時結實士人亦以為科甲之驗鄠即上林故地也<lb/>
　　詩竹<lb/>
鄠縣多竹園有詩竹莖短而葉大堅厚土人以代箋幅<lb/>
　　花仙<lb/>
花仙者居鄠縣終南山之圭峯嘗有武弁張某裹糧訪<lb/>
之三日始至洞口鳥道險絶與之言但勸以孝弟更無<lb/>
他語故太保梁大將軍<hi>化鳯</hi>供養甚誠仙常徃來其家毎<lb/>
至則聞風作自庭樹而下唯啖果實不火食自言在山<lb/>
<pb n="KR3j0163_WYG_026-5a"/>
中恒與康對山王渼陂諸公相往還其貌瘦健而長髯<lb/>
聲甚尖利不類人殆猿玃之屬也鄠進士文登令王十<lb/>
洲<hi>那</hi>説<lb/>
　　行雹<lb/>
邑北蘇王莊民某粥薑於平原見主人次子晝卧不醒<lb/>
問之曰病乎主人曰非也子昨往田間忽雲陰風起不<lb/>
覺身入雲中見神人數十輩形狀詭異各駕一車駕車<lb/>
者似羊而獰車中皆冰雹教之以手撒雹雹寒甚令納<lb/>
<pb n="KR3j0163_WYG_026-5b"/>
手羊毳間頓煖如火方撒之頃或以蒲葵扇子障之須<lb/>
臾不知行㡬百里雹盡怳忽已在原處矣歸家困甚寢<lb/>
未覺耳始知李衛公行雨非妄<lb/>
　　兩五鬼<lb/>
五代時南唐馮延己及弟延魯與魏岑陳覺查文徽等<lb/>
更相推唱時人謂之五鬼後蜀鹿䖍扆歐陽炯韓琮毛<lb/>
文錫閏選亦號五鬼<lb/>
　　李學顔<lb/>
<pb n="KR3j0163_WYG_026-6a"/>
新城諸生李學顔闈後於厯下候榜夜夢有人告云君<lb/>
名在第十八覺而喜甚榜將發行過藩司街舊例自領<lb/>
解以下皆有官馬候赴鹿鳴宴㑹按名雁行排列李徑<lb/>
至第十八匹前撫之曰明日即乘汝矣顧視圉人腰間<lb/>
有小牌書名乃李學顔也大惡之果落第<lb/>
　　空中婦人<lb/>
文登諸生畢夢求九嵗時嬉於庭時方午天宇澄霽無<lb/>
雲見空中一婦人乘白馬華袿素帬一小奴牽馬絡自<lb/>
<pb n="KR3j0163_WYG_026-6b"/>
北而南行甚紆徐漸逺乃不見予從姊居永清縣亦嘗<lb/>
於晴晝仰見空中一少女子美而艶糚朱衣素帬手揺<lb/>
團扇自南而北久之始没<lb/>
　　濟寧婦人<lb/>
康熙丙寅嵗濟寧南池側居人王姓者與衆約㑹武當<lb/>
山進香既再往矣歸為其妻述嵾岳竒麗之狀妻亦欲<lb/>
往夫以道逺艱費難之妻恚而自經夫歸驚懊言於衆<lb/>
衆為置櫬殮之遂行比至河南某邑忽見其妻在路旁<lb/>
<pb n="KR3j0163_WYG_026-7a"/>
大樹下坐憇以為鬼也曰若死矣胡為在此妻曰吾未<lb/>
嘗死昨以需衆行期稍遲故先行至此相候不謂君輩<lb/>
濡滯吾候且數日矣今當同行胡謂鬼耶其夫疑懼不<lb/>
知所出衆曰吾等百餘人渠即魅何怯之有遂偕行途<lb/>
中起居飲食皆無他異事竣歸家登堂夫指櫬示之曰<lb/>
爾既不死前日殮者何人妻曰吾實不死曷開視之及<lb/>
開視乃空棺耳今妻尚在<lb/>
　　山市<lb/>
<pb n="KR3j0163_WYG_026-7b"/>
文登崑嵛山有山市恒在清晨遥望之山化為海惟露<lb/>
一島島外悉波濤瀰漫舟船往來山下人但覺在霧氣<lb/>
中淄川西煥山亦有山市毎現城郭樓櫓林木人馬之<lb/>
狀一如蓬萊海市嘉靖二十一年縣令張其恊經山南<lb/>
麓始見之烟嵐鬱麗移時乃滅自後往往見之東郡恩<lb/>
縣白馬營茌平馬令莊皆平原時於雨後見此異土人<lb/>
謂之地市老學菴筆記云太原以北晨行則烟靄中覩<lb/>
城闕狀如女墻雉堞者天官書所謂氣也<lb/>
<pb n="KR3j0163_WYG_026-8a"/>
　　黄連花<lb/>
本草黄連叢生一莖三葉葉似甘菊凌冬不凋四月開<lb/>
花黃色六月結實似芹子色亦黄江左者葉如小雉尾<lb/>
正月開花作細穂淡黃白色予聞蜀人云明時馬湖府<lb/>
一縉紳應廵撫某之求求之深山叢箐中凡一枝重可<lb/>
二兩者僅得十枝其一枝生絶壁間募人懸絙倒垂取<lb/>
之重至三兩有老人云兒時即見之毎春開花大如椀<lb/>
紅如山茶與本草所云不類<lb/>
<pb n="KR3j0163_WYG_026-8b"/>
　　化虎<lb/>
江都俞生説曽署定番州事親見方番司土官之母化<lb/>
為虎後旬日一至家旋入山去又安順府陶生有姊適<lb/>
人生子矣一旦隨羣虎入山形體猶人與羣虎隊行趫<lb/>
騰絶壁如履平地亦數日一至家撫視其子即去久之<lb/>
漸變虎形不復至又八角井一農家婦亦化為虎皆康<lb/>
熙二十年間事<lb/>
　　一家上夀<lb/>
<pb n="KR3j0163_WYG_026-9a"/>
康熙己巳春正月予同衍聖孔公翌辰<hi>毓圻</hi>大學士李公<lb/>
鄴園<hi>之芳</hi>兵部侍郎孫公怍庭<hi>光祀</hi>送<lb/>
聖駕於濟南府西之乾石橋見厯城耆民劉子全者年<lb/>
八十五矣尚矍鑠自云生母魏氏年百有三嵗尚在一<lb/>
姑嫁郭氏年百有七嵗一姑嫁夏氏年九十有八子全<lb/>
有五子十三孫家藥山下子孫有為諸生者羣歎異之<lb/>
又聞章丘堪輿聶翁言曽遊鉅野縣至李家集見一老<lb/>
嫗年百四十七嵗尚能紡績忘其姓氏<lb/>
<pb n="KR3j0163_WYG_026-9b"/>
　　普陀石<lb/>
浙定海縣有普陀巖石有大士像華鬘天然竹林鸚鵡<lb/>
善財龍女之形種種皆具琴客程生曽見數枚定海縣<lb/>
今改鎮海舟山置縣賜名定海<lb/>
　　鬼粥硯<lb/>
淄川王某大理卿筠蒼公曽孫也康熙己巳上元日遊<lb/>
顔神鎮城隍廟時方卓午遇一老叟持古硯自廟中出<lb/>
王曰粥乎叟曰適已粥之矣家尚有一硯與此類明日<lb/>
<pb n="KR3j0163_WYG_026-10a"/>
幸過訪當以相贈不須價也且告以家在某村正王歸<lb/>
路必經處翌日如言訪之至村外一林墓側有茅舍叟<lb/>
已候門見王曰渇乎有漿可飲但所居湫隘不敢延入<lb/>
君候於此飲畢當出硯相贈耳少選出漿飲之飲甫畢<lb/>
王遂發狂奔走直上山巔雖澗壑荆棘不避遇樵人數<lb/>
輩識之舁歸其家迷不知人卧病數月始愈<lb/>
　　姓氏志<lb/>
董復亨章丘縣志葢踵楊君謙𢎞治志而作雅有體裁<lb/>
<pb n="KR3j0163_WYG_026-10b"/>
末増姓氏志一卷其所著異姓有恩术<hi>术虎高琪之後</hi>沙弭芈<lb/>
信訾鬲法襲隆鑒東類部德繩邭勾絮楮善能盈匿付<lb/>
典太爼杲西禡書　新城舊事云邑有仇姓俳姓其姓<lb/>
見姓<lb/>
　　物異<lb/>
三從兄士襄之妻張夏夕已寢榻忽離故處尺許四顧<lb/>
無所見忽覩梁間有小人二寸許垂首下窺小冠緇衣<lb/>
鬚眉厯厯久之飛去遂失所在遺其冠乃以木為之色<lb/>
<pb n="KR3j0163_WYG_026-11a"/>
黒如漆<lb/>
　　忠勤祠神現<lb/>
康熙二十二年新城大水城不没者三版先高祖太僕<lb/>
公忠勤祠在南郭外水已及堦勢將入堂室司香火者<lb/>
張應祥晨往視水見一神人朝冠朱衣南面立水竟不<lb/>
入<lb/>
　　白雲湖<lb/>
白雲湖一名劉郎中陂在章丘縣西北七里許周圍六<lb/>
<pb n="KR3j0163_WYG_026-11b"/>
十餘里有河泊所與濼淯<hi>即今繡江</hi>二水㑹同入大清河邑<lb/>
乘載之甚明而張中丞南溟<hi>鵬</hi>重濬小清河議乃云在<lb/>
滸山濼之東陶唐口之西按長山縣無湖西距白雲湖<lb/>
尚百里不知何據也<hi>章丘李中麓太常著白雲湖考</hi>
　　五羖大夫<lb/>
河津人暢體元者少時夢神人呼為五羖大夫頗以自<lb/>
負及流宼之亂體元為賊掠囚縶一室冬夜甚寒於壁<lb/>
角得五羖皮覆其身乃悟神語葢戲之耳後以明經仕<lb/>
<pb n="KR3j0163_WYG_026-12a"/>
為雒南知縣<lb/>
　　賢妾<lb/>
益都西鄙人某娶妾甚美嫡遇之虐日加鞭箠妾甘受<lb/>
之無怨言一夜盜入其居夫婦惶懼不知所為妾於暗<lb/>
中手一杖開門徑出以杖擊賊踣數人餘皆奔竄妾厲<lb/>
聲曰䑕子不足辱吾刀杖且乞汝命後勿復來送死賊<lb/>
去夫詢其何以能爾則其父故受拳勇之技於少林以<lb/>
𫝊之女百夫敵也問何以受嫡虐而不言曰固吾分也<lb/>
<pb n="KR3j0163_WYG_026-12b"/>
何敢言自是夫婦皆重之鄰里加敬焉今尚在<lb/>
　　心頭小人<lb/>
安丘明經張某常晝寢忽一小人自心頭出身才半尺<lb/>
許儒衣儒冠如伶人結束唱崑曲音節殊可聴説白自<lb/>
道名貫一與已合所唱節末皆其平生所經厯四折既<lb/>
畢誦詩而沒張能憶其梗槩為人述之<lb/>
　　天上赤字<lb/>
順治乙未冬夜天上有赤字如火移時始散沂莒間皆<lb/>
<pb n="KR3j0163_WYG_026-13a"/>
見之<lb/>
　　小獵犬<lb/>
八座某公未第時夏日常晝卧忽見一小人騎而入人<lb/>
馬皆可寸餘腰弓矢臂鷹鷹大如蠅繼至一人亦如之<lb/>
牽獵犬大如巨螘二人繞屋盤旋久之甲士數千沓至<lb/>
星旄雲䍐繽紛絡繹分左右盂合圍大獵室中蚊蠅無<lb/>
噍類其伏匿者輒緣壁隙抉出之一朱衣人下輦坐别<lb/>
榻衆次第獻俘獲已遂上輦肅隊而出甲士皆從如烟<lb/>
<pb n="KR3j0163_WYG_026-13b"/>
霧而散起視一無所覩惟一小獵犬徬徨壁間取置篋<lb/>
中馴甚飼之不食卧則伏枕畔見蠅蚋輒齧去之事見<lb/>
蒲秀才松齡聊齋志異又宋中丞牧仲<hi>犖</hi>曽於柏鄉魏<lb/>
相國座間見一小鹿長二寸許雙角嶄然與大鹿無異<lb/>
見中丞筠廊偶筆<lb/>
　　白毫<lb/>
樂安人左某流寓淄川能日行五百里必攀援樹枝數<lb/>
轉始得止足底有白毫長三寸許一日足痛毫落遂不<lb/>
<pb n="KR3j0163_WYG_026-14a"/>
能行又濟寧人某充總河承舍畜一驢日行五百里往<lb/>
返京師僅五日二耳中有白毫各長五六寸行駛則挺<lb/>
出一日拔去鞭策不復前矣<lb/>
　　錢能<lb/>
南園漫録載太監錢能鎮雲南有王姓者業賣㯽榔致<lb/>
富人呼為㯽榔王能執其人曰汝庻民敢僭號二字王<lb/>
賄之方免近江寧知縣陳永吉者吳逆之甥恃勢貪恣<lb/>
大吏莫敢問常以迎上官至淳化鎮主一富人家富人<lb/>
<pb n="KR3j0163_WYG_026-14b"/>
供奉極其豐腆冀得其歡陳視堂中有聨云海内存知<lb/>
己天涯若比鄰呼富人詰之曰今海宼猖獗汝乃謂海<lb/>
内知己是欲反耳富人大恐索千金乃釋之又過市肆<lb/>
見有以甘蔗為龍鳯形者皆以僭逆嚇詐或至破家後<lb/>
陞中書舍人為張俊升<hi>登選</hi>給事劾罷<lb/>
　　曽祖父母<lb/>
今鄉官稱州縣官曰父母撫按司道府官曰公祖沿明<lb/>
世之舊也張司徒南園漫録言其非矣謂稱布政司為<lb/>
<pb n="KR3j0163_WYG_026-15a"/>
曽祖父母則尤可笑今不聞有此稱矣<lb/>
　　女俠<lb/>
新城令崔懋以康熙戊辰往濟南至章丘西之新店遇<lb/>
一婦人可三十餘高髻如宫糚髻上加氊笠錦衣弓鞋<lb/>
結束為急裝腰劔騎黒衛極神駿婦人神采四射其行<lb/>
甚駛試問何人停騎漫應曰不知何許人將往何處又<lb/>
漫應曰去處去頃刻東逝疾若飛隼崔云惜赴郡匆匆<lb/>
未暇躡其蹤跡或劔俠也從姪鵷因述萊陽王生言順<lb/>
<pb n="KR3j0163_WYG_026-15b"/>
治初其縣役某解官銀數千兩赴濟南以木夾函之晚<lb/>
將宿逆旅主人辭焉且言鎮西北不里許有尼菴凡有<lb/>
行槖者皆往投宿因導之往方入旅店時門外有男子<lb/>
著紅帩頭狀貌甚獰至尼菴入門有㕔廨三間東向牀<lb/>
榻備設北為觀音大士殿殿側有小門扃焉叩門久之<lb/>
有老嫗出應告以故嫗云但宿西廨不妨久之持硃封<lb/>
鐍山門而入役相戒夜勿寢明燈燭手弓刀伺之三更<lb/>
大風驟作山門砉然而闢方愕然相顧倏聞呼門聲甚<lb/>
<pb n="KR3j0163_WYG_026-16a"/>
厲衆急持械以待而廨門已啓視之即紅帩頭人也徒<lb/>
手握束香擲於地衆皆仆比天曉始甦銀已亡矣急徃<lb/>
市詢逆旅主人主人曰此人時遊市上無敢誰何者唯<lb/>
投尼菴客輒無恙今當往愬耳然尼異人吾代往求之<lb/>
至則嫗出問故曰非為夜失官銀事耶曰然入白頃之<lb/>
尼出嫗挾蒲團敷坐逆旅主人跪白前事尼笑曰此奴<lb/>
敢來此弄狡獪罪合死吾當為一決顧嫗入牽一黒衛<lb/>
出取劔臂之跨衞向南山徑去其行如飛倏忽不見市<lb/>
<pb n="KR3j0163_WYG_026-16b"/>
人集觀者數百人移時尼徒步手人頭驅衞而返驢背<lb/>
負木夾函數千金殊無所苦入門呼役曰來視汝木夾<lb/>
官封如故乎驗之良是擲人頭地上曰視此賊不錯殺<lb/>
却否衆聚觀果紅帩頭人也衆羅拜謝去比東歸再徃<lb/>
訪之菴已鐍閉空無人矣尼高髻盛糚衣錦綺行纒羅<lb/>
襪年十八九好女子也市人云尼三四年前挾嫗俱來<lb/>
不知何許人常有惡少夜入其室腰斬擲垣外自是無<lb/>
敢犯者<lb/>
<pb n="KR3j0163_WYG_026-17a"/>
　　僧三世報<lb/>
桐城諸生姚東朗有子三保生九嵗忽病三日不食惟<lb/>
飲水念佛倏變中州之音告其父曰吾前世河南僧也<lb/>
與道侣某同居吾有三十金彼請貸之不許遂中夜刼<lb/>
金及度牒而逃又殺吾以滅口吾投君家為君弟字嵩<lb/>
少彼亦投君家為女今嫁溧陽潘氏者是也彼六七嵗<lb/>
時吾不忍殺吾年十八陽禄終矣故再投君家為君之<lb/>
子彼今逺嫁吾不能報又須轉世報之君前世為河南<lb/>
<pb n="KR3j0163_WYG_026-17b"/>
縣令納彼賄不之究今來君家兩世二十七年衣食之<lb/>
費與賄足相抵吾往溧陽矣東朗曰寃尚可解乎曰唯<lb/>
佛力可解語畢而逝乙夘六月事也東朗往花山求見<lb/>
月律師懺悔師為禮水懺且令以三十金供僧懺罷而<lb/>
女孕墮胎矣竟無恙前一夕女夢僧登堂而譟身有火<lb/>
光久之乃去葢師力云<lb/>
　　兩戴逵<lb/>
藝文類聚載戴逵皇太子箴廣𢎞明集有戴逵與釋慧<lb/>
<pb n="KR3j0163_WYG_026-18a"/>
命書此戴逵隋人非梁隐士戴安道<hi>二文梅氏采入隋文紀</hi>
　　貂參<lb/>
從祖考功公門生孫中丞<hi>元化</hi>天啓中自遼東遷登撫考<lb/>
功從索貂參孫答書云貂不足參也魯矣人𫝊以為笑<lb/>
　　寗尚寶<lb/>
汝潁集云寗尚寶中立字爾強萬厯癸未進士家居不<lb/>
通賔客閴居一室人罕闚其户或覘之但見紙幅積座<lb/>
側上皆作墨㸃或環之累累如貫珠人曰寗善羯鼓記<lb/>
<pb n="KR3j0163_WYG_026-18b"/>
柘枝之節耳終莫測也<lb/>
　　滄溟見夢<lb/>
施愚山<hi>閏章</hi>在濟南時為滄溟先生作墓碑文且為立後<lb/>
奉祀一夕夢三丈夫峨冠朱衣來謁一白髯者南面坐<lb/>
蒼髯次之末坐者尤竒偉旦日拜墓下則三墓纍纍相<lb/>
次問其裔孫曰先生祖父三世葬此始悟蒼白髯者先<lb/>
生之祖父也愚山適將往南山購石見墓道間有石仆<lb/>
地磨礱如新遂刻已文此事與研北雜志所載嵇侍中<lb/>
<pb n="KR3j0163_WYG_026-19a"/>
謝趙子昂書廟額事正相類<lb/>
　　吕鴻臚<lb/>
吕少卿<hi>祖望</hi>滄州人順治壬辰進士康熙乙巳冬病亟夢<lb/>
天帝召為東嶽之神力辭不獲因訂後期遂引疾歸里<lb/>
舟過張家灣忽沐浴更衣端坐曰時日近吾將去矣遂<lb/>
瞑舟中人隐隐見空中鼓吹騶從甚盛云<lb/>
　　羅池碑<lb/>
栁州羅池廟碑荔子丹兮蕉黃一石尚存相𫝊為蘇文<lb/>
<pb n="KR3j0163_WYG_026-19b"/>
忠公書估客過栁江者搨一紙即無風波之虞亂後失<lb/>
去雜入築城塼石中毎當築處城輒圯有司知其異物<lb/>
色出之今置廟中南禮部鼎甫<hi>廷鉉</hi>嘗理栁州為予言<lb/>
　　祁侍郎<lb/>
明金壇祁西巖侍郎<hi>逢吉</hi>少為諸生有名嘗館某氏適鄉<lb/>
試東家之子已通闗節於主司臨期忽病以與祁素厚<lb/>
善告之比入塲立就七作喜甚自謂必售及將謄寫手<lb/>
忽反背不能握筆遂納卷太息而出自謂不復有科<lb/>
<pb n="KR3j0163_WYG_026-20a"/>
第之望矣下科竟中第官至户侍<lb/>
　　西洋畫<lb/>
西洋所製玻瓈等器多竒巧曽見其所畫人物視之初<lb/>
不辨頭目手足以鏡照之即眉目宛然姣好鏡鋭而長<lb/>
如卓筆之形又畫樓臺宫室張圖壁上從十步外視之<lb/>
重門洞開層級可數潭潭如王宫第宅廹視之但縱横<lb/>
數十百畫如碁局而已<lb/>
　　陳丈人<lb/>
<pb n="KR3j0163_WYG_026-20b"/>
陳丈人居彞陵沙地坡順治初年百有四嵗步履視聴<lb/>
不衰逺安知縣周恵隆延之詢其所得曰知事遲囘頭<lb/>
早耳予之錢帛弗受<lb/>
　　起汕乂繫<lb/>
彞陵風俗漁人春則起汕秋則丫繫毎三月初八十八<lb/>
廿八三日相率扣拍令聲振水面連歌徹昏曉必悲愴<lb/>
慷慨乃獲多魚惟三遊洞以下十二碚以上數十里内<lb/>
為然謂之起汕八月九日捕取鱘鰉先布網而後用乂<lb/>
<pb n="KR3j0163_WYG_026-21a"/>
自釘頭鎮以往地皆曰繫或曰枋有金釵繫丫髻繫等<lb/>
名謂之丫繫亦如吳淞之起叢也<lb/>
　　白牡丹<lb/>
高淳縣花山有白牡丹嵗開數枝種非人力亦無恒所<lb/>
有折者輒得疾施侍讀愚山<hi>閏章</hi>詩云空山石纍纍獨立<lb/>
天風吹攀條莫敢折含芳貽阿誰<lb/>
　　九尾觥<lb/>
泰興季御史家有古玉觥質如截肪中作盤螭螭有九<lb/>
<pb n="KR3j0163_WYG_026-21b"/>
尾作柄處螭首如血正赤觥底有竅與尾通九尾皆虛<lb/>
空宛轉相屬注酒皆滿人以為鬼工<lb/>
　　月中女子<lb/>
德州趙進士仲啓<hi>其星</hi>嘗月夜露坐仰見一女子妝飾甚<lb/>
麗如乘鸞鶴一人持宫扇衞之逡廵入月而没此與予<lb/>
前所記二事相類羿妻之事信有之矣<lb/>
　　黄天應<lb/>
康熙十五年南海民黄天應年十四惟瞽母在堂從兄<lb/>
<pb n="KR3j0163_WYG_026-22a"/>
天㑹者亡頼也欲併其産紿天應同往伐竹椎殺之而<lb/>
瘞其尸既數月矣其母思子日夜泣忽夜半有叩門者<lb/>
告之曰爾子某月日為天㑹擊殺瘞某處明日可往發<lb/>
之開户則閴無人跡如其言果得尸告之官寘天㑹於<lb/>
法<lb/>
　　李坤<lb/>
蔡琠字玉汝閩人以明經仕為粤東令罷官不歸流寓<lb/>
山寺一日於市肆獨飲忽有道人虬髯偉幹顧盼甚異<lb/>
<pb n="KR3j0163_WYG_026-22b"/>
蔡揖之坐詢其姓名曰秦人李坤居華山數十年矣因<lb/>
延至寺寓見蔡案上有周易曰頗讀此乎蔡曰然試舉<lb/>
一卦蔡為述其師説曰全未全未蔡因拜求其學曰可<lb/>
齋戒拜天四十九日拜老夫亦如之然後可教如其言<lb/>
乃為剖晰河洛精義皆出程朱之外蔡因旁及天文樂<lb/>
律竒門太乙六壬諸術曰此皆易之一端耳出一小篋<lb/>
隨所問刺取諸家之書為蔡指示書凡㡬百卷皆出篋<lb/>
中篋才方寸而書不窮竟不能測也留止五年盡得其<lb/>
<pb n="KR3j0163_WYG_026-23a"/>
奥將别去語蔡曰此後二十年癸丑嵗汝必遊京師是<lb/>
嵗十二月二十日即當扃門户百日不見一人否恐不<lb/>
免慎之慎之更㡬載某嵗某日與汝相見房山康熙十<lb/>
二年癸丑蔡客京師如其所戒是時果有妖人楊起龍<lb/>
之變都門戒嚴多所刑戮至二三月始定又二年乙夘<lb/>
某月日忽有童子叩門云師在房山相待蔡疾馳往道<lb/>
人獨坐樹下與語移晷别去云將歸華山舊居蔡以易<lb/>
卜垂簾都門同年子吳天章<hi>雯</hi>與之遊云學易者率莫<lb/>
<pb n="KR3j0163_WYG_026-23b"/>
測其藴也薛廷尉大武<hi>奮生</hi>云坤字果成<lb/>
　　騾生子<lb/>
釋典有三必死謂人抱病竹結實騾懷胎然康熙某年<lb/>
旗下人家有騾生子竟無恙<lb/>
　<lb/>
　<lb/>
　<lb/>
　池北偶談卷二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>池北偶談卷二十四</head> <lb/>
    <p>
<pb n="KR3j0163_WYG_024-1a"/>
欽定四庫全書<lb/>
　池北偶談卷二十四<lb/>
　　　　　　　　　　　刑部尚書王士禎撰<lb/>
　　一家完聚<lb/>
浙東亂時諸暨陳氏女年甫十六為杭鎮撥什庫所得<lb/>
鬻於銀工工逼之堅不肯從杭人郭宗臣朱膽生尚御<lb/>
公者剏義醵金以贖難民知女之義贖之方至忽友人<lb/>
某贖一童子問之即其夫也翌日贖一嫗至乃其母也<lb/>
<pb n="KR3j0163_WYG_024-1b"/>
繼又贖一嫗至其姑也有兩翁覔其妻踉蹌至門即其<lb/>
父與翁也兩家骨肉一時完聚詢之葢將於十二月二<lb/>
十四日婚而兵忽奄至遂被掠云三人具衣帨治酒肴<lb/>
為之合卺給裝而歸之人以為女子貞節所感<lb/>
　　闗索<lb/>
雲貴間有闗索嶺有祠廟極靈云明初師征雲南至此<lb/>
見一古廟廟中石爐插鐵箭一鈒其上曰漢將闗索至<lb/>
此雲南平遂建闗索廟今香火甚盛月山叢談雲南平<lb/>
<pb n="KR3j0163_WYG_024-2a"/>
夷過曲靖晉寧過江川皆有闗索嶺上各有廟葢前代<lb/>
凡遇高埠置闗闗吏備索以挽舁者故以名耳𫝊訛之<lb/>
久遂謂有是人而實妄也<lb/>
　　洗眼方<lb/>
右通政袁密山<hi>景星</hi>廣西平樂人嘗𫝊一洗眼方云宋元<lb/>
豐間某太守年七十雙目不明遇仙人𫝊此方洗一年<lb/>
目力如童子錄之如左<lb/>
毎嵗立冬日採桑葉一百二十片懸風處令自乾毎月<lb/>
<pb n="KR3j0163_WYG_024-2b"/>
用十片水一椀於砂罐内煎至八分去渣温洗毎洗眼<lb/>
日清浄齋戒忌葷酒正月初五日二月初一日三月初<lb/>
五日四月初八日五月初五日六月初七日七月初七<lb/>
日八月初八日九月三十日月小則廿九日十月初十<lb/>
日十一月初十日十二月初一日<lb/>
　　治鳥傷<lb/>
凡鳥翅足折喂以芝蔴仍嚼爛敷患處即差見客座新<lb/>
聞宋三館書目有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>以麥反</hi>潄二卷皆養鷹之法具醫療<lb/>
<pb n="KR3j0163_WYG_024-3a"/>
之術<lb/>
　　孫文定<lb/>
益都孫文定公<hi>廷銓</hi>世居顔神鎮為童子時常五鼔入塾<lb/>
道遇一長人如方相狀目睢盱可畏直前欲搏之公方<lb/>
悚懼自覺身驟長與之等且搏且却至孝水西岸玉皇<lb/>
宫其物忽不見公又常讀書齋中有狐貽金豆數枚而<lb/>
去其家有金豆山房至今存焉<lb/>
　　男子生子<lb/>
<pb n="KR3j0163_WYG_024-3b"/>
福建總兵官楊富有嬖童生二子楊子名之曰天舍地<lb/>
舍魏惟度<hi>憲</hi>親見之楊厯官江西提督近樂陵男子范<lb/>
文仁亦生子内兄張賓公<hi>實居</hi>親見之<lb/>
　　采人葠<lb/>
本草圖經人葠一椏至四椏各五葉今遼東采葠者識<lb/>
其苗不語急以緯簾<hi>凉帽名</hi>覆其上然後集人發掘則得<lb/>
葠甚多否則苗倐不見發之無所得禮斗儀云下有人<lb/>
葠上有紫氣理或然也康熈戊午予直<lb/>
<pb n="KR3j0163_WYG_024-4a"/>
内庭曽應制賦御苑人葠詩親覩其樹唐人詩咏人葠<lb/>
者絶少惟韓翃云上黨人葠五葉齊温岐云松刺流空<lb/>
石差齒煙香風軟人葠蘂<lb/>
　　白海棠<lb/>
范烈女者易州范良鼒女許字田未婚而夫死烈女聞<lb/>
之即自縊庭前有海棠一株方花時甚穠艷女死花忽<lb/>
變白一時文人竒之多為賦咏云<lb/>
　　端肅拜<lb/>
<pb n="KR3j0163_WYG_024-4b"/>
周禮九<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>其一曰端肅<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>今人止以為婦人之禮近見<lb/>
元人題跋末亦有書端肅拜者猶有古意<lb/>
　　三相女<lb/>
李騰空林甫女得道廬山李太白有送内往廬山尋女<lb/>
道士李騰空詩金陵張可度詩所謂父居黃閣女崆峒<lb/>
流水桃花石室中是也茅山有秦檜女繡大士像甚靈<lb/>
異居人不敢托宿見蔣説王安石女最工詩見覺範詩<lb/>
<hi>云云</hi>曰此浪子和尚耳見吳曽漫錄又蔡卞妻亦安石女<lb/>
<pb n="KR3j0163_WYG_024-5a"/>
有文三奸皆有如此女子亦一竒也<lb/>
　　白騾異<lb/>
濮州兵侍穀原蘇公祐總督宣大時一日聞邊警親率<lb/>
偏師出塞禦之戰衂與衆相失敵追急馬蹶而死正倉<lb/>
皇間忽山上一白騾馳下公躍而乘之得馳入塞既至<lb/>
騾忽不見敵退遣人至其山跡之山有文昌祠白騾宛<lb/>
然在焉<lb/>
　　異姓<lb/>
<pb n="KR3j0163_WYG_024-5b"/>
近所聞見異姓再識如左<lb/>
若干昭涉詩移絮茄節棧冕招産腰閉坑縮維防戲波<lb/>
友昃蟲鱉歹奴粟竹針線團圓續羸狡灰迮旦佴俳問<lb/>
風西弟諒抗朗晃角細荅扁銀教興行賞彦要䠠庹<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
睢匽焉見猶玉環星邰是汝式上昶駟鈔樹<lb/>
又甲子科山西舉人有因必芳曲沃人降緯介休人又<lb/>
泰和縣早禾市廵檢遆修紀涿州人廣德州杭村廵檢<lb/>
爨鑛河南人<lb/>
<pb n="KR3j0163_WYG_024-6a"/>
　　兩裴廸<lb/>
唐有兩裴廸一天寶詩人與王維杜甫友善一為王鐸<lb/>
辟租庸招納使朱温鎮宣武辟節度判官既簒位拜右<lb/>
僕射温自岐還將吏皆賜迎鑾叶贊功臣入見温目廸<lb/>
曰叶贊之功惟裴公有之見五代史雜𫝊<lb/>
　　黃巢<lb/>
黃巢自長安遁歸奔於太山狼虎谷為其甥林言斬首<lb/>
送徐州其死明甚乃小説杜撰稱其遁去為僧依張全<lb/>
<pb n="KR3j0163_WYG_024-6b"/>
義於洛陽曽繪已像題詩云記得當年草上飛鐵衣著<lb/>
盡著僧衣天津橋上無人識獨倚闌干看落暉按此詩<lb/>
乃元微之贈智度師絶句特改首句三陷思明三突圍<lb/>
為<hi>云云</hi>耳此宋陶穀劉定之説癸辛雜志又云即雪竇禅<lb/>
師賔退錄亦已辨之為此言者真亂臣賊子之尤也<lb/>
　　餘聞錄之訛<lb/>
餘聞錄記湖州吳進士為父乞夀詞於李西涯西涯不<lb/>
許吳問人曰今爵位大於西涯者誰耶曰太師英國公<lb/>
<pb n="KR3j0163_WYG_024-7a"/>
張輔也吳具幣求英公英公令門館作詩與之吳得詩<lb/>
誇於人云黎媿曽<hi>士𢎞</hi>筆記亦載其事不知英國公輔死<lb/>
土木之難與李相去甚逺黎博雅君子亦仍其謬何也<lb/>
　　禾山寺顔書<lb/>
永新縣禾山寺傍有顔魯公書龍溪兩大字鐫於石壁<lb/>
方廣徑丈數百年已來石壁如故而二字毎年輒徙下<lb/>
今離地不二尺矣<lb/>
　　郭文毅<lb/>
<pb n="KR3j0163_WYG_024-7b"/>
郭文毅<hi>正域</hi>貴盛時與漢陽老孝亷劉某者為姻一日劉<lb/>
之女眷至郭氏郭殊不加禮歸而訴之孝亷鬱鬱以殁<lb/>
既數十年矣明末獻賊屠武昌城市人民稀少有人入<lb/>
城過城隍廟見懸一牌云郭正域劉某一案候審時正<lb/>
白晝硃墨如新漢陽宗姪孟穀<hi>戩</hi>説<lb/>
　　女化男<lb/>
嘉靖中山西男子李良雨化為女子事載前史近見仁<lb/>
恕堂筆記莊浪二事甚竒一紅塵驛軍莊姓者婦寡有<lb/>
<pb n="KR3j0163_WYG_024-8a"/>
一女已字人年十二忽化為男子女羞不能自明及就<lb/>
婚其夫覺而聞之官乃以聘禮還之夫家聴其别娶而<lb/>
夫之母憐女之婉嬺又以其女歸之今名莊啓盛現為<lb/>
莊浪㕔書役丁巳秋又有莊浪女子十五嵗亦化為男<lb/>
與莊事僅隔十年皆在莊浪亦異聞也<lb/>
　　范忠貞<lb/>
范忠貞<hi>承謨</hi>撫浙日杭之西溪有虎攫人遣卒往捕一日<lb/>
自詣水月和尚卜之告以故和尚答云山頭大蟲任打<lb/>
<pb n="KR3j0163_WYG_024-8b"/>
門内大蟲休惹范不悟而去未㡬遷閩督遇逆藩之變<lb/>
竟以身殉始悟門内大蟲之語<lb/>
　　挑戰<lb/>
挑戰二字見左𫝊宣十二年趙旃請挑戰弗許唐人詩<lb/>
屢用之類要云兩陣既立各以將出鬭謂之挑戰劇談<lb/>
錄白敏中興師討吐蕃有酋帥衣緋茸裘乘白馬出陣<lb/>
頻召漢軍鬭將有潞州小將善射馳馬彎弧而出射中<lb/>
其項抽短劔踣於鞍上脱緋裘金帶奪馬而還又李臨<lb/>
<pb n="KR3j0163_WYG_024-9a"/>
淮將白孝德斬賊將劉龍仙事亦相類又五代史周德<lb/>
威𫝊有陳章者號陳夜叉乘白馬被朱甲以自異求陽<lb/>
五欲生致之德威出挑戰禽之唐宋已來實有鬭將之<lb/>
事非盡稗官之妄説也<lb/>
　　箐雞<lb/>
箐雞産水西長尾白羽羽之周遭黒文縁之如澹墨所<lb/>
畫或畜之見人輒避去終不馴擾門人黄自先<hi>元治</hi>官平<lb/>
逺府通判云然<lb/>
<pb n="KR3j0163_WYG_024-9b"/>
　　樂毅棗<lb/>
樂毅棗産吾鄉大倍常棗云是樂毅伐齊所遺種也太<lb/>
平廣記所載有王母仲思等名又有安期棗梁國夫人<lb/>
棗西京雜記上林有西王母棗出崑崙山而不及此先<lb/>
方伯羣芳譜云樂氏棗豐肌細核多膏肥美舊𫝊樂毅<lb/>
自燕㩦來太平寰宇記濰州貢毅氏棗今青城縣産無<lb/>
核棗一名虚中即西京雜記之枵棗也上林又有顔淵<lb/>
李出魯國<lb/>
<pb n="KR3j0163_WYG_024-10a"/>
　　井溢<lb/>
康熙二十四年長山一廢寺有池水忽大溢衆往視之<lb/>
有物如牛伏池中人不敢逼次年鄒平郭莊居民院中<lb/>
井鳴如牛吼水忽上溢祭之乃止<lb/>
　　短人<lb/>
丙寅春長山之苑城周村間有短人長可尺許鬚眉手<lb/>
足皆具能按拍而歌問之云年三十餘矣豈巨靈焦僥<lb/>
之類耶<lb/>
<pb n="KR3j0163_WYG_024-10b"/>
　　黒牡丹<lb/>
曹州牡丹品類甚多先祭酒府君嘗往購得黃白緑數<lb/>
種長山李氏獨得黒牡丹一叢云曹州止諸生某氏有<lb/>
之亦不多得也<lb/>
　　范祠鳥<lb/>
長白山醴泉寺即范文正公讀書處祠在佛殿東偏康<lb/>
熙間秋霖浹旬祠上漏下濕公像獨不沾濡寺僧疑而<lb/>
竊窺之有大鳥張兩翼翼上有火光正覆其上天霽遂<lb/>
<pb n="KR3j0163_WYG_024-11a"/>
失所在<lb/>
　　文昌閣鸛<lb/>
濟南府學文昌閣有二鸛巢其上一日翔西郊為一軍<lb/>
士射中其脛此鸛毎帶箭出入人皆見之偶中丞閲軍<lb/>
將士皆集轅門此軍方負墻鸛忽飛翔其上矢墜焉軍<lb/>
士異而取之俄覺耳中癢不可忍試以箭鏃搔之墻忽<lb/>
壓焉鏃深入不可出軍士歎曰此鸛報怨也吾其死矣<lb/>
數日果死<lb/>
<pb n="KR3j0163_WYG_024-11b"/>
　　萬嵗<lb/>
後漢書韓稜𫝊竇憲為大將軍威震天下尚書以下議<lb/>
欲拜之伏稱萬嵗稜正色曰禮無人臣稱萬嵗之制乃<lb/>
止然馬伏波𫝊吏士皆伏稱萬嵗又吳良𫝊注東觀記<lb/>
曰門下掾王望諂稱太守功德掾史皆稱萬嵗<lb/>
　　無上將軍<lb/>
滕撫𫝊建康元年陰陵賊徐鳯自稱無上將軍何進𫝊<lb/>
帝<hi>靈帝</hi>躬擐甲介馬稱無上將軍行陣三匝而還人主自<lb/>
<pb n="KR3j0163_WYG_024-12a"/>
稱將軍與明武宗先後一轍至與劇賊同號尤可異也<lb/>
　　師資<lb/>
老子曰善人為不善人之師不善人為善人之資資之<lb/>
云者如詩小雅他山之石可以攻玉之義今俗謂受業<lb/>
為師同學為相資語葢有本然以同學為不善義亦可<lb/>
商師資之情後漢亷范對明帝語<lb/>
　　庫厙<lb/>
松江有厙公山厙音舍字書注姓也後漢竇融𫝊金城<lb/>
<pb n="KR3j0163_WYG_024-12b"/>
太守厙鈞按融𫝊章懷太子注引前書音義曰庫氏即<lb/>
倉庫吏後也本王嘉上哀帝䟽今羌中有庫姓音舍云<lb/>
承鈞之後風俗通云古守庫大夫之後以官為氏然則<lb/>
庫鈞之姓為式夜切為苦故切漢書注亦未定其音訓<lb/>
氏族博考云庫氏有二漢倉氏庫氏以官為氏又河南<lb/>
官氏志庫傉官氏改為庫氏則是苦故切之庫又有二<lb/>
族矣竒姓通收入去聲禡韻從舍音<hi>按式夜切字從厂苦故切字從广自</hi>
<hi>是兩字兩讀因章懷注雙引之混不可辨耳</hi>
<pb n="KR3j0163_WYG_024-13a"/>
　　六丁<lb/>
祭酒舊不一二年輒遷去春秋丁祭無過四者順治中<lb/>
淄川高念東侍郎<hi>珩</hi>為祭酒久不遷一日至閣洪文襄<lb/>
<hi>承疇</hi>戲謂曰高先生可謂五丁開山矣高笑對曰無妨六<lb/>
丁六甲果三年始遷去予在成均迄四載始遷少詹戲<lb/>
為口占寄先生云嘉話曽聞役六丁任教人笑鈍司成<lb/>
六丁今日還加二始信前賢畏後生然此官清簡實宜<lb/>
恬静南史邱靈鞠有言人居官願數遷使我終身為祭<lb/>
<pb n="KR3j0163_WYG_024-13b"/>
酒不恨也獨學舍稟給皆久廢用兵已來捐貲者率許<lb/>
在籍肄業期滿該省布政使司徑送吏部銓授雍中人<lb/>
才寥寥素餐為慙耳<lb/>
　　偏諸<lb/>
治安策今民賣僮者為之繡衣絲履偏諸緣又云白縠<lb/>
之表薄紈之裏緁以偏諸服注曰如牙條以作履緣顔<lb/>
曰偏諸若今之織成以為要襻及標領者也杜詩客從<lb/>
西北來遺我翠織成注引廣雅天竺有細織成宋書禮<lb/>
<pb n="KR3j0163_WYG_024-14a"/>
志諸織成衣帽錦帳純金銀器雲母從廣一寸以上皆<lb/>
為禁物高麗史獻織成衣襖弓劔按子美詩題乃太子<lb/>
張舍人遺織成褥段葢褥帳衣帽要襻標領皆有織成<lb/>
而偏諸以為衣履之緣者乃織成之一耳<lb/>
　　銀杏<lb/>
鄉大夫有好為雅談者問鄰縣一友人云聞貴鄉多銀<lb/>
杏然否友人不應問再三不已旁人皆匿笑終不悟葢<lb/>
銀杏淫行音同也又江淮間一御史䟽陳水患内云臣<lb/>
<pb n="KR3j0163_WYG_024-14b"/>
鄉下流之下流人亦𫝊以為笑<lb/>
　　趙康敏<lb/>
夀光趙康敏公<hi>訥</hi>故第為裔孫所鬻屢易主矣居者毎<lb/>
見朱衣人於堂中輒病後某官張姓者居之初入宅復<lb/>
見朱衣人悲叱咄唶張設拜遥謂之曰公子孫自不肖<lb/>
不能守先業此宅且數易主人與某無與公生名卿何<lb/>
不達而屢此見祟耶言甫畢朱衣以袂掩面入壁而没<lb/>
自是不復見<lb/>
<pb n="KR3j0163_WYG_024-15a"/>
　　墨芍藥<lb/>
館陶人家有墨芍藥與曹州黒牡丹皆異種<lb/>
　　邵進士三世姻<lb/>
同年濟寧邵士梅字嶧暉順治辛夘舉人登己亥進士<lb/>
自記前生為栖霞人姓高名東海又其妻某氏死時自<lb/>
言當三世為夫婦再世當生館陶董家所居濵河河曲<lb/>
第三家君異時官罷後獨寓蕭寺繙佛經時訪我於此<lb/>
後謁選得登州府教授一日檄署栖霞教諭暇日訪東<lb/>
<pb n="KR3j0163_WYG_024-15b"/>
海故居已不存求得其孫某為置田宅已而遷吳江知<lb/>
縣謝病歸殊無聊頼有同年知館陶縣因訪之館於蕭<lb/>
寺寺有藏經一部寂寥中取閲之忽憶妻語隨沿河覔<lb/>
之果得董姓者於河曲第三家家有女未字邵告以故<lb/>
且求縣宰縱臾遂娶焉後十餘年董病且死與邵訣曰<lb/>
此去當生襄陽王氏所居濵江門前有二栁樹君㡬年<lb/>
後訪我於此與君當再合生二子邵記其言康熙己未<lb/>
在京師時屢為予及同年傅侍御彤臣<hi>扆</hi>潘吏部陳伏<lb/>
<pb n="KR3j0163_WYG_024-16a"/>
<hi>颺言</hi>言之<lb/>
　　賽從儉<lb/>
文登人賽從儉卜地葬親於黃山南有鄰某者陰圖其<lb/>
地夜遺地主金老嫗赴塋忽迷失道有二童子執炬前<lb/>
曰嫗欲往賽氏塋乎吾為嫗導中途謂曰此地誠善但<lb/>
汝家不能有賽氏當世科第天啓之也言已忽不見嫗<lb/>
乃在海港中及覔路至塋所則既葬矣嫗悔述其故從<lb/>
儉曰汝言果不妄吾子孫有仕宦者即以十金贈書其<lb/>
<pb n="KR3j0163_WYG_024-16b"/>
言於券末後從儉知三河縣子孫多仕郡縣皆不負約<lb/>
康熙丙午元旦五更時近村人遥見塋前有二炬遶行<lb/>
曽孫玉紘以是秋舉鄉試明年登第己酉元旦復然玉<lb/>
紘子璋以是秋舉鄉試明年登第<lb/>
　　劉大成<lb/>
天啓中文登生員劉大成以儒醫耆德為鄉黨所推董<lb/>
修學宮鑿泮池得一石函啓之有女骼釵釧為徙瘞北<lb/>
城隍上次日復得一瓶中貯竹漿外勒八語云浜人花<lb/>
<pb n="KR3j0163_WYG_024-17a"/>
母劉支竹漿一匕濟人廣嗣功長南文焕發北屋城隍<lb/>
妥予之靈<hi>云云</hi>自後劉以竹漿施病者輒愈享年八十餘<lb/>
生六子諸孫科第甚衆<lb/>
　　二狠石<lb/>
京口北固山甘露寺有狠石臨潼驪山亦有狠石皇甫<lb/>
湜狠石銘曰狠石蒼蒼驪山之旁昔秦皇帝謀之不臧<lb/>
七十萬人兹焉遑遑是也今人但知甘露寺矣<lb/>
　　舞蠅虎<lb/>
<pb n="KR3j0163_WYG_024-17b"/>
書言百獸率舞𫝊記所載如舞馬舞象舞鸞舞鶴之屬<lb/>
不一杜陽雜編載唐穆宗朝<hi>或云憲宗</hi>飛龍士韓志和本倭<lb/>
國人於御前出一桐木合方數寸中以丹砂養蠅虎子<lb/>
其形盡赤分為五隊令舞梁州上召國樂以舉其曲蠅<lb/>
虎盤廻宛轉無不中節毎遇致詞處則隠隠如蠅聲曲<lb/>
終累累而退若有尊卑等級者然又續癸辛雜志臨安<lb/>
呈水嬉者以大斛貯水小銅鑼為節凡龜鱉鰍魚之類<lb/>
皆名呼之即浮水面戴戲具而舞觀此則蟲豸水族皆<lb/>
<pb n="KR3j0163_WYG_024-18a"/>
能舞不獨鳥獸矣<lb/>
　　水蠶<lb/>
吾鄉山蠶食椒椿槲柘諸木葉而成繭各從其名故相<lb/>
國益都沚亭孫公<hi>廷銓</hi>作山蠶説曲盡物性文多不錄唐<lb/>
小説載元和八年大軫國貢神錦衾水蠶絲所成云其<lb/>
國以五色石甃池塘採大柘葉飼蠶於池中始生若蚊<lb/>
睫游泳其間及長可五六寸池中有挺荷蠶經十五日<lb/>
即跳入荷中成繭自然五色亦謂靈泉絲山蠶水蠶皆<lb/>
<pb n="KR3j0163_WYG_024-18b"/>
物産之異<lb/>
　　熱洛河<lb/>
盧氏雜説明皇射鹿取血煎酪賜哥舒翰及安禄山謂<lb/>
之熱洛河禄山帳下健兒名曵落河恐因字音相近而<lb/>
傅㑹其説今齊魯間以蕎麥作麵食名河洛俚名亦有<lb/>
所本<lb/>
　　老神仙<lb/>
獻賊軍中有老神仙者本鄧州陳氏子少遊終南遇一<lb/>
<pb n="KR3j0163_WYG_024-19a"/>
道士授異術能生死人後為獻賊所得賊監軍孫可望<lb/>
被酒刃其嬖妾以刀圭藥投之立起於是賊中呼為神<lb/>
仙既而獻賊誤刃其愛妾洞脇潰腹復俾陳活之納其<lb/>
腸以鍼紉之傅以藥夾以木版以繩約之七日而甦獻<lb/>
賊敗入滇以病死<lb/>
　　蹇少保<lb/>
明少保薊遼總督蹇公<hi>達</hi>字汝上四川巴縣人自記前<lb/>
兩世為某衛指揮以墜馬死往生山西某府趙氏名某<lb/>
<pb n="KR3j0163_WYG_024-19b"/>
登進士官至重慶太守與邑紳蹇公來譽善一日蹇設<lb/>
席召守飲守方坐堂皇聞吏白蹇公有使邀請即出就<lb/>
輿甫出門見大河阻路方異之若有人推墜河中驚而<lb/>
寤室廬非故而形軀已小在䙀褓中家人報蹇公入視<lb/>
曰男也繼又𫝊報趙太守以痰病死矣蹇公為出涕自<lb/>
往䕶其䘮尋送夫人及二子歸里心皆了了然無可奈<lb/>
何以義斷割早成嘉靖乙丑進士自禮部郎出為故郡<lb/>
太守兩子已長以通家禮來謁欲言不可姑隠忍之惟<lb/>
<pb n="KR3j0163_WYG_024-20a"/>
時時存䘏其家居三年遷山東提學副使乃詣故居致<lb/>
辭夫人請見不禁泣下夫人亦泣以通家故不知固即<lb/>
其夫也及兩子送至境始屏人告以前生事執手泣别<lb/>
而訣<lb/>
　　賀相國<lb/>
明相國對揚賀公<hi>逢聖</hi>崇禎中枚卜詣京師舟至九江之<lb/>
鱘魚嘴風浪大作公具袍笏拜禱舟上人忽見空中有<lb/>
緋衣神人執一黒鬼投水中風遽息公設祭大王廟以<lb/>
<pb n="KR3j0163_WYG_024-20b"/>
答神祐自是香火益盛日宰羊豕無算十三年蘄王欲<lb/>
興復溈仰道場延三昧律師入楚過九江夢神告曰某<lb/>
九江神宋大王也前生與師及賀相公三人同在山中<lb/>
修道師不昧正因今為大師賀以福縁為宰相唯某一<lb/>
念之差為血食之神昨因鱘魚嘴樹妖欲覆賀舟某以<lb/>
前世因救之縁此宰殺日繁將來必墮無間地獄師明<lb/>
日過此必至廟中為我授記更布其事於四方使來禱<lb/>
祀者戒宰殺幸甚師如其言自是鱘魚嘴行旅坦然矣<lb/>
<pb n="KR3j0163_WYG_024-21a"/>
此與冷齋夜話所記衖亭湖神託安息國王子建洪州<lb/>
大安寺事相類<lb/>
　　張道人<lb/>
商邱高辛鎮有道人嘗周游歸德屬邑貌類少壯雖長<lb/>
老自童幼見之形容不改莫知其年自云張姓鹿邑人<lb/>
居少林若干年武當若干年勞山若干年屈指百數十<lb/>
年矣一日募修某祠廟需石灰千斤人問所出曰自有<lb/>
之忽至一寡婦姑媳門求布施以孀且貧辭道人曰門<lb/>
<pb n="KR3j0163_WYG_024-21b"/>
前槐樹旁有灰三千斤何云無也如其言掘之果然或<lb/>
問曰渠先祖建樓所餘我常見之其家不知也頗能前<lb/>
知有問之者則曰我是顛子我是顛子日可行三百里<lb/>
崇禎末袁賊亂梁宋間致道人縛置地上驅所掠婦女<lb/>
裸體淫之遂敗其道日行僅百五六十里亦穀食矣語<lb/>
人曰譬桶子已破再篐便難<lb/>
　　日者<lb/>
宜興陳其年<hi>維崧</hi>年四十餘尚為諸生一日過京口有日<lb/>
<pb n="KR3j0163_WYG_024-22a"/>
者謂之曰君年過五十必入翰林宣城梅杓司<hi>磊</hi>因贈<lb/>
以詩曰朝來日者橋邊過為許功名似馬周至己未果<lb/>
以諸生應博學宏詞薦授翰林院檢討時五十六又有<lb/>
范騋者字文園善相人謂武進周清原吳江徐釚皆當<lb/>
不由科甲入翰林己未皆授簡討其言良驗范海寧人<lb/>
驤字文白之弟也<lb/>
　　龍異<lb/>
康熙壬子嵗吾邑李鹺副仲嘿<hi>鴻雷</hi>家日正午忽有一物<lb/>
<pb n="KR3j0163_WYG_024-22b"/>
蜿蜒數尺鱗鬛可畏遍體如金色爛然奪目自院中入<lb/>
所居之室已復出形漸長大知其龍也忽雲霧滃然如<lb/>
烟雲庭中晦冥遂不見伊中丞翕菴<hi>闢</hi>云<lb/>
　　荷蘭刀劔<lb/>
康熙六年荷蘭國入貢其貢物有刀劔八枚皆可屈伸<lb/>
縈繞如帶劔俠𫝊載种諤畜一劔可屈置盒中縱之復<lb/>
直張景陽七命論劔曰若其靈寶則舒屈無方斯之謂<lb/>
歟<lb/>
<pb n="KR3j0163_WYG_024-23a"/>
　　銅人<lb/>
聞西洋人欽天監管理監事加工部侍郎南懷仁言自<lb/>
大西洋入中國凡十萬里海舶甚巨海口有銅人高不<lb/>
知其㡬由旬舶出其胯下或出其脇間乃入海洋不知<lb/>
何由鑄造也<lb/>
　　山溪烈婦<lb/>
旌德縣地曰山溪有民家女某氏嫁甫數月夫死無子<lb/>
又無舅姑伯叔遂歸母家誓不更適人久之其父母私<lb/>
<pb n="KR3j0163_WYG_024-23b"/>
受鄉人聘旦夕且娶女覺之自請於父母父母不能隠<lb/>
遂告以故女欣然曰嫁則嫁矣明日當一辭夫墓耳許<lb/>
之乃歸房中晨起理糚易新衣内衣皆自縫紉行至溪<lb/>
上時山水暴漲女顧之喜至橋半急踊身入水死乘流<lb/>
數里罥岸樹而止有石工某見之欲褫其衣衣結不可<lb/>
解忽以手自批其頰曰吾以父母欲奪吾節而死汝小<lb/>
人輒敢無狀吾褫汝魄矣語畢而死觀者莫不歎異父<lb/>
母為合𦵏故夫墓焉<lb/>
<pb n="KR3j0163_WYG_024-24a"/>
　　張廵妾<lb/>
徐藹字吉人㑹稽諸生年二十五得瘕疾痛不可忍年<lb/>
餘瘕能作人言瀕死時見一白衣少婦問曰君識張睢<lb/>
陽殺妾事乎君前生為睢陽吾即睢陽之妾也君為忠<lb/>
臣吾有何罪殺之以饗士卒吾尋君十三世矣君世為<lb/>
名臣不能報復今甫得雪吾恨言訖婦不見藹亦隨逝<lb/>
庚申在京師其門人范思敬説<lb/>
　　童謡<lb/>
<pb n="KR3j0163_WYG_024-24b"/>
萬厯壬子山東鄉試濟南童謡云三人兩小太陽離島<lb/>
是科解元乃長山徐海曙日升也又某科有童謡云山<lb/>
佳木一旦挑上天差我送羊角是科解元平度崔桓也<lb/>
康熙庚子又有童謡云一裹針三條絲是科解元新城<lb/>
李嗣真解副益都高三思也天啓辛酉朱純領解亦有<lb/>
一牛兩尾之謡<lb/>
　　趙廷鑨<lb/>
順治甲午有某生者應試濟南瀕入闈其僕忽死但胸<lb/>
<pb n="KR3j0163_WYG_024-25a"/>
前微暖及出闈僕忽蹶然而起生問之云適隨主人入<lb/>
棘闈見號舍有紅黄二色旗主人所居之舍則紅旗也<lb/>
生喜曰果爾當娶某氏女妻汝僕難之生曰吾既為孝<lb/>
亷何慮彼不嫁其女乎既入二塲其僕又死如前比出<lb/>
復甦連呼可惜可惜生急問之曰主人已中解額因昨<lb/>
日一言今易萊陽趙廷鑨矣生然疑且半私心悔之及<lb/>
榜發榜尾一人即萊陽趙廷鑨也<lb/>
　　御馬<lb/>
<pb n="KR3j0163_WYG_024-25b"/>
供奉周道言御廐有千里馬毛色純黒惟顱及四蹄白<lb/>
長可一丈腹有逆鱗高麗所貢也<lb/>
　　顧東橋<lb/>
何元朗叢説載分宜嘗邀顧東橋樂工盈庭六七十人<lb/>
東橋顧從人賞銀五錢遣之明日邀六卿則聴命如小<lb/>
生賞賜各二三兩比年各省督撫中丞宴監司賞伶人<lb/>
多至四十金或六十金視分宜當日不啻什倍矣<lb/>
　　斷腸草<lb/>
<pb n="KR3j0163_WYG_024-26a"/>
康熙庚申春有徽人方姓者商於都門與其徒八人合<lb/>
貲累千金往江南次河間之南腰跕宿焉其八人者與<lb/>
騾夫先食方以齋素獨後忽一人且食且語曰斷腸草<lb/>
如是者三方怪而問之曰君知食中有斷腸草乎宜勿<lb/>
食其人曰然隨視騾夫已如中惡狀仆地矣方急呼衆<lb/>
人皆停筯而身自走通衢呼集居人召醫視之曰中毒<lb/>
也急解之皆甦而騾夫食獨多遂不救方因問某曰食<lb/>
時若有人在後告以斷腸草者三聴其語隨出諸口初<lb/>
<pb n="KR3j0163_WYG_024-26b"/>
不自知也諸商欲鳴之官居人力凂之僅以百金賂騾<lb/>
綱其主人竟漏網道路間不可不知<lb/>
　　恪妃<lb/>
世祖皇帝恪妃石氏灤州人户部侍郎申之女也申父<lb/>
維嶽明萬厯庚戌進士官某省副使㑹王府中官某鴆<lb/>
其王反誣其妃某弑逆撫按以下皆納其賄將具獄矣<lb/>
維嶽獨持不可力雪妃寃至是申生恪妃竟入宫掖人<lb/>
以為妃之報云<lb/>
<pb n="KR3j0163_WYG_024-27a"/>
　　河套喇嘛<lb/>
嘉禾譚舟石<hi>吉璁</hi>延綏鎮志云套中最尚佛教距榆林三<lb/>
百里外為砑抱山山左有水曰河泥津果勒右有泉曰<lb/>
博囉烏蘇中有寺曰堵王延袤可十里兩水環其前而<lb/>
合流其地名曰拜甡社寺中住持則班迪達喇嘛也<lb/>
寺一門二殿門名哈勒哈殿亦覆以琉璃瓦殿名薩藏<lb/>
中塑大喇嘛像傍皆供藏佛第二殿名堵王中亦塑大<lb/>
喇嘛像稱曰布爾罕巴勒弟子譯言佛與祖師也楹之東<lb/>
<pb n="KR3j0163_WYG_024-27b"/>
為蓮花佛佛身高二尺頂湧一菡萏長可五寸許製甚<lb/>
巧有機捩之開便成蓮菂上坐一三首佛花瓣中亦各<lb/>
有一佛卧焉楹之西為馬頭佛一佛坐以俟馬頭佛頸<lb/>
中掛三十六鬼頭數珠貌甚獰惡當面飛來若欲撲噬<lb/>
狀坐佛作歡喜容仰手舒臂迎之復以兩足鈎出其後<lb/>
是曰佛度而鬼頭者皆以銀鑿成也傍皆供小藏佛設<lb/>
木龕三層大小參差無數四壁皆畫天神及諸菩薩而<lb/>
金剛者長不過二尺餘就次於東西墉下左刀矛右旛<lb/>
<pb n="KR3j0163_WYG_024-28a"/>
幢少北皆虞置柱黃金塗梁間懸纓絡結成花勝者四<lb/>
殿立四柱空其中如樓不庋板垂四阿而室則十二開<lb/>
牕牖於上若重屋然殿後有塔名蘇巴爾罕即大喇嘛<lb/>
蜕骨處山之半創一小殿名蘇黙繚以周垣南啓一門<lb/>
東西與北皆有配殿殿中供者名瓦窰聖類牟尼左供<lb/>
斡齊爾瑪伊特類普賢右供和霜博迪蘇類觀音其山無<lb/>
石而有石子套部長以潔白圓潤者人各集一堆名鄂<lb/>
博高丈餘列山上自王以下皆有嵗之初夏作醮或三<lb/>
<pb n="KR3j0163_WYG_024-28b"/>
日或一月前期以佛頭如盂者銀足承之盛水用酒或<lb/>
白糖供於殿上佛頭盂骨厚可寸許不類人之髑髏也<lb/>
經有三卷皆梵文誦或以百計以千計亦時時作樂樂<lb/>
器俱用銀以人脛骨作管銀筩承其上下吹之聲如清<lb/>
角誦經畢取佛頭盂中水人以匙分之自口至頂用手<lb/>
婆娑為獲福矣復用柏樹一枝綴五色小旗并刻木作<lb/>
刀劔弓矢植於堆上或其主有逺行則以一矢告反亦<lb/>
如之皆插於柏樹之傍其鏃或以金銀為之任其朽人<lb/>
<pb n="KR3j0163_WYG_024-29a"/>
不敢犯時或旱澇亦往祈焉旱則喇嘛手頂以瓷鉢水<lb/>
禱於山以口噀之雨如期至或雨時喇嘛曰此中不須<lb/>
雨亦以頂水噀之雨即分雲而下澇則左手指間搢一<lb/>
小紅旗掌中托一小浄水瓶右手捻訣而前至山上口<lb/>
誦梵語雨即止或有病誦經以禳兼以小紅丸藥救之<lb/>
即愈或其人中鬼以頂骨數珠壓其頂或繞其中指是<lb/>
人即發顫自呼伏曰某鬼為祟頂骨數珠者以高僧頂<lb/>
骨中取圓厚如碁者為之其數亦一百八云其徒可三<lb/>
<pb n="KR3j0163_WYG_024-29b"/>
百人戒行亦與浮圖相似但所飲食者乳湩牛羊耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　池北偶談卷二十四<lb/>
</p>
<p>
</p>
  </div>
</body>
</text>
</TEI>
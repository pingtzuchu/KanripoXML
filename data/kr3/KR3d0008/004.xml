<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>泰西水法卷四</head> <lb/>
    <p>
<pb n="KR3d0008_WYG_004-1a"/>
欽定四庫全書<lb/>
　泰西水法卷四<lb/>
　　　　　　　　　　　　明　熊三拔　撰<lb/>
水法附餘<lb/>
　高地作井未審泉源所在其求之法有四<lb/>
　　第一氣試<lb/>
當夜水氣恒上騰日出即止今欲知此地水脈安在宜<lb/>
掘一地窖於天明辨色時人入窖以目切地望地面有<lb/>
<pb n="KR3d0008_WYG_004-1b"/>
氣如煙騰騰上出者水氣也氣所出處水脈在其下<lb/>
　　第二盤試<lb/>
望氣之法曠野則可城邑之中室居之側氣不可見宜<lb/>
掘地深三尺廣長任意用銅錫盤一具清油微微遍擦<lb/>
之窖底用木高一二寸以搘盤偃置之盤上乾草蓋之<lb/>
草上土蓋之越一日開視盤底有水欲滴者其下則泉<lb/>
也<lb/>
　　第三缶試<lb/>
<pb n="KR3d0008_WYG_004-2a"/>
又法近陶家之處取瓶缶坯子一具如前銅盤法用之<lb/>
有水氣沁入瓶缶者其下泉也無陶之處以土甓代之<lb/>
或用羊羢代之羊羢者不受濕得水氣必足見也<lb/>
　　第四火試<lb/>
又法掘地如前篝火其底煙氣上升蜿蜒曲折者是水<lb/>
氣所滯其下則泉也直上者否<lb/>
　鑿井之法有五<lb/>
　　第一擇地<lb/>
<pb n="KR3d0008_WYG_004-2b"/>
鑿井之處山麓為上䝉泉所出隂陽適宜園林室屋所<lb/>
在向陽之地次之曠野又次之山腰者居陽則太熱居<lb/>
隂則太寒鑿井者察泉水之有無斟酌避就之<lb/>
　　第二量淺深<lb/>
井與江河地脈通貫其水淺深尺度必等今問鑿井應<lb/>
深幾何宜度天時旱澇河水所至酌量加深幾何而為<lb/>
之度去江河逺者不論<lb/>
　　第三避震氣<lb/>
<pb n="KR3d0008_WYG_004-3a"/>
地中之脈條理相通有氣伏行焉强而密理中人者九<lb/>
竅俱塞迷悶而死凡山鄉高亢之地多有之澤國鮮焉<lb/>
此地震之所由也故曰震氣凡鑿井遇此覺有氣䬃䬃<lb/>
侵人急起避之俟洩盡更下鑿之欲候知氣盡者縋燈<lb/>
火下視之火不滅是氣盡也<lb/>
　　第四察泉脈<lb/>
凡掘井及泉視水所從來而辨其土色若赤埴土其水<lb/>
味惡赤埴黏土也中為甓為瓦者是若散沙土水味稍<lb/>
<pb n="KR3d0008_WYG_004-3b"/>
淡若黑墳土其水良黑墳者色黑稍黏也若沙中帶細<lb/>
石子者其水最良<lb/>
　　第五澄水<lb/>
作井底用木為下磚次之石次之鉛為上既作底更加<lb/>
細石子厚一二尺能令水清而味美若井大者於中置<lb/>
金魚或鯽魚數頭能令水味美魚食水蟲及土垢故<lb/>
　試水美惡辨水高下其法有五<hi>凡江河井泉雨雪之水試法並同</hi>
　　第一煮試<lb/>
<pb n="KR3d0008_WYG_004-4a"/>
取清水置浄器煮熟傾入白磁器中候澄清下有沙土<lb/>
者此水質惡也水之良者無滓又水之良者以煮物則<lb/>
易熟<lb/>
　　第二日試<lb/>
清水置白磁器中向日下令日光正射水視日光中若<lb/>
有塵埃絪縕如遊氣者此水質惡也水之良者其澄澈<lb/>
底<lb/>
　　第三味試<lb/>
<pb n="KR3d0008_WYG_004-4b"/>
水元行也元行無味無味者真水凡味皆從外合之故<lb/>
試水以淡為主味佳者次之味惡為下<lb/>
　　第四稱試<lb/>
有各種水欲辨美惡以一器更酌而稱之輕者為上<lb/>
　　第五紙帛試<lb/>
又法用紙或絹帛之類色瑩白者以水蘸而乾之無迹<lb/>
者為上也<lb/>
　以水療病其法有二<lb/>
<pb n="KR3d0008_WYG_004-5a"/>
　　第一溫泉<lb/>
溫泉可以療病者何也凡治病之藥皆以其味四元行<lb/>
皆無味故真水不能為藥以水為藥必藉他味焉溫泉<lb/>
出於硫黄硫黄為藥多所主治而過於酷烈醫方謂其<lb/>
效雖緊其患更速難可服餌溫泉本水而得硫之精氣<lb/>
故為勝之又溫泉療病用之薰浴者什九用之湯飲者<lb/>
什一薰沐者其熱毒不致入於腸胃而性力却能達於<lb/>
腠理則利多而害少焉第同一溫泉性味各異其所主<lb/>
<pb n="KR3d0008_WYG_004-5b"/>
治亦悉不同西國一大郡其山間所出溫泉數十道每<lb/>
道各有主治昔有國主徴集名醫辨其性理又多用罪<lb/>
囚患諸對症者累試累驗然後定為方術是何泉水本<lb/>
何性味主何疾病作何薰蒸或是沐浴或是湯飲用何<lb/>
藥物以為佐助設立薰蒸器具沐浴盆池刋刻石碑詳<lb/>
著方法樹之本所凡染病者依方療治多得差焉今溫<lb/>
泉所在有之亦有沐浴而得愈疾者若更講求試驗如<lb/>
前所云所拯救疲癃當復不少也<lb/>
<pb n="KR3d0008_WYG_004-6a"/>
　　第二藥露<lb/>
凡諸藥係草木果蓏穀菜諸部具有水性者皆用新鮮<lb/>
物料依法蒸餾得水名之為露今所用薔薇露則以薔<lb/>
薇花作之其他藥所作皆此類也凡此諸露以之為藥<lb/>
勝諸藥物何者諸藥既乾既久或失本性如用陳米作<lb/>
酒酒多無力小西洋用葡萄乾作酒味亦薄焉若以諸<lb/>
藥煎為湯飲味故不全間有因煎失其本性者若作丸<lb/>
散并其查滓下之亦恐未善凡人飲食蓋有三化一曰<lb/>
<pb n="KR3d0008_WYG_004-6b"/>
火化烹煮熟爛二曰口化細嚼緩嚥三曰胃化蒸變傳<lb/>
送二化得力不勞於胃故食生食冷大嚼急嚥則胃受<lb/>
傷也胃化既畢乃傳於脾傳脾之物悉成乳糜次乃分<lb/>
散達於周身其上妙者化氣歸筋其次妙者化血歸脈<lb/>
用能滋益精髓長養肌體調和榮衛所云妙者飲食之<lb/>
精華也故能宣越流通無處不到所存糟粕乃下於大<lb/>
腸焉今用丸散皆乾藥合成精華已耗又須受變於胃<lb/>
傳送於脾所沁入宣布能有幾何其餘悉成糟粕下墜<lb/>
<pb n="KR3d0008_WYG_004-7a"/>
而已病人脾胃有如老弱秖應坐享見成飲食而乃令<lb/>
操臼執爨責以化治乎今用諸水皆諸藥之精華不待<lb/>
胃化脾傳已成微妙裁下於咽即能流通宣越沁入筋<lb/>
脈禆益𢎞多又蒸餾所得既於諸物體中最為上分復<lb/>
得初力則氣厚勢大焉不見燒酒之味醲於他酒乎西<lb/>
國市肆中所鬻藥物大半是諸露水每味用器盛置醫<lb/>
官止主立方持方詣肆和藥付之然且有不堪陳久者<lb/>
國主及郡邑長吏嵗時遣官巡視諸肆令取過時之藥<lb/>
<pb n="KR3d0008_WYG_004-7b"/>
是水料者即傾棄之是乾料者即雜燒之蓋慮陳久之<lb/>
藥無益於疾或反致損也其製法先造銅鍋平底直口<lb/>
下稍廣上稍斂不論大小皆高四五寸次造錫兠牟用<lb/>
鉛或銀尤勝也製如兠牟上為提梁下口適合銅鍋之<lb/>
口罩在其外錫口内去口一寸許周遭作一錫槽槽底<lb/>
欲平無令積水錫口外去口一寸許安一錫管管通於<lb/>
槽其勢斜下管之底平於槽之底寧下無高以利水之<lb/>
出也次造竈與常竈同法安鍋之處用大磚蓋之四旁<lb/>
<pb n="KR3d0008_WYG_004-8a"/>
以磚甃成一窩塗之黏土以銅鍋底為模銅鍋底入於<lb/>
竈窩深二寸窩底大磚并泥厚二寸欲作諸露以物料<lb/>
治淨長大者剉碎之花則去蒂與心置銅鍋中不須按<lb/>
實按實氣不上行也置銅鍋入竈窩内兠牟蓋之文火<lb/>
燒之磚熱則鍋底熱熱氣升於兠牟即化為水沿兠牟<lb/>
而下入於溝出於管以器承之兠牟之上以布蓋之恒<lb/>
用冷水濕之氣升遇冷即化水候物料既乾而易之所<lb/>
得之水以銀石甆器貯之日晒之令減其半則水氣盡<lb/>
<pb n="KR3d0008_WYG_004-8b"/>
能久不壊玻瓈尤勝透日易耗故也他凡為香以其花<lb/>
草作之如薔薇木樨茉莉梅蓮之屬凡為味以其花草<lb/>
作之如薄荷茶茴香紫蘇之屬諸香與味用其水皆勝<lb/>
其物若藥肆多作諸藥露者則為大竈高數層每層置<lb/>
數器凡數十器或平作大竈置數十器皆爇火一處數<lb/>
十器悉得水焉其薪火人力俱省數倍矣<lb/>
　　注曰如本圖之甲壬癸子銅鍋也乙庚辛兠牟也<lb/>
　　戌提梁也庚辛錫口也戊己槽也丙丁管也丑卯<lb/>
<pb n="KR3d0008_WYG_004-9a"/>
　　辰竈也丑寅竈面也申酉窩也申酉與壬癸相入<lb/>
　　甲子與庚辛相入也午未竈門也亥角亢大竈也<lb/>
　　氐房心尾平竈也<lb/>
　此外測量水地度形勢高下用以決排江河蓄洩湖<lb/>
　淀開濬溝渠疆理田畝捍大患興大利者别為一法<lb/>
　或於江湖河海之中欲作橋梁欲作城垣欲作宫室<lb/>
　樓臺令千萬年不致圯壊别為一法<lb/>
　或於山泉溪澗去城郭數里或數十里乃至百里疏<lb/>
<pb n="KR3d0008_WYG_004-9b"/>
　引原泉伏流灌注入於國城或至大内或至官府或<lb/>
　至園囿或至人家分枝析脈任意取用别為一法<lb/>
　已上三法别有備論兹者專言取水未暇多及<lb/>
　<lb/>
　<lb/>
　<lb/>
　<lb/>
　泰西水法卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>泰西水法</head>
    <p>
<pb n="KR3d0008_WYG_000-1a"/>
欽定四庫全書　　　　　子部四<lb/>
　泰西水法　　　　　　　農家類<lb/>
　　提要<lb/>
　　　　<hi>臣</hi>等謹案泰西水法六卷明萬厯壬子西洋<lb/>
　　　　熊三拔撰是書皆記取水蓄水之法一卷曰<lb/>
　　　　龍尾車用挈江河之水二卷曰玉衡車附以<lb/>
　　　　専筩車曰恒水車附以雙升車用挈井泉之<lb/>
　　　　水三卷曰水庫記用蓄雨雪之水四卷曰水<lb/>
<pb n="KR3d0008_WYG_000-1b"/>
　　　　法附餘皆㝷泉作井之法而附以療病之水<lb/>
　　　　五卷曰水法或問備言水性六卷則諸器之<lb/>
　　　　圖式也西洋之學以測量步算為第一而竒<lb/>
　　　　器次之竒器之中水法尤切於民用視他器<lb/>
　　　　之徒矜工巧為耳目之玩者又殊固講水利<lb/>
　　　　者所必資也四卷之末有附記云此外測量<lb/>
　　　　水地度形勢髙下以决排江河蓄洩湖淀别<lb/>
　　　　為一法或於江湖河海之中欲作橋梁城垣<lb/>
<pb n="KR3d0008_WYG_000-2a"/>
　　　　宫室永不圯壞别為一法或於百里之逺疏<lb/>
　　　　引源泉附流灌注入於國城分枝析脈任意<lb/>
　　　　取用别為一法皆别有備論兹者専言取水<lb/>
　　　　未暇多及云云則其法尚有全書今未之見<lb/>
　　　　也乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
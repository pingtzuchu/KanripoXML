<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>泰西水法卷五</head> <lb/>
    <p>
<pb n="KR3d0008_WYG_005-1a"/>
欽定四庫全書<lb/>
　泰西水法卷五<lb/>
　　　　　　　　　　　　明　熊三拔　撰<lb/>
水法或問<lb/>
　既作水器諸公見之每辱奬歎時及水理有所酬對<lb/>
　序而錄之第四行論辨更僕未悉垂問所至則舉一<lb/>
　二若絲抽蔓引為緒又長故每從截説非能連貫也<lb/>
或問海為水之本所何謂也曰造物之初渾淪剖判四<lb/>
<pb n="KR3d0008_WYG_005-1b"/>
　行之物各有本所火之體質最為輕妙居最上矣氣<lb/>
　輕於水居火之次水之體質稍輕於土附地居焉惟<lb/>
　地形質獨為至重凝結水下萬形萬質莫不就之水<lb/>
　既在地地有崇卑海之為處於地甚卑故百川㑹焉<lb/>
　滙為巨壑也<lb/>
問地居水下即水之下全為頑土乎曰不然四行之中<lb/>
　惟火至純不受餘物而能入於餘物其外三行皆能<lb/>
　相容相受矣水受三行如海水夜明燒酒能爇有火<lb/>
<pb n="KR3d0008_WYG_005-2a"/>
　分也水體同重為酒則輕有氣分也積雪消之沙土<lb/>
　下凝有土分也氣受三行如雲氣上升激成雷電有火<lb/>
　分也隂霾晝晦黄霧四塞有土分也雨露雪霜虚升<lb/>
　實降有水分也地體雖重于重之中又分虚實地中<lb/>
　最重蓋在其心自心而外漸有虛所虚所之内三行<lb/>
　得入試觀山下洞穴宛轉相通大地空所亦同斯類<lb/>
　矣空虚之中是氣本所氣與水火皆相接無際而能<lb/>
　相化地既空虚空虚之所無不是氣故地中有氣也<lb/>
<pb n="KR3d0008_WYG_005-2b"/>
　氣與水接水隨氣到即水所不到而土情本冷氣遇<lb/>
　其冷亦化為水故地中有水也日為大光萬光之主<lb/>
　光徹于地則生溫熱溫熱入地積成燥乾燥乾之極<lb/>
　乘氣為火積火所然土石為燼復乗氣出共成炎上<lb/>
　隔于雲雨鬱為雷霆升于晶明上成彗孛此二物者<lb/>
　火之精微别有洞穴上通全體俱出則為西國大山<lb/>
　蜀中火井若遇石氣滋液發生則成硫黄泉源經之<lb/>
　即為溫泉火道所經鎮壓不出則為火石故地中有<lb/>
<pb n="KR3d0008_WYG_005-3a"/>
　火也氣水在地皆因空虚雖居洞穴終是地上實亦<lb/>
　未嘗離其本所火在地中非從本所而降蓋由熱生<lb/>
　以成濟萬物因緣上升仍歸本所遂其本性焉<lb/>
問海水必鹹何也曰鹹者生於火也火然薪木既已成<lb/>
　灰用水淋灌即成灰鹵燥乾之極遇水即鹹此其驗<lb/>
　也地中得火既多燥乾燥乾遇水即成鹹味鹹者之<lb/>
　性尤多下墜試觀五味辛甘酸苦皆寄草木獨是鹹<lb/>
　味寄于海水足徴四味浮輕鹹性沈重矣今蜀道鹽<lb/>
<pb n="KR3d0008_WYG_005-3b"/>
　井先鑿得泉悉是淡水以筩隔之更鑿數丈乃得鹵<lb/>
　焉又鹽池雨多水味必淡作為斗門洩其淡水下乃<lb/>
　鹵焉鹹重淡輕亦其證也海于地中為最卑下諸鹹<lb/>
　就之積鹹既多淡入亦化非獨水也海中山岳或悉<lb/>
　是鹽故鹹重歸海海水為鹽也<lb/>
問鹹既因火火因于日日遍大地大地之下悉有鹽乎<lb/>
　曰豈不然乎蜀道鹽井三晉鹽池西國有海名曰地<lb/>
　中實不通海而是鹹水西戎北狄多有鹽澤彼以鹹<lb/>
<pb n="KR3d0008_WYG_005-4a"/>
　故悉名為海足徴大地之下無不有鹽矣<lb/>
問鹽既下墜蜀井可徴則凡鹽所出宜悉在下乃今鹽<lb/>
　池鹽澤去地非遙不如蜀中之井深數十丈何也曰<lb/>
　鹹生于火火淺鹹淺火深鹹深平原澤國火不地見<lb/>
　鹽不地出惟是高山峻嶺上多亢陽下多洞穴地中<lb/>
　有火即成鹹焉今蜀中鑿井求鹽或得火井井中之<lb/>
　火覆蓋則滅然火投之隨而上焉是則井火在下與<lb/>
　水同深遇水成鹵不遇成火矣晉中河曲乃有火石<lb/>
<pb n="KR3d0008_WYG_005-4b"/>
　火石恒熱大行河西亦産硫黄可見晉中火淺故晉<lb/>
　有鹽池亦在淺土又有小鹽刮地作之畧加硝鹻也<lb/>
　西地中海其水亦鹵周數千里在其側近遂有火山<lb/>
　高數千丈其上火穴徑千餘步厥火炎上古今不絶<lb/>
　足徴鹽之與火相切則成亦復相視以為淺深也<lb/>
問水遇于火既得成鹹云何不熱溫泉乃熱既由于火<lb/>
　云何不鹹曰鹵水不熱向言之矣火熱所炎既成灰<lb/>
　燼水經其燼因而得鹹云何有熱今火燼成灰漉灰<lb/>
<pb n="KR3d0008_WYG_005-5a"/>
　得鹵無有熱也然而海水不冰亦具有熱性矣火在<lb/>
　地中助于土氣發生萬物五金八石及諸珍寶皆由<lb/>
　于火陶煉而成自餘諸物不可數計諸物之中最近<lb/>
　火性者無如硫黄硫黄所在水從過之則成溫泉故<lb/>
　溫泉沐浴所能療者冷氣虚痺與硫同治然火能成<lb/>
　硫硫即非火水因硫溫隔越于火如鐺煮水火為鐺<lb/>
　隔水不遇灰不成鹵矣今溫泉嗅之多作硫氣亦有<lb/>
　不作硫氣者是水來之處復與硫隔如重湯煮物但<lb/>
<pb n="KR3d0008_WYG_005-5b"/>
　得其熱不染其味也或云不作硫氣者本之朱砂礜<lb/>
　石無是理焉<lb/>
問鹹既火生何不隨火炎上顧令下墜火所在上何以<lb/>
　抑遏使居地中造物之主豈有意乎曰豈無意乎鹹<lb/>
　能固物使之不腐却能斂物使之不生火在地中藉<lb/>
　其溫煖多所變化儻居地上任其焚燒有何不滅若<lb/>
　火與鹹俱令在地動植之物悉皆泯矣故日光生熱<lb/>
　因熱生火旋用水土壅閼恒使在下助生萬物有時<lb/>
<pb n="KR3d0008_WYG_005-6a"/>
　有處間一發見即歸本所不得一時游行地上偶一<lb/>
　游行目為災異也因火生鹹亦令性重恒居在下歸<lb/>
　藏于海為人作味不令侵出地上以為物害也且海<lb/>
　益于人不止作味鹹水生物美于淡水故海中之魚<lb/>
　㫖于江河之魚鹹水厚重載物則强故入江河而沈<lb/>
　者或入海而浮也此皆用海為人利益故鹹水恒重<lb/>
　因重歸海也<lb/>
問海水潮汐者何也曰察物審時窮理極數即應月之<lb/>
<pb n="KR3d0008_WYG_005-6b"/>
　説無可疑焉月為隂精與水同物凡寰宇之内濕潤<lb/>
　隂寒皆月主之既其同物勢當相就月為濕本濕能<lb/>
　下施故方諸對月而得水焉月既下濟水亦上行欲<lb/>
　就于月故月輪所至水為之長而成潮汐也當潮長<lb/>
　時江河溪澗以及盆盎無處不長長則氣入水為之<lb/>
　輕潮降氣出水復故重今人以缾盛水每日權之輕<lb/>
　重不等則潮升時輕潮降時重耳獨小水之處升降<lb/>
　甚微人所不覺海水既大灌注江河升降盈涸事理<lb/>
<pb n="KR3d0008_WYG_005-7a"/>
　顯然故獨稱海潮也不獨水矣凡水族之物月望氣<lb/>
　盈晦即氣縮故月虚而魚腦減月滿而蚌蛤實也又<lb/>
　不獨水族矣草木百昌茍資濕潤以為生氣無不應<lb/>
　月虧盈月滿氣滋月虚氣燥故上弦以後下弦以前<lb/>
　不宜伐竹與木以為材用是者易蠧生氣在中也下<lb/>
　弦以後上弦以前伐而為材即不作蠧為少脂潤空<lb/>
　質而已亦猶春夏氣滋秋冬氣斂斧斤時入之意也<lb/>
　由此而言月為水主月輪所在諸水上升海潮應月<lb/>
<pb n="KR3d0008_WYG_005-7b"/>
　斯著明矣<lb/>
問江河之水則能滅火海水入大火如益膏油既不能<lb/>
　滅而反熾盛何也曰海水之鹹本從熱乾而生由燼<lb/>
　灰而出即自具有熱乾之性亦且挾有燼灰之體凡<lb/>
　物熱乾多易生火硝硫之類是也灰水作鹹本從火<lb/>
　出人溺亦鹹蓋由身中具有火行畜溺亦鹹犬馬火<lb/>
　畜積溺所成絶似硝鹻故鹻者火情也鹵不減火而<lb/>
　反熾盛以此故焉<lb/>
<pb n="KR3d0008_WYG_005-8a"/>
問海水浮物强于江河之水嘗見海舟載物未増入于<lb/>
　江河驗其水痕頓深尺許又見海濱煎户以石蓮試<lb/>
　鹵鹵未成時投蓮必沈及至鹵成蓮悉浮矣三入三<lb/>
　浮乃登牢盆以見鹹性愈重載物愈强此為何故曰<lb/>
　海水由火而生今用沐浴膚皆赤色或至皴裂燥熱<lb/>
　之效亦已明矣燥熱之情本自堅勁加有鹹味中挾<lb/>
　燼灰微妙之分比之凡水稠而密理故載物獨强也<lb/>
問鹵水之燥因于燼灰信其然矣今以乾灰一升别置<lb/>
<pb n="KR3d0008_WYG_005-8b"/>
　水一升挹水入灰水盡不溢灰亦如故既是寒灰豈<lb/>
　能損水水既不損灰豈無質二升并一絶不加多其<lb/>
　故何也曰灰雖有形而質器已盡多是虚體體中無<lb/>
　處不虛故水皆滲入其質存者亦有微分緣其燥情<lb/>
　畧能損水水損微分與灰存質適足相當故二升并<lb/>
　一不加多也<lb/>
問人溺作鹹人汗亦鹹其故何也曰人飲水漿茶酒之<lb/>
　屬其中精粹是為上分上分者因于真火宣越流通<lb/>
<pb n="KR3d0008_WYG_005-9a"/>
　化為四液<hi>畧見四元行論</hi>筋脈受之髓骨肌肉賴其長養此<lb/>
　如水氣成雲離于燥鹹矣其中粗濁是為下分下分<lb/>
　者重墜沈墊燥鹹在焉筋脈不受入于膀胱由下竅<lb/>
　出故溺味恒鹹也若暑月炎酷或作務煩勞中外皆<lb/>
　熱真火所煉去其上分所存下分挾有燥鹹不入筋<lb/>
　脈未下膀胱因于熱煎横溢而出則成汗矣汗亦溺<lb/>
　類故夏月汗多則溺少冬月汗少則溺多也譬于大<lb/>
　地鹹之本所故是大海熱乾所化宜流于海火盛煎<lb/>
<pb n="KR3d0008_WYG_005-9b"/>
　逼溢地而出鹽池鹽井汗之屬乎膀胱水海義亦相<lb/>
　類矣<lb/>
問人熱而汗于理允矣人病亦汗此為何因病中之汗<lb/>
　又分冷熱久病汗冷新病汗熱又何故也曰人身水<lb/>
　飲上分為液下分為溲畧言之矣若恣飲無節過其<lb/>
　度量或本無過度而脾胃虚弱二者皆不及運化運<lb/>
　化所餘上不成液下不成溲因而留滯是名剩液剩<lb/>
　液者液之不良分也此物留滯客于脾胃實惟真火<lb/>
<pb n="KR3d0008_WYG_005-10a"/>
　可以消之若節嗇珍養真火力盛漸次消盡安隠無<lb/>
　疾若有積無消而致溢出必化為汗積液過多真火<lb/>
　又微不能勝之其汗則冷冷汗多淡為火微故積液<lb/>
　既少真火能勝汗乘火出亦熱亦鹹液盡疾瘳也醫<lb/>
　家或以吐下當汗皆求去其剩液而已<lb/>
問海為水所水性就下歸于海矣江河之地視海為高<lb/>
　江河之水反從高出何自來乎曰江河者生于海者<lb/>
　也何以知之曰江河終古入海而海不溢故知海水<lb/>
<pb n="KR3d0008_WYG_005-10b"/>
　之下地脈潛通復為江河也海水既鹹復為江河其<lb/>
　味則淡何也曰水為元行元行無味鹹非水體從外<lb/>
　合焉凡可合者即復可離海水入地經砂石土滋液<lb/>
　滲漉去其鹹味又水性在下不可得上其從下而上<lb/>
　得為江河者或受日溫隨氣上騰或受月攝因時而<lb/>
　長當其上時皆如蒸餾今用鹻鹵之水如法蒸之所<lb/>
　得餾水其味悉淡海中之水蒸氣成雲海雲作雨雨<lb/>
　亦淡焉足徴鹹性就下不隨淡升矣有此二端故江<lb/>
<pb n="KR3d0008_WYG_005-11a"/>
　河復淡也亦有山下出泉積聚成川沿流㑹合成其<lb/>
　深廣今人疑江河之水悉本山泉不知江河之底以<lb/>
　及平地隨處出泉開河鑿井足為徴驗不盡由山也<lb/>
　若雨雪之水山阜田原悉歸江河以注于海此理甚<lb/>
　著無勞詮説<lb/>
問山下出泉者何也曰凡物之情皆欲化異類為己同<lb/>
　類也兩物相切弱者受變兩强相切少者受變故四<lb/>
　行俱能相變焉凡山皆以石為體自非石體昔當胚<lb/>
<pb n="KR3d0008_WYG_005-11b"/>
　渾之際不成山也因其石體下有洞穴洞穴之内純<lb/>
　得土性其處最寒矣天地之間悉無空際凡有空處<lb/>
　氣悉滿焉洞穴既空為氣所入氣情本煖煖氣遇寒<lb/>
　變成水體積久而洩㝷求石罅乘氣出焉亦有洞穴<lb/>
　深長潛引地脈海水相通因而攝受不須氣化積漸<lb/>
　而成者故曰山澤通氣山下出泉也<lb/>
問掘井得泉何也曰凡地之中必有水伏流焉其源也<lb/>
　或本于海或本于泉其委也或入于河或入于海皆<lb/>
<pb n="KR3d0008_WYG_005-12a"/>
　有條理宛如人身脈絡砂土之脈其行散漫俗稱溝<lb/>
　水溝水之來廣或㝷丈深一二寸山石之脈其流專<lb/>
　一俗稱泉眼泉眼所出或經寸許乃至數寸故掘井<lb/>
　者惟下地澤國所在得泉不論脈理其他山鄉高亢<lb/>
　必㝷水脈不得水脈終不及泉㝷脈之法畧見上方<lb/>
　矣有工于井者辨視石色即知泉眼所在如玊人辨<lb/>
　璞也既知泉眼即留取不鑿迨下方工畢鑿石出泉<lb/>
　用力既省積水甚多<lb/>
<pb n="KR3d0008_WYG_005-12b"/>
問近海出鹵而掘地得泉有鹵有甘何也曰地中之脈<lb/>
　有萬不齊掘井得水視所由來若此泉脈由河入海<lb/>
　則是甘泉由海入河即鹵泉也<lb/>
問井中之水夏寒冬熱何也曰三夏之月日暴于地地<lb/>
　上數尺其熱欲焦冬月氣寒加以飄風夏熱在土為<lb/>
　寒所逼下入于地井水成煖三冬之月積寒于地迨<lb/>
　夏暑熱冬寒在土復為熱逼下入成寒非冬煖夏寒<lb/>
　各從下上也煖情為火氣火氣無時不上升焉寒情<lb/>
<pb n="KR3d0008_WYG_005-13a"/>
　為水土水土無時不下降焉<lb/>
問雨者何也曰日光照地既成溫熱溫熱薄于水土蒸<lb/>
　為濕氣氣情本煖煖者欲升復得日溫鬱隆騰起是<lb/>
　有火行火所燔爇飄颺如煙復挾土體相輔上行氣<lb/>
　行三際<hi>畧見四元行論</hi>中際甚冷氣升離地漸近冷際因于<lb/>
　水土本情是冷是濕結而成雲是一雲體中具有四<lb/>
　行也凡物體具四行及將變化勝者為主雲至冷際<lb/>
　冉冉將化本多濕情濕情若勝即化為水水既成質<lb/>
<pb n="KR3d0008_WYG_005-13b"/>
　必復于地地為大質萬質所歸有質之物無緣離地<lb/>
　可得頓置也正如蒸水因熱上升騰騰作氣雲之屬<lb/>
　也上及于蓋蓋是冷際就化為水既已成水便復下<lb/>
　墜雲為行雨即此類焉若水土濕氣既清且微日中<lb/>
　上升即為風日所乾迨至夜時升至冷際乃凝為露<lb/>
　夜半以後去昨已逺寒氣微深亦如一嵗之寒盛于<lb/>
　日至之後也當其寒時氣升稍重故晨露尤繁夜有<lb/>
　烈風亦受風損故風盛即露微矣若長夏大旱了無<lb/>
<pb n="KR3d0008_WYG_005-14a"/>
　濕氣則夜中并無露焉<lb/>
問雲生必為雨乎有密雲不雨者有旱雲益旱者何也<lb/>
　曰氣升不等所具四行各有偏勝故或為霾霧或為<lb/>
　雷霆彗孛也豈必氣升皆雨乎風之為物亦是熱乾<lb/>
　與雷霆彗孛一本所生但不得直升横騖地上此為<lb/>
　異耳雲雖濕熱上升遇冷凝結所成變化為雨是其<lb/>
　常分但旱暵之時氣行大體多是燥乾雲起于地孤<lb/>
　行獨上雖至中際無有濕性與相協助尚未化雨濡<lb/>
<pb n="KR3d0008_WYG_005-14b"/>
　滯之間或遇大風飄向他方成他方之雨或本體之<lb/>
　中濕情既微風性燥烈遂泯其濕徒存燥乾上為奔<lb/>
　星耳所以晴日雲高而反不雨大旱之年山雲屹峙<lb/>
　行復散失徒見流光有嘒其明也若氣行大體濕性<lb/>
　既多雲起于地遇其冷濕不能直上遽化為水故雲<lb/>
　近于地反得雨焉每有高山之上俯瞰雲雨皆在其<lb/>
　下下視震雷如水發漚也<lb/>
問雨水勝于地上之水何也曰日照于地水土之氣蒸<lb/>
<pb n="KR3d0008_WYG_005-15a"/>
　而成雲是水之精華如燒酒藥露皆以清升徴其粹<lb/>
　美也其中有火土氣之情既化為水各相分背矣凡<lb/>
　水畧經撓動即清升濁降雨之為物上騰下降撓動<lb/>
　已極全得其清故雨水為良也地上之水美惡不等<lb/>
　地中所有以及所生水一過之即為染著受其氣味<lb/>
　蓋地上元行真水百無一二比之雨水故為劣焉<lb/>
問雪者何也曰雪者與雨同理故將雪之日必先微溫<lb/>
　不溫氣不上升也惟冬之月冷際甚冷氣至其際變<lb/>
<pb n="KR3d0008_WYG_005-15b"/>
　為雪焉露之為霜其理畧同也<lb/>
問雪花六出何也曰凡物方體相等聚成大方必以八<lb/>
　圍一圓體相等聚成大圓必以六圍一此定理中之<lb/>
　定數也凡水居空中在氣行體内氣不容水急切圍<lb/>
　抱不令四散水則聚而自保自保之極必成圓體此<lb/>
　定理中之定勢也氣升成雲雲遇冷際變而成雨因<lb/>
　在氣中一一皆圓初圓甚微以漸歸併成為㸃滴雨<lb/>
　既水體既并復圓未至地時悉皆圓㸃冬時氣升成<lb/>
<pb n="KR3d0008_WYG_005-16a"/>
　為同雲遇冷而變亦成圓體既受冷侵一一凝冱悉<lb/>
　是散圓及至下零欲求歸併却因凝冱不可得合聊<lb/>
　相依附求作大圓以六圍一即成花矣曰既因依附<lb/>
　求成圓體就不相合亦宜摶聚云何成片而復六出<lb/>
　平輳即合直輳即離其故何也曰地體不動天行左<lb/>
　旋日行一周火在氣上亦隨天運氣體近地依地不<lb/>
　動上近火者隨火旋焉冷際亦動動勢神速難可思<lb/>
　惟有物遇之如鋸出屑雪既凝結受其摩蕩平中輳<lb/>
<pb n="KR3d0008_WYG_005-16b"/>
　合尚得自由直處逢迎勢不可得正如濕米磨粉易<lb/>
　令作片難以成摶也<lb/>
問雨水與雪水熟勝曰雨水勝何故曰水為元行不雜<lb/>
　他味方為真水雨從雲出雲從氣升氣非日蒸不致<lb/>
　上騰當其上騰挾有火情火情熱乾熱乾炎上其勢<lb/>
　壯猛土之精者亦隨而上故興氣成雲一雲之中具<lb/>
　有四行但時有偏勝水勝時多耳間或火土合氣水<lb/>
　情絶少力勢既盛土之次分亦隨而上上遇冷際力<lb/>
<pb n="KR3d0008_WYG_005-17a"/>
　勢稍微土之次分復歸于地則成霾霧若火土自升<lb/>
　水雲復盛火土上行阻于隂雲難歸本所隂雲逼迫<lb/>
　既不相容火土之勢上下不得亦無就滅之理則奮<lb/>
　迅决發激為雷霆是其破裂之聲電是火光火迸上<lb/>
　騰土經火煉凝聚成質質降于地是為劈厯之楔矣<lb/>
　就其隂雲之中亦有火土二體上遇冷際為水所勝<lb/>
　氣變成水火情挾土能在氣中與之俱上是則土之<lb/>
　上妙者也熱燥輕微與火為體火性炎上初隨氣升<lb/>
<pb n="KR3d0008_WYG_005-17b"/>
　氣既變水水將就下火土二體不復從之如蒸水成<lb/>
　氣氣至甑蓋化而為水仍歸釡中若其熱性自能透<lb/>
　甑而出不復就下矣既與雨分火土相挾决起而上<lb/>
　亦有火土自升不遇隂雲不成雷電淩空直突者此<lb/>
　二等物至於火際火自歸火挾上之土輕微熱乾畧<lb/>
　似炱煤乘勢直衝遇火便燒狀如藥引今夏月奔星<lb/>
　是也其土勢太盛者有聲有迹下及于地或成落星<lb/>
　之石與霹厯同理焉若更精更厚結聚不散附于火<lb/>
<pb n="KR3d0008_WYG_005-18a"/>
　際即成彗孛附麗既久勢盡力衰漸乃微滅矣是則<lb/>
　雨從雲降分于火土亦無有氣故雨為元行真水其<lb/>
　味特勝也若雪天之雲與雨雲等亦具四行獨是冬<lb/>
　月冷際甚冷火至其處勢亦稍殺土雖輕微其勢不<lb/>
　能挈與俱上一時雲氣驟凝為雪土亦與焉火雖獨<lb/>
　歸其所雪中之土仍與同性畧如灰燼炱煤之屬故<lb/>
　大雪時試取純雪融化為水下有微細沙土所融雪<lb/>
　水仍作燥乾之味不然雪遍大地塵土被壓所取淨<lb/>
<pb n="KR3d0008_WYG_005-18b"/>
　雪不雜地上之土融水得沙自何而來故雪水不如<lb/>
　雨水中有火土二情也若融化既久澱去沙土離于<lb/>
　二情亦成元行真水與雨水同焉又氣方上升未盡<lb/>
　化水遽凝為雪有氣雜揉雪體輕虚職由于此矣<lb/>
問冬雲成雪既由冷際極冷春秋成雨當由冷勢稍減<lb/>
　乎即三夏之月愈宜減矣乃夏月之雹有絶大者傷<lb/>
　及人畜壓損田苗比于冬雪十百倍之敢問雹由冷<lb/>
　乎熱乎若由冷也冬何不雹若由熱也熱反凝冰此<lb/>
<pb n="KR3d0008_WYG_005-19a"/>
　理何由請聞其説曰氣有三際中際為冷即此冷際<lb/>
　下近地溫上近火熱極冷之處乃在冷際之中自下<lb/>
　而上漸冷漸極二時之雨三冬之雪蓋至冷之初際<lb/>
　即已變化下零矣不必至于極冷之際也所以然者<lb/>
　冬月氣升其力甚緩非大地興雲不能相扶以成其<lb/>
　勢故雲足甚廣雲生甚遲必同雲累日徐徐而起漸<lb/>
　至冷際漸亦凝沍因而結體甚微細也自餘二時凡<lb/>
　雲足廣濶雲生遲緩即雨勢舒徐雨滴微細亦皆變<lb/>
<pb n="KR3d0008_WYG_005-19b"/>
　于冷之初際矣獨是夏月鬱積濃厚决起上騰力專<lb/>
　勢鋭故雲足促俠隔塍分壠而晴雨頓異雲起坌涌<lb/>
　膚寸暫合而溝澮旋盈蓋因其專鋭故能逕至于冷<lb/>
　之深際若升氣愈厚即騰上愈速入冷愈深變合愈<lb/>
　驟結體愈大矣若其濃厚專鋭之極遽升遽入抵于<lb/>
　極冷極冷之處比于冬之初際殆有甚焉以此驟凝<lb/>
　為雹雹體小大又因入冷深淺為其等差愈速愈深<lb/>
　當愈大也是以雹災所至自有畦畛因其專狹雹雲<lb/>
<pb n="KR3d0008_WYG_005-20a"/>
　上升與雨雲異因其迅猛善審觀者見雲生有異知<lb/>
　當是雹可得亟避矣雹興夏月火土之體加雪數倍<lb/>
　雹因驟凝土隨在焉故雹中沙土更多于雪因其驟<lb/>
　結并氣包焉故雹體中虚虚者是氣惟雪與雹皆體<lb/>
　具四行未相分背與雨水特異也<lb/>
問器中貯水曽無漏渫貯以冰雪外成濕潤何也曰水<lb/>
　土而上氣行充塞凡器之外悉皆氣也冰雪甚寒氣<lb/>
　暖在外暖因寒逼漸變成水雲至冷際而變為雨氣<lb/>
<pb n="KR3d0008_WYG_005-20b"/>
　入地中而變為泉是其類焉<lb/>
問灌溉草木不論用河用井皆須早晚而避午中何也<lb/>
　曰灌溉草木多在夏月正午炎歊于時用水如以熱<lb/>
　湯則傷其根故灌必早暮或作池畜水乘夜發之如<lb/>
　是説者旱種則然若水種者惟懼過寒是生食節之<lb/>
　蟲故不避日中而忌夜灌積雨太冷宜洩去之山泉初<lb/>
　出滙以塘池既受日暘而後灌之或作池畜水晝日<lb/>
　發之<lb/>
<pb n="KR3d0008_WYG_005-21a"/>
問向者水法委屬利便力少功多矣第江河不得求之<lb/>
　井泉井泉不得求之雨雪兼之江河井泉亦待雨雪<lb/>
　以増其潤究竟農民所急當在雨矣然而雨暘時若<lb/>
　不可嵗得水旱蟲蝗或居强半不知何術可得豫知<lb/>
　以為其備乎曰天災流行事非偶值造物之主自有<lb/>
　深意若諸天七政各有本徳所主本情所屬因而推<lb/>
　測災變厯家之説亦頗有之然而有驗不驗焉蓋數<lb/>
　術之贅餘君子弗道也儻居人上者果有意養民欲<lb/>
<pb n="KR3d0008_WYG_005-21b"/>
　為其備則經理山川興修水利勸課農桑廣儲粟糓<lb/>
　阜通財貨即水旱災傷自可消弭太半脱值不虞有<lb/>
　備無患矣又何事前知為乎且水旱不齊大畧一災<lb/>
　二稔十年之中宜為三年之備必于不免知與不知<lb/>
　又何異焉<lb/>
問田家有術以知一時晴雨有之乎曰此則無闗數術<lb/>
　殆四行之實理也究極言之百端未罄畧舉一二餘<lb/>
　可推焉其一曰竈突發煙平逺望之亭亭直上旱徴<lb/>
<pb n="KR3d0008_WYG_005-22a"/>
　也蜿蜒而起如欲上不得者雨徴也何故曰水土之<lb/>
　氣上騰為雲雲凝在上未成為雨空中氣行悉皆燥<lb/>
　乾故令火煙直上無礙雲將成雨空中氣行皆成濕<lb/>
　性煙為濕礙不得上升令其宛曲也將雨土石先潤<lb/>
　以此將雨礎潤以此將雨燈爆以此<lb/>
又問曰朝日出光黯淡色蒼白者雨徴也何故曰晴明<lb/>
　之辰氣行清淨作玻瓈色日則晶明無有障隔將雨<lb/>
　水濕上升氣稍稠濁光則黯淡也蒼白者水色也<lb/>
<pb n="KR3d0008_WYG_005-22b"/>
又問曰日出時雲多破漏日光散射者雨徴也何故曰<lb/>
　氣升作雲未成為雨體凝質密及至成雨體質消化<lb/>
　故輕薄透漏也<lb/>
又問曰密雲四布牛羊齕草如常者不雨若啖食匆遽<lb/>
　似求速飽雨徴也蠅蚋蚊虻匆遽咂食雨徴也蠉蜎<lb/>
　之屬倉皇飛騖雨徴也穴處之蟲羣出于外雨徴也<lb/>
　何故曰濕氣上升凡是諸物皆能先覺也<lb/>
又問曰朔日至于上弦視月兩角近日一角稍稍豐滿<lb/>
<pb n="KR3d0008_WYG_005-23a"/>
　雨徴也月暈白主晴赤主風色如鉛者雨徴也何故<lb/>
　曰月輪在上本無有暈受氣籠罩是生暈焉若氣行<lb/>
　清淨星月皎然乃無暈矣因氣而暈若白色者水分<lb/>
　猶少乃得不雨赤是火分故為烈風若如鉛者氣受<lb/>
　水濕其色然也月角厚薄者日暴水土其氣上騰近<lb/>
　日則厚也<lb/>
　<lb/>
　<lb/>
<pb n="KR3d0008_WYG_005-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　泰西水法卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蟹譜卷下</head> <lb/>
    <p>
<pb n="KR3i0046_WYG_002-1a"/>
欽定四庫全書<lb/>
　蟹譜卷下<lb/>
　　　　　　　　　　　　　宋　傅肱　撰<lb/>
下篇<lb/>
孝報　　　殊類　　　貪化　　　採捕<lb/>
泉比　　　兵證　　　貢評　　　風蟲<lb/>
鬱洲　　　食品　　　恠狀　　　斷弊<lb/>
蟹杯　　　令㫖　　　蟹戸　　　兵權<lb/>
<pb n="KR3i0046_WYG_002-1b"/>
蟹征　　　螺化　　　食珍　　蟹浪<lb/>
酒蟹　　　白蟹　　　盪浦搖江　紀賦詠<lb/>
　　孝報<lb/>
初杭俗嗜蟼蟇而鄙食蟹時有農夫田彦升者家於半<lb/>
道幼性至孝其母嗜蟹彦升慮其鄰比闚笑常遠市於<lb/>
蘇湖間熟之以布囊負歸俄而楊行密將田頵<hi>於倫切</hi>兵<lb/>
暴至鄉人皆竄避於山谷糧道不接或多餒死獨彦升<lb/>
挈囊負母竟以解免時人以為純孝之報焉<lb/>
<pb n="KR3i0046_WYG_002-2a"/>
　　殊類<lb/>
震澤漁者陸氏子舉網得蟹其大如斗以<graphic n="KR1722" url="https://raw.githubusercontent.com/kanripo/KR-Gaiji/master/images/KR1722.png" mimeType="image/png"/>剪其網皆<lb/>
斷陸氏子怒欲烹之其侣老於漁者遽進曰不可吾嘗<lb/>
聞龜蟹之殊類甚者必江湖之使也烹之不祥乃從而<lb/>
釋之蟹至水面横行里許方没<lb/>
　　貪化<lb/>
神宗朝有大臣趙氏者<hi>名某</hi>雖於國功高然其性貪墨私<lb/>
門子弟苞苴上特優容之一日因錫宴上召伶官使諭<lb/>
<pb n="KR3i0046_WYG_002-2b"/>
已意伶者乃變易為十五郎姓旁因命釣者俄一人持<lb/>
竿而至遂於盤中引一蟹十五郎見而驚曰好手脚長<lb/>
我欲烹汝又念汝是同姓且釋汝翌日趙果出鎮近輔<lb/>
　　採捕<lb/>
今之採捕者於大江浦間承峻流環葦簾而障之其名<lb/>
曰斷<hi>音鍛</hi>於陂塘小溝港處則皆穴沮洳而居居人盤黒<lb/>
金作鈎狀置之竿首自探之夜則燃火以照咸附明而<lb/>
至焉<hi>若魚以餌而釣之</hi>
<pb n="KR3i0046_WYG_002-3a"/>
　　泉比<lb/>
煎茶之法視其泉若蟹目然魚鱗然第一法<lb/>
　　兵證<lb/>
呉俗有蝦荒蟹亂之語葢取其被堅執鋭歲或暴至則<lb/>
鄉人用以為兵證也<lb/>
　　貢評<lb/>
國家貢口實於遠方者蛤蜊亦貢焉獨蟹不貢議者以<lb/>
為貢不貢固有差品予謂非也蛤蜊止生於海塗邇京<lb/>
<pb n="KR3i0046_WYG_002-3b"/>
州郡無有也故須上供旁蟹盛育於濟鄆商人輦負軌<lb/>
跡相繼所聚之多不減於江淮奚煩遠貢哉予嘗見監<lb/>
御厨王染院云御食經中亦有煑蟹法但不常御錫命<lb/>
則進耳非謂無録而不在貢品<lb/>
　　風蟲<lb/>
蟹之腹有風蟲狀如木鼈子而小色白大發風毒食者<lb/>
宜去之<lb/>
　　鬱洲<lb/>
<pb n="KR3i0046_WYG_002-4a"/>
江淛諸郡皆出蟹而蘇尤多蘇之五邑婁縣為美<hi>即崑山也</hi>
婁縣之中生鬱洲呉塘者又特肥大<hi>鬱洲即孫恩所保之地</hi>
　　食品<lb/>
北人以蟹生析之酤以鹽梅芼以椒橙盥手畢即可食<lb/>
目為洗手蟹<lb/>
　　恠狀<lb/>
呉沈氏子食蟹得背殻若鬼狀者眉目口鼻分布明白<lb/>
常寶翫之<lb/>
<pb n="KR3i0046_WYG_002-4b"/>
　　斷弊<lb/>
蟹至秋冬之交即自江順流而歸諸海蘇之人擇其江<lb/>
浦峻流處編簾以障之若犬牙焉致水不疾歸而歲常<lb/>
苦其患者有由然也雖州符遣卒俾令棄毁而吏民萬<lb/>
端終不可禁羅江東云蛟蜃之為害也則絶流不顧漁<lb/>
人之鈎網噫水之病呉久矣又非蛟蜃之比絶流顧網<lb/>
其才識固自有小大哉長民者能推而不疑亦豐歲一<lb/>
助也<lb/>
<pb n="KR3i0046_WYG_002-5a"/>
　　蟹杯<lb/>
其斗之大者<hi>匡一名斗</hi>漁人或用以酌酒謂之蟹杯亦訶陵<lb/>
雲螺之流也<hi>訶陵酒樽用鱟魚殻謂之澁鋒齾角内𤣥外黄松陵集海南人目螺之有文者曰雲</hi>
<hi>螺亦用以酌酒</hi>
　　令㫖<lb/>
藝祖時嘗遣使至江表宋齊丘送於郊次酒行語熟使<lb/>
者啟令曰須啗二物各取南北所尚復以二物仍互用<lb/>
南北俚語使者曰先喫鱣魚後喫旁蟹一似拈蛇弄蝎<lb/>
<pb n="KR3i0046_WYG_002-5b"/>
齊丘繼聲曰先喫乳酪後喫喬團一似噇膿灌血時朝<lb/>
廷方草創用度不給倚江表為外府故齊丘及之左右<lb/>
以令逼使之太甚相顧失色使者雅歎焉故歸朝而間<lb/>
行<lb/>
　　蟹户<lb/>
錢氏間置魚户蟹户專掌捕魚蟹若今台之藥户畦户<lb/>
睦之漆户比也<lb/>
　　兵權<lb/>
<pb n="KR3i0046_WYG_002-6a"/>
出師下砦之際忽見蟹則當呼為横行介士權以安衆<lb/>
　　蟹征<lb/>
按周禮䱷人職掌漁征入於玉府者貴其鬚骨之用以<lb/>
飾器物也今魚雖鯤鮞以至蝦蟹悉立征税之目非若<lb/>
古人取鬚骨之意也二浙運使沈公立以歲征權奏罷<lb/>
之議者謂其識體<lb/>
　　螺化<lb/>
海中有小螺以其味辛謂之辣螺可食至二三月間多<lb/>
<pb n="KR3i0046_WYG_002-6b"/>
化為蟚螖今人有得螯跪半成而尚留殻中者此其證<lb/>
也<hi>近青龍鎮於江塗中得蟹螯跪俱脱其行自若初驚為恠及熟烹去殻則將化為蟬矣噫物之變化萬狀固</hi>
<hi>不可究詰今觀蟬之首腹頗與蟹相類誠亦有是但慮驚浴又非予之所親見故附錄之</hi>
　　食珍<lb/>
凡糟蟹用茱萸一粒置厴中經歲不沙<lb/>
　　蟹浪<lb/>
濟鄆居人夜則執火於水濵紛然而集謂之蟹浪<lb/>
　　酒蟹<lb/>
<pb n="KR3i0046_WYG_002-7a"/>
酒蟹須十二月間作於酒甕間撇清酒不得近糟和鹽<lb/>
浸蟹一宿却取出於厴中去其糞穢重實椒鹽訖疊淨<lb/>
器中取前所浸鹽酒更入少新撇者同煎一沸以别器<lb/>
盛之隔宿候冷傾蟹中須令滿蟚蚎亦可依此法二三<lb/>
月間止用生乾煑酒<lb/>
　　白蟹<lb/>
秀州華亭縣出於三泖者最佳生於通陂塘者特大故<lb/>
鄉人呼為泖蟹又亭林湖<hi>近顧野王宅鄉人亦號為顧亭林</hi>於天聖末<lb/>
<pb n="KR3i0046_WYG_002-7b"/>
忽生白蟹<hi>即海中所生蠞是也但蠞不生於淡水今忽有因號白蟹</hi>瀕江之人以價<lb/>
倍常靡有孑遺止一年而種絶<lb/>
　　盪浦搖江<lb/>
呉人於港浦間用篙引小舟沉鐵脚網以取之謂之盪<lb/>
浦於江側相對引兩舟中間施網搖小舟徐行謂之搖<lb/>
江<hi>上接斷下接於陂塘</hi>
　　紀賦詠<lb/>
蟹志<hi>見陸龜蒙集</hi>
<pb n="KR3i0046_WYG_002-8a"/>
中躁外撓兮冠𢃄之狙<hi>陸龜䝉賦</hi>
蟹奴晴上臨湘檻燕婢秋隨過海船<hi>皮日休</hi>
蟹因霜重金膏溢橘為風多玉腦圓<hi>同前</hi>
二螯或把持<hi>杜子美</hi>
亥日饒蝦蟹<hi>白樂天</hi>
　　病中有人惠海蟹轉寄魯望<hi>皮日休</hi>
紺甲青筐染菭衣島夷初寄北人時離居定有石帆覺<lb/>
失伴惟應海月知族類分明連瑣<graphic n="KR1436" url="https://raw.githubusercontent.com/kanripo/KR-Gaiji/master/images/KR1436.png" mimeType="image/png"/>
                    <hi>瑣<graphic n="KR1436" url="https://raw.githubusercontent.com/kanripo/KR-Gaiji/master/images/KR1436.png" mimeType="image/png"/>似小蚌有一/小蟹在腹中<graphic n="KR1436" url="https://raw.githubusercontent.com/kanripo/KR-Gaiji/master/images/KR1436.png" mimeType="image/png"/>出</hi>
<pb n="KR3i0046_WYG_002-8b"/>
<hi>求食故淮海之人呼為蟹奴</hi>形容好箇是蟚蜞病中無用雙螯處寄<lb/>
與夫君左手持<lb/>
　　詶襲美見寄海蟹<hi>陸龜䝉</hi>
藥盃應阻蟹螯香却乞江邊採捕郎自是揚雄知郭索<lb/>
<hi>太𤣥經云蟹之郭索</hi>且非何𦙍敢餦餭<hi>何𦙍侈於食味稍欲去其甚者猶有䱇脯糖蟹</hi>骨<lb/>
清猶是含春靄沫白還疑帶海霜强作南朝風雅客夜<lb/>
來偷醉早梅傍<lb/>
　蟹譜卷下<lb/>
</p>
<p>
</p>
  </div>
</body>
</text>
</TEI>
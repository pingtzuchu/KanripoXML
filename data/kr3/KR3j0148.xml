<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>蠡海集</head> <lb/>
    <p>
<pb n="KR3j0148_WYG_001-1a"/>
欽定四庫全書<lb/>
　蠡海集<lb/>
　　　　　　　　　　　　　明　王逵　撰<lb/>
　　天文類<lb/>
雲為陽用故龍騰則雲起風為陰用故虎嘯則風生或<lb/>
　以雲為陰風為陽者謂其體也蓋雲乃陰之體升而<lb/>
　為陽之用風乃陽之體散而為陰之用是以雲起也<lb/>
　石必滋風行也土必燥<lb/>
<pb n="KR3j0148_WYG_001-1b"/>
雲為陽陽生施雨為陰陰生化陽施而陰化故雲宻則<lb/>
　雨降陽施而陰不能化則有雲而無雨未有陽不施<lb/>
　而陰能化者故有雨則未嘗無雲也是以易曰雲行<lb/>
　雨施蓋陽可攝陰陰不能強陽也<lb/>
天之色蒼蒼然也而前輩曰丹霄曰絳霄河漢曰銀河<lb/>
　可也而曰絳河蓋觀天者以北極為標準所仰視而<lb/>
　見者皆在於北極之南故稱之曰丹曰絳借南之色<lb/>
　以為喻也<lb/>
<pb n="KR3j0148_WYG_001-2a"/>
紫間色而天垣稱紫㣲豈非寓意之精乎夫紫之為色<lb/>
　赤與黑相合而成也水火相交陰陽相感而後萬物<lb/>
　以之而為生萬物以之而為生是故為萬物之主宰<lb/>
　矣<lb/>
或曰霜能殺物雪能養物何也蓋雪生於雲霜則無雲<lb/>
　霜殺物露滋物何也蓋霜歴陰位露歴陽位是以春<lb/>
　霜亦不殺秋露亦不生<lb/>
雪為陰之極全得水之成數雪花毎每皆六出霜雪者<lb/>
<pb n="KR3j0148_WYG_001-2b"/>
　雨露之凝結水從金生氣盈而見母是以霜雪色皆<lb/>
　白也<lb/>
雪者雨之凝也因髙而寒極故雨凝而為雪也其雨雪<lb/>
　相雜者雲有髙低之異也低者則為雨髙者則為雪<lb/>
太陰之行與日同宫為晦朔對宫為望日明晝月明夜<lb/>
　初一初二日月同於卯時出卯宫至酉時日月俱<lb/>
　没於酉位故月夜行於地下出地下日稍近則不能<lb/>
　明也初三初四卯時月到寅宫自寅加卯遞數至申<lb/>
<pb n="KR3j0148_WYG_001-3a"/>
　位逢酉故月生於申初五初六卯時月到丑宫自丑<lb/>
　加卯遞數至未位逢酉故月生於未初七初八初九<lb/>
　卯時月到子宫自子加卯遞數至午位逢酉故月生<lb/>
　於午初十十一卯時月到亥宫自亥加卯遞數至已<lb/>
　位逢酉故月生於巳十二十三卯時月到戍宫自戌<lb/>
　加卯遞數至辰位逢酉故月生於辰十四十五十六<lb/>
　卯時月到酉宫自酉加卯遞數至卯位逢酉故月生<lb/>
　於酉十七十八卯時月到申宫自申加卯遞數至寅<lb/>
<pb n="KR3j0148_WYG_001-3b"/>
　位逢酉故月死於申十九二十卯時月到未宫自未<lb/>
　加卯遞數至丑位逢酉故月死於未二十一二十二<lb/>
　二十三卯時月到午宫自午加卯遞數至子位逢酉<lb/>
　故月死於午二十四二十五二十六卯時月到巳官<lb/>
　自巳加卯遞數至亥位逢酉胡月死於巳二十七二<lb/>
　十八二十九卯時月到辰宫自辰加卯遞數至戌位<lb/>
　逢酉故月死於辰三十日卯時月到卯宫自與日近<lb/>
　故月全死與日㑹而為晦矣是以初一二卯時出初<lb/>
<pb n="KR3j0148_WYG_001-4a"/>
　三四辰時出初五六已時出初七八九午時出初十<lb/>
　十一未時出十二三申時出十四五六酉時出十七<lb/>
　八戌時出十九二十亥時出二十一二三子時出二<lb/>
　十四五六丑時出二十七八九寅時出三十日亦卯<lb/>
　時出也蓋月出地上則明卯酉分地平卯酉上為出<lb/>
　地卯酉下為入地日生於東月生於西其此之謂歟<lb/>
雨露霜雪之化也金為氣始天降氣是因其色而可知<lb/>
　前言氣為金金乃水之母氣盈而其色見亦此義也<lb/>
<pb n="KR3j0148_WYG_001-4b"/>
北斗位北而得七為火之成數南斗位南而得六為水<lb/>
　之成數此乃陰陽精神交感之義也日生於東乃有<lb/>
　西酉之雞月生於西乃有東卯之兔此陰陽魂魄往<lb/>
　來之義也<lb/>
春之風自下而升上夏之風横行於空中即紙鳶以觀<lb/>
　之春則能起交夏則不能起矣秋之風自上而降下<lb/>
　木葉因之而隕落冬之風著土而行是以吼地而生<lb/>
　寒也<lb/>
<pb n="KR3j0148_WYG_001-5a"/>
或問曰夏月龍行雨餘月否者何答曰雨陰從地生夏<lb/>
　日陽極在上陰豈能生而升乎不升則不降龍潛湫<lb/>
　潭幽陰之處一動而出陰氣得附之以升既升必降<lb/>
　㪚而為雨故夏日之雨則龍行也<lb/>
木强而金弱生氣升而發於聲金强而木弱殺氣降而<lb/>
　見於形故春則雷鳴秋則霜隕<lb/>
日之食也月輪掩之故遭食處必虧缺月之食也闇虚<lb/>
　蔽之月本無光借日光以為明行當日之正對值闇<lb/>
<pb n="KR3j0148_WYG_001-5b"/>
　虚而為食闇虚本氣故但能蔽其光遭食之處光隠<lb/>
　而魄露焉<lb/>
諺云月如仰瓦不求自下月如張弓少雨多風蓋月有<lb/>
　九行月行八道青白赤黑各二道皆出入於黄道之<lb/>
　中故曰九行道不中而過南則為陽道道不中而過<lb/>
　北則為隂道行陽道則旱行陰道則潦月借日為光<lb/>
　月生如仰瓦則行陰道如張弓則行陽道也明矣<lb/>
陽經而陰緯經之體縱緯之體横故天之度為經縱五<lb/>
<pb n="KR3j0148_WYG_001-6a"/>
　星之躔為緯横縱為經而静故列宿曰經星横為緯<lb/>
　而動故五星為緯星也<lb/>
　　地理類<lb/>
潮之說多矣蓋潮本屬陰陰極則動月亦陰也與之同<lb/>
　類月行過於子午極處則潮起初一二日卯時月在<lb/>
　卯自卯順數一時一位當時至午位故午時潮初三<lb/>
　初四日卯時月在寅以寅加卯順數至未時在午位<lb/>
　故未時潮初五初六日卯時月在丑以丑加卯順數<lb/>
<pb n="KR3j0148_WYG_001-6b"/>
　至申時在午位故申時潮初七初八初九日卯時月<lb/>
　在子以子加卯順數至酉時在午位故酉時潮初十<lb/>
　十一日卯時月到亥以亥加卯順數至戌時在午位<lb/>
　故戌時潮十二十三日卯時月在戌以戌加卯順數<lb/>
　至亥時在午位故亥時潮十四十五十六日卯時月<lb/>
　在酉以酉加卯順數至子時在午位故子時潮下半<lb/>
　月與此同凡日臨子午海水必起但上半月晝為潮<lb/>
　夜為汐下半月夜為潮晝為汐皆月行於子午之<lb/>
<pb n="KR3j0148_WYG_001-7a"/>
　位也波濤洶湧者由江勢曲折沙潭深淺激之而使<lb/>
　然也<lb/>
凡掘地作坎出其土既成坎以其土實之則耗半矣其<lb/>
　故何也蓋萬物藉氣以為質一動則氣泄氣泄則質<lb/>
　為之損也<lb/>
地為天之平地半以上氣陽主之地半以下水陰主之<lb/>
　地之上陽也客陰來脇和而為雨地之下陰也客陽來<lb/>
　脇㪚而為風故雨從天降風從地生<lb/>
<pb n="KR3j0148_WYG_001-7b"/>
萬物之生也本乎天故其生質也皆圓父之道也惟石<lb/>
　之生也或方方者為地之骨也<lb/>
陽無形陰有形故陽㪚而為風陰蓄而為水<lb/>
陽氣出乎地之上為風風燥物陰氣潛乎地之下為水<lb/>
　水濕物風則無形水則有形也<lb/>
水味鹹水性然也而海水獨苦鹹蓋亢極而反之義也<lb/>
　水極則反火乃為鹹苦然遇土而煎熬為鹽則純鹹<lb/>
　矣是藉土以制其太過遂能復其本性云<lb/>
<pb n="KR3j0148_WYG_001-8a"/>
氣因卑而就髙水從髙而趨下水出於髙原氣之化也<lb/>
　水歸於川澤氣之鍾也以是可見夫陰陽原始反終<lb/>
　之義焉蓋氣之始自極卑而至於極髙充塞乎六<lb/>
　虚莫不因卑而就髙也水之始自極髙而至於極<lb/>
　卑汎濫乎四海莫不從髙而趨下也<lb/>
夫潮之至必自東而起其故何也蓋百川之水盡皆東<lb/>
　赴及其氣之至也潮從東起者返本之義存焉然東<lb/>
　方卯辰之位卯為升氣之盛辰為龍變之鄉是以潮<lb/>
<pb n="KR3j0148_WYG_001-8b"/>
　起於東不在於他方也<lb/>
　　人身類<lb/>
陽之數一三五七九陰之數二四六八十蓋陽之數有<lb/>
　首而無尾陰之數有尾而無首是以陽會於首而不<lb/>
　至於足陰會於足而不至於首也<lb/>
人之水溝穴在鼻下口上一名人中蓋居人身天地之<lb/>
　中也天氣通於鼻地氣通於口天食人以五氣鼻受<lb/>
　之地食人以五味口受之穴居其中故名之曰人中<lb/>
<pb n="KR3j0148_WYG_001-9a"/>
　或曰人有九竅自人中已上者皆兩自人中已下者<lb/>
　皆一若天地交泰之義者則鑿矣<lb/>
人與畜凡動物血皆赤者血為陰屬水坎為水中含陽<lb/>
　血色赤所含者陽也離中之交生氣之動也去體久<lb/>
　即黑熟之亦黑返本之義也<lb/>
凡人之身人中至尾閭為督脈屬陽齦交至會陰為任<lb/>
　脈屬陰兩臂表為陽裏為陰在身之上應天傾西北<lb/>
　故臂斂歸内兩股外後為陽内前為陰在身之下應<lb/>
<pb n="KR3j0148_WYG_001-9b"/>
　地不滿東南故膝屈向後身之上象西北法天為陰<lb/>
　不足身之下象東南法地為陽不足也<lb/>
七政麗乎天七竅在乎首七政之見在於極之南七竅<lb/>
　之用在於面之前黄道經南天以行七政傾於前也<lb/>
　故人之鞠躬亦向前<lb/>
耳目為陽也故便左手足為陰故便右亦天地之義爾<lb/>
女人產育哺養以乳乳之體居經絡氣血始終之間也<lb/>
　蓋自寅時氣始於手太陰肺經出於雲門穴雲門在<lb/>
<pb n="KR3j0148_WYG_001-10a"/>
　乳上陰陽繼續以行週十二經至丑時歸於足厥陰<lb/>
　肝經入於期門穴期門在乳下出於上入於下肺領<lb/>
　氣肝藏血乳正居於其間也<lb/>
男得陽氣根於子女得陰氣根於午男子之生也抱母<lb/>
　向於子女子之生也負母向於午也或曰男生必伏<lb/>
　女生必偃謂男陽氣在背女陽氣在腹予以為非陽<lb/>
　氣也乃生氣也男氣盛於陽女氣盛於陰背為陽腹<lb/>
　為陰觀溺水而死者可知矣男伏而女偃<lb/>
<pb n="KR3j0148_WYG_001-10b"/>
人之夢非神與物交乃魂與物接蓋開目為陽魂居其<lb/>
　位閉目為陰魂離其位則有時乎與物接故寢而夢<lb/>
　生焉神則處乎中如將帥為一身之主離而外之則<lb/>
　死矣故方士家出神則其生如死然若夫有化而為<lb/>
　二為三五彼此皆能動静者則又非純皆神矣或兼<lb/>
　魂與魄也間有煉養初成出而不能返則死出而有<lb/>
　滯則病又可驗故曰夢乃魂與物接也况夢之事雖<lb/>
　皓首頽年未嘗自以為老也凡所歴多少壯時事亦<lb/>
<pb n="KR3j0148_WYG_001-11a"/>
　可驗矣蓋魂為少陽之氣也<lb/>
男子氣在於陰女子氣在於乳坎為男位北在下離為<lb/>
　女位南在上故也<lb/>
禽獸之音偏於一故無智雖有智亦偏一巧舌縱多轉<lb/>
　聲亦不具五音也人之音外配五行内應五藏各無<lb/>
　欠缺故人萬物之靈也<lb/>
尻神之說北方尤重之且人一身各有神而獨取尻者<lb/>
　何也蓋人頭員法天足方法地尻者尾骶也居脊骨<lb/>
<pb n="KR3j0148_WYG_001-11b"/>
　之竅處任一身柱骨之重而當百骸之中法乎人所<lb/>
　以獨取此以喻意<lb/>
人神之說逐日流行週於四體百骸而不至耳目者何<lb/>
　也蓋耳聰目明司視聽神明出入之户牖故不係於<lb/>
　四體百骸之中<lb/>
天之氣為陽陽必降地之氣為陰陰必升故人身手足<lb/>
　三陽自手而頭自頭而足手足三陰自足而腦腹自<lb/>
　腦腹而至於手此陽降而陰升明矣<lb/>
<pb n="KR3j0148_WYG_001-12a"/>
七損八益之說始於軒岐前人辯之亦已明矣然的指<lb/>
　不離乎易數且九為老陽六為老陰乃數之極極則<lb/>
　不生惟變化耳八為少陰七為少陽少則生育生育<lb/>
　之道交媾存乎其間故八交七七交八八交七是以<lb/>
　女子之生也七月而齒七歲而齔二七而天癸至七<lb/>
　七而天癸絶七交八是以男子之生也八月而齒八<lb/>
　歲而齔二八而天癸至八八而天癸絶蓋男子少陽<lb/>
　得七數其根實在於八女子少陰得八數其根實在<lb/>
<pb n="KR3j0148_WYG_001-12b"/>
　於七也<lb/>
四根三結之說者手與頭并腦腹及足為十二經之根<lb/>
　皆在於此四處始故曰四根也手之三陽結於頭足<lb/>
　之三陽結於足足之三陰結於腦腹手之三陰結於<lb/>
　手蓋手足各有三陰三陽必同結於一處故曰三結<lb/>
　也又有一說手三陽一根也手三陰一根也足三陽<lb/>
　一根也足三陰一根也豈非四根乎太陽為開陽明<lb/>
　為闔少陽為樞陽之三結也太陰為開厥陰為闔少<lb/>
<pb n="KR3j0148_WYG_001-13a"/>
　陰為樞陰之三結也是為四根三結矣<lb/>
天氣通於鼻地氣通於口鼻受氣口受味天陽有餘故<lb/>
　鼻竅未嘗閉地陰不足故口常閉必因言語飲食而<lb/>
　方開也<lb/>
鼻通天氣而䟽豁是以動息往來無礙口通地氣而吝<lb/>
　嗇是以納食味而不出反此者病也<lb/>
天食人以五氣五氣由鼻入鼻通天氣也地食人以五<lb/>
　味五味由口入口通地氣也<lb/>
<pb n="KR3j0148_WYG_001-13b"/>
天降五氣地產五味然味之生也必質於五氣五氣化<lb/>
　而皆澹雨露霜雪之類是也則凡五味之㣲者兼氣<lb/>
　存焉得天地之和也故酸入肝苦入心甘入脾辛入<lb/>
　肺鹹入腎皆言其㣲者也至若酸傷肝苦傷心甘傷<lb/>
　脾辛傷肺鹹傷腎皆言其甚者也<lb/>
人身之肝位在於右而脈胗却見左手脾位在於左而<lb/>
　脈胗却見右手此亦陰陽互藏其宅之義也<lb/>
或問三魂七魄之說答曰此洛書九宫之位三居於東<lb/>
<pb n="KR3j0148_WYG_001-14a"/>
　七居於西東為木主藏魂者肝也西為金主藏魄者<lb/>
　肺也<lb/>
人受天地之氣形以生而獨異於禽獸蟲魚者由其得<lb/>
　天地純全故也天形圓而在上人之首能應之地形<lb/>
　方而在下人之足能應之四時運於表四肢應之於<lb/>
　外五行處於裏五藏應之於内百骸莫不應之於天<lb/>
　地陰陽是以人為萬物之靈獨異於禽獸蟲魚而可<lb/>
　參乎天地也<lb/>
<pb n="KR3j0148_WYG_001-14b"/>
人之受氣而生則先生鼻鼻通肺肺主氣也男為陽陽<lb/>
　生於子女為陰陰生於午榮衞之行子丑循膽肝午<lb/>
　未循心小腸是以男子生鼻之後目即生焉目應肝<lb/>
　膽女子生鼻之後舌即生焉舌應心小腸目現於體<lb/>
　外陽之用也舌隠於體内陰之用也<lb/>
女子經脈色赤而乳汁色白白者金之色也金為氣化<lb/>
　之原乳為賦氣之始是生養之根也<lb/>
肝沉而肺浮難經已詳言之然肝為木少陽之象也肺<lb/>
<pb n="KR3j0148_WYG_001-15a"/>
　為金少陰之象也陰金反居上陽木反居下者蓋陰<lb/>
　生於午在上而趨下陽生於子在下而趨上也是以<lb/>
　肺處上而肝處下魂魄交互以往來心為太陽附於<lb/>
　少陰肺腎為太陰隣於少陽肝故肺形朝前居陽分<lb/>
　也肝形向後居陰分也況申酉金位在西南上寅卯<lb/>
　木位在東北下也在上者浮在下者沉亦此義也<lb/>
人得五行之全故衆體具衆體具則無物不啖庶物得<lb/>
　五行之偏故無純體無純體則芻者不豢豢者不芻<lb/>
<pb n="KR3j0148_WYG_001-15b"/>
　食粒者不嗜肉嗜肉者不食粒<lb/>
人禀五行之全故五音備物不能得五行之全必有所<lb/>
　偏受故因五音之發是以知其偏受且如巧舌之禽<lb/>
　其為聲也未嘗能悉具必有所缺也聽其所缺而後<lb/>
　可以知其不全矣<lb/>
脈何為而生脈非氣非血也茍非氣血則脈安所附然<lb/>
　脈者氣血之所動也是以陽日則氣先血後陰日則<lb/>
　血先氣後是以脈居於中可知矣蓋脈者如水之瀾<lb/>
<pb n="KR3j0148_WYG_001-16a"/>
　瀾因風與水遇而成不可以風與水為名也脈亦然<lb/>
　然因氣血而動不可以氣與血為名也是故脈者猶<lb/>
　瀾為親切也已<lb/>
人之手心抓而不痒人之足心抓之則痒者何也蓋人<lb/>
　手心通心氣心屬火喜動故不痒人足心通腎氣腎<lb/>
　屬水喜静故痒<lb/>
河以北坎位也故其人多内實江以南離位也故其人<lb/>
　多内虚内實者陽在内宜寒㵼内虚者陰在内宜温<lb/>
<pb n="KR3j0148_WYG_001-16b"/>
　補<lb/>
人之身隨二氣以相感冬之日坎用事陽在内喜嗜熱<lb/>
　物滋其陽也夏之日離用事陰在内喜嗜冷物益其<lb/>
　陰也各從其類耳<lb/>
脾與胃俱屬土土動則生不動則不能生凡畎畝之土<lb/>
　耕鋤耘耨始堪播種乃能滋養不動則為荒土嘉榖<lb/>
　豈能生殖乎是知脾胃亦必用動以養生目眶屬脾<lb/>
　土開眼則眶動動則脾應之而亦動又四肢屬脾寤<lb/>
<pb n="KR3j0148_WYG_001-17a"/>
　則能飲食夜寐則不能飲食若或夜而不寐亦不飲<lb/>
　食矣人壯則能多食蓋動用多也人老則少飲食緣<lb/>
　動用少也胃受水榖為太倉須藉脾氣之運而後腐<lb/>
　熟水榖以化生氣血知脾胃必相資當運動而為功<lb/>
　也<lb/>
脈有七表八裏九道計二十四見之於叔和脈訣而數<lb/>
　脈獨無所屬蓋數者陰陽氣血皆有餘脈道之太過<lb/>
　而不得其中之謂真病脈也所見則為病隨其陰陽<lb/>
<pb n="KR3j0148_WYG_001-17b"/>
　上中下而察之又況病之為字從丙丙為火熱是以<lb/>
　十分病證常有七分熱三分寒不然何以五臟六腑<lb/>
　止言火而不言水耶<lb/>
男子之氣始於子子在下起故男子氣鍾於外腎外腎<lb/>
　者督任二脈之交也女子之氣始於午午在上起故<lb/>
　女子氣鍾於兩乳兩乳者肺肝之脈始終也<lb/>
或問五臟各有府觀大腸小腸胃皆有上下出入之口<lb/>
　而膀胱獨有下出口而無上出口膽則有上出口而<lb/>
<pb n="KR3j0148_WYG_001-18a"/>
　無下出口其義何也蓋膀胱者腎之府其源在於闌<lb/>
　門之傍津液下流膋膜之間滲入膀胱至滿溢則㵼<lb/>
　出故無入口而有出口水走下又居下焦之下下焦<lb/>
　主出而不主納故也膽者肝之腑肝藏血血之精儲<lb/>
　畜於膽是以有上入口而無下出口也其味苦心血<lb/>
　之本性亦子寄母室之義人生皆然也<lb/>
人之目上睫動下睫静為觀卦之象有觀見之義巽風<lb/>
　動於上坤地静於下人之口下頦動上頦静為頤卦<lb/>
<pb n="KR3j0148_WYG_001-18b"/>
　之象有頤養之義震雷動於下艮山止於上目居上<lb/>
　上者動天氣運於上也口居下下者動地氣運於下<lb/>
　也<lb/>
人之毛乃血之餘三陽之毛皆顯於首太陽之毛髮也<lb/>
　少陽之毛眉也陽明之毛鬚也太陽居上少氣多血<lb/>
　故髮自幼即有而日能長少陽居中多氣少血故眉<lb/>
　自幼即有而不能長陽明居下多氣多血故既壯始<lb/>
　有而亦能長以是知緣血然也婦人無鬚者蓋衝脈<lb/>
<pb n="KR3j0148_WYG_001-19a"/>
　並陽明行月事以時去使陽明之血不能充不能充<lb/>
　則血虚矣由血虚所以鬚不生也宦者傷其厥陰之<lb/>
　絡耗其陽明之血故無鬚也而天宦之人則陽明之<lb/>
　血元不足也三陰之毛皆潛於體太陰指毛也少陰<lb/>
　腋毛也皆多氣少血故不能盛厥陰陰毛也厥陰少<lb/>
　氣多血而獨能盛然三陰之毛幼皆無既壯而後始<lb/>
　生也<lb/>
或問人身背為陽腹為陰何也曰此發天地之義也背<lb/>
<pb n="KR3j0148_WYG_001-19b"/>
　在後以應北北子位陽生於子之象焉腹在前以應<lb/>
　南南午位陰生於午之象焉<lb/>
鍼經曰人身之經絡始出於雲門終入於期門何也蓋<lb/>
　雲門者肺金氣之所發金氣降故下循於臂手期門<lb/>
　者肝木血之所歸木血升故上循於腦膺金應秋降<lb/>
　木應春升是以二經皆近於心側分東西之義也<lb/>
難經一難問十二經獨取寸口先輩注釋亦已詳備然<lb/>
　經皆以太陽為首今脈候十二經却不關太陽為主<lb/>
<pb n="KR3j0148_WYG_001-20a"/>
　何也夫天開於子地闢於丑人生於寅人氣通於寅<lb/>
　寅時于太陰之氣始動其應在寸口寸口以候上部<lb/>
　肺居五藏之上部獨為五臟之華蓋所以管領一身<lb/>
　之氣也<lb/>
人之生也托乎氣血氣血之所寓者在乎視聽男子之<lb/>
　生八月生齒女子之生七月生齒齒既生方能用視<lb/>
　聽何以知其然蓋察其舉動爾至斯時呼其名則顧<lb/>
　之辯父母則識之逮于齔齒男子則八歲女子則七<lb/>
<pb n="KR3j0148_WYG_001-20b"/>
　歲視聽方審始能分長幼别善惡焉熟審則定而不<lb/>
　能惑矣是以先王使之以入小學良有以也男至十<lb/>
　六歲氣盛則精通女至十四歲血盛則經行精氣與<lb/>
　經血皆盛可以營為事業輸㵼則為生育矣目司視<lb/>
　主于血耳司聽主于氣視入目聽入耳始也氣血壯<lb/>
　盛則視聽用之不竭及乎八八六十四歲精氣始耗<lb/>
　七七四十九歲經血始衰耳目之聰明漸減少積日<lb/>
　既久耳目氣血之聰明皆涸涸盡則如朽株故人上<lb/>
<pb n="KR3j0148_WYG_001-21a"/>
　夀之年雖無疾病亦死矣故曰視聽太過則勞勞則<lb/>
　耳目不能聰明由此而知視聽多而氣血損也又曰<lb/>
　肝藏血腎納氣肝竅目腎竅耳視聽久勞則肝腎氣<lb/>
　虧而不得其歸矣<lb/>
五藏之所主心主臭肝主色脾主味肺主聲腎主液肝<lb/>
　之竅通于目故能視色脾之竅通於口故能知味腎<lb/>
　之竅通于耳而耳能聽音聲者何也肺之竅通于鼻<lb/>
　而鼻能嗅香臭者何也難經亦已嘗言之矣乃以金<lb/>
<pb n="KR3j0148_WYG_001-21b"/>
　生于己水生於申配之今思五行五氣死中有生之<lb/>
　義存焉夫耳為腎之竅屬子陽金死于子而陰金生<lb/>
　鼻為肺之竅屬酉陽火死于酉而陰火生是以耳雖<lb/>
　腎竅而能司聽鼻雖肺竅而能司臭也心之竅通于<lb/>
　舌雖心竅而津液生之則又心腎交媾水火既濟陰<lb/>
　陽升降之義存焉<lb/>
人身肺居上肝居下肺主氣而應西金酉申故居上而<lb/>
　氣降下肝藏血而應東木寅卯故居下而血升上氣<lb/>
<pb n="KR3j0148_WYG_001-22a"/>
　血相交以為生也肺在上而朝於後人一鞠躬則肺<lb/>
　俯而肝仰陰陽之義也<lb/>
人之身法乎天地最為清切且如天地以己午申酉居<lb/>
　前在上故人之心肺處於前上亥子寅卯居後在下<lb/>
　故人之腎肝處於後下也其他四肢百骸莫不法乎<lb/>
　天地是以為萬物之靈<lb/>
　　庶物類<lb/>
春之花至殘而飄零得敷暢之氣焉秋之花至殘而萎<lb/>
<pb n="KR3j0148_WYG_001-22b"/>
　損得收斂之氣焉<lb/>
或問木色本青而草木皆緑何也蓋緑青黄之間色木<lb/>
　非土不養故青依於黄而緑矣<lb/>
草木之花雖曰五色然獨無黑色黑為水色母道也母<lb/>
　但陰育於中故不現也<lb/>
鳥之咮方者趾方近於陰故夜不眠而能飛鳴鳥之咮<lb/>
　尖者趾尖純於陽故夜宿而不能飛鳴鳥咮尖而能<lb/>
　夜飛鳴者色純於陰也若鴉頸既白而不純故夜不<lb/>
<pb n="KR3j0148_WYG_001-23a"/>
　能飛鳴也水鳥稟於陰是以鸛鶴夜亦飛鳴<lb/>
雞鵝鴨家畜不能飛其他野禽皆能飛或曰家畜皆卵<lb/>
　内即生毛故不能飛野禽皆卵外生毛故能飛又曰<lb/>
　家畜雌抱伏而雄不抱伏得陰炁多故不能飛野禽<lb/>
　則雌雄皆抱伏故能飛也二說皆通<lb/>
凡卵皆白在外而黄在内及抱成形則黄變居外白變<lb/>
　居内矣何以知其然觀夫雞鵝鴨在殻内生毛者俱<lb/>
　黄毛其飛禽外生毛者身與吻俱黄可驗此蓋太極<lb/>
<pb n="KR3j0148_WYG_001-23b"/>
　之前陰包陽太極之後陽包陰也<lb/>
鼠之前爪四指陰也後爪五指陽也故為陰陽之始終<lb/>
　龜之前後爪亦同于鼠故為陰陽之大用或曰鼠前<lb/>
　四後五四時五行也龜前五後四五湖四海也<lb/>
飛禽皆屬陽故晝飛鳴而夜棲宿然烏獨夜飛鳴者色<lb/>
　黑屬陰從其類也鸛鶴夜飛鳴者水鳥含陰從其性<lb/>
　也然雁之為鳥古稱為陽實陰鳥也釋之曰凡鳥方<lb/>
　咮駢趾皆陰而能夜食鵝鴨鳬鶩盡然但不能逺飛<lb/>
<pb n="KR3j0148_WYG_001-24a"/>
　爾而雁生北方秋自北而南春自南而北蓋歴七政<lb/>
　所行以順其情夫秋分已後循昴畢觜參之位春分<lb/>
　已後循房心尾箕之位得乎右轉之氣實陰鳥而稱<lb/>
　陽亦猶十月純陰而稱陽月也<lb/>
走獸皆屬陰故夜動而晝伏然獨猿猴不分晝夜者緣<lb/>
　食果實而居林栖樹兼乎陽也牛馬猪羊亦不分晝<lb/>
　夜者家畜故也野者則否蓋氣盛為動氣衰為伏動<lb/>
　則健伏則怠<lb/>
<pb n="KR3j0148_WYG_001-24b"/>
飛禽為陽皆食果榖得天陽之氣也走獸為陰皆食芻<lb/>
　藁得地陰之氣也故飛禽巢居走獸穴居<lb/>
水族乃陰中之陽何以知其然歟蓋羽禽卵生者陽也<lb/>
　水族亦多卵生剛在外之物皆陽者螺蚌龜鼈鰕蠏<lb/>
　皆殻在外陽之氣輕而虚鳥得陽氣多故羽翎皆空<lb/>
　管是以能髙飛魚乃陰物而得陽氣多故腹内生脬<lb/>
　是以能浮躍魚目晝夜不瞑因知其為陰物而得陽<lb/>
　多者也<lb/>
<pb n="KR3j0148_WYG_001-25a"/>
蟬近陽依於木以陰而為聲蟬則腹板鳴蛩近陰依於<lb/>
　土以陽而為聲蛩則背翅鳴蟬陽性和此息而彼作<lb/>
　蛩陰性妬相遇必争鬭<lb/>
蚯蚓二竅一前一後前竅雖一而備五用焉視聽嗅食<lb/>
　歌蓋全受土氣以生也<lb/>
馬蜥之蟲至秋而鳴秋之令金也蟲色綠木也金木相<lb/>
　軋以為聲然以兩股擊翼而鳴金木傍擊之謂也或<lb/>
　難之曰螳螂蚱蜢亦色緑何以不鳴予應之曰螳螂<lb/>
<pb n="KR3j0148_WYG_001-25b"/>
　常有怒攫之勢專食生蟲其氣已散為殺氣故不鳴<lb/>
　也蚱蜢性卑潛於草間陰勝也亦不鳴<lb/>
鰕與蟹堅在外離象也熟之而色歸赤離中含陰陰中<lb/>
　不生故鰕蟹之子皆在腹外螺蛤尤堅雖熟而色不<lb/>
　變然生育則但涎液隨氣而化螺蛤性静得陽多故<lb/>
　也<lb/>
飛禽卵生卵皆先具形待交而後始生育走獸胎生胎<lb/>
　則遇交而方始成形生育也是以卵有旦卵而胎無<lb/>
<pb n="KR3j0148_WYG_001-26a"/>
　旦胎也<lb/>
人為陽物為陰陽數自一而至九無尾陰數自二而至<lb/>
　十有尾故人無尾而物皆有尾也<lb/>
牛共羊居丑未之位牛色蒼雖有雜色而蒼多近於春<lb/>
　陽之生氣故聞死則觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>羊色白雖有雜色而白多<lb/>
　近於秋陰之殺氣故聞死則不懼凡草木經牛噉之<lb/>
　餘必重茂經羊噉之餘必悴槁諺有之曰牛食如澆<lb/>
　羊食如燒信夫是蓋生殺之氣致然也<lb/>
<pb n="KR3j0148_WYG_001-26b"/>
陽奇陰偶奇縱耦横陽為人得奇數陰為畜得耦數奇<lb/>
　數縱故人首直耦數横故畜首横也<lb/>
或問曰雞鴨卵之生皆繫著於脊其產於後竅不知自<lb/>
　何道而能出答曰凡鳥之卵生者莫不繫著於脊蓋<lb/>
　本乎天者親上也脊繫卵處下生一腸上口連屬於<lb/>
　繫卵卵既長足而產則入於此腸俗謂之花腸也下<lb/>
　口乃並於糞腸以通於後竅出焉卵之殻皆於當日<lb/>
　始能堅何以知其然因宰殺之日隔宿可驗也凡獸<lb/>
<pb n="KR3j0148_WYG_001-27a"/>
　之胎則繋著於腹而其結處為胎室胎既長足則<lb/>
　並膀胱下口以通於前竅出焉此本乎地者親下<lb/>
　也<lb/>
或問曰獸有尿禽無尿何也答曰獸得陰數陰數無始<lb/>
　為無上故無翼禽得陽數陽數無終為無下故一竅<lb/>
　而無尿也<lb/>
　　厯數類<lb/>
後天乾坤縱而六子横蓋易以東為用而西不用北為<lb/>
<pb n="KR3j0148_WYG_001-27b"/>
　陽而南為陰故乾退而居西北坤退而居西南長男<lb/>
　長女居東及東南以為生長中男中女處正位互居<lb/>
　父母之宅少男可為而未用故臨於東北始終之交<lb/>
　少女無為而不能用故依父母之間<lb/>
乾坤縱而六子横乾坤退而六子用乾位西北坤位西<lb/>
　南萬物根於戌亥依乎父也萬物化於未申親乎母<lb/>
　也<lb/>
納甲之說自甲為一至壬為九陽數之始終也故歸乾<lb/>
<pb n="KR3j0148_WYG_001-28a"/>
　易順數也乙為二至癸為十陰數之始終也故歸坤<lb/>
　易逆數也乾一索而得男為震坤一索而得女為㢲<lb/>
　故庚入震辛入㢲乾再索而得男為坎坤再索而得<lb/>
　女為離故戊趨坎己趨離乾三索而得男為艮坤三<lb/>
　索而得女為兊故丙從艮丁從兊陽生於北而成於<lb/>
　南故乾始甲子而中以壬午隂生於南而成於北故<lb/>
　坤始乙未而中以癸丑震㢲一索也故庚辛始於子<lb/>
　丑坎離再索也故戊巳始於寅夘艮兊三索也故丙<lb/>
<pb n="KR3j0148_WYG_001-28b"/>
　丁始於辰巳也<lb/>
又一說乾坤者二氣之正位也坎離者二氣之交互也<lb/>
　正位則始終全備故甲壬歸乾乙亥歸坤交互則往<lb/>
　來處中故戊歸坎己歸離震㢲乃受氣之始故庚辛<lb/>
　歸焉艮兊乃生化之終故丙丁歸焉乾坤位陰陽之<lb/>
　極故子午丑未配於甲壬乙癸父母總攝内外之義<lb/>
　震㢲長男長女為初索是以子丑配庚辛坎離中男<lb/>
　中女為再索是以寅夘配戊巳艮兊少男少女三索<lb/>
<pb n="KR3j0148_WYG_001-29a"/>
　是以辰巳配丙丁納之為言受也容受六甲於八卦<lb/>
　中也易者逆也數皆以逆而推之<lb/>
坎離交互坎本陽却為月離本陰却為日蓋月含陽故<lb/>
　有<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>日含陰故有雞雞<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>乃東西之對待是曰坎離<lb/>
　為二氣之交互也<lb/>
羊刃之說禄前一位是也禄過則刃生蓋貴人位前必<lb/>
　列兵以此為喻但值陽干方是陰干則否如甲卯丙<lb/>
　午申既禄於寅前值卯方為真蓋寅卯一氣之木也<lb/>
<pb n="KR3j0148_WYG_001-29b"/>
　乙禄卯前值辰非同類故否然則陽性暴故借羊之<lb/>
　狠以警之至於子平中以奪財羊刃名之者有逞暴<lb/>
　凌刼之意也他可類推<lb/>
戊巳兩干寄禄己午子寓母家之義雖然戊見午刃則<lb/>
　不可一途而取戊既依母而禄刃乃一氣火也俱有<lb/>
　生土之意故戊日得火多則為印也己則否巳禄於<lb/>
　午午前則未為刃未巳連屬土則非戊午之比也<lb/>
五行之序有以木火土金水為言者有以水火木金土<lb/>
<pb n="KR3j0148_WYG_001-30a"/>
　為言者一則取其相生之序一則取其天地始生之<lb/>
　序世皆以金木水火土為序而言者衆矣蓋金為氣<lb/>
　之母天體乾金也人肺管攝諸藏亦金也大言天地<lb/>
　小言人身莫不先受乎氣故為五行之先不亦宜乎<lb/>
　萬物未嘗無對待故木次金水火陰陽之正也故又<lb/>
　次木土為萬物之基故又以為終古人示人之意亦<lb/>
　已深切矣蓋物得氣方生故木次金既生然後有陰<lb/>
　陽故水火次木陰陽己備形質純全故土居其終矣<lb/>
<pb n="KR3j0148_WYG_001-30b"/>
陰錯陽差有十二日蓋六十甲子分為四段自甲子己<lb/>
　卯甲午己酉各得十五辰甲子之前三辰值辛酉壬<lb/>
　戌癸亥為陰錯己卯之前三辰值丙子丁丑戊寅為<lb/>
　陽差甲午之前三辰值辛卯壬辰癸巳為陰錯己酉<lb/>
　之前三辰值丙午丁未戊申為陽差蓋四段中每段<lb/>
　除十二辰各餘三辰三四亦得十二辰是為陰錯陽<lb/>
　差也甲子甲午為陽辰故有陰錯己卯己酉為陰辰<lb/>
　故有陽差也<lb/>
<pb n="KR3j0148_WYG_001-31a"/>
又一說甲子甲午己卯己酉之前各三辰者以天干配<lb/>
　地支一周之後所餘三辰也甲配子而歴盡於乙亥<lb/>
　故丙子丁丑戊寅為陽錯己配卯而歴盡於庚寅故<lb/>
　辛卯壬辰癸巳為陰差也丙午丁未戊申為陽差辛<lb/>
　酉壬戌癸亥為陰錯者就甲午己酉上同此類推<lb/>
地支内所藏天干者子午卯酉為四極寄四禄焉辰戌<lb/>
　丑未為四藏寓四墓焉故此八支各藏一陰干寅申<lb/>
　己亥為四開闔就生四禄焉故各藏二陽干戊藏於<lb/>
<pb n="KR3j0148_WYG_001-31b"/>
　辰戌已藏於丑未陰陽各歸其所戊藏於己巳藏於<lb/>
　午則亦就寄禄而藏焉<lb/>
干有十支有十二干不配肖屬而支配者天賦氣地成<lb/>
　形也人所以稱肖屬及支而不及干者父施氣母有<lb/>
　形也身依母而生然人性獨稱父者原其受氣之本<lb/>
　也<lb/>
陽為奇陰為耦晝屬陽得奇夜屬陰得耦竒單故日得<lb/>
　一耦拆故夜得二是以上半夜為今日下半夜為明<lb/>
<pb n="KR3j0148_WYG_001-32a"/>
　日是夜得二也<lb/>
或問五行相生惟金生水難明蓋金者氣也水生於氣<lb/>
　聚故金生水也又云天者金之體星者金之精氣降<lb/>
　於天則為雨氣出於地則為泉天為陽變化故或雨<lb/>
　暘地為陰守常故泉流不息<lb/>
十二肖屬子為陰極幽潛隠晦以鼠配之鼠藏迹午為<lb/>
　陽極顯易剛健以馬配之馬快行丑為陰俯而慈愛<lb/>
　以牛配之牛䑛犢未為陽仰而秉禮以羊配之羊跪<lb/>
<pb n="KR3j0148_WYG_001-32b"/>
　乳寅為三陽陽勝則暴以虎配之虎性暴申為三陰<lb/>
　陰勝則黠以猴配之猴性黠卯酉為日月二門二肖<lb/>
　皆一竅<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>䑛雄毛則孕感而不交也雞合踏而無形<lb/>
　交而不感也辰巳陽起而變化龍為盛蛇次之故龍<lb/>
　蛇配辰巳龍蛇者變化之物也戌亥陰斂而持守狗<lb/>
　為盛猪次之故狗猪配戌亥狗猪者鎮静之物也或<lb/>
　云皆取不全之物配肖屬者非也庶物萬類豈特十<lb/>
　二哉況無義理不足信也明矣<lb/>
<pb n="KR3j0148_WYG_001-33a"/>
納音之說有一法見於内經論奥然其中亦欠詳備故<lb/>
　復取其說而撮其長者以立一家之論蓋甲子為取<lb/>
　乙丑以為妻隔八而生子陽生陽為男陰生陰為女<lb/>
　至壬申為甲之男至癸酉為乙之女壬申癸酉至庚<lb/>
　辰辛巳亦然自庚辰辛巳數三轉而向南為戊子己<lb/>
　丑火自戊子陽火隔八而生丙申男己丑陰火隔八<lb/>
　而生丁酉女丙申丁酉至甲辰乙巳亦然又自甲辰<lb/>
　乙巳數三轉而向東為壬子癸丑木自壬子癸丑至<lb/>
<pb n="KR3j0148_WYG_001-33b"/>
　庚申辛酉自庚申辛酉至戊辰己巳亦然又自戊辰<lb/>
　己巳數三轉而向北為丙子丁丑水自丙子丁丑至<lb/>
　甲申乙酉自甲申乙酉至壬辰癸巳亦然又自壬辰<lb/>
　癸巳數三轉而中央為庚子辛丑土自庚子辛丑至<lb/>
　戊申己酉自戊申己酉至丙辰丁巳亦然又自丙辰<lb/>
　丁巳數三轉而向西則復為金矣夫金為氣之始金<lb/>
　有聲聲宣氣是以樂必以金先之也人之身亦然肺<lb/>
　經為諸藏先是以有納音之意焉然五行各行三者<lb/>
<pb n="KR3j0148_WYG_001-34a"/>
　三生萬物之義也氣生金金出鑛須火以成材火資<lb/>
　木以驕焰木藉水而生榮五行皆賴土以成立故火<lb/>
　木水土為次序也<lb/>
陰陽皆地支六合者日月㑹於子則斗建丑日月㑹於<lb/>
　丑則斗建子故子與丑合也日月㑹於寅則斗建亥<lb/>
　日月㑹於亥則斗建寅故寅與亥合也日月㑹於卯<lb/>
　則斗建戌日月㑹於戌則斗建卯故卯與戌合也日<lb/>
　月㑹於辰則斗建酉日月㑹於酉則斗建辰故辰與<lb/>
<pb n="KR3j0148_WYG_001-34b"/>
　酉合也日月㑹於己則斗建申日月㑹於申則斗建<lb/>
　己故己與申合也日月㑹於午則斗建未日月㑹於<lb/>
　未則斗建午故午與未合也<lb/>
六害者蓋衝損合神故為害也我之和合被其衝損豈<lb/>
　不為害乎子與丑合而未衝丑丑與子合而午衝子<lb/>
　故子害未而丑害午寅與亥合而己衝亥亥與寅合<lb/>
　而申衝寅故寅害己亥害申卯與戌合而辰衝戌戌<lb/>
　與卯合而酉衝卯故卯害辰戌害酉也地支之上横<lb/>
<pb n="KR3j0148_WYG_001-35a"/>
　則為合豎則為害横豎皆六是名六合六害術者乃<lb/>
　云六為六親者非也<lb/>
月忌之說術家以為廉貞獨火故為忌者謬也此乃以<lb/>
　洛書九宫推之初一起一宫二日二宫三日三宫四<lb/>
　日四宫初五日則入中宫中宫為星極之位至尊之<lb/>
　地在臣民當忌避故曰月忌至於六日六宫七日七<lb/>
　宫八日八宫九日九宫初十復至一宫如此循環數<lb/>
　去十四日又入中宫二十三日又入中宫是以初五<lb/>
<pb n="KR3j0148_WYG_001-35b"/>
　十四二十三日為月忌也<lb/>
百刻之說衆議紛紛莫有定論惟一說類優以為每刻<lb/>
　得六十分百刻共得六千分㪚於十二時該五百分<lb/>
　如此則一時占八刻零二十分將八刻截作初正各<lb/>
　四刻却將二十分零數分作初初正初㣲刻各一十<lb/>
　分也又趙緣督一說將十二時各分八刻計刻九十<lb/>
　六刻為大刻却將餘四刻每刻分作六十分四刻作<lb/>
　二百四十分每一時中又得二十分為小刻如此則<lb/>
<pb n="KR3j0148_WYG_001-36a"/>
　一時之中得八大刻復有二十分小刻截作初初正<lb/>
　初各得一十分為㣲刻也其他或以子午二時各得<lb/>
　十刻者或以子午夘酉各得九刻者或以夜子時得<lb/>
　四刻者皆非也然夜子時之說只是在半夜之前故<lb/>
　稱夜子正如冬至為起厯之端而居中氣其前亦係<lb/>
　十一月也是以夜子正在亥時之後故只有初刻而<lb/>
　無正刻子時却只有正刻而無初刻其意可見也<lb/>
十干甲萬物之始生氣之原草木初生破土而出必有<lb/>
<pb n="KR3j0148_WYG_001-36b"/>
　兩葉葉中透氣故甲字象形如兩葉相抱也乙甲陽<lb/>
　乙隂甲既出而陽己露於上根必下盤以為固故乙<lb/>
　字亦象形如草木之根屈曲也丙火炎上而銳長養<lb/>
　於南離炳然而煥爛乃其盛也下虚而上齊故丙丁<lb/>
　之字皆平頭丁者也壯也萬物至盛夏莫不皆壯居<lb/>
　正陽之位適足與隂相當故丁又有相當之義戊萬<lb/>
　物依土而生四行依土而立戊配陽土戊茂也物得<lb/>
　而茂又茂有成之義故能為物之始終己為隂土不<lb/>
<pb n="KR3j0148_WYG_001-37a"/>
　能獨為必因陽以用起己巳也依陽而起從陽而已<lb/>
　亦始終之義爾庚西方金氣為秋萬物歴離明燥極<lb/>
　至秋金則㣲陰始生物得庚甦庚者更也辛者新也<lb/>
　金為成實物至秋而收斂變陽而為陰一新之意存<lb/>
　焉壬物無終絶之理將盡必復生北方冬水物氣將<lb/>
　盡故先含生意壬者姙也物至此而懷姙也癸者揆<lb/>
　也物出有歸閉藏為終終遂天真同歸一揆也<lb/>
十二支子為一陽北方至陰一陽至萌生氣之端故子<lb/>
<pb n="KR3j0148_WYG_001-37b"/>
　者孳也以含孳育之義丑者紐也㣲陽雖生而體尚<lb/>
　弱未免艱澁故紐結而未能舒也寅居東北陰陽之<lb/>
　交離陰而詣陽敷布而條暢寅者演也萬物至此而<lb/>
　廣演矣卯位正東日出之所融和之方物至此而咸<lb/>
　得茂盛卯者茂也辰者震也陽氣至此已盛陽主動<lb/>
　動則變化生焉物皆得遂其所也己為純陽居於生<lb/>
　長之方萬物盛起氣浮於表故曰己者起也午者陽<lb/>
　巳極而陰初萌陽出於上陰潛於下有相忤之意又<lb/>
<pb n="KR3j0148_WYG_001-38a"/>
　曰午者大也物至此而無不大也未陽巳過盛而陰<lb/>
　漸臨陰陽交際己成實也物既實則有味存焉未者<lb/>
　味也申氣歴南維而陽極至西南而陰始回陰陽既<lb/>
　調物情得伸故申者伸也酉者酋也陰之首也是以<lb/>
　夷狄之帥為酋長陰氣收斂萬物猶緒也戌者滅也<lb/>
　陽氣至此而將滅九月霜隕木衰水泉即涸也亥純<lb/>
　陰既極物無終盡荄核獨存荄根也核種也莖葉雖<lb/>
　敗根種自存生生之義也<lb/>
<pb n="KR3j0148_WYG_001-38b"/>
天一生水地二生火天三生木地四生金天五生土一<lb/>
　二水火之生形具而質未全故水有乾涸火有灰燼<lb/>
　其耗也速三四金木之生形質始具故木之枯朽金<lb/>
　之剥蝕其耗也遲至五土而形質全備故亘古而無<lb/>
　耗也<lb/>
五行惟火無定著由木而見形依土而附質因金而顯<lb/>
　性遇水而作聲<lb/>
火隨五行而發見有陰陽之分焉陰則有形而無質陽<lb/>
<pb n="KR3j0148_WYG_001-39a"/>
　則形質皆全備水土隂也巨海夜有火光曠野夜有<lb/>
　燐火近之則方無乃有形無質者也金木陽也鑚斫<lb/>
　竹木而生戞擊金石而出皆能焚燎乃有形復有質<lb/>
　形質全備者也故曰有隂陽之分焉<lb/>
水火乃隂陽之極坎離之象著坎内含一陽生氣也故<lb/>
　水中能容物離中含一隂死氣也故火中不容物<lb/>
星命之術其以四餘為暗曜在天雖無象然推算禍福<lb/>
　則有騐其取法未見其詳也竊嘗論之羅㬋計都為<lb/>
<pb n="KR3j0148_WYG_001-39b"/>
　天之首尾逆行於天與天同道故也葢天體之中地<lb/>
　平存焉地平之影其名暗虚占候家言闇虚其大如<lb/>
　月輪夜於虚空之中值月則月食值星則星亡月本<lb/>
　無光借日生明自三日既見之後月與日漸逺其明<lb/>
　漸多至于十五與日相對故為望焉月之行也分青<lb/>
　朱白黑八道出入于黄道之間若所行正值於黄道<lb/>
　之交適對于日度暗虚從空而掩之月則為之食焉<lb/>
　所交有淺深故所食有多少是以算星術者以羅計<lb/>
<pb n="KR3j0148_WYG_001-40a"/>
　犯月為月食若然羅計其闇虚之謂歟<lb/>
星術天盤十二宫共百歲零六月因詳論數用一二三<lb/>
　四五以為水火木金土之生總為十有五焉九宫之<lb/>
　位縱横皆十五為生物之大數歟是則十二宫俱函<lb/>
　十五之生數也以日配之共成一百八十日是為半<lb/>
　年矣況天盤不分男女同用男數八女數七共成十<lb/>
　五男迎女送男子十六精通女子十四經行方始成<lb/>
　人自此以後精耗血去真元漸減不復能及于前次<lb/>
<pb n="KR3j0148_WYG_001-40b"/>
　宫相貌福德官禄精神疎少減十或九或八七以下<lb/>
　人氣日㣲以至衰弱各宫之數咸不逮十五矣取義<lb/>
　於此豈不瞭然<lb/>
術家取天德之法至子午卯酉月居于四卦之上每卦<lb/>
　有二支人懷疑大抵天德不加於戊巳者天氣不親<lb/>
　於土其子午卯酉之月只用己亥寅申不用四墓矣<lb/>
又一說既不用四墓則五行之中土氣遂絶土其可絶<lb/>
　乎蓋正用四墓爾春二月木墓未夏五月火墓戌秋<lb/>
<pb n="KR3j0148_WYG_001-41a"/>
　八月金墓丑冬十一月水墓辰乃四行休墓于四季<lb/>
　為德也是以古今術家兼取用墓況亥月用乙未月<lb/>
　用申則夘月必用未不用申無疑矣寅月丁戌月丙<lb/>
　則午月在戌<hi>闕</hi>　　　　　　　　　　　　葢生<lb/>
　月用隂墓月用陽旺月用墓餘倣此<lb/>
隂陽象有大煞入中宫之說取甲子起一宫乙丑起二<lb/>
　宫丙寅三宫至戊辰到五宫在中位如此再數至丁<lb/>
　丑又到五宫復數至丙戌亦到五宫是為大煞入中<lb/>
<pb n="KR3j0148_WYG_001-41b"/>
　宫其他所值方位即大煞之所在也<lb/>
萬物之所為以生者必由氣氣者何金也金受氣順行<lb/>
　則為五行之體逆行則為五行之用順行為五行之<lb/>
　體者金生水水生木木生火火生土冬至起厯之元<lb/>
　自冬而春春而夏夏而長夏長夏而歸於秋返本歸<lb/>
　原而收斂也逆行為五行之用者金出鑛而從革于<lb/>
　火以成材成材則為有生之用然火非木不生必循<lb/>
　木以繼之木必依水以滋榮水必托土以止畜故木<lb/>
<pb n="KR3j0148_WYG_001-42a"/>
　而水水而土是則四行之類土以定位故大撓作甲<lb/>
　子分配五行為納音蓋金能受聲而宣氣故也法曰<lb/>
　甲娶乙妻隔八生子子生孫而後行繼代其位初一<lb/>
　曰金金為氣居先甲為受氣之始甲娶乙妻隔八壬<lb/>
　申是為子矣壬娶癸妻隔八庚辰是為孫矣庚娶辛<lb/>
　妻隔八戊子火代其位次二曰火戊繼其後戊娶己<lb/>
　妻隔八丙申是為子矣丙娶丁妻隔八甲辰是為孫<lb/>
　矣甲娶乙妻隔八壬子木代其位次三曰木壬繼其<lb/>
<pb n="KR3j0148_WYG_001-42b"/>
　後壬娶癸妻隔八庚申是為子矣庚娶辛妻隔八戊<lb/>
　辰是為孫矣戊娶己妻隔八丙子水代其位次四曰<lb/>
　水丙繼其後丙娶丁妻隔八甲申是為子矣甲娶乙<lb/>
　妻隔八壬辰是為孫矣壬娶癸妻隔八庚子土代其<lb/>
　位次五曰土庚娶辛妻隔八戊子是為子矣戊娶己<lb/>
　妻隔八丙辰是為孫矣丙娶丁妻隔八甲子金復代<lb/>
　其位<hi>闕</hi>　　　　　　　是故有五子歸庚之說道<lb/>
　家者流取其義用配五方之位自子干頭數至庚字<lb/>
<pb n="KR3j0148_WYG_001-43a"/>
　則為其數甲子金自甲數至七逢庚則西方金得七<lb/>
　氣戊子火自戊數至三逢庚則南方火得三氣壬子<lb/>
　木自壬數至九逢庚則東方木得九氣丙子水自丙<lb/>
　數至五逢庚則北方水得五氣庚子土則自得一為<lb/>
　中方一氣是為五子歸庚也乃知金者受氣之先順<lb/>
　行則為五行之體逆行則為五行之用故六十甲子<lb/>
　納音者以充萬物之用也<lb/>
生尅制化古今膾灸人口然生尅化皆易見獨制字則<lb/>
<pb n="KR3j0148_WYG_001-43b"/>
　難明蓋制緣生中有尅尅中有用也凡生中有尅者<lb/>
　謂如木生火火盡則木為灰燼火生土土盛則火被<lb/>
　遏滅土生金土盛則遭其埋没金生水水盛則必沈<lb/>
　溺水生木水盛則又漂流蓋雖生而反忌此所謂生<lb/>
　中有尅凡尅中有生者謂如木尅土土厚則喜木尅<lb/>
　是為秀茸山林土尅水水盛則喜土尅是為樽節隄<lb/>
　防水尅火火盛則喜水尅是為既濟成功火尅金金<lb/>
　盛則喜火尅是為煅煉成材金尅木木盛則喜金尅<lb/>
<pb n="KR3j0148_WYG_001-44a"/>
　是為斧斤斵削葢因尅以為美此所謂尅中有用故<lb/>
　稱之曰制者乃不拘於生尅之中也<lb/>
昔聞先輩云金生水五金豈能生水乎葢金即天星凡<lb/>
　見天星則雨是以星應金金生水也予獨為求盡夫<lb/>
　金生水者金為氣母在天為星在地為石天垂象地<lb/>
　賦形故石上雲而星降雨天地氣交星者氣之精石<lb/>
　者氣之形精氣合而水生焉又按天文志以星動揺<lb/>
　而為風雨之候石津濕而為雨水之應此非金生水<lb/>
<pb n="KR3j0148_WYG_001-44b"/>
　乃氣化之義歟五行以氣為主是以五行之序金為<lb/>
　首也<lb/>
六十花甲子者未知始於何人凡稱其姓名未審其實<lb/>
　否或曰婁景或曰東方朔難以為信其有注釋亦未<lb/>
　見親切不得其要領故也予因思之五行之中干支<lb/>
　配合干寓其氣支寓其位斯理生焉是故甲乙為氣<lb/>
　之始丙丁為氣之壯戊巳為氣之化庚辛為氣之成<lb/>
　壬癸為氣之終子丑幽隂寅夘生發辰巳長養午未<lb/>
<pb n="KR3j0148_WYG_001-45a"/>
　髙明申酉死絶戌亥休息錯綜配合以成花甲子之<lb/>
　名其間旁引例取又存乎權但歸於理不可一途而<lb/>
　取也　甲子乙丑海中金甲乙金氣之始子丑北方<lb/>
　幽陰之鄉㓜稚之金沈於水底故曰海中金　壬寅<lb/>
　癸卯金箔金壬癸金氣之中氣終則致用致用之金<lb/>
　位於東方金氣死絶之地故曰金箔金　庚辰辛巳<lb/>
　白鑞金庚辛金之成寄托辰巳生養之地天干復連<lb/>
　其色西方之行純乎得宜故曰白鑞金　甲午乙未<lb/>
<pb n="KR3j0148_WYG_001-45b"/>
　沙石金甲乙金氣之始午未南方離明火鄉弱金豈<lb/>
　能勝旺火故曰沙石金　壬申癸酉劔鋒金壬癸金<lb/>
　氣之終成質之金位於西方旺地遂其肅殺之用故<lb/>
　曰劔鋒金　庚戌辛亥釵釧金庚辛金氣之成居於<lb/>
　戌亥休息之鄉玩成其質以充其用故曰釵釧金<lb/>
　壬子癸丑桑柘木壬癸木氣之終位於北方依傍母<lb/>
　鄉得以滋養而茂榮故曰桑柘木　庚寅辛卯松栢<lb/>
　木庚辛木氣之終居於生發旺鄉挺然獨秀凌霜傲<lb/>
<pb n="KR3j0148_WYG_001-46a"/>
　雪故曰松栢木　戊辰己己大林木戊己木氣之化<lb/>
　居東南長養之方叢生競茂故曰大林木　壬午癸<lb/>
　未楊栁木壬癸木氣之終處於南離火位耗散真化<lb/>
　空虚不實故曰楊栁木　庚申辛酉石榴木庚辛木<lb/>
　氣之成成於死絶之地體雖柔弱成氣有歸則子實<lb/>
　繁多故曰石榴木　戊戌己亥平地木戊己不意之<lb/>
　化化臨長生休息之間得遂其性故曰平地木　丙<lb/>
　子丁丑澗下水丙丁水氣之壯下臨坎宫壯氣宣行<lb/>
<pb n="KR3j0148_WYG_001-46b"/>
　源源不絶故曰澗下水　甲寅乙夘大溪水甲乙水<lb/>
　氣之始處乎生發山林之地注㵼無窮故曰大溪水<lb/>
　　壬辰癸巳長流水壬癸水氣之終辰巳長養東南<lb/>
　水所奔赴無有休息故曰長流水　丙午丁未天河水<lb/>
　丙丁水氣之壯處乎南離高明之位水行天上故<lb/>
　曰天河水　甲申乙酉井泉水甲乙水氣之始加於<lb/>
　長生母鄉來之不窮用之不竭故曰井泉水　壬戌<lb/>
　癸亥大海水壬癸水氣之終至於戌亥休息之所終<lb/>
<pb n="KR3j0148_WYG_001-47a"/>
　聚不散故曰大海水　戊子己丑霹靂火戊巳火氣<lb/>
　之化伏以坎水幽隂㣲而著變化不窮故曰霹靂火<lb/>
　　丙寅丁夘爐中火丙丁火氣之旺臨於長生母地<lb/>
　得其所養故曰爐中火　甲辰乙巳覆燈火甲乙火<lb/>
　氣之始氣質㣲而稚弱位屬長養處乎風木之間雖<lb/>
　明而不顯故曰覆燈火　戊午己未天上火戊巳火<lb/>
　氣之化升於南離旺鄉威勢赫烈以遂炎上故曰天<lb/>
　上火　丙申丁酉山下火丙丁火氣之壯臨於西方<lb/>
<pb n="KR3j0148_WYG_001-47b"/>
　衰降死絶而炎上之用退閒故曰山下火　甲戌乙<lb/>
　亥山頭火甲乙火氣之始而居戌亥休息之鄉歸於<lb/>
　無用猶野火然況戌亥久為乾元尊首之上故曰山<lb/>
　頭火　庚子辛丑壁上土庚辛土氣之成位於子丑<lb/>
　水土之交泥塗之類未能為生育之用故曰壁上土<lb/>
　　戊寅己夘城頭土戊巳土氣之化寅夘生發山林<lb/>
　之傍効力故曰城頭土　丙辰丁巳沙中土丙丁土<lb/>
　氣之壯辰巳木火長養之間充極乾燥不能成稼穡<lb/>
<pb n="KR3j0148_WYG_001-48a"/>
　之功故曰沙中土　庚午辛未路傍土庚辛土氣之<lb/>
　成氣充離明之地任載馳驅故曰路傍土　戊申己<lb/>
　酉大驛土戊己土氣之化氣化而得長生之位力勝<lb/>
　厚重又申傳送故曰大驛土　丙戌丁亥屋上土丙<lb/>
　丁土氣之壯托於母墓休息而不用寓於乾尊之上<lb/>
　故曰屋上土<lb/>
或問曰先天之數何緣而起余答曰數極於九自九逆<lb/>
　退取之故甲乙子午九乙庚丑未八丙辛寅申七丁<lb/>
<pb n="KR3j0148_WYG_001-48b"/>
　壬卯酉六戊癸辰戌五天干已盡而地支獨遺己亥<lb/>
　是以己亥得四終焉況夫亥為天門己為地戸純陰<lb/>
　純陽之位為開闔之樞所以關鍵五行也<lb/>
或問曰後天之數又何所取起答曰數用陽生而陰成<lb/>
　陰生而陽成壬子陽一生癸亥陰六成一六水之生<lb/>
　成也丁巳陰二生丙午陽七成二七火之生成也甲<lb/>
　寅陽三生乙卯陰八成三八木之生成也辛酉陰四<lb/>
　生庚申陽九成四九金之生成也辰戊陽五生丑未<lb/>
<pb n="KR3j0148_WYG_001-49a"/>
　隂十成五十土之生成也獨遺戊己土以百數歸之<lb/>
　用包衆數為該括之司所嚢五行也<lb/>
五行納音乃取先天之數總算天干地支隂陽雙位得<lb/>
　其數而以五除之以餘而定五行古之洪範五行一<lb/>
　水二火三木四金五土今用一為火二為土三為木<lb/>
　四為金五為水金木自然之聲不假施為而得故從<lb/>
　舊火為地二之行水沃之而後有聲是以火居一土<lb/>
　居二木居三金居四水居五此乃緣聲而取義也受<lb/>
<pb n="KR3j0148_WYG_001-49b"/>
　者納也聲者音也故曰納音焉假如甲子乙丑金者<lb/>
　甲得九子得九乙得八丑得八共三十四除去五六<lb/>
　三十所餘者四故為金丙寅丁夘火者丙得七寅得<lb/>
　七丁得六卯得六共二十六除去五五二十五所餘<lb/>
　者一故為火戊辰己巳木者戊得五辰得五巳得九<lb/>
　己得四共二十三除去四五二十所餘者三故為木<lb/>
　庚午辛未土者庚得八午得九辛得七未得八共三<lb/>
　十二除去五六三十所餘者二故為土又如丙子丁<lb/>
<pb n="KR3j0148_WYG_001-50a"/>
　丑水者丙得七子得九丁得六丑得八共三十數足<lb/>
　五不用除故為水也餘倣此<lb/>
天乙貴人當有陽貴隂貴之分葢陽貴起於子而順隂<lb/>
　貴起於申而逆此神實得隂陽配合之和故能為吉<lb/>
　慶可解凶戹也且如陽貴以甲加子甲與己合所以<lb/>
　己用子為貴人以乙加丑乙與庚合所以庚用丑為<lb/>
　貴人以丙加寅丙與辛合所以辛用寅為貴人以丁<lb/>
　加夘丁與壬合所以壬用夘為貴人辰為天罡貴人<lb/>
<pb n="KR3j0148_WYG_001-50b"/>
　不臨以戊加己戊與癸合所以癸用己為貴人午衝<lb/>
　子原不數以己加未己與甲合所以甲用未為貴人<lb/>
　以庚加申庚與乙合所以乙用申為貴人以辛加酉<lb/>
　辛與丙合所以丙用酉為貴人戊為河魁貴人不臨<lb/>
　以壬加亥壬與丁合所以丁用亥為貴人子原宫不<lb/>
　數以癸加丑癸與戊合所以戊用丑為貴人此乃陽<lb/>
　貴順取也且如隂貴以甲加申甲與己合所以己用<lb/>
　申為貴人以己加未乙與庚合所以庚用未為貴人<lb/>
<pb n="KR3j0148_WYG_001-51a"/>
　以丙加午丙與辛合所以辛用午為貴人以丁加巳<lb/>
　丁與壬合所以壬用己為貴人辰為天罡貴人不臨<lb/>
　以戊加夘戊與庚合所以戊用夘為貴人寅衝申原<lb/>
　不數以己加丑己與甲合所以甲用丑為貴人以庚<lb/>
　加子寅與乙合所以乙用子為貴人以辛加亥辛與<lb/>
　丙合所以丙用亥為貴人戊為河魁貴人不臨以壬<lb/>
　加酉壬與丁合所以丁用酉為貴人申原宫不數以<lb/>
　癸加未癸與戊合所以戊用未為貴人此乃隂貴逆<lb/>
<pb n="KR3j0148_WYG_001-51b"/>
　取也古云丑未為天乙貴人出行之門縁陽貴以甲<lb/>
　起子循丑順行至癸復歸于丑隂貴以甲起申由未<lb/>
　逆行至癸復歸于未豈非癸未為貴人出入之門乎<lb/>
　　氣候類<lb/>
春之氣自下而升故春色先於曠野秋之氣自上而降<lb/>
　故秋色先於髙林<lb/>
植者隂物也故天以清氣滋之雨露是也動者陽物也<lb/>
　故地以濁味養之食飲是也<lb/>
<pb n="KR3j0148_WYG_001-52a"/>
氣聚而為形形凝而為質質非氣形莫養氣形非質莫<lb/>
　附今天地土石為質非水不生無水則死矣氣化形<lb/>
　為水而養乎土石也今夫木枝幹為質非液不生無<lb/>
　液則死矣氣化形為液而養乎枝幹也故曰質非氣<lb/>
　形莫養氣形非質莫附三者茍離則絶矣<lb/>
斸土始則重燥則輕伐木始則重槁則輕是知形附質<lb/>
　則重形離質則輕水附土液附木乃重生則重也水<lb/>
　離土液離木乃輕絶則輕矣<lb/>
<pb n="KR3j0148_WYG_001-52b"/>
或問海錯生鹹鹵而其味每澹及獲之醃浸以鹽其味<lb/>
　即鹹矣其理何在答曰生氣臨之者常死氣臨之者<lb/>
　變生生氣也死死氣也故海錯在海皆澹及其離海鹽<lb/>
　醃之即鹹生則氣血行故味不入死則氣血凝故味<lb/>
　能入<lb/>
凡草木花果以水澆之則活以湯澆之則死水生氣也<lb/>
　湯死氣也<lb/>
動物屬陽氣在上故呼吸出口鼻植物屬隂氣在下故<lb/>
<pb n="KR3j0148_WYG_001-53a"/>
　根荄藏地中<lb/>
大冶之中盛夏必凍大海之内夜黑有光以真離真坎<lb/>
　之義也陽極之離中有真陰陰極之坎中有真陽故<lb/>
　也<lb/>
六氣配十二支循環司天自太陽陽明少陽太陰少陰<lb/>
　厥陰運行<hi>闕</hi>辰每歲六氣之序自厥陰少陰少陽太<lb/>
　陽陽明太陰者乃又異蓋司天則辰戌卯酉寅申丑<lb/>
　未子午己亥而歲序以相生為說則木生火火生土<lb/>
<pb n="KR3j0148_WYG_001-53b"/>
　土生金金生水順行之一逆一順各為倫也<lb/>
天以五氣育萬物故雨露霜雪之自天降者皆無味地<lb/>
　以五味養萬物故自地生者皆具五味焉<lb/>
天之於人也賦與常豐故能自用而兼能用物天之於<lb/>
　物也賦與常嗇故但能自用而不用物也<lb/>
夫陰陽者氣聚成形形成為質形成猶柔至質方剛形<lb/>
　未能動質具方動海沫之結石乳之凝皆先柔而後<lb/>
　剛含胎之腹抱伏之卵皆先静而後動此天一生水<lb/>
<pb n="KR3j0148_WYG_001-54a"/>
　地二生火之義矣魄始聚而魂隨之形質具而魂魄<lb/>
　交然後各得其所以為生此天三生木地四生金之<lb/>
　義也體全以成性理具以為物此天五生土之義也<lb/>
　是以太極未分之前萬事萬類一源故曰陰陽一太<lb/>
　極也<lb/>
天賦氣氣之質無性情雨露霜雪無性情者也地賦形<lb/>
　形之質有性而無情草木土石無情者也天地交則<lb/>
　氣形具氣形具則性情備焉鳥獸蟲魚性情備者也<lb/>
<pb n="KR3j0148_WYG_001-54b"/>
　鳥獸蟲魚之涎涕汗淚得天之氣鳥獸蟲魚之羽毛<lb/>
　鱗甲得地之形豈非其氣形具而備性情乎<lb/>
水居地上陽分精浮而附于天為氣氣行乎天氣潛地<lb/>
　下陰分精浮而附于地為水水行乎地氣陽也始於<lb/>
　東而盛於南水陰也始於西而盛於北天行陽分自<lb/>
　東升而西沈天行陰分自西沈而東升沈則氣化水<lb/>
　升則水化氣大海不盈溢者氣之精浮於地水生於<lb/>
　西北而止息於東南氣生於東南而降墜於西北氣<lb/>
<pb n="KR3j0148_WYG_001-55a"/>
　不輸精則萬物為之枯槁水不輸精則巨海為之泛<lb/>
　溢是故氣輸精于地水輸精于天水之流必歸於東<lb/>
　南者天地之形西北髙而東南低水皆發於西北而<lb/>
　聚於東南氣之行必歸於西北者日月之躔東南壯<lb/>
　而西北殘氣皆發於東南而聚於西北陰陽升降之<lb/>
　義氣也水也一體而二用<lb/>
月為陰主乎水日為陽主乎氣月行至于子午之位則<lb/>
　極盛故潮汐生焉日行至于子午之位則極盛故寒<lb/>
<pb n="KR3j0148_WYG_001-55b"/>
　暑甚焉夏為陽夏之日午為酷暑冬為陰冬之夜半<lb/>
　為嚴寒<lb/>
春夏之氣飛騰物因之而變化者亦然青蟲化為蝴蝶<lb/>
　水蟲化為蜻蜓之類是也秋冬之氣降潛物因之而<lb/>
　變化者亦然雀入大水為蛤雉入大水為蜃之類是<lb/>
　也<lb/>
九天九地之說蓋以氣之升降而言自春分氣升於天<lb/>
　九十日而極為夏至矣故曰九天自秋分氣降於地<lb/>
<pb n="KR3j0148_WYG_001-56a"/>
　九十日而極為冬至矣故曰九地是以二至為升降<lb/>
　始終之極位<lb/>
南北二政南有二而北有八者北從五行化氣以配五<lb/>
　音而立五義者也甲己化土宫而為君君臨南面乙<lb/>
　庚化金商而為臣丙辛化水羽而為物丁壬化木角<lb/>
　而為民戊癸化火徴而為事臣民物事奉上承命安<lb/>
　得不北面乎是以南政有二而北政有八況土為萬<lb/>
　物之祖而為四行之主也夫<lb/>
<pb n="KR3j0148_WYG_001-56b"/>
六氣布於地支而陽有太陽陽明少陽隂有太隂少隂<lb/>
　厥隂然陽曰陽明隂曰厥隂葢以循行差次而立義<lb/>
　縁陽明居於太少之間故為陽明乃二陽相交以為<lb/>
　明厥隂居於太少之後故為厥隂厥者極盡之謂也<lb/>
或問曰三春九夏之說又曰三冬九秋者何答曰易於<lb/>
　東北為陽南西為隂故有三冬三春九秋九夏三為<lb/>
　陽始九為陽終始為陽中之陽終為陽中之隂故也<lb/>
　仍有三秋之說者春為陽始秋為隂始所以始皆稱<lb/>
<pb n="KR3j0148_WYG_001-57a"/>
　陽數至於冬則不稱九夏則不稱三也<lb/>
三建雖曰天開於子地闢於丑人生於寅然却但以冬<lb/>
　至為一建小寒為二建大寒為三建也何以知其然<lb/>
　也蓋造厯始於冬至察天氣也候花信之風始於小<lb/>
　寒察地氣也辨人身之氣始於大寒以厥陰為首察<lb/>
　人氣也豈非三建之氣只在於立春之前也歟<lb/>
二十四畨花信風者蓋自冬至後三候為小寒十二月<lb/>
　之節氣月建於丑地之氣闢於丑天之氣㑹於子日<lb/>
<pb n="KR3j0148_WYG_001-57b"/>
　月之運同在𤣥枵而臨黄鐘之位黄鐘為萬物之祖<lb/>
　是故十一月天氣運於丑地氣臨於子陽律而施于<lb/>
　上古之人所以為造厯之端十二月天氣運於子地<lb/>
　氣臨於丑陰吕而應于下古之人所以為候氣之端<lb/>
　是以有二十四畨花信風之語也五行始于木四時<lb/>
　始于春木之發榮于春必於水土水土之交在于丑<lb/>
　隨地闢而肇見焉昭矣析而言之一月二氣六候自<lb/>
　小寒至榖雨凡四月八氣二十四候每候五日以一<lb/>
<pb n="KR3j0148_WYG_001-58a"/>
　花之風信應之世所異言曰始于梅花終于楝花也<lb/>
　詳而言之小寒之一候梅花二候山茶三候水仙大<lb/>
　寒之一候瑞香二候蘭花三候山礬立春之一候任<lb/>
　春二候櫻桃三候望春雨水一候菜花二候杏花三<lb/>
　候李花驚蟄一候桃花二候棣棠三候薔薇春分一<lb/>
　候海棠二候梨花三候木蘭清明一候桐花二候麥<lb/>
　花三候栁花榖雨一候牡丹二候酴醿三候楝花花<lb/>
　竟則立夏矣<lb/>
<pb n="KR3j0148_WYG_001-58b"/>
　　鬼神類<lb/>
釋氏有十八地獄之說膾炙人口久矣其義未詳然<lb/>
　釋氏有六根六入三毒之分縁六根眼耳鼻舌身意<lb/>
　因六入色聲香味觸法皆有三毒貪嗔癡之惡業故<lb/>
　三六共成十八之數也又九地而兩之亦具十八之<lb/>
　數焉<lb/>
或謂神明果有降誕乎以義起者也蓋推擴則可以通<lb/>
　玉帝生於正月初九日者陽數始于一而極于九原<lb/>
<pb n="KR3j0148_WYG_001-59a"/>
　始要終也　𤣥帝生於三月三日一生二二生三三<lb/>
　生萬物水之氣天一至三而始盛也　東嶽生於三<lb/>
　月二十八日者天三生木地八成之含兩儀之氣於<lb/>
　其中也二十八日四七也四七乃少陽位也　九天<lb/>
　生於六月二十四日六為隂數四六二十四老隂之<lb/>
　象也老隂變少陽故應于雷神焉其餘可觸類義或<lb/>
　有未盡者多以裝塑之始為生誕也其忠烈孝義之<lb/>
　神皆以在生之真年月也<lb/>
<pb n="KR3j0148_WYG_001-59b"/>
北斗居亥以亥為正天門三合臨夘未故以陀羅擎羊<lb/>
　當之夘為春木旺鄉故陀羅托桃花未為羊故擎羊<lb/>
　托羊首也又斗位於北所理在於天南故使者有擎<lb/>
　羊陀羅之像葢陀羅托桃花者桃之為物花實俱赤<lb/>
　文明離午之義也擎羊托羊首者未肖也斯所以寓<lb/>
　意在焉又陀羅花名故在手托之猶擎羊之托羊首<lb/>
　也<lb/>
風雷在天有聲而無形故假乾位戌亥肖屬以配之是<lb/>
<pb n="KR3j0148_WYG_001-60a"/>
　以風伯首像犬雷公首像豕雨為坎坎中男也雨師<lb/>
　像士子電雷光也對乾配震者㢲㢲長女也電母像<lb/>
　婦人古之鹵簿四神旗皆繪畫也<lb/>
人曰老氏之徒有天地水府三元三官之說何也葢天<lb/>
　氣主生地氣主成水氣主化用司於三界而三時首<lb/>
　月之望候之故曰三元金為生候天氣土為成候地<lb/>
　氣水為化候水氣三元正當三臨宫故曰三官也<lb/>
老氏之言交梨火棗者葢梨乃春花秋熟外蒼内白<lb/>
<pb n="KR3j0148_WYG_001-60b"/>
　雖雪梨亦㣲蒼故曰交梨有金木交互之義棗味甘<lb/>
　而色赤為陽有陽土生物之義故曰火棗又梨花<lb/>
　白實蒼而味甘亦其義也<lb/>
梓潼文昌君從者曰天聾曰地啞葢帝君不欲聰明之<lb/>
　盡用故假聾啞以寓意且夫天地豈可聾啞哉<lb/>
佛老有地府十王之說葢即十干之義其五稱閻羅最<lb/>
　尊位配戊土居中故也其有七七之名者葢取十干<lb/>
　循流至七則尅制且如甲子第一至第七日遇庚尅<lb/>
<pb n="KR3j0148_WYG_001-61a"/>
　制又如庚子第一至第七日遇丙尅制更以十二支<lb/>
　論之一日子至七日遇午為沖一日丑至七日遇未<lb/>
　為沖倣此以至易卦以七日来復則初爻至六爻畢<lb/>
　七日又至於初爻亦此義也<lb/>
又神之生誕皆假數而言也少陽生物之數起於七四<lb/>
　營而為二十八三乃東方木之生九乃西方金之成<lb/>
　九金為氣母之位故稱三月二十八日為　東嶽之<lb/>
　生辰九月二十八日為　五顯之生辰葢五顯者五<lb/>
<pb n="KR3j0148_WYG_001-61b"/>
　行五氣之化也<lb/>
　　事義類<lb/>
紫色乃水火隂陽相交既濟流通之義也故天垣曰紫<lb/>
　宫又曰紫㣲者紫宫㣲玅之所也是以天子之居亦<lb/>
　曰紫宸靣南拱北之情合矣<lb/>
或問樂器以祝敔為起止以金石為始終何也曰柷之<lb/>
　形仰而<hi>闕</hi>以象東震之義雷為雷主聲物皆出於震<lb/>
　故所以起樂也敔之形為虎而伏陽氣至秋而衰謝<lb/>
<pb n="KR3j0148_WYG_001-62a"/>
　雷聲至秋而收斂虎為西方金獸也其背齟齬二十<lb/>
　七以當三九陽數故刷之所以止樂二器皆用木木<lb/>
　陽物陽物為聲也金石為始終者八音之中金石乃<lb/>
　自然之聲不假人為故所以為始終條理也<lb/>
或問酒因毒藥烏頭之類以釀造故能醉人客駁之曰<lb/>
　非也烏頭之類何嘗醉人乎蓋酒因米麴相反而成<lb/>
　稻花晝開麥花夜開子午相反之義故酒能醉人予<lb/>
　難之曰南方作醋亦多米麥而造緣何醋不醉乎況<lb/>
<pb n="KR3j0148_WYG_001-62b"/>
　又北方有蒲萄酒梨酒棗酒馬妳酒南方有蜜酒樹<lb/>
　汁酒椰漿酒皆得醉人豈米麥相反而然耶或人與<lb/>
　客咸自愧因謂之曰酒味辛甘醖釀米麥之精華而<lb/>
　成之者也至精純陽故能走經絡而入腠理酒飲入<lb/>
　口未嘗停胃徧循百脈是以醉後氣息必麤瘢痕必<lb/>
　赤能飲者多至斗石而不辭使若停留胃中胃之量<lb/>
　豈能容受如許哉醋不能醉人因其味酸屬陰性收<lb/>
　斂止蓄不惟不能醉人亦不能多飲其他諸物之酒<lb/>
<pb n="KR3j0148_WYG_001-63a"/>
　皆不由米麥然悉係至精純陽之性不離乎辛甘之<lb/>
　味故可使人醉也且蒲萄梨棗蜜不醖釀成酒則不<lb/>
　能醉馬妳未成酒亦不能醉惟椰漿及樹汁獨不須<lb/>
　醖釀是自然之性也<lb/>
或問家禮廟祭之用炙肝者何義答曰肝乃魂之藏用<lb/>
　肝所以表其魂也炙之者以陽而感召之也祭禮皆<lb/>
　薦生而魚獨用藁者何蓋魚乃水族陰之屬也藁之<lb/>
　則為陽陽以致陰之謂也<lb/>
<pb n="KR3j0148_WYG_001-63b"/>
竊嘗觀心字之為義大有㫖哉其為象也左點以配木<lb/>
　右點以配金在上之點㣲撓而尖銳以配火在下則<lb/>
　曲鈎而撓起以配水此四行豈不親切乎又况蒼龍<lb/>
　白虎朱雀𤣥武四神各司其位𤣥武之神二物故在<lb/>
　下之象為最多腎亦二枚也土寄其間亦水土同行<lb/>
　之義歟<lb/>
　<lb/>
　蠡海集<lb/>
</p>
<p>
</p>
  </div></body>
</text>\m</TEI>
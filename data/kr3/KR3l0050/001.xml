<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>珍席放談卷上</head>
    <p>
<pb n="KR3l0050_WYG_001-1a"/>
欽定四庫全書<lb/>
　珍席放談卷上　　　　　宋　髙晦叟　撰<lb/>
國初循舊制節度使班綴在卿監之下太祖命升于龍<lb/>
墀内今官至觀察使則禮秩與待制等而元戎位列六<lb/>
曹尚書之次居翰林學士之上得其宜矣唐制文武雜<lb/>
任作節度使還朝為省監長貳者間有如顔魯公自江<lb/>
西囬充刑部侍郎叚成公涇原還領司農卿之𩔖是已<lb/>
亦一時之良矩也初外戚罕有建節者太祖時杜審進<lb/>
<pb n="KR3l0050_WYG_001-1b"/>
以元舅之尊窮老纔得節度使本朝之制節度州為三<lb/>
品刺史州為五品蓋五品州則軍事也而命官乃為防<lb/>
禦使則以防禦團練使領刺史州盖本唐制至節度州<lb/>
則非賜旄鉞不以命之若觀察使盖與節度使相須觀<lb/>
察繫州節度繫軍節度可以兼觀察觀察視節度則降<lb/>
殺矣<lb/>
神宗鼎新官制建尚書分六曹以莅事制落成之日命<lb/>
左右僕射赴都省禮上依唐制百官致恭以見王禹玉<lb/>
<pb n="KR3l0050_WYG_001-2a"/>
蔡持正為二揆尚書拜于副階之上而荅拜御史中丞<lb/>
諸曹侍郎以下拜於庭中而跪於堂上以受其參上即<lb/>
聞之翌日登對語及訝不如儀也厥後登庸者亦不復<lb/>
沿襲矣<lb/>
故事知制誥待制權發遣三司使事賜金帶韓玉汝以<lb/>
待制分畫河東地界事畢陳睦以校理使髙麗還追職<lb/>
修撰亦各被賜近時梁材叔胡師文黄師是之徒皆待<lb/>
制並賜雜學士帶亦優禮也<lb/>
<pb n="KR3l0050_WYG_001-2b"/>
舊制公卿士大夫引年者隨其品秩髙下例進散官致<lb/>
仕内外制雜學士前執政官帶職名前宰相帶使弼致<lb/>
仕自熙寧元豐始也<lb/>
石表之以前參知政事自資政殿大學士吏部侍郎太<lb/>
子少傅致仕田宣簡後以樞使罷事觀文殿學士尚書<lb/>
左丞乞致仕亦除太子少傅職任雖殊而恩秩一等前<lb/>
後失于比儗耶輕重繫于當時耶<lb/>
神宗朝王公帶觀文殿大學士在金陵府及生日有㫖<lb/>
<pb n="KR3l0050_WYG_001-3a"/>
契勘有無所賜禮物樞宻院具到宰臣樞宻使帶平章<lb/>
事并使相生日支賜則例進呈特令依在外使相例賜<lb/>
昔趙忠獻拜太師西京養疾國朝故事非帶同平章事<lb/>
無生辰賜物例太宗以普故相特示異數遣使就賜是<lb/>
時自當舉此以聞不知何以遺忘之也本朝舊相不帶<lb/>
平章事生日錫之以禮物唯二公爾<lb/>
本朝小使臣供奉官而下皆𨽻宣徽院院使之恩禮遂<lb/>
同二府而班在樞宻副使之上至雍熙中置三班院專<lb/>
<pb n="KR3l0050_WYG_001-3b"/>
領小使臣授任而宣徽使如舊其後班綴下樞副矣為<lb/>
使者不勝計賜重金帶唯王君貺爾<lb/>
舊令郡守監司通判隨其服色借紫或緋而不垂魚按<lb/>
唐制借緋即佩銀魚借紫即佩金魚亦入銜位書之其<lb/>
法似可襲矣<lb/>
哲宗未親政日宰相吕大防屢更先朝官制事極不經<lb/>
以左右字分有無出身人則右職者分當贓汚而不足<lb/>
怪責矣何其不思之甚也朝廷之士弗聞一言論其疎<lb/>
<pb n="KR3l0050_WYG_001-4a"/>
舛出於畏附而然耶果以為中理而無說耶至上獨攬<lb/>
權綱方命有司復行故典而斥去謬舉天下韙之班固<lb/>
謂霍光曰不學無術大防豈非其儔乎<lb/>
凡詔書徳音立后建儲行大誅討拜免三公宰相樞宻<lb/>
使命將曰制並用白麻紙不使印百官立班宣讀故謂<lb/>
之白麻亦曰宣麻杜子美有詩云紫誥追三代黄麻似<lb/>
六經<hi>按杜甫贈張垍詩紫誥仍兼綰黄麻似六經此作追三代未詳所本</hi>黄麻不覩所出<lb/>
盖唐貞觀以詔勅多蠧始用黄麻紙書冩爾名與白麻<lb/>
<pb n="KR3l0050_WYG_001-4b"/>
相𩔖而事則殊矣<lb/>
公式舊唯中書門下今唯尚書省發勑書曰故牒諸州<lb/>
出補牒亦稱故牒自餘省臺寺監文移皆云謹牒不易<lb/>
之制也獨䕫州路轉運司公牒輒書故字諸道監司文<lb/>
檄未嘗有𩔖是者也前後主者但相承行無顧條理而<lb/>
更革者<lb/>
近時上官復謁屬僚刺字多云起居某官避參之卑也<lb/>
夫參辭上下通行之制所為起居者其禮至重嫌輕而<lb/>
<pb n="KR3l0050_WYG_001-5a"/>
增重誠為倒置得非循襲其常弗之思乎<lb/>
唐京師錢陌八十五自河而南八十五燕代皆以八十<lb/>
為陌漢王章建言官司出錢陌減其三今則凡官司出<lb/>
入悉用七十七陌謂之省陌者是已獨封贈錢輸官帑<lb/>
陌猶用八十乃唐時餘制也<lb/>
太祖召陳圖南對便殿恩禮甚渥問曰昔堯舜之為天<lb/>
下今可至否對曰堯舜土階三尺茅茨不剪其迹似不<lb/>
可及然能以清淨為治則今之堯舜也上善其對清淨<lb/>
<pb n="KR3l0050_WYG_001-5b"/>
之言起於老莊世多以為道家虛元之說其源蓋出於<lb/>
乾坤易簡之道堯舜繇之修已以安百姓者也希夷舉<lb/>
之以荅睿問可為仁人之言其利溥也豈髙引逺遯方<lb/>
外泛泛之流可攀企哉太祖嘉納帝道日隆聖敬日躋<lb/>
偃武修文函夏奠枕視唐虞無問然矣<lb/>
太祖常下詔吏員繁而求事之治俸禄薄而責人以廉<lb/>
甚無謂也與其冗員而重費不若省官以益俸非獨垂<lb/>
一時之訓足以為萬世之制<lb/>
<pb n="KR3l0050_WYG_001-6a"/>
仁宗臨軒清問賢良之士蘇轍策畧曰陛下近嵗以來<lb/>
宫中貴姬已至千數歌舞飲酒歡樂失節坐朝不聞諮<lb/>
議便殿無所顧問從官奏曰陛下恭儉未嘗若是轍言<lb/>
狂誕恐累盛徳乞行黜落帝曰設制科本求直言蘇轍<lb/>
小官敢言特命收選夫人主言動轍雖妄說果能誑天<lb/>
下之人哉置而不論仍嘉其能賁以恩寵容諫納善堯<lb/>
舜禹湯無以過也<lb/>
章聖嘗謂輔弼曰諸州長吏或廉而肆虐或察而滋擾<lb/>
<pb n="KR3l0050_WYG_001-6b"/>
或掊歛以為公或曠職以為恕此何由致治四者世人<lb/>
不獨不非而反獲休譽多矣安得廉而弗厲察而弗擾<lb/>
公而弗侵恕而弗廢之士與上共理耶<lb/>
田宣簡况有言士君子修身起家易始終盡善難始終<lb/>
盡善易世徳相繼難噫士當窮時艱勤自奮往往能之<lb/>
暨其志得欲充喪其素操盖亦弗稀或已克終而子孫<lb/>
殞家聲者多是公語足以為士大夫之良規也<lb/>
楊文公嘗云人之操履無若誠實此曾子平日三省其<lb/>
<pb n="KR3l0050_WYG_001-7a"/>
身之道而孟子所謂仰不愧於天俯不怍於人者也君<lb/>
子允蹈其可後乎<lb/>
王沂公嘗云是非曲直在聽斷之審請以藥物喻之醫<lb/>
方謂藥物有相使相反者如甘草為國老以性能和衆<lb/>
藥故湯劑中不論寒温多用之而斑猫有毒相反若用<lb/>
之則致害人時以為名論噫攻疾者投藥相反患止一<lb/>
身經國者用人相反弊及天下弗可忽也<lb/>
李糓有言壯年仕宦忌於太速肌體患於太豐早速早<lb/>
<pb n="KR3l0050_WYG_001-7b"/>
豐莫能致逺物理自然也而斯乃分定匪繫乎人雖不<lb/>
速不豐有可得耶若謂爵禄用巧心强力必能駛取則<lb/>
誤矣盖有經營而即如其意者是亦命也適與幸㑹焉<lb/>
蘇文忠有言人之仕宦但只作郎官典郡自無患害也<lb/>
盖位髙責重常近顛躓理自然耳正人居要路則忘身<lb/>
許國知之必為羣小側目乘伺間隙邪人知重權則營<lb/>
私罔上言者抵罪貫盈難揜終致發揚邪正不𩔖皆所<lb/>
以貽禍也公言約而㫖深矣<lb/>
<pb n="KR3l0050_WYG_001-8a"/>
龎潁公嘗云大臣尤當祇畏繩墨豈可自恃貴重亂天<lb/>
子法此談足以為鉅人藥石也嘗思法非為君子設世<lb/>
之君子冒而弗憚將何以禦中人之下者哉士大夫有<lb/>
審顧憲章不少踰閑者人或嗤以為拘出矩度以肆放<lb/>
而無所恤者或推以為才果其然乎若人知法之可虞<lb/>
則世無招尤速累者矣若舉皆避於法則世無能保厥<lb/>
躬者矣繫所自處也先賢云上順公法下順人情故稱<lb/>
循吏可不謂之才乎<lb/>
<pb n="KR3l0050_WYG_001-8b"/>
趙中令舉官詞人有見其故藁但云某當公事如私事<lb/>
愛惜官物如己物誠簡切也世之從仕者多汲汲然營<lb/>
私謀已心惟恐後治公事豈嬰思慮主官物弗入顧盻<lb/>
苐務因循茍且以度嵗時而僥倖襲以成風恬莫怪也<lb/>
能如公所舉則州邑必無稽違帑廪寧有侵蠧矣推士<lb/>
者往往為過情溢美之談曲相藻飾是非可否未免失<lb/>
真視中令得無愧乎<lb/>
孫宣公一代之名儒也乆在經筵嘗取無逸篇繪圖以<lb/>
<pb n="KR3l0050_WYG_001-9a"/>
進真廟援唐明皇時故事爾夫無逸周公所以戒成王<lb/>
欲知先業之艱難而罔可怠豫王道之持盈守成而致<lb/>
長乆安寧之道也宜其置左右起居出入觀瞻念慮焉<lb/>
㓂萊公以將相穹崇歴鎮方面諭擯紹者遇有過客造<lb/>
請常以同年小録與參狀俱呈若其人聨牓而年在已<lb/>
上者雖州縣小官亦展茵席以叙拜禮惇舊如此近時<lb/>
同年事分一空得公之彷彿者可以厚浮俗而為佳話<lb/>
矣<lb/>
<pb n="KR3l0050_WYG_001-9b"/>
㓂萊公當國契丹入境河朔戒嚴朝論二三未知適從<lb/>
獨公勸上親幸澶淵得以振士氣章聖面諭擘畫邊事<lb/>
及駕起與不起至何處者準條四事以對曲盡機要其<lb/>
狀右奏語云陛下睿智淵深聖猷宏逺固以坐籌而决<lb/>
勝尚猶虚已以詢謀兼彼契丹頗乏糧糗雖持甲兵之<lb/>
衆必懐首尾之憂豈敢不顧大軍乃圖深入然亦慮其<lb/>
兇狡須至過有防虞由是宸衷决從其策不惑鑾輿順<lb/>
動敵兵北歸議者以冦公之功烈崛然第一信不誣矣<lb/>
<pb n="KR3l0050_WYG_001-10a"/>
㓂公性尚華侈夏英公亦然夏嘗語門下客曰萊公自<lb/>
奉豪奢而世弗非者至某則云云者多何也客對曰舊<lb/>
傳㓂公在鎮暇日與僚屬出郊圍坐席上聞馱鐸聲遣<lb/>
介問之乃一縣令代還行李經由公即召同席從容宴<lb/>
賞侍中今待入京士大夫與出都之人禮數已自加損<lb/>
况其他歟宜乎物論之不同矣竦黙然乆之夫虚心下<lb/>
士弗論髙卑踈昵者無賢不肖悉皆推尚曲意輕重欲<lb/>
收人情者譽未必至而毁亦莫可逃也<lb/>
<pb n="KR3l0050_WYG_001-10b"/>
李文定年四十方登第陳康肅守鄞時猶在場屋多與<lb/>
之遊每題壁則書布衣李迪捧硯其後李相國而陳方<lb/>
建節升沉淹滯盖叵測也<lb/>
劉温叟岳之子也以父名岳終身不聽樂李文正一代<lb/>
之賢人也嘗云禮不諱嫌名二名不偏諱劉不登嵩華<lb/>
諸岳則可矣而諱岳不聽樂無乃過歟夫岳與樂比其<lb/>
他嫌名異矣耳聞管弦愉樂之音冒父之嫌名而弗顧<lb/>
人子安乎禮以義起豈必須典制顯禁然後避也縁人<lb/>
<pb n="KR3l0050_WYG_001-11a"/>
情論之未為過爾<lb/>
楊文公在翰林母處外被疾請告不待報即去上遣中<lb/>
使賜御封藥洎金帛以賜謂輔臣曰億侍從官安得如<lb/>
此自便王文正對曰億本寒士先帝賞其詞學寘在館<lb/>
殿陛下矜容不然顛躓乆矣然近職不當居外地遂除<lb/>
太常少卿分司夫近侍輕肆而聖君優假大臣又善為<lb/>
之地真幸遇矣<lb/>
王文正公宇量鴻曠絶倫在相府日未還第間上遣中<lb/>
<pb n="KR3l0050_WYG_001-11b"/>
使錫御酒十器方踰閫内厥兄亟令詣國封首取二壺<lb/>
其婦云此上賜也俟相公歸視即持去兄怒挈梃擊壺<lb/>
皆碎醖流盈地夫人怒之不令却掃公歸見之問其故<lb/>
左右具道所以然徐語國封曰人生光景幾許時其間<lb/>
何用校計餘無他言兄與國封黙愧也<lb/>
張文定守江陵嵗大旱田稼將敗民憂艱食公自府宇<lb/>
率僚佐炎日中拖紳端笏撤盖徒步至承天寺佛舍匄<lb/>
雨升殿焚香祀拜才終甘澤飄零霈然霑足邦人舞泳<lb/>
<pb n="KR3l0050_WYG_001-12a"/>
遂獲有秋故老尚能傳道其事以相語至誠感格如是<lb/>
之駛也<lb/>
王沂公罷政柄以相節守西都屬縣兩簿尉同詣府參<lb/>
公見之將命者喝放參訖請升階啜茶二人皆新第經<lb/>
生不閑儀遂拜於堂上既去左右申舉非儀公卷其狀<lb/>
語之曰人拜有甚惡噫大臣包荒固非淺丈夫之可望<lb/>
也<lb/>
吕文靖當國一日歸自中書欲發奏牘令子弟開堂印<lb/>
<pb n="KR3l0050_WYG_001-12b"/>
莫知所在家人駭顧公黙然但命緘扄如故而已翌日<lb/>
至政事堂用印印在如故盖主吏時或竊用自是防察<lb/>
謹嚴奸勿能措若即暴揚窮治則非惟貽中外譏笑而<lb/>
牽連抵罪者亦多矣世皆服公之識度絶人逺甚也<lb/>
吕文靖慶厯在相府乆病昭陵手詔曰古人言髭可療<lb/>
疾雖無痊驗今朕剪髭與夷簡合湯藥表予意也昔白<lb/>
傅詠唐太宗剪髭燒藥賜功臣李勣嗚咽思殺身其渥<lb/>
儷矣君臣之間至恩如此雖殺身詎足以報况勣之阿<lb/>
<pb n="KR3l0050_WYG_001-13a"/>
諛但為謀身之地哉白傅之言不亦過歟<lb/>
范文正公賢髙一代踐更貴仕至登政府常務賙賑宗<lb/>
族以逮孤逺薨之日家無餘貲窀穸有期素相厚善者<lb/>
韓富田裴諸公各出金帛之助狄武襄常在麾下早被<lb/>
知鑒時位樞席賻贈倍腆於諸公夐然有古風槩悠悠<lb/>
之交非其比也<lb/>
范文正公王佐才世所髙仰弗踰大用未究所藴而亡<lb/>
時論悵惜後三十餘年子純仁自同知樞宻院事拜相<lb/>
<pb n="KR3l0050_WYG_001-13b"/>
搢紳多以為宜非如前輩英聲茂實實在人耳目中屬<lb/>
望以相天下者也盖文正位弗稱才公議未契一旦嗣<lb/>
續登庸輿情慰厭爾與魯人欲臧孫達之有後幾矣<lb/>
　<lb/>
　<lb/>
　<lb/>
　<lb/>
　珍席放談卷上<lb/>
</p>
<p>
</p>
  </div>
</body>
</text>
</TEI>
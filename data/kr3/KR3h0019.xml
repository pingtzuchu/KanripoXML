<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>墨池編卷一</head>
    <p>
<pb n="KR3h0019_WYG_001-1a"/>
欽定四庫全書<lb/>
　墨池編卷一　　　　　　宋　朱長文　撰<lb/>
　　字學門<lb/>
　　　漢許慎説文序<lb/>
古者庖犧氏之王天下也仰則觀象於天俯則觀法於<lb/>
地觀鳥獸之文與地之宜近取諸身逺取諸物於是始<lb/>
作易八卦以垂憲象及神農氏結繩為治而統其事庶<lb/>
業其繁飾偽萌生黄帝之史蒼頡見鳥獸蹏迒之迹知<lb/>
<pb n="KR3h0019_WYG_001-1b"/>
分理之可相别異也初造書契百工以乂萬品以察葢<lb/>
取諸夬夬揚於王庭言文者宣教明化於王者朝廷君<lb/>
子所以施禄及下居德則忌也蒼頡之初作書蓋依類<lb/>
象形故謂之文其後形聲相益即謂之字字者言孳乳<lb/>
而浸多也著於竹帛謂之書書者如也以迄五帝三王<lb/>
之世改易殊體封於泰山者七十有二代靡有同焉周<lb/>
禮八嵗入小學保氏教國子先以六書一曰指事指事<lb/>
者視而可識察而可見上下是也二曰象形象形者書<lb/>
<pb n="KR3h0019_WYG_001-2a"/>
成其物隨體詰詘日月是也三曰形聲形聲者以事為<lb/>
名取譬相成江河是也四曰㑹意㑹意者比類合誼以<lb/>
見指撝武信是也五曰轉注轉注者建類一首同意相<lb/>
受考老是也六曰假借假借者本無其字依聲託事令<lb/>
長是也及宣王太史籀著大篆十五篇與古文或異至<lb/>
孔子書六經左丘明述春秋傳皆以古文厥意可得而<lb/>
説其後諸侯力政不統於王惡禮樂之害已而皆去其<lb/>
典籍分為七國田疇異畮車途異軌律令異法衣冠異<lb/>
<pb n="KR3h0019_WYG_001-2b"/>
制言語異聲文字異形秦始皇帝初兼天下丞相李斯<lb/>
乃奏同之罷其不與秦文合者斯作蒼頡篇中車府令<lb/>
趙高作爰歴篇太史令胡毋敬作博學篇皆取史籀大<lb/>
篆或頗省改所謂小篆者也是時秦燒滅經書滌除舊<lb/>
典大發隸卒興役戍官獄職務繁初有隸書以趣約易<lb/>
而古文由此絶矣<hi>徐鍇曰王僧䖍云秦獄吏程邈善大篆得罪繋雲陽獄増減大篆去其繁</hi>
<hi>複始皇善之出為御史名其書曰隸書班固云謂施之於徒隸也即今之隸書而無㸃畫附仰之勢</hi>自爾<lb/>
秦書有八體一曰大篆二曰小篆三曰刻符四曰蟲書<lb/>
<pb n="KR3h0019_WYG_001-3a"/>
<hi>徐鍇曰按漢書注蟲書即鳥書以書幡信首象鳥形即下云鳥蟲是也</hi>五曰摹印<hi>蕭子良以刻符</hi>
<hi>摹印合為一體徐鍇以為符者竹而中剖之字形半分理應别為一體摹印屈曲縝密則秦璽文也子良誤合</hi>
<hi>之</hi>六曰署書<hi>蕭子良云署書漢高六年蕭何所定以題蒼龍白虎二闕羊欣云何覃思累月然後</hi>
<hi>題之</hi>七曰殳書<hi>徐鍇曰書於殳也殳體八觚隨其勢而書之</hi>八曰隸書漢興有<lb/>
艸書<hi>徐鍇曰按書傳多云張竝作艸又曰齊相杜探作據説文則張竝之前已有矣蕭子良云藁書者董</hi>
<hi>仲舒欲言災異藁艸未上即為藁書藁書者草之初也史記上官奪屈原藁艸今云漢興有艸知所言藁艸是</hi>
<hi>創艸非艸書也</hi>尉律<hi>徐鍇曰尉律漢律篇名也</hi>學僮十七已上始試諷籀書<lb/>
九千字乃得為吏又以八體試之郡移太史并課最者<lb/>
<pb n="KR3h0019_WYG_001-3b"/>
以為尚書史書或不正輒舉劾之今雖有尉律不課小<lb/>
學不修莫達其説乆矣孝宣時召通蒼頡讀者張敞從<lb/>
受之涼州刺史杜業沛人爰禮講學大夫秦近亦能言<lb/>
之孝平時徴禮等百餘人令説文字未央廷中以禮為<lb/>
小學元士黄門侍郎揚雄采以作訓纂篇凡蒼頡已下<lb/>
十四篇凡五千三百四十字羣書所載畧存之矣及亡<lb/>
新居攝使大司空甄豐等校文書之部自以為應制作<lb/>
頗改定古文時有六書一曰古文孔子壁中書也二曰<lb/>
<pb n="KR3h0019_WYG_001-4a"/>
奇字即古文而異者也三曰篆書即小篆秦始皇帝使<lb/>
下杜人程邈所作也<hi>徐鍇曰李斯雖改史篇為秦篆而程邈復同作也</hi>四曰佐<lb/>
書即秦隸書五曰繆篆所以摹印也六曰鳥蟲書所以<lb/>
書幡信也壁中書者魯恭王壊孔子宅而得禮記尚書<lb/>
春秋論語孝經又北平侯張倉獻春秋左氏傳郡國亦<lb/>
往往於山川得鼎彛其銘即前代之古文皆自相似雖<lb/>
叵復見逺流其詳可得畧説也而世人大共非訾以為<lb/>
好奇者也故詭更正文鄉壁虚造不可知之書變亂常<lb/>
<pb n="KR3h0019_WYG_001-4b"/>
行以燿於世諸生競説字解經諠稱秦之隸書為蒼頡<lb/>
時書云父子相傳何得改易乃猥曰馬頭人為長人持<lb/>
十為斗䖝者屈中也廷尉説律至以字㫁法苛人受錢<lb/>
苛之字止句也若此者甚衆皆不合孔氏古文謬於史<lb/>
籀俗儒鄙夫翫其所習蔽所希聞不見通學未嘗覩字<lb/>
例之條怪舊執而善野言以其所知為至妙究洞聖人<lb/>
之㣲恉又見蒼頡篇中幼子承詔因號古帝之所作也<lb/>
其辭有神仙之術焉其迷誤不諭豈不悖哉書曰予欲<lb/>
<pb n="KR3h0019_WYG_001-5a"/>
觀古人之象言必遵修舊文而不穿鑿孔子曰吾猶及<lb/>
史之闕文也今亡矣夫葢非其不知而不問人用已私<lb/>
是非無正巧説衺辭使天下學者疑蓋文字者經藝之<lb/>
本王政之始前人所以垂後後人所以識古故曰本立<lb/>
而道生知天下之至賾而不可亂也今叙篆文合以古<lb/>
籀博采通人至於小大信而有證稽譔其説將以理羣<lb/>
類解謬誤曉學者達神恉<hi>徐鍇曰恉即意㫖字㫖者美也多通用</hi>分别部<lb/>
居不相雜用<hi>徐鍇曰分部相從自許始也</hi>萬物咸覩靡不兼載厥誼<lb/>
<pb n="KR3h0019_WYG_001-5b"/>
不昭爰明以諭其偁易孟氏書孔氏詩毛氏禮周官春<lb/>
秋左氏論語孝經皆古文也於其所不知蓋闕如也<lb/>
　　　宋徐鉉校定說文表<lb/>
銀青光禄大夫守右散騎常侍上柱國東海縣開國子<lb/>
食邑五百戸臣徐鉉奉直郎守袐書省著作即直史館<lb/>
臣句中正翰林書學臣葛湍臣王惟恭等奉詔校定許<lb/>
慎説文十四篇并序目一篇凡萬六百餘字聖人之㫖<lb/>
蓋云備矣稽夫八卦既畫萬象既分則文字為之大輅<lb/>
<pb n="KR3h0019_WYG_001-6a"/>
載籍為之六轡先王教化所以行於百代及物之功與<lb/>
造化均不可忽也雖復五帝之後改易殊體六國之世<lb/>
文字異形然猶存篆籀之迹不失形類之本及暴秦苛<lb/>
政散隸聿興便於末俗人競師法古文既絶譌偽日滋<lb/>
至漢宣帝時始命諸儒修蒼頡之法亦不能復故光武<lb/>
時馬援上疏論文字之譌謬其言詳矣及和帝時申命<lb/>
賈逵修理舊文於是許慎采史籀李斯揚雄之書博訪<lb/>
通人考之於逵作説文解字至安帝十五年始奏上之<lb/>
<pb n="KR3h0019_WYG_001-6b"/>
而隸書行之已乆習之益工加以行草八分紛然間出<lb/>
反以篆籀為奇怪之迹不復經心至於六籍舊文相承<lb/>
傳冩多求便俗漸失本原爾雅所載草木魚鳥之名肆<lb/>
意増益不可觀矣諸儒傳釋亦非精究小學之徒莫能<lb/>
矯正唐大厯中李陽冰篆迹殊絶獨冠古今自云斯翁<lb/>
之後直至小生此言為不妄矣於是刋定説文修正筆<lb/>
法學者師慕篆籀中興然頗排斥許氏自為臆説夫以<lb/>
師心之見破先儒之祖述豈聖人之意乎今之為字學<lb/>
<pb n="KR3h0019_WYG_001-7a"/>
者亦多從陽冰之新義所謂貴耳賤目也自唐末喪亂<lb/>
經籍道息皇宋膺運二聖繼明人文國典燦然光被興<lb/>
崇學校登進羣才以為文字六藝之本固當率由古法<lb/>
乃詔取許慎説文解字精加詳校垂憲百代臣等愚陋<lb/>
敢竭所聞蓋篆書湮替為日已乆凡傳冩説文者皆非<lb/>
其人故錯亂遺脱不可盡究今以集書正副本及羣臣<lb/>
家藏者備加詳考有許慎注義序例中所載而諸部不<lb/>
見者審知漏落悉從補録復有經典相承𫝊冩及時俗<lb/>
<pb n="KR3h0019_WYG_001-7b"/>
要用而説文不載者承詔皆附益之以廣篆籀之路亦<lb/>
皆形聲相從不違六書之義者其間説文具有正體而<lb/>
時俗譌變者則具於註中其有義理乖舛違戾六書者<lb/>
並序列於後俾夫學者無或致疑大抵此書務援古以<lb/>
証今不徇今而違古若乃髙文大冊則宜以篆籀著之<lb/>
金石至於常行簡牘則草隸足矣又許慎註解詞簡義<lb/>
奥不可周知陽冰之後諸儒箋述有可取者亦從附益<lb/>
猶有未盡則臣等粗為訓釋以成一家之書説文之時<lb/>
<pb n="KR3h0019_WYG_001-8a"/>
未有反切後人附益互有異同孫愐唐韻行之已乆今<lb/>
並以孫愐音切為定庶夫學者有所適從食時而成既<lb/>
異淮南之敏縣金於市曽非吕氏之精塵瀆聖明若臨<lb/>
冰谷謹上<lb/>
　朱長文曰徐常侍處亂離之間研精字學適從盛旦<lb/>
　遂成其志可謂美矣至其謂李陽冰以師心之見而<lb/>
　破先儒之祖述何其拘邪故其書多守許氏舊説罕<lb/>
　所更定者以此也<lb/>
<pb n="KR3h0019_WYG_001-8b"/>
　　　晉江式論書表<lb/>
臣聞庖犧氏作而八卦列其畫軒轅氏興而靈龜彰其<lb/>
彩古史蒼頡覽二象之爻觀鳥獸之跡别創文字以代<lb/>
結繩用書契以紀事宣之王庭則百工以叙載之方冊<lb/>
則萬品以明迄於三代厥體頗異雖依類取制未能悉<lb/>
殊蒼氏矣故周禮八歲入小學保氏教國子以六書蓋<lb/>
是蒼頡之遺法也及宣王太史史籀著大篆十五篇與<lb/>
古文或同或異時人即謂之籀書孔子修六經左丘明<lb/>
<pb n="KR3h0019_WYG_001-9a"/>
述春秋皆以古文厥意可得而言其後士國殊軌文字<lb/>
乖别暨秦兼天下丞相李斯乃奏罷不合秦文者斯作<lb/>
蒼頡篇中車府令趙高作爰厯篇太史胡母敬作博學<lb/>
篇皆取史籀大篆或頗省改所謂小篆者也於是秦燒<lb/>
經書滌除舊典官獄繁多以趨約易始用隸書古文由<lb/>
此息矣隸書者始皇時獄吏下邽人程邈附於小篆所<lb/>
作也世人以邈徒隸即謂之隸書故秦有八體漢興有<lb/>
尉律學復教以籀書又習八體試之課最以為尚書史<lb/>
<pb n="KR3h0019_WYG_001-9b"/>
字不正輒舉劾焉又有草書莫知誰始考其形畫雖無<lb/>
厥誼亦是一時之變通也後漢郎中扶風曹喜號曰工<lb/>
篆小異斯法而甚精巧自是後學皆其法也又詔侍中<lb/>
賈逵修理舊文殊異藝術王教一端茍有可以加於國<lb/>
者靡不悉集逵即汝南許慎古學之師也後慎嗟時人<lb/>
之好奇嘆俗儒之穿鑿惋文毁於凡譽痛字敗於庸説<lb/>
詭更任情變亂於世故撰説文解字十五篇首一終亥<lb/>
各有部居包括六藝集羣書之詁評釋百代諸子之訓<lb/>
<pb n="KR3h0019_WYG_001-10a"/>
天地山川草木鳥獸昆蟲雜物奇怪珍異王制禮儀世<lb/>
間人事莫不畢載可謂類聚羣分雜而不越文質彬彬<lb/>
最可得而論也左中郎將陳留蔡邕採李斯曹喜之法<lb/>
為古今雜形詔於太學立石碑刋載五經題目書楷法<lb/>
多是邕書也後開鴻都書畫奇能莫不雲集于時諸方<lb/>
獻篆無出邕者魏初博士清河張緝著埤倉廣雅古今<lb/>
字詁究諸埤廣掇拾遺漏増長事類抑亦於文為益者<lb/>
然其字詁方之許篇古今體用或得或失矣陳留邯鄲<lb/>
<pb n="KR3h0019_WYG_001-10b"/>
淳亦與緝同時博聞古藝特善倉雅許氏字指八體六<lb/>
書精究義理有名於緝以書教諸皇子又建三字石經<lb/>
於漢碑之西其文蔚炳三體復宣校之説文篆隸大同<lb/>
而古字少異又有京兆韋誕河東衛顗二家並號能篆<lb/>
當時臺觀榜題寳器之銘悉是誕書咸得傳之子孫世<lb/>
稱其美晉世義陽王典詞令任城吕忱表上字林五卷<lb/>
尋其况趣附託許慎説文而案偶章句隠别古籀奇惑<lb/>
之字文得正隸不差篆意也忱弟静别倣故左校令李<lb/>
<pb n="KR3h0019_WYG_001-11a"/>
澄聲類之法作韻集五卷使宫商角徴羽各為一篇而<lb/>
文字與兄更是魯衛音讀楚夏時有不同皇魏承百王<lb/>
之季紹五運之緒世易風移文字改變篆象謬錯隸體<lb/>
失真俗學鄙習復加虚造巧談辨士以意而説炫惑於<lb/>
時難以釐改乃曰追來為歸巧言為辨小兔為䨲神蟲<lb/>
為蠶如斯甚衆皆不合孔氏古書史籀大篆許氏説文<lb/>
石經三字也夫文字者六藝之宗王教之始前人所以<lb/>
垂後今人所以識古故曰本立而道生孔子曰必也正<lb/>
<pb n="KR3h0019_WYG_001-11b"/>
名又曰述而不作書曰予欲觀古人之象皆言遵循舊<lb/>
文而不敢穿鑿也臣六世祖瓊家世陳留徃晉之初與<lb/>
從父應元俱受學於衛覬古之篆法倉雅之言説文之<lb/>
誼當時並収曽祖善譽至太子洗馬出為馮翊郡值洛<lb/>
陽之亂避地河西數世傳習斯業所以不墜也世祖太<lb/>
延中皇風西被牧犍内附臣亡祖文威杖策歸國奉獻<lb/>
五世傳掌之書古文篆八體之法時蒙裒録叙列於儒<lb/>
林官班文省家號世業暨臣闇短識淺學庸膚薄漸漬<lb/>
<pb n="KR3h0019_WYG_001-12a"/>
家風有忝無顯但逢時來思出願外得承澤雲津厠霑<lb/>
濡潤驅馳文閣參預史官題篆宫禁猥同上哲既竭愚<lb/>
短欲罷不能是以敢籍六世之資奉遵祖考之訓竊慕<lb/>
古人之軌企踐儒門之轍輒采撰集古來文字以許慎<lb/>
説文為主爰採孔氏尚書五經音注籀篇爾雅三倉凡<lb/>
將方言通俗文字埤倉廣雅古今字詁三字石經字林<lb/>
韻集諸賦文字有六書之誼者以類編聨文無重複統<lb/>
為一部其古籀奇字俗隸諸體咸使班於篆下各有區<lb/>
<pb n="KR3h0019_WYG_001-12b"/>
别詁訓假借之義宜各隨文而解音讀楚夏之聲並逐<lb/>
字而注其所不知者則闕如也脫蒙遂許冀省百氏之<lb/>
觀而同文字之域典書祕書所頒之書乞垂敕給并學<lb/>
士五人嘗習文字助臣披覽書生五人專令抄冩赴中<lb/>
書黄門國子祭酒一月一監許議疑隠庻無紕謬所撰<lb/>
名目伏聽明㫖詔曰可如所請并就太常兼教八分書<lb/>
史也其有所須依請給之名目待書成重問式於是撰<lb/>
書集字號曰古今文字凡四十篇大體依許氏説文為<lb/>
<pb n="KR3h0019_WYG_001-13a"/>
本上篆下隸<lb/>
　　古今文字志録目<lb/>
　　　上卷古書三十六種<lb/>
　　　　龍書　　古文篆　象形篆　繆書<lb/>
　　　　鸞鳯書　蝌斗書　龜書　　十二時書<lb/>
　　　　倒薤書　虎書　　鳥書　　魚書<lb/>
　　　　填書　　大篆　　募篆　　殳書<lb/>
　　　　小篆　　仙人篆　麒麟書　尚方大篆<lb/>
<pb n="KR3h0019_WYG_001-13b"/>
　　　　蟲書　　刻符書　署書　　藁書<lb/>
　　　　隸書　　金錯書　蟻脚書　偃波書<lb/>
　　　　垂露書　懸針書　草書　　飛白<lb/>
　　　　虬書　　行書　　楷書　　芝英書<lb/>
　　古今字學<hi>二十七家一百四十七人書勢五家</hi>
　　　中卷秦漢共六十人<lb/>
　　　　李斯　　程邈　　胡毋敬　趙高<lb/>
　　　　張敞　　嚴延年　史游　　司馬相如<lb/>
<pb n="KR3h0019_WYG_001-14a"/>
　　　　孔光　　爰禮　　揚雄　　漢武帝<lb/>
　　　　劉白　　陳遵　　杜林　　劉睦<lb/>
　　　　衛宏　　劉黨　　曹喜　　杜度<lb/>
　　　　王次仲　班固　　徐幹　　賈魴<lb/>
　　　　賈逵　　左姫　　許慎　　崔瑗<lb/>
　　　　唐綜　　曹壽　　崔寔　　尹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　　　　羅暉　　趙襲　　張超　　皇甫規<lb/>
　　　　李廵　　蔡邕　　張芝　　蘇班<lb/>
<pb n="KR3h0019_WYG_001-14b"/>
　　　　劉徳昇　師宜官　姜珝　　梁宣<lb/>
　　　　張邕　　梁鵠　　張絃　　張彭祖<lb/>
　　　　毛𢎞　　左伯　　蘇林　　邯鄲淳<lb/>
　　　　韋誕　　張相　　杜恕　　諸葛融<lb/>
　　　　韋熊　　韋𢎞　　郭伯道　諸葛瞻<lb/>
　　　下卷魏吳晉宋齊梁陳共八十七人<lb/>
　　　　魏武帝　鍾繇　　鍾㑹　　胡昭<lb/>
　　　　吳大帝　孫皓　　皇象　　張昭<lb/>
<pb n="KR3h0019_WYG_001-15a"/>
　　　　晉元帝　司馬攸　張緝　　來敏<lb/>
　　　　何曽　　傅𤣥　　陳暢　　楊肇<lb/>
　　　　岑泉　　張𢎞　　朱音　　辛曠<lb/>
　　　　杜預　　滿爽　　楊經　　衛覬<lb/>
　　　　吕忱　　衛瓘　　衛恒　　衛宣<lb/>
　　　　郗愔　　江偉　　郗超　　李韞<lb/>
　　　　向泰　　裴邈　　王導　　阮咸<lb/>
　　　　索靖　　裴興　　羊固　　辟閭訓<lb/>
<pb n="KR3h0019_WYG_001-15b"/>
　　　　張炳　　庾亮　　庾翼　　嵇康<lb/>
　　　　張越　　羊悦　　荀輿　　王廙<lb/>
　　　　李矩　　李式　　王洽　　劉伶<lb/>
　　　　王濛　　衛夫人　李厥　　王恬<lb/>
　　　　劉邵　　王曠　　王羲之　謝安<lb/>
　　　　阮籍　　王修　　王循　　王凝之<lb/>
　　　　桓温　　任靜　　桓𤣥　　王獻之<lb/>
　　　　宋文帝　羊欣　　謝靈運　蕭思話<lb/>
<pb n="KR3h0019_WYG_001-16a"/>
　　　　齊高帝　武帝　　丘道護　王僧䖍<lb/>
　　　　梁武帝　簡文帝　元帝　　邵陵王<lb/>
　　　　庾肩吾　陶𢎞景　蕭子雲<lb/>
　　　　陳文帝　沈君理　僧智永　僧智果<lb/>
　　　唐顔真卿干禄字書序<lb/>
史籀之興備存往制筆削所誤抑有前聞豈惟豕上加<lb/>
三蓋亦馬中闕五逮斯以降舛謬實繁積習生常為弊<lb/>
滋甚元孫季父故秘書監貞觀中刋正經籍因録字體<lb/>
<pb n="KR3h0019_WYG_001-16b"/>
數紙以示讎校楷書當代共傳號為顔氏字様懐鉛是<lb/>
賴汗簡攸資時訛頓遷嵗乆還變後有羣書新定字様<lb/>
是學士杜延業續修雖稍増加然無條貫或應出而靡<lb/>
載或詭衆而難依且字書源流起於上古自改篆行隸<lb/>
漸失本真若總據説文便下筆多礙當去其太甚使輕<lb/>
重合宜不揆庸虚乆思編輯頃因閒暇方契宿心遂參<lb/>
校是非較量同異其有義理全僻罔弗畢該㸃畫小虧<lb/>
亦無所隠勒成一卷名曰干禄字書以平上去入四聲<lb/>
<pb n="KR3h0019_WYG_001-17a"/>
為次<hi>每轉韻處朱㸃其上</hi>具言俗通正三體<hi>大較則有三體非謂每字總然</hi>偏旁<lb/>
同者不復廣出<hi>謂悤殳氏回舊召之類是也</hi>字有相亂因而附焉<hi>謂形</hi>
<hi>彤宂究椲禕之類是也</hi>所謂俗者例皆淺近唯籍帳文案券契藥<lb/>
方非渉雅言用亦無爽儻能改革善不可加所謂通者<lb/>
相承乆逺可以施表奏牋啓尺牘判狀固免詆訶<hi>若須作文</hi>
<hi>言及選曹銓試兼擇正體用之尤佳</hi>所謂正者並有憑據可以施著述文<lb/>
章對䇿碑碣將為允當<hi>進古考試理宜必遵正體明經對策務合經注本文碑書多作</hi>
<hi>八分任例循舊則也</hi>有此區别其故何哉夫筮仕觀光惟人所急<lb/>
<pb n="KR3h0019_WYG_001-17b"/>
循名責實有國恒規既考文辭兼詳翰墨升沈是繫安<lb/>
可忽諸用舍之間尤須折衷目以干禄義在兹乎綆短<lb/>
汲深誠未達於涯涘歧多路惑庶有歸於適從如曰不<lb/>
然請俟來哲<lb/>
　　　唐李陽冰上李大夫論古篆書<lb/>
陽冰志在古篆殆三十年見前人遺跡美即美矣惜其<lb/>
未有㸃畫但偏傍模刻而已緬想聖達立制造書之意<lb/>
乃復仰觀俯察六合之際焉於天地山川得方圓流峙<lb/>
<pb n="KR3h0019_WYG_001-18a"/>
之形於日月星辰得經緯昭回之度於雲霞草木得霏<lb/>
布滋蔓之容於衣冠文物得揖讓周旋之體於鬢眉口<lb/>
鼻得喜怒慘舒之分於蟲魚禽獸得屈伸飛動之理於<lb/>
骨角齒牙得擺拉咀嚼之勢隨手萬變任心所成可謂<lb/>
通三才之氣象備萬物之情狀者矣嘗痛孔壁遺文汲<lb/>
冢舊簡年代浸逺謬誤滋多蔡中郎以豊同豐李丞相<lb/>
將束為宋魚魯一惑涇渭同流學者相承靡所遷復每<lb/>
一念至未嘗不廢食雪泣攬筆長歎焉天將未喪斯文<lb/>
<pb n="KR3h0019_WYG_001-18b"/>
也故小子得篆籀之宗㫖皇唐聖運逮兹八葉天生剋<lb/>
復之主人樂維新之令以淳古為務以文明為理欽若<lb/>
典謨疇咨故實誠願刻石作篆備書六經立於明堂為<lb/>
不刋之典號曰大唐石經使百代之後無所損益仰明<lb/>
朝之洪烈法高代之盛事死無恨矣陽冰年垂五十去<lb/>
國萬里家無宿舂之儲出無代歩之乘仰望紫極逺接<lb/>
丹霄若溘先犬馬此志不就必將負於聖朝是長埋於<lb/>
古學矣大夫銜命北闕撫寧南方苟利國家專之可也<lb/>
<pb n="KR3h0019_WYG_001-19a"/>
伏承處分令題簡牘及到主人寒天已暮闇燭之下應<lb/>
命書之霜深筆冷未窮體勢倘歸奏之日一使聞天非<lb/>
小人之已務是大夫之功業可否之事伏惟去就之陽<lb/>
冰再拜<lb/>
　　　唐唐𤣥度論十體書<lb/>
古文黄帝史蒼頡所造頡首有四目通於神明觀察衆<lb/>
象而為古文暨嬴氏之代法務徑㨗隸書是興古文殆<lb/>
絶漢魯恭王壞孔子舊宅得尚書論語孝經皆蝌斗文<lb/>
<pb n="KR3h0019_WYG_001-19b"/>
字是也又河内女子壞老君屋得古文二篇乃書之秦<lb/>
誓顧命也或絶塵之客高蹈逺逰深巖邃谷丹經祕訣<lb/>
往往遇之今之所傳是其遺文也<lb/>
大篆周宣王太史史籀所造始變古文著大篆十五篇<lb/>
秦焚詩書唯易與此篇得全逮王莽之亂此篇亡失建<lb/>
武中曽獲九篇章帝時王育為作解説所不通者十有<lb/>
二三暨晉世此篇都廢今略傳字體而已<lb/>
八分後漢章帝時上谷王次仲所造以古書字形少波<lb/>
<pb n="KR3h0019_WYG_001-20a"/>
勢乃作八分楷法始有楷法也其後師宜官蔡邕梁鵠<lb/>
善之故蔡邕勸學篇云上谷王次仲初變古形是也<lb/>
小篆秦丞相李斯所造妙於篆法乃刪改史籀大篆而<lb/>
為小篆其銘題鐘鼎及作符璽至今用焉為楷隸之祖<lb/>
乃不易之軌也書曰作謨作則其斯之謂也今相承或<lb/>
謂之玉筯篆<lb/>
飛白漢靈帝飾理鴻都門時陳留蔡邕所撰聖皇篇待<lb/>
詔門下見役工以堊箒成字心有悦焉歸而為飛白書<lb/>
<pb n="KR3h0019_WYG_001-20b"/>
漢末魏初並以題署宫閣後有張敬禮者隠居好學獨<lb/>
師邕遂備極其妙<lb/>
倒薤篆仙人務光辭湯之禪隠於清冷之陂植薤而食<lb/>
清風時至見葉交偃象為此書以寫太上紫經三卷光<lb/>
遂逺遊時有得此者因傳焉<lb/>
散隸晉黄門郎衛巨山所作祖覬父瓘皆蟲篆草隸著<lb/>
名巨山幼得其法又創造散隸體及著四體書勢古今<lb/>
并皆法之<lb/>
<pb n="KR3h0019_WYG_001-21a"/>
懸針後漢章帝建初中祕書郎曹喜所造喜工篆隸著<lb/>
名尤善垂露之法後代行之用此以書題五經篇目<lb/>
鳥書周史官史佚所撰粤在文代赤雀集戸降及武朝<lb/>
丹鳥流室今鳥書之法是寫二祥者也用此以書題幡<lb/>
者取其飛騰輕疾耳一説鴻燕有去來之信故象之也<lb/>
垂露漢曹喜所造喜以工篆聞於京師章帝見而善之<lb/>
又作垂露法字如懸針而勢不纎阿那若濃露之垂蔡<lb/>
邕勸學篇云扶風曹喜建初稱善是也<lb/>
<pb n="KR3h0019_WYG_001-21b"/>
　　　唐韋績纂五十六種書<lb/>
自三皇已前結繩為政至太昊文字生焉所以依類象<lb/>
形謂之文形聲相益謂之字著於竹帛謂之書書者以<lb/>
代結繩之政也故字有大文一曰象形日月是也二曰<lb/>
指事上下是也三曰諧聲江河是也四曰㑹意武信是<lb/>
也五曰轉注考老是也六曰假借令長是也又云字有<lb/>
五易蒼頡變古文史籀製大篆李斯作小篆程邈作隸<lb/>
書漢代作草是也其八體者更加刻符摹印蟲書署書<lb/>
<pb n="KR3h0019_WYG_001-22a"/>
殳書傳信并大小篆為八也後漢東陽公徐安子搜諸<lb/>
史籀得十二時書皆象形也又加二十三體共定五十<lb/>
有六種列之於後云<lb/>
一龍書太昊庖羲氏獲景龍之瑞作龍書<lb/>
二穗書炎帝神農氏因上黨羊頭山始生嘉禾作穗書<lb/>
用頒時令<lb/>
三篆書黄帝時史蒼頡寫鳥跡為文作篆書<lb/>
四雲書黄帝時卿雲常見郁郁紛紛作雲書<lb/>
<pb n="KR3h0019_WYG_001-22b"/>
五鸞鳯書少昊金天氏作鸞鳯書以鳥紀官文章衣服<lb/>
取以為象<lb/>
六科斗書因有科斗之名故飾之以形不知年代或云<lb/>
顓頊高陽氏所製<lb/>
七人書帝嚳高辛氏以人紀事象仙人形車服書器皆<lb/>
為之<lb/>
八龜書軒轅氏因靈龜負圖作龜書<lb/>
九鐘鼎書夏后氏作鐘鼎形為篆<lb/>
<pb n="KR3h0019_WYG_001-23a"/>
十倒薤書殷湯時仙人務光作倒薤篆<lb/>
十一虎書周文王史佚作有虎不害人名曰騶虞因兹<lb/>
作也<lb/>
十二鳥書周文王赤雀銜書集戸武王丹鳥入室以紀<lb/>
祥瑞故作鳥書<lb/>
十三魚書周武王因素鱗躍舟所作也<lb/>
十四填書周之媒氏所作魏韋誕用題宫闕時王廙王<lb/>
隠皆嗜此體<lb/>
<pb n="KR3h0019_WYG_001-23b"/>
十五大篆周宣王史籀所作也<lb/>
十六複篆亦史籀所作也武帝時用題建章宫闕因大<lb/>
篆而重複之<lb/>
十七殳書百氏所職文記笏武記殳因而製之銘鼎象<lb/>
形<lb/>
十八小篆周時所作漢武帝汾隂鼎所存也<lb/>
十九仙人篆古之所有李斯善辨其文字改為象形<lb/>
二十麒麟書魯哀公十三年西狩獲麟仲尼反袂拭面<lb/>
<pb n="KR3h0019_WYG_001-24a"/>
歎吾道終窮弟子為素王紀瑞因製書焉<lb/>
二十一轉宿篆宋司馬以熒惑退舍所作象蓮花未開<lb/>
形<lb/>
二十二蠶書魯秋胡妻浣蠶所作也<lb/>
二十三𫝊信鳥跡書六國時書節為信象鳥形也<lb/>
二十四細篆李斯摸寫皇碑序皆用此體<lb/>
二十五篆書秦李斯刪古文始皇以祈禱登名山皆斯<lb/>
書也<lb/>
<pb n="KR3h0019_WYG_001-24b"/>
二十六刻符書鳥頭雲脚體秦李斯趙高皆善之用題<lb/>
印璽<lb/>
二十七古隸書秦程邈繫獄中十年變大篆而作獻始<lb/>
皇始皇嘉之釋罪拜侍御史名徒隸之書今為八體<lb/>
二十八徒隸書徒隸之書因程邈幽囚為之<lb/>
二十九署書漢蕭何所作用題蒼龍白虎二闕<lb/>
三十藁書草行之交也漢董仲舒欲言災異主父偃竊<lb/>
而奏之晉衛瓘索靖善之亦云相間之用者也<lb/>
<pb n="KR3h0019_WYG_001-25a"/>
三十一氣候直時書漢文帝圉令蜀郡司馬長卿採日<lb/>
辰之禽屈伸其體升伏其勢象四時為書也<lb/>
三十二芝英書六國時各以異體為符信書也<hi>一説云漢武臨</hi>
<hi>朝有靈芝三本植於前殿又云述芝英書</hi>
三十三靈芝書漢武時有靈芝三莖植於殿前遂歌靈<lb/>
芝房之曲因述又名英芝<lb/>
三十四金錯書古之錢名周之泉府漢之銖兩刀布所<lb/>
製也<hi>一説以銘金石故謂之金錯</hi>
<pb n="KR3h0019_WYG_001-25b"/>
三十五上方大篆程邈所述後人飾之為此法<lb/>
三十六鵠頭書與偃波書俱詔版所用漢家尺一之簡<lb/>
是也<lb/>
三十七偃波書即版書狀如連紋謂之偃波<lb/>
三十八蚊脚書尚書詔版用之其字體側纎垂下有似<lb/>
蚊脚因而為名<lb/>
三十九垂露篆漢章帝曹喜所作也<lb/>
四十懸針篆亦曹喜所作也用題五經篇目有若針鋒<lb/>
<pb n="KR3h0019_WYG_001-26a"/>
因而名之<lb/>
四十一章草書漢杜伯度援藁所作因章帝好名故號<lb/>
韋誕謂之草聖<lb/>
四十二飛白書漢蔡邕侍詔見門下吏堊箒因成字所<lb/>
作<lb/>
四十三一筆書漢𢎞農張芝臨池所作其狀崎嶇有循<lb/>
環之趣<lb/>
四十四八分書漢靈帝時上谷王次仲所作魏鍾繇謂<lb/>
<pb n="KR3h0019_WYG_001-26b"/>
之章程書<lb/>
四十五蛇書魯人唐綜當漢魏之際夢蛇繞身寤而作<lb/>
此<lb/>
四十六行書正書之小偽也魏鍾繇謂之行押書<lb/>
四十七散隸書晉衛恒所作跡同飛白也<lb/>
四十八龍爪書晉王羲之所作也<lb/>
四十九藁書及行隸書魏鍾繇變此羲獻重焉<lb/>
五十晉二王重變行隸及藁體為八體書<lb/>
<pb n="KR3h0019_WYG_001-27a"/>
五十一草書晉王羲之飾古亦甚善<lb/>
五十二虎爪書王僧䖍擬龍爪所作<lb/>
五十三鬼書宋世元嘉中京口有人震死臂上有似篆<lb/>
八分也<lb/>
五十四外國胡書阿馬鬼魅王之所授其形似小篆<lb/>
五十五天竺書梵王所作涅槃所謂四十二章經是也<lb/>
五十六花書河東山𦙍所作<lb/>
　朱長文曰所謂五十六種書者何其紛紛多説邪彼<lb/>
<pb n="KR3h0019_WYG_001-27b"/>
　皆得於傳聞因於曲説或重複或虚誕未可盡信也<lb/>
　學者惟工大小篆八分楷章行草為法足矣不必究<lb/>
　心於諸體爾<lb/>
　　　唐林罕小説序<lb/>
罕長興二年嵗在戊子時年三十有五疾病踰時閒坐<lb/>
思書之㸃畫莫知所以乃搜閲今古篆隸始見源由旋<lb/>
觀近代已來篆隸多失始則茫乎不知終則惜其錯誤<lb/>
欲求端正將示同人病間有事其志不遂至明徳二年<lb/>
<pb n="KR3h0019_WYG_001-28a"/>
乙未復病迄於丁酉冬不瘳病中無事得遂前志與大<lb/>
理少卿趙崇祚討論成一家之書昔孔安國尚書序云<lb/>
古者伏羲氏之王天下也始畫八卦造書契以代結繩<lb/>
之政由是文籍生焉賈耽鎮滑州時作偏旁字原序云<lb/>
降及夏殷通謂之古文至宣王太史史籀著大篆十<lb/>
五篇與古文小異七國分裂篆與古文隨其所尚始皇<lb/>
兼并海内丞相李斯遂収拾遺逸作蒼頡七章中車府<lb/>
令趙高作爰厯七章太史胡毋敬作博學七章並約籀<lb/>
<pb n="KR3h0019_WYG_001-28b"/>
文篆體轉工世即謂之小篆屬秦政滋煩人趨簡易故<lb/>
軍正程邈變古文大小篆作隸書然書之所興莫定何<lb/>
代隸之所起始自秦時篆者取蟲篆之形隸者便徒隸<lb/>
之用漢初有書師以隸合小篆為五十五章教於鄉里<lb/>
平帝元始中徵通書㑹京師者百有餘人方立小學之<lb/>
科揚雄采掇其可用者作訓纂八十九章至東漢班固<lb/>
加十三章共一百二章二千一百二十字雖羣書并載<lb/>
而目録不分惟太尉祭酒許慎取其形類作偏傍條例<lb/>
<pb n="KR3h0019_WYG_001-29a"/>
十五卷名之曰説文頗有遺漏吕忱又作字林五卷以<lb/>
補其缺洎三國之後歴晉魏陳隋隸書盛行篆書殆将泯<lb/>
滅至唐將作少監李陽冰就許氏説文復加刋正作三<lb/>
十卷今之所行者是也其時復於説文篆字下便以隸<lb/>
書照之名之字統開元中以隸體不定復隸書字統下<lb/>
録篆文作四十卷名曰開元文字自此隸體始定矣兼<lb/>
改古文尚書及無平不陂字即其類也先已有九經音<lb/>
義及切韻玉篇行焉大厯中司業張參作五經文字三<lb/>
<pb n="KR3h0019_WYG_001-29b"/>
卷凡一百六十部其序略云以類相從務於易了不必<lb/>
舊訣自非經典文義之所在雖切於時略不集録以明<lb/>
為經不為字也開成中唐𤣥度以五經文字有所不載<lb/>
復作新加九經字様一卷凡七十六部其序略云有偏<lb/>
傍上下本所無者纂為雜辨部以統之然九經所有之<lb/>
字即加訓切況是隸書莫知篆意其字注解或云説文<lb/>
者即前來兩説文也或云石經者即蔡邕於國學所立<lb/>
石經也或云隸省者即隸減也唐立石經乃蔡邕之故<lb/>
<pb n="KR3h0019_WYG_001-30a"/>
事也周禮保氏掌養國子以道教之六書謂象形指事<lb/>
㑹意諧聲轉注假借六者造字之本也篆雖一體而隸<lb/>
變數般篆隸即興訛舛相錯非究於篆無由曉隸六書<lb/>
者非止著一意而屬一字一字之内有占六書二三四<lb/>
者大都造字皆包含六意字有正者倒者横而在上中<lb/>
下者豎而在左右中者向者背者並者重者順者逆者<lb/>
左者右者俯者仰者横坼而裏别字者豎開而夾别字<lb/>
者有一字成者有全二字三字四字五字合成者有省<lb/>
<pb n="KR3h0019_WYG_001-30b"/>
二字三字四字合成者隸書有不抛篆者有全違篆者<lb/>
有減篆者有添篆者有篆隸同文者在篆體則可辨變<lb/>
隸體則多有義異而文同篆亦有之今悉解之於後文<lb/>
此不同例俗有隸書賦者假托許慎為名頗乖經史據<lb/>
顔氏家訓云斯實陶先生弟子杜道士所為大誤時俗<lb/>
吾家子孫不得收寫又有今古隸書端字決疑賦更不<lb/>
經於隸書賦當今之世不可學之又有文下作子為學<lb/>
更旁作生為蘇凡數十百字謂之野書唐有敕文明加<lb/>
<pb n="KR3h0019_WYG_001-31a"/>
禁斷今往往見之亦不可輒學顔真卿撰干禄字書一<lb/>
卷每一字作三般即注云上正中通下俗既立標題合<lb/>
有褒貶全無與奪亦無取焉其道書鬼書天篆章草八<lb/>
分飛白破體行書無益於字此亦不録篆隸有筆力遒<lb/>
健字勢妍麗斯乃意巧之人臨文改易或參差之長短<lb/>
之屈曲之拗戾之務於奇怪以媚一時後習之人性有<lb/>
利鈍致與元篆隸不同蓋病由此起今之學者但能明<lb/>
知八法洞曉六書道理既全體格自實亦何必踵歐虞<lb/>
<pb n="KR3h0019_WYG_001-31b"/>
褚栁之惑亂哉罕今所篆者則取李陽冰重定説文所<lb/>
隸者則取開元文字雖知魯鈍不失源流所貴講說皆<lb/>
有依憑㸃畫自無差誤杜征南注左氏春秋以經雜傳<lb/>
謂之集解何都尉論語序云今集諸家之善亦謂之集<lb/>
解罕以隸書解於篆字之下故效之亦曰集解今以説<lb/>
文浩大備載羣言卷軸煩多卒難尋究飜致懵亂莫知<lb/>
指歸是以剪截浮辭撮其機要於偏傍五百四十一字<lb/>
各隨字訓釋或有事關造字者省而難辨者須見篆方<lb/>
<pb n="KR3h0019_WYG_001-32a"/>
曉隸者雖在注中亦先篆後隸各隨所部載而明之其<lb/>
餘形聲易㑹不關造字者則略而不論其篆文下及注<lb/>
中易字便以隸書為音如稍難者則紐以四聲四聲不<lb/>
足乃加切韻使學者簡而易從渙然冰釋如説文中已<lb/>
十得其八九矣名之曰林氏字源編小説古人窮困湮<lb/>
厄而述作興罕也臥疾數年飽食終日思有開悟貽厥<lb/>
將來非欲獨藏私家實冀徧之天下乃手書刻石期以<lb/>
不朽一免傳寫之誤二免翰墨之勞或有索之易為脱<lb/>
<pb n="KR3h0019_WYG_001-32b"/>
本審篆隸無纎毫之失質人神無愧恥之心古今所疑<lb/>
坦然明白如其漏略以俟君子<lb/>
　　　宋句中正三字孝經序<lb/>
臣聞在昔漢氏營求墜典紹隆儒雅矯正人倫坦王道<lb/>
於甚夷補帝載之將壞獻書闢路蠧簡復編百年之間<lb/>
六藝漸備爰徵博士傳業諸生肇以燼餘始於口占逮<lb/>
移簡禮文兼隸古而一經㫖義章句數家雖講解不停<lb/>
矛盾膠固各從師授勿辨是非自武帝而及熹平僅更<lb/>
<pb n="KR3h0019_WYG_001-33a"/>
數世駁雜滋甚異端蜂起臺館納賂為改漆書俾類私<lb/>
家所𫝊局愚古道無據議郎蔡邕張馴韓説党谿典光<lb/>
禄大夫楊賜諫議大夫馬日磾太史令單颺等奏希正<lb/>
定乃以古篆隸參配相檢邕自書丹就金石刻列諸庠<lb/>
序勵於學徒巨細息疑人爭觀寫接車連騎充溢康衢<lb/>
慨後世故陵遲事隨磨滅至於唐室萬不一存<hi>西京雜記云貞</hi>
<hi>觀中秘書監魏徵詳驗漢蔡邕三字石經數叚嘗有永泰中相國馬孫上字太祖藏得榻本數紙有開元字印</hi>
<hi>即唐𤣥宗圖書之印跋尾有蘇許公姚梁公名至建中二年内史宋游環建昌令茹蘭芳等跋尾有榻本存焉</hi>
<pb n="KR3h0019_WYG_001-33b"/>
<hi>今所書文字并準之</hi>或曰曷謂一字而駢三乎蓋以書通假借形<lb/>
同而義異互字音讀理則殊貫是用交相參訂示以適<lb/>
從<hi>中仲古吉之類</hi>非務筆精而尚奇怪也臣耽玩篆隸習以性<lb/>
成惜兹高古忽失輕捐雖提耳於未聞特罪言於僻處<lb/>
後進曹子必瞢本根旁求遺逸稍析淪胥乃得舊傳古<lb/>
文孝經<hi>陸氏釋文云舊有古文孝經開元實録劉子𤣥云古孝經出孔壁其語詳正無俟商㩁又李士</hi>
<hi>訓記異曰大厯初霸上耕得石函絹素古文孝經初傳李白受李陽冰盡通其法皆二十二章今本亦如之與</hi>
<hi>今文小異㫖義無别</hi>以諸家所傳古文比類㑹同<hi>尚書蔡邕石經瞿令聞衛包裴</hi>
<pb n="KR3h0019_WYG_001-34a"/>
<hi>光逺林罕等集</hi>依開元中劉子𤣥司馬貞考詳今文十八章小<lb/>
有異同亦以不取約秦許斯蔡篆文及漢魏刻石隸字<lb/>
<hi>蜀文翁講堂柱上鍾㑹書范巨卿碑蔡邕石經三字榻本篆書今謂之八分者是也知今之八分即古之隸書</hi>
<hi>明矣</hi>相配而成莫不考古之文行秦之字注漢之制執唐<lb/>
之議諒摭實之典故補黌序之缺遺揮洒丹毫淳風穆<lb/>
沕永於鐫勒庶將來有以見我聖宋文變及道躋三代<lb/>
邁兩漢也尚書屯田郎中直昭文館臣句中正謹上<lb/>
　　　宋僧夢英十八體書<lb/>
<pb n="KR3h0019_WYG_001-34b"/>
古文者黄帝蒼頡所作有四目通於神明仰觀奎星圓<lb/>
曲之勢俯察龜文鳥跡之象採衆美合而為字故曰古<lb/>
文援神契云奎主文章蒼頡倣象是也自秦用小篆焚<lb/>
燒先典古文絶矣武帝時魯恭王壞孔子宅壁得古文<lb/>
尚書自後隨世變易又成數體矣<lb/>
廽鸞篆者史佚所作粤在文代赤雀集庭降及武朝丹<lb/>
鳥流室今之此法顯寫二祥合草木鳥獸山川蟲魚飛<lb/>
走動隠而成其字自後季世湮謝聖哲淪往唯史氏研<lb/>
<pb n="KR3h0019_WYG_001-35a"/>
精功爭造化矣<lb/>
雕蟲篆者魯秋胡妻所作秋胡隨牒逺仕荏苒三年鳴<lb/>
垤有懷春居多思乗時閒翫集為此書亦云戰筆書其<lb/>
體遒律垂畫纎長旋繞屈曲有若蟲形其狀似𤣥鳥優<lb/>
游落花散漫矣<lb/>
飛白書者後漢蔡邕所作漢靈帝嘉平年詔蔡邕作聖<lb/>
皇篇成詣鴻都門進時方修飾鴻都門見役人以堊帚<lb/>
成字有悦焉歸而為飛白書漢末魏初宫闕多用此其<lb/>
<pb n="KR3h0019_WYG_001-35b"/>
體有二創法於八分窮㣲於小篆蕭子雲飛白論云王<lb/>
次仲飛而不白蔡伯喈白而不飛<lb/>
薤葉篆者仙人務光所作務光辭湯之禪去隠清泠之<lb/>
陂植薤而食清風時至見其稍偃則而為書以寫太上<lb/>
紫<hi>闕</hi>經三卷見行於世其為狀也若秋風逺望寒雲片<lb/>
飛供世人學矣<lb/>
瓔珞篆者後漢劉徳昇所作因夜觀星宿而為此法乃<lb/>
存古之梗概考其規蹤體類蝌斗而不真勢同迴鸞而<lb/>
<pb n="KR3h0019_WYG_001-36a"/>
宏逺天假其法非學之功雖諸家之法盡殊而此書為<lb/>
之首出後漢儒生悉皆學此<lb/>
大篆者周宣王太史史籀所作始變古文或同或異謂<lb/>
之篆篆者傳也傳其物理施之無窮甄酆定六書三曰<lb/>
篆書八體書法一曰大篆又漢書藝文志史籀十五篇<lb/>
並此也以史官製之用以教授謂之史書凡九千字漢<lb/>
元帝王遵嚴延年並工史書是也<lb/>
栁葉篆者衛瓘所作衛氏二世工書善數體又為此法<lb/>
<pb n="KR3h0019_WYG_001-36b"/>
其跡類薤葉而不真筆勢明勁莫能傳學衛氏與索靖<lb/>
並師張芝索靖得張芝之肉衛瓘得張芝之筋故號一<lb/>
臺二妙<lb/>
小篆者秦相李斯所作増損大篆異同籀文謂之小篆<lb/>
亦曰秦篆畫如鐵石字若飛動作楷隸之祖為不易之<lb/>
法其銘題鍾鼎及符印至今用焉永昌等書即李斯之<lb/>
小篆也<lb/>
芝英篆者漢陳遵所作陳氏每書一座皆驚時人謂之<lb/>
<pb n="KR3h0019_WYG_001-37a"/>
陳驚座昔六國各以異體之書潛為符信則芝英興焉<lb/>
秦焚古典其文煨滅在漢中葉武帝臨朝爰有靈芝三<lb/>
本植於殿前既歌芝房之曲又述芝英之書焉陳氏即<lb/>
芝英之祖<lb/>
龍爪篆者晉右將軍王羲之曽遊天台還至㑹稽值風<lb/>
月清照夕止蘭亭吟咏之末題柱作一飛字有龍爪之<lb/>
形焉遂稱龍爪書其勢若龍蹙虎振㧞劒張弩<lb/>
懸針篆者漢章帝郎中扶風曹喜所作用題五經篇目<lb/>
<pb n="KR3h0019_WYG_001-37b"/>
抽其勢有若針之懸鋒芒故曰懸針河洛遺誥云懸針<lb/>
之書亦出曹喜小篆為質垂露為紀題署五經印其三<lb/>
史以為楷則傳芳千祀懸針即曹君為祖<lb/>
籀文者亦史籀所作與古文大篆小異後人以名稱書<lb/>
謂之史籀文七略曰史籀者周時史官教學童書與孔<lb/>
子壁中古文體俱其跡有石鼓文存焉蓋諷周宣王畋<lb/>
獵而作今在陳倉人少攻學<lb/>
雲書者衛恒所作軒轅之代慶雲常見其體郁郁紛紛<lb/>
<pb n="KR3h0019_WYG_001-38a"/>
為記職文字典取諸家象書品云衛恒書如搖華美女<lb/>
舞對鏡臺筆動若鳯張字張如雲集莫能傳學衛氏即<lb/>
垂雲之祖<lb/>
填篆者周媒氏以仲春之月判㑹男女則以此書表信<lb/>
往來及魏明帝使京兆韋仲將㸃定芳林苑中樓觀王<lb/>
廙王隠皆云字間滿密故云填篆亦曰方填書至今圖<lb/>
書印記并用此書<lb/>
剪刀篆者韋誕所作亦曰金錯書本古之錢名周之泉<lb/>
<pb n="KR3h0019_WYG_001-38b"/>
府厥跡不存降茲以還其文可覩若漢之銖兩新之刀<lb/>
布今具存焉其為體狀若麗匣盤龍新臺舞鳯自後史<lb/>
游造其極焉<lb/>
蝌蚪篆者其流出於古文尚書序費氏註云書有二十<lb/>
法蝌蚪書是其一法以其小尾伏頭似蝦蟆子故謂之<lb/>
蝌蚪昔魯恭王壞孔子宅以廣宫室得蝌蚪尚書又禮<lb/>
記論語足數十篇皆蝌蚪文字<lb/>
垂露篆者漢章帝令即中扶風曹喜所作以書章表奏<lb/>
<pb n="KR3h0019_WYG_001-39a"/>
事謂其㸃綴如輕露漢章帝嘗重此書懸帳内謂言曹<lb/>
喜之書如金盤瀉珠風篁雜雨八法𤣥妙一字千金矣<lb/>
　朱長文曰古之書者志於義理而體勢存焉周官教<lb/>
　國子以六書者惟其通於書之義理也故措筆而知<lb/>
　意見文而察本豈特㸃畫模刻而已自秦滅古制書<lb/>
　學乃缺刪煩去樸以趨便易然猶㫖趣略存至行草<lb/>
　興而義理喪矣鍾張羲獻之徒以奇筆倡士林天下<lb/>
　獨知有體勢豈知有源本惟顔魯公作字得其正為<lb/>
<pb n="KR3h0019_WYG_001-39b"/>
　多雖與説文未盡合蓋不欲大異時俗耳太宗嘗勅<lb/>
　徐鉉校許愼書仁廟申命篆石經於太學欲矯偽而<lb/>
　正天下之士苟安素習不能奉明詔意余素慕石經<lb/>
　顧未能致竊欲歴考籀篆本㫖以古定隸近古便今<lb/>
　又不得備見前代小學之説未敢輕舉今次是書擇<lb/>
　以前儒論著及理者表於前庶學者不忘其本㫖蓋<lb/>
　字必有象象必有意此不備耳<lb/>
　　筆法之一<lb/>
<pb n="KR3h0019_WYG_001-40a"/>
　　　秦李斯用筆法<lb/>
秦丞相李斯曰夫書之㣲妙道合自然篆籀以前不可<lb/>
得而聞矣自上古作大篆頒行於世但為世逺人多不<lb/>
詳今斯刪略繁者取其合理參為小篆凡書非但裹結<lb/>
流快終藉筆力輕健蒙將軍恬筆經猶有簡略斯更修<lb/>
改望益於用矣用筆法先急回後疾下鷹望鵬逝信之<lb/>
自然不得重改如遊魚得水景山興雲或卷或舒乍輕<lb/>
乍重善思之此理可見矣斯善書自趙高已下咸見推<lb/>
<pb n="KR3h0019_WYG_001-40b"/>
伏刻諸名山碑璽銅人並斯之筆斯書秦望紀功石云<lb/>
吾死後五百三十年間當有一人替吾跡焉<hi>一本作九百四十年</hi>
　　　漢蕭何蔡邕筆法<lb/>
前漢相國蕭何善篆籀與張子房陳隠等論筆道夫筆<lb/>
者意也書者骨也力也通也塞也決也何為殿成覃思<lb/>
三月以題其額觀者如流水何使禿筆常自為之後蔡<lb/>
伯喈入嵩山學書於石室内得素書八角垂芒頗似篆<lb/>
焉李斯并史籀等用筆勢喈得之不飡三日唯大呌歡<lb/>
<pb n="KR3h0019_WYG_001-41a"/>
喜若對古人喈因讀誦三年便妙達其理用筆頗異當<lb/>
漢代善書者咸異焉喈自書五經於太學觀者如市於<lb/>
㑹稽作筆論曰書者散也欲書先散懷抱任情恣性然<lb/>
後書之若綰閒務雖中山兔毫不能佳也先黙坐静思<lb/>
隨意取擬言不出口心不再思沈密若對人君則無不<lb/>
善矣字體形勢若坐若行若飛若動若往若來若臥若<lb/>
起若愁若喜若春夏秋冬若鳥啄形若蟲食木若利刀<lb/>
戈若彊弓矢若水火若樹雲若日月縱横有象可謂書<lb/>
<pb n="KR3h0019_WYG_001-41b"/>
矣<lb/>
　　　魏鍾繇筆法<lb/>
魏鍾繇見伯喈筆法於韋誕坐自拊胷盡青因嘔血太<lb/>
祖以五靈丹救之得活繇苦求之不與及誕死繇令人<lb/>
盜發其墓遂得之故知多力豐筋者聖無力無筋者病<lb/>
一一從其消息而用之由是更妙繇曰筆跡者界也流<lb/>
美者人也非凢庸所知臨死乃囊中取出以授其子㑹<lb/>
曰吾精思學書三十年讀他書未終盡學其字與人居<lb/>
<pb n="KR3h0019_WYG_001-42a"/>
畫地廣數步臥畫被穿過表如厠終日亡歸每見萬類<lb/>
皆書象之繇善三色書然最妙八分也㸃如山頽摘如<lb/>
雨驟纎如絲毫輕如雲霧去若鳴鳯之遊雲漢來若遊<lb/>
女之入花林粲粲分明遥遥逺曖者矣<lb/>
　　　晉衛恒四體書勢<lb/>
衛恒字巨山少辟司空齊王府轉太子舍人尚書郎秘<lb/>
書丞太子庶子黄門郎恒善草隸書為四體書勢曰昔<lb/>
在黄帝創制造物有沮誦蒼頡者始作書契以代結繩<lb/>
<pb n="KR3h0019_WYG_001-42b"/>
蓋覩鳥跡以興思也因而遂書則謂之字有六義焉一<lb/>
曰指事上下是也二曰象形日月是也三曰形聲江河<lb/>
是也四曰㑹意武信是也五曰轉注考老是也六曰假<lb/>
借令長是也夫指事者在上為上在下為下象形者日<lb/>
滿月虧象其形也形聲者以類為形以配為聲也㑹意<lb/>
者止戈為武人言為信也轉注者以老壽考也假借者<lb/>
數言同字其聲雖異文意一也自黄帝至三代其文不<lb/>
改及秦用篆書燒焚先典而古文絶矣漢武時魯恭王<lb/>
<pb n="KR3h0019_WYG_001-43a"/>
壞孔子宅得古文尚書春秋論語孝經時人已不復知<lb/>
古文謂之蝌蚪書漢世祕藏希得見魏初傳古文者出<lb/>
於邯鄲淳恒祖敬侯為寫尚書後以示淳而淳不别至<lb/>
正始中立三字石經轉失淳法因蝌斗之名遂效其形<lb/>
太康元年汲縣人盜發魏襄王塜得䇿書十餘萬言按<lb/>
敬侯所書猶有髣髴古書者數種其一卷論楚事者最<lb/>
為上妙恒竊悦之故竭愚思以諧其美愧不足以厠前<lb/>
賢之作冀以存古人之象焉古無别名謂之字勢云<lb/>
<pb n="KR3h0019_WYG_001-43b"/>
黄帝之史沮誦蒼頡眺彼鳥跡始作書契紀綱萬事垂<lb/>
法立制帝典用宣質文著世爰暨暴秦滔天作戾大道<lb/>
既泯古文亦滅魏文好古世𫝊丘墳歴代莫發真偽靡<lb/>
分大晉開元𢎞道敷訓天垂其象地曜其文天地乃位<lb/>
粲美其章因聲附意類物有方日處君而盈其度月執<lb/>
臣而虧其傍雲委蛇而上布星離披以舒光禾卉苯䔿<lb/>
以垂穎山嶽嵳峩而連岡蟲起蟄而若動鳥似飛而未<lb/>
揚觀其措筆綴墨用心精專勢和體均發止無間或守<lb/>
<pb n="KR3h0019_WYG_001-44a"/>
正循檢規折矩旋或方圓靡則因事制權其曲如弓其<lb/>
直如絃矯然特出若龍騰於川森爾下頹若雨墜於天<lb/>
或引筆奮力若鴻鴈高飛邈邈翩翩或縱肆婀娜若流<lb/>
蘇懸羽靡靡綿綿是故逺而望之若翔鳯厲水清波漪<lb/>
漣就而察之有若自然信黄唐之遺跡為六藝之範先<lb/>
籀篆蓋其子孫隸草乃其曽𤣥聊觀象以致思非言辭<lb/>
之所宣<lb/>
昔周宣王時史籀始著大篆十五篇或與古同或與古<lb/>
<pb n="KR3h0019_WYG_001-44b"/>
異世謂之籀書者也及平王東遷諸侯力政家殊國異<lb/>
而文字乖形秦始皇帝初兼天下丞相李斯乃損益之<lb/>
罷不合秦文者斯作蒼頡篇中車府令趙高作爰歴篇<lb/>
太史令胡毋敬作博學篇皆取史籀大篆或頗省改所<lb/>
謂小篆者或曰下邽人程邈為獄吏得罪始皇幽繫雲<lb/>
陽十年從獄中作大篆少者増益多者損減方者使圓<lb/>
圓者使方奏之始皇始皇善之出以為御史使定書或<lb/>
曰邈所定乃隸字也自秦壞古文有八體一曰大篆二<lb/>
<pb n="KR3h0019_WYG_001-45a"/>
曰小篆三曰刻符四曰蟲書五曰摹印六曰署書七曰<lb/>
殳書八曰隸書王莽時使司空甄酆校文字部改定古<lb/>
文復有六書一曰古文孔氏壁中書也二曰奇字即古<lb/>
文而異者三曰𫝊書秦篆書也四曰佐書即隸書也五<lb/>
曰繆篆所以摹印也六曰鳥書所以書幡信也許氏撰<lb/>
説文用篆書為正以為體例最可得而論也秦時李斯<lb/>
號為工篆諸山及銅人銘皆斯書也漢建初中扶風曹<lb/>
喜少異於斯而亦稱善邯鄲淳師焉略究其妙韋誕師<lb/>
<pb n="KR3h0019_WYG_001-45b"/>
淳而不及也太和中誕為成都太守以能書留補侍中<lb/>
魏氏寳器銘題皆誕書也漢末又有蔡邕采斯喜之法<lb/>
為古今雜形然精密不如淳也邕作篆勢曰字畫之始因以<lb/>
鳥跡蒼頡循聖作則制文體有六篆巧妙入神或象龜<lb/>
文或比龍鱗紆體放尾長翅短身頹若黍稷之垂穎藴<lb/>
若蟲蛇之棼緼揚波振擊龍躍鳥震延頸脅翼勢似凌<lb/>
雲或輕舉内投微本濃末若絶若連似水露縁絲凝垂下<lb/>
端從者如懸衡者如編杪者邪趨不方不圓若行若飛<lb/>
<pb n="KR3h0019_WYG_001-46a"/>
跂跂翾翾逺而望之象鴻鵠羣遊絡繹遷延近而視之<lb/>
端際不可得見指撝不可勝原研桑不能數其詰屈<lb/>
離婁不能覩其隙間般倕揖讓而辭巧籀誦拱手而韜<lb/>
翰處篇籍之首目粲斌斌其可觀摛華豔於紈素為學<lb/>
藝之範閑嘉文德之𢎞懿藴作者之莫刋思字體之俯<lb/>
仰舉大略而論㫋秦既用篆奏事繁多篆字難成即令<lb/>
隸人佐書曰隸字漢因行之獨符印璽幡信題署用篆<lb/>
隸書者篆之捷也上谷王次仲始作楷法至靈帝好書<lb/>
<pb n="KR3h0019_WYG_001-46b"/>
時多能者而師宜官為最大則一字徑文小則方寸千<lb/>
言甚矜其能或時不持錢詣酒家飲因書其壁顧觀者<lb/>
以佳酒討錢足而滅之每書輒削而焚其柎梁鵠乃益<lb/>
為版而飲之酒侯其醉而竊其柎鵠卒以書至選部尚<lb/>
書宜官後為袁術將今鉅鹿宋子有耿球碑是術所立<lb/>
其書甚工云是宜官書也梁鵠奔劉表魏武帝破荆州<lb/>
募求鵠鵠之為選部也魏武欲為洛陽令而以為北部<lb/>
尉故懼而自縛詣門署軍假司馬在秘書自效是以今<lb/>
<pb n="KR3h0019_WYG_001-47a"/>
者多有鵠手跡魏武帝懸著帳中及以釘壁玩之以為<lb/>
勝宜官今宫殿題署多是鵠書鵠宜為大字邯鄲淳宜<lb/>
為小字鵠謂淳得次仲法然鵠之用筆盡其勢矣鵠弟<lb/>
子毛𢎞教於秘書今八分皆𢎞法也漢末有左子邑小<lb/>
與淳鵠不同然亦有名魏初而有鍾胡二家為行書法<lb/>
俱學之於劉德昇而鍾氏小異然亦各有其巧今大行<lb/>
於世作隸勢曰鳥跡之變乃為佐隸蠲彼繁文崇此簡<lb/>
易厥用既行體象有度煥若星陳欝若雲布其大徑尋<lb/>
<pb n="KR3h0019_WYG_001-47b"/>
細不容髮隨事從宜靡有常制或穹窿恢廓或櫛比鍼<lb/>
列或砥平繩直或蜿蜒繆戾或長斜角趣或規旋矩折<lb/>
脩短相副異體同勢奮筆輕舉離而不絶纎波濃㸃錯<lb/>
落其間若鍾簴設張庭燎飛煙嶄巖崔嵳髙下屬連似<lb/>
崇臺重宇層雲冠山逺而望之若飛龍在天近而察之<lb/>
如心亂目眩奇<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>譎誕不可勝原研桑所不能計宰賜<lb/>
所不能言何草篆之足筭而斯文之未宣豈體大之難<lb/>
覩將秘奥之不𫝊聊佇思而詳觀舉大較而論旃<lb/>
<pb n="KR3h0019_WYG_001-48a"/>
漢興而有草書不知作者姓名至章帝時齊相杜伯度<lb/>
號稱善作篇後有崔瑗崔寔亦皆稱工杜氏結字甚安<lb/>
而書體㣲瘦崔氏甚得筆勢而結字小疎𢎞農張伯英<lb/>
者因而轉精其巧凡家之衣帛必書而後練之臨池學<lb/>
書池水盡黑下筆必為楷則常曰怱怱不暇草書寸紙<lb/>
不見遺至今世尤寳其書韋仲將謂之草聖伯英弟文<lb/>
舒者次伯英又有姜孟穎梁孔達田彦和及韋仲將之<lb/>
徒皆伯英弟子有名於世然殊不及文舒也羅叔景趙<lb/>
<pb n="KR3h0019_WYG_001-48b"/>
元嗣者與伯英並時見稱於西京而矜巧自與衆頗惑<lb/>
之故伯英自稱上比崔杜不足下方羅趙有餘河間張<lb/>
超亦有名雖然與崔氏同州不如伯英之得其法也崔<lb/>
瑗作草書勢曰書契之興始自頡皇寫彼鳥跡以定文<lb/>
章爰暨末葉典籍彌繁時之多辟政之多權官事荒蕪<lb/>
勦其墨翰惟作佐隸舊字是刪草書之法蓋又簡略應<lb/>
時諭指用於卒迫兼功并用愛日省力純儉之變豈必<lb/>
古式觀其法象俯仰有儀方不中矩圓不中規抑左揚<lb/>
<pb n="KR3h0019_WYG_001-49a"/>
右望之若﨑竦企鳥跱志在飛移狡兔暴駭將奔未馳<lb/>
或黝黭<graphic n="KR1709" url="https://raw.githubusercontent.com/kanripo/KR-Gaiji/master/images/KR1709.png" mimeType="image/png"/>
                    <graphic n="KR1677" url="https://raw.githubusercontent.com/kanripo/KR-Gaiji/master/images/KR1677.png" mimeType="image/png"/>狀似連珠絶而不離畜怒奮欝放逸生奇<lb/>
忽凌邃惴慄若據槁臨危旁㸃邪附似蜩螗挶枝絶筆<lb/>
收勢餘綖糾結若杜白揵毒縁巇螣蛇赴穴頭沒<lb/>
尾垂是故逺而望之漼焉若沮岸崩崖就而察之一畫<lb/>
不可移機㣲要妙臨時從宜略舉大較髣髴若斯<lb/>
　　　晉王羲之筆陣圖<lb/>
夫紙者陣也筆者刀矟也墨者鍪甲也水硯者城池也<lb/>
<pb n="KR3h0019_WYG_001-49b"/>
本領者將軍也心意者副將也颺筆者吉㓙也出入者<lb/>
號令也屈折者殺戮也夫欲書先乾研墨凝神静思預<lb/>
想字形大小偃仰平直振動令筋脉相連意在筆前然<lb/>
後作字若平直相似狀如算子便不是書但得其㸃畫<lb/>
爾昔宋翼常作此書翼鍾繇弟子繇乃叱之翼遂三年<lb/>
不敢見繇濳心改跡每畫一波常三過折筆每作一㸃<lb/>
常隠鋒而為之每作一橫畫如驚蛇之曲每作一戈如<lb/>
百鈞弩發每作一㸃如高峯墜石屈折如銅鐵鉤每作<lb/>
<pb n="KR3h0019_WYG_001-50a"/>
一牽如萬嵗枯藤每作一放縱如足行之趨驟翼先來<lb/>
書惡晉太康中有人於許下破鍾公墓遂得筆勢論翼<lb/>
乃讀之依此法學名遂大振欲真書行書皆依此法若<lb/>
欲學草書又别有法須緩前急後字體形勢狀等蟲蛇<lb/>
相鉤連不㫁仍須稜側起復用筆爾不使齊平大小一<lb/>
等每作字須有㸃處且作餘字總竟然後安㸃其㸃須<lb/>
空中遥擲筆作草書亦須象篆勢八分古隸相雜亦不<lb/>
得急令墨不入紙若急作意思淺薄筆即直過惟有章<lb/>
<pb n="KR3h0019_WYG_001-50b"/>
草及章程行押等不用此勢但用繫石波而已其繫石<lb/>
波者缺波也又八分更有一波謂之隼尾波其即鍾公<lb/>
太山銘及魏文帝受禪碑中已有此體夫書先須引八<lb/>
分章草入隸字中發人意氣若直取俗字不能先發羲<lb/>
之少學衛夫人書將謂大能及後渡江北遊名山比見<lb/>
李斯曹喜等書又之許下見鍾繇梁鵠書又之洛下見<lb/>
蔡邕石經書又之從兄洽處見張昶華嶽碑始知學衛夫<lb/>
人書徒費年月耳羲之遂改本師仍於衆碑學習焉遂成書<lb/>
<pb n="KR3h0019_WYG_001-51a"/>
爾時年五十有三或恐風燭奄及遺教於子孫耳可藏<lb/>
之石室千金勿傳非其人也永和十二年四月十二日<lb/>
書<lb/>
　朱長文曰舊本謂羲之嘗渡江北遊名山之許洛觀<lb/>
　碑據東晉時許洛未平逸少必不可往故刪去之凡<lb/>
　事理不通者皆倣此<lb/>
　　　晉王羲之筆勢論<lb/>
告汝子敬吾觀汝書性過人仍未閑規矩父不親教自<lb/>
<pb n="KR3h0019_WYG_001-51b"/>
古有之今述筆勢論十篇開汝之性凡諸字勢總立十<lb/>
章章有指歸定其模楷審其舛謬撮其要實録其便宜<lb/>
或變體處多罕測其本轉筆者衆莫識其源懸針垂露<lb/>
之法固難體制揚波騰氣之勢足可迷人故謂變其所<lb/>
由堪愈膏盲之疾今書樂毅論一本筆勢論一篇貽子<lb/>
藏之勿播於外窮研篆籀功省而易成纂習精專形彰<lb/>
而勢顯存意學者兩月可見其成天性靈者百日即知<lb/>
其本此筆勢可為家珍學者秘之世有名譽筆削乆矣<lb/>
<pb n="KR3h0019_WYG_001-52a"/>
始克有成研精覃思審諸規矩存其要畧以為斯論<lb/>
一曰凡欲書時先乾研墨安筆水中研墨須調不得生<lb/>
用生用即浸潯漫澁㸃筆之法只可大如菽麥也不宜<lb/>
多㸃㸃多則不利横畫之法不得緩緩則不緊豎牽之<lb/>
法不得急宜卓把筆筆頭先行筆管須卓立豎傍則曲<lb/>
也倚竿之勢亦須緩干戈形勢頭尾大小輕健妙好真<lb/>
書如此行草任意<lb/>
二曰初學字時不可盡其形勢先想字成意在筆前一<lb/>
<pb n="KR3h0019_WYG_001-52b"/>
徧正其脚手二徧須形勢三徧須稍令似本四徧加其<lb/>
遒潤五徧毎加抽拔使不生澁如筆下未滑不可便休<lb/>
三行兩行臨之惟取滑健為能勿計其遍數也<lb/>
三曰平穩為本分間布置上下齊平均其體勢大者促<lb/>
之令小小者縱之令大自然寛狹得所不失其宜横則<lb/>
正若長舟之截江渚豎則直如冬笋之挺寒谷<lb/>
四曰作㸃之法皆須磊磊如大石當衢路或如蹲鴉或<lb/>
如蝌蚪或如𤓰子凡此之類各稟其宜用之落竿之法<lb/>
<pb n="KR3h0019_WYG_001-53a"/>
峨峨若長松之倚谿也<lb/>
五曰立人之法如鳥在柱首亻彳之類是也利脚之法<lb/>
彎彎如角弓見鳥張焉為鳥是也急引疾牽如雲中之<lb/>
電還逺之流是也<lb/>
六曰日月白用等字之例中畫不得觸其右右又宜麤<lb/>
中畫之法逺近宜均上下得所並須遞相掩蓋不可孤<lb/>
露影象也一云勿令偏枯㸃畫既匀自然妙矣<lb/>
七曰用筆之法復有數勢藏鋒者大側筆者乏抽筆者<lb/>
<pb n="KR3h0019_WYG_001-53b"/>
人態筆者必為憇筆者失矣息筆者逐逼蹙筆者於將<lb/>
戰筆者合舍蹶筆者或幾翻筆者先光疊筆者時寺起<lb/>
筆者不下打筆者廣度<lb/>
八曰擎不宜緩緩則鈍磔筆不宜遲遲則失力復不宜<lb/>
促促則欠潤啄不宜斜斜則失勢迴角不宜峻峻則拙<lb/>
二字合為一體者不宜寛寛則陋重者不宜長單者不宜<lb/>
小復不宜大密勝疎短勝長也<lb/>
九曰字體之形不宜上闊下狹如此則輕重不相稱也<lb/>
<pb n="KR3h0019_WYG_001-54a"/>
太密則似痾瘵纒身不能展舒過疎則似翔禽溺水諸<lb/>
處皆慢傷長則似既死之虺腰間無力傷短則似已踐<lb/>
之蛙形醜而闊此為大忌<lb/>
十曰學者有二種若擬倣學者要須似本緩緩臨時定<lb/>
其形勢勿失規矩若擬自下要急者但少得形勢復令<lb/>
快健手脚輕便衆據得所方圓大小各不觸犯或一㸃<lb/>
失所若美女無一目一畫失所如壯士無一肱樂毅論<lb/>
書法筆勢俱備苟能得此自外皆能勿以難學而慢之<lb/>
<pb n="KR3h0019_WYG_001-54b"/>
也此作初成之時有丹陽僧求吾吾不復與也<lb/>
　　　晉王羲之書論四篇<lb/>
夫三端之妙莫先乎用筆六藝之奥莫若乎銀鈎昔秦<lb/>
丞相李斯見周穆王書七日興歎患無其骨蔡尚書入<lb/>
鴻都觀碣十旬不返嗟其出羣故知達其源者少闇其<lb/>
理者多近代以來多不師古縁情棄道纔記姓名學不<lb/>
該贍聞見又寡致使成功不就虚費精力自非通靈感<lb/>
物不可與談斯道矣今刪李斯筆妙更加潤色總七條<lb/>
<pb n="KR3h0019_WYG_001-55a"/>
并作其形容列事如左貽諸子孫永為模範庻將來君<lb/>
子時復覽焉要先取崇山絶仞中兔毛八月九日収之<lb/>
筆頭長一寸管長五寸鋒齊要强者硯取煎涸新石潤<lb/>
澁相兼又浮津耀墨者其墨取廬山之松煙代郡之鹿<lb/>
角膠十年已上强如石者紙取東陽魚卵虚柔滑浄者<lb/>
然後靜神攄思揮襟作之先學執筆若真書去頭二寸<lb/>
一分<hi>一本云一寸二分</hi>若行草書去頭三寸一分<hi>一本云二寸一分</hi>執<lb/>
之下墨㸃畫芟波屈曲真草皆須盡一身之力而送之<lb/>
<pb n="KR3h0019_WYG_001-55b"/>
若初學先大書不得從小善鑒者不寫善寫者不鑒凡<lb/>
書多肉㣲骨者謂之墨猪多力豐筋者勝無力無筋者<lb/>
病一一從其消息而用之若作横畫必須隠隠然可畏<lb/>
若作蹙鋒如長風忽起蓬勃一家若飄散離合如雲中<lb/>
别鶴遥遥然若作引戈如百鈞弩發若作抽針如萬嵗<lb/>
枯藤若作屈曲如武人勁弩筋節若作波如崩浪雷奔<lb/>
若作鈎如山將岌岌然<hi>一云一如千里陣雲隱隱然如高峯墜石磕磕然丿陸㫁犀象</hi>
<hi>□百鈞弩發丨萬嵗枯藤乀崩浪雷奔<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>勁弩筋節</hi>
<pb n="KR3h0019_WYG_001-56a"/>
　　　又<lb/>
夫執筆有七種有心急而執筆緩者有心緩而執筆急<lb/>
者若執筆近不能豎者心手不齊意後筆前者敗若執<lb/>
筆逺而急心前筆後者勝又有十一種結搆圓滿如篆<lb/>
法飄颺洒落如章草兇險可畏如八分窈窕出入如飛<lb/>
白耿介峙立如鶴頭鬰跋縱横如古隸書心存委曲每<lb/>
為字各一象其形斯道妙矣書道畢矣永和四年於上<lb/>
虞製記<lb/>
<pb n="KR3h0019_WYG_001-56b"/>
　朱長文曰自三端之妙而兩下叚舊傳右軍所作後<lb/>
　見張彦逺要略以為衛夫人之辭然亦莫可考驗也<lb/>
　　　又<lb/>
論曰夫書者𤣥妙之技也自非達人君子不可得而述<lb/>
之夫書大須存意思予覽李斯等論筆勢又鍾繇書法<lb/>
皆是不輕恐子孫不記故序而論之夫書字不用平直<lb/>
不用調端先須用筆或偃或仰或欹或側或大或小或<lb/>
長或短凡作一字或似篆籀或如鵠頭或如散隸或似<lb/>
<pb n="KR3h0019_WYG_001-57a"/>
八分或如蟲食木或如流水態或如壯士利劍或似婦<lb/>
人纎麗先搆筋力然後裝束必須汪濊詳雅起發齊密<lb/>
疎闊相間每作㸃必須懸手作之或作波抑而復曵毎<lb/>
作一字即須作數種意况或横畫似八分而發如篆籀<lb/>
或豎牽如深林之喬木而屈折如鋼鐵鉤或上大如稈<lb/>
槀或下細如針韮或轉發似鳥飛或稜側如流水作一<lb/>
字横豎可連滿一行直㸔媚態第一須存筋藏鋒滅跡<lb/>
隠端用尖筆如落鋒勢無毫如尖筆勢意况生舉爽爽<lb/>
<pb n="KR3h0019_WYG_001-57b"/>
若神為一字數體俱入若作一紙皆須字字意别勿使<lb/>
相同若書虚紙用强筆若書强紙用弱筆强弱不等則<lb/>
蹉跌不入必須坐書靜思令意在筆前筆居心後未作<lb/>
之始結思成矣然下筆不用急而須遲何也心是鋒箭<lb/>
箭不欲遲遲則中物不入夫字有緩急一字之中何者<lb/>
是急止如鳥字下手一㸃㸃須急橫直皆須遲欲鳥之<lb/>
脚大須急不急不有形勢每書欲得十遲五急十曲五<lb/>
直十藏五出十起五伏然後是書若直㸃急牽急裹此<lb/>
<pb n="KR3h0019_WYG_001-58a"/>
暫看似書久味無力又須用筆著墨不過三分不得深<lb/>
浸毫弱無勢墨用松節研之乆乆不動彌佳矣<lb/>
　　　又<lb/>
晉王羲之曠之子也七嵗善書十二見前代筆説於父<lb/>
枕中竊而讀之父曰爾何竊吾所秘羲之笑而不答母<lb/>
曰爾觀用秘筆法否父見其小恐不能秘之語羲之拜<lb/>
曰今籍而用之使待成人晩矣父遂與之不盈期月書<lb/>
大進衛夫人語太常王榮曰此兒必見用筆訣也妾近<lb/>
<pb n="KR3h0019_WYG_001-58b"/>
見其書便有老成之意因涕流曰此子必蔽吾名晉帝<lb/>
時書祭北郊文乆乃更寫工人削之筆入木三分三十<lb/>
三書蘭亭序三十七書黄庭經訖空中有語卿書感我<lb/>
而况人乎吾是天台文人自言真勝鍾繇羲之書多不<lb/>
一體永和九年作筆陣圖與子敬曰夫紙者城也筆者<lb/>
主也水者兵也研者糧也恬者智也躁者形也大坐者<lb/>
壘也調神者謀也輕者鉦也重者鼔也心者刀也手者<lb/>
騎也並以書之經緯夫筆墨皆强者然後可行若勾者<lb/>
<pb n="KR3h0019_WYG_001-59a"/>
似用干將之劒陸截犀革若曳者似六鈞之弓夏服之<lb/>
箭縱横若花開草野起復若雲霧去來至於主客勝負<lb/>
皆須姑息而後行之先作者主也後為者客也夫用筆<lb/>
似安營似用槊調墨似調弓端箭㸃水似觀象察色看<lb/>
毫似砥刃合鋒畜硯似甲楯舟航用紙似突騎屯聚出<lb/>
入若由門户回轉若摇旌旗挺發若號令齊整小大<lb/>
若法律嚴明正直若糾察史官輕重若破賊㑹圍結字<lb/>
若獻凱廟堂凡解如此可謂是書不然虚費紙筆終日<lb/>
<pb n="KR3h0019_WYG_001-59b"/>
屹屹何所成名<hi>筆陣圖語與前篇不同前云永和十二年此題九年嵗月亦異</hi>
　朱長文曰晉史不云羲之著書言筆法此數篇蓋後<lb/>
　之學者所述也今并存於編以俟詳擇<lb/>
　　　晉天台紫真筆法<lb/>
天台紫真因及余曰子雖至於斯仍未至於斯若書之<lb/>
器必達乎道同混元之理似七寳之貴垂萬古之名陽<lb/>
氣明而華壁立隂氣大而風神生把筆低鋒肇於本性<lb/>
有體圓則潤勢疾則澁貴𦂳而勁忌險而峻内盈外虚<lb/>
<pb n="KR3h0019_WYG_001-60a"/>
起不孤伏不寡面迎非近背接非逺望之惟逸發之惟<lb/>
靜儆兹法也盡妙矣言訖直隱予遂鐫石以為陳跡維<lb/>
永和九年九月五日晉右將軍王羲之記<lb/>
　　　晉王羲之用筆賦<lb/>
秦漢魏至今隸書其唯鍾繇草有黄綺張芝至於用筆<lb/>
神妙不可得而詳悉也夫賦以布諸懷抱擬形於翰墨<lb/>
也辭云何異人之挺發精傳善而含章馳鳯門而獸據<lb/>
浮碧水而龍驤滴秋露而垂玉摇春條而不長飄颻逺<lb/>
<pb n="KR3h0019_WYG_001-60b"/>
逝浴天池而頡頏翺翔弄翮凌輕霄而接行詳其真體<lb/>
正作高强勁實方圓窮金石之麗纎麤盡凝脂之密藏<lb/>
骨抱筋含文包質没没汩汩若濛氾之落銀鈎耀耀晞<lb/>
晞狀扶桑之掛朝日或有飄飄騁巧勢若自然包羅羽<lb/>
客總括神仙季氏韜光類隠龍而怡情王喬脫屣歘飛<lb/>
鳬而上征遊絲斷而還續龍鸞羣而不爭或破真成草<lb/>
散而能整養徳儼如威而不猛髪指冠而眥裂據純鉤<lb/>
而耿耿忽𤓰割兮互裂復交結而成族若長天之陣雲<lb/>
<pb n="KR3h0019_WYG_001-61a"/>
如倒松之臥谷時滔滔而東注乍紐山兮暫塞射雀目<lb/>
以施巧拔長蛇兮盡力草草𦕈𦕈或連或絶如花亂飛<lb/>
遥空舞雪時行時止或卧或蹷透嵩華兮不高踰懸壑<lb/>
兮非越信能經天緯地毗助王猷耽之翫之功積山丘<lb/>
吁嗟秀逸萬代嘉休顯允哲人于今鮮儔共六合而俱<lb/>
永與兩曜而同流鬱高峰兮偃蓋如萬嵗兮千秋<lb/>
　　　晉王羲之草書勢<lb/>
昔秦時諸侯爭長簡檄相𫝊望𤇺走驛以篆隸之難因<lb/>
<pb n="KR3h0019_WYG_001-61b"/>
求其速遂作赴急之書蓋今草書也其先出自杜氏以<lb/>
張為祖以衛為父索范者伯叔也二王父子可為兄弟<lb/>
薄為庶息羊為僕隸目而叙之亦不失蒼公觀鳥跡之<lb/>
措意耶但體有疎密意有倜儻或有飛走流注之勢驚<lb/>
竦峭絶之氣滔滔閒雅之容卓犖跌宕之志百體千形<lb/>
巧媚爭呈豈可一槩而論哉皆古英儒之撮撥豈羣小<lb/>
曹吏之所為因為之狀疾若驚蛇失道遲若渌水徘徊<lb/>
緩則鴉行急則鵲厲抽如雉踞㸃如兔擲乍駐乍引任<lb/>
<pb n="KR3h0019_WYG_001-62a"/>
意所為或麤或細隨態運奇雲集水散風迴電馳及其<lb/>
成也麤而有筋似蒲萄之蔓延女蘿之繁縈澤蛇之相<lb/>
絞山熊之對爭若舉翅而不飛欲走而還停狀雲山之<lb/>
有𤣥玉河漢之有列星厥體難窮其類多容婀娜如削<lb/>
弱栁聳秀如裊長松婆娑而同舞鳯宛轉而似蟠龍縱<lb/>
横如結聨綿如繩流離似繡磊落如綾暐暐曄曄奕奕<lb/>
翩翩或臥而似側或立而似顛斜而復正㫁而還連若<lb/>
白水之遊羣魚叢林之掛騰猿狀衆獸之逸原陸飛鳥<lb/>
<pb n="KR3h0019_WYG_001-62b"/>
之戲晴天象烏雲之罩恒嶽紫霧之出衡山巉巗若嶺<lb/>
血脉如泉文不謝於波瀾義不愧於深淵傳志意於君<lb/>
子狀欵曲於人間蓋略言其梗槩未足稱其要妙焉<lb/>
　朱長文曰張彦逺以草書勢為右軍自叙按篇中云<lb/>
　二王父子可為兄弟薄為庶息羊為僕隸乃在晉宋<lb/>
　之後以此言之蓋袁昻所作耳斷非右軍也<lb/>
　　　唐僧懷素草書歌行<lb/>
少年上人號懷素草書天下稱獨歩墨池飛出北𬈑魚<lb/>
<pb n="KR3h0019_WYG_001-63a"/>
筆鋒殺盡中山兔八月九日天氣凉酒徒詞客滿高堂<lb/>
牋麻素絹排數箱宣州石硯墨色光吾師醉後倚繩床<lb/>
須臾掃盡數千張飄風驟雨驚颯颯落花飛雪何茫茫<lb/>
起來向壁不停手一行數字大如斗怳怳如聞神鬼驚<lb/>
時時只見蛟龍走左盤右蹙如驚電狀同楚漢相攻戰<lb/>
湖南七郡凡幾家家家屏障書題徧王逸少張伯英古<lb/>
來幾許浪得名張顛老死不足數我師此義不師古古<lb/>
來萬事貴天生何必要公孫大娘渾脱舞<hi>此篇本藏真自作駕名李</hi>
<pb n="KR3h0019_WYG_001-63b"/>
<hi>太白前人已有辨證</hi>
　　　唐太宗論書<lb/>
太宗嘗謂朝臣曰書學小道初非急務時或留心猶勝<lb/>
棄日凡諸藝業未有學而不得也病在心力懈怠不能<lb/>
専精爾朕少時為公子頻遭陣敵義旗之始乃平冦亂<lb/>
執金鼓必有指揮觀其陣即知强弱以吾弱餌其强以<lb/>
吾强衝其弱敵犯吾弱追奔不踰百數十歩吾擊其弱<lb/>
突過其陣自背而反擊之無不大潰多用此制朕思得<lb/>
<pb n="KR3h0019_WYG_001-64a"/>
其理深也今吾臨古人之書殊不學其形勢唯在求其<lb/>
骨力而形勢自生吾之所為皆先作意是以果能成也<lb/>
　　　唐太宗筆法<lb/>
初書之時收視反聴絶慮怡神心正氣和則契於𤣥妙<lb/>
心神不正字則欹斜志氣不和字則顛仆如魯廟之器<lb/>
也又云為㸃必收貴𦂳而重為畫必勒貴澁而遲為擎<lb/>
必掠貴險而勁為䜿必怒貴戰而雄為戈必潤貴遲凝<lb/>
而右顧為環必郁貴蹙鋒而總轉為波必磔貴三折而<lb/>
<pb n="KR3h0019_WYG_001-64b"/>
遣毫<lb/>
　　　唐太宗指意<lb/>
夫字以神為精魄神若不和則無態度也以心為筋骨<lb/>
心若不堅則字無勁健也以副毛為皮膚副若不圓則<lb/>
字無温潤也所資心副相參用神氣冲和為妙今比重<lb/>
明輕用指腕不如鋒芒用鋒芒不如冲和之氣自然手<lb/>
腕虚則鋒含沈靜夫心合於氣氣合於心神心之用也<lb/>
心必靜而已矣虞安吉云夫解書意者一㸃一畫皆求<lb/>
<pb n="KR3h0019_WYG_001-65a"/>
象本乃轉自取拙豈是書耶縱倣類本體様奪真可圖<lb/>
其字形未可稱解筆意此乃類乎效顰未入西施之奥<lb/>
室也故其始學得其粗未得其精太緩者滯而無筋太<lb/>
急者病而無骨横毫側管則鈍慢而肉多豎筆直鋒則<lb/>
乾枯而露骨及其悟也心動而手均圓者中規方者中<lb/>
矩麤而能鋭細而能壯長者不為有餘短者不為不足<lb/>
思與神㑹同乎自然不知所以然而然也<lb/>
　　　唐太宗筆意<lb/>
<pb n="KR3h0019_WYG_001-65b"/>
夫學書者先須知有王右軍絶妙得意處真書樂毅論<lb/>
行書蘭亭草書十七帖勿令有死㸃盡書之道也學書<lb/>
之難神彩為上形質次之兼之者便到古人以斯言之<lb/>
豈易多得必使心忘於筆手忘於書心手遺情書不妄<lb/>
想要在求之不見考之即彰<lb/>
　　　唐虞世南筆髓<lb/>
　　　原古<lb/>
文字經藝之本王政之始蒼頡象山川江海之狀蟲蛇<lb/>
<pb n="KR3h0019_WYG_001-66a"/>
鳥獸之跡而立六書戰國政異俗殊書文各别秦患多<lb/>
門定為八體後復訛謬凡五易焉然並不述用筆之妙<lb/>
及乎蔡邕張索之輩鍾繇王衛之流皆造意精微自悟<lb/>
其㫖也<lb/>
　　　辨應<lb/>
心為君妙用無窮故為君也手為輔承命竭股肱之用<lb/>
故為臣也力為任使纎毫不撓尺丈有餘故也管為將<lb/>
帥處運動之事執生死之權虚心納物守節藏鋒故也<lb/>
<pb n="KR3h0019_WYG_001-66b"/>
毫為士卒隨管任使跡不拘滯故也字為城池大不虚<lb/>
小不孤故也<lb/>
　　　釋真<lb/>
筆長不過六寸捉管不過三寸一真二行三草指實掌<lb/>
虚右軍云書弱紙强筆强紙弱筆强者弱之弱者强之<lb/>
也遲速虚實若輪扁斵輪不徐不疾得之於心而應之<lb/>
於手口所不能言也拂掠輕重若浮雲蔽晴天波撇平<lb/>
匀如㣲風摇碧海氣如奔馬亦如柔鈎變化出乎心而<lb/>
<pb n="KR3h0019_WYG_001-67a"/>
妙用應乎手然則體約八分勢同章草而各有趣無問<lb/>
巨細皆有虛散其鋒圓毫絶按轉易也真書一體當覆<lb/>
腕上搶掠毫開下撒撥歴鋒則稍有筋力指端横鉤蹲<lb/>
踞轉腕之狀矣<lb/>
　　　釋行<lb/>
行書之體略同於真至於頓挫磅礴若猛獸搏噬進退<lb/>
鉤鉅若秋鷹迅擊故覆筆搶毫乃接鋒而直引其管則<lb/>
内旋外拓而環轉紓結也旋毫不絕内轉鋒也加以掉<lb/>
<pb n="KR3h0019_WYG_001-67b"/>
筆聨毫若石璺玉瑕自然之理也亦如長空遊絲容曳<lb/>
而來往又似蟲網絡壁勁實而復虚右軍云遊絲㫁而<lb/>
能續皆契天真同於輪扁也又云每作㸃畫皆懸管掉<lb/>
之令其鋒開自然勁健矣<lb/>
　　　釋草<lb/>
草則縱心奔放覆腕轉蹙懸管聚鋒柔毛外拓右為外<lb/>
左為内伏連卷舒收攬吐納内轉藏鋒既如舞袖揮拂而<lb/>
縈紆又如垂藤樛盤而繚繞蹙旋轉鋒如騰猿過樹躍<lb/>
<pb n="KR3h0019_WYG_001-68a"/>
鯉透泉<hi>一云逸蚪得水</hi>輕兵逐虜烈火燎原或氣雄不可抑或<lb/>
勢逸不可止縱狂逸放不違筆意也右軍云透嵩華而<lb/>
不髙踰懸壑而態越或連或絶如花亂飛若雄若逸如<lb/>
馬長奔但先緩引興心逸自急也仍接鋒取興興盡即<lb/>
已又生簇鋒轉剔刓角多鉤篆體或如蛇形亦如兵陣<lb/>
故兵無常陣字無常體矣<lb/>
　　　契妙<lb/>
欲書之時當收其視聴絶慮凝神正心和氣則契於妙<lb/>
<pb n="KR3h0019_WYG_001-68b"/>
心神不正書則欹斜志氣不和書則顛仆同魯廟之器<lb/>
虚則欹滿則覆中則正正者冲和之氣也然字雖有質<lb/>
跡本無為稟隂陽而動静體物象而成形達性通變不<lb/>
主其常故知書道𤣥妙必資於神遇不可以力求也機<lb/>
巧必須以心悟不可以目取也字形者如目之視也為<lb/>
目有止限猶執字體也旣有質滯為目所視逺近不同<lb/>
如水在方圓豈由其水且筆妙喻水方圓喻字所視則<lb/>
同逺近則異故明執字體也字態心之輔也心悟合於<lb/>
<pb n="KR3h0019_WYG_001-69a"/>
妙也借如鑄銅為鏡非匠者之明假筆𫝊心非毫端之<lb/>
妙必在澄心運思至㣲至妙之間神應斯徹又同鼓琴<lb/>
輪指妙響隨意而生握管使鋒逸態逐毫而應學者心<lb/>
悟於至妙書契於無為苟渉夫浮華終懵於斯理<lb/>
　　　勸學<lb/>
自古賢哲勤乎學而立其名不學則没代而無聞矣且<lb/>
㑹稽竹箭湛盧㫁割不括而羽之淬而厲之終不見其<lb/>
利用之材矣右軍云耽之翫之功積丘山張芝學書池<lb/>
<pb n="KR3h0019_WYG_001-69b"/>
水盡黑當學其雅趣求其真意無圖其形容滯於體質<lb/>
此貴乎心意専精必有誠意也予中宵之間夢吞筆覺<lb/>
後若在胸臆又因假寐見張芝指一道字用筆體斯源<lb/>
也足明至誠感神信有徵矣故右軍出於山隂寫黄庭<lb/>
經感三台神降其子獻之於㑹稽山見一人黑身披雲<lb/>
而下左手持紙右手持筆以遺獻之獻之受而問曰君<lb/>
何姓字復何遊筆計奚施答曰吾象外為家不變為姓<lb/>
五常為字其筆跡豈殊吾體耶獻之佩服斯言退而臨<lb/>
<pb n="KR3h0019_WYG_001-70a"/>
寫向逾三載竟昧其㣲况不學乎羲之云自非通靈感<lb/>
物不可與談斯㫖也夫道者學以致之飽食而無所用<lb/>
心則斯道不得其門而入則苦學而難成矣故立以君<lb/>
臣之體類以攻戰之勢將以近而喻逺必因蹄而得兔<lb/>
務欲成其要妙啓其戸牖庶後來君子思而勉之矣<lb/>
　　　唐歐陽詢傳授訣<lb/>
傳授訣曰每秉筆必在圓正運氣力縱横重輕凝神靜<lb/>
慮審字勢四面停匀八邊具備長短合度麤細折中以<lb/>
<pb n="KR3h0019_WYG_001-70b"/>
眼凖程疎密欹正最不可忙忙則失勢次不可緩緩則<lb/>
骨癡又不可瘦瘦則形枯復不可肥肥則質濁詳細緩<lb/>
臨自然備體此字學要妙處貞觀六年七月十二日詢<lb/>
書付善奴<lb/>
　　　唐歐陽詢用筆論<lb/>
有翰林善書大夫言於寮故無名公子曰自書契之興<lb/>
篆隸兹起百家千體紛雜不同至於盡妙窮神作範垂<lb/>
代騰芳飛舉冠絶古今惟右軍王逸少一人而已然去<lb/>
<pb n="KR3h0019_WYG_001-71a"/>
之數百年内無人擬者蓋與天挺之性功力尚少用筆<lb/>
運神未通其趣可不然歟公子乃從容歛袵而言曰僕<lb/>
庸瑣愚昧命亦輕㣲無禄代耕留心筆硯至如天挺功<lb/>
力誠如大夫之説用筆之趣請聞其説大夫欣然而笑<lb/>
曰此難能也子欲聞乎公子曰余自少及長凝情翰墨<lb/>
每覽異體奇跡未嘗不循環吟玩抽其妙思終日臨倣<lb/>
至老而無倦也大夫曰夫用筆之法急捉短搦迅牽疾<lb/>
掣懸針垂露蠖屈蛇伸灑落蕭條㸃綴閒雅行行眩目<lb/>
<pb n="KR3h0019_WYG_001-71b"/>
字字驚心若上苑之春花無處不發抑亦可觀是余用<lb/>
筆之妙也公子曰幸甚幸甚仰承餘論善無所加然僕<lb/>
見聞異於是輒以聞見便耽翫之奉對大賢座未敢抄<lb/>
説大夫曰與子同寮索居日乆既有異同焉得不叙公<lb/>
子曰向之造次濫有斯言今切再思恐不足取大夫曰<lb/>
妙善異述達者共𫝊請不秘之粗陳梗槩公子安退位<lb/>
逡廵緩頰而言曰夫用筆之體㑹須鉤黏攙把緩紲徐<lb/>
収梯不虚發研必有由徘徊俯仰容與風流剛則鐵畫<lb/>
<pb n="KR3h0019_WYG_001-72a"/>
媚若銀鉤壯則崛岉而嶱嶫麗則綺靡而清遒若枯松<lb/>
之卧髙嶺類巨石之偃鴻溝同鸞鳯之鼓舞等鴛鷺之<lb/>
沈浮彷彿兮若神仙來徃宛轉兮似獸伏龍遊其墨或<lb/>
灑或淡或浸或燥隨其形勢隨其變巧藏鋒靡露壓尾<lb/>
難討忽正忽斜半真半草唯截紙稜撆捩窈窕務在矜<lb/>
實無令怯少隠隠軫軫譬河漢之出衆星崑岡之出珍<lb/>
寳既錯落而燦爛復趢連而掃撩方圓上下而相副終<lb/>
始盤桓而圍繞觀寥廓兮似察始登岸而逾好用筆之<lb/>
<pb n="KR3h0019_WYG_001-72b"/>
趣信然可珍竊謂合乎古道大夫應聲而起行吟而歎<lb/>
曰夫遊畎澮者詎測𬈑海之深升培塿者寧知泰山之<lb/>
峻今屬公子吐論通幽洞㣲過鍾張之門入羲獻之室<lb/>
重光前哲垂裕後昆中心藏之蓋棺乃止公子謝曰鄙<lb/>
説疎淺未足可珍忽枉話言不勝慚懼<lb/>
　　　唐顔真卿傳張旭十二意筆法記<lb/>
予罷秩醴泉特詣京洛訪金吾長史張公請師筆法長<lb/>
史于時在裴儆宅憩止有羣衆師張公求筆法或有得<lb/>
<pb n="KR3h0019_WYG_001-73a"/>
者皆曰神妙僕頃在長安二年師事張公即大笑而已<lb/>
即對以草書或三紙五紙皆乗興而散不復有得其言<lb/>
者僕自再於洛下相見眷然不替僕因問裴儆足下師<lb/>
張長史有何所得曰但書得絹素屏數十軸亦嘗論諸<lb/>
筆法唯言倍加功學臨寫書法當自悟耳僕自停裴家<lb/>
月餘日因與裴儆從長史言話散却囘京師前請曰既<lb/>
承九文奬諭日月滋深夙夜工勤溺於翰墨儻得聞筆<lb/>
法要訣終為師學以冀至於能妙豈任感戴之誠也長<lb/>
<pb n="KR3h0019_WYG_001-73b"/>
史良乆不言乃左右盼視拂然而起僕乃從行歸東竹<lb/>
林院小堂張公乃當堂踞牀而坐命僕居於小榻而曰<lb/>
筆法𤣥微難妄傳授非志士髙人詎可與言要妙也書<lb/>
之求能且攻真草今以授之可須思妙乃曰夫平謂横<lb/>
子知之乎僕思以對之曰嘗聞長史示令每為一平畫<lb/>
皆須令縱横有象此豈非其謂乎長史乃笑曰然而又<lb/>
問曰直謂縱子知之乎曰豈不謂直者從不令邪曲之<lb/>
謂乎曰均謂間子知之乎曰嘗蒙示以間不容髪之謂<lb/>
<pb n="KR3h0019_WYG_001-74a"/>
乎曰密謂際<hi>一作疎</hi>子知之乎曰豈不謂築鋒下筆皆令<lb/>
宛成不令其疎之謂乎曰鋒為末子知之乎曰豈不謂<lb/>
以末成畫使其鋒健之謂乎曰力謂骨體子知之乎曰<lb/>
豈不謂趯筆則㸃畫皆有筋骨字體自然雄媚之謂乎<lb/>
曰轉輕謂屈折子知之乎曰豈不謂鈎筆轉角折鋒輕<lb/>
過亦謂轉角為闇過之謂乎曰決謂牽掣子知之乎<lb/>
曰豈不謂為牽為掣<hi>二掣字作製</hi>決意挫鋒使不怯滯令險<lb/>
峻而成以謂之决乎曰補謂不足子知之乎曰豈不<lb/>
<pb n="KR3h0019_WYG_001-74b"/>
謂結搆㸃畫或有失趣則以别㸃畫旁救之謂乎曰損<lb/>
謂有餘子知之乎曰豈不謂趣長筆短常使意勢有餘<lb/>
㸃畫若不足之謂乎曰巧謂布置子知之乎曰豈不謂<lb/>
欲書先預想字形布置令其平穩或意外字體令有異<lb/>
勢是謂之巧乎曰稱謂大小子知之乎曰豈不謂大字<lb/>
蹙之令小小字展之為大兼令茂密所以為稱乎長史<lb/>
曰子言頗皆近之矣夫書道之妙煥乎其有㫖焉字外<lb/>
之奇言所不能盡世之書者宗二王元常逸跡曽不睥<lb/>
<pb n="KR3h0019_WYG_001-75a"/>
睨筆法之妙遂爾雷同獻之謂之古肥旭謂之今瘦古<lb/>
今既殊肥瘦頗反如自省覽有異衆説芝鍾巧趣精細<lb/>
殆同始自機神肥瘦古今豈易致意真跡雖少可得而<lb/>
推逸少至於學鍾勢巧形容乃其獨運意疎字緩譬猶<lb/>
楚音習夏不能無楚過言不悒未為篤論又子敬之不<lb/>
逮逸少猶逸少之不逮元常學子敬者畫虎也學元常<lb/>
者畫龍也余雖不習乆得其道不習而言必慕之歟儻<lb/>
有巧思思盈半矣子其勉之工精勤悉當自妙矣真卿<lb/>
<pb n="KR3h0019_WYG_001-75b"/>
前請曰幸蒙長史傳授筆法敢問工書之妙如何得齊<lb/>
於古人張公曰妙在執筆令得圓轉勿使拘攣其次諸<lb/>
法須口傳手授之訣勿使無度所謂筆法也其次在於<lb/>
布置不慢不越巧使合宜其次紙筆精佳其次變通適<lb/>
懐縱捨規矩五者備矣然後齊於古人矣敢問執筆之<lb/>
理得聞乎長史曰予傳授筆法得之老舅彦逺曰吾聞<lb/>
昔日説書若學有工而跡不至後聞於褚河南曰用筆<lb/>
當須如印泥畫沙思所以不悟後於江島遇見沙地平<lb/>
<pb n="KR3h0019_WYG_001-76a"/>
浄令人意悦欲書乃偶以利鋒畫其勁險之狀明利媚<lb/>
好乃悟用筆如錐畫沙使其藏鋒畫乃沈著當其用筆<lb/>
常欲使其透過紙背此功成之極矣真草用筆悉如畫<lb/>
沙則其道至矣是乃其跡可乆自然齊古人矣但思此<lb/>
理以専想工用故其㸃畫不得妄動子其書紳余遂銘<lb/>
謝再拜逡廵而退自此得攻墨之術于茲五年真草自<lb/>
知可成矣<hi>平直均密鋒力轉決補損巧稱為十二意</hi>
　朱長文曰舊本多謬誤予為之刋綴以通文義張彦<lb/>
<pb n="KR3h0019_WYG_001-76b"/>
　逺録十二意為梁武筆法或此法自古有之而長史<lb/>
　得之以傳魯公耳<lb/>
　　　唐徐浩書法論<lb/>
周官内史教國子六書書之源流其來尚矣程邈變隸<lb/>
體邯鄲傳楷法事則朴略未有能工厥後鍾善正書張<lb/>
稱草聖右軍行法小令破體皆一時之妙近古以來蕭<lb/>
永歐虞頗得筆勢褚薛以降自謂不譏矣人謂虞得其<lb/>
筋褚得其肉歐得其骨當矣夫鷹隼乏彩而翰飛戾天<lb/>
<pb n="KR3h0019_WYG_001-77a"/>
骨勁而氣猛也翬翟備色而翺翔於百步肉豐而力沈<lb/>
也若藻曜而髙翔書之鳯凰矣歐虞為鷹隼陸褚為翬<lb/>
翟焉歐陽率更云蕭書出於章草頗為知言然歐陽飛<lb/>
白曠古無比余年在齠齓便工翰墨忘寢與食胼胝筆<lb/>
硯而性不能逾力不可强勁而愈拙勞而無功區區碑<lb/>
石之間矻矻几案之上亦古人所恥吾豈忘情耶德成<lb/>
而上藝成而下殷鑒不逺何學書為必以一時風流千<lb/>
里面目斯亦愈博奕亞於文章矣發揮聖賢事業其由<lb/>
<pb n="KR3h0019_WYG_001-77b"/>
斯乎初學之勢特須藏鋒鋒若不藏字則有病病且未<lb/>
去能何有焉字不欲疎亦不欲密亦不欲長亦不欲短<lb/>
小展令大大蹙令小疎肥令密密瘦令疎斯亦大經矣<lb/>
筆不欲捷亦不欲徐亦不欲平亦不欲側側竪令平平<lb/>
峻使側捷則須安徐則須利如此則其大較矣張伯英<lb/>
臨池學書池水盡黑永師登樓不下四十餘年張公精<lb/>
熟號草聖永師拘滯終著能名以此而言非一朝一夕<lb/>
所能盡美俗云書無百日工蓋悠悠之談也宜白首工<lb/>
<pb n="KR3h0019_WYG_001-78a"/>
之豈可百日乎汝曹年未弱冠但當研精覃思心目想<lb/>
時復臨本驗其短長可致佳境耳鍾大傅坐則畫地數<lb/>
步卧則書被穿表裏由是乃為翰墨之龜鑑耳<lb/>
　朱長文曰以技之至精者父子所不能教理之至妙<lb/>
　者文字所不能𫝊蓋心繫而道存志専而神凝乃可<lb/>
　以至矣然則書法孰為傳哉吾將為未悟者之筌蹄<lb/>
　耳世𫝊諸家筆法其辭多不雅馴蓋非其親作乃後<lb/>
　人袓述耳然多識而博聞之亦學者之所勉也故芟<lb/>
<pb n="KR3h0019_WYG_001-78b"/>
　蕪撮要存諸左方以備觀覽猶病其謬誤未盡正云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　墨池編卷一<lb/>
</p>
<p>
</p>
  </div>
<div>
                <head>墨池編卷二</head>
    <p>
<pb n="KR3h0019_WYG_002-1a"/>
欽定四庫全書<lb/>
　墨池編卷二　　　　　　宋　朱長文　撰<lb/>
　　筆法之二<lb/>
　　　唐張懐瓘玉堂禁經<lb/>
夫人工書須從師授必先識勢乃可加功功勢旣明則<lb/>
務遲澁分矣無繫拘跔拘跔旣亡求諸變態之㫖在於<lb/>
奮斫之理資於異狀異狀之變無溺荒僻荒僻去矣務<lb/>
於神彩神彩之至幾於𤣥微則宕逸無方矣設乃一向<lb/>
<pb n="KR3h0019_WYG_002-1b"/>
䂓矩隨其工拙以追肥瘦之體疎密齊平之狀過乃戒<lb/>
之於速留乃畏之於遲進退生疑否臧不決運用迷於<lb/>
筆前震動感於手下若此欲速造𤣥微未之有也今論<lb/>
㸃畫偏傍用筆向背皆宗鍾元常王逸少兼遞代傳變<lb/>
各有所由備其軌範並列條貫<lb/>
　　　用筆法<lb/>
夫書之為體不可專執用筆之勢不可一槩雖心法古<lb/>
而制在當時遲速之態資於合宜凡筆大法㸃畫八法<lb/>
<pb n="KR3h0019_WYG_002-2a"/>
　<lb/>
　<lb/>
　<lb/>
　<lb/>
八法起於隸字之始後漢崔子玉歴鍾王已下傳授所<lb/>
用八體該於萬字墨道最不可遽明又先達八法之外<lb/>
更相五勢以備制度<lb/>
門一曰鉤裏勢須圓角而憿鋒罔閔田字用之<lb/>
<pb n="KR3h0019_WYG_002-2b"/>
刀二曰鉤弩勢須圓角而趯鋒均匀旬勿字用之<lb/>
丶三曰衮筆勢須按鋒上下衂之今令字下㸃用之<lb/>
丨四曰儓筆勢堅䇿之鍾法上字用之<lb/>
一五曰奮筆勢須嶮䇿之草書一二三字用之<lb/>
又有用筆腕下起伏之法用則有勢字無常形<lb/>
一曰頓筆<hi>摧鋒驟衂是也則弩法下脚用之</hi>
二曰挫筆<hi>挨鋒捷進見綿頭下三㸃皆用之</hi>
三曰馭鋒<hi>直撞是有㸃連物則名暗築目其是也</hi>
<pb n="KR3h0019_WYG_002-3a"/>
四曰蹲鋒<hi>緩毫蹲節輕重有凖是一乙等用之</hi>
五曰<graphic n="KR2230" url="https://raw.githubusercontent.com/kanripo/KR-Gaiji/master/images/KR2230.png" mimeType="image/png"/>鋒<hi>駐筆下衂是也夫子趯者必先<graphic n="KR2230" url="https://raw.githubusercontent.com/kanripo/KR-Gaiji/master/images/KR2230.png" mimeType="image/png"/>之刀一是也</hi>
六曰衂鋒<hi>住鋒暗挼是烈火用之</hi>
七曰趯鋒<hi>緊御澁進如鎚畫石是也</hi>
八曰按鋒<hi>曩鋒虚闊章草磔法用之</hi>
九曰掲筆<hi>側鋒平發人天脚是如鳥爪形</hi>
　　　烈火異勢<lb/>
从此名烈火勢出於正體書於銘石時或用之法以發勢<lb/>
<pb n="KR3h0019_WYG_002-3b"/>
潛築迅憿而勁側从字頭僉字脚用之<lb/>
灬此名各自立勢勢則抵背潛衂視之不見考之則彰<lb/>
乃鍾法即繇白然字下是爾後王逸少行之不怠隸用<lb/>
之<lb/>
灬此名聯飛勢似連綿相顧不絶法以暗衂而微著勢<lb/>
以輕揭而潛趯乃右軍變於鍾法而參諸行法則樂毅<lb/>
論燕字無字時或聞為後遵用守而不替至於今矣<lb/>
灬此名布碁俗勢凡拙不可為也<lb/>
<pb n="KR3h0019_WYG_002-4a"/>
　　　散水異法<lb/>
氵此名遞相顯異意以或藏或露狀類不同法以剛側<lb/>
而中偃下潛挫而趯鋒則右軍黄庭經樂毅論用此也<lb/>
氵此名潛相矚視外雖解摘内則相附此蓋鍾法上中<lb/>
以潛鋒暗衂下以迅趯而捷遣右軍遵用之於真隸常<lb/>
所為之<lb/>
氵此行書法以微按而餉揭意以輕利而為美鍾張二<lb/>
王行書並用此法又用此氵也<lb/>
<pb n="KR3h0019_WYG_002-4b"/>
<graphic n="KR2151" url="https://raw.githubusercontent.com/kanripo/KR-Gaiji/master/images/KR2151.png" mimeType="image/png"/>此草書法<graphic n="KR2151" url="https://raw.githubusercontent.com/kanripo/KR-Gaiji/master/images/KR2151.png" mimeType="image/png"/>以借勢捷遣而已矣若失之以緩滯即<lb/>
其為病甚矣不可不慎也<lb/>
　　　勒法異勢<lb/>
一此名鱗勒鱗勒之中勢存仰䇿而収雖言仰収無使<lb/>
芒角芒角則失於遒潤矣王鍾以下常用之<lb/>
丨此名借勢法以不仰䇿及鱗勒但取古勁枯澁無求<lb/>
銛利則其妙也右軍通變以避駢勢夫為真隸必先用<lb/>
之<lb/>
<pb n="KR3h0019_WYG_002-5a"/>
一此名平布凡俗不可用也<lb/>
一此名草法勢以險䇿捷坐鋒露飛動而已<lb/>
　　　䇿變異勢<lb/>
二此名遞相顯異何者而横引而不可一㮣理資變各<lb/>
狀殊工法以上背筆而仰䇿下緊趯而覆收則鍾書常<lb/>
用此王逸少參而行之<lb/>
二此名借勢不務䇿勒但取古澁而已雖云古澁用筆<lb/>
之意不忘仰覆之理<lb/>
<pb n="KR3h0019_WYG_002-5b"/>
二此名章草草書之勢法以嶮䇿飛動鍾張二王章草<lb/>
草書常用此法也<lb/>
二此名布算時俗所貴非墨家之態戒之<lb/>
　　　三畫異勢<lb/>
三此名遞相解摘何者三畫用筆勢相類不求變異則<lb/>
涉凡淺法以上畫潛鋒平勒中畫背筆仰䇿下畫緊趯<lb/>
覆収此蓋王法則黄庭經三門三字用之<lb/>
三此名遞相竦峙蓋行書用之法以上勒側而中䇿下<lb/>
<pb n="KR3h0019_WYG_002-6a"/>
奮筆而横飛鍾張二王行草並依此法<lb/>
三此名峭峻勢亦草書之法嶮利為勝<lb/>
三此名畫卦勢俗鄙不可用<lb/>
　　　啄展異勢<lb/>
人此人入等法法此左罨畧而迅利右潛趯而戰行行<lb/>
勢盡而微著摘出而暗收脱若便抛下虞流滑則㝠於<lb/>
凡淺梁庾肩吾書論云將欲放而更留謂此<lb/>
人此名交争勢蓋行草法也法以衂鋒啄掣捷速疾進<lb/>
<pb n="KR3h0019_WYG_002-6b"/>
為勢若交急意存力敵若或失之於鈍滑斯可慎也陳<lb/>
沙門智永常用此法<lb/>
人此名章草之法法以潛按而微進輕揭而暗收趯之<lb/>
欲利按之欲輕輕則滑勁而神清肥乃質滯而俗純王<lb/>
蒙草善於此法<lb/>
　　　乙脚異勢<lb/>
乙此名外略法蹲鋒緊略徐擲之不欲速速則失勢畧<lb/>
不欲遲遲則緩怯此法蓋鍾法稍涉於八分散隸則歐<lb/>
<pb n="KR3h0019_WYG_002-7a"/>
陽詢守而不替<lb/>
乙此名蠆毒法法以引過其曲微以輕<graphic n="KR2230" url="https://raw.githubusercontent.com/kanripo/KR-Gaiji/master/images/KR2230.png" mimeType="image/png"/>其鋒又以徐<lb/>
収而趯之不欲出欲出則暗收如芒刺為善梁庾肩吾<lb/>
書論云欲挑還置謂駐鋒而後趯也<lb/>
乙此名俗勢慎勿為之<lb/>
　　　宀頭異勢<lb/>
宀此名若<graphic n="KR2230" url="https://raw.githubusercontent.com/kanripo/KR-Gaiji/master/images/KR2230.png" mimeType="image/png"/>夫上㸃既駐筆坐鋒左右亦須坐鋒横畫<lb/>
亦須挫筆何者勢須順戒在及異則王書告誓實字之<lb/>
<pb n="KR3h0019_WYG_002-7b"/>
宀是也<lb/>
宀此名各相顯異上㸃既側横畫則勒左衂筆而擺鋒<lb/>
右峻啄以輕揭則王書告誓容字之宀是也<lb/>
宀此行書法法以圎而飛動為妙<lb/>
宀此章草書之法其於嶮側務在露鋒其於鈎裏忌之<lb/>
緩滯人不得法則失之於忽微耳切慎之<lb/>
　　　倚戈異勢<lb/>
収此名折芒勢法以潛鋒緊趯趯意盡乃潛収之而趯<lb/>
<pb n="KR3h0019_WYG_002-8a"/>
䟐之鍾繇下哉字用是也<lb/>
<graphic n="KR2151" url="https://raw.githubusercontent.com/kanripo/KR-Gaiji/master/images/KR2151.png" mimeType="image/png"/>此名禿出上下縮鋒雖言縮鋒亦須潛趯而頓衂則<lb/>
虞世南常用斯法也<lb/>
乙此名借勢既不潛趯而暗趯法以勁利而捷遣則虞<lb/>
少監歐陽率更用此法也<lb/>
<graphic n="KR2151" url="https://raw.githubusercontent.com/kanripo/KR-Gaiji/master/images/KR2151.png" mimeType="image/png"/>此名背趯時用之蓋所以失之於前正之於後故右<lb/>
軍有言曰上俯而過矣下衂曲而就之則告誓後載字<lb/>
是也<lb/>
<pb n="KR3h0019_WYG_002-8b"/>
　　　頁脚異勢<lb/>
頁此狀上畫平勒而仰收其次暗築而憿鋒左右謂之<lb/>
鉤裏其中布㸃顧以更稱美夫以上竦之而仰䇿則中<lb/>
偃而平收夫以䇿而再竦則左啄而右側故鍾張二王<lb/>
應從頁並用之<lb/>
頁此名斗折不仰不䇿㸃不偃不收並謂之壘塹張長<lb/>
史名之總櫺非書家所為也<lb/>
　　　垂針異勢<lb/>
<pb n="KR3h0019_WYG_002-9a"/>
丨此名頓筆之理以摧挫為工此乃古法鍾元常守而<lb/>
不失改為垂露<lb/>
丨此名懸針古無此法右軍書曲江序年字縁向下頓<lb/>
筆嵗字三畫藏鋒與年字頓休逼遂改為垂露頓筆直<lb/>
下垂針後人立懸針相承遵此也<lb/>
　　　結裹法<lb/>
夫言抑左昇右者圖國圓冏等字是也<lb/>
夫言舉左低右者崇豈耑等字是也<lb/>
<pb n="KR3h0019_WYG_002-9b"/>
夫言促左展右者尚勢常宣寡等字是也<lb/>
夫言實左虚右之勢者月周用等字是也<lb/>
夫言左右揭腕之勢者令人入等字是也<lb/>
夫言一上下不齊之勢者行何川字是也<lb/>
夫言用鈎裏之勢者罔岡白田等字是也<lb/>
夫言欲挑還置之勢者元行乙十字是也<lb/>
夫言用鈎弩之勢者均匀旬勿等字是也<lb/>
夫言將欲放而更留者人入木火字是也<lb/>
<pb n="KR3h0019_WYG_002-10a"/>
凡工書㸃畫體理精𤣥約象立名究之可悟豈不以㸃<lb/>
如利鑚鏤金畫似長錐界石倣兹用筆坐進千里夫書<lb/>
第一用筆第二識勢第三裹束三者兼備然後為書苟<lb/>
守一途即為未得夫用筆豈止偏傍向背其要在蹲馭<lb/>
起伏識勢豈止於散水烈火其要在權變改製裹束豈<lb/>
止於虚實展促其要歸於互出曉此三者始可言書令<lb/>
作成頌以盡精旨<lb/>
詩曰向展右肩長伸左足峻角一枝潛虚半腹已放則<lb/>
<pb n="KR3h0019_WYG_002-10b"/>
留無垂不縮分若抵背合若並目似側映斜似斜附曲<lb/>
覃精一字工歸自得盈虚統視聯行妙在相承起伏<lb/>
　　　書訣<lb/>
剡紙易墨心圓管直漿深色濃萬毫齊力先臨告誓次<lb/>
寫黄庭骨豐肉潤入妙通靈弩如直槊勒若横釘虚專<lb/>
妥帖毆鬭崢嶸開張鳯翼聳擢芝英麄不為重細不為<lb/>
輕纎微向背毫髮死生工之未盡已擅時名<lb/>
　　　唐李陽冰筆法<lb/>
<pb n="KR3h0019_WYG_002-11a"/>
夫㸃不變謂之布碁畫不變謂之布筭方不變謂之斗<lb/>
圓不變謂之環<lb/>
　　　古今傳授筆法<lb/>
蔡邕得之於神人傳女文姬文姬傳鍾繇鍾繇傳衛夫<lb/>
人夫人傳羲之羲之傳獻之獻之傳羊欣羊欣傳王僧<lb/>
䖍僧䖍傳蕭子雲子雲傳僧智永智永傳虞世南世南<lb/>
傳歐陽詢歐陽詢傳張旭張旭傳李陽冰陽冰傳徐浩<lb/>
徐浩傳顔真卿真卿傳鄔肜鄔肜傳韋玩韋玩傳崔邈<lb/>
<pb n="KR3h0019_WYG_002-11b"/>
<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>
                    <hi>鈎裏</hi>罔岡南向田<hi>諸皆/例此</hi>勹<hi>鈎/弩</hi>匀旬均物<hi>同/上</hi>當豈長扆<hi>返異</hi>
<hi>勢</hi>常宣尚<hi>促左轉/右勢</hi>其月周同<hi>實左虚/右勢</hi>圖圍國<hi>抑左昂右勢</hi>行<lb/>
河水<hi>上下不齊勢</hi>永<hi>側勒弩趯/䇿畧啄磔</hi>人<hi>挫決囊㕉仰/曳抛引殺</hi>口<hi>托撲/摺勒</hi>也<hi>送鈎</hi>
<hi>摺許</hi>州<hi>頓掠駐/弩趯</hi>交爻門賑<hi>報答勢</hi>
　摺　　　　抛曳如救抑　　弩擢　　　鈎評<lb/>
　托口勒　　挫人引　　　　撘州住　　揖也<lb/>
　撲　　　　囊決<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>　　　　蹲掠　　　送壓<lb/>
已上十二訣先賢只口傳授並不形紙墨張旭唯傳永<lb/>
<pb n="KR3h0019_WYG_002-12a"/>
字後自𢎞五勢一切字法無不該矣<lb/>
　　　張旭傳永字八法<lb/>
側不患平勒不貴卧弩遇直而敗力趯當存而勢生策仰<lb/>
收而暗掲掠左出以鋒輕啄倉徨而疾掩磔䟐趞以開撐<lb/>
丨<hi>頓筆先縮鋒驟弩令頓下衂之其垂露懸針即衂之餘勢抽筆成懸針住筆成垂露也</hi>一奮<lb/>
南寺者真一<hi>䇿</hi>二其齊在一<hi>勒/</hi>事子十一<hi>飛</hi>不下可<lb/>
一<hi>鱗勒值便處使之</hi>已上頓筆并五畫軌則先賢口傳手授不<lb/>
形紙墨今特明之<lb/>
<pb n="KR3h0019_WYG_002-12b"/>
　　　筆法門<lb/>
一囓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>門此一門亦曰書之祖也亦曰書之命也又云<lb/>
乾坤清氣自古諸聖秘而不傳也<lb/>
二隂陽門濃淡去住内外肥瘦等<lb/>
三君臣門内外左右上下君須君臣須臣不得違背<lb/>
四向背門向即俱向背即俱背不得一向一背<lb/>
五偏枯門不得一邉真一邉草一面大一面小也<lb/>
六孤露門肥瘦上下不等名曰孤露須得自在<lb/>
<pb n="KR3h0019_WYG_002-13a"/>
七石指玲瓏門凡㸃筆常迴避相觸也<lb/>
八停筆遲澁門遲自遲澁自澁常欲令其透過紙背<lb/>
九通氣門<hi>亦云通水</hi>凡㸃畫内令通其氣不得塞也<lb/>
十顧答門凡㸃畫字勢常須相顧也<lb/>
　　　九生法<lb/>
一生筆<hi>純毫為心薄覆長短不過六寸軟而復健</hi>二生紙<hi>新出篋者暢潤受書</hi>三生硯<lb/>
<hi>用即著水使畢須洗滌令乾淨</hi>四生水<hi>須新/汲水</hi>五生墨<hi>隨要用旋研多研則泥滯</hi>六生<lb/>
手<hi>過或勢勞須得腕健</hi>七生目<hi>欲寢適寤不得/眠昧既昧須歇</hi>八生神<hi>凝念不令燥煩</hi>九<lb/>
<pb n="KR3h0019_WYG_002-13b"/>
生景<hi>晴窻明曉</hi>解此九生法乃得名書也<lb/>
　　　執筆五法<lb/>
第一執筆<hi>平腕雙扼虚掌實指世俗多愛單扼則力不足書無神氣</hi>第二簇筆<hi>急疾藁草</hi>
<hi>如此聚五指筆頭在其中心也</hi>第三撮筆<hi>大草同章要如此五指頭聚筆泥也</hi>第四握筆<lb/>
<hi>以四指押筆於掌心懸腕實肘諸葛亮倚柱書如此後王僧䖍學之非也</hi>第五搦筆<hi>二指節中搦之</hi>
<hi>非書家之事也</hi>
徐曰置筆於大指中節當節則礙其轉拳指塞掌則鈎<lb/>
滯不通須輕健拳指强者弱之弱者强之須藏鋒須有<lb/>
<pb n="KR3h0019_WYG_002-14a"/>
勁健之狀太急便成浮滑浮滑則俗矣細依前法然始<lb/>
稱書同古人作者矣又曰看紙看文或真或草須雄逸<lb/>
須意態預想難首不得臨時令無法也<lb/>
從曰蹤不得麤於迹㸃不得小於畫又曰遲不常留遣<lb/>
不常疾帶燥將潤方濃遂枯又曰未悟淹留偏追迅疾<lb/>
不能勁反效遲夫勁疾者超逸之機遲重者㑹美之致<lb/>
因速不速可臻㑹美之方將遲不遲頗契通神之妙先<lb/>
務能解次及成就既通筆法咸在㑹同豈可反古率今<lb/>
<pb n="KR3h0019_WYG_002-14b"/>
即為妄動尤勤此情慕集名迹探得知新理在巧思運<lb/>
用精妙極蹲鋒鈎環法尋師徐崔二公探賾偏能時逢<lb/>
片琰攻勤嵗月牽茹㧞茅能愔以源由意未展精熟咸<lb/>
以傳之然以同昔志故備書所報答諸友寫前輩之録<lb/>
庶其未盡者以俟於方明傳上幸惟君志之慎勿輕洩<lb/>
爾<lb/>
　　　唐陸希聲傳筆法<lb/>
錢鄧州若水嘗言古之善書鮮有得筆法者陸希聲得<lb/>
<pb n="KR3h0019_WYG_002-15a"/>
之凡五字曰擫押鈎格氐用筆雙鈎則㸃畫遒勁而盡<lb/>
妙矣謂之撥鐙法希聲自言昔二王皆傳此法自斯公<lb/>
以陽冰亦得之希聲以授沙門𧦬光光入長安為翰林<lb/>
供奉希聲猶未達以詩寄𧦬光曰筆下龍蛇似有神天<lb/>
池雷雨變逡巡寄言昔日不龜手應念江頭洴澼人𧦬<lb/>
光感其言因引薦希聲於貴倖後至宰相刁術言江南<lb/>
後主得此法書絶勁復増二字曰導送今待詔尹希古<lb/>
亦得之而所書為一時之妙李無感上篆亦得其法查<lb/>
<pb n="KR3h0019_WYG_002-15b"/>
道始習篆患其體勢柔弱希古教以法乃雙鈎用筆經<lb/>
半年始習熟而篆體勁直甚佳<lb/>
　　　唐雷簡夫聽江聲帖<lb/>
予少年時學右軍樂毅論鍾東亭賀平賊表歐陽率更<lb/>
九成宫醴泉銘禇河南聖教序魏庶子郭知運碑顔太<lb/>
師家廟碑後又見顔行書馬病乞米蔡明逺帖苦愛重<lb/>
但自恨未及其自然近刺雅州晝卧郡閣因聞平羌江<lb/>
瀑漲聲想其波濤畨畨迅駃掀搕髙下蹷逐奔去之狀<lb/>
<pb n="KR3h0019_WYG_002-16a"/>
無物可寄其情遽起作書則心中之想盡出筆下矣噫<lb/>
鳥跡之始乃書法之宗皆有狀也唐張顛觀飛蓬驚沙<lb/>
公孫大娘舞劒懐素觀雲隨風變化顔公謂豎牽法折<lb/>
釵股不如屋漏痕斯師法之外皆其自得者也予聽江<lb/>
聲亦有所得乃知斯説不專為草聖但通論筆法已欽<lb/>
服前賢之言果不相欺耳<lb/>
　朱長文曰張懐瓘書於唐無聞焉至其論議悉法詳<lb/>
　密如此蓋唐之盛時書學大盛師師相承皆有考據<lb/>
<pb n="KR3h0019_WYG_002-16b"/>
　而不出於鑿也嗚呼使予得見彼時諸公則豈不可<lb/>
　企及邪今雖閲其遺文猶病謬戾而使人難曉也然<lb/>
　余集是書大率據所得悉編之以備玩閲至其傳授<lb/>
　之序法度之多君子取節焉可也詩云采葑采菲無<lb/>
　以下體此之謂也<lb/>
　　雜議之一<lb/>
　　　漢趙壹非草書<lb/>
余郡士有梁孔達姜孟潁者皆當世之彦哲也然慕張<lb/>
<pb n="KR3h0019_WYG_002-17a"/>
生之草書過於希顔焉孔達寫書以示孟潁皆口誦其<lb/>
文楷其篇無怠倦焉於是後生之徒競慕二賢守令作<lb/>
篇人撰一卷以為秘玩余懼其背彼趨此非所以𢎞道<lb/>
興世也又想羅趙之所見蚩沮故為説草書本末以慰<lb/>
羅趙息梁姜焉竊覽有道張君所與朱使君書稱正氣<lb/>
可以消邪人無其釁妖不自作誠可謂信道抱真知命<lb/>
樂天者若夫褒杜崔沮羅趙昕昕有自藏之意者無乃<lb/>
近於矜佼賤彼貴我哉夫草書之興也其於近古乎上<lb/>
<pb n="KR3h0019_WYG_002-17b"/>
非天象所垂下非河洛所吐中非聖人所造蓋秦之末<lb/>
刑峻網密官書煩冗戰攻並作軍書交馳羽檄分飛故<lb/>
為隸草趣急速耳示簡易之旨非聖人之業也但貴刪<lb/>
難省煩損複為單務取易為易知非常儀也故其讃曰<lb/>
臨事從宜而今之學草者不思其簡易之旨以為杜崔<lb/>
之法龜蛇所見也其<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>扶梏詰屈天乙不可失也齓齒<lb/>
以上苟任涉學皆廢蒼頡史籀競以杜崔為楷私書相<lb/>
與猶謂就書適迫遽故不及草草本易而速今反以難<lb/>
<pb n="KR3h0019_WYG_002-18a"/>
而遲失指多矣凡人各殊氣血異筋骨心有疎密手有<lb/>
巧拙書之好醜在心與手可强為哉若人顔有美惡豈<lb/>
可學有相若邪昔西施病心捧胸而顰衆愚效之祇増<lb/>
其醜趙女善舞行步媚蠱學者弗獲失節匍匐夫杜崔<lb/>
張子皆有超俗絶世之才博學餘暇遊手於斯後世慕<lb/>
焉專用為務鑚堅仰髙忘其罷勞夕惕不息仄不暇食<lb/>
十日一筆月數九墨領袖如皂唇齒常黑雖處衆坐不<lb/>
遑談戲展指畫地以草劌壁臂穿皮刮指爪摧折見腮<lb/>
<pb n="KR3h0019_WYG_002-18b"/>
出血猶不休輟然其為字無益於工拙亦如效顰者之<lb/>
失節也且草書之人蓋技藝之細耳鄉邑不以此較能<lb/>
朝廷不以此科吏博士不以此講試四科不以此求備<lb/>
徴聘不問此意考績不課此字徒善字既不達於政而<lb/>
拙草亦無損於治推斯之所言豈不細哉夫務内者必<lb/>
闕外志小者必忽大俯而捫蝨不暇見天地天地至大<lb/>
而不見者方鋭精於蟣蝨乃不暇焉第以此篇研思鋭<lb/>
精豈若用之彼聖經稽厯協律推歩期程探賾鈎深幽<lb/>
<pb n="KR3h0019_WYG_002-19a"/>
賛神明覽天地之心推聖人之情折議論之中理俗儒<lb/>
之諍依正道於雅説濟雅樂於鄭聲興至徳之和睦𢎞<lb/>
大倫之𤣥清窮可以守身遺名達可以尊主致平以兹<lb/>
命世永堅後生不亦淵乎<lb/>
　　　晉王羲之自論<lb/>
吾書比之鍾繇當抗衡比張芝草猶當鴈行張精熟過<lb/>
人臨池學書池水盡黑使吾耽之若此未必謝之後達<lb/>
解者知其評之不虚吾盡心精作亦乆尋諸舊書惟鍾<lb/>
<pb n="KR3h0019_WYG_002-19b"/>
張故為絶倫其餘為是小佳不足存意去此二賢僕當<lb/>
次之頃得書意轉深㸃畫之間皆有雅意自有言所不<lb/>
盡得其妙者事事皆然平南李式論君不謝<hi>張彦逺按平南即右</hi>
<hi>軍叔平南將軍王廙之李式晉侍中郎也</hi>
　　　齊王僧䖍答録古来能書人名<lb/>
臣僧䖍啟昨奉勅須古来能書人名臣所知局狹不辯<lb/>
廣悉輒條疏上呈羊欣所撰録一卷尋索未得續更呈<lb/>
聞謹啟<lb/>
<pb n="KR3h0019_WYG_002-20a"/>
秦丞相李斯中車府令趙髙右二人善大篆<lb/>
秦獄吏程邈善大篆得罪始皇囚於雲陽獄増減大篆<lb/>
體去其繁複始皇善之出為御史名其書曰隸書<lb/>
扶風曹喜後漢人不知其官善篆隸小異李斯見師一<lb/>
時也<lb/>
陳留蔡邕後漢人左中郎將善篆採喜之法真定直父<lb/>
碑文猶傳於世篆者師焉<lb/>
杜陵陳遵後漢人不知其官善篆隸每書一坐皆驚時<lb/>
<pb n="KR3h0019_WYG_002-20b"/>
人謂為陳驚坐<hi>張彦逺云按前漢書游俠傳陳遵字孟公此云後漢人非也哀帝時以校尉擊</hi>
<hi>趙明有功封嘉威侯此云不知官非也性任狹貴戚皆敬重之性又善書時列侯有與遵同姓名者每至人問</hi>
<hi>曰陳孟公坐中皆震動及見而非因號陳驚坐且其人並不因書得驚坐之名此云每書則一坐皆驚則又非</hi>
<hi>也僧䖍録此一節事而有三端錯謬</hi>
上谷王次仲秦時人作八楷法<lb/>
師宜官後漢人不知何許人宜官能為大字徑方一丈<lb/>
小字方寸千言耿球碑是宜官書甚自矜重或空至酒<lb/>
家先書其壁觀者雲集酒因大售至飲足毁書而退<lb/>
<pb n="KR3h0019_WYG_002-21a"/>
安定梁鴻一作鵠後漢人官至選部尚書乃師宜官法<lb/>
魏武重之常以鴻書懸帳中宫殿題署多出鴻手也<hi>一本</hi>
<hi>作鵠字</hi>
陳留邯鄲淳為魏臨菑侯文學得次仲法名在鵠後毛<lb/>
𢎞鵠弟子今祕書八分皆傳𢎞法又有左子邑與淳小<lb/>
異亦有名<lb/>
京兆杜度為魏齊相始有草名<lb/>
安平崔瑗漢濟北相亦善草書平苻堅得摹崔瑗書王<lb/>
<pb n="KR3h0019_WYG_002-21b"/>
子敬云極似張伯英瑗子寔官至尚書亦能草書<lb/>
𢎞農張芝髙尚不仕善草書精勁絶倫家之衣帛必先<lb/>
書而後練臨池學書池水盡黑每書云怱怱不暇草時<lb/>
人為草聖芝弟㫤漢黄門侍郎亦能草今世人中云芝<lb/>
書者多㫤作也<lb/>
姜詡梁宣田彦和及司徒韋誕皆伯英弟子並善草書<lb/>
誕書最優魏題宫館寳器皆是誕手魏明帝起凌雲臺<lb/>
誤先釘榜而未之題以籠盛誕轆轤引上書之去地二<lb/>
<pb n="KR3h0019_WYG_002-22a"/>
十五丈誕甚危懼乃誡子孫絶此楷法誕子少季亦有<lb/>
能稱<lb/>
羅暉趙襲不詳何許人與伯英同時見稱西州而矜許<lb/>
自與衆頗惑之伯英與朱寛書自叙云上比崔杜不足<lb/>
下方羅趙有餘<lb/>
河間張超亦善草不及崔張<lb/>
劉德昇善為行書<hi>一作草</hi>不知何許人<lb/>
潁川鍾繇魏太尉同郡胡昭公車徴二家俱學於德昇<lb/>
<pb n="KR3h0019_WYG_002-22b"/>
而胡書肥鍾書瘦鍾書有三體一曰銘石之書最妙者<lb/>
也二曰章程書三曰行押書相聞者也繇子㑹鎮西將<lb/>
軍絶倫能學父書改易鄧艾上章事莫有知者<lb/>
河東衛覬魏尚書僕射善章草及古文畧盡其妙草體<lb/>
微瘦而筆跡精熟覬子瓘為晉太保採張芝法以覬法<lb/>
㕘之更為草藁藁是相聞書也瓘子恒亦善書博識古<lb/>
文字<lb/>
燉煌索靖張芝姊之孫晉征西司馬亦善草書<lb/>
<pb n="KR3h0019_WYG_002-23a"/>
陳國何元公亦善草書<lb/>
吳人皇象能草書世稱沈著痛快<lb/>
滎陽楊肇晉荆州刺史善草隸潘岳誄曰草隸兼善尺<lb/>
牘必珍足無輟行手不釋文翰動若飛紙落如雲肇孫<lb/>
經亦善草書<lb/>
滎陽陳暢晉祕書令史善八分晉宫觀城門皆暢書也<lb/>
京兆杜畿魏尚書僕射子恕東都太守孫預荆州刺史<lb/>
三世善草書<lb/>
<pb n="KR3h0019_WYG_002-23b"/>
晉齊王攸善行書大行羊耽晉徐州刺史羊固晉臨海<lb/>
太守並善行書<lb/>
江夏李式晉侍中善為隸草弟定子公府持名同式<lb/>
晉中書李克母衛夫人善鍾法王逸少師之<lb/>
瑯琊王廙晉平南將軍荆州刺史能章楷謹傳鍾法晉<lb/>
丞相王導善稿行<hi>廙從兄也</hi>
王洽晉中書令領軍將軍衆書通善尤能隸行從兄羲<lb/>
之云弟書不減吾<hi>恬弟也</hi>
<pb n="KR3h0019_WYG_002-24a"/>
王恬晉中軍將軍㑹稽内史善隸書<hi>導第二子也</hi>
王珉晉中書令善隸行<hi>洽少子也</hi>
王羲之晉右軍㑹稽内史博精羣法特善草隸羊欣云<lb/>
古今莫二<hi>廙兄子也</hi>
王獻之晉中書令善隸藁骨勢不及父而媚趣過之<hi>羲之</hi>
<hi>第七子也</hi>
王𤣥之王徽之俱獻之弟又兄子淳之並善行草<lb/>
王允之衛將軍㑹稽内史亦善草行<hi>舒子也</hi>
<pb n="KR3h0019_WYG_002-24b"/>
太原王濛晉使司徒左長史能隸子循瑯琊王文學善<lb/>
隸行與羲之善故殆窮其妙早亡未盡其美子敬每省<lb/>
循書云咄咄逼人<lb/>
王綏晉冠軍將軍㑹稽内史善隸行<lb/>
髙平郗愔司空㑹稽内史善章草亦能隸<lb/>
郗超晉中書郎亦善草<hi>愔子也</hi>
潁川庾亮晉太尉善草行<lb/>
庾翼晉荆州刺史善隸行時與羲之齊名<hi>亮弟也</hi>
<pb n="KR3h0019_WYG_002-25a"/>
陳郡謝安晉太傅善隸行<lb/>
髙陽許静民鎮軍㕘軍善隸草<lb/>
張翼晉行帝時人善學人書寫羲之手表出示不覺後<lb/>
日幾欲亂真<lb/>
㑹稽隠士謝敷吳興烏程人康欣並善隸草<lb/>
飛白本是宫殿題八分之輕者全用楷法吳時張𢎞好<lb/>
學不仕常著烏巾時人號為張烏巾此人特善飛白能<lb/>
書者鮮不好之<hi>自秦至晉凡六十九人</hi>
<pb n="KR3h0019_WYG_002-25b"/>
　　　齊王僧䖍答齊太祖論書啟<lb/>
僧䖍啟恩眷罔已賜示古迹十二帙或其人可想或其<lb/>
法可學愛玩彌日暫得忘其沈疴輒率短見并述舊聞<lb/>
其如别箋民間所有袠中所無者或有不好今奉别目<lb/>
二十三卷追懼乖誤伏深悚息吳大皇帝書吳景帝書<lb/>
吳歸命侯孫皓書晉安帝亡髙祖丞相導亡曽祖領軍<lb/>
洽亡從祖中書令珉韋仲將張芝索靖張翼衛伯儒書<lb/>
　右十三卷王僧䖍奉上<lb/>
<pb n="KR3h0019_WYG_002-26a"/>
　　　齊王僧䖍論書<lb/>
宋文帝書自謂可比王子敬時議者云天然勝羊欣工<lb/>
夫不及欣平南王廙右軍叔父自過江東右軍之前惟<lb/>
廙為最書為晉明帝師書為右軍法<lb/>
亡曽祖領軍洽與右軍俱變古形不同爾至今猶法鍾<lb/>
張右軍云弟書遂不減吾<lb/>
亡從祖中書令珉筆力過於子敬書舊品云有四疋素<lb/>
自朝操筆至暮便竟首尾如一又無誤字子敬戲云弟<lb/>
<pb n="KR3h0019_WYG_002-26b"/>
書騎騾駸駸恒欲度驊騮前<lb/>
庾征西翼書少時與右軍齊名右軍後進庾猶不忿在<lb/>
荆州與都下書云小兒輩乃賤家雞愛野鶩皆學逸少<lb/>
書須吾還當比之<lb/>
張翼書右軍手表晉穆帝令翼寫題帝自批後示右軍<lb/>
右軍當時不别乆方覺云小子幾欲亂真<lb/>
張芝索靖韋誕鍾㑹二衛並得名前代古今既異無以<lb/>
辨其優劣惟見筆力驚絶耳<lb/>
<pb n="KR3h0019_WYG_002-27a"/>
張澄書當時亦呼有意郗愔章草亞於右軍<lb/>
晉齊王攸書京洛以為楷法<lb/>
李式書右軍云平南之流可比庾翼<lb/>
王濛書亦可比庾翼<lb/>
陸機書吳士書也無以較其多少<lb/>
庾亮書亦能入録<lb/>
亡髙祖丞相導亦甚有楷法以師鍾衛好愛無厭喪亂<lb/>
狼狽猶以鍾繇尚書宣示帖衣帶過江後在右軍處右<lb/>
<pb n="KR3h0019_WYG_002-27b"/>
軍借王敬仁敬仁死其母見子修平生所愛遂以入棺<lb/>
郗超草亞於二王緊媚過其父骨力不及也<lb/>
桓𤣥書自比右軍議者未之許云可比孔琳之<lb/>
謝安亦入能流殊亦自重乃為子敬書嵇中散詩得子<lb/>
敬書有時裂作校紙<lb/>
羊欣丘道護並親授於子敬欣書見重一時行草尤善<lb/>
正乃不稱名<lb/>
孔琳之書天然絶逸極有筆力䂓矩恐在羊欣後丘道<lb/>
<pb n="KR3h0019_WYG_002-28a"/>
護與羊欣俱面受子敬故當在欣後<lb/>
范曄與蕭思話同師羊欣風流趣好然范後背叛皆失<lb/>
故步名亦稍退蕭思話全法羊欣風流趣好殆當不減<lb/>
而筆力稍退<lb/>
謝靈運書乃不倫遇其合時亦得入流昔子敬上表多<lb/>
在中書雜事中皆自竊其真本相與不疑元嘉初就索<lb/>
還王謝大傅殊禮表亦是其例親聞文皇説此<lb/>
謝綜書其舊云緊潔生起實為得賞至不重羊欣欣亦<lb/>
<pb n="KR3h0019_WYG_002-28b"/>
憚之書法存力恨少媚好顔騰勝之賀道力並便尺牘<lb/>
康欣學右軍草亦欲亂真與南州釋道作右軍書貨孔<lb/>
琳之書放縱快利筆道流便二王後略無其比但工夫<lb/>
少自任故當列於羊欣<hi>謝静謝敷並善寫經亦入能品</hi>
　　　齊王僧䖍論書啟<lb/>
辱告並五紙舉體精雋靈奥執玩反覆不能釋手雖太<lb/>
傅之婉媚玩好領軍之静逖合緒方之蔑如也昔杜度<lb/>
作字甚妥而筆體微瘦崔瑗筆勢甚快而結字小疎居<lb/>
<pb n="KR3h0019_WYG_002-29a"/>
處二者之間亦猶仲尼之於季孟也夫工欲善其事必<lb/>
先利其器陳留蔡邕非流紈體素不妄下筆若子邑之<lb/>
紙研染暉光仲將之墨一㸃如漆伯英之筆窮神盡思<lb/>
妙物逺矣邈不可追遂令思挫於弱毫數屈於陋墨言<lb/>
之使人於悒若三珍尚存四寳斯覿何但尺素信禮動<lb/>
見模式將一字經丈方寸千言也承天凉體豫復欲繕<lb/>
寫一賦傾遲暉采心目俱勞承閲覽秘府備覩羣跡崔<lb/>
歸美於逸少雖一代稱宗僕不見前古人之跡計亦無<lb/>
<pb n="KR3h0019_WYG_002-29b"/>
以過於逸少既妙盡深統使當得之實録然觀前世稱<lb/>
目竊有疑焉崔杜之後共推張芝仲將謂之筆聖伯英<lb/>
得其筋巨山得其骨索氏自謂其書為銀鈎蠆尾談者<lb/>
誠得其宗劉德昇為鍾胡所師兩賢並有微瘦之斷元<lb/>
鳴獲釘壁之玩宜師致酒簡之多比亦不能止長𦙍狸<lb/>
骨右軍以為死病其功不可矣由此言之而向之論或<lb/>
至移杖聊呈一笑不妄言耳<lb/>
　朱長文曰此篇當是僧䖍與人書耳張彦逺要録與<lb/>
<pb n="KR3h0019_WYG_002-30a"/>
　前篇合為一非也今雖别之但編簡脱謬不能完備<lb/>
　耳<lb/>
　　　梁陶𢎞景上武帝論書啟一<lb/>
奉旨左右中書復稍有能者惟用喜賛夫以含心之荄<lb/>
實候夾鍾之吐氣今既自上體妙為下理用成工每惟<lb/>
申鍾一論於天下進藝方興所恨微臣沈朽不能鑚仰<lb/>
髙深自懐歎慕前奉神筆三紙并為五非但字字注目<lb/>
乃畫畫抽心自覺勁媚轉不可説以讐嵗不復相類正<lb/>
<pb n="KR3h0019_WYG_002-30b"/>
此即為楷式何復多尋鍾王臣心本自敬重今者彌増<lb/>
愛服俯仰悦豫不能自已適啟復䝉給二卷伏覽摽帖<lb/>
皆如聖旨既不顯垂允少留不敢乆停已就摹素者一<lb/>
叚未畢不赴今信紙卷先已經有兼多他雜無所復取<lb/>
亦謂俟他俱了目奉送兼此諸書是篇章體臣今不辨<lb/>
復得修習惟願細書如樂毅論太師箴例依倣以寫經<lb/>
傳永存宜題中精要而已<lb/>
　　　梁武帝答陶𢎞景論書一<lb/>
<pb n="KR3h0019_WYG_002-31a"/>
近二卷欲少留差不為異紙卷是出裝書既須見前所<lb/>
以付耳無正可取備於此及欲更須細書如論箴例逸<lb/>
少迹無甚極細書樂毅論乃微麄徤恐非真跡太師箴<lb/>
小復方媚筆力過嫩書體乖異二者已經至止其外便<lb/>
無可付也<lb/>
　　　梁陶𢎞景上武帝論書啟二<lb/>
樂毅論愚心近甚疑是摹而不敢輕言令旨以為非真<lb/>
竊自信頗涉有悟箴咏吟讃過為淪弱許静素叚遂䝉<lb/>
<pb n="KR3h0019_WYG_002-31b"/>
永給仰銘矜獎益無喻心此言雖不在法例而致用理<lb/>
均其間細楷兼復兩玩先於都下偶得飛白一卷云是<lb/>
逸少好迹臣不嘗别見無以能辨惟覺勢力驚絶謹以<lb/>
上呈於臣非用脱可充閣願仍以奉上臣昔於馮澄處<lb/>
見逸少正書目録一卷澄云右軍進洛神賦諸書十餘<lb/>
首皆作今體惟急就篇二卷古法緊細近脫憶此語當<lb/>
是零落已不復存澄又云帖注出裝者皆擬齎諸王及<lb/>
朝士臣近見三卷首帖亦謂乆矣已分本不敢議此正<lb/>
<pb n="KR3h0019_WYG_002-32a"/>
復希於三卷中一兩條更得預出裝之例耳天旨遂復<lb/>
頓給先卷下情益用悚息近初見卷題云第二十三四<lb/>
已忻其多今者素卷第遂至二百七十九惋訝無已天<lb/>
府如海非一瓶所汲量用息心前後都已䝉見大小五<lb/>
卷於野拙之分實已過幸若非殊恩豈可觖望愚固本<lb/>
博涉而不能精昔患無書可看乃願作主書令史晚愛<lb/>
隸法又羨典掌之人常言人生數紀之内識解不能周<lb/>
流天壤區區惟充恣五欲實可恥愧每以為得作才鬼<lb/>
<pb n="KR3h0019_WYG_002-32b"/>
亦當勝於頑仙至今猶然始欲飜之自無射以後國政<lb/>
方殷山心兼黙不敢復以閉虚塵觸謹於此題事故遂<lb/>
成煩黷伏願聖慈照録誠慊<lb/>
　　　梁武帝答陶𢎞景論書二<lb/>
又首别疏云故當宜微以著賞此既勝事風訓非嫌云<lb/>
云然非所習聊試略言夫運筆邪則無芒角執手寛則<lb/>
書緩弱㸃撆短則法擁腫㸃撆長則法離澌畫促則字<lb/>
横畫疎則形慢拘則乏勢放又少則純骨無媚純肉無<lb/>
<pb n="KR3h0019_WYG_002-33a"/>
力少墨浮澁多墨笨純此並黙然任心所謂自然理也<lb/>
若抑揚得所趣舍無違值筆廉斷觸勢峯鬱揚波折節<lb/>
中䂓合矩分間上下濃纎有方肥瘦相和骨力相稱婉<lb/>
婉曖曖視之不足稜稜凛凛常有生氣適眼合心便為<lb/>
甲科衆家可識亦當復由事耳六文可工亦當復由習<lb/>
耳一聞能持一見能記亘古亘今不無其人大抵為論<lb/>
終歸於是習程邈所以能變書體為舊也張芝所以能<lb/>
善書工學之積習也既舊既積方可以肆其談吾少来<lb/>
<pb n="KR3h0019_WYG_002-33b"/>
乃至畫甲子無論於篇紙老而言之亦可謂工足見嗤<lb/>
於當今貽笑於後代遂有獨冠之言覽之背熱隠真於<lb/>
是乎累真矣此直一藝之工非吾所謂勝事此道心之<lb/>
塵非吾所謂無欲也<lb/>
　　　梁陶𢎞景上武帝論書啟三<lb/>
二卷中有雜迹謹疏注如别恐未允衷并竊所摹者亦<lb/>
以上呈近十餘日情慮悚悸無寜涉事遂至淹替不宜<lb/>
復待填畢餘條並非用意惟叔夜威輦二篇是經書體<lb/>
<pb n="KR3h0019_WYG_002-34a"/>
式追以單郭為恨伏按卷上第數甚為不少前旨惟有<lb/>
四卷此書似是宋元嘉中撰集當由自後多致散失逸<lb/>
少有名之迹不過數首黄庭勸進像讃洛神此等不審<lb/>
猶得存否第二十三卷<hi>今見十二條在别經</hi>按此卷是右軍書者<lb/>
惟有八條前樂毅論書乃極勁利而非甚用意故頗有<lb/>
壊字太師箴大雅吟用意甚至而更成小拘束乃是書<lb/>
扇題屏風好體其餘五片無的稱可<lb/>
臣濤言一紙<hi>此書乃不惡而非右軍父子筆不識誰迹又以是摹</hi>給事黄門一紙<lb/>
<pb n="KR3h0019_WYG_002-34b"/>
治廉瀝一紙<hi>凡二篇並是謝安衛軍任静書</hi>後又治廉瀝猾骨方一紙<lb/>
<hi>是子敬書亦是摹迹</hi>
　右四卷非右軍<lb/>
二十四卷<hi>今見有二十一條在</hi>按此卷是右軍書者惟有十一條<lb/>
<hi>並是甚合迹兼多漫抹於摹起難復委曲</hi>前黄初三年一紙<hi>是後人學右軍</hi>繆襲告<lb/>
墓文一紙<hi>是許先生書</hi>抱懐憂痛二紙<hi>是張澄書</hi>五月十一日一<lb/>
紙<hi>是摹王珉書被紙</hi>尚想黄綺一紙遂結滯一紙<hi>凡二篇並後人所學甚拙</hi>
<hi>惡</hi>不復展一紙<hi>是子/敬書</hi>便復改月一紙<hi>是張翼書</hi>五月十五日<lb/>
<pb n="KR3h0019_WYG_002-35a"/>
繇白一紙<hi>亦是王珉書</hi>治欬方一紙<hi>是謝安書</hi>
　右十條非右軍<lb/>
伏恐未垂許以區别今謹上許先生書任静書如别比<lb/>
方即可知王珉張澄謝安張翼書公家應有<lb/>
　　　梁武帝答陶𢎞景論書三<lb/>
省區别諸書良有精賞所異所同未知悉可否耳給事<lb/>
黄門二紙為任静書觀所送静書諸字相附近彼二紙<lb/>
静書體解離便當非静書要復當以㸃畫撆論極諸家<lb/>
<pb n="KR3h0019_WYG_002-35b"/>
之致此亦非可倉卒運於毫紙且保拙守中也許任二<lb/>
迹并摹者並付反<lb/>
　右三紙正書二十六日至<lb/>
　　　梁陶𢎞景上武帝論書啟四<lb/>
啟伏覽書論前意雖止二六而䂓矩必周後字不出二<lb/>
百亦褒貶大備一言以蔽便書情頓極使元常老骨更<lb/>
䝉榮造子敬懦肌不沈泉夜逸少得進退其間則王科<lb/>
顯然可觀若非聖證品析恐愛附近習之風永遂淪迷<lb/>
<pb n="KR3h0019_WYG_002-36a"/>
矣伯英既稱草聖元常實自隸絶論旨所謂殆同璿璣<lb/>
神寳曠世莫維斯理既明諸畫虎之徒當日就輒筆反<lb/>
古歸真方𢎞盛世愚管預聞喜佩無屆比世皆尚子敬<lb/>
子敬元常維以齊名貴斯式略海内非惟不復知有元<lb/>
常於逸少亦然非排棄所可涅而不緇不過數紙今奉<lb/>
此論自舞自蹈未足逞泄日月願以所摹竊示洪逺思<lb/>
曠此二人皆是拘<hi>一作均</hi>思者必當賛仰踊躍有盈半之<lb/>
益臣與洪逺雖不相識從子詡以學業往来故因之有<lb/>
<pb n="KR3h0019_WYG_002-36b"/>
㑹但既在閣恐或已應聞知摹者所採字大小不甚均<lb/>
調熟看乃尚可恐填意太殊此篇方傳千載故宜令跡<lb/>
隨名偕老亦増美晩所奉三旨伏循字跡大覺勁密竊<lb/>
恐既以言發意意則應言而新手隨意運筆與手㑹故<lb/>
益得諧稱下情歡仰寳奉愈至世論咸云江東無復鍾<lb/>
跡常以歎息比日竚望中原廓清太丘之碑可就摹採<lb/>
今綸旨云真跡雖少可得而推是猶有存者不審可復<lb/>
幾字既無出身理冒願得工人摹填數行脱䝉見此實<lb/>
<pb n="KR3h0019_WYG_002-37a"/>
為過幸又逸少學鍾勢巧形密勝於自運不審此例復<lb/>
有幾紙垂旨以黄庭像讃等諸文可更有出給理自運<lb/>
之跡今不復希請學鍾法仰惟殊恩<lb/>
　　　梁武帝答陶𢎞景論書四<lb/>
鍾書乃有一卷傳以為真意謂悉是摹學多不足論有<lb/>
兩三行許似摹微得鍾書體逸少學鍾的可知近有二<lb/>
十許首此外字細畫短多是鍾法今始欲令人採帖未<lb/>
便得付来月日有意者當遣之<lb/>
<pb n="KR3h0019_WYG_002-37b"/>
　　　梁陶𢎞景上武帝論書啟五<lb/>
逸少自吳興以前諸書猶為未稱凡厥好迹皆是向㑹<lb/>
稽時永和十許年中者從失郡告靈不仕以後略不復<lb/>
自書皆使此一人世中不能别也見其緩異呼為末年<lb/>
書逸少七子後子敬十七八全倣此人書故遂成與之<lb/>
相似今聖旨摽題足使衆識頓悟於逸少無復有末年<lb/>
之譏阮研間近有一人學研書遂不復可别臣比孰摹<lb/>
所得雖麄寫字形而復無所用其筆迹氣勢不審前後<lb/>
<pb n="KR3h0019_WYG_002-38a"/>
諸卷一兩條可得在出裝之例復䝉垂給至年末否此<lb/>
澤自天直以啟審非敢必覬<lb/>
　　　宋虞龢論書表<lb/>
臣聞爻畫既肇文字載興六藝歸其源八體宣其妙厥<lb/>
後羣能間出洎漢魏鍾張擅美晉末二王稱英羲之書<lb/>
云頃尋諸名書鍾張信為絶倫其餘不足存又云吾書<lb/>
比之鍾張當抗衡張草猶當鴈行羊欣云羲之便是小<lb/>
張不知獻之自謂云何也欣又云張字形不及右軍自<lb/>
<pb n="KR3h0019_WYG_002-38b"/>
然不如小王謝安嘗問子敬君書如何右軍答云固當<lb/>
勝安云物論殊不爾子敬答曰世人那得知夫古質而<lb/>
今妍數之常也愛妍而薄質人之情也鍾張方之二王<lb/>
可謂古矣豈得無妍質之殊且二王暮年皆勝於少父<lb/>
子之間又為今古子敬窮其妍妙固其宜也然優劣既<lb/>
微㑹美俱深固同為中古之獨絶百代之楷式桓𤣥耽<lb/>
玩不能釋手乃選二王紙迹雜有縑素正行之尤美者<lb/>
各為一帙嘗置左右及南奔雖甚狼狽猶以自隨擒獲<lb/>
<pb n="KR3h0019_WYG_002-39a"/>
之後莫知所在劉毅頗尚風流亦甚愛書傾意搜求及<lb/>
其將敗大有所得循素善尺牘尤珍名法西南豪士咸<lb/>
慕其風人無長幼翕然尚之家嬴金幣競逺尋求於是<lb/>
京師三吳之跡頗散四方羲之為㑹稽獻之為吳興故<lb/>
三吳地偏多遺跡又是末年遒美之時中世宗室諸王<lb/>
尚多素驕貴游不甚愛好朝廷亦不搜求人間所秘往<lb/>
往不少新喻惠侯雅所愛重懸金招賣不計貴賤而輕<lb/>
薄之徒鋭意摹學以茅屋溜汁染變紙色加以勞辱使<lb/>
<pb n="KR3h0019_WYG_002-39b"/>
類乆書真偽相揉莫之能辨故惠侯所蓄多有非真然<lb/>
招聚既多時有佳書如獻之吳興二牋足為名法孝武<lb/>
亦纂集佳書都鄙人士多有獻奉真偽混雜謝靈運母<lb/>
劉氏子敬之甥故靈運能書能書而特多王法謝病東<lb/>
臯遊玩山水守拙樂静求志林壑造次之遇遂紆雅顧<lb/>
預涉泛之遊參文咏之末具諸家法恣意披覽愚好既<lb/>
深稍有微解及臣遭遇幸㑹曲沾恩宥漸漬𤣥猷朝夕<lb/>
諮訓題勒美惡指示媸妍㸃畫之情昭若發䝉於時聖<lb/>
<pb n="KR3h0019_WYG_002-40a"/>
慮未存草體凡諸教令必應真正不在意則偽慢難識<lb/>
事事留神則難為心力及龍飛之始戚藩告釁方事經<lb/>
略未遑研習及三年之初始玩寳迹科簡舊秘再詔尋<lb/>
求景和時所散失及令左右嬖幸者皆原往罪兼賜其<lb/>
直或有頑愚不敢獻書遂失五卷多是戲學伏惟陛下<lb/>
爰凝睿思淹留草法擬效漸工賞祈彌妙旬日之間轉<lb/>
求精秘字之美惡書之真偽剖判體趣窮微入神機息<lb/>
務閑從容研玩乃使三吳荆湘諸境窮幽測逺鳩集散<lb/>
<pb n="KR3h0019_WYG_002-40b"/>
逸及羣臣所上數月之間其跡雲萃詔臣與前將軍巢<lb/>
尚之司徒㕘軍事徐羲秀淮南太守孫奉伯科簡二王<lb/>
書評其品題除猥録美供御賞玩遂得遊目騁懐宸翰<lb/>
展好錦質綉章爛然畢覩凡秘藏所録鍾繇六百九十<lb/>
七字張芝縑素及紙書四千八百二十五字年代既乆<lb/>
多是簡帖張泉縑素及紙書四千七百字毛𢎞八分縑<lb/>
素書四千五百八十八字索靖紙書五千七百五十五<lb/>
字鍾㑹書五紙四百六十五字是髙祖平秦州所獲以<lb/>
<pb n="KR3h0019_WYG_002-41a"/>
賜永嘉公主俄為第中所盜流播始興及始開運地無<lb/>
遁寳詔寵沈索遂乃得之又有范仰恒獻上張芝縑素<lb/>
書三百九十八字希世之寳潛采累記隠迹於二王耀<lb/>
美於盛辰别加繕飾壯以新裝二王書所録之外由是<lb/>
榻書悉用薄紙厚薄不均輒好紐起范曄裝褫微為小<lb/>
勝猶緒不精孝武使徐瑗治䕶隨紙長短參差不等且<lb/>
以數十紙為卷披視不便不易勞茹善惡正草不相分<lb/>
别今别治繕悉改其弊孝武撰子敬學書戲習十卷為<lb/>
<pb n="KR3h0019_WYG_002-41b"/>
秩傳云戲學而不題或真行草在一紙或重作數字或<lb/>
重學前輩名人能書者或有聊示戲書既不留意亦殊<lb/>
猥劣徒聞刪録曽不披簡卷小者數紙大者數十巨細<lb/>
差懸不相匹類是以更裁減以二丈為度亦取小王書<lb/>
古詩賦讃論或草或正言無次第者入戲學部其有惡<lb/>
者悉皆刪去卷既調均書又精好羲之所書紫紙多是<lb/>
少年臨川時迹既不足觀亦無取焉今榻書皆用大厚<lb/>
紙一體同度翦截皆齊又補接敗字體勢不失墨色更<lb/>
<pb n="KR3h0019_WYG_002-42a"/>
明凡書雖同在一亦有優劣今此一卷之中以好者在<lb/>
首下者次之中者最後所以然者人之看書必鋭於開<lb/>
卷懈怠於將半既而略進次遇中品賞悦留連不覺終<lb/>
卷也又舊書目秩無次第諸秩中各有第一至於第十<lb/>
脱落散亂卷秩殊等今各題卷秩所在與目相應雖相<lb/>
涉入終無雜繆又舊以封書紙次相隨草正混揉善惡<lb/>
一貫今各隨其品不從本封條目紙行字數皆使分明<lb/>
一毫靡遺二王縑素書珊瑚軸二秩二十四卷紙書金<lb/>
<pb n="KR3h0019_WYG_002-42b"/>
軸二十四卷又紙書玳瑁軸五秩五十卷皆牙軸金題<lb/>
玉籖錦帶又有書扇二秩二卷又紙書飛白章草二秩<lb/>
十五卷並旃檀軸又紙書戲學一秩十二卷瑇瑁軸此<lb/>
皆書之冠冕也自此以下别有三品書凡五十二帙五<lb/>
百二十卷悉旃檀軸又羊欣縑素及紙書亦選取其美<lb/>
者為十八秩一百八十卷皆漆軸而已二王新入書各<lb/>
裝為六秩六十卷别充備預又其中十品之餘各有餘<lb/>
條貫足以聲華四寓價輕五都天府之名珍盛代之偉<lb/>
<pb n="KR3h0019_WYG_002-43a"/>
寳陛下淵昭自天觸理必鏡凡諸斯制莫不妙極乃詔<lb/>
張永更製御紙緊潔光麗曜目奪日又合秘墨美殊前<lb/>
後色如㸃漆一㸃竟紙筆則簡毫專用北兔大管豐毛<lb/>
膠漆堅密草書筆悉使長毫以利縱合之便兼使吳興<lb/>
郡作青石圓硯質滑而停墨殊勝南方瓦石之器縑素<lb/>
之工殆絶於昔<hi>此下有闕誤</hi>臣見衛恒古来能書人録一卷<lb/>
時有不通今隨事改正并冩諸雜勢一卷今新裝二王<lb/>
鎮書定目各六卷又羊欣書目六卷鍾張等書目一卷<lb/>
<pb n="KR3h0019_WYG_002-43b"/>
文字之部備矣謹詣省上表并上録勢新書以聞六年<lb/>
九月中書侍郎臣虞龢上<lb/>
　　　宋虞龢叙二王書事一首<lb/>
獻之始學父書正體乃不相似至於絶筆章草殊相擬<lb/>
類筆跡流麗宛轉妍媚乃欲過之羲之書在始未有竒<lb/>
殆不勝庾翼郗愔迨其末年乃造其極嘗以章草答庾<lb/>
亮亮以示翼翼歎服因與羲之書云吾昔有伯英章草<lb/>
書十紙過江亡失嘗痛妙迹永絶忽見足下答家兄書<lb/>
<pb n="KR3h0019_WYG_002-44a"/>
煥若神明頓還舊觀舊説羲之罷㑹稽住蕺山下一老<lb/>
嫗持十許六角竹扇出市王聊問一枚幾錢云直二十<lb/>
許右軍取筆書扇扇為五字嫗大悵惋云舉家朝餐惟<lb/>
仰於此何書壊王云但言王右軍書字索一百入市市<lb/>
人競市老嫗復以十數扇来請書王笑不答又云羲之<lb/>
常表與穆帝張翼寫效一毫不異題後答之初不覺更<lb/>
詳看乃歎曰小人亂真羲之性好鵝山隂曇<graphic n="KR1619" url="https://raw.githubusercontent.com/kanripo/KR-Gaiji/master/images/KR1619.png" mimeType="image/png"/>
                    <hi>一作釀</hi>村<lb/>
有一道士養好者十餘王清旦乗小船故往意大願樂<lb/>
<pb n="KR3h0019_WYG_002-44b"/>
乃告求市易道士不與百方譬説不能得道士乃言性<lb/>
好道父欲寫河上公老子縑素早辦而無人能書府君<lb/>
若能自屈書道徳經各兩章便合羣以奉羲之便半日<lb/>
為寫畢籠鵝而歸又詣一門生家設佳饌供億甚盛感<lb/>
之欲以書相報見有一新棐几至滑淨乃書之草正相<lb/>
半門生送王歸郡還家其父已刮盡生失書驚懊累日<lb/>
桓𤣥愛重書法每讌集輒出法書示客客有食寒具者<lb/>
仍以手捉書大㸃汚後出法書輒令客洗手舉除寒具<lb/>
<pb n="KR3h0019_WYG_002-45a"/>
子敬常牋與簡文計十紙題最後云民此書甚合願存<lb/>
之此書為桓𤣥所寳髙祖後得以賜王武剛未審今何<lb/>
在謝奉起廟悉用棐材右軍取斾書之滿牀奉收得一<lb/>
大匱子敬後徃謝為説右軍書甚佳而密已削作數十<lb/>
棐板請子敬書之亦甚合奉並珍録奉後孫履分半與<lb/>
桓𤣥用履為揚州主簿餘一半孫恩破㑹稽略以入海<lb/>
羲之為㑹稽子敬七八嵗學書羲之從後掣其筆不得<lb/>
脱歎曰此兒書後當有大名子敬出戲見比<hi>一作北</hi>館新<lb/>
<pb n="KR3h0019_WYG_002-45b"/>
白土壁白淨子敬取帚沾泥汁書方丈一字觀者如市<lb/>
羲之見歎美問所作答七郎羲之作書與所親云子敬<lb/>
飛白大有意是因於此壁也有一好事年少故作精白<lb/>
紗祴著詣子敬子敬便取書之草正諸體悉備兩袖及<lb/>
標略周年少覺王左右有凌奪色掣裓而走左右果逐<lb/>
之及門外鬭爭分裂年少纔得一袖耳子敬為吳興羊<lb/>
欣父不疑為烏程令欣時年十五六書已有意為子敬<lb/>
所知子敬徃縣入齋欣衣新白絹裙晝眠子敬因書其<lb/>
<pb n="KR3h0019_WYG_002-46a"/>
裙幅及帶欣覺歡樂遂保之後以上朝廷中乃零失子<lb/>
敬門生以子敬書種蠶後人於蠶紙中尋取有所得謝<lb/>
安善書不重子敬每作好書必謂彼賞安輒題後答之<lb/>
　　　梁庾元威論書<lb/>
所學正書宜以殷鈞范懐約為主方正循紀修短合度<lb/>
所學草宜以張融王僧䖍為則體用得法意氣有餘章<lb/>
表箋書於斯足矣夫才能則闗性分躭嗜殊妨大業但<lb/>
令緊快分明屬辭流便字必須體語輒投聲若以已巳<lb/>
<pb n="KR3h0019_WYG_002-46b"/>
莫分東柬相亂則兩王妙迹二陸髙才頃来非所用也<lb/>
王延之有言曰勿欺數行尺牘即表三種人身豈非一<lb/>
者學書得法二者作字得體三者輕重得宜意謂猶須<lb/>
言無虚出斯則善矣近何令貴隔勢傾朝野聊疎漏遂<lb/>
遭十穢之書今聊存兩事書曰有寒士自陳簡於掌選<lb/>
詩云伎能既寡薄支葉復單貧柯條濫乗景木石詎知<lb/>
晨狗馬雖難畫犬羊誠易馴效顰終未似學步豈知真<lb/>
寔云亂朝緒是曰斁彛倫俗作於茲混人途似此屯離<lb/>
<pb n="KR3h0019_WYG_002-47a"/>
合之詩猶来乆矣不知譏刺爰加稱讃是其第六穢也<lb/>
近来貴宰於二品清官進不假手作書公筆迹過鄙采<lb/>
無法度彼恭拜忽云永感答人借車還白不具真本流<lb/>
傳合朝恥辱是其第七穢也以此而言書何容易且梁<lb/>
制與平吉人牋書有増懐語者不得答書許乃告絶私<lb/>
弔答中彼此言感思乖錯者州望須刺大中正處入清<lb/>
議終身不得仕盛名年少宜留意勉之余見學阮研書<lb/>
者不得其骨力婉媚惟學攣拳委盡學薄紹之書者不<lb/>
<pb n="KR3h0019_WYG_002-47b"/>
得其批研<hi>一作开</hi>淵微徒自經營嶮急晩途别法貪省愛<lb/>
異濃頭纎尾斷腰頓足一八相似十小難分屈等如勺<lb/>
變前為草盛言祖述王蕭無妨日有訛謬星不從生籍<lb/>
不從耒許慎門徒居然嗢噱衛恒子弟寜不傷嗟詿誤<lb/>
衆家豈宜故習書字之興由来尚矣沮誦蒼頡黄帝史<lb/>
也周宣王時柱下史史籀始著籀書今六八之法雖存<lb/>
十五之篇亡矣及秦相李斯破大篆為小篆造蒼頡為<lb/>
九章丞相趙髙造爰歴六章太史胡母敬造博學七章<lb/>
<pb n="KR3h0019_WYG_002-48a"/>
後人分五十五章為三蒼上卷至哀帝元嘉中揚子雲<lb/>
作訓纂記滂喜為中卷和帝永元中賈叔即更接記彦<lb/>
<hi>盤音</hi>均為下卷故稱為三蒼也夫蒼雅之學儒博所宗自<lb/>
景純注解轉加敦尚漢晉正史及今古字書並云蒼頡<lb/>
九篇是李斯所著今竊尋思必不如是其第九章論稀<lb/>
信京劉等郭氏云稀信是陳稀韓信京劉是天漢西土<lb/>
是長安此非䜟言豈有秦時朝宰談漢家人物牛頭馬<lb/>
腹先達何以安之江左碩儒相傳梁初復有任昉及沈<lb/>
<pb n="KR3h0019_WYG_002-48b"/>
約悉未有譏駁余忽横議實不自許敬侯明哲定其可<lb/>
印而字韻集方言廣雅凡録字者十有四家許慎穿鑿<lb/>
賈氏乃奏説文曹産開拓許文侯爰咸字苑説文則形<lb/>
聲具舉字苑則品類周悉追悟典墳字弗全體周禮以<lb/>
雞斯為笄纓禮記以相近為禳祈致令衆議叢殘音辭<lb/>
踳駁盖由程邈變隸流傳未一鄭公詩譜頗顯其源且<lb/>
書文一及草木相從凡五百六十七部合一萬五千九<lb/>
百一十五字即曰世中所行十分裁一而今㸃畫失體<lb/>
<pb n="KR3h0019_WYG_002-49a"/>
深成恠也近有居士阮孝緒撰古文字三卷窮搜正典<lb/>
次丹陽五官丘祾撰文字指要二卷精加擿發惟此兩<lb/>
書可稱要用余少值明師留心字法所以座右作干薑<lb/>
字不依羲獻妙迹不逐陶葛名方作蒓羮不斆晉書不<lb/>
循韻集爰以淺見輕述字府自謂此文或均螢露齊末<lb/>
王融圖古今雜體有六十四書少年崇倣家藏紙貴而<lb/>
鳯魚蟲鳥是七國時書元常皆作隸字故貽後来所詰<lb/>
湘東王遣淮陽令韋仲定為九十一種次功曹謝善勛<lb/>
<pb n="KR3h0019_WYG_002-49b"/>
増其九法合成百體其中以八卦書謂以太極為兩法<lb/>
徑丈一字方寸千言太上止傳可爾鬼書惟有業殺刁<lb/>
斗出於古器爾得由乎内典散隸露書終是飛白意謂<lb/>
此等並非通論今所不取余經為正階侯書十牒屏風<lb/>
作百體間以朱墨當時衆所驚異自爾絶筆惟留草本<lb/>
而已其百體者懸針書垂露書秦望汲冡書金錯書玉<lb/>
文書鵠頭書虎爪書倒薤書偃波書幡信書篆飛白篆<lb/>
古頡篆籀文書竒字繆篆制書列書日書月書風書雲<lb/>
<pb n="KR3h0019_WYG_002-50a"/>
書星隸填隸蟲食書蝌蚪書署書胡書蓬書相書天竺<lb/>
書轉宿書一筆篆飛白書一筆隸飛白草草書古文隸<lb/>
横書楷小科隸此五十種皆純墨璽文書節文書真文<lb/>
書符文書芝英隸花草隸幡信隸鍾鼓隸龍虎篆鳯魚<lb/>
篆麒麟篆仙人篆蝌蚪篆蟲篆雲星篆魚篆鳥篆<hi>一作烏</hi>
龍篆龜篆虎篆鸞篆龍虎隸鳯魚隸麒麟隸仙人隸蝌<lb/>
蚪隸雲隸蟲隸魚隸鳥隸龍篆龜鸞隸蛇龍文隸書龜<lb/>
文隸䑕書牛書虎書草書兔書龍草書蛇草書馬書羊<lb/>
<pb n="KR3h0019_WYG_002-50b"/>
書猴書雞書犬書豕書十二時書此已上五十種皆采<lb/>
色其外復有大篆小篆銘鼎摹印刻符石經象形篇章<lb/>
震書到書反左書等及宋中庶宗炳出九體書皆謂縑<lb/>
素書半草書全草書此九法極真草書之次第焉刪拾<lb/>
之外所存猶一百二十體張芝始作一筆飛白書此於<lb/>
并冊等字為妨所以惟云一筆書則無所不通矣反左<lb/>
書大同中東宫學士孔敬通所創余見而達之於是座<lb/>
上酧答諸君無有識者遂呼為衆中清閑法今知者稍<lb/>
<pb n="KR3h0019_WYG_002-51a"/>
多解者益寡敬通又能一筆草書一行一斷婉約流利<lb/>
特出天性頃来莫有繼者宗炳又造畫瑞應圖甚卓絶<lb/>
王元長頗加増定乃有虞舜獬豸周穆狻猊漢武神鳯<lb/>
衛君舞鶴五城九井螺杯魚硯金縢玉英𤣥圭朱草等<lb/>
凡二百一十物余經取其善草嘉禾靈禽瑞獸樓臺器<lb/>
服可為翫對者盈縮其形狀參詳其動植制一部焉此<lb/>
乃青出於藍而實世中未有復於屏風上作雜體篆二<lb/>
十四種寫凡百銘將恐十筆鄣子凡百屏風傳者渝謬<lb/>
<pb n="KR3h0019_WYG_002-51b"/>
併懐歎息世本云史皇作圖黄帝臣也其唐虞之文章<lb/>
夏后之鼎象則圖畫之宗焉其後繪事逾精丹青轉妙<lb/>
乃有釘女心痛圖魚獺集敬君以之亡婦王嬙猶此失<lb/>
身近代陸續足稱書聖所聞談者一筆之外僅可蟬雀<lb/>
顧長康稱為三絶終是半癡人耳雜體既資於畫所以<lb/>
附乎書末<lb/>
　　　梁蕭子雲論書啟<lb/>
蕭子雲自云善效鍾元常王逸少而微變字體常答勅<lb/>
<pb n="KR3h0019_WYG_002-52a"/>
云臣雲奉勅使臣寫千字文今已上呈臣昔不能拔賞<lb/>
隨世所貴規模子敬多歴年所三十六著晉史一部至<lb/>
二王列傳欲作論草隸法言不盡意遂不能成指論飛<lb/>
白一勢而已十餘年来始見勅旨論書二卷商略筆勢<lb/>
洞達字體又以逸少不及元常猶子敬不及逸少因此<lb/>
研思方悟隸式始變子敬全法元常逮今以来自覺功<lb/>
進此稟自天論臣先来恨已無臨池之勤又不㕘聖旨<lb/>
之奥仰延明詔伏増悚息侍中國子祭酒涂州太守臣<lb/>
<pb n="KR3h0019_WYG_002-52b"/>
子雲啟上<lb/>
　朱長文曰隸草始於秦行於漢魏而特盛於江左觀<lb/>
　其君臣所以撰録論議辨析今古可謂勤矣是時名<lb/>
　流皆謂之勝事以不能為恥故其盛如此閲隠居書<lb/>
　知書法十二意及乎元常逸少獻之優劣乃出梁武<lb/>
　而或轉以為張長史顔魯公之辭蓋張顔祖述之爾<lb/>
　趙壹之言亦足警夫嗜毫翰而忌功名者也<lb/>
　　雜議之二<lb/>
<pb n="KR3h0019_WYG_002-53a"/>
　　　唐太宗髙宗書故事<lb/>
貞觀六年正月八日命整理御府古今工書鍾王等真<lb/>
跡得一千五百一十卷至十年太宗嘗謂侍中魏鄭公<lb/>
曰虞世南死後無人可與論書徴曰褚遂良下筆遒勁<lb/>
甚得王逸少體太宗即曰召令侍讀嘗以金帛購求羲<lb/>
之書跡天下爭齎古書詣闕以獻當時莫能辨其真偽<lb/>
遂良備論所出一無舛誤十四年四月二十二日太宗<lb/>
自為草書屏風以示羣臣筆力遒勁為一時之絶初購<lb/>
<pb n="KR3h0019_WYG_002-53b"/>
求人間書凡真行二百九十紙裝為七十卷草二千紙<lb/>
裝為八十卷每聽覽之暇得臨翫之也初置𢎞文館選<lb/>
貴臣子弟有性識者為學生内出書命之令學又人間<lb/>
有善書者追徴入館十年間海内從風至十八年二月<lb/>
十七日自三品以上賜宴於𤣥武門太宗操筆作飛白<lb/>
衆臣乗酒就太宗手中相競散騎侍郎劉洎登龍床引<lb/>
手然後得之其不得者咸稱洎登床其罪當死請討法<lb/>
太宗笑曰昔聞婕妤辭輦今見常侍登床龍朔二年四<lb/>
<pb n="KR3h0019_WYG_002-54a"/>
月上自書與遼東諸將謂許敬宗曰許圉師常自愛書<lb/>
可於朝堂開示圉師見甚驚喜私謂朝官曰圉師見古<lb/>
跡多矣魏晉已後惟稱二王然逸少多力而少妍子敬<lb/>
妍多而少力今觀聖跡兼絶二王之書鳯翥鸞回實古<lb/>
今書聖<lb/>
　朱長文曰此許圉師之諂辭也逸少猶謂之少妍獻<lb/>
　之猶謂之少力誣古人甚矣高宗之跡固不及皇象<lb/>
　能望二王邪圉師姦諛蓋其發言背理如此<lb/>
<pb n="KR3h0019_WYG_002-54b"/>
神功元年五月上謂鳯閣侍郎王方慶曰卿家多書合<lb/>
有右軍遺跡方慶奏曰臣十代再從伯祖羲之書先有<lb/>
四十餘紙貞觀十二年太宗購求先臣並以進訖惟有<lb/>
一卷見在今臣進訖臣十一代祖導十代祖洽九代祖<lb/>
珣八代祖曇首七代祖僧綽六代祖仲寳五代祖騫髙<lb/>
祖規曽祖襃并九代三從伯祖晉中書令獻之以下二<lb/>
十八人書共十卷並進上御武成殿示羣臣仍令中書<lb/>
舍人崔融為寳章集以叙其事復以集賜方慶當時舉<lb/>
<pb n="KR3h0019_WYG_002-55a"/>
朝為榮開元六年正月三日詔命整理内府古今工書<lb/>
鍾王等真跡得一千五百一十卷<lb/>
　　　唐虞世南書旨述<lb/>
客有通𤣥先生好求古跡為余知書啟之發源審以臧<lb/>
否曰予不敏何足以知之今率以聞見隨紀年代考究<lb/>
興亡其可元龜者舉而叙之<lb/>
古者畫卦立象造字設教奚寘象形肇乎蒼史仰觀俯<lb/>
察鳥跡垂文至於唐虞煥乎文章暢於夏殷備乎秦漢<lb/>
<pb n="KR3h0019_WYG_002-55b"/>
泊周宣王史籀循科斗之書蒼頡古文綜其遺美别著<lb/>
新意號曰籀文或謂大篆秦丞相李斯改省籀文適時<lb/>
簡要號曰小篆善而行之其蒼頡象形傳諸典䇿世絶<lb/>
其跡無得而稱其籀文小篆自周秦已来猶或參用未<lb/>
之廢黜或刻以符璽或銘於鼎鍾或書之旌鉞徃徃人<lb/>
間時有見者夫言篆者傳也書者如也述事契誓者也<lb/>
字者孳也孳乳寖多者也而根之所由其来逺矣先生<lb/>
曰古文篆籀曲盡而知之媿無隠焉隸草攸正今則未<lb/>
<pb n="KR3h0019_WYG_002-56a"/>
聞願以發明用袪皆惑曰若程邈隸體因之罪隸以名<lb/>
其書朴略微而歴禩増損亟以湮淪而淳喜之流亦稱<lb/>
傳習首變其法而巧拙相㳂未之超絶史游制於急就<lb/>
創立草藁而不之能崔杜析理雖則豐妍潤色之中失<lb/>
於簡約伯英重以省繁飾之銛利加之奮逸時言草聖<lb/>
首出常倫鍾太傅師資徳昇馳騖曹蔡倣學而致一體<lb/>
真楷獨得精妍而前輩數賢遞相矛盾事則恭守無捨<lb/>
其儀尚有瑕疵失之斷割逮乎王廙王洽逸少子敬剖<lb/>
<pb n="KR3h0019_WYG_002-56b"/>
析前古無所不工八體六文必揆其理符於衆美㑹兹<lb/>
簡易制成今體乃窮奥旨先生曰戲乎三才審位日月<lb/>
獨明資固異人一敷其化不然者何以傑妙無相奪倫<lb/>
父子聯聯遺範後昆先生曰書之𤣥微其難品繪今之<lb/>
優劣神用無方小學疑迷惕然特寤而旨述之義其可<lb/>
聞乎曰無讓繁詞敢以終序<lb/>
　　　唐張懐瓘文字論<lb/>
論曰文字者總而為言若分而為義則文者祖父字者<lb/>
<pb n="KR3h0019_WYG_002-57a"/>
子孫察其物形得其文理故謂之曰文母子相生孳乳<lb/>
寖多因名之為字題於竹帛則目之曰書文也者其道<lb/>
煥焉日月星辰天之文也五嶽四瀆地之文也城闕朝<lb/>
儀人之文也字之與書理亦歸一因文為用相須而成<lb/>
名言諸無宰制羣有何幽不貫何逺不經可謂事簡而<lb/>
應博範圍宇宙分别隂陽川原髙下之可居土壤沃瘠<lb/>
之可植是以八荒籍焉綱紀人倫顯明政體君父尊嚴<lb/>
而愛敬盡禮長幼班别而上下有序是以大道行焉闡<lb/>
<pb n="KR3h0019_WYG_002-57b"/>
墳典之大猷成國家之盛業者莫近乎書其後能者加<lb/>
之以𤣥妙故有翰墨之道生焉世之賢達莫能珍貴時<lb/>
有吏部蘇侍郎晉兵部王員外翰俱朝端英秀詞塲雄<lb/>
伯王謂僕曰文章乆雖游心翰墨近甚留意若此妙事<lb/>
古来少有知者今擬討論之欲造書賦兼與公作書斷<lb/>
後序王僧䖍雖有賦王儉製其序殊不足動人如陸平<lb/>
原文賦實為名作若不造極境無由伏後世人心不知<lb/>
書之深之意與文若為差别雖未窮其精微粗欲知其<lb/>
<pb n="KR3h0019_WYG_002-58a"/>
梗槩公試為薄言之僕答曰深識書者唯觀神彩不見<lb/>
字形若精意𤣥覽則物無遺照何有不通王曰幸為言<lb/>
之僕曰文則數言乃成其意書則一字已見其心可謂<lb/>
得簡易之道欲知其妙初觀莫測乆視彌珍雖書已緘<lb/>
藏而心追目極情猶眷眷者足為妙矣然須考其發意<lb/>
所由從心者為上從眼者為下先其草創立體後其因<lb/>
循著名雖功用多而有聲終天性少而無象同乎糟粕<lb/>
其味可知不由靈臺必乏神氣其形悴者其心不長狀<lb/>
<pb n="KR3h0019_WYG_002-58b"/>
貎顯而易明風神隠而難辨有若賢才君子立行立言<lb/>
言則可知行不可見自非㝠心𤣥照閉目深視則識不<lb/>
盡矣可以心契非可言宣别經旬月後見乃有愧色云<lb/>
書道亦太𤣥微翰與蘇侍郎初並輕忽之以為賦不足<lb/>
言者今始知也極難下語不比於文賦書道尤廣雖沈<lb/>
思多日言不盡意竟不能成僕謂曰員外用心尚疎在<lb/>
萬事皆有細微之理而况乎書凡展臂曰尋倍尋曰常<lb/>
人間無不盡解若智者出乎尋常之外入乎幽隠之間<lb/>
<pb n="KR3h0019_WYG_002-59a"/>
追虚捕微探竒掇妙人縱思之則盡不能解用心精粗<lb/>
之異有過於是心若不有異照口必不能異言况有異<lb/>
能之事乎請以此理推之後見蘇云近與王員外相見<lb/>
知不作賦也詩云引喻少語不能盡㑹通之識更共觀<lb/>
張所商㩁先賢書處看見所品藻優劣二人平章遂能<lb/>
觸類比興意且無限言之無涯古昔已来未之見也若<lb/>
其為賦應不足難蘇且説因謂僕曰看公於書道無所<lb/>
不通自運筆固合窮於精妙何謂鍾王頃爾遼闊公且<lb/>
<pb n="KR3h0019_WYG_002-59b"/>
自評書至何境界與誰等倫僕答曰天地無全功萬物<lb/>
無全用妙理何可備該常歎書不盡言僕雖知之於言<lb/>
古人得之於書且知者博於聞見或可能知得者非假<lb/>
以天資必不能得是以知之與得又書之比言俱有雲<lb/>
塵之懸所令自評敢違雅意夫鍾王真行一古一今各<lb/>
有自然天骨有千里之迹邈不可追今之自然可以比<lb/>
於虞褚而已其草諸賢未盡之得唯張有道創意物象<lb/>
近於自然又精熟絶倫是其長也其書勢不斷絶上下<lb/>
<pb n="KR3h0019_WYG_002-60a"/>
鉤連雖然如鐵並集若不能區别二家尊幼混雜百年<lb/>
檢探何知是其短也夫人識在賢明用在斷割不分涇<lb/>
渭餘何足云僕今所制不師古法探文墨之妙有索萬<lb/>
物之元精以觔骨立形以神情潤色雖跡在塵壤而志<lb/>
出雲霄靈變無常務於飛動或若擒虎豹有强梁拏攫<lb/>
之形若執蛟螭見蚴蟉盤旋之勢探彼意象入此規模<lb/>
忽若電飛忽疑星墜氣勢生乎流便精魄出乎鋒芒如<lb/>
觀之欲其駭目驚心肅然如可畏也數百年内方擬獨<lb/>
<pb n="KR3h0019_WYG_002-60b"/>
步其間自評若斯僕未審如何也蘇笑曰今公自評何<lb/>
乃自飭文雖矜耀理亦兼通達人不己私盛徳亦微損<lb/>
其後僕賦成徃呈之遇褚思光萬希莊包融並㑹衆讀<lb/>
賦訖多有賞激蘇謂三子曰晉及員外俱造書賦歴旬<lb/>
不成今此觀之固非思慮所際也萬謂僕曰文與書被<lb/>
公與陸機已把斷也世應無敢為賦者蘇曰此事必然<lb/>
也包曰知音看文章所貴言得失其何為競悦耳而諛<lb/>
面此賦雖能豈得盡善無今而乏古論書道則妍華有<lb/>
<pb n="KR3h0019_WYG_002-61a"/>
餘考賦體則風雅不足纔可共梁已下来並轡未得將<lb/>
宋已上齊驅此議何如褚曰誠如所評賦非不能然於<lb/>
張當分之中乃小小者耳其書斷三卷實為妙絶猶蓬<lb/>
山滄海吐納風雲禽獸魚龍于何不有見者莫不心醉<lb/>
後學得漁獵其中實不朽之盛事<lb/>
　　　唐張懐瓘議書<lb/>
昔仲尼修書始自堯舜堯舜王天下煥乎其有文章文<lb/>
章發揮書道尚矣夏殷之世能者挺生秦漢之間諸體<lb/>
<pb n="KR3h0019_WYG_002-61b"/>
間出𤣥猷㝠運妙用天資追虚捕微鬼神不容其潛匿<lb/>
感通應變言象不測其存亡竒寳盈乎東山明珠溢乎<lb/>
南海其道有貴而稱聖其跡有秘而莫傳理不可盡之<lb/>
於詞妙不可窮之於筆非夫通𤣥達微何可至於此乎<lb/>
乃不朽之盛事故叙而論之夫草𣗳各務生氣不自埋<lb/>
没况禽獸乎况人倫乎猛獸鷙鳥神彩各異書道法此<lb/>
其古文篆籀時罕行用者皆闕而不議議者真正藁草<lb/>
之間或麟鳯羽毛龜龍介甲亦無所不録其有名跡俱<lb/>
<pb n="KR3h0019_WYG_002-62a"/>
顯者一十九人列於後<lb/>
　　　　崔瑗　　張芝　　張昶　　鍾繇<lb/>
　　　　鍾㑹　　韋誕　　皇象　　嵇康<lb/>
　　　　衛瓘　　衛夫人　索靖　　謝安<lb/>
　　　　王導　　王敦　　王廙　　王洽<lb/>
　　　　王泯　　王羲之　王獻之<lb/>
右千百年間得其妙者不越此數人各能聲飛萬里榮<lb/>
耀百代唯逸少筆迹遒潤獨擅一家之英天質自然風<lb/>
<pb n="KR3h0019_WYG_002-62b"/>
神蓋世具其道妙而味薄固常人莫之能學其隠理而<lb/>
意深固天下寡於知音昔為評者數家既無文書則何<lb/>
以立説何為罔象其勢髣髴其形似知其門而未知其<lb/>
奧是以言論不能辨明夫於其道不通出其言不斷加<lb/>
以詞寡典要理乏研精不述賢哲之殊能况有丘明之<lb/>
新意悠悠之説不足動人夫翰墨文章至妙者皆有深<lb/>
意以見其志覽之了然若與言面目則有智昏菽麥混<lb/>
白黒於胷襟若心悟精微團古今於掌握𤣥妙之意出<lb/>
<pb n="KR3h0019_WYG_002-63a"/>
於物類之表幽深之理伏於杳㝠之間豈常情所能言<lb/>
世智所能測非有獨聞之聽獨見之明不可議無聲之<lb/>
音無形之相夫誦聖人之語不如親聞其言評先聖之<lb/>
書必不能盡其深意有千年明鏡可以照之不疲瑠璃<lb/>
屏風可以洞徹無礙今雖銓其品格豈得稱其材能皆<lb/>
失其天性後其習學縱異形竒體輒以情理一貫終不<lb/>
出於洪荒之外必不離於工拙之間然智則無涯法固<lb/>
不定且以風神骨氣者居上研美功用者居下其真書<lb/>
<pb n="KR3h0019_WYG_002-63b"/>
元常第一逸少第二世將第三子敬第四士季第五文<lb/>
静第六茂猗第七其行書逸少第一子敬第二元常第<lb/>
三伯英第四伯玉第五季琰第六敬和第七茂𢎞第八<lb/>
安石第九章草子玉第一伯英第二幼安第三伯玉第<lb/>
四逸少第五士季第六子敬第七休明第八其章書伯<lb/>
英創立規範得物象之形歸造化之理然其法太古質<lb/>
不剖斷以此為少也有推輪草書意之妙後學得漁獵<lb/>
其間宜為第一叔夜第二子敬第三處冲第四世將第<lb/>
<pb n="KR3h0019_WYG_002-64a"/>
五仲將第六士季第七逸少第八<lb/>
或問曰此品中諸子豈能悉過逸少答曰人之材能各<lb/>
有長短諸子於草精魄超然逸少格律非髙功夫又少<lb/>
雖圓豐妍美乃乏神氣無戈㦸重名者以真行故也舉<lb/>
世學莫之能曉悉以為真草一槩耳若所見與論雷同<lb/>
則何煩有論今制品格以代權衡於物無情不饒不損<lb/>
惟以理伏冀合規於𤣥匠殊不顧於聾俗無眼有耳但<lb/>
聞是逸少闇然懸伏何必須見見與不見一也雖自為<lb/>
<pb n="KR3h0019_WYG_002-64b"/>
髙鑒傍觀如三嵗嬰兒豈敢斟量鼎之輕重哉伯牙鍾<lb/>
子期不易相遇造章甫者當售衣冠之士本不為於越<lb/>
人也然草與真有異真則字終意未終草則行盡勢未<lb/>
盡或烟收霧合或電掣星流以風骨為體以變化為用<lb/>
有類雲霞聚散觸遇成形龍虎威神飛動増勢巖穴相<lb/>
傾於嶮峻山水各務於髙深囊括萬殊則成一相或寄<lb/>
以展縱横之志或托以散鬱結之懐雖至貴莫能抑其<lb/>
髙雖妙算莫能量其力是以無為而用同自然之功物<lb/>
<pb n="KR3h0019_WYG_002-65a"/>
類其形得造化之理皆不知其然也可以心契不可以<lb/>
言宣觀之者似入廟見神闚谷無底俯猛獸之爪牙逼<lb/>
利器之鋒芒肅然危然方知草之微妙也子敬年十五<lb/>
六時嘗白其父云古之章草未能宏越今窮偽略之理<lb/>
及草縱之致不若藁行之間於徃法固殊大人宜改體<lb/>
且既不定事貴變通然古法亦局而執子敬才髙識逺<lb/>
行草之外更開一門夫行書非草非真離方遁圓在乎<lb/>
季孟兼真者謂之真行兼草者謂之行草子敬之法非<lb/>
<pb n="KR3h0019_WYG_002-65b"/>
草非行開張於行流便於草又處其中間無籍因循寜<lb/>
拘制則挺然秀出務於簡易情馳神縱越逸優游臨事<lb/>
制宜從意適便風行雨散潤色開華數體之中最為風<lb/>
流者也逸少秉真行之要子敬執行草之權父之靈和<lb/>
子之神俊皆古今之獨絶世人雖不能甄别但聞二王<lb/>
莫不心醉是知徳不可偽立名不可虚成然荆山亦有<lb/>
玉石或價賤瓦礫或價重連城其八分即二王之石也<lb/>
子敬没後羊欣薄紹之宋齊之間此體彌尚謝靈運尤<lb/>
<pb n="KR3h0019_WYG_002-66a"/>
為秀傑虞世南亦工此法或君長告令公務殷忙可以<lb/>
應機可以赴速或四海尺牘千里相聞跡乃㑹時言唯<lb/>
叙事披對不覺欣然獨笑雖則不面其若面焉妙用𤣥<lb/>
通鄰乎神化然此論雖未足搜索至真之理亦可以張<lb/>
皇墨妙之門但能精求自可意得思之不已神將告之<lb/>
理與道通必然靈應有志小學可不勉歟古之名手但<lb/>
能其事不能言其意今僕雖不能其事而輒言其意諸<lb/>
子亦有所不足或少運動及嶮峻或少體勢及縱逸學<lb/>
<pb n="KR3h0019_WYG_002-66b"/>
者宜自損益也異能殊美莫不備矣然道合者千載比<lb/>
肩若死而有知豈無神交者也逸少草有女郎材無丈<lb/>
夫氣不足貴也賢人君子非愚於此而智於彼知與不<lb/>
知用與不用也書道亦爾哉或賤於此或貴於彼鑒與<lb/>
不鑒也智能雖定賞遇在時也嵇叔夜身七尺八寸美<lb/>
音聲偉容色雖土木形骸而龍章鳯姿天質自然加以<lb/>
孝友温恭吾慕其為人常有其草寫絶交書一紙非常<lb/>
寳惜有人與吾兩紙王羲之書不易近於李造處見全<lb/>
<pb n="KR3h0019_WYG_002-67a"/>
本了然知公平生志氣若與面焉後有達識者覽此論<lb/>
當亦悉心夫知人者哲自知者明論人材能先文而後<lb/>
墨羲獻等一十九人皆兼文墨乾元元年四月昇州張<lb/>
懐瓘作<lb/>
　　　唐張懐瓘書估<lb/>
有好事公子頻紆雅顧問及自古名書頗為定其差等<lb/>
曰可謂知書矣夫丹素異好愛惡罕同若鑒不圓通則<lb/>
各守封執是以世議紛揉何不制其品格豁彼疑心哉<lb/>
<pb n="KR3h0019_WYG_002-67b"/>
且曰公子貴斯道也感之乃為其估貴賤既辨優劣了<lb/>
然固取世人易解遂以王羲之為標凖如大王草書字<lb/>
直一百五十字乃敵一行行書三行行書敵一行直正<lb/>
偏帖則爾至今如樂毅黄庭畫賛累表告誓等但得成<lb/>
篇即為國寳不可計以字數或千或萬惟鑒别之精也<lb/>
他皆倣此近日有鍾尚書紹京亦為好事不惜大費破<lb/>
産求書計用數百萬貫<hi>一本無貫字</hi>錢唯市得右軍行書五<lb/>
紙不能致真書一字崔張之跡固乃寂然唯天府之内<lb/>
<pb n="KR3h0019_WYG_002-68a"/>
僅有存焉如小王書所貴合作者若藁行之間有興合<lb/>
者則逸氣蓋世千古獨立家尊纔可為其弟子爾子敬<lb/>
年十五六時嘗白逸少云章草未能宏逸頓異真體今<lb/>
窮偽略之理極草縱之致不若稿行之間於徃法固殊<lb/>
大人宜改體逸少笑而不答及其業成之後神用獨超<lb/>
天姿特秀流傳簡易志在驚竒峻嶮髙深起自此子然<lb/>
時有敗累不顧疵瑕故減於右軍行書之價可謂子為<lb/>
神俊父得靈和父子真行固為百代之楷法然文質相<lb/>
<pb n="KR3h0019_WYG_002-68b"/>
沿立其三古貴賤殊品置其五等三古者篆籀為上古<lb/>
鍾張為中古羲為下古上古但有其真中古乃曠世竒<lb/>
跡可貴可重有購求者宜懸之千金或時不尚書薰蕕<lb/>
同器假如委諸衢路猶可字償千金其杜度崔瑗可與<lb/>
伯英價等然志乃尤古力亦漸大唯妍媚不逮於張芝<lb/>
衛瓘可與張為兄弟索靖則雄逸過之且以右軍真書<lb/>
妙極又人間切須是以價齊中古古逺稀世非無降差<lb/>
崔張玉也逸少金也大賈則貴其玉小商則重其金膚<lb/>
<pb n="KR3h0019_WYG_002-69a"/>
淺之人多任真耳但知以王書為最真草一槩略無差<lb/>
殊豈悟右軍之書自有五等<lb/>
黄帝史周宣史鍾繇張芝王羲之崔瑗衛瓘索靖王獻<lb/>
之已上九人第一等蔡邕張昶荀朂皇象韋誕鍾㑹等<lb/>
度徳以義並崔張之亞也可微劣右軍行書之價已上<lb/>
六人第二等曹喜邯鄲淳羅暉趙襲崔寔劉徳昇師宜<lb/>
官梁鵠胡昭荀爽張彭祖張𢎞傅𤣥魏武帝曹植孫權<lb/>
孫皓應璩徐幹張昭嵇康何曽衛覬杜預楊肇樂廣劉<lb/>
<pb n="KR3h0019_WYG_002-69b"/>
恢司馬攸衛恒衛夫人衛玠李式王敦王廙王導王洽<lb/>
王珉謝安庾翼郗鑒郗愔韋昶桓𤣥等或竒材見拔或<lb/>
絶世難求並庶幾右軍草書之價已上四十三人第三<lb/>
等張嘉庾亮郗超王詢戴若思衛瓘僧惠式王循張翼<lb/>
戴安道王𤣥之凝之徽之操之孫興公王允之宋文帝<lb/>
宋孝武帝康昕王僧䖍謝靈運羊欣薄紹之孔琳之蕭<lb/>
思話張永蕭子良髙帝蕭子靈等才有得失時見髙深<lb/>
絶長續短智均力敵一字乃敵右軍草書三分之一已<lb/>
<pb n="KR3h0019_WYG_002-70a"/>
上二十九人第四等張越張融陶𢎞景阮研毛喜釋智<lb/>
永虞世南歐陽詢褚遂良等可敵右軍草書四分之一<lb/>
已上九人第五等皆估其甚合者其不㑹意數倍相懸<lb/>
大凡雖則同科物稀則貴今妍古雅漸若凌夷自漢及<lb/>
今降殺有等貴逺賤近淳醨之謂也凡九十六人列之<lb/>
如右五等之外蓋多賢哲聲聞雖美功業未通空有望<lb/>
於屠龍竟難成於畫虎不入流品深慮遺材天寳十三<lb/>
載正月十八日<lb/>
<pb n="KR3h0019_WYG_002-70b"/>
　　　唐韓愈送髙閑上人序<lb/>
苟可以寓其巧智使機應於心不挫於氣則神完守固<lb/>
雖外物至不膠於其心堯舜禹湯治天下養叔治射庖<lb/>
丁治牛師曠治音聲扁鵲治病僚之於丸秋之於奕伯<lb/>
倫之於酒樂之終身不厭奚暇外慕夫外慕徙業者皆<lb/>
不造其堂不嚌其胾者也徃時張旭善草書不治他技<lb/>
喜怒窘窮憂悲愉佚怨恨思慕酣醉無聊不平有動於<lb/>
心必於草書焉發之觀於物見山水崖谷鳥獸蟲魚草<lb/>
<pb n="KR3h0019_WYG_002-71a"/>
木花實日月列星風雨水火雷霆霹靂歌舞戰鬭天地<lb/>
事物之變可喜可愕一寓於書故旭之書變動猶鬼神<lb/>
不可端倪以此終其身而名後世今閑之於草書有旭<lb/>
之心哉不得其心而逐其跡未見其能旭也為旭有道<lb/>
利害必明無遺錙銖情炎於中利欲鬭進有得有喪勃<lb/>
然不釋然後一决於書而後旭可幾也今閑師浮屠氏<lb/>
一死生解外膠是其為心必泊然無所起其於世必淡<lb/>
然無所嗜泊與淡相遭頽墮委靡潰敗不可收拾則其<lb/>
<pb n="KR3h0019_WYG_002-71b"/>
於書得無象之然乎然吾聞浮屠善幻多技能閑如通<lb/>
其術則吾不能知矣<lb/>
　　　唐劉禹錫論書<lb/>
或問曰書足以記姓名而已工與拙何損益於數哉答<lb/>
曰此誠有之蓋舉下之説爾非蹈中之説亦猶言居室<lb/>
曰避燥濕而已言衣裳曰適寒燠而已言飲食曰充腹<lb/>
而已言車馬曰代勞而已言禄位曰代耕而已今夫考<lb/>
居室必以重門豐居為美笥衣裳必以文章鮮澤為甲<lb/>
<pb n="KR3h0019_WYG_002-72a"/>
評飲食必以精良海陸為貴第車馬必以華輈絶足為<lb/>
髙干禄位必以重侯累封為意是數者皆不行舉下之<lb/>
説奚獨於書也行之耶禮曰士依於徳游於藝徳者何<lb/>
曰至曰敏曰孝之謂藝者何禮樂射御書數之謂是則<lb/>
藝居三徳之後而士必游之也書居數之上而六藝之<lb/>
一也語曰飽食終日無所用心難矣哉不有博奕者乎<lb/>
為之猶賢乎已是則博奕不得列於藝差愈於飽食無<lb/>
所用心耳吾觀今之人適有面詆之曰子書居下品矣<lb/>
<pb n="KR3h0019_WYG_002-72b"/>
其人必逌爾而笑或謷然不屑有詆之曰子握槊奕棊<lb/>
居下品矣其人必赧然而媿或艴然而怒是故敢以六<lb/>
藝斥人不敢以六博斥人嗟乎衆尚之移人也問者曰<lb/>
然則彼魏晉宋齊間亦嘗尚斯藝矣至有君臣爭名父<lb/>
子不讓何哉答曰吾始求中道耳子寜以尚之之弊䂓<lb/>
我歟且夫信者美德也秦繆尚之而賢臣莫贖黄老至<lb/>
道也竇后尚之而儒臣見刑道德且不可尚矧由道以<lb/>
下者哉所謂中道而言書何處之文章之下六博之上<lb/>
<pb n="KR3h0019_WYG_002-73a"/>
材鈞而善者得以加譽過鈞而善者得以議能所以加<lb/>
在乎譽非實也不贖於賞所以議在乎過非罪也不紊<lb/>
於刑夫如是庶乎六書之學不堙墜而已<lb/>
　　　唐栁宗元報崔黯秀才書<lb/>
崔生足下辱書及文章辭意良髙所嚮慕不凡近誠有<lb/>
意乎聖人之言期以明道學者務求諸道而遺其辭辭<lb/>
之傳於世者必由於書道假辭而明辭假書而傳要之<lb/>
之道而已耳道之及物而已耳斯取道之内者也今世<lb/>
<pb n="KR3h0019_WYG_002-73b"/>
因貴辭而矜書粉澤以為工道密以為力不亦外乎吾<lb/>
子之所言道匪辭而書其所望於僕亦匪辭而書是不<lb/>
亦去及物之道愈以逺乎僕嘗學聖人之道身雖窮志<lb/>
求之不已庶幾可以語於古恨與吾子不同州郡閉口<lb/>
無所發明觀吾子文章自秀才可通聖人之説今吾子<lb/>
求於道也外而望於子也愈外是可惜歟吾且不言是<lb/>
負吾子數千里不棄朽廢者之意故復云爾也凡人好<lb/>
辭工書者皆病癖也吾不幸早得二病學道以求日思<lb/>
<pb n="KR3h0019_WYG_002-74a"/>
砭鍼攻熨卒不能去纒結心腑牢甚願斯須忘之而不<lb/>
克竊嘗自毒今吾子乃始欽欽思易吾病不亦惑乎其<lb/>
固有潛塊積瑕中子之内藏恬而不悟可憐哉其卒與<lb/>
我何異均之二病書示益下而子之意又益下而子之<lb/>
病又益篤敗矣子癖於伎也吾嘗見病心腹人有思啖<lb/>
土炭嗜酸醎者不得則大戚其親愛之者不忍其戚因<lb/>
探而與之觀吾子之意亦已戚矣吾雖未得親愛吾子<lb/>
然亦重来意之勤有不忍矣誠欲分吾土炭酸鹹吾不<lb/>
<pb n="KR3h0019_WYG_002-74b"/>
敢愛但逺言其證不可也俟面乃悉陳吾状未相見且<lb/>
試求良醫為方已之苟能已大善則及物之道專而易<lb/>
通若積結既定醫無所能已幸期相見時吾決分子其<lb/>
啗嗜者不具宗元白<lb/>
　　　宋歐陽修論字法<lb/>
世之人有善作肥字者正如厚皮饅頭食之未必不佳<lb/>
而視其為状已可知其俗物字法中絶將五十年近日<lb/>
稍稍知以字書為貴而追蹤前賢者未有三四人古之<lb/>
<pb n="KR3h0019_WYG_002-75a"/>
人豈皆能書獨其人之賢者傳遂逺然後世不推此但<lb/>
務於書不知前日工書者隨紙與墨泯棄者不可勝數<lb/>
也使顔公書雖不佳後世見者未必不寳也楊凝式以<lb/>
直言諫其父其節見於艱危李建中清慎温雅愛其書<lb/>
者兼取其為人也豈有其實然後存之乆耶非自古賢<lb/>
哲必能書也惟賢者能存爾其餘泯泯不復見爾<lb/>
　　　宋歐陽修與石守道書二首<lb/>
修頓首再拜白公操足下前嵗於洛陽得在鄆州時所<lb/>
<pb n="KR3h0019_WYG_002-75b"/>
寄書卒然不能即報遂以及今然其勤心未必若書之<lb/>
怠而獨不知公操察不察也修来京師已一嵗矣宋州<lb/>
臨汴水公操之譽日與南方之舟至京師修少與時人<lb/>
相接尤寡而譽者無日不聞若幸使盡識舟上人則公<lb/>
操之美可勝道哉凡人之相親者居則握手共席道歡<lb/>
欣既别則問疾病起居以相為憂者常人之情爾若聞<lb/>
如足下之譽者何心問其他乎聞之欣然亦不減握手<lb/>
之樂也夫不以相見為歡樂不以疾病為憂問是豈無<lb/>
<pb n="KR3h0019_WYG_002-76a"/>
情者乎得非相期者在於道爾其或有過而不至於道<lb/>
者乃可為憂也近於京師頻得足下所為文讀之甚善<lb/>
其好古閔世之意皆公操自得於古人不待修之贊也<lb/>
然有自許太髙詆時太過其論若未深究其源者此事<lb/>
有本末不可卒然語須相見乃能盡然有一事可指而<lb/>
説此計公操可朝聞而暮改者試先陳之君貺家有足<lb/>
下手作書一通及有二像記石本始見之駭然不可識<lb/>
徐而視定辨其㸃畫乃可漸通吁何怪之甚也既而持<lb/>
<pb n="KR3h0019_WYG_002-76b"/>
以問人曰是不能乎書者邪曰非不能也書之法當爾<lb/>
邪曰非也古有之乎曰無今有之乎亦曰無也然則何<lb/>
為而若是曰特欲與世異而已修聞君子之於學是而<lb/>
已不聞為異也好學莫如揚雄亦曰如此然古之人或<lb/>
有稱獨行而髙世者考其行亦不過乎君子但與世之<lb/>
庸人不合爾行非異世蓋人不及而反棄之舉世斥以<lb/>
為異者歟及其過聖人猶欲就之於中庸况今書前不<lb/>
師乎古後不足以為来者法雖天下皆好之猶不可為<lb/>
<pb n="KR3h0019_WYG_002-77a"/>
况天下皆非之乃獨為之何也是果好異以取髙歟然<lb/>
嚮謂公操能使人譽者豈其履中道秉常徳而然歟抑<lb/>
亦昻然自異以驚世人而得之歟古之教童子者立必<lb/>
正聽不傾常視之毋誑勤謹乎其始惟恐其見異而惑<lb/>
也今足下端然居乎學舍以教人為師而反率然以自<lb/>
異顧學者何所法哉不幸學者皆從而効之足下又果<lb/>
為獨異乎今不急止則懼他日有責後生之好恠者推<lb/>
其事罪以奉歸此修所以為憂而敢告也惟幸察之不<lb/>
<pb n="KR3h0019_WYG_002-77b"/>
宣同年弟歐陽修頓首<lb/>
　　　第二書<lb/>
修頓首白公操足下前同年徐君行因得寓書論足下<lb/>
書之恠時僕有妹居襄城喪其夫匍匐將徃視之故不<lb/>
能盡其所以云者而略陳焉足下雖不以僕為狂愚而<lb/>
絶之復之以書然果未能諭僕之意非足下之不諭由<lb/>
僕聽之不審而論之之略之過也僕見足下書乆矣不<lb/>
即有云而今乃云者何邪始見之疑乎不能書又疑乎<lb/>
<pb n="KR3h0019_WYG_002-78a"/>
忽而不學夫書一藝爾人或不能與忽不學時不必論<lb/>
是以黙黙然及来京師見二像石本及聞説者云足下<lb/>
不欲同俗而力為之如前所陳者是誠可諍矣然後一<lb/>
進其説及得足下書自謂不能與前所聞者異然後知<lb/>
所聽之不審也然足下於僕之言亦似未審者足下謂<lb/>
世之善書者能如鍾王虞栁不過一藝已之所學乃堯<lb/>
舜周孔之道不必善書又云因僕之言欲勉學之者此<lb/>
皆非也夫所謂鍾王虞栁之書非獨足下薄之僕固亦<lb/>
<pb n="KR3h0019_WYG_002-78b"/>
薄之矣世之有好學其書而悦之者與嗜飲茗閲畫圖<lb/>
無異但其性之一僻爾豈君子之所務乎然至於書則<lb/>
不可無法古之始有文字也務乎記事而因物取類為<lb/>
其象故周禮六藝有六書之學其㸃畫曲直皆有其説<lb/>
楊子曰斷木為棊梡革為鞠亦皆有法焉而况書乎今<lb/>
雖隸字已變於古而變古為隸者非聖人不足師法然<lb/>
其㸃畫曲直猶有凖則如毋母彳亻之相近易之則亂<lb/>
而不可讀矣今足下以其直者為斜以其方者為圓而<lb/>
<pb n="KR3h0019_WYG_002-79a"/>
曰我第行堯舜周孔之道此甚不可也譬如設饌於案<lb/>
加帽於首正襟而坐然後食者此世人之常爾若其納<lb/>
足於帽反衣而衣坐乎案上以飯實酒巵而食曰我行<lb/>
堯舜周孔之道者以此行於世可乎不可也則書雖末<lb/>
事而當從常法不可以為恠亦猶是矣然足下了不省<lb/>
僕之意凡僕之所陳者非論書之善不但患乎近恠自<lb/>
異以惑後生也若果不能又何必學僕豈區區勸足下<lb/>
以學書者乎足下又云我實有獨異於世者以嫉釋老<lb/>
<pb n="KR3h0019_WYG_002-79b"/>
斥文章之雕刻者此又大不可也夫釋老惑者之所為<lb/>
雕刻文章薄者之所為足下安知世無明誠質厚君子<lb/>
之不為乎足下自以為異是待天下無君子之與已同<lb/>
也仲尼曰後生可畏焉知来者之不如今也是則仲尼<lb/>
一言不敢遺天下之後生足下一言待天下以無君子<lb/>
此故所謂大不可也夫士之不為釋老與不雕刻文章<lb/>
者譬如為吏而不受貨財蓋道當爾不足恃以為賢也<lb/>
屬文苦小疾無意思不宣修頓首<lb/>
<pb n="KR3h0019_WYG_002-80a"/>
　朱長文曰六藝之目曰禮樂射御書數夫禮貴乎為<lb/>
　容樂重乎知音射賞於中鵠御美於如組數優於推<lb/>
　厯此五者皆以精能為善至於書豈不然哉為其才<lb/>
　有短長故君子不以定不肖然徳均則藝勝矣觀韓<lb/>
　子之序知書之不可偽觀夢得之論知學之不可已<lb/>
　也子厚以為病癖不亦過乎然亦足警夫耽嗜者也<lb/>
　永叔議守道之恠正矣不然則以直為斜以方為圓<lb/>
　之弊至今未息也善哉<lb/>
<pb n="KR3h0019_WYG_002-80b"/>
　　品藻門一<lb/>
　　　梁武帝書評<lb/>
崔子玉書如危峰阻日孤松單枝<hi>下評蕭子雲同此意</hi>
蔡邕書骨氣洞達爽爽如有神力<lb/>
張伯英書如漢武愛道憑虚欲仙亭亭如雲中明月的<lb/>
的如水中初蓮<hi>出袁昻書評</hi>
曹喜書如經綸道士言不可絶<hi>一本云如經綸辨士</hi>
邯鄲淳書如應䂓入矩方圓乃成<lb/>
<pb n="KR3h0019_WYG_002-81a"/>
師宜官書如鵬翔未息翩翩而自逝<lb/>
梁鵠書如龍威虎震劍㧞弩張<hi>一云韋誕書</hi>
鍾繇書如雲鶴遊天羣鴻戯海行間疎密實亦難代<lb/>
又云鍾司徒書有十二種意巧妙絶倫多竒<lb/>
皇象書如韻音遶梁孤飛獨舞<hi>袁昂云如歌聲遶梁琴人收徽</hi>
索靖書如飄風忽舉鷙鳥乍飛<lb/>
衛巨山書如挿花美女援鏡笑春<lb/>
王右軍書字勢雄强如龍跳天門虎卧鳯閣故歴代寳<lb/>
<pb n="KR3h0019_WYG_002-81b"/>
之永以為訓<lb/>
王獻之書如河朔少年皆充悦舉體沓拖而不可耐<lb/>
王儀同書如晉安帝非不處尊位而都無神明<lb/>
桓𤣥書如快馬入陣隨人屈曲豈須文譜<lb/>
羊欣書如大家奴婢作夫人不堪位置而舉止羞澁終<lb/>
不似真<lb/>
蕭思話書如舞女回腰仙人嘯樹<lb/>
薄紹之書如龍遊在霄繾綣可愛<hi>一云亦有一家風流永為冠絶</hi>
<pb n="KR3h0019_WYG_002-82a"/>
孔琳之書如散花空中流徽自得<lb/>
張融書如辨事對揚獨語不困行必㑹理<hi>袁昂云書存典法自謂可</hi>
<hi>出如戰馬入塲不避戈矛疎落縱横惟麄快耳</hi>
王僧䖍書如揚州王謝家子弟縱復不端正爽爽皆有<lb/>
一種風氣<lb/>
阮研書如貴曹失品不復排突英賢<lb/>
陶隠居書如吳興小兒形状未成而骨體甚峭<lb/>
范懐約真楷有力草書無功煩如簡牘非易<hi>袁昂云亦有一家之</hi>
<pb n="KR3h0019_WYG_002-82b"/>
<hi>風流</hi>
殷鈞書如髙麗人抗浪乃有意氣而姿顔自乏精味<lb/>
徐淮南書如南商士大夫趣向風軌殊不单寒<lb/>
吳施書如新亭傖父一徃揚州逢人共語便意態生<lb/>
栁産書如深山道士見人便欲退縮<hi>一云袁崧書</hi>
程曠平書如鴻鵠髙飛弄趐頡頏又如輕雲忽散乍見<lb/>
白日<lb/>
李鎮東書如芙蓉出水文彩鏤金<hi>乃有舒蹙之勢也</hi>
<pb n="KR3h0019_WYG_002-83a"/>
李巖之書如鏤金素月屈玉自照<lb/>
蕭子雲書如危峰阻日孤松一枝壯士彎弓雄人獵虎<lb/>
心胷猛浪鋒刃難當<hi>袁昂云如春雪望山林花無不發</hi>
顔倩書如貧家奠果無效可受少乏珍羞<lb/>
蕭特書雖有家風風流勢薄猶如大小王安得相似也<lb/>
王彬之書放縱快利筆道流便<lb/>
桞惲書縱横廓落大意不凡而得體未備<lb/>
郗愔書得意甚熟而最妙時難疎散風氣不無雅舊<lb/>
<pb n="KR3h0019_WYG_002-83b"/>
庾肩吾書畏懼收歛少得自充<hi>一又云觀阮未精去蕭逺矣</hi>
　右書評三十有八人<lb/>
　朱長文曰舊有梁武帝書評皆不論次乃以兩本㑹<lb/>
　而録之隨其世次之先後故書言從漢末至梁三十<lb/>
　四人一云二十八人今得三十有八事逺未遑深考<lb/>
　艱於去取姑並存之其間有數人無聞者豈當時可<lb/>
　觀而後無傳邪然亦慮簡札之誤云爾予既録此又<lb/>
　閲袁昂古今評普通四年所上大率相類豈武帝取<lb/>
<pb n="KR3h0019_WYG_002-84a"/>
　昂之言而為已辭耶或傳寫者混淆而致然耶予未<lb/>
　得善本為之較定也<lb/>
梁袁昂古今書評今不復録取其稍異者數條疏於武<lb/>
帝評之下其間有云王褒書悽斷風流而勢不稱意孟<lb/>
光禄書如崩山絶崖人見可畏前評未有其餘亦謬誤<lb/>
難録末云張芝驚竒鍾繇特絶逸少鼎態獻之冠世四<lb/>
英其頹流芳不滅羊真<hi>欣</hi>孔草<hi>琳/之</hi>蕭行<hi>子/雲</hi>范篆<hi>懐約</hi>各一<lb/>
時妙絶臣愚䝉豈敢輒量江漢但聖旨委臣斟酌是非<lb/>
<pb n="KR3h0019_WYG_002-84b"/>
謹品字法如前此皆可述之辭也<lb/>
　　　梁庾肩吾書評并略論<lb/>
𤣥静先生曰予徧求邃古逖訪厥初書名起於𤣥洛字<lb/>
勢發於蒼頡是以一畫加大天尊可知十數成土地卑<lb/>
可審日以君道則字勢圓月以臣行則文體缺及其轉<lb/>
注假借之流指事㑹意之類莫不狀範毫端形呈字表<lb/>
開篇玩古則千載共明削簡傳今則萬里對面記善則<lb/>
惡自消表賢則愚知改玉厯頒布政仰而化俗帝載陳<lb/>
<pb n="KR3h0019_WYG_002-85a"/>
言待文而設教變神並運爰洎中葉捨繁從簡漸失潁<lb/>
川之言競逐雲陽之字若鳥跡孕於古文壁書存於蝌<lb/>
蚪符陳帝璽摹調蜀漆署表宫門題名禮器魚猶含鳯<lb/>
鳥已分蟲仁義起於麒麟威形發於龍虎雲氣時飄五<lb/>
色仙人還作兩童龜若浮溪蛇如赴穴流星疑燭垂露<lb/>
似珠芝英轉車飛白掩素參差倒薤既思種栁之謠長<lb/>
短懸針復想定情之製蚊脚傍低鵠頭仰立填摽板上<lb/>
繆起印中波迴墮鏡之鸞楷願雕陵之鵲並以篆籀重<lb/>
<pb n="KR3h0019_WYG_002-85b"/>
複見重昔人或巧能酒售或妙令鬼哭信無味之竒珍<lb/>
非趣時之急務且具録前訓今不復兼論惟草正疎通<lb/>
專行於世其或繼之者雖百代可知尋隸體發源秦時<lb/>
隸人下邽程邈所作始皇見而竒之以奏事繁多篆字<lb/>
難製遂作此法故曰隸書今時正書是也草勢起於漢<lb/>
時解散隸法用以赴急本因草創之義故曰草書建初<lb/>
中京兆杜操始以善草知名今之草書是也余自少迄<lb/>
長留心兹藝敏手藉於臨池鋭意同於削板而蕺山之<lb/>
<pb n="KR3h0019_WYG_002-86a"/>
扇<hi>逸少</hi>竟未増錢凌雲之臺<hi>仲將</hi>無因誡子求諸故迹或有<lb/>
淺深輒刪善草隸者一百二十八人伯英以稱聖居首<lb/>
法髙以追駿處末推能相越示例而九引類相附大等<lb/>
而三復為略論總名書品<lb/>
　　　　張芝<hi>伯英</hi>　鍾繇<hi>元/常</hi>　王羲之<hi>逸/少</hi>　<hi>右三人上之上</hi>
論曰隸既發源秦史草乃激流齊相跨七代而彌尊將<lb/>
千載而無革誠開博者也均其文總六書之要指其事<lb/>
籠八體之竒能拔篆籀於繁蕪移真楷於重密分行紙<lb/>
<pb n="KR3h0019_WYG_002-86b"/>
上類出繭之蛾結畫篇中似聞琴之鶴峰崿間起瓊山<lb/>
慙其歛霧漪瀾遞振碧海愧其下風抽絲散水於筆下<lb/>
倚刀較尺於字中真草既分於星芒烈火復成於珠珮<lb/>
或横牽豎掣或濃㸃輕拂或將放而更留或欲挑而還<lb/>
置敏思藏於胷中巧態發於毫銛詹尹端䇿故以迷其<lb/>
變化英韶傾耳無以察其音聲殆善射之不注妙斲輪<lb/>
之不傳是以鷹爪含利出彼兔毫龍管潤霜遊兹蠆尾<lb/>
學者鮮能其體窺者罕得其門若探妙測深盡形得勢<lb/>
<pb n="KR3h0019_WYG_002-87a"/>
烟華落紙將動風彩帶字欲飛疑神化之所為非世人<lb/>
之所學惟張有道鍾元常王右軍其人也張功夫第一<lb/>
天然次之衣帛先書稱為草聖鍾天然第一功夫次之<lb/>
妙盡許昌之碑窮極鄴下之牘王功夫不及張天然過<lb/>
之天然不及鍾功夫過之羊欣云貴越羣品古今莫二<lb/>
兼撮衆法備成一家若孔門以書三子入室矣允為上<lb/>
之上<lb/>
　　　　崔瑗<hi>子玉</hi>　杜度<hi>伯/度</hi>　師宜官　張昶<hi>文舒</hi>
<pb n="KR3h0019_WYG_002-87b"/>
　　　　王獻之<hi>子敬</hi>　<hi>右五人上之中</hi>
論曰崔子玉擅名北中跡罕南度世有得其摹書者王<lb/>
子敬見而稱美以為功類伯英杜度濫觴於漢帝詔後<lb/>
奏事皆作草書宜官洪都為最能大能小文舒聲劣於<lb/>
兄時云亞聖子敬泥箒早驗天骨兼以製筆復識人功<lb/>
一字不遺兩葉傳妙此五人允為上之中<lb/>
　　　　索靖<hi>幼安</hi>　梁鴻<hi>孟/皇</hi>　韋誕<hi>仲/將</hi>　皇象<hi>休明</hi>
　　　　胡昭<hi>孔明</hi>　鍾㑹<hi>士/季</hi>　荀輿<hi>長/𦙍</hi>　阮研<hi>文機</hi>
<pb n="KR3h0019_WYG_002-88a"/>
　　　　衛瓘<hi>伯玉</hi>　<hi>右九人上之下</hi>
論曰幼安歛蔓舅氏抗名衛令孟皇功盡筆勢字入帳<lb/>
中仲將不妄染墨必須張筆而左紙孔明動見模楷皆<lb/>
謂胡肥而鍾瘦休明斟酌二家聯駕八絶士季之範元<lb/>
常猶子敬之禀逸少而功拙兼效真草皆成伯玉逺慕<lb/>
張芝近㕘父跡長𦙍狸骨方擬而難逮阮研居今觀古<lb/>
盡窺衆妙之門雖復陟王祖鍾終成别搆一體此九人<lb/>
允為上之下<lb/>
<pb n="KR3h0019_WYG_002-88b"/>
　　　　張超<hi>子並</hi>　郭伯道　劉徳昇<hi>君/嗣</hi>崔寔<hi>子真</hi>
　　　　衛夫人<hi>茂猗</hi>李式<hi>景/初</hi>　庾翼<hi>稚/恭</hi>　郗愔<hi>方回</hi>
　　　　謝安<hi>安石</hi>　王珉<hi>季/琰</hi>　桓𤣥<hi>敬/道</hi>　羊欣<hi>敬元</hi>
　　　　王僧䖍　孔琳之<hi>彦琳</hi>殷鈞<hi>季/和</hi>　<hi>右十五人中之上</hi>
論曰子並崔家州里頗相倣傚可謂醬鹹於鹽氷冷於<lb/>
水伯道府問朝廷遠封其跡徳昇之妙鍾胡各採其美<lb/>
子真俊才門閥不墜李妻衛氏出自華宗景則毫素流<lb/>
靡稚恭聲彩遒越郗愔安石草正並驅季琰桓𤣥筋力<lb/>
<pb n="KR3h0019_WYG_002-89a"/>
俱駿羊欣早隨子敬最得王體孔琳之聲髙宋氏王僧<lb/>
䖍雄發齊代殷鈞頗耽愛好終得肩隨此十五人允為<lb/>
中之上<lb/>
　　　　魏武帝曹操<hi>孟徳</hi>　　吳主孫皓<lb/>
　　　　衛覬<hi>伯儒</hi>　左伯<hi>子/邑</hi>　衛恒<hi>巨/山</hi>　杜預<hi>元凱</hi>
　　　　王廙<hi>世將</hi>　張彭祖　任靖　　韋昶<hi>文林</hi>
　　　　王循<hi>敬仁</hi>　張永<hi>景初</hi>　范懐約　吳休尚<lb/>
　　　　施方泰　<hi>右十五人中之中</hi>
<pb n="KR3h0019_WYG_002-89b"/>
論曰魏主筆墨雄贍吳主體裁綿密伯儒兼叙隸草子<lb/>
邑分鑣梁邯巨山三世元凱累葉王廙為右軍之師彭<lb/>
祖取羲之之道任靖矯名文林題柱敬仁清舉致畏迫<lb/>
之詞張范逢時俱東南之美吳施鄴下後生同年拔萃<lb/>
此十五人允為中之中<lb/>
　　　　羅暉<hi>叔景</hi>　趙襲<hi>元嗣</hi>　劉輿　　張昭<lb/>
　　　　陸機<hi>士衡</hi>　朱誕　　王導<hi>茂/和</hi>　庾亮<hi>元規</hi>
　　　　郗超<hi>景興</hi>　張翼<hi>君/祖</hi>　康昕　　王洽<hi>敬和</hi>
<pb n="KR3h0019_WYG_002-90a"/>
　　　　徐希秀　宋文帝<hi>姓劉名義隆</hi>　　謝眺<hi>𤣥暉</hi>
　　　　劉繪　　陶隠居<hi>名𢎞景字通明</hi>　　王崇素<lb/>
　　　　　　　　<hi>右十八人中之下</hi>
論曰叔景元嗣並稱西州劉輿之筆札張昭之無懈陸<lb/>
機以𢎞才掩跡朱誕以偏藝流聲王導則列聖推能庾<lb/>
亮則群公挹巧王洽以並通諸法郗超以晚年取譽張翼<lb/>
善效宋帝康昕希秀孤生謝眺劉繪文宗書範近来少<lb/>
前陶隠居仙才翰彩拔於山谷王崇素靡倫篇筆傳於<lb/>
<pb n="KR3h0019_WYG_002-90b"/>
里閭此十八人允為中之下<lb/>
　　　　姜詡　　梁宣　　魏徴<hi>文成</hi>　韋秀<lb/>
　　　　鍾興　　向泰　　羊忱　　晉元帝<lb/>
　　　　識道人　范曄　　宗炳　　謝靈運<lb/>
　　　　蕭思話　薄紹之　齊髙帝　庾黔婁<lb/>
　　　　費元瑤　孫奉<hi>伯玉</hi>　王薈　　羊祜<hi>叔子</hi>
　　　　　　　　<hi>右二十人下之上</hi>
論曰此二十人並擅毫翰動成楷則殆逼前良見希後<lb/>
<pb n="KR3h0019_WYG_002-91a"/>
彦允為下之上<lb/>
　　　　楊經　　諸葛融　楊潭　　張炳<lb/>
　　　　岑淵　　裴興　　王濟　　李夫人<lb/>
　　　　劉穆之　朱齡石　庾景休　張融<lb/>
　　　　楮元明　孔敬通　王籍　　<hi>右十五人下之中</hi>
論曰此十五人雖未窮字奥書尚文情披其藂薄非無<lb/>
香草視其崖岸時有潤珠故能遺斯紙以為世玩允為<lb/>
下之中<lb/>
<pb n="KR3h0019_WYG_002-91b"/>
　　　　衛宣　　李韞　　陳基　　傅廷堅<lb/>
　　　　張紹　　隂光　　韋熊<hi>少季</hi>　張暢<lb/>
　　　　曹任　　宋嘉　　裴邈　　楊固<lb/>
　　　　傅夫人　辟閭訓　謝晦　　徐羨之<lb/>
　　　　孔閭　　顧寳光　周仁皓　張欣太<lb/>
　　　　張熾　　僧嶽道人　　　　法髙道人<lb/>
　　　　　　　　<hi>右二十三人下之下</hi>
論曰二十三人皆五味一和五色一彩視其雕文非徒<lb/>
<pb n="KR3h0019_WYG_002-92a"/>
刻鵠觀其下筆寜止追響遺跡見珍餘芳可折誠以驅<lb/>
馳並駕不逮前鋒而中權後殿各盡其美允為下之下<lb/>
今以九例該此衆賢猶如𤣥圃積玉炎洲聚桂其中龍<lb/>
門儻後之學者更隨㸃曝云爾<lb/>
　　　唐李嗣真後書品<lb/>
昔蒼頡造書天雨粟鬼夜哭亦有感矣蓋徳成而上謂<lb/>
仁義禮智信也藝成而下謂禮樂射御書數也吾作詩<lb/>
品猶希聞偶合神交自然㝠契者是才難也及其作書<lb/>
<pb n="KR3h0019_WYG_002-92b"/>
評而登逸品數者四人故知藝之為末信也雖然若超<lb/>
吾逸品之才者亦當夐絶終古無復繼作也故斐然有<lb/>
感而作書評雖不足以對揚王休𢎞闡神化亦名流之<lb/>
美事耳與夫飽食終日博奕猶賢不其逺乎項籍云書<lb/>
足以記姓名此狂夫之言也嗟爾後生既乏經國之才<lb/>
又無干城之略庶幾勉夫斯道近代虞秘監歐陽銀青<lb/>
房禇二僕射陸學士王家令髙司衛等亦並由此術無<lb/>
所間然其中亦有更無他技而俯拾朱紱如此則雖慙<lb/>
<pb n="KR3h0019_WYG_002-93a"/>
君子之盛烈苟非莘野之器箕山之英亦何能作誡凌<lb/>
雲之臺拂衣碑石之際耶今之馳騖去聖愈逺徒識方<lb/>
圓而迷㸃畫亦猶莊生之歎盲者易象之談日中終不<lb/>
見矣太宗與漢王元昌禇僕射遂良等皆授之於史陵<lb/>
禇首師虞後又學史乃謂陵曰此法更不可教人是其<lb/>
妙處也陸學士柬之受於虞秘監虞秘監受於永禪師<lb/>
皆有法體今人都不聞師範又自無鍳局雖古跡昭然<lb/>
永不覺悟而執燕緹以為寳玩楚鳯而稱珍不亦謬哉<lb/>
<pb n="KR3h0019_WYG_002-93b"/>
其議論品藻自王愔以下王僧䖍袁庾諸公皆已言之<lb/>
矣而或理有未周今采諸家之善聊措同異以貽諸好<lb/>
事其前品已定則不復銓列素未曽入有可措者亦復<lb/>
云爾太宗髙宗皆稱神札吾所伏事何敢寓言今始於<lb/>
秦氏終於唐世凡八十一人分為十等<lb/>
　　　逸品五人<lb/>
　　　　李斯<hi>小篆</hi>　張芝<hi>章/草</hi>　鍾繇<hi>正書</hi>　王羲之<lb/>
　　　　王獻之<hi>草行書半草行書</hi>
<pb n="KR3h0019_WYG_002-94a"/>
右李斯小篆之精古今絶妙秦望諸山及皇帝玉璽猶<lb/>
夫千鈞强弩萬石洪鐘豈徒學者之宗匠亦是傳國之<lb/>
秘寳張芝章草鍾繇正書王羲之三體及飛白獻之草<lb/>
行書半草行書四賢之迹揚庭効伎䇿勲厎績神合契<lb/>
匠㝠運天矩皆可稱曠代絶作也而鍾張觔骨有餘膚<lb/>
肉未贍逸少加減大過朱粉無設同夫披雲覩日芙蓉<lb/>
出水求其盛美難以備諸然伯英章草似春虹飲澗落<lb/>
霞浮浦又似沃露沾濡繁霜搖落元常正隸如郊廟既<lb/>
<pb n="KR3h0019_WYG_002-94b"/>
陳俎豆斯在又比寒澗開豁秋山嵯峨右軍正體如隂<lb/>
陽四時寒暑調暢巖廊𢎞敞簪裾肅穆其聲鳴也則縹<lb/>
緲而似仙其可覿也則昭彰而在目可謂書之聖也若<lb/>
草行雜體如清風出袖明月入懐瑾瑜爛而五色黼綉<lb/>
摛其七采故使離朱喪晶子期失聽可謂草之聖也其<lb/>
飛白也猶夫霧縠卷舒烟空炤灼長劍耿介而倚天勁<lb/>
矢超騰而無地可謂飛白之仙也又如松巖㸃黛蓊鬱<lb/>
而起朝雲飛泉潄玉灑散而成暮雨既離方以遁圓亦<lb/>
<pb n="KR3h0019_WYG_002-95a"/>
非絲而異帛趣長筆短差難縷陳子敬草書逸氣過父<lb/>
如丹穴鳯舞清泉龍躍倐忽變化莫知所自矣蹴海移<lb/>
山飜濤簸嶽故謝安石謂公當勝右軍誠有害於名教<lb/>
亦非徒語耳而正書行書如田野學士越㕘朝列非不<lb/>
稽古憲章乃亦時有失體處舊説稱其轉妍去鑒疎矣<lb/>
然此數公皆有神助若喻之制作其猶雅頌之流乎評<lb/>
曰元常每㸃多異羲之萬字不同後之學者恐徒傷筋<lb/>
替膂耳然右軍肇變古質理不應減於鍾故云或謂過<lb/>
<pb n="KR3h0019_WYG_002-95b"/>
之庾翼每不服逸少曽得伯英十紙喪亂遺失常恨妙<lb/>
迹永絶及後見逸少與庾亮書乃曰今見足下答家兄<lb/>
書煥若神明頓還舊觀方乃大服羲之又曽書壁而去<lb/>
子敬密拭之而更别題右軍後還觀之曰吾去時真大<lb/>
醉子敬乃心服之矣然右軍終無敗累子敬徃徃失落<lb/>
及其不失則神妙無方可謂草聖也<lb/>
賛曰蒼頡造書鬼哭天廩史籀埋滅陳倉籍甚秦相刻<lb/>
銘爛若舒錦鍾張羲獻超然逸品<lb/>
<pb n="KR3h0019_WYG_002-96a"/>
　　　上上品二人<lb/>
　　　　程邈　　崔瑗<hi>篆</hi>
右程君首創隸則模範煥於丹青崔氏瑗效李斯㸃畫<lb/>
皆如鐵石傳之後裔厥功亦茂此則鐫勒之絶無乃夐<lb/>
乎若校之文章則三都二京之比也<lb/>
　　　上中品七人<lb/>
　　　　蔡邕　索靖　　梁鵠　　鍾㑹<lb/>
　　　　衛瓘　韋誕　　皇象<lb/>
<pb n="KR3h0019_WYG_002-96b"/>
右自王崔以降更無超越此數君梁氏石書雖勁於韋<lb/>
蔡皇衛草跡殆亞於二王鍾索遺跡雖少吾家有小鍾<lb/>
正書洛神賦河南長孫氏雅所稱好用子敬草書數紙<lb/>
易之索有月儀三章觀其趣况大為遒竦無愧珪璋猶<lb/>
夫聶政相如千載凜凜為不亡矣又母丘興碑云是索<lb/>
書比蔡石經無相假借蔡公諸體唯有范巨卿碑風華<lb/>
艷麗古今冠絶王簡穆云無可以定其優劣此亦何勞<lb/>
品書者乎<lb/>
<pb n="KR3h0019_WYG_002-97a"/>
　　　上下品十二人<lb/>
　　　　崔寔<hi>章草</hi>　郗鑒　　王廙　　衛夫人<hi>正書</hi>
　　　　王洽　　郗愔　　李式　　庾翼<lb/>
　　　　羊欣　　歐陽詢　虞世南　褚遂良<lb/>
右逸少謂領軍弟遂不減吾吾觀可者有十數紙信佳<lb/>
作矣體裁用筆全似逸少虚薄不倫右軍藻鑒豈當虚<lb/>
發蓋欲假其名譽耳措之中下豈所謂允衆望哉崔衛<lb/>
素負髙名王庾舊稱拔萃崔章草甚妙衛正體尤絶世<lb/>
<pb n="KR3h0019_WYG_002-97b"/>
將楷則逺類羲之猶有古制稚恭章草頗推筆力不謝<lb/>
子真郗李超邁過於羊欣而宏壯不如也歐陽草書難<lb/>
與競爽如旱蛟得水毚兔走穴筆勢恨少至於鐫勒及<lb/>
飛白諸勢如武庫矛㦸雄劒欲飛世南蕭散灑落真草<lb/>
唯命如羅綺嬌春鵷鴻戲沼故當子雲之上禇氏臨寫<lb/>
右軍亦惟髙足豐艷雕刻盛為當今所尚但恨乏自然<lb/>
功勤精悉耳<lb/>
評曰蟲篆者小學之所宗草隸者士人之所尚近代君<lb/>
<pb n="KR3h0019_WYG_002-98a"/>
子多好之或時有可觀耳然許静之跡不減小王<hi>一作令</hi>
常歎曰鍾書初不留意試作之乃不可得研之彌乆如<lb/>
有髣髴乃知有畫龍之惑耳亦安可厚誣乎此羣英元<lb/>
居上流三品其中銓鑒不無優劣<lb/>
賛曰程邈隸書崔公篆勢梁李蔡索郗皇韋衛羊襲獻<lb/>
規禇傳羲制邈乎天壤光厥来裔<lb/>
　　　中上品六人<lb/>
　　　　張昶　　衛恒　　杜預　　張翼<lb/>
<pb n="KR3h0019_WYG_002-98b"/>
　　　　郗超　　阮研<lb/>
右文舒西嶽碑但覺妍冶殊無骨氣庾公置之七品張<lb/>
翼代羲之草奏雖曰小人幾乎亂真更與編之乙科涇<lb/>
渭混淆故難品㑹至於衛杜之筆流傳多矣縱任輕巧<lb/>
流轉風媚剛健有餘便娟詳雅諒少儔匹嘉賔與王庾<lb/>
相將是則髙手顔黄門有言阮交州蕭國子陶隠居各<lb/>
得右軍一體故稱當時之冠絶然蕭公力薄終不逮阮<lb/>
漢王作獻之氣勢或如劍舞徃徃隣幾<lb/>
<pb n="KR3h0019_WYG_002-99a"/>
　　　中中品十二人<lb/>
　　　　謝安　　康昕　　桓𤣥　　丘道護<lb/>
　　　　許静　　蕭子雲　陶𢎞景　釋智永<lb/>
　　　　劉珉　　房𤣥齡　陸柬之　王知敬<lb/>
右謝公縱任自在有螭盤虎踞之勢康昕巧密精竒有<lb/>
翰飛鶯弄之體桓𤣥如驚蛇入草銛鋒出匣劉珉比顛<lb/>
波赴壑狂澗爭流隠居穎脱得書之筋髓如麗景霜空<lb/>
鷹隼初擊道護謬登髙品迹乃浮漫陸柬之學虞草體<lb/>
<pb n="KR3h0019_WYG_002-99b"/>
用筆則青出於藍故非子雲之徒子雲正隸功夫恨少<lb/>
不至髙絶也智永精熟過人惜無竒態矣房司空含文<lb/>
抱質王家令碎玉殘金房如海上雙鳬王比松間孤鶴<lb/>
　　　中下品七人<lb/>
　　　　孫皓　　張超　　謝道藴　宗炳<lb/>
　　　　宋文帝　齊髙帝　謝靈運<lb/>
右孫皓吳人酣暢驕其家室雖欲矜豪亦復平矣張如<lb/>
郢中少年乍入京輦縱有才辯蓋亦可知謝道藴是凝<lb/>
<pb n="KR3h0019_WYG_002-100a"/>
之之妻雍容和雅芬馥可玩宋帝有子敬風骨超縱狼<lb/>
籍翕煥為美康樂徃徃驚遒齊帝時時合興知慕韓彭<lb/>
之豹變有異張桓之拾青宋文於放逸屈懾頗斆康許<lb/>
量其直置孤梗是靈運之流也<lb/>
評曰古之學者皆有規法今之學者但任胷懐無自然<lb/>
之逸氣有師心之獨任偶有能者曉見一斑忽不悟者<lb/>
終身瞑目而欲乗欵段度越驊騮斯亦難矣吾當告勉<lb/>
夫後生然自古歎知音者希可為絶絃也<lb/>
<pb n="KR3h0019_WYG_002-100b"/>
賛曰西嶽張昶江東阮研銀鷹貞白鐵馬桓𤣥衛杜花<lb/>
散安康綺鮮元昌陸柬之名後身先<lb/>
　　　下上品十三人<lb/>
　　　　陸機　　袁崧　　李夫人　謝眺<lb/>
　　　　庾肩吾　蕭綸　　王褒　　斛斯彦明<lb/>
　　　　錢毅　　房彦謙　殷令名　張大隠<lb/>
　　　　藺静文<lb/>
右士衡以下時然合作踳駁不倫或類蚌質珠胎乍比<lb/>
<pb n="KR3h0019_WYG_002-101a"/>
金砂銀礫陸平原李夫人猶帶古風謝吏部庾尚書創<lb/>
得今韻邵陵王王司空是東陽之亞房司隸張益州㕘<lb/>
小令之體藺生正書甚為鮮緊亦有規則錢氏小篆飛<lb/>
白寛博敏麗太宗賞之斛斯筆勢有由来司隸宛轉稱<lb/>
流悦皆著名矣殷氏擅聲題榜代有其人嗟乎有天下<lb/>
者或未能精之有神骨者則功夫全棄但有佳處豈忘<lb/>
存録<lb/>
　　　下中品十人<lb/>
<pb n="KR3h0019_WYG_002-101b"/>
　　　　范曄　　蕭思話　張融　　梁簡文帝<lb/>
　　　　劉逖　　王晏　　周顒　　王崇素<lb/>
　　　　釋智果　虞綽<lb/>
右范如寒雋之士亦不可棄蕭比遯世之夫時或堪採<lb/>
思光要自摽舉蓋無足襃簡文拔羣貴勝猶難繼作劉<lb/>
黄門落花從風王中書竒石當逕彦謙意則甚髙迹少<lb/>
俊鋭崇素時象麗人之姿智果頗似委巷之質虞綽鋒<lb/>
穎迅健亦其次矣<lb/>
<pb n="KR3h0019_WYG_002-102a"/>
　　　下下品七人<lb/>
　　　　劉穆之　褚淵　　梁武帝　梁元帝<lb/>
　　　　陳文帝　沈君理　張正見<lb/>
右此輩亦稱筆札多類斆顰猶枯木之春秀一枝比衆<lb/>
石之孤生片琰就中彦回輕快練倩有力孝元風流君<lb/>
理放任亦後来之所習非先達之所營吾黨論書有異<lb/>
於是<lb/>
評曰前品云蕭思話如舞女迴腰仙人嘯樹則亦曰佳<lb/>
<pb n="KR3h0019_WYG_002-102b"/>
矣又云張伯英如漢武帝學道憑虚欲仙終不成矣商<lb/>
㩁如此不亦謬乎吾今品藻亦未能至當若其顛倒衣<lb/>
裳白圭之玷則庶不為後来君子當為鑒焉<lb/>
贊曰蚌質懐珠銀鋼藴礫陸謝參蹤肅王繼迹思話仙<lb/>
才張融賞擊如彼枯秀衆多羣石<lb/>
　　　唐李嗣真九品書人論<lb/>
　　　上上十九人<lb/>
　　　　夏禹<hi>作象形以銘鍾鼎</hi>　　　髙祖神堯皇帝<hi>行隸</hi>
<pb n="KR3h0019_WYG_002-103a"/>
　　　　太宗文武皇帝<hi>行草</hi>　　至道大聖皇帝<hi>八分</hi>
　　　　魯司冦文宣王<hi>大篆題延陵季子之墓八字存</hi>
　　　　周史史籀<hi>大篆</hi>　　　　仙人務光<hi>倒薤</hi>
　　　　秦相李斯<hi>小篆</hi>　　　　後漢崔瑗等<hi>篆隸草等書</hi>
　　　　後漢蔡邕<hi>隸篆八分</hi>　　　後漢杜伯度<hi>章草時有聖字</hi>
　　　　後漢師宜官<hi>正隸草靈帝好之懸於帳中及所在寢食處不忘也</hi>
　　　　後漢王綺<hi>正隸草</hi>　　　後漢梁鵠<hi>八分</hi>
　　　　後漢張芝<hi>草云上方崔杜不足下比羅趙有餘</hi>
<pb n="KR3h0019_WYG_002-103b"/>
　　　　魏鍾繇<hi>正書散隸兼撰筆髓論</hi>　吳皇象<hi>八分</hi>
　　　　晉王羲之<hi>正書行草飛白撰筆陣圖及筆勢賦</hi>
　　　　唐張旭<hi>小大草正書自得筆法晉王羲之傳永禪師永禪師傳陸柬之柬之傳旭</hi>
　　　　<hi>旭云其中更有妙道不可傳但得其妙方自悟耳</hi>
　　　上中十三人<lb/>
　　　　秦程邈<hi>正行</hi>　　　　　漢蕭何<hi>署及草隸</hi>
　　　　漢武帝<hi>正篆</hi>　　　　　後漢張昶<hi>八分草</hi>
　　　　後漢王次仲<hi>正隸及八分</hi>　後漢韋誕<hi>正章草及署</hi>
<pb n="KR3h0019_WYG_002-104a"/>
　　　　晉索靖<hi>行草時人云婉若銀鈎</hi>　晉衛夫人<hi>正行衛瓘女李矩妻</hi>
　　　　晉衛瓘<hi>草隸行時人云一臺二妙</hi>　晉蔡夫人<hi>正書王衡母</hi>
　　　　晉衛恒<hi>隸草</hi>　　　　　晉王獻之<hi>行草飛白</hi>
　　　　晉王僧䖍<lb/>
　　　上下十一人<lb/>
　　　　漢武帝<hi>行草八分</hi>　　　　漢張彭祖<hi>行草</hi>
　　　　魏鍾㑹<hi>八分</hi>　　　　　晉庾亮<hi>行草</hi>
　　　　晉謝安<hi>行草</hi>　　　　　晉王洽<hi>八分及篆</hi>
<pb n="KR3h0019_WYG_002-104b"/>
　　　　晉桓温<hi>行草</hi>　　　　　晉虞安吉<hi>正草大篆</hi>
　　　　宋羊欣<hi>草隸</hi>　　　　　齊永禪師<hi>正草</hi>
　　　　梁武帝<hi>篆正行草又撰筆評</hi>
　　　中上十四人<lb/>
　　　　後漢張兆<hi>正草</hi>　　　　晉王克<hi>行草</hi>
　　　　晉阮籍<hi>行草</hi>　　　　　晉嵇康<hi>草</hi>
　　　　晉劉靈<hi>行草</hi>　　　　　晉王曠<hi>行草又撰筆心論羲之文</hi>
　　　　晉王凝之<hi>行草隸</hi>　　　宋蕭思話<hi>行草</hi>
<pb n="KR3h0019_WYG_002-105a"/>
　　　　晉王徽之<hi>行及草隸</hi>　　　宋史稜<hi>行隸</hi>
　　　　唐歐陽詢<hi>正及行</hi>　　　唐陸柬之<hi>行草</hi>
　　　　唐禇遂良<hi>行隸草</hi>　　　唐虞世南<hi>正草</hi>
　　　中中十人<lb/>
　　　　後漢羅暉<hi>行書</hi>　　　　後漢趙襲<hi>行隸</hi>
　　　　後漢皇甫規妻馬夫人<hi>行隸</hi>
　　　　晉阮咸<hi>行草</hi>　　　　　晉王戎<hi>行草</hi>
　　　　晉郗超<hi>行草</hi>　　　　　宋王藻之<hi>行草</hi>
<pb n="KR3h0019_WYG_002-105b"/>
　　　　梁蕭子雲<hi>行隸</hi>　　　　陳阮研<hi>正及行</hi>
　　　　周庾信<hi>行及草</hi>
　　　中下十二人<lb/>
　　　　後漢崔寔<hi>行隸</hi>　　　　吳大帝孫權<hi>行草</hi>
　　　　晉桓𤣥<hi>行隸</hi>　　　　　晉郗愔<hi>行隸</hi>
　　　　宋謝靈運<hi>行隸</hi>　　　　齊周顒<hi>行草</hi>
　　　　齊陸彦逺<hi>行草</hi>　　　　梁陶隠居<hi>行草</hi>
　　　　陳沈君理<hi>行隸</hi>　　　　唐賀知章<hi>大行</hi>
<pb n="KR3h0019_WYG_002-106a"/>
　　　　陳蔡聖<hi>正及草行</hi>　　　　仙司馬鍊師<hi>正行及大篆</hi>
　　　下上八人<lb/>
　　　　魏鍾毅<hi>行隸</hi>　　　　　晉陸機<hi>行草</hi>
　　　　晉謝道藴<hi>行草</hi>　　　　晉郗愔妻傅夫人<hi>正隸</hi>
　　　　齊張融<hi>行草</hi>　　　　　梁簡文帝<hi>行隸</hi>
　　　　梁邵陵王<hi>行草</hi>　　　　陳張正見<hi>行草</hi>
　　　下中十人<lb/>
　　　　吳主孫皓<hi>行隸</hi>　　　　晉王如敬<hi>行隸</hi>
<pb n="KR3h0019_WYG_002-106b"/>
　　　　晉山濤<hi>行隸</hi>　　　　　齊武帝<hi>行草</hi>
　　　　齊丘道䕶<hi>正章</hi>　　　　梁庾肩吾<hi>隸行草</hi>
　　　　梁陸倕<hi>行草</hi>　　　　　隋賀混<hi>行草</hi>
　　　　房𤣥齡<hi>行草</hi>　　　　　薛稷<hi>行草</hi>
　　　下下九人<lb/>
　　　　蜀相許靖<hi>行草</hi>　　　　晉虞綽<hi>行草</hi>
　　　　齊王晏<hi>行草</hi>　　　　　齊康忻<hi>行草</hi>
　　　　齊藺靖<hi>行草</hi>　　　　　北齊劉逖<hi>行草</hi>
<pb n="KR3h0019_WYG_002-107a"/>
　　　　周單于斯彦<hi>行草</hi>　　　齊張士隠<hi>行草</hi>
　　　　北齊魏夫人<hi>正行</hi>
　　　篆書一人<lb/>
　　　　李陽冰<hi>古樹倚物力有萬人李斯之後一人而已</hi>
　　　八分五人<lb/>
　　　　梁昇卿<hi>驚波往来巨石前却</hi>　　盧藏用<hi>寒潤花妍凝烟修竹</hi>
　　　　張庭珪<hi>古木崩沙開花暎竹</hi>　　韓擇木<hi>龜開萍藻鳥散芳洲</hi>
　　　　史惟則<hi>雁足印沙深淵魚躍</hi>
<pb n="KR3h0019_WYG_002-107b"/>
　　　真行書二十二人<lb/>
　　　　薛稷<hi>風驚苑花雪苫山栢</hi>　　　蕭誠<hi>舞鶴交影騰猿在空</hi>
　　　　韋陟<hi>蟲穿古木鳥踏花枝</hi>　　　李邕<hi>華嶽三峰黄河一曲</hi>
　　　　蔡隠丘<hi>古質新意自是一家</hi>　　宋儋<hi>春餘花發夏栁低枝</hi>
　　　　徐浩<hi>固多精熟無有意趣</hi>　　　顔真卿<hi>絶鋒劍摧驚花逸勢</hi>
　　　　沈千運<hi>饑鷹殺心忍瘦筋骨</hi>　　闗操<hi>淵月沈珠露花濯錦</hi>
　　　　鄭䖍<hi>雲送秋霜霞摧月上</hi>　　　李璆<hi>来藤差池枯木如折</hi>
　　　　吳郁<hi>字體緜密不謝當時</hi>　　　賴文雅<hi>騰沙鬱霧翻浪揚鷗</hi>
<pb n="KR3h0019_WYG_002-108a"/>
　　　　賀知章<hi>縱筆如飛酌而不竭</hi>　　何昌裔<hi>子敬餘波時時可玩</hi>
　　　　宋之問<hi>天性卓絶而功未建</hi>　　張從申<hi>逺近稱美獨步江外</hi>
　　　　李清吉<hi>變化自逸代有斯人</hi>　　釋𤣥悟<hi>氣骨無雙迥出前輩</hi>
　　　　釋湛然<hi>釋子之言難可比肩</hi>　　釋崇簡<hi>臨寫逸少時有亂真</hi>
　　　草書十二人<lb/>
　　　　張旭<hi>華峰巉怪占盡生意</hi>　　　孫過庭<hi>丹壑絶崖筆勢堅定</hi>
　　　　張懐瓘<hi>繼以章草生意頗多</hi>　　張芬<hi>孤松聳身弱草風偃</hi>
　　　　張彪<hi>孤峰削成藏筋垂露</hi>　　　鄔彤<hi>寒鴉栖林平岡走兔</hi>
<pb n="KR3h0019_WYG_002-108b"/>
　　　　陸曽<hi>驚波魚躍深水龍潛</hi>　　　史鱗<hi>逸氣雄鎮超然不羣</hi>
　　　　梁耿<hi>錯落魚紋縱横鳥跡</hi>　　　房黄<hi>婉美芬靄春鶯欲嬌</hi>
　　　　沈益<hi>春鷺窺魚秋蛇赴穴</hi>　　　釋懐素<hi>援毫掣電隨身萬變</hi>
　<lb/>
　<lb/>
　<lb/>
　<lb/>
　墨池編卷二<lb/>
</p>
<p>
</p>
  </div>
<div>
                <head>墨池編卷三</head>
    <p>
<pb n="KR3h0019_WYG_003-1a"/>
欽定四庫全書<lb/>
　墨池編卷三　　　　　　宋　朱長文　撰<lb/>
　　品藻之二<lb/>
　　　唐張懐瓘書斷上<lb/>
昔庖羲氏畫卦以立象軒轅氏造字以設教至於堯舜<lb/>
之世則煥乎有文章其後盛於商周備夫秦漢固其所<lb/>
由逺矣文章之為用必假乎書書之為徴期合乎道故<lb/>
能發揮文者莫近乎書若乃思賢哲於十載覽陳迹於<lb/>
<pb n="KR3h0019_WYG_003-1b"/>
縑簡謀猷在覿作事粲然言察深衷使百代無隠斯可<lb/>
尚也及夫身處一方含情萬里摽拔志氣黼藻精靈披<lb/>
封覩迹欣如㑹面又可樂也爾其初之微也蓋因象以<lb/>
瞳矓𦕈不知其變化範圍無體應㑹無方考冲漠以立<lb/>
形齊萬殊而一貫合𡨕契吸至精資運動於風神頤浩<lb/>
然於潤色爾其終之彰也流芳液於筆端忽飛騰而光<lb/>
赫或體殊而勢接若雙樹之交葉或區分而氣運似兩<lb/>
井之通泉麻䕃相扶津澤潛應離而不絶曳獨蠒之絲<lb/>
<pb n="KR3h0019_WYG_003-2a"/>
卓爾孤標竦危峰之石龍騰鳳翥若飛若驚光烻㸌[穫-禾+火]<lb/>
離披爛熳翕如電布曳若星流朱㷔緑烟乍合乍散飄<lb/>
風驟雨雷怒霆激呼吁可駭也信足以張皇當世軌範<lb/>
後人矣至若碟髦竦骨禆短截長有似夫忠臣抗直補<lb/>
過匡主之節也矩折規轉却宻就疎有似夫孝子承順<lb/>
慎終思逺之心也耀質含章或柔或剛有似夫哲人行<lb/>
藏知進知退之行也固其發迹多端觸變成態或分鋒<lb/>
各讓或合勢交侵亦猶五常之與五行雖相尅而相生<lb/>
<pb n="KR3h0019_WYG_003-2b"/>
亦相反而相成豈物類之能象賢實微妙測而難名詩<lb/>
云鼔鐘欽欽鼔瑟鼓琴笙磬同音是之謂也使夫觀者<lb/>
玩迹探情循由察變運思無已不知其然瓌寳盈矚坐<lb/>
啓東山之府明珠曜掌頓傾南海之資雖彼迹已緘而<lb/>
遺情未盡心存目想欲罷不能非夫妙之至者何以及<lb/>
此且其學者察彼規模採其𤣥妙技由心副暗以目成<lb/>
或筆下始思困於鈍滯或不思而製敗於脫略心不能<lb/>
授之於手手不能受之於心雖自己而可求終杳茫而<lb/>
<pb n="KR3h0019_WYG_003-3a"/>
無獲又可怪矣及乎意與靈通筆與㝠運神將化合變<lb/>
出無方雖龍伯繫鰲之勇不能量其力雄圖應籙之帝<lb/>
不能抑其髙幽思入於毫間逸氣彌於宇内鬼出神入<lb/>
追虗補微則非言象筌蹄所能存亡也夫幼童而守一<lb/>
藝白首而後能言固不可恃才曜識以為率爾可知也<lb/>
且知之不易得之有難千有餘年數人而已昔之評者<lb/>
或以今不逮古質於醜妍推察疵瑕妄増羽翼自我相<lb/>
物求請合已悉為鑒澈圓通也亦由倉黄者唱首𡨕昧<lb/>
<pb n="KR3h0019_WYG_003-3b"/>
者繼聲風議混然罕詳孰是及兼論文字始祖各執異<lb/>
端臆說蜂起竟無稽古蓋眩如也懐瓘質被愚䝉識非<lb/>
通敏承先人之遺訓或紀録萬一輒欲芟夷浮議揚㩁<lb/>
古今㧞狐疑之根解紛拏之結考窮乖謬敢無隠於昔<lb/>
賢探索幽微庶不欺於𤣥匠爰自黄帝史籀蒼頡迄於<lb/>
皇朝黄門侍郎盧藏用凡三千二百餘年書有十體源<lb/>
流學有三品優劣今叙其源流之異著十賛一論較其<lb/>
優劣之差為神妙能三品人為一傳亦有隨事附著通<lb/>
<pb n="KR3h0019_WYG_003-4a"/>
為一評究其臧否分成上中下三卷名曰書斷其目録<lb/>
如後庶業儒君子知小學有矜式焉<lb/>
　　　古文<lb/>
按古文者黄帝史蒼頡所造也頡首有四目通於神眀<lb/>
仰觀奎星或作圓或作方或作屈曲之勢俯察龜文鳥<lb/>
跡之象愽採衆美合而為字是曰古文孝經援神契云<lb/>
奎主文章蒼頡放象是也夫文字者總而為言包意以<lb/>
眀事也分而為義則文者祖父字者子孫得之自然備<lb/>
<pb n="KR3h0019_WYG_003-4b"/>
其文理象形之屬則謂之文因而滋蔓母子相生形聲<lb/>
㑹意之屬則謂之字字者言孶乳浸多也題之竹帛則<lb/>
謂之書書者如也舒也著也記也著眀萬事記徃知來<lb/>
名言諸無宰制群有何幽不㫁何徃不經實可謂事簡<lb/>
而應愽豈人力哉易曰上古結繩而治後世聖人易之<lb/>
以書契夫至徳之道化其性於未然之前結繩之教懲<lb/>
其罪於已然之後故大道衰而有書利害萌而有契契<lb/>
為信不足書為言立徴書契者法㫁萬事也凡文書相<lb/>
<pb n="KR3h0019_WYG_003-5a"/>
約束皆曰契契亦誓也諸侯約信曰誓故春秋傳曰王<lb/>
叔氏不能舉其契是知契者書其信誓之言而盟之濫<lb/>
觴君臣之大約也亦謂刻木剖而分之君執其左臣執<lb/>
其右即昔之銅虎竹使今之銅魚符並契之遺象也皇<lb/>
甫謐曰黄帝史蒼頡造文字記言行䇿而藏之名曰書<lb/>
契故知黄帝導其源堯舜揚其波是有虞夏商周之書<lb/>
神化典謨垂範萬世及周公相成王申眀禮樂以加朝<lb/>
祭服色尊卑之節又造爾雅宣尼卜商増益潤色釋言<lb/>
<pb n="KR3h0019_WYG_003-5b"/>
暢物略盡訓詁及秦用小篆燒先典古文絶矣漢文帝<lb/>
時秦博士伏勝獻古文尚書時有魏文侯樂人竇公年<lb/>
二百八十嵗獻古文樂書一篇以今文考之乃周官之<lb/>
大司樂章也及武帝時魯恭王壞孔氏宅壁内石函中<lb/>
得孝經尚書等經宣帝時河内女子壞老子屋得古文<lb/>
二篇晉咸寧五年汲郡人卞準盗發魏安釐王冡得册<lb/>
書十餘萬言寫春秋經傳易經論語夏書周書瑣語大<lb/>
歴梁邱藏穆天子傳及魏史至安釐王二十年其書隨<lb/>
<pb n="KR3h0019_WYG_003-6a"/>
世變易已成數體其周官論楚事者最妙於是古文備<lb/>
矣甄酆刪定舊文制為六書一曰古文即此也以壁中<lb/>
書為正周幽王時又有省古文者今汲冢書中多有是<lb/>
也滕公冢内得石人銘無識者惟叔孫通云此古文科<lb/>
斗書也科斗即古文之别名也衛恒古文賛云黄帝蒼<lb/>
頡瞻彼鳥跡始作書契紀綱萬事垂範立制觀其措筆<lb/>
綴墨用心精専守正循檢矩折規旋其曲如弓其直如<lb/>
絃矯然特出若龍騰於川淼爾下殞若雨墜於天信黄<lb/>
<pb n="KR3h0019_WYG_003-6b"/>
唐之遺跡為六藝之範先籕篆蓋其子孫𨽻草乃其曽<lb/>
𤣥蒼頡即古文之祖也<lb/>
賛曰邈邈蒼公軒轅之史創制文字代彼繩理粲若星<lb/>
辰鬱為綱紀千齡萬類如掌斯視聖人盛徳莫斯之美<lb/>
神章靈篇自兹而起<lb/>
　　　大篆<lb/>
按大篆者周宣王太史史籀所作也或云柱下史始變<lb/>
古文或同或異謂之大篆篆者傳也傳其物理施之無<lb/>
<pb n="KR3h0019_WYG_003-7a"/>
窮甄酆定六書三曰篆書八體書法一曰大篆又漢藝<lb/>
文志云史籀十五篇並此也以史官製之用以教授謂<lb/>
之史書凡九千字秦趙髙善篆教始皇少子胡亥書又<lb/>
漢元帝王遵嚴延年並工史書是也秦焚書惟易與此<lb/>
篇得全吕氏春秋云蒼頡造大篆非也若蒼頡造篆則<lb/>
置古文何地即篆籀亦其子孫是也蔡邕賛曰體有六<lb/>
篆巧妙入神龜文鍼列櫛比龍鱗紆體放尾長短伏身<lb/>
延頸負翼勢似凌雲史籀即大篆之祖也<lb/>
<pb n="KR3h0019_WYG_003-7b"/>
賛曰古文𤣥𦙍太史神書千類萬象或龍或魚何詞不<lb/>
録何物不儲懌思通理從心所如如彼江海大波洪濤<lb/>
如彼音樂干戚羽旄<lb/>
　　　籀文<lb/>
按籀文者周太史史籀之所作也與古文小異後人以<lb/>
名稱書謂之籀文七略曰史籀者周史官教學童也與<lb/>
孔氏壁中古文異體甄酆定六書二曰竒字是也其跡<lb/>
有石鼔文存焉蓋諷宣王畋獵之所作今在陳倉李斯<lb/>
<pb n="KR3h0019_WYG_003-8a"/>
小篆兼采其意史籀籀文之祖也<lb/>
賛曰體象卓然殊今異古落珠落玉飄飄纓組蒼頡之<lb/>
嗣小篆之祖以名稱書遺跡石鼔<lb/>
　　　小篆<lb/>
按小篆者秦始皇丞相李斯所作也增損大篆異同籀<lb/>
文謂之小篆亦曰秦篆始皇二十年始并六國斯時為<lb/>
廷尉乃奏罷不合秦文者於是天下行之畫如鐵石字<lb/>
若飛動作楷隸之祖為不易之法其銘題鐘鼎及作符<lb/>
<pb n="KR3h0019_WYG_003-8b"/>
印至今用焉法離之六二黄離元吉得中道也斯雖草<lb/>
創遂造其極矣蔡邕小篆賛云龜文如鐵鍼列櫛比龍<lb/>
鱗頹若黍稷之垂穎藴若蟲蛇之焚緼若絶若連似水<lb/>
露縁凝垂下端逺而望之象鴻鵠群遊絡繹遷延研桑<lb/>
不能數其詰曲離婁不能覩其隙間般垂揖讓而辭巧<lb/>
籀誦拱手而韜翰摛華艶於紈素為學藝之範先李斯<lb/>
小篆之祖也<lb/>
賛曰李君創法神慮精微鐵為肢體虬作驂騑江海淼<lb/>
<pb n="KR3h0019_WYG_003-9a"/>
湧山岳峩巍長風萬里鸞鳳于飛<lb/>
　　　八分<lb/>
按八分者秦羽人上谷王次仲所作也王愔云次仲始<lb/>
以古書方廣少波勢建初中以隸草作楷法字方八分<lb/>
言有模楷又蕭子良云靈帝時王次仲飾隷為八分二<lb/>
家俱言後漢而兩帝不同且靈帝之前工八分者非一<lb/>
而云方廣殊非隷書既言古書豈得稱隷若驗方驗廣<lb/>
則篆籀有之變古為方不知其謂也按序仙記云王次<lb/>
<pb n="KR3h0019_WYG_003-9b"/>
仲上谷人少有異志早年入學屢有靈竒年未弱冠變<lb/>
蒼頡書為今隷書始皇時官務煩多得次仲文簡略赴<lb/>
急疾之用甚喜遣使召之三徴不至始皇大怒制檻車<lb/>
迎之於道化為大鳥出在檻外翻然長引至於西山落<lb/>
二翮於山上今為大翮小翮山山上立祠水旱祈焉又<lb/>
魏土地記云俎陽縣城東北六十里有大翮小翮山又<lb/>
楊固北都云王次仲匿術於秦皇落雙翮而冲天按數<lb/>
家之言眀次仲是秦人既變蒼頡書即非效程邈隸也<lb/>
<pb n="KR3h0019_WYG_003-10a"/>
按蔡邕勸學篇上谷王次仲初變古文是也始皇之世<lb/>
出其數書小篆古文猶存其半八分已減小篆之半隸<lb/>
又除八分之半然可云子似父不可云父似子故知隸<lb/>
不能生八分本謂之楷書楷者法也式也模也孔子曰<lb/>
今世行之後世以為楷式或云後漢亦有王次仲為上<lb/>
谷太守非上谷人又楷隸初制大範㡬同後人惑之學<lb/>
者務益髙深漸若八分字散又名之為八分時人用寫<lb/>
篇章或寫法令亦謂之章程書故梁鵠鍾繇善章程書<lb/>
<pb n="KR3h0019_WYG_003-10b"/>
是也夫人才智有所偏工取其長而捨其短諺曰韓詩<lb/>
鄭易挂著壁今王八分即挂壁之類惟蔡伯喈造其極<lb/>
焉王次仲為八分之祖也<lb/>
賛曰仙客遺範靈姿秀出奮研揚波金相玉質龍虎騰<lb/>
踞兮勢非一交㦸横戈兮氣雄逸楷之為妙兮備華實<lb/>
　　　隷書<lb/>
按隷書者秦下邳人程邈所造也邈字元岑始為衛縣<lb/>
獄吏得罪始皇幽繫雲陽獄中覃思十年益大小篆方<lb/>
<pb n="KR3h0019_WYG_003-11a"/>
圓而為隸書三千字奏之始皇善之用為御史以奏事<lb/>
繁多篆字難成乃用隸人佐書故曰𨽻書蔡邕聖王篇<lb/>
云程邈刪古立隸又甄酆六書云四曰佐書是也秦造<lb/>
隸書以赴急運惟官司刑獄用之餘尚用小篆漢亦因<lb/>
循至和帝時賈魴撰滂喜篇以蒼頡為上篇訓纂為中<lb/>
篇滂喜為下篇所謂三蒼也皆用隸字寫之隸法由茲<lb/>
而廣酈元水經云臨淄人發古冡得棺前板外隠起為<lb/>
字言齊太公六世孫胡公棺也惟三字是古餘同今隸<lb/>
<pb n="KR3h0019_WYG_003-11b"/>
書證知隸字出古非始於秦時若爾則隸法當先於大<lb/>
篆矣<lb/>
按胡公者齊哀公之弟胡靖公也五世六公計一百餘<lb/>
年當周穆時也又二百許嵗至宣王之朝大篆出矣又<lb/>
五百餘載至始皇之世小篆出焉不應隸書而先大篆<lb/>
程邈所造書籍其傳酈元之說恐未能辨也按八分則<lb/>
小篆之捷隷亦八分之㨗漢陳遵字孟公京兆杜陵人<lb/>
哀帝之世為河南太守善隸書與人尺牘人皆藏之以<lb/>
<pb n="KR3h0019_WYG_003-12a"/>
爲榮此其開創隸書之始也嗣後鍾元常王逸少各造<lb/>
其極焉蔡邕隸勢曰鳥跡之變乃惟佐隸蠲彼繁文崇<lb/>
茲簡易修短相副異體同勢煥若星陳鬱若雲布纎波<lb/>
濃㸃錯落其間若鍾簴設張庭燎飛烟似崇臺重宇層<lb/>
雲冠山逺而望之若飛龍在天近而察之如心亂目眩<lb/>
成公綏隸勢曰籀篆既繁草藁近僞適之中庸莫尚於<lb/>
隸程邈即隸書祖也<lb/>
賛曰隸合文質程君是先乃備風雅如聆管絃長毫秋<lb/>
<pb n="KR3h0019_WYG_003-12b"/>
勁素體霜妍摧鋒劔折落㸃星懸乍發紅㷔旋凝紫烟<lb/>
金芝瓊草萬世芳傳<lb/>
　　　章草<lb/>
按章草者漢黄門令史游所作也衛恒李誕並云漢初<lb/>
有草法不知其誰蕭子良云章草者漢齊相杜操始變<lb/>
藁法非也王愔云漢元帝時史游作急就章解散隸體<lb/>
兼書之漢俗簡惰漸以行之是也此乃存字之梗槩損<lb/>
隸之䂓矩縱任奔逸赴速急就因草創之義謂之草書<lb/>
<pb n="KR3h0019_WYG_003-13a"/>
後漢北海敬王劉穆善草書光武器之明帝為太子尤<lb/>
見親幸甚愛其法及穆臨病明帝令為草書尺牘十首<lb/>
此開創草書之先也至建初中杜度善草見稱於章帝<lb/>
詔使草書上奏魏文帝亦令劉廣通草書上事蓋因章<lb/>
奏後世謂之章草惟伯英造其極焉崔瑗草勢云書契<lb/>
之興始自頡皇寫彼鳥跡以定文章草書之法蓋簡略<lb/>
應時諭指用於卒廹兼功并用愛日省力純儉之變豈<lb/>
必古式觀其法象俯仰有儀方不中矩圓不中規抑左<lb/>
<pb n="KR3h0019_WYG_003-13b"/>
揚右兀若竦﨑獸跂鳥峙志在飛移狡兎暴駭將奔未<lb/>
馳狀似連珠絶而不離畜怒奮鬱放逸生竒騰蛇赴穴<lb/>
頭没尾垂機要微妙臨時從宜懐瓘按章草之書字字<lb/>
區别張芝變為今草如水流速拔茅連茹上下牽連或<lb/>
借上字之終而為下字之始竒形離合數意兼包若懸<lb/>
猿飲澗之形象鉤鎖連環之狀神化自若變態不窮呼<lb/>
史游草為章因張伯英草而為草亦猶篆周宣王時作<lb/>
及有秦篆分别而有大小之名能辨焉章草即隸書之<lb/>
<pb n="KR3h0019_WYG_003-14a"/>
捷草亦章草之捷按杜度在史游後一百餘年即解散<lb/>
隸眀是史游創焉史游即章草之祖也<lb/>
賛曰史游製草務在急就婉若廽鸞攫如搏獸遲廽縑<lb/>
簡勢欲飛透敷華垂實尺牘尤竒并功惜日學者為宜<lb/>
　　　行書<lb/>
按行書者後漢潁川劉徳昇所造也即正書之小僞務<lb/>
從簡易相間流行故謂之行書王愔云晉世以來工書<lb/>
者多以行書著名昔鍾元常善行押書是也自後王羲<lb/>
<pb n="KR3h0019_WYG_003-14b"/>
之獻之並造其極焉獻之嘗白父云古之章草未能宏<lb/>
逸頓異真體合窮僞略之理極草縱之致不若藁行之<lb/>
間於徃法故殊也大人宜改體觀其騰烟煬火則回祿<lb/>
喪精覆海傾河則𤣥㝠失馭天假其魄非學之功若逸<lb/>
氣縱横則羲謝於獻若簮裾禮樂則獻不繼羲雖二家<lb/>
之法悉殊而子敬最爲遒拔古今人民之狀貎各異此<lb/>
自然妙有萬物莫比惟書之不同可庶㡬也得之者先<lb/>
禀於天資次神於妙用而善學者乃學之於造化異類<lb/>
<pb n="KR3h0019_WYG_003-15a"/>
而求之固不取乎原本而各逞其自然也王珉行書狀<lb/>
云邈乎嵩岱之峻極爛若列宿之麗天偉字挺特竒書<lb/>
秀出揚波騁藝𤣥妙宏邁虎踞鳳峙龍伸蠖屈資胡氏<lb/>
之壯傑兼鍾氏之精宻總二妙之所長悉衆美乎文質<lb/>
詳覽字體㝷究筆跡粲乎偉乎如珪如璧宛若盤螭之<lb/>
抑勢翼若翔鸞之舒翮乃或放手飛筆雨驟風馳綺靡<lb/>
婉麗縱横流離劉徳昇行書之祖也<lb/>
賛曰非草非真發揮柔翰星劍光芒電虹照爛鸞鶴嬋<lb/>
<pb n="KR3h0019_WYG_003-15b"/>
娟風行雨散劉子濫觴鍾公瀰漫<lb/>
　　　飛白<lb/>
按飛白者後漢左中郎將蔡邕所造也王隠王愔並云<lb/>
飛白變楷法也本是宫殿題署勢既徑丈字宜輕微不<lb/>
滿名爲飛白王僧䖍云飛白八分之輕者雖有此說不<lb/>
言起由按漢靈帝嘉平年詔蔡邕作聖皇篇篇成詣鴻<lb/>
都門上時方修飾鴻都門伯喈待詔門下見役人以堊<lb/>
帚成字心有悅焉歸而爲飛白之書漢末魏初並以題<lb/>
<pb n="KR3h0019_WYG_003-16a"/>
署宫闕其體有二創法於八分窮微於小篆自非蔡公<lb/>
設妙豈能詣此可謂勝寄㝠通縹緲神仙之事也張芝<lb/>
草書得簡易流速之極蔡邕飛白得華艶飄蕩之極字<lb/>
之逸趣不復過此二途嗣後王羲之獻之並造其極其<lb/>
爲狀也輪囷蕭索則虞頌以喜氣飛雲離㑹飄流則曹<lb/>
風以麻衣似雪盡能窮其神妙也衛恒祖述飛白而造<lb/>
散隷之書開張隸體微露其白拘束於飛白蕭灑於隸<lb/>
書處其季孟之間也劉彦祖飛白賛云蒼頡觀鳥悟跡<lb/>
<pb n="KR3h0019_WYG_003-16b"/>
興文名繁類殊有革有因世絶常妙索草鍾真爰有飛<lb/>
白貎艶藝珍若乃較析毫芒纎微知思素翰氷鮮簡墨<lb/>
電掣直凖箭飛屈擬蠖勢梁武帝謂蕭子雲言頃見王<lb/>
獻之書白而不飛卿書飛而不白可斟酌為之令得其<lb/>
𠂻子雲乃以篆文為之雅合帝意既括鏃而藉羽則望<lb/>
逺而益深雖創法於八分實窮微於小篆其後歐陽詢<lb/>
得焉蔡伯喈即飛白之祖也<lb/>
賛曰妙哉飛白祖自八分有美君子潤色斯文絲縈箭<lb/>
<pb n="KR3h0019_WYG_003-17a"/>
激電繞雪雰淺如流霧濃若屯雲飛衆仙之奕奕舞群<lb/>
鶴之紛紛誰其覃思於戲蔡君<lb/>
　　　草書<lb/>
按草書者後漢徴士張伯英之所造也梁武帝草書狀<lb/>
曰蔡邕云昔秦之時諸侯爭長簡檄相傳望烽走驛以<lb/>
篆隷之難不能救速遂作赴急之書蓋今之草是也余<lb/>
疑不然創制之始其閱者鮮蓋此書之約略既是倉皇<lb/>
之勢何粗鹵而能識之杜氏之變隸亦猶程氏之改篆<lb/>
<pb n="KR3h0019_WYG_003-17b"/>
其先出自杜氏以張爲祖以衛爲父索爲伯叔二王爲<lb/>
兄弟薄爲庶息羊爲僕隸者懐瓘以爲諸侯爭長之日<lb/>
則小篆及楷隸先生何但於草蔡公不應至此誠恐厚<lb/>
誣按杜度漢章帝時人元帝朝史游已作草又評羊薄<lb/>
等未曰知書也歐陽詢與楊駙馬章草千字文批後云<lb/>
張芝草聖皇象八絶並是章草西晉悉然逮乎東晉王<lb/>
逸少與從弟洽變章草爲今草使運宛轉大行於世章<lb/>
草㡬將絶矣懐瓘按右軍之前能今草者不可勝數諸<lb/>
<pb n="KR3h0019_WYG_003-18a"/>
君之說一何孟浪又王愔云藁書者若草非草草行之<lb/>
際非也按藁亦草也因草呼藁正如真正寫書而又塗<lb/>
改亦謂之草藁豈必草行之際謂之草耶蓋取諸屯天<lb/>
造草昧之意也變而為草法此矣故孔子曰諀諶草創<lb/>
之是也楚懐王使屈原造憲令草藁未成上官氏欲奪<lb/>
之又董仲舒欲言災異草藁未上主父偃竊而奏之並<lb/>
是也如淳曰所作起草爲藁姚察曰草猶麄也麄書爲<lb/>
本曰藁蓋草創之祖出之於屯草書之先因於起草自<lb/>
<pb n="KR3h0019_WYG_003-18b"/>
杜度妙於章草崔瑗崔寔父子繼能羅暉趙襲亦法此<lb/>
藝襲與張芝相善芝自云上比崔杜不足下方羅趙有<lb/>
餘然伯英學崔杜之法度温故知新因而變之以成今<lb/>
草轉精其妙字之體勢一氣而成偶有不連血脉不㫁<lb/>
及其連者氣侯通其隔行維王子敬明其深詣故行首<lb/>
之字徃徃繼前行之末世稱一筆書者自張伯英即此<lb/>
也實亦約文該思應㫖宣言列缺施鞭飛亷縱轡也伯<lb/>
英雖始草創遂造其極索靖草書狀云聖皇御世隨時<lb/>
<pb n="KR3h0019_WYG_003-19a"/>
之宜蒼頡既徃書契是為損之草隸以崇簡易草書之<lb/>
狀也宛若銀鈎飄若驚鸞舒翼未發若舉復安於是多<lb/>
才之英篤藝之彦役心精思耽此文憲守道兼權觸類<lb/>
生變離柝八體靡形不判騁詞縱筆雨行氷散髙音翰<lb/>
厲溢越流漫誠絶世之紈素垂百代之殊觀伯英即草<lb/>
書之祖也<lb/>
賛曰草法簡略省繁録微譯言宣事如矢應機霆不暇<lb/>
擊電不及飛徴七已没道愈光輝明神在享其靈有歇<lb/>
<pb n="KR3h0019_WYG_003-19b"/>
斯藝漫流終古無絶<lb/>
論曰夫卦象所以隂隲其理文字所以宣載其能卦則<lb/>
渾天地之杳㝠秘鬼神之變化文能以發揮其道幽賛<lb/>
其功是知卦象者文字之祖萬事之根衆學分鑣馳鶩<lb/>
不失或安其所習毁其所見終以自蔽也固須原心反<lb/>
本無漫學焉今欲稽其濫觴不可遵諸子之非棄聖人<lb/>
之是先賢說文字所起與八卦同作文云八卦非伏羲<lb/>
自重夫易者太古之書夫子之文章可得而聞也彌綸<lb/>
<pb n="KR3h0019_WYG_003-20a"/>
乎天地錯綜乎四時究極人神盛徳大業子曰學以聚<lb/>
之問以辨之蓋欲討論根源悉其枝派自仲尼没而微<lb/>
言絶異端起而大義乖諸儒之說是或不經左邱眀恥<lb/>
之愧無獨斷之明以釋天下之惑孔安國云伏羲造書<lb/>
契代結繩非也厥初生人君道尚矣應而不求爲而不<lb/>
恃執大義也逮夫伏羲氏作始定人道辨乎臣子伏而<lb/>
化之結繩而治故孔子曰三皇百世竭神無文洛書紀<lb/>
命頡字胥分又班固云包羲繼天而爲王爲百代先者<lb/>
<pb n="KR3h0019_WYG_003-20b"/>
是也易曰包羲氏之治天下也作結繩而網罟以佃以<lb/>
漁蓋取諸離離者麗也日月麗乎天百榖草木麗乎土<lb/>
重明以麗乎正乃化成天下離也者明也萬物皆相見<lb/>
南方之卦也聖人南面而聽天下嚮明而治蓋取諸此<lb/>
包羲神農氏没軒轅氏作始造圖書禮樂度數甲子律<lb/>
歴自開闢之事皆由先聖流傳於口而黄帝以後紀録<lb/>
言之無幾故春秋國語惟發明五帝太史公叙黄帝顓<lb/>
頊以下事孔子撰書始自堯舜尚年月闕然詩人所述<lb/>
<pb n="KR3h0019_WYG_003-21a"/>
起於虞氏其可知也巢燧之時淳一無教故言上古昔<lb/>
者俱是伏羲神農之時言後世聖人易之以書契此猶<lb/>
太陽一照衆星没矣史記及漢書皆云文王畫八卦爲<lb/>
六十四卦又帝王世紀及孫盛等以爲神農夏禹重之<lb/>
並非也夫八卦雖理象已備尚隠神功而伸之使變通<lb/>
吉㓙成其妙用觸類而長天下之能事畢矣故易曰聖<lb/>
人立象以盡意設卦以盡情僞八卦成列象在其中矣<lb/>
因而重之爻在其中矣剛柔相推變在其中矣伏羲氏自<lb/>
<pb n="KR3h0019_WYG_003-21b"/>
重之驗也又曰昔者聖人之作易也觀變於隂陽而立<lb/>
卦發揮於剛柔而生爻是以立天之道曰隂與陽立地<lb/>
之道曰柔與剛立人之道曰仁與義兼三才而兩之故<lb/>
易六畫而成卦六位而成章又伏羲自重之驗也若以<lb/>
後世聖人易之以書契謂伏羲将昔者聖人之作易也<lb/>
謂誰乎則知伏羲自重八卦不造書契煥乎可明不致<lb/>
疑惑又曰河出圖洛出書聖人則之孔安國云河圖八<lb/>
卦洛書九疇馬融王肅元信等並云得河圖而作易禮<lb/>
<pb n="KR3h0019_WYG_003-22a"/>
含文嘉曰伏羲則龜書乃作八卦並乗流而逝不討其<lb/>
源滋誤後生深可歎息去聖久矣百家衆言自古非一<lb/>
正史之書不經宣尼筆削則未可全是况儒者臆說邪<lb/>
悠悠萬載是非互起一犬吠形百犬吠聲一人搆虚百<lb/>
人傳實按龍圖出河龜書出洛今或云法龍圖而出卦<lb/>
或云則龜書而畫之假欲遵之何者爲是按左傳庖犧<lb/>
氏有龍瑞以龍紀官非得八卦八卦若先列於河圖又<lb/>
文王等重之則伏羲何功於易也又夫子不言因圖而<lb/>
<pb n="KR3h0019_WYG_003-22b"/>
畫卦自黄帝堯舜及周公攝政時皆得圖書河以通乾<lb/>
出天包洛以流坤吐地符是知有聖人膺運則河洛出<lb/>
圖書何必八卦九疇九疇者天始錫禹而黄帝已獲洛<lb/>
書易曰天生蓍龜聖人則之然則伏羲豈則蓍龜而作<lb/>
易言聖人者通謂後世易經三古不獨指伏羲也夫著<lb/>
龜者或悔吝有憂虞之象或失得有吉㓙之徴或否㤗<lb/>
有險易之辭或剛柔有變通之理若河圖洛書者或天<lb/>
地彛倫之法或帝王興亡之數或山川品物之制或治<lb/>
<pb n="KR3h0019_WYG_003-23a"/>
化合神之符故聖人則之而已孔子曰河不出圖洛不<lb/>
出書吾已矣夫是也故文字之作確乎權輿十體相沿<lb/>
互明創革萬事皆始自漸微至於昭著春秋則寒暑之<lb/>
濫觴爻畫則文字之朕兆其十體内或先有萌芽人亦<lb/>
取其昭彰者爲始祖夫道之將興自然𤣥應前聖後聖<lb/>
合矩同䂓雖千萬年至理斯㑹天或垂範或授聖哲必<lb/>
然而出不在考其甲之與乙也按道家相傳則有天皇<lb/>
地皇人皇之書各數百言其言猶在象如符印而不傳<lb/>
<pb n="KR3h0019_WYG_003-23b"/>
其音指審爾則八卦已爲雲孫矣况古文乎且戎狄異<lb/>
音各貎㑹於文字其指不殊禽獸之情悉應若是觀其<lb/>
趣向不逺於人其知方來辨音節非智能所及復何恃<lb/>
學哉則知凡庶之流有如草木鳥獸之異或藴文章於<lb/>
霹靂之下乃時有文字或錫貺之瑞徃徃銘題以古書<lb/>
考之皆可識也夫豈學之於人哉或沙刼已前或他方<lb/>
怪俗云爲事况與此意無殊是知天之妙道施於萬類<lb/>
一也但所感有淺深耳豈必在乎羲軒周孔得釋老之<lb/>
<pb n="KR3h0019_WYG_003-24a"/>
教乎况論篆籀得草隸之後先乎縷而分之則如彼總<lb/>
而言之其若此也<lb/>
　　　書斷中<lb/>
我唐四聖髙祖神堯皇帝太宗文武聖皇帝髙宗天皇<lb/>
大聖皇帝鴻猷大業列乎册書多才能事俯同人境筆<lb/>
墨之妙以神功開草隸之規摹變張王之今古盡善盡<lb/>
美無得而稱今天子神武聰明制同造化筆精墨妙思<lb/>
極天人或頌徳銘勲函耀金石或恩崇惠縟載錫侯王<lb/>
<pb n="KR3h0019_WYG_003-24b"/>
赫矣光華懸諸日月非區區小臣所敢揚述也<lb/>
　　　神品二十五人<lb/>
大篆<hi>一人</hi>　史籀<lb/>
籕文<hi>一人</hi>　史籀<lb/>
小篆<hi>一人</hi>　李斯<lb/>
八分<hi>一人</hi>　蔡邕<lb/>
隸書<hi>三人</hi>　鍾繇　　王羲之　王獻之<lb/>
行書<hi>四人</hi>　王羲之　鍾繇　　王獻之　張芝<lb/>
<pb n="KR3h0019_WYG_003-25a"/>
章草<hi>八人</hi>　張芝　　杜度　　崔瑗　　索靖<lb/>
　　　　衛瓘　　王羲之　王獻之　皇象<lb/>
飛白<hi>三人</hi>　蔡邕　　王羲之　王獻之<lb/>
草書<hi>三人</hi>　張芝　　王羲之　王獻之<lb/>
　　　妙品九十八人<lb/>
古文<hi>四人</hi>　杜林　　衛密　　邯鄲淳　衛恒<lb/>
大篆<hi>四人</hi>　李斯　　趙髙　　蔡邕　　邯鄲淳<lb/>
小篆<hi>五人</hi>　曹喜　　蔡邕　　邯鄲淳　崔瑗<lb/>
<pb n="KR3h0019_WYG_003-25b"/>
　　　　衛瓘<lb/>
八分<hi>九人</hi>　張昶　　皇象　　邯鄲淳　韋誕<lb/>
　　　　鍾繇　　師宜官　梁鵠　　索靖<lb/>
　　　　王羲之<lb/>
隸書<hi>二十五人</hi>張芝　　鍾㑹　　蔡邕　　邯鄲淳<lb/>
　　　　衛瓘　　韋誕　　荀輿　　謝安<lb/>
　　　　羊欣　　王洽　　王珉　　薄紹之<lb/>
　　　　蕭子雲　宋文帝　衛夫人　胡昭<lb/>
<pb n="KR3h0019_WYG_003-26a"/>
　　　　曹喜　　謝靈運　王僧䖍　孔琳之<lb/>
　　　　陸柬之　褚遂良　虞世南　釋智永<lb/>
　　　　歐陽詢<lb/>
行書<hi>十五人</hi>劉徳昇　衛瓘　　王珉　　謝安<lb/>
　　　　王僧䖍　胡昭　　鍾㑹　　孔琳之<lb/>
　　　　虞世南　阮研　　王洽　　羊欣<lb/>
　　　　薄紹之　歐陽詢　陸柬之<lb/>
章草<hi>八人</hi>　張昶　　鍾㑹　　韋誕　　衛恒<lb/>
<pb n="KR3h0019_WYG_003-26b"/>
　　　　郗愔　　張華　　魏武帝　釋智永<lb/>
飛白<hi>五人</hi>　蕭子雲　張𢎞　　韋誕　　歐陽詢<lb/>
　　　　王廙<lb/>
草書<hi>二十二人</hi>索靖　　衛瓘　　嵇康　　張昶<lb/>
　　　　鍾繇　　羊欣　　孔琳之　虞世南<lb/>
　　　　薄紹之　鍾㑹　　衛恒　　荀輿<lb/>
　　　　桓𤣥　　謝安　　張融　　阮研<lb/>
　　　　王珉　　王洽　　謝靈運　王僧䖍<lb/>
<pb n="KR3h0019_WYG_003-27a"/>
　　　　歐陽詢　釋智永<lb/>
　　　書斷下<lb/>
　　　能品一百六人<lb/>
古文<hi>四人</hi>　張敞　　衛覬　　衛瓘　　韋昶<lb/>
大篆<hi>五人</hi>　胡昭　　嚴延年　韋昶　　班固<lb/>
　　　　歐陽詢<lb/>
小篆<hi>十二人</hi>衛覬　　班固　　韋誕　　皇象<lb/>
　　　　張宏　　許慎　　蕭子雲　傅𤣥<lb/>
<pb n="KR3h0019_WYG_003-27b"/>
　　　　劉紹　　張𢎞　　范曄　　歐陽詢<lb/>
八分<hi>三人</hi>　毛𢎞　　左伯　　王獻之<lb/>
隸書<hi>二十三人</hi>衛恒　　張昶　　郗愔　　王濛<lb/>
　　　　衛覬　　張彭祖　阮研　　陶𢎞景<lb/>
　　　　王承烈　庾肩吾　王廙　　庾翼<lb/>
　　　　王循　　王褒　　王恬　　李式<lb/>
　　　　傅𤣥　　楊肇　　釋智果　髙正臣<lb/>
　　　　薛稷　　孫過庭　盧藏用<lb/>
<pb n="KR3h0019_WYG_003-28a"/>
行書<hi>十八人</hi>宋文帝　司馬攸　王修　　釋智永<lb/>
　　　　蕭子雲　王導　　陶𢎞景　漢王元昌<lb/>
　　　　王承烈　孫過庭　蕭思話　齊髙帝<lb/>
　　　　裴行儉　王知敬　髙正臣　薛稷<lb/>
　　　　釋智果　盧藏用<lb/>
章草<hi>十五人</hi>羅暉　　趙襲　　徐幹　　庾翼<lb/>
　　　　張超　　王濛　　衛覬　　崔寔<lb/>
　　　　杜預　　蕭子雲　陸柬之　歐陽詢<lb/>
<pb n="KR3h0019_WYG_003-28b"/>
　　　　王承烈　王知敬　裴行儉<lb/>
飛白<hi>一人</hi>　劉紹<lb/>
草書<hi>二十五人</hi>王導　　陸柬之　何曾　　楊肇<lb/>
　　　　李式　　宋文帝　蕭子雲　宋令文<lb/>
　　　　郗愔　　庾翼　　王廙　　司馬攸<lb/>
　　　　庾肩吾　蕭思話　范曄　　孫過庭<lb/>
　　　　齊髙帝　謝眺　　王知敬　裴行儉<lb/>
　　　　梁武帝　髙正臣　釋智果　盧藏用<lb/>
<pb n="KR3h0019_WYG_003-29a"/>
　　　　徐師道<lb/>
右包羅古今不越三品工拙倫次殆至數百且妙之企<lb/>
神非能步驟能之仰妙又甚規隨每一書之中優劣為次<lb/>
一品之内復有兼并至如神品則李斯杜度崔瑗皇象<lb/>
衛瓘索靖各唯其一史籀蔡邕鍾繇得其二張芝得其三<lb/>
逸少父子得其五考上所列諸類雖妙品尚不多得況<lb/>
神品又間氣所鍾曠古僅見邪後所作𫝊取當品之内時<lb/>
代次之或有紀名而不名跡葢古有其傳今絶其書粗<lb/>
<pb n="KR3h0019_WYG_003-29b"/>
為斟酌列於品第但備其本傳無别商確而十書之外<lb/>
乃有龜蛇麟虎雲龍蟲鳥之書既非世要悉所不取也<lb/>
　　　神品<lb/>
周史籀宣王時為史官善書師模蒼頡古文夫蒼頡者<lb/>
獨藴聖心啓明演幽稽諸天意功侔造化德被生靈可<lb/>
與三光齊懸四序終始何敢抑居品列殆籀以為聖跡<lb/>
湮滅失其真本今所𫝊者纔髣髴而已故損益而廣之<lb/>
或同或異謂之為篆名曰史籀加之銛利鈎殺自然機<lb/>
<pb n="KR3h0019_WYG_003-30a"/>
發信爲篆文之權輿非至精孰能與於窮物合數變類<lb/>
相召因而以化成天下也故其稱位無方亦難得而備<lb/>
舉今妙跡雖絶於世考其遺法肅若神明故可特居神<lb/>
品又作籀文其状邪正體則石鼓文存焉乃開闔古文<lb/>
暢其纎銳但折直勁迅有如鏤䥫而端姿旁逸又婉潤<lb/>
焉若取於詩人則雅頌之作也亦所謂楷隸曽髙字書<lb/>
淵藪使小學者漁獵其中籀大篆籀文入神<lb/>
秦李斯楚上蔡人少從孫卿學帝王術西入秦位至丞<lb/>
<pb n="KR3h0019_WYG_003-30b"/>
相胡亥立趙髙譛之夷三族斯妙大篆始省改之以爲<lb/>
小篆著蒼頡七篇雖帝王質文世有損益終以文代質<lb/>
漸就澆醨則三皇結繩五帝畫象三王肉刑斯可况也<lb/>
古文可爲上古大篆爲中古小篆爲下古三古謂實草<lb/>
隸爲華妙極於華者羲獻精窮於實者籀斯始皇以和<lb/>
氏之璧琢而爲璽令斯書其文今㤗山嶧山秦望等碑<lb/>
並其遺跡亦謂傳國之偉寳百代之法式斯小篆入神<lb/>
大篆入妙也<lb/>
<pb n="KR3h0019_WYG_003-31a"/>
後漢杜度字伯度京兆杜陵人御史大夫延年曽孫章<lb/>
帝時爲齊相善章草雖史游始草書傳不紀其能又絶<lb/>
其迹創其神妙其唯杜公韋誕云杜氏傑有骨力而字<lb/>
筆畫微瘦崔氏法之書體甚濃結字工巧有不及張芝<lb/>
喜而學焉轉精其巧可謂草聖超前絶後獨步無雙張<lb/>
芝自謂上比崔杜不足下方羅趙有餘誠則尊師之辭<lb/>
亦其心肺間語伯英損益伯度章草亦猶逸少増減元<lb/>
常真書雖潤色精於斷割意則美矣至若髙深之意質<lb/>
<pb n="KR3h0019_WYG_003-31b"/>
素之風俱不及其師也然各爲今古之獨步蕭子良云<lb/>
本名操爲魏武帝諱改爲度非也按蔡邕勸學篇云齊<lb/>
相杜度美守名篇漢中郎不應預爲武帝諱也<lb/>
後漢崔瑗字子玉安平人曽祖䝉父駰子玉官至濟北<lb/>
相文章蓋世善章草師於杜度㸃畫之間莫不調暢伯<lb/>
英祖述之其骨力精熟過之也索靖乃越制特立風神<lb/>
凛然其雄勇勁健過之也以此其有謝於張<hi>一本云師於杜度媚</hi>
<hi>趣過之㸃畫精微神變無礙利金百錬美玉天姿可謂氷寒於水也</hi>袁昻云如危峰阻日<lb/>
<pb n="KR3h0019_WYG_003-32a"/>
孤松一枝王隠謂之草賢晉平苻堅得摹子玉書王子<lb/>
敬云張英極以之其遺跡絶少又妙小篆今有張平子<lb/>
碑以順帝漢安二年卒年六十六子玉章草入神小篆<lb/>
入妙<lb/>
後漢張芝字伯英燉煌人父煥爲太常卿徙居𢎞農華<lb/>
隂伯英名臣之子幼而髙雋勤學好古經明行修朝廷<lb/>
以有道徴不就故時稱張有道實避世潔白之士也性<lb/>
好書凡家之衣帛皆書而後練喜隸書尤善章草皆出<lb/>
<pb n="KR3h0019_WYG_003-32b"/>
諸杜度崔瑗云龍驤豹變青出於藍又創爲今草天縱<lb/>
頴異率意超曠無惜是非若清澗長源流而無限縈迴<lb/>
崖谷任於造化至於蛟龍駭獸奔騰挐攫之勢心手隨<lb/>
變窈㝠而不知其所如是謂逹節也已精熟神妙冠絶<lb/>
古今為百世不易之法式不可以智識不可以勤求若<lb/>
逹士遊乎沉㸃之鄉鸞鳳翔乎大荒之野韋仲将謂之<lb/>
草聖豈徒言哉遺蹟絶少故褚遂良云鍾張之迹不盈<lb/>
片素韋誕云崔氏之肉張氏之骨其章草金人銘可謂<lb/>
<pb n="KR3h0019_WYG_003-33a"/>
精熟至極其草書急就章字皆一筆而成合於自然可<lb/>
謂變化至極羊欣云張芝皇象鍾繇索靖時並號書聖<lb/>
然張勁骨豐肌特冠諸賢之首斯爲當矣其行書則二<lb/>
王之亞也又善隸書以獻帝初平中卒伯英草行入神<lb/>
隸書入妙<hi>季弟張昶</hi>
後漢蔡邕字伯喈陳留圉人父稜徐州刺史有清行諡<lb/>
真定伯邕官至左中郎將封髙陽侯儀容竒偉篤孝慱<lb/>
學能書善音律明天文術數災變卒見問無不對工書<lb/>
<pb n="KR3h0019_WYG_003-33b"/>
篆隸絶世尤得八分之精微體法百變窮靈盡妙獨步<lb/>
今古又創造飛白妙有絶倫動合神功真異能之士也<lb/>
董卓用天下名士而邕一月七遷光榮照顯顧寵彰著<lb/>
王允誅卓收伯喈付廷尉以獻帝初平三年死於獄中<lb/>
年六十一縉紳諸儒莫不流涕伯喈八分飛白入神大<lb/>
篆小篆隸書入妙女琰甚賢明亦工書<lb/>
魏鍾繇字元常潁川長杜人祖皓至徳髙世父迪黨錮<lb/>
不仕元常才思通敏舉孝亷尚書郎累遷尚書僕射東<lb/>
<pb n="KR3h0019_WYG_003-34a"/>
武亭侯魏國建遷相國眀帝即位遷太傅尤善書師曹<lb/>
喜蔡邕劉德昇真書絶世剛柔備焉㸃畫之間多有異<lb/>
趣可謂幽深無際古雅有餘秦漢以來一人而已雖古<lb/>
之善政遺愛結於人心未足多也尚德哉若人其行書<lb/>
則羲之獻之之亞草書則衞索之下八分則有魏受禪<lb/>
碑稱此為最也太和四年薨逮八十矣元常隸行入神<lb/>
草八分入妙<lb/>
吳皇象字休明廣陵江都人也官至侍中章草師稱杜<lb/>
<pb n="KR3h0019_WYG_003-34b"/>
度先是有張子並於時有陳良甫並稱能書然陳恨瘦<lb/>
張恨峻休明斟酌其間甚得其妙與嚴武等稱八絶世<lb/>
謂沉著痛快抱朴云書聖者皇象懐瓘以為右軍隸書<lb/>
以一形而衆相萬字皆别休明章草推相衆而形一萬<lb/>
字皆同各造其極則實而不朴文而不華其寫春秋最<lb/>
為絶妙八分雄逸力乃相亞於蔡邕而妖冶不逮通議傷<lb/>
於多肉矣休眀章草入神八分入妙小篆入能<lb/>
晉衞瓘字伯玉河東安邑人父覬魏侍郎瓘弱冠仕魏<lb/>
<pb n="KR3h0019_WYG_003-35a"/>
爲尚書郎入晉爲尚書令善諸書引索靖爲尚書郎俱<lb/>
善草書時人號爲一臺二妙時議放手流便過索而法<lb/>
則不如之常云我得伯英之筋恒得其骨靖得其肉伯<lb/>
玉採張芝法取父書㕘之遂至神妙天姿特秀若鴻雁<lb/>
奮六翮飄颻乎清風之上率情運用不以爲難後爲侍<lb/>
中司空楚王瑋矯詔害之元康元年卒年七十二章草<lb/>
入神小篆隸行草入妙<lb/>
晉索靖字幼安燉煌人張伯英之離孫父湛北郡太守<lb/>
<pb n="KR3h0019_WYG_003-35b"/>
幼安善章草書出於韋誕峻險過之有若山形中裂水<lb/>
勢懸流雪嶺孤松氷河危石其堅勁則古今不逮或云<lb/>
楷法則過於衛瓘然窮兵極勢揚威耀武觀其雄勇欲<lb/>
陵於張何但於衛王隠云靖草書絶世學者如雲是知<lb/>
趣皆自然勸不用賞時人云精熟至極索不及張妙有<lb/>
餘姿張不及索蕭子良云其形甚異又善八分韋鍾之<lb/>
亞母邱興碑是其遺跡也大安二年卒年六十贈太常<lb/>
章草入神八分草入妙<lb/>
<pb n="KR3h0019_WYG_003-36a"/>
晉王羲之字逸少瑯琊臨沂人祖正尚書郎父曠淮南<lb/>
太守逸少骨鯁髙爽不顧常流與王承王沉爲王氏三<lb/>
少起家秘書郎累遷右軍將軍㑹稽内史初渡浙江便<lb/>
有終焉之志尤善書草隸八分飛白章行備精諸體自<lb/>
成一家法千變萬化得之神功自非造化發靈豈能登<lb/>
峰造極然剖析張公之草而濃纎折衷乃愧其精熟損<lb/>
益鍾君之隸雖運用増華而古雅不逮至研精體勢則<lb/>
無所不工亦猶鐘鼓云乎雅頌得所觀夫開襟應務若<lb/>
<pb n="KR3h0019_WYG_003-36b"/>
養由之術百發百中飛名蓋世獨映將來其後風靡雲<lb/>
從世所不易可謂㝠通合聖者也隸行草書章草飛白<lb/>
俱入神八分入妙昇平五年卒年五十九贈金紫光禄<lb/>
大夫加常侍妻郗氏甚工書有七子獻之最知名𤣥之<lb/>
凝之徽之渙之操之並工草隸凝之妻謝道韞有才華<lb/>
亦善書甚爲舅所重<lb/>
晉王獻之字子敬羲之第七子累遷中書令卒初娶郗<lb/>
曇女離婚後尚新安愍公主無子唯一女後立爲安僖<lb/>
<pb n="KR3h0019_WYG_003-37a"/>
皇后后亦善書以后父追贈侍中特進光禄大夫太宰<lb/>
尤善草隸幼學於父次習於張後改變制度别創其法<lb/>
率爾私心㝠合天矩觀其逸志莫之與京至於行草興<lb/>
合如孤峰四絶逈出天外其峭峰不可量也爾其雄武<lb/>
神縱靈姿秀出臧武仲之智卞莊子之勇或大鵬摶風<lb/>
長鯨噴浪懸崖墜石驚電遺光察其所由則意逸乎筆<lb/>
未見其止蓋欲奪龍蛇之飛動掩鍾張之神氣惜其陽<lb/>
秋尚富縱逸不羈天骨未全有時而瑣人有求書罕能<lb/>
<pb n="KR3h0019_WYG_003-37b"/>
得者雖權貴所逼靡不介懐偶其興㑹則觸遇造筆皆<lb/>
發於衷不從於外亦由或黙或語即銅鞮伯華之行也<lb/>
初謝安請爲長史太元中新造太極殿安欲使子敬題<lb/>
榜以爲萬世寳而難言之乃說韋仲將題凌雲臺事子<lb/>
敬知其㫖乃正色曰仲將魏之大臣寜有此事使其若<lb/>
此知魏徳之不長安遂不之逼子敬五六嵗時學書右<lb/>
軍濳於後掣其筆不脫乃歎曰此兒當有大名遂書樂<lb/>
毅論與之學竟能極小真書可謂窮微入聖觔骨𦂳宻<lb/>
<pb n="KR3h0019_WYG_003-38a"/>
不減於父如大字則尤直而少態豈可同年唯行草之<lb/>
間逸氣過也及論諸體多劣右軍總而言之季孟差耳<lb/>
子敬隸行草章草飛白五體俱入神八分入能或謂小<lb/>
王爲小令非也子敬爲中書令太康十一年卒於官年<lb/>
四十三族弟珉代居之至十三年而卒年三十八時謂<lb/>
子敬爲大令季琰爲小令<lb/>
　　　妙品<lb/>
秦胡母敬本櫟陽獄吏爲太史令博識古今文字亦與<lb/>
<pb n="KR3h0019_WYG_003-38b"/>
程邈李斯省改大篆著愽學篇七章覃思舊章愽採衆<lb/>
訓時趙髙爲中車府令善史書敎始皇少子胡亥及獄<lb/>
律令亥私幸之作爰歴篇六章漢興總合爲蒼頡篇<lb/>
後漢杜林字北山扶風茂陵人凉州刺史鄴之子位至<lb/>
司空尤工古文過於鄴也故世言小學由杜公嘗於西<lb/>
河得漆書古文尚書一卷寳玩不已毎困厄自以爲不<lb/>
能濟於亂世常抱經嘆曰古文之學將絶於此初衛密<lb/>
方造林未見則暗然而服及㑹面林以漆書示密曰常<lb/>
<pb n="KR3h0019_WYG_003-39a"/>
以此道將絶何意東海衛君復能傳之是道不墜於地<lb/>
矣子曰徳不孤必有鄰豈虚語哉光武建平中卒靈帝<lb/>
時劉陶刪定古文今文尚書號中文尚書以北山本爲<lb/>
正陶亦工古文是謂就有道而正焉<lb/>
後漢衛密字次仲東海人官至給事中修古學善屬文<lb/>
作尚書訓指師於杜林後之學者古文皆祖杜林衛密<lb/>
也<hi>同乎東方之美者有醫無閭山珣玗琪焉</hi>
後漢曹喜字仲則扶風平陵人明帝建初中爲秘書郎<lb/>
<pb n="KR3h0019_WYG_003-39b"/>
篆隸之工收名天下蔡邕云扶風曹喜建初稱善衛恒<lb/>
云喜善篆小異於李斯邯鄲淳師焉略究其妙韋誕師<lb/>
淳而不及也善懸針垂露之法後世行之仲則小篆隸<lb/>
書入妙雖賀彦先之沉濳乃青雲之士也<lb/>
後漢劉徳昇字君嗣潁川人桓靈之時以造行書擅名<lb/>
雖以草創亦甚妍美風流婉約獨步當時胡昭鍾繇並<lb/>
師其法世謂繇善行押書是也而胡書體肥鍾書體瘦亦<lb/>
各有君嗣之美也<lb/>
<pb n="KR3h0019_WYG_003-40a"/>
後漢師宜官南陽人靈帝好書徴天下工書於鴻都門<lb/>
至數百人八分稱宜官爲最大則一字徑丈小乃方寸<lb/>
千言甚矜其能而性嗜酒或時空至酒家因書其壁以<lb/>
售之觀者雲集酤酒多售則鏟滅之後爲袁術將命鉅<lb/>
鹿耿球碑術所立是宜官書也<lb/>
後漢梁鵠字孟皇安定烏氏人少好書受法於師宜官<lb/>
以善八分書知名舉孝亷爲郎靈帝重之亦在鴻都門<lb/>
下遷幽州刺史魏武甚愛其書常懸帳中又以釘壁以<lb/>
<pb n="KR3h0019_WYG_003-40b"/>
爲勝宜官也於時邯鄲淳亦得次仲法淳宜爲小字鵠<lb/>
宜爲大字不如鵠之用筆盡勢也<lb/>
後漢張昶字文舒伯英季弟爲黄門侍郎善章草家風<lb/>
不墜奕葉清華書類伯英時人謂之亞聖至如筋骨天<lb/>
資實所未逮若華實兼美可以繼之衛恒云姜孟穎梁<lb/>
孔達田彦和及韋仲將皆張芝弟子各名於世諸不及<lb/>
文舒又極工八分况之蔡公長幼差耳華岳廟前一碑<lb/>
建安十年刻也祠堂碑昶撰并書後鍾繇鎮闗中題此<lb/>
<pb n="KR3h0019_WYG_003-41a"/>
碑隂云漢故給事中黄門侍郎華隂張府君諱昶字文<lb/>
舒撰此文又題碑首云時司隸校尉侍中東亭侯潁川<lb/>
鍾繇字元常書以建安十一年卒文舒章草入神八分<lb/>
入妙隸入能<lb/>
魏武帝姓曹諱操字孟徳沛國譙人尤工章草雄逸絶<lb/>
倫年六十六薨張華云漢安平崔瑗子寔𢎞農張芝芝<lb/>
弟昶並善書而魏武亞焉子植字子建亦工書<lb/>
後漢邯鄲淳字子淑潁川人志行清潔才學通敏初爲<lb/>
<pb n="KR3h0019_WYG_003-41b"/>
臨淄王傅累遷給事中書則八體悉工師於曹喜尤精<lb/>
古文大篆八分隸書自杜林衛宻以來古文泯絶由淳<lb/>
復著衛恒云魏初傳古文者出於邯鄲淳蔡邕采斯喜<lb/>
之法爲古今雜形然精密閑理不如淳也梁鵠云淳得<lb/>
次仲法韋誕師淳而不及也袁昻云應規入矩方圓乃<lb/>
成張華云邯鄲淳善隸書子淑古文小篆八分隸書並<lb/>
入妙<lb/>
魏胡昭字孔明潁川人少而愽學不慕榮利有夷皓之<lb/>
<pb n="KR3h0019_WYG_003-42a"/>
節甚能籀書真行又妙衛恒云昭與鍾繇並師於劉徳<lb/>
昇俱善草行而胡肥鍾瘦尺牘之跡動見模楷羊欣云<lb/>
胡昭得其骨索靖得其肉韋誕得其觔張華云胡昭善<lb/>
隸書茂先與荀朂共整理記籍又立書愽士置弟子教<lb/>
習以鍾胡爲法嘉平二年公車徴㑹卒年八十九孔明<lb/>
隸行入妙大篆入能<lb/>
後漢韋誕字仲將京兆人太㒒端之子官至侍中服膺<lb/>
於張芝兼邯鄲淳之法諸書並善題署尤精明帝時凌<lb/>
<pb n="KR3h0019_WYG_003-42b"/>
雲臺成誤釘榜帝使誕坐籠以轆轤引上就書甚危懼<lb/>
頭鬂皆白既以下戒子孫無爲大字楷法袁昻云仲將<lb/>
書如龍拏虎踞劒拔弩張張華云京兆韋誕誕子熊字<lb/>
季少頴川鍾繇繇子㑹字士季並善隸書初青龍中洛<lb/>
陽許鄴三都宫觀始就詔令仲將大爲題署以爲永制<lb/>
給御筆墨皆不任用因奏蔡邕自矜能書兼斯喜之法<lb/>
非紈素不妄下筆夫工欲善其事必先利其器若用張<lb/>
芝筆左伯紙及臣墨兼此三具又得臣手然後可以逞<lb/>
<pb n="KR3h0019_WYG_003-43a"/>
勁大之勢方寸千言然真迹之妙亞乎索靖也嘉平五<lb/>
年卒年七十五仲將八分隸草章草飛白入妙小篆入<lb/>
能兄康字元將亦工書子<hi>闕</hi>字<hi>闕</hi>　亦善書時人云名<lb/>
父之子克有二嗣世所美焉<lb/>
晉嵇康字叔夜譙國銍人官至中散大夫竒才不群身<lb/>
長七尺八寸而土木形骸不自藻飾未甞見其疾聲朱<lb/>
顔人以爲龍章鳳姿天資自然恬靜寡欲學不師受愽<lb/>
覽該通以爲君子無私心不惜乎是非而行不違乎公<lb/>
<pb n="KR3h0019_WYG_003-43b"/>
道叔夜善書妙於草製觀其體勢得之自然意不在乎<lb/>
筆墨若髙逸之士雖在布衣有傲然之色故知臨不測<lb/>
之水使人神清登萬仞之巖自然意逺鍾㑹譛康就刑<lb/>
年四十四太學生三千人請爲師不許<lb/>
魏鍾㑹字士季元常少子官至司徒咸熈元年衛瓘誅<lb/>
之年四十書有父風稍備筋骨美兼行草尤工隸書遂<lb/>
逸致飄然有凌雲之志亦所謂劔則干將莫耶焉㑹甞<lb/>
詐爲學朂書就朂母鍾夫人取寳劒㑹兄弟以千方造<lb/>
<pb n="KR3h0019_WYG_003-44a"/>
宅未移居朂乃濳畫元常形像㑹兄弟入見便大感慟<lb/>
朂書亦㑹之類也㑹行草章草並入妙<lb/>
呉處士張𢎞字敬禮呉郡人篤學不仕恒著烏巾時號<lb/>
張烏巾並善篆隸其飛白妙絶當時飄若雲遊激如驚<lb/>
電飛仙舞之態有類焉自作飛白序勢備述其美也歐<lb/>
陽詢曰飛白張烏巾冠世其後逸少子敬亦稱妙絶敬<lb/>
禮飛白入妙小篆入能<lb/>
晉張華字茂先范陽人父平後漢漁陽太守茂先官<lb/>
<pb n="KR3h0019_WYG_003-44b"/>
至司空莊武公博涉群書盈萬餘卷髙才達識天文數<lb/>
術無所不精善章草書體勢尤古度徳比義嵇叔夜之<lb/>
倫也<lb/>
晉衛恒字巨山瓘之仲子官至黄門侍郎瓘嘗云我得<lb/>
伯英之觔恒得其骨巨山善古文得汲冢古文論楚事<lb/>
者最妙恒嘗玩之作四體書勢并造散隸元康中楚王<lb/>
偉之年四十古文章草書入妙隸入能弟宣善篆及草<lb/>
名亞父兄宣弟庭亦工書子仲寳叔寳俱以書名四世<lb/>
<pb n="KR3h0019_WYG_003-45a"/>
家風不墜也<lb/>
晉衛夫人名鑠字茂猗廷尉展之女弟恒之從女汝隂<lb/>
太守李矩之妻也隸書尤善規矩鍾公云碎玉壺之氷<lb/>
爛瑶臺之月婉然芳樹穆若清風右軍少嘗師之永和<lb/>
五年卒年八十八子克爲中書郎亦工書先有扶風馬<lb/>
夫人大司農皇甫規之妻也有才學工隸書夫人寡董<lb/>
卓聘以爲妻夫人不屈卓止之<lb/>
晉王廙字世將瑯琊臨沂人祖覽父正尚書郎導從父<lb/>
<pb n="KR3h0019_WYG_003-45b"/>
之弟也官至平南將軍荆州刺史侍中逸少之叔父工<lb/>
於草隸飛白祖述張衛遺法自過江右軍之前世將書<lb/>
獨爲傑出爲明帝師其飛白志氣極古垂鵬鶚之翅羽<lb/>
類旌旗之卷舒時人云王廙飛白右軍之亞永昌元年<lb/>
卒年四十七世將飛白入妙隸入能<lb/>
晉郗愔字方回髙平金鄉人父鑒太尉草書卓絶古而<lb/>
且勁方回官至司空善諸書雖齊名庾翼不可同年論<lb/>
其法遵衛氏尤長於章草纎濃得中意態無窮觔骨亦<lb/>
<pb n="KR3h0019_WYG_003-46a"/>
勝王僧䖍云郗愔章草亞於右軍太元六年卒年七十<lb/>
二方回章草入妙草隸入能妻傅氏善書子超字景興<lb/>
小字嘉賔亦善書<lb/>
晉王洽字敬和導第四子理識明敏仕駙馬都尉累遷<lb/>
中書令書兼諸法於草尤工落簡揮毫有郢匠乗風之<lb/>
勢雖卓然孤秀未至運用無方而右軍云弟書遂不減<lb/>
吾飾之過也昇平三年卒年四十四敬和隸行草入妙<lb/>
妻荀氏亦善書<lb/>
<pb n="KR3h0019_WYG_003-46b"/>
晉謝安字安石陳郡陽夏人十八徴著作郎辭疾寓居<lb/>
㑹稽與王逸少許詢桑門支遁等遊處十年累遷尚書<lb/>
僕射太元十年卒贈太傅諡文靖公年六十六人皆比<lb/>
之王導謂文雅過之學草正於右軍右軍云卿是解書<lb/>
者然知解書者尤難安石尤善行書亦猶衛洗馬風流<lb/>
名士海内所曕王僧䖍云謝安得入能書品録也安石<lb/>
隸行草並入妙兄尚字仁祖弟萬字萬石並工書<lb/>
晉王珉字季琰洽之少子官至中書令工隸及行書金<lb/>
<pb n="KR3h0019_WYG_003-47a"/>
劍霜斷﨑嶔歴落時謂小王之亞也自導至珉三世善<lb/>
書時人方之杜衛二氏嘗書四匹素日朝操筆至暮便<lb/>
竟首尾如一又無誤字子敬戲云弟書如騎騾駸駸欲<lb/>
度驊騮前斯可謂弓善矢良兵利馬疾突圍破的難與<lb/>
爭鋒隸行入妙妻汪氏善書兄珣亦善書<lb/>
晉桓𤣥温之子也爲義興太守簒晉伏誅甞慕小王善<lb/>
於草法譬之於馬則肉翅已就䦨觔初生畜怒而馳日<lb/>
可千里洸洸赳赳實亦武哉非王之武臣即世之刺客<lb/>
<pb n="KR3h0019_WYG_003-47b"/>
列缺吐火共工觸山尤剛健倜儻夫水火之性各有所<lb/>
長火能外光不能内照水能内照不能外光若包五行<lb/>
之性則可謂通矣嘗與顧愷之論書至夜不倦愷之字<lb/>
長康亦善書小名虎頭時人號為三絶<lb/>
五代宋文帝姓劉諱義隆彭城人武帝第三子善隸書<lb/>
次及行草規模大令自謂不減於師雖庻幾徳音引領<lb/>
長望尚遼逺矣然才位發揮亦可謂倬彼雲漢爲章于<lb/>
天時論以爲天然勝羊欣工夫恨少是亦天然可尚道<lb/>
<pb n="KR3h0019_WYG_003-48a"/>
心唯微探索幽逺若泠泠水行有巖石間真聲帝隸書<lb/>
入妙行書入能<lb/>
五代宋羊欣字敬元泰山南城人官至中散大夫義興<lb/>
太守師資大令時亦衆矣非無雲塵之逺若親承妙㫖<lb/>
入於室者唯獨此公亦猶顔回與夫子有步驟之近慽<lb/>
若嚴霜之林婉似流風之雪驚禽走獸絡繹飛馳亦可<lb/>
謂王之藎臣朝之元老沈約云敬元尤善於隸書子敬<lb/>
之後可以獨步時人云買王得羊不失所望今大令書<lb/>
<pb n="KR3h0019_WYG_003-48b"/>
中風神怯者徃徃是羊也元嘉十九年卒年七十三敬<lb/>
元隸行草入妙時有邱道䕶親師於子敬殊劣於羊欣<lb/>
謝綜亦善書不重敬元亦憚之云力少媚好義興康昕<lb/>
與南州惠式道人俱學二王轉以己書貨之世人或謬<lb/>
寳此迹亦或謂為羊歐陽通云式道人右軍之甥與王<lb/>
無别<lb/>
五代宋薄紹之字敬叔丹陽人官至給事中善書憲章<lb/>
小王風格秀異若干將出匣光芒射人魏武臨戎縱横<lb/>
<pb n="KR3h0019_WYG_003-49a"/>
制敵其行草倜儻時越王欣若用才取之則真正懸隔<lb/>
敬叔隸行草入妙<lb/>
五代宋謝靈運㑹稽人祖𤣥父渙靈運官至秘書監侍<lb/>
中康樂侯模憲小王真草俱美石藴千年之色松低百<lb/>
尺之柯雖不逮師爕吐風雲簸蕩川岳其亦庶幾虞和<lb/>
云靈運子敬之甥故能書特多王法王僧䖍云子敬上<lb/>
表多在中書雜事中靈運竊寫易其真本相與不疑元<lb/>
嘉初帝就索始進親聞文皇說此元嘉十年年四十九<lb/>
<pb n="KR3h0019_WYG_003-49b"/>
以罪棄廣州市隸草入妙<lb/>
五代宋孔琳之字彦琳㑹稽山隂人父厥彦琳官至祠<lb/>
部尚書善草行師於小王稍露筋骨飛流懸勢則吕梁<lb/>
之水焉時稱曰羊真孔草又以縱快比於桓𤣥王僧䖍<lb/>
云孔琳之放縱快利筆跡流便二王已後略無其比但<lb/>
工夫太自任故當劣於羊欣斯言過矣景平元年卒年<lb/>
五十五行草入妙妻謝氏亦善書<lb/>
齊王僧䖍瑯琊臨沂人曽祖父曇首官至司空善書宋<lb/>
<pb n="KR3h0019_WYG_003-50a"/>
文帝見其書素扇歎曰非唯跡逾子敬方當器雅過之<lb/>
後孝武欲擅書名僧䖍不敢顯跡大明之世常用掘筆<lb/>
書以此見容虞龢云僧䖍尋得書術雖不及古不減郗<lb/>
家所制然述小王尤尚古宜有豐厚淳朴稍乏妍華若<lb/>
溪澗含氷岡巒被雪雖甚清肅而寡於風味子曰質勝<lb/>
文則野是之謂乎永明三年卒僧䖍隸行入妙草入能<lb/>
<hi>一本云隸行草入妙</hi>子慈亦善隸書謝超宗嘗問慈曰卿書何如<lb/>
當及尊公慈曰我之不得仰父猶雞之不及鳳時人以<lb/>
<pb n="KR3h0019_WYG_003-50b"/>
為名答<lb/>
齊張融字思光呉郡人祖禕父暢思光官至司徒左長<lb/>
史愽涉經書早摽孝行書兼諸體於草尤工而時有稽<lb/>
古之風寛博有餘嚴峻不足可謂有文徳而無武功然<lb/>
齊梁之際殆無以過或有鑒不至深見其有古風多誤<lb/>
寳之以為張伯英書也而搨本大行於世<lb/>
梁蕭子雲字景喬晉陵人父嶷景喬官至侍中少善草<lb/>
行小篆諸體兼備而創造小篆飛白意趣飄然㸃畫之<lb/>
<pb n="KR3h0019_WYG_003-51a"/>
際有若騫舉妍妙至極難與比肩但少乏古風抑居妙<lb/>
品故歐陽詢云張烏巾冠世其後逸少子敬又稱妙絶<lb/>
爾飛而不白蕭子雲輕濃得中蟬翼掩素遊霧崩雲可<lb/>
得而語其真書少師子敬晩學元常及其暮年筋骨亦<lb/>
備名蓋當世舉朝效之其肥鈍無力者悉非也今之謬<lb/>
賞十室九焉梁武帝擢與二王並跡若牝雞仰於彼朝<lb/>
未曰陽春白雪以太清三年卒景喬隸書飛白入妙小<lb/>
篆行草章草入能子特字世達亦善書位至太子舎人<lb/>
<pb n="KR3h0019_WYG_003-51b"/>
先景喬卒<lb/>
陳阮研字文幾陳留人官至交州刺史善書其行草出<lb/>
於大王甚精熟若飛泉交注奔競不息時稱蕭陶等各<lb/>
得右軍一體而此公觔力最優比之於勇則披堅執銳<lb/>
所向無前喻之於談則緩頰朶頤離堅合異有李信王<lb/>
之攻伐無子貢魯連之變通其隸則習於鍾公風神稍<lb/>
怯庾肩吾云阮研居今觀古窺衆妙之門雖師王祖鍾<lb/>
終成别搆一法矣然遲速之對可方於陸柬之則意此<lb/>
<pb n="KR3h0019_WYG_003-52a"/>
公性急亦猶枚臯文章敏疾長卿製作淹遲各得一時<lb/>
之妙也行草入妙隸入能<lb/>
陳僧智永㑹稽人居永欣寺師逺祖逸少歴紀専精攝<lb/>
齊升堂真草唯命夷途良轡大海安波徴尚有道之風<lb/>
半得右軍之肉兼能諸體於草最優氣調下於歐虞精<lb/>
熟過於羊薄智永章草草書入妙隸入能兄智嵇亦工<lb/>
書丁覘亦善隸書時人云丁真永草<lb/>
唐歐陽詢字信本長沙汨羅人官至銀青光禄大夫率<lb/>
<pb n="KR3h0019_WYG_003-52b"/>
更令則八體盡能筆力勁險篆體尤精髙麗愛其書遣<lb/>
使請焉神堯歎曰不意詢之書名逺播夷狄彼觀其跡<lb/>
固謂其形魁梧耶飛白冠絶峻於古人有龍蛇戰鬭之<lb/>
象雲霧輕濃之勢風旋電激掀舉若神真行之書雖於<lb/>
大令亦别成一體森焉若武庫矛㦸風神嚴於智永潤<lb/>
色寡於虞世南其書跌宕流通示之二王可為動色然<lb/>
驚竒跳駿不避危險傷於清雅之致自羊薄以後略無<lb/>
勍敵唯永公特以訓兵精練議欲旗鼓相當歐以猛銳<lb/>
<pb n="KR3h0019_WYG_003-53a"/>
長驅永乃堅壁固守以貞觀十五年卒年八十五飛白<lb/>
隸行草入妙大篆章草入能子通亦善書瘦怯於父甞<lb/>
自矜能書必以象牙犀角為筆管狸毛為心覆秋兎毫<lb/>
松烟為墨末以麝香紙必須堅𦂳薄白滑者乃書之蓋<lb/>
自重其書薛純陁亦效詢草傷於肥鈍乃通之亞也<lb/>
唐虞世南字伯施㑹稽餘姚人祖儉梁始興王諮議父<lb/>
茘陳太子中庶子世南受業於呉郡顧野王門下讀書<lb/>
十年國朝拜銀青光禄大夫祕書監永興公太宗詔曰<lb/>
<pb n="KR3h0019_WYG_003-53b"/>
世南一人有出世之才遂兼五絶一曰博學二曰徳行<lb/>
三曰書翰四曰詞藻五曰忠直有一於此足為名臣而<lb/>
世南兼之其書得大令之規矩含五方之正色姿榮秀<lb/>
出智勇在焉秀嶺危峰處處間起行草之際尤所偏工<lb/>
及其暮齒加以遒逸嗅味羊薄不亦宜乎是則東南之<lb/>
美㑹稽之竹箭也貞觀十二年卒年八十九伯施隸行<lb/>
草書入妙然歐之與虞可謂智均力敵亦猶韓盧之追<lb/>
東郭㕙也論其成體則虞所不逮歐若猛將深入時或<lb/>
<pb n="KR3h0019_WYG_003-54a"/>
不利虞若行入妙選罕有失群虞則内含剛柔歐則外<lb/>
露筋骨君子藏器以虞為優族子纂書有叔父體則而<lb/>
風骨不繼楊師道上官儀劉伯莊並立師法虞公過於<lb/>
纂矣張志遜又纂之亞也<lb/>
唐褚遂良河南陽翟人父亮銀青光禄大夫太常卿遂<lb/>
良官至尚書左僕射河南公博學通識有王佐之才忠<lb/>
讜之臣也善書少則服膺虞監長則祖述右軍真書甚<lb/>
得其媚趣若瑶臺青鏁宵映春林美人嬋娟似不任乎<lb/>
<pb n="KR3h0019_WYG_003-54b"/>
羅綺増華綽約歐虞謝之其行草之間即居二公之後<lb/>
顯慶四年卒年六十四遂良隸行入妙亦甞師授史陵<lb/>
然史亦有古直傷於疎瘦也<lb/>
唐陸柬之呉郡人官至朝散大夫太子司議郎虞世南<lb/>
之甥少學舅氏臨寫所合亦猶張翼換羲之表奏蔡邕<lb/>
為平子後身晚習二王尤尚其古中年之跡頗有怯懦<lb/>
總章已後乃備筋骨殊矜質朴恥夫綺靡故欲暴露疵<lb/>
同乎馬不齊髦人不櫛沐雖為時所鄙回也不愚拙於<lb/>
<pb n="KR3h0019_WYG_003-55a"/>
自謀有若達人君子尤善運筆或至興㑹則窮理極趣<lb/>
矣調雖古澁亦猶文王嗜昌蒲菹孔子蹙額而甞之三<lb/>
年乃得其味一覽未窮沉研始精然工於倣傚劣於獨<lb/>
斷以此為少也隸行入妙章草書入能<hi>一本云行書章草並入能</hi>
　朱長文曰懐瓘品藻古今上下數十載持論甚正當<lb/>
　唐之盛時古書所存者多愽見而精研始能及此後<lb/>
　世搦管之士雖欲更述不亦難哉然其辭或朴或繁<lb/>
　非書之要姑存之不暇刪易其謂今之八分起於秦<lb/>
<pb n="KR3h0019_WYG_003-55b"/>
　謂今之正書即程邈之隸皆非也具續書斷王原叔<lb/>
　篇中可考也又以趙髙首妙品不可以訓故易以胡<lb/>
　敬而𫝊髙之事歐陽公謂天下之事固有出於不幸者<lb/>
　此之謂也<lb/>
　　品藻之三<lb/>
　　　唐張懐瓘書斷下<lb/>
　　　能品<lb/>
後漢張敞字子髙河東平陽人官至京兆尹善古文傳<lb/>
<pb n="KR3h0019_WYG_003-56a"/>
之子吉吉傳之杜鄴杜鄴傳之子林吉子靖字伯松博<lb/>
學文雅過於子髙二王以來古文之學蓋絶子髙精勤<lb/>
而習之其後杜林衛宻為之嗣子髙好古愽洽有緝熈<lb/>
之美焉<lb/>
後漢嚴延年字次卿東海人河南太守雅工史書規模<lb/>
趙髙時稱其妙後以罪棄市<lb/>
後漢班固字孟堅扶風安陵人官至中郎將工篆李斯<lb/>
曹喜之法悉能究之昔李斯作蒼頡篇趙髙作爰歴篇<lb/>
<pb n="KR3h0019_WYG_003-56b"/>
胡母敬作博學篇漢興閭里書私合之想謂蒼頡篇斷<lb/>
六十字為一章凡五十五章至平帝元始中徴天下通<lb/>
小學者以百數各令記字於未央庭中揚雄取其有用<lb/>
者作訓纂篇二十四章以纂續蒼頡也孟堅乃復續十<lb/>
二章和帝永初中賈魴又撰異字取固所續章而廣之<lb/>
為三十四章用訓纂之末字以為篇目故曰滂喜篇言<lb/>
滂沱大盛也凡百二十三章文字備矣明帝使孟堅成<lb/>
父彪所述漢書永平初受詔至章帝建初二十五年而<lb/>
<pb n="KR3h0019_WYG_003-57a"/>
成以竇憲賔客繫於洛陽獄卒年六十三其小篆入能<lb/>
後漢徐幹字伯張扶風平陵人官至班超軍司馬善章<lb/>
草書班固與超書稱之曰得伯張書藁勢殊工知識讀<lb/>
之莫不歎息實亦藝由已立名自人成後有蘇班亦平<lb/>
陵人也五嵗能書甚為張伯英所稱歎<lb/>
後漢許慎字叔重汝南召陵人官至太尉南閣祭酒少<lb/>
好古學喜正文字尤善小篆師模李斯甚得其妙作說<lb/>
文解字十四篇萬五百餘字疾篤令子冲詣闕上之安<lb/>
<pb n="KR3h0019_WYG_003-57b"/>
帝末年卒<lb/>
晉吕忱字伯雍博識文字撰字林五篇萬二千八百餘<lb/>
字字林則說文之流小篆之工亦叔重之亞也<lb/>
後漢張超字子並河間鄭人官至刑部司馬工章草擅<lb/>
名一時字勢甚峻亦猶楚共王用刑失節不合其宜呉<lb/>
人以皇象方之五原范曄云超草書妙絶<lb/>
後漢崔寔字子真瑗之子也愽學有俊才為五原太守<lb/>
章草雅有父風良冶箕弓斯焉不墜張茂先甚稱之<lb/>
<pb n="KR3h0019_WYG_003-58a"/>
後漢羅暉字叔景京兆杜陵人官至羽林監桓帝永夀<lb/>
年卒善草著聞三輔張伯英自謂方之有餘與太僕朱<lb/>
賜書云上比崔杜不足下方羅趙有餘朱賜亦杜陵人<lb/>
時稱工書也<lb/>
後漢趙襲字元嗣京兆長安人為燉煌太守與羅暉並<lb/>
以能草見重闗西而矜巧自與衆頗惑之與張芝素相<lb/>
親善靈帝時卒燉煌有張越仕至梁州刺史亦善草書<lb/>
後漢左伯字子邑東萊人特工八分名與毛𢎞等列小<lb/>
<pb n="KR3h0019_WYG_003-58b"/>
異於邯鄲淳亦擅名漢末又甚能作紙漢興用紙代簡<lb/>
至和帝時蔡倫工為之而子邑尤得其妙故蕭子良荅<lb/>
王僧䖍書云子邑之紙妍妙輝光仲將之墨一㸃如漆<lb/>
伯英之筆窮神盡思妙物逺矣邈不可追然子邑之八<lb/>
分亦猶斥山之文皮即東北之美者也<lb/>
後漢張紘字子綱廣陵人善小篆官至侍御史年六十<lb/>
卒孔融與子綱書曰前勞筆跡乃多為篆舉篇見字欣<lb/>
然獨笑如復觀其人融之此言不易而得紘之小篆時<lb/>
<pb n="KR3h0019_WYG_003-59a"/>
頗有聲<lb/>
後漢毛𢎞字大雅河南武陽人服膺梁鵠研精八分亦<lb/>
成一家法獻帝時為郎中教於秘書建安末卒<lb/>
魏衛覬字伯儒河南安邑人官至侍中尤工古文篆隸<lb/>
草體傷瘦筆跡精絶魏初傳曰古文者篆出於邯鄲淳<lb/>
伯儒甞寫淳古文尚書還以示淳淳不能别年六十二<lb/>
卒伯儒古文小篆隸書章草並入能子孫皆妙於書<lb/>
晉何曽字潁考陳郡陽夏人官至太保咸寧四年卒年<lb/>
<pb n="KR3h0019_WYG_003-59b"/>
八十餘工於藁草時人珍之也<hi>一本云潁考善草書甚有古質少於風味孔子</hi>
<hi>曰質勝文則野是之謂乎</hi>
晉傅𤣥字休奕北地泥陽人祖燮漢漢陽太守父幹魏<lb/>
扶風太守休奕少孤貧愽學善屬文解鍾律性剛直不<lb/>
容人之短舉秀才為御史中丞司隸校尉善於篆隸見<lb/>
重時人云得鍾胡之法休奕小篆隸書入能時王允之<lb/>
善草隸官至衛將軍又張嘉善隸書羊欣云嘉師於鍾<lb/>
氏勝王羲之在臨川也<lb/>
<pb n="KR3h0019_WYG_003-60a"/>
後漢張嘉字子勝官至光禄大夫時又有皇甫定年七<lb/>
嵗善史書從兄謐深竒之<lb/>
晉劉紹字彦祖彭城人官至御史中丞遷侍中善小篆<lb/>
工飛白雖不及張毛亦一時之秀作飛白勢永和八年<lb/>
卒小篆飛白入能栁詳亦善飛白彦祖之亞也<lb/>
晉楊肇字季初榮陽宛陵人官至折衝將軍荆州刺史<lb/>
工於草隸咸寧元年卒潘岳誄云草隸兼善尺牘必珍<lb/>
翰動若飛紙落如雲亦猶甘茂百能自通借餘光於蘇<lb/>
<pb n="KR3h0019_WYG_003-60b"/>
代安仁之誄抑其然季初隸草入能<lb/>
晉杜預字元凱京兆杜陵人度即六世祖祖畿魏僕射<lb/>
父恕幽州刺史並善行草預博學官至鎮南將軍當陽<lb/>
侯父祖三世善草書時人以衛瓘方之稱杜預三世焉<lb/>
晉齊獻王攸字大猷河内人武帝母弟善尺牘尤能行<lb/>
草書蘭芳玉潔竒而且古才望出武帝之右帝用荀朂<lb/>
言出都督青州上道憤怒嘔血咸寧四年卒年三十六<lb/>
草行入能<lb/>
<pb n="KR3h0019_WYG_003-61a"/>
晉李式字景則江夏鍾武人官至侍中衛大夫之猶子<lb/>
也甚推其叔母善書右軍云李式平南之流亦可比庾<lb/>
翼咸熈三年卒年五十四隸草入能許靜民善題宫觀<lb/>
額將方直之體其草稍乏筋骨亦景則之亞也<lb/>
晉王導字茂𢎞瑯瑘臨沂人祖覽父載導行草兼妙然<lb/>
疎柯逈擢寡葉危隂雖賢有餘而才不足元明二帝並<lb/>
工書皆推難於茂𢎞王愔云王導行草見貴當世咸寜<lb/>
五年卒年六十四行草入能有六子恬洽書皆知名矣<lb/>
<pb n="KR3h0019_WYG_003-61b"/>
後漢張彭祖呉郡人官至龍驤將軍善隸書右軍每見<lb/>
其緘牘輒存而玩之始知夷齊雖賢得孔子而名益彰<lb/>
亦猶彭祖附青雲之士不泯於世也<lb/>
晉韋𢎞字叔思位至原州刺史弟季字成爲平西將軍<lb/>
善隸書<lb/>
晉王濛字仲祖太原晉陽人官至長山令女為皇后贈<lb/>
光禄大夫晉陽侯善隸書法於鍾氏狀貌似而觔骨不<lb/>
備永和三年卒年三十九隸章草入能衛瑧陶侃亞也<lb/>
<pb n="KR3h0019_WYG_003-62a"/>
晉王恬字敬預導子官至後將軍㑹稽内史工於草隸<lb/>
當世難與爲比永和五年卒年三十六張翼善隸書尤<lb/>
長於臨效若率性而運復非工劣於敬預也<hi>時戴安道隱居不仕</hi>
<hi>總角時以雞子汁溲白瓦屑作鄭𤣥碑文自書刻之文既竒書亦妙絶又有康昕亦名善隸書王子猷常題方</hi>
<hi>山庭殿數行昕宻改之子敬後過不疑又爲謝居士題畫以示子敬子敬歎能以爲西河絶矣昕字君明外國</hi>
<hi>人官至臨沂令</hi>
晉庾翼字稚恭潁川鄢陵人明穆皇后弟安西將軍荆<lb/>
州刺史善草隸書名亞右軍兄亮字元規亦有書名嘗<lb/>
<pb n="KR3h0019_WYG_003-62b"/>
就右軍求書逸少荅云稚恭在彼豈復假此嘗復以章<lb/>
草荅亮示翼乃大服因與王書云吾昔有伯英章草十<lb/>
紙因䘮亂遺失嘗謂人曰妙跡永絶今見足下答家兄<lb/>
書煥若神明頓還舊觀永和九年卒年四十一<lb/>
晉王修字敬仁濛之子也官至著作郎善隸行書嘗求<lb/>
右軍書乃寫東方朔畫贊與之昇平元年卒年二十四<lb/>
始王導愛好鍾氏書喪亂狼狽猶衣帶中盛尚書宣示<lb/>
帖過江後以賜右軍右軍借敬仁敬仁卒其母見此書<lb/>
<pb n="KR3h0019_WYG_003-63a"/>
平生所好遂以入棺敬仁隸行入妙殷仲堪亦敬仁之<lb/>
亞也<lb/>
晉韋昶字文休誕兄凉州刺史之𤣥孫官至潁川刺史<lb/>
散騎常侍善古文大篆及草狀貎尤古亦猶人則抱素<lb/>
木而封氷竒而且勁太元中又使文休以大篆改八分<lb/>
焉或問王右軍父子書君以為云何答曰二王未足知<lb/>
書也又妙作筆子敬得其筆稱為絶世義熈末卒年七<lb/>
十嵗文休古文大篆草書並入妙<lb/>
<pb n="KR3h0019_WYG_003-63b"/>
五代宋蕭思話蘭陵人父源冠軍瑯瑘太守思話官至<lb/>
征西将軍左僕射工書學於羊欣得其體法行草連崗<lb/>
盡望勢不㫁絶雖無竒峰壁立之秀亦可謂有功矣王<lb/>
僧䖍云蕭全法羊欣風流媚好殆欲不減筆力恨弱袁<lb/>
昻云羊真孔草蕭行范篆各一時之妙也然上方琳之<lb/>
不足下方范曄有餘諭之於𤣥𤣥蓋緇緅間耳孝建二<lb/>
年卒五十時有邱道護善隸書便書素時司馬珣之為<lb/>
呉興羊欣弟倫為臨安令欣呉興看弟珣之乃以道護<lb/>
<pb n="KR3h0019_WYG_003-64a"/>
素書洛神賦示欣欣嗟咨其工以為勝己道護烏程人<lb/>
也官至相國主簿時有張昶亦善草書官至征北將軍<lb/>
也<lb/>
後漢范曄字蔚宗順陽人父泰曄官至太子詹事工於<lb/>
草隸小篆尤精師範羊欣不能攜㧞永嘉二十年伏誅<lb/>
諸葛長民亦善行草論者以為曄之流也長民官至前<lb/>
將軍義熈八年伏誅時又有張休善隸書初羊欣愛子<lb/>
敬正隸法共崇仰以右軍之體微古不復見貴休始改<lb/>
<pb n="KR3h0019_WYG_003-64b"/>
之世乃大行休字𢎞明官至豫章太守也<lb/>
齊髙帝姓蕭氏諱道成字紹伯蘭陵人善草書篤好不<lb/>
已祖述子敬稍乏風骨嘗與王僧䖍賭書書畢曰誰為<lb/>
第一對曰臣書臣中第一陛下書帝中第一帝笑曰卿<lb/>
可謂善自謀矣然太祖與簡穆賭書亦猶雞之搏狸稍<lb/>
不自知量力也年五十六太子賾亦善書賾子綸字世<lb/>
調多才藝善隸書始變古法甚有娟好過諸昆弟綸子<lb/>
確字仲正才兼文武甚工草隸為侯景所殺<lb/>
<pb n="KR3h0019_WYG_003-65a"/>
晉謝晀字𤣥暉陳留人官至吏部郎中風華黼藻當時<lb/>
獨步草書甚有聲草殊流美薄暮川上餘霞照人春晩<lb/>
林中飛花滿目詩曰有美一人清揚婉兮邂逅相遇適<lb/>
我願兮是之謂矣顔延之亦善草書乃其亞也<lb/>
梁武帝姓蕭氏諱衍字叔達蘭陵中都里人丹陽尹順<lb/>
之子好草書狀貌亦古乏於筋力既無竒姿異態有減<lb/>
於齊髙矣年八十六崩子綱綸繹並有書名也<lb/>
梁庾肩吾字叔慎新野人官至度支尚書才華既秀草<lb/>
<pb n="KR3h0019_WYG_003-65b"/>
隸兼善累紀専精徧探名法可謂贍聞之士也變態殊<lb/>
妍多慙質素雖有竒尚手不稱情乏於筋力文勝質則<lb/>
史是之謂乎嘗作書品亦有佳致天寳元年卒肩吾隸<lb/>
草入能子信亦工草書時有殷鈞范懐約顔恊等並善<lb/>
隸書有名於世矣<lb/>
梁陶𢎞景字通明秣陵人隱居丹陽茅山善書師祖鍾<lb/>
王采其氣骨然時稱與蕭子雲阮研等各得右軍一體<lb/>
其真書勁利歐虞徃徃不如隸行入能<lb/>
<pb n="KR3h0019_WYG_003-66a"/>
五代周王褒字子深瑯瑘臨沂人曽祖儉齊侍中太尉<lb/>
祖騫梁侍中父規並有重名子深官至司空工草隸師<lb/>
蕭子雲而名亞子雲躡而蹤之相去何逺雖風神不峻<lb/>
亦士君子之流也<lb/>
隋永欣寺僧智果㑹稽人也煬帝甚喜之工書銘石其<lb/>
為瘦健造次難類嘗謂永師云和尚得右軍肉智果得<lb/>
右軍骨夫筋骨藏於膚肉山水不厭髙深而此公稍乏<lb/>
清幽傷於淺露若呉人之戰輕進易退勇力而非武虚<lb/>
<pb n="KR3h0019_WYG_003-66b"/>
張誇耀無乃小人儒乎智果隸行草入能時有僧述僧<lb/>
特與果並師智永述困於肥鈍特傷於瘦怯也<lb/>
唐漢王元昌神堯之子也尤善行書金玉其姿挺生天<lb/>
骨襟懐宣暢洒落可觀藝業未精過於奔放若吕布之<lb/>
飛將或輕於去就也諸王仲季並有能名韓王曹王即<lb/>
其亞也曹則妙於飛白韓則工於草行魏王魯王即韓<lb/>
王之倫也<lb/>
唐髙正臣廣平人官至衛尉少卿習右軍之法脂肉頗<lb/>
<pb n="KR3h0019_WYG_003-67a"/>
多骨氣微少修容整服上有風流可謂堂堂乎張也𤣥<lb/>
宗甚愛其書張懐素先君與髙有舊朝士就髙乞書或<lb/>
憑書之髙嘗與人書十五紙張乃戲換其五紙又令示<lb/>
髙再看不悟客曰有人換父書髙笑曰必張公也終不<lb/>
能辨宋令文曰力則張勝態則髙强有人求髙書一屏<lb/>
障曰正臣故人在申州正與僕書一類公可徃求之張<lb/>
君乃與書之自任潤州湖州筋骨漸備比見蓄者多謂<lb/>
為禇後任申邵等州體法又變㡬合於古矣陸柬之嘗<lb/>
<pb n="KR3h0019_WYG_003-67b"/>
為髙書告身髙皇嫌之不將入帙後為䑕所傷持示張<lb/>
君曰此䑕甚觧正臣意耳風調不合一至於此正臣隸<lb/>
行草入能<lb/>
唐裴行儉河東人官至兵部尚書工草書行及章草並<lb/>
入能有古縉紳之士其貌偉然華衮金章從容省闥<lb/>
唐王知敬洛陽人官至太子家令工草及行尤善章草<lb/>
入能膚骨兼有戈㦸足以自衛毛翮足以飛飜若兾大<lb/>
略宏圖摩霄殄冦則未竒也房僕射𤣥齡與此公同品<lb/>
<pb n="KR3h0019_WYG_003-68a"/>
房行草亦風流秀頴可與亞能又殷侍御仲容善篆隸<lb/>
題署尤精亦王之鴈行也<lb/>
唐宋令文河南陜人官至左衛中郎將竒姿偉麗身有<lb/>
三絶曰書畫力尤於書備兼諸體偏意在草甚欲究能<lb/>
翰簡翩翩甚得書之媚趣若與髙卿比權量力則騶忌<lb/>
之類徐公也<lb/>
唐王紹宗字承烈江都人父修禮越王友道雲孫也承<lb/>
烈官至祕書少監清鍳逺識才髙書古祖述子敬欽羡<lb/>
<pb n="KR3h0019_WYG_003-68b"/>
柬之其中年小真書體象尤異沉邃堅宻雖華不逮陸<lb/>
而古乃齊之其行書及章草次於真晩節之草則攻乎<lb/>
異端度越繩墨薰蕕同器玉石兼儲苦以敗為瑕筆乖<lb/>
其指嘗與人云鄙夫書翰無功者特由水墨之積習常<lb/>
清心率意虚神静思以取之每與呉中陸大夫論及此<lb/>
道明朝必不覺已進陸後於宻訪知之嗟賞不少將余<lb/>
比虞君以虞亦不臨寫故也但心凖目想而已聞虞眠<lb/>
布被中恒手畫肚與余正同也阮交州㫁割不足陸大<lb/>
<pb n="KR3h0019_WYG_003-69a"/>
夫蕪穢有餘此公尤甚於陸也又曽謂所親曰自恨不<lb/>
能専有功禇雖已過陸猶未及承烈隸行章草入能兄<lb/>
嗣宗亦善書况之二陸則少監可比徳於平原矣<lb/>
唐孫䖍禮字過庭陳留人官至率府録事叅軍博雅有<lb/>
文章草書憲章二王工於用筆儁拔剛㫁尚異好竒然<lb/>
所謂少功用有天材真行之書亞於草矣嘗作運筆論<lb/>
亦得書之指趣也與王祕監相善王則過於遲緩此公<lb/>
傷於急速使二子寛猛相濟是為合矣雖管夷吾失於<lb/>
<pb n="KR3h0019_WYG_003-69b"/>
奢晏平仲失於儉終為賢大夫也過庭隸行入能草入<lb/>
妙<lb/>
唐薛稷河東人官至太子少保書學禇公尤髙綺麗媚<lb/>
好膚肉得師之半矣可為河南公之髙足甚為時所珍<lb/>
尚雖似范雎之口才終畏何曽之面質如聽言信行亦<lb/>
可使為行人觀行察言或見非於宰我以罪伏誅稷隸<lb/>
行入能章草書亦其亞也<lb/>
唐盧藏用字子濳京兆長安人官至黄門侍郎書則幼<lb/>
<pb n="KR3h0019_WYG_003-70a"/>
尚孫草晩師逸少雖闕於工稍閑體範八分之製頗傷<lb/>
疎野若况之前列則有奔馳之勞如傳之後昆亦規矩<lb/>
之法子濳隸行草入能自陳遵劉穆之起濫觴於前曹<lb/>
喜杜度激洪波於後群門出角立挺或祕像天府或藏<lb/>
器竹帛雖經千載歴久彌珍並可耀乎祖先榮及昆裔<lb/>
使夫學者發色開華靈心警悟可謂琴瑟在耳貝錦成<lb/>
章或得之於齊或失之於楚足為龜鏡自可韋弦此皆<lb/>
天下之聞人入於品列其有不遭明主以展其材不遇<lb/>
<pb n="KR3h0019_WYG_003-70b"/>
知音以揚其業蓋不知矣亦猶道雖貴必得時而後動<lb/>
有勢而後行况瑣瑣之勢哉<lb/>
評曰蓋一味之嗜五性不同殊音之發契物斯失方類<lb/>
相襲且或如彼况書之臧否情之愛惡無偏乎若毫釐<lb/>
較量誰驗凖的推其大率可以言詮觀昔賢之評書或<lb/>
有不當王僧䖍云亡從祖中書令筆力過子敬者君子<lb/>
周而不比乃有黨乎梁武帝云鍾繇書法十有二意世<lb/>
之書者多師二王元常逸跡曾不睥睨競巧趣精殆同<lb/>
<pb n="KR3h0019_WYG_003-71a"/>
機神逸少至於學鍾勢巧及其獨運意疎字緩譬猶楚<lb/>
音夏習不能無異子敬之不逮真亦劣章草然觀其行<lb/>
草之㑹則神勇蓋世况之於父猶擬抗衡比之鍾張雖<lb/>
勍敵仍有擒盖之勢夫天下之能事悉難就也假如效<lb/>
蕭子雲書雖則童孺但學至數日見者無不云學蕭書<lb/>
欲窺鍾公其墻數仞罕得其門者小王則若驚風拔樹<lb/>
大力移山其欲效之立見僵仆可知而不可得也右軍<lb/>
則雖學者日勤而體法日速可謂鑽之彌堅仰之彌髙<lb/>
<pb n="KR3h0019_WYG_003-71b"/>
其諸異乎莫可知也已則優㫁矣右軍云吾書比之鍾<lb/>
張終當抗衡或謂過之張草猶當鴈行又云吾真書勝<lb/>
鍾草故減張羊欣云羲之便是少推張草庾肩吾云張<lb/>
功夫第一天然次之天然不及鍾功夫過之懐素以為<lb/>
杜草蓋無所師鬱鬰靈變為後世楷則此乃天然第一<lb/>
也有遒變杜君草體以至草聖天然所資理在可度池<lb/>
水盡黑功又至焉太傅雖習曹蔡隸法藝過於師青出<lb/>
於藍獨探神妙右軍開鑿通津神模天巧故能増損古<lb/>
<pb n="KR3h0019_WYG_003-72a"/>
法裁成今體進退憲章耀文含質推方履度動必中庸<lb/>
英氣絶倫妙節孤峙然此諸公皆籍因循至於變化天<lb/>
然何獨許鍾而不言杜亦由杜在張前一百餘年神蹤<lb/>
罕見縱有佳者難乎其議故世之評者言鍾張夫鍾張<lb/>
心悟手從動無虚發不復修飾有若生成二王心手或<lb/>
違因思精巧發葉敷華多所㸃綴是知鍾張得之於未<lb/>
萌之前二王見之於已然之後然庾公之評未有焉故<lb/>
韋文休云二王自可未能足之書也或此為累然草隸<lb/>
<pb n="KR3h0019_WYG_003-72b"/>
之間已為三古伯度為上古鍾張為中古羲獻為下古<lb/>
王僧䖍云謝安殊自矜重而輕子敬之書嘗為子敬書嵇<lb/>
中散詩子敬或作佳書與之謂必珍録乃題後荅之亦<lb/>
以為恨或云安問子敬君書何如答云家君固當不同<lb/>
安云外論殊不爾又云人那得知此乃短謝公也羊欣云<lb/>
張字形不及古然自不如小王虞龢云古質而今妍數<lb/>
之常愛妍而薄質人之情鍾張方之二王可謂古矣豈<lb/>
得無妍質之殊父子之間又為今古子敬窮其妍妙固<lb/>
<pb n="KR3h0019_WYG_003-73a"/>
其宜也並以小王居勝達人通論不其然乎羊欣云右<lb/>
軍古今莫二虞龢云獻之始學父書正體乃不相似至<lb/>
於筆絶章草殊相擬類筆跡流澤婉轉妍媚乃欲過之<lb/>
王僧䖍云獻之骨勢不及父媚越過之蕭子良云崔張<lb/>
以來歸美於逸少僕不見前古人之跡計亦無過之孫<lb/>
過庭云元常専工於隸書伯英尤精於草體彼之二美<lb/>
而羲獻無之並有得也夫椎輪為大輅之始以椎輪之<lb/>
朴不如大輅之華蓋以工拙豈以文勝質若謂文勝質<lb/>
<pb n="KR3h0019_WYG_003-73b"/>
諸子不逮周孔復何疑哉或以法可傳則輪扁不能授<lb/>
之於子是知一致而百慮異軌而同奔鍾張雖草創稱<lb/>
能二王乃差池稱妙若以居先則勝鍾張亦有所師固<lb/>
不可文質先後而求之蓋一以貫之求其合天下之達<lb/>
道也雖則齊聖躋神妙各有最若真書爾雅道合神明<lb/>
則元常第一若真行妍美粉黛無施則逸少第一若章<lb/>
草古逸極致髙深則伯度第一章草則勁骨天縱草則<lb/>
變化無方則伯英第一其間備精諸體唯獨右軍次至<lb/>
<pb n="KR3h0019_WYG_003-74a"/>
大令然子敬可謂武盡美矣未盡善也逸少可謂韶盡<lb/>
美矣又盡善也然此五賢各能盡心而躋於聖或有侮<lb/>
之亦猶日月之蝕無損於明白雲在天瞻望悠邈固同<lb/>
為終古獨絶百世之模楷髙步於人倫之表棲遲於墨<lb/>
妙之門不可以規矩其形律吕其度鵬摶龍躍絶跡霄<lb/>
漢所謂得𤣥珠於赤水矣其或繼書者雖百世可知然<lb/>
史籀李斯即字書累葉之祖其所製作並神妙至極蓋<lb/>
無等夷八分書則伯喈製勝出世獨立誰敢比肩至如<lb/>
<pb n="KR3h0019_WYG_003-74b"/>
崔及小張韋衛皇索等雖則同品不居其最並不備載<lb/>
較量然各峻彼雲峰増其海派使後世資瞻仰而露潤<lb/>
焉趙壹有非貶草之論仍笑重張芝書為祕寳者嗟夫<lb/>
道不同不相為謀夫藝之在已如木之加實草之増葉<lb/>
繪以衆色為章食以五味為美亦猶八卦成列八音克<lb/>
諧聾瞽之人不知其謂若知其故耳想心識自該通審<lb/>
其不知則聾瞽者耳庾尚書以臧否相推而列九品升<lb/>
阮研衛瓘索靖韋誕皇象鍾㑹同居第三等此若棠杜<lb/>
<pb n="KR3h0019_WYG_003-75a"/>
之樹植橘柚之林又抑薄紹之與齊髙帝等三十人同為<lb/>
第七亦猶屈鹽梅之重處掾屬之伍李夫人以程邈居<lb/>
第一品且書傳所載程創為隸法其於工拙蔑爾無聞<lb/>
遺跡又無何以知其品第又云梁氏石書雅勁於韋蔡<lb/>
以梁比蔡豈不懸絶又張昶伯英之弟妙於草隸八分<lb/>
混兄之書故謂之亞聖衛恒兼精體勢時人云得伯英<lb/>
之骨並居第四仍與漢王同流又貶桓𤣥謝安蕭子雲<lb/>
釋智永陸柬之等與王知敬同居第五若第此數子豈<lb/>
<pb n="KR3h0019_WYG_003-75b"/>
與埒能嗜好不同又加之以言况可盡之於剛柔消息<lb/>
貴乎適宜形像無常不可典要固難評也蕭子雲言欲<lb/>
作二王論草隸法言不盡意遂不能成又云頃得書意<lb/>
轉深㸃畫之間所言不得盡其妙者事事皆然誠哉是<lb/>
言也藝成而下徳成而上然書之為用施於竹帛千載<lb/>
不朽亦猶愈泯泯而無聞哉萬事無情勝寄在我苟視<lb/>
跡而合趣或染翰而得人雖身沉而名飛兾托之以神<lb/>
契每見片善何慶如之懐瓘恨不果遊目天府備觀名<lb/>
<pb n="KR3h0019_WYG_003-76a"/>
跡徒勤勞乎其所未聞祈求乎其所未見今録所聞見<lb/>
粗如前列學慙於愽識不逮能繕竒纉異多所未盡且<lb/>
如抱絶俗之才孤秀之質不容於世夫復何恨故孔子<lb/>
曰博學深謀而不遇者衆矣何獨丘哉然識貴行藏行<lb/>
貴明潔至人晦跡其可盡知開元甲子嵗廣陵卧疾始<lb/>
焉草創其觸類生變萬物為象庶乎周易之體也其一<lb/>
字褒貶微言勸戒竊乎春秋之意也其不虚美不隠惡<lb/>
近乎馬遷之書也兾其衆美以成一家之言雖知不知<lb/>
<pb n="KR3h0019_WYG_003-76b"/>
在人然獨善之與兼濟取舎其為孰多童蒙有求思過<lb/>
半矣且二王既沒書或在茲語曰能言之者未必能行<lb/>
能行之者未必能言何不備能而後為評嵗在丁夘存<lb/>
筆削焉<lb/>
趙僎論曰昔犧后作易周公創禮孔父修雅豈徒異之<lb/>
而已將實大造化之根出君臣之義考風俗之正耳若<lb/>
三聖不作則後王何述故天地非伏羲不昭長幼非周<lb/>
公不序雅頌又非孔子不列矣是三聖者所謂能𢎞其<lb/>
<pb n="KR3h0019_WYG_003-77a"/>
道而由之也兹又論夫文字發軔牋翰殊書本於其初<lb/>
以迄今代三千餘載𦕈茫難知而書斷之為義也聞我<lb/>
后之所好述古能以方之不謂其智乎較前人之尤工<lb/>
陳清頌以别之不謂其白乎體物備象有大易之制紀<lb/>
時録號同春秋之典自古文逮草跡列十書而詳其祖<lb/>
首神品至能筆出三等而備厥人所謂執簡之太素含<lb/>
毫之萬象而申之宇宙能事斯畢矣若是夫古或作之<lb/>
有不能評之評之有不能文之今斯書也統三美而絶<lb/>
<pb n="KR3h0019_WYG_003-77b"/>
舉成一家以孤振雖非孔父所刋是猶邱明同事偉哉<lb/>
獨哉君哉臣哉前載所不述非夫人之能誰究哉<lb/>
　　品藻之四<lb/>
　　　灊溪續書斷序<lb/>
周官保氏教國子以六藝禮樂射御書數之謂也書之<lb/>
為教古者以㕘於禮樂惡可置哉自秦變六體漢興有<lb/>
章草英儒相承故得不廢寖興於西京曹魏之際極盛<lb/>
於晉宋隋唐之間窮精殫妙變態百出無以尚矣當彼<lb/>
<pb n="KR3h0019_WYG_003-78a"/>
之時士以不工書為恥師授家習能者益衆形於簡牘<lb/>
耀於金石後人雖去千百齡得而閲之如挹其眉宇也<lb/>
下至於五代天下罹金革之憂不遑筆札神宋受命聖<lb/>
聖繼明雲章宸翰藝出天縱炳如日月發如鳳鸞天下<lb/>
多士向風趨學間有俊哲自為名家古文則郭忠恕句<lb/>
中正篆籀則徐騎省邵餗章友直分隸則王原叔真草<lb/>
則楊少師王御史李西臺宋宣憲石曼卿周子發蘇子<lb/>
美蔡君謨咸有遺跡可以觀述雖然學者猶未及晉唐<lb/>
<pb n="KR3h0019_WYG_003-78b"/>
之間多且盛者何也蓋經五季之潰亂而師法罕𫝊就<lb/>
有得之秘不相授故雖志於書者既無所宗則復中止<lb/>
是以然也夫書者英傑之餘事文章之急務也雖其為<lb/>
道賢不肖皆可學然賢者能之常多不肖者能之常少<lb/>
也豈以不肖者能之而賢者遽棄之不事哉若夫尺牘<lb/>
叙情碑板述事惟其筆妙則可以珍藏可以垂後與文<lb/>
俱𫝊或其繆惡則旋即棄擲漫不顧省與文俱廢如之<lb/>
何不以為意也予雖不能每悵然為之嘆息於是集古<lb/>
<pb n="KR3h0019_WYG_003-79a"/>
今字法書論之類為墨池編其善品藻者得三家焉曰<lb/>
庾肩吾曰李嗣真曰張懐瓘而懐瓘者為備然自開元<lb/>
以來未有紀録而唐初諸公或雖有其𫝊而事迹缺畧<lb/>
或未甞立傳於此編為缺於是用懐瓘品例綴所聞見<lb/>
斷至唐興以來以至於本朝熈寜之間作續書㫁庶近<lb/>
時抱藝君子於此具見而不學者觀之亦思勉焉其所<lb/>
缺漏當嗣而益諸熈寜七年八月六日灊溪隠夫序<lb/>
　　　續書㫁上<lb/>
<pb n="KR3h0019_WYG_003-79b"/>
　　　　品書論　宸翰述<lb/>
　　　神品三人<lb/>
　　　　顔真卿　張長史　李陽冰<lb/>
　　　妙品十六人<lb/>
　　　　唐太宗　虞世南　歐陽詢　歐陽通<lb/>
　　　　禇遂良　陸柬之<hi>髙正臣附</hi>　徐嶠之<lb/>
　　　　徐　浩　釋懐素<hi>懐仁附</hi>　　栁公權<lb/>
　　　　沈𫝊師　韓擇木　徐騎省<hi>弟鍇及李無惑附</hi>
<pb n="KR3h0019_WYG_003-80a"/>
　　　　石曼卿　蘇子美　蔡君謨<lb/>
　　　品書論<lb/>
昔庾肩吾定張芝至於法髙一百二十有八人為九品<lb/>
李嗣真録李斯至於張正見八十一人為十等其間有<lb/>
兩存者有互見者網羅前哲固以愽矣然肩吾梁人也<lb/>
其去羲獻未逺其所評逺者必有依據近者皆所親見<lb/>
也而嗣真得承群賢之緒餘而又益以隋唐之近迹故<lb/>
可以錙銖以權之尺寸以度之列為數品然太繁則亂<lb/>
<pb n="KR3h0019_WYG_003-80b"/>
其升降失中者多矣其說止於題評譬喻不求事實虚<lb/>
言潤飾孰為凖繩至張懐瓘乃討論古今自史籀至於<lb/>
唐之盧藏用為神妙能三品人為一傳兼王袁之評庾<lb/>
李之品而附之以名字郡邑爵位之詳品簡則易推事<lb/>
明則可考此足為學者之便也然其或失於折𠂻或傷<lb/>
於鄙俚而叙古人之行事未備其猶病諸予欲不踵懐<lb/>
瓘别為一書然自度病處而去古益逺其所見聞皆不<lb/>
及懐瓘之博且詳也雖復増損其能甚異哉於是續而<lb/>
<pb n="KR3h0019_WYG_003-81a"/>
補之自隋以前能書者雖懐瓘所不録而雜見於庾李<lb/>
書品竇臮述書賦迹絶難考此不復載也懐瓘開元中<lb/>
嘗為翰林供奉工書之外無聞焉不以人廢言此謂神<lb/>
妙能者以言乎上中下之號而已豈所謂聖神之神道<lb/>
妙之妙賢能之能哉就乎一藝區以别矣傑立特出可<lb/>
謂之神運用精美可謂之妙離俗不謬可謂之能據所<lb/>
傳覩精為著定苟好惡之異商㩁之差以俟來哲然同<lb/>
品之間因有優劣覽之可以自知焉<lb/>
<pb n="KR3h0019_WYG_003-81b"/>
　　　宸翰述<lb/>
神宋之興自太祖震神武敷至仁以大定天下又能敦<lb/>
尚文雅耆儒宿徳置於廊廟英髦麗藻列於禁掖然於<lb/>
翰墨之學固未遑暇太宗方在躍淵留神墨妙㫁行片<lb/>
簡已為時人所寳及既即位區内砥平朝廷燕寜萬機<lb/>
之暇手不釋卷學書至於夜分而夙興如常以生知之<lb/>
敏識而繼博學之不倦巧倍前古體兼數妙英氣竒采<lb/>
飛動超舉聖神絶藝無得而名焉帝善篆隸草行飛白<lb/>
<pb n="KR3h0019_WYG_003-82a"/>
八分而草書冠絶嘗草書千文勒石於祕閣又八分千<lb/>
文及大飛白數尺以頒輔弼當世工書者莫不歎服上<lb/>
嘗語近臣曰朕君臨天下亦有何事於筆硯特中心好<lb/>
耳江東人能小草累召詰之殊不知向背也小草字學<lb/>
難究飛白筆勢罕工吾亦恐自此廢絶矣蓋深慮書法<lb/>
之缺墜而勤以興之也始即位之後募求善書者許自<lb/>
言於公車置御書院首得蜀人王著以為翰林侍書時<lb/>
吕文仲為翰林侍讀與著更宿禁中每嵗九月後夜召<lb/>
<pb n="KR3h0019_WYG_003-82b"/>
侍書侍讀及待詔書藝於小殿張燭令對御書字亦以<lb/>
訽採外事常至乙夜而罷是時禁庭書詔筆跡丕變剗<lb/>
五代之蕪而追盛唐之舊法粲然可觀矣又嘗命徐鉉<lb/>
句中正刋定許慎說文正天下字學六書之義乃得不<lb/>
廢以隆於今又嘗閲於内府購於天下自漢章帝至唐<lb/>
太宗髙宗書及古昔名臣蒼頡張芝鍾繇杜預東晉王<lb/>
謝唐褚陸顔栁之徒與王羲之王獻之墨跡並勒石為<lb/>
法帖十卷以賜近臣後二府大臣初拜者皆賜之遂𫝊<lb/>
<pb n="KR3h0019_WYG_003-83a"/>
天下學者得以師法自古帝王好藏書者有之矣然徒<lb/>
寳惜獨善而不能兼唐文帝可謂誼主猶且擇甚愛者<lb/>
藏之於陵墓其次者函之於宫掖没卒為姦臣盗賊所<lb/>
得以至於湮滅吁可惜哉未有如吾太宗聖謨閎逺者<lb/>
也至於宸翰亦以藏之天下名山勝地為慮深矣逮章<lb/>
聖朝裒次遺墨其寘於龍圖閣太清樓祕閣御書院及<lb/>
賜於名山祠廟者凡數千卷軸真宗睿文精義窮幾入<lb/>
神適紹先誨沉研古藝宸毫煥發形於翠琰者凡九十<lb/>
<pb n="KR3h0019_WYG_003-83b"/>
編寳在天章以永來世仁廟徃在東朝已志於書真宗<lb/>
嘗以示大臣及於臨御因閱視先帝靈几有木皮飛白<lb/>
筆偶取作字筆力遒邁如素習者乃置書神位又以頒<lb/>
賜執政由是墨法日進發竒振華雲龍相從鸞鳳交舞<lb/>
無以喻之享國四紀未嘗輟功榜於先廟標於總章凡<lb/>
侍從儒學之臣皆并貺於上蓋飛白之法始於蔡邕工<lb/>
於羲獻蕭子雲而大盛於二聖之間矣自古飛白罕有<lb/>
𫝊者惟先帝興之於已墜永耀於將來厥惟艱哉英宗<lb/>
<pb n="KR3h0019_WYG_003-84a"/>
建寳文以奉之用踵故事可謂美矣憲文自居藩邸及<lb/>
踐宸極以嚮儒好學稱天下今天子潛精六經通達淵<lb/>
邃宿儒老學懾服天辨臣以病隠不與縉紳接未獲細<lb/>
閱天縱之竒能也自從覲至於舒每有青詞祈謝靈仙<lb/>
竊觀御名出於宸筆氣嚴法備迹婉勢遒觀於一字且<lb/>
如此况覩之多則妙可知也嘗觀自古居天下者功成<lb/>
則志逸治久則氣驕至於恣畋逰邇聲色窮天下之欲<lb/>
極天下之樂以至太甚而階危亂者多矣惟本朝累聖<lb/>
<pb n="KR3h0019_WYG_003-84b"/>
威瞻八荒恩被萬物而未嘗親逸欲之事田無車馬之<lb/>
音下無姝麗之求卑宫室儉服用垂拱豐裕惟六經百<lb/>
氏篇章論諸家書法是務過於寒儒者之為蓋堯舜之<lb/>
睿明文武之齊聖夫何足以尚已今臣纂述書㫁豈敢<lb/>
抑居品列謹直述以首篇云<lb/>
　　　神品三人<lb/>
顔真卿字清臣祕書監師古七世從孫也系出瑯琊世<lb/>
載名徳天寳末拜平原太守羯胡搆亂河朔諸郡皆䧟<lb/>
<pb n="KR3h0019_WYG_003-85a"/>
賊獨平原堅守與其兄杲卿以討賊為事援絶力窮乃<lb/>
趨行在事肅宗不畏於李輔國魚朝恩事代宗不阿於<lb/>
元載事徳宗不悅於盧杞擯斥流離未嘗寜處卒為姦<lb/>
雄所擠以使叛虜秉節就死年七十六位太子太師諡<lb/>
曰文忠唐世皆謂之魯公不敢名云嗚呼魯公可謂忠<lb/>
烈之臣也而不居廟堂宰天下唐之中葉卒多故而不<lb/>
克興惜哉其發於筆翰則剛毅雄特體嚴法備如忠臣<lb/>
義士正色立朝臨大節而不可奪也楊子雲以書為心<lb/>
<pb n="KR3h0019_WYG_003-85b"/>
畫於魯公信矣尤嗜書石大幾咫尺小亦方寸蓋欲𫝊<lb/>
之逺也碑刻遺迹存者最多而荒郊廢冢其出未已碑<lb/>
刻雖多而體製未嘗一也蓋隨其所感之事所㑹之興<lb/>
善於書者可以觀而知之故觀中興頌則閎偉發揚状<lb/>
其功徳之盛觀家廟碑則荘重篤實見其承家之謹觀<lb/>
仙壇記則秀頴超舉像其志氣之妙觀元次山銘則淳<lb/>
涵深厚見其業履之純餘皆可以類考㸃如墜石畫如<lb/>
夏雲鈎如屈金戈如發弩縱横有象低昻有態自羲獻<lb/>
<pb n="KR3h0019_WYG_003-86a"/>
以來未有如公者也其真行絶妙所謂如長空遊絲蟲<lb/>
網絡壁者吾於蔡明逺帖見之公正書及真行踰妙及<lb/>
神及草蓋有之矣恨未見也或曰公之於書殊少媚態<lb/>
又似太露筋骨安得越虞禇而偶羲獻耶荅曰公之<lb/>
媚非不能恥而不為也退之嘗云羲之俗書姿媚蓋以<lb/>
為病耳求合流俗非公志也又其大露筋骨者蓋欲不<lb/>
踵前蹟自成一家豈與前輩競其妥帖妍媸哉今所𫝊<lb/>
千福寺碑公少為武部員外時也遒勁婉熟已與歐虞<lb/>
<pb n="KR3h0019_WYG_003-86b"/>
徐沈晩筆相上下而魯公中興以後筆迹逈與前異者<lb/>
豈非年彌髙學愈精耶以此質之則公於柔媚圓熟非<lb/>
不能也恥而不為也自秦行篆籀漢用分隸字有義理<lb/>
法貴謹嚴魏晉而下始減損筆畫以就字勢惟公合篆<lb/>
籀之義理得分隸之謹嚴放而不流拘而不拙善書之<lb/>
至也<lb/>
唐張長史<hi>名旭不書名者避御諱也</hi>蘇州吳人也為人倜儻閎達卓<lb/>
爾不羣所與遊者皆一時豪傑李白詩云楚人盡道張<lb/>
<pb n="KR3h0019_WYG_003-87a"/>
旭竒心藏風雲世莫知三吳郡伯皆顧盼四海雄俠爭<lb/>
追随太白狂士也稱君如此君之藴蓄浩博可知矣主<lb/>
荒政龎不見抽擢棲遲卑冗壯猷偉氣一寓於毫牘間<lb/>
蓋如神呌騰霄漢夏雲出嵩華逸勢竒狀莫可窮測也<lb/>
雖庖丁之刲牛師曠之為樂扁鵲之治病輪扁之斵輪<lb/>
手與神運藝從心得無以加於此矣又其志一於書軒<lb/>
冕不能移貧賤不能屈浩然自得以終其身嗚呼書之<lb/>
至者妙與道㕘技藝云乎哉善乎韓子之知君志也嘗<lb/>
<pb n="KR3h0019_WYG_003-87b"/>
稱君曰喜焉草書怒焉草書窘窮憂悲愉佚怨恨思慕<lb/>
酣醉無聊不平有動於心必於草書焉發之顧於物見<lb/>
山水崖谷鳥獸蟲魚草木華實日月列星風雨水火雷<lb/>
霆霹靂歌舞戰鬬天地萬物之變可喜可愕不寓於他<lb/>
必於草書發之故其書變動猶鬼神不可端倪測韓子<lb/>
未嘗輕與人譽君如此信矣今其殘札㫁簡模鏤而𫝊<lb/>
者見之使魄禠而心服也君草書得神品或云君授法<lb/>
於陸柬之嘗見公出擔夫爭路而入又聞鼔吹而得筆<lb/>
<pb n="KR3h0019_WYG_003-88a"/>
法之意後觀倡公孫舞西河劒器而得其神由是筆跡<lb/>
大進蓋積慮於中觸物以感之則通達無方矣天下之<lb/>
事不心通而强以為之未有能至焉者也初尉常熟有<lb/>
老叟陳牒既判去不數日復來君怒而責之曰汝何以<lb/>
細故屢擾官府也叟曰君筆跡竒妙欲以藏篋笥耳非<lb/>
有所論也因問所藏盡出其父書君視之曰天下竒書<lb/>
也自此益盡其法以君之資猶且愽觀而後至然則學<lb/>
固不可以已乎君性嗜酒每大醉呼呌狂走下筆愈竒<lb/>
<pb n="KR3h0019_WYG_003-88b"/>
嘗以頭濡墨而書既醒視之自以為神不可復得也世<lb/>
以此呼張顛復嘗為金吾長史後人論書歐虞禇陸皆<lb/>
有異論惟君無間言傳其法者崔邈顔真卿世或以十<lb/>
二意謂君以傳顔者是歟非歟文宗時詔以李白歌詩<lb/>
裴旻劒舞長史草書為三絶<lb/>
唐李陽冰趙郡人好古善屬文嘗令當塗李白徃依之<lb/>
贈以詩曰落筆灑篆文崩雲使人驚吐辭又炳煥五色羅<lb/>
華星歴官集賢院學士晚為將作少監韓退之稱曰李<lb/>
<pb n="KR3h0019_WYG_003-89a"/>
監是也陽冰篆品入神自秦李斯以蒼頡史籀之迹變<lb/>
而新之特製小篆備三才之用合萬物之變包括古籀<lb/>
孕育分隸功已至矣歴兩漢魏晉至隋唐逾千載學書<lb/>
者惟真草是工窮英擷華浮功相尚而曽不省其本根<lb/>
由是篆學中廢陽冰生於開元始學李斯嶧山碑後見<lb/>
仲尼篆吳季札墓誌精探小學得其淵源遍觀前人遺<lb/>
迹以謂未有㸃畫但偏傍模刻而已嘗歎曰天之未喪<lb/>
斯文也故小子得篆籀之宗㫖其以書為己任也如此<lb/>
<pb n="KR3h0019_WYG_003-89b"/>
當世說者皆傾服之以為其格峻其氣壮其法備又光<lb/>
大於秦斯矣蓋李斯去古近而易以習傳陽冰去古逺<lb/>
而難於獨立也雅好書石魯公之碑陽冰多題其額觀<lb/>
其遺刻如太阿龍泉横倚寳匣華峯崧極新浴秋露不<lb/>
足為其威光峭拔也或謂之蒼頡後身嘗貽書李夫人<lb/>
願刻石作篆備書六經立於明堂不刋之典號曰大唐<lb/>
石經使百代之後無所損益是時四方亂離執政者以<lb/>
為迂而陽冰之志不克就後之人將安師仰乎惜哉舒<lb/>
<pb n="KR3h0019_WYG_003-90a"/>
元輿嘗得陽冰真跡在六幅素上見蟲蝕鳥步㾗跡若<lb/>
屈鐡石䧟入屋壁霜畫炤著疑龍蛇駭解鱗甲活動皆<lb/>
飛去且賛之曰斯去千年冰生唐時冰復去矣後來者<lb/>
誰後千年有人誰能待之後千年無人篆止於斯自陽<lb/>
冰後雖餘風所激學者不墜然未有能企及之者初絳<lb/>
州碧落尊像之背有篆文極其古陽冰見之歎美服膺<lb/>
寢食其下不得影響大熱中以權權之猶有遺跡唐人<lb/>
猶竒之或以為陳惟玉書或以為異人所刻獨李漢以<lb/>
<pb n="KR3h0019_WYG_003-90b"/>
為李譔書漢之言誠然猶未敢必爾<lb/>
　　　妙品十六人<lb/>
唐太宗文武聖皇帝遏亂畧致太平雖古之聰明睿智<lb/>
神武而不殺者無以尚也既即位購求天下名書以充<lb/>
御府銳精臨寫特愛羲之首與虞世南褚遂良論書法<lb/>
二人皆賢者也因其論書可以及政矣翰墨所揮遒勁<lb/>
妍逸鸞鳳飛翥虬龍騰躍妙之最者也帝善用兵所向<lb/>
必摧破天下無事移其用兵之勇以見於書則其書孰<lb/>
<pb n="KR3h0019_WYG_003-91a"/>
禦哉故嘗謂羣臣曰吾平冦亂嘗親執金鼔觀敵之陳<lb/>
即知强弱以吾弱餌其强以吾强擊其弱無不大潰蓋<lb/>
思其深也今吾臨古人書殊不學形勢惟求其骨力骨<lb/>
力既得形勢自生矣嘗真草於屏風以示羣臣筆力遒<lb/>
勁一時之絶又嘗因賜宴操筆飛白諸公競以御手取<lb/>
之魏鄭公之薨帝為文於碑且自書焉雖功名之事然<lb/>
帝王能之為足以娛心意而示褒勸亦治世之盛美也<lb/>
貞觀二十三年帝登遐年五十三<lb/>
<pb n="KR3h0019_WYG_003-91b"/>
唐虞世南字伯施越州餘姚人父荔陳歴官太子中庶<lb/>
子世南出繼其叔中書侍郎寄之後世南貌醇謹外若<lb/>
不勝衣而學術淵博論議持正無少阿徇其中抗烈不<lb/>
可奪也故其為書氣秀色潤意和筆調然而内含剛特<lb/>
謹守法度柔而莫瀆如其為人雖歐虞同稱徳義乃出<lb/>
詢右也初浮屠智永學逸少書精極名重於陳世南從<lb/>
學焉盡得其法而有以過之其隸行皆入妙品太宗嘗<lb/>
與之論書言亦至於妙而稱世南為書翰之絶此言諒<lb/>
<pb n="KR3h0019_WYG_003-92a"/>
矣及其卒也帝甚悼之手詔魏王泰曰世南與我猶體<lb/>
拾遺補闕無日忘之蓋當代名臣人倫凖的今其云亡<lb/>
石渠東觀無復人矣世南位至祕書監𢎞文館學士爵<lb/>
永興縣公諡曰文懿<lb/>
唐歐陽詢字信本潭州臨湘人貌寢侻敏悟絶倫讀書<lb/>
輒數行同盡博貫經史當陳隋之際士子盛於書學詢<lb/>
師法逸少尤務勁儉嘗行見索靖所書碑觀之去數里<lb/>
復返及疲乃布坐至宿其傍三日乃得法其精如此傑<lb/>
<pb n="KR3h0019_WYG_003-92b"/>
出當世顯名唐初尺牘所𫝊人以為法雖戎狄亦慕其<lb/>
聲然觀其少時筆勢尚弱今廬山有西林道塲碑是也<lb/>
及晚益壯體力完備竒巧間發蓋由學以致之九成宫<lb/>
碑温大雅墓銘是也其正當纎濃得中剛勁不撓有正<lb/>
人執法面折廷諍之風至其㸃畫工妙意態精宻無以<lb/>
尚也行書黝紏蟠屈如龍蛇振動戈㦸森列自成一家<lb/>
八體盡能而飛白尤精今恨不及見也髙祖微時數與<lb/>
遊既登位累擢給事中貞觀初歴太子率更令𢎞文館<lb/>
<pb n="KR3h0019_WYG_003-93a"/>
學士封渤海男卒年八十五張懐瓘稱其飛白隸行草<lb/>
入妙小篆入能<lb/>
唐歐陽通蚤孤母徐氏教以父書懼其惰常遺錢使市<lb/>
父遺跡通乃刻意臨倣以求售數年遂繼父齊名號大<lb/>
小歐陽體雖得詢之勁銳而意態不及也然亦可以臻<lb/>
妙品矣晚節自貴重以狸毛為筆覆以兎毫管用象犀<lb/>
非是未嘗書也儀鳳中累遷中書舎人居母䘮雖以詔奪<lb/>
哀而藉藁居廬不廢天授初轉司禮卿判納言事㑹鳳<lb/>
<pb n="KR3h0019_WYG_003-93b"/>
閣舎人張嘉福請以武承嗣為皇太子通與岑長倩以<lb/>
為不可死於酷吏嗚呼歐陽父子以風節學藝相繼為<lb/>
唐名臣美哉<lb/>
唐褚遂良字登善杭州錢塘人歴官散騎常侍亮之子<lb/>
貞觀中累遷起居郎愽涉文史工隸楷虞世南死太宗<lb/>
思之嘆曰虞世南死吾無與論書者矣魏鄭公白見遂<lb/>
良帝令侍書帝方博購王羲之故帖天下爭獻然莫能<lb/>
質真偽遂良獨論所出無敢舛冒非夫博學深究者豈<lb/>
<pb n="KR3h0019_WYG_003-94a"/>
足與是非數百年之舊迹哉其書多法或斆鍾公之體<lb/>
而古雅絶俗或師逸少之法而瘦硬有餘至章草之間<lb/>
婉美華麗皆妙品之尤者也後遷諌議大夫屢進讜言<lb/>
帝嘗曰遂良鯁亮有學術竭誠於朕若飛鳥依人自加<lb/>
憐愛拜中書令帝寢疾召遂良長孫無忌曰漢武帝寄<lb/>
霍光劉備托諸葛亮朕今委卿髙宗立二賢悉心奉國<lb/>
以天下安危自任故永徽之政有貞觀風及二后廢立<lb/>
遂良固諫不從命貶愛州刺史嵗餘卒嗚呼古所謂臨<lb/>
<pb n="KR3h0019_WYG_003-94b"/>
大節而不可奪者禇公有之矣<lb/>
唐陸柬之呉郡人宰相元方之伯父虞永興之甥也臨<lb/>
學舅氏得其法遂以書専家與歐禇齊名張懐瓘謂其<lb/>
隸行入妙草入能然隸行於今殆絶遺迹余嘗閱觀其<lb/>
草書意古筆老如喬松倚壑野鶴盤空信乎名不虚得<lb/>
也官至太子司議郎元方子景融博學亦工書札時有<lb/>
髙正臣者亦以書聞而不喜柬之書蓋衒已長而忘公<lb/>
是歟<lb/>
<pb n="KR3h0019_WYG_003-95a"/>
唐徐嶠之字惟嶽㑹稽人父師道字太真少有至行不<lb/>
干仕進裴行儉總戎隴外辟之賔幕因授九隴尉非其<lb/>
志也棄官歸隠及終諡曰文行先生賀知章為之作銘<lb/>
太真精於翰墨嶠之能承之以世名家尤純孝積學狄<lb/>
梁公魏齊公姚梁公交辟之嘗面誚張易之而佐佑五<lb/>
王迎立中宗不自以為功也歴趙湖洛州刺史卒於官<lb/>
正書入妙行書入能遒媚有楷法姚崇母之墓湖州孝<lb/>
義寺碑皆合作者也嘗進書六體手詔答曰卿進書甚<lb/>
<pb n="KR3h0019_WYG_003-95b"/>
可觀覽廻鸞顧鵲墜露凝雲雖古人臨池懸帳之妙何<lb/>
以過此仍賜物四十段以旌之<lb/>
唐徐浩字李海授書法於父少而清勁隨肩禇薛晩益<lb/>
老重潛精羲獻其正書可謂妙之又妙也八分真行皆<lb/>
入能嘗論書云鷹隼之彩而翰飛戾天者骨勁而氣猛<lb/>
也翬翟借色而翺翔百步者肉豐而力沈也若藻曜而<lb/>
髙翔書之鳳凰矣故浩之為書識銳於内振華於外有<lb/>
君子之器焉嘗書四十二幅屏八體皆備其朔風動秋<lb/>
<pb n="KR3h0019_WYG_003-96a"/>
草邉馬有歸心十數字草隸相㕘皆為精絶識者評云<lb/>
怒猊抉石渴驥奔泉尤為司空圖所寳愛又嘗著書譜<lb/>
一卷恨未見之唐之工書者多求其三葉嗣名者惟徐<lb/>
氏云浩擢明經為肅宗中書舎人四方誥令多出浩筆<lb/>
遣辭贍敏而書法至精帝喜之又㕘太上皇誥册寵絶<lb/>
一時代宗時封㑹稽縣公出節度嶺南入為吏部侍郎<lb/>
坐事出明州别駕徳宗初召授彭王傅進郡公卒年八<lb/>
十贈太子太師諡曰定子峴又善工於行草石曼卿得<lb/>
<pb n="KR3h0019_WYG_003-96b"/>
其石刻屢稱於人<lb/>
唐僧懐素字藏真長沙人也自云得草書三昧始其臨<lb/>
學勤苦故筆頽委作筆塜以瘞之嘗觀夏雲隨風變化<lb/>
頓有所悟遂至妙絶如壯士拔劍神彩動人顔公嘗有<lb/>
書云昔張長史之作也時人謂之張顛今懐素之為也<lb/>
僕實謂之狂僧以狂繼顛孰為不可耶其為名流推與<lb/>
如此後有懐仁者居長安洪福寺模集右軍頗見精熟<lb/>
其徒有胡英效之亦以書勒石<lb/>
<pb n="KR3h0019_WYG_003-97a"/>
唐栁公權字誠懸京兆華原人兵部尚書起之之弟也<lb/>
元和初擢進士第穆宗時以夏州書記入奏帝曰朕嘗<lb/>
於佛廟見卿筆跡思之久矣即拜右拾遺侍書學士帝<lb/>
問公權用筆法對曰心正則筆正乃可為法帝改容悟<lb/>
其以筆諫也起之嘗寓書宰相曰家弟本志儒學先朝<lb/>
以侍書見用頗類工祝願徙散秩乃改右司郎中𢎞文<lb/>
館學士文宗復召侍書遷中書舎人翰林書詔學士帝<lb/>
有求治之意而不能倚忠堲䜛嘗便殿舉袂曰此三澣<lb/>
<pb n="KR3h0019_WYG_003-97b"/>
矣對曰人主當進賢退不肖納諫諍明賞罰服澣濯之<lb/>
衣此小節耳其切直多類此累封河東郡公咸通初以<lb/>
太子太保致仕卒夀齡八十八公權博貫經術正書及<lb/>
行皆妙品之最草不失能蓋其法出於顔而加以遒勁<lb/>
豐潤自名一家而不及顔之體局寛裕也雖驚鴻避弋<lb/>
饑鷹下韝不足以喻其鷙急云文宗嘗召與聮句他學<lb/>
士亦屬繼帝獨諷公權者以為詞情皆足命題於殿壁<lb/>
字率徑五寸帝嘆曰鍾王無以尚也其遷少師宣宗召<lb/>
<pb n="KR3h0019_WYG_003-98a"/>
至御坐前書紙三畨作真行草三體帝竒之賜以器幣<lb/>
且詔自書謝章無限真行當時大臣家碑誌非其筆人<lb/>
以子孫為不孝外夷入貢皆别署貨貝曰此購栁書嘗<lb/>
書京兆西明寺金剛經有鍾王歐虞禇陸諸家法自謂<lb/>
得意凡公卿以書貺遺蓋鉅萬而主藏奴或盗用不復<lb/>
誡惟筆硯圖籍自鐍祕之<lb/>
唐沈𫝊師字子言蘇州呉縣人史館修撰既濟之子也<lb/>
材行有餘能治春秋工書有楷法入翰林次當拜承㫖<lb/>
<pb n="KR3h0019_WYG_003-98b"/>
稱病固辭出觀察河南歴右丞率江西以吏部侍郎卒<lb/>
年五十九性夷粹無競更二鎮十年無書賄入權家而<lb/>
僚佐極一時之選正行書皆至妙品存於翠琰爽快騫<lb/>
舉如許邁學仙輕神健飄飄然欲騰霄云<lb/>
唐韓擇木當肅代世以八分得名時韓雲卿以文顯李<lb/>
陽冰以篆顯擇木以八分顯天下欲銘其先人功者不<lb/>
得此三人不稱三服杜子美云尚書韓擇木騎曹蔡有<lb/>
隣開元以來數八分觀其跡雖不及漢魏之竒偉要之<lb/>
<pb n="KR3h0019_WYG_003-99a"/>
莊重有古法而首唱於天寳之間宜寘妙品又如山東<lb/>
老儒雖姿宇不至峻茂而嚴正可畏云擇木嘗為右散<lb/>
騎常侍宰相李峴忤李輔國又爭崔伯陽責太重帝怒<lb/>
黜峴蜀州時擇木入對帝曰峴欲専權耶朕今黜之尚<lb/>
恨法太寛擇木曰峴言直不敢専權陛下寛之祗益盛<lb/>
徳耳其正論如此後以尚書兼太子太保致仕云<lb/>
宋徐鉉字鼎臣事李煜官御史大夫王師圍金陵來求<lb/>
緩師陳述懇至既復命隨煜入朝太祖詰之語不屈即<lb/>
<pb n="KR3h0019_WYG_003-99b"/>
䝉慰勞授率更令太宗時直學士院訓辭温雅得誥命<lb/>
體遷右散騎常侍坐事貶邠州刺史行軍司馬卒年七<lb/>
十六騎省敏於文為江表冠中朝士大夫皆推與之㳺<lb/>
善篆八分精於字學蓋自陽冰之後篆法中絶而騎省<lb/>
於危亂之間能存其法歸遇真主字學復興其為功豈<lb/>
淺哉初雖患骨力歉陽冰然其精熟竒絶㸃畫皆有法<lb/>
及入朝見嶧山摹本自謂得師於天人之際搜求舊迹<lb/>
焚擲畧盡較其所得可以及妙嘗被詔刋定許慎說文<lb/>
<pb n="KR3h0019_WYG_003-100a"/>
今行於世弟鍇得兄之學而名譽相上下世號二徐江<lb/>
南有王文秉者篆體精勁遺迹可寳其後鄭文寳查道<lb/>
襲皆善隸篆由騎省發之後皆為顯人又有李無惑者<lb/>
同安人太宗時翰林待詔深得陽冰之法遒健端直見<lb/>
稱於楊文公吳浩錢塘人浩筆尤妙世莫能偕無惑常<lb/>
蓄藏之語人曰浩死當絶筆矣無惑後為㕘軍宰邑嵗<lb/>
常寄萬錢市大筆於皓<lb/>
宋石延年字曼卿其先幽州人志氣豪邁慕古文竒節<lb/>
<pb n="KR3h0019_WYG_003-100b"/>
偉行而欲立非常之功既與世齟齬於是嗜飲以自放<lb/>
竒篇寳墨多得於醉中真一代文翰之雄也少舉進士<lb/>
不中初命奉職久之以太祝宰濟之金鄉累擢大理丞<lb/>
通判海州還為祕書閣校理遷中允康定二年卒年四<lb/>
十八上書請莊獻明肅還政言夏戎十事不報已而元<lb/>
昊叛左右正缺執政欲以曼卿擬之猶覬其私請然後<lb/>
奏曼卿語人曰吾少有志效國用當自結明主以奮生<lb/>
平又安能屑屑於相府乎執政聞之遂罷是天子方用<lb/>
<pb n="KR3h0019_WYG_003-101a"/>
其言稍欲進顯以試其才而曼卿不幸病死可哀也已<lb/>
曼卿正書入妙品尤喜題壁不擇紙筆自然雄逸嘗艤<lb/>
舟於泗州之龜山寺僧請題壁傍殿榜乃劇醉卷氊而<lb/>
書一揮而三榜成使善書者雖累旬月構思以為之亦<lb/>
不能及也范文正誄之曰曼卿之筆顔筋栁骨散落人<lb/>
間寳為神物歐陽永叔嘗賦詩云曼卿子美真竒才久<lb/>
已零落埋黄埃子美生窮死愈貴殘章㫁藁如瓊瑰曼<lb/>
卿醉題紅粉壁鐡幹已剥昏烟煤河傾崑崙勢曲折雪<lb/>
<pb n="KR3h0019_WYG_003-101b"/>
壓太華髙崔嵬自從二子相繼没山川氣象皆低摧二<lb/>
公之辭信得其實不假余評云<lb/>
宋蘇舜卿字子美參知政事易簡之孫直集賢院耆之<lb/>
子也舉進士累遷大理評事范文正公薦之校理集賢<lb/>
有欲撼文正者以事劾之坐除名以湖州長史卒嘉祐<lb/>
中追復其官子美志於功名雖在卑位數慷慨論朝廷<lb/>
大事人之所難言既廢㳺吳以泉石自適善於歌詩發<lb/>
必造竒尤工行楷草書皆入妙品殘章片簡𫝊寳天下<lb/>
<pb n="KR3h0019_WYG_003-102a"/>
如花繁上林月晃淮水光彩浮動云兄舜元字才翁草<lb/>
隸卓爾不羣但恨遺迹之少歴提㸃刑獄以卒<lb/>
宋蔡襄字君謨興化軍仙遊人也擢天聖八年第范文<lb/>
正黜饒州余靖尹師魯歐陽永叔論救從貶君謨作四<lb/>
賢詩以諷天下稱之為慶厯初諌官遇事感激權倖畏<lb/>
縮而上得與范韓杜富諸公革弊事以修太平其後階<lb/>
歴清近竭忠補過救唐子方留吕景初呉中復馬遵上<lb/>
益嘉其賢再守泉州移福州重經術士禁遭喪而破産<lb/>
<pb n="KR3h0019_WYG_003-102b"/>
者誅巫覡生病者絶蠱毒殺人者大變其俗入總三司<lb/>
㑹英宗即位昭陵復土財用皆猝須而畢給拜端明殿<lb/>
學士知杭州以便親俄居憂病卒年五十六君謨真行<lb/>
草皆優入妙品篤好愽學卓冠一時少務剛勁有氣勢<lb/>
晩歸於淳淡婉美詩云抑抑威儀維徳之隅可以况其<lb/>
書矣然頗自惜重不輕為書與人尺牘人皆藏以為寳<lb/>
仁宗深愛其迹嘗書曰御筆賜字君謨以寵之君謨作<lb/>
詩自書以謝御製元舅隴西王碑文君謨書之及學士<lb/>
<pb n="KR3h0019_WYG_003-103a"/>
撰温成皇后碑又勅書之君謨辭不肯書曰此待詔職<lb/>
也儒者之工書所以自逰息焉而已豈若一技夫役役<lb/>
哉古今能自重其書者惟王獻之與君謨耳<lb/>
　　品藻之五<lb/>
　　　續書㫁下<lb/>
　　　能品六十六人　　　附下九人<lb/>
　　　　唐髙宗　唐𤣥宗　唐順宗　漢王元昌<lb/>
　　　　臨川公主<hi>晉陽公主房鄰妻附</hi>楊師道　裴行儉<lb/>
<pb n="KR3h0019_WYG_003-103b"/>
　　　　魏叔瑜<hi>子華附</hi>　　　宋令文　王紹宗<hi>孫䖍禮附</hi>
　　　　王知敬<hi>殷仲容附</hi>　　　盧藏用　岐王範<lb/>
　　　　李邕　　鍾紹京<hi>蕭祐附</hi>　　　韋陟<lb/>
　　　　蕭誠　　張廷珪　賀知章　王維<lb/>
　　　　司馬子微<hi>盧鴻附</hi>　　吕向　　鄭虎<lb/>
　　　　梁昇卿　史惟則　蔡有鄰　李潮<lb/>
　　　　禇廷誨　胡霈然　張懐瓘　張從申<lb/>
　　　　段季展　韓滉　　歸登　　鄔肜<lb/>
<pb n="KR3h0019_WYG_003-104a"/>
　　　　鄭餘慶　韓愈<hi>劉禹錫栁宗元附</hi>　　韓梓材<lb/>
　　　　裴潾　　李徳裕　牛僧孺　李紳<lb/>
　　　　裴休　　唐𤣥度　盧知猷　于僧翰<lb/>
　　　　錢惟治　錢俶　　皇宋錢忠懿王<lb/>
　　　　李煜　　王著　　郭忠恕　句中正<lb/>
　　　　釋夢英　李建中<hi>唐異附</hi>　　　宋宣獻公<lb/>
　　　　杜衍　　范仲淹<hi>歐陽永叔附</hi>　　王洙<lb/>
　　　　周子發　邵餗　　章友直　唐彦猷<lb/>
<pb n="KR3h0019_WYG_003-104b"/>
　　　　雷簡夫　張公達　慎東美<lb/>
唐髙宗天皇大帝太宗之子也守成業天下清晏而昏<lb/>
懦不剛終致危亂雅善真草隸飛白嘗作賜遼東諸將<lb/>
書出示朝堂又嘗為飛白書賜戴至徳曰泛洪流俟舟<lb/>
楫郝處俊曰飛九霄假六翮李敬𤣥曰資啓沃罄丹誠<lb/>
崔知悌曰竭忠節賛皇猷皆見意於辭云永淳二年帝<lb/>
陟於洛陽宫年五十六<lb/>
唐𤣥宗至道大明皇帝開元致治比隆貞觀晚蔽大姦<lb/>
<pb n="KR3h0019_WYG_003-105a"/>
播遷遐陬少能八分正書錫之臣工勒之金石不勌於<lb/>
勤尚藝之至上元三年崩年七十八<lb/>
唐順宗至徳大安皇帝徳宗之太子夙在東宫躬仁孝<lb/>
善正書徳宗每作詩賜文多命皇太子書焉王伾以書<lb/>
待詔遂見寵遇伾宵人也終以基禍既即位有疾元和<lb/>
元年上仙年四十六<lb/>
唐漢王元昌髙祖之子祖述羲獻尤善行書雖在童年<lb/>
已精筆意蓋夙成之智有不待久而能者矣<lb/>
<pb n="KR3h0019_WYG_003-105b"/>
唐楊師道字景猷隋觀王雄子也清警有才思工詩善<lb/>
草隸貞觀十年拜侍中親遇隆渥以太常卿卒<lb/>
唐臨川公主太宗女也下嫁周道務工篆籀能屬文其<lb/>
妹晉陽公主字明達文徳皇后所生善臨帝飛白書下<lb/>
莫能辨年十二而薨後有房隣妻髙氏嘗書石刻字書緊<lb/>
媚蓋唐世以書相尚至於女子皆習而能可謂盛矣<lb/>
唐裴行儉字守約髙宗時為吏部侍郎精於用兵俘可<lb/>
汗夷突厥為時良將通隂陽厯術知人好施工草隸名<lb/>
<pb n="KR3h0019_WYG_003-106a"/>
家帝嘗以絹素詔冩文選覽之祕愛其法厚賜與之行<lb/>
儉每曰禇遂良非精筆佳墨未嘗輒書不擇筆墨而妍<lb/>
勁者惟余與虞世南爾所撰譜草字雜體數萬言其精<lb/>
意於書如此<lb/>
唐魏叔瑜鄭公子也鄭公名徳冠代叔瑜克保其後位<lb/>
至豫州刺史尤邃草隸以筆意𫝊其子華及甥薛稷華<lb/>
字茂實檢校左庶子武陽縣男書法雅正遺迹尚存唐<lb/>
世稱之曰前有虞禇後有薛魏叔瑜兄叔琬亦善書時<lb/>
<pb n="KR3h0019_WYG_003-106b"/>
有王方翼者與叔琬齊名<lb/>
唐宋令文汾州人髙宗時為東臺詳正學士富文辭且<lb/>
善書有力世稱三絶其子之問以文章起之悌以蹻勇<lb/>
聞惟之愻工草隸世謂各得父之一絶然之問獪險之<lb/>
愻謟猥之悌雖顯無他長也<lb/>
唐王紹宗字承烈梁左民尚書銓曹孫徙居江都少貧<lb/>
窶嗜學工草隸居僧房為之書取傭自給凡三十年傭<lb/>
足給一月即止不取贏人雖厚償輒拒不受徐敬業起<lb/>
<pb n="KR3h0019_WYG_003-107a"/>
兵聞其行以幣刼之不肯赴武后召赴東都褒慰良厚<lb/>
擢太子文學累遷祕書少監當時以書顯名人稱其風<lb/>
規濩落氣力雄壮如曲浦鴻鳴芳園檜植云昔紹宗嘗<lb/>
自云鄙夫書無工者特由水墨之積習嘗精心率意虛<lb/>
神靜思以取之耳吳中陸大夫以余比虞君以不臨寫<lb/>
故也聞虞常被中畫腹正與余同虞即世南也蓋其雖<lb/>
不臨寫而研精覃思嵗月深久自有所悟耳唐世寫經<lb/>
類可嘉紹宗者猶屈為僧書則寫經者亦多士人所筆<lb/>
<pb n="KR3h0019_WYG_003-107b"/>
爾紹宗所善孫䖍禮字過庭官至右衛胄曹㕘軍書有<lb/>
能名或病其體多同而格不髙爾<lb/>
唐王知敬河内人武后時為麟臺少監善隸草行評者<lb/>
云如麒麟將騰鸞鳳欲翥子友正以隠逸稱於時又有<lb/>
殷仲容者陳郡人善大書精於題額與王齊名天后嘗<lb/>
詔二人者各題一榜仲容資福寺知敬清禪寺俱為絶<lb/>
筆行者莫不駐車觀之仲容之父令名已善斯藝<lb/>
唐盧藏用字子潛京兆長安人初隠終南少室二山學<lb/>
<pb n="KR3h0019_WYG_003-108a"/>
鍊氣為辟榖術登衡廬徜徉岷峨與陳子昻趙正固犮<lb/>
善隸頗有法度長安中召授左拾遺位至黄門侍郎晚<lb/>
徇權利務為驕縱渝其素節論者薄之<lb/>
唐岐王範明皇之弟也好學工書厚禮儒士常飲酒賦<lb/>
詩以相娛樂又聚書畫皆世所稱者初隋滅禁中圖畫<lb/>
湮没唐興募求稍稍復出藏於祕府長安初張易之奏<lb/>
天下善工潢治乃宻使摹肖殆不可辨而竊其真者易<lb/>
之悉為薛稷取去稷敗範得之初不奏白後遭於火論<lb/>
<pb n="KR3h0019_WYG_003-108b"/>
者痛惜範薨追諡惠文太子<lb/>
唐李邕字太和父曰善善以文選講授諸生邕能補益<lb/>
其意見李嶠請假直祕書未幾奥篇隱帙了辨如響嶠<lb/>
嘆曰子且名字召拜左拾遺助宋璟劾張昌宗諌中宗<lb/>
昵鄭普思大節磊磊為明皇御史中丞歴陳括淄滑刺<lb/>
史汲郡北海太守以事誅年七十重義愛友為文長於<lb/>
碑頌而復多自書人奉金帛以請前後所受鉅萬金然<lb/>
能拯孤恤窮家無厚積人亦不以為吝也邕書如寛大<lb/>
<pb n="KR3h0019_WYG_003-109a"/>
長者逶迤自肆而終歸於法度能品之優者也吾嘗嗟<lb/>
其始沮於韋氏中忌於張說卒被誅於李林甫才名四<lb/>
十年而貶竄逺裔坐席不暖終不得其死哀哉子美八<lb/>
哀詩深得其實<lb/>
唐鍾紹京䖍州贛人初為司農録事以善書直鳳閣武<lb/>
后時題諸宫殿明堂及銘九鼎皆其筆也與討韋氏亂<lb/>
拜中書侍郎後數坐事貶逺年八十餘以少詹事卒紹<lb/>
京嗜書畫如王羲之王獻之禇遂良真迹藏家者至數<lb/>
<pb n="KR3h0019_WYG_003-109b"/>
十百卷然自書微怯不足逮前輩云後有蕭祐亦精於<lb/>
書畫自鍾王蕭張以來皆能識其真嘗歴彭州刺史鑿<lb/>
瑯琊池至今有佳趣<lb/>
唐韋陟字商卿宰相安石子也風格方整善文辭書有<lb/>
楷法擢掌書命遷禮部侍郎以鑒裁銓綜稱而為林甫<lb/>
國忠擯廢及肅宗欲相之以論直見疏位東京留守郇<lb/>
國公卒陟晚而多縱常以五采牋為書記使侍妾主之<lb/>
其裁荅受意而已陟唯書名自謂所書陟字若五朶雲<lb/>
<pb n="KR3h0019_WYG_003-110a"/>
時人慕之號郇公五雲體<lb/>
唐蕭誠蘭陵人搦翰清婉開元初時尚禇薛誠為之最<lb/>
書碑刻李陽冰多為之題篆或評其書云舞鶴交影騰<lb/>
猿在空陞左司員外郎時有宋儋李璆在並有聲於代<lb/>
宋師鍾李師王<lb/>
唐張廷珪河南濟源人始以直言忤武后當中宗明皇<lb/>
時屢陳鯁諤之論以太子詹事致仕廷珪善八分<lb/>
唐賀知章字季真越州永興人性曠夷善談說擢進士<lb/>
<pb n="KR3h0019_WYG_003-110b"/>
超拔羣類開元中遷太子賔客祕書監晩節尤誕放遨<lb/>
嬉里巷自號四明狂客祕書内監每醉輒屬文筆不停<lb/>
綴善草隸好事者具筆硯從之意有所愜不復拒一紙<lb/>
纔數十字世甚珍之天寳初病夢逰帝居數日寤乃請<lb/>
為道士還鄉里卒年八十六或傳其仙去人有遇之者<lb/>
唐司馬子微洛州温人廬天台不出睿宗命其兄承禕<lb/>
就之錫寳琴霞紋被還山明帝再召至都詔於王屋山<lb/>
置壇室以居子微善篆隸帝命以三體寫老子刋正文<lb/>
<pb n="KR3h0019_WYG_003-111a"/>
句卒年八十九<lb/>
唐盧鴻字顥然洛陽人愽學善書籀廬嵩山開元初禮<lb/>
召不至五年復詔起之拜諫議大夫固辭還山<lb/>
唐王維字摩詰善詩工草隸善畫名盛於開元天寳間<lb/>
豪英貴人虚左以迎後為戎羯所汚以凝碧一絶免誅<lb/>
卒年六十一位至尚書右丞<lb/>
唐吕向字子回章草隸峻巧又能一筆環寫百字若縈<lb/>
髮然世號連綿書强志於學每賣藥即市閱書遂通古<lb/>
<pb n="KR3h0019_WYG_003-111b"/>
今開元中召入翰林帝遣使採擇姝好向奏美人賦以<lb/>
諷帝怒頼張說諫說以免遂見旌寵嘗詁觧文選世號<lb/>
五臣注者是也終工部侍郎<lb/>
唐鄭䖍鄭州滎陽人愽學善著書明皇為置廣文館以<lb/>
䖍為學士時號鄭廣文善圖山水好書貧無紙於是慈<lb/>
恩寺貯柿葉數屋日徃取葉肄書嵗久殆遍嘗自寫詩<lb/>
并畫以獻帝大書批曰鄭䖍三絶晚節䧟賊庭貶台州<lb/>
司户杜甫深哀之<lb/>
<pb n="KR3h0019_WYG_003-112a"/>
唐梁昇卿涉學工書為奉天尉韋抗表之其仕顯到都<lb/>
督廣州書東封朝覲碑為時絶筆<lb/>
唐史惟則吳郡人天寳中嘗為伊闕尉集賢院待制後<lb/>
至殿中侍御史在唐中葉以八分名家者四人惟則與<lb/>
韓擇木蔡有隣李潮也擇木尤妙名重當時惟則可以<lb/>
亞之或評云鴈印平沙魚躍深淵也李潮八分世𫝊者<lb/>
幾希杜詩云况潮小篆逼秦相快劒長㦸森相向八分<lb/>
一字直千金蛟龍盤拏骨肉强歌詩不無溢美亦足以<lb/>
<pb n="KR3h0019_WYG_003-112b"/>
知其能時有王遹者亦工分篆當時名不甚著而其迹<lb/>
今有存者<lb/>
唐禇庭誨錢塘人左散騎常侍無量之姪也正書精熟<lb/>
可慕見之於𤣥覽法師碑開元中位至諫議大夫<lb/>
唐胡霈然生開元天寳間書畫臻妙而格力不揚時有<lb/>
蘇靈芝者頗好書石迹與霈然相上下<lb/>
唐張懐瓘字未聞也其父善書與髙正臣近懐瓘髙自<lb/>
矜飾謂真行可比虞禇草欲獨步於數百年間然無遺<lb/>
<pb n="KR3h0019_WYG_003-113a"/>
跡可考爾開元中嘗為翰林供奉<lb/>
唐張從申進士擢第昆仲四人皆稱於時從申最髙優<lb/>
學逸少書結字遒宻可喜晚益自放不務調端當大歴<lb/>
後徐季海已老獨從申髙歩江淮間凡其書碑李陽冰<lb/>
多為題額故得名益髙在廣陵碑曰四絶同安碑曰三<lb/>
絶蓋當時見稱如此遊山谷見祖塔之側有一小碣視<lb/>
其迹乃從申在建中時所書而人未嘗省廼刷滌染以<lb/>
紙筆尤老硬竒譎乃從申之合作者也題其銜曰檢校<lb/>
<pb n="KR3h0019_WYG_003-113b"/>
禮部郎中<lb/>
唐段季展與劉晏同時晏領財賦有大功其所與多天<lb/>
下賢士季展蓋其徒也獨以禹廟碑見知於周子發遂<lb/>
為時人所珍其運筆流美亦足貴尚云<lb/>
唐韓滉字太冲長安人宰相休之子也位鎮海節度江<lb/>
淮轉運使能調發糧帛以濟危難而刻深剛愎議者惡<lb/>
之好鼔琴書得張長史筆法畵與宗人幹相埒自言不<lb/>
能定筆未可論書畫以非急務故自晦不𫝊與人故今<lb/>
<pb n="KR3h0019_WYG_003-114a"/>
無遺跡特據史氏所稱爾<lb/>
唐歸登字冲之舉孝亷䇿賢良為右拾遺同列有所諫<lb/>
正輒求聮名無所回畏尤逺權勢不以淹速存懐順宗<lb/>
為皇太子登父子侍讀終於工部尚書年六十七登書<lb/>
前人未嘗稱道余近得徑山禪師碑於錢塘乃登騎省<lb/>
時書也字皆真行縱横變動筆意尤精蓋其當時不以<lb/>
書自名而唐人亦罕稱之爾<lb/>
唐鄔肜嘗於吳興書尊勝經流便可喜書家或稱其授<lb/>
<pb n="KR3h0019_WYG_003-114b"/>
法於魯公何翰墨之不類也又或評之如寒林棲鳥平<lb/>
岡走兎云孫莘老取其書置墨妙亭<lb/>
唐鄭餘慶字展業滎陽人少砥礪行已完潔徳宗憲宗<lb/>
皆命以相嘗觀其為樊澤書神道碑遒熟可喜憲宗時<lb/>
能書者幾希如餘慶者已為精筆矣年七十五卒贈太<lb/>
保<lb/>
唐韓愈字退之唐世大儒髙義亮節昭昭然如揭日月<lb/>
其爵位行事不待述而可知也退之雖不學書而天骨<lb/>
<pb n="KR3h0019_WYG_003-115a"/>
勁健自有髙處非衆人所可及余嘗見其華嶽題名酷<lb/>
愛玩之如挹其眉宇又劉夢得栁子厚皆云學者有石<lb/>
刻班班垂世間其文章足以自顯而又假翰墨為助豈<lb/>
不美矣官至吏部尚書<lb/>
唐韓梓材字利用元稹觀察淛東幕府皆知名士梓材<lb/>
其一也筆迹睎顔魯公沈𫝊師而加遒麗披沙見金時<lb/>
有可寳是時羊士諤同在越州亦以文翰稱云<lb/>
唐裴潾河東聞喜人篤學善隸書為憲宗起居舎人栁<lb/>
<pb n="KR3h0019_WYG_003-115b"/>
泌為帝治丹劑求長年潾諫甚切見貶憲宗竟以藥棄<lb/>
天下世謂潾知言後尹河南<lb/>
唐李徳裕字文饒相武宗有大勲鉏澤潞戡夷狄唐以<lb/>
中興不幸貶死其書祖述顔公毅然有法余嘗觀遺刻<lb/>
於南徐歎其志於功名有餘力足以及其書也<lb/>
唐牛僧孺字思黯系出隴西狄道少與韓吏部並遊文<lb/>
重一時相穆文二宗徳全而清唐之名宰嘗書馬總谿<lb/>
堂碑師法元常落落不俗亦可尚云以太子少師薨<lb/>
<pb n="KR3h0019_WYG_003-116a"/>
唐李紳字公垂少也孝而有節不為李錡草表遂相穆<lb/>
宗為唐名臣嘗觀其法華寺詩筆老字勁亦為無媿於<lb/>
前軰焉<lb/>
唐裴休字公美孟州濟源人父肅浙東觀察使休能文<lb/>
章楷遒勁有體法為人藴藉進止雍閑宣宗嘗曰休真<lb/>
儒者大中時在相位五嵗革漕舟積弊止方鎮横賊終<lb/>
於荆南節度年七十四嘗於太山建化城寺休鎮太原<lb/>
寺僧粉額陳筆硯以俟休神情自若以衣䄂揾墨書之<lb/>
<pb n="KR3h0019_WYG_003-116b"/>
極遒健逮歸妾侍見其霑渥休曰吾適以代筆也<lb/>
唐唐𤣥度文宗時待詔翰林精於小學書有楷則作九<lb/>
經字様十體書學者資之<lb/>
唐盧知猷字子謨僖昭時歴史館修撰户部尚書器量<lb/>
渾厚世推長者善書有楷法文辭贍麗<lb/>
唐于僧翰以八分稱於咸通之際雖繩矩甚備功力不<lb/>
及韓史<lb/>
宋錢俶字文徳武肅王之孫文穆王忠獻王之弟世守<lb/>
<pb n="KR3h0019_WYG_003-117a"/>
吳越太平興國中籍其國以獻有司改封淮海端拱元<lb/>
年以鄧王卒於南陽諡曰忠懿王善草書太宗嘗遣取<lb/>
之王以舊所書絹圖上之詔褒飾因賜玉研金匣紅緑<lb/>
牙管筆龍鳳墨蜀箋盈丈紙皆百畨<lb/>
宋錢惟治字和世廢王倧之子俶姪亦善草隸臨寫二<lb/>
王書嘗曰心能御手手能御筆則法存乎其中矣歸朝<lb/>
領鎮國軍節度使太宗遣書學賀丕顯詣第徧閱諸錢<lb/>
書丕顕曰諸錢皆效吳僧亞棲迹筆力恨弱獨惟治最<lb/>
<pb n="KR3h0019_WYG_003-117b"/>
精耳真宗嘗語其弟惟演曰朕知惟治善書以其病不<lb/>
欲遣使索之卿為求數幅進上翌日書聖製詩數十章<lb/>
以獻賜白金千兩<lb/>
錢忠獻王有子曰昱字就之尤善筆札精於尺牘始忠<lb/>
獻薨時年四嵗故不得立太祖即位以其君命來賀燕<lb/>
射後苑時江南使者先中的詔令觧之昱應弦而中乃<lb/>
受玉帶之賜歸朝授刺史獻文召試改祕書監工部侍<lb/>
郎郢州團練使太宗嘗閱其書甚稱善賜以御金花扇<lb/>
<pb n="KR3h0019_WYG_003-118a"/>
急就章是時天子方銳意翰墨購求天下遺跡侍郎以<lb/>
鍾繇羲之墨跡八軸思公亦以鍾王唐明皇墨跡七軸<lb/>
為獻皆優詔奬之侍郎於予為外曽祖<lb/>
唐李煜字光玉江南昵姦拒諫以干天罰頼本朝封之<lb/>
以為違命侯而不戮也頗尚儒雅工筆札遺跡甚勁銳<lb/>
今清凉寺有徳慶堂榜猶在<lb/>
宋王著字知微初仕偽蜀蜀平歸朝遷衛尉寺丞太宗<lb/>
召對擢翰林侍書善正書行書兼精永禪師真草千文<lb/>
<pb n="KR3h0019_WYG_003-118b"/>
殘缺著補字數百一石刻頗得其形範世寳重之修東<lb/>
嶽廟著勒碑遷著作郎吕文仲為侍讀與著更宿禁中<lb/>
著善大書全用勁毫為筆甚大號散筆市中鬻者管百<lb/>
錢上嘗以紙一畨令書六字次一畨四字一畨兩字一<lb/>
畨一字皆極遒勁上稱善厚賜之初太宗臨書嘗有宸<lb/>
翰遣中使示著著曰未盡善也上益勉於臨學他日又<lb/>
示著著如前對中使責之著曰天子初銳精毫墨遽爾<lb/>
稱能則不復進矣久之復示著曰功已著矣非臣所及<lb/>
<pb n="KR3h0019_WYG_003-119a"/>
也真宗常言於輔臣而嘉之噫書特一藝而聖賢之餘<lb/>
事耳當其未至則端士猶不敢諛言溢美况天下大政<lb/>
或志於諂而不以實對乃知微之罪人也昔唐許圉師<lb/>
非二王而以髙宗為書聖豈不愧哉著位殿中侍御史<lb/>
卒有李居簡者善草太宗甚愛之以賛善大夫直御書<lb/>
院是時禁林詔命筆體丕變粲然可觀逺追唐室其後<lb/>
真宗待詔尹熈古得筆法仁宗時仲翼工草隸亦頗有<lb/>
時譽<lb/>
<pb n="KR3h0019_WYG_003-119b"/>
宋郭忠恕字恕先洛陽人少能屬文善史書小學尤工<lb/>
真楷而沉湎縱弛陵薄貴勢盛暑暴於日體不沾汗祁<lb/>
寒浴於河旁冰澌釋或絶粒旬日無恙人甚異之太宗<lb/>
聞其名召為國子監主簿以罪流竄卒於行道若蟬蛻<lb/>
然嘗校定尚書又有小字說文字源行於世<lb/>
宋句中正字坦然華陽人也精於篆籀兼真行草太平<lb/>
興國獻八體書太宗雅好其名擢授直館與徐鉉校定<lb/>
說文與呉鉉王文撰雍熈廣韻累遷屯田郎中杜門守<lb/>
<pb n="KR3h0019_WYG_003-120a"/>
道惟筆札自娛太宗神主及諡實篆文皆受詔書之又<lb/>
以古文八篆三體書孝經表上真宗召對問其書之嵗<lb/>
月對曰十五載乃成帝深歎命藏祕閣卒年七十四<lb/>
宋李建中字得中在神徳朝以殿中丞直集賢院恬於<lb/>
進取求掌西京留司御史至今謂之李西臺居於洛中<lb/>
葺園池即引水以自娛尤善筆札草隸篆籀八分皆工<lb/>
真行尤精士大夫爭藏弆以為楷法嘗作蝌蚪書郭恕<lb/>
先汗簡集以獻有詔褒美唐異字子正隠士亦善書范<lb/>
<pb n="KR3h0019_WYG_003-120b"/>
文正公嘗稱其與西臺相左右<lb/>
宋釋夢英衡州人效十八體書尤工玉箸嘗至大梁太<lb/>
宗召之簾前易紫服去遊中南山當世名士如郭恕先<lb/>
陳希夷宋翰林白賈大參黄中之儔皆以詩稱述之師<lb/>
號宣義其後廬山僧顥彬學王關右僧夢正學栁浙東<lb/>
僧宛基學顔亦為時人所稱<lb/>
宋宋綬字公垂在章聖朝以文章處禁林在神文朝以<lb/>
風節參機政特工筆法本朝以來言書者稱李西臺與<lb/>
<pb n="KR3h0019_WYG_003-121a"/>
公垂云子敏求字次道學𫝊其家近嵗名卿宗公之碑<lb/>
誌多其所書遒婉冲麗當世共珍之今以諫議大夫知<lb/>
制誥卒諡宣獻<lb/>
宋杜衍字世昌越州山隂人本朝忠清恭肅之臣也立<lb/>
於廟堂國家以為重退而里居縉紳以為法享八十官<lb/>
至太子太師諡曰正憲少工書晚益喜之於草筆尤善<lb/>
雖年位皆重尺牘必親人皆藏之韓魏公嘗以詩謝其<lb/>
書云因書乞得字數幅伯英筋骨羲之膚字體真渾<lb/>
<pb n="KR3h0019_WYG_003-121b"/>
逺到古龍馬初見八卦圖又云公之佳壻蘇子美得公<lb/>
一二名已沽矜竒恃雋頗自放質之公法慙毫麄其愛<lb/>
重如此<lb/>
宋范仲淹字希文吳郡人嘗以言拒章獻不為吕武而<lb/>
以道致神文賢於成康者也位至資政殿學士戶部侍<lb/>
郎薨晚年學樂毅論沈着痛快亦一代之墨寳也與公<lb/>
同進者曰歐陽永叔諱修吉州廬陵人文章絶出一時<lb/>
事仁宗為諫官近臣以忠論見知遂見大用致仕薨永<lb/>
<pb n="KR3h0019_WYG_003-122a"/>
叔雖不學書其筆迹爽爽超㧞流俗於天下金石之刻<lb/>
無所不閲又從而品藻焉成集古録千卷<lb/>
宋王洙字原叔南京宋城人博極羣書至於隂陽律吕<lb/>
星官筭術訓詁字音無所不達既進用能因其所學開<lb/>
陳嘉言天子常喜其說嘗以塗金龍水牋為飛白詞林<lb/>
二字以褒之晚喜隸書尤得古法當時學者翕然宗尚<lb/>
而隸法復興以侍讀學士卒特諡文後有楊畋為天章<lb/>
閣待制亦勤隸學予内兄蔡君弼嘗為余言隸即今之<lb/>
<pb n="KR3h0019_WYG_003-122b"/>
真字原叔之隸乃八分特原叔强名曰隸耳予始惑之<lb/>
然考劉向列仙傳謂王次仲所作即今隸書而衛恒作<lb/>
隸勢以王次仲師宜官梁鵠弟子毛𢎞教於祕書今八<lb/>
分皆𢎞法也恒去漢近不宜誤謬又蔡邕三體石經書<lb/>
隸及今所存漢碑皆與真字體異迺知漢自有隸書而<lb/>
今之八分乃漢魏之際増隸而作者也今之真字乃漢<lb/>
魏之際省隸而作也隸廢已久晉唐諸公遂無復有知<lb/>
者非原叔孰從而辨之<lb/>
<pb n="KR3h0019_WYG_003-123a"/>
宋周越字子發仕歴三門發運判官以司勲貟外郎知<lb/>
國子監書學遷主客郎中以卒草書精熟博學有法度<lb/>
而真翰不及如俊士半酣容儀縱肆雖未可以語妙於<lb/>
能則優矣當天聖慶厯間子發以書顯學者翕然宗尚<lb/>
之然終未有克成其業者也甞撰書苑屢求之不能致<lb/>
無以質疑云有司馬㝷者慶厯中嘗知利州其迹亦倣<lb/>
子發<lb/>
宋邵餗丹陽人以篆顯於天聖之間范文正公作嚴子<lb/>
<pb n="KR3h0019_WYG_003-123b"/>
陵祠堂記請之書曰先生篆髙出四海或能枉神筆於<lb/>
片石則嚴子之風復千百年未泯餗為之篆至今為竒<lb/>
觀又有邵必字不疑餗之族也嘉祐中為樞宻直學士<lb/>
使成都卒亦善篆<lb/>
宋章友直字伯益閩人以玉箸字學宗當世嘉祐中有<lb/>
楊南仲篆石經於國子監當時稱其小學又有元居中<lb/>
為太常少卿知宿州東吳多其篆迹<lb/>
宋雷簡夫字太簡善真行書嘗守雅州聞江聲以悟筆<lb/>
<pb n="KR3h0019_WYG_003-124a"/>
法迹甚峻快蜀中珍之宋子京贈以詩云豪英出名胄<lb/>
偃蹇勌官游大言滿千牘髙氣横九州仕至殿中丞<lb/>
宋唐詢字彦㳺事仁宗内歴清近外治方面以文雅政事<lb/>
顯嘉祐中以侍讀學士卒筆迹遒媚頗學歐行書富於<lb/>
竒硯非精紙非佳筆不妄書也<lb/>
宋張伯玉字公達豪放嗜酒而為御史有直氣為劇郡<lb/>
善擊强熈寜初卒染翰雖少媚態而老重不拘窘亦可<lb/>
尚已<lb/>
<pb n="KR3h0019_WYG_003-124b"/>
宋慎東美字伯筠錢塘人狂縱不就繩矩有文辨書得<lb/>
筆法不偶俗好而老逸如其為人人甚髙之不仕而卒<lb/>
　　　系說<lb/>
自天聖景祐以來天下之士悉於書學者稍復興起如<lb/>
周子發石曼卿蘇子美蔡君謨之儔人亡迹存皆著在<lb/>
篇中矣今列於廊廟布於臺閣復有數公有若韓魏公<lb/>
骨力壯偉文潞公風格英爽介甫相國筆老不俗王大<lb/>
參資質沉厚邵興完思快銳宋次道陸子履碑刻遒麗<lb/>
<pb n="KR3h0019_WYG_003-125a"/>
滕元發王樂道尺牘流便王才叔以婉美稱蘇子瞻以<lb/>
淳古重及蔡仲逺沈睿達之徒皆彬彬可觀予固未量<lb/>
其至安敢品之然金閨玉堂之才布衣韋帶之流豈乏<lb/>
能者哉予病且隠罕與縉紳接固不得而知也後之與<lb/>
我同志者固當搜而次之<lb/>
　<lb/>
　<lb/>
　<lb/>
<pb n="KR3h0019_WYG_003-125b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　墨池編卷三<lb/>
</p>
<p>
</p>
  </div>
<div>
                <head>墨池編卷四</head>
    <p>
<pb n="KR3h0019_WYG_004-1a"/>
欽定四庫全書卷<lb/>
　墨池編卷四　　　　　　宋　朱長文　撰<lb/>
　　賛述之一<lb/>
　　　晉索靖書勢<lb/>
蓋草聖之為狀也婉若銀鈎漂若驚鸞舒翼未發若舉<lb/>
復安蟲蛇蚴虬或往或還頽阿那以嬴嬴歘奮亹而桓<lb/>
桓及其逸逰盻嚮乍正乍邪騏驥暴怒逼其轡海水<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
隆揚其波𤣥熊對踞於山嶽飛燕相追而差池舉而察<lb/>
<pb n="KR3h0019_WYG_004-1b"/>
之又似和風吹林偃草扇樹枝條從風轉相比附窈嬈<lb/>
廉苫隨體散布紛擾擾以綺靡中持疑而猶豫𤣥螭狡<lb/>
獸嬉其間騰猨飛鼬相奔趣陵魚奮尾駭龍反據投空<lb/>
自竄張設牙距<lb/>
　　　吳楊泉草書賦<lb/>
惟六書之為體美草法之最竒杜垂名於古昔皇著法<lb/>
乎今斯字要妙而有好勢竒綺而分馳解隷體之㣲細<lb/>
散委曲而得宜乍揚抑而奮發似龍鳯之騰儀應神靈<lb/>
<pb n="KR3h0019_WYG_004-2a"/>
之變化象日月之盈虧書縱踈而值立衡平體而均施<lb/>
或斂束而相抱或婆娑而四垂或攅剪而齊整或上下<lb/>
而參差或隂岑而髙舉或落籜而自披其布好施媚如<lb/>
明珠之陸離其發翰攄藻如春華之揚枝其提墨縱體<lb/>
如美女之長眉其滑澤淆易如長溜之分岐其骨硬强<lb/>
壯如柱礎之不移其斷除窮盡如工匠之盡規其芒角<lb/>
㟏岈如嚴霜之傅枝衆巧百態無不盡奇宛轉翻覆如絲<lb/>
相持<lb/>
<pb n="KR3h0019_WYG_004-2b"/>
　　　晉劉卲飛白書勢<lb/>
鳥魚龍蛇龜獸仙人蚊脚偃波楷隷八分世施常妙索<lb/>
草鍾真爰有飛白之麗貌艶勢珍若乃敷析毫芒纎手<lb/>
和㑹素幹氷解蘭墨電掣直准箭馳屈擬蠖勢繁節㕘<lb/>
譚綺靡循殺有若烟雲拂蔚交紛刻斵韓盧接飛宋鵲<lb/>
逰逝<lb/>
　　　齊王僧䖍書賦<lb/>
情憑虚而測有思沿想而圖空心經於則目像其容手<lb/>
<pb n="KR3h0019_WYG_004-3a"/>
以心麾毫以手從風搖挺氣妍靡深功爾其隷也眀敏<lb/>
婉蠖絢蒨趨将摛文斐縟托韻笙簧儀春等曖麗景依<lb/>
光沉若雲鬰輕若蟬揚稠必昴萃約實箕張垂端整曲<lb/>
裁邪製方或具美於片巧或雙競於兩傷形綿靡而多<lb/>
態氣陵厲其如芒故其委貌也必妍獻體也貴壯跡乗<lb/>
規而騁勢志循檢而懐放<lb/>
　　　梁庾肩吾謝東宫古跡啟<lb/>
竊以仰巖遺軸入握成塵孔壁藏文隨開已蠧石書有<lb/>
<pb n="KR3h0019_WYG_004-3b"/>
暗厨燼猶飛豈有跡經四代年踰十紀芝英雲氣之巧<lb/>
未損松鉛鵲反鸞驚之勢不侵蒲竹必使酒肆来人池<lb/>
流色變将損北海之牘還代西河之簡<lb/>
　　　梁元帝上東宫古跡啟<lb/>
師宜八分之巧元常三體之妙史籀李斯之篆梁鴻曹<lb/>
喜之書莫不總萃桂宫盈滿甲館竊以鸞驚之勢旣聞<lb/>
之於索靖鷹跱之巧又顯之於蔡邕是以逰霧重雲傳<lb/>
敬禮之法鳥頡魚頏表楊泉之賦頗好六文多慙三禮<lb/>
<pb n="KR3h0019_WYG_004-4a"/>
尚方大篆旣甚牢落柱下方書何曽彷彿空慕河間之<lb/>
聚書竟徴東平之獻表齊攸尺牘顧已缺然北海楷隷<lb/>
終成難擬<lb/>
　　　梁簡文帝荅湘東王上王羲之書<lb/>
試筆成文臨池染墨疏密俱巧真草皆得似望城扉如<lb/>
瞻星日不營雲飛之散何待曲辱之丹方當奉披庭中<lb/>
置之帳裏乍措銅鈎時懸欹案戢意之深良不能已<lb/>
　　　唐太宗制王羲之傳賛<lb/>
<pb n="KR3h0019_WYG_004-4b"/>
制曰書契之興肇乎中古繩文鳥跡不足可觀末代去<lb/>
樸歸華舒箋㸃翰爭相誇尚競其工拙伯英臨池之妙<lb/>
無復餘蹤師宜懸帳之竒罕有遺跡逮乎鍾王以降略<lb/>
可言焉鍾雖擅美一時亦為迥絶論其盡善或有所疑<lb/>
至於布纎濃分疎密霞舒雲卷無所間然但其體則古<lb/>
而不今字則長而踰制語其大量以此為瑕獻之雖有<lb/>
父風殊非新巧觀其字勢疎痩如隆冬之枯樹覽其筆<lb/>
蹤拘束若嚴家之餓隷其枯樹也雖槎枿而無屈伸其<lb/>
<pb n="KR3h0019_WYG_004-5a"/>
餓隷也則餓羸而放縱兼斯二者故翰墨之病歟子雲<lb/>
近出擅名江表僅得成書無丈夫之氣行行若縈春蚓<lb/>
字字如綰秋蛇卧王濛於紙中坐徐偃於筆下雖秃千兎<lb/>
之翰無一毫之筋窮萬轂之皮無半分之骨以茲播美<lb/>
非濫名耶此數子者皆譽過其實所以詳察古今研精<lb/>
篆素盡善盡美其唯王逸少乎觀其㸃曵之功裁成之<lb/>
妙烟霏露結状若斷而還連鳯翥龍盤勢如斜而反直<lb/>
翫之不覺為倦覽之莫識其端心慕手追此人而已其<lb/>
<pb n="KR3h0019_WYG_004-5b"/>
餘區區之類何足論哉<lb/>
　　　唐竇臮述書賦上<hi>并序</hi>
古者造書契代結繩初假達情寖流競美自是厥後迭<lb/>
世沿革樸散務繁源流遂廣漸備楷法區别妍媸洎於<lb/>
我唐天寶之末國有冦難府庫傾覆散墜閭閻旣而興復<lb/>
京都所司徴購得其歸者蓋寡矣余生至徳中往往偶<lb/>
見袪積年之遐想駭此生之新觀雖欣鄙夫之幸遇實<lb/>
為吾君之痛惜恨沉草莽上達無階因記彼而衒求願<lb/>
<pb n="KR3h0019_WYG_004-6a"/>
沽諸而善價然為監臨動静公私貿遷徒暫披翫終歸<lb/>
他室今記前後所親見者并今朝自武徳以来迄於乾<lb/>
元之始翰墨之妙可入流品者咸備書之<hi>周一人史籀○秦一人李</hi>
<hi>斯○漢二人蔡邕杜操○魏五人韋誕虞松司馬師司馬昭鍾㑹○吳二人皇象賀邵○晉六十二人齊獻王</hi>
<hi>元帝成帝康帝孝武帝武陵王㑹稽王楊肇山濤張翰蔡克顧榮劉琨孔侃孔瑜陶侃熊逺應詹卞壼劉超謝</hi>
<hi>藻庾亮庾懌庾凖庾冰郗愔郗曇郗超郗儉之郗恢郗鑒謝尚謝安謝弈王導王邵王珉王羲之王獻之王廞</hi>
<hi>王濛王述丁潭何充劉訥劉琰張澄劉璞張翼桓温桓劉𤣥桓彛江灌沈嘉○劉懷之孔廞范泟范甯諸葛長民</hi>
<hi>穆之温放之楊羲宋珽○宋二十五人武帝文帝孝武帝眀帝南平王海陵王謝靈運謝方眀張茂度張永羊</hi>
<pb n="KR3h0019_WYG_004-6b"/>
<hi>欣孔琳之薄紹之王敬𢎞王思𤣥顔峻桓護之駱簡蕭思話龎秀之巢尚之裴松之徐爰江僧安賀道力○齊</hi>
<hi>十五人髙帝武帝竟陵王禇淵禇賁徐孝嗣王僧䖍王慈王志王儉劉撝顧寳光胡楷之徐希秀張融○梁二</hi>
<hi>十一人武帝簡文帝邵陵王孝元帝蕭術蕭子雲蕭特王克陸果任昉傅昭朱异王籍殷鈞阮研王褒庾肩吾</hi>
<hi>陶𢎞景江蒨周𢎞讓范懐約○陳二十一人武帝文帝煬帝沈后新蔡王廬陵王永陽王桂楊王釋智永釋智</hi>
<hi>果江摠徐陵沈君理袁憲毛喜蔡景歴蔡徴顧野王宓知道謝嘏賀郎○北齊一人外五代祖劉珉○隋五人</hi>
<hi>劉𤣥平房彦謙薛道衡盧昌衡王孝逸○唐四十五人神堯皇帝文武聖皇帝則天武后睿宗開元皇帝漢王</hi>
<hi>元昌韓王元嘉岐王元範歐陽詢歐陽通虞世南虞纂虞煥禇遂良陸柬之薛稷房𤣥齡田琦王紹宗孫過庭</hi>
<hi>張旭徐洺周憍之徐浩賀知章李造韓擇木史惟則衛包李權李平均蔡有鄰鄭遷舅緯繪宋儋李璆殷仲容</hi>
<pb n="KR3h0019_WYG_004-7a"/>
<hi>王知敬李懐琛吕向王維張從申眀氏姨兄若山長兄蒙馬氏妻劉秦妹等某應親見者可言及一百三十七</hi>
<hi>人</hi>並錯綜優劣直道公論或理盡名言即外假興喻雖<lb/>
闕標舊品而畢寄斯文刋訛誤於形聲定目存於指掌<lb/>
其所不覩空居名額并世所𫝊搨者不敢憑准一皆略<lb/>
焉其詞曰嘗考古而閱史病賤目而貴耳述勲庸而任<lb/>
人揮翰墨而由已則知親屬延想如見君子諒風雅之<lb/>
足憑奚卷舒之能已古猶今焉斯得美矣雖六藝之末<lb/>
曰書四人之首曰士書資士以為用士假書而有始豈<lb/>
<pb n="KR3h0019_WYG_004-7b"/>
特長光價於一朝適容顔於千里<hi>王羲之書蕺山姥竹角扇五字字索百錢</hi>
<hi>人竟買去梁元帝書亦云千里之面目轉覺為能矣</hi>篆則周史籀秦李斯漢有蔡<lb/>
邕當代稱之俱遺芳刻石永播清規籀之状也若生動<lb/>
而神憑通自然而無涯逺則虹紳結絡邇則瓊樹離披<lb/>
斯之法也馳妙思而變古立後學之宗祖如殘雪滴溜<lb/>
映朱檻而垂冰蔓木含芳貫緑林以直繩伯喈三體八<lb/>
分二篆啓㦸彎弧星流電轉纎逾植髪峻極層巘周秦<lb/>
漢之三賢余目驗之所先石雖堅而云亡紙可寄而寳<lb/>
<pb n="KR3h0019_WYG_004-8a"/>
傳<hi>史籀周宣王時史官著大篆教學童岐州雍城南有周宣王獵碣十枚並作鼓形上有篆文今見搨本吏</hi>
<hi>部侍郎蘇朂叙記卷首云世咸言筆跡存者李斯最古不知史籀之跡近在闗中即其文也李斯上蔡人終秦</hi>
<hi>丞相作小篆書嶧山碑後具名銜碑旣毁失士人刻木代之非斯跡石上本蓋稀又至徳中安史敗後從弟紹</hi>
<hi>於河陽清水渠下得傳國璽其文曰受命於天旣夀永昌㸃畫皆隠起作龍鳥状側文小篆曰魏所受漢傳國</hi>
<hi>璽余就打得本背上蟠螭一角折鼻尖有黄疵瑕按驗譜牒乃無差舛云斯所書蔡邕字伯喈陳留人後漢左</hi>
<hi>中郎將今所見打本三體石經四紙石既尋毁其本最稀惟稜雋及光和等碑并石銘時時可見</hi>
草分章體肇起伯度時君重而立名自我行而作故掣<lb/>
波循利創質蓄怒<hi>杜操字伯度京兆人終後漢齊相章帝貴其跡詔上章表故號章草書五</hi>
<pb n="KR3h0019_WYG_004-8b"/>
<hi>行</hi>魏之仲将奮藻獨步或迸泉湧溢或錯玉班布跡遺<lb/>
情忘契入神悟然而負才藝履危懼膏眀自煎鬢髪改<lb/>
素生非其代痛惜不遇名㣲格髙後見叔茂體裁簡約<lb/>
肌骨豐腴如空凝斷雲水泛連鷺<hi>韋誕字仲将京兆人終魏光禄大夫時凌</hi>
<hi>雲臺成誤釘榜明帝使誕坐籠以轆轤引上就書去地二十五丈及下鬢髪皓然今見帶名草書兩帖共十三</hi>
<hi>行虞松字叔茂㑹稽人魏中書令大司農令見緑紙草書具姓名一紙十一行</hi>挹子元之瓌蹟<lb/>
髙子上之雄神量藴文儒才包古人或寄詞達禮任道<lb/>
懷仁或仰則鍾繇平視衛臻如晴郊駟馬維嶽降神<hi>司馬師字</hi>
<pb n="KR3h0019_WYG_004-9a"/>
<hi>子元河内人終魏録尚書事大司馬忠武公及炎受禪追尊曰景皇帝今見正書帶名一紙一十二行弟昭字</hi>
<hi>子上終魏相國録尚書事封文王追尊文皇帝今見正書具姓名兩紙共一十二行</hi>親士季之軌<lb/>
轍審鍾家之超越将望古而皆能與象賢而蹈拙知後<lb/>
生可畏氣蓋前哲<hi>鍾㑹字士季潁川人繇子魏征西将軍今見帶名行書一紙八行</hi>吳<lb/>
則廣陵休眀朴質古情難以窮真非可學成似龍蠖蟄<lb/>
啓伸蟠復行<hi>皇象字休眀廣陵人終吳侍郎青州刺史今帶名章草帖一表七行并寫春秋哀公</hi>
<hi>上第二十九卷首元年餘自二年至十三年盡尾足其紙毎一大幅有一縫線聨合之陸元凱押尾云此是蠒</hi>
<hi>紙緊薄有脉似樺皮以諸蠒比類殊有異者也</hi>賀氏興伯同時異體瘠而不疎<lb/>
<pb n="KR3h0019_WYG_004-9b"/>
逸而寡禮等殊皇賀品類兄弟<hi>賀劭字興伯吳興人終吳太子太傅見章草書</hi>
<hi>帶名一帖五行</hi>司馬氏之受禪炎為帝祖偉哉齊王手蹟目覩<lb/>
翰墨之外仁賢是優重則突兀嵩華輕則㕘差斗牛<hi>司馬</hi>
<hi>攸字大獻文王子武帝弟為齊獻王官至侍中大司馬今見正書帶名凡四段共三紙書有痛惜羊祜之言晉</hi>
<hi>姓司馬元犯先諱不言晉也</hi>達乎龍化東遷景文興嗣天然俊傑毫<lb/>
翰英異元常之用筆可觀世瑜之呈規仰似如發硎刃虎<lb/>
駭鶚眙懦夫喪精劔客得志<hi>元帝諱睿字景文東朝中興之主當東遷謠曰五馬</hi>
<hi>浮渡江一馬化為龍即其人也今見潛淵正書具姓名一紙七行兼雜批約有十䖏</hi>成帝則生知草<lb/>
<pb n="KR3h0019_WYG_004-10a"/>
意穎悟通諳光使畏魄青擬出藍勁力外爽古風内含若<lb/>
雲開而乍覩晴日泉落而懸歸碧潭<hi>成帝諱衍字世禄元帝孫眀帝子庾</hi>
<hi>氏内見今草批謝草張澄啓七行</hi>康帝則幼少閑慢迥出凡境駟馬安<lb/>
車不尚馳騁<hi>康帝諱嶽字世同成帝弟今見行書批劉訥啓四紙共七行</hi>真率孝武<lb/>
不規不矩氣有餘髙體無所主若露滋蔓草風送驟雨<lb/>
<hi>孝武帝諱昌明簡文子今見行書一紙又兩帖等雜批六䖏共有二十一行也</hi>赳赳道叔逺淳<lb/>
邇俗舉姓名而孰多驗風度而不足元子憚其威武吾<lb/>
徒遵其軌躅<hi>武陵王稀字道叔明帝弟今見其姓名正書一紙三行</hi>道子雅薄綿<lb/>
<pb n="KR3h0019_WYG_004-10b"/>
密纖潤露輕藏沉假曲躡峻猶尺水之含衆象小山之<lb/>
擬萬仭<hi>㑹稽王道字子孝武帝子今見具姓名行書一紙凡七行</hi>季初則隠姓名展<lb/>
纎勁寫搨共傳賞能交盛猶鋸牙鈎爪超越陷穽<hi>楊肇字季</hi>
<hi>初滎陽人終荆州刺史今見草書一紙十行有古署榜無姓名今共傳榻之</hi>巨源正書朴畧<lb/>
仍餘染翰忘筌寄情得魚自若披堅草澤匿鋭茅廬<hi>山濤</hi>
<hi>字巨源河内人終侍中司徒今見正書帶名一帖四行</hi>叔夜才髙心在幽憤允文<lb/>
允武令望令聞精光照人氣格凌雲力舉巨石芳逾衆<lb/>
芬<hi>嵇康字叔夜譙國人本朝中散大夫今見帶名行書一紙五行</hi>季鷹有聲古貌磅礴<lb/>
<pb n="KR3h0019_WYG_004-11a"/>
雖無名驗攀附張索<hi>芝靖</hi>如凝隂斷雲垂翅一鶚<hi>張翰字季鷹吳</hi>
<hi>郡人終大司馬今見草書一帖三行有古榜滿騫押尾</hi>子尼簡約片月孤峯千嵗<lb/>
之下森森古容<hi>蔡克字子尼陳留人本朝成都王掾子謨過江食蟹遇毒者本朝尚書僕射見</hi>
<hi>帶名欽草一帖四行</hi>彦先尚質無而不有猶崆峒上人世俗難偶<lb/>
<hi>顧榮字彦先吳人終驃騎将軍今見草書帶名三帖共有一十二行</hi>越石偉度粃糠翰墨<lb/>
爾乃如伐樹而愛人似問鼎而在徳<hi>劉琨字越石中山人終太尉今見行</hi>
<hi>書半紙具姓名五行</hi>敬思敬康二孔殊芳思行則輕利峭峻驚虬<lb/>
逸駿康草則古質鬰紆落翮摧枯<hi>孔侃字敬思㑹稽人本朝大司農今見具</hi>
<pb n="KR3h0019_WYG_004-11b"/>
<hi>姓名行書一紙七行孔愉字敬康㑹稽人車騎將軍今見具姓名一帖三行</hi>雍容士行季孟<lb/>
公旅肌骨閑媚精神慢舉如辭山登朝混跡雜處<hi>陶侃字士</hi>
<hi>行秣陵人本朝侍中大將軍今見帶名正書一紙十行也</hi>孝文剛斷謹正援毫古體<lb/>
雖拙今稱且髙如貴胄之躍駿武賁之操刀<hi>熊遠字孝文豫章人</hi>
<hi>本朝大將軍長史今見具姓名正書啓七紙</hi>思逺則藁草懸解筆墨無在真<lb/>
率天然忘情罕逮猶群雀之飛廣厦小魚之戲大海<hi>應詹</hi>
<hi>字思逺汝南人本朝大將軍今見草表帶名二紙共一十七行</hi>望之之草緊古而老落紙<lb/>
觔盤分行羽抱如充牣多士交連雜寳<hi>卞壼字望之濟隂人夲朝侍中</hi>
<pb n="KR3h0019_WYG_004-12a"/>
<hi>驃騎大将軍今見帯名草書一紙共六行</hi>體大法殊實推世瑜禀天然而自<lb/>
强亂帝札而見拘猶朝廷宿舊年徳相趨<hi>劉超字世瑜琅琊人本朝</hi>
<hi>衛尉零陵忠侯今見帯名正書一帖三行超手筆與元帝相類自職居近密遂絶與外人所交之書也</hi>叔<lb/>
文法鍾纎薄精練用筆雖巧結束未善似漸陸之遵鴻<lb/>
等窺巢之乳燕<hi>謝藻字叔文㑹稽人本朝中書侍郎今見具姓名正書啟兩段合為一紙五行</hi>
<hi>其半先在官半在外及得之勘合如一但新故異也</hi>博哉四庾茂矣六郗三謝之<lb/>
盛八王之竒至如强骨澷轉逸足難追斷翰蓬征牽蔓<lb/>
葛垂任縱盤薄是稱元規<hi>庾亮字元規潁川人本朝太尉今見草書五紙行帖共八</hi>
<pb n="KR3h0019_WYG_004-12b"/>
<hi>行具姓名草書又一紙十一行</hi>遺古效鍾叔預髙蹤雖穏密而傷浮淺<lb/>
猶葉公之愛畵龍<hi>庾懌字叔預潁川人本朝衛尉将軍今見正行書帯名一紙四行</hi>積<lb/>
薪之美更覽稚恭名齊逸少墨妙所宗善草則鷹搏隼<lb/>
擊工正則劔鍔刀鋒愧時譽而未盡覺知音而罕逄其<lb/>
荒蕪快利彦祖為容似較秋兎於大野任平陂之所從<lb/>
<hi>庾翼字稚恭本朝車騎将軍今見草書四紙共二十六行具姓名正書一帖三行懌與翼並是亮弟庾凖字彦</hi>
<hi>祖希子亮孫本朝豫章刺史今見具姓名草書一紙凡八行</hi>道徽之書豐茂宏麗下<lb/>
筆而剛决不滯揮翰而厚實深沉等漁父之乗流鼓枻<lb/>
<pb n="KR3h0019_WYG_004-13a"/>
髙平奕葉盛徳遺能方囘重熈接翼嗣興囘則章健草<lb/>
逸發體廉稜若冰釋泉湧雲奔龍騰密壮竒姿撫跡重<lb/>
熈若投石拔距怒目揚眉景興常年曷云世乏正草輕<lb/>
利脱畧古法跡因心而謂何為吏士之所多惜森然之<lb/>
俊爽嗟蔑爾之中和處約道𦙍家之後俊狂草勢而<lb/>
兄優謹正書而弟潤俱始登於學次慙一虧於九仞<hi>郗鑒</hi>
<hi>字道徽髙平人本朝太宰今見草書三紙共十七行愔字方囘曇字重熈並鑒子愔為司空見章草書寫父雜</hi>
<hi>表一首四十三行草書八紙曇為中郎将今見具姓名草書一紙四行郗超字景興愔子為臨海太守今見具</hi>
<pb n="KR3h0019_WYG_004-13b"/>
<hi>姓名行草書共四張郗儉之字處約為太子後率今見具姓名兩紙草書郗恢字道𦙍為鎮軍今見具姓名草</hi>
<hi>書及行書共兩紙處約道徽並郗曇子</hi>謝氏昆玉尚草特峻猶注飛潤之<lb/>
瀑溜投全牛之虚刃達士逸迹乃推無奕毫翰云為任<lb/>
興所適能事雅量末歸安石至夫藴虚靜善草正方圓<lb/>
自窮禮法拘性猶恒徳之仁智應事物之龜鏡恨其心<lb/>
懼景興書輕子敬塞盟津而捧土損智力而逾病<hi>謝尚字仁</hi>
<hi>祖陳郡人本朝散騎常侍今見具姓名草書一紙六行謝奕字無奕鎮西将軍今見帶名行書一紙六行謝安</hi>
<hi>字安石尚弟位侍中太傅今見具姓名正書二紙三十行</hi>業盛琅邪茂𢎞厥初衆能<lb/>
<pb n="KR3h0019_WYG_004-14a"/>
之一乃草其書将以潤色前範遺芳後車風稜載蓄髙<lb/>
致有餘賴賈勇之武士等相驚之戲魚有子敬倫蹟存<lb/>
目驗以古窺今調涉浮艶尚期羽翼鴻漸芝蘭香染與<lb/>
兄勝而弟負将奢也而寧儉繩武宜爾傑出季琰露鋒<lb/>
芒而豁懐傍禮樂而無檢猶遵扶搖而坐致越峻極而<lb/>
非險<hi>王導字茂𢎞琅邪人本朝丞相諡曰文獻今見具姓名草書兩紙共六行王劭字敬倫即導子本朝</hi>
<hi>車騎将軍今見具姓名草書一紙六行兄即恬洽不見真跡洽子琰中書令今見具姓名草書二紙各八行</hi>
然則窮極粤㫖逸少之始虎變而百獸跧風加而衆草<lb/>
<pb n="KR3h0019_WYG_004-14b"/>
靡肯綮逰刃神眀合理雖興酣蘭亭墨臨池水武未盡<lb/>
善韶乃盡美猶以為登泰山之崇髙知羣阜之邐迤逮<lb/>
乎作程昭著褒貶無方穠不短纎不長信古今之獨立<lb/>
豈末學而能揚幼子子敬創草破正雍容文經躍踴武<lb/>
定態遺妍而多狀勢由已而靡罄天假神憑造化莫竟<lb/>
象賢雖乏乎百中偏悟何慙乎一聖斯二公者智能方<lb/>
祈氏之奚午天性近周家之文武誠一字而萬殊且含<lb/>
規而孕矩然而真跡之稱獨標本世余所不取何哉且<lb/>
<pb n="KR3h0019_WYG_004-15a"/>
得於書法失於背古足知難與之渾樸言可以為斵磨<lb/>
主也<hi>王羲之字逸少右将軍前後多見行草書唯正書世上希絶幼子獻之字子敬本朝中書令世上多</hi>
<hi>見行書獨步不可具舉書稱二王輙加真字餘雖超越者並通謂之絶跡盖俗學之意也</hi>温温伯輿<lb/>
亦扇其風風流之表軒冕之中骨體遒正精彩冲融已<lb/>
髙天然恨乏其功如承奕葉之貴胄備夙訓之神童<hi>王廞</hi>
<hi>字伯輿即導孫薈子司徒左長史今見帶名書一紙七行</hi>粤太原之英二子間生仲<lb/>
祖慕元常之則懐祖通文獻之情方言慕而我愧<hi>言慕鍾繇</hi>
比叔文而彼榮<hi>比叔文即謝藻</hi>習所通而不及<hi>言通王導</hi>㕘放之而<lb/>
<pb n="KR3h0019_WYG_004-15b"/>
先鳴<hi>叅温放之</hi>結束體正肆力專成猶棟梁富於合抱大匠<lb/>
斵而未精<hi>即王濛也</hi>髙利迅薄連屬欹傾猶鳥避羅而勢側<lb/>
泉激石而分横<hi>即王述也王濛字仲祖太原人金紫光禄大夫今見具姓名正書一紙三行王</hi>
<hi>述字懐祖太原人尚書令藍田侯今見具姓名草書一紙三行</hi>若夫反古不忘吾推世<lb/>
康似無逸少如棄元常猶落太階之蓂莢掇秘府之芸<lb/>
芳<hi>丁潭字世康㑹稽人固孫彌子本朝散騎常侍今見正草書各一紙共十行</hi>次道厚實寡<lb/>
於風彩自是雄姿翰墨具在如士大夫之京華逰䖏叅<lb/>
貴胄而魯質未改<hi>何充字次道廬江人庾亮舅本朝侍中司空今見帶行書三行</hi>行仁<lb/>
<pb n="KR3h0019_WYG_004-16a"/>
靡雜唯鍾是師恍端閑於髙軌能終始於清規雖帶偏<lb/>
薄亦能隣幾若鳯雛始備以五彩長松僅舉乎一枝<hi>劉訥</hi>
<hi>字行仁瑯琊人散騎侍郎今見康帝啓四紙共有三十五行也</hi>真長則草含稚恭之爽<lb/>
剴正邇越石之羇束輕浮森峭穠媚綺縟落衆木於秋<lb/>
杪狎羣鷗於水曲<hi>劉琰字真長沛郡人本朝丹陽尹今見具姓名行書及草各一帖共六行</hi>
國眀勵躬鍾氏餘風壮麗纎薄守䳄知雄如道門之子<lb/>
仙路時通<hi>張澄字國眀吳郡人嘉之子光禄大夫今見咸康八年帶名正書上成帝啓一紙七行</hi>
猗歟子成徇跡過名正隸敦實藁草沈輕元常髙風雖<lb/>
<pb n="KR3h0019_WYG_004-16b"/>
疎復呈猶不考擊之鐘鼓合律吕之音聲<hi>劉璞字子成南陽人本朝</hi>
<hi>光禄勲即得道南岳魏夫人之子夫人魏舒女舒河内修武令今見具姓名行書草兩紙共二十行</hi>君祖<lb/>
馳馭藝沗令譽窮正驗草而罕見其能作偽亂真而未<lb/>
可為據正企鍾而悠邈草師王而莫著與夫敬仁道羣<lb/>
<hi>王循江灌</hi>或拔茅以連茹猶鋭意鵬舉致身鷹翥<hi>張翼字君祖下邳人</hi>
<hi>東海太守時穆帝令翼寫右軍手表帝自批後右軍殆不能别乆乃悟云小人㡬欲亂真今見具姓名正草書</hi>
<hi>緫三帖共十六行</hi>元子正草厚而不倫若遺翰墨猶帶真淳似山<lb/>
林之樂道非玉帛之能親<hi>桓温字元子譙國人彛子本朝丞相大司馬南郡宣武公</hi>
<pb n="KR3h0019_WYG_004-17a"/>
<hi>今見行草書帶名四紙共二十行</hi>敬道耽翫銳思毫翰依憑右軍志在<lb/>
凌亂草狂逸而有度正疎澁而猶憚如浴鳥之畏人等<lb/>
驚波之泛岸<hi>桓𤣥字敬道温子厯義興太守僣號以敗今見帶名正行草書總十紙共六十餘行</hi>
道羣閑慢氣枯自充始習新制全移古風與伯輿之合<lb/>
極<hi>王廞</hi>若子敬之童蒙猶富禮樂之世胄備神彩於厥躬<lb/>
<hi>江灌字道羣陳留人侍中中護衛軍今見帶名行書一紙七行</hi>長茂草勢旣健而疎慕<lb/>
王不及<hi>王右軍</hi>獨斷所如猶鷙鳥擊而失中因蹭蹬於邱<lb/>
墟<hi>沈嘉字長茂吳郡人吳興太守今見具姓名草書共三行</hi>元寳剛直兩王之次骨<lb/>
<pb n="KR3h0019_WYG_004-17b"/>
正力全軌範宏利凌突子敬病於輕肆同變武而習文<lb/>
若飛龍而獲驥<hi>劉懐之字元寳沛國人御史中丞義成伯今見帶名行書九行</hi>季舒纎<lb/>
勁循古有禮遇稀難評唯署一啓<hi>孔廞字季舒㑹稽人光禄大夫今見書名</hi>
<hi>啓一紙也</hi>順陽筆精吾見𤣥平近瞻元常俯視國眀<hi>張澄</hi>利且<lb/>
掩薄多能似生如般輸之運斧乏棟梁以經營<hi>范澄字𤣥平順陽人</hi>
<hi>安北将軍今見具名正書謝賜<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>啓四行</hi>武子正筆頗全古質去凡忘情任<lb/>
樸不失猶髙人之與釋子志由道而秉律<hi>范寗字武子澄子中書侍</hi>
<hi>郎今見帶名正書啓三紙共二十一行</hi>長民則全效子敬便於性分宏逸<lb/>
<pb n="KR3h0019_WYG_004-18a"/>
生於天機衆妙總而獨運凌所師而小薄壮若已而不<lb/>
紊猶豁其流而氷開殷其響而雷奮<hi>諸葛長民瑯琊人輔國将軍宣城内</hi>
<hi>史今見具姓名行書一紙六行</hi>道和閑雅離古躡真慢正由徳髙縱絶<lb/>
塵若昻藏博達之士謇諤朝廷之臣<hi>劉穆之字道和東莞人侍中司徒今</hi>
<hi>見具姓名行書一紙六行</hi>放之率爾草健筆力豈忘保持足見凖則<lb/>
猶片錦呈巧細流不極<hi>温放之太原人嶠子黄門侍郎今見具姓名草一紙三行</hi>楊<lb/>
真人之正行兼純熟而相成方圓自我結搆遺名如舟<lb/>
檝之不繫混寵辱以若驚<hi>真人諱羲𢎞農人今見書帶名六行</hi>宋珽訛緊<lb/>
<pb n="KR3h0019_WYG_004-18b"/>
足光利用習古者或以為輕日新者必因而重猶樸散<lb/>
而分形器如務成而立賦頌<hi>宋珽廣平人相府叅軍今見行書具姓名一紙四行</hi>
宋武徳輿法含古初見荅道和之啓未披有位之書觀<lb/>
其逸毫巨麗載兆虎變髙躅莫究其涯雄風於焉已扇<lb/>
猶金玉礦璞包露貴賤<hi>劉裕字徳輿彭城人翹子本朝中書監封宋公後受禪是為宋</hi>
<hi>武帝今見帶名批劉穆之啓兩紙共六行</hi>皇矣文帝天知正隷譽已達於縱<lb/>
横攀王媚於緊細<hi>獻之</hi>向精專而習熟㡬可與之興替尚<lb/>
瞻擊水之鵬摶且並聞天之鶴唳<hi>文帝諱義隆武帝子今見帶名正行書兩</hi>
<pb n="KR3h0019_WYG_004-19a"/>
<hi>帖共七行雜批五䖏共有二十行也</hi>孝武則武威戡難翰墨馳聲雖禀性<lb/>
而已髙恨一簣而未成徒忌人之賢己冀及父之令名<lb/>
<hi>孝武書視文帝為未及</hi>與思話而雄强追彦琳而愧恥<hi>蕭思話孔琳之</hi>若<lb/>
夷狄之佳麗慕容顔於桃李<hi>孝武帝諱駿字休龍文帝子今見帶名正書啓十行</hi>
<hi>又行草俱四紙共十三行</hi>太宗徽音用壮之心遺棄鄙野不無髙深<lb/>
快掃時俗欲超古今冠柤梨之下果怯鸞鳯之珍禽<hi>明帝</hi>
<hi>諱彧字休景孝武帝子今見帶名行書四紙并批雜啓等共八行</hi>南平休𤣥筆力自全<lb/>
幼齒結構老成天然比夫鳥在鷇龍潜淵符彩卓爾文<lb/>
<pb n="KR3h0019_WYG_004-19b"/>
詞粲然<hi>南平王鑠字休𤣥文帝第四子今見帶名啓正書四行</hi>休茂尚冲已工法<lb/>
則長於用筆結字短於精神骨力性靈可觀運用未極<lb/>
猶鳬雛鵠子初備羽翼<hi>海陵王字休茂文帝十四子今見正書帶名啓四行姚懐珍押</hi>
<hi>尾</hi>復見二謝兩張連輝並俊若夫小王風範骨秀靈運<lb/>
快利不拘威儀或擯猶飛湍激石電注雷迅<hi>謝靈運陳郡人宋侍</hi>
<hi>中秘書監今見帶名行書七行</hi>方眀寛和穏媚且潤如幽閑女徳禮教<lb/>
士𦙍<hi>謝方明陳郡人恵連父宋㑹稽守今見具帶名正書帖籖三行也</hi>茂度逸翰景初<lb/>
清規或大言而峻薄<hi>景雲對文帝云臣恨二王不得臣之體</hi>或寡譽而振<lb/>
<pb n="KR3h0019_WYG_004-20a"/>
奇並心輕兩王迹及宗師擬鶴鳴而子和殊鯉退而學<lb/>
詩<hi>張茂度吳郡人敞子宋㑹稽太守今見具姓名行草書兩紙共十行張永字景初茂度子宋征西将軍見</hi>
<hi>正行草書五紙共三十行</hi>敬元則親得法於子敬雖時移而間出手<lb/>
稽無方心敏奧術寧磅礴而不忘本分縱横而粗得師<lb/>
骨遇其合時彷彿唐突猶圖騏驥而莫展塐真僊而非<lb/>
實爾後王羊謬同草靡餘風彦琳敬叔允執厥中孔則<lb/>
愈於緊速病於乾偏超舉之餘窺羊及肩猶蓬瀛心想<lb/>
濩武風傳競其豐利又覩薄氏纎圓克成骨力猶稚精<lb/>
<pb n="KR3h0019_WYG_004-20b"/>
彩潤密乃誠莫二架友陸師抑亦其次雖瑜無金價而<lb/>
珉實玉類<hi>羊欣字敬元泰山人不疑子宋中散大夫與丘道護同受獻之筆法今見正行草具姓名</hi>
<hi>二十餘紙凡六七卷所云王羊謬同羊不失其望言虚也孔琳之字彦琳㑹稽人宋太常卿今見具姓名行草</hi>
<hi>書三紙共二十行薄紹之字敬叔丹陽人宋給事中羊孔並師小王今見具姓名行書四紙共一十八行</hi>淮<lb/>
水茂族敬𢎞不墜故朝餘風翰墨兼至旣約古而偏逸<lb/>
亦遺能而獨駛猶創埏埴於昔人全朴畧而成器<hi>王敬𢎞瑯</hi>
<hi>邪人導孫桓𤣥姊夫宋侍中左光禄大夫今見具姓名草書帖一紙共計四行焉</hi>蔓衍枝派思<lb/>
𤣥不忘穏厚而無法度淳和而蓄鋒芒猶君子自適順<lb/>
<pb n="KR3h0019_WYG_004-21a"/>
時行藏<hi>王思𤣥瑯邪人宋南康太守今見具姓名行書三行</hi>顔氏儒門士遜墨妙<lb/>
大令典則中散風調薄首孔肩體格惟肖如驚弦履險<lb/>
避地膺峭<hi>顔峻字士遜瑯邪人埏之子宋右将軍揚州刺史今見具姓名行書一紙五行言薄首孔</hi>
<hi>肩則獻之羊欣紹之琳之</hi>桓公護之神凝筆遲富雅景乏士規猶門<lb/>
寒道髙衣褐言詩<hi>桓䕶之字彦宗洛陽人宋寧朔将軍今見具姓名行書一紙四行</hi>翩<lb/>
翩正祖恭已法則師資小王深入閫域安知逸氣未詳<lb/>
筆力猶驥異真龍紫非正色<hi>駱簡字正祖丹陽人宋鉅野令今見具書五行有姚</hi>
<hi>懐珍徐僧權等押尾</hi>思話綿密緩步娉婷一心工隸師羊過青似鳬<lb/>
<pb n="KR3h0019_WYG_004-21b"/>
鷗鴈鷺逰戲沙汀<hi>蕭思話蘭陵人宋征西将軍丹陽令尹今見帶名正書啓兩紙共十三行今</hi>
<hi>見具姓名行書三行</hi>二王變古法有所屬兢兢秀之斂翰謹束<lb/>
僊童樂静不見可欲<hi>龎秀之宋江州刺史今見正書具姓名啓一紙十行也</hi>仲逺<lb/>
循常由衷邇俗企彦琳之牆仞遵茂度之軌躅<hi>張茂度</hi>豈<lb/>
問一而得三同出吳而入蜀<hi>巢尚之字仲逺魯國人宋寧朔将軍今見帶名行書</hi>
<hi>七行</hi>世期旁通崛强斷利叅方回之章法<hi>郗愔</hi>得敬元之草<lb/>
意<hi>羊欣</hi>匪庖丁之解牛同君子之不器<hi>裴松之字世期河東人宋散騎常侍</hi>
<hi>大中大夫今見具姓名章草書慰勞文一卷二十四條</hi>長玉靡慢神閑態濃荷小<lb/>
<pb n="KR3h0019_WYG_004-22a"/>
王之偉質錯眀帝之髙蹤猶執徳而風塵不雜發言而<lb/>
義理攸從<hi>徐爰字長玉瑯邪人本名瑗宋大中大夫今見正書具姓名上明帝啓一十五行</hi>江<lb/>
侯僧安健利而乾貌兼輕媚體出多端猶閑庭之卉木<lb/>
小苑之峯巒<hi>江僧安陳留人宋太子中書令今見具姓名行書一紙八行</hi>道力草雄<lb/>
圓轉不窮壯自躬之體格疲逸少之流通猶立言而逍<lb/>
遙出世驗蹟乃夙夜在公<hi>賀道力㑹稽人宋吳興令今見具姓名草書二紙共二十</hi>
<hi>行</hi>齊髙文武英威時来運歸挺生紹伯墨妙翰飛觀乎<lb/>
吐納僧䖍擠排子敬昻藏鬰拔勝草負正猶力稽牛刀<lb/>
<pb n="KR3h0019_WYG_004-22b"/>
水展龍性<hi>蕭道成字紹伯蘭陵人承之子宋右僕射太尉受禪即位稱齊髙帝今見具姓名行書草</hi>
<hi>及雜批三十餘行</hi>世祖宣逺象賢豈敢仰英規而無功超筆力<lb/>
而有膽莫願程式率由胷襟能騁逸氣未忘童心若横<lb/>
波束薪泛濫淺深<hi>武帝諱頥字宣逺髙帝長子今見帶名行草書及雜批十餘行</hi>子良<lb/>
則能知未善心逺迹邇家風若遺古則反鄙雖有力而<lb/>
無體将從真而自美猶土階茅茨儉徳之始<hi>竟陵王諱子良武帝</hi>
<hi>子今見帶名行書四行</hi>彦回無節筆翰亦爾快利不拘足用而已<lb/>
如垂枝楓栁抑葉把梓<hi>禇淵字彦回河南人宋末與髙帝同掌樞密後齊臺建以佐命</hi>
<pb n="KR3h0019_WYG_004-23a"/>
<hi>共入司徒中書今見具姓名草書二紙共十三行</hi>蔚先忠良自我名揚老成不<lb/>
虧和雅允臧躬甘肥遁志傲矦王<hi>禇賁字蔚先淵子齊秘書監父憂荒職便</hi>
<hi>不任時人以為恥父失節於宋室遂爾屏居今見正書啓具姓名一紙凡八行</hi>非禮不言從容<lb/>
始昌如碩徳君子道義難量而盛徳有素筆精源長<hi>徐孝</hi>
<hi>嗣字始昌東海人齊太尉尚書令今見正書啓二紙共有三行</hi>簡穆父子載茂餘芳僧<lb/>
䖍則密緻豐富得能失剛鼓怒駿爽阻圓任强然而神<lb/>
髙氣全耿介鋒芒發卷伸紙滿目輝光才位兼而雙絶<lb/>
名實副而特彰如運籌决勝威震殊方伯實次道並資<lb/>
<pb n="KR3h0019_WYG_004-23b"/>
義訓兄則雜太祖<hi>髙帝</hi>而外兼禀家君於己分弟則太纎<lb/>
薄而無滯得過庭而稍俊寛閑墨妙逸速毫奮比達士<lb/>
與君子人不知而不慍仲寳同夫季舒署名莫窺牆仞<lb/>
<hi>王僧䖍瑯邪人曇首子齊尚書令簡穆公今見正書具姓名書共十五紙王慈字伯實王志字次道並僧䖍子</hi>
<hi>兄齊侍中冠將軍今見具姓名行書兩紙共二十行弟志齊侍中吏部尚書今見具姓名行書一帖共七行王</hi>
<hi>儉字仲寳僧綽子齊尚書今見署名啓字而已與孔廞同廞字季舒</hi>茂謙則壯而不密騁<lb/>
志恒俗輕師模任縱欲如勇夫格獸徑越林麓<hi>劉撝字茂謙彭</hi>
<hi>城人齊太子洸馬御史中丞今見行書兩紙共有二十行</hi>寳光楷之同調合韻差池<lb/>
<pb n="KR3h0019_WYG_004-24a"/>
去就羽翮齊振依蕭附王<hi>道成僧䖍</hi>俱曰慕藺論骨氣而胡<lb/>
壯驗精神而顧峻猶岸栁之先春得地連於河潤<hi>顧寳光吳</hi>
<hi>郡人齊司徒左西掾今見具姓名行書兩紙共二十行胡楷之南昌人度支尚書今見帶名行書一紙共八行</hi>
希秀之迹敬叔之倫<hi>薄紹之</hi>正則緊促有度草則拘檢靡<lb/>
申如儉徳君子清朝士人<hi>徐希秀瑯邪人齊驍騎将軍今見具姓名行書草書二紙</hi>
<hi>共二十行</hi>思光逸才揮翰無滯超寳光之力從僧䖍之制越<lb/>
恒規而涉强出衆格而靡繼如塞路蓬轉摩霄鳶戾<hi>張融</hi>
<hi>字思光吳郡人齊司徒左長史今見具姓名草書一紙九行也</hi>梁則髙祖叔達恢𢎞厥<lb/>
<pb n="KR3h0019_WYG_004-24b"/>
躬泯規矩合童蒙文勝質而徳寡眀察衆而理窮猶巧<lb/>
遺璞玉心愜雕蟲<hi>蕭衍字叔達蘭陵人順之子齊僕射大将軍封梁王及受禪即位是為梁</hi>
<hi>武帝今見帶名行及制草雜批等四十餘行</hi>簡文摹鍾不瑕有害倣景喬而<lb/>
含古<hi>蕭子雲</hi>肩邵陵而去㤗<hi>簡文帝諱綱字世讃武帝子今見帶名正書啓四紙并寫</hi>
<hi>禪師碑文六紙及行書四行</hi>世調則氣吞元常若置度内方之惠達<lb/>
<hi>蕭特</hi>㫖趣猶昧擅令譽而徒髙考遺蹤而罕逮<hi>邵陵王綸字世調武</hi>
<hi>帝子今見帶名行書三紙</hi>孝元不拘快利睢盱習寛舒於一體加緊<lb/>
薄而小殊惟數君之翰墨稱<hi>去聲</hi>天倫之友于皆可比蘭<lb/>
<pb n="KR3h0019_WYG_004-25a"/>
菊殊芳鴻鴈異軀<hi>孝元帝諱繹字世誠武帝子今見具姓名行書一十三行</hi>仲正則<lb/>
寛而壯賖而宻婆娑蹣跚綽約文質禀庭訓而微過任<lb/>
天然而自逸若衆山之連峰探仙洞而不一<hi>蕭確字仲正綸子梁</hi>
<hi>廣州刺史永安侯今見具姓名行草書兩紙一十伍行</hi>景喬則潤色鍾門性情勵<lb/>
已豐媚輕巧纎慢旖旎詩雖易其國風賜豈賢於夫子<lb/>
猶鸞窺鏡而鼔翼虎不咥而履尾<hi>蕭子雲字景喬蘭陵人梁侍中國子祭酒</hi>
<hi>今見正書具姓名啓及臨右軍書共一十四行又見草書六十餘紙</hi>名劣筆健乃逢王克<lb/>
通流未精疎快不忒猶腐儒壮士運用自得<hi>王克瑯邪人梁尚書僕射</hi>
<pb n="KR3h0019_WYG_004-25b"/>
<hi>今見具姓名草書四行有胡昂印尾</hi>陸杲迅熟騁健遣能任縱便無風稜<lb/>
如郊坰羽獵<graphic n="KR1786" url="https://raw.githubusercontent.com/kanripo/KR-Gaiji/master/images/KR1786.png" mimeType="image/png"/>狨奔騰<hi>陸杲吳郡人梁光禄大夫揚州大中正今見具姓名草書九行</hi>
體雜閑利覩夫彦昇構牽掣而無法任胷襟而足憑猶<lb/>
注懸泉咽凝冰<hi>任昉字彦昇樂安人梁吏部郎中掌著作今見具姓名草書五行</hi>茂遠<lb/>
健鋭足以自給彦和連環迅不可及如過雨之奔簷溜<lb/>
飛燎之焚原隰<hi>傅昭字茂逺北地人梁秘書監金紫光禄大夫貞子今見具姓名草書一紙二</hi>
<hi>十一行朱异字彦和吴郡人中領軍右僕射今見具姓名草書十二行</hi>文海緊快勢失氣<lb/>
髙未忘俗格鋭意操刀猶樂成成名於朝市嗤遁跡於<lb/>
<pb n="KR3h0019_WYG_004-26a"/>
蓬蒿<hi>王籍字文海瑯邪人僧佑子梁左塘令今見具姓名草書凡八行也</hi>季和慢速風規<lb/>
所屬圓轉頗通骨力未足<hi>殷鈞字季和陳郡人梁國子祭酒今見行書草兩帖共有</hi>
<hi>一紙三行</hi>文幾纎潤穏正利草軟媚横流姿容美好若其抑<lb/>
阮褒殷庶幾同塵似泉激溜於懸磴木垂條於晚春<hi>阮研</hi>
<hi>字文幾陳留人梁交州刺史今見具姓名正行草書五十餘紙</hi>惟子深與恵達總景喬<lb/>
之幼志俱親拂毫同陪結字深正穏而寡力達草寛而<lb/>
豐意或比父而疎省或過師之巧媚誰與别其羅紈且<lb/>
見同乎篋笥<hi>王褒字子深瑯邪人規子梁尚書僕射雲妻之猶子今見正行草書具姓名共有三</hi>
<pb n="KR3h0019_WYG_004-26b"/>
<hi>十六紙</hi>肩吾通塞秉之天性工歸文華拙見草正徒聞師<lb/>
阮<hi>阮研</hi>何至遼夐使鉛刀之均鋒稱並利而則佞<hi>庾肩吾字叔慎新野</hi>
<hi>人梁度支尚書今見具姓名行書三紙</hi>通眀髙爽緊密自然擺闔宋文峻<lb/>
削阮研載窺逸軌不讓真仙猶髯龍頂鶴奮舉雲天<hi>陶𢎞</hi>
<hi>景字通明丹陽人隠居山林帝追諡貞白先生今見具姓名正行書一十三行</hi>彦標氣充任力<lb/>
或滯猶翮短風髙昇沉靡制<hi>江蒨字彦標濟陽人梁吏部侍郎今見具姓名行書</hi>
<hi>三行</hi>𢎞讓迅快放誕可觀利疾速着筆墨輕乾若星居僻<lb/>
陋蔓草樛槃<hi>周𢎞讓汝南人𢎞正弟今見草書七行有胡昂印尾</hi>蠢蠢懐約任已<lb/>
<pb n="KR3h0019_WYG_004-27a"/>
作制若孤陋儒生辛勤一藝<hi>范懐約吳郡人梁東宫侍書今見正書寫正覧一卷</hi>
<hi>并具姓名行書一紙</hi>爰及陳氏霸先創業盤桓有威牢落無法如<lb/>
王師憑怒挫衂攻刼嗟文煬而不知徒染毫而敗業<hi>陳霸</hi>
<hi>先潁川人文纉子歴梁司空丞相封為陳公後受禪即位是為陳武帝今見批沈恪啓行書四行文帝諱蒨字</hi>
<hi>子華武帝子見批陸瓊啓行書三行煬帝紙諱叔寳字元秀宣帝子今見帶名行書一</hi>沈后氏徳名標<lb/>
婺華允光親署獨美可嘉如晚晴陣雲傍曰殘霞<hi>煬帝后沈</hi>
<hi>氏吳興人君理女今見署一紙婺華二字</hi>叔齊鬰然名押而已伯仁軟慢尺<lb/>
牘近鄙欽榮之之勁舉雖心師而入流髙疎壯浪復覩<lb/>
<pb n="KR3h0019_WYG_004-27b"/>
伯謀並如䇿馬馳逐葦航泛流<hi>新蔡王叔齊字子肅煬帝弟今見署名草書一</hi>
<hi>紙廬陵王伯仁字夀之煬帝子今見具姓名行書四行永陽王伯智字榮之廬陵弟今見帶名行書共七行桂</hi>
<hi>陽王伯謀字深之永陽弟今見帶名行書共五紙</hi>智永智果禪林筆精天機淺<lb/>
而恐泥志業髙而克成或拘凝重蕭索家聲或利凡通<lb/>
周章擅名猶當作緇門之領袖為當代之凖繩並如君<lb/>
子勵躬於有道髙人保志而居貞<hi>㑹稽永欣寺僧智永俗姓王氏右軍孫今</hi>
<hi>見真字草字千字文數本并帶名草書二紙僧智果帶名草書一紙</hi>陂陁總持獨步方外<lb/>
甘率性而衆異非接武於興㑹若時違隠淪卒不冠帶<lb/>
<pb n="KR3h0019_WYG_004-28a"/>
<hi>江總字總持濟陽人陳尚書令今見具姓名草書一帖三行</hi>孝穆鄙重剛毅任拙猶<lb/>
偏禆武夫膽勇智怯<hi>徐陵字孝穆東海人陳僕射今見具正書帶名啓一紙</hi>仲倫<lb/>
則快速無度馳突不疎尺題已終筆勢仍餘似逸籠檻<lb/>
之衆鳥恣飛鳴之所如<hi>沈君理字仲倫吳興人陳尚書吏部侍郎駙馬都尉今見具名</hi>
<hi>草書一紙</hi>徳彰率爾流浪急速骨氣乍髙風神入俗符縱志<lb/>
而失道等潰河與顛木<hi>袁憲字徳彰陳郡人陳右僕射今見具姓名草書兩行有胡印</hi>
<hi>印尾</hi>快哉伯武心空<hi>去聲</hi>手敏古風若遺今範惟允如平郊<lb/>
逸驥晚景飛隼<hi>毛喜字伯武榮陽人陳吏部尚書今見具姓名草行書共四紙</hi>翩翩濟<lb/>
<pb n="KR3h0019_WYG_004-28b"/>
陽茂世希祥任樸無聞適俗不忘父輕而迅子厚而强<lb/>
<hi>蔡景歴字茂世濟陽人陳度支尚書今見具姓名行草書三紙子徴字希祥陳中書令今見具姓名草書三紙</hi>
接武隨波雷同野王異磽肥之挺質俱竹栢之凌霜<hi>顧野</hi>
<hi>王字希慿陳黄門侍郎領大著作今見具姓名草書一紙</hi>知道則寛疎弛慢無可取<lb/>
則削凡常病窒塞猶岸陸縱獺艱辛騁力<hi>宓知道字昌平陳鎮北長</hi>
<hi>史今見其姓名草書二紙</hi>含茂悠悠薦臻同徳遭時季而陵替俱道<lb/>
喪於翰墨使䴢鹿為後先非勝負可差忒<hi>謝嘏字含茂陳郡人陳中</hi>
<hi>書令今見其姓名行草書三紙</hi>賀氏曰朗雖非動人不事筆力猶阻學<lb/>
<pb n="KR3h0019_WYG_004-29a"/>
貧三者若宦逰旅泊衣化風塵<hi>賀朗㑹稽人陳祕書監今見具姓名草書三紙</hi>
文深孝逸獨慕前蹤至師子敬如欲登龍有宋齊之面<lb/>
貌無孔薄之心胷<hi>趙文深天水人後周為書學博士書迹為時所重王孝逸湯隂人隋四門</hi>
<hi>助教深師右軍逸效大令甚有功業當平梁之後王褒入國舉朝貴胄皆師於褒唯此二人獨負二王之法俱</hi>
<hi>入隋臨二王之跡人間往往為貨</hi>蕭條北齊浩瀚仲寳劣充凡正備法<lb/>
緊草遐師右軍歘爾由道䆒千變而得一乗薄俗而居<lb/>
老如海嶽髙深青分孤島<hi>劉岷字仲寳彭城人彦英子北齊三公郎中今見具姓名</hi>
<hi>草書一十三行</hi>隋則𤣥平嗣芳訛熟名揚彦謙草力浮緊循常<lb/>
<pb n="KR3h0019_WYG_004-29b"/>
糟粕右軍之化依稀夫子之牆皆如益星榆之衆象無<lb/>
月桂之孤光<hi>劉𤣥平岷之子潔志高蹈随贈貞範先生今見具姓名行書二紙房彦謙清河人司</hi>
<hi>隸刺史今見具姓名草書十紙</hi>昌衡跌宕率爾而作雖蔑法而或乖乃<lb/>
由衷而不怍似野笋成竹長風損籜<hi>盧昌衡字子均范陽人隋侍中贈司</hi>
　<hi>空父道䖍子均隋祠部侍郎太子左庶子今見具姓名行書二紙</hi>
　朱長文曰予既編此書十卷復得索靖楊泉劉卲王<lb/>
　僧䖍賦惜其非完篇張懐瓘竇臮盖亦未嘗見此乃<lb/>
　知古人論書之作甚多而傳者鮮吾徒可不為之珍<lb/>
<pb n="KR3h0019_WYG_004-30a"/>
　録哉至於書札所及吾猶不忍棄也而竇臮之賦雖<lb/>
　風格非古其勤博亦可尚已<lb/>
　　賛述之二<lb/>
　　　唐竇臮述書賦下<lb/>
我巨唐之膺休一六合而闡幽武功定文徳脩髙祖運<lb/>
龍爪陳睿謀自我雄其神貌冠梁代之徽猷<hi>神堯皇帝隴西李氏</hi>
<hi>諱淵革隋為唐王右軍書柱作爪形時觀者號為龍爪書髙祖師王褒得其妙故有梁朝風格焉</hi>太宗則<lb/>
備集王書聖鑒旁啟雖躡閭井未登階陛質詎勝文貌<lb/>
<pb n="KR3h0019_WYG_004-30b"/>
能全體兼風骨總法理<hi>文武聖皇帝諱世民神堯子當貞觀年中鳩集二王真跡徴求</hi>
<hi>天下併充御府</hi>武后君臨藻翰時欽順天命而永保先業從人<lb/>
欲而不顧兼金睿宗垂文規模尚古飛五雲而在天運<lb/>
三光以窺户開元應乾神武聰眀風骨巨麗碑版崢嶸<lb/>
思如泉而吐鳯筆為海而吞鯨諸子多藝天寳之際迹<lb/>
且師於翰林嗟源淺而波細<hi>則天皇后沛國人武氏士彠女時鳯閣侍郎王方慶</hi>
<hi>即晉丞相導十世孫有累代祖父書跡寳傳於家凡二十八人緝成一十一卷皇后制問方慶慶因而獻之后</hi>
<hi>不欲奪志遂盡模榻留内其本加寳軸錦繢歸還王氏人到於今稱之右史崔融撰王氏寳章集序具紀其事</hi>
<pb n="KR3h0019_WYG_004-31a"/>
<hi>睿宗皇帝天皇第四子性淳和好書史尚古質書法正體不樂浮華天元開寳皇帝仁慈孝和兼負英㫁好圖</hi>
<hi>畵少工八分書及章草殊豐茂英特開元中八分書北京義堂西嶽華山東嶽封禪碑雖有當時院中學士共</hi>
<hi>相摹勒然其風格大體皆出自聖心</hi>漢王童年自得書意夙承羲獻守法<lb/>
不二<hi>漢王元昌文皇帝弟</hi>惠文靡倦博好敦勸恨夫有始無終灰<lb/>
燼成空苟懼存而投閣徒榮殁而昇空尚可謂梁園筆壯<lb/>
樂府文雄累聖重光之盛業六書一藝之精工非所以<lb/>
抑至人之循已服勇士以雕蟲責繁聲於韶濩徴艶色<lb/>
於蒼穹<hi>岐王元範追册恵文太子開元皇帝時天府圖書為張昌宗竊換張氏誅後歸薛稷稷歿為王</hi>
<pb n="KR3h0019_WYG_004-31b"/>
<hi>所得初不聞奏後被火盡焚之言樂府文雄者王多能好事有文詞時為歌者所唱</hi>爰有懐琳厥<lb/>
迹疎壯假他人之姓名作自己之形状髙風甚少俗態<lb/>
猶多吠聲之輩或浸餘波<hi>李懐琳洛陽人國初時好為偽迹其大意就稱王書及七</hi>
<hi>賢書假云薛道衡作字叙及竹林叙事并衛夫人咄咄逼人嵇康絶交書並懐琳之偽迹</hi>若乃出自<lb/>
三公一家面首歐陽在焉不頋偏醜䫜顤縮爽了裊黝<lb/>
糾如地隔華戎屋殊户牖學有大小夏侯字有大小歐<lb/>
陽父掌邦禮子居廟堂隨運變化為龍為光<hi>歐陽詢長沙人統之</hi>
<hi>子幼孤陳中書令江總收養書出於北齊三公郎中劉珉官至率更令太常少卿子通亦能繼美拜約言封渤</hi>
<pb n="KR3h0019_WYG_004-32a"/>
<hi>海公也</hi>永興超出下筆如神不落疎慢無慙世珍然則壯<lb/>
文幾而老成與貞白而徳鄰<hi>陶隠居</hi>如層臺緩步髙謝風<lb/>
塵纂煥嗣聖體多拘檢如彼珷玞亂其琬琰<hi>虞世南㑹稽人荔之</hi>
<hi>子也官至秘書監贈禮部尚書子纂孫煥皆能繼也</hi>河南專精克儉克勤服膺告<lb/>
誓鋭思猗文恐無成如畵虎将有類於效顰雖價重衣<lb/>
冠名髙内外澆漓後學而得無罪乎<hi>禇遂良河南人亮之子尚書左僕射</hi>
<hi>拜河南公也</hi>柬之效虞疎薄不逮少保師禇精華却倍超碩<lb/>
䑕之效能愧隋珠之掩纇<hi>陸柬之吳郡人宣公子虞氏之出官為著作郎薛稷河東</hi>
<pb n="KR3h0019_WYG_004-32b"/>
<hi>人太子少保也</hi>房文昭則雅而能和穏而不訛精神正氣胷臆<lb/>
餘波若蘋萍異品共泛中河<hi>房喬字𤣥齡清河人彦謙之子官至司空贈太尉文</hi>
<hi>昭公</hi>殷公王公齊名兼署大乃有則小非無據騏驥将騰<lb/>
鸞鳯欲翥題二榜而迹在歎百川而身去<hi>殷仲容陣郡人不害之孫</hi>
<hi>令名之子奕世工書尤善書額官至禮部郎中汴州安業寺額京師裒義開業資聖寺東京太僕寺靈州馬神</hi>
<hi>觀額皆精妙曠古王知敬太原人傳孝義工正行亦善署書與殷殊塗而同歸兼草書弟知慎工圖畵兄官至</hi>
<hi>秘書少監弟官至少府少監當時雙絶與仲容齊肩天后詔一人署一寺額仲容題資聖寺知敬題清禪寺額</hi>
<hi>俱為獨絶仲容子承業知敬子友真即杜尚書暹之親舅洛州長史徳政二賈碑在修竹寺東南角即知敬之</hi>
<pb n="KR3h0019_WYG_004-33a"/>
<hi>迹極峻利豐秀清禪資聖寺至今為路人識者駐車往觀其濟度寺即父令名手蹤皆為後代程式</hi>王祕<lb/>
監則首末全貞尊道重徳或終紙而結字或重模而足<lb/>
墨護落風規雄壯氣力播清譽而祖述攄見賞於有識<lb/>
如曲浦鴻鳴芳園桂植<hi>王紹宗瑯邪人修禮之子官秘書少監</hi>䖍禮凡草<lb/>
閭閻之風千紙一類一字萬同如見疑於氷冷甘没齒<lb/>
於夏蟲<hi>孫過庭字䖍禮富陽人右衛胄曹參軍</hi>張長史則酒酣不羇逸軌<lb/>
神證迴眸而壁無全粉揮筆而氣有餘興若遺能於學<lb/>
知遂獨荷其顛稱<hi>張旭吳郡人左率府長史俗號張顛</hi>雖宜官售酒子敬揮<lb/>
<pb n="KR3h0019_WYG_004-33b"/>
箒遐想邇觀莫能假手拘素屏及黄卷則多勝而寡負<lb/>
猶荘周之寓言於從政乎何有<hi>後漢師宜官工書嗜酒毎遇酒肆輒書於壁聚</hi>
<hi>觀酒因大售計償價足而滅之王子敬以箒沾墨書壁觀者如市已上皆言旭之可比也</hi>湖山降祉<lb/>
狂客風流落筆精絶芳詞寡儔如春林之絢綵實一望<lb/>
而寫憂雍容闥省髙逸豁達解朝服而還鄊脫霓裳而<lb/>
辭闕<hi>賀知章字季真會稽永興縣人太子洗馬徳仁之孫少以文詞知名極工草隸進士及第歴官太常</hi>
<hi>少卿禮部侍郎集賢學士太子右庶子兼皇太子侍讀檢校工部侍郎遷秘書監太子賔客慶王侍讀知章性</hi>
<hi>放善謔晚年尤縱無復規檢年八十六自號四明狂客毎興酣命筆好書大字或三百言或五百言詩筆唯命</hi>
<pb n="KR3h0019_WYG_004-34a"/>
<hi>問有幾紙報十紙紙盡語亦盡二十紙三十紙紙盡語亦盡忽有好䖏與造化相争非人工所到也天寳二年</hi>
<hi>以老年上表請入道歸鄉里特詔許之重令入閣儲皇已下拜辭上親製詩序令所司供張百寮餞送賦詩叙</hi>
<hi>别知章表謝手詔荅曰卿儒才舊業徳著老成方欲乞言以光東序而乃髙蹈世表歸心妙門雖雅意難違良</hi>
<hi>深耿歎眷言離祖是用贈詩宜保松喬慎行李也</hi>廣平之子令範之首婭姹鍾<lb/>
門逶迤王後武都先覺翰墨泉藪子敬元常得門窺牖<lb/>
侍中簡穆異代同友於孔門而升堂惜顔子之不夀<hi>徐嶠</hi>
<hi>之東海人廣平太守子浩中書舍人國子祭酒李造隴西人武都公言侍中簡穆郎子雲僧䖍</hi>韓常侍<lb/>
則八分中興伯喈如在光和之美古今迭代昭刻石而<lb/>
<pb n="KR3h0019_WYG_004-34b"/>
成名類神都之冠蓋<hi>韓擇木昌黎人工部尚書歴右散騎常侍</hi>赫赫許昌翰<lb/>
苑文房徴前賢而少對當聖代而難方<hi>田琦鴈門人徳平之孫工八分</hi>
<hi>小篆署書圖畵寫洪崖子圖并畫雪皆行於世官歴陜令豫蘄許等州刺史縑装皆有孫栖梧尤妙其事寫武</hi>
<hi>徳功臣</hi>衛包蔡隣工夫亦到出於人意乃近天造<hi>衛包京兆人工</hi>
<hi>八分小篆通字學兼象緯之術官至尚書郎蔡有隣濟陽人善八分本拙弱至天寳之間遂至精妙相衛中多</hi>
<hi>竒迹</hi>滎陽昆弟内外光華揮毫美麗自是一家幼弟曰逾<lb/>
丹青大誇信斵玉而剖石即揀金而披沙<hi>鄭遷及弟遇並工八分崔</hi>
<hi>氏之出中書令崔湜之甥遷官至拔儀尉季弟逾善山水天寳中知名梁宋</hi>温良之徳藻翰<lb/>
<pb n="KR3h0019_WYG_004-35a"/>
兼美誠依仁以逰藝同上善之若水<hi>皇室李權工八分弟樞工小篆姪平</hi>
<hi>均亦工小篆兼妙山水並冠絶一時淮安王神通曽孫權歴官金州刺史平均富詞學江陵掾</hi>詩入國<lb/>
風筆超神迹李将軍世稱髙絶淵微已過薛少保時許美<lb/>
潤英粹含極<hi>王維字摩詰瑯琊人官至右丞詩通大雅山水之妙勝於李思訓弟縉太原少尹文</hi>
<hi>筆泉藪善草隸書功超薛稷二公名望首冠一時議論詩則曰王維崔顥論筆則曰王縉李邕</hi>史侍御<lb/>
惟則必復世業階乎籀篆古今折衷大小應變如仰髙<lb/>
臺而矚逺俯川陸而必見<hi>史惟則廣陵人殿中侍御史即諫議大夫白之子白善飛</hi>
<hi>白書</hi>一門鼎盛趙郡李君嶧山並騖宣父同羣洞於字學<lb/>
<pb n="KR3h0019_WYG_004-35b"/>
古今通文家傳孝義意感風雲<hi>李陽冰趙郡人父雍城湖縣令家世住雲陽書</hi>
<hi>日門作尉陽冰兄弟五人皆負詞學工於小篆初師李斯嶧山碑後見仲尼吳季札墓誌便變化開合如虎龍</hi>
<hi>勁利豪爽如風行雨集文字之本悉在心胷識者謂蒼頡後身弟澥澥子騰子均並詞塲髙邁幼子日廣勤學</hi>
<hi>孝義以通家之故皆同子弟也</hi>延安君則快速不滯若懸流得勢三原<lb/>
君則婉媚巧宻似垂楊初霽<hi>吾舅緯繪彭城人延安都京督姨兄明若山西平原人</hi>
<hi>兆三原縣尉大理評事</hi>宋儋李璆擅美中州李師王而意淺宋祖<lb/>
鍾而體流<hi>宋儋字藏諸廣平人髙尚不仕户部侍郎宇文融薦授祕書省校書郎書作鍾體而側戾</hi>
<hi>放縱迹不副名開元末舉塲中後輩多師之李璆隴西人御史大夫傑之兄子性疎達輕財重然諾筆路緊媚</hi>
<pb n="KR3h0019_WYG_004-36a"/>
<hi>亦有聲於當代為狄宇清李漸所師也</hi>員外蕭公名成於薛安西變體光<lb/>
潤愉恱<hi>蕭公名誠蘭陵人梁之後起家奉禮郎開元初時尚禇薛公為之最拜左司員外郎善造斑石</hi>
<hi>紋紙用西山野麻及虢州土榖練五色光滑殊絶</hi>張氏四龍名揚海内中有季<lb/>
弟功夫少對右軍風規下筆斯在<hi>張從申長史文塲擢第從師監察御史學</hi>
<hi>灼然有才從申志業精純工正行書握管用筆其於結字緊密近古所無恨於歴覧不廣聞見遂寡右軍之外</hi>
<hi>一步不虧</hi>吕公歐陽鍾王相雜自是一調雖則筋骨乾枯終<lb/>
是精神險峭其餘小楷尤更巧妙<hi>吕向東平人開元初上美人賦忤上時張</hi>
<hi>説作相諫曰夫鬻拳脇君愛君也陛下縱不能用容可殺之乎使陛下後代有憤諫之名而向得敢諫之直與</hi>
<pb n="KR3h0019_WYG_004-36b"/>
<hi>小子便耳不如釋之於家承恩轉拜補闕賜采百段衣服銀器朱緩翰林待詔頻上賦頌皆主諷諫官至刑部</hi>
<hi>侍郎文詞學業當代莫比有子曰廣聦利俊秀有史才拜監察御史</hi>吾兄書包雜體首冠<lb/>
衆賢手倦目弊瞬息彌年比夫得道要之深㫖習閬風<lb/>
而欲仙<hi>家兄蒙字子泉司議郎安南都護</hi>馬家劉氏臨效逼斥安西蘭亭<lb/>
貌奪真迹如宓妃遺形於巧素再見如在之古昔<hi>翰林書人</hi>
<hi>劉秦妹歸馬氏妻</hi>押署則縱僧權而長松掛劔結體則斂滿騫<lb/>
而盤石卧虎<hi>徐僧權中山人滿騫富陽人</hi>繁多乃懐克懐珍稀少乃<lb/>
延祖𦙍祖<hi>唐懐克晉昌人姚懐珍武康人陳延祖長安人范𦙍祖順陽人</hi>熾文時有何妥<lb/>
<pb n="KR3h0019_WYG_004-37a"/>
近覩雖正姓名美其傲古恨連書於至寳無尺牘之行<lb/>
伍<hi>沈熾文武康人何妥外國人</hi>印驗則玉斵胡書金鐫篆字<hi>太平公主武氏</hi>
<hi>家玉印四胡字也</hi>少能全一多不越四國署年名家標望地獨<lb/>
行龜益<hi>即魏王恭家印</hi>並設寳臮<hi>范陽公寳諱臮書印</hi>貞觀開元文止於<lb/>
二<hi>貞觀印太宗文皇帝印開元印天寳皇帝印並當時年號</hi>陶安東海徐李所秘<hi>徐祭</hi>
<hi>酒李起居</hi>萬言方才翰囿其類<hi>前延王友/竇永書印</hi>張氏永寳<hi>張懐瓘</hi>任<lb/>
氏言事<hi>未詳</hi>古小雄文東朝周顗審定㳺執<hi>家兄司儀部書印</hi>亭<lb/>
侯襲貴<hi>未詳</hi>猗與劉鄭<hi>故劍州司馬諱知章書印鄭未詳</hi>門承貂珥義仰<lb/>
<pb n="KR3h0019_WYG_004-37b"/>
彭城<hi>吾舅金部郎中諱繹書印</hi>業同印異<hi>司馬郎郎中之季父今各有印</hi>或有慙於<lb/>
稽古諒無乏於雅致宋虞龢表聞於明皇帝齊簡穆書<lb/>
荅於竟陵王表稱委盡書仍備詳<hi>宋中書侍郎虞龢上明皇帝表論古今妙</hi>
<hi>迹正行草楷紙已標軸真偽卷數無不畢備表本行於世真迹故起居舍人李造得之齊司馬簡穆公瑯邪人</hi>
<hi>王僧䖍荅竟陵王子良書序古今善書人評議無不至書本行於世其真迹今御史大夫黎翰得之</hi>藻鑑<lb/>
則梁髙祖巧而未博<hi>武帝時撰書評</hi>邵陵王博而未至<hi>蕭綸書評</hi>庾<lb/>
度支失品格拘以才華<hi>梁庾肩吾漢書品論</hi>傅五兵比亡年廣於<lb/>
職位<hi>梁傅昭撰書法目録</hi>名録編於司馬<hi>隋蜀王府司馬姚最撰名書録</hi>善状集<lb/>
<pb n="KR3h0019_WYG_004-38a"/>
於散騎<hi>左散騎常侍姚思廉善書人名状</hi>李亞相著藻飾之繁<hi>右御史大夫李</hi>
<hi>嗣真撰書品</hi>張兵曹擅習翫之利<hi>率府兵曹鄂州長史張懐瓘撰十體書㫁上中下</hi>
考數公之著稱多博約而立記余不敏於登髙豈虚言<lb/>
而求備敢直筆於親覩非偏譽於所嗜也我小司空韋<lb/>
公曰述識該藝府才同史筆茂族挺生聖朝間出若乃<lb/>
闡異聞之㫖接片善之勤則必忘疲吐握不間風塵所<lb/>
談而改觀為市所寳而増價為珍小擅聲於自我大推<lb/>
美於其人彼凡百而馳名既往遇此公而其徳維新可<lb/>
<pb n="KR3h0019_WYG_004-38b"/>
謂千載一時孤標絶倫矣<hi>韋述京兆人尚書工部侍郎</hi>及乎驗徳力<lb/>
之巧拙知古今之優劣余稽古而翫能因假手而有説<lb/>
匪徒姓名記録面目超越相質披文虚空嵗月者也是<lb/>
用相如慕藺撫新迹而忘懐豈甘賜也望回抱遐心而<lb/>
結舌終冀乗時出䖏備展名節其或萃傅巖<hi>鍾紹京南康人中書</hi>
<hi>令光禄大夫聚寳損金川海流納</hi>而㑹潁川<hi>伯父諱瓉邠王司馬耽翫達㫖固求不匱</hi>歸右史<lb/>
<hi>李造佛鏡旁通傾心善價</hi>而入補闕<hi>席巽安定人右補闕/心專務得家業或遺</hi>祭酒<hi>徐造去則</hi>
<hi>道存徴求非利</hi>翰林之尋究<hi>張懐瓘兄弟懐盛郡司馬並翰林待詔俱好無厭亦能臆㫁</hi>烏臺<lb/>
<pb n="KR3h0019_WYG_004-39a"/>
<hi>潘履慎滎陽人監察御史克遵能事採翫芳猷</hi>粉署之敦閲<hi>蔡希淑濟陽人金部郎中習學潤身</hi>
<hi>假借盈篋</hi>欣給事之道𢎞<hi>族兄詔給事中志𢎞雅道不倦虚求</hi>仰議郎之區别<lb/>
<hi>宗兄鋭思窮源増耀改歡</hi>韓生委輸<hi>韓滉潁川人給事中委質慮逺推誠道傳</hi>滕子擁决<lb/>
<hi>滕昇歙州婺源縣令取舎通流筆利泉藪</hi>張氏旁求<hi>張懐瓘海陵人為鄂州司馬利無推斥道在精</hi>
<hi>専</hi>陸家胥悦<hi>陸曜吳郡人卷緝/前芳事窮先志</hi>釋朏超彼岸<hi>東京福光寺僧良朏</hi>
<hi>新羅人俗姓林氏遇捐衣鉢逸冠緇流</hi>梅仙行無轍<hi>髙志宜渤海人同官尉氣尚古風力知能</hi>
<hi>事</hi>温播金聲<hi>温晁太原人國子監主/簿悉心景慕徒衆博求</hi>崔含冰潔<hi>崔曼清河人鄠</hi>
<hi>縣尉浩瀚經營見如不及</hi>若驚陳趙<hi>陳閎潁州人王府長史趙徴眀天水人或志敦習學或自悦古</hi>
<pb n="KR3h0019_WYG_004-39b"/>
<hi>能皆翫之無斁</hi>賈勇徐薛<hi>徐守行東海人監察御史薛邕河東人郎中或雜古招致或䆒能隆拔並</hi>
<hi>求之不已</hi>闗郭雙奮飛<hi>關撝咸陽人郭暉太原人或規規耽好或楚楚傳寫</hi>潘袁兩傾<lb/>
竭<hi>潘叔㑹稽人袁明陳郡人或披尋治道或醖籍樂貧</hi>簮纓布素申道間設既輻<lb/>
輳而川流並觀光於俊哲速珠玉而無脛可得畧而言<lb/>
曰長安則穆聿<hi>穆聿咸陽隴右人少以販書為業後至徳中因告訐徴搜古迹并强佔石泉公</hi>
<hi>家則天皇后所還書功白身授金吾長史改名祥乗危射利</hi>王昌<hi>遼東人詞荒智狡</hi>導其源<lb/>
葉豐<hi>括州人貎恭性僻</hi>田潁<hi>長安人志凡識滯</hi>委其軀必拾遺市駿懐寳<lb/>
飛鳬洛陽則杜福<hi>河南人論熟行功</hi>劉翌<hi>洛陽人苦志心廉</hi>窮彌固齊<lb/>
<pb n="KR3h0019_WYG_004-40a"/>
光<hi>河南人道寡業微</hi>趙晏<hi>河内人智専别識</hi>樂忘劬皆誇目動利實繁有<lb/>
徒詩不云乎匪斧語有之曰反隅若或徴數子之運用甘<lb/>
千里之殊途則我雞犬而無往無來子衣裳而不曳不婁<lb/>
成一家之憬彼睽四海之友于<hi>言通貨利</hi>事符道因心與日親<lb/>
幾變灰律渉厯冬春互為賔主徃返周秦左翊吾兄業勤幽<lb/>
逺<hi>名錫同州别駕</hi>龍興張揖道契真淳<hi>因潘淑獻書闕庭拜為龍興縣尉</hi>雅興閉<lb/>
闗而隨扣古風開卷而襲人不然者何窮獨而恣怡恱舍<lb/>
市朝而貪隠淪<hi>言尚往来</hi>衆美森然往哲來賢一朝而星羅入<lb/>
<pb n="KR3h0019_WYG_004-40b"/>
眼百代而雲披及肩身已沒兮若休迹遺芳而可傳彼金<lb/>
印玉璽豐碑貨泉蟲篆制而八分開焉正隸興而藁草行<lb/>
焉不可量乎所覩又何極乎備宣若乃流譽前代效績當年<lb/>
録軍機而羽括鷹隼述國命而發揮貂蟬通親友以感節<lb/>
啓謀猷以聞天接武波委嗣芳鱗連則余不譲於賦頌敢<lb/>
分蚩而别妍乎幼好而晩知之乃至熟也曲察而直言<lb/>
之斯無愧歟将拭目而衆利輕言入掌而百憂俱瀉其<lb/>
藤苔縑縠側理蜀幅花麻黄絢緇赭紺緑淪壓而邇蠧<lb/>
<pb n="KR3h0019_WYG_004-41a"/>
亡文<hi>蓄非其人雖近朝亦朽蠧</hi>保持而逺完緘卷<hi>處得其地雖逺古而完全</hi>上智<lb/>
所以懸解<hi>直曉</hi>中庸所以交戰<hi>疑之</hi>取迷伊地貽笑鄙淺則<lb/>
有烏絲縹首紫繭露面好丹時更<hi>平聲</hi>悲素色變状𤣥豹<lb/>
之霧隠規雕虎之風扇雖置水彌旬移装屢遍益深沉<lb/>
於直質乃容易於覽見嗟乎捨不疑於古疎<hi>髙聳</hi>取憑假<lb/>
於俗眩<hi>眩惑</hi>誘淺情於末興肆凡賞而留眄何有妄哉寧<lb/>
知立法而虧真作徳而還淳忘情是悦代有其人<hi>言定是非</hi>
必也易皆以時<hi>時在正憂</hi>受彩無欺敏洽和之妙道得潤軟<lb/>
<pb n="KR3h0019_WYG_004-41b"/>
之成䂓<hi>同麵調適候隂以成</hi>疎密苦樂殊形異宜<hi>厚薄完蠧</hi>上約下豐<lb/>
始増末裨<hi>接上下前後例</hi>姑将實名位充合離或附卷均端足<lb/>
使其夷<hi>薄而蠧者</hi>或鳴砧妥帖然後呈姿<hi>厚而完者</hi>探尋源流志<lb/>
逸肥遁緝合翦裁躬勞不悶眀齊短長闇决分寸誡忽<lb/>
忽於或躁袪悢悢之遺恨至如虹縈絲帶鸞舞錦褾青<lb/>
間綾紋出之衣表檀心鼊首金映銀絡舒囊貌妍撫卷<lb/>
香作多此飾類又難詳備<hi>並言討撿装背也</hi>若乃見稀意欲雖<lb/>
可棄而崑山片玉翫乆厭充雖可寳而紈扇秋風競捨<lb/>
<pb n="KR3h0019_WYG_004-42a"/>
茲而易彼誇視審而聽聦或芟穢於匿迹<hi>一作近</hi>或喪真<lb/>
於矜工夥哉耳誤尠矣目窮因既原乎識量遂懸别其<lb/>
淹通已分流而在茲徒並鶩而爭雄<hi>言申傳易</hi>假使作偽心<lb/>
勞亂真首出昧目童幼摧殘紙筆終令君子棄瑕以拔<lb/>
材壯士㫁腕以全質期補勞於得喪勵採葑於始卒子<lb/>
猷之竹在焉曷可無其一日<hi>言務𢎞道</hi>夫喻太始於事卑方<lb/>
崇極於類聚况物著公器賞推善主冀清白而非弓裘<lb/>
豈孫謀而紹宗祖抑如堯禪舜舜命禹道必貴乎聲同<lb/>
<pb n="KR3h0019_WYG_004-42b"/>
天無親而徳輔歸可保於授受靡自私而禦侮故乖其<lb/>
趨者則密戚而心捐合其軌者則舉讐而掌紙倚亮玉<lb/>
帛之芬屬望吾徒之義至其罷琴閑堂散袠虚牖閲新<lb/>
連之卷軸傾舊滿之樽酒暢懐古而遺形荷逢時以濡<lb/>
首炎涼所寄偃仰無咎秋撫孤松春過五栁想薜蘿而<lb/>
在眼狎鸞鳯而盈手善隣徳朋知我益友暗遺名利卧<lb/>
度卯酉遂志願兮苟若斯生可憑兮死不朽雖金翠溢<lb/>
目陶匏聒耳徒有色於多歡實無階於競美賢賢易色<lb/>
<pb n="KR3h0019_WYG_004-43a"/>
勿藥有喜茅居食貧陋巷飲水誓将敦素業而畢世振<lb/>
清風而何已亂曰資樂道兮善莫大佐𤣥覽兮寄所賴<lb/>
芝蘭滿室兮遺美芳朋友忘言兮古人㑹想賢翫迹兮<lb/>
儼如在史册悠悠兮幾千載<lb/>
　　　述書賦語例字格<lb/>
吾弟尚輦君子靈長翰墨師張王文章凌班馬詞藻雄<lb/>
贍草隸精深平生著碑誌詩篇賦頌章表凡十餘萬言<lb/>
較其巨麗者有天寳中獻大同賦三殿蹴鞠賦以諷興<lb/>
<pb n="KR3h0019_WYG_004-43b"/>
諫諍為宗致君救時為本帝乃咨爾可編筴書中使王<lb/>
人榮耀戚里龍章鳯篆寵錫儒門及乎晚年又撰述書<lb/>
賦總七千四百六十言精窮㫖要詳辨秘義無深不討<lb/>
無細不聞徴五典三墳考九邱八索詩騷禮易文選詞<lb/>
林猶不盡所知故别結語立言曲中幽奧一字一句數<lb/>
義傍通尚輦君學䆒天人才通詁訓注解分析皆憑史<lb/>
傳注有未盡在此例中意有未窮出此格上凡古今明<lb/>
哲正文呼字尊貴長老各言某親或取便引官或因言<lb/>
<pb n="KR3h0019_WYG_004-44a"/>
稱爵句則兩字三字五言四言而於其以之間或六或<lb/>
八改時革命之際舉一相從慮學者致疑仍施朱㸃發<lb/>
此語之理例别有字格存焉凡一百二十言并注二百<lb/>
四十句且褒貶還同諡法披文感切撫已崩摧手跡宛<lb/>
然如向来之放筆天才卓爾成千載之分襟考義銘心<lb/>
言笑在目一枝先折痛貫肝腸兩眼既枯哀纒骨髓<lb/>
　忘情<hi>鵬鷃向風自成騫翥</hi>天然<hi>鴛鴻出水更/好容儀</hi>質朴<hi>天仙玉女粉黛何施</hi>
　㫁磨<hi>錯綵雕文萬中巧妙</hi>體裁<hi>一舉一措盡/有憑據</hi>意態<hi>廻翔動靜厥趣相隨</hi>
<pb n="KR3h0019_WYG_004-44b"/>
　不倫<hi>前濃後薄半敗半成</hi>枯槁<hi>欲北還南氣/脉㫁絶</hi>專成<hi>宜師一家今古不雜</hi>
　有意<hi>志立乃就非工不精</hi>正<hi>衣冠踏拖若行/若止曰正</hi>行<hi>劒履趍鏘如步如驟曰行</hi>
　草<hi>雷擊電奔龍蛇出沒曰草</hi>章<hi>草中隷古蹴踏/挷打曰章</hi>神<hi>非意所到可以識知曰神</hi>
　聖<hi>理絶名言潜心意得曰聖</hi>文<hi>經天緯地可大/可乆曰文</hi>武<hi>迴戈挽㦸拉虎挐豹曰武</hi>
　能<hi>千種風流曰能</hi>　妙<hi>百般滋味曰/妙</hi>　精<hi>功業雙極曰精</hi>
　古<hi>除去常情曰古</hi>　逸<hi>縱任無方曰/逸</hi>　髙<hi>超然出衆曰髙</hi>
　偉<hi>精采照射曰偉</hi>　老<hi>無心自達曰/老</hi>　喇<hi>逞能越妙曰喇</hi>
　嫩<hi>力不副心曰嫩</hi>　薄<hi>闕於圓備曰/薄</hi>　强<hi>筋力露見曰强</hi>
<pb n="KR3h0019_WYG_004-45a"/>
　穏<hi>結構平正曰穏</hi>　快<hi>興趣不停曰/快</hi>　沉<hi>深而意逺曰沉</hi>
　緊<hi>團合密緻曰緊</hi>　慢<hi>舉止閑詳曰/慢</hi>　浮<hi>若無所歸曰浮</hi>
　密<hi>間不容髪曰密</hi>　淺<hi>涉於俗流曰/淺</hi>　豐<hi>筆墨相副曰豐</hi>
　茂<hi>字外有餘曰茂</hi>　實<hi>氣感風雲曰/實</hi>　輕<hi>筆道流便曰輕</hi>
　瘠<hi>痩中有力曰瘠</hi>　疎<hi>違犯隂陽曰/疎</hi>　拙<hi>不依淺巧曰拙</hi>
　重<hi>質勝於文曰重</hi>　纎<hi>文過於質曰/纎</hi>　貞<hi>骨清神正曰貞</hi>
　艶<hi>少古多今曰艶</hi>　峻<hi>頓挫特達曰/峻</hi>　潤<hi>㫖趣調暢曰潤</hi>
　險<hi>不期而然曰險</hi>　怯<hi>下筆不猛曰/怯</hi>　畏<hi>無端羞澁曰畏</hi>
<pb n="KR3h0019_WYG_004-45b"/>
　妍<hi>逶迤挷打曰妍</hi>　媚<hi>意居形外曰/媚</hi>　訛<hi>截鋒隠迹曰訛</hi>
　細<hi>運用精神曰細</hi>　熟<hi>過猶不及曰/熟</hi>　雄<hi>别負英威曰雄</hi>
　雌<hi>氣候不定曰雌</hi>　飛<hi>若滅若沒曰/飛</hi>　爽<hi>肅穆飄然曰爽</hi>
　動<hi>如欲奔飛曰動</hi>　成<hi>一家體度曰/成</hi>　禮<hi>動合典章曰禮</hi>
　法<hi>宣布周備曰法</hi>　典<hi>從師約法曰/典</hi>　則<hi>可以傳授曰則</hi>
　偏<hi>惟守一門曰偏</hi>　乾<hi>無復光輝曰/乾</hi>　滑<hi>遂乏風彩曰滑</hi>
　駛<hi>波瀾驚法曰駛</hi>　放<hi>流浪不羣曰/放</hi>　閑<hi>輕駕超殊曰閑</hi>
　拔<hi>孤雲乍逺曰拔</hi>　鬰<hi>勝勢舉起曰/鬰</hi>　秀<hi>翔集難名曰秀</hi>
<pb n="KR3h0019_WYG_004-46a"/>
　束<hi>興至不𢎞曰束</hi>　穠<hi>五味加足曰/穠</hi>　峭<hi>峻中勁利曰峭</hi>
　散<hi>有初無終曰散</hi>　質<hi>自少妖妍曰/質</hi>　魯<hi>本宗淡泊曰魯</hi>
　肥<hi>龜臨洞宂沒而有餘曰肥</hi>　痩<hi>鶴立喬松長/而不短曰痩</hi>　壯<hi>力在意充曰壯</hi>
　寛<hi>疎散無檢曰寛</hi>
　朱長文曰唐竇臮述書賦古人評品之所遺觀此知<lb/>
　介善片能不可輒棄也唐人好書多藏以相矜歴五<lb/>
　季之亂所存無㡬可為之太息<lb/>
　　賛述之三<lb/>
<pb n="KR3h0019_WYG_004-46b"/>
　　　唐杜甫題殿中楊監見示張旭草書圖<lb/>
斯人已云亡草聖秘難得及兹煩見示滿目一棲惻悲<lb/>
風生微綃萬里有古色鏘鏘鳴玉動落落羣松直連山<lb/>
蟠其間溟漲與筆力有練實先書臨池真盡墨俊拔為<lb/>
之生暮年思轉極未知張王後誰並百代則嗚呼東吳<lb/>
精逸氣感清識楊公拂篋笥舒卷忘寝食念昔揮毫端<lb/>
不獨觀酒徳<lb/>
　　　唐杜甫贈李潮八分小篆歌<lb/>
<pb n="KR3h0019_WYG_004-47a"/>
蒼頡鳥跡既茫昧字體變化如浮雲陳倉石鼓文已訛<lb/>
大小二篆生八分秦有李斯漢蔡邕中間作者寂不聞<lb/>
嶧山之碑野火焚棗木𫝊刻肥失真苦縣光和尚骨立<lb/>
書貴痩硬方通神惜哉李蔡不復得吾甥李潮下筆親<lb/>
尚書韓擇木騎曹蔡有隣開元已来數八分潮也奄有<lb/>
二子成三人况潮小篆遇秦相快劒長㦸森相向八分<lb/>
一字直百金蛟龍盤挐肉屈强吳郡張顛誇草書草書<lb/>
非古空雄壯豈知吾甥不流宕丞相中郎丈人行巴東<lb/>
<pb n="KR3h0019_WYG_004-47b"/>
逢李潮逾月求我歌我今衰老才力薄潮乎潮乎柰汝<lb/>
何<lb/>
　　　唐僧懐素藏真自叙<lb/>
懐素家長沙幼而事佛經禪之暇頗好筆翰然恨未能<lb/>
逺覩前人之竒迹所見甚淺遂擔笈杖錫西逰上國謁<lb/>
見當代名公錯綜其事遺編絶簡往往遇之豁然心胷<lb/>
略無疑滯魚牋絹素多所塵㸃士大夫不以為怪焉顔<lb/>
刑部書家者流精極筆法水鏡之辨許在末行又以尚<lb/>
<pb n="KR3h0019_WYG_004-48a"/>
書司勲郎盧象小宗伯張正言曽為歌詩故叙之曰開<lb/>
士懷素僧中之英氣槩通疏性靈豁暢精心草聖積有<lb/>
嵗時江嶺之間其名大著故吏部侍郎韋公陟覩其筆<lb/>
力朂以有成今禮部侍郎張公謂賞其不羈引以逰處<lb/>
兼好事者同作歌以賛之動盈卷軸夫草藁之作起扵<lb/>
漢代杜度崔瑗始以妙聞逮乎伯英尤擅其美羲獻茲<lb/>
降虞陸相承口訣手授以至於吳郡張旭長史雖姿性<lb/>
顛逸超絶古今而模楷精法詳特為真正真卿早嵗常<lb/>
<pb n="KR3h0019_WYG_004-48b"/>
接逰居屢蒙激昻教以筆法資質劣弱又嬰物務不能<lb/>
懇習迄以無成追思一言何可復得忽見師作縱横不<lb/>
羣迅疾駭人若還舊觀向使師得親承善誘凾挹規模<lb/>
則入室之賔捨子奚適嗟嘆不足聊書此以冠諸篇首<lb/>
其後繼作不絶溢乎箱篋其述形似則有張禮部云奔<lb/>
蛇走虺勢入座驟雨旋風聲滿堂盧員外云初疑輕烟<lb/>
澹古松又似山開萬仞峯王水州邕曰寒猿飲水撼枯<lb/>
藤壮士拔山伸勁鐡朱處士遥云筆下唯看激電流字<lb/>
<pb n="KR3h0019_WYG_004-49a"/>
成只畏盤龍走叙機格則有李御史丹云昔張旭之作<lb/>
也時人謂之張顛今懐素之為也余實謂之狂僧以狂<lb/>
繼顛誰曰不可張公又云稽山賀老粗知名吳郡張顛<lb/>
曽不易許御史瑤云志在新竒無定則古痩灕灑半無<lb/>
墨醉来信手三兩行醒後却書書不得戴御史叔倫云<lb/>
心手相師勢轉竒詭形怪状飜合宜人人欲問此中妙<lb/>
懐素自言初不知語疾速則有竇御史冀云粉壁長廊<lb/>
數十間興来小豁胷中氣忽然絶呌三五聲滿壁縱横<lb/>
<pb n="KR3h0019_WYG_004-49b"/>
千萬字戴公又云馳毫驟墨列奔駟滿座失聲看不及<lb/>
目愚劣則有從父司勲員外郎吳興錢起詩云逺錫無<lb/>
前侣孤雲寄太虚狂來輕世界醉裏得真如皆辭㫖激<lb/>
切理識𤣥奧固非虚蕩之所敢當徒増愧畏耳時大厯<lb/>
丁巳冬十月二十八日<lb/>
　　　唐崔備壁書飛白蕭字記<lb/>
壁書蕭字者梁侍中蕭子雲之書也<hi>張懐瓘書㫁云正工飛白書變楷制</hi>
<hi>也宫觀題署用之字徑丈宜輕微不滿</hi>韓晉公領浙西之嵗得於建業佛<lb/>
<pb n="KR3h0019_WYG_004-50a"/>
寺置之南徐官舎函以屋壁俯瞰諸座隅及晉公入賛<lb/>
廟謩啓手私第朱方官吏候其代者完葺舊府圬墁故<lb/>
堂吏人以壁字昏蒙方以堊帚塗上時故殿中李侍御<lb/>
士舉為部從事以晉公翰墨代無等儔自獲壁書施榻<lb/>
于下耽翫妍味畧無已時士舉重焉始而方得及士舉<lb/>
府除職停寓壁字於小吏之舎至甲申嵗士舉為江西<lb/>
從事通好江淮時李評事約咸閱圖書以示寮友士舉<lb/>
方以壁字言於座中李君因而求之士舉云卿得皇象<lb/>
<pb n="KR3h0019_WYG_004-50b"/>
羊欣蕭綸真草各一帖大鄭畫屏一扇若以彼易此爾<lb/>
當自持去李君富於圖書酷好遐異遂以所求三帖并<lb/>
大鄭畫屏一扇易焉後十餘年壁書自吳負来士舉於<lb/>
道病卒向若李君不言此書即壁為杇壊於小吏之家<lb/>
逸品絶前賢之迹固知興亡繼絶後不乏人工極藝精<lb/>
中必有物加以子雲與國同姓所書蕭字圖卷側掠體<lb/>
法偹焉信曩賢之妙門實後代之茂範其飛白書起於<lb/>
蔡中郎待詔門下役者以堊帚成字心有悅焉歸而為<lb/>
<pb n="KR3h0019_WYG_004-51a"/>
飛白書漢末魏初皆以題署宫闕其後張敬禮王逸少<lb/>
子敬並稱妙絶子雲曲盡其法歐陽率更云蕭侍中飛<lb/>
白濃淡得中蟬翼掩素其為前賢所重如此嗟乎景喬<lb/>
此書今訪天下絶矣唯此蕭字在乎舊都三百年間竟<lb/>
無頺圯俾後人傳授似隂有保持余與李君寓家南徐<lb/>
隣而友善獲覩妙迹感其将壊晉公出之方絶之迹李<lb/>
君維之用徴其事故以蕭字志之<lb/>
　　　唐李約壁書飛白蕭字賛<lb/>
<pb n="KR3h0019_WYG_004-51b"/>
梁侍中蕭子雲書祖述鍾王備該衆體始變蔡張二王<lb/>
飛白古法妙絶冠時<hi>古法飛少白多其體尤拘八分故王僧䖍云飛白是八分之輕者自</hi>
<hi>子雲變而飛多今但㨿飛多者即非子雲之前不知後人亦有效古飛少者子雲又作小篆飛白</hi>雖名<lb/>
存傳記而迹絶簡素唯建業古壁餘此蕭字焉韓晉公<lb/>
鑒古擅書聞知嗟異遷之於南徐置於海榴堂座右之<lb/>
壁<hi>又獲齊竟陵王蕭子良龍<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>書十五字置於招隠寺以侍中之迹妙極故留以籠玩</hi>余後獲之<lb/>
載以入洛書之故實事之本末中書舎人張公崔監察<lb/>
備撰記評焉余少好圖書耽嗜竒古雖志業不工而性<lb/>
<pb n="KR3h0019_WYG_004-52a"/>
莫能遷非不干求爵禄心懵時事自與名疎非欲乖異<lb/>
時尚養痾守獨所見遂僻僻則僻矣與夫酣酒聲色奔<lb/>
走權利者俱亡羊也亡則孰多余毎閲翫古迹而圖書<lb/>
為先如逢古人似得良友加以琴酒静暢書齋晝閑榮<lb/>
富賤貧是日何在至若尋翰墨輕濃之勢窮㸃畫分布<lb/>
之能與日彌深隨見愈妙嗟夫昔賢垂不朽之書如傳<lb/>
寳於後世後人覩絶妙之跡見得意於當時名齊日月<lb/>
情契古今傳曰㳺於藝可已乎知者相賀比獲蘭亭之<lb/>
<pb n="KR3h0019_WYG_004-52b"/>
書世情觀之未若野人之不愧闕於世在世為無用之<lb/>
物苟適余意於余則有用已多乃作賛曰昔創飛白蔡<lb/>
氏所得起於堊帚播於翰墨張王繼作子雲精極壁昏<lb/>
蜃素墨池古色翻飛露白乍輕乍濃翠箔映雪羅衣從<lb/>
風崩雲委地㳺霧縈空鱍刺勢動蟉蟠氣雄昆池駭鯨<lb/>
禹門鬭龍攅毫疊札或横或縱層層陣雲森森古松君<lb/>
子况徳髙人比蹤抱素自潔含章内融逸擬方外縱在矩<lb/>
中密而不雜疎而有容藝通造化比象無窮子雲臣梁<lb/>
<pb n="KR3h0019_WYG_004-53a"/>
蕭字愈貴㸃畫均豐姿形端異巧絶蠒素名空傳記明<lb/>
徴褒貶唯此一字<lb/>
　　　唐張諗蕭齋記<lb/>
蕭字俱載舟還洛陽仁風里第思所以盡其瞻玩藏置<lb/>
之宜謂箱櫝臨視不時又有緘啓動搖之變遂見精室<lb/>
陷列於垣復本書之意得遙覩之美寂對虛牖勢若飛<lb/>
驚雖烟露交飛龍鸞縈動輕斾翻揚微雲卷舒不能状<lb/>
也李君以至行雅操著名當時逍遙道樞脱落榮利識<lb/>
<pb n="KR3h0019_WYG_004-53b"/>
洞物表神交古人而風致之餘特精楷隸所得魏晉已<lb/>
降名書秘迹多矣亦不越於尺素之間未為殊情也蓋<lb/>
壁字竒蹤乃為希寳意象所得非常域也故異而室之<lb/>
文而志之夫蕭之為言也切然而清於文也蔚然而整<lb/>
宜乎銘壁宜乎命齋蕭齋之名與此字傳矣<lb/>
　　　唐韓愈蝌斗後記<lb/>
愈叔父當大厯世文辭獨行中朝天下之欲銘述其先<lb/>
人功行取信來世者咸歸韓氏於時李監陽冰獨能篆<lb/>
<pb n="KR3h0019_WYG_004-54a"/>
書而同姓叔父擇木善八分不問可知其人不如是不<lb/>
稱三服故三家傳子弟往来貞元中愈事董丞相幕府<lb/>
於汴州識開封令服之者陽冰子授予以其家蝌斗孝<lb/>
經漢衛宏官書兩部合壹卷愈寳蓄之而不暇學後来<lb/>
京為四門博士識歸公歸公好古書能通之愈曰古書<lb/>
得其依據蓋可講因進所有書屬歸氏元和来愈亟不<lb/>
獲讓嗣為銘文薦道功徳思凡為文辭宜畧識字因從<lb/>
歸公乞觀二部書得之留月餘張籍令進士賀拔恕冩<lb/>
<pb n="KR3h0019_WYG_004-54b"/>
以留盖得之十四五而歸其書歸氏十有一年六月四<lb/>
日右庻子韓愈記<lb/>
　　　唐韓愈石鼓歌<lb/>
張生手持石鼔文勸我試作石鼓歌少陵無人謫仙死<lb/>
才薄将柰石鼔何周綱陵遲四海沸宣王憤起揮天戈<lb/>
大開明堂受朝賀諸侯劔珮鳴相磨蒐於岐陽騁雄俊<lb/>
萬里禽獸皆遮羅鐫功勒成告萬世鑿石作鼓隳嵯峨<lb/>
從臣才藝咸第一簡選撰刻留山阿雨淋日炙野火燎<lb/>
<pb n="KR3h0019_WYG_004-55a"/>
鬼物守䕶煩撝訶公從何處得紙本毫髪盡備無差訛<lb/>
辭嚴義密讀難曉字體不類隸與蝌年深豈免有缺劃<lb/>
快劔斫㫁生蛟鼉鸞翔鳯翥衆仙下珊瑚碧樹交枝柯<lb/>
金繩鐡索鎖紐壮古鼎躍水龍騰梭陋儒編詩不收入<lb/>
二雅褊迫無委蛇孔子西行不到秦掎摭星宿遺羲娥<lb/>
嗟予好古生苦晩對此涕淚雙滂沱憶昔初蒙博士徴<lb/>
其年始改稱元和故人從軍在右輔為我量度掘臼科<lb/>
濯冠沐浴告祭酒如此至寳存豈多氊包席裹可立致<lb/>
<pb n="KR3h0019_WYG_004-55b"/>
十鼓只載數駱駝薦諸太廟比郜鼎光價豈止百倍過<lb/>
聖恩若許留太學諸生講解得切磋觀經洪都尚填咽<lb/>
坐見舉國来奔波剜苔剔蘚露節角安置妥帖平不頗<lb/>
大厦深簷與蓋覆經歴乆逺期無他中朝大官老於事<lb/>
詎肯感激徒媕娿牧童敲火牛礪角誰復着手為摩挲<lb/>
日銷月鑠就埋沒六年西顧空吟哦羲之俗書趂姿媚<lb/>
數紙尚可博白鵝繼周八代争戰罷無人收拾理則那<lb/>
方今太平日無事柄用儒術崇丘軻安能以此上論列<lb/>
<pb n="KR3h0019_WYG_004-56a"/>
願借辯口如懸河石鼓之歌止於此嗚呼吾意其蹉跎<lb/>
　　　唐歐陽詹弔九江驛碑材文<lb/>
弔傷而有辭者也噫九江之驛碑其何興辭而弔歟斯<lb/>
碑之材昔太師魯國顔忠肅公所建祖亭之碑也公素<lb/>
負詞華昭代之銘誌多公之辭又好採異留名之致頃<lb/>
為湖州牧州産碑材石毎使工琢之與辭兼行磨礱而<lb/>
成常心使用者不可勝數斯碑也終山之窮僻得之於<lb/>
自然趺本有龜䕶頂有螭雖不甚成而拏躩僨興如神<lb/>
<pb n="KR3h0019_WYG_004-56b"/>
如靈公神而珍之精選所處湖州無稱立罷守歸朝載<lb/>
而途卜出蘇臺入毘陵亦無稱立轉丹陽逰建業亦無<lb/>
稱立次江州州南有湖湖東有山蛟奔螭引直到湖心<lb/>
頓址之處茂林峭石勢環氣勝非往時所睇而神祠曰<lb/>
祖将軍廟在焉公覿其詭秀與碑材叶即日以酒脯奠<lb/>
其祖神出錢五萬造亭曰祖亭南香爐峯北潯陽城九<lb/>
江為庭千艘歴階亭既就公製亭之文手勒斯碑而立<lb/>
之公文為天下最書為天下最斯亭之地亦天下最庶<lb/>
<pb n="KR3h0019_WYG_004-57a"/>
資三善加以斯碑之竒相持萬古而採異留名之致一<lb/>
得也後典州吏於州之九江驛有修坯之勞状其末績<lb/>
乃取斯碑剗公之述寘已之述今為九江驛之碑焉予<lb/>
旅逰江州税於茲驛祠部員外郎鄭恕同之鄭與州将<lb/>
嚴士良共為余説而俱以相示嗚呼先賤後貴世之常<lb/>
也先貴後賤人之傷也以祖亭方九江驛則蘭室鮑肆<lb/>
矣以魯公之文方今之文則牢醴糟糠矣以魯公之札翰<lb/>
方今之札翰則錦繡枲麻矣以魯公之用方今之用則<lb/>
<pb n="KR3h0019_WYG_004-57b"/>
諸夏夷狄矣痛哉斯碑出祖亭入九江驛失魯公之文<lb/>
得人之文削魯公之札翰題人之札翰亡魯公之用就<lb/>
人之用是去蘭室而居鮑肆捨牢醴而食糟糠脱錦繡<lb/>
而服枲麻黜諸夏而即夷狄可悲之甚者况我質天成<lb/>
必将可名魯公所以卜擇敬慎如彼而常人無良黷辱<lb/>
如此與夫有道而黥無罪而則投四裔禦魑魅何以别<lb/>
也石不能言豈其無寃故弔之情違乃傷理怫乃寃人<lb/>
實有之物亦應然嗚呼子碑寃可予知隂隲子材豈曰<lb/>
<pb n="KR3h0019_WYG_004-58a"/>
無意必有以殊方頒以異與顔表勝以殊則明從吏居<lb/>
卑以異奚旌子産既授子不終致悠悠彼蒼何嗟及矣<lb/>
美玉抵禽髙冠籍足有類子碑先榮後辱繼世生哲詎<lb/>
無賢兮将覿於斯将悼于斯庶滌所黷而復攸宜屹屹<lb/>
子碑如神如祗人得以專天造何為其不然矣其不然<lb/>
矣<lb/>
　　　唐舒元輿玉箸篆志<lb/>
秦丞相斯變蒼頡籀文為玉箸篆體尚太古謂古若無<lb/>
<pb n="KR3h0019_WYG_004-58b"/>
人當時議書者皆輸伏之故拔乎能成一家法式厯兩<lb/>
漢三國至隋氏更八姓無有出者嗚呼天意謂篆之道<lb/>
不可以終絶故授之以趙郡李氏子陽冰陽冰生皇唐<lb/>
開元天子時不聞外奨躬入篆室獨能隔一千年而與<lb/>
秦斯相見可謂能不孤天意矣當時議書者亦皆輸伏<lb/>
之且謂其格峻其力猛其功備光大於秦斯百倍矣此<lb/>
直見上天以字寳瑞吾唐矣不然何綿更姓氏而寂寞<lb/>
無人元輿道不攻篆而識其㸃畫常有意求秦丞相真<lb/>
<pb n="KR3h0019_WYG_004-59a"/>
跡㑹秦丞相去乆聞其有八字刻在荆玉有洪碑樹嶧<lb/>
山巔今荆壁為璽飛上天矣固不可得而見也洪碑留<lb/>
在人間往往有好事者躋巔得見元輿亦常問得去嶧<lb/>
山道路異日将褁足觀之未去間行長安㑹同里客有<lb/>
得陽冰真跡遺在六幅素上者遂請歸客堂張之見蟲<lb/>
蝕鳥步痕跡若屈鐡石陷入屋壁霜畫照著疑龍蛇駭<lb/>
解鱗甲活動皆欲飛去齊目眎之分眀覩文字之根植<lb/>
吾堂中然後知向之議者謂冰愈於斯吾雖未登嶧山<lb/>
<pb n="KR3h0019_WYG_004-59b"/>
觀此可以信其為深於篆者之言也試以手拂拭其烟<lb/>
顔塵容侵暴日乆攝芻折裂玉箸欲折予以䙝慢讓其<lb/>
主主曰此易致耳豈當其如是愛耶予曰今世人所以<lb/>
重秦斯之跡非能盡辨别之以其秦古矣斯邈矣向使<lb/>
秦斯與子比肩子能貴之乎曩吾尚欲苦辛登嶧山之<lb/>
巔縮在子掌握中今且猶不為子貴子不過生於唐而<lb/>
得與冰同為唐人吾知冰沒二三十年其蹤跡流於人<lb/>
間固不甚少得為予目數見故易之若此使冰生於秦<lb/>
<pb n="KR3h0019_WYG_004-60a"/>
時子又安得使造次而見遺塵耶是子賤目也世人皆<lb/>
然嗟吁冰既即世是字寳入地矣後人思孜孜求之今<lb/>
且遭不知者忽易想生筆下日有新跡固為門户見覩<lb/>
之物矣冰雖欲求沽售不獨棄為糞土必遭其詬怒也<lb/>
主聞之其愧色見於顔眉間欲卷而退知其退也必因<lb/>
循而不信彊止留之引筆書其志行下以保眀其為字<lb/>
寳也不謬詞曰斯去千年冰生唐時冰復去矣後来者<lb/>
誰後千年有人誰能代之後千年無人篆止於斯嗚呼<lb/>
<pb n="KR3h0019_WYG_004-60b"/>
主人為吾寳之<lb/>
　　　唐沈顔碎碑説<lb/>
乙巳嵗冬十二月客鍾陵由章江入劔池過臨川時天<lb/>
乆愆雨水泉将涸風不便行維舟於岸左岸左有小渚<lb/>
小渚之間垂舟之介掲厲而獲碑為介者異而告發而<lb/>
眎之字殘缺存者十七八考其文則故臨川内史顔魯<lb/>
公之文識者以為公牧臨川日所沈碑其文亦多載魯<lb/>
公之徳業輒碎敗而已㑹同濟者謂余曰且魯公沉是<lb/>
<pb n="KR3h0019_WYG_004-61a"/>
碑也必将徳業不稱於後世故沉之今子旣不能文而<lb/>
補之寫傳之亦不可復沉之於濬流俾後人覩是碑者<lb/>
抑亦昭魯公之徳業也子欲蔽人之善歟不然胡碎之<lb/>
而已余曰吁秦嬴政初併天下天下大定海内一統於<lb/>
是出行郡縣登諸名山刻石紀功徳焉及其仁政不修<lb/>
後之人語及秦嬴政者咸以為虐君也堯舜無為而治<lb/>
巍巍蕩蕩俾鑿井耕田者不知帝力厯於萬紀厥道愈<lb/>
光今之人語及堯舜者咸以為聖君之至若峴首之碑<lb/>
<pb n="KR3h0019_WYG_004-61b"/>
睹者堕淚斯乃荆之人感羊公之徳化故泣而思之設<lb/>
使羊公之日徳化不及於荆人則是碑也不能感荆人<lb/>
之泣矣且魯公之徳業史傳載之矣遺俗傳之矣夫徳<lb/>
業者病不著於當世豈病揚於後世乎苟魯公徳業史<lb/>
傳不載雖全是碑亦不能揚魯公徳業於後世夫如是<lb/>
碎之何傷<lb/>
　　　唐司空圖書屏記<lb/>
人之格状或峻其心必勁心之勁則視其筆跡亦足見<lb/>
<pb n="KR3h0019_WYG_004-62a"/>
其人矣厯代入書品者八十一人賢傑多出於其間不<lb/>
可誣也國初歐虞之後繼有名公元和長慶間先大夫<lb/>
初以詩師友兵部盧公載從事於商於因題紀唱和乃<lb/>
以書受知於裴公休辟倅鍾陵及徴拜侍御史退居中<lb/>
條時李忻州戎亦以草隸著稱為計吏在滿因輟所寳<lb/>
徐公浩真跡一屏以為貺凡四十二幅八體皆備所題<lb/>
多文選五言詩其朔風動秋草邉馬有歸心十數字或<lb/>
草或隸尤為精絶或綴小簡於其下記云怒猊抉石渇<lb/>
<pb n="KR3h0019_WYG_004-62b"/>
驥奔泉可以視碧落矣先公清旦披玩殆廢寢食常屬<lb/>
誡云正長詩英吏部筆力逸氣相資竒功無跡儒家之<lb/>
寳莫踰此屏也但二者皆美神物所窺必當奪璧於中<lb/>
流飛鋩於烈火也殆非子孫之所可存耳庚子嵗遇亂<lb/>
自虞邑居負之置於王城别業丙辰春正月陕軍復入<lb/>
則前後所藏及佛道圖記共七千四百卷與是屏皆為<lb/>
灰燼痛哉今旅寓華下於進士姚顗所居獲覽書品及<lb/>
徐公評論因感憤追述貽信後學且冀精於賞覽者必<lb/>
<pb n="KR3h0019_WYG_004-63a"/>
将繼有詮次光化二年八月三日泗水司空圖銜涕撰<lb/>
録謹記之<lb/>
　　　唐𧦬光大師草書歌<lb/>
雪壓千峯横枕上窮辱雖甘還激壮看師逸迹兩相宜<lb/>
髙適歌行李白詩海上風驚驅猛燒吹斷狂烟着沙草<lb/>
江中曽見落星石幾廻試發将軍砲别有寒鵬掠絶壁<lb/>
提上𤣥猿更生力又見吳牛磨角来舞槊盤刀初觸擊<lb/>
好文天子揮宸翰御製本多堆玉案晨開水殿教題壁<lb/>
<pb n="KR3h0019_WYG_004-63b"/>
題罷紫衣親被錫僧家愛詩自拘束僧家愛畫所局促<lb/>
大師草聖藝偏髙一掬山泉心便足<lb/>
　　　又<lb/>
羸病受師書勁逸作長歌助狂筆乗髙攂皷震川原驚<lb/>
迸驊騮匹㡬千縱横不離禪方知草聖本非顛歌成興<lb/>
掃松齋壁何以曽題説劔篇<lb/>
　　　宋鄭文寳題嶧山碑<lb/>
秦相李斯書嶧山碑妙絶今古殊為世重故散騎常侍<lb/>
<pb n="KR3h0019_WYG_004-64a"/>
徐公鉉酷耽玉著垂五十年時無其比晚始獲嶧山碑<lb/>
模本師其筆力自謂得思於天人之際因是廣求古之<lb/>
舊跡焚擲略盡文寳受學徐門粗堅企及之志太平興<lb/>
國五年春再舉進士不中東適齊魯客鄒邑登嶧山求<lb/>
訪秦碑邈然無覩逮於浹旬惆悵於榛蕪之下惜其神<lb/>
蹤将堕於世今以徐所授模本刋石于長安故都國子<lb/>
學廉博雅君子見先儒之指歸淳化四年八月十五日<lb/>
承奉郎守太常博士陜府西諸州水陸計度轉運副使<lb/>
<pb n="KR3h0019_WYG_004-64b"/>
賜緋魚袋鄭文寳記<lb/>
　　　宋翰林白賈贈南嶽宣義大師夢英詩<lb/>
衡山神秀瀟湘清靈氣濬發竒人生金仙才子稱夢英<lb/>
玉筯篆書天下名隸外攻虞又攻歐率更行體兼而有<lb/>
别得張顛草聖才筆頭燦爛龍蛇走八分飛白皆精練<lb/>
長安粉壁狂題遍功夫無讓狸骨帖聲價髙於鐡門限<lb/>
皇唐偏説懐素師善草不聞真副之近代聾僧小歐迹<lb/>
謹楷齷齪無多竒驚師宿世曽勞力筋紙骨筆血為墨<lb/>
<pb n="KR3h0019_WYG_004-65a"/>
受佛付囑寫微言今生所以書無敵我亦訪竒滿天下<lb/>
多見名書與名畫雖見烟霄未稱心待取珊瑚為筆<lb/>
架從茲懶愛吳筠碑新歌重贈撲亞竒<lb/>
　　　宋尹師魯題楊少師書後<lb/>
周太子少師楊公凝式墨迹多在洛陽城佛寺中今存<lb/>
者廣愛長夀天宫甘露興果凡六處皆題於壁<hi>洛陽有此在延</hi>
<hi>福坊又集賢校理郭仲徴雨興教嘉善新告有十餘字甘露致之</hi>公在洛或與人為銘<lb/>
記皆不自書公之書無刻於石者以公之筆其馳騁自<lb/>
<pb n="KR3h0019_WYG_004-65b"/>
肆蓋得於己意不可盡其然哉予非善書者莫能知己<lb/>
公所題壁距見踰八十年字頗缺落不可辨識者十三<lb/>
四天王院僧繼眀慮公之書乆遂無傳命僧擇字之最<lb/>
完者得長夀甘露兩壁總八十七模刻於石寳元元年<lb/>
四月八日尹洙題<lb/>
　　　宋韓琦謝杜丞相草書詩<lb/>
公之徳業天下重四海萬物思坯壚太平之䇿未全發<lb/>
先期諸老叩帝居天子只欲勵薄俗不惜一兠從二疎<lb/>
<pb n="KR3h0019_WYG_004-66a"/>
公持儉節出天性下建萬世清風孤歸卜睢陽旋營第<lb/>
棟宇僅足容妻孥自此閒燕得所樂非絲非竹非歌壺<lb/>
經史日與賢聖遇叅以吟咏為自娱興来弄翰尤得意<lb/>
真楷之外工草書因書乞得數字幅伯英筋肉羲之膚<lb/>
字體真渾逺到古神馬初見八卦圖精神熠熠欲飛動<lb/>
鸞鳯鼓舞龍蛇攎天姿瘦硬斥俗軟狂藤束纒巖松枯<lb/>
中含婉媚更可愛千葩萬萼爭春敷開合向背一皆好<lb/>
造化要愆天功夫張旭雖顛懐素逸較以年力非公徒<lb/>
<pb n="KR3h0019_WYG_004-66b"/>
公今眉夀俯八十老筆勁健自古無固知大賢不世出<lb/>
百福来萃神所扶公之佳壻蘇子美得公一二名已沽<lb/>
矜竒恃雋頗自放質之公法慙豪粗乗歡捧以示僚屬<lb/>
一坐聳駭嘆且呼便欲刻石傳不朽荒邉匠拙無人模<lb/>
歸来一一戒兒姪祕重世與家牒俱重巾宻槖真吾寳<lb/>
愛䕶直比驪頷珠神物孰敢容易探電雹霹靂来須臾<lb/>
　　　宋蘇軾墨妙亭詩<lb/>
蘭亭蠒紙入昭陵世間遺墨猶雲騰顔公變法出新意<lb/>
<pb n="KR3h0019_WYG_004-67a"/>
細筋入骨如秋鷹徐家父子亦秀絶字外出力中藏稜<lb/>
嶧山𫝊刻典型在千載筆法留陽冰杜陵評書貴瘦硬<lb/>
此論未公吾不憑短長肥瘦各有態玉環飛燕誰敢憎<lb/>
吳興太守真好古購買斷缺揮縑繒龜趺入座螭隠壁<lb/>
空齋晝静聞登登竒蹤散出走吳越勝事傳説誇友朋<lb/>
書来乞詩要自寫為把栗尾書溪藤後来視今猶視昔<lb/>
過眼百世如風燈他年劉郎憶賀監還道同時須服<lb/>
膺<lb/>
<pb n="KR3h0019_WYG_004-67b"/>
　　寳藏之一<lb/>
　　　陳僧智永題右軍樂毅論後<lb/>
樂毅論者正書第一梁世模出天下珍之自蕭阮之<lb/>
流莫不臨學陳天嘉中人得以獻文帝帝賜始興王<lb/>
王昨收禁中即以見示吾昔聞其妙今覩其真閲玩<lb/>
良乆匪朝伊夕始興薨後仍屬廢帝廢帝既沒又<lb/>
屬餘杭公主以帝王所重恒加寳愛陳世諸王皆<lb/>
求不得及天下一統四海同文永處處追尋累載<lb/>
<pb n="KR3h0019_WYG_004-68a"/>
方得此書劉運公特盡神妙其間書誤兩字不欲㸃<lb/>
除遂雌黄治定然後用筆陶貞白云大雅吟樂毅論<lb/>
大師箴等筆力妍媚紙墨精新斯得之矣智永記<hi>此記</hi>
<hi>章草批</hi>
　　　唐禇遂良錄王羲之書目<hi>正書行書</hi>
　　　　正書部五卷<hi>共四十帖</hi>
第一樂毅論<hi>四十三行書付官奴</hi>
第二黄庭經<hi>六十行與山隂道士</hi>
<pb n="KR3h0019_WYG_004-68b"/>
第三東方朔贊<hi>三十行書與王循</hi>
第四周公東征<hi>十一行</hi>年月日朔小字<hi>十四行自誓文</hi>尚想黄綺<lb/>
<hi>七行</hi>墓田丙舎<hi>五行</hi>
第五羲之死罪前因李叔夷<hi>四行</hi>琅琊臨沂<hi>三行</hi>羲之頓首<lb/>
頓首一日相省<hi>四行</hi>行三一之法<hi>匹行</hi>尚書宣示孫權所求<lb/>
<hi>八行</hi>昨言瑯琊新廟<hi>四/行</hi>晉侯侈<hi>六行</hi>
　　　　行書部五十八卷<hi>共三百六十帖</hi>
第一永和九年<hi>二十八行蘭亭序</hi>纒和害<hi>二十二行</hi>
<pb n="KR3h0019_WYG_004-69a"/>
第二爰有猗人<hi>九行</hi>庾新婦<hi>五行</hi>九月二十三日羲之八日<lb/>
書<hi>八行</hi>十二月七日羲之報知少麛<hi>五行</hi>十二月六日羲之<lb/>
報一昨因暨主簿書<hi>六行</hi>臣羲之言伏惟皇太后<hi>七行</hi>臣羲<lb/>
之言嚴寒不審<hi>四行</hi>臣羲之言伏惟陛下<hi>五行</hi>雨涼佳得書<lb/>
<hi>五行</hi>問庶子哀摧<hi>四行</hi>
第四七月二十五日羲之頓首期晚生不育<hi>六行</hi>五月<lb/>
二十四日羲之頓首二句哀悼<hi>五行</hi>羲之報曹妹<hi>五行</hi>羲<lb/>
之頓首違還亡嫂積年<hi>八行</hi>昨殊不散<hi>三行</hi>殷中軍奄忽<lb/>
<pb n="KR3h0019_WYG_004-69b"/>
哭之<hi>三行</hi>
第五羲之死罪亡兄靈柩<hi>七行</hi>七月七日羲之頓首頓<lb/>
首昨便斬草亡嫂尚停此<hi>十行</hi>期小女四嵗暴疾不救<lb/>
<hi>五行</hi>秋中諸感切懐<hi>五行</hi>
第六羲之白不審尊體比復如何<hi>五行</hi>得示慰吾頻以<lb/>
服散<hi>三行</hi>二十一日發至長安<hi>八行</hi>羲之死罪不審何定<lb/>
尚扶持<hi>四行</hi>適逺告承如常<hi>五行</hi>羲之頓首奄承吊亡<lb/>
遘難<hi>五行</hi>羲之頓首君眼目<hi>五行</hi>六月十五日羲之頓<lb/>
<pb n="KR3h0019_WYG_004-70a"/>
首大行皇帝崩<hi>四行</hi>大行皇帝<hi>五行</hi>月半増感傷柰何<lb/>
<hi>四行</hi>
第八謝新婦春日感陽<hi>七行</hi>羲之死罪無亦永往<hi>七行</hi>
謝范新婦得富春還疏<hi>十行</hi>向書至也須君至射堂<lb/>
<hi>四行</hi>
第九五月二十七日州民王羲之死罪此夏交<hi>十七行</hi>
羲之死罪荀葛各一國佐命之宗<hi>十七行</hi>君須復以<lb/>
何散懐<hi>七行</hi>
<pb n="KR3h0019_WYG_004-70b"/>
第十七月十三日告離得兄弟<hi>五行</hi>延眀官奴小女<lb/>
<hi>七行</hi>不圖禍痛乃將至此<hi>二行</hi>日月如馳㛐棄皆再周<lb/>
<hi>五行</hi>近遺書想即至<hi>二/行</hi>比書慰也汝不可<hi>六行</hi>
第十一羲之頓首快雪時晴<hi>六行</hi>未復知問晴快即<lb/>
轉勝<hi>七行</hi>去血有損不堪耿耿<hi>三行</hi>月行復半痛傷兼<lb/>
摧<hi>四行</hi>
第十二六月十七日告循紀<hi>四行</hi>栁匏比問<hi>五行</hi>賊已摧<lb/>
退<hi>二行</hi>月行復旬感傷<hi>七/行</hi>有哀慘<hi>六/行</hi>送此鯉魚<hi>二行</hi>諸婦<lb/>
<pb n="KR3h0019_WYG_004-71a"/>
小兒輩<hi>三行</hi>
第十三逼熱既宜盛農<hi>五行</hi>知齡家租可悲慰<hi>九行</hi>山下<lb/>
多日不復意問<hi>十行</hi>晩復熱想足下<hi>八行</hi>
第十四都下二十六日書云中郎<hi>五行</hi>絶不得新婦諸<lb/>
叔問<hi>十行</hi>九月十七日羲之報且因孔侍中<hi>八行</hi>日逼近<lb/>
羸劣<hi>六行</hi>
第十五想大小悉佳<hi>十行</hi>謝新婦賢從弟<hi>八行</hi>隔日不知<lb/>
問二旬哀傷<hi>七行</hi>
<pb n="KR3h0019_WYG_004-71b"/>
第十六省書知定疑来<hi>二十六行</hi>痛惜敬和寢息在心<hi>九行</hi>羣<lb/>
從彫落將盡<hi>十行</hi>
第十七報怛何如<hi>七行有一帖云發之報恒何如</hi>二月二日汝歸母<hi>二行</hi>
雖問和篤疾<hi>十一行</hi>比粗平安<hi>六行</hi>
第十八二十二日羲之報近得書<hi>五行</hi>毒熱瘧作未甚<lb/>
耿耿<hi>五行</hi>足下可不吾眼少力<hi>四行</hi>再昔来熱如小有覺<lb/>
<hi>十行</hi>
第十九官奴小女<hi>十一行</hi>六月二十五日<hi>四/行</hi>大熱得告<hi>五行</hi>
<pb n="KR3h0019_WYG_004-72a"/>
汝中冷禇侯遂至薨<hi>二行</hi>
第二十過此燥雞肉<hi>四行</hi>去龍牙復下<hi>七行</hi>向欲力視汝<lb/>
<hi>五行</hi>姊告慰馳情<hi>五/行</hi>晚來復何如<hi>三行</hi>兄安厝情事長畢<lb/>
<hi>五行</hi>
第二十一十九日羲之頓首眀二旬増感<hi>七行</hi>十月十<lb/>
五日羲之頓首月半哀傷<hi>八行</hi>得示知足下猶未佳<hi>四行</hi>
羲之頓首卿佳不家中爾猶<hi>八行</hi>
第二十二安西復問<hi>二十六行</hi>忽然夏中<hi>九行</hi>
<pb n="KR3h0019_WYG_004-72b"/>
第二十三得阿遮書<hi>七行</hi>二十五日告期<hi>六行</hi>二十日告<lb/>
姜<hi>三行</hi>知慶等<hi>三/行</hi>二十七日告姜氏母子<hi>五行</hi>得書知卿<lb/>
<hi>四行</hi>
第二十四初月一日羲之報忽然改年<hi>六行</hi>卿各何以先<lb/>
嬴<hi>四行</hi>此上下可耳出外<hi>六/行</hi>六日告姜復雨始晴<hi>五行</hi>書未<lb/>
去得疏為慰<hi>五行</hi>
第二十五行復二旬傷悼情深<hi>五行</hi>羲之死罪難信非牋<lb/>
<hi>五行</hi>九月二十五日羲之頓首便涉冬<hi>六行</hi>夫人遂善平康<lb/>
<pb n="KR3h0019_WYG_004-73a"/>
也<hi>三行</hi>羲之頓首節至逺感<hi>五/行</hi>過一旬尋念傷悼<hi>四行</hi>五月<lb/>
九日羲之頓首頓首雖未叙<hi>五行</hi>
第二十六敬祖足下如常慰之<hi>五行</hi>羲之頓首頓首從<lb/>
兄雖篤疾<hi>五行</hi>轉熱相足下耳<hi>七行</hi>王逸少頓首晩佳也<lb/>
<hi>七行</hi>
第二十七八月十七日羲之報<hi>五行</hi>三十日告姜<hi>九行</hi>二十<lb/>
二日告姜<hi>五行</hi>三十日羲之頓首報<hi>五/行</hi>信還之夜下<hi>七行</hi>
第二十八曹丁妹<hi>七行</hi>未審大周㛐<hi>七/行</hi>刼事當速<hi>五行</hi>
<pb n="KR3h0019_WYG_004-73b"/>
第二十九一月二十九日告仲宗<hi>五行</hi>十四日告劉氏女<lb/>
<hi>六行</hi>人理之故<hi>四/行</hi>十一月二十六日羲之報<hi>五行</hi>
第三十羲之愛報<hi>七行</hi>伏想㛐安和<hi>九/行</hi>得書知汝問<hi>九行</hi>
第三十一十一月十三日羲之頓首<hi>六行</hi>三月十九日羲<lb/>
之頓首未春哀痛羲之自想上下悉佳<hi>五行</hi>八月十五日<lb/>
具疏羲之再拜<hi>六行</hi>
第三十二羲之頓首月半感慕抽切<hi>五行</hi>改月感慕抽痛<lb/>
當柰何<hi>八行</hi>昨歡宴可謂意<hi>五/行</hi>向得信知足下瘧<hi>五行</hi>
<pb n="KR3h0019_WYG_004-74a"/>
第三十三張博士定何日去<hi>四行</hi>八月二十六日告仲宗<lb/>
<hi>十行</hi>兩無復解足下可耳<hi>五/行</hi>六月羲之報至節哀感<hi>四行</hi>初<lb/>
月一日告姜忽此年<hi>四行</hi>
第三十四極有春意<hi>四行</hi>九月十八日羲之報近問<hi>七行</hi>司<lb/>
州葬送<hi>六行</hi>
第三十五十四日告期眀月半<hi>十三行</hi>十三日羲之報月<lb/>
向半<hi>四行</hi>承上下不和反側<hi>六/行</hi>過一旬哀痛兼至<hi>八行</hi>昨暮<lb/>
遣信值足下以行<hi>七行</hi>諸哀毒兼至終日切心<hi>七行</hi>乃復送<lb/>
<pb n="KR3h0019_WYG_004-74b"/>
麞勞汝<hi>四行</hi>
第三十七得示慰之吾迎不快<hi>五行</hi>九月二十五日羲之<lb/>
報禍出不圖<hi>六行</hi>隂寒足下各可不<hi>八行</hi>五月二日告胡母<lb/>
甥幸<hi>六行</hi>夏中節除感逺兼傷<hi>四行</hi>
第三十八四月五日羲之報<hi>五行</hi>七日告期痛念𤣥度<hi>十行</hi>妹<lb/>
轉佳慶不及啼不<hi>三行</hi>知静婢猶未佳懸心<hi>二行</hi>治墓下人<lb/>
皆以集也<hi>六行</hi>
第三十九三月十三日羲之頓首過二旬哀悼<hi>六行</hi>羲之<lb/>
<pb n="KR3h0019_WYG_004-75a"/>
頓首頓首想冬盛念一旦感歎益哀窮<hi>七行</hi>十一月十八<lb/>
日羲之頓首頓首冬月感歎兼傷<hi>六行</hi>
第四十十月二十二日羲之頓首頓首賢從隕逰<hi>四行</hi>想<lb/>
家悉佳<hi>九行</hi>吾未得便得效<hi>四/行</hi>吏轉轉輒與寛休<hi>六行</hi>
第四十一二月州民王羲之死罪<hi>六行</hi>向書至也得示承<lb/>
尊夫人轉平和<hi>七行</hi>五月十日羲之報夏中感逺<hi>六行</hi>時見<lb/>
賢子君家平<hi>三行</hi>前郡内及兄子家比有<hi>五行</hi>
第四十二四月二日羲之頓首初月感懐<hi>七行</hi>得示慰之<lb/>
<pb n="KR3h0019_WYG_004-75b"/>
足下克致<hi>六行</hi>羲之白服見仲熊<hi>七/行</hi>知汝故爾欲食<hi>三行</hi>
第四十三不知逺妹定何當至<hi>八行</hi>從兄弟一旦哀窮<hi>四行</hi>
昨遺書今日至也<hi>四行</hi>
第四十四紙一千<hi>五行</hi>僧遂佳也<hi>三/行</hi>脯<hi>闕/</hi>　<hi>五行</hi>羲之死罪<lb/>
不當有桂<hi>四行</hi>
第四十五知足下得吾書<hi>七行</hi>前比遣信<hi>七行</hi>想應妹普平<lb/>
安<hi>七行</hi>臈遂佳也懸念<hi>八/行</hi>比承至也得二書<hi>四行</hi>得二日書<lb/>
具足下問<hi>四行</hi>足下在蕪湖<hi>九/行</hi>不圖哀禍頻仍<hi>五行</hi>
<pb n="KR3h0019_WYG_004-76a"/>
第四十七道祖重能刑也<hi>二行</hi>月二十日羲之頓首節近<lb/>
嵗終<hi>六行</hi>節除諸感兼哀<hi>四行</hi>四月二十日羲之頓首二旬<lb/>
期等小祥<hi>五行</hi>新嵗月感傷<hi>四行</hi>
第四十八羲之頓首一旦公除<hi>四行</hi>羲之頓首從弟子<hi>四行</hi>
嵗盡諸感<hi>五行</hi>
第四十九四月九日羲之頓首報臘日<hi>七行</hi>得二謝書司<lb/>
州喪<hi>六行</hi>二月六日羲之報昨書悉<hi>四/行</hi>上下如常不<hi>五行</hi>成<lb/>
都開清和<hi>五行</hi>
<pb n="KR3h0019_WYG_004-76b"/>
第五十十二月二十五日羲之頓首一日有書<hi>九行</hi>事情<lb/>
無所不至惟有長歎<hi>五行</hi>兩復無已不審體中各何如<hi>九行</hi>
如賢弟並毁頓<hi>三行</hi>
第五十一羲之頓首頓首何圖福痛<hi>五行</hi>繇白張白騎遂<lb/>
自猜疑<hi>七行</hi>晴便寒想轉勝<hi>七行</hi>六月十九日羲之報仲熊<lb/>
夭折<hi>三行</hi>仲熊雖篤疾豈圖奄忽<hi>四行</hi>
第五十二汝母子比佳不<hi>六行</hi>十八日羲之頓首<hi>四行</hi>敬祖<lb/>
雖乆疾謂其年少<hi>八行</hi>五月二十七日羲之報<hi>五行</hi>六月十<lb/>
<pb n="KR3h0019_WYG_004-77a"/>
一日羲之敬問得且書<hi>三行</hi>吾賢之常事耳<hi>四行</hi>
第五十三閏二月二十五日羲之白<hi>四行</hi>向書想至<hi>四行</hi>八<lb/>
月十四日告父大<hi>四行</hi>許𤣥度昨宿<hi>四行</hi>七月六日羲之頓<lb/>
首<hi>五行</hi>省告猶示<hi>三/行</hi>脩年雖篤<hi>七行</hi>
第五十四六月十六日羲之頓首<hi>八行</hi>羲之死罪告冬<hi>十一</hi>
<hi>行</hi>二十九日羲之頓首<hi>九/行</hi>九月二十八日羲之頓首<hi>七行</hi>
羲之頓首昨<hi>六行</hi>
第五十五前使還有書猥<hi>九行</hi>羲之頓首二孫女<hi>四行</hi>四日<lb/>
<pb n="KR3h0019_WYG_004-77b"/>
羲之頓首昨感寒<hi>五行</hi>八月二十五日羲之頓首<hi>五行</hi>得書<lb/>
為慰汝轉平復<hi>六行</hi>
第五十六周氏上下悉佳<hi>六行</hi>卞玉等便以去十月禪<hi>四行</hi>
卿女母子粗平安<hi>八行</hi>十一月十三日羲之頓首追傷切<lb/>
割<hi>六行</hi>
第五十七羲之頓首尋念痛惋<hi>八行</hi>長風一日哀窮<hi>五行</hi>得<lb/>
信知問<hi>五行</hi>敬祖雖乆疾<hi>四行</hi>初月五日羲之頓首忽然此<lb/>
年<hi>六行</hi>
<pb n="KR3h0019_WYG_004-78a"/>
第五十八省别具懐<hi>五行</hi>阿康少壮<hi>四/行</hi>范中書奄至此<hi>三行</hi>
妹復小進退<hi>五行</hi>羲之頓首昨暮兒疏<hi>十二行</hi>
　晉右軍王羲之正書行書目貞觀年河南公禇遂良<lb/>
　中禁西堂臨寫之際便録出唐初有史目實録此之<lb/>
　標目蓋其類也<hi>未見草書目</hi>
　　　唐禇遂良搨本樂毅論記<lb/>
貞觀十二年四月九日奉敕内出樂毅論是王右軍真<lb/>
跡令将仕即直𢎞文館馮承素模寫賜司空趙國公長<lb/>
<pb n="KR3h0019_WYG_004-78b"/>
孫無忌開府儀同三司尚書左僕射梁國公房𤣥齡特<lb/>
進尚書右僕射申國公髙士廉吏部尚書陳國公侯君<lb/>
集特進鄭國公魏徴侍中護軍安徳郡開國公楊師道<lb/>
等六人於是在外乃有六本並筆勢精妙備盡楷則也<lb/>
禇遂良記<lb/>
　　　唐王方慶進書疏<lb/>
神功元年五月上謂鳯閣侍郎王方慶曰卿家多書合<lb/>
有右軍遺蹟方慶奏曰臣十代再從伯祖羲之書先有<lb/>
<pb n="KR3h0019_WYG_004-79a"/>
四十餘卷貞觀十二年太宗購求先臣並以進訖唯有<lb/>
一卷見在今進臣十一代祖導十代祖洽九代祖珣八<lb/>
代祖曇首七代祖僧綽六代祖仲寳五代祖騫髙祖褒<lb/>
并九代三從伯祖晉中書令獻之已下二十八人書共<lb/>
十卷上御武成殿示羣臣仍令中書舎人崔融為寳章<lb/>
集以叙其事復賜方慶當時以為榮<lb/>
　　　唐何延之蘭亭始末記<lb/>
蘭亭叙者晉右将軍㑹稽内史瑯瑘王羲之逸少所書<lb/>
<pb n="KR3h0019_WYG_004-79b"/>
詩序也右軍蟬聫美胄蕭散名賢雅好山水尤善草隸<lb/>
以晉穆帝永和九年三月三日宦逰山隂與太原孫統<lb/>
承公孫綽興公廣漢王彬之道生陳郡謝安安石髙平<lb/>
郗曇重熈太原王藴叔仁釋支遁道林及其子凝之徽<lb/>
之操之等四十有二人脩袚褉之禮揮毫製序興樂而<lb/>
書用蠶繭紙䑕鬚筆遒媚勁健絶代特出凡二十八行<lb/>
三百二十四字字有重者皆搆别體其中之字最多乃<lb/>
有二十許字變轉悉異遂無同者其時乃有神助及醒<lb/>
<pb n="KR3h0019_WYG_004-80a"/>
後他日更書數十本終無及者右軍亦自愛重此書留<lb/>
付子孫傳至七代孫智永即右軍第五子徽之之後安<lb/>
西成王諮議彦祖之孫廬陵王胄曹昱之子陳郡謝少<lb/>
卿之外孫也與兄孝賔俱捨家入道俗號永禪師禪師<lb/>
克嗣良裘精勤此藝常居永興寺閣上臨書所退筆頭<lb/>
置之於大竹簏簏受一石餘而五簏皆滿凡三十年於<lb/>
閣上臨真草千文八百餘本浙江東諸寺各施一本今<lb/>
有存者猶直錢數萬孝賔改名惠欣兄弟初落髪時住<lb/>
<pb n="KR3h0019_WYG_004-80b"/>
㑹稽嘉祥寺寺即右軍之舊宅也後以每年拜墓便近<lb/>
因移此寺自右軍之墳及右軍叔薈已下塋域並置山<lb/>
隂縣西南三十一里蘭渚山下梁武帝以欣永二人皆<lb/>
能崇釋教故號所居之寺為永欣焉事見㑹稽志其臨<lb/>
書之閣至今尚在禪師年近百嵗乃終其遺書並𫝊與<lb/>
弟子辯才辯才姓袁氏梁司空昻之𤣥孫博學工文琴<lb/>
奕書畵皆得其妙每臨禪師之書逼真亂本辯才常於<lb/>
寢房伏梁上鑿為暗檻以貯蘭亭保惜貴重甚於禪師<lb/>
<pb n="KR3h0019_WYG_004-81a"/>
在日至貞觀中太宗以聽政之暇鋭志翫書臨右軍真<lb/>
草書帖購募備盡唯未得蘭亭尋討此書知在辯才處<lb/>
乃降敕追師入内道塲供養恩賚優給數日後因言次<lb/>
乃問及蘭亭方便善誘無所不至辯才確稱往日侍奉<lb/>
先師實甞獲見自禪師喪後荐經喪亂墜失不知所在<lb/>
旣而不獲遂放歸越中後更推䆒不離辯才處又敕追<lb/>
辯才入内重問蘭亭如此者三度竟靳固不出上謂侍<lb/>
臣曰右軍之書朕所偏寳就中逸少之跡莫如蘭亭求<lb/>
<pb n="KR3h0019_WYG_004-81b"/>
見此書勞於寤寐此僧暮年又無所用若為得一智畧<lb/>
之士設謀計取之尚書右僕射房𤣥齡奏曰監察御史<lb/>
蕭翼者梁元帝之曽孫今貫魏州莘縣負才藝權謀可<lb/>
充此使必當見獲太宗遂召見翼翼曰若作公使義無<lb/>
得理臣請私行詣彼須得二王雜帖數通太宗依給翼<lb/>
遂改冠微服至洛陽隨商人船下至越州又衣黄衫極<lb/>
寛長潦倒得山東書生之體日暮入寺巡廊以觀壁畵<lb/>
過辯才院止於門前辯才遙見翼乃問曰何處檀越翼<lb/>
<pb n="KR3h0019_WYG_004-82a"/>
因便前禮拜云弟子是北人来此鬻蠶種厯寺縱觀幸<lb/>
遇禪師寒温既畢語議便合因延入房内即共圍棊撫<lb/>
琴投壺握槊談説文史意甚相得乃曰白頭如新傾盖<lb/>
若舊今後無形迹也便留夜宿設缸面藥酒茶菓等江<lb/>
東云缸面猶河北稱甕頭謂初熟酒也酣樂之餘分韻<lb/>
賦詩辯才探得来字韻其詩曰初醖一缸開新知萬里<lb/>
来披雲同落寞步月共徘徊夜乆孤琴思風長旅鴈哀<lb/>
非君有秘術誰照不然灰蕭翼探得招字韻詩曰邂逅<lb/>
<pb n="KR3h0019_WYG_004-82b"/>
款良霄殷勤荷勝招彌天俄若舊初地豈成遙酒蟻傾<lb/>
還泛心猿躁自調誰憐失羣翼長苦葉風飄妍媸畧同<lb/>
彼此諷咏恨相知之晚通宵盡歡眀日乃去辯才曰檀<lb/>
越眀即来此翼乃載酒赴之興後作詩如此者數次是<lb/>
詩酒為務僧俗混然遂經旬朔翼示師梁元帝自畫職<lb/>
貢圖師嗟賞不已因談論翰墨翼曰弟子先世皆傳二<lb/>
王楷書法弟子自幼来耽翫今亦有數帖自隨辯才欣然<lb/>
曰眀日可攜来看翼依期而往出其書示辯才辯才熟<lb/>
<pb n="KR3h0019_WYG_004-83a"/>
詳之曰是則是矣然未佳善也貧僧有一真跡頗亦殊<lb/>
常翼曰何帖辯才曰蘭亭翼佯笑曰數經亂離真跡淪<lb/>
喪此盖響搨偽作耳辯才曰禪師在日保惜臨亡之際<lb/>
歴叙由來付授有緒那得參差可眀日来看及翼到師<lb/>
自於房梁上檻内出之翼見訖故駁瑕指纇曰果是響<lb/>
搨書也紛競不定自示翼之後更不復安於伏檻并蕭<lb/>
翼二王諸帖並借畱置於几案之間辯才時年八十餘<lb/>
每日於忩下臨學數遍其篤好也如此自是翼往還旣<lb/>
<pb n="KR3h0019_WYG_004-83b"/>
數童弟等無復猜疑後辯才赴靈汜橋南嚴遷家齋翼<lb/>
遂私来房前謂弟子曰翼遺一物在此童子即為開門<lb/>
翼遂於案上取得蘭亭及御府二王書帖赴永安驛告<lb/>
驛長凌愬曰我是御史奉敕来此今有墨敕可報汝都<lb/>
督知都督齊善行聞之馳来拜謁蕭翼因宣示敕㫖具<lb/>
告所由善行走使人召辯才辯才仍在嚴遷家未還寺<lb/>
遽見追呼不知所以又遣散直云侍御須見及師来見<lb/>
御史乃是房中蕭生也蕭翼報云奉敕遣来取蘭亭蘭<lb/>
<pb n="KR3h0019_WYG_004-84a"/>
亭今得矣故喚師来作别辯才聞語絶倒良乆始蘇翼<lb/>
便馳驛至都奏御太宗大恱以𤣥齡舉得其人賞錦綵<lb/>
千段擢拜翼為貟外郎加入五品賜銀瓶一金鏤缾一瑪<lb/>
瑙枕一並實以珠内廏良馬兩匹兼寳装鞍轡莊宅各<lb/>
一區太宗初怒老僧之秘吝以其年耄不忍加刑數月<lb/>
後仍賜物三千段穀三千石敕赴州支給辯才不敢将<lb/>
入已用回造三層寳塔塔甚精麗至今猶存老僧因悸<lb/>
病不能強飯惟歠粥歳餘乃卒帝命供奉搨書人趙模<lb/>
<pb n="KR3h0019_WYG_004-84b"/>
韓道政馮承素諸葛貞等四人各搨數本以賜皇太子<lb/>
諸王近臣貞觀二十三年聖躬不豫幸玉華宫含風殿<lb/>
臨崩謂髙宗曰吾欲從汝求一物汝誠孝也豈能違吾<lb/>
心邪汝意何如髙宗哽咽流涕引耳聴命太宗曰所欲<lb/>
得蘭亭可與我将去及弓劔不遺同軌畢至隨仙駕入<lb/>
𤣥宫矣今趙模等所搨在者一本尚直錢數萬也人間<lb/>
本亦稀少絶代之珍寳難可再見吾嘗為左千石時隨<lb/>
牒適越汎巨海登㑹稽探禹穴訪竒書名僧處士猶倍<lb/>
<pb n="KR3h0019_WYG_004-85a"/>
諸郡固知虞預之著㑹稽典録人物不絶信而有徴其<lb/>
辯才弟子𤣥素俗姓楊氏華隂人也漢太尉之後六代<lb/>
祖佺期為桓𤣥所害子孫避難流竄江東後遂編貫山<lb/>
隂即吾之外氏近屬今殿中侍御史瑒之族長安三年<lb/>
素師已年九十三視聴不衰猶居永欣寺永禪師故房<lb/>
親向吾説聊以退食之暇略疏始末庶将来君子知吾<lb/>
心之所存付永<hi>彭年</hi>眀<hi>察/微</hi>温<hi>抱/直</hi>起<hi>令叔</hi>等兄弟其有好事同<lb/>
志者亦無隠馬於時歳在甲寅季春之月上巳之日感<lb/>
<pb n="KR3h0019_WYG_004-85b"/>
前脩而撰此記主上每暇隙畱神藝術偏重蘭亭僕開<lb/>
元十年四月二十七日任均州刺史蒙恩許拜掃至都<lb/>
尋訪所得委曲縁病不獲詣闕遣男昭成皇太后挽即<lb/>
吏部常選騎都尉永寫本進其日奉日曜門司宣内出<lb/>
絹三十疋賜永於是負恩荷澤手舞足蹈捧戴周旋光<lb/>
駭閭里僕跼天聞命伏枕懐欣殊私忽臨沈痾頓減輒<lb/>
題卷末以示後代<hi>彦逺家有馮承素蘭亭元和十三年詔取書畵遂進入内今馮承素樂毅</hi>
<hi>論並有太宗手批在其後者也</hi>
<pb n="KR3h0019_WYG_004-86a"/>
　　　唐韋述開元記<hi>出集賢記</hi>
開元十六年五月内出二王真跡及張芝張昶等古跡<lb/>
總一百六十卷付集賢院令集字搨進尋且依文搨兩<lb/>
本進内分賜諸王後屬車駕入都却進真本竟不果進<lb/>
集字太宗貞觀中搜訪王右軍等真跡出御府金帛重<lb/>
為購賞由是人間古本紛然畢進帝令魏少師虞永興<lb/>
禇河南等定其真偽右軍之跡凡得真行二百九十紙<lb/>
裝為七十卷草書二千紙装為八十卷小王及張芝等<lb/>
<pb n="KR3h0019_WYG_004-86b"/>
亦各隨多少勒為卷帙以貞觀字為印印縫及卷之首<lb/>
尾其草跡又令禇河南真書小字帖紙影之其古本亦<lb/>
有是梁隋官本者梁則滿騫徐僧權沈熾文朱异隋則<lb/>
江總姚察等署記太宗又令魏禇等卷下更署名記其<lb/>
後蘭亭一本相傳云将入昭陵𤣥宫長安神龍之際太<lb/>
平安樂公主奏借出外搨寫樂毅論因此遂失所在開<lb/>
元五年敕陸元悌魏哲劉懐信等檢校分一卷為兩卷<lb/>
總見在有一百五十八卷餘並墜失元悌等又割去前<lb/>
<pb n="KR3h0019_WYG_004-87a"/>
代名賢押署之跡惟以己之名氏代焉上自書開元二<lb/>
字為印以印記之王右軍書凡一百三十卷小王二十<lb/>
八卷張芝張昶書各一卷右軍真行書惟有黄庭告誓<lb/>
等四篇存焉蕭令尋奏滑州人家藏右軍扇上真書宣<lb/>
示及小王行書白騎遂等二卷敇令滑州給驛齎書本<lb/>
赴京其書有貞觀舊褾織成題字奏進書本留内賜絹<lb/>
一百疋以遣之竟亦不問得書所由<lb/>
　　　唐武平一徐氏法書記<lb/>
<pb n="KR3h0019_WYG_004-87b"/>
易稱河出圖洛出書聖人則之故伏羲氏觀象於天觀<lb/>
法於地近取諸身逺取諸物始作八卦軒轅氏之王也<lb/>
使蒼頡象鳥獸之跡以為文字故銘於鍾鼎列於竹帛<lb/>
至周宣王太史史籀者作大篆十五篇秦始皇之并天<lb/>
下也丞相李斯一文字之制作蒼頡篇其後車府令趙<lb/>
髙作爰厯篇太史令胡母敬作博學篇頗有省改謂小<lb/>
篆也周曰六書秦稱八體或云隸書者始皇使下邽人<lb/>
程邈所作漢因行之扶風曹喜善篆隸時人師之先是<lb/>
<pb n="KR3h0019_WYG_004-88a"/>
後左中郎陳留蔡邕於篆隸博究其妙靈帝好書術雜<lb/>
藝置鴻都以招納之則有師宜官梁鵠之徒預焉漢末<lb/>
鵠奔劉表魏武破荆獲鵠雅好其書恒懸帳中以玩之<lb/>
鵠弟子毛𢎞教於秘書今八分楷法是也安平崔瑗父<lb/>
子作草勢𢎞農張芝轉加其巧即王逸少所言臨池學<lb/>
書池水盡黒韋仲将書所謂草聖芝弟黄門郎昶亞焉<lb/>
魏太和中韋誕自武都太守以善書至侍郎宫觀寳器<lb/>
皆誕之跡嘗登凌雲臺題榜下而白首太尉鍾繇一時<lb/>
<pb n="KR3h0019_WYG_004-88b"/>
之妙冠於前垂於後繇子㑹晉太保衛瓘父子吳人皇<lb/>
象晉征西司馬索靖中書郎李克母衛夫人並得鍾張<lb/>
之楷擅名當時中興後王丞相茂𢎞父子庾征西稚恭<lb/>
兄弟咸著盛名於江西其窮神極變龍翔天逸今古獨<lb/>
立者乎晉㑹稽内史右将軍瑯瑘王羲之羲之子獻之<lb/>
亦傳其妙而不知逮也先賢所評子敬之比逸少猶士<lb/>
季之比元常言去之逺矣故二王之跡厯代寳之宋文<lb/>
齊髙洎梁武父子湘東邵陵王咸以為師楷梁大同中<lb/>
<pb n="KR3h0019_WYG_004-89a"/>
武帝敕周興嗣撰千字文使温鐡石模次羲之之跡以<lb/>
賜八王右軍之書咸歸梁室屬侯景亂兵火之後多從<lb/>
湮缺而西臺諸宫尚積餘寳元帝之死一皆自焚可為<lb/>
悲也厯周至隋初并天下大業之始後主頗求其書往<lb/>
往有獻者及隋之季王師入秦又於洛陽擒二偽主西<lb/>
京秘閣之寳揚都扈從之書皆為我有太宗於右軍之<lb/>
書特留睿賞貞觀初下詔購求殆盡遺逸萬機之暇備<lb/>
加執玩蘭亭樂毅尤聞寳重常令搨書人湯普徹等搨<lb/>
<pb n="KR3h0019_WYG_004-89b"/>
蘭亭賜梁公房𤣥齡已下八人普徹竊搨以出故在外<lb/>
傳之及太宗晏駕本入𤣥宫至髙宗又敕馮承素諸葛<lb/>
真搨樂毅論及雜帖數本賜長孫無忌等六人在外方<lb/>
有洎大聖天后御極也尤為寳嗇平一齡齔之嵗見育宫<lb/>
中竊觀先后閲法書數軸将搨以賜藩邸時見宫人出<lb/>
六十餘凾於億嵗殿曝之多裝以鏤牙軸紫羅標云是<lb/>
太宗時装中有故青綾縹瑇瑁軸者云梁朝舊跡褾首<lb/>
各題篇目行字等數草書多於其側帖真字楷書每凾<lb/>
<pb n="KR3h0019_WYG_004-90a"/>
可二十餘卷别有以小函可十有餘卷所記憶者是扇<lb/>
書樂毅告誓黄庭當時私訪所主女學問其函盡出以<lb/>
否荅云尚有未知幾許至中宗神龍中貴戚寵盛宫禁<lb/>
不嚴御府之珍多歸私室先盡金璧次及法書嬪主之<lb/>
家因此而出或有報安樂公主者主於内出二十餘凾<lb/>
駙馬武延秀乆踐虜庭徒聞二王之跡强學寳重乃呼<lb/>
薛稷鄭愔及平一評善惡諸人隨事荅為上者登時去<lb/>
牙軸紫褾只以漆軸黄麻紙褾題云特健藥云是虜語<lb/>
<pb n="KR3h0019_WYG_004-90b"/>
其書合作者時太宗御筆於後題之歎其雄逸太平公<lb/>
主聞之遽於内取數凾及樂毅等小凾以歸延秀之死<lb/>
側聞睿宗命薛稷擇而進之薛竊留佳者十數軸薛之<lb/>
敗也為簿録官所盜平一任郴州日與太平子薛崇𦙍<lb/>
堂兄子崇允連官説太平之敗崇𦙍懐樂毅等七軸請<lb/>
崇允托其叔駙馬擏賂岐王以求免戾此書因歸邸第<lb/>
崇𦙍弟崇簡娶梁宣王女主家王室之書亦為其所有<lb/>
後獲罪謫五溪書歸御府而朝士王公亦往往觀之夫<lb/>
<pb n="KR3h0019_WYG_004-91a"/>
龜文以来鳥跡之後六書八體時咸寳之而代易百王<lb/>
年移千葉舊簡殘缺遺編湮散非窮㣲極精博雅好古<lb/>
孰能問以辨之學以聚之豫州刺史東海徐公嶠之懐<lb/>
才藴藝依仁踐禮自許筆精人稱草聖九邱七畧五車<lb/>
百氏未遇仲尼之賢猶繁茂先之室至於魏陵逸䇿魯<lb/>
室前書字辨陽循疑招束晢師宜削去之版逸少為題<lb/>
之扇莫不烟霏露凝鳥跂魚躍填綵篋溢彫廚貽之後<lb/>
昆永為家寳季子浩並有獻之之妙待詔金門家多法<lb/>
<pb n="KR3h0019_WYG_004-91b"/>
書見託斯文題其篇目行字列之如後詹事張庭珪之<lb/>
家抑其次也<lb/>
　　　唐徐浩古跡記<lb/>
自伏羲畫八卦史籀造籒文李斯作篆書程邈起隸法<lb/>
王次仲為八分體漢章帝始有章草名厥後流傳工能<lb/>
間出史籀石鼓文崔子玉篆吕望張衡碑李斯嶧山碑<lb/>
㑹稽山碑蔡邕鴻都三體石經八分西岳光和殷華馮<lb/>
敦等數碑并伯喈章草並為曠絶及張芝章草鍾繇正<lb/>
<pb n="KR3h0019_WYG_004-92a"/>
楷時莫其先衛瓘索靖章草王羲之真行章草桓𤣥草<lb/>
謝安王獻之羊欣王僧䖍孔琳之薄紹之真行草永禪<lb/>
師蕭子雲真草虞世南歐陽詢禇遂良果師述師真行<lb/>
草陸東之臨書臣先祖故益州九隴縣尉贈吏部侍郎<lb/>
師道臣先考故豫州刺史贈左常侍嶠之真行草皆名<lb/>
冠古今無與為比從齊梁以後傳秘古書跋尾徐僧權<lb/>
唐懐充姚懐珍滿騫朱异等署名太宗皇帝肇開帝業<lb/>
大購圖書寳於内庫鍾繇張芝芝弟㫤王羲之父子書<lb/>
<pb n="KR3h0019_WYG_004-92b"/>
四百卷及漢魏晉宋齊梁雜跡三百卷貞觀十三年十<lb/>
二月裝成部帙以貞觀字印縫命起居郎臣禇遂良排<lb/>
署如後<lb/>
　司空許州都督趙國公臣無忌<lb/>
　開府儀同三司尚書左僕射太子少師梁國公臣𤣥<lb/>
　齡<lb/>
　特進尚書左僕射鄭國公臣徴<lb/>
　逆人侯君集初同署犯法後除却<lb/>
<pb n="KR3h0019_WYG_004-93a"/>
　中書令駙馬都尉安徳郡開國公<hi>臣</hi>楊師道<lb/>
　左衛大将軍武陽縣開國公<hi>臣</hi>大亮<lb/>
　光禄大夫禮部尚書河間王<hi>臣</hi>孝恭<lb/>
　光禄大夫民部尚書莒國公<hi>臣</hi>唐儉<hi>彦逺勘一本唐儉合在李大亮前</hi>
　兼太常卿扶陽縣開國男<hi>臣</hi>常挺<lb/>
從十三年更不出外人莫見直至大足中則天后賞納<lb/>
言狄仁傑能書仁傑云臣自幼以来不見好本只率愚<lb/>
性何由得能則天出二王真跡二十卷遣五品中使示<lb/>
<pb n="KR3h0019_WYG_004-93b"/>
諸宰相看訖表謝登時将入至中宗時中書令宗楚客<lb/>
奏事承恩乃乞大小二王真跡敕賜二十卷大小二王<lb/>
各十軸楚客遂装作二十扇屏風以禇遂良閑居賦枯<lb/>
樹賦為脚因大㑹貴要張以示之時薛稷崔湜盧藏用<lb/>
廢食歎美不復宴安安樂公主壻武延秀在坐歸以告<lb/>
公主曰主言承恩未為富貴適過宗令别得賜書一席<lb/>
觀之輟餐忘食及明謁見頗有怒言帝令開緘傾庫悉<lb/>
與之延秀復㑹賔客舉櫃令看分散朝廷無復寳惜太<lb/>
<pb n="KR3h0019_WYG_004-94a"/>
平公主取五帙五十卷别造胡書四字印縫宰相各二<lb/>
十卷将軍駙馬各十卷自此内庫真跡散落諸家太平<lb/>
公主愛樂毅論以織成袋盛置於箱篋及籍没後有咸<lb/>
陽老嫗竊舉袖中縣令尋覺遽而追趨嫗乃驚懼投之<lb/>
竈下香聞數里不可復得天寳中臣奉使訪圖書有商<lb/>
胡穆聿在書行販古跡往往以織標軸得好圖書臣奉<lb/>
直集賢令求書畫自𤣥宗開元五年十一月五日收大小<lb/>
二王真跡得一百五十八卷大王正書三卷<hi>黄庭經第一畫賛第</hi>
<pb n="KR3h0019_WYG_004-94b"/>
<hi>二告誓第三臣以為畫賛是偽跡不及真</hi>行書一百五卷<hi>並非著名好帖</hi>草書一百<lb/>
一十卷<hi>以前得君書第一</hi>小王書總三十卷正書兩卷<hi>論語一部并注</hi>
<hi>一卷成䇿寫第一</hi>跋尾排署如後<lb/>
　右散騎常侍崇文館學士舒國公臣禇无量<lb/>
　秘書監兼侍讀昭文館學士上柱國常山縣開國公<lb/>
　<hi>臣</hi>馬懐素<lb/>
　銀青光禄大夫行中書侍郎同中書門下平章事監<lb/>
　脩國史上柱國許國公<hi>臣</hi>頲<lb/>
<pb n="KR3h0019_WYG_004-95a"/>
　銀青光禄大夫守吏部尚書兼侍中監脩國史上柱<lb/>
　國廣平郡開國公<hi>臣</hi>璟<lb/>
至十七年出付集賢院搨二十本賜皇太子諸王學十<lb/>
九年收入内十八年十二月二十八日尚書左丞相集<lb/>
賢大學士燕國公張説薨明年二月以中書令蕭嵩為<lb/>
大學士令訪王書乃於滑州司法路琦家得羲之正書<lb/>
扇書一卷是貞觀十五年揚州大都督駙馬都尉安徳郡開<lb/>
國公臣楊師道進其標是碧地織成標題一行濶一寸<lb/>
<pb n="KR3h0019_WYG_004-95b"/>
黄色織成云晉右将軍王羲之正書卷第四兼小王行<lb/>
書三紙非常合作亦既進奉賜路琦絹三百匹蕭嵩一<lb/>
百匹其書還令集賢院搨賜太子以下及潼闗失守内<lb/>
庫書法並皆散失及收城後臣又充使搜訪圖書收獲<lb/>
二王書二百餘卷訪黄庭真跡或云張通儒将向幽州<lb/>
莫知去處侍御史集賢院學士史惟則奉使晉州推事<lb/>
所在博訪書畫懸爵賞待之時趙城倉督隠沒公貨極<lb/>
多推案承伏遂云有好書欲請贖罪惟則索看遂出扇<lb/>
<pb n="KR3h0019_WYG_004-96a"/>
書告誓并二王真跡四卷問其得䖏云禄山下将過向<lb/>
大原停於倉督家三月餘日某乃祇供稱意有懐愧之<lb/>
心乃畱此書相贈惟則将至闕下肅宗賜絹百匹擢授<lb/>
本縣尉臣從中書舍人兼尚書右丞集賢院學士副知<lb/>
院事改國子祭酒尋黜廬州長史承前偽跡臣所棄者<lb/>
盖被收買皆獲官賞不復揀退人莫之知及吐蕃入冦<lb/>
圖籍無遺往往市廛時有真跡代無鑒者詐偽莫分臣<lb/>
今暮年心惛眼暗恐先朝露敢舉所知其别書人謹録<lb/>
<pb n="KR3h0019_WYG_004-96b"/>
如左前試國子司業兼太原縣令竇蒙蒙弟檢校户部<lb/>
員外郎宋汴節度㕘謀竇臮並乆逰翰院皆好圖書辨<lb/>
偽知真無出其右臣長男璹臣自教授幼勤學書在於<lb/>
真行頗知筆法亦勝常人其餘士庶之間應有精别之<lb/>
者臣所未見非欲自媒天髙聴卑伏希俯察建中四年<lb/>
二月日謹疏<lb/>
　　　唐張懐瓘二王書録<lb/>
夫翰墨之美多以身後騰聲二王之書當世見貴獻之<lb/>
<pb n="KR3h0019_WYG_004-97a"/>
嘗與簡文帝十許紙題最後云下官此書甚合作願聊<lb/>
存之此書為桓𤣥所寳𤣥愛重二王不能釋手乃撰縑<lb/>
素及紙書正行之尤美者各為一帙嘗置左右及南奔<lb/>
雖甚狼狽猶以自隨将敗並投於江晉代装書真草渾<lb/>
雜背紙皺起范曄装池㣲為小勝宋孝武又使徐爰持<lb/>
護十紙為一卷眀帝料閲舊閟并遣使三吳鳩集散逸<lb/>
詔虞和巢尚之徐希秀孫奉伯等更加編次咸以二丈<lb/>
為度二王縑素書珊瑚軸二帙二十四卷紙書金軸二<lb/>
<pb n="KR3h0019_WYG_004-97b"/>
帙二十四卷又紙書瑇瑁軸五帙五十卷并金題玉躞<lb/>
織成帶又扇書上卷又紙書飛白章草二帙十五卷並<lb/>
旃檀軸又紙書戲字一帙十二卷並書之冠冕也自此<lb/>
以下别有三品書凡五十二帙五百二十卷並旃檀軸<lb/>
其新購獲者為六帙一百二十卷既經喪亂各所遺失<lb/>
齊髙帝朝府古跡唯有十二帙以示王僧䖍仍更就求<lb/>
散逸僧䖍以帙中所無者得張芝索靖衛伯儒吳大皇<lb/>
帝景帝歸命侯王導王洽王泯張翼桓𤣥等十卷其與<lb/>
<pb n="KR3h0019_WYG_004-98a"/>
帙中所同者王恬王珣王凝之王徽之王獻之並奏入<lb/>
秘閣梁武帝尤好圖書搜訪天下大有所獲以舊装堅<lb/>
强字有損壊天監中敕朱异徐僧權唐懐允姚懐珍沈<lb/>
熾文等拆而装之更加題檢二王書大凡七十八帙七<lb/>
百六十七卷並珊瑚軸織成帙金題玉躞侯景篡逆緘<lb/>
在書府平侯景後王僧辯搜括並逸江陵承聖末魏師<lb/>
襲荆州城陷元帝将降其夜乃聚古今圖書十四萬卷<lb/>
并大小二王跡遣後閣舍人髙善寳焚之吳越寳劍並<lb/>
<pb n="KR3h0019_WYG_004-98b"/>
将作斫柱乃歎曰蕭世誠遂至於此文武之道今夜窮<lb/>
乎厯代秘寳並為煨燼矣周将于謹普六如忠等並摭<lb/>
拾遺逸凡四十卷将歸長安大業末焬帝幸江都秘府<lb/>
圖書多将行從中道船没大半淪棄其間得存所餘無<lb/>
幾弑逆之後並歸宇文化及至遼城為竇建徳所破並<lb/>
皆亡失畱東都者後入王充充平始歸天府貞觀十三年<lb/>
敇購求右軍書並貴價酬值四方妙跡靡不畢至敕起<lb/>
居郎禇遂良校書郎王知敬等於𤣥武門西長波門外科<lb/>
<pb n="KR3h0019_WYG_004-99a"/>
簡内出右軍書共相㕘校令典儀王行真装之梁朝舊<lb/>
裝紙見在者但裁剪而已右軍書大凡二千二百九十<lb/>
紙装為十三帙一百二十八卷真書五十紙一帙八卷<lb/>
隨紙長短為度行書二百四十紙四帙四十卷四尺為<lb/>
度草書二千紙八帙八十卷以一丈二尺為度並金鏤<lb/>
雜寳装軸織成帙其書每縫皆用小印印之其文曰貞<lb/>
觀大令書不之購也天府之内僅有存焉古之名書厯<lb/>
代帝王莫不珍寳齊宋已前大有散失及梁武帝鳩集<lb/>
<pb n="KR3h0019_WYG_004-99b"/>
所獲尚不可勝數並珊瑚軸織成帙金題玉躞二王書<lb/>
大凡一萬五千紙元帝狂悖焚燒将盡文皇帝盡價購<lb/>
求天下畢至大王真書唯得五十紙行書二百四十紙<lb/>
草書二十紙並以金寳装飾今天府所有真書不滿十<lb/>
紙行書數十紙草書數百紙共有二百一十八卷小王<lb/>
四十卷張芝一卷張昶一卷並檀軸錦標而已既所不<lb/>
尚散在人間或有進獻多推於翰林雜書中玉石混居<lb/>
薰蕕同器然書蹟不易得寳之如玉棄之如土豈徒書<lb/>
<pb n="KR3h0019_WYG_004-100a"/>
也人亦如之用行舍藏言行之間不可玷缺亦猶桂雖<lb/>
在幽隠不以無人而不芳也往在翰林中見古鐘二枚<lb/>
髙二尺圍尺餘上有古文三百許字紀夏禹功績字皆<lb/>
紫磨金鈿光彩射人似大篆而神彩驚人非其時不敢<lb/>
聞奏棄於泥土中與瓦礫同也然濫次之事其来乆矣<lb/>
且如張翼及僧惠式效右軍時人不能辨近有釋智永<lb/>
臨寫草帖幾欲亂真至如宋朝多學大令其康昕王僧<lb/>
䖍薄紹之羊欣等欲混其臭味是以二王書中多有偽<lb/>
<pb n="KR3h0019_WYG_004-100b"/>
跡好事所蓄尤宜精審倘所寳同乎燕石翻為有識所<lb/>
嗤也乾元三年五月日謹録<lb/>
　　　盧元卿跋尾記<lb/>
晉平南将軍荆州刺史瑯琊王廙字世将書一卷<lb/>
　　　沈熾文　　滿騫　　徐僧權<lb/>
貞觀十三年十二月十九日起居郎臣禇遂良<lb/>
　司空許州都督趙國公　　　<hi>臣</hi>無忌<lb/>
　開府儀同三司尚書左僕射太子少師梁國公<lb/>
<pb n="KR3h0019_WYG_004-101a"/>
　　　　　　　　　　　　　<hi>臣</hi>𤣥齡<lb/>
　特進鄭國公　　　　　　　<hi>臣</hi>徴<lb/>
　吏部尚書公<hi>逆人侯君集名初同署犯法後除名尚書字下似有而暗</hi>
　中書令駙馬都尉安徳邵國公<hi>臣</hi>楊師道<lb/>
　左衛大将軍武陽縣開國公　<hi>臣</hi>李大亮<lb/>
　光禄大夫民部尚書莒國公　<hi>臣</hi>唐　儉<lb/>
　光禄大夫禮部尚書和郡王　<hi>臣</hi>李孝恭<lb/>
　刑部尚書彭城縣開國公　　<hi>臣</hi>劉徳威<lb/>
<pb n="KR3h0019_WYG_004-101b"/>
　兼太常卿扶陽縣開國公　　<hi>臣</hi>常　挺<lb/>
　少府監安昌縣開國公　　　<hi>臣</hi>馮常眀<lb/>
　銀青光禄大夫尚書左丞濟南縣開國公<lb/>
　　　　　　　　　　　　　<hi>臣</hi>唐　皎<lb/>
齊髙帝姓蕭氏諱道成字紹伯書一卷<lb/>
開元五年十一月五日陪戎副尉<hi>臣</hi>張善慶装<lb/>
　文　林　郎　直　秘　省　<hi>臣</hi>王知逸監<lb/>
　宣義郎左司禦率府録事㕘軍<hi>臣</hi>劉懐信監<lb/>
<pb n="KR3h0019_WYG_004-102a"/>
　宣徳郎行左驍騎倉曹㕘軍　<hi>臣</hi>陸元悌監<lb/>
　承議郎行右金吾衛長史　　<hi>臣</hi>魏　晢監<lb/>
　右散騎常侍崇文館學士上柱國舒國公<lb/>
　　　　　　　　　　　　　<hi>臣</hi>禇無量<lb/>
　秘書監侍讀昭文館學士上柱國常山縣開國公<lb/>
　　　　　　　　　　　　　<hi>臣</hi>馬懐素<lb/>
　開府儀同三司上柱國梁國公<hi>臣</hi>姚　崇<lb/>
　銀青光禄大夫行中書侍郎同中書門下平章事監<lb/>
<pb n="KR3h0019_WYG_004-102b"/>
　脩國史上柱國許國公　　　<hi>臣</hi>蘇　頲<lb/>
　銀青光禄大夫守吏部尚書兼侍中監脩國史上柱<lb/>
　國廣平郡開國公　　　　　<hi>臣</hi>宋　璟<lb/>
伏見建中已後翰林中雜跡用翰林印印縫如蘭芳等<lb/>
署名又云貞元十一年正月五日於都官郎中竇臮興<lb/>
化宅見王廙書鍾㑹書各一卷武都公李告押字又兩<lb/>
卷並古錦褾玉軸每卷十有餘人書内一卷開皇十八<lb/>
年押署有内史薛道衡署名前後所見貞元十三年及<lb/>
<pb n="KR3h0019_WYG_004-103a"/>
開元五年書法跋尾題署人名或人數不同今具如前<lb/>
元和三年嵗次戊子四月五日太清宫道士盧元卿記<lb/>
<hi>建中二年正月二十一日知書樓直宫臣劉逸江賀遂竒寺檢拔副使掖庭令臣茹蘭芳副使内寺伯臣宗逰</hi>
<hi>還是雜跡卷上録</hi>
晉右軍將軍㑹稽内使贈金紫光禄大夫瑯琊王羲之<lb/>
字逸少書一卷四帖<lb/>
貞觀十三年三月二十三日臣蔡揮装<lb/>
　開府儀同三司尚書左僕射太子少卿上柱國梁國<lb/>
<pb n="KR3h0019_WYG_004-103b"/>
　公臣𤣥齡<lb/>
　特進尚書右僕射上柱國申國公臣士㢘<lb/>
　特進鄭國公臣徴<lb/>
　逆人侯君集犯法後除名<lb/>
　中書令駙馬都尉安徳郡開國公<hi>臣</hi>楊師道<lb/>
　右屯衛将軍上柱國通州開國公<hi>臣</hi>姜行本<lb/>
　起居郎臣禇遂良<lb/>
右前卷是官庫目録第三十共四帖都一百六十一字<lb/>
<pb n="KR3h0019_WYG_004-104a"/>
玳瑁軸古錦褾有貞觀印及李氏印謹具跋尾如前元<lb/>
和三年四月六日虞元卿記<lb/>
　朱文長曰天下之書常聚於承平之世而散於離亂<lb/>
　之日當其聚也惟其君之好而又得臣之閲覽識别<lb/>
　不至以偽冒真然後能成之耳梁之虞和唐之禇遂<lb/>
　良徐浩皆任此其所取未嘗不善不幸旋復殘逸重<lb/>
　可惜也自太宗留神翰墨用王著為侍書而李唐五<lb/>
　代零落之餘幸復稍集噫余生也賤不獲窺前人之<lb/>
<pb n="KR3h0019_WYG_004-104b"/>
　墨跡而又不得與道藝之士精論用筆之訣抱茲歎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　墨池編卷四<lb/>
</p>
<p>
</p>
  </div>
<div>
                <head>墨池編卷五</head>
    <p>
<pb n="KR3h0019_WYG_005-1a"/>
欽定四庫全書<lb/>
　墨池編卷五　　　　　　宋　朱長文　撰<lb/>
　　寳藏二<lb/>
　　　唐張彦逺釋二王記札<lb/>
晉蘭亭叙永和九年嵗在癸丑暮春之初㑹于㑹稽山<lb/>
隂之蘭亭脩禊事也羣賢畢至少長咸集此地有崇山<lb/>
峻嶺茂林脩竹又有清流激湍暎帶左右引以為流觴<lb/>
曲水列坐其次雖無絲竹管絃之盛一觴一詠亦足以<lb/>
<pb n="KR3h0019_WYG_005-1b"/>
暢叙幽情是日也天朗氣清惠風和暢仰觀宇宙之大<lb/>
俯察品類之盛所以逰目騁懐足以極視聽之娛信可<lb/>
樂也夫人之相與俯仰一世或取諸懐抱悟言一室之<lb/>
内或因寄所託放浪形骸之外雖趣舎萬殊静躁不同<lb/>
當其欣於所遇蹔得於已快然自足曽不知老之將至<lb/>
及其所之既倦情隨事遷感慨係之矣向之所欣俛仰<lb/>
之間以為陳迹猶不能不以之興懐况脩短隨化終期<lb/>
於盡古人云死生亦大矣豈不痛哉每攬昔人興感之<lb/>
<pb n="KR3h0019_WYG_005-2a"/>
由若合一契未嘗不臨文嗟悼不能喻之於懐固知一<lb/>
死生為虗誕齊彭殤為妄作後之視今亦由今之視昔<lb/>
悲夫故列叙時人録其所述雖世殊事異所以興懐其<lb/>
致一也後之攬者亦將有感於斯文<hi>蘭亭詞翰妙絶右軍政行卓越尚不</hi>
　<hi>能無譏於世以天朗氣清句而没全文於蕭統以逰觀妨郡政而掩大節於一生按文思美者未嘗不咨</hi>
　<hi>嗟恨惜也吾師衡山公撰重脩蘭亭記表著心志因録於後○記曰紹興郡西南二十五里蘭渚之上蘭</hi>
　<hi>亭在焉郡守吳江沈侯者省方出郊得其故址於荒墟榛莽中顧而嘆曰是晉王右軍脩禊之地也今禊</hi>
　<hi>帖傳天下人知重之而勝蹟蕪廢行路嗟惜守土者不當致意耶既三年道融物敷羣事攸理乃訪求故</hi>
<pb n="KR3h0019_WYG_005-2b"/>
　<hi>實稽遺起廢時其羸詘以次修舉而蘭亭嗣葺焉亭所在已非故處壊且不存而所謂清流激湍亦已湮</hi>
　<hi>塞於是剪茅决澮尋其源而通之行其流於故址左右紆回暎帶彷像其舊而甃以文石視舊加飾闢其</hi>
　<hi>中為亭榱棟煇奐欄楯堅完墨沼鵞池悉還舊觀經始於嘉靖戊申十月成於己酉三月不亟其工也侯</hi>
　<hi>於是集僚友賔客而落之以書抵余俾記其成余惟右軍始去䕶軍而為㑹稽也其嵗月不可考而開倉</hi>
　<hi>賑饑上疏爭吳㑹賦役與執政書極陳郡中敝事其於為郡盡心焉爾矣蘭亭之㑹殆政成之暇歟昔人</hi>
　<hi>謂信孚故人和人和故政多暇余於右軍蘭亭之逰有以知當時郡人之和已至其兩諫殷浩北伐而䇿</hi>
　<hi>其必敗告㑹稽王領根立勢業而後可以有謀不然社稷之憂可立而待當時君臣漫不知省而卒皆蹈</hi>
　<hi>之晉之為國迄以不競迹其所為非空言無實者使其得志行其所學其功烈施置當不在茂宏安石之</hi>
<pb n="KR3h0019_WYG_005-3a"/>
　<hi>下時不能用而斂其所為優㳺於山林泉石之間至於卒塟自絶嗚呼豈其夲心哉且其所謂虗談廢務</hi>
　<hi>浮文妨要斯言也實切當時之弊而以一死生齊彭殤為妄誕於斯文重致慨焉其志有可見已夫自永</hi>
　<hi>和抵今千數百年國有興廢人有代謝而蘭亭之名迄配斯文以傳其事又有出於泉石逰觀之外者君</hi>
　<hi>子於此葢有所識矣夫逰觀雖非為郡之急而考德尚賢亦有政者所不可廢矧蘭亭諸賢皆天下選文</hi>
　<hi>物雍容極一時之盛委蛇張弛古訓攸存文章翰墨所未論也然而文翰之美自兹以還亦未見的然有</hi>
　<hi>以過之者則夫所以掩其心志而失其實者有以哉史稱其清真任率釣弋自娛亦言其跡云耳故余於</hi>
　<hi>沈侯之請特著其心之所存出於晉諸賢之上如此然則沈侯斯亭之復也豈獨逰觀為哉是役也侯首</hi>
　<hi>捐俸入以倡而一時寮寀若通守蕭君士竒節推王君慎㣲咸有所助貳守俞君汝成後至復相厥功於</hi>
<pb n="KR3h0019_WYG_005-3b"/>
　<hi>法皆得書因附著之侯名[啟-口+山]字子由是嵗十月旣望長洲文徴明著並書</hi>
十七帖即貞觀中館夲也長一丈二尺計百有七行九<lb/>
百四十三字此古今極著名帖也太宗皇帝購求二王<lb/>
書右軍書得三千紙率以一丈二尺為卷取其書蹟及<lb/>
言語以類相從綴成卷用貞觀二字為二小印印之禇<lb/>
河南監装背率多紫檀軸首白檀身紫羅褾織成帶後<lb/>
元宗皇帝亦用開元二字為二小印印之䟦尾列當時<lb/>
大臣等名十七帖者以卷首有十七日字故目之後人<lb/>
<pb n="KR3h0019_WYG_005-4a"/>
以二王書亦取帖内句語稍異者標為帖目大約取帖<lb/>
内三兩字或帖首三兩字而已<lb/>
十七日先書郗司馬未去即日得足下為慰先書以莫<lb/>
示復數字<lb/>
吾前柬粗足作佳觀吾為逸民之懐乆矣足下何以示<lb/>
復及此似夣中語耶無縁言靣為歡書何能悉瞻近無<lb/>
縁省者但有悲歎<lb/>
足下大小悉平安也云卿當来居此喜慰不可言想必<lb/>
<pb n="KR3h0019_WYG_005-4b"/>
果言者有期耳亦度卿當不居京此旣避又節氣佳是<lb/>
以欣卿来也此信㫖還具示問<lb/>
龍保等平安也謝之甚慰見卿舅可耳至為夣隔也今<lb/>
徃絲布單衣財一端示致意<lb/>
足下今年政<hi>漢書政字用正</hi>七十邪知體氣常佳此大慶也想<lb/>
復懃加頤飬吾年垂耳順推之人理得爾以為厚幸但<lb/>
恐前路轉欲逼耳以爾要欲一逰目汶領<hi>即嶺字</hi>非復常<lb/>
言足下但當保䕶以俟此期勿謂虚言得果此縁一段<lb/>
<pb n="KR3h0019_WYG_005-5a"/>
竒事也<lb/>
省别具足下小大問為慰多分張念足下懸情武昌諸<lb/>
子亦多逺宦足下兼懐並數問否老婦頃疾篤求命然<lb/>
憂慮餘粗平安知足下情至知足下行至悞㑹違離不<lb/>
可居叔當西邪慰知問<hi>知足下情至起東書堂帖别為一段</hi>
計與足下别廿六年於今雖時書問不解濶懐省足下<lb/>
先後二書但増歎慨頃積雪凝寒五十年中所無想頃<lb/>
如常翼来夏秋間或復得足下問耳比者悠悠如何可<lb/>
<pb n="KR3h0019_WYG_005-5b"/>
言<lb/>
吾服食乆猶為劣之大都比之年時為復可可足下保<lb/>
愛為上臨書但有惆悵<lb/>
去夏得足下致卭竹杖皆至此古人多有尊老者皆即<lb/>
分布令知足下逺惠之至<lb/>
旦夕都邑動静清和想足下使還具時州將桓公告慰<lb/>
情企足下數使命也謝無奕外任數書問無他仁祖日<lb/>
徃言尋悲酸如何可言<lb/>
<pb n="KR3h0019_WYG_005-6a"/>
諸從並數有問粗平安唯脩載在逺音問不數懸情司<lb/>
州疾篤不果西公私可恨足下所云皆盡事勢吾無間<lb/>
然諸問想足下别具不復一一<lb/>
胡母氏從妹平安故在永興居去此七十也吾在間諸<lb/>
理極差頃以復匆匆来云云與其婢問来信不得也<lb/>
得足下旃罽胡桃藥二種知足下至戎鹽乃要也是服<lb/>
食所須知足下謂須食服方回近之未許吾此志知我<lb/>
者希此有成言無縁見卿以當一咲<lb/>
<pb n="KR3h0019_WYG_005-6b"/>
省足下别疏具彼土山川諸竒揚雄蜀都左太沖三都<lb/>
殊為不備悉彼故為多竒益令其逰目意足也可得果<lb/>
當告卿求迎少人足耳至時示意遲此期真以日為嵗<lb/>
想足下鎮彼土未有動理耳要欲及卿在彼登汶嶺峨<lb/>
眉而旋實不朽之盛事但言此心以馳於彼矣<lb/>
知有漢時講堂在是漢何帝時立此知畫三皇五帝以<lb/>
来備有畫又精妙甚可觀也彼有能畫者不欲因摹取<lb/>
當可得不信具告<hi>已上十七帖刻于汴梁自精妙起廿三字繋闕文</hi>
<pb n="KR3h0019_WYG_005-7a"/>
　<hi>按十七帖為書家上乗朱晦菴稱其不縳於法而從容於法度之中乃書中之聖黄長睿云右軍草書十</hi>
　<hi>七帖最為可師此書中龍也達者痛掃諸書專精此帖日夕臨摹盡悟結搆之妙乃知一切諸體皆原於</hi>
　<hi>是此豐南禺公得力處也但石刻傳摹失真彌甚今書家貴論釋帖帖尾有大勅字及僧權二不完字者</hi>
　<hi>乃唐夲最佳賀祕監臨夲刻於澄心堂王著翻刻者是謂閣夲覺拙而痩獨汴梁刻夲最為近古子昻臨</hi>
　<hi>夲柔媚無骨為須識破諸不足觀也</hi>
云譙周有孫髙尚不出今為所在其人有以副此志不<lb/>
令人依依足下具示<lb/>
嚴君平司馬相如揚子雲皆有後否<lb/>
<pb n="KR3h0019_WYG_005-7b"/>
天鼠膏治耳聾有驗否有驗者乃是要藥<lb/>
朱處仁今何所在徃得其書信遂不取答今因足下答<lb/>
其書可令必達<lb/>
徃在都見諸葛顒曽具問蜀中事云成都城池門屋樓<lb/>
觀皆是秦時司馬錯所脩令人逺想慨然為爾不信一<lb/>
一示為欲廣異聞<lb/>
青李来禽櫻桃日給藤子皆囊盛為佳函封多不生足<lb/>
下所疏云此菓佳可為致子當種之此種彼胡桃皆生<lb/>
<pb n="KR3h0019_WYG_005-8a"/>
也吾篤喜種菓今在田里惟以此為事故逺及足下致<lb/>
此子者大惠也<lb/>
彼所須此藥草可示當致<lb/>
虞安吉者昔與共事常念之今為殿中將軍前過云與<lb/>
足下中表不以年老甚欲與足下為下寮意其資可得<lb/>
小郡足下可思致之邪所念故逺及<lb/>
吾有七兒一女皆同生婚娶以畢唯一小者尚未婚耳<lb/>
過此一婚便得至彼今内外孫有十六人足慰目前足<lb/>
<pb n="KR3h0019_WYG_005-8b"/>
下情至委曲故具示<hi>已上九段亦在十七帖内與前十五段共一帖</hi>
適太常司州領軍諸人廿五六書皆佳司州以為平復<lb/>
此慶慶可言餘親親皆佳大奴以還吳也<lb/>
日月如馳㛐棄背再周去月穆松大祥奉瞻廓然永惟<lb/>
悲摧情如切割汝亦増慕省疏酸慼<lb/>
廿八日羲之白得昨告承飲動懸情想小爾耳還日不<lb/>
具王羲之再拜<hi>草書</hi>
奄至此禍情願不遂緬然永絶痛之深至情不能已况<lb/>
<pb n="KR3h0019_WYG_005-9a"/>
汝豈可勝任奈何奈何無由叙哀悲酸<hi>行書</hi>
旦極寒得示承夫人復小欬不善得眠助反側想小爾<lb/>
復進何藥念足下猶悚息卿可否吾昨暮復大吐小噉<lb/>
物便爾旦来可耳知足下念王羲之頓首<hi>真書甚佳</hi>
六月十一日羲之報道䕶不救疾惻怛傷懐念弟聞問<lb/>
悲傷不可勝奈何奈何曹妹累喪兒女不可為心如何<lb/>
得廿三日書為慰人還不次王羲之報<hi>行書</hi>
追㝷傷悼但有痛心當奈何奈何得告慰之吾昨頻哀<lb/>
<pb n="KR3h0019_WYG_005-9b"/>
感便欲不自勝舉但復服散行之益頓乏推理皆如足<lb/>
下所誨然吾老矣餘願未盡唯在子軰耳一旦哭之垂<lb/>
盡之年將無復理此當何益冀小却漸消散耳省卿書<lb/>
但有毀塞足下念顧言散所豁多也王羲之頓首<hi>行書</hi>
知比得丹陽書甚慰乖離之難當復可言㝷答其書足<lb/>
下反事復行便為索然良不可言此亦分耳遲靣一一<lb/>
<hi>行書</hi>
期小女四嵗暴疾不救哀愍痛心奈何奈何吾衰老情<lb/>
<pb n="KR3h0019_WYG_005-10a"/>
之所寄唯在此等奄失此女痛之纒心不能己已可復<lb/>
如何臨紙情酸<hi>行書</hi>
謝范新婦得富春還諸道路安穏甚慰懸心比日凉即<lb/>
至平安也上下集聚欣慶也華等佳否自新婦母子去<lb/>
寂寞難言思子軰不可言<hi>行書</hi>
羲之死罪伏想朝廷清和稚恭遂進鎮東西齊舉想尅<lb/>
定有期也羲之死罪死罪<hi>行書</hi>
適得書知足下問吾欲中治甚憒憒向宅上静佳眠都<lb/>
<pb n="KR3h0019_WYG_005-10b"/>
不知足下来一甚無意恨不蹔靣王羲之<hi>行書</hi>
知欲東先期共至謝欲處云何欲行想忘耳過此如命<lb/>
差涼君可不今日實顧不遲靣力知問王羲之<lb/>
比奉對對兄以釋豈一汝不可言未知集聚日但有慨<lb/>
歎各慎護前與㛐試求屏風遂不得答為也<hi>行書</hi>
兄靈柩垂至永惟崩暮痛貫心膂痛當奈何計<hi>行書</hi>
慈顔幽翳垂卅年而吾忽忽不知堪臨始終不發言哽<lb/>
絶當復奈何吾頃至忽忽比加下<hi>行書</hi>
<pb n="KR3h0019_WYG_005-11a"/>
伏想㛐安和自下悉佳松上下至乖隔十八年復得一<lb/>
集且悲且慰何指喻㛐疾至篤憂懐甚深穆松難為情<lb/>
地自慰猶小差然故忽忽冀得凉漸和耳<hi>行書</hi>
此諸賢粗可時見省甚為簡濶逺須異多小患而吾疾<lb/>
篤不得數為歎耳<hi>行書</hi>
宰相安和殷生無恙時靣見當宣兄懐<hi>行書</hi>
噉豆䑕傷如佳今送能噉不<hi>行書</hi>
秋中感懐異雨冷足下各可耳脾風遂欲成患甚憂之<lb/>
<pb n="KR3h0019_WYG_005-11b"/>
力知問王羲之頓首<hi>行書</hi>
又不能不痛熈孝然政爾復何於求之度政當求之内<lb/>
事餘理不絶求之一條當有冀不信罔然前塗願一一<lb/>
誨之以悟其心<hi>行書</hi>
疾不退濳損亦當日深豈可以常理待之此豈常憂不<lb/>
審食復何如云肌色可可所堪轉勝復以此慰馳竦耳<lb/>
<hi>行書</hi>
夫人遂善平康也足下各可不冀行復靣王羲之頓首<lb/>
<pb n="KR3h0019_WYG_005-12a"/>
<hi>行書</hi>
想小大悉佳蔡家賔至君情感益深唯當撥遣之耳知<lb/>
足下散勢小差此慰無以為喻云氣力故爾復以胡怛<lb/>
想散患得差餘當以漸消息耳<hi>行書</hi>
吾頃無一日佳衰老之弊日至夏不得有所噉而猶有<lb/>
勞務甚劣<hi>行書</hi>
昨得熈廿六日書云患氣懸情<hi>行書</hi>
知足下連不快何爾耿耿善將適吾積羸困而下積日<lb/>
<pb n="KR3h0019_WYG_005-12b"/>
不斷情慮尚深殊乏自力不能悉<hi>行書</hi>
小佳更致問一一適脩載書平安<hi>行書</hi>
羲之白奉告慰反側伏想比安和伯熊過見之悲酸大<lb/>
都可耳惟垂心羲之平平一日比具羲之白<lb/>
羲之白送此鯉魚征與敬耶不在不乃邑邑不<hi>行書</hi>
月半哀悼兼至奈何奈何得告承復下懸耿至匆匆願<lb/>
不具王羲之再拜<hi>行書</hi>
今遣鄉里人徃口言也行成旅以從是月也景風司至<lb/>
<pb n="KR3h0019_WYG_005-13a"/>
星火殷宵伯趙鳴而載隂爽鳩習而揚武時可以升高<lb/>
逺望禮可以出宿餞行有詔具僚爰開祖<hi>行書</hi>
廿二日羲之報近得書即日又得永興書甚慰想在道<lb/>
可耳吾疾故爾沉滯憂悴解日靣近不具羲之報<hi>行書</hi>
四月二十三日羲之頓首昨書不悉君可不腫劇憂之<lb/>
力遣不具<hi>行書</hi>
羲之頓首濶别稍乆眷與時長寒嚴足下何如想清豫<lb/>
耳披懐之暇復何致樂諸賢從就理當不疎吾之朽疾<lb/>
<pb n="KR3h0019_WYG_005-13b"/>
日就羸頓加復風勞諸無意頼促膝未近東望慨然所<lb/>
冀日月易得還期非逺耳深敬宜音問在數遇信怱遽<lb/>
萬不一陳<hi>行書</hi>
卿與虞休意書有所問足下㫖為致誠答令音意致来<lb/>
勿忘此意自决今以資嚴知小大疾患念勞心<lb/>
四月五日羲之報建安靈柩至慈䕃幽絶垂卅年永惟<lb/>
慕痛徹五内永酷奈何無由言昔臨紙摧哽羲之報<hi>行書</hi>
吾昨得一日一起腹中極調適無所為憂但顧情不可<lb/>
<pb n="KR3h0019_WYG_005-14a"/>
言耳<hi>行書</hi>
侍中書書徐侯遂危篤恐無復冀深令人反側<lb/>
敬豫乃成委頓令人深憂<hi>行書</hi>
適十五日問清和為慰復得南後問不想二庾速王之<lb/>
始興奴長就令人邑邑想無所至耳還具示問<lb/>
不得臨川問懸心不可言子嵩之子来數有使冀因得<lb/>
問問示之<hi>行書</hi>
得袁二謝書具為慰袁生蹔至都已還未此生至到之<lb/>
<pb n="KR3h0019_WYG_005-14b"/>
懐吾所也<hi>行書</hi>
想小大皆佳知賔猶爾耿耿想得夏節佳也念君勞心<lb/>
賢姊大都轉差故有時嘔食不已至足言年衰疾乆亦<lb/>
非可倉卒大都轉差為慰以大近不復服散常將陟釐<lb/>
也此藥為益如君告<hi>行書</hi>
司州供給寥落去無期也不果者公私之望無理或復<lb/>
是福得大等書慰心今因書也野數言疏平安定太宰<lb/>
中郎<hi>行書</hi>
<pb n="KR3h0019_WYG_005-15a"/>
近因得里人書想至知故靣腫耿耿今差不吾比日食<lb/>
意如差而髀中故不差以此為至患至不可勞力數字<lb/>
令弟知問耳<hi>行書</hi>
疾患差也念憂勞王羲之頓首<hi>行書</hi>
想弟必有過理得蹔寫懐若此不果役期欲難冀臨書<lb/>
多歎吾不復堪事比成此書便大頓<hi>行書</hi>
廿日羲之頓首節日感歎深念君増傷灾雨君可也僕<lb/>
可耳力數字王羲之頓首<hi>行書</hi>
<pb n="KR3h0019_WYG_005-15b"/>
定聽他母子哀此遂不還可令未也<hi>行書</hi>
適重熈書如此果爾乃甚可憂張平不立勢向河南者<lb/>
不知諸侯何以當之熈表故未出不説説荀侯疾患想<lb/>
當轉佳耳若熈自勉此一役當可言淺見實不見今時<lb/>
兵任可處理<hi>行書</hi>
二謝在此近終日不同之此歎恨不得方回知幸知幸<lb/>
後問令人怛怛<hi>行書</hi>
七月一日羲之白忽然秋月但有感歎信反得去月七<lb/>
<pb n="KR3h0019_WYG_005-16a"/>
日書知足下故羸疾問觸暑逺涉憂卿不可言吾故羸<lb/>
乏力不具王羲之白<hi>行書</hi>
得都下九日書見桓公當陽去月九日書乆當至洛但<lb/>
運遲可憂耳蔡公遂委篤又加㿃下日數十行深可憂<lb/>
慮得仁祖廿六日問疾更委篤深可憂當今人物眇然<lb/>
而艱疾若此令人短氣<hi>行書</hi>
謝光禄亦垂命可憂念二朝奄忽傷人懐今年彫落可<lb/>
哀歎<hi>行書</hi>
<pb n="KR3h0019_WYG_005-16b"/>
徂暑感懐深得書知足下故頓乏食差不耿耿吾故爾<lb/>
耳未果為結力不具王羲之<hi>行書</hi>
月半念足下窮思深至不可居忍雨濕體氣各何如㕘<lb/>
軍得針灸力不甚懸情當深寛割晴通省苦遺不具王<lb/>
羲之白<hi>行書</hi>
長素差不懸耿小大佳也得敬豫九日問故進退憂之<lb/>
深知念許君與足下意政同但今非致言地甚勅勅亦<lb/>
不知范生以居職未以卿示輒便及之吾尚不能惜小<lb/>
<pb n="KR3h0019_WYG_005-17a"/>
節目但一開無觧已又亦終無能為益適足為煩瀆足<lb/>
下呼爾不<hi>行書</hi>
毎念長風不可居忍昨得其書既毀頓又復壯温深可<lb/>
憂謝生多在山不復見且得書疾惡冷耿耿想數知問<lb/>
雖得還不能數可歎<hi>行書</hi>
初月二日羲之頓首忽然今年感兼傷痛切心奈何奈<lb/>
何念君哀窮不已羲之皇恐<hi>行書</hi>
足下時事少可數来至人相㝷下官吏不東西未委若<lb/>
<pb n="KR3h0019_WYG_005-17b"/>
為言叙乖足下不返重遣信徃問願知心素<hi>行書</hi>
吾恠足下㕘朝少晚不審有何事情致使如然也王羲<lb/>
之再拜<hi>行書</hi>
前從洛至此未及就彼㕘承願夫子勿悒悒矣當日縁<lb/>
明府共飲遂闕問願足下莫見責羲之頓首<hi>行書</hi>
十一月廿七日羲之報得十四十八日二書知問為慰<lb/>
寒切比各佳不念憂勞乆懸情吾食至少劣劣力因謝<lb/>
司馬書不具羲之報<hi>行書</hi>
<pb n="KR3h0019_WYG_005-18a"/>
十月七日羲之報前過足下所得其書想殊有勞弊然<lb/>
叔兄子孫有數人足慰目前情至取答委曲故具示可<lb/>
令必達以副此志且山川甚有形勢遠想慨然又出藥<lb/>
精要有驗信次可致當大惠也從弟分别吾深憂慮卿<lb/>
女轗軻想何可處差充喜言不多耳羲之<hi>行書</hi>
皇象草章㫖信送之勿三當付良信<hi>行書</hi>
逺婦疾猶爾其餘可耳今取書付想具<hi>行書</hi>
阮生何如此粗平安數絶問為慰<hi>行書</hi>
<pb n="KR3h0019_WYG_005-18b"/>
羲之白君晚可不想比果力不具王羲之<hi>行書</hi>
得逺嘉與書計今日必度喜遲可言足下至慰今有書<lb/>
想足下有㫖信别告具之<hi>行書</hi>
云足下尚停數日半百餘里瞻望不得一見卿此何可<lb/>
言足下疾苦晴便大熱恒中至不易可得過夏不甚憂<lb/>
卿還具示問<hi>行書</hi>
得告承長平未佳善得適適君如常也知有患者耿耿<lb/>
念勞心食少勞甚頓還白不具王羲之再拜<hi>行書</hi>
<pb n="KR3h0019_WYG_005-19a"/>
足下小大佳也諸侯苦憂勞非一如何復得都下近問<lb/>
不吾得敬和廿三日書無他重熈徃定為善謝二侯省<lb/>
飛白乃致佳造次尋之乃欲窮夲無論小進也稱此將<lb/>
青於藍<hi>行書</hi>
九月十八日羲之頓首茂善晚生兒不育痛之惻心奈<lb/>
何奈何轉寒足下可否不得問多日懸情吾故劣力不<lb/>
具王羲之頓首<hi>行草</hi>
太常故患脾灸俞體中可可耳僕射事已行以表讓未<lb/>
<pb n="KR3h0019_WYG_005-19b"/>
知恕不未復司州㫖告懸竦鄱陽嵗使應有書而未得<lb/>
<hi>行書</hi>
向亦得萬書委曲備悉使人慨然見足下乃悉知叔虎<lb/>
剋昨發月半略必至未見勞㕘軍者<hi>行書</hi>
熱日更甚得書知足下不堪之同此無頼早且乗凉行<lb/>
欲徃遲散也王羲之<hi>行書</hi>
知賢室委頓何以使爾甚助耿耿念勞心知得廿四問<lb/>
亦得叔虎廿二日書云新年乃得發安石昨必欲剋潘<lb/>
<pb n="KR3h0019_WYG_005-20a"/>
冡欲剋廿五日也足下以語張令未前所經由足下近<lb/>
如似欲見今送<hi>行書</hi>
七月六日羲之白多日不知問邑邑得二日書知足下<lb/>
昨問耿耿今已佳也<hi>行書</hi>
期已至遲還具足下問耳當力東論道家無縁省苦但<lb/>
有悲慨不得東此月問<hi>行書</hi>
信云舍子别送乃是北方物也何以欲此欲㡬許致此<lb/>
四紙飛白以為何似能學否<hi>行書</hi>
<pb n="KR3h0019_WYG_005-20b"/>
月末必徃遲見君無以為喻<hi>行書</hi>
鄉里人擇藥有發簡而得此藥者足下豈識之不乃云<lb/>
服之令人仙不知誰能試者形色故小異莫與甞見者<lb/>
謝二侯<hi>行書</hi>
昨見君歡後無喻然未善悉想宿昔可耳脅中云何一<lb/>
善消息值周轉勝也耿耿疾患小差與宏逺俱詣遲其<lb/>
寫懐王羲之<hi>行書</hi>
承足下還来已乆别欲㕘慰為染患不能得徃問眷仰<lb/>
<pb n="KR3h0019_WYG_005-21a"/>
情深豈此委具一兩日少可㝷冀言展若因行李願存<lb/>
故舊今遇賢弟還得數張紙勞動幸不恠耳謹此代申<lb/>
不具<hi>行書</hi>
雪候既不已寒甚盛冬平可苦患足下亦當不堪之轉<lb/>
復知問王羲之<hi>行書</hi>
知逺比當造次遲見此子眞以日為嵗足下得審問㫖<lb/>
令吾<hi>行書</hi>
荀侯佳不未果就卿深企懐耳安好音信那可遇得歸<lb/>
<pb n="KR3h0019_WYG_005-21b"/>
洛也計令解有懸休㝷<hi>行書</hi>
知君當有分佳者念處窮毒而復分乖尚可居情想反<lb/>
理斷當<hi>行書</hi>
旦反想至所苦差不耿耿僕脚中不堪沉隂重痛不可<lb/>
言不知何以治之憂深力不具王羲之頓首<lb/>
深以自慰理有大斷其思豁之令盡足下勿乃憂之足<lb/>
下殊當憂吾故具示問<hi>行書</hi>
晚復毒熱想足下所苦並以佳猶耿耿吾至頓劣異凉<lb/>
<pb n="KR3h0019_WYG_005-22a"/>
意散力知問王羲之頓首<hi>行書</hi>
足下家極知無可將接為雨遂乃不復更諸弟兄問疾<lb/>
深䕶之不具王羲之白<hi>行書</hi>
僕近脩小園子殊佳致果雜藥深可致懐也儻因行徃<lb/>
希見比二處動静故之常患馳情散騎㿈轉利慶慰姊<lb/>
故諸惡反側永嘉至奉集欣喜無喻餘可耳得華直疏<lb/>
故爾諸惡不差懸憂順何似未復慶等近消息懸心君<lb/>
並何為耶此猶未得盡集理行大尅遲此無喻龍保等<lb/>
<pb n="KR3h0019_WYG_005-22b"/>
平安也謝之甚遲見之<hi>行書</hi>
適阮兒書其氣散暴處危篤憂之怛怛<hi>行書</hi>
知彼清嬰嵗豐又所使有無鄉故是名處且山川形勢<lb/>
乃爾何可以不遊日<hi>行書</hi>
雨寒卿各佳不諸患無頼力書不一一羲之問<lb/>
羲之死罪小大悉以来未唯不可懐未復諮誨問懸情<lb/>
計賔命行應至遲卞公逺具承問妹極得㪚力以為至<lb/>
慰期等故爾耳因縁不多白羲之死罪<hi>行書</hi>
<pb n="KR3h0019_WYG_005-23a"/>
不審定何日當北遇信復白遲承後問<hi>行書</hi>
伏想清和士人能佳適桓公十月不書為慰云所在荒<lb/>
甚可憂殷生數問北事勢復云何想安西以至能數靣<lb/>
不或云頓厯陽爾耶無縁同為歎遲知問運民不可得<lb/>
而要常得甚慮叛散<hi>行書</hi>
頓為此足勞人意八日羲之頓首多日不知君問得一<lb/>
昨書知君安善為慰僕似小差而疲劇昨若耶觀望乃<lb/>
苦輿上隠痛前後未有此也然一日一息勞復不極以<lb/>
<pb n="KR3h0019_WYG_005-23b"/>
此為慰耳力不具<hi>行書</hi>
鄉里人樂著縣戸今送其名可為領受君頃就轉佳不<lb/>
僕自就便不佳今故不善差頃還少噉脯又時噉麫亦<lb/>
不以為佳亦自勞弊散係轉乆此亦難以求泰不去人<lb/>
問而欲求方外此或速弊皆如君言<hi>行書</hi>
便大熱足下晩可耳甚患此熱力不具王羲之上<lb/>
此書因周常侍想必至<hi>行書</hi>
吾惟辨辨便知無復日也諸懐不可言知彼人已還吾<lb/>
<pb n="KR3h0019_WYG_005-24a"/>
之猶有小小徃来不欲来者其野近當徃就之耳不大<lb/>
思其方不見可乆理而任之者悠然此可歎息<hi>行書</hi>
得西問無他想彼人甚平安此粗佳𤣥度来數日為慰<lb/>
<hi>行書</hi>
中郎女頗有所向不今時婚對自不可復得僕德意君<lb/>
頗冷不大都此亦當在君耶發瘧比日疾患欲無頼未<lb/>
面邑邑反不具王羲之<hi>行書</hi>
得書知問腫不差乏氣忽忽靣近羲之報<hi>行書</hi>
<pb n="KR3h0019_WYG_005-24b"/>
足下各如常昨還殊頓匃中痰悶干嘔轉亂食不可強<lb/>
疾髙難下治乃甚憂之力不具王羲之<hi>行書</hi>
得書知足下問吾既不佳賢内妹未差延期<hi>行書</hi>
須狼毒市求不可得足下或有者分三兩停須故示<hi>行書</hi>
得書知問吾夜来腹痛不堪見卿甚恨想行復来脩齡<lb/>
来經日今在上虞月末當去重熈旦便西與别否不可<lb/>
不知安所在未審時意云何甚令人耿耿<hi>行書</hi>
一昨得安西六月書無他無所知表亦復常言耳<lb/>
<pb n="KR3h0019_WYG_005-25a"/>
濶轉乆勞想豈舎知足下常得之卒未近縁如何足下<lb/>
數令知問<hi>行書</hi>
十一月四日羲之白冬中感懐深始欲寒足下常疾何<lb/>
如不得近問邑邑吾故苦心痛不得食經日甚為虛頓<lb/>
力及不具王羲之白<hi>行書</hi>
周益州送此笻竹杖卿尊長或須令送<lb/>
不得執手此恨何深足下各自愛數惠告臨書悵然<hi>行書</hi>
阮公故爾可憂時放恕大事今令速言何方守篤大灸<lb/>
<pb n="KR3h0019_WYG_005-25b"/>
不得力而從事以至甚無計自必出唯須小佳鐡石今<lb/>
出取救足下可復助旦令得通<hi>行書</hi>
家月末當至上虞妹亦俱去<hi>行書</hi>
此蒸濕難為人得示知足下故爾堪行想不成病耳吾<lb/>
至無頼行尅王羲之頓首<hi>行書</hi>
不得西問耿耿<hi>行書</hi>
近令送此宅圖云可得卅畝爾者為佳可與水邱共行<lb/>
視佳者决便當取問其賈<hi>行書</hi>
<pb n="KR3h0019_WYG_005-26a"/>
謝生多在山下不復見且得書疾惡冷耿耿想數知問<lb/>
雖得還不能數可歎不審比出日集聚不一爾緬然恐<lb/>
東旋未期諸情罔飛白不能乃佳意乃篤好此書至難<lb/>
或作復與卿<hi>行書</hi>
羲之白昨故遣書當不相遇知君還喜慰足下時行想<lb/>
今善除猶耿耿僕時行以十一日而不保如此日便成<lb/>
委頓今日猶當小勝不知能轉佳不積不卿至劣劣力<lb/>
還不具王羲之白<hi>行書</hi>
<pb n="KR3h0019_WYG_005-26b"/>
不審復何以永日多少看未九日當採菊不至日欲其<lb/>
行也但不知當晴不耳<hi>行書</hi>
倫等還殊慰意増慨知足下疾患小佳當惠縁想必能<lb/>
果遲此善散非直思想而已也㝷復有問足下以數示<lb/>
由為諸力不具<hi>行書</hi>
月半哀感奈何奈何念邑邑罔極之至不可居處比日<lb/>
何似痺差不悒悒力知問王羲之頓首<hi>行書</hi>
知彼乃爾切切汝乃獨坐但有憂邑懸逺不能得遣人<lb/>
<pb n="KR3h0019_WYG_005-27a"/>
且吾無復乆意果去當南視汝等也<hi>行書</hi>
一昨得安西六日書無他無所夲説故不復付送讓都<lb/>
共表亦復常言耳如見子書道嵩自必果今復與書督<lb/>
之足下勅令至并與逺書也<hi>行書</hi>
奉黄甘二百不能佳想故得至耳船信不可得不知前<lb/>
者至否<hi>行書</hi>
奉橘三百枚霜未降不可多得<hi>行書</hi>
橘子即云乃好可噉乆得栗此院冬桃不能多得送觸<lb/>
<pb n="KR3h0019_WYG_005-27b"/>
事何當不存徃恒語然獨析<hi>行書</hi>
裏鮓味佳今致君所須可示勿難當以語虞令<hi>行書</hi>
惠野鴨一雙秋来未得始是甞新逺能分遣但深佩感<lb/>
耶謝謝<hi>行書</hi>
數日雨冷腎氣疰腰復𠻳動静遇風𦂳陂湖泛漲船不<lb/>
可渡勿訝謝光禄鵝在山下懸情可愛羲之遣<lb/>
荷華想已殘處此過四夏到彼亦凄而獨不見其盛時<lb/>
是亦可訝豈亦有縁耶弊宇今嵗植得千葉者數盆亦<lb/>
<pb n="KR3h0019_WYG_005-28a"/>
便發花相繼不絶今已開廿餘枝矣頗有可觀恨不與<lb/>
長者同賞相望雖不逺披對懇未可期伏紙可勝悵惆<lb/>
耶<hi>行書</hi>
大都夏冬自可足麥秋輒有違此亦人之常期等平安<lb/>
在此羸小差知<hi>行書</hi>
賢佳數見范生亦得𤣥近書為慰又得孔郗王書亦云<lb/>
不能數何爾須江生可耳斷絶也尚未見傳女足下言<lb/>
極是有懐甚佳<hi>行書</hi>
<pb n="KR3h0019_WYG_005-28b"/>
節日縈牽少睡蘄茶㣲灸善佳令姊差耶石首鮝食之<lb/>
消𤓰成水此魚腦中有石如碁子野鴨亦有云此魚所<lb/>
化乾蝸青黛主風槒榒良<hi>行書</hi>
鸕鷀糞白去䵟<graphic n="KR0845" url="https://raw.githubusercontent.com/kanripo/KR-Gaiji/master/images/KR0845.png" mimeType="image/png"/>瘢黶令人色態此禽不卵生口吐其<lb/>
雛獨為異耳<hi>行書</hi>
鷹嘴爪灰入麝香煎酥酒一盞服之治痔瘻有驗十七<lb/>
日羲之頓首<hi>行書</hi>
又巴焦小服豉酒至佳數用有驗直以純酒漬䜴令汁<lb/>
<pb n="KR3h0019_WYG_005-29a"/>
濃便飲多少任意<hi>行書</hi>
得靈酒知足下同逺来得江僕射二書今示足下從卿<lb/>
意為善<hi>行書</hi>
石脾入水即乾出水便濕獨活有風不動無風自揺天<lb/>
下物理豈可以意求唯上聖乃能窮理<hi>行書</hi>
此書因謝常侍信還今知問可令謝長史具消息數親<lb/>
問淑穆賔並有問為慰姊安和妹故羸疾憂之憔心餘<lb/>
不盡悉<hi>行書</hi>
<pb n="KR3h0019_WYG_005-29b"/>
卒喜慰氣滿無他活噉數合米来三日方愈<hi>行書</hi>
知足下哀感不佳耿耿吾下勢腹痛小差須用女萎丸<lb/>
得應甚速也<hi>行書</hi>
羲之頓首二孫女夭殤悼痛切心豈意一旬之中二孫<lb/>
至此傷惋之甚不能已已可復如何羲之頓首<lb/>
九月廿八日羲之頓首昨者書想至㕘軍近有慰阮光<lb/>
禄信在耳許中郎家欲因書比去報知庾君遂不救疾<lb/>
摧切情不得自堪痛當奈何深當寛勉以不忘先心臨<lb/>
<pb n="KR3h0019_WYG_005-30a"/>
紙但有酸惻羲之頓首<hi>行書</hi>
廿九日羲之報月中哀摧傷切奈何奈何得昨示知弟<lb/>
下不斷昨紫石㪚未佳卿先羸甚此好消息吾比日極<lb/>
不快不得眠食殊頓勿令合陽冀佳力不一一羲之報<lb/>
<hi>行書</hi>
向遣書想夜至得書知足下問當逺行諸懐何可言一<lb/>
十必早發想足下如何期也阮侯止於界上耳向書已<lb/>
具不復一一羲之白<hi>行書</hi>
<pb n="KR3h0019_WYG_005-30b"/>
宿昔想足下安書吾猶不勝能佳一十必早徃遲散羲<lb/>
之頓首<hi>行書</hi>
司馬疾篤不果西憂之深公私無所成<hi>行書</hi>
斷酒事終不見許然守之尚堅弟亦當思同患此郡斷<lb/>
酒一年所省百餘萬斛米乃過於租此救民命當可勝<lb/>
言近復重論想當有理卿可復論<hi>行書</hi>
謝范六日書為慰恒公威勲當求之於古令人嘆息比<lb/>
當集姚襄也<hi>行書</hi>
<pb n="KR3h0019_WYG_005-31a"/>
足下各復何以恒灼灼故問羲之白<hi>行書</hi>
知𤣥度在彼善悉也無白見之如何可言今與王㑹稽<lb/>
丘山隂書借人想故當有所得又語邱令臨葬必得耳<lb/>
<hi>行書</hi>
知劉公差甚慰甚慰知前乃爾委頓追以怛然今轉平<lb/>
復也阮公退問不萬一轉差也<hi>行書</hi>
足下似有董仲舒開閉隂陽法可敕令料付不兩憂之<lb/>
深重珍謝二侯<hi>行書</hi>
<pb n="KR3h0019_WYG_005-31b"/>
尊夫人不和想小爾今以佳念累息卿佳不吾故劣劣<lb/>
力知問王羲之敬問<hi>行書</hi>
日五期結及以大先師之言皆著推此言之無驗如此<lb/>
事君當欲知故及宜停宅<hi>行書</hi>
先生適書亦小小否不能佳大都可耳<hi>行書</hi>
三月十六日羲之白一昨省不悉雨快君可不萬石轉<lb/>
差也炙得力否不得後問懸悒不知懐君云當有㫖信<lb/>
遲望其至僕劣劣故遣不具還具示王羲之<lb/>
<pb n="KR3h0019_WYG_005-32a"/>
取卿女知耳為長史休種知何似耿耿<hi>行書</hi>
適欲遣書云得示知足下得凉以為佳甚慰知多疾患<lb/>
念勞心吾故不欲食㡬以為事恐不可乆邑邑思面行<lb/>
故果之王羲之<hi>行書</hi>
此郡之弊不謂頓至於此諸逋滯非復一條獨坐不知<lb/>
何以為治自非常才所濟吾無故舎逸而就勞歎恨無<lb/>
所復及耳夏人事請託亦所未忽小都冀得小差須日<lb/>
當何理<hi>行書</hi>
<pb n="KR3h0019_WYG_005-32b"/>
七月十六日羲之報㓙禍累仍周㛐棄背大賢不救哀<lb/>
痛冀傷切割心情奈何奈何遣書感塞羲之報<lb/>
十五日羲之報近甚倉卒得十三日書知卿佳慰之力<lb/>
及陽生書不一一羲之報<hi>行書</hi>
兄弟上下逺至此慰不可言㛐不和憂懐深期等殊乏<lb/>
勿勿燋心<hi>行書</hi>
居服前賢弟逝没一旦奄至痛傷當復奈何臨紙咽塞<lb/>
羲之頓首<hi>行書</hi>
<pb n="KR3h0019_WYG_005-33a"/>
十二月一日羲之白昨得還書知極不佳疾人甚憂耿<lb/>
耿消息比佳耳吾至乏劣為爾日日力不一想明日可<lb/>
謝諸子羲之白<hi>行書</hi>
十四日羲之白近反不悉足下佳否不得近問吾殊不<lb/>
佳頓劣故不一一羲之白<hi>行書</hi>
桓公江州還臺選毎事勝也不可當在誰耳<lb/>
州民王羲之死罪賢弟逝没甚痛奈何留牋不備羲之<lb/>
頓首<hi>行書</hi>
<pb n="KR3h0019_WYG_005-33b"/>
吾㝷省卿文集雖不能悉周徧㝷翫以為佳者名固不<lb/>
虛序述髙士所傳少有異同見卿一一問應止楊王孫<lb/>
前以共及意同可試述序之耶暇日無為想不忘之<hi>行書</hi>
羲之頓首得貺知意至諸君皆困乏常想無之何縁作<lb/>
此煩損令付還羲之頓首<hi>行書</hi>
君須以何永日憶去冬不可得如何<hi>行書</hi>
初月一日羲之白忽然改年新故之際致歎至深君亦<lb/>
同懐近過得告故云腹痛懸情災雨比復何似氣力能<lb/>
<pb n="KR3h0019_WYG_005-34a"/>
勝不僕為爾力不一一羲之白<hi>行書</hi>
樂湯諸人佳也令知問朱博士何時當返君可致意令<lb/>
速還也想無稽留<hi>行書</hi>
源書已發吾欲路次見之<lb/>
十二月廿四日羲之報嵗盡感歎得十二日書為慰大<lb/>
寒比可否吾故羸乏力不一一羲之報<hi>行書</hi>
前知足下欲居此常喜慰知定不果悵恨未知見卿期<lb/>
當數音問也<hi>行書</hi>
<pb n="KR3h0019_WYG_005-34b"/>
初月十二日羲之累書至也得去月廿六日書為慰比<lb/>
可否僕下連連不斷無所一欲噉輒不化消諸弊甚不<lb/>
知何以救之罔極然及力不一一羲之白<hi>行書</hi>
羲之死罪復蒙殊遇求之夲心公私愧歎無言以喻去<lb/>
年十一月發都逹逺朝廷親屬乖離情懸兼至良不可<lb/>
言且轉逺非徒無諮覲之由音問轉復難通情慨深矣<lb/>
故㫖遣承問還願具告羲之死罪<hi>行書</hi>
羣從彫落將盡餘年㡬何而禍痛至此舉目摧喪不能<lb/>
<pb n="KR3h0019_WYG_005-35a"/>
自喻耳和方左右時務公私所頼一旦長逝想已痛惜<lb/>
豈唯骨肉之情言及摧惋永徃奈何表妹委篤示致問<lb/>
<hi>行書</hi>
十九日羲之頓首二旬頓増感切奈何奈何得十二日<lb/>
書知佳為慰僕左邉大劇且食少至虛乏力不一一羲<lb/>
之頓首<hi>行書</hi>
十月十五日羲之頓首月半哀傷切心奈何奈何不可<lb/>
居忍得十三日書知問此何以恒耿耿吾至匆匆小佳<lb/>
<pb n="KR3h0019_WYG_005-35b"/>
更致問羲之頓首<hi>行書</hi>
初月一日羲之報忽然改年感思兼傷不能自勝奈何<lb/>
奈何冀更寒諸疾此復何似不得問多日懸心不可言<lb/>
吾猶小差甚尚劣力遣不知羲之報<hi>行書</hi>
廿七日告姜汝母子佳否力不一一耶告<hi>行書</hi>
月十一日羲之敬問但得知佳為慰吾疾轉差力不一<lb/>
一羲之敬問<hi>行書</hi>
十一月十八日羲之頓首從弟子友没孫女不育哀痛<lb/>
<pb n="KR3h0019_WYG_005-36a"/>
兼傷不能自勝奈何奈何羲之頓首<hi>行書</hi>
初月二日羲之頓首忽然比年感逺兼傷情痛切心奈<lb/>
何奈何念君哀獨奄經新故仰慕崩絶豈可堪忍比各<lb/>
何似相憂不忘常諗消息以全勉為大僕衰老殆是日<lb/>
不如日日力知問羲之頓首<hi>行書</hi>
得書知足下問吾骯骼痛俛仰欲不得此何理耶顧輒<lb/>
去相見無盡治冝足下得益使之不疑也但月又隂沉<lb/>
恐不可針不知將何以救目前甚憂悴羲之白<hi>行書</hi>
<pb n="KR3h0019_WYG_005-36b"/>
明日或就圍棋邑散今雨寒未可以治謝江表付還<hi>行書</hi>
山下多日不得復意問一昨晚還未得遣書告知中冷<lb/>
不鮮更壯濕甚耿耿復何藥耶僕比日差勝尋知問羲<lb/>
之頓首<hi>行書</hi>
羲之頓首向又慘慘自舉哀乏氣勿勿知便當西旦不<lb/>
相知来想能更言問力遣不次羲之頓首<hi>行書</hi>
念足下窮思兼至不可居處雨氣無已卿復何似耿耿<lb/>
善將息吾故劣力知問羲之白<hi>行書</hi>
<pb n="KR3h0019_WYG_005-37a"/>
去冬遣使想乆至乖離忽四年言之歎慨豈言所喻悠<lb/>
悠數千卒當何期汝等將慎為上知復何云<lb/>
數有想常達還此不快鄙人得夏常爾公為爾差念足<lb/>
下小大佳憂卿可耳想同數得問官奴婦産復委篤憂<lb/>
之深餘粗可耳知足下念差免憂不具<lb/>
延其官奴小女並疾不救痛愍貫心吾以西夕情願所<lb/>
鍾惟在此等豈圖十日之中二孫夭命惋傷之甚未能<lb/>
喻心可復如何<hi>行書</hi>
<pb n="KR3h0019_WYG_005-37b"/>
官奴小女玉潤病来十餘日了不令民知昨来忽發痼<lb/>
至今轉篤又苦頭癰頭癰以潰尚不足憂痼病少有差<lb/>
者憂之憔心良不可言頃者艱疾未之有良由民為家<lb/>
長不能尅已懃脩訓化上下多犯科誠以至於此民惟<lb/>
歸誠待罪而已此非復常言常辭想官奴辭以具不復<lb/>
多白上負道德下愧先生夫復何言<lb/>
九月三日羲之報敬倫遣諸人去晦祥<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>情以酸割念<lb/>
卿傷切諸人豈可堪處奈何奈何及書不一一羲之報<lb/>
<pb n="KR3h0019_WYG_005-38a"/>
<hi>行書</hi>
因縁示致問非書能悉想君行有㫖信<hi>行書</hi>
伯熊上下安和為慰可令知問叔夷子前恨不見可令<lb/>
熊知消息<hi>行書</hi>
延其官奴小女並得暴疾遂至不救愍痛貫心奈何奈<lb/>
何吾以西夕至情所寄唯在此等以榮慰餘年何憶旬<lb/>
日之中二孫夭命旦夕左右事在心目痛之纒心無復<lb/>
一至於此可復如何臨紙咽塞<hi>此帖有二語小異</hi>
<pb n="KR3h0019_WYG_005-38b"/>
想官舎無恙吾必果二十日後乃徃遲喜㪚恙比爾自<lb/>
相聞也<hi>行書</hi>
臣羲之言伏惟陛下天縱聖哲德齊二儀應期承運踐<lb/>
登大祚普天率土莫不同慶臣抗怒是疾遐外不獲隨<lb/>
例瞻望宸極屏營一隅臣羲之言<hi>行書</hi>
臣羲之言天道寒嚴不審聖體御膳何如謹附承動静<lb/>
臣羲之言<hi>右表皇太后一行</hi>
劉氏平安也梅妹可得表妹腰痛冀當小爾耳汝母故<lb/>
<pb n="KR3h0019_WYG_005-39a"/>
苦以不安食疾乆憂潰當思平理也但神意不同前今<lb/>
付北方晡二篋吳興鮓二器蒜條四千二百<lb/>
司馬雖篤疾乆頃轉平除無他感動奄忽長逝痛毒之<lb/>
甚驚惋摧慟痛切五内當復奈何省書感哽<hi>行書</hi>
九月廿五日羲之頓首便涉冬日時速感歎兼哀傷切<lb/>
不能自勝奈何奈何得十月未時書為慰始欲寒足下<lb/>
常疾比何似毎耿耿吾故不平復憂悴力困書不一一<lb/>
羲之頓首<hi>行書</hi>
<pb n="KR3h0019_WYG_005-39b"/>
六月廿七日羲之報周㛐棄背再周忌日大服終此晦<lb/>
感摧傷悼兼情切劇不能自勝奈何奈何穆松垂祥除<lb/>
不可居處言以酸切及領軍信書不次羲之報<hi>行書</hi>
羲之頓首亡㛐居長情有所鍾始獲奉集冀遂至誠展<lb/>
其情願何圖至此未盈數旬奄見背棄情至乖喪莫此<lb/>
之甚追㝷酷恨悲惋深至痛切心肝奈何奈何羲之頓<lb/>
首<hi>行書</hi>
兄子荼毒備嬰不可忍見發言痛心奈何奈何王羲之<lb/>
<pb n="KR3h0019_WYG_005-40a"/>
頓首<hi>行書</hi>
六日告姜復雨始晴快情汝母子平安力諸不一一耶<lb/>
告<hi>行書</hi>
前使還有書哀猥不能叙懐㝷痛兼哀苦割當復奈何<lb/>
省弟累紙衰毒之極但報書難為心懐况卿處之何可<lb/>
具忍有始有卒自古而然雖當時不能無情痛理有大<lb/>
斷豈可以之致弊何由寫心絶筆猥咽不知何言也<hi>行書</hi>
十二月六日羲之報一昨因暨主簿不悉昨得去月十<lb/>
<pb n="KR3h0019_WYG_005-40b"/>
五日廿三日書為慰雨晝夜無懈夜来復雪弟各可也<lb/>
此日中冷患之始小佳力及不一一羲之報<lb/>
羲之死罪前得雲子諸人書並毀頓胡之性分析難為<lb/>
心當有分西者否羲之死罪<hi>行書</hi>
七月五日羲之頓首昨便斷草葬送期近痛傷情深奈<lb/>
何奈何得去月廿八日告具問慰懐力還不次王羲之<lb/>
頓首<hi>行書</hi>
廿三日發至長安云渭南患無他然云符兵健衆尚七<lb/>
<pb n="KR3h0019_WYG_005-41a"/>
萬苟及最近雖衆由匹夫耳即今尅此一段不知嵗終<lb/>
云何守之想勝守𢎞之自當有方耳<hi>行書</hi>
隔既乆諸懐甚不可言且今多慘戚君果似前蹔得一<lb/>
散懐知以多疾不果乃當秋事省告同此歎恨如何可<lb/>
言葬事不可倉卒當在九月初過此故欲一與吳興集<lb/>
冀無不剋耳然事来萬端不知遂人意否非書能悉君<lb/>
數告以慰之耳<hi>行書</hi>
六月十六日羲之頓首秋節垂至痛悼傷惻兼情切割<lb/>
<pb n="KR3h0019_WYG_005-41b"/>
奈何奈何此雨過得十日告知君如常吳興轉勝甚慰<lb/>
想得此凉日佳患散乃委煩耿耿且以佳興消息僕故<lb/>
是常耳劣劣觧日力不次王羲之頓首<lb/>
歌章輒付卿或有寫書人者可寫一道與吾也付十一<lb/>
版書王散騎筆篤患餘不一一<hi>行書</hi>
羲之死罪去冬在東鄮因還使白牋伏想至自頃公私<lb/>
無信便故不復承動静至於詠德之深無日不墜省告<lb/>
可謂眷顧之至尋翫三四但有悲慨民年以西夕而衰<lb/>
<pb n="KR3h0019_WYG_005-42a"/>
疾日甚自恐無蹔展語平生理也以此忘情將無其人<lb/>
何以復言唯願珍重為國為家時垂告慰絶筆情塞羲<lb/>
之死罪<hi>行書</hi>
桓公不得叙情不可居處雲子諸人何似耿耿能數省<lb/>
不<hi>行書</hi>
吾何當還汝尚小愁思兼至不可居處多疾足下前許<lb/>
嵗末今暫還想必可爾故復白<hi>行書</hi>
吾去日盡欲留女過吾自當送之想可垂許一出未知<lb/>
<pb n="KR3h0019_WYG_005-42b"/>
還期是以白意夫人涉道康和足下小大皆佳慶十五<lb/>
日必濟江故二日知問須信還知定當近道迎足下也<lb/>
可令時還遲靣以日為嵗羲之白<hi>行書</hi>
六日昨書信未得去時㝷復逼或謂不可以不恭命遂<lb/>
不獲己處世之道盡矣何所復言羲之頓首<hi>行書</hi>
丹陽旦送吾體氣極佳共在鄉故處増思詠若可得爾<lb/>
要當須吾自南但増感塞羲之白<hi>行書</hi>
十四日諸問如昨云西有伐蜀意後是大事速送抱来<lb/>
<pb n="KR3h0019_WYG_005-43a"/>
遂當發詔催吾帝王之命是何等事而辱在草澤憂歎<lb/>
之懐當復何言見足下一一羲之白<hi>行書</hi>
敬親今在剡其後復<hi>闕</hi>　不可言羲之頓首<hi>行書</hi>
近遣<hi>闕</hi>　　　此雨極佳不得懸心吾乏劣力數字羲<lb/>
之頓首<hi>行書</hi>
七月十三日告鄱陽兄弟大降制終去悔悼甚永絶悲<lb/>
傷動懐切割心情奈何羲之頓首<hi>行書</hi>
上下安也和緒過見之欣然羲之白<hi>行書</hi>
<pb n="KR3h0019_WYG_005-43b"/>
江生亦連病今已差<hi>行書</hi>
知阮生轉佳甚慰甚慰㑹稽近患下始差諸謝粗佳足<lb/>
下差否甚耿耿喉中不復燥耳故知問具示王羲之白<lb/>
<hi>行書</hi>
王羲之白冷過足下夜得眠不祗差也復何治甚耿耿<lb/>
長史復何似故問具示王羲之白<hi>行書</hi>
五月十四日羲之白近反至也得七日書知足下故爾<lb/>
耿耿善將息吾腫得此霖雨轉遽憂深力不一一羲之<lb/>
<pb n="KR3h0019_WYG_005-44a"/>
白<hi>行書</hi>
羊㕘運還朝論長見敦恕其為慶慰無物以喻今又告<lb/>
成先靈以文示足下感懐慟心又以表書示卿政當亦<lb/>
否<hi>行書</hi>
痛念𤣥度立如志而更速禍可惋可痛者省君書亦増<lb/>
酸<hi>行書</hi>
服食故不可乃將冷藥僕即復是中之者傷胃中一冷<lb/>
不可知何是以要春秋輒夫起多腹中不調適君宜深<lb/>
<pb n="KR3h0019_WYG_005-44b"/>
以為意省君書亦比得之物養之妙豈復容言直無其<lb/>
人耳許君見驗何煩多去<hi>行書</hi>
送彭祖何目過江想安穏耳失此諸賢至不可言足下<lb/>
分離如何可言<hi>行書</hi>
書来云得諸為慰知汝姨欲西情事誠難處然今時諸<lb/>
不易得東安書甚不欲令汝姨出懇至想自思之<hi>行書</hi>
上下可耳産行徃當迎慶思之不可言<hi>行書</hi>
適都使還諸書具一一須而具懐得征西近書委悉為<lb/>
<pb n="KR3h0019_WYG_005-45a"/>
慰不得安西許有問不知何乆長風書平安今知殷侯<lb/>
不乆留之甚善甚善舎内佳不中書何似家中疾篤恒<lb/>
救旦夕比知覺有省書<hi>行書</hi>
想至義興何似懸情慕容遂来據鄴可深憂官復遣軍<lb/>
可以示義興中書<hi>行書</hi>
昨得殷侯荅書今冩示君承無怒意既爾意謂速思順<lb/>
從或有恕理大小宜盤桓或至嫌也想深思復征許也<lb/>
<hi>行書</hi>
<pb n="KR3h0019_WYG_005-45b"/>
八月廿四日羲之頓首竟増哀感奈何奈何雨足足下<lb/>
可耳不得問日懸心吾故劣劣王羲之頓首<lb/>
此雨定可耳故當収佳云彼甚快大事吳義興甚是蕩<lb/>
然可歎<hi>行書</hi>
得都近問清和為慰云劉生近欲舉君為山隂以中軍<lb/>
當為最君期於未獲供養處相為慨然仕宦殆是想也<lb/>
君學書有意今想與草書一卷小大佳不不得司馬問<lb/>
懸情適安以中軍出鎮有避賢意乃云行得言面不知<lb/>
<pb n="KR3h0019_WYG_005-46a"/>
公私此理卒當之邪甚憂根夲無集之者想今與君書<lb/>
一一見此當何言但恐今歸必首問所出復有將来之<lb/>
弊耳此願畫珍御理<hi>行書</hi>
敬豫諸人近来停數日悉佳安石已南遷諸多兄弟此<lb/>
改殊命蕭索聞君以復入相府何時當應命未得坐處<lb/>
亦當愁罔思得為隣豈常情恐君方處務此命難期如<lb/>
之何不一一小佳復意問<hi>行書</hi>
源遂差不云尚未恭命終如之何聞真長知吳興想必<lb/>
<pb n="KR3h0019_WYG_005-46b"/>
如意南道差否<hi>行書</hi>
君大小佳否松廬善斷也僕信還奉州將去月十二日<lb/>
告甚慰如曺失䕶語此君甚康壯常是肥渇耳實㝷還<lb/>
遲之不可言二妹差佳慰問心期中冷頃時行可畏愁<lb/>
人不得司馬近問懸情近所送書即至也君信明早令<lb/>
得後得鄙書未至即想東不乆耳<hi>行書</hi>
想清和士人皆佳彭祖諸人得足下慰旦夕也此諸賢<lb/>
平安毎靣粗有歎慨追恨近日不得善散無己已度足<lb/>
<pb n="KR3h0019_WYG_005-47a"/>
下還期不乆耳比者數令知問<hi>行書</hi>
夲懐足下可謂禮之今以書寄卿想必至且救命不暇<lb/>
此事於今為奢逺耳是事夲心所欲論事令付<lb/>
羲之死罪累書至雨快想比安和遲復承問下官劣劣<lb/>
日前可力不具王羲之死罪<hi>行書</hi>
聞令弟食後来想必如期果之小晚恐不展也故復㫖<lb/>
示羲之報<hi>行書</hi>
吾復五六日至東縣還復致問想官舎佳見䕶軍近書<lb/>
<pb n="KR3h0019_WYG_005-47b"/>
甚慰仁祖轉加然疾根不除尚令人憂復得問未復反<lb/>
書甚慰八月共至窟山㸔甘橘思君宜深想鐡已還旦<lb/>
夕展也故復㫖示羲之報<hi>行書</hi>
六月十九日羲之白使還得八日書知不佳爾何耿耿<lb/>
僕日疲而得此熱忽忽觧白耳力遣不具王羲之白<hi>行書</hi>
貴奴差否想不成大病傷寒可畏令人憂當盡消息也<lb/>
蚶二斛蠣二斛前示噉蚶得味今止送此想噉之故以<lb/>
為佳比来食日㡬許得味不具示所欲示之<lb/>
<pb n="KR3h0019_WYG_005-48a"/>
行政五十日不復得問懸情皆佳也如何貽云得潁陽<lb/>
書平安慰意不得吳諸人問懸遲之也<hi>行書</hi>
古人御世者乃志小天下今封域區一方任耳而但憂<lb/>
不治為時耻之今卿重熈之徒必得申其道更自行有<lb/>
餘力也<hi>行書</hi>
甲夜羲之頓首向遂大著乃不意與足下别時及至道<lb/>
家乃解㝷憶乖離其為歎悵言何能喻聚散人理之常<lb/>
亦復何云唯願足下保愛為上以俟後期故㫖遣此信<lb/>
<pb n="KR3h0019_WYG_005-48b"/>
取足下過江問臨紙情塞王羲之頓首<hi>行書</hi>
前得君書即有及想至也謂君前書是戯言耳亦或謂<lb/>
君當是舉不失親在安石耳省君今示頗知女向老僕<lb/>
之懐謂君禮之方復致斯言愧誠心之不著若僕世懐<lb/>
不盡前者自當端坐觀時直方其道或將為世大明耶<lb/>
政有救其弊筭之熟悉不因效放恕之㑹得其於奉身<lb/>
而退良有己良有己此其得之心不待多言又餘年㡬<lb/>
何而近者相㝷此最所懐之重者察頃勞服食之資如<lb/>
<pb n="KR3h0019_WYG_005-49a"/>
有萬一方欲思盡頥養過此以徃未知敢聞言止於今<lb/>
也<hi>行書</hi>
得司州十六日書知疾患憂之至深奈何奈何想桓公<lb/>
數便亦知謝生大得清和至慰明發當至吳興遲見之<lb/>
也羲之白<hi>行書</hi>
鄙疾進退憂之甚深使自表求解職時以許乃當是公<lb/>
私大計然此舉不深又不宜是之於始二三無所成可<lb/>
以示從女甚劣欲知消息<hi>行書</hi>
<pb n="KR3h0019_WYG_005-49b"/>
十一月四日右將軍㑹稽内史瑯邪王羲之敢致書司<lb/>
空髙平郗公足下上祖舒散騎常侍撫軍將軍㑹稽内<lb/>
史鎮軍儀同三司夫人右將軍劉氏女誕晏之允之允<lb/>
之建威將軍唐令㑹稽都尉義興太守南中郎將江州<lb/>
刺史衛將軍夫人散騎常侍荀文若女誕希之仲之及<lb/>
尊叔廙平南將軍荆州刺史侍中驃騎將軍武陵康侯<lb/>
夫人雍州刺史濟隂郗説女誕頥之胡之耆之美之胡<lb/>
之侍中丹陽尹西中郎將司州刺史妻常侍譲國夏侯<lb/>
<pb n="KR3h0019_WYG_005-50a"/>
女誕茂之承之羲之妻太宰髙平郗鑒女誕𤣥之凝之<lb/>
肅之徽之操之獻之肅之授中書郎驃騎諮議太子左<lb/>
率不就徽之黄門郎獻之少有清譽善隸書咄咄逼人<lb/>
仰與公宿舊通家光隂相接承公賢女淑質真亮確懿<lb/>
純美敢欲使子敬為門閭之眉故具書祖宗職諱可否<lb/>
之言進退唯命羲之再拜<hi>此是郗家論婚書書跡似夫人</hi>
羲之白乖違積年毎懐辛苦痛切心肝惟同此情當何<lb/>
居處羲之脚不踐地十五年無由奉展比之欲迎不審<lb/>
<pb n="KR3h0019_WYG_005-50b"/>
能垂降否豫唯哽故先承問羲之再拜<lb/>
五月二十七日州民王羲之死罪死罪此夏復便半時<lb/>
違離衆情兼至唯増傷悼頃水雨未之有不審尊體何<lb/>
如得疾除也不承近問馳企民自服橡屑下斷體氣便<lb/>
自差强此物益人斷下去陟釐刼樊逺也以為良方出<lb/>
何是真<hi>闕</hi>之謂謹及因青州白牋不備羲之死罪死罪<lb/>
<hi>行書</hi>
十二月廿二日羲之白節近感歎情深得去月廿三日<lb/>
<pb n="KR3h0019_WYG_005-51a"/>
書知君故苦日耿耿惟善䕶之為慰僕得大寒疾不堪<lb/>
甚力還不具王羲之白<hi>行書</hi>
十四日昨數信未即取遣適得孔彭祖書得其弟都下<lb/>
七日書説雲子暴霍亂亡人理乃當可耳惋惋桓公周<lb/>
生之痛豈不懸心羲之頓首<hi>行書</hi>
羲之頓首白雨無已小兒猶小差力不一一王羲之頓<lb/>
首<hi>行書</hi>
君清痩雖篤疾謂必得治力豈圖㓙問奄至痛惋情深<lb/>
<pb n="KR3h0019_WYG_005-51b"/>
半年之中禍毒至此㝷念相催不能已已况弟情何可<lb/>
任此等荼毒備盡何可忍視言之酸心奈何奈何可懐<lb/>
君情此公立德由来而嬰斯疾毎以惋慨常冀積善之<lb/>
慶當後潜佑契同昔人㝷憶事緬然永絶哀宛深至未<lb/>
能喻心省足下書情不能已可復奈何絶筆流涕足下<lb/>
各可爾復雨可厭若吾所噉日去不復辭此意想足下<lb/>
明必顧之遲散羲之頓首<hi>行書</hi>
羲之白一日殊不叙濶懐得書知足下咳劇甚耿耿護<lb/>
<pb n="KR3h0019_WYG_005-52a"/>
之冀以散力不一一羲之白<hi>行書</hi>
知德考故平平想當轉得散力毎耿耿不忘懐足下小<lb/>
大佳否羲之頓首<hi>行書</hi>
忽然夏中感懐冷冷不適足下復何以耿耿吾故不佳<lb/>
得逺近問不虞生何當来遲一集昨見無奕十九日書<lb/>
二十六日西也云仁祖服藥石服一齊不覺佳酷羸至<lb/>
可憂力知問王羲之白<lb/>
書成得十一日疏甚慰三舎動静馳情先書已具不得<lb/>
<pb n="KR3h0019_WYG_005-52b"/>
一一羲之頓首<hi>行書</hi>
知汝表出便去不得見汝此何可言想秋必還恐此書<lb/>
不復及汝不一一羲之頓首<hi>行書</hi>
適書至也此人須當今白想足下可為停之故示羲之<lb/>
頓首<hi>行書</hi>
六月三日羲之白但暑此嵗已半感慨彌深得廿七日<lb/>
書知足下安頓耿耿愁増患耶善消息吾志匆匆常恐<lb/>
一夏不可過力不一一王羲之白<hi>行書</hi>
<pb n="KR3h0019_WYG_005-53a"/>
賊以還不知遇官軍云何可深憂之欲依上虞初到别<lb/>
上令敕聽之縣事不同直不相連耳且奉祠感思悲慟<lb/>
得書知問吾之劣力不一一王羲之問<hi>行書</hi>
足下晚各復何以恒灼灼吾怛之欲不復堪事内然力<lb/>
不一一王羲之頓首<hi>行書</hi>
累書想至君比各可不僕近下數日勿勿腫劇數爾進<lb/>
退憂之轉深亦不知當復何治下由食榖也自食榖少<lb/>
有肌肉氣力不勝更生餘患去月盡来停榖噉麵復平<lb/>
<pb n="KR3h0019_WYG_005-53b"/>
平耳<hi>行書</hi>
𤣥度先乃可耳嘗謂有理因祠祀多感其便民至此今<lb/>
致之生而速之死毎㝷痛惋不能己已省君書徒増酸<lb/>
悲大分自不可移時至不可以智力救耳羲之白<hi>行書</hi>
君昨示欲見穆生叙讃今欲黙語興廢之格粗當書爾<lb/>
否𤣥度好佳君謂何似羲之頓首<hi>行書</hi>
知道長不得散力疾重而汝進退甚令人憂念遲信還<lb/>
知問羲之頓首<hi>行書</hi>
<pb n="KR3h0019_WYG_005-54a"/>
六月十九日羲之白使還得八日書知不佳何爾耿耿<lb/>
僕日疲而得此熱忽忽觧白爾力遣不具王羲之白<hi>行書</hi>
江生佳須大活以始見之此人事蕭索可歎汝宜速下<lb/>
不可稽留計日遲望今日亦語劉長史令速羲之白<hi>行書</hi>
姊適復告安和郗政病篤無復他治為消息耳憂之深<lb/>
今移至田舎就道家也事畢吾當遣信視淑還<lb/>
母子平安為慰至恨不得暫見故未得下船道夷書云<lb/>
已得一宅想今安穏耳不能觧此移趨知部兒不快情<lb/>
<pb n="KR3h0019_WYG_005-54b"/>
不容己憂心耿耿羲之白<hi>行書</hi>
七日告期痛念𤣥度不能不懸心也汝臨哭悲慟何可<lb/>
言之情極咽塞市器俱不合用昨旦来又惋念𤣥度體<lb/>
中便不堪甚今告汝當須過殯還有悲惻羲之白<hi>行書</hi>
去冬臨改安事近便欲决去而何其不許事聞似有小<lb/>
冦今未便得果然故有移南墓意尚未可倉卒復信更<lb/>
期汝信也羲之頓首<hi>行書</hi>
㑹稽亦復與選官論卿否吾誠敕敕於論事然於弟尚<lb/>
<pb n="KR3h0019_WYG_005-55a"/>
不惜小謂選官前意已佳可不復煩重卿更思之必謂<lb/>
宜論者必有違耳羲之頓首<hi>行書</hi>
適得萬古去月五日書為慰㝷得彭祖送萬九日霜板<lb/>
再破賊有所獲想足摧冦越逸之勢耳許司農書来慰<lb/>
吾奈無人便未能得達故向餘杭間也羲之頓首<hi>行書</hi>
賊勢方軌但守之足尚令智者勞心復此回書恒懐湯<lb/>
大處世不易豈惟公道也諸人十二日書云慕容乃抄<lb/>
梁得數日方下疾疫非常及至京極勞傷甚憂深想君<lb/>
<pb n="KR3h0019_WYG_005-55b"/>
勤勤又復委篤恐無與諸人書也憂之怛怛劣力不一<lb/>
羲之白<hi>行書</hi>
知郡荒周旋五百里所在皆爾可歎江東自有大頓勢<lb/>
不知何方以救其弊民事自欲歎復為意卿示聊及數<lb/>
字劣力不一羲之白<hi>行書</hi>
昨得桓公問疾書轉加懸念胡云征事未有日佳也比<lb/>
日逼熱不知卒云何爾耿耿故示力不一一羲之頓首<lb/>
<hi>行書</hi>
<pb n="KR3h0019_WYG_005-56a"/>
妹不快心憂勞餘平安未得問𤣥度急腫至可憂慮得<lb/>
昨書小差然疾候自恐難耶羲之報<hi>行書</hi>
安石書俱佳還七日増想投命積日不復知問弟佳寜<lb/>
善然復憂之不去懐吾遂沉滯兼下如近數日分無復<lb/>
理昨服陟釐丸得下不知遂斷否了無所噉而藥得停<lb/>
不知當復見弟理不獨下便長歎小蘇息更知問二奴<lb/>
遮諸人何以謝之羲之白<hi>行書</hi>
得旦書至示為慰云小大夕夕患憂念勞勞心遲見足下<lb/>
<pb n="KR3h0019_WYG_005-56b"/>
未為果結力不一一王羲之白<hi>行書</hi>
三日先疏未得去後得四日疏為慰兄書已具不復一<lb/>
一羲之白<hi>行書</hi>
鎮君昨至追㝷見之悲歎不可言上下近問少慰馳情<lb/>
不知何似絶不得問汝得㫖馳白宜豫知分春事也吾<lb/>
後數日東可語期令知消息耳羲之頓首<hi>行書</hi>
君大小佳否至此乃知重熈徃覺少不得同行萬恨萬<lb/>
恨云出便當西念逺别何可言遲見之度今或以在道<lb/>
<pb n="KR3h0019_WYG_005-57a"/>
如無人徃心不堪甚憶之不忘懐之無已故示知問羲<lb/>
之頓首<hi>行書</hi>
知書有去縣奔赴誠意義官至也有禮制恐不必果耶<lb/>
且在彼縣常以為得意宜思之耳情至故示羲之白<hi>行書</hi>
兄子發尚未有定日當送至瀾逺乖不可復言適欲遣<lb/>
書㑹得足下一面故知示羲之頓首<hi>行書</hi>
十九日羲之報近書反至也得八日書知吾甚羸敬倫<lb/>
動氣發耿耿想得冷比為佳敬乆佳書不一一羲之報<lb/>
<pb n="KR3h0019_WYG_005-57b"/>
<hi>行書</hi>
省足下前後書未甞不憂汝欲興事他相與有深情者<lb/>
不能不恨然古人云行其道忘其為身真卿今日之謂<lb/>
政自當豁其胷懐然得公平正直耳未能忘已便自不<lb/>
得行然此皆在足下懐願卿為復廣求於衆所悟故多<lb/>
願山之高言次何能示故劣力不一羲之頓首<hi>行書</hi>
十一月七日羲之報近因千卿書想行至霜寒弟不佳<lb/>
頃日了不得食至為虛劣力及數字羲之報<hi>行書</hi>
<pb n="KR3h0019_WYG_005-58a"/>
知須菓栽便可遣取視君勢陳欲欲無出理近書至也<lb/>
得十八日書為慰雨蒸比各可羊㕘軍轉差也懸耿吾<lb/>
髀痛劇欲不行力至患之欲不得自力數字羲之白<hi>行書</hi>
尊夫人向来復何如為何所患甚懸情念卿累息具至<lb/>
羲之敬問<hi>行書</hi>
想諸舎人小大皆佳弟摧之可為懸心且得集目下比<lb/>
慰多也姊累告安和梅妹大都可行袁妹極得石散力<lb/>
然故不善佳疾乆尚憂之想野大乆恙至善分張諸懐<lb/>
<pb n="KR3h0019_WYG_005-58b"/>
可云不知其期何時可果永嘉競逐者有力恐難冀得<lb/>
大柿當種之篤不喜見客篤不堪煩事此自死不可化<lb/>
而人理所重如此耶都江東所聚自非復弱幹所堪足<lb/>
下未知之耳給領與卿同殊為過差交人士因開門以<lb/>
勉待之無所復言君逺在此乃受㤙来今留之明晚共<lb/>
卿親集想君未便至餘姚爾羲之頓首<hi>行書</hi>
云殷生得快罔大事數謝生書但有藥耳云彦仁或宣<lb/>
城甚佳情事實宜今有所寂不得都問知卿云問故未<lb/>
<pb n="KR3h0019_WYG_005-59a"/>
知西審問使人憂耿得問示信使甚數而無還者似書<lb/>
疏不可得得問宜示告之知長翔田舎比鄉還當如何<lb/>
候頃得音副民望甚善<hi>行書</hi>
羲之白霧氣足下各何如長素轉佳甚耿耿冀行靣遣<lb/>
知問王羲之白<hi>行書</hi>
昨得諸書今示卿想見之恐殷侯必行希望唯宜爾然<lb/>
今此集信為未易卿若便西者長不可言也<hi>行書</hi>
晴快足下各佳否長素轉佳也甚耿耿故知問具示王<lb/>
<pb n="KR3h0019_WYG_005-59b"/>
羲之白<hi>行書</hi>
知尚書中郎差為慰不得吳興問懸心數吳中聞耳小<lb/>
奴在此忽患瘧比數發今日最微大都輕瘧耳尚小停<lb/>
今在吾廐中念猶懸心小患耳所垂必須佳乃去羲之<lb/>
白<hi>行書</hi>
昨方回遂舉為侍中不知卒行否云相意未許爾者為<lb/>
佳比得其書云山海間民逃亡殊異永嘉乃以五百戸<lb/>
去深可憂深可憂此間不得至比足下郡内云何糧運<lb/>
<pb n="KR3h0019_WYG_005-60a"/>
日廣逺恐此弊不已羲之報<hi>行書</hi>
都下書云殷生議論殊異處憂之道故思同嵗寒盡對<lb/>
此書還力不一一<hi>行書</hi>
廿三日羲之報一日得書皆在記所不得有反轉熱卿<lb/>
各佳否定何可得来遲靣固不一一羲之報<hi>行書</hi>
論亦不能佳體懐省無所乏然卿供給人士及使後吏<lb/>
人論者亦謂太任意在世中政自不得不小俯仰同異<lb/>
卿復為意此懐亦當𤣥同不能勉人士耳見尚書一日<lb/>
<pb n="KR3h0019_WYG_005-60b"/>
遣信以具必宜有行者情事恐不可委行使耶遲還具<lb/>
問亦以與尚書諮懐今復遣諮吳興也<lb/>
官舎佳也節氣不適可憂彼云何昨得書比佳甚慰甚<lb/>
慰得官奴晉寜書云平安念懸心比粗佳一目書比一<lb/>
一民以頃情事不可不勤思自補節勤以食噉為意乃<lb/>
勝前者而氣力所堪不如自喪初不哭不能不有時惻<lb/>
愴便非所堪哀事損人故最深益知不可不豁之<hi>行書</hi>
知足下數祖伯諸人問助慰絶不得兄子問懸念可言<lb/>
<pb n="KR3h0019_WYG_005-61a"/>
此於南北㫖使無理此欲歎乆也羣從書皆佳道冲書<lb/>
平安汝當改𦵏不可云勞冲遇此事或復留連體甚羸<lb/>
所噉食至少年衰老羸使人深憂君甚懸情餘疾患少<lb/>
差也<hi>行書</hi>
省告足下此舉由来吾所具卿所云皆是情言然權事<lb/>
慮之重則當廢情以從宜非書所悉見卿一一忽動小<lb/>
行多晝夜十三四起所去多又風不差脚更腫轉欲無<lb/>
理至不可勞而此書疏不自得已唯絶歎於人理耳一<lb/>
<pb n="KR3h0019_WYG_005-61b"/>
妹復平昨来上下差<hi>行書</hi>
吾涉冬節便覺風動日日増甚至去月十日至委篤事<lb/>
多如去春但為輕㣲耳㝷得小差罔爾不能轉勝流滯<lb/>
進退體氣肌肉便大損憂懐甚深今尚得坐起神意為<lb/>
復可耳值疾不瘳晝夜無復聊頼不知當得蹔有間還<lb/>
得復其寫否如今忽忽目前耳手亦惡欲不得書示令<lb/>
足下知問<hi>行書</hi>
七月十五日羲之白秋日感懐彌深得五日告甚慰晚<lb/>
<pb n="KR3h0019_WYG_005-62a"/>
熱盛君比可否遲復後問僕平平力及不一一王羲之<lb/>
白<hi>行書</hi>
知君患癮何似乃爾是為疲之極也一知此事恐不可<lb/>
以不絶骨肉之愛無論人事也乃甚憂君君自量情歎<lb/>
患不以經心者一事否爾當何理耶羲之報<lb/>
此信過不得熈書想其書一一也小大佳否賔轉勝皆<lb/>
謝之賢妹大都勝前至不欲食篤羸恒令人憂餘粗佳<lb/>
阿刁近来到卞上下皆佳羲之白<hi>行書</hi>
<pb n="KR3h0019_WYG_005-62b"/>
得書知足下且欲顧何以不進耶向與謝生書晚欲徃<lb/>
登停山且停山非所便故可共集謝生處登山可令他<lb/>
日耶王羲之白<hi>行書</hi>
得君書疏知徃来皆平安耳念比年下節氣至惡當令<lb/>
人危㓜小疾苦故爾憂勞不可言想非無他旱不傷白<lb/>
田耳<hi>行書</hi>
昨得都下十七日書賊徑還蠡臺不攻譙是其反善之<lb/>
誠也想殷生必得過此者猶令人憂期諸處分猶未定<lb/>
<pb n="KR3h0019_WYG_005-63a"/>
羊㕘軍旦夕至也遲靣一一羲之頓首<hi>行書</hi>
安石定目絶令人悵然一爾恐未卒有散理憂期諸處<lb/>
分猶未定懸益深念君馳情又遣從事發遣君無復坐<lb/>
理交疾患何以堪此恐屬無所復厝懐即乖大小不可<lb/>
言且憂君以疾他曳不易得司州書轉佳此慶慰可言<lb/>
云與君數數或採藥山崖可願樂遥想而已云必欲剋<lb/>
餘杭之遲期此不可言要須君㫖問僕事中乆宜蹔東<lb/>
復令白便行還便行當至剡塠上廿日後還以示政當<lb/>
<pb n="KR3h0019_WYG_005-63b"/>
與君前期㑹耳遲此情兼二三羲之報<hi>行書</hi>
昨暮得無奕阿萬二日書諗近清和耳羌賊故在許下<lb/>
自當了也桓公未有行日阿萬定吳興未復𢎞道近書<lb/>
見與𢎞逺書恐卿不得乆坐何如休稚𤣥佳不想能數<lb/>
足下皆令知問矇風膠今年以晚来年其主不起首者<lb/>
想或可得借乎<hi>行書</hi>
得反又獲示知足下發動脅腫卿比疾苦甚似期一一<lb/>
想消一當轉佳為何治也吾為亦劣大都復是平平隔<lb/>
<pb n="KR3h0019_WYG_005-64a"/>
耳許日前後有其效何喻冀凉日晚散耳尋復知問王<lb/>
羲之白<hi>行書</hi>
羲之頓首賢女嬪斂永畢情以傷惋不能已已况足下<lb/>
愍悼深至何可為心奈何奈何不能無時之痛憂卿便<lb/>
深令何如患深達既徃吾志匆匆力知問臨書惻惻王<lb/>
羲之頓首<hi>行書</hi>
知數致苦言於想時弊亦何可不耳頗得應對否吾書<lb/>
来彼荅得桓䕶軍書云白米増運皆當停為善羲之白<lb/>
<pb n="KR3h0019_WYG_005-64b"/>
<hi>行書</hi>
問公東征四國是皇誠心款著謂之累積頻頻書想至<lb/>
隂寒想自勝常皇矣漢祖纂尭<hi>此四行真書</hi>
羲之死罪荀葛各一國佐命之宗臣觀其轍迹實竒士<lb/>
也然荀䕶譏於憂卒意常恨恨謂其無𢎞濟之心宜被<lb/>
大譴諸葛經國逹治吾無間然處事而無玷累獲全名<lb/>
於數代至於建鼎足之勢未能忘己所謂命世大才以<lb/>
天下為心者容得爾乎前試論意乆欲呈多疾憒憒遂<lb/>
<pb n="KR3h0019_WYG_005-65a"/>
忘致令送願因暇日可垂試省大期賢達興廢之道不<lb/>
審謂粗得阡陌否羲之死罪<hi>行書</hi>
足下名可不得都下五日書令送謝即至想源得免豺<lb/>
狼耳王羲之白<hi>行書</hi>
羲之死罪近因周㕘軍白牒伏想必達此春以過時速<lb/>
與深兼哀傷摧切割心情奈何奈何須臾寒節不審尊<lb/>
體何如不承問以復經月馳企民疾根治滯了無差候<lb/>
轉乆憂深叔昨遣信自力粗白不宣備羲之死罪<hi>行書</hi>
<pb n="KR3h0019_WYG_005-65b"/>
墳墓在臨川者行欲改就吳吳中終是所歸中軍徃以<lb/>
還田一頃烏澤田二頃吳興想弟可還以與吾故示想<lb/>
弟居意故如徃言思終高也是以思同之此三頃田樂<lb/>
吳舊耳云卿軍府甚多田也宜須一用心使可差次忠<lb/>
良羲之白<hi>行書</hi>
増運白米行来者云必行此無所復云吾於是地甚疏<lb/>
致言誠不易然太老子以在大臣之末要居時任豈可<lb/>
坐視危難令便劇言於相并與殷謝書皆封示卿勿廣<lb/>
<pb n="KR3h0019_WYG_005-66a"/>
宣之諸人皆謂盡當今事宜直恐不能行耳足下亦不<lb/>
可致苦言人之至誠故當有所回不爾坐待死亡耳當<lb/>
何當何羲之白<hi>行書</hi>
若治風教可𢎞今忠著於上義行於下雖古之逸少亦<lb/>
將眷然况下此者觀頃舉措君子之道盡矣今得䕶軍<lb/>
還君屈已伸時𤣥平須命朝有君子曉然復謂有容足<lb/>
地當如前者雖患九天不可階九地無所迯何論於世<lb/>
路萬石僕雖不敏不能期之以道義豈苟且乎若復以<lb/>
<pb n="KR3h0019_WYG_005-66b"/>
此進退直是利動之徒耳所不忍為所以不為上方寛<lb/>
博多通資生有十倍之覺是所委息乃有南眷情足下<lb/>
謂何以宻示一物豈此意為與卿共思之省已以付天<lb/>
諸暨始寜屬事自可得如教丹陽意簡而理通屬所無<lb/>
復逮録之煩為佳想君不復須言謝丹陽亦云此語羲<lb/>
之白<hi>行書</hi>
古之辭世者或被髪徉狂或委身穢迹可謂艱矣今僕<lb/>
退身閑坐而獲遂其宿心其為桑榆豈非天賜違天不<lb/>
<pb n="KR3h0019_WYG_005-67a"/>
祥頃東逰還脩治桑果今盛敷榮率諸子抱孫遊觀其<lb/>
間有一味之甘割而分之以娛目前雖植德無殊邈猶<lb/>
欲教養子孫以敦厚退讓或有輕薄者令舉䇿教焉彷<lb/>
彿萬石之風君謂此何如羲之白<hi>行書</hi>
適重熈去當與安石東逰山海并行田盡地利頥飬閑<lb/>
暇衣食之餘欲與諸親時共歡讌雖不能興言詠衘盃<lb/>
引滿語田行里故以為撫掌之資其為得意可勝言耶<lb/>
可勝言耶常依陸賈班楊王孫之處甚欲希風數子老<lb/>
<pb n="KR3h0019_WYG_005-67b"/>
志願盡於此也君察此當有二言否真所謂賢者志於<lb/>
大不肖志其小無縁見君故悉心而言以當一靣羲之<lb/>
白<hi>行書</hi>
數上下問如常何可得集耶念馳情未異果為結念致<lb/>
間不得東陽問想卿婦遂平復耳聾佳否謝之㓜小頃<lb/>
可行華母子平安知足下故望暫還嵗内何理過嵗必<lb/>
有理不思存足下復得一叙平生當何言得卿書㝷省<lb/>
及復但有悲慨比者且當數致年知畢必果思遲言而<lb/>
<pb n="KR3h0019_WYG_005-68a"/>
不可復得此與所期後月五日遂乃剋耳還遣㫖進頃<lb/>
猶小差欲極遊目之娛而吏卒守之可歎丹陽花果似<lb/>
小可何日得諸鄉人共賞羲之白<hi>行書</hi>
中書郎諸人皆佳比靣雖近隔殊思卿度還旦夕吾頃<lb/>
胷中惡不欲食積日勿勿五六日来小差尚甚虚劣且<lb/>
風大動舉體急痛何耶頼力及足下家信不能悉王羲<lb/>
之白<hi>行書</hi>
足下欲同致上虞一宿還無所廢吾初至便與長史俱<lb/>
<pb n="KR3h0019_WYG_005-68b"/>
行無不可吾為卿任此聲者但此懐自不復得闕之於<lb/>
時小大皆佳也度有近問不得上虞甚佳足下當能相<lb/>
就不思靣卿云當来何能果也遲散無喻吾復月當出<lb/>
以者念示下近欲麻紙適成今付三百寫書竟訪不得<lb/>
其人示之王羲之頓首<hi>行書</hi>
省書知定疑来汝居長謂所養兒雖小要為喪主劉夫<lb/>
人靈座在堂政爾逺来於禮誠不可近所以狼狽違逆<lb/>
汝情他信難忍交恐有性念慮得来想慰釋奠引是以<lb/>
<pb n="KR3h0019_WYG_005-69a"/>
不復思此耳若汝能割遣無益得過喪制遂来居此乃<lb/>
事宜也若自量不能違哀念須吾等旦夕相喻者當来<lb/>
汝當自若吾意盡此也<hi>行書</hi>
若来大小祥當復出者殊更良昌若汝不出農當單出<lb/>
汝能遣農逺行不宜皆當自詳計審日遲望而更未定<lb/>
殊為悵恨不可言此乃為汝求宅謂汝来居正理軍務<lb/>
何可乆處而情事不得從意可歎可歎終果来居者故<lb/>
當為汝求也以書示農<hi>行書</hi>
<pb n="KR3h0019_WYG_005-69b"/>
再昔来熱如小有覺然晝故難堪知足不患之云故以<lb/>
圍棊是不為患吾期爾無佳自得此熱憔悴終日未果<lb/>
如何王羲之頓首<hi>行書</hi>
羲之死罪見子卿具一一荒民及惠懐最要也殊為欣<lb/>
慰唯願不倦為善承留此生當廣陵任佳此生處事以<lb/>
驗海陵江間殊令人有懐也羲之死罪死罪<lb/>
知足下以界内有此事便欲去縣豈有此理此縣弊乆<lb/>
因足下始有次第耳必無此理便當息意今敕諸處事<lb/>
<pb n="KR3h0019_WYG_005-70a"/>
及縣者馳書與臺中論必釋然故遣㫖信示意羲之白<lb/>
<hi>行書</hi>
適州將十五日告徐一癰方尺許口四寸云數日来小<lb/>
而差然疾源如此憂怛尚深故遣信治徐舎人書以示<lb/>
徐還示足下也不堪縷疑事列上告周青州視事今以<lb/>
當至下耶任是事宜無干身世而任事者疾患如此使<lb/>
人短氣羲之白<hi>行書</hi>
百姓之命到懸吾夙夜憂此時既不能開倉庾賑之因<lb/>
<pb n="KR3h0019_WYG_005-70b"/>
斷酒以救民命有何不可而刑猶至此使人歎息吾復<lb/>
何在便可放之其罰讁之制宜嚴重可如治日毎知卿<lb/>
問民之主<hi>行書</hi>
追㝷前者事意豈可復得且當率日前及今時急要願<lb/>
慰君各保愛以俟此其末耳見君有愁緒聊以當靣冬<lb/>
間定欲省安西如今意無前却也想君必懼賊勢可之<lb/>
者必進許洛無可不果凡人遇逆世豈可處之㝷常以<lb/>
此至終故當極盡志氣庶不負所託也君此意𢎞定然<lb/>
<pb n="KR3h0019_WYG_005-71a"/>
决在必行未復知問晴快卿轉勝向平復也猶耿耿想<lb/>
上下無恙力知問不具王羲之敬問<hi>行書</hi>
紙筆精要深念兒至一物而無所出後須酬<hi>行書</hi>
　　　王獻之札<lb/>
相過終無復日悽切在心未嘗暫掇一日臨坐目想勝<lb/>
風但有感慟當復如何常謂人之相得古今洞盡此處<lb/>
殆無恨於懐但痛神理與此而窮耳盡此感深殆無容<lb/>
處常恨况相遇之難而乖其所同省告不覺灌流既已<lb/>
<pb n="KR3h0019_WYG_005-71b"/>
徃矣亦復何言獻之白<hi>行書</hi>
諸舎復何如吾家多患憂面以問慰情不知可耳承永<lb/>
嘉比復患下上下諸疾患乃爾燋馳豈可懐不審今復<lb/>
何如㛐即平和耳貞夀不成病不鵝還慰姊意今已嘗<lb/>
向發分<hi>闕</hi>諸懐可言殊當復憂懸婢腹痛見差不劉家<lb/>
疾患即差秀已還也<hi>行書</hi>
獻之死罪授衣諸感悲情伏惟哀慕兼慟痛毒難居見<lb/>
徐攜井使君書承比極勝但承此㓙問當復大頓耳比<lb/>
<pb n="KR3h0019_WYG_005-72a"/>
日憂馳無復意不審尊體云何脚及可痛氣得此哀號<lb/>
何如先大惡時灸瘡特不堪此不乃為患眠食幾許使<lb/>
君今地實難為識然所以為識政在此耳<hi>行書</hi>
獻之白奉别告承安和慶慰極冷不審尊體復何如獻<lb/>
之比日如復小勝因夜行忽復下如欲作㿃今服藥盡<lb/>
温燥理冀當可耳然異極都不得復小失和卿惡亦不<lb/>
復得妄近生冷體氣頓至此令人絶歎行有佳酒便服<lb/>
<hi>行書</hi>
<pb n="KR3h0019_WYG_005-72b"/>
想彼悉佳汝復見諸女不此近下故爾耳<hi>行書</hi>
獻之白承姑比日復小進退其爾不得一極和憂悚猶<lb/>
深不審以服散未必得力耳比驎相聞故云惡懸懐使<lb/>
君數得書也<hi>行書</hi>
獻之白思戀觸事彌至獻之既欲過餘杭州將若比還<lb/>
京必視之来月十左右便當發奉兄無復日比告何喻<lb/>
願復盡珍重理獻之曰<hi>行書</hi>
獻之白節過嵗終衆感纒心伏惟同之奉月初告承極<lb/>
<pb n="KR3h0019_WYG_005-73a"/>
不平復頭眼半體痛恒惡兄告説姊故殊黄痩憂馳可<lb/>
言寒切不審尊體復何如眠食轉進不氣力漸復先耳<lb/>
遲復㫖告獻之故爾獻之<hi>行書</hi>
願餘上下安和知婢日夕疏慰意育故羸懸心倪比健<lb/>
也適奉永嘉去月十二日動静故常患不寜諸女無復<lb/>
消息獻之<hi>行書</hi>
再啓夏節近感思深惟窮號崩絶不可忍處睛快不審<lb/>
體中何似食敢復多少甚馳情不審諸舎復何如未復<lb/>
<pb n="KR3h0019_WYG_005-73b"/>
西動静不寜此多患反側願深寛勉故承問<lb/>
思戀無徃不慰省告對之悲塞未知何日復得奉見何<lb/>
以喻此心唯願盡珍重理遲此信反復知動静<lb/>
十二月廿七日具疏操之獻之再<graphic n="KR1381" url="https://raw.githubusercontent.com/kanripo/KR-Gaiji/master/images/KR1381.png" mimeType="image/png"/>嵗盡無復日感思<lb/>
兼懐不自勝兄亦同之奈何奈何奉十二日告承椽安<lb/>
和慰馳情姊三兄諸患故爾不損憂馳晴快不審尊體<lb/>
並復何如遲復来告操之故平平已再服散冀得力獻<lb/>
之亦惡憒勿謹拜疏不具操之等再拜<lb/>
<pb n="KR3h0019_WYG_005-74a"/>
衛軍猶未平和而哀勞殊未得盡消息理常以不寜僕<lb/>
射得散力甚慰表解臺職不知得恕不復冠軍告懸企<lb/>
<hi>行書</hi>
獻之白兄静息應佳何以復小惡耶伏想比消息理盡<lb/>
轉勝耳礬石深是可疑事兄喜患散輒發癰勢為積乃<lb/>
不易願復更思獻之唯頼消息内外極生冷而心腹中<lb/>
恒無他此一事是差但疾源不除自不得佳論事當隨<lb/>
宜思之也獻之姊性纒綿觸事殊當不可獻之方當長<lb/>
<pb n="KR3h0019_WYG_005-74b"/>
愁耳<hi>行書</hi>
獻之白不謂鄱陽一門艱故至此追㝷悲惋益不自勝<lb/>
奈何奈何政坐視其滅盡使人悲熟頼子高在此不爾<lb/>
無可成獻之<hi>行書</hi>
阮新婦勉身得雄甚善散騎殊常憙也<hi>行書</hi>
雖奉對積年可以為盡日之歡常苦不盡觸類之暢方<lb/>
欲與姊極當年之道以之偕老豈謂乖别至此諸懐悵<lb/>
塞實深當復何由日夕見姊耶俯仰悲咽實無已無已<lb/>
<pb n="KR3h0019_WYG_005-75a"/>
唯當絶筆耳<hi>行書</hi>
夏日感思兼悼切割心懐痛當奈何奈何得思道書慰<lb/>
意薄熱汝比各可不吾並故諸惡勞益勿勿獻之白疏<lb/>
<hi>行書</hi>
獻之白思戀轉不可言瞻近而未得奉見但有歎塞遲<lb/>
諸信還具動静獻之白<hi>行書</hi>
白東告具天寳疾患問何其倉卒乏子孫常欣倫早成<lb/>
家以此娛上下豈謂奄失此女愍惜深至惻切心懐㛐<lb/>
<pb n="KR3h0019_WYG_005-75b"/>
哀念當可為心情願不可保使人惋惋悲政常随事豁<lb/>
之耳嫂先積弊復有此痛心不審不乃惡不甚以憂馳<lb/>
眠食復多少願遣無益盡消息理<hi>行書</hi>
吾十一日發吳興違逺兄姊感戀無喻慶等别不可言<lb/>
比奉告故多患姊經感極頓憂馳益深適諮議十六日<lb/>
告風疾故爾反側餘可行未東動静不寜吾宜速吳與<lb/>
丞别兄進猶戀罔勞亦極惡馳情二女晚生皆佳未復<lb/>
華姜疏比来得直疏故惡故足當視華也汝兒女並可<lb/>
<pb n="KR3h0019_WYG_005-76a"/>
不<hi>行書</hi>
廿九日獻之白昨遂不奉恨深體中復何如弟甚頓勿<lb/>
勿不具獻之再拜<hi>行書</hi>
承服腎氣丸故以為佳獻之比服黄耆甚懃平平耳亦<lb/>
欲至十齋當可知<hi>行書</hi>
得書為慰吾先夜遂大得服湯酒諸治漸相故頓極難<lb/>
勞知足下便去不得靣别快恨深保愛臨書増懐王獻<lb/>
之<hi>行書</hi>
<pb n="KR3h0019_WYG_005-76b"/>
𤣥度時徃来以此為慰興公使適還數日具都下問人<lb/>
情所憂良可歎息諸吳數問齡前来經日極為差云仁<lb/>
祖欲請為軍司不知行不慕容有易頼意耶<lb/>
薄冷足下沈痼已經嵗月豈宜觸此寒耶人生禀氣各<lb/>
有攸處想示消息<hi>行書</hi>
益部耆舊傳令送想催驅寫記耳慎不可過淹留吾去<lb/>
月從孫家求信次頓爾頻為亂反側餳大佳桞六惠言<lb/>
餳可常餌亦覺有益耳<hi>行書</hi>
<pb n="KR3h0019_WYG_005-77a"/>
前告先以陳事意必是更有家信未知期説見德遠書<lb/>
所致人耶何可足下命耶<hi>行書</hi>
鬱鬱澗底松離離山上苖以彼徑寸莖䕃此百尺條世<lb/>
胄躡高位英㑺沈下僚<hi>行書</hi>
一月廿九日告仲宗奉世諸兒禍變無常黄門隕背哀<lb/>
痛摧剥不自勝任奈何奈何及書感塞父姑告念外甥<lb/>
欲問郗新婦更篤憂慮深<hi>行書</hi>
諸女無日事懸心阮新婦何日至慰姊目下<lb/>
<pb n="KR3h0019_WYG_005-77b"/>
承冦軍故爾不覺轉勝灸無所覺憂馳深汝燋悚可言<lb/>
<hi>行書</hi>
可必不耳企慰此大都如常秀順至慰意順心痛委頓<lb/>
燋勞諸舎不能集㑹深哽塞仰料静婢自常不和知從<lb/>
事甚簡致此佳也<hi>行書</hi>
吾當託桓江州助汝吾此不辨得遣人船迎汝當具東<lb/>
改枋三四吾小可者當自力無御迎汝故可得五六十<lb/>
人小枋諸謝當有二便是見今當語之大理盡此信還<lb/>
<pb n="KR3h0019_WYG_005-78a"/>
具白脾痛可堪而以作書絶欲不可識<hi>行書</hi>
疾不退潜處當日深豈可以常理待之此豈常憂不審<lb/>
食復何如肌色可可所堪轉勝復以此慰馳疎耳<hi>行書</hi>
消息亦不可不恒精以經心向秋冷疾下亦應防也獻<lb/>
之下斷来恒患頭項痛復小爾耳<hi>行書</hi>
省前書故有集聚意當能果不足下小大佳不聞官前<lb/>
逼遣足下甚急想以相體恕耳足下兄子以至廣州耶<lb/>
當有得集理不念懸心也耳<hi>行書</hi>
<pb n="KR3h0019_WYG_005-78b"/>
近與鐡石共書令致之想乆達不得君問以復經月懸<lb/>
情豈可言頃更寒不適頗有時氣君頃各可耳遲㫖問<lb/>
僕大都小佳然疾根聚在右髀脚重痛不得轉動左脚<lb/>
又腫疾候極是不佳幸食眠意事為復可可冀非臧病<lb/>
耳<hi>行書</hi>
知鐡石前徃快作樂諸君善處世一達於當年不復過<lb/>
此僕端坐將百日為尸居解日耳不知那得一散懐何<lb/>
其相思之深臨書意塞<hi>行書</hi>
<pb n="KR3h0019_WYG_005-79a"/>
𤣥度何来遲深足人憂懸耶常謂有理因祠監多感足<lb/>
下事甚善然所造極難想足下毎思先後公豈須言親<lb/>
親不已意耳安石停此過半日猶得一宿何物喻之一<lb/>
十當浦送近道所以致嘆陽諸懐兒不可言且不復得<lb/>
卿送有諸歎今此貪上道忽動小行多晝夜十三四起<lb/>
所去多又風不差脚更腫轉欲書疏自不可已唯絶歎<lb/>
於人理耳二妹復平平昨来山下差静政當還委曲前<lb/>
書具想勝常也諸人悉何如承冠軍定入計今向達都<lb/>
<pb n="KR3h0019_WYG_005-79b"/>
汝奉見欣慶但恐停日不多耳慶等已至也鵝差不甚<lb/>
懸心宜道㝷去奴定西諸分張少言<hi>行書</hi>
新婦服地黄湯来似减眠食尚未佳憂懸不去心君等<lb/>
前所論事想必及謝生未還何爾進退不可解吾當書<lb/>
問也<hi>行書</hi>
鴨頭丸故不佳明當必集當與君相見<lb/>
不審阿姨所患得差否極令懸惻想東陽諸妹當復平<lb/>
安不審頃者情事漸差耶彼郡今載甚不能佳不知早<lb/>
<pb n="KR3h0019_WYG_005-80a"/>
晚至當遂至郡深想望<hi>行書</hi>
斁奴此月唯省一書亦不足慰懐深悉足下情素耳<hi>行書</hi>
七月二日獻之白孫權據有江東以厯三世國險而民<lb/>
附賢能為用斯可以為援而不可圖也益州天府之地<lb/>
高祖因之以成帝業荆州北據漢沔利盡南海西連巴<lb/>
蜀東通吳㑹此用武之國而其不能治天所以資將軍<lb/>
將軍既是帝室之胄信義著於四海成之大國誠難至<lb/>
也<hi>行書</hi>
<pb n="KR3h0019_WYG_005-80b"/>
鄱陽書停諸舎便有月未具散騎書知情至草草未發<lb/>
遣奉去月問承婦等復不能差深憂慮耳<hi>行書</hi>
獻之白不審疾得損未極憂及更能出入未前書云至<lb/>
於散情嫂疾苦療得所深喜慰想必為問敬和晚際似<lb/>
差耶諸舎也能向諸弟各也<hi>行書</hi>
獻之白極熱敬惟府君此月内得書来時幾得問希此<lb/>
消息極悶悶軍中復如何患膿不能潰意甚無頼君有<lb/>
好藥必時復與府中多少極濟事耶<hi>行書</hi>
<pb n="KR3h0019_WYG_005-81a"/>
承冠軍故爾不覺轉勝灸無所覺憂馳深汝燋悚可言<lb/>
<hi>行書</hi>
服油得力更能停噉麫只五六日停也不至絶艱辛也<lb/>
足下明當必果想即日如何深想憶<hi>行書</hi>
近奉阿姑告知平安極慰人意獻之遂不堪暑氣力恒<lb/>
惙恐是惡風大都將息近似小却<hi>行書</hi>
白承舎内分違近豫遂就難以喻痛濟理獻之白<lb/>
復靣悲積蕃首以不佳耿耿僕迫動散委頓雖轉折猶<lb/>
<pb n="KR3h0019_WYG_005-81b"/>
<hi>缺</hi>然發止尚以未定日冀以言首力還不復耳<lb/>
還此今有書何以至不知諸舎故多患念勞以今差也<lb/>
得領軍書故在風丹楊書常疾動耿耿亦云得鄱陽近<lb/>
書為慰丹楊疾者不果来甚悵恨<hi>行書</hi>
得西問不冦復云何令人邑邑具示<hi>行書</hi>
東家尚未欲下李㕘軍無政日有此議能自来此方寸<lb/>
無使聞上極不妙之事獻之頓首<hi>行書</hi>
八月十九日具疏操之獻之再拜昨日諸願悉達奉奉<lb/>
<pb n="KR3h0019_WYG_005-82a"/>
告慰馳心極冷不審尊體復何如操之創故不差常惡<lb/>
亦故爾憒憒獻之昨来復下如欲作㿃殊乏極服石的<lb/>
丸冀得力謹謹不具操之等再拜<hi>行書</hi>
獻之白不審尊體復何如昨夜眠多少願盡寛喻理憂<lb/>
馳可復言若得消息者獻之白<lb/>
嫂等承更惡不審頃痊復不必須散時終得力耶此藥<lb/>
甚佳想姊舉體不能行履服遂差安西且無恙府君屬<lb/>
有和稀乆滯行路同人絶得此心故當攜其長㓜詣汝<lb/>
<pb n="KR3h0019_WYG_005-82b"/>
上下知彼駱驛有書示不足以慰吾意耶冬間必欲至<lb/>
足下所居承使君明練不謂漸有勝也君數集驟然其<lb/>
大都可耳吾止於月半間耶<hi>行書</hi>
鄱陽歸鄉承脩東轉有理吾今所欲事必俟勝歡慰於<lb/>
懐耶吾終權宜至承今年饑饉仰唯年支都乏絶不謂<lb/>
乖又至於此耶吾脚尚未差極憂也<hi>行書</hi>
獻之等再拜不審海鹽諸舎上下動静比復常憂之姊<lb/>
告無他事崇虚劉道士鵝羣並復歸也獻之等當須向<lb/>
<pb n="KR3h0019_WYG_005-83a"/>
彼謝之獻之等再拜<hi>行書</hi>
敬祖日夕還山隂與嚴使知聞頗多嵗月今屬天寒擬<lb/>
適逺為當奈何奈何爾豈不令念姊逺路不能追求耳<lb/>
<hi>行書</hi>
適得元直廿二日疏送白鮓令送十裏似並猶堪噉獻<lb/>
之白疏<hi>行書</hi>
獻之白奉承間近雪寒患靣疼腫脚中更急痛兼少下<lb/>
甚馳情轉和佳不審尊體復何如得此諸患小差不復<lb/>
<pb n="KR3h0019_WYG_005-83b"/>
思何始幸能服散故鎮益乆藥何以不更將之遲㝷復<lb/>
㫖若獻之弊於淡飯飲得春風氣惛亂言故欲熱服食<lb/>
酒為腹可耳獻之白<hi>行書</hi>
得諸慰意吾故冀惡尋視汝又告未復東近動静馳情<lb/>
昨即遣行為不至耶如省<hi>行書</hi>
廿三日獻之問得十九日書知問後何如吾故劣力不<lb/>
一一王獻之問<hi>行書</hi>
行徃遲見卿懐白聞遊諸縣作令退悉念時事覧之後<lb/>
<pb n="KR3h0019_WYG_005-84a"/>
復慨然<hi>行書</hi>
五月十二日獻之白節過感懐深至念痛傷難勝得五<lb/>
日告知君轉勝甚慰甚慰雨過此復何如想消息日平<lb/>
復也謹僕近暴不佳如惡氣當時極惡頼即退耳故虛<lb/>
劣匆匆還不多王獻之白<hi>行書</hi>
知祖希佳為慰慰數不得其書云至水門増深欵之<hi>行書</hi>
思想轉深省告知君亦同如令未知靣期近逺此慨可<lb/>
言惟深保愛數音問尋故㫖取君消息<hi>行書</hi>
<pb n="KR3h0019_WYG_005-84b"/>
信明還東有還書願送来已令分明至著都上慰之吾<lb/>
故沉頓思見之故想特能間疾得来先報之不能得自<lb/>
致者㫖取車王獻之答<lb/>
獻之白承姊故常惡不審得春氣復何如冬馳情餘安<lb/>
和至寜此故耳獻之白<hi>行書</hi>
臣獻之言臣違逺墳墓奄冉五載罔極之思實結于中<lb/>
前在郡已具陳聞爾時聖恩垂矜甚欲申其情事但以<lb/>
被徴有大例故令曲成之仁不遂臣於朝職不同并急<lb/>
<pb n="KR3h0019_WYG_005-85a"/>
之制今欲特乞假百日以泄私情猶復欲與中表少叙<lb/>
分張之懐又臣姊劉氏在於杭當暫過省若不得此不<lb/>
容向展伏惟天慈物通其志必蒙聽許以私上聞伏用<lb/>
秪悚臣言<hi>行書</hi>
今送梨三百晚雪殊不能佳<hi>行書</hi>
　朱長文曰張彦逺唐室三相之裔史稱其家聚書畫<lb/>
　侔祕府今觀所録信矣然未必皆墨迹或摸搨者多<lb/>
　爾中間書札頗多脱誤不倫雖有改益未得善夲盡<lb/>
<pb n="KR3h0019_WYG_005-85b"/>
　為刋正亦多聞闕疑之義也及考法帖二王書多同<lb/>
　此者或即彦逺家所蓄或唐世别夲所傳未可知也<lb/>
　聊存其語以備後學討論彦逺博學贍辭乾符中仕<lb/>
　至大理卿所積碑帖過人能蓄而不能學亦好事家<lb/>
　之一歉也<lb/>
　　寳藏三<lb/>
　　　宋歐陽脩集古録目序并跋<lb/>
　　　集古録目序<lb/>
<pb n="KR3h0019_WYG_005-86a"/>
物常聚於所好而常得於有力之彊有力而不好好之<lb/>
而無力雖近且易有不能致之象犀虎豹蠻夷山海殺<lb/>
人之獸然其齒角皮革可聚而有也玉出崑崙流沙萬<lb/>
里之外經十餘譯乃至乎中國珠出南海常生深淵採<lb/>
者腰絙而入水形色非人徃徃不出則下飽鮫魚金礦<lb/>
於山鑿深而穴逺篝火餱糧而後進其崖崩窟塞則遂<lb/>
𦵏於其中者率常數十百人其逺且難而又多死禍常<lb/>
如此然而金玉珠璣世常兼聚而有也凢物好之而有<lb/>
<pb n="KR3h0019_WYG_005-86b"/>
力則無不至也湯盤孔鼎岐陽之鼔岱山鄒嶧㑹稽之<lb/>
刻石與夫漢魏以来聖君賢士桓碑彛器銘詩序記下<lb/>
至古文籕篆分𨽻諸家之字書皆三代以来至寳怪竒<lb/>
偉麗工妙可喜之物其去人不逺其取之無禍然而風<lb/>
霜兵火湮淪磨滅㪚棄於山崖墟莽之間未嘗収拾者<lb/>
由世之好者少也幸而有好之者又其力或不足故僅<lb/>
得其一二而不能使其聚也夫力莫如好好莫如一予<lb/>
性顓而嗜古凢世之人所貪者皆無欲於其間故得一<lb/>
<pb n="KR3h0019_WYG_005-87a"/>
其所好於斯好之已篤則力雖未足猶能致之故上自<lb/>
周穆王已来下更秦漢隋唐五代外至四海九州名山<lb/>
大澤窮崖絶谷荒林破塜神仙鬼物詭怪所傳莫不皆<lb/>
有以為集古録以為傳冩失真故因其石夲軸而藏之<lb/>
有卷帙次第而無時世之先後盖其取多而未已故隨<lb/>
其所得而録之又以為聚多而終必散乃撮其大要别<lb/>
為目録因并載夫可與史傳正其闕謬者以傳後學庶<lb/>
益於多聞或譏予曰物多則其勢難聚聚乆而無不散<lb/>
<pb n="KR3h0019_WYG_005-87b"/>
何必區區於是哉予對曰足吾所好玩而老馬可也象<lb/>
犀金玉之聚其能果不散乎予固未能以此而易彼也<lb/>
廬陵歐陽修撰<lb/>
　　　周穆王刻石<lb/>
右周穆王刻石曰吉日癸巳在今賛皇縣壇山上壇山<lb/>
在縣南十三里穆天子傳云穆天子登賛皇以望臨城<lb/>
置壇此山遂以為名癸巳誌其日也圖經所載如此而<lb/>
又别有四望山者云是穆王所登者據穆天子傳但云<lb/>
<pb n="KR3h0019_WYG_005-88a"/>
登山不言刻石然字畫亦竒怪士人謂壇山為馬蹬山<lb/>
以其□字形類也慶厯中宋尚書祁在鎮陽遣人於壇<lb/>
山摸此字而趙州守將武臣也遂命工鑿山取其字龕<lb/>
於州廨之壁聞者為之嗟惜也治平甲辰秋分日書<lb/>
　　　周石鼓文<lb/>
右石鼔文在岐陽石鼔初不見稱於前世至唐人始盛<lb/>
稱之而韋應物以為周文王之鼔至宣王刻詩爾韓退<lb/>
之直以為宣王之鼓在今鳯翔孔子廟中鼓有十先時<lb/>
<pb n="KR3h0019_WYG_005-88b"/>
散棄於野鄭餘慶置於廟而亡其一皇祐四年向傳師<lb/>
求於民間得之十鼔乃足其文可見者四百六十五磨<lb/>
滅二字不可識者過半余所集録文之古者莫先於此<lb/>
然其可疑者三四今世所有漢桓帝時碑徃徃尚在其<lb/>
去今未及千嵗大書深刻而磨滅者十猶八九此鼓按<lb/>
太史公年表自宣王共和元年至今嘉祐八年實千有<lb/>
九百一十四年鼓文細而刻淺理豈得存此其可疑者<lb/>
一也其字古而有法其言與雅頌同文而詩書所傳之<lb/>
<pb n="KR3h0019_WYG_005-89a"/>
外三代文章眞蹟在者惟此而已然自漢以来博古好<lb/>
竒之士皆畧而不道此其可疑者二也隋氏藏書最多<lb/>
其志所録秦始皇刻石婆羅門外國書皆有而獨無石<lb/>
鼓遺近録逺不宜如此此其可疑者三也前世傳記所<lb/>
載古逺竒怪之事類多虛誕而難信况傳記不載不知<lb/>
韋韓二君何據而知為文宣之鼔也隋唐古今書籍粗<lb/>
備豈當時猶有所見而今不見之耶然退之好古不妄<lb/>
者余姑取以為信爾至於字畫亦非史籕不能作也<hi>按石</hi>
<pb n="KR3h0019_WYG_005-89b"/>
<hi>鼓宣猷作原篇碑窪難搨成都楊升菴疑上缺每行補二近見淮隂周蘭墪親搨本字完原不待補</hi>
　　　周韓城鼎銘<lb/>
右原甫既得鼎韓城遺余以其銘而太常博士楊南仲<lb/>
能讀古文篆籕為余以今文冩之而闕其疑者原甫在<lb/>
長安所得古竒器物數十種亦自為先秦古器記原甫<lb/>
博學無所不通為余釋其銘以今文而與南仲時有不<lb/>
同故并著二家所解以竢博識君子具之如左<lb/>
莆陽蔡襄曰嘗觀石鼓文愛其鼓質物象形勢有遺思<lb/>
<pb n="KR3h0019_WYG_005-90a"/>
焉及得原甫鼎器銘又知古之篆字或多或省或移之<lb/>
左右上下惟其意之所欲然亦有工拙秦漢以来裁歸<lb/>
一體故古文所見者止此惜哉治平甲辰正月莆陽蔡<lb/>
襄書<lb/>
　　　周張仲器銘<lb/>
右張仲器銘四其文皆同而轉注偏旁左右或異盖古<lb/>
人用字如此爾嘉祐中原甫在長安獲二古器於藍田<lb/>
形制皆同有盖而上下有銘甚矣古人之為慮逺也知<lb/>
<pb n="KR3h0019_WYG_005-90b"/>
夫物必有弊而百世之後埋没零落幸其一在尚冀或<lb/>
傳爾不然何丁寜重複若此之煩也詩六月之卒章曰<lb/>
侯誰在矣張仲孝友盖周宣王時人也距今實千九百<lb/>
餘年而二器始復出原甫藏其器余録其文盖仲與吾<lb/>
二人者相期於二千年之間可謂逺矣方仲之作斯器<lb/>
也豈必期吾二人者哉盖乆而必有相得者物之常理<lb/>
爾是以君子之於道不汲汲而志常在於逺大也原甫<lb/>
在長安得古器數十作先秦古器記而張仲之器其銘<lb/>
<pb n="KR3h0019_WYG_005-91a"/>
文五十有一其可識者四十一具之如左其餘以竢博<lb/>
學君子<lb/>
　　　秦二世詔<lb/>
右秦二世詔李斯篆天下之事固有出於不幸苟有可<lb/>
用於世不必皆聖賢之作也蚩尤作五兵紂作漆器不<lb/>
以二人之惡而廢萬世之利也小篆之法出於李斯斯<lb/>
之相秦焚棄典籍遂滅先王之法而至己之所作則為<lb/>
萬世不朽之計何其愚哉按史記始皇帝行天下凢六<lb/>
<pb n="KR3h0019_WYG_005-91b"/>
刻石及二世立又刻詔書於其傍今皆亡矣獨泰山頂<lb/>
上此詔僅存數十字耳今俗傳嶧山碑者史記不載其<lb/>
字特大不類泰山存者其夲出於徐鉉又有别夲出於<lb/>
夏竦家自唐封演已言嶧山碑非眞而杜甫直謂棗木<lb/>
篆刻耳余友人江休復宦於奉符常自至泰山頂上視<lb/>
秦所刻石處云石頑不可鐫鑿不知當時何以刻也其<lb/>
四靣皆石無草木而野火不及故能若此之乆也然風<lb/>
雨所剥其存者僅此數十字而已休復字鄰幾<lb/>
<pb n="KR3h0019_WYG_005-92a"/>
　　　之罘山秦篆遺文<lb/>
右秦篆遺文纔二十一字曰於乆逺也如後嗣馬成功<lb/>
盛德臣去疾御史大夫臣德其文與嶧山碑泰山刻石<lb/>
二世詔語同而字畫皆異惟泰山為真李斯篆爾此遺<lb/>
者或云麻温故學士於登州海上得片木有此文豈杜<lb/>
甫所謂棗木篆刻肥失真者耶<lb/>
　　　東漢張平子墓銘<hi>永和四年</hi>
右漢張平子墓銘世傳崔子玉撰并書按范曄漢書張<lb/>
<pb n="KR3h0019_WYG_005-92b"/>
衡傳賛云崔子玉謂衡數術窮天地制作侔造化此銘<lb/>
有之語則真子玉作也其刻石為二本一在南陽一在<lb/>
向城天聖中有右班殿直趙球者知南陽縣事因治縣<lb/>
事署毁馬臺得一石有文驗之乃斯銘也遂龕於㕔事<lb/>
之壁其文至凢百君子而止其後半亡矣其在向城者<lb/>
今尚書屯田員外郎謝景初得其半於向城之野自凢<lb/>
百君子已上其前則亡矣今以二本相補續其文遂復<lb/>
完而闕其最後四字然則昔人為二夲者不為無意矣<lb/>
<pb n="KR3h0019_WYG_005-93a"/>
唐天寳中有徐方回者别得二十一字乃趙球所得南<lb/>
陽石之亡者今不復見則又亡矣惜哉嘉祐八年嵗在<lb/>
癸卯十月十八日書<lb/>
　　　晉樂毅論<hi>永和四年</hi>
右晉樂毅論石在故髙紳學士家紳死家人初不知惜<lb/>
好事者徃徃就閲或模傳其夲其家遂祕藏之漸為難<lb/>
得後其子弟以其石質錢於富人而富人家失火遂焚<lb/>
其石今無復有夲矣益為可惜也後有甚妙二字吾亡<lb/>
<pb n="KR3h0019_WYG_005-93b"/>
友聖俞書也論與文選所載時時不同攷其文理此夲<lb/>
為是惜其不完也<lb/>
　　　晉蘭亭脩禊序<hi>永和九年</hi>
右蘭亭脩禊序世所傳夲尤多而皆不同盖唐數家所<lb/>
臨也其轉相傳模失真彌逺然時時猶有可喜處豈其<lb/>
筆法或得其一二耶想其真蹟宜如何也哉世言真夲<lb/>
𦵏在昭陵唐末之亂昭陵為温韜所發其所藏書畫皆<lb/>
剔取其裝軸金玉而棄之於是魏晉以来諸賢墨蹟遂<lb/>
<pb n="KR3h0019_WYG_005-94a"/>
復流落於人間太宗皇帝時購募所得集以為十卷俾<lb/>
模𫝊之數以分賜近臣今公卿家所有法帖是也然獨<lb/>
蘭亭真夲亡矣故不得列於法帖以傳今予所得皆人<lb/>
家舊所藏者雖筆畫不同聊並列之以見其各有所得<lb/>
至於真偽優劣覽者當自擇焉其前夲流俗所傳不記<lb/>
其所得其二得於殿中丞王廣淵其三得於故相王沂<lb/>
公家又有别夲在定州民家各自有石較其夲纎毫不<lb/>
異故不復録其四得於三司蔡給事君謨世所傳夲不<lb/>
<pb n="KR3h0019_WYG_005-94b"/>
出乎此其或尚有所未傳更俟博采<lb/>
　　　晉黄庭經<hi>永和十二年</hi>
右黄庭經二篇皆不著書人姓名余初得後夲已愛其<lb/>
字不俗遂録之既而又得前夲於殿中丞裴造造好古<lb/>
君子也自言家藏此本數世矣與其藏於家不若附見<lb/>
予之集録可以傳之不朽也余因以舊夲較其優劣而<lb/>
並存之使覽者得以自擇焉世傳王羲之嘗冩黄庭經<lb/>
此豈其遺法歟<lb/>
<pb n="KR3h0019_WYG_005-95a"/>
　　　晉十八家法帖<lb/>
右世傳十八帖者實二十五帖盖書者實十八家爾而<lb/>
流俗又自有羲之十八帖然皆出於官法帖也太宗皇<lb/>
帝時嘗遣使者天下購募前賢真蹟集以為法帖十卷<lb/>
鏤板而藏之毎有大臣進登二府者則賜以一夲其後<lb/>
不賜或傳板夲在御書院徃時禁中火災板被焚遂不<lb/>
復賜或云板今在但不賜爾故人間尤以官法帖為難<lb/>
得此十八家者盖官法帖之尤精者也余得自薛公期<lb/>
<pb n="KR3h0019_WYG_005-95b"/>
云是家藏舊本頗真今世人所有皆轉相傳摸者也<lb/>
　　　晉王獻之法帖<hi>嵗月未詳</hi>
右王獻之法帖余嘗喜覽魏晉以来筆墨遺蹟而想前<lb/>
人之高致也所謂法帖者其事率皆弔哀候病叙暌離<lb/>
通訊問施於家人朋友之間不過數行而已盖其初非<lb/>
用意而逸筆餘興淋漓揮灑或妍或醜百態横生披卷<lb/>
發函爛然在目使人驟見驚絶徐而視之其意態愈無<lb/>
窮盡故使後世得之以為竒翫而想見其人也至於高<lb/>
<pb n="KR3h0019_WYG_005-96a"/>
文大冊何嘗用此而今人不然至或棄百事弊精疲力<lb/>
以學書為事業用此終老而窮年者是真可笑也治平<lb/>
甲辰秋社日書<lb/>
　　　晉賢法帖<lb/>
右晉賢法帖太宗皇帝萬機之餘留神翰墨嘗詔天下<lb/>
購募鍾王真蹟集為法帖十卷摸刻以賜羣臣徃時故<lb/>
相劉公沆在長沙以官法帖鏤版遂布於人間後有尚<lb/>
書郎潘師旦者又擇其尤妙者别為卷第與劉氏夲並<lb/>
<pb n="KR3h0019_WYG_005-96b"/>
行至余集録古文不敢輒以官夲㕘入私集遂於師旦<lb/>
所傳又取其尤者散入録中俾夫啓帙披卷者時一得<lb/>
之把翫欣然所以忘勌也<hi>治平元年五月一日</hi>
　　　梁智藏法師碑<hi>普通三年</hi>
右梁智藏法師碑梁湘東王蕭繹撰銘新安太守蕭㡬<lb/>
作叙尚書殿中郎蕭挹書世號三蕭碑法師姓顧㡬挹<lb/>
皆稱弟子衰世之弊遂至於斯余集古録而不忍遽棄<lb/>
者以其字畫粗佳捨短取長云爾<hi>嘉祐八年五月晦日</hi>
<pb n="KR3h0019_WYG_005-97a"/>
　　　梁瘞鶴銘<hi>普通四年</hi>
右瘞鶴銘題云華陽眞逸撰刻於焦山之足常為江水<lb/>
所没好事者俟水落時摸拓而傳之徃徃秪得其數字<lb/>
云鶴夀不知其㡬而已世以其難得尤以為竒惟余所<lb/>
得六百餘字獨為多也按潤州圖經以為王羲之書字<lb/>
亦竒特然不類羲之筆法而類顔魯公不知何人書也<lb/>
華陽真逸是顧况道號今不敢遂以為况者碑無年月<lb/>
不知何時疑前後有人同斯號者也<hi>瘞鶴銘實普通四年陶𢎞景書疑王</hi>
<pb n="KR3h0019_WYG_005-97b"/>
<hi>逸少顧况皆非也詳載東觀餘論予毎過京口恨不一見隆慶戊辰春留京口月餘愛金焦堆藍凝黛屹立江</hi>
<hi>中日一登逰抱千古之慨詳詢瘞鶴銘有三詺洞山足間崩裂墮江中手摹得四十字有古篆籕氣雖積筆成</hi>
<hi>塜莫能得一結構之妙耳</hi>
　　　陳僧智永千文二䟦<hi>嵗月未詳</hi>
右千字文今流俗多傳此夲為浮屠智永書考其字畫<lb/>
時時有筆法不類者雜於其間疑其石有亡缺後人妄<lb/>
補足之雖識者覽之可以自擇然終汩其真遂去其二<lb/>
百六十五字其文既無所取而世復多有所佳者字爾<lb/>
<pb n="KR3h0019_WYG_005-98a"/>
故輒去其偽者不以文不足為嫌也蔡君謨今世知書<lb/>
者猶云未能盡去也<lb/>
梁書言武帝得王羲之所書千字命周興嗣以韻次之<lb/>
今官法帖有漢章帝所書百餘字其言有海鹹河淡之<lb/>
類盖前世學書者多為此語不獨始於羲之也嘉祐八<lb/>
年十月十八日書<lb/>
　　　陳張慧湛墓誌<lb/>
右陳張慧湛墓誌銘不著書撰人名氏陳隋之間字書<lb/>
<pb n="KR3h0019_WYG_005-98b"/>
之法極於精妙而文章頽壊至於鄙俚豈其時俗弊薄<lb/>
士遺其夲而逐其末乎余家集録所見頗多自開皇仁<lb/>
夀而後至唐髙宗已前碑碣所刻徃徃不減歐虞而多<lb/>
不著名氏如鉗耳君清德頌或有名而其人不顯如丁<lb/>
道護之類不可勝數也慧湛陳人至唐太宗時始改𦵏<lb/>
爾其銘刻字畫遒勁有法翫之忘倦惜乎不知為何人<lb/>
書也治平元年四月晦日書<lb/>
　　　後漢槀長蔡君頌碑<hi>光和四年</hi>
<pb n="KR3h0019_WYG_005-99a"/>
右漢槀長蔡君頌碑在鎮府故天章閣待制楊畋嘗為<lb/>
余言漢時𨽻書在者此為最佳畋自言平生惟學此字<lb/>
余不甚識隸書因畋言遽遣人之常山求得之遂入於<lb/>
録<lb/>
　　　後漢秦君碑首<hi>熹平中</hi>
右漢秦君碑首題云漢故南陽太守秦君之碑秦君不<lb/>
知為何人碑在南陽界中字已磨滅不可識獨其碑首<lb/>
字大僅存其筆畫頗竒偉蔡君謨甚愛之<lb/>
<pb n="KR3h0019_WYG_005-99b"/>
　　　後漢殘碑<hi>嵗月未詳</hi>
右漢殘碑不知為何人所存者纔三十二字不復成文<lb/>
惟云高字幼知其名高又云漢中興後知其為後漢時<lb/>
人而隸字在者甚完體質淳勁非漢人莫能為也故録<lb/>
之<lb/>
　　　後魏神龜造碑像記<hi>正光元年</hi>
右神龜造碑像記魏神龜三年立余所集録自隋以前<lb/>
碑誌皆未嘗輒棄者以其時有所取於其間也然患其<lb/>
<pb n="KR3h0019_WYG_005-100a"/>
文辭鄙淺又多言浮屠然獨其字畫徃徃工妙惟後魏<lb/>
北齊差劣而又字法多異不知其何從而得之遂與諸<lb/>
家相戾亦意其夷狄昧於學問而所傳訛謬爾然録之<lb/>
以資廣覽也此碑字畫時時遒勁尤可佳也神龜孝明<lb/>
年號按魏書神龜三年七月辛邜改元正光而此碑是<lb/>
月十五日立不知辛邜是其月何日也當俟治厯者推<lb/>
之嘉祐八年七月十一日書<lb/>
　　　後魏魯孔子廟碑<hi>興和三年</hi>
<pb n="KR3h0019_WYG_005-100b"/>
右魯孔子廟碑後魏北齊時書多若此筆畫不甚佳然<lb/>
亦不俗而徃徃相類疑其一時所傳當自有法又其㸃<lb/>
畫多異故録之以偹廣覽<lb/>
　　　唐孔子廟堂碑<hi>武徳九年</hi>
右孔子廟堂碑虞世南撰并書予為童兒時嘗得此碑<lb/>
以學書當時刻畫完好後二十餘年復得斯本則殘缺<lb/>
如此因感夫物之終弊雖金石之堅不能以自乆於是<lb/>
始欲集録前世之遺文而藏之殆今盖十有八年而得<lb/>
<pb n="KR3h0019_WYG_005-101a"/>
千卷可謂富哉<lb/>
　　　隋蒙州普光寺碑<hi>仁夀元年</hi>
右蒙州普光寺碑蒙州者漢南陽郡之育陽縣也應劭<lb/>
曰育水出𢎞農盧氏南入於沔故後人於育加水為淯<lb/>
陽西魏置蒙州隋仁夀中改為淯州又為淯陽郡唐為<lb/>
縣屬金州碑仁夀元年建猶曰蒙州既而遂改淯州矣<lb/>
碑無書撰人名氏而筆畫遒美翫之忘倦盖開皇仁夀<lb/>
以来碑碣字書多妙而徃徃不著名氏惟丁道護所書<lb/>
<pb n="KR3h0019_WYG_005-101b"/>
常自著之然碑石在者尤少余毎與蔡君謨惜之自大<lb/>
業已後率更與虞世南書始盛既接於唐遂大顯矣治<lb/>
平元年正月七日書<lb/>
　　　隋丁道䕶啓法寺碑<hi>仁夀二年</hi>
右啓法寺碑丁道護書蔡君謨云此書兼後魏遺法與<lb/>
楊家夲㣲異隋唐之交善書者衆皆出一法道䕶所得<lb/>
最多楊夲開皇六年去此十七年書當益老亦稍縱也<lb/>
蔡君謨博學君子也於書尤稱精鑒予所藏書未有不<lb/>
<pb n="KR3h0019_WYG_005-102a"/>
更其品目者其謂道護所書如此隋之晚年書學尤盛<lb/>
吾家率更與虞世南皆當時人也後顯於唐遂為絶筆<lb/>
余所集録開皇仁夀大業時碑頗多其筆畫率皆精勁<lb/>
而徃徃不著名氏毎執卷惘然為之嘆息惟道䕶能自<lb/>
著之然碑刻在者尤少余家集録千卷止有此爾有太<lb/>
學官楊褒者喜収書獨得其所書興國寺碑是梁正明<lb/>
中人所藏君謨所謂楊家夲者是也欲求其夲而不知<lb/>
碑所在然不難得則不足為佳物古人亦云百不為多<lb/>
<pb n="KR3h0019_WYG_005-102b"/>
一不為少者正謂此也治平二年立春後一日太廟齋<lb/>
宮書<lb/>
　　　唐九成宫醴泉銘<hi>貞觀六年</hi>
右九成宮醴泉銘唐秘書監魏徴撰歐陽率更書九成<lb/>
宮即隋仁夀宮也太宗避暑於宮中而乏水以杖椓地<lb/>
得水而甘因名醴泉焉<lb/>
　　　唐龍興宮碧落碑<hi>咸亨元年</hi>
右碧落碑在絳州龍興宫宫有碧落尊像篆文刻其背<lb/>
<pb n="KR3h0019_WYG_005-103a"/>
故世傳為碧落碑據李璿之以為陳惟玉書李漢以為<lb/>
黄公譔書莫知孰是洛中紀異云碑文成而未刻有二<lb/>
道士来請刻之閉户三日不聞人聲人怪而破户有二<lb/>
白鴿飛去而篆刻宛然此説尤怪世多不信也碑文言<lb/>
有唐五十三祀龍集敦牂乃高宗總章三年嵗在庚午<lb/>
也又云哀子李訓誼譔諶為妣妃造石像按唐書韓王<lb/>
元嘉有子訓誼譔而無諶又有幼子訥元嘉以則天垂<lb/>
拱四年見殺在總章三年立後十八年有子訥不足怪<lb/>
<pb n="KR3h0019_WYG_005-103b"/>
而不應無諶盖史官之闕也嘉祐八年十月四日書<lb/>
　　　唐崔敬嗣碑<hi>景龍二年</hi>
右唐崔敬嗣碑胡皓撰郭謙光書崔氏為唐名族而敬<lb/>
嗣不顯皓為昭文館學士然亦無聞其事實文辭皆不<lb/>
足多采而余録之者以謙光書也其字畫筆法不減韓<lb/>
蔡李史四家而名獨不著此余屢以為歎也治平元年<lb/>
七月三十日書<lb/>
　　　唐有道先生葉公碑<hi>開元五年</hi>
<pb n="KR3h0019_WYG_005-104a"/>
右有道先生葉公碑李邕撰并書余集古所録李邕書<lb/>
頗多最後得此碑於蔡君謨君謨善論書為余言邕之<lb/>
所書此最為佳也<lb/>
　　　唐西嶽大洞張尊師碑<hi>開元十四年</hi>
右西嶽大洞張尊師碑王延齡撰李慈書尊師名敬忠<lb/>
其事迹余無所取所録者以慈書爾慈之書兼虞褚而<lb/>
遒麗可喜然不知為何人以其書當時未必不見稱於<lb/>
世盖唐人善書者多遂不得獨擅既又無他可稱遂至<lb/>
<pb n="KR3h0019_WYG_005-104b"/>
泯然於後世以余集録之博慈所書碑秪得此爾尤為<lb/>
可惜也治平元年七月廿日書<lb/>
　　　唐蔡有鄰盧舎那珉像碑<hi>開元十六年</hi>
右盧舎那珉像碑蔡有鄰書在定州唐世名能八分者<lb/>
四家韓擇木史惟則世傳而李潮及有鄰時為難得慶<lb/>
厯中今昭文韓公在定州為余得此本予所集録自非<lb/>
衆君子共成之不能若此之多也<lb/>
　　　唐裴大智碑<hi>開元二十九年</hi>
<pb n="KR3h0019_WYG_005-105a"/>
右裴大智碑李邕撰蕭誠書誠以書知名當時今碑刻<lb/>
傳於世者頗少余集録所得纔數本爾以余之博采而<lb/>
得者止此故知其不多也然字畫筆法多不同疑摸刻<lb/>
之有工拙惟此碑及獨孤冊碑字體同而最佳冊碑在<lb/>
㐮陽而不完可惜也二碑皆李邕撰而誠書治平元年<lb/>
清明後一日書<lb/>
　　　唐安公美政頌<hi>開元二十九年</hi>
右安公美政頌房璘妻髙氏書安公者名庭堅其事蹟<lb/>
<pb n="KR3h0019_WYG_005-105b"/>
非竒而文辭亦匪佳作惟其筆畫遒麗不類婦人所書<lb/>
余所集録亦已博矣而婦人之筆著於金石者高氏一<lb/>
人而已然余常與蔡君謨論書以謂書之盛莫盛於唐<lb/>
書之廢莫廢於今余之所録如于頔高駢下至陳㳺壊<lb/>
等書皆有盖唐之武夫悍將暨楷書手軰字皆可愛今<lb/>
文儒之盛其書屈指可數者無三四人非皆不能盖忽<lb/>
不為爾唐人書見於今而名不知於當時者如張師邱<lb/>
繆師愈之類盖又不可勝數也非余録之則將遂泯然<lb/>
<pb n="KR3h0019_WYG_005-106a"/>
於後世矣余於集古不為無益也夫治平元年正月十<lb/>
三日書<lb/>
　　　唐石壁寺鐡彌勒像頌<hi>開元二十九年</hi>
右太原府交城縣石壁寺鐡彌勒像頌者林鶚撰㕘軍<lb/>
房璘妻高氏書余所集録古文自周秦以下訖于顯德<lb/>
凢為千卷唐居其十七八其名臣顯達下至山林幽隠<lb/>
之士所書莫不皆有而婦人之書惟此高氏一人爾然<lb/>
其所書刻石存於今者惟此頌與安公美政頌爾二碑<lb/>
<pb n="KR3h0019_WYG_005-106b"/>
筆畫字體逺不相類殆非一人之書疑摹刻不同亦不<lb/>
應相遠如此又疑好事者寓名以為竒也識者當為辨<lb/>
之治平元年端午日書<lb/>
　　　唐美原夫子廟碑<hi>天寳八年</hi>
右美原夫子廟碑縣令王嵒字山甫撰并書碑不知在<lb/>
何縣嵒天寳時人字畫竒怪初無筆法而老逸不羈時<lb/>
有可愛故不忍棄之盖書流之狂士也文字之學傳自<lb/>
三代以来其體隨時變易轉相祖習遂以名家亦烏有<lb/>
<pb n="KR3h0019_WYG_005-107a"/>
定法耶至魏晉以後漸分真草而羲獻父子為一時所<lb/>
尚後世言書者非此二人則皆不為法其藝誠為精絶<lb/>
然謂必為法則初何所據所謂天下孰知夫正法哉嵒<lb/>
書固自放於怪逸矣聊存之以備博覽治平元年八月<lb/>
十一日書<lb/>
　　　唐鄭預注多心經<hi>天寳九年</hi>
右鄭預注多心經不著書人名氏疑預自書盖開元天<lb/>
寳之間書體類此者數家如擣練石韓公井記洛祠志<lb/>
<pb n="KR3h0019_WYG_005-107b"/>
皆一體而皆不見名氏此經字體不減三記而注尤精<lb/>
勁盖他處未嘗有故録之而不忍棄矧釋氏之書因字<lb/>
而見録者多矣余毎著其所以録之之意覧者可以察<lb/>
也治平元年夏至日大熱翫此以忘暑因書<lb/>
　　　唐龍興寺七祖堂頌<hi>天寳十年</hi>
右龍興寺七祖堂頌陳章甫撰胡霈然書霈然筆法雖<lb/>
未至而媚熟可喜今上黨佛寺畫壁有霈然所書多為<lb/>
流俗取去匣而藏之以為竒翫余數數於人家見之其<lb/>
<pb n="KR3h0019_WYG_005-108a"/>
墨蹟尤工非石刻比也<lb/>
　　　唐徐浩𤣥隠塔銘<hi>天寳十一年</hi>
右𤣥隠塔銘徐浩撰并書嗚呼物有幸不幸者視其所<lb/>
託與其所遭如何爾詩書遭秦不免煨燼而浮屠老子<lb/>
以託於字畫之善遂見珍藏余於集録屢誌此言盖慮<lb/>
後世以余為惑於邪説者也比見當世知名士方少壯<lb/>
時力排異説及老病畏死則歸心釋老反恨得之晚者<lb/>
徃徃如此也可勝歎哉<lb/>
<pb n="KR3h0019_WYG_005-108b"/>
　　　福州永泰縣無名篆<hi>嵗月未詳</hi>
右無名篆在福州永泰縣觀音院後山上世俗多傳以<lb/>
為仙篆太常博士黄孝立閩人也嘗為余言其山無名<lb/>
而甚髙峻石皆頑無復鐫刻之迹如人以手指畫泥而<lb/>
成文文隨圓石之形環布之如車輪循環莫知其首尾<lb/>
又言孝立嘗至廣州見南番人以夷法事天日夕焚香<lb/>
拜金書字號為天篆者正類此然不能曉也今人亦有<lb/>
以道家之言譯之者曰勤道守三一中有不死術亦莫<lb/>
<pb n="KR3h0019_WYG_005-109a"/>
知其是非也<lb/>
　　　唐顔真卿帖<hi>大厯中</hi>
右蔡明逺帖寒食帖附皆顔魯公書魯公後帖流俗多<lb/>
傳謂之寒食帖其印文曰忠孝之家者錢文僖公自號<lb/>
也希聖錢公字也又曰化鶴之系者丁鶴相印也潤州<lb/>
觀察使者錢惟濟也<lb/>
　　　唐顔真卿書殘碑<hi>大厯十三年</hi>
予謂顔公書如忠臣烈士道德君子其端嚴尊重人初<lb/>
<pb n="KR3h0019_WYG_005-109b"/>
見而畏之然愈乆而愈可愛也其見寳於世者不必多<lb/>
然雖多而不厭也故雖其殘缺不忍棄之<lb/>
　　　唐顔真卿麻姑仙壇記<hi>大厯六年</hi>
右麻姑壇記顔真聊撰并書顔公忠義之節皎如日月<lb/>
其為人尊嚴剛勁象其筆畫而不免惑於神仙之説釋<lb/>
老之為斯民患也深夫<lb/>
　　　唐顔真卿小字麻姑仙壇記<hi>大厯十年</hi>
右小字麻姑壇記顔真卿撰并書或疑非魯公書魯公<lb/>
<pb n="KR3h0019_WYG_005-110a"/>
喜書大字余家所藏顔氏碑最多未嘗有小字者惟干<lb/>
禄字書法最為小字而其體法與此記不同盖干禄之<lb/>
注持重舒和而不局蹙此記遒峻𦂳結尤為精悍此所<lb/>
以或者疑之也余初亦頗以為惑及把翫乆之筆畫巨<lb/>
細皆有法愈看愈佳然後知非魯公不能書也故聊誌<lb/>
之以釋疑者治平元年二月六日書<lb/>
　　　唐顔真卿射堂記<hi>大厯十二年</hi>
右射堂記顔真卿書魯公在湖州所書刻于石者余家<lb/>
<pb n="KR3h0019_WYG_005-110b"/>
集録多得之惟放生池碑字畫完好如干禄字書之類<lb/>
今已殘闕毎為之歎息若射堂記者最後得之今僕射<lb/>
相公筆法精妙為余稱顔氏書射堂記最佳遂以此本<lb/>
遺余以余家素所藏諸書較之惟張敬因碑與斯記為<lb/>
尤精勁惜其皆殘闕也<lb/>
　　　唐顔真卿書干禄字様模本<hi>大厯元年</hi>
右干禄字様模本顔真卿書楊漢公模真卿所書乃大<lb/>
厯九年刻石至開成中遽已訛缺漢公以為工人用為<lb/>
<pb n="KR3h0019_WYG_005-111a"/>
衣食之業故模多而速損者非也盖公筆法為世楷模<lb/>
而字書辨正譌謬尤為學者所資故當時盛傳於世所<lb/>
以模多爾豈止工人為衣食業耶今世人所傳乃漢公<lb/>
模本而大厯真本以不完遂不復傳若顔公真蹟今世<lb/>
在者得其零落之餘藏之足以為寳豈問其完不完也<lb/>
故余并録二本並藏之亦欲俾覽者知模本之多失真<lb/>
也<lb/>
　　　唐𤣥静先生碑<hi>大厯七年</hi>
<pb n="KR3h0019_WYG_005-111b"/>
右𤣥静先生碑桞識撰張從申書李陽冰篆額唐世工<lb/>
書之士多故以書知名者難自非有以過人者不能也<lb/>
然而張從申以書得名於當時者何也從申毎所書碑<lb/>
李陽冰多為之篆額時人必稱為二絶其為世所重如<lb/>
此余以集録古文閲書既多故雖不能書而稱識字法<lb/>
從申所書棄者多矣而時録其一二者以名取之也夫<lb/>
非衆人之所稱任獨見以自信君子於是慎之故特録<lb/>
之以待知者<lb/>
<pb n="KR3h0019_WYG_005-112a"/>
　　　唐滑州新驛記<hi>大厯九年</hi>
右新驛記李陽冰篆碑在今滑州驛中其隂有銘曰斯<lb/>
去千載冰生唐時冰今又去後来者誰後千年有人吾<lb/>
不知之後千年無人當盡於斯嗚呼郡人為吾寳之不<lb/>
知作者為誰然賈躭嘗為李騰序説文字源盛稱陽冰<lb/>
此記躭為滑州刺史因見斯記而稱之耳陽冰所書世<lb/>
固多有可愛者不獨斯記也嘉祐八年十二月二十六<lb/>
日書<lb/>
<pb n="KR3h0019_WYG_005-112b"/>
　　　唐杜濟墓誌銘<hi>大厯十二年</hi>
右杜濟墓誌銘但云顔真卿撰而不云書然其筆法非<lb/>
魯公不能為也盖世頗以為非顔氏書更俟識者辨之<lb/>
　　　唐杜濟神道碑<hi>大厯十二年</hi>
右杜濟神道碑顔真卿撰并書藝之至者如庖丁之刃<lb/>
輪扁之斵無不中也顔魯公之書刻於石者多矣而有<lb/>
精有粗雖他人皆莫可及然在其一家自有優劣余意<lb/>
傳模鐫刻之有工拙也而此碑字畫遒勁豈𫝊刻不失<lb/>
<pb n="KR3h0019_WYG_005-113a"/>
其真者皆若是歟碑已殘缺銓次不能成文第録其字<lb/>
法爾嘉祐八年中元假日書<lb/>
　　　唐僧懐素法帖<hi>大厯十二年</hi>
右懐素唐僧字藏真特以草書檀名當時而尤見珍於<lb/>
今世予嘗謂法帖者乃魏晉時人施於家人朋友其逸<lb/>
筆餘興初非用意而自然可喜後人乃棄百事而以學<lb/>
書為事業至終老而窮年疲弊精神而不以為苦者是<lb/>
真可笑也懐素之徒是矣治平元年八月八日書<lb/>
<pb n="KR3h0019_WYG_005-113b"/>
　　　唐興唐寺石經藏讃<hi>興元中</hi>
右興唐寺石經藏讃皆其作者自書而八分者數家惟<lb/>
蔡有鄰著其姓氏有鄰名重當時杜甫嘗稱之於詩其<lb/>
為阮咸所書小字與三代器銘何異可謂名實相稱也<lb/>
余家集録有鄰書頗多皆不若此讃故尤寳之余初不<lb/>
識書因集古著録所閲既多遂稍識之然則人其可不<lb/>
勉強於學也治平元年三月晦日書<lb/>
　　　唐辨正禪師塔院記<hi>貞元中</hi>
<pb n="KR3h0019_WYG_005-114a"/>
右辨正禪師塔院記徐峴書誠能行筆而少意思也徃<lb/>
時石曼卿屢稱峴書曼卿多得顔桞筆其書與峴不類<lb/>
而逺過之不知何故喜峴書也余當曼卿在時猶未見<lb/>
峴書但聞其所稱曼卿殁已乆始得此書遂録之爾<lb/>
　　　唐虞城李令去思頌<hi>元和四年</hi>
右虞城李令去思頌李白撰文王道篆唐世以書自名<lb/>
者多而小篆之學不數家自陽冰獨擅後無繼者其前<lb/>
惟有碧落碑而不見名氏道開元天寳時人在陽冰前<lb/>
<pb n="KR3h0019_WYG_005-114b"/>
而相去不逺然當時不甚知名雖字畫不為工而一時<lb/>
未有及者所書篆字惟有此爾世亦罕傳余以集録求<lb/>
之勤且博僅得此爾今世以小篆名家如那不疑楊南<lb/>
仲章友直問之皆云未嘗見也治平元年二月七日書<lb/>
　　　唐陽公舊隠碣<hi>元和中</hi>
右陽公舊隠碣胡証撰黎煟書李靈省篆額唐世篆法<lb/>
自李陽冰後寂然未有顯於當時而能自名家者靈省<lb/>
所書陽公碣筆畫甚可佳既不顯聞於時亦不見於他<lb/>
<pb n="KR3h0019_WYG_005-115a"/>
處以余家所藏之博而見於録者惟此雖未為絶筆亦<lb/>
可惜哉嗚呼士有負其能而不為人所知者可勝道哉<lb/>
　　　唐辨石鍾山記<hi>太和元年</hi>
右辨石鍾山記并善權寺詩遊靈巖記附覽三子之文<lb/>
皆有幽人之思迹其風尚想見其人至於書畫亦皆可<lb/>
喜盖自唐以前賢傑之士莫不工於字書其殘篇斷藁<lb/>
為世所寳傳於今者何可勝數彼其事業超然高爽不<lb/>
當留精於此小藝豈其習俗承流家為常事抑學者猶<lb/>
<pb n="KR3h0019_WYG_005-115b"/>
有師法而後世媮薄漸趨苟簡乆而遂至於廢絶歟今<lb/>
士大夫務以逺自髙忽書為不足學徃徃僅能執筆而<lb/>
間有以書自名者世亦不甚知為貴也至於荒林敗塜<lb/>
時得埋沒之餘皆前世碌碌無名子然其筆畫有法徃<lb/>
徃今人不及兹甚可歎也石鍾山記字畫在二者間頗<lb/>
為劣而亦不為俗態皆忘憂之佳翫也<lb/>
　　　唐髙重碑<hi>㑹昌四年</hi>
右髙重碑元裕撰桞公權書唐世碑刻顔桞二公書尤<lb/>
<pb n="KR3h0019_WYG_005-116a"/>
多而字體筆畫徃徃不同雖其意趣或出於臨時而亦<lb/>
繋於模勒之工拙然其大法則常在也此碑字畫鋒力<lb/>
俱完故特為佳矧其墨蹟想宜如何也治平元年正月<lb/>
二十五日書<lb/>
　　　唐于僧翰尊勝經<hi>咸通五年</hi>
右尊勝經于僧翰書僧翰筆畫雖遒勁然失分隸之法<lb/>
逺矣所以録者亦自成一家而為流俗所貴故聊著之<lb/>
庻知博采之不遺爾<lb/>
<pb n="KR3h0019_WYG_005-116b"/>
　　　唐鄭澣隂符經序<hi>開成二年</hi>
右隂符經序鄭澣撰桞公權書唐世碑碣顔桞二家書<lb/>
最多而筆法徃徃不同雖其意趣或出於臨時而模勒<lb/>
鐫刻亦有工拙公權書高重碑余特愛模者不失其真<lb/>
而鋒鋩皆在至隂符經序則蔡君謨以為桞書之最精<lb/>
者云善藏筆鋒與余之説正相反然君謨書擅當世其<lb/>
論必精故為誌之治平元年二月六日書<lb/>
　　　小字法帖<hi>嵗月未詳</hi>
<pb n="KR3h0019_WYG_005-117a"/>
右小字法帖者近時有尚書郎潘師旦者以官法帖私<lb/>
自模刻於家為别本以行於世余因分以為類散入集<lb/>
録諸秩而程邈衛夫人鍾繇王廙宋儋皆以小字為一<lb/>
類於此余嘗辨鍾繇賀捷表為非真而此帖字畫筆法<lb/>
皆不同傳摸不能不失本體以此真偽尤為難辨也治<lb/>
平元年七月三十日書<lb/>
　　　唐歐陽詢臨帖<hi>嵗月未詳</hi>
右率更臨帖吾家率更蘭臺世有清徳其筆法精妙乃<lb/>
<pb n="KR3h0019_WYG_005-117b"/>
其餘事豈止士人模楷雖海外夷狄皆知為貴而後裔<lb/>
所宜勉旃庻㡬不殞其美也<lb/>
　　　唐湖州石記<hi>嵗月未詳</hi>
右湖州石記文字殘缺其存者僅可識讀考其所記不<lb/>
可詳也惟其筆畫竒偉非顔魯公不能書也公忠義之<lb/>
節明若日月而堅若金石自可以光後世傳無窮不待<lb/>
其書然後不朽然公所至必有遺蹟故今處處有之唐<lb/>
人筆蹟見於今者惟公為最多視其鉅書深刻或托於<lb/>
<pb n="KR3h0019_WYG_005-118a"/>
山崖其用意未嘗不為無窮計也盖亦有趣好所樂爾<lb/>
其在湖州所書為世所傳者惟干禄字放生池碑尚多<lb/>
見於人家而干禄字書乃楊漢公摹本其真本以訛缺<lb/>
遂不復傳獨余集録有之惟好古之士知前人用意之<lb/>
深則其堙沉磨滅之餘尤為可惜者也<lb/>
　　　唐重摹吳季子墓銘<hi>嵗月未詳</hi>
右吳季子墓銘自前世相傳以為孔子所書據張從紳<lb/>
記云舊石堙滅開元中𤣥宗命殷仲容模搨其書以傳<lb/>
<pb n="KR3h0019_WYG_005-118b"/>
然則開元之前已有本矣至大厯中蕭定又刋於石則<lb/>
轉相傳模失其真逺矣按孔子平生未嘗至吳以史記<lb/>
世家考之其厯聘諸侯南不踰楚推其嵗月蹤跡未嘗<lb/>
過吳不得親銘季子之墓又其字特大非古簡牘所容<lb/>
第以其名傳之乆不可遽廢故録之以俟博識君子<lb/>
　　　唐人臨帖<hi>嵗月未詳</hi>
右唐人所臨諸家法帖一卷其前數帖類真卿所書盖<lb/>
其筆畫精勁他人未易臻此按唐書言禇無量嘗請以<lb/>
<pb n="KR3h0019_WYG_005-119a"/>
當時所藏竒書名畫命宰相以下䟦尾而𤣥宗不許此<lb/>
乃有宋璟等列名於後又頗有訛謬豈後人妄増加之<lb/>
也然要為可<graphic n="KR2412" url="https://raw.githubusercontent.com/kanripo/KR-Gaiji/master/images/KR2412.png" mimeType="image/png"/>何必窮較其真偽今流俗所傳鍾王遺<lb/>
迹多不同然時時各有所得故雖小小轉冩失真不害<lb/>
為佳物由是悉取前後所得諸家法帖分入集録盖以<lb/>
資博覽云<lb/>
　　　唐遺教經<hi>嵗月未詳</hi>
右遺教經相傳云羲之書偽也盖唐氏寫經手所書爾<lb/>
<pb n="KR3h0019_WYG_005-119b"/>
唐時佛書今存者大抵書體皆類此第其精粗不同爾<lb/>
近有得唐人所書經題其一云薛稷一云僧行敦書者<lb/>
皆與二人他所書不類而與此頗同即知寫經手所書<lb/>
也然其字亦可愛故録之盖今世士大夫筆畫能髣髴<lb/>
乎此者鮮矣<lb/>
　　　唐流盃亭侍宴詩<hi>乆視元年</hi>
右流盃亭侍宴詩者唐武后乆視元年幸臨汝陽留宴<lb/>
羣臣應制詩也李嶠序殷仲容書開元十年汝水壊亭<lb/>
<pb n="KR3h0019_WYG_005-120a"/>
碑遂沉廢至正元中刺史陸長源以為嶠之文仲容之<lb/>
書絶代之寳也乃復立碑造亭又自為記刻其碑隂武<lb/>
氏亂唐毒流天下其遺蹟宜為唐人所棄而長源當時<lb/>
號稱賢者乃獨區區於此何哉然予今又録之盖亦以<lb/>
仲容之書可惜是以君子患乎多愛<lb/>
　　　唐獨孤府君碑<hi>嵗月未詳</hi>
右獨孤府君碑李邕撰蕭誠書碑在峴山亭下余自夷<lb/>
陵徙乾徳令常登峴山讀此碑為四靣而一面字完人<lb/>
<pb n="KR3h0019_WYG_005-120b"/>
家多有之而余所得盖二靣也故其一靣頗有訛缺也<lb/>
蕭誠書世數數有之而此尤佳者也<lb/>
　　　五代楊凝式題名<hi>建中四年</hi>
右楊凝式題名并李西臺詩附自唐亡道喪四海困於<lb/>
兵戈及聖宋興天下復歸於治盖百有五十餘年而五<lb/>
代之際有楊少師建隆以後稱李西臺二人者筆法不<lb/>
同而書名皆為一時之絶故並録於此<lb/>
　　　五代王文秉小篆千字文<hi>天福六年</hi>
<pb n="KR3h0019_WYG_005-121a"/>
右小篆千字文者江南人王文秉書其後題云大唐庚<lb/>
申嵗者建隆元年也偽唐李煜自周師取淮南畫江為<lb/>
界以稱臣遂削去年號奉周正朔然世宗特許其稱帝<lb/>
故文秉猶稱唐而不書年號直書庚申嵗也文秉在江<lb/>
南篆書逺過徐鉉而鉉以文學名重當時文秉人罕知<lb/>
者學者皆云鉉筆雖未工而有字學一㸃一畫皆有法<lb/>
也文秉所書獨余集録屢得之此本得於太學楊南仲<lb/>
紫陽石磬銘者張獻撰亦文秉書也<lb/>
<pb n="KR3h0019_WYG_005-121b"/>
　　　五代郭忠恕小字説文字源<hi>嵗月未詳</hi>
右小字説文字源郭忠恕書忠恕者五代漢周之際為<lb/>
湘隂公從事及事皇朝其事見實録頗竒怪世人但知<lb/>
有小篆而不知其楷法尤精然其楷字亦不見刻石者<lb/>
盖惟有此耳故尤可惜也五代干戈之際學校廢是謂<lb/>
君子道消之時然猶有如忠恕者國家為國百年天下<lb/>
無事儒學盛矣獨於字書忽廢幾於中絶今求如忠恕<lb/>
小楷不可得也故予毎與君謨歎息於此也石在徐州<lb/>
<pb n="KR3h0019_WYG_005-122a"/>
嘉祐八年十二月二十一日書<lb/>
　　　五代郭忠恕書隂符經<hi>嵗月未詳</hi>
右隂符經郭忠恕書篆法自唐李陽冰後未有臻於斯<lb/>
者近時頗有學者曽未得其髣髴也實録言忠恕死時<lb/>
甚怪豈亦異人乎其楷書尤精也嘉祐六年九月十五<lb/>
日宴後歇泊暇偶覽因題<lb/>
　　　南唐徐鉉䨇溪院記<hi>嵗月未詳</hi>
右䨇溪院記徐鉉書鉉與其弟鍇皆能八分小篆而筆<lb/>
<pb n="KR3h0019_WYG_005-122b"/>
法頗少力其在江南皆以文翰知名號二徐為學者所<lb/>
宗盖五代干戈之亂儒學道喪而二君能自奮然為當<lb/>
時名臣而中國既苦於兵四方僣偽割裂皆褊迫擾攘<lb/>
不暇獨江南粗有文物而二君者優㳺其間及宋興違<lb/>
命侯来朝二徐得為王臣中朝人士皆傾慕其風采盖<lb/>
亦有以過人者故特録其書爾若小篆則與鉉同時有<lb/>
王文秉者其筆甚精勁然其人無足稱也治平元年上<lb/>
元日書<lb/>
<pb n="KR3h0019_WYG_005-123a"/>
　朱長文曰永叔於慶厯嘉祐間為天下儒宗厯諫垣<lb/>
　外内制力足以充其所好故多所裒集余常恨不得<lb/>
　游目於其間雖好與之並而力輶如毛不足以取若<lb/>
　窮者之思珍膳終莫致焉集古跋固多不能全録取<lb/>
　其議論及書者録之<lb/>
　<lb/>
　<lb/>
　<lb/>
<pb n="KR3h0019_WYG_005-123b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　墨池編卷五<lb/>
</p>
<p>
</p>
  </div>
<div>
                <head>墨池編卷六</head>
    <p>
<pb n="KR3h0019_WYG_006-1a"/>
欽定四庫全書<lb/>
　墨池編卷六　　　　　　宋　朱長文　撰<lb/>
　　碑刻一<lb/>
　　　周碑<hi>四</hi>
周封比干銅槃銘<hi>古篆十六字右林左泉後岡前道萬世之寧兹焉是寳在汲縣</hi>
周壇山石刻<hi>周穆王時史籕篆吉日癸巳四字舊在賛皇壇山今鑿石龕於趙州署壁</hi>
周石鼓文<hi>石鼓凡十宣王時史籕篆舊在鳳翔府麟遊縣合移北京國子監先師廟儀門</hi>
周張仲噐銘<hi>在宋嘉祐中翰林學士劉原甫家藏</hi>
<pb n="KR3h0019_WYG_006-1b"/>
　　　秦碑<hi>九</hi>
秦昭和鍾銘<hi>按史記云景公撰銘曰秦公曰丕顯朕皇祖受天命奄有下國十有二公</hi>
秦泰山碑<hi>李斯篆按史記云始皇帝二十六年行幸天下凡六刻石及二世立又刻詔書於其旁今</hi>
<hi>皆亡矣獨泰山頂上詔書僅存數十字爾</hi>
秦嶧山碑<hi>李斯篆秦始皇帝東廵羣臣頌德之辭至二世時始刻此碑於嶧縣</hi>
秦丞相李斯請刻始皇詔書<hi>五十一字</hi>
秦二世詔書<hi>在泰山頂上</hi>
秦皇朐山碑<hi>李斯篆</hi>
<pb n="KR3h0019_WYG_006-2a"/>
秦朝那秋碑文<hi>在平原縣</hi>
秦之罘山遺文<hi>二十一字</hi>
秦祀巫咸神文<hi>在鳳翔府一作秦誓詛楚文</hi>
　　　漢碑<hi>九十四</hi>
前漢二器銘<hi>五鳳二年造一曰林華宫行鐙銘一曰蓮勺宫銅慱山爐下槃銘</hi>
前漢谷口銅甬銘<hi>甘露元年</hi>
前漢鴈足鐙銘<hi>黄龍元年</hi>
後漢俞鄉侯季子碑<hi>建武中諱熊乃光武皇帝之元孫廣陵王之孫也</hi>
<pb n="KR3h0019_WYG_006-2b"/>
後漢公昉碑<hi>一作仙人唐君碑</hi>
後漢文翁學生題名<hi>凡一百有六人</hi>
後漢麟鳳賛并記<hi>永建元年</hi>
後漢袁良碑<hi>永建六年</hi>
後漢三老表貢碑<hi>永建六年</hi>
後漢郭君輔先生碑<hi>永和四年</hi>
後漢費鳳碑<hi>漢安二年</hi>
後漢北海相景君銘碑<hi>漢安二年</hi>
<pb n="KR3h0019_WYG_006-3a"/>
後漢元節碑<hi>名立字元節疑姓伊</hi>
後漢武班碑<hi>建和元年</hi>
後漢中常侍曹騰碑<hi>建和元年</hi>
後漢司隸楊君厥碑<hi>建和二年</hi>
後漢張公廟碑<hi>和平元年</hi>
後漢天禄辟邪字<hi>四字在宗資墓前石獸膞上今墓在鄧州南陽界中前有二石獸刻其膞</hi>
<hi>上一曰天禄一曰辟邪宗資乃南陽安衆人也</hi>
後漢殘碑三十二字<hi>不知姓名惟見碑中隸字三十二甚完體質淳勁故録之</hi>
<pb n="KR3h0019_WYG_006-3b"/>
後漢祝長嚴訴記<hi>元嘉元年</hi>
後漢平都侯相蔣君碑<hi>元嘉元年</hi>
後漢魯相瑛置孔廟卒史碑<hi>元嘉元年司徒吳雄司空趙戒請置百石卒史典主</hi>
<hi>守廟</hi>
後漢孔徳譲碑<hi>永興二年宣聖二十世孫</hi>
後漢韓明府修孔子廟器碑<hi>永壽二年明府者名敕字叔節</hi>
後漢吉成侯妙輔碑<hi>永壽二年</hi>
後漢朔方太守碑隂<hi>永壽二年</hi>
<pb n="KR3h0019_WYG_006-4a"/>
後漢樊常侍碑<hi>永夀四年名安南陽湖陽人</hi>
後漢丹陽太守郭旻碑<hi>延熹元年</hi>
後漢郎中鄭君固碑<hi>延熹元年一作宣</hi>
後漢田君碑<hi>延熹二年</hi>
後漢楚孫叔敖碑<hi>延熹三年固始令有碑隂在光州</hi>
後漢泰山都尉孔君宙碑<hi>延熹四年</hi>
後漢孔宙碑隂題名<hi>宣聖十九代孫當時公卿士大夫弟子門生故吏故民凡一百二十</hi>
<hi>四人</hi>
<pb n="KR3h0019_WYG_006-4b"/>
後漢冀州刺史王純碑<hi>延熹四年</hi>
後漢王元賞碑<hi>延熹四年</hi>
後漢成臯令任伯嗣碑<hi>延熹五年</hi>
後漢桐栢碑<hi>延熹六年</hi>
後漢祝睦碑<hi>延熹七年</hi>
後漢山陽太守祝睦後碑<hi>延熹七年</hi>
後漢老子銘<hi>延熹八年</hi>
後漢髙祖感應碑<hi>延熹十年</hi>
<pb n="KR3h0019_WYG_006-5a"/>
後漢堯祠祈雨碑<hi>延熹十年</hi>
後漢車騎將軍馮緄碑<hi>永康元年</hi>
後漢竹邑侯相張壽碑<hi>建寧元年</hi>
後漢冀州從事張表碑<hi>建寧元年</hi>
後漢沛相楊君震碑<hi>建寧元年</hi>
後漢楊公震使傳記<hi>建寧二年</hi>
後漢金鄉守長侯君碑<hi>建寧二年</hi>
後漢楊君震碑隂題名<hi>此碑刻畫完具而筆尤精妙</hi>
<pb n="KR3h0019_WYG_006-5b"/>
後漢太尉楊君震神道碑<hi>云聖漢龍興神祗降祉乃生于公又云司徒太尉立朝正</hi>
<hi>色恪勤竭忠</hi>
後漢魯相晨等祀孔子廟碑<hi>建寧二年</hi>
後漢衛尉卿衡方碑<hi>建寧二年</hi>
後漢孔君碑<hi>建寧四年宣聖十九代孫潁川君之元子也</hi>
後漢慎令劉君墓碑<hi>建寧四年</hi>
後漢北軍中侯郭君碑<hi>建寧四年</hi>
後漢成陽靈臺碑<hi>建寧五年</hi>
<pb n="KR3h0019_WYG_006-6a"/>
後漢折里橋郙閣銘<hi>建寧五年</hi>
後漢司隸校尉魯峻碑<hi>熹平元年蔡邕書在濟州</hi>
後漢故民吳公碑<hi>熹平元年</hi>
後漢南陽太守秦君碑<hi>熹平中在南陽界中</hi>
後漢桂陽太守周府君勲徳碑<hi>熹平三年</hi>
後漢繁陽令楊君著碑<hi>熹平中著即震孫</hi>
後漢髙陽令楊君尋碑<hi>熹平中尋即震孫</hi>
後漢𤣥儒婁君壽先生碑<hi>熹平三年</hi>
<pb n="KR3h0019_WYG_006-6b"/>
後漢堂谿典嵩山石闕碑<hi>熹平四年</hi>
後漢堯母祠碑<hi>熹平四年</hi>
後漢中郎王政碑<hi>光和元年</hi>
後漢太尉陳球碑<hi>光和元年蔡邕撰并𨽻</hi>
後漢樊毅修華嶽廟碑<hi>光和二年</hi>
後漢修西嶽廟復民賦碑<hi>光和二年</hi>
後漢北嶽碑<hi>光和四年珪幣牲酒黍稷豐穣後有二人姓名南陽冠軍馮廵字季祖甘陵夏方字</hi>
<hi>百禄</hi>
<pb n="KR3h0019_WYG_006-7a"/>
後漢安平王相孫振墓碑<hi>光和四年</hi>
後漢藁長蔡湛碑有碑隂<hi>光和四年</hi>
後漢敬仲碑<hi>光和四年疑姓田氏</hi>
後漢逢童子碑<hi>光和四年</hi>
後漢殽阬君神祠碑隂<hi>光和四年在華州鄭縣</hi>
後漢無名碑<hi>光和四年碑云奮乾剛之嚴威揚孝虎之武節今見州郡</hi>
後漢元氏縣祠三公封龍等山碑<hi>光和四年</hi>
後漢唐君碑有碑隂<hi>和平六年</hi>
<pb n="KR3h0019_WYG_006-7b"/>
後漢幽州刺史朱龜碑<hi>光和六年在亳州譙縣</hi>
後漢無極山神廟碑<hi>光和六年</hi>
後漢司𨽻從事郭君究碑<hi>中平元年在孟州濟源</hi>
後漢太尉劉寛碑<hi>中平二年并碑隂姓名門生故吏各一碑</hi>
後漢太尉劉寛碑隂題名<hi>中平二年</hi>
後漢小黄門譙君敏碑<hi>中平二年當時稱述云肅將王命守静韜光以逺悔咎而已</hi>
後漢都卿正衛彈頌<hi>中平二年</hi>
後漢劉曜井隂碑<hi>中平二年在鄆州</hi>
<pb n="KR3h0019_WYG_006-8a"/>
後漢大司農陳君碑<hi>中平四年</hi>
後漢圉令趙君碑<hi>初平元年</hi>
後漢周公禮殿石楹記<hi>初平五年</hi>
後漢文翁石柱記<hi>興平元年</hi>
後漢巴郡太守樊君碑<hi>建安十年</hi>
後漢熊君喬碑<hi>建安二十一年名喬</hi>
後漢執金吾武榮碑<lb/>
　　　魏碑<hi>十一</hi>
<pb n="KR3h0019_WYG_006-8b"/>
魏武帝受禪壇記<hi>延康元年</hi>
魏立魯孔子廟碑<hi>黄初元年</hi>
魏公卿上尊號表<hi>黄初初年</hi>
魏章陵太守吕君碑<hi>黄初元年</hi>
魏武帝横海將軍吕君碑<hi>黄初元年</hi>
魏鍾繇賀㨗表<hi>建安二十四年</hi>
魏武帝太饗碑<hi>子建撰武帝篆鍾繇書</hi>
魏兗州刺史賈思伯碑<lb/>
<pb n="KR3h0019_WYG_006-9a"/>
魏豫州刺史賈逵碑<lb/>
魏孔宣尼廟碑<lb/>
魏華嶽碑<hi>劉𤣥州書</hi>
　　　吳碑<hi>五</hi>
吳大帝碑<lb/>
吳征西將軍陸禕碑<hi>泰寧三年</hi>
吳延陵季子二碑<hi>晉殷仲堪撰梁王増恕書</hi>
吳九真太守谷府君碑<hi>鳳皇九年</hi>
<pb n="KR3h0019_WYG_006-9b"/>
吳國山碑<hi>天冊元年</hi>
　　　晉碑<hi>十二</hi>
晉議郎陳先生碑<hi>元康二年在長葛</hi>
晉尉氏令陳君碑<hi>在長葛</hi>
晉前將軍陸喈碑<hi>咸和七年</hi>
晉羊祜碑<lb/>
晉裴雄碑<hi>元康九年</hi>
晉右軍鄭烈碑<hi>大康四年在維氏</hi>
<pb n="KR3h0019_WYG_006-10a"/>
晉南鄉太守司馬整清徳頌<hi>泰始三年</hi>
晉南鄉太守碑<hi>泰始四年</hi>
晉南鄉太守碑隂<lb/>
晉泰山君改髙樓碑<lb/>
晉大中大夫包府君神道碑<lb/>
晉平西將軍墓銘<hi>右軍書</hi>
　　　宋齊梁陳碑<hi>共十六</hi>
宋文帝神道碑<lb/>
<pb n="KR3h0019_WYG_006-10b"/>
宋宗慤母夫人墓誌<hi>大明六年在昇州</hi>
齊桐栢山金庭觀碑<hi>永元二年沈約撰倪桂書</hi>
齊海陵王昭文墓銘<hi>謝眺撰</hi>
齊鎮國大銘像碑<hi>天統三年</hi>
梁檀溪寺禪房碑<hi>天監十一年許璠書</hi>
梁茅君碑<hi>普通三年張澤書</hi>
梁開善大法師碑<hi>普通三年蕭挹書在昇州</hi>
梁招隱寺刹下銘<hi>普通三年蕭綸書</hi>
<pb n="KR3h0019_WYG_006-11a"/>
梁上元真人司命茅君九錫文碑<hi>普通三年孫文韜書</hi>
梁上清真人許長史舊館壇碑<hi>普通三年陶𢎞景撰并書有碑隂</hi>
梁瘞鶴銘<hi>普通四年陶𢎞景書在潤州焦山</hi>
梁改墮淚碑<hi>劉靈正書</hi>
梁智藏法師碑<hi>普通三年蕭繹撰蕭挹書</hi>
梁貞白先生陶𢎞景碑<hi>普通中蕭綸撰在茅山</hi>
陳張慧湛墓誌銘<hi>貞觀二十三年</hi>
　　　後魏齊周碑<hi>二十五</hi>
<pb n="KR3h0019_WYG_006-11b"/>
後魏孝文帝弔比干墓刻<lb/>
後魏孝文帝北廵碑<hi>太和二十一年</hi>
後魏定鼎銘<hi>景明三年在懐州</hi>
後魏石門銘碑<hi>正始元年</hi>
後魏神龜造碑像記<hi>正光元年</hi>
後魏孔宣尼廟碑<hi>興和三年</hi>
後魏宣武帝御射碑<hi>景明三年沈馥書有碑隂</hi>
後魏車騎將軍穆祚碑<lb/>
<pb n="KR3h0019_WYG_006-12a"/>
後魏大代修華嶽廟碑<hi>興光二年</hi>
後魏九級塔像記<hi>天保三年</hi>
後魏庾戍造教戒經幢記<hi>裴思順造</hi>
東魏大覺寺碑<hi>天平四年韓毅書有碑隂</hi>
東魏任城王造浮圖記<hi>武定四年</hi>
東魏造石像記<hi>武定七年</hi>
東魏康王妃郭氏碑<lb/>
北齊常山義七級碑<hi>天保九年</hi>
<pb n="KR3h0019_WYG_006-12b"/>
北齊關亮造像記<hi>河清元年北丘道常書</hi>
北齊石浮圖記<hi>河清二年</hi>
北齊蒙山碑<hi>天統五年王思誠八分書</hi>
北齊天柱山銘<hi>天統二年</hi>
後周黄羅刹碑<hi>無書名在滑州胙城</hi>
後周華嶽廟碑<hi>元和二年萬安于瑾撰趙文州書</hi>
後周河瀆碑<hi>元和二年王褒撰趙文淵書</hi>
後周大像碑<hi>大象一年</hi>
<pb n="KR3h0019_WYG_006-13a"/>
後周大宗伯唐景碑<hi>歐陽詢書在京兆</hi>
　　　隋碑<hi>三十</hi>
隋興福寺碑<hi>開皇二年</hi>
隋老子廟碑<hi>開皇二年</hi>
隋尒朱敞碑<hi>開皇五年薛道衡書</hi>
隋鄂國公勸造龍藏碑<hi>開皇六年張公謹書</hi>
隋龍藏寺碑<hi>開皇六年</hi>
隋興國寺碑<hi>開皇六年李徳林撰丁道護書</hi>
<pb n="KR3h0019_WYG_006-13b"/>
隋太平寺碑<hi>開皇九年</hi>
隋廣業郡守鄭君碑<hi>開皇九年韋霈書</hi>
隋李康清徳頌<hi>開皇十一年</hi>
隋姑蘇上方寺舍利塔銘<hi>魏瑗書</hi>
隋梁洋建塔表徳政碑<hi>開皇十一年在蔡州新恩</hi>
隋益州至真觀碑<hi>開皇十二年劉憲才書</hi>
隋韓擒虎碑<hi>開皇十五年</hi>
隋衛尉卿竇慶墓誌<hi>貞觀四年</hi>
<pb n="KR3h0019_WYG_006-14a"/>
隋陳茂碑<hi>開皇十八年</hi>
隋蒙州普光寺碑<hi>仁夀元年</hi>
隋丁道護啓法寺碑<hi>仁夀二年</hi>
隋浙州南鄉縣塔記<hi>仁夀四年</hi>
隋禹廟碑<hi>大業二年史陵書</hi>
隋灤州使君江夏徐公碑<hi>大業二年郝王威撰</hi>
隋汎愛寺碑<hi>大業五年</hi>
隋鉗耳君文徹清徳頌<hi>耳君華隂朝邑人大業六年</hi>
<pb n="KR3h0019_WYG_006-14b"/>
隋廬山西林道塲碑<hi>大業十三年</hi>
隋景陽井銘<hi>在江寧府</hi>
隋髙隂郡隂聖道塲碑<hi>虞世南撰在台州</hi>
隋修禪道塲碑<hi>徐放書在台州</hi>
隋姚辨誌<hi>歐陽詢書在京兆</hi>
隋姚察夫人蕭氏誌<hi>在京兆</hi>
隋司徒觀徳王楊雄碑<hi>在華隂</hi>
隋郎茂碑<hi>李百藥撰張師丘書在鎮府</hi>
<pb n="KR3h0019_WYG_006-15a"/>
　　　唐碑<hi>一百九十七</hi>
唐鄭文貞公魏徴碑<hi>唐太宗撰并書在醴泉</hi>
唐楚哀王雅詮碑<hi>歐陽詢撰并八分在京兆</hi>
唐大將軍李思訓碑<hi>族子邕撰并書在蒲城</hi>
唐崔浮碑<hi>白居易撰</hi>
唐豫州刺史魏叔瑜碑<hi>張說撰魏華書在京兆</hi>
唐萬年縣令徐昕碑<hi>韓擇木八分在緱氏</hi>
唐大理寺卿郎潁碑<hi>貞觀五年李百藥撰宋才書在鎮府</hi>
<pb n="KR3h0019_WYG_006-15b"/>
唐鳳翔孫志真碑<hi>韓擇木八分在京兆</hi>
唐凉國李抱玉碑<hi>顔真卿書在長安</hi>
唐建殷義士伯夷叔齊碑<hi>梁昇卿𨽻</hi>
唐陳文叔碑<hi>劉秦書在京兆</hi>
唐東京留守李愷碑<hi>沈傳師書在西京伊闕</hi>
唐右僕射温彦博碑<hi>貞觀十一年歐陽詢書</hi>
唐崔慎碑<hi>慎孫崔瓑八分</hi>
唐右丞相宋璟碑<hi>顔真卿書在荆州沙河驛</hi>
<pb n="KR3h0019_WYG_006-16a"/>
唐𤣥素神道碑<hi>子義愔撰并書</hi>
唐容州總管元結碑<hi>顔真卿書在汝州魯山</hi>
唐黄君漢碑<hi>書名未詳在胙城</hi>
唐崔守誠碑<hi>𤣥度八分在長安</hi>
唐太子右庶子韋維碑<hi>郭謙光八分在京兆</hi>
唐趙道光碑<hi>齊抗書在緱氏</hi>
唐程知節碑<hi>楊整書在醴泉</hi>
唐崔敦禮碑<hi>于立正書在醴泉</hi>
<pb n="KR3h0019_WYG_006-16b"/>
唐雲麾將軍李秀碑<hi>李邕書</hi>
唐烏承玭碑<hi>胡証八分在華隂</hi>
唐太丘長陳君祖徳碑<hi>孫膺書在長葛</hi>
唐贈太尉烏重𦙍碑<hi>竇易直書在華隂</hi>
唐皇甫忠碑<hi>貞觀十四年李儼撰</hi>
唐左羽林將軍臧懐庇碑<hi>李邕撰并書在耀州三原</hi>
唐裴乾正碑<hi>馬署撰并書</hi>
唐平南蠻碑<hi>韋悟微書</hi>
<pb n="KR3h0019_WYG_006-17a"/>
唐武登碑<hi>子儒衡撰并書在緱氏</hi>
唐竇希瑊碑<hi>魏華書在咸陽</hi>
唐紫陽先生碑<hi>栁公綽書</hi>
唐臧希沈碑<hi>韓擇木八分在三原</hi>
唐顧少連碑<hi>張𢎞靖書在偃師</hi>
唐歐陽進碑<hi>顔真卿撰并書在鄭州榮澤</hi>
唐姚懿碑<hi>徐嶠之書在陜州陜石</hi>
唐裴守真碑<hi>梁昇卿八分在絳州</hi>
<pb n="KR3h0019_WYG_006-17b"/>
唐楊元琰碑<hi>梁昇卿八分</hi>
唐楊仲昌碑<hi>韓擇木八分書郭繇篆在閔鄉</hi>
唐殷踐猷碑<hi>顔真卿撰并書在西京新安</hi>
唐郭揆碑<hi>顔真卿撰并書</hi>
唐錢塘尹顔君神道碑<hi>姪真卿撰并書</hi>
唐顔君杲卿碑<hi>盧左元書</hi>
唐鮮于仲通碑<hi>顔真卿撰并書在閬州新政</hi>
唐孔潁逹碑<hi>貞觀二十二年于志寧撰</hi>
<pb n="KR3h0019_WYG_006-18a"/>
唐臧渾碑<hi>張𢎞靖書</hi>
唐太子中書舍人楊承源碑<hi>景龍二年王獻忠撰行書毆陽詢禇遂良等真</hi>
<hi>在咸陽</hi>
唐成克搆碑<hi>馬幹撰</hi>
唐郭英傑碑<hi>張芬書在武功</hi>
唐梁思楚碑<hi>開元十五年衛秀撰羲之書</hi>
唐髙士亷塋兆碑<hi>許敬宗撰趙模書</hi>
唐臧懐恪神道碑<hi>顔真卿撰并書</hi>
<pb n="KR3h0019_WYG_006-18b"/>
唐韋斌神道碑<hi>王維撰猶子允書</hi>
唐李光弼碑<hi>張少悌書</hi>
唐韋綬碑<hi>于敖書</hi>
唐衛國公李靖碑<hi>顯慶三年許敬宗撰王知敬書</hi>
唐王守真碑<hi>崔濤書</hi>
唐程文英碑<hi>張廷珪八分在龍門</hi>
唐顧望碑<hi>歸登撰并書</hi>
唐梁待賔碑<hi>楊絪撰</hi>
<pb n="KR3h0019_WYG_006-19a"/>
唐左僕射平章事王播碑<hi>栁公權書在三原</hi>
唐王超碑<hi>栁公權書</hi>
唐叚寛碑<hi>蕭正書</hi>
唐工部尚書段文振碑<hi>歐陽詢書</hi>
唐崔𢎞禮碑<hi>瓘璩書</hi>
唐耿府君碑<hi>蕭誠書</hi>
唐崔禎碑<hi>栁公權書</hi>
唐魏謩碑<hi>栁公權書在奉先</hi>
<pb n="KR3h0019_WYG_006-19b"/>
唐韋正貫碑<hi>栁公權書在萬年</hi>
唐李說碑<hi>栁公權書在西京</hi>
唐王智興碑<hi>栁公權書在洛陽</hi>
唐髙元裕碑<hi>栁公權書在伊闕</hi>
唐李晟碑<hi>栁公權書在西京</hi>
唐羅譲碑<hi>栁公權書在髙陵</hi>
唐韋元素碑<hi>栁公權書在夀安</hi>
唐崔從碑<hi>栁公權書在夀安</hi>
<pb n="KR3h0019_WYG_006-20a"/>
唐崔陲碑<hi>劉禹錫撰栁公權書在偃師</hi>
唐薛莩碑<hi>栁公權書</hi>
唐薛平碑<hi>栁公權書</hi>
唐符璘碑<hi>栁公權書</hi>
唐中書侍郎平章事杜鴻漸<hi>王縉書</hi>
唐吳廣碑<hi>總章二年</hi>
唐宋公碑<hi>史惟則書</hi>
唐彭王傅徐浩碑<hi>次子峴書在偃師</hi>
<pb n="KR3h0019_WYG_006-20b"/>
唐魚朝恩書碑<hi>吳通微書</hi>
唐臧希譲碑<hi>張璪八分</hi>
唐徐王元禮碑<hi>成亨三年崔行功撰趙仙客書</hi>
唐韋守宗碑<hi>温建書</hi>
唐李衆碑<hi>裴潾書在偃師</hi>
唐建河東三鳳碑<hi>殷仲容八分在三原</hi>
唐樂彦瑋碑<hi>劉禕之撰</hi>
唐岷州司馬梁思楚碑<hi>上元元年衛秀書在汾州平途</hi>
<pb n="KR3h0019_WYG_006-21a"/>
唐崔郡碑<hi>劉禹錫書</hi>
唐裴曹碑<hi>趙博𤣥書在緱氏</hi>
唐董審碑<hi>王丕書在萬安</hi>
唐薛順碑<hi>齊推書</hi>
唐伍方翼碑<hi>陸堅八分</hi>
唐元待聘碑<hi>韓秀弼八分</hi>
唐趙元禮碑<hi>陸堅八分在偃師</hi>
唐竇叔向碑<hi>羊士諤撰姪易書在偃師</hi>
<pb n="KR3h0019_WYG_006-21b"/>
唐白居易碑<hi>白敏中書</hi>
唐許康佐碑<hi>在偃師</hi>
唐崔邸碑<hi>李則書在偃師</hi>
唐趙昌碑<hi>歸登八分在偃師</hi>
唐乙速孤神道碑<hi>載初元年</hi>
唐周封中嶽碑<hi>登封元年薛稷書</hi>
唐洛陽令鄭敞碑<hi>乆視元年薛稷撰并書在西京</hi>
唐英國公李勣碑<hi>唐髙宗製并書在醴泉</hi>
<pb n="KR3h0019_WYG_006-22a"/>
唐燕府君碑<hi>李儼撰在霍邑</hi>
唐李逢吉碑<hi>歸融書</hi>
唐郾國長公主碑<hi>唐明皇八分在蒲城</hi>
唐金仙長公主碑<hi>唐明皇書在蒲城</hi>
唐顔永南碑<hi>弟真卿撰并書在萬年</hi>
唐正順皇后武氏碑<hi>唐明皇製并八分</hi>
唐王神府碑<hi>殷仲容八分在三原</hi>
唐李齊物碑<hi>韓秀弼八分</hi>
<pb n="KR3h0019_WYG_006-22b"/>
唐李栢碑<hi>陽常灌撰鄧昉盧浩書在萬安</hi>
唐有道先生葉公碑<hi>開元五年李邕撰并書</hi>
唐梁國公太夫人郁文閔氏碑<hi>歐陽詢撰并八分</hi>
唐周昌公主碑<hi>栁公權撰并書在大中</hi>
唐髙公主碑<hi>蘇鋭八分</hi>
唐宇文審碑<hi>歸登八分</hi>
唐隴右節度使郭知運碑<hi>開元十年蘇頲撰并書在京兆武功</hi>
唐葉惠明碑<hi>韓擇木八分</hi>
<pb n="KR3h0019_WYG_006-23a"/>
唐樊澤碑<hi>歸登八分</hi>
唐鄭伸碑<hi>裴潾書</hi>
唐毋州刺史元長夀碑<hi>大業七年歐陽詢書</hi>
唐姚崇碑<hi>唐𤣥宗書</hi>
唐鄭叔清碑<hi>韓秀弼八分</hi>
唐裴行儉碑<hi>族孫瓘書</hi>
唐楊珣碑<hi>唐𤣥宗製并八分皇太子亨題</hi>
唐裴光庭碑<hi>開元二十四年張九齡撰唐𤣥宗書在聞喜</hi>
<pb n="KR3h0019_WYG_006-23b"/>
唐郭宗知運碑<hi>梁景昇八分</hi>
唐姚公夫人鄭氏碑<hi>徐嶠之書</hi>
唐姚欒碑<hi>徐浩書</hi>
唐李𢎞澤碑<hi>魏謩書</hi>
唐陳商碑<hi>李帖孫撰并書</hi>
唐嘉正碑<hi>開元二十六年李邕撰蔡有鄰書</hi>
唐馬炫碑<hi>韓秀榮八分</hi>
唐元秀方碑<hi>禇齊正書</hi>
<pb n="KR3h0019_WYG_006-24a"/>
唐來曜碑<hi>韓擇木八分在邠州</hi>
唐裴大智碑<hi>開元二十九年李邕撰蕭誠書在濟源</hi>
唐顔元孫碑<hi>姪真卿撰并書在西京鳴店</hi>
唐贈太尉叚秀實碑<hi>唐徳宗製皇太子誦書在京兆</hi>
唐薛仁貴碑<hi>天寳二年名禮字仁貴河東汾隂人</hi>
唐李固言碑<hi>從姪儔書在緱氏</hi>
唐張柬之碑<hi>瞿令問八分在㐮州</hi>
唐裴曠改葬碑<hi>韓秀弼八分</hi>
<pb n="KR3h0019_WYG_006-24b"/>
唐徐嶠之碑<hi>季皓書在偃師</hi>
唐蕭灌碑<hi>梁年卿八分在萬年</hi>
唐楊𤣥琰碑<hi>唐𤣥宗八分在萬年</hi>
唐贈太保郭欽之碑<hi>蕭華書在萬年</hi>
唐霍國公夫人王氏碑<hi>蕭昕書</hi>
唐太子賔客吕元膺碑<hi>裴潾書</hi>
唐李憕碑<hi>大厯四年李紓撰新唐書</hi>
唐西平公顔舍碑<hi>大厯七年真卿書在昇州</hi>
<pb n="KR3h0019_WYG_006-25a"/>
唐田緒碑<hi>丘絳撰楊志方書</hi>
唐文部薛悌碑<hi>徐浩八分</hi>
唐王師乾神道碑<hi>大厯十三年張從申書</hi>
唐贈和州刺史張敬因碑<hi>大厯十四年顔真卿撰并書在臨頴</hi>
唐䕫州長史顔勤禮神道碑<hi>大厯十四年曽孫真卿撰并書在萬年</hi>
唐于敻神道碑<hi>元和中盧景亮撰</hi>
唐劍南韋臯碑<hi>唐徳宗御製皇太子臣誦書</hi>
唐鴈門王田承嗣神道碑<hi>裴抗書</hi>
<pb n="KR3h0019_WYG_006-25b"/>
唐秦蜀守李公誓水碑<hi>王綸書</hi>
唐王公復陜城勲德碑<hi>章廷龜書</hi>
唐裴氏祖德碑<hi>曽孫潾撰并書在緱氏</hi>
唐鄭權碑<hi>寳厯元年</hi>
唐崔能碑<hi>長慶三年李宗閔撰弟從書</hi>
唐中書令張九齡碑<hi>長慶三年徐浩撰并書在曲江</hi>
唐田布碑<hi>長慶四年庾承宣撰</hi>
唐衛尉卿李有裕碑<hi>栁公權書在萬年</hi>
<pb n="KR3h0019_WYG_006-26a"/>
唐李藏用碑<hi>太和四年王源中撰𤣥度書在京兆</hi>
唐髙重碑<hi>㑹昌四年元裕撰栁公權書</hi>
唐王質神道碑<hi>開城四年劉禹錫撰并書在永寧</hi>
唐李石神道碑<hi>㑹昌三年栁公權書在河隂漢祖廟内</hi>
唐康約言碑<hi>大中七年栁公權撰并書</hi>
唐臧氏糾宗碑<hi>顔真卿撰并書在三原</hi>
唐兖州刺史元巨碑<lb/>
唐獨孤延夀碑<hi>禇遂良書</hi>
<pb n="KR3h0019_WYG_006-26b"/>
唐鄂州刺史盧府君碑<hi>李邕書</hi>
唐平盧薛平紀績碑<hi>在淄州</hi>
唐虞恭公碑<hi>歐陽詢書</hi>
唐太宗伯唐瑾碑<hi>于志寧撰歐陽詢書</hi>
唐白敏中碑<hi>咸通三年畢誠撰王鐸書在華州</hi>
唐兵部尚書王忠嗣碑<hi>王縉書</hi>
唐孔府君神道碑<hi>咸通十三年鄭絪撰栁知微書</hi>
唐贈太子太保陳府君碑<hi>太和五年蕭祐書</hi>
<pb n="KR3h0019_WYG_006-27a"/>
唐尋陽郡司馬程𤣥封碑<hi>徐浩書</hi>
唐㐮州刺史封公碑<hi>宋之遜書</hi>
唐贈比干碑<hi>薛純陀隸書</hi>
唐王重榮徳碑<hi>中和四年歸仁澤撰唐彦謙書</hi>
唐梁公儒碑<hi>天祐中于廣撰王說書</hi>
唐武臨令慕容公政成碑<hi>吕向撰</hi>
南唐宓子賤碑<hi>徐鉉篆</hi>
　　　唐頌<hi>五十七</hi>
<pb n="KR3h0019_WYG_006-27b"/>
唐沂州徐孝清徳頌<hi>蘇葛𤣥暉撰</hi>
唐鳳翔孫志直純徳頌<hi>劉闕之書</hi>
唐歴城縣令劉彦恪清徳頌<lb/>
唐靈寳縣令李良弼徳政頌<hi>李伉撰</hi>
唐靈寳縣令裴璲遺愛頌<hi>史惟則八分</hi>
唐龔丘令庾賁徳政頌<hi>李陽冰篆</hi>
唐㐮州牧獨孤用遺愛頌<hi>蕭誠書</hi>
唐濟源令房琯遺愛頌<hi>徐浩書</hi>
<pb n="KR3h0019_WYG_006-28a"/>
唐夀州刺史張鑑去思頌<hi>王湍八分</hi>
唐華陽頌<hi>天寳九年</hi>
唐淮隂太守趙悅遺愛頌<lb/>
唐恒州刺史陶靈雲徳政頌<lb/>
唐宣歙薛邕去思頌<hi>裴律八分</hi>
唐齊州刺史薛寳積清徳頌<lb/>
唐中興頌<hi>大厯六年元結撰顔真卿書在永州廣崖石</hi>
唐鎮國公李元亮功徳頌<hi>韓秀弼八分</hi>
<pb n="KR3h0019_WYG_006-28b"/>
唐華州楊君遺愛頌<hi>史惟則八分</hi>
唐齊州封祥徳政頌<hi>李思暉書</hi>
唐太谷縣令安廷堅美政頌<hi>房璘妻髙氏書</hi>
唐易州刺史田仁琬徳政頌<hi>蘇靈芝書</hi>
唐鳳翔李峴遺愛頌<hi>韓擇木八分</hi>
唐王公復陜城勲徳頌<hi>章廷龜書</hi>
唐濟源李造遺愛頌<hi>徐浩書</hi>
唐歴城縣令劉彦洛清徳頌<lb/>
<pb n="KR3h0019_WYG_006-29a"/>
唐明州王宻徳政頌<hi>李丹撰顔真卿書李陽冰篆額</hi>
唐兖州韋元珪遺愛頌<hi>張廷珪書</hi>
唐奉先縣令李渭遺愛頌<hi>王禹八分</hi>
唐起功之頌<hi>顯慶四年立髙宗製并書在汜水縣碑隂有𤣥宗詩史叙書</hi>
唐魏博節度使何進㴞徳政頌<hi>開成五年栁公權撰并書</hi>
唐山南東道樊澤遺愛頌<lb/>
唐陳鄭李抱玉紀功頌<hi>史惟則八分</hi>
唐明州裴儆紀徳頌<hi>乾元二年王宻撰顔真卿書李陽冰篆</hi>
<pb n="KR3h0019_WYG_006-29b"/>
唐赫連子悅清徳頌<lb/>
唐陜虢皇甫温徳政頌<hi>胡證八分</hi>
唐虞城令李錫去思頌<hi>元和四年李白撰王道篆</hi>
唐昭義李抱真徳政頌<hi>班宏書</hi>
唐魯郡太守張孟龍徳政頌<lb/>
唐渭南令李思古清徳頌<lb/>
唐邠寧髙霞寓徳政頌<hi>王良容書</hi>
唐前夏縣令劉晏徳政頌<lb/>
<pb n="KR3h0019_WYG_006-30a"/>
唐東陽令庫狄履温遺愛頌<hi>蕭誠書</hi>
唐偃師令崔府君清徳頌<hi>崔融撰</hi>
唐前唐州刺史李適之徳政頌<hi>蕭誠書</hi>
唐同州刺史崔琮遺愛頌<hi>聿從書</hi>
唐魏博田緒遺愛頌<hi>張清和書</hi>
唐義成李聴徳政頌<lb/>
唐激州髙承簡徳政頌<hi>裴潾書</hi>
唐豫州狄梁公感徳頌<hi>党復書</hi>
<pb n="KR3h0019_WYG_006-30b"/>
唐館陶令徐殻遺愛頌<hi>朱瑗八分</hi>
唐夏縣宰捐徳政頌<hi>張休倩書</hi>
唐西河太守劉寧徳政頌<hi>鄔肜書</hi>
唐薛僅善政頌<hi>崔黄中書</hi>
唐劍南節度使李叔明冠冕頌<hi>趙㴞書在興政</hi>
唐鮮于民里門頌<hi>韓秀實八分在閬州新政</hi>
唐上黨舊宫述聖頌<hi>王綸書</hi>
唐安公美政頌<hi>房璘妻髙氏書</hi>
<pb n="KR3h0019_WYG_006-31a"/>
唐鶺鴒頌<hi>唐明皇書</hi>
　　　唐碣<hi>六</hi>
唐孝子張常洧旌表碣<hi>貞觀五年</hi>
唐樗里子墓碣<hi>張誼書在正元</hi>
唐道州刺史楊公舊隱碣<hi>元和中胡證撰黎焨書李靈省篆</hi>
唐孝子尹仁恕旌表碣<hi>萬嵗通天二年</hi>
唐五羖大夫碣<hi>鄭璉書在鄧州</hi>
唐元魯山墓碣<hi>顔真卿書</hi>
<pb n="KR3h0019_WYG_006-31b"/>
　　　唐銘<hi>七</hi>
唐司空竇抗墓誌銘<hi>武徳五年歐陽詢書</hi>
唐郭知運銘<hi>開元十年蘇頲撰</hi>
唐魏載墓誌銘<hi>垂拱三年</hi>
唐元次山銘<hi>開元三年顔真卿撰并書</hi>
唐令狐文軌像銘<hi>薛純陀書</hi>
唐杜濟墓誌銘<hi>大厯十三年顔真卿撰并書在京兆</hi>
唐重修吳季子墓誌銘<hi>大厯十四年張從申書</hi>
<pb n="KR3h0019_WYG_006-32a"/>
　　　唐誌<hi>十九</hi>
唐殿中侍御史韋翃墓誌<hi>裴休書</hi>
唐温彦博墓誌<hi>歐陽詢書在西京范雍家</hi>
唐太尉王播墓誌<hi>栁公權書在耀州</hi>
唐陸公榮陽縣君墓誌<hi>歐陽詹撰并書在京兆</hi>
唐光化縣主墓誌<hi>書人未詳在京兆</hi>
唐李祐墓誌<hi>王無悔八分</hi>
唐韋文愇墓誌<hi>栁公權書</hi>
<pb n="KR3h0019_WYG_006-32b"/>
唐栁尊師墓誌<hi>兄公權書</hi>
唐董淑妻岑夫人墓誌<hi>在吉州</hi>
唐戴希謙墓誌<hi>子㮙八分在京兆</hi>
唐中允華府君墓誌<lb/>
唐鄧元政墓誌<hi>毛伯政書</hi>
唐郭揆墓誌<hi>顔真卿書在西京范雍家</hi>
唐周法明墓誌<hi>武徳中在黄州</hi>
唐韋器墓誌<hi>吳通微書在西京范雍家</hi>
<pb n="KR3h0019_WYG_006-33a"/>
唐沈傳師墓誌<hi>在萬年</hi>
唐髙匡墓誌<hi>在洛州永年</hi>
唐張徳墓誌<hi>在洛州永年</hi>
唐左將軍馬寔墓誌<hi>貞觀十四年歐陽詹撰并書</hi>
　　　唐記<hi>十三</hi>
唐三龕記<hi>貞觀十三年岑文本撰禇遂良書</hi>
唐豫章冠蓋盛集記<hi>郭圓書</hi>
唐鄠州復縣記<hi>張璪書</hi>
<pb n="KR3h0019_WYG_006-33b"/>
唐樗里子墓記<hi>鄭公誼書</hi>
唐孝敬皇后獻徳記<hi>唐髙宗撰并飛白篆額</hi>
唐陽武復縣記<hi>貞元十九年</hi>
唐太尉遺愛碑隂記<hi>元和六年石洪撰徐浩書</hi>
唐魏郡太守苖晉卿歸鄉記<hi>胡霈然八分在潞州</hi>
唐太宗御製帝京篇<hi>貞觀十六年岑文本撰禇遂良書</hi>
唐宇文顥山隂書述<hi>史惟則八分</hi>
唐顔惟正并商夫人贈誥<hi>子真卿書</hi>
<pb n="KR3h0019_WYG_006-34a"/>
唐刑部尚書太子賔客魏國公述先誥<hi>劉昇八分</hi>
唐開元良吏記<hi>陳秦書在宣州</hi>
　　　唐佛家碑<hi>一百</hi>
唐辨正法師碑<hi>顯慶三年李儼撰薛純陀書</hi>
唐智樂寺碑<hi>咸亨四年唐鄭惠王撰惠王乃髙祖第十三子也</hi>
唐九門縣西浮屠碑<hi>上元三年董行思撰傅得節書</hi>
唐道因法師碑<hi>歐陽通書在京兆</hi>
唐等慈寺碑<hi>貞觀二年顔師古撰在鄭州汜水</hi>
<pb n="KR3h0019_WYG_006-34b"/>
唐大覺禪師國一碑<hi>歸登書在杭州臨安</hi>
唐大逹禪端甫碑<hi>栁公權書在京兆</hi>
唐大照和南普寂碑<hi>李邕書在西京</hi>
唐徳州長夀寺舍利碑<hi>武徳六年</hi>
唐𤣥儼律師碑<hi>徐浩書在趙州</hi>
唐太證禪師曇碑<hi>徐浩書在嵩山</hi>
唐幽州昭仁寺碑<hi>貞觀二年朱子奢撰</hi>
唐三藏和尚不空碑<hi>徐浩書在京兆</hi>
<pb n="KR3h0019_WYG_006-35a"/>
唐西嶽大洞張尊師碑<hi>開元十四年王延齡撰李慈書</hi>
唐楚金禪師碑<hi>吳通微書在京兆</hi>
唐大戒徳律師智丹碑<hi>韓擇木八分在京兆</hi>
唐孟法師碑<hi>貞觀十三年岑文本撰禇遂良書法師名素静江夏安陸人也</hi>
唐李邕嵩嶽寺碑<hi>開元二十七年</hi>
唐懐素律師碑<hi>僧行敦撰王羲之書在京兆</hi>
唐大覺禪師法欽碑<hi>蕭起書在京兆</hi>
唐乗廣禪師碑<hi>劉禹錫書在袁州</hi>
<pb n="KR3h0019_WYG_006-35b"/>
唐開元聖像碑<hi>天寳元年陳知温書</hi>
唐大智禪師義福碑<hi>史惟則八分在京兆</hi>
唐華嚴寺法順大師碑<hi>許康佐書在長安</hi>
唐般舟和尚碑<hi>元和三年栁宗元撰并書</hi>
唐南岳彌陀和尚碑<hi>元和五年栁宗元撰并書</hi>
唐湼槃和尚碑<hi>栁公權書在洪州</hi>
唐實稱大師碑<hi>陳去疾書在廬州</hi>
唐廣徳禪師碑<hi>徐浩書在西京登封</hi>
<pb n="KR3h0019_WYG_006-36a"/>
唐山谷寺璨大師碑<hi>徐浩八分</hi>
唐百巖大師懐暉碑<hi>權徳輿撰鄭餘慶書歸登篆額在長安</hi>
唐大智禪師碑<hi>胡霈然撰集羲之書</hi>
唐道安禪師碑<hi>宋儋書</hi>
唐大興國寺舍利塔碑<hi>越王貞撰集羲之書</hi>
唐左溪大禪碑<hi>毛如補書</hi>
唐明禪師碑<hi>天寳十年鄭炅之撰徐浩書在嵩山</hi>
唐乗真禪師靈塔碑<hi>胡霈然書</hi>
<pb n="KR3h0019_WYG_006-36b"/>
唐大惠禪師𤣥偘碑<hi>顔魯公書</hi>
唐圓通大師碑<hi>張文祐書</hi>
唐元畏三藏碑<hi>沙門藏知篆</hi>
唐大律故懐道闍梨碑<hi>李邕書</hi>
唐珍畏和尚旌徳碑<hi>沙門温雅書</hi>
唐惠郎和尚碑<hi>徐嶠之書</hi>
唐延作寺禪門大徳無積碑<hi>盧間永書</hi>
唐鏡空和尚碑<hi>陸鄙書</hi>
<pb n="KR3h0019_WYG_006-37a"/>
唐同光禪師碑<hi>靈迅書</hi>
唐𤣥覺律師碑<hi>禇庭誨書</hi>
唐珪禪師碑<hi>宋儋書</hi>
唐信行禪師興教碑<hi>薛稷書在京兆</hi>
唐定惠禪師傳法碑<hi>裴休書在京兆</hi>
唐僧道源發願碑<hi>王承視書在鎮府</hi>
唐陳州天雲寺講堂碑<lb/>
唐大雲禪院碑<hi>李邕撰并書在越州</hi>
<pb n="KR3h0019_WYG_006-37b"/>
唐秦望山法華寺碑<hi>李邕撰在越州</hi>
唐東林寺碑<hi>李邕書在江州</hi>
唐陳州龍興寺碑<hi>盧藏用八分</hi>
唐嵩嶽寺碑<hi>開元二十七年胡英書</hi>
唐泗州臨淮普光王寺主碑<hi>栁公權書</hi>
唐龍門石龕像碑<hi>袁元哲書</hi>
唐佛龕碑<hi>禇遂良書在龍門</hi>
唐多寳塔感應碑<hi>顔真卿書在京兆</hi>
<pb n="KR3h0019_WYG_006-38a"/>
唐二聖金剛神碑<hi>瞿㕘八分</hi>
唐㐮州延慶院經藏碑<hi>裴光逺八分</hi>
唐杭州龍興寺碑<hi>李渉八分</hi>
唐赤城山中嚴寺碑<lb/>
唐鳳翔尹李晟為國修寺碑<hi>王播書</hi>
唐述真法師行業碑<hi>洪元慎書</hi>
唐千佛寳塔碑<hi>毛伯正篆在京兆</hi>
唐復東林寺碑<hi>大中十一年崔黯撰栁公權書</hi>
<pb n="KR3h0019_WYG_006-38b"/>
唐嘉興縣寳花寺碑<hi>于頔書</hi>
唐㐮州遍學寺禪院碑<hi>鍾紹京書</hi>
唐奉光寺塔院碑<hi>徐峴書在西京</hi>
唐建福寺三門碑<hi>盧藏用撰集羲之書</hi>
唐吕州普濟寺碑<lb/>
唐正觧寺造神佛龕像碑<hi>在定州</hi>
唐澄城縣阿那寺碑<hi>僧開祕書</hi>
唐静禪法師方<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>碑<hi>鍾紹京書在京兆</hi>
<pb n="KR3h0019_WYG_006-39a"/>
唐天台佛隴禪林寺碑<hi>徐放書在台州</hi>
唐伏䭾神師舍利塔碑<hi>張廷珪八分</hi>
唐淄州開元寺碑<hi>李邕撰并書</hi>
唐大福禪寺浮屠碑<hi>武則天製武三思書在西京</hi>
唐陳孝義寺碑<hi>徐嶠之書在湖州</hi>
唐大用釋迦牟尼佛碑<hi>金元吉書</hi>
唐王摩詰畫璧碑<hi>陳傑書在蘇州雍熈寺</hi>
唐越州龍泉寺碑<hi>董彛書</hi>
<pb n="KR3h0019_WYG_006-39b"/>
唐大唐花寺碑<hi>在和州含山</hi>
唐造釋迦石像碑<hi>關操書</hi>
唐安樂公于鑑像碑<hi>神龍二年</hi>
唐荷澤興化感異靈迹碑<hi>邵宗厚書</hi>
唐敕重置七祖塔寺碑<hi>邵宗厚書</hi>
唐隴興寺四絶碑<hi>大厯八年李華撰張從申書李陽冰篆法慎師書額</hi>
唐洪福寺彌勒像碑<hi>韓滉書</hi>
唐靈仙寺碑<lb/>
<pb n="KR3h0019_WYG_006-40a"/>
唐處士許奭樹經藏<lb/>
唐惠義寺碑<lb/>
唐圭峯禪師碑<hi>大中九年裴休撰并書</hi>
唐永泰寺碑<lb/>
唐天童山景徳寺碑<hi>范的書</hi>
唐㑹隆寺舍利碑<lb/>
唐新州安昌寺碑<hi>乾寧年周庚撰令狐溪書温述篆</hi>
　　　唐佛銘<hi>三十二</hi>
<pb n="KR3h0019_WYG_006-40b"/>
唐大照禪師塔銘<hi>天寳元年盧僎撰史惟則書</hi>
唐懐素律師塔銘<hi>孫弟子元鼎書</hi>
唐忍辱禪師塔銘<hi>楊整書在京兆</hi>
唐太白禪塔銘<hi>范的書在明州</hi>
唐大覺禪師塔銘<hi>王儞書在杭州</hi>
唐智逺禪師塔銘<hi>陳懐書在長安</hi>
唐百巖大師銘<hi>權徳輿撰鄭餘慶書歸登篆在長安</hi>
唐東林寺臨壇天徳塔銘<hi>弟子雲臯書</hi>
<pb n="KR3h0019_WYG_006-41a"/>
唐𤣥隱禪師塔銘<hi>天寳十一年徐浩撰并書在嵩山</hi>
唐道安和尚舍利塔銘<lb/>
唐大智禪師塔銘<hi>吳承嗣書在嵩山</hi>
唐元畏墓誌銘<lb/>
唐瑶畏塔銘<lb/>
唐大徳利正法師墓誌銘<lb/>
唐大辨禪師塔銘<lb/>
唐大德禪師元祕塔銘<hi>張乾䕶書</hi>
<pb n="KR3h0019_WYG_006-41b"/>
唐温禪師塔銘<hi>王文秉書</hi>
唐悟真大師塔銘<hi>歸稱書</hi>
唐法玩禪師塔銘<lb/>
唐靈迅禪師塔銘<lb/>
唐净飛禪師塔銘<lb/>
唐法王寺大徳惠演塔銘<lb/>
唐㑹善寺安和尚塔銘<lb/>
唐利渉法師塔銘<hi>唐𤣥宗書</hi>
<pb n="KR3h0019_WYG_006-42a"/>
唐大聖舍利寳塔銘<hi>吳通微書在鳳翔</hi>
唐僧邕禪師舍利塔銘<hi>歐陽詢書在西京范雍家</hi>
唐千福寺多寳塔銘<hi>劉秦書</hi>
唐無憂王寺大聖真身塔銘<hi>王璠書在鳳翔</hi>
唐河内寧照寺鐘銘<hi>武盡禮書</hi>
唐岐州法門寺舍利塔銘<hi>賀蘭敏之撰并書</hi>
唐萬年寺鐘銘<hi>魏大空書</hi>
唐阿育王寺舍利塔銘<hi>張行博書</hi>
<pb n="KR3h0019_WYG_006-42b"/>
　　　唐佛記<hi>二十七</hi>
唐大智禪師碑隂記<hi>史惟則八分</hi>
唐律藏院戒壇記<hi>顔魯公書在撫州</hi>
唐修封禪壇記<hi>賈膺福小楷</hi>
唐般若臺記<hi>李陽冰篆在福州</hi>
唐萬回大師神迹記<hi>開元二十五年徐彦伯撰史惟則八分在京兆</hi>
唐司馬山彌勒佛石像記<hi>在澤州晉城</hi>
唐盧舍那珉像記<hi>蔡有鄰八分在定州</hi>
<pb n="KR3h0019_WYG_006-43a"/>
唐東平王冩真院記<hi>在東京相國寺</hi>
唐清泉寺大藏經記<hi>韓梓材書在慈谿</hi>
唐建塼浮屠記<hi>許静金隸</hi>
唐啓大聖塔真身記<lb/>
唐頭陀寺記<hi>陸東之書</hi>
唐長生田記<lb/>
唐顔顒題記<lb/>
唐開元寺講堂記<hi>盧中敏書在陳州</hi>
<pb n="KR3h0019_WYG_006-43b"/>
唐龍牙禪院記<lb/>
唐修香山寺記<hi>白居易撰并書</hi>
唐天竺寺新鐘及樓記<hi>釋戒成書</hi>
唐少林寺石像記<hi>天寳八年</hi>
唐㑹善戒壇記<lb/>
唐永泰寺修古塔記<lb/>
唐張法夀造石像記<lb/>
唐宣公律院記<lb/>
<pb n="KR3h0019_WYG_006-44a"/>
唐三世頌文<hi>神龍二年</hi>
唐塔隂文<hi>唐𤣥度撰在京兆</hi>
唐龍興寺七祖堂頌<hi>胡霈然書</hi>
唐傳菩薩戒頌<lb/>
　　　唐道家碑<hi>三十二</hi>
唐至徳觀孟法師碑<hi>貞觀十六年岑文本撰禇遂良書</hi>
唐𤣥静先生碑<hi>大厯七年栁識撰張從申書李陽冰篆在茅山</hi>
唐𤣥静先生李含光碑<hi>顔真卿書在茅山</hi>
<pb n="KR3h0019_WYG_006-44b"/>
唐昇𤣥先生劉從政碑<hi>栁公權書在京兆</hi>
唐華陽觀王執先生碑<hi>王𤣥宗書在茅山</hi>
唐太平觀主王知逺碑<hi>徐顧粲書在茅山</hi>
唐宗聖觀主尹文操碑<hi>員半千撰在鳳翔</hi>
唐雲臺觀主張敬忠碑<hi>郭漸書在華山</hi>
唐昇真先生王知逺碑<hi>齊懐夀書</hi>
唐興唐觀主郭先生碑<hi>徐浩書</hi>
唐桃源觀三洞閻寀君碑<hi>董侹書</hi>
<pb n="KR3h0019_WYG_006-45a"/>
唐中嶽劉真人碑<hi>盧洪八分</hi>
唐中嶽潘尊師碑<hi>王適撰并書</hi>
唐韓覃尊師碑<hi>司馬緬書</hi>
唐天台桐栢觀碑<hi>韓擇木八分</hi>
唐龍興宫碧落碑<hi>咸亨元年陳惟玉書</hi>
唐太清宫鐘碑<hi>栁公權書在京兆</hi>
唐王隂二君影堂碑<hi>儲伯陽書</hi>
唐㞳山觀碑<lb/>
<pb n="KR3h0019_WYG_006-45b"/>
唐茅山三洞景照法師韋公碑<hi>竇泉書</hi>
唐宗勝觀碑<hi>歐陽詢書在鳳翔</hi>
唐髙嶽真君碑<hi>蕭誠書</hi>
唐修桐栢觀碑<hi>太和四年元稹撰并書</hi>
唐茅山崇元觀碑<hi>楊幽徑撰并書</hi>
唐龍角山慶書觀紀聖碑<hi>唐明皇八分在晉州神山</hi>
唐亳州老子聖母碑<hi>吕獻臣隸</hi>
唐崇元觀聖祖院碑<hi>徐從吉八分</hi>
<pb n="KR3h0019_WYG_006-46a"/>
唐陽翟縣潁陽觀碑<hi>史惟則八分</hi>
唐天寳觀碑<hi>鮮于仲通撰</hi>
唐益州大千秋觀碑<hi>管師書</hi>
唐西嶽真君觀碑<hi>韋聖書</hi>
南唐義興縣興道觀北極殿碑<hi>徐鍇隸徐鉉篆</hi>
　　　道家銘頌記<hi>二十三</hi>
唐真源觀鐘銘<hi>唐𤣥宗八分在太清宫</hi>
唐太和先生王𤣥宗授銘<lb/>
<pb n="KR3h0019_WYG_006-46b"/>
唐曲阿縣齊鄉觀鐘銘<hi>殷度書</hi>
唐紫極宫鐘銘<hi>沙門少紀書</hi>
南唐紫極宫石磬銘<hi>徐鍇撰并篆</hi>
唐太清宫鐘銘<hi>栁公權書</hi>
唐修降誕金籙齋頌<hi>衛包書</hi>
唐慶堂觀金籙齋頌<hi>天寳九年衛包撰史惟則八分</hi>
唐索法師精行清徳頌<hi>范希璧書在京兆</hi>
唐嵩陽觀紀聖徳感應頌<hi>徐浩八分</hi>
<pb n="KR3h0019_WYG_006-47a"/>
唐紫極宫述道徳頌<hi>韓滉書</hi>
唐上黨啓聖宫頌<hi>唐𤣥宗八分</hi>
唐太清宫靈溪地頌<hi>李芝芳撰</hi>
唐修三元黄籙壇碑頌<hi>楊江書在汾江</hi>
唐紫極宫玉真宫主修功徳頌<hi>吳郁書</hi>
唐麻姑仙壇記<hi>顔魯公書在建昌</hi>
唐平公修紫氣極宫記<hi>賈島書在晉州</hi>
唐天柱山天柱觀記<hi>大厯五年吳筠撰并書</hi>
<pb n="KR3h0019_WYG_006-47b"/>
唐夀州紫極宫記<hi>王維真書</hi>
唐三茅下泊宫記<hi>盧士年書</hi>
唐桃源新修壇記<hi>甘從福書</hi>
唐太清宫齋醮記<lb/>
唐啓聖宫石臺敕書<lb/>
　　　祠廟<hi>八十七</hi>
唐后土祠神廟碑<hi>唐𤣥宗製并八分</hi>
唐<hi>闕</hi>　　　<hi>厯三年季展書</hi>
<pb n="KR3h0019_WYG_006-48a"/>
唐崔郡先廟碑<hi>劉覺夫八分在京兆</hi>
唐贈太保郭敬之廟碑<hi>顔真卿書在京兆</hi>
唐贈太保顔惟正廟碑<hi>子真卿撰并書在京兆</hi>
唐涇原馬璘廟碑<hi>顔真卿書在京兆</hi>
唐黄陵廟碑<hi>長慶元年韓愈撰沈傳師書在潭州湘隂</hi>
唐柳侯羅池廟碑<hi>長慶三年韓愈撰沈傳師書</hi>
唐魏摹先廟碑<hi>栁公權書在京兆</hi>
唐田𢎞正家廟碑<hi>元和八年韓愈撰胡證八分在京兆</hi>
<pb n="KR3h0019_WYG_006-48b"/>
唐泰山君改髙樓碑<lb/>
唐張仙師靈廟碑<hi>李永書在陵州</hi>
唐楊瑒廟碑<hi>王曾八分在京兆</hi>
唐李晟先廟碑<hi>韓秀弼八分在京兆</hi>
唐馬璲新廟碑<hi>于紹書在京兆</hi>
唐相國于頔先廟碑<hi>歸登八分在京兆</hi>
唐令狐楚先廟碑<hi>劉禹錫書</hi>
唐封文宣王祠碑<hi>唐𤣥宗製王全榮書</hi>
<pb n="KR3h0019_WYG_006-49a"/>
唐魯孔子廟碑<hi>張廷珪八分</hi>
唐漢黄丞相新廟碑<hi>張從申書</hi>
唐江陵君吕諲祠廟碑<hi>上元二年元結撰顧戒奢書</hi>
唐岱嶽天齊王靈應碑<hi>萬賔書</hi>
唐南海神廟碑<hi>元和十五年韓愈撰陳諫書</hi>
唐攝山明徴君碑<hi>髙正臣書</hi>
唐魏文侯廟碑<hi>田琦八分</hi>
唐重立徐偃王碑<hi>姚宗八分</hi>
<pb n="KR3h0019_WYG_006-49b"/>
唐河東鹽池靈慶公神碑<hi>韋縱書</hi>
唐要柵湫神祠碑<hi>房晉撰</hi>
唐西嶽神廟碑<hi>趙文深八分</hi>
唐汾陽王廟碑<hi>貞元二年髙叅撰僧開秘書</hi>
唐處州文宣王廟碑<hi>任迪書</hi>
唐中嶽嵩山靈廟碑<hi>大安二年</hi>
唐蜀國公尉遲逈廟碑<hi>蔡有鄰八分</hi>
唐沐澗魏夫人廟碑<hi>僧從謙書</hi>
<pb n="KR3h0019_WYG_006-50a"/>
唐鄧州文宣王廟碑<hi>顔頩書</hi>
唐西楚伯王碑<hi>賀蘭瑊書</hi>
唐許州文宣王廟碑<hi>盧佳書</hi>
唐河瀆靈源公祠碑<hi>趙復書</hi>
唐漢淮瀆廟碑<hi>釋曠書</hi>
唐修北嶽廟碑<lb/>
唐封廣順王廟碑<hi>李承祐書</hi>
唐夏禹廟碑<hi>魏庚書在陽翟</hi>
<pb n="KR3h0019_WYG_006-50b"/>
唐汝州廣成子廟碑<hi>孫權書</hi>
唐修中嶽廟碑<hi>李芳郁書</hi>
唐葉君廟碑<hi>趙曽書</hi>
唐王仙君廟碑<hi>在延昌</hi>
唐汾州創置城隍廟碑<hi>李匡業書</hi>
唐梁國公狄仁傑生祠記<hi>張廷珪八分</hi>
唐孔子廟堂記<hi>虞世南書在京兆</hi>
唐城隍廟記<hi>乾元二年李陽冰撰并書在處州</hi>
<pb n="KR3h0019_WYG_006-51a"/>
唐張將軍魯君新廟碑<hi>龍紀元年李巨川撰唐彦謙書</hi>
唐修文宣王廟記<hi>鄭彦藻八分在黄州</hi>
唐改修季子廟記<hi>張從申書</hi>
唐重修繁城廟記<lb/>
唐新修魏文侯廟記<lb/>
唐修伏羲廟記<hi>趙榖書在陳州</hi>
唐修敬亭府君廟宇記<hi>劉重約書</hi>
唐召伯祠堂記<hi>房次卿書在陜州</hi>
<pb n="KR3h0019_WYG_006-51b"/>
唐李聴修堯祠記<hi>白敏中撰在滑州</hi>
唐舞陽侯樊君祠堂記<hi>天寳二年唐王利器撰史惟則八分徐浩篆額</hi>
唐磻溪廟記<hi>咸通二年張翔撰髙駢書</hi>
唐縉雲縣令修文宣王廟記<hi>上元二年李陽冰撰并書</hi>
唐益州學舘廟堂記<hi>顔真卿書</hi>
唐修劉昇廟記<hi>劉權書在㐮州</hi>
唐王仙公廟記<hi>髙重明書</hi>
唐春申君廟記<hi>史惟則八分</hi>
<pb n="KR3h0019_WYG_006-52a"/>
唐諸葛武侯祠堂記<hi>栁公權書</hi>
唐牛龍堂記<hi>郭延禧書</hi>
唐雙廟記<hi>杜勸書</hi>
唐慶州刺史曹慶福修廟記<hi>裴潾書</hi>
唐修廟記<hi>杜勸書</hi>
唐修張中丞等廟記<hi>趙日安書</hi>
唐修文漢廟記<hi>黄執中書</hi>
唐淮安王趙公祠堂記<hi>魏永書</hi>
<pb n="KR3h0019_WYG_006-52b"/>
唐復禹袞冕并修廟記<hi>馬禎書</hi>
唐修淮陽太守李公廟記<hi>慕容鎬書</hi>
唐修龍池張公廟記<hi>趙耕撰</hi>
唐天柱山司命真君廟記<hi>楊琡書</hi>
唐鹽宗神祠新記<hi>大厯中錢義方撰盛濤八分</hi>
唐河中薛正夏縣修家廟記<lb/>
唐啓母廟記<hi>沮渠智烈書</hi>
唐少<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>記<hi>沮渠智烈書</hi>
<pb n="KR3h0019_WYG_006-53a"/>
唐項王碑隂述<hi>顔真卿書在湖州</hi>
唐馬先生廟録<hi>崔植撰在虞城</hi>
唐陳隱王祠碣文<hi>衛憑撰</hi>
又洛神賦<hi>在同州</hi>
唐蘄州刺史杜敏生祠頌<hi>史惟則八分</hi>
　　碑刻二<lb/>
　　　宫宇<hi>三十八</hi>
唐華蕚樓記<hi>徐浩書</hi>
<pb n="KR3h0019_WYG_006-53b"/>
唐山南西道驛路記<hi>開成四年</hi>
又新修驛路記<hi>俱栁公權書</hi>
唐食堂記<hi>羅希奭八分在長安</hi>
又新驛記<hi>李陽冰篆在滑州</hi>
唐洛陽縣食堂記<hi>韓擇木八分</hi>
唐新修驛路記<hi>興元中栁公權書</hi>
唐渑池縣復南館記<hi>盧元卿八分</hi>
唐射堂記<hi>大厯十二年顔真卿書在湖州</hi>
<pb n="KR3h0019_WYG_006-54a"/>
唐御史臺精舍記<hi>開元十一年崔湜撰梁昇卿八分</hi>
唐閩遷新社記<hi>大中十年僕陽宁撰</hi>
唐樊宗師絳守居園池記<hi>長慶三年</hi>
唐南嚴亭記<hi>李蕃書</hi>
唐五夫人堂記<hi>畢誠撰并書</hi>
唐寒亭記<hi>瞿令問八分</hi>
唐劍州重陽亭記<hi>李商隱撰</hi>
唐邠州東㕔記<hi>李景初書</hi>
<pb n="KR3h0019_WYG_006-54b"/>
唐濠州四望亭記<hi>李紳書</hi>
唐洪州東湖亭記<hi>崔濤書</hi>
唐㐮州新學記<hi>羅譲書</hi>
唐滑州節堂記<hi>劉三復八分</hi>
唐修靈異廟記<hi>衛包書及隂篆</hi>
唐山亭院記<hi>王祐書</hi>
唐新造白蘋洲五亭記<hi>馬讚書</hi>
唐陽翟縣㕔記<hi>吳宗丹書</hi>
<pb n="KR3h0019_WYG_006-55a"/>
唐尚書省新修驛記<hi>鄭餘慶書</hi>
唐濟祠新西海亭記<hi>韋行質書</hi>
唐潁陽令㕔記<lb/>
唐汾陽王真堂記<hi>李鶚書</hi>
唐華州刺史新㕔堂記<hi>吳宗丹書</hi>
唐鄧州城北亭樓記<hi>李躅書</hi>
唐衆香寺南亭記<hi>李記書</hi>
唐萬年宫銘<hi>髙宗製并書在麟遊</hi>
<pb n="KR3h0019_WYG_006-55b"/>
唐宣州東門頌<hi>張敬𤣥書</hi>
唐國學頌<hi>韓擇木八分</hi>
唐華州廨中浚閣文<hi>李正撰</hi>
唐晏濟瀆序<hi>韓希昌書</hi>
唐鄆州漢堂詩<hi>韓愈撰牛僧孺書</hi>
唐登逍遥樓詩<hi>唐太宗書</hi>
　　　山水<hi>五十六</hi>
唐温泉碑<hi>唐太宗撰并書在臨潼</hi>
<pb n="KR3h0019_WYG_006-56a"/>
唐放生池碑<hi>天寳十年顔真卿書</hi>
唐楚州莎羅樹碑<hi>李邕書</hi>
唐八馬坊碑<hi>韋從訓書在麟遊</hi>
唐禹穴碑<hi>韓梓材書在趙州</hi>
唐符離縣濉水石橋碑<hi>房晉撰</hi>
唐滑州節度使令狐彰開河碑<hi>徐浩書</hi>
唐晉祠新松碑<hi>顔頵書</hi>
唐四證堂碑<hi>李商隱撰并書</hi>
<pb n="KR3h0019_WYG_006-56b"/>
唐費亭臨渙之碑<hi>漢儒先生陽</hi>
唐九成宫醴泉銘<hi>貞觀六年魏徴撰歐陽詢書在麟遊</hi>
唐浯溪銘<hi>李康篆在祁陽</hi>
唐怡亭銘<hi>永泰元年裴虬撰李莒八分李陽冰篆刻於島石</hi>
唐㤀歸臺銘<hi>李陽冰篆在處州</hi>
唐窪罇銘<hi>永泰二年元結撰瞿令問書</hi>
唐右堂銘<hi>元結撰髙重明書</hi>
唐仙都山銘<hi>王光書在處州</hi>
<pb n="KR3h0019_WYG_006-57a"/>
唐鄱陽銘<hi>歐陽詢書</hi>
唐庶子泉銘<hi>大厯六年李陽冰撰并書在滁州</hi>
唐放生石柱銘<hi>天寳六年在㐮州</hi>
唐李氏汙尊銘<hi>李陽冰篆</hi>
唐景陽井銘<hi>開元二十一年</hi>
唐滑州臺銘<hi>李季卿撰令狐彰書</hi>
唐貪泉銘<hi>薛希撰一本篆</hi>
唐砥柱銘<hi>薛純陀書</hi>
<pb n="KR3h0019_WYG_006-57b"/>
唐銘<hi>袁兹書</hi>
唐昆明池堰銘<hi>徐𤨏書</hi>
唐滑州新井銘<lb/>
唐宋武授命壇記<hi>陸徳八分在夀春</hi>
唐㐮州宜城韓公井記<lb/>
唐桃源縣山界記<lb/>
唐侯臺記<hi>蘇靈芝書</hi>
唐修浯溪記<hi>羅㳙書</hi>
<pb n="KR3h0019_WYG_006-58a"/>
唐華陽巖記<hi>瞿令問八分在道州</hi>
唐復黄陂記<hi>元和三年侯喜撰楊正書在汝州</hi>
唐石室記<hi>開元十五年李邕撰張廷珪書在端州</hi>
唐興福寺搗練石記<hi>天寳六年</hi>
唐白蘋亭記<hi>元結撰史縞隸</hi>
唐石井欄記<hi>胡證八分</hi>
唐盧頊禱聰明山記<hi>元和二年盧頊撰</hi>
唐王粲石井欄記<hi>李掖書在㐮州</hi>
<pb n="KR3h0019_WYG_006-58b"/>
唐陪封明府游靈巖瀑布泉記<hi>唐仲能撰并書</hi>
唐辨石鐘山記<hi>太和元年李渤撰在江州</hi>
唐李幼卿新鑿瑯琊泉題記<hi>李陽冰篆</hi>
唐新開隱山記<hi>韓方明八分</hi>
唐常州刺史孟簡重開孟瀆記<hi>在武進</hi>
唐鮮于氏離堆記<hi>顔真卿撰并書在新政</hi>
唐南陽縣㕔西墉記<hi>寳應元年徐方回撰并書</hi>
唐雍王游三門記<hi>李進書</hi>
<pb n="KR3h0019_WYG_006-59a"/>
唐陽翟縣石橋記<hi>崔周衡書</hi>
唐滑亭記<hi>永平元年崔㻮書</hi>
唐潛溪記<hi>咸通八年</hi>
唐三墳記<hi>李陽冰撰并書在京兆</hi>
唐義井記<hi>王合書</hi>
唐無紫芝琴臺記<hi>宋整書</hi>
唐開汾河記<hi>董淑經書</hi>
　　　題名<hi>三十七</hi>
<pb n="KR3h0019_WYG_006-59b"/>
唐髙宗幸萬年宫百官題名<lb/>
唐謁金天王題名<hi>顔真卿書</hi>
唐吉州清凉山靖居寺題名<hi>顔真卿書</hi>
唐江寧國題名<hi>顔真卿書</hi>
唐金天王題名<hi>沈傳師書</hi>
唐平淮將佐華嶽廟題名<hi>開元二十三年馮鍯八分</hi>
唐韓愈題名<hi>元和四年與梅聖俞公遊嵩山入天封宫名刻石柱上</hi>
唐李徳裕題名<hi>淮南與書寄鄭俞</hi>
<pb n="KR3h0019_WYG_006-60a"/>
唐李紳題名<lb/>
唐福光寺塔題名<hi>元和四年石洪撰王仲紓書在西京</hi>
唐書經人題名<hi>徐浩書在西京</hi>
唐中牟列子觀題名<hi>王起撰李徳裕書</hi>
唐沈傳師題名<hi>在昇州撒山</hi>
唐李臯題名<lb/>
唐魏元忠題名<lb/>
唐盧鈞題名二<lb/>
<pb n="KR3h0019_WYG_006-60b"/>
唐峿山題名<lb/>
唐李克周安天王題名<lb/>
唐永州刺史穆君虞題名<lb/>
唐容州經略杜濛題名<lb/>
唐河南尹辛祕題名<hi>在香山寺</hi>
唐香山寺李勛等題名<lb/>
唐李戒題名<lb/>
唐甘棠館題名<hi>貞元中史錫八分</hi>
<pb n="KR3h0019_WYG_006-61a"/>
唐㑹善寺李緘題名<lb/>
唐少林寺盧貞題名<lb/>
唐李商隱華州使院石柱記<lb/>
唐大厯十年具官名氏記<hi>李陽冰篆在洛陽</hi>
唐建中二年同年記<hi>在長安</hi>
唐正元七年同年官記<hi>韓秀弼書在長安</hi>
唐杜佑賔佐記<lb/>
唐副元帥㕔陛刻石記<hi>蕭良童書</hi>
<pb n="KR3h0019_WYG_006-61b"/>
唐尚書省郎官石記<hi>陳九言撰張旭書</hi>
唐後石幢記<hi>郭圖書在洪州</hi>
唐新石幢記<hi>陳表仁書</hi>
唐那舍碑側<hi>顔真卿書在東林寺</hi>
唐題逺公影堂碑隂<hi>僧雲臯撰并書</hi>
　　　藝文<hi>一百一十一</hi>
唐明皇送李邕赴滑州詩<hi>桓元封書</hi>
唐茶山詩<hi>袁髙于頔李吉甫碑後徐璹書</hi>
<pb n="KR3h0019_WYG_006-62a"/>
唐碣禹廟詩<hi>徐浩書</hi>
唐龍門十二韻詩<lb/>
唐寳林寺五言詩<hi>徐浩書</hi>
唐香山寺八節灘詩<hi>白居易書</hi>
唐法華寺二十韻詩<hi>太和八年李紳撰并篆在越州</hi>
唐遊道林岳麓寺詩<hi>長慶中沈傳師撰并書</hi>
唐冬日洛城北謁𤣥元皇帝廟詩<hi>天寳中杜甫撰陸肱書</hi>
唐醉吟先生詩<lb/>
<pb n="KR3h0019_WYG_006-62b"/>
唐蒙泉詩<hi>沈傳師撰宇文鼎書</hi>
唐幸流杯亭侍宴詩<hi>乆視元年李嶠撰殷仲容書</hi>
唐秋日登東郡樓望賛皇山詩<hi>李徳裕八分</hi>
唐僧靈澈詩<hi>元和四年在廬山</hi>
唐神女廟詩<hi>貞元十四年</hi>
唐淮山廟詩<hi>張彦逺𨽻</hi>
唐玉蘂詩<hi>沈傳師李徳裕唱和</hi>
唐太后御製詩<hi>王知敬書在少林寺</hi>
<pb n="KR3h0019_WYG_006-63a"/>
唐平泉山居詩<hi>開成五年李徳裕撰</hi>
唐薛平等禹廟禱雨詩<hi>太和中其間馬宿馮定李紳賡相唱和在趙州</hi>
唐題阮容舊居詩<hi>李陽冰撰縉雲隱士阮容者書名不傳</hi>
唐韓愈谿堂詩<hi>牛僧孺書</hi>
唐鄭薫雪霽開講詩<hi>在池州</hi>
唐獻淮南王兼書情五十韻詩<hi>劉權撰儲權書</hi>
唐明皇贈趙法師詩二首<lb/>
唐上黨宫宴羣臣故老詩<hi>唐明皇書</hi>
<pb n="KR3h0019_WYG_006-63b"/>
唐修香山寺詩<hi>白居易撰賀䭾甚書</hi>
唐懐圓寂上人五言詩<hi>顔真卿撰并書</hi>
唐鄭畋謁昇仙太子廟詩<lb/>
唐張景佚葉公廟詩<lb/>
唐馮宿遊濟祠廟詩<lb/>
唐少林寺詩<hi>鄭澣撰李紳書</hi>
唐天皇太后閑居唱和詩<lb/>
唐題鴻臚書堂詩<hi>裴處權</hi>
<pb n="KR3h0019_WYG_006-64a"/>
唐崔潭龜詩<hi>蔡有隣𨽻</hi>
唐令狐彰華山詩<hi>史惟則八分</hi>
唐代宗送令狐彰赴河南詩序<lb/>
唐禇遂良聖教序<hi>在京兆</hi>
唐冬日盧藏用上座院序<hi>程浩撰吳通微書</hi>
唐懐仁聖教序<hi>在京兆</hi>
唐破邪論并序<hi>虞世南小楷</hi>
唐石洪鍾山林下集序<hi>貞元二十年石洪為浮圖總悟作也</hi>
<pb n="KR3h0019_WYG_006-64b"/>
唐韓愈送李愿歸盤谷序<hi>貞元中在濟源</hi>
唐五太守宴小洞庭序<hi>蘇源明撰并書</hi>
唐明皇注道徳經<hi>開元二十七年在懐州</hi>
唐明皇注孝經<hi>在京兆</hi>
唐注教戒經<lb/>
唐注金剛經<hi>栁公權書</hi>
唐注黄庭經<hi>永和十二年王羲之書黄庭經者乃晉魏時道家養生書也</hi>
唐佛遺教經<hi>薛稷撰僧行敦書</hi>
<pb n="KR3h0019_WYG_006-65a"/>
唐佛說尊勝經<hi>咸通五年于僧翰書在洞庭山</hi>
唐新集金剛經<hi>唐𤣥宗書</hi>
唐佛說阿彌陀經<hi>陽釐書</hi>
唐道徳經<hi>𢎞農太守趙冬曦書</hi>
唐多心經<hi>天寳九年鄭澣撰皇太子誦書</hi>
唐佛頂尊勝陁羅尼經<hi>盧元載書在<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>縣</hi>
唐陁羅尼經<hi>牛僧孺𨽻在香山寺殿上</hi>
唐佛頂心陁羅尼經<hi>王奐之書</hi>
<pb n="KR3h0019_WYG_006-65b"/>
唐陁羅尼經<hi>崔諭書呪崔元書經崔衡書記</hi>
唐楞伽阿跋多羅經<hi>吕向書徐浩題</hi>
唐燃燈經<hi>在汾州衙土地廟中</hi>
唐𤣥宗哀册文<hi>史惟則八分武少儀記在潞州</hi>
唐韓賞祭華嶽廟文<hi>韓擇木八分在華山</hi>
唐張和靖祭唐叔文<hi>李徳裕撰</hi>
唐刻秦李斯篆詛楚文<hi>在鳳翔府衙</hi>
唐獨孤哲祭葉公廟文<lb/>
<pb n="KR3h0019_WYG_006-66a"/>
唐天后發願文<lb/>
唐四皓畫圖文<hi>竇庠書</hi>
唐述刋勒手詔碑隂文<hi>田畸八分</hi>
唐没賀舍利傳<hi>崔璹撰在京兆</hi>
唐陸文學傳<hi>咸通十五年</hi>
唐佛石跡圖傳<hi>薛稷書</hi>
唐東夏大乘師資真傳<hi>李嵓書</hi>
唐老子孔子顔子賛<hi>唐𤣥宗製李邕書在海州</hi>
<pb n="KR3h0019_WYG_006-66b"/>
唐顔真卿書東方朔畫賛<hi>天寳十三年晉夏侯湛撰</hi>
唐盧奐㕔事賛<hi>開元二十四年唐明皇撰并書在陜州</hi>
唐智者大師畫賛<hi>顔顒書</hi>
唐遊善權寺呈李功曹賛<hi>李飛書</hi>
唐雲臺觀修三方功徳并中方容賛<hi>衛包術篆</hi>
唐巴州光福寺南木歌<hi>嚴武撰史俊書</hi>
唐天章雲篆碑隂文<hi>夀王清書在蜀州青城山</hi>
唐敇楊源復褒邊洞𤣥升仙語<hi>唐明皇書</hi>
<pb n="KR3h0019_WYG_006-67a"/>
唐李諒湘中紀行<lb/>
唐韋虛牟新歩虚詞<lb/>
唐白楊篇<hi>張悅撰劉睿書</hi>
唐鄭餘慶贈無憂大王寺大徳詩<hi>談適書</hi>
唐令狐楚題郭尊師呪<hi>盧傳禮撰并書</hi>
唐令長新戒<hi>開元中𤣥宗戒縣令六一河内二虞城三不知處四汜水五穣其六舞陽</hi>
唐畫賛碑隂記<hi>天寳十三年顔真卿撰并書</hi>
唐干禄字法書<hi>顔真卿書</hi>
<pb n="KR3h0019_WYG_006-67b"/>
唐沙門佛藏寺上表并代宗批答<hi>在京兆</hi>
唐江西使院小史<hi>陸蔚之書在洪州</hi>
唐十善業道經要畧<hi>裴休書在滑州</hi>
唐刻樂毅論<hi>王羲之書</hi>
唐陁羅尼經幢<hi>王奐之書在潤州</hi>
唐流杯亭碑隂記<hi>陸長源書在汝州</hi>
唐刻蘇太守二文記<hi>令狐楚撰</hi>
唐聖教序述聖記<hi>調露二年禇遂良撰</hi>
<pb n="KR3h0019_WYG_006-68a"/>
唐令狐楚登白樓賦<hi>咸通二年子綯書</hi>
唐李徳裕大孤山賦<hi>㑹昌五年王文秉刻</hi>
唐謚文宣王追封兗公等詔<hi>李潤書在淄州</hi>
唐兗州司馬王仁恭祭岳頌<hi>杜行均八分</hi>
唐潘存公說<lb/>
唐法如禪師行狀<lb/>
唐奏舜廟狀<hi>瞿令問八分在道州</hi>
唐韓覃幽林思<hi>武后時在嵩山</hi>
<pb n="KR3h0019_WYG_006-68b"/>
唐金字波羅碑<hi>在香山寺</hi>
唐商餘操<hi>韓擇木八分</hi>
唐賜中嶽隱士旬徒巨源敕并源謝表<lb/>
唐僧惠幹乞題大通大照塔額表并唐肅宗批答<lb/>
唐釋思益梵問<hi>姚子等書徐浩題</hi>
　　　傳模<hi>五十一</hi>
魏鍾繇上魏武帝表<hi>王濛書</hi>
晉王羲之治頭眩方帖<lb/>
<pb n="KR3h0019_WYG_006-69a"/>
晉王羲之文帖<hi>胡恢摸在昇州雷平山</hi>
晉王右軍法帖<hi>胡恡題</hi>
晉王右軍法帖<hi>在石楊休家二十三字</hi>
晉王獻之帖<hi>有栁公權批國清僧狀跋</hi>
唐懐素草帖<hi>有李中書長深字</hi>
唐懐素草帖<hi>慶厯戊子摸</hi>
唐懐素草帖<hi>在石楊休家</hi>
唐太宗帖<hi>在石楊休家</hi>
<pb n="KR3h0019_WYG_006-69b"/>
唐顔魯公與夫人帖<hi>在宋次道舍人家</hi>
唐歐陽詢金蘭帖<lb/>
唐歐陽詢天氣帖<lb/>
唐栁公權帖<hi>王廣淵摸</hi>
唐馬雄草帖<lb/>
唐于正素座主帖<hi>髙閑草書</hi>
唐聖宫石臺勒書<hi>裴灌書蕭誠題</hi>
唐十體書<hi>唐𤣥度書在宋庠家</hi>
<pb n="KR3h0019_WYG_006-70a"/>
唐桓宣武草書十六字并吳王楊渭題石<hi>在楊休家</hi>
唐刻王右軍與郭王書<lb/>
唐白居易與劉孟得書<hi>在闕州</hi>
唐歐陽率更傳授千家文訣<hi>趙摸千字文</hi>
唐歐陽詢與李夫人帖<lb/>
唐歐陽詢與蔡明逺書<lb/>
唐歐陽詢與盧八書<lb/>
唐歐陽詢論二張等書<lb/>
<pb n="KR3h0019_WYG_006-70b"/>
唐孫過庭書譜<lb/>
唐蘇彦語箴<hi>歐陽詢書</hi>
唐張長史千文<lb/>
唐智永真草千文<lb/>
唐智永真草蘭亭序<hi>内有因痛字改</hi>
唐晉七賢書<hi>有宋景等書</hi>
唐謝靈運書<lb/>
唐李士衡書<lb/>
<pb n="KR3h0019_WYG_006-71a"/>
唐刻王右軍書<hi>有歐陽詢等題</hi>
唐裴休大中莊嚴塔<lb/>
唐釋恩益荅澈禪師碑<hi>齊已書</hi>
唐泗州護國大師貫休碑<lb/>
唐顔魯公送劉太冲序<lb/>
唐齊已長生粥䟽<lb/>
唐裴休書三乘遺典之藏<hi>在㐮州</hi>
唐祖堂裴休書<lb/>
<pb n="KR3h0019_WYG_006-71b"/>
唐躭母鞠氏贈東萊郡大君誥<hi>王丕書在賈黄中家</hi>
唐狄仁傑除内史制<lb/>
唐乞鹿脯狀<hi>在李士衡家</hi>
唐太宗批荅李順先生賀狀<hi>在鳳翔</hi>
唐征遼平定字<hi>貞觀十九年唐太宗書在華隂</hi>
唐黄帝祠字<hi>李陽冰篆在處州</hi>
唐敇諡大寂禪師字<hi>裴休書在洪州</hi>
唐聖像應見說<hi>蘇靈芝書</hi>
<pb n="KR3h0019_WYG_006-72a"/>
唐龍鳴寺碑<hi>貞觀二十五年臨江軍李陽冰篆</hi>
　　　宋碑<hi>法帖附共九十二</hi>
宋李西臺處巽翻刻嶧山碑<hi>在應天府學</hi>
宋鄭州開元寺碑<hi>張維書</hi>
宋茅山二十三代國師碑<hi>蔡仍書</hi>
宋崇禧觀碑<hi>王古書</hi>
宋韓文公廟碑<hi>蘇軾撰真書</hi>
宋狄梁公廟碑<hi>范仲淹撰黄庭堅真書在九江彭澤</hi>
<pb n="KR3h0019_WYG_006-72b"/>
宋天涯海角亭碑<lb/>
宋延真宫鐡柱銘<hi>胡世將書</hi>
宋陳湛墓誌<hi>陳景元書</hi>
宋淳化閣帖<hi>淳化三年宋太宗命侍書王著摹刻於秘閣</hi>
宋絳帖<hi>潘師旦以淳化帖増入别帖重摹刻於山西絳州</hi>
宋潭帖<hi>慶厯間長沙僧希白重摹刻於潭州</hi>
宋秘閣續帖<hi>元祐中宋哲宗除淳化帖外刻於秘閣故為續帖</hi>
宋太清樓續帖<hi>大觀三年宋徽宗以淳化帖考選數帖多寡不同故重刻於太清樓</hi>
<pb n="KR3h0019_WYG_006-73a"/>
宋淳熈秘閣續帖<hi>淳熈二年宋孝宗刻於石禁中</hi>
宋戲魚堂帖<hi>元祐間劉次荘以淳化閣帖十卷除去卷尾篆題因重摹刻於臨江</hi>
宋星鳳樓帖<hi>趙彦約刻於南康</hi>
宋寳晉齋帖<hi>紹興六年曹之格摹刻於無為州學</hi>
宋丁一帖<hi>王曼慶摹刻惜刻手欠精</hi>
宋利州帖<hi>慶元間劉次荘以戲魚堂帖并釋文重摹刻於益昌</hi>
宋黔江帖<hi>秦子明摹刻長沙僧寳月古法帖十卷較入黔江紹聖院乃潭闕湯正臣父子刻石寳月</hi>
<hi>即僧希白也</hi>
<pb n="KR3h0019_WYG_006-73b"/>
宋蔡州帖<hi>蔡州臨摹絳帖上十卷刻石出臨江潭帖之上</hi>
宋彭州帖<hi>取歴代法帖十卷刻於彭州</hi>
宋武陵帖<hi>計二十卷較諸帖増益甚多中有右軍黄庭經因重摹刻於武陵</hi>
宋東庫本<hi>此帖有公私二部潘氏復重刻於絳州</hi>
宋賜書堂帖<hi>宋綬刻於山陽有古鐘鼎識文絶妙但二王帖未精</hi>
宋甲秀堂帖<hi>内有王顔書多諸帖未見刻於廬江李氏</hi>
宋二王帖<hi>刻於臨江許提舉家摹勒極精</hi>
宋歴代鐘鼎彛器銘誌法帖<hi>薛尚功編次凡二十卷刻於九江府使庫</hi>
<pb n="KR3h0019_WYG_006-74a"/>
宋郡玉堂帖<hi>此帖所載前代遺跡最多韓侂胄刻</hi>
宋蘇軾王郎帖<hi>行書</hi>
宋伊川與人帖<hi>程敏政摹刻</hi>
宋髙宗御製聖賢像賛<hi>在仁和縣學</hi>
宋米芾賛孔子手植檜<hi>行書在孔廟杏壇東南</hi>
宋岳飛像<hi>在杭州西湖墓祠</hi>
宋胡瑗像<hi>在湖州書院</hi>
宋真州東園記<hi>歐陽修撰蔡㐮書</hi>
<pb n="KR3h0019_WYG_006-74b"/>
宋嚴陵祠堂記<hi>范仲淹撰在桐廬釣臺</hi>
宋韓琦閱古堂記<lb/>
宋秦觀龍井記<hi>米元章書</hi>
宋上饒令顧君祠堂記<hi>何籕書</hi>
宋太后受上清籙記<hi>孟應之書</hi>
宋醉翁亭記<hi>歐陽修撰蘇軾書吉安府學明倫堂</hi>
宋白雲崇福觀記<hi>黄中書</hi>
宋晝錦堂記<hi>歐陽修撰蔡㐮書在彰徳府</hi>
<pb n="KR3h0019_WYG_006-75a"/>
宋蘇軾洋州園亭詩<hi>行書</hi>
宋韓符讀書城南詩<hi>朱熹撰在立齋</hi>
宋鍾離先生贈王定國詩<hi>草書</hi>
宋刻唐杜甫謁廟詩<hi>宋綬書</hi>
宋西師詩<hi>石延年書</hi>
宋天隱子絶句詩<hi>杜衍草書</hi>
宋刻唐李白鳳凰臺詩<hi>張束書</hi>
宋杜衍詩<hi>王子韶書</hi>
<pb n="KR3h0019_WYG_006-75b"/>
宋王安石集句詩筆<hi>行書</hi>
宋黄庭堅書評<hi>行書</hi>
宋朱敦儒樂毅上燕惠王書<lb/>
宋伊川先生與方正輔書<hi>胡安國模刻</hi>
宋米芾穹窿山賦<hi>行書</hi>
宋米芾壮懐賦<hi>行書</hi>
宋米芾遊金山龍遊寺題名<hi>後有翟静叔題跋草書二行</hi>
宋米芾行書千字文<lb/>
<pb n="KR3h0019_WYG_006-76a"/>
宋周越草書千字文<lb/>
宋葛剛正續千字文<lb/>
宋大魁字<hi>文天祥書在廬陵縣學中壁</hi>
宋誠齋二大字<hi>宋孝宗隸書在吉水楊氏湴塘忠節祠</hi>
宋清氣二大字<hi>文天祥書在𤣥潭觀雪浪閣後壁上一在吉水今亡</hi>
宋讀書二大字<hi>朱熹書於劉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>刻在長樂方安里三寳巖</hi>
宋容膝二字<hi>朱熹書在雲谷</hi>
宋明倫堂三大字<hi>朱熹書在吉安府學</hi>
<pb n="KR3h0019_WYG_006-76b"/>
宋玉帶河三大字<hi>龔潁篆在武陵辰溪西</hi>
宋第一山三大字<hi>米芾行書在旴𣅿</hi>
宋禮義亷恥四大字<hi>張載書在廬陵縣學</hi>
宋光風霽月四大字<hi>朱熹書在南康白鹿洞</hi>
宋天光雲影四字<hi>朱熹書在雲谷</hi>
宋乾坤清氣四大字<hi>松軒書在道州</hi>
宋城南書院四大字<hi>張載講學之所張紫微得意之書在長沙府臨湘門</hi>
宋秀山斗門四大字<hi>龔潁篆劉海蟾遊斗門曰此秀水乃武陵郡一條玉帶也</hi>
<pb n="KR3h0019_WYG_006-77a"/>
宋脫去凡近四大字<hi>朱熹書在瑞州府學</hi>
宋畊雲釣月四大字<hi>朱熹書</hi>
宋上帝臨汝無貳爾心八大字<hi>朱熹書在撫州府學</hi>
宋致廣大十二大字<hi>建安中蔡抗書在鎮江府學壁上匣石</hi>
宋宋授宻表<hi>小楷</hi>
宋瀧岡阡表<hi>歐陽修撰并書在永豐</hi>
宋敬齋箴<hi>朱熹撰朱頡書在蘇州府學屏風上</hi>
宋歸去來辭二碑<hi>一蘇軾書在南康一黄山谷行書</hi>
<pb n="KR3h0019_WYG_006-77b"/>
宋拙賦碑<hi>周惇頥撰浚儀向子廓𨽻淳熈趙師俠刻於郡丞㕔後</hi>
宋章友直三經堂歌<hi>篆書</hi>
宋易繫卦說辭<hi>朱文公書蔡元定刻</hi>
宋天文地理圖<hi>在蘇州府學</hi>
宋魯國圖<hi>在蘇州府學</hi>
宋太極圖<hi>其圖有二一在南安府學一在撫州府學</hi>
宋姜䕫續書譜<lb/>
　　　元碑<hi>法帖附共四十四</hi>
<pb n="KR3h0019_WYG_006-78a"/>
元大金功德碑<hi>宇文虚中書</hi>
元遼大旱天寺碑<hi>元道宗皇帝書</hi>
元平徐碑<hi>烏蘭哈逹奉敕書</hi>
元鄧文肅公神道碑<hi>多爾濟巴勒奉敕書</hi>
元倪文光碑<hi>虞集𨽻</hi>
元景清寺碑<hi>吳志淳𨽻</hi>
元丹陽公言偃祠堂碑<hi>朱熹撰趙孟頫書在常熟縣子游廟殿前</hi>
元趙子昻臨争坐位碑<hi>在北京國子監</hi>
<pb n="KR3h0019_WYG_006-78b"/>
元黄溍貞節堂銘<lb/>
元太常典簿鮮于伯機壙誌<lb/>
元鄒將志墓誌<lb/>
元趙雍魏國文敏公墓誌<lb/>
元傅若金亡妻孫惠蘭墓誌<lb/>
元庫庫朱宜人吉氏墓誌<lb/>
元趙孟頫小楷度人經<hi>在丹徒縣學帖後有皇慶元年號</hi>
元趙孟頫小楷道經<lb/>
<pb n="KR3h0019_WYG_006-79a"/>
元趙孟頫洞𤣥經<lb/>
元趙孟頫黄庭經樂毅論<hi>在北京國子監</hi>
元吳衍篆隂符經<lb/>
元潘元紹七姬權厝志<hi>宋克書盧能篆在蘇州府吳縣陳嗣初家</hi>
元蘭亭十三跋<hi>一宋克書一趙孟頫書在蘇州府華亭縣池民望家</hi>
元刻晉陶淵明歸去來辭<hi>趙孟頫行書</hi>
元清風嶺詩<hi>庫庫子行書</hi>
元王翼篆四書<lb/>
<pb n="KR3h0019_WYG_006-79b"/>
元宋克與俞仲㡬書<hi>孫俞珙勒石在松江</hi>
元刻唐李白宫中行樂詞八首<hi>饒介書</hi>
元刻唐杜甫前出塞詩九首<hi>宋克章草在松江府</hi>
元鮮于樞遊智者寺詩<hi>行書</hi>
元吳志淳章草千字文<hi>在福州府學</hi>
元趙孟頫行書千字文<hi>在松江府</hi>
元鮮于樞真書千字文<hi>在松江府</hi>
元宋燧小楷不自棄文<lb/>
<pb n="KR3h0019_WYG_006-80a"/>
元鐡佛寺鐘銘<hi>趙孟頫真書在松江鶴砂報恩懴院</hi>
元趙孟頫臨定武蘭亭叙<lb/>
元棲霞阡表<hi>趙孟頫行書在金鄉縣</hi>
元東嶽行宫記<hi>趙孟頫行書在長興縣</hi>
元七觀帖<hi>趙孟頫小楷在寧波府</hi>
元趙孟頫示子手帖<hi>行書在臨江府學</hi>
元碧瀾二大字<hi>趙孟頫書在湖州府公館亭</hi>
元四體千文<hi>周伯温書在鄱陽縣</hi>
<pb n="KR3h0019_WYG_006-80b"/>
元孔顔像賛<hi>顔輝書在吉安府學</hi>
元孝經<hi>顔輝小楷在吉安府</hi>
元歸田賦<hi>趙孟頫行書在臨江府學</hi>
　　　國　碑<hi>法帖附共一百十九</hi>
太祖髙皇帝御書第一山三大字<hi>在鳳陽府龍興寺</hi>
尊崇孔子碑<hi>詹孟舉書</hi>
王文恪公墓誌<hi>祝允明撰并書</hi>
毛礪菴夫人墓誌<hi>祝允明書入妙品在蘇州</hi>
<pb n="KR3h0019_WYG_006-81a"/>
葛可乆墓誌<hi>祝允明書在蘇州</hi>
華氏義田記<hi>唐順之撰文徴明書入妙品一在無錫華氏一在宜黄譚氏</hi>
重修泰伯廟碑<hi>饒天民撰文徴明倣歐書入妙品</hi>
吳文端公墓誌<hi>文徴明書在蘇州</hi>
吳文定公墓誌<hi>文徴明書在蘇州</hi>
楊南峰生壙誌<hi>文徴明𨽻入妙品在蘇州</hi>
顧東橋墓誌<hi>文徴明書在蘇州</hi>
羅念菴父墓誌<hi>文徴明書入神品在吉安</hi>
<pb n="KR3h0019_WYG_006-81b"/>
吳白樓傳<hi>文徴明書入神品在蘇州</hi>
漁石唐公墓誌<hi>文徴明書倣歐體在蘭谿</hi>
刑部尚書何公墓誌<hi>文徴明書倣歐體在山隂</hi>
衡山文先生墓誌<hi>王佐撰子彭書在蘇州</hi>
新㑹令彭公墓誌<hi>陸粲撰文彭書在蘇州</hi>
石川張公墓誌<hi>鄧黻撰彭年書倣歐體在崑山</hi>
嚴隱君墓誌<hi>陳淳書在吳江</hi>
勞鹿泉墓誌<hi>彭年撰并書在蘇州</hi>
<pb n="KR3h0019_WYG_006-82a"/>
沔陽陳公墓誌<hi>彭年撰并書在蘇州</hi>
吳龍峯墓誌<hi>王庭撰文彭書在蘇州</hi>
貞順周宜人墓誌<hi>文徴明書入妙品在蕭山</hi>
盛植菴墓誌<hi>楊循吉撰文徴明書入神品</hi>
薛文時甫墓誌<hi>文徴明撰并書入神品在四明</hi>
獨樂園記<hi>文徴明行書入妙品在蘇州</hi>
沈氏良惠堂銘<hi>祝允明書</hi>
楊基雜隱軒記<hi>在蘇州</hi>
<pb n="KR3h0019_WYG_006-82b"/>
酉室記<hi>文徴明隸書入妙品在蘇州王氏</hi>
長洲縣重修學宫記<hi>竹堂寺僧福懋集歐書</hi>
封晉州知州沈庸菴墓碣<hi>文徴明隸書在蘇州</hi>
朱守中家傳<hi>祝允明書入妙品</hi>
欵鶴文<hi>祝允明書</hi>
石湖書院記<hi>王寵書入妙品在蘇州</hi>
桐鄉縣城記<hi>吳鵬撰文徴明書入妙品</hi>
紈扇賦<hi>元趙孟頫書刻在南京</hi>
<pb n="KR3h0019_WYG_006-83a"/>
雪賦<hi>元趙孟頫書刻在南京</hi>
墨賦<hi>文徴明書在徽州吳氏</hi>
月賦<hi>祝允明書入妙品在蘇州毛氏</hi>
知秋賦<hi>祝允明書入妙品在蘇州毛氏</hi>
味泉賦<hi>祝允明書入妙品在蘇州徐氏</hi>
文賦<hi>趙孟頫書一在四川眉山張氏一在夀光和莊李氏</hi>
文賦<hi>文徴明小楷入神品在蘇州陸氏</hi>
和陶飲酒詩<hi>祝允明書入神品在蘇州陸氏</hi>
<pb n="KR3h0019_WYG_006-83b"/>
古詩十九首<hi>祝允明書</hi>
夜坐記<hi>祝允明書在蘇州陸氏</hi>
異夢記<hi>文徴明書在蘇州張氏</hi>
八角石記<hi>文徴明書入神品在無錫華氏</hi>
拙政園記<hi>文徴明書入神品在蘇州徐氏</hi>
守質記<hi>文徴明書在蘇州金氏</hi>
甘露記<hi>豊道生書入神品在蘇州</hi>
聖主得賢臣頌<hi>文徴明書在廣東梁氏</hi>
<pb n="KR3h0019_WYG_006-84a"/>
吳興山水圖記<hi>文徴明書在江隂</hi>
雙義祠碑<hi>文徴明撰并書在紹興小楷大碑各一</hi>
重修蘭亭記<hi>文徴明撰并書在㑹稽小楷大碑各一</hi>
蘭亭臨本<hi>在河南周府</hi>
唐摸晉字千文<hi>入神品刻于吳江吳氏</hi>
唐法要覧<hi>洪熈元年劉仲珩真書刻于蜀府</hi>
僧訥老草書千文<hi>宣徳年僧得之土中凡十餘石</hi>
春夜宴桃李園記<hi>洪武年詹孟舉書在崑山</hi>
<pb n="KR3h0019_WYG_006-84b"/>
大字千文<hi>詹孟舉真書字方四寸刻在蜀府體兼顔歐虞栁推為第一手</hi>
觧縉紳送参政任君冕詩<lb/>
泉帖<hi>洪武四年劉次莊翻刻于泉州府學</hi>
汝帖<hi>摘諸帖中牽合刻之卷後有汝州印後㑹稽重摹者名蘭亭帖</hi>
鼎帖<hi>此帖石硬且刻手不精雖博殊乏古章</hi>
東書堂帖<hi>臨淳化閣帖増以宋名家凡二十餘卷刻于周府</hi>
停雲館帖<hi>刻于蘇州文氏先師衡山公得右軍正脉大觀法眼選晉唐小楷及後代名筆採積三十</hi>
<hi>餘年得此真行草章諸體悉備而書評筆訣亦在其中命仲子嘉摸勒上石流惠後學最為要約智者守此不</hi>
<pb n="KR3h0019_WYG_006-85a"/>
<hi>必更求别帖矣</hi>
大二王帖選<hi>在江隂王氏</hi>
小二王帖選<hi>在胥門陸氏</hi>
六體帖<hi>祝允明書在閶門</hi>
重刻淳化帖<hi>在上海顧氏</hi>
禇遂良枯樹賦<hi>入神品在太倉王氏</hi>
枝山小楷手簡<hi>在長興姚氏入神品</hi>
玉女潭記<hi>文徴明小楷在溧陽史氏入神品</hi>
<pb n="KR3h0019_WYG_006-85b"/>
懐素自叙帖<hi>始刻于蘇州陸氏者佳</hi>
智永千文帖<hi>在蘇州</hi>
嵩陽帖<hi>蘇軾書</hi>
白雀帖<hi>在崑山周氏</hi>
修内史帖<hi>在無錫華氏</hi>
夢奠帖<hi>宋米元章書在嘉興項氏</hi>
顧善夫雜帖<hi>元趙孟頫書在崑山陶氏</hi>
萬玉齋帖<hi>在蘇州毛氏</hi>
<pb n="KR3h0019_WYG_006-86a"/>
急就章帖<hi>在松江陸氏</hi>
重刻太清樓帖<hi>在崑山張氏不全本</hi>
林藻帖<hi>在蘇州</hi>
篝燈帖<hi>文徴明書在蘇州</hi>
石湖書院記<hi>王寵書入妙品在蘇州</hi>
橘頌帖<hi>宋蘇軾書刻于蘇州</hi>
碎金帖<hi>庭洞山屠思誠集元趙孟頫書</hi>
欣賞齋帖<hi>在無錫華氏</hi>
<pb n="KR3h0019_WYG_006-86b"/>
右軍心經<lb/>
懐素聖母帖<lb/>
聖教序<hi>俱刻在夀光李氏</hi>
二體千文<hi>文徴明書在蘇州張氏</hi>
出師表<hi>文徴明書在上虞葛氏</hi>
原道<lb/>
封建論<hi>文徴明書入妙品在蘇州朱氏</hi>
春榜開元記<hi>文徴明書在東山張氏</hi>
<pb n="KR3h0019_WYG_006-87a"/>
文徴明臨黄庭經<lb/>
文徴明臨洛神賦<lb/>
文徴明臨蘭亭叙<hi>俱在蘇州文氏家藏</hi>
四體千文帖<hi>文徴明書在蘇州杜氏</hi>
義瑞堂帖<hi>在四明薛氏</hi>
索靖出師頌<hi>在蘇州文氏</hi>
早朝詩十六首<hi>文徴明書在福建晉江蔡氏</hi>
赤壁賦<hi>文徴明書一在無錫俞氏一在蘇州郭氏</hi>
<pb n="KR3h0019_WYG_006-87b"/>
道徳經<hi>文徴明書在嘉興項氏</hi>
缺角蘭亭帖<hi>在蘇州文氏</hi>
禇摸蘭亭帖<hi>在蘇州文氏</hi>
黄庭類體書訣<lb/>
十七帖類體書訣<hi>俱在四明薛氏</hi>
錢處士墓誌<hi>王榖祥撰并書入妙品在蘇州</hi>
徐有貞草書<hi>刻于蘇州王氏</hi>
甓所銘<hi>文徴明書在南京</hi>
<pb n="KR3h0019_WYG_006-88a"/>
吳縣令陽山宋公去思碑<hi>王榖祥撰文徴明書入妙品在吳縣</hi>
常熟縣新城記<hi>瞿景淳撰文徴明書在常熟</hi>
歸氏堡記<hi>文徴明書在常熟</hi>
關王廟碑<hi>陸之裘撰許初書入神品在太倉</hi>
震山朱公治水功成頌<hi>周天球撰并書入神品在徐州</hi>
來張亭記<hi>彭年書在蘇州</hi>
石川張公六十夀頌<hi>彭年撰并書在崑山</hi>
歸去來兮辭<hi>陸師道書倣顔體入妙品在蘇州</hi>
<pb n="KR3h0019_WYG_006-88b"/>
梧州知府張公神道碑<hi>文徴明書在南昌</hi>
　朱長文曰名者聖人之所以勵中人也朝著之臣以<lb/>
　忠義相髙丘壑之士以志操自任至於建一事創一<lb/>
　物皆欲冀以傳後及夫釋老之流亦欲思著其言教<lb/>
　知名之可貴也人生天地間如晨飈石火之速年躋<lb/>
　七旬者幾希而名垂無窮是亦可尚也已是故古之<lb/>
　君子思物之乆而可托者莫過乎金石書之勒石垂<lb/>
　以不朽視今視昔諒同此心然而風日之所消爍樵<lb/>
<pb n="KR3h0019_WYG_006-89a"/>
　牧之所轥轢陵谷之所遷易丘墓之所湮昧不可勝<lb/>
　數或磨滅無聞或刓缺莫辯重可歎也考之石刻始<lb/>
　于周而行于唐而周秦之迹僅存一二漢隸時見于<lb/>
　郡國唐碑不可勝數又不知千百世後所遺者復幾<lb/>
　何耶余乃據所見聞載録於左俾好竒者或可以求<lb/>
　之也其不在録者更多矣余不能悉知爾<hi>宋以前碑刻考朱伯</hi>
　<hi>原採録間多脫誤晨為之訂次宋以後碑刻考并法帖晨竊増入僅補闕簡敢逞管見援筆評人也耶乃</hi>
　<hi>據衡山南禺二公平日所傳品格不差寔與天下公論大合更冀同志髙賢入室右軍者一考詳之</hi>
<pb n="KR3h0019_WYG_006-89b"/>
　　器用一<lb/>
　　　筆<lb/>
釋名曰筆述也謂述事而言之又成公綏曰筆者畢也<lb/>
能畢舉萬物之形而序自然之精也又墨藪云筆者意<lb/>
也意到則筆到焉楚謂之聿吳謂之不律燕謂之弗秦<lb/>
謂之筆筆字從聿竹郭璞曰蜀人謂筆為不律雖曰蒙<lb/>
恬製筆而周公作爾雅授成王而已云簡謂之札不律<lb/>
謂之札不律謂之筆減謂之㸃又尚書中候立龜圓出<lb/>
<pb n="KR3h0019_WYG_006-90a"/>
周公緩管又夫子絶筆於獲麟莊子云䑛筆和墨是<lb/>
知古筆其來乆矣又慮古之筆不論以竹以毛以木但<lb/>
能染墨成字即呼之為筆也昔蒙恬之作秦筆也以柘<lb/>
木為管以鹿毛為柱以羊毛為被所以蒼毫非為兔毫<lb/>
竹管也見崔豹古今注秦之時併吞六國滅前代之美<lb/>
故蒙恬獨稱於時<hi>又史記云始皇令蒙恬與太子扶蘇築長城恬取中山兔毛造筆令判案</hi>
<hi>也</hi>
西京雜記云漢製天子筆以錯寳為跗<hi>音夫</hi>毛皆以秋兔<lb/>
<pb n="KR3h0019_WYG_006-90b"/>
毫官師路扈為之又以雜寳為匣厠以玉璧翠羽皆值<lb/>
百金又漢書云尚書令僕射丞相郎官月給大筆一雙<lb/>
篆題云北官工作<lb/>
王子年拾遺云張華造博物志成晉武帝賜麟角筆管<lb/>
此遼西國所獻也<lb/>
世說王羲之得用筆法於白雲先生先生遺之䑕鬚筆<lb/>
又云鍾繇張芝皆用䑕鬚筆<lb/>
景龍文館集云中宗令諸學士入甘露殿其北壁列書<lb/>
<pb n="KR3h0019_WYG_006-91a"/>
架上見其書學士等畧新序說苑鹽鐡潜夫等論架前<lb/>
有銀硯一碧鏤牙管十銀函承紙數十種<lb/>
梁元帝為湘東王時好文學著書嘗記録忠臣義士及<lb/>
文章之美者筆有三品或金銀雕飾或用斑竹為管忠<lb/>
孝雙全者用金管書之徳行精粹者用銀管書之文章<lb/>
贍麗者用斑竹管書之故湘東之學播於江表<lb/>
東宫舊事曰太子初拜給漆筆四枝銅博山筆牀副焉<lb/>
又歐陽通詢之子善書痩怯於父常自矜能書必以象<lb/>
<pb n="KR3h0019_WYG_006-91b"/>
角牙犀角為管貍尾為心覆以秋毫松煙為墨以麝香<lb/>
紙必須堅白緊滑者乃書之蓋自重也<lb/>
唐栁惲常賦詩未就以筆捶琴自坐客以筯和之惲驚<lb/>
其哀韻乃製為雅音後傳擊琴自筆捶琴始也<lb/>
史記相如為天子遊獵之賦賦成武帝許令尚書給筆<lb/>
札漢獻帝令荀悅為漢紀三十篇詔尚書給筆札左思<lb/>
為三都賦門庭藩溷必置筆硯十稔方成<lb/>
後漢韋仲將筆墨方先於鐡梳梳兔毫及青羊毛去其<lb/>
<pb n="KR3h0019_WYG_006-92a"/>
穢毛訖别用梳掌製正毫齊鋒端各作扁極令調平均<lb/>
好用表青羊毛去兔毫頭下二分然後合扁極固訖痛<lb/>
頡訖以所正青羊毛中截用衣筆心名為筆柱或曰墨<lb/>
池承墨復由毫青外如作柱法心齊亦均痛頡内管中<lb/>
寧心小不宜大此筆之要也<lb/>
晉王羲之筆經曰廣志㑹獻云漢諸郡獻兔毫書鴻都<lb/>
門題唯有趙國毫中用世人咸云毫無優劣手有巧拙<lb/>
意謂趙國平原廣澤無雜草木惟有細草是以兔肥肥<lb/>
<pb n="KR3h0019_WYG_006-92b"/>
則毫長而鋭此則良兔也凡作筆須用秋兔秋兔者仲<lb/>
秋細毫也所以然者孟秋去夏近其毫焦而嫩季秋去<lb/>
冬近其毫脆而禿惟八月寒暑調和毫乃中用其夾脊<lb/>
上有兩行毛此毫乃佳其脅際扶踈乃其次耳採毫竟<lb/>
以紙裹石灰汁微火上煮令薄沸所以去其膩也先用<lb/>
人髮杪數十莖襍青羊毛并兔毳<hi>凡兔毛長而勁者曰毫毛短而弱者曰毳</hi>
惟令齊平以麻紙裹校根令治<hi>折以麻紙者欲其體實得水不復</hi>次取<lb/>
上毫薄薄布柱上令柱不見然後安之惟須精擇去其<lb/>
<pb n="KR3h0019_WYG_006-93a"/>
到毛毛杪合鋒令長九分管須二握須圓正方可後世<lb/>
人或為削管故筆輕重不同所以筆多偏握者以一邊<lb/>
偏重故也必自留心加意以詳於此筆成合蒸之令熟<lb/>
三斗米飯須以䋲穿管懸之器上一宿然後可用<lb/>
世傳張芝鍾繇皆用䑕鬚筆鋒端勁强有鋒芒余未之<lb/>
信夫秋兔為用從心任手䑕鬚甚難得且為用未必能<lb/>
佳蓋好事者之說耳昔人或以琉璃象牙為筆管麗飾<lb/>
則有用之然筆須輕便重則躓矣近有人以緑沉漆竹<lb/>
<pb n="KR3h0019_WYG_006-93b"/>
管及鏤管見遺録之多年斯亦可愛玩詎必金寳雕琢<lb/>
然後為貴乎余嘗自為筆甚可用謝安石庾稚恭每就<lb/>
吾求之靳而不與<lb/>
博物志云有獸縁木文似豹名虎僕毛可以取為筆嶺<lb/>
外尤少兔人多以雞雉毛作筆亦妙故嶺外人書札多<lb/>
體弱然而筆亦利其鋒至水乾墨𦂳之後鬚鬈然如蠆<lb/>
焉所以嶺表記云嶺外既無兔有郡牧得兔毫令匠人<lb/>
作之匠人者醉因失之惶懼乃以己鬚製之甚善詰之<lb/>
<pb n="KR3h0019_WYG_006-94a"/>
工以實對郡牧乃令人戸必輸之鬚人或不能逮輙責<lb/>
其值<lb/>
宣州之筆雖管束至妙而佳者亦少大約供進或達寮<lb/>
為則稍工又或以鹿之細毛為之者故晉王隱筆銘云<lb/>
豈其作筆必兔之毫調利難秃亦有鹿毛蓋江表亦少<lb/>
也商賈齎其皮南渡以取利今江南民間使者則皆以<lb/>
山羊毛焉蜀中亦有用羊毛為筆者徃徃不下兔毫也<lb/>
今之飛白書者多以竹筆尤不佳宜相思樹製其末而<lb/>
<pb n="KR3h0019_WYG_006-94b"/>
漆其柄可隨字大小作五七枝妙徃徃一筆書一字滿<lb/>
一八尺屏風者<lb/>
墨藪云王逸少筆勢圖先取崇山絶仞中毛八九月收<lb/>
取其筆頭長一寸管五寸鋒齊腰弱者妙今之學者言<lb/>
筆有四句訣云心柱硬覆毛薄尖似錐齊似鑿<lb/>
秦蒙恬為筆以狐狸為心兔毛為副見博物志蜀中出<lb/>
石䑕毛可以為筆其名曰<graphic n="KR2408" url="https://raw.githubusercontent.com/kanripo/KR-Gaiji/master/images/KR2408.png" mimeType="image/png"/>
唐李陽冰筆法訣云夫筆大小硬軟長短或紙絹卓等<lb/>
<pb n="KR3h0019_WYG_006-95a"/>
即各從人所好欲作法匠須良哲物料精詳入墨之時<lb/>
則毫副勿令斜曲每因用了則洗濯收藏惟己自持勿<lb/>
傳他手至於時或命書興来不過百字更有執捉之勢<lb/>
用筆𦂳慢即出於當人至理確定矣<lb/>
今有以金銀為泥書佛道書者其筆毫纔可數百莖濡<lb/>
金泥之後則鋒重澁而有力也<lb/>
齊髙帝昔為方伯而居處甚貧諸子學書常少紙筆武<lb/>
陵王曄嘗以指畫空中及畫掌學字遂工篆法<lb/>
<pb n="KR3h0019_WYG_006-95b"/>
夫握筆名指以指在上為單鈎雙鈎指聚為撮筆皆學<lb/>
書之因習也<lb/>
偽蜀士人馮侃能書得二王之法然而以二指搯筆管<lb/>
而書每放筆必二爪跡可深二三分斯書札之異者也<lb/>
僧智永於樓上學書有秃筆頭十甕嘗數千人求題門<lb/>
限為穿穴乃以鐡葉褁之人謂之鐡門限後取筆瘞之<lb/>
名為退筆塚自製銘誌<lb/>
後漢張伯英好書凡家之衣帛皆先書而後練世傳家<lb/>
<pb n="KR3h0019_WYG_006-96a"/>
用<lb/>
陳氏世能作筆家𫝊右軍與其祖求筆帖後子孫尤能<lb/>
作筆至唐栁公權求筆於宣城陳氏先與二管其子曰<lb/>
栁學士如能書當留此筆不爾如退還即可以常筆與<lb/>
之未幾栁公為不入用復求遂與常筆陳云先與者二<lb/>
筆非右軍不能用栁公信與之逺<lb/>
後漢蔡邕筆賦序曰昔蒼頡創業翰墨作用書契興焉<lb/>
夫制作上聖則憲者莫先乎筆詳原其所由究察其成<lb/>
<pb n="KR3h0019_WYG_006-96b"/>
功鑠乎煥乎弗可尚已賦曰惟其翰之所生生於季冬<lb/>
之狡兔性精亟以慓悍體遄迅以騁歩削文竹以為管<lb/>
加漆系之纒束形調傳以直端染𤣥墨以定色書乾坤<lb/>
之隂陽讃三皇之洪勲盡五帝之休徳揚蕩蕩之典文<lb/>
紀三王之功伐兮表八百之肄勤傳六經而綴百氏兮<lb/>
建皇極而序彛倫綜人事於掩昧兮賛幽㝠於明神象<lb/>
類多喻靡施不協上剛下柔乾坤之位也新故代謝四<lb/>
時之次也圓和正直䂓矩之極也𤣥首黄管天地之色<lb/>
<pb n="KR3h0019_WYG_006-97a"/>
也<lb/>
晉傅𤣥筆賦簡修毫之竒兔選珍皮之上翰濯之以清<lb/>
水芬之以幽蘭嘉竹挺翠彤管含丹於是班匠竭巧良<lb/>
工逞術纒以素枲納以𤣥漆豐約得中不支不質爾乃<lb/>
染芳松之淳烟兮冩文象於紈素動應手以從心煥光<lb/>
流兮星布柔不絲屈剛不玉折鋒鍔淋漓芒時鍼列<lb/>
晉郭璞筆賛上古結䋲易以書契經緯天地錯綜羣藝<lb/>
日用不知功蓋萬世<lb/>
<pb n="KR3h0019_WYG_006-97b"/>
後漢李尤筆銘曰筆之强志庶事分别士術雖衆猶可<lb/>
觧說口無擇言駟不及舌筆之過誤愆尤不滅<lb/>
唐白居易紫毫筆樂府詞紫毫筆尖如錐兮利如刀江<lb/>
南石上有老兔喫竹飲泉生紫毫宣城工人採為筆千<lb/>
萬毛中擇一毫良工任重管勒工名充嵗貢君兮勿輕<lb/>
用勿輕用將何如願賜東西府御史願頒左右臺起居<lb/>
搦管趨入黄金殿抽毫立在白玉除臣有姦雄正敷奏<lb/>
君有動言直筆書起居郎侍御史爾知紫毫不易置每<lb/>
<pb n="KR3h0019_WYG_006-98a"/>
嵗宣城進筆時紫毫之價如金貴慎勿空將彈失儀慎<lb/>
勿空將録制詞<lb/>
唐陸龜蒙哀茹筆工詞夫余之肱力綿綿耕不能黍兮<lb/>
水不能船裁筠束毫既勝且便晝夜古今惟毫是鐫爰<lb/>
有茹工工之良者擇其精粗在價髙下缺齾义牙尚不<lb/>
能捨旬濡數鋒月秃一把編如蠶絲茹實助我我書之<lb/>
竒渾源未䘮惟汝是頼情如何已有兔千萬拔毛止皮<lb/>
散澁鈍錞緡觚靡辭圓而不流銛而不歆在握方深亦<lb/>
<pb n="KR3h0019_WYG_006-98b"/>
茹之為斵輪運斤傳之者誰毫徤身殞吾寧不悲噫<lb/>
臞軒筆銘云在平生則䇿功龜圖在亂世則效勞麟史<lb/>
今聖明時惟君子使毋曲以枉民生毋諂以事權貴書<lb/>
諫紙則犯而不欺記史冊則直而不諱設不遇時卷而<lb/>
懐之南山可移茂陵之草不可為<lb/>
　　　硯<lb/>
釋名云硯者研也可研墨使濡和也<lb/>
伍緝之從征記云魯國孔子廟中石硯一枚製甚古朴<lb/>
<pb n="KR3h0019_WYG_006-99a"/>
蓋孔子平生時物也<lb/>
王子年拾遺記張華造博物志成晉武帝賜青鐡硯此<lb/>
鐡于闐國所貢鑄為硯也<lb/>
端州有石硯匠識山之理乃鑿之五七里有一窟自然<lb/>
有圓石青紫色琢之為硯可直千金故謂之子石硯<lb/>
西京雜記天子玉几冬加綈錦其上謂之綈几又以象<lb/>
牙火籠籠上皆發華文後宫則五色綾文以酒為書滴<lb/>
取其不氷以玉為硯亦取其不氷<lb/>
<pb n="KR3h0019_WYG_006-99b"/>
昔有人盗發晉靈公塚甚魁壯四角皆以石為攫又捧<lb/>
燭石人四十餘人皆立侍尸猶不壊九竅之中皆有金<lb/>
玉獲玉蟾蜍一枚大如拳腹容五合水潤如新玉取為<lb/>
盛滴器<hi>亦出西京雜記</hi>
後漢張彭祖少與漢宣帝微時同席硯書及帝即位彭<lb/>
祖以舊恩封陽都侯出常参乗曹爽與魏明帝亦同劉<lb/>
𢎞與晉武帝亦然<hi>見新説中</hi>
後漢崔寔四時月令云正月硯凍釋命童幼入小學篇<lb/>
<pb n="KR3h0019_WYG_006-100a"/>
章十一月硯水冰令童幼讀孝經論語<lb/>
墨藪云凡書取煎涸新石潤澁相宜又浮津輝墨者通<lb/>
典云虢州歳貢硯十枚<lb/>
永嘉郡記云硯溪一源多石硯述異記云洞庭湖一陂<lb/>
有范蠡石牀石硯<lb/>
唐李陽冰云夫硯其用貯水畢則乾之若乆浸不乾墨<lb/>
乃不發墨既不發書亦不佳水在清浄宜新水宻護塵<lb/>
埃忌用煎煮之水也<lb/>
<pb n="KR3h0019_WYG_006-100b"/>
唐栁公權常論硯言青州石為第一絳州者次之殊不<lb/>
言端溪石硯世傳端州有溪因其石為硯至妙益墨而<lb/>
至潔可愛其溪水中出一草芊芊可愛匠琢訖乃用其<lb/>
草褁之故自嶺表逹中夏而無損也噫亦非天使之然<lb/>
耶<lb/>
或云水中石其色青山半石其色紫山絶頂者尤潤如<lb/>
豬肝色者佳其貯水處有赤白黄色㸃者謂之鴝鵒眼<lb/>
或脉理黄者謂之金線紋尤價倍常者也其山謂曰斧<lb/>
<pb n="KR3h0019_WYG_006-101a"/>
柯山即觀碁之所者昔人採石為硯必中牢祭之不爾<lb/>
則雷霆勃興失石所在<hi>其次有將軍山其硯不及溪中斧柯已</hi>今歙州之<lb/>
山有石俗謂之龍尾石亦亞於端州若得其心則巧匠<lb/>
就而琢之貯水之處圓轉如渦旋可愛矣<lb/>
魏銅雀臺遺趾人多發其古瓦琢之為硯甚工而貯水<lb/>
數日不燥世傳云昔人製此臺其瓦俾陶人澄泥以絺<lb/>
絹濾過碎胡桃油方埏埴之故與衆瓦異之大名相州<lb/>
等處土人有假作古瓦之狀硯以市於人者甚衆<lb/>
<pb n="KR3h0019_WYG_006-101b"/>
繁欽硯云或薄或厚乃圓乃方方如地象圓似天光班<lb/>
采散色漚染毫芒㸃黛文字耀明施章<hi>闕</hi>而不得吐惠無<lb/>
疆浸漬甘液汲愛流芳蓋今製之令薄者常觀之見令<lb/>
一夫捧持匠方琢之或内於稻榖中出於半而埋之其<lb/>
鏨如麄針許製畢有如表紙厚薄者或有美金良石之<lb/>
材工其内而質其外者或規如馬蹄鋭如蓮葉上圓下<lb/>
方如圭如璧者圓如盤而中隆起水環之者謂之辟雍<lb/>
硯亦謂分題硯腰半㣲抝謂之郎官様者連水滴器於<lb/>
<pb n="KR3h0019_WYG_006-102a"/>
其首而為之穴者旁以導水焉閉其上穴則下之穴水<lb/>
流注於硯中或居常則畧無沾覆繁之銘見之矣又繁<lb/>
欽硯硯頌云鈞三趾於夏鼎象辰宿之相扶今絶不見<lb/>
三足硯僕嘗逰盱眙泉水寺過山房見一老僧擁衲向<lb/>
摸冩梵字前有一硯三足如鼎制作甚古僕舉而訝之<lb/>
僧白眼黙然不答僕因不問其由是知繁欽硯頌足可<lb/>
徴矣傅𤣥硯賦云木貴其能軟石美其潤堅固知古亦<lb/>
有木硯<lb/>
<pb n="KR3h0019_WYG_006-102b"/>
作澄泥法以墐泥令人於水中挼之貯於甕器内然後<lb/>
别以一甕貯清水以夾布<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>盛其泥而擺之俟其至細<lb/>
去清水令其乾入黄丹團和搜麫作一模如造茶者以<lb/>
物壓之令至堅以竹刀刻作硯之狀大小隨意微䕃乾<lb/>
然後以利刀子刻削如法曝過間空垜於地厚以稻糠<lb/>
并黄牛糞攪之而燒一伏時然後入墨蝎貯米醋而虀<lb/>
之五七度含津益墨亦不亞於石者唐李文撰資暇云<lb/>
稠桑硯始因元和初其叔祖虢之為朱陽邑諸阮温清<lb/>
<pb n="KR3h0019_WYG_006-103a"/>
之隟必訪山水以逰一日於澗側見一紫石憇息於上<lb/>
佳其色欲紀其山憇之逰賞鐫勒姓氏年月遂刻成文<lb/>
復無刓缺乃曰不刓不缺可琢為硯矣既就琢一硯而<lb/>
歸但惜其重大無由出之更行歩許至有小如拳者不<lb/>
可勝紀遂令從者挈數拳而出就縣第製琢有胥性巧<lb/>
請斵之遂請觧猾籍於是採㫁開席於大路厥利驟肥<lb/>
後諸阮每經稠桑必率致硯以報其本焉稠桑硯自此<lb/>
始也<lb/>
<pb n="KR3h0019_WYG_006-103b"/>
古人有學書於人者數年自以其藝成告而去辭師曰<lb/>
吾有一箧物可附於某處及山之下絶無所付人封題<lb/>
亦甚不宻乃啟之皆磨穴者硯數十枚此人方知其師<lb/>
夙之所用者乃返山服膺至皓首方畢其藝是知古人<lb/>
工一事必臻其極也<lb/>
今覩嵗貢方物中虢州鍾馗石硯二十枚未知鍾馗之<lb/>
號所来也<lb/>
越州戒珠寺即羲之宅有洗硯池至今水常墨色近石<lb/>
<pb n="KR3h0019_WYG_006-104a"/>
晉之際關右李處士者放達之流也能畫馴狸復補端<lb/>
硯至百碎者齎歸旬日即復舊焉如新琢成畧無瑕纇<lb/>
世莫得其法也<lb/>
晉傅𤣥硯賦採隂山之潜璞簡衆材之攸宜節方圓以<lb/>
定形鍜金鐡以為池設上下之剖判配法象乎二儀木<lb/>
貴其能軟石美其潤堅加采漆之膠固含冲徳之清𤣥<lb/>
唐李賀青花紫硯歌端州匠巧如神露天磨刀割紫雲<lb/>
傭刓於水含滿唇暗灑萇𢎞吟血㾗紗帷晝暖墨花春<lb/>
<pb n="KR3h0019_WYG_006-104b"/>
輕漚縹淶松麝薫乾膩薄重脚立勻數十秋光無白昬<lb/>
圓毫從㸃聲清新孔硯寛頑何足云又硯滴銘守口惟<lb/>
瓶出入惟心一勺之多淵淵而深<lb/>
晉傅𤣥水龜硯銘鑄兹靈龜體象自然含源味水有似<lb/>
清泉潤彼𤣥墨染此柔翰申情冩意經緯羣言又硯匣<lb/>
銘此心匪石其温如玉正而措之毋毁於櫝<lb/>
魏繁欽硯頌有般倕之妙匠兮頫詭異於遐都稽山川<lb/>
之神瑞兮識嘉旋之内敷遂榮䋲於規的兮假卞氏之<lb/>
<pb n="KR3h0019_WYG_006-105a"/>
遺模擬渾噩之肇靈兮效羲和之毁隅鈞三趾於夏鼎<lb/>
兮象辰宿之相扶供無窮之祕用兮御几筵之優游<lb/>
唐詢硯録云予生十五六嵗即篤喜硯墨紙筆四者之<lb/>
好皆鈞若墨紙筆居常購求必得其精者但取用之不<lb/>
乏至於可愛終身獨硯而已竊自省記余方冠時得先<lb/>
君所授端溪石硯其製上圓下方纔長四寸餘心有鴝<lb/>
鵒眼又有金線亦當時人所罕睹者又數年於南省試<lb/>
見貢士茹孝標用黄石色不甚深而壯正圓廣三寸餘<lb/>
<pb n="KR3h0019_WYG_006-105b"/>
其間墨光可鑑云出新羅國後三年於京師得閣門副<lb/>
使侯宗亮古石硯長六寸已外後刻延和二年字硯形<lb/>
外方而貯水處乃圓其下不加鐫鑿石色青紫相間模<lb/>
制頗古但於墨色不甚相宜然亦寳之凡十年至為梧<lb/>
州太守道出端州徃還二年間端人有崔之才最為好<lb/>
事使之搜訪前後所得其尤者四率用侯宗亮琢之較<lb/>
所藏先君者殊已過之又三年知歸州州之西南十餘<lb/>
里昊池乃江之一曲也有石焉士人用之硯至冬水涸<lb/>
<pb n="KR3h0019_WYG_006-106a"/>
乃命工取而琢之石色蒼黄相半最佳者乃正緑石理<lb/>
微少宻緻發墨殆過端石又詢諸東西蜀以至䕫州西<lb/>
南諸郡多云萬州懸金崖洎戎盧二州皆出石可治為<lb/>
硯悉求得之二石皆色墨而萬石最堅亦俱可用自二<lb/>
十年前頗於人間見多用歙州婺源石硯或問江南故<lb/>
老且云昔李後主留意筆札凡所用澄心堂紙李廷珪<lb/>
墨龍尾石硯三者為天下之冠自李氏亡而龍尾石不<lb/>
復出其傳市於人無復向時之比景祐中校理錢仙芝<lb/>
<pb n="KR3h0019_WYG_006-106b"/>
知歙州推考其事乃得李氏取石之處按其地本大溪<lb/>
也昔常患溪水之深而工不可入始斷其流使繇别道<lb/>
其溪遂乾自是方能致之李氏去國縣人苦溪渉之回<lb/>
逺也復治之如初而石中絶仙芝乃黟縣導之使還故<lb/>
道而石又出此後人之所用者盡佳石矣遂與端石並<lb/>
行於時皇祐三年予為江西轉運使或言吉州永福縣<lb/>
出石亦可為硯嘗取試之雖色近紫而理粗不潤無足<lb/>
貴焉至和二年為右史㑹稽史自云王右軍之後持一<lb/>
<pb n="KR3h0019_WYG_006-107a"/>
風字硯示予大且尺餘石色正赤其理亦細用之不減<lb/>
端石云右軍所用者不知果然否後左史楊休以錢二<lb/>
萬購得之又嘗聞青州紫金石其傳之四方多以鐡為<lb/>
筒而匣片石於其中頗類永福石嘉祐六年予知青州<lb/>
至即訪紫金石所出於州之南二十里曰臨胊縣界掘<lb/>
土丈餘乃得之然石有重數土人所取者不過第一第<lb/>
二重至第四重其潤澤尤甚而色又正紫雖發墨與端<lb/>
歙差同而資質殊為下青之西至於淄州淄川縣境最<lb/>
<pb n="KR3h0019_WYG_006-107b"/>
為多石遍令訪之得青金石者其色青黒相混性少堅<lb/>
潤而發墨可與端歙相上下但不甚美好耳又有青雀<lb/>
山石色皆紺青其堅潤頗出歙石之右惟用墨反不及<lb/>
又得登州海中駞基島石全類歙石而文理皆不逮也<lb/>
其後得青州益都縣石上蘇懐王言州之西四十里有<lb/>
墨山山髙四十餘丈西連兖州凡三百里山頂出泉懸<lb/>
流至于山下青甘芬香與諸泉特異傳有靈草生于上<lb/>
泉出其間故漬染而香由山之南盤折而上五百餘步<lb/>
<pb n="KR3h0019_WYG_006-108a"/>
乃有洞穴深纔六七尺髙至數丈其狹止能容一人洞<lb/>
之前復有大石欹懸若欲墜者石皆生於洞之兩壁不<lb/>
知重數如積疊而成大率上下皆青或紫石數重其中<lb/>
乃有紅黄而其文如絲者一相傳曰紅絲石去洞口絶<lb/>
壁有鐫刻文字乃唐中和年採石者所記竟不知取之<lb/>
何用迄今經二百餘年不復有人至其上者獨山下民<lb/>
時徃視芝草不知以為竒寳予既聞其説意謂可取為<lb/>
硯亟遣日直偕蘇氏而徃初頗辭以髙險不可得入因<lb/>
<pb n="KR3h0019_WYG_006-108b"/>
厚給其貲勉之使行既徃六七日僅得方四五寸者二<lb/>
其外有若皮膚掩蔽漸以粗石磨治已而文理盡露華<lb/>
縟宻緻皆極其妍既加鐫鑱則其聲清越鏘若金石殆<lb/>
非耳目之所聞見亟命裁而為硯以墨試之其異於他<lb/>
石有三他石不過以温潤滑瑩以是為尤此乃清之以<lb/>
水而有滋液出於其間以手磨拭之乆黏着如膏一也<lb/>
他石與墨色相發不過以其體質堅美此乃常有膏潤<lb/>
浮泛墨色故其相凝若純漆二也他石用訖甚者不過<lb/>
<pb n="KR3h0019_WYG_006-109a"/>
宿次止終食之間墨即乾矣此石覆之以恒時數日墨<lb/>
色不乾經夜即其氣上下蒸濕著於匣中有如雨露三<lb/>
也此三者雖世之稱為好事者非精於物理則無由得<lb/>
之其採鑿於洞中皆就壁間先以鑿去其上下石然後<lb/>
乃及美材每患引鏨之不能加長故所獲無大者又在<lb/>
外多黄近内則紅雖其體則均而色未能純後乃於洞<lb/>
之側穿為一穴其廣盈丈掘土至六七尺徃徃得成片<lb/>
者大或踰尺而色皆純其上不堅土皆成乳未推尋石<lb/>
<pb n="KR3h0019_WYG_006-109b"/>
之聚結蓋山之髓脉也自辛丑夏四月至癸卯春三月<lb/>
經二年凡工人數十徃其所得可為硯者大小共五十<lb/>
餘日去洞門而巨石摧掩而人不可復入其石遂絶今<lb/>
人有得之者皆洞外黄赤之石尚假此名殊失真也予<lb/>
徃令端人崔之才歙人汪琮購求得二州之石品第一<lb/>
者愛而用之平居未嘗須臾去也自得兹石而端歙皆<lb/>
置於中衍不復視矣因論著古今所載之及自所見隨<lb/>
其優劣而次序之分為上下二卷非敢傳於他人姑欲<lb/>
<pb n="KR3h0019_WYG_006-110a"/>
貽諸子孫後將復有所得則當續而廣之以成吾志也<lb/>
青州黒山紅絲石其外有皮表或白或赤者有文如林<lb/>
木之狀既加磨礲即其理紅黄相參二色皆不甚深理<lb/>
黄者其絲紅理紅者其絲黄若其文上下通徹勻布此<lb/>
至難得者又有理黄而文如柿者或無文而純如柿者<lb/>
或其理純紅而文之紅又深者若黄紅相新而不成文<lb/>
此其下也文之美者則有旋轉連接團圏方二三寸而<lb/>
其絲凡十餘重次第不亂或如月暈自心及外可及六<lb/>
<pb n="KR3h0019_WYG_006-110b"/>
七重者或如山石而尖峯竒勢皆具者或如雲霞花卉<lb/>
禽魚之類者此但論石之文采不一至於石質潤美以<lb/>
及發墨則皆均也其石乆為水所浸漬即有膏液出焉<lb/>
若乆乾者以手拭之則有白屑被其上乃膏液之所結<lb/>
積也凡為硯初用之固有法今更不載惟精於物理者<lb/>
自當得之然世之大罕有識者徃徃徒得之而不能用<lb/>
也此石之至靈者非他石可與較藝故列之於首云<lb/>
端州斧柯石出髙安斧柯山去州二十餘里前臨大溪<lb/>
<pb n="KR3h0019_WYG_006-111a"/>
登其山約五里餘乃至絶頂匠人於此鑿石嵗乆乃成<lb/>
洞穴今已極深邃洞中常有水秋夏即不可入至春冬<lb/>
水涸採石者競入而其間隂黒不復有所睹但以手捫<lb/>
石隨大小取之日不過得數片凡石理之精粗雖良工<lb/>
在洞中亦不能别至於瑕玷筋脉須出洞乃可識也故<lb/>
有累日月而不得一佳者亦有日獲一二者繫其所得<lb/>
之分爾然至佳者殊不可多得大抵以石中有眼者最<lb/>
為貴謂之鴝鵒眼蓋石文之精美者如木之有節也今<lb/>
<pb n="KR3h0019_WYG_006-111b"/>
不知者反以為石病吁可痛哉凡取石有四曰上巖下<lb/>
巖西坑後歴上巖之石最精下巖次之西坑後歴悉其<lb/>
下也惟上巖之石乃有眼眼之美者紫緑黄三色相重<lb/>
多者自外至心凡八九重其狀皆圓有若抽畫而成以<lb/>
色鮮美重數多而圓正者為上其大者尤為稀有予所<lb/>
見絶大者乃如彈丸其次及其半則比比有之小者至<lb/>
如麻豆亦有布列於硯中或如北斗或如五星心房之<lb/>
形者價已不減數萬其生於墨池之外者謂之髙眼生<lb/>
<pb n="KR3h0019_WYG_006-112a"/>
其内者即曰低眼惟髙眼尤為人所愛尚以其不為墨<lb/>
所漬掩常可睹於前也工人每市石材必以眼之大小<lb/>
多少為之重輕若石之無眼雖資質甚美其大者不出<lb/>
千錢工之精者每得石以首扣之知其下有眼及多少<lb/>
之數因畫記之後令磨琢皆如其言石之品有數種其<lb/>
色正紫而微有青潤無芒叩之無聲此近水者也其色<lb/>
微紫而不深重近日視之畧似有芒叩之有聲此巖壁<lb/>
之石最為發墨乃石至精者其次青紫差半或紫而近<lb/>
<pb n="KR3h0019_WYG_006-112b"/>
赤或青多紫少皆石之下也端人每為硯凡色之不佳<lb/>
者須用佛桑花染漬之初亦可愛至經水即如故矣昔<lb/>
人有云山有自然圓石或云剖其璞而得焉謂之子石<lb/>
又云每取石必祭以中牢不然則雷霆震動失石所在<lb/>
予嘗以二說詰諸山下故老皆云無之豈傳聞之過歟<lb/>
又謂石之有金線者為美此正其病也亦端人之所不<lb/>
取云惟材之大者尤為難得每購求方六七寸而亡病<lb/>
脉者固亦少矣比嵗所貢方硯者五皆以文為凖然止<lb/>
<pb n="KR3h0019_WYG_006-113a"/>
於巖石之中也或有眼工人輙鑿去之恐異日復求不<lb/>
可必致也<lb/>
歙州婺源縣龍尾石其石最為多種性皆堅宻叩之有<lb/>
聲蒼黒者佳而色之淺深蓋不一焉其理或如羅紋或<lb/>
如竹根之横文又有金㸃如星布列其上而成北斗南<lb/>
斗之狀者或云工人製硯之時因其有星琢去餘者但<lb/>
留六七使如斗狀蓋非天成也有金文回環成月暈者<lb/>
有石文團轉其大徑三寸餘當硯之中謂之硯臺有其<lb/>
<pb n="KR3h0019_WYG_006-113b"/>
理緑色而黑文横於其上纎長如眉雜以金星者謂之<lb/>
蛾眉石又有金文如魚如蠶如雲如月者不可悉紀予<lb/>
嘗於殿省丞崔珉處得風字硯其大盈尺有金綫環匝<lb/>
其外池中復有金魚其心有金魚殊為怪也又嘗於校<lb/>
理錢仙芝處見二硯其一中有金月下有二雲輔翼之<lb/>
其一中有金北斗傍有二雲左右之石色頗青若此數<lb/>
種並昔所未有自三十年來方見之雖瑰竒為甚而予<lb/>
不深愛之二十年前因過金陵於翰林葉道卿處見一<lb/>
<pb n="KR3h0019_WYG_006-114a"/>
硯方四五寸其色淡青如晴霽之時望遠天云表裏瑩<lb/>
潔都無他文云得於歙人蓋出於端石之右矣自是每<lb/>
遇歙之好事者或官於歙者必以此語之使其尋求終<lb/>
不能得近三年前屯田員外郎周頌知婺源縣嘗寄二<lb/>
硯其一正青雖石無他文而緑者不甚明青者微近黒<lb/>
逺不逮前所見者豈求至歟大抵他石之材取以為硯<lb/>
大至尺者殊為稀矣獨歙石絶有大者若一二尺之材<lb/>
乃其常爾論諸精粗之殺固有差殊至於發墨則皆一<lb/>
<pb n="KR3h0019_WYG_006-114b"/>
也其最可尚者每用墨訖以水滌之泮然盡去不復留<lb/>
漬於其間是足過於端石矣至夫其色晻昧而又不純<lb/>
徒有金文本乃外物此而較之抑其下也<lb/>
秭歸州秭歸縣大沱石叩之無聲石色蒼黄者不甚堅<lb/>
正緑者乃堅其理微少温潤上皆有文如林木之狀又<lb/>
如以墨汁灑之者亦有圓徑一二寸如月狀其中亦有<lb/>
林木之文獨色緑者其中復有黄緑之相錯如青州薑<lb/>
跂石至琢為硯逺者經月近者浹旬徃徃有文㫁裂幸<lb/>
<pb n="KR3h0019_WYG_006-115a"/>
而完者十亡一二論其發墨則過於端歙石而資質潤<lb/>
澤乃不逮也此石世人罕有知者<lb/>
淄州淄川縣金雀山石其色紺青叩之聲如金玉較其<lb/>
資質乃出歙石之右但於用墨其磨研須倍之以此反<lb/>
不逮也蓋由潤宻之甚耳<lb/>
淄州淄川縣青金石出梓桐山石門澗中其色青黒相<lb/>
參有文如銅屑遍布於上亦有純色者理極細宻而不<lb/>
甚堅叩之無聲其發墨畧類歙石而色乃不逮<lb/>
<pb n="KR3h0019_WYG_006-115b"/>
萬州懸金崖石其色正黒體雖潤宻而色晻昧其間亦<lb/>
有文如銅屑或時有如楚石大㸃如荳此最佳者其發<lb/>
墨在歙石之下叩之無聲<lb/>
戎盧州試金石狀類淄州青金石而又在其下青州紫<lb/>
金石吉州永福縣紫金石狀類端州西坑石而發墨過<lb/>
之<lb/>
昔登州海中駞基島石其色青黒上有羅紋金星亦甚<lb/>
發墨全類歙石而文理皆不逮也<lb/>
<pb n="KR3h0019_WYG_006-116a"/>
古瓦硯出相州魏銅雀臺里人因掘土徃徃得之多㫁<lb/>
折者瓦色頗青其内晶瑩不類今瓦之有布紋其厚有<lb/>
寸許上多印工人姓氏八分類隸書也時有獲其全者<lb/>
工人因而刓其中為硯此尤難得大率每為硯須以瀝<lb/>
青煮之乃可用用之亦發墨而非佳石之比好事者以<lb/>
其古物頗愛重之<lb/>
濰州北海縣石末硯皆縣山所出爛石土人研澄其末<lb/>
燒之為硯即唐栁公權所云青州石末硯者濰乃青之<lb/>
<pb n="KR3h0019_WYG_006-116b"/>
故北海縣而公權以為第一當是未見歙硯以上之品<lb/>
爾以今參較豈得為然且出於陶灼本非自然烏足道<lb/>
哉<lb/>
水精亦可為硯予曽於屯田員外郎丁恕處見之大纔<lb/>
四寸許為風字様其用墨處即不出光嘗以墨試之發<lb/>
墨如歙石但未知乆用之如何<lb/>
玉亦可為硯古或有之予在杭州嘗得鎮潼留後李元<lb/>
伯書云近求得玉材令匠人琢為圓硯其發墨可愛恨<lb/>
<pb n="KR3h0019_WYG_006-117a"/>
未得與予觀之後數月元伯亡竟不果見<lb/>
硯之形製古今相傳有如鼎足者如人面者如蟾蜍者<lb/>
如風字者如瓜狀者如龜形者如馬蹄者如葫蘆者如<lb/>
壁池者如雞卵者如琴足者亦有如琴者有外方内圓<lb/>
者有内外皆方者或有虚其下者亦有實之者此二種<lb/>
皆上鋭下廣又有外皆正方别為臺於其中謂之墨池<lb/>
此皆予嘗所見者<lb/>
硯之用須日一滌之過二三日存即墨色差減縱未能<lb/>
<pb n="KR3h0019_WYG_006-117b"/>
滌亦須日易其水至春夏蒸濕之時墨乆留其間則膠<lb/>
力滯而不可用尤要頻滌去之洗宜用小氊片或紙若<lb/>
乆用之石色為墨漬汙即以麩炭磨洗復如新矣若嚴<lb/>
寒之中不宜用佳硯石理既凍墨亦少光惟紅絲硯至<lb/>
冰凍時皆凝結於石文中徃徃其水自四傍出乆則㫁<lb/>
裂尤當慎之凡硯須用匣貯不用則掩其蓋或不掩亦<lb/>
未甚害獨紅絲硯用訖必須掩之即墨色終不乾若不<lb/>
掩乆亦乾也他硯所用之匣止用以漆為之惟紅絲須<lb/>
<pb n="KR3h0019_WYG_006-118a"/>
以銀者蓋常有氣上下蒸濕其用漆匣未乆輙壊<hi>自紅絲石</hi>
<hi>以下可為硯者共十五品而石之品十有一也</hi>
　　器用二<lb/>
　　　紙<lb/>
周禮有史官掌邦國大事書於䇿小事簡牘而已又有<lb/>
札釋名云札者櫛之比編之也亦䇿之類也漢興已有<lb/>
幡紙代簡而未通用至和帝時蔡倫字敬仲用樹皮及<lb/>
弊布魚網以為紙奏上帝善其能自是天下咸謂之蔡<lb/>
<pb n="KR3h0019_WYG_006-118b"/>
侯紙<lb/>
左伯字子邑漢末益能為之故蕭子良答王僧䖍書云<lb/>
子邑之紙妍妙輝光仲將之墨一㸃如漆紙說文云紙<lb/>
者絮也苫字從糸氏聲蓋古今人書於帛故裁其邊幅<lb/>
如絮之一苫也<lb/>
後漢張芝善書寸紙不遺有絹必先書後練<lb/>
釋名曰紙者砥也謂平滑如砥石<lb/>
幡紙古者以縑帛衣書長短裁之以代竹簡也服䖍通<lb/>
<pb n="KR3h0019_WYG_006-119a"/>
俗云文曰方絮曰紙字從糸氏下從巾者桓𤣥令曰古<lb/>
無紙故用簡非主於恭今諸用簡者宜以黄紙代之<lb/>
唐虞裕表云祕府有布命三萬餘枚不任冩御書乞四<lb/>
百枚付著作吏冩起居注<lb/>
古有藤角紙范甯教云土紙不可作文書皆令用藤角<lb/>
<hi>古謂紙為幡亦謂之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蓋取繒帛之義也自隋唐已降乃謂之紙也</hi>
晉張華造博物志成晉武帝賜側理紙萬張畨南越所<lb/>
貢<lb/>
<pb n="KR3h0019_WYG_006-119b"/>
漢人言陟狸相亂蓋南人以海苔為紙其理縱横邪因<lb/>
以為名也<lb/>
東觀餘論曰皇太子初拜給赤紙縹紅麻紙百張<lb/>
唐李陽冰云紙常宜深藏篋笥勿令風日所侵若少露<lb/>
埃塵則枯燥難用矣攻書者宜謹之<lb/>
唐歐陽通紙必堅𦂳白滑者方書之<lb/>
語林曰王右軍為㑹稽令謝公就乞牋紙檢校庫内有<lb/>
九萬張悉與之桓宣武云逸少不節<lb/>
<pb n="KR3h0019_WYG_006-120a"/>
抱朴子曰洪家貧伐薪賣之以給紙筆畫營園田夜以<lb/>
柴火冩書坐此之故不得早涉藝文帝乏紙每所冩皆<lb/>
反覆有字人少能讀御史故事云案彈奏白簡為重黄<lb/>
紙為輕今一例白紙其無差降矣<lb/>
古無彈文白紙為重黄紙為輕故彈王源表云源官品<lb/>
應黄紙臣輙奉白簡以聞<lb/>
國史補云紙之妙者則越之剡藤苔牋蜀之麻面屑骨<lb/>
金花長麻魚子十色牋雲揚州六合蒲州白簿重抄臨<lb/>
<pb n="KR3h0019_WYG_006-120b"/>
州滑薄<lb/>
唐韋陟署名如五朶雲每以綵牋為緘題時人譏其奢<lb/>
縱<lb/>
漢初已有幡紙代簡成帝時已有赫蹏書詔應邵曰赫<lb/>
蹏薄小紙也至後漢和帝元興中常侍蔡倫用敝布及<lb/>
魚網樹皮而作之彌工如蒙恬已前已有筆之謂也又<lb/>
棗陽縣南有蔡倫舊宅故彼士人多能作紙又庾仲雍<lb/>
明州記云應陽縣蔡子池南有石臼云是蔡倫舂紙臼<lb/>
<pb n="KR3h0019_WYG_006-121a"/>
也<hi>一云來陽縣</hi>
黟歙間多良紙有凝霜澄心之號復有長者可五十尺<lb/>
為一幅蓋歙民數日理其楮然後於長船中以浸之數<lb/>
十夫舉枚以抄之傍一夫以鼓而節之於是於大薫籠<lb/>
用而焙之不上於墻壁也於是自首至尾勻薄如一<lb/>
蜀中多以麻為紙有玉屑屑骨之號江浙間多以嫩竹<lb/>
為紙北地多以桑皮為紙剡溪以藤為紙海人以苔為<lb/>
紙浙右亦以麥篠為之者尤脆薄焉以麥膏油藤紙硾<lb/>
<pb n="KR3h0019_WYG_006-121b"/>
之者尤佳<lb/>
漢末左伯字子邑又能為紙故蕭子良答王僧䖍云子<lb/>
邑之紙妍妙輝光仲將之墨一㸃如漆伯英之筆窮神<lb/>
盡思妙物逺矣邈不可追<hi>仲將韋誕字也</hi>
宋張永自造紙墨<hi>見墨部</hi>
蜀人造十色牋凡十幅為一榻每一幅之尾必以竹夾<lb/>
夾之和十色水遂搨以染之際棄置搥理堆盈左右不<lb/>
勝其委頓逮乾則光彩相宣不可名也然逐幅於文板<lb/>
<pb n="KR3h0019_WYG_006-122a"/>
之上砑之則隱起花木麟鸞千萬其態又以絹布先以<lb/>
麫漿膠令勁隱出其文者謂之魚子牋又謂魚卵牋今<lb/>
剡溪亦有焉亦有作敗麫糊和以五色以絶曳過令沾<lb/>
濡流離可愛謂之流沙牋亦有煮皁莢子膏并巴豆油<lb/>
傳於水面然後㸃墨或丹青於上以薑榅之則散以鬚<lb/>
拂頭垢引之則聚然後盡之為人物舒之如雲霞若鷙<lb/>
鳥鴒毛之狀繁縟可愛以紙布其上而受采焉必須虗<lb/>
窻幽室明盤浄水澄神慮而製之則臻其妙也近有江<lb/>
<pb n="KR3h0019_WYG_006-122b"/>
表僧於内庭造而進上御毫一灑光彩煥發晉武帝賜<lb/>
張華側理紙已具叙事中本草云陟釐味甘大温無毒<lb/>
王心腹大寒温中消糓强胃氣止㵼痢生江南江澤陶<lb/>
隠居云此即南人用作紙者唐本注云此物乃水中苔<lb/>
今取為紙名為苔紙青黄色體澁小品方云中分鹿苔<lb/>
也音陟釐陟釐與側黎相近側黎又與側理相近又云<lb/>
即石髮也<lb/>
丹陽記江寧縣東十五里有紙官署齊髙帝於此造紙<lb/>
<pb n="KR3h0019_WYG_006-123a"/>
之所也嘗造銀光紙賜王僧䖍<hi>一云凝光紙也</hi>
唐段成式在九江出意造紙名雲藍紙以贈温飛卿江<lb/>
南偽主李氏嘗較舉人畢放榜日給㑹府紙一張可二<lb/>
丈濶一丈厚如繒帛數重令書合格人姓字每紙出則<lb/>
縫掖者相慶有望於成名也僕頓使江表覩今懐樓之<lb/>
上猶存數幅<lb/>
唐林邑記九真俗書樹葉為書紙<lb/>
書品云古畫尤重紙上者言紙得五百年絹得三百年<lb/>
<pb n="KR3h0019_WYG_006-123b"/>
方壊<lb/>
歴代名畫記名背必皺起宜生自滑慢薄大幅生紙紙<lb/>
縫先避人面及要節處若縫之相當則當强急卷舒有<lb/>
損要令參差其縫則氣力均平太硬則强急太薄則失<lb/>
力絹素彩色不可擣理紙上白畫可以玷石妥貼之仍<lb/>
候隂陽之氣調適秋為上時春為中時夏為下時暑濕<lb/>
之時不可也<lb/>
歴代名畫記云江東地潤無塵人多精藝好事者常宜<lb/>
<pb n="KR3h0019_WYG_006-124a"/>
置宣紙百幅用法蠟之以備模冩古人好榻畫十得七<lb/>
八不失神彩筆跡亦有御府榻本謂之官榻<lb/>
榻紙法用江東花葉紙以柿油好酒浸一幅乃下鋪不<lb/>
浸者五幅上亦鋪五幅乃細卷而硾之候浸染者如一<lb/>
榻書若水窺朗鑑之明澈<hi>初舉子云宣齎入詞塲以護試紙恐他物所汚</hi>
資暇集云松花牋代以為薛濤牋誤也松花牋其來乆<lb/>
矣元和之初薛濤尚斯文而好製小詩惜其幅大不欲<lb/>
長䞉之乃命匠人狹小為之蜀中才子既以為便後減<lb/>
<pb n="KR3h0019_WYG_006-124b"/>
諸牋亦如是時名曰薛濤牋今蜀紙為小様者是也非<lb/>
獨松花一色而已<lb/>
唐初將相官誥亦用銷金牋及金鳳紙書之餘皆魚牋<lb/>
而已厥後李肇翰林志云凡賜與徴召宣索臣下曰詔<lb/>
用白麻紙慰撫軍旅曰書用黄麻紙太清宫内道觀薦<lb/>
告詞文用藤紙朱書謂之青詞諸陵薦告上儀表内道<lb/>
觀文並用白藤紙凡赦書徳徽音立后建儲大誅討拜<lb/>
免三公命相命將並用白藤紙不用印雙日起草隻日<lb/>
<pb n="KR3h0019_WYG_006-125a"/>
宣宰相官誥並用色背綾金牋節度使並用白背綾金<lb/>
花牋命婦即金花羅紙吐蕃及替補書及别用録用金<lb/>
花五色綾紙上白檀木真朱瑟鈿函金鏁鑰吐蕃宰相<lb/>
摩泥師已下書五色麻紙南貂及清平官書用黄麻紙<lb/>
晉傅咸紙賦蓋世有質文則治有損益故禮隨時變而<lb/>
器與事易既作契以代繩兮又造紙以當䇿夫其為物<lb/>
厥美可珍亷方有則體潔性真含章藴藻實好斯文取<lb/>
彼之弊以為此新攬之則舒舍之則卷可屈可伸能幽<lb/>
<pb n="KR3h0019_WYG_006-125b"/>
能顯<lb/>
唐薛道衡詠苔紙詩昔時應春色引緑泛清流金來乗<lb/>
玉管布字<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>銀鈎<lb/>
韋荘乞綵牋歌浣花溪上如花容緑間紅藏人不識留<lb/>
得溪頭瑟瑟波潑成紙上猩猩色謾把金刀裁紫雲有<lb/>
時剪破秋天碧不使虹霓段段飛一時直上丹霞壁蜀<lb/>
客才多染不工卓文醉後開無力孔雀銜來向日飛翩<lb/>
翩壓折黄金翼我有歌詩一千首磨礲山嶽羅星斗開<lb/>
<pb n="KR3h0019_WYG_006-126a"/>
卷長疑雷電驚揮毫只怕龍蛇走班班布在時人口滿<lb/>
軸松花都未有人間無處買煙雲須知得自神仙詩成<lb/>
價藪重連城璧一紙萬金猶不惜薛濤昨夜夢中來殷<lb/>
勤還向君邊覔<lb/>
詩僧齊已謝人贈棊子綵紙詩陵陽棊子浣花牋深愧<lb/>
携來自錦川海蚌琢成星落落吳綾隠出鳳翩翩留防<lb/>
桂苑題詩客惜寄桃源敵手仙捧受不堪思出處七千<lb/>
餘里劒關前<lb/>
<pb n="KR3h0019_WYG_006-126b"/>
唐舒元輿悲剡谿古藤文剡谿上綿四五百里多古藤<lb/>
株枿逼土雖春入土脉他值發活獨古藤氣候不覺絶<lb/>
盡生意予以為本乎地者春到必動此藤亦本於地方<lb/>
春且有死色遂問谿上人有道者云谿中多紙工持刀<lb/>
斧斬伐無時擘剥皮肌以給其業噫藤雖植物者温而<lb/>
榮寒而枯養而生殘而死亦將似有命於天地間今為<lb/>
紙工斬伐不得發生是天地氣力為人中傷致一物疾<lb/>
癘之若此異日過數十百郡洎東雒西雍歴見書文者<lb/>
<pb n="KR3h0019_WYG_006-127a"/>
皆以剡紙相夸予悟曩見剡藤之死職當由此此過固<lb/>
不在紙工且今九牧士人自專言能見文章戸牖者其<lb/>
數與麻竹相多聴其語其自安重皆不啻握驪龍珠雖<lb/>
苟曉悟有其倫甚寡不勝衆者亦皆歛手無語勝衆者<lb/>
果自謂天之文章歸我遂輕傲聖人道使周南召南風<lb/>
骨流入於折楊皇荂中言偃卜子夏文學䧟入於淫靡<lb/>
放蕩中比肩握管動盈數千百人數千百人筆下動行<lb/>
數千萬言不知其為謬誤日日以縱自然殘藤命易甚<lb/>
<pb n="KR3h0019_WYG_006-127b"/>
桑枲波波頽沓未見止息如此則倚文妄言輩誰非書<lb/>
剡紙者耶紙工嗜利曉夜斬藤以鬻之雖舉天下為剡<lb/>
谿猶不足以給况一剡谿者耶以此恐後之日不復有<lb/>
藤生於剡矣大抵人間費用苟得著其理則不枉之道<lb/>
否則暴耗之過莫由横及於物物之資人亦有其時時<lb/>
其斬伐不為夭閼予謂今之錯為文者皆夭閼剡谿藤<lb/>
之流也藤生有涯而錯為文者無涯無涯之損物不直<lb/>
於剡藤而已予所以取剡藤以寄其悲<lb/>
<pb n="KR3h0019_WYG_006-128a"/>
　　　墨<lb/>
真誥云今書通用墨者何蓋文章屬陽墨隂象也自隂<lb/>
顯於陽也<lb/>
續漢書云守官今主御墨<lb/>
漢書云尚書令僕承郎月賜隃麋大墨一枚小墨一枚<lb/>
東宫舊事皇太子初拜綸香墨四丸周書有涅墨之刑<lb/>
荘子云䑛筆和墨晉公墨縗邑宰墨綬是知墨其乆矣<lb/>
晉陶侃獻晉帝牋紙三千枚墨二十丸皆極精妙<lb/>
<pb n="KR3h0019_WYG_006-128b"/>
唐歐陽通每書其墨必古松之烟末以麝香方可下筆<lb/>
說文云墨者墨也字從黒土墨者烟煤所成土之類也<lb/>
古人灼龜先以墨畫龜然後灼之兆順食墨乃吉尚書<lb/>
洛誥云惟洛食漢文大横入兆即其事也<lb/>
唐酈元注水經云鄴都銅雀臺北曰冰井臺髙八丈藏<lb/>
冰有屋一百四十間上有冰室數井井深十五丈藏冰<lb/>
及石墨焉石墨可書<hi>又見陸士龍與兄書云</hi>
括地志云東都夀安縣洛水之側有石墨山山石盡黒<lb/>
<pb n="KR3h0019_WYG_006-129a"/>
可以書疏故以石墨名山<lb/>
新安郡記云黟縣南十六里有石嶺上有石墨工人多<lb/>
採以書有石墨井是昔人挼墨之所今懸水所淙激其<lb/>
井轉益深矣<lb/>
後漢韋仲將製墨之法曰今之墨法以好醇松烟乾擣<lb/>
以細綃蓰去草芥物至輕不宜露陡於缸中蓰去草芥<lb/>
慮飛散也烟一斤以上好膠五兩浸梣皮即江南檀木<lb/>
皮入水緑色又解膠并益墨色可下去黄雞子五枚亦<lb/>
<pb n="KR3h0019_WYG_006-129b"/>
以真珠一兩麝香一兩皆别治細蓰都下調合鐡臼中<lb/>
寧剛不宜擇搗三萬杵多亦善不過得二月九月温則<lb/>
臭敗寒則難乾每錠重不過三兩故蕭子良荅王僧䖍<lb/>
云仲將之墨一㸃如漆<lb/>
冀公墨法松烟二兩丁香麝香乾漆各少許右以膠水<lb/>
溲作靛火烟上薫之一月可使入紫草末色紫入秦皮<lb/>
色碧其色俱可愛昔祖氏本易定人唐氏之時墨官也<lb/>
今上墨必假其姓而號之大約易水者為上其妙者必<lb/>
<pb n="KR3h0019_WYG_006-130a"/>
鹿角膠煎為膏而和之故祖氏之名聞於天下太行濟<lb/>
源王屋亦多好墨有圓如規亦古墨之製也有以枯木<lb/>
烟為之者尤粗又云上黨於心為之尤佳突之末者為<lb/>
上<lb/>
江南黟歙之地李廷珪墨尤佳廷珪本易水人其父超<lb/>
唐末流離渡江覩歙中可居造墨故有名焉今有人得<lb/>
而藏於家亦不下五六十年蓋膠敗而墨調也其堅如<lb/>
玉其文如犀冩踰數十幅不耗一二分也<lb/>
<pb n="KR3h0019_WYG_006-130b"/>
墨或堅裂者至佳凡收貯宜以鈔<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>盛於透風處佳及<lb/>
造朱墨法上好硃砂細研飛過好朱紅亦可以梣皮水<lb/>
煮膠青浸一七傾去膠青於日色中漸漸曬之乾濕得<lb/>
所如墨梃於朱硯中研之以書碑名亦須二月九月造<lb/>
者佳<lb/>
宋張永渉獵詩史能為文章善𨽻書又有巧思紙墨皆<lb/>
自造上每得永表輙執玩咨嗟乆之供御者不及也<lb/>
造麻子墨法以大麻子油沃糯米半碗强碎剪燈心堆<lb/>
<pb n="KR3h0019_WYG_006-131a"/>
於上然為燈置一地坑中用一瓦鉢微穿透其底覆其<lb/>
熖上取煙煤重研過以石器中煎煮皁莢膏并研過者<lb/>
糯米膏入龍腦麝香秦皮末和之搗三千杵溲為挺置<lb/>
䕃室中候乾書於紙中向日金字也<lb/>
秦皮陶隠居俗謂之礬槻皮以水清和墨書色不脫故<lb/>
造墨方多用之<lb/>
近黟歙間有人造白墨色如銀逮研訖即與衆墨無異<lb/>
竟未知其所製之法<lb/>
<pb n="KR3h0019_WYG_006-131b"/>
漢揚雄答劉歆書云雄為郎自奏心好躭博麗之文願<lb/>
不愛三嵗俸息休直事得肆心廣意成帝詔下奪俸令<lb/>
尚書賜筆墨得觀書於石室故天子上計孝亷及内郡<lb/>
衛卒㑹者雄常把三十弱翰齎油素四尺以問其異歸<lb/>
則以鉛撾松槧二十七年于兹矣<lb/>
偽蜀有童子某者能書孟氏召入甚佳其頴悟遂錫之<lb/>
衣服及墨一丸後家童誤墜於庭下盆池中逮數年重<lb/>
植盆花乃復獲之堅勁光膩仍舊或云僖宗朝所用之<lb/>
<pb n="KR3h0019_WYG_006-132a"/>
餘者也<lb/>
唐王勃為文先研墨數升以被覆面謂之腹藁起即下<lb/>
筆不休幼常夢異人遺之墨丸盈袖<lb/>
西域僧言彼國無硯筆紙但有墨中國者不及也云是<lb/>
雞足山古松心為之僕常獲貝葉上梵字數百墨倍光<lb/>
澤㑹秋霖為窻雨濕因而揩之字終不滅<lb/>
常侍徐公鉉云遼東有雲穴山山有墨石親常使之又<lb/>
云幼年嘗得李超墨一錠不過咫細而狹與其愛弟鍇<lb/>
<pb n="KR3h0019_WYG_006-132b"/>
共用之日書不下五千字凡十年乃盡磨處邊際如刃<lb/>
可以割紙自後李氏墨無及此者超即廷珪之父也唐<lb/>
末陶雅為歙州刺史二十年嘗責李超云爾所造墨殊<lb/>
不及吾初至郡時何也對曰公初臨郡嵗取不過墨十<lb/>
挺今數百挺未已何暇精好焉山中新伐木書之字即<lb/>
隠起他日洗去墨字猶分明又書於版牘嵗乆木朽而<lb/>
字終不動蓋烟煤能固木也亦徐常侍言<lb/>
今之小學者將書必先安神養氣存想字形在眼前然<lb/>
<pb n="KR3h0019_WYG_006-133a"/>
後以左手研墨墨調手穏方書則不失體也又云研墨<lb/>
如病蓋重調勻不泥也又云研墨要凉凉則生光墨不<lb/>
宜熱熱則生末蓋忌其研急而墨熱又李陽冰云用則<lb/>
旋研無令停乆乆則塵埃相汚膠力墮亡如此泥鈍不<lb/>
任下筆矣<lb/>
後漢李尤墨銘書契既逺研墨乃陳烟石附筆以流以<lb/>
伸<lb/>
魏曹植樂府詩墨出青松烟筆出狡兔翰古人感鳥跡<lb/>
<pb n="KR3h0019_WYG_006-133b"/>
文字有改刋<lb/>
唐李白謝張司馬贈墨歌上黨碧松烟夷陵丹砂末蘭<lb/>
麝凝珍墨精光乃堪掇黄頭奴子雙鴉鬟錦囊養之懐<lb/>
䄂間今日贈子蘭亭去興來灑筆㑹稽山<lb/>
　朱長文曰筆硯紙墨四者書之器也欲善其事而不<lb/>
　利其器鮮能造其精妙古人有不假手於人而自為<lb/>
　之者其措意豈不勤哉余因讀蘇大參文房四譜因<lb/>
　取其事有禆于書者勒成兩卷贅乎墨池編之末以<lb/>
<pb n="KR3h0019_WYG_006-134a"/>
　貽後學云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0019_WYG_006-134b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　墨池編卷六<lb/>
</p>
<p>
</p>
  </div>
        </body>
</text>\m</TEI>
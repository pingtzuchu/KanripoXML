<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>硯譜</head> <lb/>
    <p>
<pb n="KR3i0007_WYG_001-1a"/>
欽定四庫全書<lb/>
　硯譜<lb/>
　　李後主硯<lb/>
李後主留意筆札所用澄心堂紙李廷珪墨龍尾石硯<lb/>
三者為天下之冠<lb/>
　　右軍風字硯<lb/>
會稽有老叟云右軍之後持一風字硯大尺餘色正赤<lb/>
用之不減端石云右軍所用者石揚休以錢二萬得之<lb/>
<pb n="KR3i0007_WYG_001-1b"/>
　　紅絲石<lb/>
青州紅絲石外有皮表磨礱即其理紅黄相參理黄者<lb/>
其絲紅理紅者其絲黄須飲以水使足乃可用不然渇<lb/>
燥唐彦猷甚竒此硯以為發墨不減端石蔡君謨又言<lb/>
端石瑩潤惟有鋩者尤發墨歙石多鋩惟膩者佳葢物<lb/>
之竒者必異其類也<lb/>
　　鳯咮石<lb/>
蘇子瞻云僕好鳯咮石少得真者唐彦猷以青州紅絲<lb/>
<pb n="KR3i0007_WYG_001-2a"/>
石為甲或云唯堪作骰盆<lb/>
　　端硯<lb/>
蘇公易簡云柳公權論硯青州石為第一絳州者次之<lb/>
殊不言端石世傳端溪中有草蒙茸可愛匠琢石成硯<lb/>
用草褁之故自嶺表迄中夏而無損或云水中石其色<lb/>
青山半石其色紫山絶頂者尤潤如豬肝色者佳其貯<lb/>
水處有白赤黄色㸃者謂之鸜鵒眼脉理黄者謂之金<lb/>
線紋其山號斧柯昔人採石為硯必中牢祭之不爾雷<lb/>
<pb n="KR3i0007_WYG_001-2b"/>
電失石所在<lb/>
　　鸜鵒眼<lb/>
端石有眼者最貴謂之鸜鵒眼石紋精美如木有節今<lb/>
不知者乃以為石病吁可痛哉石有上下巖西坑後厯<lb/>
悉其下也惟上巖有眼眼之美者青黄緑三色相重多<lb/>
者自外至心凡九重其大者尤為希有或布列硯中如<lb/>
北斗心房之形土人以眼多少為價重輕其生於墨池<lb/>
之外者謂之髙眼生於内者曰低眼髙眼尤可尚以不<lb/>
<pb n="KR3i0007_WYG_001-3a"/>
為墨漬常可睹也或云取石祭以中牢故老云無之又<lb/>
云石有金線為美正其病也<hi>唐彦猷</hi>
　　子石<lb/>
端石以子石為上在大石中生葢精石也流俗訛為紫<lb/>
石又以貯水不耗為佳有眼為貴眼石病也官司歳以<lb/>
為貢在他硯上然十無一二發墨者但充翫好而已<hi>歐陽</hi>
<hi>永叔</hi>
　　端溪<lb/>
<pb n="KR3i0007_WYG_001-3b"/>
端溪有斧柯茶園將軍地同是一溪唯斧柯出者大不<lb/>
過三四指一兩呵津汗滴瀝真難得之物茶園次之將<lb/>
軍又次之<hi>鄭樵</hi>
　　活眼死眼<lb/>
蘇易簡作文房四譜譜言四寳硯為首筆墨兼紙皆可<lb/>
隨時收索可與終身俱者唯硯而已譜中載四十餘品<lb/>
以青州紅絲石為一斧柯山第二龍尾石第三餘皆在<lb/>
中下雖銅雀臺古瓦硯列於下品特存古物耳端所出<lb/>
<pb n="KR3i0007_WYG_001-4a"/>
有四巖石為甲石屋次之西坑又次之後厯為劣巖與<lb/>
西坑相去二十里石屋後厯七里而所産逈然不同猶<lb/>
建安産茶北源壑源去沙溪十數里而優劣差殊而巖<lb/>
石又分上下又有活眼死眼之别圓暈相重黄黒相間<lb/>
繄精在内晶瑩可愛謂之活眼四旁浸漬不甚鮮明謂<lb/>
之淚眼形體略具内外皆白殊無光彩謂之死眼活眼<lb/>
勝淚眼淚眼勝死眼死眼勝無眼<lb/>
　　龍尾石<lb/>
<pb n="KR3i0007_WYG_001-4b"/>
歙石出於龍尾溪以金星為貴予少時得金坑礦石堅<lb/>
而發墨端溪以北巖為上龍尾以深為上龍尾更在端<lb/>
溪上而端石以後出見貴爾<hi>歐陽永叔</hi>
　　李賀詩<lb/>
永叔以端溪後出不然李賀有端州青花石硯詩云暗<lb/>
洒萇𢎞冷血痕則謂鸜鵒眼知端石為硯久矣<lb/>
　　諸州硯<lb/>
淄州金雀石色紺青聲如金玉又有青金石叩之無聲<lb/>
<pb n="KR3i0007_WYG_001-5a"/>
發墨青州紫金石狀類端州西坑石發墨過之吉州<hi>缺</hi>
　縣紫石亦類西坑登州駞基島石上有羅紋金星絳<lb/>
州角石色如白牛角歸州大沱石江水中石也止用於<lb/>
川峽人宿州出樂石潤膩發墨但無石脉萬州有懸金<lb/>
崖石又有磁洞石洮河出緑石性腝不起墨不耐久磨<lb/>
牢山丹石滑澤堅膩古瓦硯出相州魏銅雀臺里人因<lb/>
掘土往往得之虢州澄泥唐人品硯以為第一今人罕<lb/>
用潭州道人吕翁作澄泥硯堅重如石手觸輒生暈上<lb/>
<pb n="KR3i0007_WYG_001-5b"/>
著吕字青維州石末硯皆瓦硯也柳公權以為第一當<lb/>
時未見歙石以為上品耳<lb/>
　　硯賦<lb/>
傅𤣥硯賦云木貴其能軟石美其潤堅劉道友以浮查<lb/>
為硯知吉亦有木硯<lb/>
　　銅硯蜯硯<lb/>
劉聰謂晉懷帝曰頃贈朕柘木銅硯袁彖贈庾翼蜯硯<lb/>
　　水精硯<lb/>
<pb n="KR3i0007_WYG_001-6a"/>
丁恕有水精硯大纔四寸許為風字樣用墨即不出光<lb/>
發墨如歙石<lb/>
　　玉硯<lb/>
鎮潼留後李充伯得玉材琢為圓硯發墨可愛<lb/>
　　碧玉硯<lb/>
許漢陽筆以白玉為管硯乃碧玉以玻瓈為匣<lb/>
　　鐵硯<lb/>
青州熟鐵硯甚發墨有柄可執晉桑維翰鑄生鐵硯<lb/>
<pb n="KR3i0007_WYG_001-6b"/>
　　漆硯<lb/>
晉儀注太子納妃有漆硯<lb/>
　　竹硯<lb/>
異物志云廣南以竹為硯<lb/>
　　滌硯<lb/>
几硯須旦滌之縱未能亦須日易其水洗宜用小氊片<lb/>
或紙若久用石色為墨漬汚即以麩炭磨洗復如新矣<lb/>
苦寒不宜用佳硯石理既凍墨亦少光<lb/>
<pb n="KR3i0007_WYG_001-7a"/>
　　帝鴻氏之硯<lb/>
黄帝得玉一紐治為墨海其上篆文曰帝鴻氏之硯又<lb/>
太公金匱硯書曰石墨相著而黒邪心讒言無得汚白是知<lb/>
硯其來尚矣硯者研也可研墨使和濡也<lb/>
　　孔子硯<lb/>
伍緝之從征記云魯國孔子廟中石硯一枚甚古朴孔<lb/>
子平生時物也又顔路所請者車亦存<lb/>
　　硯溪<lb/>
<pb n="KR3i0007_WYG_001-7b"/>
永嘉郡記云硯溪一源多石硯述異記云洞庭湖一陂<lb/>
有范蠡石牀石硯<lb/>
　　一篋磨穴硯<lb/>
古人有學書於人者數年自以藝成告而辭去師曰吾<lb/>
有一篋物可附於某處及山之下絶無所付人封題亦<lb/>
甚不密乃啓之皆磨穴者硯數十枚方知師夙所用者<lb/>
乃返山服膺至皓首方畢其藝<lb/>
　　補百碎硯<lb/>
<pb n="KR3i0007_WYG_001-8a"/>
石晉時闗右有李處士能畫馴狸能補端硯百碎者賫<lb/>
歸旬日即復舊如新琢成畧無瑕纇世莫得其法<lb/>
　　後主青石硯<lb/>
李後主得青石硯墨池中有黄石如彈丸水常滿終日<lb/>
用之不耗每以自隨後歸朝陶穀見而異之硯大不可<lb/>
持乃取石彈丸去後主拽其手振臂就取後主請以寳<lb/>
玩為謝陶不許後主曰唯此硯能生水他硯皆不可用<lb/>
陶試數十硯水皆不生後主索之良苦陶不能奈曰要<lb/>
<pb n="KR3i0007_WYG_001-8b"/>
當碎之石破中有小魚跳地上即死自是硯無復潤澤<lb/>
　　真材本性<lb/>
硯當用石鏡當用銅此真材本性也以瓦為硯如以鐵<lb/>
為鏡耳<lb/>
　　謝銅硯筆格啓<lb/>
庾肩吾謝銅硯筆格啓云煙磨青石已踐孔子之壇管<lb/>
插銅龍還笑王生之壁<lb/>
　　石硯賦<lb/>
<pb n="KR3i0007_WYG_001-9a"/>
黎逢石硯賦云琢而磨之其滑如砥欲研精而染翰在<lb/>
虚中而貯水水隨暈而還周墨浮光而黛起明而未融<lb/>
是以為用久而不渝故以為美成器尚古徴闕里於素<lb/>
王匠法増華參㑹稽之内史又云一拳之石取其堅一<lb/>
勺之水取其浄又云對此大匠厠諸鴻筆見珍於殺青<lb/>
之晨為用於草𤣥之日<lb/>
　　硯詩<lb/>
僧貫休硯詩云低心蒙潤久入匣更身安<lb/>
<pb n="KR3i0007_WYG_001-9b"/>
　　石虚中傳<lb/>
文嵩石虚中傳云石虚中字居黙器度方圓中心坦然<lb/>
若汪汪萬頃之量封即墨侯與宣城毛元銳燕人易𤣥<lb/>
光華隂禇知白皆同出處<lb/>
　<lb/>
　<lb/>
　<lb/>
　硯譜<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鄧子</head>
    <p>
<pb n="KR3c0003_WYG_000-1a"/>
欽定四庫全書　　　　　子部<lb/>
　鄧子　　　　　　　　　法家類<lb/>
　　提要<lb/>
　　　　<hi>臣</hi>等謹案鄧子一卷周鄧析撰析鄭人列子<lb/>
　　　　力命篇曰鄧析操兩可之說設無窮之詞子<lb/>
　　　　産執政作竹杖鄭國用之數難子産之治子<lb/>
　　　　産屈之子産執而戮之俄而誅之劉歆奏上<lb/>
　　　　其書<hi>案高似孫子畧誤以此奏為劉向今據書録解題改正</hi>則曰於春<lb/>
<pb n="KR3c0003_WYG_000-1b"/>
　　　　秋左氏傳昭公二十年而子産卒子太叔嗣<lb/>
　　　　為政定公八年太叔卒駟歂嗣為政明年乃<lb/>
　　　　殺鄧析而用其竹刑然則列子為誤矣其書<lb/>
　　　　漢志作二篇今本仍分無厚轉辭二篇而併<lb/>
　　　　為一卷然其文節次不相屬似亦掇拾之本<lb/>
　　　　也其言如天於人無厚君於民無厚父於子<lb/>
　　　　無厚兄於弟無厚勢者君之輿威者君之策<lb/>
　　　　則其㫖同於申韓如令煩則民詐政擾則民<lb/>
<pb n="KR3c0003_WYG_000-2a"/>
　　　　不定心欲安静慮欲深逺則其㫖同於黄老<lb/>
　　　　然其大㫖主於勢統於尊事覈於實於法家<lb/>
　　　　為近故竹刑為鄭所用也至於聖人不死大<lb/>
　　　　盗不止一條其文與莊子同析逺在莊周以<lb/>
　　　　前不應預有勦說而莊子所載又不云鄧析<lb/>
　　　　之言或篇章殘缺後人摭莊子以足之歟乾<lb/>
　　　　隆四十七年十月恭校上<lb/>
　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3c0003_WYG_000-2b"/>
　　　　　　　　總　校　官　<hi>臣</hi>　陸　費　墀<lb/>
<pb n="KR3c0003_WYG_000-3a"/>
鄧子序<lb/>
中鄧析書四篇臣叙書一篇凡中外書五篇以相校除<lb/>
復重為一篇皆定殺而書可繕冩也鄧析者鄭人也好<lb/>
刑名操兩可之說設無窮之辭當子産之世數難子産<lb/>
之法記或云子産起而戮之於春秋左氏傳昭公二十<lb/>
年而子産卒子太叔嗣為政定公八年太叔卒駟歂嗣<lb/>
為政明年乃殺鄧析而用其竹刑君子謂子歂於是乎<lb/>
不忠茍有可以加於國家棄其邪可也靜女之三章取<lb/>
<pb n="KR3c0003_WYG_000-3b"/>
彤管焉竿旄何以告之取其忠也故用其道不棄其人<lb/>
詩之蔽芾甘棠勿剪勿伐召伯所茇思其人猶愛其樹<lb/>
也况用其道不恤其人乎然無以勸能矣竹刑簡法也<lb/>
久遠世無其書子産卒後二十年而鄧析死傳說或稱<lb/>
子産誅鄧析非也其論無厚者言之異同與公孫龍同<lb/>
類謹上<lb/>
</p>
<p>
</p>
  </div>
</body>
</text>
</TEI>
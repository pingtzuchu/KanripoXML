<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>鶴林玉露卷一<lb/>
                </head>
    <p>
<pb n="KR3j0127_WYG_001-1a"/>
欽定四庫全書卷<lb/>
　鶴林玉露卷一<lb/>
　　　　　　　　　　　　宋　羅大經　撰<lb/>
朱文公告陳同父云真正大英雄人却從戰戰兢兢臨<lb/>
　深履薄處做將岀来若是氣血粗豪却一㸃使不着<lb/>
　也此論於同父可謂頂門上一針矣余觀大禹不矜<lb/>
　不伐愚夫愚婦皆謂一能勝予而鑿龍門排伊闕明<lb/>
　徳美功被千萬世周公不驕不吝勞謙下士而東征<lb/>
<pb n="KR3j0127_WYG_001-1b"/>
　三年赤舄几几履讒歴變卒安周室孔子恂恂於鄉<lb/>
　黨在宗廟朝廷似不能言者而却莱夷墮三都誅少<lb/>
　正夘便有一變至道氣象此皆所謂真正大英雄也<lb/>
　後世之士殘忍尅核能聚斂能殺戮者則謂之有才<lb/>
　閙隣罵坐無忌憚無顧藉者則謂之有氣計利就便<lb/>
　善捭闔善傾覆者則謂之有智一旦臨利害得喪死<lb/>
　生禍福之際鮮有不顛沛錯亂震懼隕越而失其守<lb/>
　者况望其立大節弭大變撑拄乾坤昭洗日月乎此<lb/>
<pb n="KR3j0127_WYG_001-2a"/>
　無他任其氣稟之偏安其識見之陋驕恣傲誕不知<lb/>
　有所謂戰戰兢兢臨深履薄之工夫故也<lb/>
孫何帥錢塘栁耆卿作望江潮詞贈之云東南形勝三<lb/>
　呉都㑹錢塘自古繁華煙栁畫橋風簾翠幙參差十<lb/>
　萬人家雲樹繞隄沙怒濤卷霜雪天塹無涯市列珠<lb/>
　璣户盈羅綺競豪奢重湖疊巘清佳有三秋桂子十<lb/>
　里荷花羌管㺯晴菱歌泛夜嬉嬉釣叟蓮娃千騎擁<lb/>
　髙牙乗醉聽簫皷吟賞煙霞異日圖将好景歸去鳳<lb/>
<pb n="KR3j0127_WYG_001-2b"/>
　池誇此詞流播金主亮聞歌欣然有慕於三秋桂子<lb/>
　十里荷花遂起投鞭渡江之志近時謝處厚詩云誰<lb/>
　把杭州曲子謳荷花十里桂三秋那知卉木無情物<lb/>
　牽動長江萬里愁余謂此詞雖牽動長江之愁然卒<lb/>
　為海陵被殺之媒未足恨也至於荷艶桂香粧㸃湖<lb/>
　山之清麗使士夫流連於歌舞嬉遊之樂遂忘中原<lb/>
　是則深可恨耳因和其詩云須知快劒是清謳牛渚<lb/>
　依然一片秋却恨荷花留玉輦竟忘煙栁汴宫愁<lb/>
<pb n="KR3j0127_WYG_001-3a"/>
楚辭云餐秋鞠之落英釋者云落始也如詩訪落之落<lb/>
　謂初英也古人言語多如此故以亂為治以臭為香<lb/>
　以擾為馴以慊為足以特為匹以原為再以落為萌<lb/>
岳陽有酒香山相傳古有仙酒飲者不死漢武帝得之<lb/>
　東方朔竊飲焉帝怒欲誅之方朔曰陛下殺臣臣亦<lb/>
　不死臣死酒亦不驗遂得免方朔數語圓轉簡明意<lb/>
　其竊飲以發此論盖風武帝之求長生也<lb/>
宋髙宗嘗問張魏公卿兒想甚長成魏公對曰臣子栻<lb/>
<pb n="KR3j0127_WYG_001-3b"/>
　年十四脱然可與語聖人之道及隆興初張魏公督<lb/>
　師南軒以内機入奏引見于徳夀宫首問魏公起居<lb/>
　飲食状又問卿幾嵗對曰臣年三十一又問卿母安<lb/>
　否對曰久失所恃上愀然久之曰朕記卿父再娶時<lb/>
　以無繼嗣曾来商量卿父曾奏欲令卿来見今次方<lb/>
　得見卿朕與卿父義則君臣情同骨肉卿行奏来有<lb/>
　香茶與卿父為信嗚呼君臣相與其恩意乃至是哉<lb/>
　或者乃謂髙宗晚年追悼明受不滿於魏公至有寧<lb/>
<pb n="KR3j0127_WYG_001-4a"/>
　失天下不用張浚之言殆不然也<lb/>
杜陵病枏詩曰猶含棟梁具無復霄漢志良工古昔少<lb/>
　識者出涕淚傷賢者之老病而不獲用也又曰種榆<lb/>
　水中央成長何容易截承金露盤裊裊不自畏言少<lb/>
　不更事之人無所涵養而驟膺拔擢以當重任力綿<lb/>
　才腐凜凜危亡而曾不知畏也又舟中上水遣懐詩<lb/>
　云篙工宻逞巧氣若酣杯酒歌謳互激烈回斡明授<lb/>
　受善知應觸類各藉頴脱手古来經濟才何事獨罕<lb/>
<pb n="KR3j0127_WYG_001-4b"/>
　有盖嘆舟人操舟尚有妙手而整頓乾坤獨未見妙<lb/>
　手也方天寳間杜陵少壮之時雖亂離瘼矣而人才<lb/>
　尚多故洗兵馬行曰成王功大心轉小郭相謀深古<lb/>
　来少司徒清鑒懸明鏡尚書氣與秋天杳二三豪俊<lb/>
　為時出整頓乾坤濟時了又云張公一生江海客身<lb/>
　長九尺鬚眉蒼徵起適遇風雲㑹扶顛始知籌策良<lb/>
　盖幸其所以支撑世變者尚有人也及杜陵晚嵗八<lb/>
　哀之詩既作則一時豪傑或老或死而後来者未有<lb/>
<pb n="KR3j0127_WYG_001-5a"/>
　其人此病枏種榆之歎舟師妙手之歎意益婉而詞<lb/>
　益哀嗚呼此唐室所以終不振乎本朝元豐間洛陽<lb/>
　諸老為耆英㑹圖形賦詩一時誇為盛事而識者悲之<lb/>
　曰此皆仁宗所養之君子至是而皆老矣升降消長之<lb/>
　㑹過此甚可畏也時林行已曰天將祚其國必祚其國<lb/>
　之君子視其君子之衆多如林則知其國之盛視其君<lb/>
　子之落落如晨星則知其國之衰視其君子之康寧<lb/>
　福澤如山如海則知其為太平之象視其君子之摧<lb/>
<pb n="KR3j0127_WYG_001-5b"/>
　折頓挫如湍舟如霜木則知其為衰亂之時又曰天<lb/>
　将使建中為崇寧則不使范忠宣復相於初元天将<lb/>
　使宣和為靖康則不使劉陳二忠肅憗遺於數嵗皆<lb/>
　至論也<lb/>
詩家用遮莫字盖今俗語所謂儘教者是也故杜陵詩<lb/>
　云已判野鶴如雙鬢遮莫隣雞下五更言鬢如野鶴<lb/>
　已判老矣儘教隣雞下五更日月逾邁不復惜也而<lb/>
　乃有用為禁止之辭者誤矣<lb/>
<pb n="KR3j0127_WYG_001-6a"/>
洛陽人謂牡丹為花成都人謂海棠為花尊貴之也亦<lb/>
　如稱歐陽公司馬公之類不復指其名字稱號然必<lb/>
　其品格超絶始可當此不然則進而君公退而爾汝<lb/>
　者多矣<lb/>
衞靈公與夫人夜坐聞車聲轔轔至闕而止過闕復有<lb/>
　聲公問夫人曰知此為誰夫人曰此蘧伯玉也公曰<lb/>
　何以知之夫人曰妾聞禮下公門式路馬所以廣敬<lb/>
　也夫忠臣與孝子不為昭昭信節不為冥冥墮行蘧<lb/>
<pb n="KR3j0127_WYG_001-6b"/>
　伯玉衞之賢大夫也仁而有智敬於事上此其人必<lb/>
　不以暗昧廢禮是以知之公使人視之果伯玉也中<lb/>
　庸曰君子之所不可及者其惟人之所不見乎伯玉<lb/>
　可謂真君子矣細考論語夫子所與友者僅見伯玉<lb/>
　一人使人於夫子而夫子問其起居則金石交情可<lb/>
　以畧見伯玉之躬行純一如此宜夫子樂與之交也<lb/>
　夫人即南子也南子有淫行然觀其所言醇粹正大<lb/>
　有後世老師宿儒之所不能道者且知伯玉之賢而<lb/>
<pb n="KR3j0127_WYG_001-7a"/>
　又知伯玉之所以賢何其明也廼知以衞靈之無道<lb/>
　南子之淫奚而不喪者非止仲叔圉祝鮀王孫賈輩<lb/>
　之功而已又知夫子之所以見南子者盖以見識議<lb/>
　論如此倘能改行或者尚可輔衞靈公以有為子路<lb/>
　不説是未知夫子之心也然南子知賢者不為冥冥<lb/>
　墮行而卒不能回光内照改其淫佚靈公因南子之<lb/>
　言固宜識伯玉之為忠臣矣然卒不授之以政信乎<lb/>
　知善非難行善為難知賢非難用賢為難也<lb/>
<pb n="KR3j0127_WYG_001-7b"/>
有良家女流落可嘆者余同年李南金贈以詞曰流落<lb/>
　今如許我亦三生杜牧為秋娘着句先自多愁多感<lb/>
　慨更值江南春暮君㸔取落花飛絮也有吹来穿繡<lb/>
　幌有因風飄墮隨塵土人世事總無據佳人命薄君<lb/>
　休訢若説與英雄心事一生更苦且盡尊前今日意<lb/>
　休記緑牕眉嫵但春到兒家庭户幽恨一簾煙月曉<lb/>
　恐明年鴈亦無尋處渾欲倩鶯留住此詞凄婉頓挫<lb/>
　不減古作者南史齊范縝謂竟陵王子良曰人生如<lb/>
<pb n="KR3j0127_WYG_001-8a"/>
　樹花同發隨風而散或拂簾幌落茵席之上或關籬<lb/>
　墻落糞溷之中墜茵席者殿下是也落糞溷者下官<lb/>
　是也此詞前闋盖祖此説南金自號三谿冰雪翁尤<lb/>
　工於詩有江頭吟云兒時盛氣髙於山不信壮士有<lb/>
　饑寒如今一杯零落酒風雨蝕盡征袍單側立崑奴<lb/>
　面鐵色楚客不言未吹笛關山有月無人聲自是江<lb/>
　頭渚花發渚花春少未得妍凝立青山圍水天杜鶻<lb/>
　故態不識事盡情呌入青楓煙壮士未握邊頭槊旄<lb/>
<pb n="KR3j0127_WYG_001-8b"/>
　頭如月幾時落如今世界不愛賢看取青峯白雲角<lb/>
　嗚呼一歌兮歌已怨壺中無酒可續嚥盖模擬少陵<lb/>
　之作詞㫖清婉可愛<lb/>
嶺南人以檳榔代茶且謂可以禦瘴余始至不能食久<lb/>
　之亦能稍稍居嵗餘則不可一日無此君矣故嘗謂<lb/>
　檳榔之功有四一曰醒能使之醉蓋每食之則熏然<lb/>
　頰赤若飲酒然東坡所謂紅潮登頰醉檳榔者是也<lb/>
　二曰醉能使之醒蓋酒後嚼之則寛氣下疾餘酲頓<lb/>
<pb n="KR3j0127_WYG_001-9a"/>
　解三曰飢能使之飽蓋飢而食之則充然氣盛若有<lb/>
　飽意四曰飽能使之飢蓋食後食之則飲食消化不<lb/>
　至停積嘗舉似於西堂先生范旂叟曰子可謂檳榔<lb/>
　舉主矣然子知其功未知其徳檳榔賦性疏通而不<lb/>
　洩氣稟味嚴正而有餘甘有是徳故有是功也<lb/>
曲端在陜西甚有威望張魏公宣撫首擢用之金人萬<lb/>
　户羅索與薩里罕等冦邠州端擊敗之至白店原又<lb/>
　大敗之薩里罕乗髙望師懼而號哭金人因目之為<lb/>
<pb n="KR3j0127_WYG_001-9b"/>
　啼哭郎君後以端恃功驕恣廢不用又懼其得士心<lb/>
　竟殺之自端之死衆心稍離金人再戰于富平我師<lb/>
　詐張端旗以懼敵羅索知端已死撫掌笑曰何紿我<lb/>
　也於是盡鋭力攻我師敗績自是陜西非我有矣宋<lb/>
　淳熈間髙廟配享洪景盧舉此為魏公罪迄不得侑<lb/>
　食昔孔明斬馬謖已為失計魏公襲其事幾於自壊<lb/>
　萬里長城至於詐張端旗尤為拙謀徒足以召敵人<lb/>
　之笑沮我師之氣耳端亦知書嘗作詩云破碎山河<lb/>
<pb n="KR3j0127_WYG_001-10a"/>
　不足論幾時重到渭南村昔人詩欲掛衣冠神武門<lb/>
　先尋水竹渭南村即此事也<lb/>
市璞寳燕石煑簀食蟛蜞識者少也<lb/>
孟子言求放心而康節邵子曰心要能放二者天淵懸<lb/>
　絶蓋放心者自放也心放者吾能放也放心者如雞<lb/>
　豚出於塒柵不求則不得心放者如鷹隼翔於雲霄<lb/>
　而絛鏇固在吾手也衆人之心易放聖賢之心能放<lb/>
　易放者流蕩能放者開闊流蕩者失其本心開闊者<lb/>
<pb n="KR3j0127_WYG_001-10b"/>
　全其本心<lb/>
余家藏山谷八大字云作徳日休為善最樂摘經史語<lb/>
　混然天成可置座右<lb/>
周禮注六榖稌黍稷梁麥苽六清水漿醴䣼<hi>音京</hi>
                    <graphic n="KR2768" url="https://raw.githubusercontent.com/kanripo/KR-Gaiji/master/images/KR2768.png" mimeType="image/png"/>
                    <hi>音醫</hi>酏<lb/>
　七菹韭菁茒葵芹菭筍六獸麋鹿熊麕野豕兎六禽<lb/>
　鴈鶉鷃鴙鳩鴿五藥艸木蟲石榖<lb/>
陸象山少年時常坐臨安市肆觀棊如是者累日棊工<lb/>
　曰官人日日来㸔必是髙手願求教一局象山曰未<lb/>
<pb n="KR3j0127_WYG_001-11a"/>
　也三日後却来乃買棊局一副歸而懸之室中卧而<lb/>
　仰視之者兩日忽悟曰此河圖數也遂往與棋工對<lb/>
　棋工連負二局乃起謝曰某是臨安第一手棋凡来<lb/>
　着者皆饒一先今官人之棊反饒得某一先天下無<lb/>
　敵手矣象山笑而去其聰明過人如此其子弟每喜<lb/>
　令其着棋嘗與包敏道書云制子初時與春弟頗不<lb/>
　能及今年反出春弟之下近旬日棋又甚進春弟又<lb/>
　少不逮矣凡此皆在其精神之盛衰耳<lb/>
<pb n="KR3j0127_WYG_001-11b"/>
漢文帝以七月己亥崩乙巳葬纔七日耳與窶人之家<lb/>
　斂手足形還葬者何以異景帝必不忍以天下儉其<lb/>
　親此殆文帝之顧命也雖未合中道見亦卓矣文帝<lb/>
　此等見解皆自黄老中来<lb/>
歐陽公問一僧曰古之髙僧有去来翛然者何今世之<lb/>
　鮮也僧曰古人念念在定慧臨終安得而亂今人念<lb/>
　念在散亂臨終安得而定公深然之此説却是正理<lb/>
　如吾儒易簀結纓之類皆是平日講貫得明操守得<lb/>
<pb n="KR3j0127_WYG_001-12a"/>
　定涵養得熟視生死如晝夜故能如此不亂靜春先<lb/>
　生劉子澄朱文公髙弟也病革周益公推之曰子澄<lb/>
　澄其慮靜春開目微視曰無慮何澄言訖而逝<lb/>
或問杜陵詩云日月籠中鳥乾坤水上萍何也余曰此<lb/>
　自嘆之詞耳蓋拘束以度日月若鳥在籠中漂泛於<lb/>
　乾坤間若萍浮水上本是形容凄凉之意乃翻作壮<lb/>
　麗之語東坡雪詩凍合玉樓寒起粟光揺銀海眩生<lb/>
　花亦此類<lb/>
<pb n="KR3j0127_WYG_001-12b"/>
文章一小技於道未為尊此論後世之文也文者貫道<lb/>
　之器此論古人之文也天以雲漢星斗為文地以山<lb/>
　川艸木為文要皆一元之氣所發露古人之文似之<lb/>
　巧女之刺綉雖精妙絢爛纔可人目初無補於實用<lb/>
　後世之文似之<lb/>
尹穡字少稷博學工文杜門讀書不汲汲於仕進諸公<lb/>
　薦之與陸務觀同賜出身少稷言行有法又通世務<lb/>
　時論翕然歸重嘗論減年賞當與實歴對使孝宗用<lb/>
<pb n="KR3j0127_WYG_001-13a"/>
　其説至今行之後乃附麗湯思退力排張魏公以是<lb/>
　除諫議公論始薄之厥後貶嶺南累年蒙恩北歸周<lb/>
　益公素與之善便道来訪謂益公曰某三十年閉户<lb/>
　讀書養得少名望思之不審所得於彼者幾何而破<lb/>
　壊掃地雖悔何及悵然者久之益公每舉以為士大<lb/>
　夫之戒<lb/>
張文潜作陳湯論末云昔者韓患秦之無厭也下令曰<lb/>
　有能得秦王者寡人與之國大夫皆諫曰賞不可以<lb/>
<pb n="KR3j0127_WYG_001-13b"/>
　若是其重也韓王笑曰得秦王而寡人與之國是賞<lb/>
　有再乎且得秦王矣寡人其憂無國哉一本云昔者<lb/>
　魏國患河其邊之臣起徙而決之趙魏王大喜賞其<lb/>
　臣以十縣其相諫曰守邊而徙河犯官也從而賞之<lb/>
　王之臣無守職者矣魏王笑曰子憂過矣有功於魏<lb/>
　者有比於徙河者乎魏無二河則徙河之賞無再也<lb/>
　二事皆切而徙河之事尤勝蓋徙河犯官有矯制之<lb/>
　意<lb/>
<pb n="KR3j0127_WYG_001-14a"/>
世傳吕洞濱唐進士也詣京師應舉遇鍾離翁于岳陽<lb/>
　授以仙訣遂不復之京師今岳陽飛吟亭是其處也<lb/>
　近時有題絶句于亭上云覔官千里赴神京鍾老相<lb/>
　傳盖便傾未必無心唐事業金丹一粒誤先生余酷<lb/>
　愛其㫖趣蓋夫子告沮溺之意也<lb/>
四方以西為尊王者之廟太祖坐西所謂正太祖東向<lb/>
　之位是也三昭則坐北面南故謂之昭昭明也向南<lb/>
　面之明也三穆則坐南面北故謂之穆穆幽也向北<lb/>
<pb n="KR3j0127_WYG_001-14b"/>
　面之幽也今朝廷之上羣臣皆自東階而升不敢升<lb/>
　自西階非特嫌若賓主敵體亦以西為尊也班孟堅<lb/>
　西都賦曰左墄右平左東也東則為墄若世所謂澁<lb/>
　道乃羣臣所由登降之階也右西也西則為平而不<lb/>
　為墄也凡賓主之席主東而賓西亦所以尊賓也非<lb/>
　謂東尊於西而使賓次主也故禮客降一等則就主<lb/>
　人之階盖客不敢自西階為賓主禮欲自東階隨主<lb/>
　人而升也主人辭客乃復位蓋主人不許客然後自<lb/>
<pb n="KR3j0127_WYG_001-15a"/>
　西階升也<lb/>
唐狄昌詩云馬嵬煙栁正依依重見鑾輿幸蜀歸泉下<lb/>
　阿蠻應有語這回休更罪楊妃杜陵詩云朝廷雖無<lb/>
　幽王禍得不哀痛塵再蒙盖幽王以褒姒而致犬戎之<lb/>
　禍明皇以妃子而致禄山之變正相似也今無妃子<lb/>
　孽矣而鑾輿乃再蒙塵何哉此其胎變稔禍必有出<lb/>
　於女寵之外者矣是不可不哀痛而悔艾也詩意與<lb/>
　狄昌同而其惻怛規戒涵蓄不露則大有逕庭矣<lb/>
<pb n="KR3j0127_WYG_001-15b"/>
自大舜稱禹不過勤儉兩字况下於禹者可以不勤不<lb/>
　儉乎余嘗論儉有四益勤亦有三益蓋民生在勤勤<lb/>
　則不匱一夫不耕必受其饑一婦不蠶必受其寒是<lb/>
　勤可以免饑寒也農民晝則力作夜則頽然甘寢故<lb/>
　非心淫念無從而生魯公父文伯之母曰瘠土之民<lb/>
　莫不向義勞也淵明詩曰田家豈不苦弗獲辭此難<lb/>
　四體誠乃疲而無異患干是勤可以逺淫辟也户樞<lb/>
　不蠧流水不腐周公論三宗文王之夀必歸之無逸<lb/>
<pb n="KR3j0127_WYG_001-16a"/>
　吕成公釋之曰主靜則悠逺博厚自强則堅實精明<lb/>
　操存則血氣循軌而不亂收斂則精神内守而不浮<lb/>
　是勤可以致夀考也<lb/>
何斯舉云壬寅正月雨雪連旬忽爾開霽閭里翁媪相<lb/>
　呼賀曰黄綿襖子出矣因作歌以紀之此名甚新但<lb/>
　所以作歌未甚愜人意乃更為補作一絶句云范叔<lb/>
　綈袍暖一身大裘只蓋洛陽人九州四海黄綿襖誰<lb/>
　似天公賜與均白樂天詩云安得大裘長萬丈與君<lb/>
<pb n="KR3j0127_WYG_001-16b"/>
　都蓋洛陽人<lb/>
渡江初吕元直為相堂厨每㕔日食四千至秦㑹之當<lb/>
　國每食折四十餘千執政有差於是始不㑹食胡明<lb/>
　仲侍郎曰雖欲伴食不可得矣<lb/>
　<lb/>
　<lb/>
　<lb/>
　鶴林玉露卷一<lb/>
</p>
<p>
</p>
  </div>
<div>
                <head>鶴林玉露卷二<lb/>
                </head>
    <p>
<pb n="KR3j0127_WYG_002-1a"/>
欽定四庫全書卷<lb/>
　鶴林玉露卷二<lb/>
　　　　　　　　　　　　宋　羅大經　撰<lb/>
葉水心曰國初宰相權重臺諫侍從莫敢議已至韓琦<lb/>
　范仲淹始空賢者而爭之天下議論相因而起朝廷<lb/>
　不能主令而勢始輕雖賢否邪正不同要為以下攻<lb/>
　上為名節地可也而未知為國家計也然韓范既以<lb/>
　此取勝及其自用事臺諌侍從方襲其迹朝廷每有<lb/>
<pb n="KR3j0127_WYG_002-1b"/>
　一事則是非鋒起譁然不安昔鄭子孔為載書諸司<lb/>
　門子弗順将殺之子産止之又請為之焚書子孔不<lb/>
　可子産以為衆怒難犯專欲難成迄焚而後定然及<lb/>
　子産自為相却不知此直云禮義不愆何恤人言蓋<lb/>
　韓范之所以攻人者卒其所以受攻而無以處此是<lb/>
　以雖有志而無成也至如歐陽修先為諫官後為侍<lb/>
　從尤好立論士之有言者皆依以為重遂以成俗及<lb/>
　濮園議起未知是非所在而傾國之人回戈向之平<lb/>
<pb n="KR3j0127_WYG_002-2a"/>
　日盛美一朝隳損善人君子化為仇敵然則歐陽氏<lb/>
　之所以攻之者亦其所以受攻而不自知也水心之<lb/>
　論如此余謂國初相權之重自藝祖鼎鐺有耳之説<lb/>
　始趙韓王定混一之謀於風雪凌厲之中銷跋扈之<lb/>
　謀於杯觴流行之際真社稷臣矣雷徳驤何人乃敢<lb/>
　議之宜藝祖之震怒也乃若持盈守成之時則權不<lb/>
　可以不重亦不可以過重東坡所謂姦臣之始以臺<lb/>
　諫折之而有餘及其既成以干戈取之而不足則臺<lb/>
<pb n="KR3j0127_WYG_002-2b"/>
　諫侍從之敢言乃國勢之所恃以重也豈反因此而<lb/>
　勢輕哉水心之説蓋張方平之遺論也方平之論前<lb/>
　輩固已深闢之矣范公當國不久韓公當國時最被<lb/>
　司馬温公激惱然韓公包容聽受無幾微見於顔面<lb/>
　常朝一不押班王陶至便指為跋扈而公亦無愠色<lb/>
　蓋已為侍從臺諫則能攻宰相之失已為宰相則能<lb/>
　受侍從臺諌之攻此正無意無我人已一視之道實<lb/>
　賢人君子之盛徳亦國家之美事也豈有巳則能攻<lb/>
<pb n="KR3j0127_WYG_002-3a"/>
　人而人則不欲其攻巳哉諺云喫拳何似打拳時此<lb/>
　言雖鄙實為至論惟歐陽公為諫官侍從時最號敢<lb/>
　言及為執政主濮園稱親之議諸君子譁然起而攻<lb/>
　之而歐陽公乃不能受人之攻執之愈堅辯之愈激<lb/>
　此則歐公之過也公自著濮議兩篇其間有曰一時<lb/>
　臺諫謂因言得罪猶足取美名是時聖徳恭儉舉動<lb/>
　無差兩府大臣亦各無大過未有事可以去者惟濮<lb/>
　議未定乃曰此好題目所謂竒貨不可失也於是相<lb/>
<pb n="KR3j0127_WYG_002-3b"/>
　與力言歐公此論却欠反思若如此則前此已為諫<lb/>
　官侍從時每事爭辯豈亦是貪美名求竒貨尋好題<lb/>
　目耶余嘗作濮議詩云濮園議起沸烏臺傳語歐公<lb/>
　莫怨猜須記上坡持槖日也曾尋探好題来<lb/>
告命自九品而上角軸二等以大小别之此其卑也染<lb/>
　牙以為經凡五等陞朝歴數而上也而穗艸為尊錦<lb/>
　幖其端凡四等而細毬之錦配穗草告身皆制綾為<lb/>
　之玳瑁軸素繪二等而繪為尊告身五綵而又有紫<lb/>
<pb n="KR3j0127_WYG_002-4a"/>
　絲法錦嚢其外其小異者錦之紅緑耳犀軸亦二等<lb/>
　藻繪雖同而大小有别三品通用也絲囊如玳瑁而<lb/>
　錦幖又不同告身亦如之而加以金縷此人臣一品<lb/>
　之極也宫掖之嚴帝姬之親大略七等鐫犀為軸琱<lb/>
　玉以為龍告身五綵絲嚢幖首純紅而繪如琱玉者<lb/>
　最髙以近君也犀軸絲嚢為最髙而繪皆雲鳯者次<lb/>
　之玳軸者又次之繪事如玳瑁而告紙損其三者又<lb/>
　次之自此而下三等皆紫絲法錦雖有差次始寖卑<lb/>
<pb n="KR3j0127_WYG_002-4b"/>
　矣宰相親王贈封視紫絲髙者執政贈封視次者其<lb/>
　上四等明有尊不敢逼也絲嚢之制以小鈴十繫之<lb/>
　按式名曰帉錔黄金塗金白金三等外庭之繫惟白<lb/>
　金耳侍從庶僚所封視其官蕃官祠宇所封從其秩<lb/>
　合而陳之二十有八等品位愈髙則物采愈華此游<lb/>
　黙齋所記宋朝之制甚詳明<lb/>
范曄作東漢史為方士立傳如左慈之事妖恠特甚君<lb/>
　子所不道而乃大書特書之何其陋也曹子建辨道<lb/>
<pb n="KR3j0127_WYG_002-5a"/>
　論曰世有方士吾王悉所招致甘陵有甘始廬江有<lb/>
　左慈陽城有郄儉善辟榖悉號數百嵗所以集之魏<lb/>
　國者誠恐此人挾姦宄以欺衆行妖惡以惑民豈復<lb/>
　欲觀神仙於瀛洲求安期於邊海釋金輅而顧雲輿<lb/>
　棄文驥而求飛龍哉子建此論其識過范曄逺矣漢<lb/>
　武帝刻意求仙至以愛女妻方士可謂顛倒之極末<lb/>
　年廼忽悔悟曰世豈有仙者節食服藥差可少病耳<lb/>
　此論却甚確近時劉潜夫詩云但聞方士騰空去不<lb/>
<pb n="KR3j0127_WYG_002-5b"/>
　見童男入海回無藥能令炎帝在有人曾哭老<graphic n="KR1451" url="https://raw.githubusercontent.com/kanripo/KR-Gaiji/master/images/KR1451.png" mimeType="image/png"/>来<lb/>
盧景亮言足食足兵而人才足用則天下不難理矣著<lb/>
　論曰三足記<lb/>
范旂叟為廣西憲㑹僚屬小酌曰今日之集非特不談<lb/>
　風月亦且不論文章只説政疵民病衆皆唯唯余從<lb/>
　容曰若談夫子孟軻之文章以澆光風霽月之胸次<lb/>
　則民吾同胞物吾同與也痒痾疾痛舉切吾身施之<lb/>
　有政當有本末先後而民病庶乎有瘳矣旂叟甚喜<lb/>
<pb n="KR3j0127_WYG_002-6a"/>
　不以為忤旂叟號西堂先生開明練逹遇事如破竹<lb/>
　性剛介有不可必逹其意而後止在廣西嵗餘丏祠<lb/>
　歸養親發奏牘之日即出臺治寓僧舍不請俸給錢<lb/>
　将漕湖南總所專人来索錢在庭咆哮無禮命杖而<lb/>
　黥之既畢上章自劾乞歸田里總所迄不敢害朝廷<lb/>
　為頒召命然竟卒於湖南其将卒也請僚屬入卧内<lb/>
　命吏取案牘来據榻判結數事既畢又曰某縣有母<lb/>
　訴其子者此關繫風教不可不施行命取来又判訖<lb/>
<pb n="KR3j0127_WYG_002-6b"/>
　畧言及身後事與僚屬揖别須臾已逝矣其精爽不<lb/>
　亂如此有對越集百卷行于世皆其歴任判斷之語<lb/>
　也近年門生故吏合辭請于朝特諡清敏余初任為<lb/>
　容南法掾纔數月偶留帥幕旂叟忽䄂中出職状一<lb/>
　紙畀余余辭以未書一考不當受旂叟曰固也子亦<lb/>
　漫收之若書一考而某未以罪去則可以放散不然<lb/>
　亦聊見某具一隻眼耳又曰非特不必以詩文相惠<lb/>
　明日亦不必到客位因言近日来䛕風可羞長官招<lb/>
<pb n="KR3j0127_WYG_002-7a"/>
　僚屬一杯其初招也則有所謂謝請其既畢也又有<lb/>
　所謂謝㑹一杯之酒兩至客位行之者不以為耻此<lb/>
　何等風俗耶小官不足責推其原皆由長官無見識<lb/>
　妄自尊大遂成此風此雖小事然摧壊小官氣節關<lb/>
　繫却大<lb/>
周禮庖人共祭祀之好羞鄭康成注云好羞謂四時所<lb/>
　謂膳食若荆州之䱹魚揚州之蠏胥陸徳明音釋云<lb/>
　蠏醤也山谷詩云蠏胥與竹萌乃不羡羊腔<lb/>
<pb n="KR3j0127_WYG_002-7b"/>
或曰用兵之法殺人如殺草使錢如使水余曰軍無賞<lb/>
　士不往軍無財士不来使錢如使水可也乃若殺人<lb/>
　如殺草則非至論夫軍士固以嚴濟然禮樂慈愛戰<lb/>
　所蓄也所以不得已而誅不用命者蓋一有逗撓亂<lb/>
　行則三軍暴骨矣誅一人所以全千萬人豈以多殺<lb/>
　為能以嗜殺為貴哉若如所言則趙充國王忠嗣曹<lb/>
　彬反不若白起輩矣<lb/>
楊東山嘗謂余曰文章各有體歐陽公所以為一代文<lb/>
<pb n="KR3j0127_WYG_002-8a"/>
　章冠冕者固以其温純雅正藹然為仁人之言粹然<lb/>
　為治世之音然亦以其事事合體故也如作詩便幾<lb/>
　及李杜作碑銘記序便不減韓退之作五代史記便<lb/>
　與司馬子長並駕作四六便一洗崑體圓活有理致<lb/>
　作詩本義便能發明毛鄭之所未到作奏議便庶幾<lb/>
　陸宣公雖游戲作小詞亦無愧唐人花間集蓋得文<lb/>
　章之全者也其次莫如東坡然其詩如武庫矛㦸已<lb/>
　不無利鈍且未嘗作史藉令作史其淵然之光蒼然<lb/>
<pb n="KR3j0127_WYG_002-8b"/>
　之色亦未必能及歐公也曾子固之古雅蘇老泉之<lb/>
　雄健固亦文章之傑然皆不能作詩山谷詩騷妙天<lb/>
　下而散文頗覺瑣碎局促渡江以来汪孫洪周四六<lb/>
　皆工然皆不能作詩其碑銘等文亦只是詞科程文<lb/>
　手段終乏古意近時真景元亦然但長於作奏疏魏<lb/>
　華甫奏疏亦佳至作碑記雖雄麗典實大槩似一篇<lb/>
　好策耳又云歐公文非特事事合體且是和平深厚<lb/>
　得文章正氣蓋讀他人好文章如喫飯八珍雖美而<lb/>
<pb n="KR3j0127_WYG_002-9a"/>
　易厭至於飯一日不可無一生喫不厭蓋八珍乃竒<lb/>
　味飯乃正味也<lb/>
宋紹定辛夘臨安之火比辛酉之火加五分之三雖太<lb/>
　廟亦不免而史丞相府獨全洪舜俞詩云殿前将軍<lb/>
　猛如虎救得汾陽令公府祖宗神靈飛上天可憐九<lb/>
　廟成焦土時殿帥乃馮榯也人言籍籍迄今不免責<lb/>
韓蘄王之夫人京口娼也嘗五更入府伺候賀朔忽於<lb/>
　廟柱下見一虎蹲卧鼻息齁齁然驚駭亟走出不敢<lb/>
<pb n="KR3j0127_WYG_002-9b"/>
　言已而人至者衆復往視之乃一卒也因蹴之起問<lb/>
　其姓名為韓世忠心異之宻告其母謂此卒定非凡<lb/>
　人乃邀至其家具酒食卜夜盡懽深相結納資以金<lb/>
　帛約為夫婦蘄王後立殊功為中興名将遂封兩國<lb/>
　夫人蘄王嘗邀烏珠於黄天蕩幾成擒矣一夕鑿河<lb/>
　遁去夫人奏疏言世忠失機縱敵乞加罪責舉朝為<lb/>
　之動色其明智英偉如此<lb/>
宋乾道間林謙之為司業與正字彭仲舉遊天竺小飲<lb/>
<pb n="KR3j0127_WYG_002-10a"/>
　論詩談到少陵妙處仲舉微醉忽大呼曰杜少陵可<lb/>
　殺有俗子在鄰壁聞之遍告人曰有一恠事林司業<lb/>
　與彭正字在天竺謀殺人或問所謀殺者為誰曰杜<lb/>
　少陵也不知是何處人聞者絶倒喧傳縉紳間余謂<lb/>
　此言亦不足恠若曹操之於楊徳祖隋煬之於薛道<lb/>
　衡蓋真殺之也<lb/>
姜堯章學詩于蕭千巖琢句精工有詩云夜暗歸雲繞<lb/>
　柁牙江涵星影鴈團沙行人悵望蘇臺栁曾與呉王<lb/>
<pb n="KR3j0127_WYG_002-10b"/>
　掃落花楊誠齋喜誦之嘗以詩送江東集歸誠齋云<lb/>
　翰墨場中老斵輪真能一筆掃千軍年年花月無虚<lb/>
　日處處江山怕見君箭在的中非爾力風行水上自<lb/>
　成文先生只可三千首回視江東日暮雲誠齋大稱<lb/>
　賞謂其冡嗣伯子曰吾與汝弗如姜堯章也報之以<lb/>
　詩云尤蕭范陸四詩翁此後誰當第一功新拜南湖<lb/>
　為上将更差白石作先鋒可憐公等皆癡絶不見詞<lb/>
　人到老窮謝遣管城儂已晚酒泉端欲乞疏封南湖<lb/>
<pb n="KR3j0127_WYG_002-11a"/>
　謂張功父也堯章自號白石道人潘徳久贈詩云世<lb/>
　間官職似樗蒲采到枯松亦大夫白石道人新拜號<lb/>
　斷無繳駮任稱呼時黄巖老亦號白石亦學詩於千<lb/>
　巖詩亦工時人號雙白石云<lb/>
宋淳熈中王季海為相奏起汪玉山為大宗伯知貢舉<lb/>
　且以書速其来玉山将就道有一布衣之友平生極<lb/>
　相得屢黜於禮部心甚念之乃以書約其胥㑹于富<lb/>
　陽一蕭寺與之對榻夜分宻語之曰某此行或者典<lb/>
<pb n="KR3j0127_WYG_002-11b"/>
　貢舉當特相牢籠省試程文易義冒子中可用三古<lb/>
　字以此為驗其人感喜玉山既知舉搜易卷中果有<lb/>
　冒子内用三古字者遂徑批上置之前列及拆號乃<lb/>
　非其友人也私竊恠之數日友人来見玉山怒責之<lb/>
　曰此必足下輕名重利售之他人何相負乃如此友<lb/>
　人指天誓日曰某以暴疾幾死不能就試何敢漏泄<lb/>
　於他人玉山終不釋然未幾以古字得者来謁玉山<lb/>
　因問之曰老兄頭場冒子中用三古字何也其人泯<lb/>
<pb n="KR3j0127_WYG_002-12a"/>
　黙久之對曰茲事甚恠先生既問不敢不以實對某<lb/>
　之来就試也假宿于富陽某寺中與寺僧閒步廡下<lb/>
　見室下一棺塵埃漫漶僧曰此一官員女也殯于此<lb/>
　十年矣杳無骨肉来問又不敢自葬之因相與黙然<lb/>
　是夕夢一女子行廡下謂某曰官人赴省試妾有一<lb/>
　語相告此去頭場冒子中可用三古字必登髙科但<lb/>
　幸勿相忘使妾朽骨早得入土既覺甚恠之遂用其<lb/>
　言果叨前列近已往寺中葬其女矣玉山驚嘆此事<lb/>
<pb n="KR3j0127_WYG_002-12b"/>
　馮北山可久為余言雖近於語恠然亦不可不傳足<lb/>
　以袪人二蔽一則功名富貴信有定分有則鬼神相<lb/>
　之無則雖典貢舉者欲相牢籠至於場屋亦不能入<lb/>
　此豈人之智巧所能為乎一則人發一念出一言雖<lb/>
　昏夜暗室人所不知而鬼神已知之矣彼欲自欺於<lb/>
　㝠㝠之中而曰莫予云覯者又惑之甚者也<lb/>
宋隆興初張真父自殿中侍御史除起居郎孝宗玉音<lb/>
　云張震知無不言言皆當理令載之訓詞大哉王言<lb/>
<pb n="KR3j0127_WYG_002-13a"/>
　真臺諌之金科玉條也<lb/>
張循王之兄保嘗怨循王不相援引循王曰今以錢十<lb/>
　萬緡卒五千付兄要使錢與人流轉不息兄能之乎<lb/>
　保黙然久之曰不能循王曰宜弟之不敢輕相援引<lb/>
　也王嘗春日遊後圃見一老卒卧日中王蹴之曰何<lb/>
　慵眠如是卒起聲喏對曰無事可做只得慵眠王曰<lb/>
　汝㑹做甚事對曰諸事薄曉如囘易之類亦粗能之<lb/>
　王曰汝能囘易吾以萬緡付汝何如對曰不足為也<lb/>
<pb n="KR3j0127_WYG_002-13b"/>
　王曰付汝五萬對曰亦不足為也王曰汝需幾何對曰<lb/>
　不能百萬亦五十萬乃可耳王壯之予五十萬恣其<lb/>
　所為其人乃造巨艦極其華麗市美女能歌舞音樂<lb/>
　者百餘人廣收綾錦竒玩珍羞佳果及黄白之器募<lb/>
　紫衣吏軒昻閒雅若書司客將者十數輩卒徒百人<lb/>
　樂飲逾月忽飄然浮海去逾嵗而歸珠犀香藥之外<lb/>
　且得駿馬獲利幾十倍時諸將皆缺馬惟循王得此<lb/>
　馬軍容獨壯大喜問其何以致此曰到海外諸國稱<lb/>
<pb n="KR3j0127_WYG_002-14a"/>
　大宋囘易使謁戎王餽以綾錦竒玩為招其貴近珍<lb/>
　羞畢陳女樂迭奏其君臣大悦以名馬易美女且為<lb/>
　治舟載馬以犀珠香藥易綾錦等物餽遺甚厚是以<lb/>
　獲利如此王咨嗟褒賞賜予優厚問能再往乎對曰<lb/>
　此戲也再往則敗矣願仍為退卒老園中嗚呼觀循<lb/>
　王之兄與浮海之卒其智愚相去奚翅三十里哉彼<lb/>
　卒者頽然甘寢苔堦花影之下而其胸中之智圓轉<lb/>
　恢竒廼如此則等而上之若伊吕管葛者世亦豈盡<lb/>
<pb n="KR3j0127_WYG_002-14b"/>
　無也哉特莫能識其人無繇試其藴耳以一弊衣老<lb/>
　卒循王慨然捐五十萬緡畀之不問其出入此其意<lb/>
　度之恢𢎞固亦足以使之從容展布以盡其能矣勾<lb/>
　踐以四封之内外付種蠡漢髙皇捐黄金四十萬斤<lb/>
　於陳平由此其推也蓋不知其人而輕任之與知其<lb/>
　人而不能專任皆不足以有功視其一往之後辭不<lb/>
　復再又幾於知進退存亡者異哉<lb/>
百官殿門侍班幙次臺諌皆設倚餘官則各以交牀自<lb/>
<pb n="KR3j0127_WYG_002-15a"/>
　隨周益公自殿院除起居郎徐淳立戲曰罰却倚子<lb/>
　矣<lb/>
春秋之時天王之使交馳於列國而列國之君如京師<lb/>
　者絶少夫子謹而書之固以正列國之罪而端本澄<lb/>
　源之意其致責於天王者尤深矣唐之藩鎮猶春秋<lb/>
　之諸侯也杜陵詩云諸侯春不貢使者日相望蓋與<lb/>
　春秋同一筆<lb/>
太學古詩云有髪頭陀寺無官御史臺言其清苦而鯁<lb/>
<pb n="KR3j0127_WYG_002-15b"/>
　亮也宋嘉定間余在太學聞長上同舍言乾淳間齋<lb/>
　舍質素飲器止陶瓦棟宇無設飾近時諸齋亭榭簾<lb/>
　幙競為靡麗每一㑹飲黄白錯落非頭陀寺比矣國<lb/>
　有大事讜論間發言侍從之所不敢言攻臺諫之所<lb/>
　不敢攻由昔迄今偉節相望近世以来非無直言或<lb/>
　陽為矯激或陰有附麗亦未能純然如古之真御史<lb/>
　矣余謂必甘清苦如老頭陀乃能攄鯁亮如真御史<lb/>
濓溪明道伊川横渠之講道盛矣因數明理復有一邵<lb/>
<pb n="KR3j0127_WYG_002-16a"/>
　康節出焉晦庵南軒東莱象山講道盛矣因數明理<lb/>
　復有一蔡西山出焉昔孔孟教人言理不言數然天<lb/>
　地之間有理必有數二者未嘗相離河圖洛書與危<lb/>
　微精一之語並傳邵蔡二子盖將發諸子之所未言<lb/>
　而使理與數燦然於天地之間其功亦不細近年以<lb/>
　来八君子之學固人傳其訓家有其書而邵蔡之學<lb/>
　則幾於無傳矣<lb/>
杜陵詩云新松恨不長千尺惡竹應須斬萬竿言君子<lb/>
<pb n="KR3j0127_WYG_002-16b"/>
　之孤難扶植小人之多難驅除也嗚呼世道至於如<lb/>
　此亦可哀矣<lb/>
唐薛能詩云山屐經過滿徑蹤隔溪遥見夕陽舂當時<lb/>
　諸葛成何事只合終身作臥龍王荆公晚年喜誦之<lb/>
　然能之論非也孔明之出雖不能掃清中原吹火德之<lb/>
　灰然伸討賊之義盡託孤之責以教萬世之為人臣<lb/>
　者安得謂之成何事哉荆公誦此蓋以自喻然孔明<lb/>
　開誠心布公道集謀慮廣忠益其存心無愧伊吕出<lb/>
<pb n="KR3j0127_WYG_002-17a"/>
　師未捷身先死此天也荆公剛愎自任新法煩苛毒<lb/>
　流四海不忍君子之見排甘引小人以求助卒為其<lb/>
　所擠陷此豈天也哉自古隱士出山第一箇是伊尹<lb/>
　第二箇是傳説第三箇是太公第四箇是嚴陵第五<lb/>
　箇是孔明第六箇是李泌皆為世間做得些事雖以<lb/>
　四皓之出或者猶議其安劉是滅劉况如樊英輩者<lb/>
　乎<lb/>
吾輩學道須是打疊教心下快活古曰無悶曰不愠曰<lb/>
<pb n="KR3j0127_WYG_002-17b"/>
　樂則生矣曰樂莫大焉夫子有曲肱飲水之樂顔子<lb/>
　有陋巷簞瓢之樂曾㸃有浴沂詠歸之樂曾參有履<lb/>
　穿肘見歌若金石之樂周程有愛蓮觀艸㺯月吟風<lb/>
　傍花隨栁之樂學道而至於樂方能真有所得大槩<lb/>
　於世間一切聲色嗜好洗得淨一切榮辱得失看得<lb/>
　破然後快活意思方自此生或曰君子有終身之憂<lb/>
　又曰憂以天下又曰莫知我憂又曰先天下之憂而<lb/>
　憂此義又是如何曰聖賢憂樂二字並行不悖故魏<lb/>
<pb n="KR3j0127_WYG_002-18a"/>
　鶴山詩云須知陋巷憂中樂又識耕莘樂處憂古之<lb/>
　詩人有識見者如陶彭澤杜少陵亦皆有憂樂如採<lb/>
　菊東籬揮杯勸影樂矣而有平陸成江之憂步屧春<lb/>
　風泥飲田父樂矣而有眉攅萬國之憂蓋惟賢者而<lb/>
　後有真憂亦惟賢者而後有真樂樂不以憂而廢憂<lb/>
　亦不以樂而忘<lb/>
　<lb/>
　<lb/>
<pb n="KR3j0127_WYG_002-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鶴林玉露巻二<lb/>
</p>
<p>
</p>
  </div>
<div>
                <head>鶴林玉露卷三<lb/>
                </head>
    <p>
<pb n="KR3j0127_WYG_003-1a"/>
欽定四庫全書巻<lb/>
　鶴林玉露卷三<lb/>
　　　　　　　　　　　　宋　羅大經　撰<lb/>
朱文公云豪傑而不聖賢者有矣未有聖賢而不豪傑<lb/>
　者也陸象山深以其言為確論如周公兼夷狄驅猛<lb/>
　獸滅國者五十孔子却莱人墮三都誅少正夘是甚<lb/>
　手段非大豪傑乎其次如諸葛孔明議論見識力量<lb/>
　規模亦真豪傑惟房次律聲譽隆洽一出便敗事然<lb/>
<pb n="KR3j0127_WYG_003-1b"/>
　至今儒者之論皆稱其賢如此則是天下有不豪傑<lb/>
　之聖賢矣宋端平間真西山㕘大政未及有所建置<lb/>
　而薨魏鶴山督師亦未及有設施而罷臨安優人裝<lb/>
　一儒生手持一鶴别一儒生與之解后問其姓名曰<lb/>
　姓鍾名庸問所持何物曰大鶴也因傾蓋懽然呼酒<lb/>
　對飲其人大嚼洪吸酒肉靡有孑遺忽顛仆于地羣<lb/>
　數人曳之不動一人乃批其頰大罵曰説甚中庸大<lb/>
　學喫了許多酒食一動也動不得遂一笑而罷或謂<lb/>
<pb n="KR3j0127_WYG_003-2a"/>
　有使其為此以姍侮君子者京尹乃悉黥其人余謂<lb/>
　優人之姍侮君子誠可罪也西山鶴山之抱負誠未<lb/>
　可厚誣也然吾儒於此亦不可以不戒劉平國嘗言<lb/>
　若將真景元與余景瞻並用必有可觀余嘗疑其説<lb/>
　西山負一世之望豈必待余景瞻而後可以有為乎<lb/>
　世傳洪舜俞在蜀嘗謂崔菊坡曰先生豐於徳而嗇<lb/>
　於才他日不宜獨當重任菊坡深然之故晚年力辭<lb/>
　宰輔此説余尤疑之若分才徳為兩事則是天下果<lb/>
<pb n="KR3j0127_WYG_003-2b"/>
　有不豪傑之聖賢矣<lb/>
婺州州治古木之上有鷹巢一卒探取其子郡守王夢<lb/>
　龍方據桉視事鷹忽飛下攫一卒之巾以去已而知<lb/>
　其非探巢之卒也銜巾来還乃徑攫探巢者之巾而<lb/>
　去太守推問其故杖此卒而逐之禽獸之靈識如此<lb/>
　其攫探巢者之巾固已異矣於誤攫他卒之巾復銜<lb/>
　来還尤為竒異世之人舉動差謬文過遂非不肯認<lb/>
　錯者多矣夫子所謂可以人而不如鳥乎<lb/>
<pb n="KR3j0127_WYG_003-3a"/>
余同年李南金云茶經以魚目湧泉連珠為煑水之節<lb/>
　然近世瀹茶鮮以鼎鑊用瓶煑水難以侯視則當以<lb/>
　聲辨一沸二沸三沸之節又陸氏之法以未就茶鑊<lb/>
　故以第二沸為合量而下未若以今湯就茶甌瀹之<lb/>
　則當用背二涉三之際為合量乃為聲辨之詩云砌<lb/>
　蟲唧唧萬蟬催忽有千車梱載来聽得松風并澗水<lb/>
　急呼縹色緑瓷杯其論固已精矣然瀹茶之法湯欲<lb/>
　嫩而不欲老蓋湯嫩則茶味甘老則過苦矣若聲如<lb/>
<pb n="KR3j0127_WYG_003-3b"/>
　松風澗水而遽瀹之豈不過於老而苦哉惟移瓶去<lb/>
　火少待其沸止而瀹之然後湯適中而茶味甘此南<lb/>
　金之所未講者也因補以一詩云松風檜雨到来初<lb/>
　急引銅瓶離竹爐待得聲聞俱寂後一甌春雪勝醍<lb/>
　醐<lb/>
黄龍寺晦堂老子嘗問山谷以吾無隱乎爾之義山谷<lb/>
　詮釋再三晦堂終不然其説時暑退涼生秋香滿院<lb/>
　晦堂因問曰聞木犀香乎山谷曰聞晦堂曰吾無隱<lb/>
<pb n="KR3j0127_WYG_003-4a"/>
　乎爾山谷乃服晦堂此等處誠實脱洒亦只是曾㸃見<lb/>
　解却無顔子工夫此儒佛所以不同<lb/>
蝗纔飛下即交合數日産子如麥門冬之狀日以長大<lb/>
　又數日其中出如小黑蟻者八十一枚即鑚入地中<lb/>
　詩註謂螽斯一産八十一子者即蝗之類也其子入<lb/>
　地至来年禾秀時乃出旋生翅羽若臘雪凝涷則入<lb/>
　地愈深或不能出俗傳雪深一尺則蝗入地一丈東<lb/>
　坡雪詩云遺蝗入地應千尺是也蝗災每見於大兵<lb/>
<pb n="KR3j0127_WYG_003-4b"/>
　之後或言乃戰死之士寃魂所化雖未必然但余曩<lb/>
　在湖北見捕蝗者雖羣呼聚噉蝗不為動至鳴擊金<lb/>
　皷則聳然而聽若成行列則謂為殺傷沴氣之所化<lb/>
　理或然也<lb/>
漳河上有七十二冡相傳云曹操疑冡也北人嵗增封<lb/>
　之范石湖奉使過之有詩云一棺何用冡如林誰復<lb/>
　如公負此心嵗嵗蕃酋為封土世間隨事有知音四<lb/>
　句是兩箇好議論意足而理明絶句之妙也<lb/>
<pb n="KR3j0127_WYG_003-5a"/>
今世有一様古錢其文曰半兩無輪郭醫方中用以為<lb/>
　藥考之史記乃漢文帝時錢也當時呉濞鄧通皆得<lb/>
　自鑄錢獨多流傳至今不絶其輕重適中與今錢畧<lb/>
　相似視五銖貨泉又先一二百年矣五銖貨錢比今<lb/>
　錢却稍輕<lb/>
趙季仁謂余曰某平生有三願一願識盡世間好人二<lb/>
　願讀盡世間好書三願看盡世間好山水余曰盡則<lb/>
　安能但身到處莫放過耳季仁因言朱文公每經行<lb/>
<pb n="KR3j0127_WYG_003-5b"/>
　處聞有佳山水雖迂途數十里必往遊焉攜樽酒一<lb/>
　古銀杯大幾容半升時引一杯登覽竟日未嘗厭倦<lb/>
　又嘗欲以木作華夷圖刻山水凹凸之勢合木八片<lb/>
　為之以雌雄筍相入可以折度一人之力足以負之<lb/>
　每出則以自隨後竟未能成余因言夫子亦嗜山水<lb/>
　如知者樂水仁者樂山固自可見如子在川上與夫<lb/>
　登東山而小魯登泰山而小天下尤可見大抵登山<lb/>
　臨水足以觸發道機開豁心志為益不少季仁曰觀<lb/>
<pb n="KR3j0127_WYG_003-6a"/>
　山水亦如讀書隨其見趣之髙下<lb/>
范石湖詩云朝霞不出門暮霞行千里今晨日未出曉<lb/>
　氛散如綺心疑雨再作眼轉雲四起我豈知天道呉<lb/>
　儂諺云爾古来占滂沱説者類恢詭飛雲走羣羊停<lb/>
　雲浴三豨月當天畢宿風自少女起爛石燒成香汗<lb/>
　礎潤如洗逐婦鳩能拙穴居狸有智蜉蝣强知時蜥<lb/>
　蝪與聞計垤鳴東山鸛堂穴南柯蟻或加陰石鞭或<lb/>
　議陽門閉或云逢庚變或自換甲始刑鵝與象龍聚<lb/>
<pb n="KR3j0127_WYG_003-6b"/>
　訟非一理不如老農諺影響捷於鬼哦詩敢誇博聊<lb/>
　用醒午睡此詩援引占雨事甚詳可喜諺有云日出<lb/>
　早雨淋腦日出晏曬殺鴈又云月如懸弓少雨多風<lb/>
　月如仰瓦不求自下二説尚遺何也余欲增補二句<lb/>
　云日占出海時月驗仰瓦體<lb/>
宋靖康之亂元祐皇后手詔曰漢家之厄十世宜光武<lb/>
　之中興獻公之子九人唯重耳之獨在事詞的切讀<lb/>
　之感動蓋中興之一助也建炎登極之詔曰亹亹萬<lb/>
<pb n="KR3j0127_WYG_003-7a"/>
　機難以一日而曠位皇皇四海詎可三月而無君又<lb/>
　曰聖人何以加孝朕毎懐問寢之思天子必有所尊<lb/>
　朕欲救在原之急嗟我文武之列若時忠義之家不<lb/>
　食而哭秦庭士當勇於報國左袒而為劉氏人咸樂<lb/>
　於愛君期一徳而一心佇立功而立事同傒兩宫之<lb/>
　復終圖萬世之安其詞明白亦占地步昔唐明皇幸<lb/>
　蜀肅宗即位靈武元次山作頌謂自古有盛徳大業<lb/>
　必見于歌頌若今歌頌大業非老於文學其誰宜為<lb/>
<pb n="KR3j0127_WYG_003-7b"/>
　去盛徳而止言大業固以肅宗即位為非矣伊川謂<lb/>
　非禄山叛乃肅宗叛也山谷云撫軍監國太子事胡<lb/>
　乃趣取大物為此皆至論今二聖蒙塵逺狩無還期<lb/>
　髙宗不得已而即位今又出於元祐皇后之命與唐<lb/>
　肅宗天淵不同似亦可以無説然胡致堂萬言書首<lb/>
　論此事謂建炎以来有舉措大失人心之事今欲收<lb/>
　復人心而圖存則既往之失不可不追不可不改一<lb/>
　昨陛下以親王介弟受淵聖皇帝之命出帥河北二<lb/>
<pb n="KR3j0127_WYG_003-8a"/>
　帝既遷則當糾合義師北向迎請而遽膺翊戴亟居<lb/>
　尊位遥上徽號建立太子不復歸覲官闕展省陵寢<lb/>
　斬戮直臣以杜言路南巡淮海偷安嵗月此舉措失<lb/>
　人心之最大者也今須一反前失亟下詔曰繼紹大<lb/>
　綂出於臣庶之謟而不悟其非巡狩東南出於僥倖<lb/>
　之心而不虞其禍今義不戴天志思雪恥父兄旅泊<lb/>
　陵廟荒殘罪乃在予無所逃責以此號召四海聳動<lb/>
　人心不敢愛身決意講武然後選將訓兵戎衣臨軍<lb/>
<pb n="KR3j0127_WYG_003-8b"/>
　天下忠義之士必雲合而影從凡所欲為孰不如志<lb/>
　致堂此論明白正大惜其説之不行也然唐肅宗即<lb/>
　位何嘗有一人敢言其非今致堂能言之而髙宗能<lb/>
　受之已為盛徳事矣中興以来致堂澹庵二書關繫<lb/>
　最大<lb/>
江西自歐陽子以古文起於廬陵遂為一代冠冕後来<lb/>
　者莫能與之抗其次莫如曾子固王介甫皆出歐門<lb/>
　亦皆江西人老蘇所謂執事之文非孟子之文而歐<lb/>
<pb n="KR3j0127_WYG_003-9a"/>
　陽子之文也朱文公謂江西文章如歐永叔王介甫<lb/>
　曾子固做得如此好亦知其皜皜不可尚已至於詩<lb/>
　則山谷倡之自為一家並不蹈古人町畦象山云豫<lb/>
　章之詩包含欲無外搜抉欲無祕體製通古今思致<lb/>
　極幽眇貫穿馳騁工夫精到雖未極古之源委而其<lb/>
　植立不凡斯亦宇宙之竒詭也開闢以来能自表見<lb/>
　於世若此者如優鉢曇華時一現耳楊東山嘗謂余<lb/>
　云丈夫自有衝天志莫向如来行處行豈惟制行作<lb/>
<pb n="KR3j0127_WYG_003-9b"/>
　文亦然如歐公之文山谷之詩皆所謂不向如来行<lb/>
　處行者也<lb/>
楊誠齋云詩固有以俗為雅然亦須經前輩鎔化乃可<lb/>
　因承如李之耐可杜之遮莫唐人裏許若箇之類是<lb/>
　也唐人寒食詩不敢用餳字重九詩不敢用餻字半<lb/>
　山老人不敢作梅花詩彼固未敢輕引里母田父而<lb/>
　坐之平王之子衞侯之妻之側也余觀杜陵詩亦有<lb/>
　全篇用常俗語者然不害其為超妙如云一夜水髙<lb/>
<pb n="KR3j0127_WYG_003-10a"/>
　三尺强數日不可更禁當南市津頭有船賣無錢即<lb/>
　買繋籬傍又云江上被花惱不徹無處告訴只顛狂<lb/>
　走覔南鄰愛酒伴經旬出飲獨空牀又云夜来醉歸<lb/>
　衝虎過昏黒家中已眠臥傍見北斗向江低仰看明<lb/>
　星當空大庭前把燭嗔兩炬峽口驚猿聞一箇白頭<lb/>
　老罷舞復歌杖藜不寐誰能那是也楊誠齋多效此<lb/>
　體亦自痛快可喜<lb/>
禪家有觀白骨法謂靜坐澄慮存想自身血肉腐壊唯<lb/>
<pb n="KR3j0127_WYG_003-10b"/>
　存白骨與吾相離自一尺以至尋丈要見形神元不<lb/>
　相屬則自然超脱矣余觀莊子子輿有疾子祀往問<lb/>
　之曲僂發背頥隱於臍肩髙於頂句贅指天陰陽之<lb/>
　氣有沴其心間而無事跰<graphic n="KR1271" url="https://raw.githubusercontent.com/kanripo/KR-Gaiji/master/images/KR1271.png" mimeType="image/png"/>而鑑于井曰嗟乎夫造<lb/>
　物者將以子為此拘拘也子祀曰汝惡之乎曰亡予<lb/>
　何惡浸假而化予之左臂以為雞予因此求時夜浸<lb/>
　假而化予之右臂以為彈予因以求鴞炙浸假而化<lb/>
　予之尻以為輪以神為馬予因而乘之豈更駕哉浸<lb/>
<pb n="KR3j0127_WYG_003-11a"/>
　漸也假借也蓋積漸假借化此身為異物則神與形<lb/>
　離超然無所往而不可矣又何疾又何病於拘拘哉<lb/>
　視白骨之法蓋本於此佛法出於老莊於此尤信<lb/>
伊尹墓在空桑北一里相傳墓傍生棘皆直如矢范石<lb/>
　湖使北過之有詩云三尺黄壚直棘邊此心終古享<lb/>
　皇天汲書猥述流傳妄剖擊嗟無咎單篇蓋汲冡書<lb/>
　妄載伊尹謀簒為太甲所殺也事見杜元凱左氏傳<lb/>
　後叙<lb/>
<pb n="KR3j0127_WYG_003-11b"/>
古詩多矣夫子獨取三百篇存勸戒也吾輩所作詩亦<lb/>
　須有勸戒之意庶幾不為徒作彼有繪畫琱刻無益<lb/>
　勸戒者固為枉費精力矣乃若吟賞物華流連光景<lb/>
　過於求適幾於誨淫教偷則又不可之甚者矣白樂<lb/>
　天對酒詩曰蝸牛角上爭何事石火光中寄此身隨<lb/>
　富隨貧且懽喜不開口笑是癡人又曰百嵗無多時<lb/>
　壮健一春能幾日晴明相逢且莫推辭醉聽唱陽關<lb/>
　第四聲又曰昨日低眉問疾来今朝收淚吊人回眼<lb/>
<pb n="KR3j0127_WYG_003-12a"/>
　前見例君看取且遣琵琶送一杯自詩家言之可謂<lb/>
　流麗曠逹詞㫖俱美矣然讀之者將必起其頽惰廢<lb/>
　放之意而汲汲於此快樂惜流光則人之職分與夫<lb/>
　古之所謂三不朽者将何時而可為哉且如唐風蟋<lb/>
　蟀之詩蓋勸晉僖公以自虞樂也然纔曰今我不樂<lb/>
　日月其除即曰無已太康職思其居吕成公釋之曰<lb/>
　凡人之情解其拘者或失於縱廣其儉者或流於奢<lb/>
　故疾未已而新疾復生者多矣信矣唐風之憂深思<lb/>
<pb n="KR3j0127_WYG_003-12b"/>
　逺也樂天之見豈及是乎本朝士大夫多慕樂天東<lb/>
　坡尤甚近時葉石林謂樂天與楊虞卿為姻家而不<lb/>
　累於虞卿與元稹牛僧孺相厚善而不黨於元稹僧<lb/>
　孺為裴晉公之所愛重而不因晉公以進李文饒素<lb/>
　不相樂而不為文饒所深害推其所由惟不汲汲於<lb/>
　進而志在於退是以能安於去就愛憎之際每裕然<lb/>
　而有餘也此論固已得之然樂天非是不愛富貴者<lb/>
　特畏禍之心甚於愛富貴耳其詩中於官職聲名事<lb/>
<pb n="KR3j0127_WYG_003-13a"/>
　極其形容殊不能掩其眷戀之意其平生所喜者元<lb/>
　稹劉禹錫輩亦皆逐逐聲利之徒至一聞李文饒之<lb/>
　敗便作詩暢快之豈非此心未忘猶有偏黨乎慕樂<lb/>
　天者愛而知其疵可也<lb/>
作詩必以巧進以拙成故作字惟拙筆最難作詩惟拙<lb/>
　句最難至於拙則渾然天全工巧不足言矣古人拙<lb/>
　句曾經拈出如池塘生春艸楓落呉江冷澄江淨如<lb/>
　練空梁落燕泥清暉能娯人遊子澹忘歸大江流日<lb/>
<pb n="KR3j0127_WYG_003-13b"/>
　夜客心悲未央明月入髙樓流光正徘徊採菊東籬<lb/>
　下悠然見南山如此等類固已多矣以杜陵言之如<lb/>
　兩邊山木合終日子䂓啼野人時獨往雲水曉相參<lb/>
　喜無多屋宇幸不礙雲山在家長早起憂國願年豐<lb/>
　若無青嶂月愁殺白頭人百年渾得醉一月不梳頭<lb/>
　一徑野花落孤村春水生此五言之拙者也春水船<lb/>
　如天上坐老年花佀霧中看遷轉五州防禦使起居<lb/>
　八座太夫人竹葉於人既無分菊花從此不須開莫<lb/>
<pb n="KR3j0127_WYG_003-14a"/>
　思身外無窮事且盡生前有限杯雷聲忽送千峯雨<lb/>
　花氣渾如百和香秋水纔添四五尺野航恰受兩三<lb/>
　人酒債尋常行處有人生七十古來稀此七言之拙<lb/>
　者也他難殫舉可以類推杜陵云用拙存吾道夫拙<lb/>
　之所在道之所存也詩文獨外是乎<lb/>
宋紹興辛巳亮既被弑葛王簒位使来修好洪景盧往<lb/>
　報之入境與其接伴約用敵國禮伴許諾故沿路表<lb/>
　章皆用在京舊式未幾乃盡却回使依近例易之景<lb/>
<pb n="KR3j0127_WYG_003-14b"/>
　盧不可於是扄驛門絶供饋使人不得食者一日又<lb/>
　令館伴者来言頃嘗從忠宣公學陽吐情實令勿固<lb/>
　執恐無好事須通一線路乃佳景盧等懼留不得已<lb/>
　易表章授之供饋乃如禮景盧素有風疾頭常微掉<lb/>
　時人為之語曰一日之饑禁不得蘇武當時十九秋<lb/>
　傳語天朝洪奉使好掉頭時不掉頭<lb/>
數窮於九九者究也至十則又為一矣此蔡西山之説<lb/>
伊川每見學者能靜坐便嘆其善學余謂靜坐亦未可<lb/>
<pb n="KR3j0127_WYG_003-15a"/>
　盡信固有外若靜而中未免膠擾者正所謂坐馳也<lb/>
　嘗聞南嶽昔有住山僧每夜必秉燭造檀林衆僧打<lb/>
　坐者數百人或拈竹箆痛箠之或袖中出餅果置其<lb/>
　前蓋有以窺其中之靜不靜而為是懲勸也彼異端<lb/>
　也尚能洞察其徒心術之隱微而提撕警䇿之吾儒<lb/>
　職教者有愧矣<lb/>
近時胡仲方落梅詩云自孤花底三更月却怨樓頭一<lb/>
　笛風亦有思致自古才徳之士方其少也不使得以<lb/>
<pb n="KR3j0127_WYG_003-15b"/>
　展布及其飄零衰老乃拳拳歎息之亦已晚矣燭之<lb/>
　武曰臣之少也尚不如人今老矣無能為也亦寓此<lb/>
　意唐人詩云朝廷欲論封禪事須及相如未病時杜<lb/>
　陵病枏詩意亦如此陳后山挽司馬公曰政雖隨日<lb/>
　化身已要人扶益可悲矣<lb/>
孝宗受禪赦文云凡今者發政施仁之日皆得之問安<lb/>
　視膳之餘天下誦之洪景嚴筆也<lb/>
洪容齋曰文貴於逹而已繁與簡各有當也禮記檀弓<lb/>
<pb n="KR3j0127_WYG_003-16a"/>
　石駘仲卒有庶子六人卜所以為後者曰沐浴佩玉<lb/>
　則兆五人者皆沐浴佩玉石祁子曰孰有執親之喪<lb/>
　而沐浴佩玉者乎不沐浴佩玉石祁子兆衞人以龜<lb/>
　為有知也蓋連用四沐浴佩玉字使今之為文者必<lb/>
　曰沐浴佩玉則兆五人者如之石祁子獨不可曰孰<lb/>
　有執親之喪而若此者乎似亦足以當其事省其詞<lb/>
　然古意衰矣又云史記衞青傳校尉李朔校尉趙不<lb/>
　虞校尉公孫戎奴各三從大將軍以千三百户封朔<lb/>
<pb n="KR3j0127_WYG_003-16b"/>
　為涉軹侯以千三百户封不虞為隨成侯以千三百<lb/>
　户封戎奴為從平侯至班固作漢書乃省其詞曰校<lb/>
　尉李朔趙不虞公孫戎奴各三從大將軍封朔為涉<lb/>
　軹侯不虞為隨成侯戎奴為從平侯比史記五十八<lb/>
　字中省二十三字然終不若史記樸贍可喜余謂詩<lb/>
　亦有如此者古採蓮曲云魚戲荷葉東魚戲荷葉西<lb/>
　杜子美杜鵑行西川有杜鵑東川無杜鵑涪南無杜<lb/>
　鵑雲安有杜鵑若以省文之法論之佀可裁減然只<lb/>
<pb n="KR3j0127_WYG_003-17a"/>
　如此説亦樸贍有古意<lb/>
諡者死後易名者也而左傳衞侯賜北宫喜諡曰貞子<lb/>
　賜析朱鈕諡曰貞成蓋生前預賜之也曾不以為不<lb/>
　祥今人不逹畏死畏禍百種忌諱古人皆不然只看<lb/>
　檀弓季武子成寢杜氏之葬在西階之下許之合葬<lb/>
　又許之哭伯髙死於衞孔子以為由賜也見我遂哭<lb/>
　諸賜氏命子貢為之主来者拜之子夏喪明曾子曰<lb/>
　朋友喪明則哭遂往哭子夏亦哭曾子與客立於門<lb/>
<pb n="KR3j0127_WYG_003-17b"/>
　側其徒趨而出曰吾父死将出哭於巷曾子曰反哭<lb/>
　於爾次因北面而吊焉季武子寢疾蟜固不説齊衰<lb/>
　而入見曰士唯公門説齊衰武子曰善哉蓋未始如<lb/>
　今人之多忌諱也<lb/>
蘇武在匃奴十九年魏于什門在燕二十一年近時洪<lb/>
　忠宣在金亦幾二十年<lb/>
玉牒脩書始於大中祥符至於政宣而極備考定世次<lb/>
　枝分𣲖别而歸於本統者為仙源積慶圖推其所自<lb/>
<pb n="KR3j0127_WYG_003-18a"/>
　出至於子孫而列其名位者為宗藩慶系録具其官<lb/>
　爵功罪生死及若男若女者為類紀同姓之親而序<lb/>
　其五服之戚疏者為屬籍編年以紀帝系而戴其厯<lb/>
　數及朝廷政令之因革者為玉牒<lb/>
書曰思曰睿睿作聖楊子曰神心惚恍經緯萬方孔叢<lb/>
　子曰心之精神是謂聖管子曰思之思之又重思之<lb/>
　思之而不通鬼神将通之非鬼神之力也精誠之極<lb/>
　也邵子曰天向一中分造化人從心上起經綸或曰<lb/>
<pb n="KR3j0127_WYG_003-18b"/>
　易言何思何慮何也曰始於思終於無思非不思也<lb/>
　不待思也此不識不知而順帝則從心所欲而不踰<lb/>
　矩庖丁之解牛輪扁之斵輪痀瘻之承蜩豈更待於<lb/>
　思乎<lb/>
周益公家藏歐陽公家書一幅紙斜封乃冷夀光牒其<lb/>
　詞云具位某猪肉一斤右伏蒙頒賜領外無任感激<lb/>
　謹具牒謝年月日具位某牒蓋改牒為狀自元豐始<lb/>
　日趨於䛕矣且前輩交際其饋止於如此未嘗過於<lb/>
<pb n="KR3j0127_WYG_003-19a"/>
　豐侈也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0127_WYG_003-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鶴林玉露卷三<lb/>
</p>
<p>
</p>
  </div>
<div>
<head>鶴林玉露巻四</head> <lb/>
    <p>
<pb n="KR3j0127_WYG_004-1a"/>
欽定四庫全書<lb/>
　鶴林玉露巻四<lb/>
　　　　　　　　　　　　宋　羅大經　撰<lb/>
蔡攸嘗賜飲禁中徽宗頻以巨觥宣勸之攸懇辭不任<lb/>
　杯酌將至顛踣上曰就令灌死亦不至失一司馬光<lb/>
　也由是言之則上之尊光而薄攸至矣然光已死不<lb/>
　免削奪而攸迄被眷寵是可歎也<lb/>
唐子西在惠州名酒之和者曰養生主勁者曰齊物論<lb/>
<pb n="KR3j0127_WYG_004-1b"/>
　楊誠齋退休名酒之和者曰金盤露勁者曰椒花雨<lb/>
　嘗曰余愛椒花雨甚於金盤露意蓋有為也余嘗謂<lb/>
　與其一於和勁孰若和勁兩忘頃在太學時同舍以<lb/>
　思堂春合潤州北府兵厨以慶逺堂合嚴州瀟洒泉<lb/>
　飲之甚佳余曰不剛不柔可以觀徳非寛非猛可以<lb/>
　觀政矣厥後官于容南太守王元邃以白酒之和者<lb/>
　紅酒之勁者手自劑量合而為一殺以白灰一刀圭<lb/>
　風韻頓竒索余作詩余為長句云小槽真珠太森嚴<lb/>
<pb n="KR3j0127_WYG_004-2a"/>
　兵厨玉友專甘醇兩家風味欠商畧偏剛偏柔俱可<lb/>
　憐使君䄂有轉物手鸕鷀杓中平等分更憑石髓媒<lb/>
　妁之混融併作一家春季良不用笑伯髙張竦何必<lb/>
　譏陳遵時中便是尼父聖孤竹栁下成一人平雖有<lb/>
　智難獨任勃也未可嫌少文黄龍丙魏要兼用姚宋<lb/>
　相濟成開元試將此酒反觀我胸中問學當日新更<lb/>
　将此酒逹觀國宇宙皆可歸經綸書生觸處便饒舌<lb/>
　以一貫萬如斵輪使君聞此却絶倒罰以太白眠金<lb/>
<pb n="KR3j0127_WYG_004-2b"/>
　尊<lb/>
書曰若作和羮爾惟鹽梅詩曰摽有梅其實七兮又曰<lb/>
　終南何有有條有梅毛氏曰梅枏也陸璣曰佀杏而<lb/>
　實酸蓋但取其實與材而已未嘗及其花也至六朝<lb/>
　時乃略有詠之者及唐而吟詠滋多至宋朝則詩與<lb/>
　歌詞連篇累牘推為羣芳之首至恨離騷集衆香艸<lb/>
　而不應遺梅余觀三百五篇如桃李芍藥棠棣蘭之<lb/>
　類無不歌詠如梅之清香玉色迥出桃李之上豈獨<lb/>
<pb n="KR3j0127_WYG_004-3a"/>
　取其材與實而遺其花哉或者古之梅花其色香之<lb/>
　竒未必如後世亦未可知也蓋天地之氣騰降變易<lb/>
　不常其所而物亦隨之故或昔有而今無或昔無而<lb/>
　今有或昔庸凡而今瑰異或昔瑰異而今庸凡要皆<lb/>
　難以一定言且如古人之祭<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>蕭酌鬱鬯取其香也<lb/>
　而今之蕭與鬱金何嘗有香蓋離騷已指蕭艾為惡<lb/>
　草矣又如牡丹自唐以前未有聞至武后時樵夫採<lb/>
　山乃得之國色天香髙掩羣花於是舒元輿為之賦<lb/>
<pb n="KR3j0127_WYG_004-3b"/>
　李太白為之詩固已竒矣至宋朝紫黄丹白標目尤<lb/>
　盛至於近時則翻騰百種愈出愈竒又如荔支明皇<lb/>
　時所謂一騎紅塵妃子笑者謂瀘戎産也故杜子美<lb/>
　有憶向瀘戎摘荔支之句是時閩品絶未有聞至今<lb/>
　則閩品竒妙香味皆可僕視瀘戎蔡君謨作譜為品<lb/>
　已多而自後竒名異品又有出於君謨所譜之外者<lb/>
　他如木犀山礬素馨茉莉其香之清婉皆不出蘭芷<lb/>
　下而自唐以前墨客槧人曾未有一話及之者何也<lb/>
<pb n="KR3j0127_WYG_004-4a"/>
　游成之曰一氣埏埴孰測端倪烏知古所無者今不<lb/>
　新出而昔常見者後不變滅哉人生須㬰即以耳目<lb/>
　之常者拘議造物亦已陋矣余聞秦中不産竹昔年<lb/>
　山崩其下乃皆鉅竹頭由是言之古固産竹矣晉葛<lb/>
　洪欲問丹砂求為勾漏令勾漏縣𨽻容州余嘗為法<lb/>
　曹親至其地求所謂丹砂者顆粒不可得豈非昔有<lb/>
　而今無哉蓋非特物然也巴卭閩矯夙號荒陋而漢<lb/>
　唐以來漸産人才至本朝益盛古稱山西出將山東<lb/>
<pb n="KR3j0127_WYG_004-4b"/>
　出相又曰汝潁多竒士燕趙多佳人其説拘矣<lb/>
宋紹興辛巳金主亮南侵髙宗下詔親征其詞云惟天<lb/>
　惟祖宗既共昌於基運有民有社稷敢自逸於燕安<lb/>
　又云嵗星臨於呉分定成淝水之勲鬭士倍於晉師<lb/>
　可決韓原之勝洪容齋筆也車駕決平江亮被弑遂<lb/>
　班師次年壬午内禪孝宗即位鋭意規恢起張魏公<lb/>
　督師南軒以内機入奏引見徳夀宫時盧仲賢使金<lb/>
　髙宗問曾見仲賢否對曰臣已見之又問卿父謂如<lb/>
<pb n="KR3j0127_WYG_004-5a"/>
　何莫便議和否對曰臣嘗謂金人必衰敗國家必隆<lb/>
　興上曰何如對曰太上皇帝仁孝之徳上格于天又<lb/>
　傳位聖子雖古唐虞無以過而海陵不道簒奪相仍<lb/>
　古稱好善惡淫不知天心祐國家乎祐金人乎臣有<lb/>
　以知其然也上曰極是今日金人誠衰乎對曰自亮<lb/>
　弑死之後士馬物故甚衆諸國背叛人心怨離金誠<lb/>
　衰矣上曰自亮死非特金人衰弱吾國亦未免力弱<lb/>
　但仲賢等既囘何以應之對曰臣父職在邊隅戰守<lb/>
<pb n="KR3j0127_WYG_004-5b"/>
　是謹此事著廟堂如何議但願審處而徐應之無貽<lb/>
　後悔上曰只是説與卿父今日國家須更量度民力<lb/>
　國力早收拾取聞契丹與金相攻若契丹事成他日<lb/>
　自可收卞荘子刺虎之功若金未有亂且務恤民治<lb/>
　軍待時而動可也髙宗懲於變故意不欲戰且聞金<lb/>
　人議欲尊我為兄故頗喜之孝宗幼年規恢之志甚<lb/>
　鋭而卒不得逞者非特當時謀臣猛將凋喪畧盡財<lb/>
　屈兵弱未可展布亦以徳夀聖志主於安靜不忍違<lb/>
<pb n="KR3j0127_WYG_004-6a"/>
　也厥後蓄積稍羡又嘗有意用兵祭酒芮國器奏曰<lb/>
　陛下只是被數文腥錢使作何不試打筭了得幾畨<lb/>
　犒賞上曰朕未知計也待打筭報卿後打筭只了得<lb/>
　十三畨犒賞於是用兵之意又寢乃知南北分合自<lb/>
　有定數雖英明之主不能强也<lb/>
元次山避水于髙原餱糧不繼遂餓而死陳后山為館<lb/>
　職當侍祠郊丘非重裘不能禦寒后山止有其一其<lb/>
　内子與趙挺之之内親姊妺也乃為趙假一裘以衣<lb/>
<pb n="KR3j0127_WYG_004-6b"/>
　之后山問所從来内以實告后山曰汝豈不知我不<lb/>
　著他衣裳即却去之止衣一裘竟感寒疾而死嗚呼<lb/>
　二子可謂志士不忘在溝壑者矣充二子之才識徳<lb/>
　望曳絲乗車食養賢之鼎其誰曰不宜然志節清髙<lb/>
　寧甘於餓死凍死而不肯少枉其道少失其身此所<lb/>
　以皜皜乎不可尚也陸龜蒙杞菊賦曰我豈不知屠<lb/>
　沽兒有酒食耶亦畧有二子風味揚子雲曰古者髙<lb/>
　餓顯下禄隱楊誠齋曰李杜饑寒能幾日却教富貴<lb/>
<pb n="KR3j0127_WYG_004-7a"/>
　不論年<lb/>
文中子曰通也受夫子罔極之恩孟子曰不失其身而<lb/>
　能事其親者吾聞之矣失其身而能事其親者吾未<lb/>
　之聞也由是言之今儒者大半是吾夫子之罪人<lb/>
嵗將饑小民餐必倍俗諺謂之作荒此天地之氣先見<lb/>
　也宋開禧兵興之先江西果木秋冬生花有山礬而<lb/>
　生梔子花桃樹而生李實此天地之氣先亂也馮北<lb/>
　山為余言之<lb/>
<pb n="KR3j0127_WYG_004-7b"/>
唐子西詩云山靜佀太古日長如小年余家深山之中<lb/>
　每春夏之交蒼蘚盈堦落花滿徑門無剥啄松影參<lb/>
　差禽聲上下午睡初足旋汲山泉拾松枝煑苦茗啜<lb/>
　之隨意讀周易國風左氏傳離騷太史公書及陶杜<lb/>
　詩韓蘇文數篇從容步山徑撫松竹與麛犢共偃息<lb/>
　於長林豐草間坐弄流泉潄齒濯足既歸竹窓下則<lb/>
　山妻稚子作筍蕨供麥飯欣然一飽弄筆牕間隨大<lb/>
　小作數十字展所藏法帖筆蹟畫卷縱觀之興到則<lb/>
<pb n="KR3j0127_WYG_004-8a"/>
　吟小詩或艸玉露一兩段再烹苦茗一杯出步溪邊<lb/>
　解后園翁溪友問桑麻説秔稻量晴校雨探節數時<lb/>
　相與劇談一餉歸而倚杖柴門之下則夕陽在山紫<lb/>
　緑萬狀變幻頃刻恍可人目牛背笛聲兩兩来歸而<lb/>
　月印前溪矣味子西此句可謂妙絶然此句妙矣識<lb/>
　其妙者蓋少彼牽黄臂蒼馳獵於聲利之場者但見<lb/>
　衮衮馬頭塵匆匆駒隙影耳烏知此句之妙哉人能<lb/>
　真知此妙則東坡所謂無事此靜坐一日是兩日若<lb/>
<pb n="KR3j0127_WYG_004-8b"/>
　活七十年便是百四十所得不已多乎<lb/>
余少年時於鍾陵解后日本國一僧名安覺自言離其<lb/>
　國已十年欲盡記一部藏經乃歸念誦甚苦不舍晝<lb/>
　夜每有遺忘則叩頭佛前祈佛陰相是時已記藏經<lb/>
　一半矣夷狄之人異教之徒其立志堅苦不退轉至<lb/>
　於如此朱文公云今世學者讀書尋行數墨備禮應<lb/>
　數六經語孟不曾全記得三五板如此而望有成亦<lb/>
　已難矣其視此僧殆有愧色<lb/>
<pb n="KR3j0127_WYG_004-9a"/>
史言蜀諸賢凋喪孔明身當軍國之務罰二十以上皆<lb/>
　親之以勞瘁致斃此真兒童之論也夫孔明不死則<lb/>
　漢業可復禮樂可興孔明死則為劉石又變為六朝<lb/>
　幅裂其所關繫甚大中營隕星之變天意蓋可知矣<lb/>
　豈因罰二十以上皆親之而致斃乎且孔明死時纔<lb/>
　五十四初非癃老不任勞苦之時况以孔明之明逹<lb/>
　豈不能量事之小大身之勞逸而顧弊精神於瑣瑣<lb/>
　以自殞其軀乎此決無之理也杜少陵知之故曰伯<lb/>
<pb n="KR3j0127_WYG_004-9b"/>
　仲之間見伊吕指麾若定失蕭曹運移漢祚難恢復<lb/>
　志決身殱軍務勞言孔明之死乃漢運已移漢祚已<lb/>
　終大數不可支持耳志決身殱豈因軍務之勞乎蓋<lb/>
　不然史臣之説也<lb/>
龍洲劉改之詩云退一步行安樂法道三箇好喜歡縁<lb/>
　真西山喜誦之或曰退一步行可也至於道三箇好<lb/>
　乃隨俗徇情耳何足言乎余曰古人直道而行理之<lb/>
　所在驀直行将去仕止久速莫不皆然烏有所謂退<lb/>
<pb n="KR3j0127_WYG_004-10a"/>
　一步者自後世貪榮競進爭一階半級至於殺人於<lb/>
　是始以退一步行為安樂法矣古人是則曰是非則<lb/>
　曰非明白正直曾何囘䕶自後世惡直好佞以直言<lb/>
　賈禍者比比皆是於是始以道三箇好為喜歡縁矣<lb/>
　此處衰世之法也蓋萬事稱好不特司馬徳操為然<lb/>
　而吾夫子固有危行言孫之説矣好盡言以翹人之<lb/>
　過此國武子所以見殺也可不戒哉<lb/>
宋孝宗御宇髙宗在徳夀光宗在青宫寧宗在平陽邸<lb/>
<pb n="KR3j0127_WYG_004-10b"/>
　四世本支之盛亘古未有楊誠齋時為宫僚賀光宗<lb/>
　誕辰詩云祖堯父舜真千載禹子湯孫更一家讀者<lb/>
　服其精切又云天意分明昌火徳誕辰三世總丁年<lb/>
　蓋髙宗生於丁亥孝宗生於丁未光宗生於丁夘也<lb/>
　丁年字出李陵書借用亦佳<lb/>
張子房蓋俠士之知義䇿士之知幾者要非儒也故早<lb/>
　年頗佀荆軻晚嵗頗似魯仲連得老氏不敢為天下<lb/>
　先之術不代大匠斵故不傷手善於打乖荆公詩云<lb/>
<pb n="KR3j0127_WYG_004-11a"/>
　漢業存亡俯仰中留侯於此每從容固陵始議韓彭<lb/>
　地複道方謀雍齒封蓋因機乘時與之斡旋未嘗自<lb/>
　我發端故消弭事變全不費力朱文公云子房只是<lb/>
　占便宜不肯自犯手做如為韓報秦攛掇髙祖入關<lb/>
　及項羽殺韓王成又使髙祖平項羽兩次報仇皆不<lb/>
　自做後来定太子事他亦自處閒地又只教四老人<lb/>
　出来做後来誅戮功臣時更討他不着邵康節之學<lb/>
　亦與子房相似康節本是要出来有為之人又不肯<lb/>
<pb n="KR3j0127_WYG_004-11b"/>
　深犯手做凡事直待可做處方試為之纔覺難便抽<lb/>
　身退如擊壤集中以道觀道等語是物各付物之意<lb/>
　蓋自家都不犯手又凡事只到半中央便止如看花<lb/>
　切勿看離披是也<lb/>
楊誠齋夫人羅氏年七十餘每寒月黎明即起詣厨躬<lb/>
　作粥一釡遍享奴婢然後使之服役其子東山先生<lb/>
　啓曰天寒何自苦如此夫人曰奴婢亦人子也清晨<lb/>
　寒冷須使其腹中略有火氣乃堪服役耳東山曰夫<lb/>
<pb n="KR3j0127_WYG_004-12a"/>
　人老且賤事何倒行而逆施乎夫人怒曰我自樂此<lb/>
　不知寒也汝為此言必不能如吾矣東山守呉夫人<lb/>
　嘗於郡圃種苧躬紡緝以為衣時年蓋八十餘矣東<lb/>
　山月俸分以奉母夫人忽小疾既愈出所積劵曰此<lb/>
　長物也自吾積此意不樂果致疾今宜悉以謝醫則<lb/>
　吾無事矣平居首飾止於銀衣止於紬絹生四子三<lb/>
　女悉自乳曰饑人之子以哺吾子是誠何心哉誠齋<lb/>
　父子視金玉如糞土誠齋将漕江東有俸給僅萬緡<lb/>
<pb n="KR3j0127_WYG_004-12b"/>
　留庫中棄之而歸東山帥五羊以俸錢七千緡代下<lb/>
　户輸租其家采椽土階如田舍翁三世無增飾東山<lb/>
　病且死無衣裳適廣西帥趙季仁餽纈絹數端東山<lb/>
　曰此賢者之賜也衾材無憂矣史良叔守廬陵官滿<lb/>
　来訪入其門升其堂目之所見無非可敬可仰可師<lb/>
　可法者所得多矣因命畫工圖之而去誠齋東山清<lb/>
　介絶俗固皆得之天資而婦道母儀所助亦已多矣<lb/>
　左傳文伯之母老而猶績文伯曰以<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>之家而主猶<lb/>
<pb n="KR3j0127_WYG_004-13a"/>
　績乎其母嘆曰魯其亡乎使童子備官而未之聞也<lb/>
　居吾語汝民勞則思思則善心生逸則淫淫則惡心<lb/>
　生沃土之民不才淫也瘠土之民莫不向義勞也是<lb/>
　故王后親織𤣥紞公侯之夫人加以紘綖卿之内子<lb/>
　為大帶命婦成祭服列士之妻加之以朝服自庶士<lb/>
　以下皆衣其夫社而賦事烝而獻功男女效績愆則<lb/>
　有辟古之制也吾冀而朝夕修曰必無廢先人爾今<lb/>
　曰胡不自安以是承君之官予懼穆伯之絶嗣也因<lb/>
<pb n="KR3j0127_WYG_004-13b"/>
　是觀誠齋夫人乃知古今未嘗無烈女未嘗無賢母<lb/>
楚公子微服過宋門者難之其僕操箠而罵曰𨽻也不<lb/>
　力門者出之晉王廞之敗沙門曇永匿其幼子華使<lb/>
　提衣嚢自隨津邏疑之永訶曰奴子不速行捶之數<lb/>
　十由是得免宇文泰與侯景戰河上馬逸墜地李穆<lb/>
　見之以䇿抶泰之背曰籠東軍士汝曹主何在而尚<lb/>
　留此追者不疑其為貴人與之馬與俱還三事相類<lb/>
　若郭子儀殺羊而裴諝劾之李愬進馬而温造彈之<lb/>
<pb n="KR3j0127_WYG_004-14a"/>
　亦此意也<lb/>
宋淳熈中范至能使北孝宗令口奏金主謂河南乃宋<lb/>
　朝陵寢所在願受侵地至能奏曰兹事須與宰相商<lb/>
　量臣乞以聖意諭之議定乃行上首肯既而宰相力<lb/>
　以為未可而聖意堅不囘至能遂自為一書述聖語<lb/>
　至金庭納之袖中既跪進國書伏地不起時金主乃<lb/>
　葛王也性寛慈傳宣問使人何故不起至能徐出袖<lb/>
　中書奏曰臣来時大宋皇帝别有聖㫖難載國書令<lb/>
<pb n="KR3j0127_WYG_004-14b"/>
　臣口奏臣今謹以書述乞賜聖覽書既上殿上觀者<lb/>
　皆失色至能猶伏地再傳宣曰書詞已見使人可就<lb/>
　館至能再拜而退金庭羣臣或不平議羈留使人而<lb/>
　金主不可至能将囘又奏曰口奏之事乞與國書中<lb/>
　明報仍先宣示庶使臣不墮欺罔之罪金主許之報<lb/>
　書云口奏之説殊駭觀聽事須審處邦乃孚休既還<lb/>
　上甚嘉其不辱命由是超擢以至大用至能在燕京<lb/>
　㑹同館官吏微言有羈留之議乃賦詩曰萬里孤臣<lb/>
<pb n="KR3j0127_WYG_004-15a"/>
　致命秋此身何止一浮漚提攜漢節同生死休問羝<lb/>
　羊解乳不<lb/>
范文正公云常調官好做家常飯好喫余謂人能甘於<lb/>
　喫家常飯然後甘於做常調官<lb/>
五代史漢王章為三司使征利剥下緡錢出入元以八<lb/>
　十為陌章每出錢陌必減其三至今七十七為官省<lb/>
　錢者自章始然今官府於七十七之中又除頭子錢<lb/>
　五文有竒則愈削於章矣<lb/>
<pb n="KR3j0127_WYG_004-15b"/>
唐初蕭銑據荆㐮敗於李靖諸郡皆降而所召援兵至<lb/>
　者又十萬人李煜據江南其亡也亦有援兵十數萬<lb/>
　本朝靖康之禍勤王之師至者絶少縱有之率皆望<lb/>
　風奔潰不敢向賊發一矢蓋五代以前兵寓於農素<lb/>
　習戰鬭一呼即集本朝兵費最多兵力最弱皆縁官<lb/>
　自養兵紹熈中張魏公在川陜奏以王庶帥興元制<lb/>
　置利䕫二路軍士於興洋金蓬開逹諸州令縣選强<lb/>
　壯兩丁取一五丁取二户與免物力錢二百五十千<lb/>
<pb n="KR3j0127_WYG_004-16a"/>
　五十人為一隊長以知縣為軍正尉為軍副月閱於<lb/>
　縣春秋閲於郡不半月有兵二十萬乾道初宿亳之<lb/>
　役禁旅多出征江上之備空虚陳福公首獻民兵之<lb/>
　䇿及登庸亟欲推行㑹罷相遂格然兩淮已用其法<lb/>
　而荆襄尤有成規開禧用兵禁旅多敗而兩淮山水<lb/>
　寨萬弩手率有功特為官軍所嫉無以慰其心盡其<lb/>
　力耳丙寅金大舉南牧圍安襄以撼荆鄂宣司檄召<lb/>
　諸處兵與湖北義勇俱往救諸郡兵不待見敵而潰<lb/>
<pb n="KR3j0127_WYG_004-16b"/>
　所過鈔畧甚於敵人獨義勇隨其帥進退不敢有秋<lb/>
　毫犯蓋過其室家門户故也張宣公帥荆州與朱文<lb/>
　公書云郭杲嘗獻緩急保江之䇿某折之曰劉信叔<lb/>
　劉共父皆嘗有此論真謬計也縱敵入肝脾裏何以<lb/>
　為國上付公以北門當盡力報國要軍要糧此間當<lb/>
　應副事茍不濟守臣仗節而死耳郭聞之悚然某之<lb/>
　所恃者有義勇二萬六千人也<lb/>
孝宗命吕成公詮擇國朝文章成公盡繙三館之儲踰<lb/>
<pb n="KR3j0127_WYG_004-17a"/>
　年成編賜名文鑑周益公承制譔序云建隆雍熈之<lb/>
　間其文偉咸平景徳之際其文博天聖明道之詞古<lb/>
　熈寧元祐之詞逹雖體制互興源流間出而氣全理<lb/>
　正其歸則同成公為此書朱文公張宣公殊不以為<lb/>
　然謂伯恭先意思承當此事便好截下因以發明人<lb/>
　主之學昔温公作資治通鑑可謂有補治道識者尚<lb/>
　惜其枉費一生精力况文鑑乎<lb/>
辛幼安晚春詞云更能消幾畨風雨匆匆春又歸去惜<lb/>
<pb n="KR3j0127_WYG_004-17b"/>
　花長恨花開早何况亂紅無數春且住見説道天涯<lb/>
　芳草迷歸路怨春不語筭只有殷勤畫簷蛛網盡日<lb/>
　惹飛絮長門事准擬佳期又誤娥眉曾有人妬千金<lb/>
　縱買相如賦脉脉此情誰訴君莫舞君不見玉環飛<lb/>
　燕皆塵土閒愁最苦休去倚危闌斜陽正在煙栁斷<lb/>
　腸處詞意殊怨斜陽煙栁之句其與未須愁日暮天<lb/>
　際乍輕陰者異矣使在漢唐時寧不賈種豆種桃之<lb/>
　禍哉愚聞夀皇見此詞頗不悦然終不加罪可謂盛<lb/>
<pb n="KR3j0127_WYG_004-18a"/>
　徳也已其題江西造口詞云鬱孤臺下清江水中間<lb/>
　多少行人淚西北是長安可憐無數山青山遮不住<lb/>
　畢竟東流去江晚正愁予山深聞鷓鴣蓋南渡之初<lb/>
　金人追隆祐太后御舟至造口不及而還幼安自此<lb/>
　起興聞鷓鴣之句謂恢復之事行不得也又寄邱宗<lb/>
　卿詞云千古江山英雄無覔孫仲謀處舞榭歌臺風<lb/>
　流緫被雨打風吹去斜陽草樹尋常巷陌人道寄奴<lb/>
　曾住想當年鐵馬氣吞萬里如虎元家子草草封狼<lb/>
<pb n="KR3j0127_WYG_004-18b"/>
　居胥嬴得倉皇北顧四十三年望中燈火猶記揚州<lb/>
　路可堪囘首佛狸祠下一片神鴉社鼓慿誰問亷頗<lb/>
　老矣尚能飯不此詞集中不載尤雋壮可喜朱文公<lb/>
　云辛幼安陳同甫若朝廷賞罰明此等人皆可用<lb/>
　<lb/>
　<lb/>
　<lb/>
　鶴林玉露卷四<lb/>
</p>
<p>
</p>
  </div>
<div>
                <head>鶴林玉露卷五<lb/>
                </head>
    <p>
<pb n="KR3j0127_WYG_005-1a"/>
欽定四庫全書卷<lb/>
　鶴林玉露卷五<lb/>
　　　　　　　　　　　　宋　羅大經　撰<lb/>
自文籍既生學者固不可不讀書子路有何必讀書之<lb/>
　説夫子斥之至於學詩學易學禮與夫志在春秋行<lb/>
　在孝經之説拳拳為其子及門人言之晚而歸魯刪<lb/>
　定繫作其功至賢於堯舜則後之欲學聖人者舍書<lb/>
　則何以哉然是時詞章之名未立科舉之法未行士<lb/>
<pb n="KR3j0127_WYG_005-1b"/>
　之讀書者上則取之以撫世酬物又次則取之以博<lb/>
　識多聞下至蘇秦之刺股讀書專為揣摩遊説之計<lb/>
　固已陋矣然言詩書為有用之具固未有入耳出口<lb/>
　如後世之甚者也蓋于今之士非堯舜文王周孔不<lb/>
　談非語孟中庸大學不觀言必稱周程張朱學必曰<lb/>
　致知格物此自三代而後所未有也可謂盛矣然豪<lb/>
　傑之士不出禮義之俗不成士風日陋於一日人才<lb/>
　嵗衰於一嵗而學校之所講逢掖之所談幾有若屠<lb/>
<pb n="KR3j0127_WYG_005-2a"/>
　兒之禮佛倡家之讀禮者是可歎也昔子貢問子石<lb/>
　子不學詩乎子石子曰吾暇乎哉父母求吾孝兄弟<lb/>
　求吾弟朋友求吾信吾暇乎哉子貢曰請投吾詩以<lb/>
　學於子公明宣學於曾子三年不讀書曾子曰宣子<lb/>
　居參之門三年不學何也對曰安敢不學宣見夫子<lb/>
　居親庭叱咤之聲未嘗至於犬馬宣説之學而未能<lb/>
　宣見夫子之應賓客恭儉而不懈惰宣説之學而未能<lb/>
　宣見夫子之居朝廷嚴臨下而不毁傷宣説之學而<lb/>
<pb n="KR3j0127_WYG_005-2b"/>
　未能宣安敢不學而居夫子之門乎若子石子公明<lb/>
　宣之説今之學者誠不可以不知也<lb/>
楚蒍吕臣奉已而不在民於是晉文無復憂已嗚呼自<lb/>
　三代衰民不見先王之治日入於亂皆上下之間懐<lb/>
　此一念有以致之豈獨一蒍吕臣哉此無他古學不<lb/>
　講不識一箇仁字而已本朝大臣最是范文正公司<lb/>
　馬温公見得此箇字分明<lb/>
蘇子瞻謫儋州以儋與瞻字相近也子由謫雷州以雷<lb/>
<pb n="KR3j0127_WYG_005-3a"/>
　字下有田字也黄魯直謫宜州以宜字類直字也此<lb/>
　章子厚騃謔之意當時有術士曰儋字從立人子儋<lb/>
　其尚能北歸乎雷字雨在田上承天之澤也子由其<lb/>
　未艾乎宜字乃直字有蓋棺之義也魯直其不返乎<lb/>
　後子瞻北歸至毘陵而卒子由退老于潁十餘年乃<lb/>
　終魯直竟卒於宜<lb/>
山東義士張林告淮閫曰土地歸本朝銅錢将安往此<lb/>
　説儘是余欲添二句云人心歸本朝土地将安往<lb/>
<pb n="KR3j0127_WYG_005-3b"/>
光禹之罪浮於王氏六臣之罪浮於朱温人人皆王陵<lb/>
　則吕氏不敢動矣人人皆王章則王氏不敢動矣<lb/>
東坡云養猫以捕鼠不可以無鼠而養不捕之猫蓄犬<lb/>
　以防姦不可以無姦而蓄不吠之犬余謂不捕猶可<lb/>
　也不捕鼠而捕雞則甚矣不吠猶可也不吠盜而吠<lb/>
　主則甚矣疾視正人必欲盡擊去之非捕雞乎委心<lb/>
　權要使天子孤立非吠主乎<lb/>
桂林石山恠偉東南所無韓退之謂山如碧玉簮栁子<lb/>
<pb n="KR3j0127_WYG_005-4a"/>
　厚謂拔地峭起林立四野黄魯直謂平地蒼玉忽嶒<lb/>
　峩近時劉叔治云環城五里皆竒石疑是虚無海上<lb/>
　山皆極其形容然此特言石山耳至於暗洞之瑰恠<lb/>
　尤不可具道相傳與九疑相通范石湖嘗游焉燭盡<lb/>
　而反余嘗隨桂林伯趙季仁遊其間列炬數百隨以<lb/>
　皷吹市人從之者以千計已而入申而出入自曾公<lb/>
　巖出于棲霞洞入若深夜出乃白晝恍如隔宿異世<lb/>
　季仁索余賦詩紀之其畧曰瑰竒恣捜討貝闕青瑶<lb/>
<pb n="KR3j0127_WYG_005-4b"/>
　房方隘疑永巷峩敞如華堂玉橋巧横溪瓊户正當<lb/>
　牕仙佛肖彷彿鍾鼓鏗擊撞贔贔左顧龜狺狺欲吠<lb/>
　厖丹龜儼亡恙芝田藹生香摶噬千恠聚絢爛五色<lb/>
　彰更無一塵涴但覺六月涼玲瓏穿數路屈曲通三<lb/>
　湘神鬼妙剜刻乾坤真混茫入如深夜暗出乃皦日<lb/>
　光隔世疑恍惚異境難揣量然終不能盡形容也又<lb/>
　嘗遊容州勾漏洞天四面石山圍繞中平野數里洞<lb/>
　在平地不煩登陟外畧敞豁中一暗溪穿入因同北<lb/>
<pb n="KR3j0127_WYG_005-5a"/>
　流令結小桴秉燭坐其上命篙師撑入詰屈而行水<lb/>
　清無底兩㟁石如虎豹猱玃森然欲摶行一里許仰<lb/>
　見一大星炯然細視乃石穿一孔透天光若星也溪<lb/>
　不可窮乃返洞對面髙厓上夏間望見荷葉田田然<lb/>
　峻絶不可到土人云或見荷花則嵗必大熟<lb/>
宜春傅公謀詞云艸艸三間屋愛竹旋添栽碧紗牕户<lb/>
　眼前都是翠雲堆一月山翁髙卧踏雪水村清冷木<lb/>
　落逺山開唯有平安竹留得伴寒梅家童開門看有<lb/>
<pb n="KR3j0127_WYG_005-5b"/>
　誰來客来一笑清話煑茗更傳杯有酒只愁無客有<lb/>
　客又愁無酒酒熟且徘徊明日人間事天自有安排<lb/>
　此詞清甚末句尤逹可歌也許及之為分宜宰公謀<lb/>
　作賀雨詩云獅子關前半篆煙二龍飛下卓篙泉銀<lb/>
　河掣電連宵雨緑野翻雲四月天便覺春生花一縣<lb/>
　㑹看秋熟米三錢何時卓魯登黄閣都與寰區作有<lb/>
　年及之撃節公謀尤工作酸文嘗作無遮榜語云紅<lb/>
　旗渡口凄涼芳艸夕陽天白紙山頭慘淡落花寒食<lb/>
<pb n="KR3j0127_WYG_005-6a"/>
　節甚工<lb/>
自古夷狄交侵中國衰微必人主真有哀痛之誠将帥<lb/>
　真有憤切之志然後可以言恢復杜陵冬狩行曰草<lb/>
　間狐兔盡何益天子不在咸陽宫規警將帥也又曰<lb/>
　朝廷雖無幽王禍得不哀痛塵再蒙規警人主也然<lb/>
　人主者本也人主果有興衰撥亂之志其誰敢不從<lb/>
　故又曰烏乎得不哀痛塵再䝉所以深規警人主也<lb/>
大凡舉事輕捷則易成繁重則難濟春秋時宋人殺楚<lb/>
<pb n="KR3j0127_WYG_005-6b"/>
　使者楚子聞之投袂而起屨及於窒皇劒及於寢門<lb/>
　之外車及於蒲胥之市何其輕捷也澶淵之役冦凖<lb/>
　與真宗論親征上欲入凖曰陛下不可入入則不出<lb/>
　矣於是髙瓊在殿下大呼逍遥子即擁以行亦何其<lb/>
　捷疾舉事須知此乃能壓難成功此却非倉卒所致<lb/>
　須平時有備有謀規模定號令明然後臨事之時上<lb/>
　下始能相應蓋亦不出易簡二字而已東坡云千鈞<lb/>
　之牛制於三尺之童子弭耳而下之曾不如狙猿之<lb/>
<pb n="KR3j0127_WYG_005-7a"/>
　奮擲於山林大抵易簡則輕捷繁難則重滯<lb/>
朱文公於當世之文獨取周益公於當世之詩獨取陸<lb/>
　放翁蓋二公詩文氣質渾厚故也<lb/>
人之狂惑失其本心有大可笑者南史范雲初為陳武<lb/>
　帝屬官武帝九錫之命在旦夕雲忽感寒疾恐不獲<lb/>
　預慶事召徐文伯診視以實懇之曰可便得愈乎文<lb/>
　伯曰欲便差甚易政恐二年後不復起耳雲曰朝聞<lb/>
　道夕死猶可况二年乎文伯乃以火燒地布桃葉設<lb/>
<pb n="KR3j0127_WYG_005-7b"/>
　席置雲其上頃刻汗解裹以温松翌日有瘳雲喜甚<lb/>
　文伯曰不足喜也越二年果卒夫老子曰身與名孰<lb/>
　親况於榮貴外物有道之士蓋視為塵垢粃糠藉曰<lb/>
　所見未超未能忘情則亦必有此身乃可有此榮貴<lb/>
　也今雲欲預九錫之慶乃甘心促夀愈疾以從之所<lb/>
　謂皮之不存毛将安傅豈不愚惑之甚哉且其言曰<lb/>
　朝問道夕死可矣夫輔人以簒奪而分其富貴是果<lb/>
　何道哉末世之士不知世間香臭至於如此亦可哀<lb/>
<pb n="KR3j0127_WYG_005-8a"/>
　矣東坡云劉聰聞為遮湏國王則不復畏死人之愛<lb/>
　富貴有甚於生者月犯少微呉中髙士求死不得人<lb/>
　之好名有甘於一死者固皆可笑矣然未若范雲可<lb/>
　笑之甚也<lb/>
杜成已為相以為宰相日見賓客疲神妨務無益於事<lb/>
　乃不復見客但設青櫃於府門有欲言利害者投之<lb/>
　越旬日并櫃撤去有題一聯于府門者曰杜光範之<lb/>
　門人將望而去矣撤暗投之櫃我且卷而懐之夫題<lb/>
<pb n="KR3j0127_WYG_005-8b"/>
　門者則已薄矣而成已此舉亦未之思也<lb/>
楊慈湖詩云山禽説我胸中事煙栁藏他物外機又云<lb/>
　萬里蒼茫融妙意三杯虚白浴天真又六言云净几<lb/>
　横琴曉寒梅花落在絃間我欲清吟無句轉煩門外<lb/>
　青山句意清圓足覘其所養<lb/>
殿帥楊存中有所親愛吏平居賜予無筭一旦無故怒<lb/>
　而逐之吏莫知得罪之由泣拜辭去存中曰無事莫<lb/>
　来見我吏悟其意歸以厚貲俾其子入臺中為吏居<lb/>
<pb n="KR3j0127_WYG_005-9a"/>
　無何御史欲論存中乾没軍中糞錢十餘萬其子聞<lb/>
　知告其父其父奔告存中存中即具劄奏言軍中有<lb/>
　糞錢若干椿管某處惟朝廷所用不數日果以為言<lb/>
　髙宗出存中劄子示之御史坐妄言被黜而存中之<lb/>
　眷日隆存中之逐吏亦兵法之餘智也然御史可謂<lb/>
　不宻矣<lb/>
淵明雪詩云傾耳無希聲在目皓已結只十字而雪之<lb/>
　輕虚潔白盡在是矣後来者莫能加也<lb/>
<pb n="KR3j0127_WYG_005-9b"/>
士豈能長守山林長親蓑笠但居市朝軒冕時要使山<lb/>
　林蓑笠之念不忘乃為勝耳陶淵明赴鎮軍參軍詩<lb/>
　曰望雲慙髙鳥臨水愧游魚真想初在襟誰謂形迹<lb/>
　拘似此胸襟豈為外榮所㸃染哉荆公拜相之日題<lb/>
　詩壁間曰霜松雪竹鍾山寺投老歸歟寄此生只為<lb/>
　他見趣髙故合則留不合則拂袖便去更無拘絆山<lb/>
　谷云佩玉而心若槁木立朝而意在東山亦此意也<lb/>
許由不受堯之天下逃諸逆旅逆旅人疑其竊皮冠伯<lb/>
<pb n="KR3j0127_WYG_005-10a"/>
　夷叔齊適周周使叔旦往見之曰加富二等就官一<lb/>
　列血牲而盟之二子相視而笑此雖寓言然人識見<lb/>
　相逺奚啻九牛毛其不知心者亦往往類此<lb/>
陸象山家于撫州金谿累世義居一人最長者為家長<lb/>
　一家之事聽命焉逐年選差子弟分任家事或主田<lb/>
　疇或主租税或主出納或主厨爨或主賓客公堂之<lb/>
　田僅足給一嵗之食家人計口打飯自辦蔬肉不合<lb/>
　食私房婢僕各自供給許以米附炊每清曉附炊之<lb/>
<pb n="KR3j0127_WYG_005-10b"/>
　米交至掌厨爨者置厯交收飯熟按厯給散賓至則<lb/>
　掌賓者先見之然後白家長出見欵以五酌但隨堂<lb/>
　飯食夜則巵酒杯羮雖久留不厭每晨興家長率衆<lb/>
　子弟致恭于祖禰祠堂聚揖于㕔婦女道萬福于堂<lb/>
　暮安置亦如之子弟有過家長㑹衆子弟責而訓之<lb/>
　不改則撻之終不改度不可容則告於官屏之逺方<lb/>
　晨揖擊皷三疊子弟一人唱云聽聽聽勞我以生天<lb/>
　理定若還懶惰必饑寒莫到饑寒方怨命虚空自有<lb/>
<pb n="KR3j0127_WYG_005-11a"/>
　神明聽又唱云聽聽聽衣食生身天付定酒肉貪多<lb/>
　折人夀經營太甚違天命定定定<lb/>
楊誠齋為零陵丞以弟子禮謁張魏公時公以遷謫故<lb/>
　杜門謝客南軒為之介紹數月乃得見因跪請教公<lb/>
　曰元符貴人腰金紆紫者何限惟鄒至完陳瑩中姓<lb/>
　名與日月爭光誠齋得此語終身厲清直之操晚年<lb/>
　退休悵然曰吾平生志在批鱗請劒以忠鯁南遷幸<lb/>
　遇時平主聖老矣不獲遂所願矣立朝時論諫挺挺<lb/>
<pb n="KR3j0127_WYG_005-11b"/>
　如乞用張浚配享言朱熹不當與唐仲友同罷論儲<lb/>
　君監國皆天下大事髙宗嘗曰楊萬里直不中律孝<lb/>
　宗亦曰楊萬里有性氣故其自賛云禹曰也有性氣<lb/>
　舜云直不中律自有二聖玉音不用千秋史筆<lb/>
胡澹庵見楊龜山龜山舉兩肘示之曰吾此肘不離案<lb/>
　三十年然後於道有進張無垢謫横浦寓城西寳界<lb/>
　寺其寢室有短牕每日昩爽輒抱書立窓下就明而<lb/>
　讀如是者十四年洎北歸窓下石上雙跌之跡隱然<lb/>
<pb n="KR3j0127_WYG_005-12a"/>
　至今猶存前輩為學勤苦如此然龜山蓋少年事無<lb/>
　垢乃晚年尤難也<lb/>
歐陽公居永豐縣之沙溪其考崇公葬焉所謂瀧岡阡<lb/>
　是也厥後奉母鄭夫人之喪歸合葬載青州石鐫阡<lb/>
　表石緑色髙丈餘光可鑑阡近沙山太守廟襄事禱<lb/>
　于廟祝板猶存曰大事有日陰雲屢興假以三日之<lb/>
　晴則拜神之賜其敢忘報執政得立功徳寺公素排<lb/>
　佛教雅不欲立寺崇公諱觀又不可立觀乃立青陽<lb/>
<pb n="KR3j0127_WYG_005-12b"/>
　宫然公自葬鄭夫人之後不復歸故鄉其作吉州學<lb/>
　記云幸余他日因得歸榮故鄉将見吉之士皆道徳<lb/>
　明秀而可為公卿問於其俗而婚喪飲食皆中禮節<lb/>
　入於其里而長幼相孝慈觀於其家行於其郊而少<lb/>
　者扶其羸老壮者代其負荷於道路然後樂學之道<lb/>
　成而得時從先生耆老席于衆賓之後聽鄉樂之歌<lb/>
　飲獻酬之酒而以詩頌天子太平之功周覽學舍思<lb/>
　詠李侯之遺愛不亦美哉雖有此言而迄不踐樂潁<lb/>
<pb n="KR3j0127_WYG_005-13a"/>
　昌山水作思潁詩退休竟老焉前輩議其無囘首敝<lb/>
　廬息肩喬木之意近時周益公歸休尹直卿以詩賀<lb/>
　之云六一先生薄吉州歸田去作穎昌游我公不向<lb/>
　螺江住羞殺青原白鷺洲<lb/>
夀皇在宫中常攜一漆拄杖宦官宫妾莫得睨視嘗游<lb/>
　後苑偶忘攜焉特命小黄門取之二人竭力曳以来<lb/>
　蓋精鐵也上方有意中原故陰自習勞苦如此<lb/>
東坡賛文與可梅竹石云梅寒而秀竹痩而夀石醜而<lb/>
<pb n="KR3j0127_WYG_005-13b"/>
　文是為三益之友席子擇遭喪山谷憐其貧糾合同<lb/>
　志者助之其辭云富貴不仁理難共語仁者不富孰<lb/>
　能獨成百足之蟲至死不僵以扶之者衆也願與諸<lb/>
　君同力賑之二帖余皆見其真跡坡谷集所不載<lb/>
周益公參大政朱文公與劉子澄書云如今是大氣證<lb/>
　渠却下四君子湯雖不為害恐無益於病爾嗚呼以<lb/>
　乾淳之盛文公猶恨當國者不用大承氣湯况下於<lb/>
　乾淳者乎然歴考往聖如孔子相魯而下大承氣湯<lb/>
<pb n="KR3j0127_WYG_005-14a"/>
　固是對證大舜繼堯亦不免下大承氣湯信矣文公<lb/>
　之為名言也益公初在後省龍大淵曽覿除閣門格<lb/>
　其制不下奉祠而去十年不用天下髙之後入直翰<lb/>
　林覿以使事還除節鉞人謂公必不草制而公竟草<lb/>
　之其詞云八綂馭民敬故在尊賢之上宜其不敢用<lb/>
　大承氣湯也<lb/>
歐陽子曰隱公非攝也使隱果攝則春秋不稱公春秋<lb/>
　稱公則隱公非攝無疑也此論未然春秋雖不書隱<lb/>
<pb n="KR3j0127_WYG_005-14b"/>
　公居攝而於書仲子之事自隱然可見夫母以子貴<lb/>
　世俗之情也使桓不將立則仲子特一生公子之妾<lb/>
　耳周王何為而歸其賵魯國何為而考其宫今也歸<lb/>
　賵而不嫌瀆亂之譏考官而加嚴事之禮徒以桓之<lb/>
　將為君也桓將為君則隱之攝著矣或曰隱攝則何<lb/>
　以稱公東坡曰周公攝而克復子者也故不稱王隱<lb/>
　公攝而不克復子者也故稱公史有諡國有廟春秋<lb/>
　獨得不稱公乎此論亦未然周公之攝也誥命之際<lb/>
<pb n="KR3j0127_WYG_005-15a"/>
　曰周公曰王若曰曷嘗自稱王乎竊意魯史舊文必<lb/>
　著隱公攝位之實去攝而書公乃仲尼之特筆一以<lb/>
　著隱之不當遜一以著桓之不當立二者皆非也歐<lb/>
　公論隱公趙盾許止事皆未明春秋之㫖春秋之所<lb/>
　以為春秋者正當微顯闡幽若但直書其事則夫人<lb/>
　能矣何為游夏不能措一辭哉<lb/>
朱文公與慶國卓夫人書云聞尊意欲為五哥經營幹<lb/>
　官差遣某切以為不可人家子弟多因此壊却心性<lb/>
<pb n="KR3j0127_WYG_005-15b"/>
　蓋其生長富貴本不知艱難一旦仕宦便為此官逐<lb/>
　司只有使長一人可相拘轄又多寛厚長者不欲以<lb/>
　法度見繩上無職事了辦之責下無吏民繫縶之憂<lb/>
　而州縣守令勢反出已下可以陵轢故後生子弟為<lb/>
　此官者無不傲慢縱恣觸事懵然愚意以為可且為<lb/>
　營一稍在人下職事喫人打罵差遣乃所以成就之<lb/>
　若必欲與求幹官乃是置之有過之地誤其終身前<lb/>
　輩愛人以徳至於如此卓夫人乃少傅劉公子羽之<lb/>
<pb n="KR3j0127_WYG_005-16a"/>
　配樞宻其父之母五哥即平甫朱與劉蓋姻婭初文<lb/>
　公之父韋齋疾革手自為書以家事屬少傅韋齋殁<lb/>
　文公年十四少傅為築室於其里俾奉母居焉少傅<lb/>
　手書與白水劉致中云於緋溪得屋五間器用完備<lb/>
　又於七倉前得地可以樹有圃可蔬有池可魚朱家<lb/>
　人口不多可以居文公視卓夫人猶母云<lb/>
五代史漢王章不喜文士常語人曰此輩與一把筭子<lb/>
　未知顛倒何益於國筭子本俗語歐公據其言書之<lb/>
<pb n="KR3j0127_WYG_005-16b"/>
　殊有古意温公通鑑改作授之握筭不知縱横不如<lb/>
　歐史矣<lb/>
農圃家風漁樵樂事唐人絶句模冩精矣余摘十首題<lb/>
　壁間每菜羮豆飯後啜苦茗一杯偃卧松窓竹榻間<lb/>
　令兒童吟誦數過自謂勝如吹竹彈絲今記於此韓<lb/>
　偓云聞説經旬不啟關藥窓誰伴醉開顔夜来雪壓<lb/>
　前村竹剰看溪南幾尺山又云萬里清江萬里天一<lb/>
　村桑柘一村煙漁翁醉着無人喚過午醒来雪滿船<lb/>
<pb n="KR3j0127_WYG_005-17a"/>
　長孫佐輔云獨訪山家歇還涉茅屋斜連隔松葉主<lb/>
　人聞語未開門繞籬野菜飛黄蝶薛能云邵平𤓰地<lb/>
　接吾廬榖雨乾時偶自鋤昨夜春風欺不在就牀吹<lb/>
　落讀殘書韋莊云南陵酒熟愛相招蘸甲傾来緑滿<lb/>
　瓢一醉不知三日事任他童稚作漁樵杜荀鶴云山<lb/>
　雨溪風捲釣絲瓦甌蓬底獨斟時醉来睡着無人喚<lb/>
　流下前灘也不知陸龜蒙云雨後沙虚古岸崩漁梁<lb/>
　攜入亂雲層歸時月落汀洲暗認得山妻結網燈鄭<lb/>
<pb n="KR3j0127_WYG_005-17b"/>
　谷云白頭波上白頭翁家逐船移浦浦風一尺鱸魚<lb/>
　新釣得兒孫吹火荻花中李商隱云城郭休過識者<lb/>
　稀哀猿啼處有柴扉滄江白石漁家路薄暮歸来雨<lb/>
　濕衣張演云鵞湖山下稻梁肥豚柵雞栖對掩扉桑<lb/>
　柘影斜春社散家家扶得醉人歸<lb/>
唐人栁詩云水邊楊栁緑煙絲立馬煩君折一枝惟有<lb/>
　春風最相惜殷勤更向手中吹朱文公每喜誦之取<lb/>
　其興也<lb/>
<pb n="KR3j0127_WYG_005-18a"/>
宋文帝時司徒義康顓總朝權四方饋遺皆以上品薦<lb/>
　義康而以次品供御上嘗冬月啖柑嘆其形味並劣<lb/>
　義康曰今年柑殊有佳者遣人還東府取柑大供御<lb/>
　者三寸上寖不能平義康旋以罪廢唐代宗謂李泌<lb/>
　曰路嗣恭獻瑠璃盤九寸乃以徑尺者遺元載須其<lb/>
　至議之賴泌一言嗣恭免罪而元載竟誅吕許公不<lb/>
　肯多進淮白魚蓋懲此也秦檜之夫人常入禁中顯<lb/>
　仁太后言近日子魚大者絶少夫人對曰妾家有之<lb/>
<pb n="KR3j0127_WYG_005-18b"/>
　當以百尾進歸告檜檜咎其失言與其館客謀進青<lb/>
　魚百尾顯仁拊掌笑曰我道這婆子村果然蓋青魚<lb/>
　佀子魚而非特差大爾觀此賊檜之姦可見<lb/>
　<lb/>
　<lb/>
　<lb/>
　<lb/>
　鶴林玉露卷五<lb/>
</p>
<p>
</p>
  </div>
<div>
<head>鶴林玉露卷六</head> <lb/>
    <p>
<pb n="KR3j0127_WYG_006-1a"/>
欽定四庫全書<lb/>
　鶴林玉露卷六<lb/>
　　　　　　　　　　　　宋　羅大經　撰<lb/>
杜陵花卿歌末云人道花卿絶世無旣稱絶世無天子<lb/>
　何不喚取守京都此詩全篇形容其勇鋭有餘而忠<lb/>
　義不足故雖可以守京都而天子終不敢信用之語<lb/>
　意涵蓄不迫切使人咀嚼而自得之可以亞國風矣<lb/>
　或曰末句乃恨天子不用之之詞非也<lb/>
<pb n="KR3j0127_WYG_006-1b"/>
范二員外吳十侍御訪杜少陵於草堂少陵偶出不及<lb/>
　見謝以詩云暫往比隣去空聞二妙歸幽棲誠濶略<lb/>
　衰白已光輝野外貧家逺村中好客稀論文或不愧<lb/>
　重肯欵柴扉陳后山在京師張文潜晁無咎為館職<lb/>
　聮騎過之后山偶出蕭寺二君題壁而去后山亦謝<lb/>
　以詩云白社雙林去高軒二妙來排門衝鳥雀揮壁<lb/>
　帶塵埃不憚升堂費深愁載酒回功名付公等歸路<lb/>
　在蓬萊杜陳一時之事相類二詩醖藉風流未易優<lb/>
<pb n="KR3j0127_WYG_006-2a"/>
　劣<lb/>
姚鏞為吉州判官以平㓂論功不數年擢守章貢為人<lb/>
　豪雋喜作詩自號雪蓬嘗令畫工肖其像騎牛於澗<lb/>
　谷之間索郡人趙東野題詩東野題云騎牛無笠又<lb/>
　無蓑斷隴横岡到處過暖日暄風不常有前村雨暗<lb/>
　却如何蓋規切之也居無何忤帥臣以貪劾之時端<lb/>
　平更化之初施行特重貶衡陽人皆服東野之先見<lb/>
齊景公有馬千駟死之日民無得而稱焉伯夷叔齊餓<lb/>
<pb n="KR3j0127_WYG_006-2b"/>
　死首陽之下民到于今稱之揚子雲作法言蜀之富<lb/>
　人載錢五十萬求書名其間子雲不可李仲元鄭子<lb/>
　真不持錢子雲書之至今與日月爭光余觀韓退之<lb/>
　送窮文歴述窮鬼之害至末乃云吾立子名百世不<lb/>
　磨是到底却得窮鬼力夷齊李鄭亦所謂得窮鬼力<lb/>
　者也<lb/>
俗語云但存方寸地留與子孫耕指心而言也三字雖<lb/>
　不見於經傳却亦甚雅余嘗作方寸地説其辭云或<lb/>
<pb n="KR3j0127_WYG_006-3a"/>
　問方寸地何地也亦有治地之法否乎余曰偉哉問<lb/>
　世之人固有無立錐地者亦有跨都兼邑者有無貧<lb/>
　富相絶也惟此方寸地人人有之斂之其細無倫充<lb/>
　之包八荒備萬物無界限無方體甚矣其地之靈也<lb/>
　然此地人人有而治地之力不人人能施治地之法<lb/>
　不人人能知故蕪穢不治者有此地而不能治治而<lb/>
　不知其法者雖治此地亦猶不治是故孔子孟軻治<lb/>
　地之農師圃師也六經語孟治地之齊民要術也良<lb/>
<pb n="KR3j0127_WYG_006-3b"/>
　知良能惻隱羞惡辭讓是非之端嘉種之誕降者也<lb/>
　博文約禮仰觀俯察求輔仁切偲之功資直諒多聞<lb/>
　之益培糞灌漑法也時時習日日新暗室屋漏守之<lb/>
　宻視聴言動察之精封植長養法也忿必懲慾必窒<lb/>
　惰必警輕必矯無稽之言必不聴便佞之友必不親<lb/>
　芟薙耘耡法也優游而厭飫之固守而靜俟之不躐<lb/>
　等不陵節不求聞不計獲乃宋人之不揠苗郭槖駝<lb/>
　之善種樹也誠如是則信善而大化篤實而輝光通<lb/>
<pb n="KR3j0127_WYG_006-4a"/>
　神明賛化育乃實穎實栗之時參天溜雨之日也治<lb/>
　地至此斯可言善治地矣道家有寸田尺宅之説養<lb/>
　生引年者取之里諺有留方寸地與子孫耕之説種<lb/>
　徳食報者取之其言未為無理要皆墮於一偏若從<lb/>
　孔孟治地之法則仁者必壽善者必福清明之志氣<lb/>
　如神厚徳之流光寖逺道家里諺之説在其中矣雖<lb/>
　然是地也嘉種固所素有惡種亦易以生嘉種每難<lb/>
　於封殖惡種常至於蔓延其或認樲棘為美檟認稊<lb/>
<pb n="KR3j0127_WYG_006-4b"/>
　稗為良苗則夭之沃沃惡種日見其猥大而嘉種微<lb/>
　矣嗚呼噫嘻可懼也哉然則如之何曰在早辨<lb/>
孫仲益山居上梁文云老蟾駕月上千崖紫翠之間一<lb/>
　鳥呼風嘯萬木丹青之表又云衣百結之衲捫虱自<lb/>
　如拄九節之笻送鴻而去竒語也<lb/>
古詩云一日看除目三年損道心余謂人患道心不存<lb/>
　耳道心果存豈看除目所能損哉彼慕膻齅餌之念<lb/>
　洗滌未淨往往身寄山林而心存朝市跡履泉石而<lb/>
<pb n="KR3j0127_WYG_006-5a"/>
　意繫軒冕視山林泉石反若籠檻桎梏宜其看除目<lb/>
　而心為之損也特所損者人心耳豈道心哉伊川曰<lb/>
　百官萬務金革百萬之衆曲肱飲水樂在其中矣萬<lb/>
　變皆在人其實無一事朱文公云艮其背是止於止<lb/>
　行其庭是止於動不獲其身是無與於已不見其人<lb/>
　是亦不見人無人無已但見是此道理各止其所也<lb/>
　止而至于如此其誰能動之昔有僧居深山中山鬼<lb/>
　百計害之或誘以淫聲美色或眩以珍羞玩好或懼<lb/>
<pb n="KR3j0127_WYG_006-5b"/>
　以竒形異物或脇以刀鋸炮烙僧皆不為之動久之<lb/>
　乃寂然無有或問其故僧曰山鬼之伎倆有盡老僧<lb/>
　之不聞不見無盡此即所謂不獲其身不見其人者<lb/>
　也心安如是又豈除目所能損也<lb/>
全州士人滕處厚貽書魏鶴山云漢人謂士修於家而<lb/>
　壞於天子之庭夫能壞於天子之庭者必其未嘗修<lb/>
　之於家者也可謂至論然余觀栁子厚河間傳非不<lb/>
　修於家也及竊視持已者甚美左右為不善者已更<lb/>
<pb n="KR3j0127_WYG_006-6a"/>
　得適意鼻息咈然則雖欲不壞於天子之庭得乎要<lb/>
　之不壞於天子之庭乃特立獨行者也若夫中人雖<lb/>
　修於家其不壞於天子之庭者鮮矣<lb/>
馬燧討李懷光夜宿一村問田父此何村也曰名埋懷<lb/>
　村燧大喜曰吾誅懷老必矣澶淵之役亦以宋捷為<lb/>
　吉兆岳飛討楊么時么據洞庭出没不可測偶獲一<lb/>
　諜者問其巢穴對曰險阻安可入惟飛乃能入耳飛<lb/>
　大笑曰天遣汝為此言吾必破其巢穴三軍大喜迄<lb/>
<pb n="KR3j0127_WYG_006-6b"/>
　平之蓋用兵行師但得吉兆亦足以壮三軍之氣重<lb/>
　耳出奔乞食于野人野人與之塊此本相戲而子犯<lb/>
　乃曰天賜也却説從吉兆上去蓋以堅從亡者之心<lb/>
　如狐鳴魚書類至詐為吉兆以動衆若老嫗赤帝之<lb/>
　稱芒碭雲氣之瑞昭灼如此安得使豪傑之不景從<lb/>
　乎<lb/>
尤梁溪延之博洽工文與楊誠齋為金石交淳熙中誠<lb/>
　齋為秘書監延之為太常卿又同為青宫寮寀無日<lb/>
<pb n="KR3j0127_WYG_006-7a"/>
　不相從二公皆善謔延之嘗曰有一經句請秘監對<lb/>
　曰楊氏為我誠齋應曰尤物移人衆皆歎其敏確誠<lb/>
　齋戲呼延之為蝤蛑延之戲呼誠齋為羊一日食羊<lb/>
　白腸延之曰秘監錦心繡腸亦為人所食乎誠齋笑<lb/>
　吟曰有腸可食何須恨猶勝無腸可食人蓋蝤蛑無<lb/>
　腸也一坐大笑厥後閒居書問往來延之則曰羔兒<lb/>
　無恙誠齋則曰彭越安在誠齋寄詩云文戈却日玉<lb/>
　無價寶氣蟠胷金欲流亦以蝤蛑戲之也延之先卒<lb/>
<pb n="KR3j0127_WYG_006-7b"/>
　誠齋祭文云齊歌楚些萬象為挫瓌偉詭譎我倡公<lb/>
　和放浪諧謔尚友方朔巧發捷出公嘲我酢<lb/>
宋寧宗旣受禪韓平原所望不過節鉞知閣劉弼嘗從<lb/>
　容告趙忠定曰此事侂胄不能無功亦須分些官職<lb/>
　與他忠定不答由是漸有邪謀迄逐衆君子余友趙<lb/>
　從道有詩云慶元宰相事紛紛説着令人暗斷魂好<lb/>
　聴當時劉弼語分些官職乞平原余亦作一篇云齋<lb/>
　壇一鉞底須慳坐見諸賢散似煙不使慶元為慶厯<lb/>
<pb n="KR3j0127_WYG_006-8a"/>
　也由人事也由天<lb/>
楊誠齋云今之禮部韻乃是限制士子程文不許出韻<lb/>
　因難以見其工耳至於吟詠情性當以國風離騷為<lb/>
　法又奚禮部韻之拘哉魏鶴山亦云除科舉之外閒<lb/>
　常之詩不必一一以韻為較况今所較者特禮部韻<lb/>
　耳此只是魏晉以來之韻隋唐以來之法若據古音<lb/>
　則今麻馬等韻元無之歌字韻與之字韻通豪字韻<lb/>
　與蕭字韻通言之及此方是經雅<lb/>
<pb n="KR3j0127_WYG_006-8b"/>
司馬温公王荆公曽南豐最推尊揚雄以為不在孟軻<lb/>
　下至朱文公作通鑑綱目乃始正其附王莽之罪書<lb/>
　莽大夫揚雄死莽之行如狗彘三尺童子知惡之雄<lb/>
　肯附之乎劇秦美新不過言孫以免禍耳然旣受其<lb/>
　爵禄則是甘為之臣僕矣獨得辭莽大夫之名乎文<lb/>
　公此筆與春秋爭光麟當再出也劉潜夫詩云執㦸<lb/>
　浮沈計未疎無端著論美新都區區所得能多少枉<lb/>
　被人書莽大夫余謂名義所在豈當計所得之多少<lb/>
<pb n="KR3j0127_WYG_006-9a"/>
　若以所得之少枉被惡名為恨則三公之位萬鍾之<lb/>
　禄所得倘多可以甘受惡名而為之乎此詩頗礙義<lb/>
　理余不可以不辨<lb/>
李太白當王室多難海宇横潰之日作為歌詩不過豪<lb/>
　俠使氣狂醉於花月之間耳社稷蒼生曾不繋其心<lb/>
　膂其視杜少陵之憂國憂民豈可同年語哉唐人每<lb/>
　以李杜並稱韓退之識見高邁亦惟曰李杜文章在<lb/>
　光燄萬丈長無所優劣也至宋朝諸公始知推尊少<lb/>
<pb n="KR3j0127_WYG_006-9b"/>
　陵東坡云古令詩人多矣而惟稱杜子美為首豈非<lb/>
　以其饑寒流落而一飯未嘗忘君也歟又曰北征詩<lb/>
　識君臣大體忠義之氣與秋色爭高可貴也朱文公<lb/>
　云李白見永王璘反便從㬰之詩人没頭腦至於如<lb/>
　此杜子美以稷契自許未知做得與否然子美却高<lb/>
　其救房琯亦正<lb/>
漢翟公為廷尉旣罷門可設雀羅乃書門曰一貴一賤<lb/>
　交情乃見唐李適之罷相作詩曰避賢初罷相樂聖<lb/>
<pb n="KR3j0127_WYG_006-10a"/>
　且銜杯為問門前客今朝幾箇來蓋炎而附寒而棄<lb/>
　從古然矣灌夫不負竇嬰於擯棄之時任安不負衞<lb/>
　青於衰落之日徐晦越鄉而别臨賀后山出境而見<lb/>
　東坡宜其足以響千載之齒頰也劉元城之事司馬<lb/>
　公當其在朝書問削迹及其閒居亟問無虚月此又<lb/>
　高矣至於巢谷年逾七十徒步萬里訪二蘇於瘴海<lb/>
　之上死而不悔節士也<lb/>
陳了翁日與家人會食男女各為一席食已必舉一話<lb/>
<pb n="KR3j0127_WYG_006-10b"/>
　頭令家人答一日問曰並坐不横肱何也其孫女方<lb/>
　七嵗答曰恐妨同坐者<lb/>
世傳聴讒詩云讒言謹莫聴聴之禍殃結君聴臣當誅<lb/>
　父聴子當决夫妻聴之離兄弟聴之别朋友聴之疎<lb/>
　骨肉聴之絶堂堂八尺軀莫聴三寸舌舌上有龍泉<lb/>
　殺人不見血不知何人作詞意明切類白樂天<lb/>
唐明皇令韓幹觀御府所藏畫馬幹曰不必觀也陛下<lb/>
　廏馬萬疋皆臣之師李伯時工畫馬曹輔為太僕卿<lb/>
<pb n="KR3j0127_WYG_006-11a"/>
　太僕廨舍國馬皆在焉伯時每過之必終日縱觀至<lb/>
　不暇與客語大槩畫馬者必先有全馬在胷中若能<lb/>
　積精儲神賞其神俊久久則胸中有全馬矣信意落<lb/>
　筆自超妙所謂用意不分乃凝於神者也山谷詩云<lb/>
　李侯畫骨亦畫肉筆下馬生如破竹生字下得最妙<lb/>
　蓋胸中有全馬故由筆端而生初非想像模畫也東<lb/>
　坡文與可竹記云竹之始生一寸之萌耳而節葉具<lb/>
　焉自蜩腹蛇跗以至于劒拔十尋者生而有之也今<lb/>
<pb n="KR3j0127_WYG_006-11b"/>
　畫者節節而為之葉葉而累之豈復有竹乎故畫竹<lb/>
　必先得成竹於胸中執筆熟視乃見其所欲畫者急<lb/>
　起從之振筆直遂以追其所見如兎起鶻落少縱則<lb/>
　逝矣坡公善於畫竹者也故其論精確如此曾雲巢<lb/>
　無疑工畫草蟲年邁愈精余嘗問其有所傳乎無疑<lb/>
　笑曰是豈有法可傳哉某自少時取草蟲籠而觀之<lb/>
　窮晝夜不厭又恐其神之不完也復就草地之間觀<lb/>
　之於是始得其天方其落筆之際不知我之為草蟲<lb/>
<pb n="KR3j0127_WYG_006-12a"/>
　耶草蟲之為我也此與造化生物之機緘蓋無以異<lb/>
　豈有可傳之法哉<lb/>
古人建都邑立室家未有不擇地者如書所謂達觀于<lb/>
　新邑營卜瀍澗之東西詩所謂升虚望楚降觀于桑<lb/>
　度其隰原觀其流泉蓋自三代時已然矣余行天下<lb/>
　凡通都㑹府山水固皆翕聚至於百家之邑十室之<lb/>
　市亦必倚山帶溪氣象回合若風氣虧疏山水飛走<lb/>
　則必無人煙起聚此誠不可不信不可不擇也乃若<lb/>
<pb n="KR3j0127_WYG_006-12b"/>
　塟者藏也藏者欲人之不得見也古人之所謂卜其<lb/>
　宅兆者乃孝子慈孫之心謹重親之遺體使其他日<lb/>
　不為城邑道路溝渠耳借曰精擇亦不過欲其山水<lb/>
　回合草木茂盛使親之遺體得安耳豈藉此以求子<lb/>
　孫富貴乎郭璞謂本骸乘氣遺體受䕃此説殊未通<lb/>
　夫銅山西崩靈鍾東應木花於山栗牙於室此乃活<lb/>
　氣相感也今枯骨朽腐不知痛痒積日累月化為朽<lb/>
　壤蕩蕩游塵矣豈能與生者相感以致禍福乎此决<lb/>
<pb n="KR3j0127_WYG_006-13a"/>
　無之理也世之人惑璞之説有貪求吉地未能愜意<lb/>
　至數十年不塟其親者有旣塟以為不吉一掘未巳<lb/>
　至掘三掘四者有因買地致訟棺未入土而家已蕭<lb/>
　條者有兄弟數人惑於各房風水之説至於骨肉化<lb/>
　為仇讎者凡此數禍皆璞之書為之也且人之生也<lb/>
　貧富貴賤夭壽賢愚稟性賦分各自有定謂之天命<lb/>
　不可改也豈冡中枯骨所能轉移乎若如璞之説上<lb/>
　帝之命反制於一坏之土矣楊誠齋素不信風水之<lb/>
<pb n="KR3j0127_WYG_006-13b"/>
　説嘗言郭璞精於風水宜妙選吉地以福其身以利<lb/>
　其子孫然璞身不免於刑戮而子孫卒以衰微則是<lb/>
　其説已不驗於其身矣而後世方且誦其遺書而尊<lb/>
　信之不亦惑乎今之術者言墳墓若有席㡌山子孫<lb/>
　必為侍從官蓋以侍從重戴故也然唐時席㡌乃舉<lb/>
　子所戴故有席㡌何時得離身之句至宋朝都大梁<lb/>
　地勢平曠每風起則塵沙撲面故侍從跨馬許重戴<lb/>
　以障塵夫自有宇宙則有此山何賤於唐而貴於今<lb/>
<pb n="KR3j0127_WYG_006-14a"/>
　耶近時京丞相仲逺豫章人也崛起寒㣲祖父皆火<lb/>
　化無墳墓每寒食則野祭而已豈是因風水而貴哉<lb/>
南軒以内機入奏引至東華門孝宗因論人才問王十<lb/>
　朋如何對曰天下莫不以為正人上曰當時出去有<lb/>
　少説話待與卿説十朋向來與史浩書稱古則伊周<lb/>
　今則閣下是何説話對曰十朋豈非謂浩當伊周之<lb/>
　任而責之乎上曰更有一二事見其有未純處對曰<lb/>
　十朋天下公論歸之更望陛下照察主張臣父以為<lb/>
<pb n="KR3j0127_WYG_006-14b"/>
　陛下左右豈可無剛明腹心之臣庶幾不至孤立上<lb/>
　曰剛患不中奈何對曰人貴夫剛剛貴夫中剛或不<lb/>
　中猶勝於柔懦上黙然蓋史直翁與張魏公議論不<lb/>
　同梅溪則是張而非史者也故上因直翁之説而有<lb/>
　是言上又嘗曰難得仗節死義之臣南軒對曰陛下<lb/>
　欲得仗節死義之臣當於犯顔敢諌中求之亦指梅<lb/>
　溪而言也<lb/>
子曰道不逺人孟子曰道在邇而求諸逺有尼悟道詩<lb/>
<pb n="KR3j0127_WYG_006-15a"/>
　云盡日尋春不見春芒鞵踏遍隴頭雲歸來笑撚梅<lb/>
　花嗅春在枝頭已十分亦脱灑可喜<lb/>
魏鶴山天寶遺事詩云紅錦綳盛河北賊紫金盞酌夀<lb/>
　王妃弄成晚嵗郎當曲正是三郎快活時俗所為快<lb/>
　活三郎者即明皇也小説載明皇自蜀還京以駝馬<lb/>
　載珍玩自隨明皇聞駝馬所帶鈴聲謂黄幡綽曰鈴<lb/>
　聲頗似人言語幡綽對曰似言三郎郎當三郎郎當<lb/>
　明皇愧且笑<lb/>
<pb n="KR3j0127_WYG_006-15b"/>
逆亮窺江劉錡已病亦同扞禦未幾亮殱錡亦殂特贈<lb/>
　太尉周益公行詞云岑彭殞而公孫亡諸葛死而仲<lb/>
　達走雖成功有命皆莫究於生前而遺烈在人可徐<lb/>
　觀於身後讀者服其的切益公常舉似謂楊伯子曰<lb/>
　起頭兩句須要下四字議論承貼四六特拘對耳其<lb/>
　立意措詞貴渾融有味與散文同<lb/>
宋紹興中劉光世在淮西軍無紀律張魏公為都督奏<lb/>
　罷之命參謀吕祉往廬州節制光世頗得軍心祉儒<lb/>
<pb n="KR3j0127_WYG_006-16a"/>
　者不知變繩束頓嚴諸軍忿怨統制酈瓊率衆縳祉<lb/>
　渡淮歸劉豫魏公方宴僚佐報忽至滿座失色公色<lb/>
　不變徐曰此有説第恐敵覺耳因樂飲至夜分乃為<lb/>
　蠟書遣死士持遺瓊言事可成成之不可速全軍以<lb/>
　歸敵得書疑瓊分𨽻其衆困苦之邊頼以安南軒言<lb/>
　符離之役諸軍皆潰唯存帳下千人某終夕彷徨而<lb/>
　先公方熟寢鼻息如雷<lb/>
游誠之南軒高弟常言易有太極而周子加以無極何<lb/>
<pb n="KR3j0127_WYG_006-16b"/>
　也試即吾心驗之方其寂然無思萬善未發是無極<lb/>
　也雖云未發而此心昭然靈源不昧是太極也聞者<lb/>
　服其簡明其詩亦可愛如春風未肯摧桃李留得疎<lb/>
　籬淺淡香平生意思春風裡信手題詩不用工閒處<lb/>
　漫游當世事靜中方識古人心皆有味<lb/>
齊封田嬰於薛號靖郭君専齊之權常欲城薛客謂曰<lb/>
　君不聞海大魚乎網不能上鈎不能牽蕩而失水則<lb/>
　螻蟻制焉今齊亦君之水也君長有齊奚以薛為茍<lb/>
<pb n="KR3j0127_WYG_006-17a"/>
　為失齊雖隆薛之城至於天庸足恃乎乃不果城董<lb/>
　卓積金帛於郿塢曰事成雄據天下事不成守此塢<lb/>
　足矣人之智愚相逺乃如此<lb/>
上蔡先生云透得名利闗方是小歇處今之士大夫何<lb/>
　足道真能言之鸚鵡也朱文公曰今時秀才教他説<lb/>
　亷直是㑹説亷教他説義直是㑹説義及到做來只<lb/>
　是不亷不義此即能言鸚鵡也夫下以言語為學上<lb/>
　以言語為治世之所以日降也而或者見能言之鸚<lb/>
<pb n="KR3j0127_WYG_006-17b"/>
　鵡乃指為鳳凰鸑鷟惟恐其不在靈囿間不亦異乎<lb/>
黃伯庸代宰相賀雪表云招來衆彦無晝臥洛陽之人<lb/>
　激勵三軍有夜入蔡州之志詞意壮切真宰相事也<lb/>
　李公甫表云漢使嚙氊未必得匈奴之要領楚軍挾<lb/>
　纊惟當堅祈父之爪牙語雖巧頗牽彊<lb/>
唐李商隱漢宫詩云青雀西飛竟未回君王猶在集靈<lb/>
　臺侍臣最有相如渴不賜金莖露一杯譏武帝求仙<lb/>
　也言青雀杳然不回神仙無可致之理必矣而君王<lb/>
<pb n="KR3j0127_WYG_006-18a"/>
　未悟猶徘徊臺上庶幾見之且胡不以一物驗其真<lb/>
　妄乎金盤盛露和以玉屑服之可以長生此方士之<lb/>
　説也今侍臣相如正苦消渴何不以一杯賜之若服<lb/>
　之而愈則方士之説猶可信也不然則其妄明矣二<lb/>
　十八字之間委蛇曲折含不盡之意<lb/>
繪雪者不能繪其清繪月者不能繪其明繪花者不能<lb/>
　繪其馨繪泉者不能繪其聲繪人者不能繪其情然<lb/>
　則言語文字固不足以盡道也<lb/>
<pb n="KR3j0127_WYG_006-18b"/>
敖器之善察脈常言心脈要細𦂳洪備此三者大貴大<lb/>
　賢也趙季仁舉似謂余曰此非論脈乃是論學余曰<lb/>
　小心翼翼細也務時敏𦂳也有容乃大洪也季仁曰<lb/>
　正是如此<lb/>
漢高祖謂項羽曰吾翁即若翁此語理意甚長左氏傳<lb/>
　齊敗于鞌晉人欲以蕭同叔子為質齊人曰蕭同叔<lb/>
　子者非他寡君之母也若以匹敵則亦晉君之母也<lb/>
　孟子曰殺人之父者人亦殺其父然則非自殺之一<lb/>
<pb n="KR3j0127_WYG_006-19a"/>
　間耳高祖之語與此暗合史稱不修文學而性特達<lb/>
　此類是也項羽乞不殺太公有感於斯言矣乃知鷙<lb/>
　猛之胸中未嘗無天理特在於有以發之耳<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0127_WYG_006-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鶴林玉露卷六<lb/>
</p>
<p>
</p>
  </div>
<div>
<head>鶴林玉露卷七</head> <lb/>
    <p>
<pb n="KR3j0127_WYG_007-1a"/>
欽定四庫全書<lb/>
　鶴林玉露卷七<lb/>
　　　　　　　　　　　　宋　羅大經　撰<lb/>
高廟配享洪容齋在翰苑以吕頥浩趙鼎韓世忠張俊<lb/>
　四人為請蓋文武各用兩人岀於孝宗聖意也遂令<lb/>
　侍從議時宇文子英等十一人以為宜如明詔而識<lb/>
　者多謂吕元直不厭人望張魏公不應獨遣楊誠齋<lb/>
　時為秘書少監以書爭之以欺専私三罪斥容齋且<lb/>
<pb n="KR3j0127_WYG_007-1b"/>
　言魏公有社稷大功五建復辟之勲一也發儲嗣之<lb/>
　議二也誅范瓊以正朝綱三也用吳玠以保全蜀四<lb/>
　也却劉麟以定江左五也於是有㫖再令詳議越數<lb/>
　日上忽諭大臣曰吕頥浩等配享正合公論更不須<lb/>
　議洪邁固是輕率楊萬里亦未免浮薄於是二人皆<lb/>
　求去容齋守南徐誠齋守高安而魏公迄不得配食<lb/>
　誠齋詩云出却金宫入梵宫翠微緑霧染衣濃三年<lb/>
　不識西湖月一夜初聞南澗鐘藏室蓬山真昨戲園<lb/>
<pb n="KR3j0127_WYG_007-2a"/>
　翁溪友得今從若非朝士追相送何處㝠鴻更有蹤<lb/>
　又云新晴在在野花香過雨迢迢沙路長兩度立朝<lb/>
　今結局一生行客老還鄉猶嫌數騎傳書札賸喜千<lb/>
　峰入肺腸到得前頭上船處莫將白髪照滄浪此去<lb/>
　國時詩也可謂無幾微見於顔面矣其冡嗣東山先<lb/>
　生伯子跋其論配享書藁云覆羮真得皂囊書錦水<lb/>
　元來勝石渠但寶銀鈎并鐵畫何須玉帶與金魚蓋<lb/>
　苗劉作亂時矯隆祐詔貶竄魏公高宗在昇暘宫方<lb/>
<pb n="KR3j0127_WYG_007-2b"/>
　啜羮左右來告驚懼羮覆于手手為之傷暨復辟見<lb/>
　魏公泣數行下舉手示公痕迹猶存左次魏和伯子<lb/>
　詩云鑾坡蓬監兩封書道院東西各付渠乾道聖人<lb/>
　無固必是非付與直哉魚詞意亦佳但當塗乃江東<lb/>
　道院容齋守南齊非當塗也<lb/>
渡江以來士大夫始衣紫窄衫上下如一紹興九年詔<lb/>
　公卿長吏毋得以戎服臨民復用冠帶論者以為擾<lb/>
　於是士大夫皆服凉衫乾道中李獻之上言㑹聚之<lb/>
<pb n="KR3j0127_WYG_007-3a"/>
　際顔色可憎今陛下上承兩宫宜復紫衫為便上從<lb/>
　之蓋人情樂簡便久矣昔孝節先生徐仲積事母至<lb/>
　孝一日竦然自省曰吾以襴幞謁貴人而不以見母<lb/>
　是敬母不如敬貴人也不可乃日具襴幞揖母人皆<lb/>
　笑之孝節行之終身近時靜春先生劉子澄朱文公<lb/>
　高弟也守衡陽日以衣冠涖事憲使趙民則嘗紫衫<lb/>
　來見子澄不脱冠裳見之民則請免冠裳子澄端笏<lb/>
　肅容曰戒石在前小臣豈敢民則皇恐退具冠裳以<lb/>
<pb n="KR3j0127_WYG_007-3b"/>
　見然由是不相樂夫襴幞揖母冠裳臨民常事也而<lb/>
　世俗且難之至於紫窄袖衫乃戎服也出於兵興一<lb/>
　時權宜而相承至今不能改然則古道何時而可復<lb/>
　乎<lb/>
李泰伯著常語非孟子後舉茂材論題出經正則庶民<lb/>
　興不知出處曰吾無書不讀此必孟子中語也擲筆<lb/>
　而出晁説之亦著論非孟子建炎中宰相進擬除官<lb/>
　高宗曰孟子發揮王道説之何人乃敢非之勒令致<lb/>
<pb n="KR3j0127_WYG_007-4a"/>
　仕鄭叔友著崇正論亦非孟子曰軻忍人也辯士也<lb/>
　儀秦之流也戰國縱横捭闔之士皆發冡之人而軻<lb/>
　能以詩禮者也余謂孟子以儀秦之齒舌明周孔之<lb/>
　肺腸的切痛快蘇醒萬世此何可非泰伯所以非之<lb/>
　者謂其不當勸齊梁之君以王耳昔武王伐紂舉世<lb/>
　不以為非而伯夷叔齊獨非之東萊吕先生曰武王<lb/>
　憂當世之無君者也伯夷憂萬世之無君者也余亦<lb/>
　謂孟子憂當世之無君者也泰伯憂萬世之無君者<lb/>
<pb n="KR3j0127_WYG_007-4b"/>
　也此其特見卓論真可與夷齊同科至於説之叔友<lb/>
　拾其遺説而附和之則過矣<lb/>
平原孟嘗君養天下客而未嘗得一客張湯公孫宏接<lb/>
　天下士而未嘗得一士魯仲連固不肯與鷄鳴狗盜<lb/>
　者伍也汲長孺固不肯與奴顔婢膝者齒也若得一<lb/>
　魯仲連則一客可以敵千客若得一汲長孺則一士<lb/>
　可以埒千士故山谷詩曰匹士能光國三孱不滿隅<lb/>
不主癰疽瘠環所以為孔子不禮臧倉王驩所以為孟<lb/>
<pb n="KR3j0127_WYG_007-5a"/>
　子宋璟不與内侍交語明皇深加歎奨杜悰不從監<lb/>
　軍請選宫女入宫武宗知其有宰相才范純夫為諌<lb/>
　官東隣宦官陳衍園亭在焉衍每至園中不敢高聲<lb/>
　謂其徒曰范諌議一言到上前吾軰不知死所矣此<lb/>
　其所以為范純夫也此其所以為元祐也王黼為宰<lb/>
　相與宦者梁師成隣居宻開後戸往來徽宗幸黼第<lb/>
　徘徊觀覽偶見之大不樂此其所以為王黼也此其<lb/>
　所以為崇觀政宣也<lb/>
<pb n="KR3j0127_WYG_007-5b"/>
東坡於世家中得王定國於宗室中得趙徳麟奨許不<lb/>
　容口定國坐坡累謫賓州瘴烟窟裏五年面如紅玉<lb/>
　尤為坡所敬服然其後乃階梁師成以進而徳麟亦<lb/>
　謟事譚稹紹興初徳麟主管大宗正司有㫖令易環<lb/>
　衞官宰相吕頥浩奏曰令畤讀書能文蘇軾嘗薦之<lb/>
　已不須易高宗曰令畤昔事譚稹為清議所薄竟易<lb/>
　之士大夫晚節持身之難如此余觀屈平之騷經曰<lb/>
　蘭芷變而不芳兮荃蕙化而為茅何昔日之芳草兮<lb/>
<pb n="KR3j0127_WYG_007-6a"/>
　今直為此蕭艾也豈其有他故兮莫好修之害也朱<lb/>
　文公釋之曰世亂俗薄士無常守乃小人害之而以<lb/>
　為莫如好修之害者何哉蓋由君子好修而小人嫉<lb/>
　之使不容於當世故中材以下莫不變化而從俗則<lb/>
　是其所以致此者反無有如好修之為害也嗚呼其<lb/>
　崇觀政宣之時乎宜二子之改節易行也<lb/>
張無垢在越上作幕官不請供給錢在館中進書不肯<lb/>
　轉官人皆以為好名之過無垢曰旣請月俸又受供<lb/>
<pb n="KR3j0127_WYG_007-6b"/>
　給偶然進書又便受賞於我心實有不安此亦本分<lb/>
　事何名之好貪者往往不曾尋思此心病也心有病<lb/>
　人安得知我知之當自醫别人旣不自知病反惡人<lb/>
　醫病猶婦人妬者非特妬其夫又且妬人之夫其惑<lb/>
　甚矣無垢此喻甚切世降俗薄貪濁成風反相與非<lb/>
　笑亷者䛕佞成風反相與非笑直者軟熟成風反相<lb/>
　與非笑剛者競進成風反相與非笑恬退者侈靡成<lb/>
　風反相與非笑儉約者傲誕成風反相與非笑謙黙<lb/>
<pb n="KR3j0127_WYG_007-7a"/>
　者賈子云莫邪為鈍兮鉛刀為銛東坡云變丹青於<lb/>
　玉瑩兮乃反謂子為非智風俗至於如此豈不可哀<lb/>
安子文與楊巨源李好義合謀誅逆曦矯詔之詞曰惟<lb/>
　干戈省厥躬朕旣昧聖賢之戒雖犬馬識其主爾乃<lb/>
　甘夷虜之臣邦有常刑罪在不赦詞㫖明白乃好義<lb/>
　姊夫楊君玉之詞也曦年十許嵗時其父挺嘗問其<lb/>
　志曦有不臣之語其父怒蹴之爐火中灼其面號吳<lb/>
　巴子云<lb/>
<pb n="KR3j0127_WYG_007-7b"/>
魏鶴山云古人稱字者最不輕儀禮子孫於祖禰皆稱<lb/>
　字孔門諸子多稱夫子為仲尼子思孫也孟子又子<lb/>
　思弟子也亦皆稱仲尼雖今人亦稱之而人不為恠<lb/>
　游夏之門人皆字其師漢初唯子房一人得稱字中<lb/>
　世有字其諸父字其諸祖者近世猶有後學呼退之<lb/>
　兒童誦君實之類觀鶴山此説古人蓋以稱字為至<lb/>
　重今世唯平交乃稱字稍尊稍貴者便不敢以字稱<lb/>
　之與古異矣魯哀公誄孔子亦曰尼父則君亦可以<lb/>
<pb n="KR3j0127_WYG_007-8a"/>
　字臣周益公謂先君曰壽皇每稱東坡唯曰子瞻而<lb/>
　不名其欽重如此<lb/>
大凡應大變處大事須是靜定凝重如周公之赤舃几<lb/>
　几是也漢武帝因不移步識霍光因不轉盻識金日<lb/>
　磾亦是窺見他靜定凝重處故逆知其可以託孤寄<lb/>
　命韓魏公之凝立亦此類也歐陽公所謂垂紳正笏<lb/>
　不動聲色而措天下於泰山之安形容得最好然魏<lb/>
　公亦只是天資至如司馬公則加以學力尤不可及<lb/>
<pb n="KR3j0127_WYG_007-8b"/>
　如更新法傅欽之蘇子瞻勸其防後患公起立拱手<lb/>
　仰視厲聲曰天若祚宋必無此事此惟有大力量方<lb/>
　能為此言張宣公云使某當時應答不過曰茍利社<lb/>
　稷遑恤其他只如此説巳自好安能如公之言更不<lb/>
　論一己利害想其平日所養故臨事發言能如是中<lb/>
　理雖聖人不過如此説近於終條理者矣<lb/>
紹熈甲寅光宗以疾不能過宫吾郡尹徳隣初參大學<lb/>
　簾引詩題出問寢龍樓曉徳隣詩云父母人皆有儀<lb/>
<pb n="KR3j0127_WYG_007-9a"/>
　刑自冕旒問安趨燕寢拂曉過龍樓鶴駕嚴晨衞鷄<lb/>
　人徹夜籌慈闈天語接飛棟月華收萬姓齊呼舞三<lb/>
　宫欵獻酬小儒憂國切幾白九分頭學官擊節一時<lb/>
　傳誦<lb/>
象山與羅春伯書云宇宙無際天地開闢本只一家來<lb/>
　書乃謂自家屋裏人不亦陋乎謂之自家不知孰為<lb/>
　他家古人但問是非邪正不問自家他家君子之心<lb/>
　未嘗不欲其去非而就是捨邪而適正其怙終不悛<lb/>
<pb n="KR3j0127_WYG_007-9b"/>
　則當為夬之上六矣舜於四凶孔子於少正夘亦治<lb/>
　其家人耳象山此論可謂渾厚高明且以我朝言之<lb/>
　自慶厯以前未有君子小人之名所謂本只一家者<lb/>
　也故君子未嘗受禍自慶厯以後君子小人之名始<lb/>
　立則有自家他家之分矣故君子之受禍一節深於<lb/>
　一節<lb/>
丁常任毘陵人淳熙間為郎冬至日上殿奏對玉音曰<lb/>
　曉來雲物甚竒卿曾見否常任實不曾見即對曰豈<lb/>
<pb n="KR3j0127_WYG_007-10a"/>
　惟臣見之四海萬姓皆見之孝宗大喜曰卿對甚偉<lb/>
　命除淮漕<lb/>
詩家有以山喻愁者杜少陵云憂端如山來澒洞不可<lb/>
　掇趙嘏云夕陽樓上山重疊未抵春愁一倍多是也<lb/>
　有以水喻愁者李頎云請量東海水看取淺深愁李<lb/>
　後主云問君都有幾多愁恰似一江春水向東流秦<lb/>
　少游云落紅萬㸃愁如海是也賀方回云試問閒愁<lb/>
　知幾許一川煙草滿城風絮梅子黃時雨蓋以三者<lb/>
<pb n="KR3j0127_WYG_007-10b"/>
　比愁之多也尤為新竒兼興中有比意味更長<lb/>
宣和中大盜方臘擾浙中王師討之命陳亨伯以發運<lb/>
　使經制東南七路財賦因建議如賣酒鬻糟商税牙<lb/>
　税與夫頭子錢樓店錢皆少增其數别厯收繋謂之<lb/>
　經制錢其後盧宗原頗附益之至翁彦國為總制使<lb/>
　倣其法又收贏焉謂之總制錢靖康之初嘗詔罷之<lb/>
　軍興議者再請施行色目寖廣視宣和有加焉以迄<lb/>
　于今為州縣大患初亨伯之作俑也其兄聞之哭於<lb/>
<pb n="KR3j0127_WYG_007-11a"/>
　家廟謂剥民産怨禍必及子孫厥後葉正則作外稿<lb/>
　謂必盡去經總錢而後天下乃可為治平乃可望然<lb/>
　中興百年非無聖君賢相未聞有議及此者是獨何<lb/>
　也<lb/>
杜少陵詩云小兒學問止論語大兒結束隨商賈蓋以<lb/>
　論語為兒童之書也趙普再相人言普山東人所讀<lb/>
　者止論語蓋亦少陵之説也太宗嘗以此論問普普<lb/>
　略不應對曰臣平生所知誠不出此昔以其半輔太<lb/>
<pb n="KR3j0127_WYG_007-11b"/>
　祖定天下今欲以其半輔陛下致太平普之相業固<lb/>
　未能無愧於論語而其言則天下之至言也朱文公<lb/>
　曰某少時讀論語知愛自後求一書似此者卒無有<lb/>
林勲賀州人紹興中登進士第嘗進本政書欲漸復三<lb/>
　代井田之法大略謂五尺為步步百為畝畝百為頃<lb/>
　頃九為井井方一里井十為通通十為成成方十里<lb/>
　成十為終終十為同同方百里一同之地提封萬井<lb/>
　實為九萬頃三分去二為城郭市井官府道路山林<lb/>
<pb n="KR3j0127_WYG_007-12a"/>
　川澤與夫磽崅不毛之地定其可耕與為民居者三<lb/>
　千四百井實為三萬六百頃一頃之田二夫耕之夫<lb/>
　田五十畝餘夫亦如之總二夫之田則為百畝百畝<lb/>
　之收平嵗為米五十石上熟之嵗為米百石二夫以<lb/>
　之養數口之家蓋裕如矣總八頃之税為米十有六<lb/>
　石錢三貫二百文此之謂什一井復一夫之税以其<lb/>
　人為農正掌勸督耕耨賦税之事但收十有五夫之<lb/>
　税總計三千四百井之税為米五萬一千石為錢一<lb/>
<pb n="KR3j0127_WYG_007-12b"/>
　萬二千貫以此為一同之率一頃之居其地百畝十<lb/>
　有六夫分之夫宅五畝總十有六夫之宅為地八十<lb/>
　畝餘二十畝以為社學場圃一井之人共之使之朝<lb/>
　夕羣居以教其子弟然貧富不等未易均齊奪有餘<lb/>
　以補不足則民駭矣今宜立之法使一夫占田五十<lb/>
　畝以上者為良農不足五十畝者為次農其無田而<lb/>
　為閒民與非工商在官而為游惰末作者皆驅之使<lb/>
　為𨽻農良農一夫以五十畝為正田以其餘為羨田<lb/>
<pb n="KR3j0127_WYG_007-13a"/>
　正田毋敢廢業必躬耕之其有羨田之家則無得買<lb/>
　田唯得賣田至於次農則毋得賣田而與𨽻農皆得<lb/>
　買羨田以足一夫之數而升為良農凡次農𨽻農之<lb/>
　未能買田者皆使之分耕良農之羨田各如其夫之<lb/>
　數而嵗入其租於良農如其俗之故非自能買田及<lb/>
　業主自收其田皆毋得遷業若良農之不願賣羨田<lb/>
　者宜悉俟其子孫之長而分之官毋得奪以賈其怨<lb/>
　少須暇之自合中制矣其書大畧如此朱文公張宣<lb/>
<pb n="KR3j0127_WYG_007-13b"/>
　公皆喜其説謂其有志復古然今時欲行經界尚以<lb/>
　為難况均田乎<lb/>
横渠西銘曰大君者父母之宗子其説本於召公召誥<lb/>
　曰有王雖小元子哉又曰皇天上帝改厥元子元子<lb/>
　即宗子也武王誓師之辭曰亶聰明作元后元后作<lb/>
　民父母余謂父母之説不如元子宗子之説意味深<lb/>
　長蓋謂之元子宗子則天父地母臨之於上諸弟之<lb/>
　顛連無告者責望於下非特惻然於同胞之愛且有<lb/>
<pb n="KR3j0127_WYG_007-14a"/>
　所嚴憚而不敢隳其職分也<lb/>
李彊父為昭文相嘗出六和塔題詩云往來塔下幾經<lb/>
　秋每恨無從到上頭今日登臨方覺險不如歸去臥<lb/>
　林邱彊父為相清正謹守規矩自奉如寒士書卷不<lb/>
　釋手薨于位諡文清<lb/>
嘉定間楊伯子為湖州守彈壓豪貴牧養小民治聲赫<lb/>
　然為三輔冠郡之士相與肖像祠于學宫與工部尚<lb/>
　書戴少望並祠伯子意不悦㑹除浙東庾節將行辭<lb/>
<pb n="KR3j0127_WYG_007-14b"/>
　先聖先師禮畢與校官諸生坐于講堂命取所祠畫<lb/>
　象來題詩其上云面有憂民色天知報國心三年風<lb/>
　月少兩鬢雪霜深更莫留形迹何曾廢古今不如隨<lb/>
　我去相伴老山林遂卷藏而行當時士子有戲和其<lb/>
　詩者末句云可憐戴工部獨樹不成林<lb/>
陸士規布衣工詩秦檜喜之嘗挾秦書干臨川守餽遺<lb/>
　不滿意升堂嫚罵守懼以書白秦自解秦怒陸甚陸<lb/>
　請見不出然猶令其子小相者見之問其近作陸誦<lb/>
<pb n="KR3j0127_WYG_007-15a"/>
　其黃陵廟一絶云東風吹草緑離離路入黃陵古廟<lb/>
　西帝子不知春又去亂山無主鷓鴣啼小相入誦之<lb/>
　秦吟賞再四即命請見待之如初<lb/>
宗杲論禪云譬如人載一車兵器弄了一件又取出一<lb/>
　件來弄便不是殺人手段我則只有寸鐵便可殺人<lb/>
　朱文公亦喜其説蓋自吾儒言之若子貢之多聞弄<lb/>
　一車兵器者也曾子之守約寸鐵殺人者也<lb/>
杜少陵詩云風含翠篠娟娟淨雨裛紅蕖冉冉香上句<lb/>
<pb n="KR3j0127_WYG_007-15b"/>
　風中有雨下句雨中有風謂之互體楊誠齋詩云綠<lb/>
　光風動麥白碎日翻池亦然上句風中有日下句日<lb/>
　中有風<lb/>
韓文公作歐陽詹哀詞云詹閩人也父母老矣捨朝夕<lb/>
　之養以來京師其心將以有得於是而歸為父母榮<lb/>
　也雖其父母之心亦然詹在側雖無離憂其志不樂<lb/>
　也詹在京師雖有離憂其志樂也山谷送秦少章從<lb/>
　蘇公學云斑衣兒啼真自樂從師學道也不惡但使<lb/>
<pb n="KR3j0127_WYG_007-16a"/>
　新年勝故年即如常在郎伯前後山云士有從師樂<lb/>
　諸兒却未知欲行天下獨信有俗間疑秋入川原秀<lb/>
　風連鼓角悲目前豚犬類未必慰親思二詩皆用韓<lb/>
　意而後山之味永陸象山云男子生而以桑弧蓬矢<lb/>
　射天地四方示有四方之志此其父母教之望之第<lb/>
　一義也顔子之家一簞食一瓢飲在人不堪憂之地<lb/>
　而顔子乃從其師周遊天下履宋衞陳蔡之厄而不<lb/>
　以為悔此豈俚俗之人拘曲之士所能知其義哉蓋<lb/>
<pb n="KR3j0127_WYG_007-16b"/>
　誠使此心無所放失無所䧟溺全天之所予而無傷<lb/>
　焉則千萬里之逺無異於親膝不然雖日用三牲之<lb/>
　養猶為不孝也象山此説尤更精透<lb/>
有僧住山或謀攘之僧乃掛草鞵一雙於方丈前題詩<lb/>
　云方丈前頭掛草鞵流行坎止任安排老僧脚底從<lb/>
　來闊未必枯髏就此埋余謂士大夫去就亦當如此<lb/>
　楊誠齋立朝時計料自京還家之裹費貯以一篋鑰<lb/>
　而置之臥所戒家人不許市一物恐累歸擔日日若<lb/>
<pb n="KR3j0127_WYG_007-17a"/>
　促装者余又聞昔有京尹忘其名不攜家唯弊篋一<lb/>
　擔每晨起則撒帳卷席食畢則洗鉢收箸以拄棒撑<lb/>
　弊篋于㕔事之前常若逆旅人將行者故擊搏豪强<lb/>
　拒絶宦寺悉無所畏余曩在太學嘗館于一貴人之<lb/>
　門一日命市薪六百劵有卒微哂謂其徒曰朝士今<lb/>
　日不知明日事乃買柴六百貫耶余因竊歎士大夫<lb/>
　之見有不如此卒者多矣<lb/>
劉平國云奏疏不必繁多為文但取其明白足以盡事<lb/>
<pb n="KR3j0127_WYG_007-17b"/>
　理感悟人主而已此論極好如伊訓説命無逸立政<lb/>
　所未論只如諸葛孔明前後出師表何嘗費詞近時<lb/>
　如張宣公自都機入奏三劄陸象山為刪定官輪對<lb/>
　五劄皆可法<lb/>
自昔士之閒居野處者必有同道同志之士相與往還<lb/>
　故有以自樂陶淵明移居詩云昔欲居南村非為卜<lb/>
　其宅聞多素心人樂與數晨夕又云隣曲時來往抗<lb/>
　言談在昔竒文共欣賞疑義相與析則南村之隣豈<lb/>
<pb n="KR3j0127_WYG_007-18a"/>
　庸庸之士哉杜少陵在錦里亦與南隣朱山人往還<lb/>
　其詩云錦里先生烏角巾園收芋栗未全貧慣看賓<lb/>
　客兒童喜得食階除鳥雀馴秋水纔添四五尺野航<lb/>
　恰受兩三人白沙翠竹江村暮相送柴門月色新又<lb/>
　云相近竹參差相過人不知幽花欹滿逕野水細通<lb/>
　池歸客村非逺殘尊席更移看君多道氣從此數追<lb/>
　隨所謂朱山人者固亦非常流矣李太白尋魯城北<lb/>
　范居士誤落蒼耳中詩云忽憶范野人閒園養幽姿<lb/>
<pb n="KR3j0127_WYG_007-18b"/>
　又云還傾四五酌自詠猛虎詞近作十日歡逺為千<lb/>
　嵗期風流自簸蕩謔浪偏相宜想范野人者固亦可<lb/>
　人之流也<lb/>
列子曰仲尼廢心而用形淵明詩云形迹憑化往靈府<lb/>
　長獨閒説得更好蓋其自彭澤賦歸之後洒然悟心<lb/>
　為形役之非故其言如此果能行此則靜亦靜動亦<lb/>
　靜雖過化存神之妙不外是矣謂淵明不知道可乎<lb/>
宋寶慶初當國者欲攻去真西山魏鶴山朝士莫有任<lb/>
<pb n="KR3j0127_WYG_007-19a"/>
　責梁成大獨欣然願當之遂除察院擊搏無遺力當<lb/>
　時太學諸生曰大字傍宜添一㸃曰梁成犬余謂犬<lb/>
　之狺狺不過吠非其主耳是有功於主也今不肖之<lb/>
　臺諌受權貴之指呼納豪富之賄賂内則剪天子之<lb/>
　羽翼外則奪百姓之父母是有害於主也吾意犬亦<lb/>
　羞與為伍矣<lb/>
韻書釋豉云配鹽幽菽四字甚工<lb/>
　<lb/>
<pb n="KR3j0127_WYG_007-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鶴林玉露卷七<lb/>
</p>
<p>
</p>
  </div>
<div>
<head>鶴林玉露卷八</head> <lb/>
    <p>
<pb n="KR3j0127_WYG_008-1a"/>
欽定四庫全書<lb/>
　鶴林玉露卷八<lb/>
　　　　　　　　　　　　宋　羅大經　撰<lb/>
常州宜興縣黃土村東坡南遷北歸嘗與單秀才步田<lb/>
　至其地地主攜酒來餉曰此紅友也坡曰此人知有<lb/>
　紅友而不知有黃封可謂快活余嘗因是言而推之<lb/>
　金貂紫綬誠不如黃帽青蓑朱轂繡鞍誠不如芒鞵<lb/>
　藤杖醇醪豢牛誠不如白酒黃雞玉户金鋪誠不如<lb/>
<pb n="KR3j0127_WYG_008-1b"/>
　松窗竹屋無他其天者全也<lb/>
韓平原嘗為南海尉延一士人作館客甚賢而文旣别<lb/>
　音問杳不通平原當國常思其人一日忽來上謁蓋<lb/>
　已改名登第數年矣一見歡甚館遇極厚嘗夜䦨酒<lb/>
　罷平原屏左右促膝問曰某謬當國秉外間議論如<lb/>
　何其人太息曰平章家族危如累卵矣尚復何言平<lb/>
　原愕然問故對曰是不難知也椒殿之立非出於平<lb/>
　章則椒殿怨矣皇子之立非出於平章則皇子怨矣<lb/>
<pb n="KR3j0127_WYG_008-2a"/>
　賢人君子自朱熹彭龜年趙汝愚而下斥逐貶死不<lb/>
　可勝數則士大夫怨矣邊釁旣開三軍暴骨孤兒寡<lb/>
　婦之哭聲相聞則三軍怨矣並邊之民死於殺掠内<lb/>
　地之民死於科需則四海萬姓皆怨矣叢是衆怨平<lb/>
　章何以當之平原黙然久之曰何以教我其人辭謝<lb/>
　再三固問乃曰僅有一䇿主上非心黃屋若急建青<lb/>
　官開陳三聖家法為揖遜之舉則皇子之怨可變而<lb/>
　為恩而椒殿退居徳壽雖怨無能為矣於是輔佐新<lb/>
<pb n="KR3j0127_WYG_008-2b"/>
　君渙然與海内更始曩時諸賢死者贈恤生者召擢<lb/>
　遣使聘虜釋怨請和以安邊境優犒諸軍厚恤死士<lb/>
　除苛解嬺盡去軍興無名之賦使百姓有更生之意<lb/>
　然後選擇名儒遜以相位乞身告老為緑野之游則<lb/>
　易危為安轉禍為福或者其庶幾乎平原猶豫不能<lb/>
　决欲留其人處以掌故其人力辭竟去未幾禍作<lb/>
杜少陵詩云鷗行炯自如形容甚妙如召南大夫節儉<lb/>
　正直而退食委蛇彼都人士行歸于周而從容有常<lb/>
<pb n="KR3j0127_WYG_008-3a"/>
　皆炯自如者也<lb/>
杜少陵詩云莫笑田家老瓦盆自從盛酒長兒孫傾銀<lb/>
　注玉驚人眼共醉終同臥竹根蓋言以瓦盆盛酒與<lb/>
　傾銀壺而注玉盃者同一醉也尚何分别之有由是<lb/>
　推之蹇驢布韉與金鞍駿馬同一遊也松牀筦席與<lb/>
　繡帷玉枕同一寢也知此則貧富貴賤可以一視矣<lb/>
　昔有僕嫌其妻之陋者主翁聞之召僕至以銀杯瓦<lb/>
　椀各一酌酒飲之問曰酒佳乎對曰佳銀杯者佳乎<lb/>
<pb n="KR3j0127_WYG_008-3b"/>
　瓦椀者佳乎對曰皆佳主翁曰杯有精粗酒無分别<lb/>
　汝旣知此則無嫌於汝妻之陋矣僕悟遂安其室少<lb/>
　陵詩意正如此而一本迺改玉字作瓦字失之矣<lb/>
李太白去婦詞云憶昔初嫁君小姑纔倚牀今日妾辭<lb/>
　君小姑如妾長回頭語小姑莫嫁如兄夫古今以為<lb/>
　絶唱然以余觀之特忿恨决絶之詞耳豈若谷風去<lb/>
　婦之詞曰毋逝我梁母發我笱雖遭放棄而猶反顧<lb/>
　其家戀戀不忍乎乃知國風優柔忠厚信非後世詩<lb/>
<pb n="KR3j0127_WYG_008-4a"/>
　人所能彷彿也古今賦昭君詞多矣唯白樂天云漢<lb/>
　使却迴憑寄語黃金何日贖娥眉君王若問妾顔色<lb/>
　莫道不如宫裏時前輩以為高出衆作之上亦謂其<lb/>
　有戀戀不忘君之意也歐陽公明妃詞自以為勝太<lb/>
　白而實不及樂天至於荆公云漢恩自淺胡自深人<lb/>
　生樂在相知心則悖理傷道甚矣杜子美儒冠忍餓<lb/>
　垂翅青冥殘盃冷炙酸辛萬狀不得已而去秦然其<lb/>
　詩曰尚憐終南山回首清渭濱戀君之意藹然溢於<lb/>
<pb n="KR3j0127_WYG_008-4b"/>
　言外其為千載詩人之冠冕良有以也魏鶴山云處<lb/>
　人倫之變當以三百五篇為正考槃小宛之為臣小<lb/>
　弁凱風之為子燕燕谷風之為婦終風之為母栢舟<lb/>
　之為宗臣何人斯之為友皆不遇者也而責已重以<lb/>
　周待人輕以約優柔諄切怨而不怒憂而不敢疏也<lb/>
　東坡在黃在惠在儋不患不偉患其傷於太豪便欠<lb/>
　畏威敬怒之意如兹遊最竒絶所欠唯一死之類詞<lb/>
　氣不甚平又如韓文公廟碑詩云作書詆佛譏君王<lb/>
<pb n="KR3j0127_WYG_008-5a"/>
　要觀南海窺衡湘方作諫書時亦冀諌行而跡隱豈<lb/>
　是故為詆訐要為南海之行蓋後世詞人多有此意<lb/>
　如去國一身高名千古之類十有八九若此不知君<lb/>
　臣義重家國憂深聖賢去魯去齊不若是恝者非以<lb/>
　一去為難也此論精矣<lb/>
武惠妃薨明皇悼念不置後宫數千無當意者或言壽<lb/>
　王妃楊氏之美絶世無雙帝見而悦之乃令妃自以<lb/>
　其意乞為女官號太真更為壽王娶韋昭訓女潜納<lb/>
<pb n="KR3j0127_WYG_008-5b"/>
　太真宫中寵遇如惠妃冊為貴妃與衛宣公納伋之<lb/>
　妻無以異白樂天長恨歌云楊家有女初長成養在<lb/>
　深閨人未識天生麗質難自棄一朝選在君王側為<lb/>
　尊者諱也近時楊誠齋題武惠妃傳云桂折秋風露<lb/>
　折蘭干花無朶可天顔壽王不忍金宫冷獨獻君王<lb/>
　一玉環詞雖工意亦未婉唯李商隱云龍池賜酒敞<lb/>
　雲屏羯鼓聲高衆樂停夜半宴歸宫漏永薛王沉醉<lb/>
　壽王醒其詞微而顯得風人之體<lb/>
<pb n="KR3j0127_WYG_008-6a"/>
士大夫危言峻節遷謫凄凉晚嵗收用衰落懲創刓方<lb/>
　為圓者多矣吕子約謫廬陵量移高安楊誠齋送行<lb/>
　詩云不愁不上青霄去上了青霄莫愛身蓋祖杜少<lb/>
　陵送嚴鄭公云公若居台輔臨危莫愛身然以之送<lb/>
　遷謫向用之士則意味尤深長也<lb/>
晁以道與陳叔易俱隱嵩山叔易被召出山以道作詩<lb/>
　云處士何人為作牙盡攜猿鶴到京華故山巖壑應<lb/>
　惆悵六六峰前只一家籍溪胡原仲除正字朱文公<lb/>
<pb n="KR3j0127_WYG_008-6b"/>
　寄詩云先生去上芸香閣閣老新峩豸角冠留取幽<lb/>
　人卧空谷一川風月要人㸔二詩相似然以道後亦<lb/>
　出山時人反以此詩嘲之文公卷舒以道難進易退<lb/>
　高節全名師表百世乃知終南少室之流與有道之<lb/>
　士正不可同年語也<lb/>
東坡批答吕大防辭免恩命云卿有夷狄盜賊之虞倉<lb/>
　廩禮樂之歎隂陽風雨之憂此三者誠當今之大計<lb/>
　孟子曰責難於君謂之恭夫旣以責其君而不以身<lb/>
<pb n="KR3j0127_WYG_008-7a"/>
　任之非仁人也蓋援其所自言者以勉之近時真西<lb/>
　山批答參政樓鑰乞致仕不允云夫七十致仕雖著<lb/>
　于經二三大臣難拘此制卿昔代言嘗以是却臣隣<lb/>
　之請矣豈今日遂忘斯誼乎此又切矣<lb/>
李泰發忤秦檜貶海上雷州守王彦恭存問周餽甚至<lb/>
　檜聞之貶彦恭辰陽陸升之泰發姪壻也告訐泰發<lb/>
　家事得刪定官檜死彦恭復官升之貶雷州胡澹菴<lb/>
　謫嶺南士大夫多凌蔑之否則畏避之方滋字務徳<lb/>
<pb n="KR3j0127_WYG_008-7b"/>
　本亦檜黨待之獨有加禮澹菴深徳之檜死其黨皆<lb/>
　逐務徳入京謀一差遣不可得栖栖旅館澹菴偶與<lb/>
　王梅溪語及其事梅溪曰此君子也率館中諸公訪<lb/>
　之且揄揚其美務徳由此遂晉用由此觀之君子嬴<lb/>
　得做君子小人枉了做小人<lb/>
潁濱釋荘子曰魚不畏網罟而畏鶗鶘畏其天也物之<lb/>
　畏其天誠有可恠者余里中一村童嘗見大蛙十數<lb/>
　聚于汙池叢棘之下欲前捕之熟視乃一巨蛇蟠棘<lb/>
<pb n="KR3j0127_WYG_008-8a"/>
　下以次啖羣蛙羣蛙凝立待啖不敢動又村叟見蜈<lb/>
　蚣逐一蛇行甚急蜈蚣漸近蛇不復動張口以待蜈<lb/>
　蚣竟入其腹逾時而出蛇已斃矣村叟棄蛇于深山<lb/>
　中踰旬往視之小蜈蚣無數食其腐肉蓋蜈蚣産卵<lb/>
　于蛇腹中也余又嘗見一蜘蛛逐蜈蚣甚急蜈蚣逃<lb/>
　入籬搶竹中蜘蛛不復入但以足跨竹上摇腹數四<lb/>
　而去伺蜈蚣久不出剖竹視之蜈蚣已節節爛㫁如<lb/>
　鱟醬矣蓋蜘蛛摇腹之時乃灑溺以殺之也物之畏<lb/>
<pb n="KR3j0127_WYG_008-8b"/>
　其天有如此者夫蛇之恣啖羣蛙自以為莫已敵矣<lb/>
　而不知蜈蚣之能涉其腹也蜈蚣之斃蛇育子自以<lb/>
　為莫吾禦矣而不知蜘蛛之能醢其軀也世之人昂<lb/>
　昂然以凶毒自多者可以觀矣且蛙之不能敵蛇固<lb/>
　也蜈蚣小於蛇矣而能制蛇蜘蛛小於蜈蚣矣而能<lb/>
　制蜈蚣物豈專以小大為强弱哉<lb/>
詩用助語字貴帖妥如杜少陵云古人稱逝矣吾道卜<lb/>
　終焉又云去矣英雄事荒哉割據心山谷云且然聊<lb/>
<pb n="KR3j0127_WYG_008-9a"/>
　爾耳得也自知之韓子蒼云曲檻以南青嶂合高堂<lb/>
　其上白雲深皆渾然帖妥吾郡前輩王才臣云並舍<lb/>
　者誰清可喜各家之竹翠相交曾幼度云不可以風<lb/>
　霜後葉何傷於月雨餘雲亦佳<lb/>
朱文公晚年以野服見客榜客位云滎陽吕公嘗言京<lb/>
　洛致仕官與人相接皆以閒居野服為禮而歎外郡<lb/>
　之不能然其㫖深矣某巳叨誤恩許致其事本未敢<lb/>
　遽以老夫自居而比縁久病艱於動作遂不免遵用<lb/>
<pb n="KR3j0127_WYG_008-9b"/>
　舊京故俗輒以野服從事然上衣下裳大帶方履比<lb/>
　之凉衫自不為簡其所便者但取束帶足以為禮解<lb/>
　帶足以燕居且使窮鄉下邑得以復見祖宗盛時京<lb/>
　都舊俗如此之美也余嘗於趙季仁處見其服上衣<lb/>
　下裳衣用黃白青皆可直領兩帶結之縁以皂如道<lb/>
　服長與膝齊裳必用黄中及兩旁皆四幅不相屬頭<lb/>
　帶皆用一色取黄裳之義也别以白絹為大帶兩旁<lb/>
　以青或皂縁之見儕輩則繫帶見卑者則否謂之野<lb/>
<pb n="KR3j0127_WYG_008-10a"/>
　服又謂之便服<lb/>
寶慶初元洪舜俞為考功郎應詔言事詞㫖剴切真西<lb/>
　山謂陳正甫曰讀洪考功封事某殊有愧色其封事<lb/>
　中論臺諫失職云月課將臨筆不敢下稱量議論之<lb/>
　異同揣摩情分之厚薄可否未决吞吐不能其相率<lb/>
　勇往而不顧者恭請聖駕欵謁景靈宫而已臺臣摘<lb/>
　以為言謂祇見宗廟此重事也而洪某乃言欵謁景<lb/>
　靈宫而已詞語嫚易有輕宗廟之意遂遭罷黜仍鐫<lb/>
<pb n="KR3j0127_WYG_008-10b"/>
　三官舜俞有詩云不得之乎成一事却因而已失三<lb/>
　官<lb/>
庶人之讎釋記禮者謂可盡五世矧有天下者乎齊襄<lb/>
　復九世之讎春秋大之我國家之於金人蓋百世不<lb/>
　共戴天之讎也開禧之舉韓侂胄無謀浪戰固可罪<lb/>
　矣然乃至函其首以乞和何也當時太學諸生之詩<lb/>
　曰晁錯旣誅終叛漢於期已入竟亡燕此但以利害<lb/>
　言耳蓋未嘗以名義言也譬如人家子孫其祖父為<lb/>
<pb n="KR3j0127_WYG_008-11a"/>
　人所殺其田宅為人所吞有一狂僕佐之復讎謀疎<lb/>
　計淺迄不能遂乃歸罪此僕送之讎人使之甘心焉<lb/>
　可乎哉<lb/>
韓昌黎上大尹李實書云愈來京師於今十五年所見<lb/>
　公卿大臣不可勝數皆能守官奉職無過失而已未<lb/>
　見有赤心事上憂國如閣下者今年以來不雨者百<lb/>
　有餘日種不入土野無青草而盜賊不敢起穀價不<lb/>
　敢貴百坊百二十司六軍二十四縣之人皆若閣下<lb/>
<pb n="KR3j0127_WYG_008-11b"/>
　親臨其家老姦宿贓銷縮摧沮魂亡魄䘮影滅迹絶<lb/>
　非閣下條理鎮服布宣天子威徳其何能及此其後<lb/>
　作順宗實錄乃云實謟事李齊運驟遷至京兆尹恃<lb/>
　寵强愎不顧邦法是時大旱畿甸乏食實一不以介<lb/>
　意方務聚斂徵求以給進奉每奏對輒曰今年雖旱<lb/>
　而穀甚好由是租税皆不免陵轢公卿勇於殺害人<lb/>
　不聊生及謫通州長史市里讙呼皆袖瓦礫遮道伺<lb/>
　之與前書一何反也豈書乃過情之譽而史乃紀實<lb/>
<pb n="KR3j0127_WYG_008-12a"/>
　之辭耶然退之古君子單辭片語必欲傳信寜肯妄<lb/>
　發而譽之過情乃至於此是不可曉也近時汪彦章<lb/>
　投李伯紀啓云孤忠貫日正二儀傾側之中凛氣横<lb/>
　秋揮萬騎笑談之頃又云士訟公寃咸舉幡而集闕<lb/>
　下帝從民望令免胄以見國人其賛美至矣及居翰<lb/>
　苑草伯紀謫詞乃云朋姦罔上有虞必去於驩兠欺<lb/>
　世盜名孔子先誅於正卯又云専殺尚威傷列聖好<lb/>
　生之徳信讒喜佞為一時羣小之宗與前啓又何反<lb/>
<pb n="KR3j0127_WYG_008-12b"/>
　也伯紀真君子而醜詆至此嘻其甚矣當時亦有以<lb/>
　此問彦章者彦章云我前啓自直一翰林學士而彼<lb/>
　不我用安得不醜詆之是可笑也退之之於李實豈<lb/>
　亦若是耶然李實真小人與伯紀不同退之失於前<lb/>
　之過譽彦章失於後之過毁譽猶可過也毁不可過<lb/>
　也<lb/>
杜少陵絶句云遲日江山麗春風花草香泥融飛燕子<lb/>
　沙暖睡鴛鴦或謂此與兒童之屬對何異余曰不然<lb/>
<pb n="KR3j0127_WYG_008-13a"/>
　上二句見兩間莫非生意下二句見萬物莫不適性<lb/>
　於此而涵泳之體認之豈不足以感發吾心之真樂<lb/>
　乎大抵古人好詩在人如何㸔在人把做甚麽用如<lb/>
　水流心不競雲在意俱遲野色更無山隔斷天光直<lb/>
　與水相通樂意相闗禽對語生香不斷樹交花等句<lb/>
　只把做景物㸔亦可把做道理看其中亦儘有可玩<lb/>
　索處大抵看詩要胸次玲瓏活絡<lb/>
韓世忠嘗議買新淦縣官田高宗聞之御札特以賜世<lb/>
<pb n="KR3j0127_WYG_008-13b"/>
　忠其詞云卿遇敵必克克且無擾聞卿買新淦田為<lb/>
　子孫計今舉以賜卿聊旌卿之忠故其荘號旌忠蓋<lb/>
　當時諸將各以姓為軍號如張家軍岳家軍之類朝<lb/>
　廷頗疑其跋扈聞其買田蓋以為喜故特賜之世忠<lb/>
　之買田亦未必非蕭何之意也克且無擾四字可謂<lb/>
　要言如王全斌輩非不克奈擾何信能行此四字雖<lb/>
　古名將何以加諸<lb/>
漢惟一趙充國唐惟一王忠嗣本朝惟一曹彬有三代<lb/>
<pb n="KR3j0127_WYG_008-14a"/>
　將帥氣象唐人詩云澤國山河入戰圖生民何計樂<lb/>
　樵蘇憑君莫話封侯事一將功成萬骨枯讀之可為<lb/>
　酸鼻<lb/>
杜少陵詩云彤庭所分帛本自寒女出鞭撻其夫家聚<lb/>
　斂貢城闕聖人筐篚恩實欲邦國活臣如忽至理君<lb/>
　豈棄此物即爾俸爾禄民膏民脂之意也士大夫誦<lb/>
　此亦可以悚然懼惻然思矣余嘗見州郡迓新者設<lb/>
　飾甚費因成詩云赤子須摩撫紅塵幾送迎幕張雲<lb/>
<pb n="KR3j0127_WYG_008-14b"/>
　匼匝車列鑑鮮明豈是朘民血空教適宦情忍聞分<lb/>
　竹者竭澤自求盈<lb/>
兖王假山成請宫僚觀之姚坦熟視曰此血山耳開寶<lb/>
　塔成田錫上疏曰衆以為金碧熒煌臣以為塗膏釁<lb/>
　血<lb/>
諸葛孔明曰吾心如秤不能為人作輕重至哉言乎信<lb/>
　能此則吾心即造化也殺之而不怨利之而不庸已<lb/>
　不勞而萬物服矣乃知孔明長嘯草廬時其所講不<lb/>
<pb n="KR3j0127_WYG_008-15a"/>
　在伊吕下杜少陵云伯仲之間見伊吕指揮若定失<lb/>
　蕭曹可謂識孔明心事矣或謂旣比之以伊吕矣又<lb/>
　比之以蕭曹何也余曰不然下句蓋惜其指揮未定<lb/>
　而死耳使其指揮若定則雖蕭曹且不能當况司馬<lb/>
　仲達乎指揮蓋措置經畫也如兵民雜耕留屯久駐<lb/>
　之類失猶無也故末句有志决身殱之歎<lb/>
郭仲晦云用兵以持重為貴蓋知彼知己先為不可勝<lb/>
　以待敵之可勝此百戰百勝之術也昔韓范二公在<lb/>
<pb n="KR3j0127_WYG_008-15b"/>
　五路韓公力於戰范公則不然曰吾唯知練兵選將<lb/>
　積穀豐財而已余觀東軒筆録載韓公欲五路進兵<lb/>
　以襲平夏范公不可韓公遣尹師魯至慶州約進兵<lb/>
　范公曰我師新敗士卒氣沮但當謹守以觀其變豈<lb/>
　可輕兵深入師魯歎曰公於此乃不及韓公也韓公<lb/>
　嘗云大凡用兵當先置勝負於度外公何區區過慎<lb/>
　如此范公曰大軍一動萬命所懸乃可置於度外乎<lb/>
　師魯不能强而還韓公遂舉兵次好水川元昊設伏<lb/>
<pb n="KR3j0127_WYG_008-16a"/>
　我師䧟没大將任福死之韓公遽還至半塗亡者之<lb/>
　父兄妻子數千人號於馬首持故衣紙錢招魂而哭<lb/>
　曰汝昔從招討出征今招討歸而汝死矣汝之魂識<lb/>
　亦能從招討以歸乎哀慟之聲震天地韓公掩泣駐<lb/>
　馬不能進范公聞之歎曰當是時難置勝負於度外<lb/>
　也國朝人物當以范文正為第一富韓皆不及富公<lb/>
　欲誅晁仲約其見亦不逮范公余嘗有詩云奮髯要<lb/>
　斬高郵守攘臂甘驅好水軍到得繞牀停轡日始知<lb/>
<pb n="KR3j0127_WYG_008-16b"/>
　心服范希文<lb/>
劉元城貶梅州章惇輩必欲殺之郡有土豪兇人也以<lb/>
　貲得官往來京師見章惇自言能殺元城惇大喜即<lb/>
　除本路轉運判官其人驅車速還及境郡守遣人告<lb/>
　元城元城略處置後事與客笑談飲酒以待之至夜<lb/>
　半忽聞鐘聲問之則其人忽嘔血死矣秦檜晚年嘗<lb/>
　一夕秉燭獨入小閣治文書至夜分蓋欲盡殺張徳<lb/>
　逺胡邦衡諸君子凡十一人區處旣定只俟明早奏<lb/>
<pb n="KR3j0127_WYG_008-17a"/>
　行之四更忽得疾數日而卒檜父嘗為靜江府古縣<lb/>
　令守帥胡舜陟欲為檜父立祠於縣以為逢迎計縣<lb/>
　令高登剛正士也堅不奉命舜陟大怒文致其罪送<lb/>
　獄鍛鍊備極慘毒登幾不能堪未數日舜陟忽殂登<lb/>
　乃獲免近時大理評事胡夢昱以直言貶象郡過桂<lb/>
　林帥錢宏祖欲害之未及有所施行亦暴亡嗚呼謂<lb/>
　天不佑忠賢可乎<lb/>
朱文公云齊人歸女樂説者為受女樂必怠於政事故<lb/>
<pb n="KR3j0127_WYG_008-17b"/>
　孔子遂行然以史記觀之又似夫子懼其讒毁而去<lb/>
　如曰彼婦之口可以出走是已魯仲連論帝秦之害<lb/>
　亦曰彼又將使其子女讒妾為諸侯妃處梁之宫梁<lb/>
　君安得晏然而已乎想當時列國多此等事故夫子<lb/>
　不得不星夜急走余謂齊人但欲蠱魯君之心君心<lb/>
　旣蠱則所謂怠於政事聴讒嫉賢之事自然色色有<lb/>
　之楊誠齋云人主之治天下必先正其治之之主人<lb/>
　臣之相其君必先正其人主之主而小人敵國之欲<lb/>
<pb n="KR3j0127_WYG_008-18a"/>
　傾人之國也必先敗其人主之主而已齊人懲於夾<lb/>
　谷而謀魯也不以齊謀魯也以魯謀魯也魯以女樂<lb/>
　罷朝而孔子行則先敗其用孔子之主也孰謂用孔<lb/>
　子之主非魯君之心乎<lb/>
苗傅劉正彦之亂張魏公在秀州謀舉勤王之師苗劉<lb/>
　偽詔至大赦厚犒諸軍公潜於府庫中尋舊詔書令<lb/>
　人馳往十數里外易其詔旣至令僚屬宣詔但為撫<lb/>
　諭之詞略張於譙樓旋即斂之大犒諸軍羣情頼以<lb/>
<pb n="KR3j0127_WYG_008-18b"/>
　不揺時張俊亦在秀州公深結之㑹韓世忠舟師亦<lb/>
　至公與世忠對哭因饗俊世忠將士呼諸將校至前<lb/>
　抗聲問曰今日之事孰逆孰順皆對曰賊逆我順又<lb/>
　曰若浚此舉違天悖人可取浚頭歸苗傅不然一有<lb/>
　退縮悉以軍法從事衆皆感憤遂勒兵行次臨平逆<lb/>
　黨屯拒不得前世忠等摶戰大破之傅正彦遁入閩<lb/>
　追獲斬首拜公知樞宻院事時年纔三十二<lb/>
楊誠齋贈抄經頭陀詩云刺血抄經奈若何十年依舊<lb/>
<pb n="KR3j0127_WYG_008-19a"/>
　一頭陀袈裟未着言多事着了袈裟事更多今世儒<lb/>
　生竭半生之精力以應舉覔官幸而得之便指為富<lb/>
　貴安逸之媒非特於學問切己事不知盡心而書冊<lb/>
　亦幾絶交如韓昌黎所謂墻角君看短檠棄陳后山<lb/>
　所謂一登吏部選筆硯隨掃除者多矣是未知着了<lb/>
　袈裟之事更多也余同年李南金登第後畫師以冠<lb/>
　裳冩其真南金題詩云落魄江湖十二年布衫闊袖<lb/>
　裹風煙如今各様新装束典却清狂賣却顛雖一時<lb/>
<pb n="KR3j0127_WYG_008-19b"/>
　戲語然知紳裳之東縳非韋布比而加意檢束亦自<lb/>
　有味<lb/>
　<lb/>
　<lb/>
　<lb/>
　<lb/>
　<lb/>
　鶴林玉露卷八<lb/>
</p>
<p>
</p>
  </div>
<div>
<head>鶴林玉露巻九</head> <lb/>
    <p>
<pb n="KR3j0127_WYG_009-1a"/>
欽定四庫全書<lb/>
　鶴林玉露巻九<lb/>
　　　　　　　　　　　　宋　羅大經　撰<lb/>
趙昌父云古人以學為詩今人以詩為學夫以詩為學<lb/>
　自唐以來則然如嘔出心肝搯擢胃腎此生精力盡<lb/>
　於詩者是誠弊精神於無用矣乃若古人亦何嘗以<lb/>
　學為詩哉今觀國風間出於小夫賤隸婦人女子之<lb/>
　口未必皆學也而其言優柔諄切忠厚雅正後之經生<lb/>
<pb n="KR3j0127_WYG_009-1b"/>
　學士雖窮年畢世未必能措一辭正使以後世之學<lb/>
　為詩其胸中之不淳不正必有不能掩者矣雖貪者<lb/>
　賦㢘仕者賦隠逸詩亦豈能逃識者之眼哉如白樂<lb/>
　天之詩曠達閒適意輕軒冕孰不信之然朱文公獨<lb/>
　謂樂天人多說其清髙其實愛官職詩中及富貴處<lb/>
　皆說得口津津地涎出可謂能窺見其微矣嗟夫樂<lb/>
　天之言且不可盡信况餘人乎楊誠齋云古人之詩<lb/>
　天也後世之詩人焉而已此論得之<lb/>
<pb n="KR3j0127_WYG_009-2a"/>
古人觀理每於活處看故詩曰鳶飛戾天魚躍于淵夫<lb/>
　子曰逝者如斯夫不舎晝夜又曰山梁雌雉時哉時<lb/>
　哉孟子曰觀水有術必觀其瀾又曰原泉混混不舎<lb/>
　晝夜明道不除窻前草欲觀其意思與自家一般又<lb/>
　養小魚欲觀其自得意皆是於活處看故曰觀我生<lb/>
　觀其生又曰復其見天地之心學者能如是觀理胸<lb/>
　襟不患不開濶氣象不患不和平<lb/>
陸象山在荆門上元不設醮但合士民於公㕔前聽講<lb/>
<pb n="KR3j0127_WYG_009-2b"/>
　洪範皇極斂時五福一段謂此卽為民祈福也今世<lb/>
　聖莭令僧陞法座祝聖壽而郡守以下環坐而聽之<lb/>
　殊無義理程大昌鄭丙在建寧並不許僧陞堂說法<lb/>
　朱文公在臨漳且令隨例祝香不許人問話余謂若<lb/>
　祖象山之法但請教官陞郡庠講席講詩天保一篇<lb/>
　以見歸美報上之意亦自雅馴<lb/>
莊子謂至人入水不濡入火不熱如周公遭變而赤舄<lb/>
　几几孔子厄陳而絃歌自如皆至人也不濡不熱言<lb/>
<pb n="KR3j0127_WYG_009-3a"/>
　其心耳非言其血肉之身也<lb/>
杜陵詩云不分桃花紅勝錦生憎栁絮白於綿初讀只<lb/>
　似童子屬對之語及細思之乃送杜侍御入朝蓋錦<lb/>
　綿皆有用之物而桃花栁絮乃以區區之顔色而勝<lb/>
　之亦猶小人以巧言令色而勝君子也侍御分别邪<lb/>
　正之官故以此告之觀不分生憎之語其剛正嫉邪<lb/>
　可見矣<lb/>
韓平原作南園於吳山之上其中有所謂村莊者竹籬<lb/>
<pb n="KR3j0127_WYG_009-3b"/>
　茅舎宛然田家氣象平原嘗遊其間甚喜曰撰得絶<lb/>
　似但欠雞鳴犬吠耳旣出莊遊他所忽聞莊中雞犬<lb/>
　聲令人視之乃府尹所為也平原大笑益親愛之太<lb/>
　學諸生有詩曰堪笑明庭鴛鷺甘作村莊犬雞一日<lb/>
　冰山失勢湯燖鑊煮刀刲<lb/>
岳武穆家謝昭雪表云青編塵乙夜之觀白簡悟壬人<lb/>
　之譛甚工<lb/>
王荆公論末世風俗云賢者不得行道不肖者得行無<lb/>
<pb n="KR3j0127_WYG_009-4a"/>
　道賤者不得行禮貴者得行無禮其論精矣嗟夫荆<lb/>
　公生於本朝極盛之時猶有此歎况愈降愈下乎<lb/>
荆公詩云卧占寛閒五百弓盖佛家以四肘為弓肘一<lb/>
　尺八寸四肘蓋七尺二寸其說出譯梵<lb/>
紹熙甲寅孝宗升遐光宗疾不能喪中外人情洶洶襄<lb/>
　陽兵官陳應祥歸正人也欲乗此為變結約已定其<lb/>
　間一卒買卜於市所謂白羊先生者卜者詰之曰此<lb/>
　卜將何用觀所占是要殺爺殺娘底事大不好莫做<lb/>
<pb n="KR3j0127_WYG_009-4b"/>
　却吉其人色動時都統馮湛帳前適有一人在傍知<lb/>
　見遂濳跡至一茶肆與之語紿以已得罪於湛倘有<lb/>
　所謀願預一人之數卒始不肯言再三問之乃以實<lb/>
　告但深以卜不吉為疑其人曰若疑其不吉當與汝<lb/>
　同首可轉禍為福卒然之然恐無騐乃引其人詣陳<lb/>
　曰此人都統帳前人也近偶得罪可為内應陳始不<lb/>
　信再三言之乃與以白巾一告以期約其人與卒急<lb/>
　詣湛告變時張定叟作帥湛擕首狀告定叟時定叟<lb/>
<pb n="KR3j0127_WYG_009-5a"/>
　方卧起與湛密議定復就寢徐令具酒肴與客飲遣<lb/>
　數人請陳及其他一二兵官同來面以首狀及白巾<lb/>
　詰之陳辭屈乃集衆於教場射殺之二人及白羊先<lb/>
　生皆補官<lb/>
莊子之文以無為有戰國策之文以曲作直東坡平生<lb/>
　熟此二書故其為文横說竪說惟意所到俊辨痛快<lb/>
　無復滯礙其論刑賞也曰當堯之時臯陶為士將殺<lb/>
　人皋陶曰殺之三堯曰宥之三故天下畏皋陶執法<lb/>
<pb n="KR3j0127_WYG_009-5b"/>
　之堅而樂堯用刑之寛其論武王也曰使當時有良<lb/>
　史如董狐者則南巢之事必以叛書牧野之事必以<lb/>
　殺書而湯武仁人也必將為法受惡周公作無逸曰<lb/>
　殷王中宗及髙宗及祖甲及我周文王兹四人廸哲<lb/>
　上不及湯下不及武王其以是哉其論范増也曰増<lb/>
　始勸項梁立義帝諸侯以此服從中道而弑之非増<lb/>
　意也夫豈獨非其意將必力爭而不聽也不用其言<lb/>
　而殺其所立羽之疑増自此始矣其論戰國任俠也<lb/>
<pb n="KR3j0127_WYG_009-6a"/>
　曰楚漢之禍生民盡矣豪傑宜無㡬而代相陳豨從<lb/>
　車千乗蕭曹為政莫之禁也豈懲秦之禍以為爵禄<lb/>
　不能盡縻天下之士故少寛之使得或出於此也邪<lb/>
　凡此類皆以無為有者也其論厲法禁也曰商鞅韓<lb/>
　非之刑非舜之刑而所以用刑者則舜之術也其論<lb/>
　唐太宗征遼也曰唐太宗旣平天下而又嵗嵗出師<lb/>
　以從事於夷狄蓋晚而不倦暴露於千里之外親擊<lb/>
　髙麗者再焉凡此者皆所以爭先而處强也其論従<lb/>
<pb n="KR3j0127_WYG_009-6b"/>
　衆也曰宋襄公雖行仁義失衆而亡田常雖不義得<lb/>
　衆而强是以君子未論行事之是非先觀衆心之向<lb/>
　背謝安之用諸桓未必是而衆之所樂則國以乂安<lb/>
　庾亮之召蘇峻未必非而勢有不可則反成危辱凡<lb/>
　此類皆以曲作直者也葉水心云蘇文架虚行危縦<lb/>
　横倐忽數百千言讀者皆如其欲出推者莫知其所<lb/>
　自來古今議論之傑也<lb/>
葉水心云唐時道州西原蠻掠居民而諸使調登符牒<lb/>
<pb n="KR3j0127_WYG_009-7a"/>
　乃至二百函故元結詩以為賊之不如杜少陵遂有<lb/>
　粲粲元道州前賢畏後生之語蓋一經兵亂不肖之<lb/>
　人妄相促迫草芥其民賊猶未足以為病而官吏相<lb/>
　與亡其國矣至哉言乎古今國家之亡兆之者夷狄<lb/>
　盗賊而成之者不肖之官吏也且非特兵亂之後暴<lb/>
　驅虐取吾民而已方其變之始也不務為弭變之道<lb/>
　乃以幸變之心施激變之術張皇其事誇大其功借<lb/>
　生靈之性命為富貴之梯媒甚者假夷狄盗賊以邀<lb/>
<pb n="KR3j0127_WYG_009-7b"/>
　脅其君展轉滋蔓日甚一日而國隨之矣<lb/>
唐太宗相房𤣥齡二十三年用魏徴及相十八年此外<lb/>
　惟李林甫元載最久國朝魏野贈王文正詩云太平<lb/>
　宰相年年出君在中書十二秋蓋以為最久矣至蔡<lb/>
　京秦檜皆及十八九年近時史衛王獨專國秉至二<lb/>
　十六年此古今所無至晚年得末疾猶專國秉數年<lb/>
　尤古今所無故洪舜俞詩云陰陽眠燮理<lb/>
東坡謫儋耳道經南安於一寺壁間作叢竹醜石甚竒<lb/>
<pb n="KR3j0127_WYG_009-8a"/>
　韓平原當國劄下本軍取之守臣親監臨以紙糊壁<lb/>
　全堵脫而龕之以獻平原大喜置之閱古堂中平原<lb/>
　敗籍其家壁入祕書省著作庭辛夘之火焚右文殿<lb/>
　道山堂而著作庭幸無恙壁至今猶存坡之北歸經<lb/>
　過韶州月華寺值其改建法堂僧丐坡題梁坡欣然<lb/>
　援筆右梁題嵗月左梁題云天子萬年永作神主斂<lb/>
　時五福敷錫庶民地獄天宫同為淨土有性無性齊<lb/>
　成佛道右梁題字一夕為盗所竊左梁字尚存余嘗<lb/>
<pb n="KR3j0127_WYG_009-8b"/>
　見之墨色如新坡歸至常州報恩寺僧堂新成以板<lb/>
　為壁坡暇日題寫㡬遍後黨禍作凡坡之遣墨所在<lb/>
　搜毁寺僧以厚紙糊壁塗之以漆字賴以全至紹興<lb/>
　中詔求蘇黄墨跡時僧死久矣一老頭陀知之以告<lb/>
　郡守除去漆紙字畫宛然臨本以進髙宗大喜老頭<lb/>
　陀得祠曹牒為僧<lb/>
劉禹錫作九日詩欲用餻字以其不經見迄不敢用故<lb/>
　宋子京詩云劉郎不敢題餻字虚負詩中一世豪然<lb/>
<pb n="KR3j0127_WYG_009-9a"/>
　白樂天詩云移坐就菊叢餻酒前羅列則固已用之<lb/>
　矣劉白倡和之時不知曽談及此否<lb/>
張子房欲為韓報讐乃捐金募死士於博浪沙中以鐵<lb/>
　椎狙擊始皇誤中其副車始皇大怒索三日不獲未<lb/>
　逾年始皇竟死自此陳勝吳廣田儋項梁之徒始相<lb/>
　尋而起是禠祖龍之魄倡羣雄之心皆子房一擊之<lb/>
　力也其關係豈小哉余嘗有詩云不惜黄金募鐵椎<lb/>
　祖龍身在魄先飛齊田楚項紛紛起輸與先生第一<lb/>
<pb n="KR3j0127_WYG_009-9b"/>
　機<lb/>
李太白云剗却君山好平鋪湘水流杜子美云所却月<lb/>
　中桂清光應更多二公所以為詩人冠冕者胸襟濶<lb/>
　大故也此皆自然流出不假安排<lb/>
左氏傳王子朝之亂晉命諸侯輸周粟宋樂大心不可<lb/>
　晉士伯折之乃受牒而歸今世臺府移文屬郡曰牒<lb/>
　蓋春秋時霸主於列國已用之矣<lb/>
今江湖間俗語謂錢之薄惡者曰慳錢按賈誼疏云今<lb/>
<pb n="KR3j0127_WYG_009-10a"/>
　法錢不立農民釋其耒耜冶鎔炊炭姦錢日多俗音<lb/>
　訛以姦為慳爾<lb/>
左氏傳吳師在魯微虎欲宵攻王舍擇卒三百有若與<lb/>
　焉葉水心曰有若尚刼寨何况他人余謂吳師壓魯<lb/>
　魯亡無日有若視父母之邦阽危如此義氣所激願<lb/>
　與宵攻之列使誠因是而死得死所矣豈不賢於子<lb/>
　路之死乎水心以為刼寨過矣<lb/>
周易無皆作无王述曰天屈西北為无蓋東南為春夏<lb/>
<pb n="KR3j0127_WYG_009-10b"/>
　陽之伸也故萬物敷榮西北為秋冬陽之屈也故萬<lb/>
　物老死老死則無矣此字說之有意味者也<lb/>
廬陵士友藏朱文公一小簡真跡云便中承書知比日<lb/>
　侍奉安佳吾子讀書比復如何只是専一勤苦無不<lb/>
　成就第一更切檢東操守不可放逸親近師友莫與<lb/>
　不勝己者往來熏染習熟壞了人也景陽想已赴省<lb/>
　季章當只在家凡百必能盡心苦口切須承稟不可<lb/>
　有違諺云成人不自在自在不成人此言雖淺然實<lb/>
<pb n="KR3j0127_WYG_009-11a"/>
　切至之論千萬勉之大學說漫納試讀之不曉處可<lb/>
　問季章也未卽相見千萬為門户自愛此簡蓋與其<lb/>
　親戚卑行也大全集所不載後生晚輩能寫一通置<lb/>
　之坐側朝夕觀省何患不做好人景陽姓許名子春<lb/>
　季章姓劉名黼皆廬陵醇儒從文公學季章後為特<lb/>
　奏第一人<lb/>
開禧用兵諸將皆敗唯畢再遇數有功敵常以水櫃敗<lb/>
　我再遇夜縳藁人數千衣以甲胄持旗幟戈矛儼立<lb/>
<pb n="KR3j0127_WYG_009-11b"/>
　成行昧爽鳴鼓敵人驚視亟放水櫃旋知其非真也<lb/>
　甚沮乃出師攻之敵大敗又嘗引敵與戰且前且却<lb/>
　至於數四視日已晚乃以香料煮黒豆布地上復前<lb/>
　搏戰佯為敗走敵乗勝追逐其馬已饑聞豆香皆就<lb/>
　食鞭之不前我師反攻之敵人馬死者不勝計又嘗<lb/>
　與敵對壘度敵兵至者日衆難與爭鋒一夕拔營去<lb/>
　慮來相追乃留旗幟於營并縳生羊置其前二足於<lb/>
　鼓上擊鼓有聲敵不覺其為空營復相持竟日及覺<lb/>
<pb n="KR3j0127_WYG_009-12a"/>
　欲追則已逺矣近時沅州蠻叛荆湖制司遣兵討之<lb/>
　蠻以竹為箭傅以毒藥略着人肉血濡縷無不立死<lb/>
　官軍畏之莫敢前乃祖再遇之智裝束藁人羅列焜<lb/>
　耀蠻見之以為官軍萬矢俱發伺其矢盡乃出兵攻<lb/>
　之直擣其穴一戰而平<lb/>
近時趙紫芝詩云一瓶茶外無祗待同上西樓看晚山<lb/>
　世以為佳然杜少陵云莫嫌野外無供給乗興還來<lb/>
　看藥欄卽此意也杜子野詩云尋常一樣窻前月纔<lb/>
<pb n="KR3j0127_WYG_009-12b"/>
　有梅花便不同世亦以為佳然唐人詩云世間何處<lb/>
　無風月纔到僧房分外清亦此意也欲道古人所未<lb/>
　道信矣其難矣紫芝又有詩云野水多於地春山半<lb/>
　是雲世尤以為佳然余讀文苑英華所載唐詩兩句<lb/>
　皆有之但不作一處耳唐僧詩云河分岡勢斷春入<lb/>
　燒痕青有僧嘲其蹈襲云河分岡勢司空曙春入燒<lb/>
　痕劉長卿不是師兄偷古句古人詩句犯師兄此雖<lb/>
　戯言理實如此作詩者豈故欲竊古人之語以為已<lb/>
<pb n="KR3j0127_WYG_009-13a"/>
　語哉景意所觸自有偶然而同者蓋自開闢以至於<lb/>
　今只是如此風花雪月只是如此人情物態<lb/>
伯夷不立於惡人之朝不與惡人言可謂離世絶俗矣<lb/>
　然不念舊惡未嘗流於刻薄也栁下惠視袒裼裸裎<lb/>
　焉能凂我可謂和光同塵矣然不以三公易其介未<lb/>
　甞流於茍賤也此其所以為百世師歟東漢徐孺子<lb/>
　矯矯特立諸公薦辟皆不就然及薦辟者死炙雞漬<lb/>
　酒萬里赴弔於清髙不混俗之中有忠厚不忘恩之<lb/>
<pb n="KR3j0127_WYG_009-13b"/>
　意其為東漢人物之冠冕不亦宜乎<lb/>
山谷題𤣥真子圖詞所謂人間底是無波處一日風波<lb/>
　十二時者固已妙矣張仲宗詞云釣笠披雲青嶂曉<lb/>
　橛頭細雨春江渺白鳥飛來風滿棹收綸了漁童拍<lb/>
　手樵青笑明月太虚同一照浮家泛宅忘昏曉醉眼<lb/>
　冷看朝市閙煙波老誰能惹得閒煩惱語意尤飄逸<lb/>
　仲宗年逾四十即掛冠後因作詞送胡澹庵貶新州<lb/>
　忤秦檜亦得罪其標致如此宜其能道𤣥真子心事<lb/>
<pb n="KR3j0127_WYG_009-14a"/>
自古夷狄盗賊之禍所以蔓延滋長日深一日其終或<lb/>
　至於亡國者皆將帥之臣玩冦以自安養冦以自固<lb/>
　譽冦以自重也故杜少陵詩其於王室播遷之禍每<lb/>
　每深責將帥如云將帥蒙恩澤兵戈有嵗年至今勞<lb/>
　聖主何以報皇天又云登壇名絶假報主爾何遲又<lb/>
　云天地日流血朝廷誰請纓又云獨使至尊憂社稷<lb/>
　諸公何以答昇平皆是意也然將帥之不用命實由<lb/>
　於朝廷駕御操縱之無法古人云譬如養鷹飽則颺<lb/>
<pb n="KR3j0127_WYG_009-14b"/>
　去我太祖之御諸將有守邊一二十年而不遷官者<lb/>
　蓋謂扞禦免侵軼特僅不失職耳非有戰勝攻取官<lb/>
　固不可妄遷也至於曹彬之平江南功亦不細矣然<lb/>
　使相之除終至吝惜止於賜錢百萬而已夫太祖豈<lb/>
　食言之君而曹彬亦豈飽則颺去之人哉英君誼辟<lb/>
　逺慮微權衆人固不識也近世以來將帥守邊僅免<lb/>
　侵軼及至嵗終則論功行賞屢遷不一遷不知使其<lb/>
　能掃清關河哭單于於陰山又將何以賞之少陵詩<lb/>
<pb n="KR3j0127_WYG_009-15a"/>
　云今日翔麟馬先宜駕鼔車無勞問河北諸將覺榮<lb/>
　華言雖翔麟之馬亦必先使之駕鼓車由賤而後可<lb/>
　以致貴今諸將驟登貴顯如馬之未駕鼓車而遽駕<lb/>
　玉輅安於榮華志得意滿無復驅攘之志河北叛亂<lb/>
　決難討除無勞問也又云雜虜横戈數功臣甲第髙<lb/>
　亦此意<lb/>
漢食貨志云冬民旣入婦人相從夜績女工一月得四<lb/>
　十五日注謂每日又得半夜為四十五日也然則農<lb/>
<pb n="KR3j0127_WYG_009-15b"/>
　之宵爾索綯儒之短檠夜誦豈可少哉胡澹庵書遺<lb/>
　從子維寧曰古之君子學欲其日益善欲其日加徳<lb/>
　欲其日起身欲其日省體欲其日强行欲其日見心<lb/>
　欲其日休道欲其日章以為未也又曰日知其所亡<lb/>
　見其所不見一日不使其躬怠焉其愛日如是足矣<lb/>
　猶以為未也必時習焉無一時不習也必時敏焉無<lb/>
　一時不敏也必時術焉無一時不術也必時中焉無<lb/>
　一時不中也其競時如是可以已矣猶以為未也則<lb/>
<pb n="KR3j0127_WYG_009-16a"/>
　曰夜者日之餘也吾必繼晷焉燈必親薪必燃膏必<lb/>
　焚燭必秉蠟必濡螢必照月必帶雪必映光必隙明<lb/>
　必借暗則記嗚呼如此極矣然而君子又曰終夜不<lb/>
　寢必如孔子雞鳴而起必如大舜坐以待旦必如周<lb/>
　公然則何時而已邪范寗曰君子之為學也沒身而<lb/>
　已矣<lb/>
衛青少服役平陽公主家後為大將軍貴顯震天下公<lb/>
　主仳離擇配左右以為無如大將軍公主曰此我家<lb/>
<pb n="KR3j0127_WYG_009-16b"/>
　馬前奴也不可已而遍擇羣臣貴顯無踰大將軍者<lb/>
　迄歸大將軍丁晉公起甲第鉅麗無比軍卒楊杲宗<lb/>
　躬負土之役勞苦萬狀後杲宗以外戚起家晉公得<lb/>
　罪貶海上朝廷以其第賜杲宗居之三十年世事翻<lb/>
　覆如此古詩云君不見河陽花今如泥土昔如霞又<lb/>
　不見武昌栁春作青絲秋作帚人生馬耳射東風栁<lb/>
　色桃花豈長久秦時東陵千户侯華蟲被體腰蒼璆<lb/>
　漢初沛邑刀筆吏折腰如磬頭搶地蕭相厥初謁邵<lb/>
<pb n="KR3j0127_WYG_009-17a"/>
　平中庭百拜百不譍邵平後來謁蕭相故侯一拜一<lb/>
　惆悵萬事反覆何所無二子豈是大丈夫窮通流坎<lb/>
　皆偶爾摶扶未必賢搶榆華胥别是一天地醉鄉何<lb/>
　曽有生死儂欲與君歸去來千愁萬恨付一杯<lb/>
朱文公云二蘇以精深敏妙之文煽傾危變幻之習又<lb/>
　云早拾蘇張之緒餘晚醉佛老之糟粕余謂此文公<lb/>
　二十八字彈文也自程蘇相攻其徒各右其師孝宗<lb/>
　最重大蘇之文御製序賛太學翕然誦讀所謂人傳<lb/>
<pb n="KR3j0127_WYG_009-17b"/>
　元祐之學家有眉山之書蓋紀實也文公每與其徒<lb/>
　言蘇氏之學壞人心術學校尤宜禁絶編楚詞後語<lb/>
　坡公諸賦皆不取惟收胡麻賦以其文類橘頌編名<lb/>
　臣言行録於坡公議論所取甚少<lb/>
有日者謁黄直卿云善筭星數知人禍福直卿曰吾亦<lb/>
　有箇大筭數書曰惠廸吉從逆凶作善降之百祥作<lb/>
　不善降之百殃大學曰言悖而出者亦悖而入貨悖<lb/>
　而入者亦悖而出此箇數亘古今不差豈不優於子<lb/>
<pb n="KR3j0127_WYG_009-18a"/>
　之筭數乎<lb/>
眞西山論菜云百姓不可一日有此色士大夫不可一<lb/>
　日不知此味余謂百姓之有此色正縁士大夫不知<lb/>
　此味若自一命以上至於公卿皆得咬菜根之人則<lb/>
　當必知其職分之所在矣百姓何愁無飯喫<lb/>
　<lb/>
　<lb/>
　<lb/>
<pb n="KR3j0127_WYG_009-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鶴林玉露卷九<lb/>
</p>
<p>
</p>
  </div>
<div>
<head>鶴林玉露卷十</head> <lb/>
    <p>
<pb n="KR3j0127_WYG_010-1a"/>
欽定四庫全書<lb/>
　鶴林玉露卷十<lb/>
　　　　　　　　　　　　宋　羅大經　撰<lb/>
韓魏公曰養兵雖非古然亦自有利處議者但謂不如<lb/>
　漢唐調兵於民獨不見杜甫石壕吏一篇調兵於民<lb/>
　其弊乃如此後世旣收拾强悍無賴者養之以為兵<lb/>
　良民雖稅斂良厚而終身保骨肉相聚之樂父子兄<lb/>
　弟夫婦免生離死别之苦此豈小事魏公此論可謂<lb/>
<pb n="KR3j0127_WYG_010-1b"/>
　至當余觀梅聖俞寳元間為葉縣宰詔書令民三丁<lb/>
　籍一立校與長號弓箭手以備不虞田里騷然聖俞<lb/>
　作田家詩云誰道田家樂春稅秋未足里胥叩我門<lb/>
　日夕苦煎促盛夏流潦多白水髙於屋水旣害我菽<lb/>
　蝗又食我粟前月詔書來生齒復版録三丁籍一壯<lb/>
　惡使操弓韣州符令又嚴老吏持鞭朴搜索雅與艾<lb/>
　唯存跛無目田閭敢怨嗟父子各悲哭南畝焉可事<lb/>
　買箭賣牛犢愁氣變久雨鐺缶空無粥盲跛不能耕<lb/>
<pb n="KR3j0127_WYG_010-2a"/>
　死亡在遲速我聞誠所慚徒爾叨君禄却詠歸去來<lb/>
　刈薪向深谷又汝墳貧女云汝墳貧家女行哭音悽<lb/>
　愴自言有老父孤獨無丁壯郡吏來何暴縣官不敢<lb/>
　抗督遣勿稽留龍鍾去持杖勤勤囑四鄰幸願相倚<lb/>
　傍適聞閭里歸問訊疑猶强果聞寒雨中僵死壤河<lb/>
　上弱質無以託横屍無以葬生女不如男雖存何以<lb/>
　當拊膺呼蒼天生死將奈向觀此二詩與石壕吏等<lb/>
　篇何以異當是時乃太平極盛之時而一有籍民為<lb/>
<pb n="KR3j0127_WYG_010-2b"/>
　兵之令便覺氣象與天寳相似乃知養兵之制實萬<lb/>
　世之仁而魏公之說不可易也然魏公旣知籍民為<lb/>
　兵之害矣而陜西義勇之制實出於公雖司馬温公<lb/>
　極言其不便竟不為止又何與前言相戾也<lb/>
杜詩云江蓮揺白羽天棘夢青絲下句殊不可曉說者<lb/>
　曰天棘栁也或曰天門冬也夢當作弄旣無考據意<lb/>
　亦短淺譚浚明嘗為余言此出佛書終南長老入定<lb/>
　夢天帝賜以青棘之香蓋言江蓮之香如所夢天棘<lb/>
<pb n="KR3j0127_WYG_010-3a"/>
　之香爾此詩為僧齊已賦故引此事余甚喜其說然<lb/>
　終未知果出何經近閱葉石林過庭録亦言此句出<lb/>
　佛書則浚明之言宜可信<lb/>
山谷晚年作日録題曰家乗取孟子晉之乗之義謫死<lb/>
　宜州永州有唐生者從之㳺為之經紀後事收拾遺<lb/>
　文獨所謂家乗者倉忙間為人竊去尋訪了不可得<lb/>
　後百餘年史衛王當國乃有得之以獻者衛王甚珍<lb/>
　之後黄伯庸帥蜀以其為雙井之族乃以贐其行<lb/>
<pb n="KR3j0127_WYG_010-3b"/>
建炎中大駕駐維揚康伯可上中興十策一請皇帝設<lb/>
　壇與羣臣六軍縞素戎服以必兩宫之歸二請移蹕<lb/>
　關中治兵積粟號召兩河為雪恥計東南不足立事<lb/>
　三請略去常制為馬上治用漢故事選天下英俊日<lb/>
　侍左右講求天下利病通達外情四請河北未陷州<lb/>
　郡朝廷不復置吏詔土人自相推擇各保鄉社以兩<lb/>
　軍屯要害為聲援滑州置留府通接號令五請刪内<lb/>
　侍百司州縣冗員文書務簡實以省財便事六請大<lb/>
<pb n="KR3j0127_WYG_010-4a"/>
　赦與民更始前事一切不問不限文武不次登用以<lb/>
　收人心七請北人避胡挈郡邑南來以從吾君者其<lb/>
　首領皆豪傑當待之以將帥不可指為盗賊八請増<lb/>
　損保甲之法團結山東京東西兩淮之民以備不虞<lb/>
　九請講求漢唐漕運江淮道塗置使以餽關中十請<lb/>
　許天下直言便宜州郡卽日繳奏置籍親覽以廣豪<lb/>
　傑進用之路時宰相汪黄輩不能聽用而伯可名聲<lb/>
　由是甚著余觀其策正大的確雖李伯紀趙元鎮亦<lb/>
<pb n="KR3j0127_WYG_010-4b"/>
　何以逺過然厥後秦檜當國伯可乃附㑹求進擢為<lb/>
　臺郎值慈寧歸飬兩宫燕樂伯可專應制為歌詞諛<lb/>
　艶粉飾於是聲名掃地而世但以比栁耆卿輩矣檜<lb/>
　死伯可亦貶五羊<lb/>
楞嚴經佛告波斯匿王汝年十三時見恒河水與今無<lb/>
　異是汝皮肉雖皺見精不皺以明身有老少而見精<lb/>
　常存身有死生而本性常在也晁文元嘗問隱者劉<lb/>
　海蟾以不死之道海蟾笑曰人何曽死而君乃畏之<lb/>
<pb n="KR3j0127_WYG_010-5a"/>
　求生乎所可死者形爾不與形俱滅者固常在也此理<lb/>
　本常理但異端說得黏皮著骨如易曰精氣為物㳺<lb/>
　魂為變孟子曰所過者化所存者神伊川曰堯舜㡬<lb/>
　千年其心至今在横渠曰物物故能過化性性故能<lb/>
　存神又曰存吾順事沒吾寧也說得多少混融<lb/>
楊誠齊月下傳杯詩云老夫渴急月更急酒落杯中月<lb/>
　先入領取青天併入來和月和天都蘸溼天旣愛酒<lb/>
　自古傳月不解飲真浪言舉杯將月一口吞舉頭見<lb/>
<pb n="KR3j0127_WYG_010-5b"/>
　月猶在天老夫大笑問客道月是一團還兩團酒入<lb/>
　詩腸風火發月入詩腸冰雪潑一杯未盡詩已成誦<lb/>
　詩向天天亦驚焉知萬古一骸骨酌酒更吞一團月<lb/>
　余年十許嵗侍家君竹谷老人謁誠齋親聞誠齋誦<lb/>
　此詩且曰老夫此作自謂彷彿李太白<lb/>
徐思叔題貧樂圖詩首句云迺翁畫灰教兒書嬌兒赤<lb/>
　骭玉雪膚厥妻曝日補破襦弊筐何有金十奴楊伯<lb/>
　子和云三間破屋一床書錦心繡口冰肌膚自紉枯<lb/>
<pb n="KR3j0127_WYG_010-6a"/>
　葉作袴襦此君便是長鬚奴王才臣和云大兒阻饑<lb/>
　頗廢書小兒忍寒粟生膚婦縱有褌無一襦不敢縁<lb/>
　此相庸奴三詩皆佳而後出者尤竒<lb/>
松栢之貫四時傲雪霜皆自拱把以至合抱惟竹生長<lb/>
　於旬日之間而干霄入雲其挺特堅貞乃與松栢等<lb/>
　此草木靈異之尤者也白樂天東坡潁濱與近時劉<lb/>
　子翬論竹甚詳皆未及此杜陵詩云平生憩息地必<lb/>
　種數竿竹梅聖俞云買山須買泉種樹須種竹信哉<lb/>
<pb n="KR3j0127_WYG_010-6b"/>
虞雍公初除樞密偶至陳丞相應求閣子内見楊誠齋<lb/>
　千慮策讀一篇歎曰東南乃有此人物某初除合薦<lb/>
　兩人當以此人為首應求導誠齋謁雍公一見握手<lb/>
　如舊誠齋曰相公且子細秀才子口頭言語豈可便<lb/>
　信雍公大笑卒援之登朝誠齋嘗言士大夫窮達初<lb/>
　不必容心某平生不能開口求薦然薦之改秩者張<lb/>
　魏公也薦之立朝者虞雍公也二公皆蜀人皆非有<lb/>
　平生雅故雍公有翹館録載當世人物甚詳<lb/>
<pb n="KR3j0127_WYG_010-7a"/>
詩莫尚乎興聖人言語亦有専是興者逝者如斯夫不<lb/>
　舎晝夜山梁雌雉時哉時哉無非興也特不曽櫽括<lb/>
　恊韻爾蓋興者因物感觸言在於此而意寄於彼義<lb/>
　味乃可識非若賦比之直言其事也故興多兼比賦<lb/>
　比賦不兼興古詩皆然今姑以杜陵詩言之發潭州<lb/>
　云岸花飛送客檣燕語留人蓋因飛花語燕傷人情<lb/>
　之薄言送客留人止有燕與花耳此賦也亦興也若<lb/>
　感時花濺淚恨别鳥驚心則賦而非興矣堂成云暫<lb/>
<pb n="KR3j0127_WYG_010-7b"/>
　止飛烏將數子頻來語燕定新巢盖因烏飛燕語而<lb/>
　喜已之攜雛卜居其樂與之相似此比也亦興也若<lb/>
　鴻鴈影来聨塞上脊令飛急到沙頭則比而非興也<lb/>
荆公詩云謀臣本自繫安危賤妾何能作禍基但願君<lb/>
　王誅宰嚭不愁宫裏有西施夫妲己者飛廉惡來之<lb/>
　所寄也褒姒者棸子膳夫之所寄也太真者林甫國<lb/>
　忠之所寄也女寵蠱君心而後憸壬階之以進依之<lb/>
　以安大臣格君之事必以逺聲色為第一義而謂不<lb/>
<pb n="KR3j0127_WYG_010-8a"/>
　愁宫裏有西施何哉范蠡霸越之後脫屣富貴扁舟<lb/>
　五湖可謂一塵不染矣然猶挾西施以行蠡非恱其<lb/>
　色也蓋懼其復以蠱吳者而蠱越則越不可保矣於<lb/>
　是挾之以行以絶越之禍基是蠡雖去越未嘗忘越<lb/>
　也曽謂荆公之見而不及蠡乎惟管仲之告齊桓公<lb/>
　以竪刁易牙開方為不可用而謂聲色為不害霸與<lb/>
　荆公之論略同其論商鞅曰今人未可非商鞅商鞅<lb/>
　能令政必行夫二帝三王之政何嘗不行奚獨有取<lb/>
<pb n="KR3j0127_WYG_010-8b"/>
　於鞅哉東坡曰商鞅韓非之刑非舜之刑而所以用<lb/>
　刑者則舜之術也此說猶回護不如荆公之直截無<lb/>
　忌憚其詠昭君曰漢恩自淺胡自深人生樂在相知<lb/>
　心推此言也茍心不相知臣可以叛其君妻可以棄<lb/>
　其夫乎其視白樂天黄金何日贖娥睂之句蓋天淵<lb/>
　懸絶也其論馮道曰屈已利人有諸佛菩薩之行唐<lb/>
　質肅折之曰道事十主更四姓安得謂之純臣荆公<lb/>
　乃曰伊尹五就湯五就桀亦可謂之非純臣乎其强<lb/>
<pb n="KR3j0127_WYG_010-9a"/>
　辨如此又曰有伊尹之志則放其君可也有周公之<lb/>
　志則誅其兄可也有周后妃之志則求賢審官可也<lb/>
　似此議論豈特執抝而已真悖理傷道也荀卿立性<lb/>
　惡之論法後王之論李斯得其說遂以亡秦今荆公<lb/>
　議論過於荀卿身試其說天下既受其毒矣章蔡祖<lb/>
　其說而推演之加以凶險安得不産靖康之禍乎荆<lb/>
　公論韓信曰貧賤侵陵富貴驕功名無復在芻蕘將<lb/>
　軍北面師降虜此事人間久寂寥論曹參曰束髪山<lb/>
<pb n="KR3j0127_WYG_010-9b"/>
　河百戰功白頭富貴亦成空華堂不着新歌舞却要<lb/>
　區區一老翁二詩意却甚正然其當國也偏執己見<lb/>
　凡諸君子之論一切指為流俗曽不如韓信之師李<lb/>
　左車曹參之師蓋公又何也<lb/>
楊子幼以南山種豆之句殺其身此詩禍之始也至於<lb/>
　空梁落燕泥之句庭草無人隨意緑之句非有所譏<lb/>
　刺徒以琱斵工巧為暴君所忌嫉至賈竒禍則詩真<lb/>
　可畏哉賈至謫岳州嚴武謫巴州杜少陵寄詩云賈<lb/>
<pb n="KR3j0127_WYG_010-10a"/>
　筆論孤憤嚴君賦㡬篇定知深意苦莫使衆人傳貝<lb/>
　錦無停織朱絲有斷絃浦鷗防碎首霜鶻不空拳蓋<lb/>
　深戒之也劉禹錫種桃之句不過感歎之詞耳非甚<lb/>
　有所譏刺也然亦不免於遷謫近世蔡持正數其罪<lb/>
　惡雖兩觀之誅亦不為過乃以車蓋亭絶句謂為譏<lb/>
　刺貶新州夫小人擿抉君子之詩文以為罪無怪也<lb/>
　君子豈可亦擿抉小人之詩文以為罪乎東坡文章<lb/>
　妙絶古今而其病在於好譏刺文與可戒以詩曰北<lb/>
<pb n="KR3j0127_WYG_010-10b"/>
　客若來休問事西湖雖好莫吟詩盖深恐其賈禍也<lb/>
　烏臺之勘赤壁之貶卒於不免觀其獄中詩云夢繞<lb/>
　雲山心似鹿魂飛湯火命如雞亦可哀矣然纔出獄<lb/>
　便賦詩云却對酒杯疑是夢試拈詩筆已如神略無<lb/>
　懲艾之意何也晚年自朱崖量移合浦郭功甫寄詩<lb/>
　云君恩浩蕩似陽春海外移來住海濱莫向沙邊弄<lb/>
　明月夜深無數採珠人其意亦深矣渡江以來詩禍<lb/>
　殆絶惟寳紹間中興江湖集出劉潛夫詩云不是朱<lb/>
<pb n="KR3j0127_WYG_010-11a"/>
　三能跋扈只縁鄭五欠經綸又云東風謬掌花權柄<lb/>
　却忌孤髙不主張敖器之詩云梧桐秋雨何王府楊<lb/>
　栁春風彼相橋曽景建詩云九十日春晴景少一千<lb/>
　年事亂時多當國者見而惡之並行貶斥景建布衣<lb/>
　也臨川人竟謫舂陵死焉其往舂陵也作詩曰挾䇿<lb/>
　行行訪楚囚也勝流落嶠南州鬢絲半是吴蠶吐襟<lb/>
　血全因蜀鳥流徑窄不妨隨繭栗路長那更聽鈎輈<lb/>
　家山千里雲千疊十口生離兩地愁<lb/>
<pb n="KR3j0127_WYG_010-11b"/>
自古豪傑之士立業建功定變弭難大抵以無所為而<lb/>
　為之者為髙三代人物固不待言下此如范蠡霸越<lb/>
　而扁舟五湖魯仲連下聊城而辭千金之謝却帝秦<lb/>
　而逃上爵之封張子房顛嬴蹶項而飄然從赤松子<lb/>
　遊皆足以髙出秦漢人物之上左太冲詩云功成不<lb/>
　受賞長揖歸田廬李太白詩云事了拂衣去深藏身<lb/>
　與名而世降俗末乃有激變稔禍欺君誤國殺人害<lb/>
　物以希功賞者是誠何心哉是誠何心哉<lb/>
<pb n="KR3j0127_WYG_010-12a"/>
漢髙帝晚嵗欲易太子蓋以吕后鷙悍惠帝仁柔為宗<lb/>
　社逺慮初非溺於戚姬之愛而為是邪謀也蘇老泉<lb/>
　謂帝之以太尉屬周勃及病中欲斬樊噲皆是知有<lb/>
　吕氏之禍可謂識帝之心者矣子房智人也乃引四<lb/>
　皓為羽翼使帝涕泣悲歌而止帝之泣豈為兒女子<lb/>
　而泣耶厥後趙王以酖亡惠帝以憂死向非吕后先<lb/>
　殂平勃交驩則劉氏無噍類而火徳灰矣杜牧之所<lb/>
　謂四老安劉是滅劉者誠哉是言也夫立子以長固<lb/>
<pb n="KR3j0127_WYG_010-12b"/>
　萬世之定法然亦有不容拘者泰伯遜而周以興建<lb/>
　成立而唐㡬危一得一失盖可見也夫子善齊桓首<lb/>
　止之盟而美泰伯為至徳蓋善齊桓者明萬世之常<lb/>
　經也美泰伯者示萬世之通誼也<lb/>
安子文與楊巨源李好義合謀誅逆曦旋殺巨源而專<lb/>
　其功久之朝廷疑其跋扈俾帥長沙子文盡室出蜀<lb/>
　嘗自賛云面目鄒搜行步藞䕢人言託住半周天我<lb/>
　道一場真戯耍今日到湖南又成閒話靶在長沙計<lb/>
<pb n="KR3j0127_WYG_010-13a"/>
　利析秋毫設㕔前豢豕成羣糞穢狼藉肥腯則烹而<lb/>
　賣之罷鎮捆載歸蜀厥後楊九鼎在蜀以刻剥致諸<lb/>
　軍之怨軍士莫簡倡亂殺九鼎剖其腹實以金銀曰<lb/>
　使其貪腹飽飫時子文家居散財結士生擒莫簡剖<lb/>
　心以祭九鼎再平蜀難<lb/>
余三十年前於釣臺壁間塵埃漫漶中得一詩云生涯<lb/>
　千頃水雲寛舒卷乾坤一釣竿夢裏偶然伸隻脚渠<lb/>
　知天子是何官不知何人作也句意頗佳近時戴式<lb/>
<pb n="KR3j0127_WYG_010-13b"/>
　之詩云萬事無心一釣竿三公不換此江山當初誤<lb/>
　識劉文叔惹起虚名滿世間句雖甚爽意實未然今<lb/>
　考史籍光武儒者也素號謹厚觀諸母之言可見矣<lb/>
　子陵意氣豪邁實人中龍故有狂奴之稱方其相友<lb/>
　於𨼆約之中傷王室之陵夷歎海宇之横潰知光武<lb/>
　為帝胄之英名義甚正所以激發其志氣而道之以<lb/>
　除兇剪逆吹火徳於既灰者當必有成謀矣異時披<lb/>
　圖興歎岸幘迎笑雄姿英發視向時謹敇之文叔如<lb/>
<pb n="KR3j0127_WYG_010-14a"/>
　二人焉子陵實隂有功於其間天下既定從容訪帝<lb/>
　共榻之卧足加帝腹情義如此子陵豈以匹夫自嫌<lb/>
　而帝亦豈以萬乗自居哉當是之時而欲使之俛首<lb/>
　為三公宜其不屑就矣史臣不察乃以之與周黨同<lb/>
　稱夫周黨特一𨼆士耳豈若子陵友真主於潛龍之<lb/>
　日而琢磨講貫𨼆然有功於中興之業者哉余嘗題<lb/>
　釣臺云平生謹敕劉文叔却與狂奴意氣投激發潜<lb/>
　龍雲雨志了知功跨鄧元侯講磨潜佐漢中興豈是<lb/>
<pb n="KR3j0127_WYG_010-14b"/>
　空標處士名堪笑史臣無卓識却將周黨與同稱<lb/>
脩水深山間有小溪其渡曰來蘇蓋子由貶髙安監酒<lb/>
　時東坡來訪之經過此渡鄉人以為榮故名以來蘇<lb/>
　嗚呼當時小人媒蘖摧挫欲置之死地而其所經過<lb/>
　之地溪翁野叟亦以為光華人心是非之公其不可<lb/>
　泯如此所謂石壓筍斜出者是也<lb/>
張乖崖為崇陽令一吏自庫中出視其鬂傍巾下有一<lb/>
　錢詰之乃庫中錢也乖崖命杖之吏勃然曰一錢何<lb/>
<pb n="KR3j0127_WYG_010-15a"/>
　足道乃杖我邪爾能杖我不能斬我也乖崖援筆判<lb/>
　云一日一錢千日一千繩鋸木斷水滴石穿自仗劔<lb/>
　下堦斬其首申臺府自劾崇陽人至今傳之蓋自五<lb/>
　代以來軍卒凌將帥胥吏凌長官餘風至此時猶未<lb/>
　盡除乖崖此舉非為一錢而設其意深矣其事偉矣<lb/>
馮京字當世鄂州咸寧人其父商也壯年無子將如京<lb/>
　師其妻授以白金數笏曰君未有子可以此為買妾<lb/>
　之資及至京師買一妾立劵償錢矣問妾所自來涕<lb/>
<pb n="KR3j0127_WYG_010-15b"/>
　泣不肯言固問之乃言其父有官因綱運欠折鬻妾<lb/>
　以為陪償之計遂惻然不忍犯遣還其父不索其錢<lb/>
　及歸妻問買妾安在具告以故妻曰君用心如此何<lb/>
　患無子居數月妻有娠將誕里中人皆夢鼓吹喧闐<lb/>
　迎狀元京乃生家貧甚讀書於灊山僧舍有犬京與<lb/>
　共學者烹食之僧訴之縣縣令命作偷狗賦援筆立<lb/>
　成警聯云團飯引來喜掉續貂之尾索綯牽去驚回<lb/>
　顧兔之頭令擊莭釋之延之上座明年遂作三元有<lb/>
<pb n="KR3j0127_WYG_010-16a"/>
　詩號灊山集皆其未遇時所作如琴彈夜月龍魂冷<lb/>
　劔擊秋風鬼膽粗吟氣老懐長劔古醉胸橫得太行<lb/>
　寛塵埃掉臂離長陌琴酒和雲入舊山豐年足酒容<lb/>
　身易世路無媒着脚難皆不凡<lb/>
真西山帥長沙郡人為立生祠一夕有大書一詩于壁<lb/>
　間者其辭云舉世知公不愛名湘人苦欲置丹青西<lb/>
　天又出一活佛南極添成兩夀星㡬百年方鍾間氣<lb/>
　八千春願祝修齡不須更作生祠記四海蒼生口是<lb/>
<pb n="KR3j0127_WYG_010-16b"/>
　銘<lb/>
廬陵苗斛元額三十六萬承平時民户納苗一斛官支<lb/>
　與鹽二斗五升蓋優之也龍泉太和兩縣去郡差逺<lb/>
　添支一升渡江以來非惟官不支鹽反勒民户納鹽<lb/>
　由是輸苗一斛者并鹽為一斛二斗五升而兩縣亦<lb/>
　皆増納一升今世和買官不支錢而白取已為可怪<lb/>
　若鹽者乃以其予民之數而為取民之數抑又甚矣<lb/>
　然前後牧守不知㡬人曽無一人惻然動心為之敷<lb/>
<pb n="KR3j0127_WYG_010-17a"/>
　奏蠲閣者是可歎也<lb/>
東山先生楊伯子嘗為余言某昔為宗正丞真西山以<lb/>
　直院兼玉牒宫甞至某位中見案上有近時人詩文<lb/>
　一編西山一見擲之曰宗丞何用看此某悚然問故<lb/>
　西山曰此人大非端士筆頭雖寫得數句行所謂木<lb/>
　心不正脉理皆邪讀之將恐染神亂志非徒無益某<lb/>
　佩服其言再三謝之因言近世如夏英公丁晉公王<lb/>
　岐公吕惠卿林子中蔡持正輩亦非無文章然而君<lb/>
<pb n="KR3j0127_WYG_010-17b"/>
　子不道者皆以是也<lb/>
葉石林云杜工部詩對偶至嚴而送楊六判官云子雲<lb/>
　清自守今日起為官獨不相對切意今日字當是令<lb/>
　尹字傳寫之訛耳余謂不然此聯之工正為假雲對<lb/>
　日兩句一意乃詩家活法若作令尹字則索然無神<lb/>
　夫人能道之矣且送楊姓人故用子雲為切題豈應<lb/>
　又泛然用一令尹耶如次第尋書札呼兒檢贈篇之<lb/>
　句亦是假以第對兒詩家此類甚多<lb/>
<pb n="KR3j0127_WYG_010-18a"/>
道家之教宗老莊其後乃有神仙形解飛昇之說方士<lb/>
　鍊丹葆形之術然老子云吾有大患為吾有身吾既<lb/>
　無身而有何患莊子云予惡乎知恱生之非惑耶予<lb/>
　惡乎知惡死之非弱喪而不知歸者邪麗之姬艾封<lb/>
　人之子也晉國之始得之也涕泣霑襟及其至於王<lb/>
　所與王同匡牀食芻豢而後悔其泣也予惡乎知夫<lb/>
　死者不悔其始之蘄生乎又髑髏謂莊子曰子欲聞<lb/>
　死之說乎死無君於上無臣於下亦無四時之事從<lb/>
<pb n="KR3j0127_WYG_010-18b"/>
　然以天地為春秋雖南面王樂不能過也莊子不信<lb/>
　曰吾使司命復生子形為子骨月肌膚反子父母妻<lb/>
　子閭里知識子欲之乎髑髏深矉蹙額曰吾安能棄<lb/>
　南面王樂而復為人間之勞乎是老莊之意以身為<lb/>
　贅以生為苦以死為樂也今神仙方士乃欲長生不<lb/>
　死正與老莊之說背而馳矣佛家所謂生滅滅已寂<lb/>
　滅為樂乃老莊之本意也故老莊與佛元不為二歐<lb/>
　陽公云道家乃貪生之論佛家乃畏死之論此蓋未<lb/>
<pb n="KR3j0127_WYG_010-19a"/>
　嘗深考二家之要旨者也老莊何嘗貪生瞿曇何甞<lb/>
　畏死貪生畏死之說僅足以排方士而已韓文公歐<lb/>
　陽公皆不曽深看佛書故但能攻其皮毛唯朱文公<lb/>
　早年洞究釋氏之旨故其言曰佛說盡出老莊今道<lb/>
　家有老莊書不看盡為釋氏竊而用之却去倣效釋<lb/>
　氏作經教之屬如清凈消災度人等經模擬可笑而<lb/>
　北斗經尤鄙俚譬如巨室弟子所有珍寳悉為之盗<lb/>
　去却去收人家破甕破釜此論窺見其骨髓矣然非<lb/>
<pb n="KR3j0127_WYG_010-19b"/>
　特文公之言為然傅奕曰佛入中國<graphic n="KR1021" url="https://raw.githubusercontent.com/kanripo/KR-Gaiji/master/images/KR1021.png" mimeType="image/png"/>兒幼夫模象<lb/>
　莊老以文飾之則固已知其出於莊老矣<lb/>
唐武后斷王后蕭妃之手足置於酒甕中曰使此二婢<lb/>
　骨醉蕭妃臨死曰願武為鼠吾為猫生生世世扼其<lb/>
　喉亦可悲矣今俗間相傳謂猫為天子妃者蓋本此<lb/>
　也予自讀唐史此段每見猫得鼠未嘗不為之稱快<lb/>
　人心之公憤有千萬年而不可磨滅者嘗有詩云陋<lb/>
　室偏遭黠鼠欺狸奴雖小策勲竒扼喉莫訝無遺力<lb/>
<pb n="KR3j0127_WYG_010-20a"/>
　應記當年骨醉時<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0127_WYG_010-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鶴林玉露卷十<lb/>
</p>
<p>
</p>
  </div>
<div>
<head>鶴林玉露卷十一</head> <lb/>
    <p>
<pb n="KR3j0127_WYG_011-1a"/>
欽定四庫全書<lb/>
　鶴林玉露卷十一<lb/>
　　　　　　　　　　　　宋　羅大經　撰<lb/>
福州啓運宫在開元寺有七祖御容塑像乃西京陵寢<lb/>
　之舊南渡之初迎奉於此時金兵俶擾倉忙間載以<lb/>
　籃輿七乗至今猶存别造朱輦七乗列于殿廡専差<lb/>
　中官一員主香火謂之直殿莭序朝廷遣快行家齎<lb/>
　送香燭帥守與直殿同致祭每位用朱槃列食十數<lb/>
<pb n="KR3j0127_WYG_011-1b"/>
　品酒三獻云臨安浄慈寺後有望祭殿每嵗寒食朝<lb/>
　廷差官一員望祭西京諸陵差陞朝官讀祝版其詞<lb/>
　云厯正仲春感載濡於雨露心馳西洛悵遐阻於山<lb/>
　川恭惟某祖某宗靈鑒在天聖謨傳後秩上陵之典<lb/>
　禮徒切望思蕝寓祭之權宜愈深愴慕其禮用盤食<lb/>
　茶湯三獻酒余觀栁子厚云每遇寒食田野道路士<lb/>
　女遍滿皂隸庸丐皆得上父母邱墓馬醫夏畦之鬼<lb/>
　無不受子孫追飬者今以萬乗之主乃不獲遂此志<lb/>
<pb n="KR3j0127_WYG_011-2a"/>
　至於寓祭此前古之所未有也端平初金人既退朝<lb/>
　廷亦嘗遣使脩朝陵之禮荆襄以兵五千護之未至<lb/>
　西京諜報敵騎且至兵不敢進使者潜偕數騎星馳<lb/>
　而往行禮而還其諸陵之無恙與否皆不可究詰也<lb/>
吾郡羅椿字永年誠齋髙弟也清貧入骨一介不取頗<lb/>
　有李方叔謝無逸風味累舉於禮部竟不第自號就<lb/>
　齋嘗訪誠齋於毘陵誠齋作詩送之歸曰梅花香邊<lb/>
　蹋雪來杏花影裏帶春回明朝解纜還千里今日看<lb/>
<pb n="KR3j0127_WYG_011-2b"/>
　花更一杯誰遣文章太驚俗何縁場屋不遺才南溪<lb/>
　鷗鷺如相問為報春吟費麝煤慶元初誠齋與朱文<lb/>
　公同召誠齋力辭永年寄詩云不愁風月只憂時髮<lb/>
　爲君王寸寸絲司馬要為元祐起西樞政坐壽皇知<lb/>
　苦辭君命驚凡子清對梅花更與誰夢繞師門三稽<lb/>
　首起敲冰硯訴相思誠齋擊莭又送永豐汪令詩云<lb/>
　錦纜梅花浦江南作縣歸新來薦鶚牘驚動衮龍衣<lb/>
　嵗晚情難别心親事却違恐君天上去扶病出烟霏<lb/>
<pb n="KR3j0127_WYG_011-3a"/>
　頗有少陵意態他如露溼看花脚鶯啼欲曉山春消<lb/>
　千嶂雪清逼五湖秋等句皆佳<lb/>
本朝大臣賜家廟者文彦博蔡京鄭居中鄧洵武余深<lb/>
　侯蒙薛昻白時中童貫秦檜楊存中吳璹虞允文史<lb/>
　彌逺凡十四人<lb/>
國風云豈無膏沐誰適為容又云予髮曲局薄言歸沐<lb/>
　蓋古之婦人夫不在家則不為容飾也其逺嫌防微<lb/>
　至於如此杜陵新昏别云自嗟貧家女久致羅襦裳<lb/>
<pb n="KR3j0127_WYG_011-3b"/>
　羅襦不復施對君洗紅粧尤可悲矣國風之後唯杜<lb/>
　陵不可及者此類是也<lb/>
古人立碑廟以繫牲墓以下棺厥後乃刻嵗月或識事<lb/>
　始末盖亦因而文之耳若湯盤銘太公丹書所載諸<lb/>
　銘亦因所用器物著辭以自警未甞為徒文也後世<lb/>
　特立石以紀事述言而謂之碑銘與古異矣杜元凱<lb/>
　銘功於二石一置峴山之上一沈漢水之中韓退之<lb/>
　謂張愉曰丐我一片石載二妃廟事且令後世知有<lb/>
<pb n="KR3j0127_WYG_011-4a"/>
　子名後世好名之弊至於如此<lb/>
趙韓王為相置二大甕於坐屏後凡有人投利害文字<lb/>
　皆置其中滿即焚之於通衢李文靖公曰沆居重位<lb/>
　實無補萬分惟中外所陳利害一切報罷之惟此少<lb/>
　以報國爾朝廷防制纖悉備具或徇所陳請施行一<lb/>
　事卽所傷多矣陸象山云往時充員敕局浮食是慚<lb/>
　惟是四方奏請廷臣面對有所建置更革多下看詳<lb/>
　其或書生貴㳺不諳民事輕於獻計不知一旦施行<lb/>
<pb n="KR3j0127_WYG_011-4b"/>
　片紙之出兆姓蒙害每與同官悉意論駁朝廷清明<lb/>
　常得寢罷編摩之事稽考之勤顧何足以當大官之<lb/>
　膳或庶㡬者僅此可以償萬一耳凡此皆至論夫子<lb/>
　曰仍舊貫何必改作古人曰利不什不變法甚言更<lb/>
　革建置之不可輕也或曰若是則將坐視天下之弊<lb/>
　而不之救歟余曰不然革弊以存法可也因弊而變<lb/>
　法不可也不守法則弊生非法之足以生弊也若韓<lb/>
　范之建明於慶厯者革弊以存法也荆公之施行於<lb/>
<pb n="KR3j0127_WYG_011-5a"/>
　熙寧者因弊而變法也一得一失蓋可觀矣或曰荆<lb/>
　公有志於二帝三王之法度豈可厚誹乎余曰有志<lb/>
　於二帝三王當自格君心始不當自變法度始有堯<lb/>
　舜之君則有堯舜之治有禹湯之君則有禹湯之治<lb/>
　法度云乎哉否則王莽之井田房琯之車戰適足以<lb/>
　貽千古之誚耳朱文公云浙間學者推尊史記謂夏<lb/>
　紀賛用行夏之時事商紀賛用乗殷之輅事至髙祖<lb/>
　紀賛則曰朝以十月黄屋左纛譏其不用夏時商輅<lb/>
<pb n="KR3j0127_WYG_011-5b"/>
　也遷之意誠恐是如此但若使髙祖真能行夏時乗<lb/>
　商輅亦只是漢髙祖終不可謂之禹湯<lb/>
潘良貴字子賤自少有氣莭崇觀間為館職不肯遊蔡<lb/>
　京父子間使淮南不肯與中官同燕席靖康召對力<lb/>
　論時宰何㮚唐恪誤國未㡬言皆騐建炎初召為右<lb/>
　司諫首論亂臣逆黨當用重法以正邦典壯國威且<lb/>
　及當時用事者姦邪之狀大為汪黄所忌書奏三日<lb/>
　左遷而去復召為右史從臣向子諲奏事髙宗因與<lb/>
<pb n="KR3j0127_WYG_011-6a"/>
　論筆法言久不輟子賤舉笏近前厲聲曰向子諲以<lb/>
　無益之言久瀆聖聽叱之使下左右皆膽落由是又<lb/>
　去國晚年力量尤凝定秦檜勢正炎炎冷處一角笑<lb/>
　傲泉石作三戒說深以在得之規痛自警勵秦雖令<lb/>
　人致語亦不答自少至老出入三朝而前後在官不<lb/>
　過八百六十餘日所居僅蔽風雨郭外無尺寸之田<lb/>
　經界法行獨以邱墓之寄輸帛數尺而已有磨鏡帖<lb/>
　行於世言讀書者將以治心飬性如用藥以磨鏡也<lb/>
<pb n="KR3j0127_WYG_011-6b"/>
　若積藥鏡上而不加磨治未必不反為鏡累張禹孔<lb/>
　光是已其大意如此世以為名言子賤自號黙成居<lb/>
　士<lb/>
伊尹禄之以天下不顧也繫馬千駟弗視也天下信之<lb/>
　久矣故事湯事桀廢辟復辟不惟天下不以為疑而<lb/>
　桀與太甲亦無一毫疑忌之心東坡論之曰辦天下<lb/>
　之大事者有天下之大莭者也立天下之大節者狹<lb/>
　天下者也夫以天下之大而不足以動其心則天下<lb/>
<pb n="KR3j0127_WYG_011-7a"/>
　之大節有不足立而大事有不足辦者矣此論甚當<lb/>
　後世唯諸葛武侯有伊尹風味其草廬三顧而後起<lb/>
　與耕莘聘幣已略相類觀其告後主曰臣成都有桑<lb/>
　八百株薄田十五頃子弟衣食自有餘饒臣身在外<lb/>
　别無調度不别治生以長尺寸若死之日不使庫有<lb/>
　餘帛廩有餘粟以負陛下觀此言則其視富貴為何<lb/>
　等物故先主臨終謂之曰嗣子可輔輔之如其不然<lb/>
　君可自取非先主照見孔明肝膽其肯發此言雖然<lb/>
<pb n="KR3j0127_WYG_011-7b"/>
　先主孔明魚水相得發此言無難也此言之發後主<lb/>
　與左右固皆聞之矣後主非明君也左右非無讒慝<lb/>
　也孔明所謂諸有作姦犯科者宜付外廷論刑所以<lb/>
　繩束左右者非不甚嚴也而當時曽無一人敢興單<lb/>
　辭之謗後主倚信亦卒無纖芥之疑何哉只縁平時<lb/>
　心事暴白足以取信上下故也自三代而後可謂絶<lb/>
　無而僅有矣後之君子爭一階半級雖殺人亦為之<lb/>
　自少至老貪榮嗜利如飛蛾之赴燭蝸牛之升璧青<lb/>
<pb n="KR3j0127_WYG_011-8a"/>
　蠅之逐臭而曰我能立大莭辦大事其誰能信之<lb/>
楊東山嘗為余言昔周益公洪容齋嘗侍壽皇宴因談<lb/>
　肴核上問容齋卿鄉里所産容齋番陽人也對曰沙<lb/>
　地馬蹄鼈雪天牛尾狸又問益公公廬陵人也對曰<lb/>
　金柑玉版筍銀杏水精葱上吟賞又問一侍從忘其<lb/>
　名浙人也對曰螺頭新婦臂龜脚老㜑牙四者皆海<lb/>
　鮮也上為之一笑某嘗陋三公之對昔某帥五羊時<lb/>
　漕倉市舶三使者皆閩浙人酒邊各盛言其鄉里果<lb/>
<pb n="KR3j0127_WYG_011-8b"/>
　核魚蝦之美復問某鄉里何所産某笑曰他無所産<lb/>
　但産一歐陽子耳三公笑且慙<lb/>
楊東山言某初筮為永州零陵主簿太守趙謐字安卿<lb/>
　丞相元鎮子也初㕘之時客將傳言待衆官退却請<lb/>
　主簿客退趙具冠裳端立堂上凡再請某不動三請<lb/>
　某解其意遂庭趨一揖上堦稟叙逐一還他禮數既<lb/>
　畢立問何日交割稟以欲就某日答云可一面交割<lb/>
　一揖徑入更不延坐某退而抑鬱㡬成疾以書白誠<lb/>
<pb n="KR3j0127_WYG_011-9a"/>
　齋欲棄官而歸誠齋報曰此乃教誨吾子也他日得<lb/>
　力處當在此某意猶未平後涉歷稍深方知此公善<lb/>
　教人尚有前輩典刑朱文公云人家子弟初出仕宦<lb/>
　須是討喫人打罵底差遣方是有益亦此意<lb/>
漢昭帝時夏陽男子成方遂居湖有故太子舍人謂之<lb/>
　曰子貌甚似衛太子方遂利其言乃乗黄犢車詣北<lb/>
　闕自稱衛太子公卿以下莫敢發言雋不疑後至叱<lb/>
　吏收縛竟得其姦靖康之亂柔福帝姬隨北狩建炎<lb/>
<pb n="KR3j0127_WYG_011-9b"/>
　四年有女子詣闕稱為柔福自敵中潛歸詔遣老宫<lb/>
　人視之其貌良是問以宫禁舊事略能言彷彿但以<lb/>
　足長大疑之女子顰蹙曰金人驅迫如牛羊跣足行<lb/>
　萬里寧復故態哉上惻然不疑其詐即詔入宫授福<lb/>
　國長公主下降髙世榮汪龍溪行制詞云彭城方急<lb/>
　魯元嘗困於面馳江左既興益壽宜充於禁臠資粧<lb/>
　一萬八千緡紹興十二年顯仁太后回鑾言柔福死<lb/>
　于敵中久矣始知其詐執付詔獄乃一女巫也嘗遇<lb/>
<pb n="KR3j0127_WYG_011-10a"/>
　一宫婢謂之曰子貌甚類柔福因告以宫禁事教之<lb/>
　為詐遂伏誅前後請給錫賚計四十七萬九千緡古<lb/>
　今事未嘗無對成方遂遇雋不疑故其詐不行此女<lb/>
　巫若非顯仁之歸富貴終身矣<lb/>
荆公行新法鬻坊場河渡司農又請并祠廟鬻之官既<lb/>
　得錢聽民為賈區廟中穢雜喧踐無所不至至張安<lb/>
　道知南京上疏言宋王業所基也而以火王閼伯封<lb/>
　於商邱以主大火微子為宋始封此二祠者獨不可<lb/>
<pb n="KR3j0127_WYG_011-10b"/>
　免於鬻乎神宗覽之震怒批曰慢神辱國無甚於斯<lb/>
　於是天下祠廟皆得免鬻近時豫章嘗於孺子亭前<lb/>
　賣酒劉潛夫題詩云孺子亭前挿酒旗遊人那解薦<lb/>
　江蘺白鷗欲下還飛起曽見當年解榻時帥聞之亟<lb/>
　令住賣嘉定間臨安西湖上三賢堂亦賣酒太學士<lb/>
　人題詩云和靖東坡白樂天㡬年秋菊薦寒泉如今<lb/>
　往事都休問且為官司趂酒錢府尹聞之亦愧而止<lb/>
嘉定辛巳三月金人圍黄州詔馮榯援蘄黄榯遷延不<lb/>
<pb n="KR3j0127_WYG_011-11a"/>
　進黄州守何大節字中立召僚佐告之曰城危矣而<lb/>
　救不至諸君多有親老且非守土之臣可以死可以<lb/>
　無死乃各予以差出之檄使為去計自取郡印佩之<lb/>
　誓以死守一夕輿兵忽奔告曰城陷矣擁之登車纔<lb/>
　出門敵兵已紛集大莭竟自沈于江未一月又陷蘄<lb/>
　州守李誠之字茂欽手殺其妻子奴婢然後自殺官<lb/>
　屬多死之朝廷褒贈誠之且為立廟而寧宗帝紀書<lb/>
　大莭棄城遁二人皆出太學劉潛夫詩云淮堧便合<lb/>
<pb n="KR3j0127_WYG_011-11b"/>
　營雙廟太學今方出二儒又云世俗今猶疑許逺君<lb/>
　王元未識真卿蓋為中立解嘲然等死耳茂欽果決<lb/>
　是以全莭中立遲懦是以敗名忠臣義士可以監矣<lb/>
李若谷為長社令日懸百錢於壁用盡卽止東坡謫齊<lb/>
　安日用不過百五十每月朔取錢四千五百斷為三<lb/>
　十塊掛屋梁上平旦用畫乂挑取一塊即藏去又以<lb/>
　竹筒貯用不盡者以待賓客云此賈耘老法也又與<lb/>
　李公擇書云口腹之欲何窮之有每加莭儉亦是惜<lb/>
<pb n="KR3j0127_WYG_011-12a"/>
　福延壽之道張無垢云余平生貧困處之亦自有法<lb/>
　每日用度不過數十錢亦自足至今不易也有客自<lb/>
　耒陽來言鄭亨仲日以數十錢懸壁間椒桂葱薑皆<lb/>
　約以一二錢曰吾平生貧苦晚年登第稍覺快意便<lb/>
　成竒禍今學張子韶法要見舊時虀鹽風味甚長久<lb/>
　也仇泰然守四明與一幙官極相得一日問及公家<lb/>
　日用多少對以十口之家日用一千泰然曰何用許<lb/>
　多錢曰早具少肉晚菜羮泰然驚曰某為太守居常<lb/>
<pb n="KR3j0127_WYG_011-12b"/>
　不敢食肉只是喫莱公為小官乃敢食肉定非㢘士<lb/>
　自爾見疎余嘗謂莭儉之益非止一端大凡貪淫之<lb/>
　過未有不生於奢侈者儉則不貪不淫是可以飬徳<lb/>
　也人之受用自有劑量省嗇淡泊有久長之理是可<lb/>
　以飬夀也醉醲飽鮮昏人神志若疏食菜羮則腸胃<lb/>
　清虚無滓無穢是可以飬神也奢則妄取茍求志氣<lb/>
　卑辱一從儉約則於人無求於已無愧是可以飬氣<lb/>
　也故老氏以為一寳<lb/>
<pb n="KR3j0127_WYG_011-13a"/>
呉請成於越句踐欲許之范蠡不可楚求和於漢髙帝<lb/>
　欲許之張良不可此霸王成否之機也二子亦明決<lb/>
　矣哉故曰需者事之賊又曰當斷不斷反受其亂<lb/>
桓𤣥竄位登御牀地忽陷羣臣失色殷仲文曰良由聖<lb/>
　徳深厚地不能載𤣥大恱南燕汝水不冰燕主超惡<lb/>
　之李超曰良由逼帶京城近日月也燕主亦大恱下<lb/>
　謟上愚可發一笑<lb/>
朱文公有足疾嘗有道人為施針熨之術旋覺輕安公<lb/>
<pb n="KR3j0127_WYG_011-13b"/>
　大喜厚謝之且贈以詩云㡬載相扶藉痩笻一針還<lb/>
　覺有竒功出門放杖兒童笑不是從前勃窣翁道人<lb/>
　得詩徑去未數日足疾大作甚於未針時亟令人尋<lb/>
　逐道人已莫知其所往矣公歎息曰某非欲罪之但<lb/>
　欲追索其詩恐其持此誤他人爾<lb/>
禮記檀弓子貢曰泰山其頽則吾將安仰梁木其壞哲<lb/>
　人其萎則吾將安倣吾郡劉尚書美中家有古本禮<lb/>
　記梁木其壞之下有則吾將安仗五字<lb/>
<pb n="KR3j0127_WYG_011-14a"/>
朱文公嘗病女戒鄙淺欲别集古語成一書立篇目曰<lb/>
　正靜曰卑弱曰孝愛曰和睦曰儉質曰寛惠曰講學<lb/>
　且言如杜詩云嗟汝未嫁女秉心鬱忡忡防身動如<lb/>
　律竭力機杼中凡此等句便可入正靜他皆倣此嘗<lb/>
　以書屬靜春先生劉子澄纂輯迄不能成公蓋欲以<lb/>
　配小學書也<lb/>
慶元間周益公以宰相退休楊誠齋以秘書監退休實<lb/>
　為吾邦二大老益公嘗訪誠齋於南溪之上留詩云<lb/>
<pb n="KR3j0127_WYG_011-14b"/>
　楊監全勝賀監家賜湖豈比賜書華回環自闢三三<lb/>
　徑頃刻能開七七花門外有田供伏臘望中無處不<lb/>
　烟霞却慙下客非摩詰無畫無詩只漫誇誠齋和云<lb/>
　相國來臨處士家山間草木也光華髙軒行李能過<lb/>
　李小隊尋花到浣花留贈新詩光奪月端令老子氣<lb/>
　成霞味論藏去傳貼厥拈向田夫野老誇好事者繪<lb/>
　以為圖誠齋題云平叔曽過魏秀才何如老子致元<lb/>
　台蒼松白石青苔徑也不傳呼宰相來用魏野詩翻<lb/>
<pb n="KR3j0127_WYG_011-15a"/>
　案也厥後誠齋冢嗣東山先生伯子端平初累辭召<lb/>
　命以集英殿脩撰致仕家居年八十雲巢曽無疑益<lb/>
　公門人也年尤髙嘗攜茶袖詩訪伯子其詩云褰衣<lb/>
　不待履霜回到得如今亦樂哉泓頴有時供戯劇軒<lb/>
　裳無用任塵埃眉頭猶自懷千恨興到何如酒一杯<lb/>
　知道華山方睡覺打門聊伴茗奴來伯子和云雪舟<lb/>
　不肯半塗回直到荒林意盛哉籬菊苞時披宿霧木<lb/>
　犀香裏絶纖埃錦心繡口垂金薤月露天漿貯玉杯<lb/>
<pb n="KR3j0127_WYG_011-15b"/>
　八十仙翁能許健片雲得得出巢來其風味庶㡬可<lb/>
　亞前二老云無疑博士工文尤精考訂有本朝新舊<lb/>
　官制考行於世以隱逸召為祕閟校勘吾黨之士多<lb/>
　勸其毋出而無疑竟出先君竹谷老人送以詩云泰<lb/>
　華山人上赤墀上嗟安在見何遲老於尚父投竿日<lb/>
　少佀轅生對策時怨鶴驚猿辭舊𨼆鞭鸞笞鳯總新知<lb/>
　早陳經國平邊策歸領雲巢舊住持無疑立朝逾年<lb/>
　除大社令未及有所開陳奉祠而歸年九十乃終<lb/>
<pb n="KR3j0127_WYG_011-16a"/>
周益公云漢二獻皆好書而其傳國皆最逺士大夫家<lb/>
　其可使讀書種子衰息乎<lb/>
杜陵詩云色難臭腐食風香色難臭腐用仙家王方平<lb/>
　事獨食風香三字解者不註所出余觀佛書云凡諸<lb/>
　所齅風與香等意杜陵用此<lb/>
宋髙祖留葛燈籠麻繩拂於陰室唐太宗留柞木梳黒<lb/>
　角箆於寢宫以此示後後世猶奢<lb/>
西漢諸儒揚子雲獨稱識字韓文公云凡爲文者宜略<lb/>
<pb n="KR3j0127_WYG_011-16b"/>
　識字則識字豈易乎哉晁景迂晚年日課識十五字<lb/>
　楊誠齋云無事好看韻書<lb/>
唐李渤問歸宗禪師曰須彌納芥子僕即不疑芥子藏<lb/>
　須彌恐無是理歸宗曰人言學士讀萬巻書是否渤<lb/>
　曰然歸宗曰是心如椰子大萬巻書從何處着荆公<lb/>
　詩云巫醫之所知督史之所業載車必百兩獨以方<lb/>
　寸攝即歸宗之意余謂一心具一太極前輩謂鵬摶<lb/>
　鯤運不足計其髙深日升月沈不足計其廣狹萬巻<lb/>
<pb n="KR3j0127_WYG_011-17a"/>
　百車又何足道<lb/>
湯武應天順人之舉實出於伊尹太公湯五遣伊尹適<lb/>
　夏意亦可見伊尹既醜有夏遂相湯伐桀詩曰實惟<lb/>
　阿衡實左右商王不言湯用伊尹也書之誓有以地<lb/>
　言者甘誓是也有以人言者湯誓是也有以國言者<lb/>
　秦誓是也泰誓左傳孟氏皆謂之太誓古字泰太通<lb/>
　前輩謂伐商之謀本於太公故以名誓詩曰維師尚<lb/>
　父時維鷹揚涼彼武王肆伐大商不言武王用太公<lb/>
<pb n="KR3j0127_WYG_011-17b"/>
　也湯武非富天下之志於此可見雖然夫子則不以<lb/>
　是而恕湯武也序書之詞曰湯勝夏曰武王勝殷殺受<lb/>
　未嘗分其罪於伊尹太公此與春秋書許世子止趙<lb/>
　盾同一筆也東坡海外論可謂深識周孔之心矣余<lb/>
　嘗疑商之取夏周之取商一也湯崩而太甲不明甚<lb/>
　於成王之幼冲然夏人帖然未嘗萌蠢動之心及武<lb/>
　王旣喪商人不靖觀䲭鴞小毖之詩悲哀急廹岌岌<lb/>
　然若不可以一朝居何也湯放桀於南巢蓋亦聽其<lb/>
<pb n="KR3j0127_WYG_011-18a"/>
　自屛於一方而終耳未至如以黄鉞斬紂之甚也故<lb/>
　夏人之痛不如商人夫以懷王之死楚人尚且悲憤<lb/>
　不已有楚雖三户亡秦必楚之語况六百年仁恩之<lb/>
　所滲漉者哉當是時若非以周公之聖消息彌縫於<lb/>
　其間則周之復為商也決矣且湯旣勝夏猶有慙徳<lb/>
　慄慄危懼若將隕于深淵至于武王則全無此等意<lb/>
　思矣由是論之湯武亦豈可並言哉朱文公云成湯<lb/>
　聖敬日躋與盤銘數語猶有細密工夫至武王往往<lb/>
<pb n="KR3j0127_WYG_011-18b"/>
　並不見其切已事<lb/>
詩曰髙山仰止景行行止景明也謂所行之光明也世<lb/>
　俗有景仰景慕之語遂失其義妄以景訓仰多取前<lb/>
　賢名姓加景字於上以為字如景周景顔之類失之<lb/>
　矣前史王景略近世范景仁何嘗以景為仰哉真西<lb/>
　山舊字景元後悟其非乃改為希元云<lb/>
始皇為楚所敗尚能謝王翦袁紹為魏所敗乃至殺田<lb/>
　豐欲不亡得乎<lb/>
<pb n="KR3j0127_WYG_011-19a"/>
杜陵詩云萬里悲秋常作客百年多病獨登臺蓋萬里<lb/>
　地之逺也秋時之慘悽也作客羈旅也常作客久旅<lb/>
　也百年齒暮也多病衰疾也臺髙迥處也獨登臺無<lb/>
　親朋也十四字之間含八意而對偶又精確<lb/>
古今稱大人其義不一左氏傳子服昭子曰夫必多有<lb/>
　是說而後及其大人孟子曰有大人之事有小人之<lb/>
　事此以位言也所謂王公大人是也孟子曰飬其大<lb/>
　者為大人昌黎王適墓誌曰翁大人不疑此以徳望<lb/>
<pb n="KR3j0127_WYG_011-19b"/>
　言也所謂大人君子是也若易之利見大人則兼徳<lb/>
　位而言之今人自稱其父曰大人然疏受對疏廣曰<lb/>
　從大人議則叔父亦可稱大人滂將就誅與母訣曰<lb/>
　大人割不忍之愛則母亦可稱大人<lb/>
太學藴道齋有小池忽一鷗飛來容與甚久一同舍生<lb/>
　題詩云朝來池上有斯事火急報教同舎知昨夜雨<lb/>
　餘春水滿白鷗飛下立多時讀者賞其醖藉<lb/>
晏子一狐裘三十年長孫道生一熊皮障泥數十年蓋<lb/>
<pb n="KR3j0127_WYG_011-20a"/>
　貴而能儉若淵明十年著一冠則言其貧也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0127_WYG_011-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鶴林玉露卷十一<lb/>
</p>
<p>
</p>
  </div>
<div>
<head>鶴林玉露巻十二</head> <lb/>
    <p>
<pb n="KR3j0127_WYG_012-1a"/>
欽定四庫全書<lb/>
　鶴林玉露巻十二<lb/>
　　　　　　　　　　　　宋　羅大經　撰<lb/>
法昭禪師偈云同氣連枝各自榮些些言語莫傷情一<lb/>
　回相見一回老能得幾時為弟兄詞意藹然足以啟<lb/>
　人友于之愛然余嘗謂人倫有五而兄弟相處之日<lb/>
　最長君臣之遇合朋友之㑹聚久速固難必也父之<lb/>
　生子妻之配夫其早者皆以二十嵗為率惟兄弟或<lb/>
<pb n="KR3j0127_WYG_012-1b"/>
　一二年或三四年相繼而生自竹馬游戲以至鮐背<lb/>
　鶴髪其相與周旋多者至七八十年之久若恩意浹<lb/>
　洽猜間不生其樂豈有涯哉近時有周益公以太傅<lb/>
　退休其兄秉成先生以將作監丞退休年皆八十詩<lb/>
　酒相娛者終其身章泉趙昌甫兄弟亦俱𨼆玉山之<lb/>
　下蒼顔華髪相從於泉石之間皆年近九十真人間<lb/>
　至樂之事亦人間希有之事也<lb/>
嚴州烏石寺在髙山之上有岳武穆飛張循王俊劉太<lb/>
<pb n="KR3j0127_WYG_012-2a"/>
　尉光世題名劉不能書令侍兒意真代書姜堯章題<lb/>
　詩云諸老凋零極可哀尚留名姓壓崔嵬劉郎可是<lb/>
　疎文墨幾㸃燕支涴綠苔<lb/>
大凡臨事無大小皆貴乎智智者何隨機應變足以弭<lb/>
　患濟事者是也張乖崖守蜀兵火之餘人懐反側一<lb/>
　日大閲方出軍衆忽嵩呼乖崖亦下馬隨衆東北望<lb/>
　三呼攬轡復行衆不敢讙真宗不豫李文定公以宰<lb/>
　相宿内祈禳時太子尚㓜八大王元儼者頗有威名<lb/>
<pb n="KR3j0127_WYG_012-2b"/>
　問疾留禁中累日不出執政患之偶翰林司以金盂<lb/>
　貯熟水過問之曰王所需也文定取案上墨筆攪水<lb/>
　中盡黑王見之大駭意其為毒也即上馬去文潞公<lb/>
　知成都大雪㑹客帳下卒有誶語共拆井亭燒以禦<lb/>
　寒軍將以聞公徐曰今夜誠寒亭弊矣正欲改造更<lb/>
　有一亭可盡拆為薪樂飲如常明日乃究問先拆亭<lb/>
　者杖而流之前輩如此類甚多皆所謂知也小而文<lb/>
　潞公㓜年之浮毬司馬公㓜年之撃甕亦皆於倉卒<lb/>
<pb n="KR3j0127_WYG_012-3a"/>
　之中有變通之術世傳趙從善尹臨安宦寺欲窘之<lb/>
　一日内索朱紅桌子三百隻限一日辦從善命於市<lb/>
　中取茶卓一樣三百隻糊以清江紙用朱漆塗之咄<lb/>
　嗟而成兩宫幸聚景園回索火炬三千枝限以時刻<lb/>
　從善命於倡家取竹簾束之頃刻而辦辛㓜安在長<lb/>
　沙欲於後圃建樓賞中秋時已八月初旬矣吏白他<lb/>
　皆可辦唯瓦難辦㓜安命於市上毎家以錢一百賃<lb/>
　簷前瓦二十片限兩月以瓦收錢於是瓦不可勝用<lb/>
<pb n="KR3j0127_WYG_012-3b"/>
　嘉熈間江西峒丁反吉州萬安宰黄炳鳩兵守備一<lb/>
　日五更探報冦且至炳亟遣巡尉領兵迎敵衆皆曰<lb/>
　空腹奈何炳曰第速行飯即至矣炳乃率吏輩攜行<lb/>
　蘿木桶沿市民之門曰知縣買飯時人家晨炊方熟<lb/>
　皆有熱飯熟水厚酬其直負之以行於是士卒皆飽<lb/>
　餐一戰破冦由此論功擢守臨川兼庾節<lb/>
杜陵詩云雨晴山不改晴罷峽如新言或雨或晴山之<lb/>
　體本無改變然既雨初晴則山之精神煥然乃如新<lb/>
<pb n="KR3j0127_WYG_012-4a"/>
　焉朱文公寄籍溪胡原仲詩云甕牖前頭翠作屛晚<lb/>
　来相對靜儀刑浮雲一任閑舒巻萬古青山只麽青<lb/>
　胡五峯見之以為有體而無用乃賡之曰幽人偏愛<lb/>
　青山好為是青山青不老山中雲出雨乾坤洗出一<lb/>
　畨青更好文公用杜上句意五峯用杜下句意然杜<lb/>
　只是寫物二公則以喩道<lb/>
善師者不陳善陳者不戰琴以不鼓為妙棋以不着為<lb/>
　髙<lb/>
<pb n="KR3j0127_WYG_012-4b"/>
子家羈不欲昭公與季氏立異子家羈豈黨季氏者乎<lb/>
　陳平周勃不與吕氏立異平勃豈黨吕氏者乎狄仁<lb/>
　傑不與武氏立異仁傑豈黨武氏者乎處事變者須<lb/>
　識此意雖然夫子三都之墮王陵庭爭之語駱賓王<lb/>
　舉兵之檄亦不可少也聲大義者張膽而明目定大<lb/>
　䇿者潛慮而宻謀<lb/>
紹興間黄公度榜第三人陳脩福州人解試四海想中<lb/>
　興之美賦第五韻隔對云葱嶺金堤不日復廣輪之<lb/>
<pb n="KR3j0127_WYG_012-5a"/>
　土泰山玉牒何時清封禪之塵時諸郡試巻多經御<lb/>
　覽髙宗親書此聨於幅紙黏之殿壁及唱名玉音云<lb/>
　卿便是陳脩吟誦此聨凄然出涕問卿年幾何對曰<lb/>
　臣年七十三問卿有幾子對曰臣尚未娶乃詔出内<lb/>
　人施氏嫁之年三十貲奩甚厚時人戲為之語曰新<lb/>
　人若問郎年幾五十年前二十三其年第五人方翥<lb/>
　興化人解試中興日月可冀賦一聨云佇觀僚屬復<lb/>
　光司𨽻之儀忍死須㬰咸泣山東之淚亦經御覽親<lb/>
<pb n="KR3j0127_WYG_012-5b"/>
　筆録記唱名日特命加一資上恢復初志隨寓發見<lb/>
　感憤如此而卒於不遂秦檜之罪可勝誅乎<lb/>
淳熙間廬陵有惡少子曰晏先以殺人減等流嶺南行<lb/>
　有日逢其黨二人於市晏目之曰盍免我乎二人不<lb/>
　應而去行數日送徒者節其飲食有害之之意一夕<lb/>
　止旅舎二人者忽来為酒饌饗晏及送徒者盡夕歌<lb/>
　呼至曉偕行過荒林間二人以白金一笏擲於地抽<lb/>
　刃而言曰晏吾兄弟也汝能釋使逃請以此金為謝<lb/>
<pb n="KR3j0127_WYG_012-6a"/>
　不然不能俱生矣送徒者欣然破械縱去為疑冢道<lb/>
　傍而反越三十年晏自淮駕巨艦来歸貲貨鉅萬訪<lb/>
　二人皆死矣妻子方貧不能自活晏哭祭其墓盡哀<lb/>
　厚遺其妻子乃去鄭毅夫過朱亥墓詩云髙論唐虞<lb/>
　儒者事賣君負國豈勝言憑君莫笑金椎陋却是屠<lb/>
　沽解報恩諒哉<lb/>
韓子管仲隰朋從齊桓公伐孤竹春往而冬反迷惑失<lb/>
　道管仲曰老馬之智可用也乃放老馬而隨之遂得<lb/>
<pb n="KR3j0127_WYG_012-6b"/>
　道焉杜陵詩云古来存老馬不必取長途用此事也<lb/>
　東坡代滕達道疏云自念舊臣譬之老馬雖筋力已<lb/>
　衰不堪致逺而經涉險阻粗識道路又用杜詩意<lb/>
唐太宗末年讖家明言女主昌又明言為武氏又明<lb/>
　言其人已在宫中乃以疑似殺李君羡過矣則天當<lb/>
　時特一宫嬪誠無可疑之迹然史載太宗有駿馬曰<lb/>
　師子驄極猛悍太宗親控馭之不能馴則天時侍側<lb/>
　曰惟妾能制之太宗問其術對曰妾有三物始則捶<lb/>
<pb n="KR3j0127_WYG_012-7a"/>
　以鐵鞭不服則撃以鐵撾又不服則以匕首斷其喉<lb/>
　爾由此觀之其英烈猛厲之氣亦自發露特太宗不<lb/>
　之覺耳則天後来駕馭羣臣専用此術<lb/>
袁和叔云非木非石無思無為楊敬仲深愛其語故銘<lb/>
　其墓曰和叔之覺人所未知非木非石無思無為葢<lb/>
　以為造極之語也然余觀蘇潁濱論語解云火必有<lb/>
　光心必有思聖人無思非無思也外無物内無我物<lb/>
　我既盡心全而不亂物至而知可否可者作不可者<lb/>
<pb n="KR3j0127_WYG_012-7b"/>
　止因其自然而吾未嘗思未嘗為此所謂無思無為<lb/>
　也如使頑然不動與木石為偶而謂之無思無為則<lb/>
　亦何以通天下之故哉此説即和叔之説也豈敬仲<lb/>
　未之見耶禪家去昏散病絶㫁常坑葢昏與斷則如<lb/>
　木如石矣散與常則妄思妄為矣又云貴真空不貴<lb/>
　頑空葢頑空則頑然無知之空木石是也若真空則<lb/>
　猶之天焉湛然寂然元無一物然四時自爾行百物<lb/>
　自爾生粲為日星滃為雲霧沛為雨露轟為雷霆皆<lb/>
<pb n="KR3j0127_WYG_012-8a"/>
　自虚空生而所謂湛然寂然者自若也潁濱深味禪<lb/>
　説故其論亦此意<lb/>
内繕已性當如紀渻之養雞外順物性當如顏闔之養<lb/>
　虎<lb/>
淵明詩云既来孰不去人理固有終居常待其盡曲肱<lb/>
　豈傷沖此脩身俟死之意也可謂了死生矣謝溪堂<lb/>
　詩云淵明從遠公了此一大事余謂淵明性資高邁<lb/>
　豈待從遠公而後了况其言曰得知千載外上頼古<lb/>
<pb n="KR3j0127_WYG_012-8b"/>
　人書又曰羲農去我久舉世少復真汲汲魯中叟彌<lb/>
　縫使其淳則其於六經孔孟之書固已探其㣲矣於<lb/>
　了死生乎何有<lb/>
晚唐詩綺靡乏風骨或者薄之且因王維儲光羲輩而<lb/>
　并薄其人然氣節之士亦往往出於其間昭宗末年<lb/>
　朱温簒形已成韓偓在翰林蘇檢數為經營入相偓<lb/>
　怒曰公不能有所為今朝夕不濟乃欲以此相汙耶<lb/>
　昭宗欲相偓偓辭而薦趙崇崔𦙍怒使温譖而逐之<lb/>
<pb n="KR3j0127_WYG_012-9a"/>
　昭宗與之泣别偓泣曰臣得遠貶及死乃幸不忍見<lb/>
　簒弑之辱也司空圖初為禮部員外郎棄官𨼆居王<lb/>
　官谷累徴不起柳璨以詔書徴之圖懼詣洛陽入見<lb/>
　佯為衰野墜笏失儀乃下詔以為傲代釣名放還山<lb/>
　羅𨼆乾符中舉進士十上不第黄巢亂歸依錢鏐及<lb/>
　朱温簒詔至痛哭勸鏐舉義鏐不能從温聞其名以<lb/>
　諌議大夫招之不就事鏐終於著作佐郎若三子者<lb/>
　又可以晚唐詩人薄之乎<lb/>
<pb n="KR3j0127_WYG_012-9b"/>
詩有一句疊三字者如吳融秋樹詩云一聲南鴈已先<lb/>
　紅摵摵淒淒葉葉同是也有一句連三字者如劉駕<lb/>
　云樹樹樹梢啼曉鶯夜夜夜深聞子規是也有兩句<lb/>
　連三字者如白樂天云新詩三十軸軸軸金玉聲是<lb/>
　也有三聨疊字者如古詩云青青河畔草鬱鬱園中<lb/>
　栁盈盈樓上女皎皎當忩牖娥娥紅粉粧纎纎出素<lb/>
　手是也有七聨疊字者昌黎南山詩云延延離又屬<lb/>
　夬夬叛還遘喁喁魚闖萍落落月經宿誾誾樹牆垣<lb/>
<pb n="KR3j0127_WYG_012-10a"/>
　巘巘架庫廄參參削劍㦸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>銜瑩琇敷敷花披萼<lb/>
　闟闟屋摧霤悠悠舒而安兀兀狂以狃超超出猶奔<lb/>
　蠢蠢駭不懋是也近時李易安詞云尋尋覔覔冷冷<lb/>
　清清凄凄慘慘戚戚起頭連疊七字以一婦人乃能<lb/>
　創意出竒如此<lb/>
紹興中王鈇帥畨禺有狼藉聲朝廷除司諌韓璜為廣<lb/>
　東提刑令往廉按憲治在韶陽韓纔建臺即行部指<lb/>
　畨禺王憂甚寢食幾廢有妾故錢塘倡也問主公何<lb/>
<pb n="KR3j0127_WYG_012-10b"/>
　憂王告之故妾曰不足憂也璜即韓九字叔夏舊游<lb/>
　妾家最好歡須其来强邀之飲妾當有以敗其守已<lb/>
　而韓至王郊迎不見入城乃見岸上不交一談次日<lb/>
　報謁王宿治具於别館茶罷邀遊郡圃不許固請乃<lb/>
　可至别館水陸畢陳伎樂大作韓踧踖不安王麾去<lb/>
　伎樂隂命諸倡淡粧詐作姫侍迎入後堂劇飲酒半<lb/>
　妾於簾内歌韓昔日所贈之詞韓聞之心動狂不自<lb/>
　制曰汝乃在此耶即欲見之妾隔簾故邀其滿引至<lb/>
<pb n="KR3j0127_WYG_012-11a"/>
　再至三終不肯出韓心益急妾乃曰司諌曩在妾家<lb/>
　最善舞今日能為妾舞一曲即當出也韓醉甚不知<lb/>
　所以即索舞衫塗抹粉墨踉蹡而起忽跌於地王亟<lb/>
　命索輿諸倡扶掖而登歸船昏然酣寢五更酒醒覺<lb/>
　衣衫拘絆索燭覽鏡羞愧無以自容即解舟還臺不<lb/>
　敢復有所問此聲流播旋遭彈劾王迄善罷夫子曰<lb/>
　棖也欲焉得剛韓璜之謂矣<lb/>
太公之鷹揚夷齊之叩馬道並行而不相悖也太公處<lb/>
<pb n="KR3j0127_WYG_012-11b"/>
　東海之濱進而以功業濟世伯夷處北海之濱退而<lb/>
　以名節勵世二老者天下之大老也故各為世間辦<lb/>
　一大事可謂無負文王之所養矣使伯夷出而任太<lb/>
　公之事則太公亦必退而為伯夷之事所謂易地則<lb/>
　皆然切意二老受文王之養平居暇日同堂合席念<lb/>
　王室之如燬固欲起而救亂思冠冕之毁裂又恐因<lb/>
　而偕亂故水火相濟鹽梅相成各以一事自任如三<lb/>
　仁之自獻自靖或殺身以全節或歸周以全祀或佯<lb/>
<pb n="KR3j0127_WYG_012-12a"/>
　狂以全道均不失本心之徳而已矣豈故相矛盾者<lb/>
　哉觀伯夷之諫太公扶而去之曰義士意可見矣<lb/>
紹興乙卯以旱禱雨諌議大夫趙霈上言自来祈禱斷<lb/>
　屠止禁猪羊今後請并禁鵝鴨時胡致堂在西掖見<lb/>
　之笑曰可謂鵝鴨諌議矣聞敵中有龍虎大王請以<lb/>
　鵝鴨諌議當之嘉定中察院羅相上言越州多虎乞<lb/>
　行下措置多方捕殺正言張次賢上言八盤嶺乃禁<lb/>
　中来龍乞禁人行太學諸生遂有羅擒虎張尋龍之對<lb/>
<pb n="KR3j0127_WYG_012-12b"/>
胡澹庵十年貶海外北歸之日飲於湘潭胡氏園題詩<lb/>
　云君恩許歸此一醉傍有梨頰生㣲渦謂侍妓黎倩<lb/>
　也厥後朱文公見之題絶句云十年浮海一身輕歸<lb/>
　對梨渦却有情世上無如人欲險幾人到此誤平生<lb/>
　文公全集載此詩但題曰自警云余觀東坡志林載<lb/>
　張元忠之説曰蘇子卿嚙雪啖氊蹈背出血可謂了<lb/>
　死生之際矣然不免與彼婦生子而况洞房綺繡之<lb/>
　下乎乃知此事未易消除文公之論澹庵亦猶張元<lb/>
<pb n="KR3j0127_WYG_012-13a"/>
　忠之論蘇子卿也近時鄭叔友論劉項曰項王有吞<lb/>
　嶽瀆意氣咸陽三月火骸骨亂如麻哭聲慘怛天日<lb/>
　而眉容不斂是鐵作心肝者然當垓下訣别之際寳<lb/>
　區血廟了不經意惟眷眷一婦人悲歌悵飲情不自<lb/>
　禁髙帝非天人歟能决意於太公吕后而不能决意<lb/>
　於戚夫人杯羮可分則笑嫚自若羽翼已成則欷歔<lb/>
　不止乃知尤物移人雖大智大勇不能免由是言之<lb/>
　世上無如人欲險信哉<lb/>
<pb n="KR3j0127_WYG_012-13b"/>
堯不以天下與丹朱而與舜世皆謂聖人至公無我知<lb/>
　愛天下而不知愛其子余謂帝堯此舉固所以愛天<lb/>
　下也尤所以愛丹朱也異時雲行雨施萬國咸寧虞<lb/>
　賓在位同其福慶則安家而厚蒼生兩得之矣若使<lb/>
　其以傲虐之資輕居臣民之上則毒痡四海不有南<lb/>
　巢之放必有牧野之誅尚得為愛之乎曽子曰君子<lb/>
　愛人以徳龎徳公曰吾遺子孫以安堯舜之於子亦<lb/>
　不過愛之以徳遺之以安耳故愛子者人之常情也<lb/>
<pb n="KR3j0127_WYG_012-14a"/>
　堯舜豈外人之常情以為異哉故其書曰典<lb/>
項平甫作信美樓記云王仲宣之言曰雖信美非吾土<lb/>
　兮曽何足以少留自仲宣至今千有餘年文士一詞<lb/>
　曰此思歸之曲也曽未有考其文而論其心者葢仲<lb/>
　宣漢貴公孫也少依王室世受國恩雖遯身南夏而<lb/>
　繋志西周彼以為撫清漳曲沮之流不若灞滻涇渭<lb/>
　之速清也覽昭丘陶牧之勝不若終嵕吳華之亟平<lb/>
　也冀道路之一開憂日月之逾邁故戛然以是為不<lb/>
<pb n="KR3j0127_WYG_012-14b"/>
　可久留葢士之出處不齊久矣充仲宣之賦當與子<lb/>
　美岳陽樓五言太白鳯凰臺長句同帙而共編不當<lb/>
　與張翰思吳之歎班超玉門之書馬援浪泊西里之<lb/>
　念雜然為一議狀也平甫此論得仲宣之心矣仲宣<lb/>
　不依曹黄二袁而依劉表意亦可見故仲宣之忠於<lb/>
　漢淵明之忠於晉羅昭諫之忠於唐皆詩人文士之<lb/>
　識大義有氣節者樓乃胡仲方為荆南撫幹時所建<lb/>
　楊誠齊題詩云大資孫子大參孫磊隗胷中萬卷横<lb/>
<pb n="KR3j0127_WYG_012-15a"/>
　樓上已推千古恨晚潮更作斷腸聲亦平甫之意<lb/>
朱温父誠以五經教授鄉里號朱五經温為節度使其<lb/>
　母王氏猶傭食蕭縣劉崇家始迎以歸温舉觴為夀啓<lb/>
　曰朱五經平生讀書不登一第有子為節度使無忝<lb/>
　於先人矣母惻然良久曰汝能至此可謂英特然行<lb/>
　義未必如先人也賢哉此媪深哉此言其於朱五經<lb/>
　之學必葢嘗有聞矣温簒位之日與宗戚飲博酒酣<lb/>
　其兄全昱忽投瓊擊盆中迸散睨曰朱三爾碭山一<lb/>
<pb n="KR3j0127_WYG_012-15b"/>
　百姓從黄巢為盗天子用汝為四鎮節度使於汝何<lb/>
　負而滅唐家三百年社稷吾行見汝赤其族矣何以博<lb/>
　為全昱此言亦甚賢也然則温之父賢母又賢兄又賢獨<lb/>
　温凶徳耳荀卿謂人性惡其然豈其然乎<lb/>
杜詩有反言之者如云久判野鶴如雙鬢若正言之當<lb/>
　云雙鬢如野鶴也又云黄鵠髙於五尺童化為白鳬<lb/>
　似老翁若正言之當云五尺童時似黄鵠化為老翁<lb/>
　似白鳬也他如紅豆啄殘鸚鵡粒碧梧棲老鳯凰枝<lb/>
<pb n="KR3j0127_WYG_012-16a"/>
　亦然左氏傳曰室於怒市於色曽南豐曰室於議塗<lb/>
　於歎皆如此類<lb/>
魏鶴山云某嘗以吕文穆夾袋冊韓忠獻甲乙丙丁集<lb/>
　吕正獻掌記曽宣靖雌黄公議司馬公薦士篇陳宻<lb/>
　學章藁范文獻手記近世虞忠肅翹材館録之類萃<lb/>
　為一編名達賢録亦使士大夫識得行已用世規模<lb/>
　須至推誠心布公道集謀慮廣忠益不惟資人輔已<lb/>
　濟一旦之用往往居徳養才流風所被薫習演迤逮<lb/>
<pb n="KR3j0127_WYG_012-16b"/>
　乎數世乃是先知先覺職分當然鶴山此論可謂任<lb/>
　重道遠然薦士非難卞和之識玉九方臯之識馬此<lb/>
　豈有法之可傳哉若識鑒未至徒以偏駁錮滯之意<lb/>
　見稱量摸索其不為王荆公者幾希荆公常曰當今<lb/>
　可望者惟吕恵卿一人又曰章子厚才極髙但為流<lb/>
　俗所毁耳嗚乎翹材之所延夾袋之所載使盡如荆<lb/>
　公之選掄則是蛇虺之淵虎狼之藪也其流毒可勝<lb/>
　道哉故量足以容君子識足以辨小人可以為大臣<lb/>
<pb n="KR3j0127_WYG_012-17a"/>
　矣<lb/>
豫章旅邸有題十二字云願天常生善人願人常行善<lb/>
　事鄒景孟表而出之以為竒語吾鄉前輩彭執中云<lb/>
　住世一日則做一日好人居官一日則行一日好事<lb/>
　亦名言也<lb/>
自古盗賊如黄巢儂智髙敗績之後皆能脱身自免巢<lb/>
　髠髪為僧題詩自贊有鐵衣着盡着僧衣之句智髙<lb/>
　敗後惟金龍衣在或謂入海或謂奔大理國淳熈間<lb/>
<pb n="KR3j0127_WYG_012-17b"/>
　江湖茶商相挺為盗推荆南茶駔頼文政為首文政<lb/>
　多智年已六十不從曰天子無失徳天下無他釁將<lb/>
　欲何為羣兇不聴以刀脅之黽勉而從文政知事必<lb/>
　不集隂求貌類巳者一人曰劉四以煎油糍為業使<lb/>
　執役左右辛㓜安為江西憲親提死士與之角困屈<lb/>
　請降文政先與渠魁數人来見約日束兵退既謂其<lb/>
　徒曰辛提刑瞻視不常必將殺我欲遁去其徒不可<lb/>
　則曰寧斷吾首以降死先後不過數日耳其徒又不<lb/>
<pb n="KR3j0127_WYG_012-18a"/>
　忍乃斬劉四之首使偽為已首以出而文政竟遁去<lb/>
　官軍迄不知其首級之偽為也<lb/>
高適五十始作詩為少陵所推老蘇三十始讀書為歐<lb/>
　公所許功深力到無早晚也聖賢之學亦然東坡詩<lb/>
　云貧家淨掃地貧女巧梳頭下士晚聞道聊以拙自<lb/>
　脩朱文公每借此句作話頭接引窮鄉晚學之士<lb/>
荆公詩云豈無他憂能老我付與天地從今始朱文公<lb/>
　毎喜誦之<lb/>
<pb n="KR3j0127_WYG_012-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鶴林玉露卷十二<lb/>
</p>
<p>
</p>
  </div>
<div>
<head>鶴林玉露卷十三</head> <lb/>
    <p>
<pb n="KR3j0127_WYG_013-1a"/>
欽定四庫全書<lb/>
　鶴林玉露卷十三<lb/>
　　　　　　　　　　　　宋　羅大經　撰<lb/>
宋慶元初趙子直當國召朱文公為侍講文公欣然而<lb/>
　至積誠感悟且編次講義以進寧宗喜令㸃句来他<lb/>
　日文公請問上曰宫中常讀之大要在求放心耳公<lb/>
　因益推明其説曰陛下既知學問之要願勉强而力<lb/>
　行之退謂其徒曰上可與為善若常得賢者輔導天<lb/>
<pb n="KR3j0127_WYG_013-1b"/>
　下有望矣然是時韓侂胄自謂有夾日之功已居中<lb/>
　用事公因進對面諫又約吏部侍郎彭子壽請對面<lb/>
　發其姦且以書白趙丞相云當以厚賞酬其勞勿使<lb/>
　干預朝政侂胄於是謀逐公忽一日御批云朕閔卿<lb/>
　耆老當此隆冬難立講已除卿宫觀内侍王徳謙徑<lb/>
　遣付下宰相執奏臺諫給舎爭疏皆不從時子壽出<lb/>
　䕶使客囘則公已去矣即上章攻侂胄云昔元符間<lb/>
　向宗良兄弟止緣交通賓客漏泄機宻陳瓘抗章劾<lb/>
<pb n="KR3j0127_WYG_013-2a"/>
　之謂自古戚里侵權便為衰世之象外家干政即是<lb/>
　亡國之本亦如州縣之政只要權出守令若子弟親<lb/>
　戚交通闗節則姦人鼔舞良民怨咨如瓘此言不可<lb/>
　不察今侂胄所為不止如宗良朝無陳瓘莫能出力<lb/>
　排之在太上皇朝始用姜特立大臣尚能逐之使去<lb/>
　後用袁佐諫官尚能論之使懼不意陛下初政清明<lb/>
　有臣如此乃無一人敢出一語則其聲勢可知矣上<lb/>
　甚嘉納謂宰相曰侂胄是朕親戚龜年是朕舊學極<lb/>
<pb n="KR3j0127_WYG_013-2b"/>
　是難處宰相進兩留之説且謂龜年性剛乞宣諭留<lb/>
　之上曰此人質直兼是隨龍舊僚四人兩人罷一人<lb/>
　去只有龜年有事肯来説如此區處甚好其晚忽降<lb/>
　省劄直批彭龜年予郡宰相亦不知也自是衆君子<lb/>
　皆逐矣上始初雖為侂胄所誤然三十一年敬仁勤<lb/>
　儉如一日天文示變齋心露禱禁中酒器以鍚代銀<lb/>
　上元夜嘗熒燭清坐小黄門奏曰官家何不開燕上<lb/>
　愀然曰爾何知外間百姓無飯喫朕飲酒何安嘗幸<lb/>
<pb n="KR3j0127_WYG_013-3a"/>
　聚景園晚歸都人觀者爭入門蹂踐有死者上聞之<lb/>
　深恨自是不復出文公格心之效終不可泯陳正甫<lb/>
　草保安赦文云朕寅畏以保邦嚴恭而事帝雖不明<lb/>
　不敏有慚四海望治之心然無怠無荒未始縱一毫<lb/>
　從已之欲真能寫出寧宗心事天下誦之<lb/>
徐淵子九日詩云衰容不似秋容好坐上誰憐老孟嘉<lb/>
　牢褁烏紗莫吹却免教白髪見黄花時一朝士和云<lb/>
　呼兒為我整烏紗不是無心學孟嘉要摘金英滿頭<lb/>
<pb n="KR3j0127_WYG_013-3b"/>
　挿明朝還是過時花二詩興致皆佳未易優劣<lb/>
宋嘉定間加史丞相實封制云天欲治舎我誰也負孟<lb/>
　軻濟世之才民不被若已推之挺伊尹佐王之略用<lb/>
　經句而帖妥然過諛失體勲徳如韓魏公荆公草加<lb/>
　官制不過曰保兹天子進無浮實之名正是國人退<lb/>
　有顧言之行或謂荆公素不滿於魏公故無甚褒之<lb/>
　詞非也王言之體當然耳<lb/>
杜陵詩云桑麻深雨露燕雀半生成后山詩云輟耕扶<lb/>
<pb n="KR3j0127_WYG_013-4a"/>
　日月起廢極吹嘘或謂虚實不類殊不知生為造成<lb/>
　為化吹為隂嘘為陽氣勢力量與日月字正相配也<lb/>
觀李斯逐客之書則秦固以客興觀齊人松栢之歌則<lb/>
　齊人又以客亡客何所不有哉在吾所擇耳子思孟<lb/>
　子荀卿子順亦當時之客也如時君之不用何用之<lb/>
　則秦之客又何足道<lb/>
先君竹谷老人早登慶元諸老之門晚年以其所自得<lb/>
　者著畏説一篇其詞曰大凡人心不可不知所畏畏<lb/>
<pb n="KR3j0127_WYG_013-4b"/>
　心之存亡善惡之所由判也是以古之君子内則畏<lb/>
　父母畏尊長詩云豈敢愛之畏我父母又曰豈敢愛<lb/>
　之畏我諸兄是也外則畏師友古語曰凜乎若嚴師<lb/>
　之在側逸詩曰豈不欲徃畏我友朋是也仰則畏天<lb/>
　俯則畏人詩曰胡不相畏不畏于天又曰豈敢愛之<lb/>
　畏人之多言是也夫惟心有所畏是故非禮不敢為<lb/>
　非義不敢動一念有愧則心為之震掉一事有差則<lb/>
　顔為之忸怩戰兢自持日寡其過而不自知其入於<lb/>
<pb n="KR3j0127_WYG_013-5a"/>
　君子之域矣茍惟内不畏父母尊長之嚴外不畏儕<lb/>
　朋師友之議仰不畏天俯不畏人猖狂妄行恣其所<lb/>
　欲吾懼其不日而為小人之歸也由是而之習以成<lb/>
　性居官則不畏三尺任職則不畏簡書攫金則不畏<lb/>
　市人嗚呼士而至此不可以為士矣仲尼所謂小人<lb/>
　之無忌憚者矣夫人之所以必畏乎彼者非為彼計<lb/>
　也蓋將以防吾心之縱而自律乎吾身也是故以天<lb/>
　子之尊且有所畏詩曰我其夙夜畏天之威書曰成<lb/>
<pb n="KR3j0127_WYG_013-5b"/>
　王畏相孰謂士大夫而可不知所畏乎聖賢之聪明<lb/>
　且有所畏魯論曰君子有三畏畏天命畏大人畏聖<lb/>
　人之言孰謂學者而可不知所畏乎然則畏之時義<lb/>
　大矣哉余每以此自警且以效切磋於朋友云先君<lb/>
　此説出一時流輩潛心理學者咸以為不可易余同<lb/>
　年歐陽景顔跋云造道必有門伊洛先覺以持敬為<lb/>
　造道之門至矣盡矣蓋敬徳之聚也此心纔敬萬理<lb/>
　森列此身纔敬四體端固繇勉强至成熟此心此身<lb/>
<pb n="KR3j0127_WYG_013-6a"/>
　斂然法度中可以為人矣然世之作偽假真者徃徃<lb/>
　竊持敬之名蓋不肖之實内雖荏而色若厲焉行無<lb/>
　防檢而步趨若安徐焉識者病之至有效前輩打破<lb/>
　一敬字以為訕侮者又有以髙視濶步幅巾大袖而<lb/>
　乞加懲絶者一世特立之士欲哀救之而志不能遂<lb/>
　近世葉水心作敬亭後記至不以張思叔之言為然<lb/>
　謂敬為學者之終事竊深疑焉近因校文至澧陽謁<lb/>
　竹谷羅先生以所著畏説見教僕醒然若有所悟嗚<lb/>
<pb n="KR3j0127_WYG_013-6b"/>
　呼畏即敬也使人知畏父母畏尊長畏天命畏師友<lb/>
　畏公論一如先生所言欲不敬得乎每事有所持循<lb/>
　而畏則其敬也莫非體察在已實事見面盎背臨淵<lb/>
　履冰以偽自蓋者能之乎髙視濶步幅巾大袖假聲<lb/>
　音笑貌以為敬求之於父母兄長師友之間多可憾<lb/>
　焉人其以敬許之乎蓋先生以實而求敬故其敬不<lb/>
　可偽世人以虚而求敬故其敬或可假是説也羽翼<lb/>
　吾道其功豈淺淺哉至此則敬不可偽為而攻持敬<lb/>
<pb n="KR3j0127_WYG_013-7a"/>
　者當自思矣<lb/>
宋紹熈甲寅太學諸生擬勸行樂表云周公欺我願焚<lb/>
　酒誥於通衢孔子空言請束孝經於髙閣以勸為諷<lb/>
　字字有来歴<lb/>
苗劉之亂張魏公在秀州議舉勤王之師一夕獨坐從<lb/>
　者皆寢忽一人持刃立燭後公知為刺客徐問曰豈<lb/>
　非苗傳劉正彦遣汝来殺我乎曰然公曰若是則取<lb/>
　吾首以去可也曰我亦知書寧肯為賊用况公忠義<lb/>
<pb n="KR3j0127_WYG_013-7b"/>
　如此豈忍害公恐公防閑不嚴有繼至者故来相告<lb/>
　爾公問欲金帛乎笑曰殺公何患無財然則留事我<lb/>
　乎曰我有老母在河北未可留也問其姓名俛而不<lb/>
　答攝衣躍而登屋屋瓦無聲時方月明去如飛明日<lb/>
　公命取死囚斬之曰夜来獲姦細公後嘗於河北物<lb/>
　色之不可得此又賢於鉏麑矣孰謂世間無竒男子<lb/>
　乎殆是唐劍客之流也<lb/>
張宣公題南城云坡頭望西山秋意已如許雲影度江<lb/>
<pb n="KR3j0127_WYG_013-8a"/>
　来霏霏半空雨東渚云團團凌風桂宛在水之東月<lb/>
　色穿林影却下碧波中麗澤云長哦伐木詩佇立以<lb/>
　望子日暮飛鳥歸門前長春水濯清云芙蓉豈不好<lb/>
　濯濯清漣漪采去不盈把惆悵暮忘饑西嶼云繫舟<lb/>
　西岸邉幅巾自来去島嶼花木深蟬鳴不知處采菱<lb/>
　舟云散策下舸亭水清魚可數却上采菱舟乘風過<lb/>
　南浦六詩平淡簡逺徳人之言也<lb/>
陶淵明贈長沙公族祖云同源分𣲖人易世疎慨然寤<lb/>
<pb n="KR3j0127_WYG_013-8b"/>
　歎念兹厥初老蘇族譜引云服始乎衰而至於緦而<lb/>
　至於無服無服則親盡親盡則情盡情盡則喜不慶<lb/>
　憂不弔喜不慶憂不弔則塗人也吾所以相視如塗<lb/>
　人者其初兄弟也兄弟其初一人之身也悲夫正淵<lb/>
　明詩意詩字少意多尤可涵泳<lb/>
胡澹庵乞斬秦檜得貶瀘溪先生王廷珪字民瞻以詩<lb/>
　送之曰癡兒不了公家事男子要為天下奇亦貶辰<lb/>
　陽太府寺丞陳剛中字彦柔以啟賀之云屈膝請和<lb/>
<pb n="KR3j0127_WYG_013-9a"/>
　知廟堂禦侮之無䇿張膽論事喜樞庭經逺之有人<lb/>
　身為南海之行名若泰山之重又云誰能屈大丈夫<lb/>
　之志寧忍為小朝廷之謀知無不言願請尚方之劍<lb/>
　不遇故去聊乗下澤之車貶安逺宰瀘溪晚年孝宗<lb/>
　召赴闕除直秘閣一子扶掖上殿亦予官夀踰九十<lb/>
　寺丞竟死安逺無子其妻削髪為尼幸不幸之不同<lb/>
　如此吉州縣江濱有石材廟隆祐太后避兵御舟泊<lb/>
　廟下一夕夢神告曰速行兵至太后驚悟即命發舟<lb/>
<pb n="KR3j0127_WYG_013-9b"/>
　指章貢敵果躡其後追至造口不及而還事定特封<lb/>
　廟神剛應侯寺丞南行題詩廟柱云疏爵新剛應論<lb/>
　功舊石材能形文母夢還訝佞人来海市為誰出衡<lb/>
　雲豈自開乞靈如見告逐客幾時囘卒不如其願悲<lb/>
　夫<lb/>
楊誠齋初欲習宏詞科南軒曰此何足習盍相與趨聖<lb/>
　門徳行科乎誠齋大悟不復習作千慮䇿論詞科可<lb/>
　罷曰孟獻子有友五人孟子已忘其三周室班爵之<lb/>
<pb n="KR3j0127_WYG_013-10a"/>
　籍孟子已不能道其詳孟子亦安能中今之詞科哉<lb/>
　晚年作詩示兒云素王開國道無臣一勝春風放十<lb/>
　人莫羨牓頭年十八舊春過了又新春<lb/>
昌黎記夢詩末句云我寧屈曲自世間安能從汝巢神<lb/>
　山朱文公定寧字作能字謂神仙亦且䕶短憑愚則<lb/>
　與凡人意態不殊矣我若能屈曲謟媚自在世間可<lb/>
　也安能巢神山以從汝哉正栁下惠枉道而事人何<lb/>
　必去父母之邦之意只一字之差意味天淵夐别<lb/>
<pb n="KR3j0127_WYG_013-10b"/>
張耳陳餘魏之名士秦聞此兩人名購求張耳千金陳<lb/>
　餘五百金二人變名姓之陳為里監門里吏嘗笞餘<lb/>
　餘欲起耳躡之使受笞吏去耳引餘之桑下數之曰<lb/>
　始吾與公言何如今見小辱而欲死一吏乎耳之見<lb/>
　過餘逺矣餘卒敗死泜水上而耳事漢富貴夀考福<lb/>
　流子孫非偶然也大智大勇必能忍小恥小忿彼其<lb/>
　雲烝龍變欲有所㑹豈與瑣瑣者校乎東坡論子房<lb/>
　頴濱論劉項専説一忍字張公藝九世同居亦只是<lb/>
<pb n="KR3j0127_WYG_013-11a"/>
　得此一字之力杜牧之云包羞忍恥是男兒<lb/>
舜命契敷五教孟子以為君臣父子夫婦兄弟朋友是<lb/>
　也左氏傳晏子曰君令臣共父慈子孝兄愛弟敬夫<lb/>
　和妻柔姑慈婦聴去朋友而言婦姑又曰君令而不<lb/>
　違臣共而不貳父慈而教子孝而箴兄愛而友弟敬<lb/>
　而順夫和而義妻柔而正姑慈而從婦聴而婉五者<lb/>
　之中唯兄弟婦姑專主於和順至於君雖得以令臣<lb/>
　而不可違於理而妄作臣所以共君而不可貳於道<lb/>
<pb n="KR3j0127_WYG_013-11b"/>
　而曲從父慈其子必教以義方子孝其父必箴其闕<lb/>
　失夫以和倡婦尤當制之以義妻以柔從夫尤當自<lb/>
　守以正蓋三者乃三綱也所繫尤重故於睦雍敬愛<lb/>
　之中必有檢方規正之道庶幾各盡其分而三綱立<lb/>
　矣<lb/>
國家一統之業其合而遂裂者王安石之罪也其裂而<lb/>
　不復合者秦檜之罪也渡江以前王安石之説浸漬<lb/>
　士大夫之肺腸不可得而洗滌渡江以後秦檜之説<lb/>
<pb n="KR3j0127_WYG_013-12a"/>
　淪浹士大夫之骨髓不可得而針砭<lb/>
朝廷一有計校利害之心便非王道士大夫一有計校<lb/>
　利害之心便非儒紹興間張登為尤溪宰視事之日<lb/>
　請邑之耆老人士相見首問天字以何字對皆曰地<lb/>
　又問地以何字對皆曰月又問利字以何字對皆曰<lb/>
　害張曰誤矣今只知以利對害便只管要尋利去人<lb/>
　人尋利其間多少事利只當以義字對因詳言義利<lb/>
　之辨一提而退<lb/>
<pb n="KR3j0127_WYG_013-12b"/>
豺能殺虎䑕可害象一夫足以勝禹三户可以亡秦<lb/>
范雎蔡澤皆辯士太史公以之連傳然睢傾危澤明坦<lb/>
　睢幽險詭秘危人骨肉全是小人意態澤方入闗便<lb/>
　宣言欲代雎至其所以告睢者皆消息虚實之正理<lb/>
　睢必俟澤反覆以禍福曉之乃肯退澤為秦相數月<lb/>
　即告老為客卿以終進退雍容過睢遠甚雖然後之<lb/>
　君子固權吝寵如狡兔之専窟如猩猩之嗜酒老死<lb/>
　而不知止受禍而不之覺者智又在范雎下矣<lb/>
<pb n="KR3j0127_WYG_013-13a"/>
孟浩然詩曰江清月近人杜陵云江月去人只數尺子<lb/>
　美視浩然為前輩豈祖述而敷衍之耶浩然之句渾<lb/>
　涵子美之句精工<lb/>
陸羽茶經裴汶茶述皆不載建品唐末然後北苑出焉<lb/>
　宋朝開寳間始命造龍團以别庶品厥後丁晉公漕<lb/>
　閩乃載之茶録蔡忠恵又造小龍團以進東坡詩云<lb/>
　武夷溪邉粟粒芽前丁後蔡相籠加吾君所乏豈此<lb/>
　物致養口體何陋耶茶之為物滌昏雪滯於務學勤<lb/>
<pb n="KR3j0127_WYG_013-13b"/>
　政未必無助其與進荔枝桃花者不同然充類至義<lb/>
　則亦宦官宫妾之愛君也忠恵直道髙名與范歐相<lb/>
　亞而進茶一事乃儕晉公君子之舉措可不謹哉<lb/>
宋皇祐間吳中大饑范文正公領浙西乃縱民競渡與<lb/>
　僚佐日出燕湖上諭諸守以荒嵗價亷可大興土木<lb/>
　於是諸寺工作鼎新又新倉厫吏舎日夜千夫監司<lb/>
　劾奏杭州不恤荒政游宴興作傷財勞民公乃條奏<lb/>
　所以如此正欲發有餘之財以恵貧者使工技傭力<lb/>
<pb n="KR3j0127_WYG_013-14a"/>
　之人皆得仰食於公私不至轉徙填壑荒政之施莫<lb/>
　此為大是嵗惟杭饑而不害近時莆陽一寺規建大<lb/>
　塔工費鉅萬或告侍郎陳正仲曰當此荒嵗寺僧剥<lb/>
　斂民財興無益之土木公為此邦之望盍白郡禁止<lb/>
　之正仲笑曰子過矣建塔之役寺僧能自為之乎莫<lb/>
　非傭此邦之人為之也斂之於富饒之家散之於貧<lb/>
　窶之輩是小民藉此以得食而贏得一塔耳當此荒<lb/>
　嵗惟恐僧之不為塔也子迺欲禁之乎<lb/>
<pb n="KR3j0127_WYG_013-14b"/>
東坡希慕樂天其詩曰應似香山老居士世縁終淺道<lb/>
　根深然樂天醖籍東坡超邁正自不同魏鶴山詩云<lb/>
　湓浦猿啼杜宇悲琵琶彈淚送人歸誰言蘇白能相<lb/>
　似試看風騷赤壁磯此論得之矣<lb/>
楊誠齋在館中與同舎談及晉于寳一吏進曰乃干寳<lb/>
　非于也問何以知之吏取韻書以呈干字下注云晉<lb/>
　有干寳誠齋大喜曰汝乃吾一字之師<lb/>
宋紹興省試髙祖能用三傑賦一卷文甚奇而第四韻<lb/>
<pb n="KR3j0127_WYG_013-15a"/>
　押運籌帷帳考官以漢書乃帷幄非帳字不敢取出<lb/>
　院以語周益公公曰有司誤也史記正是帷帳漢書<lb/>
　乃作幄<lb/>
宋夀皇問王季海曰聾字何以從龍耳對曰山海經云<lb/>
　龍聴以角不以耳荆公解蔗字不得其義一日行圃<lb/>
　見畦丁蒔蔗種瘞之曰他時節節背生公悟曰蔗切<lb/>
　之夜庶生是也字義固有可得而解者如一而大謂<lb/>
　之天是誠妙矣然不可强通者甚多世傳東坡問荆<lb/>
<pb n="KR3j0127_WYG_013-15b"/>
　公何以謂之波曰水之皮坡曰然則滑者水之骨也<lb/>
　荆公字説成以為可亞六經作詩云鼎湖龍去字書<lb/>
　存開闢神機有聖孫湖海老臣無四目漫將糟粕汙<lb/>
　脩門正名百物自軒轅野老何知强討論但可與人<lb/>
　漫醬瓿豈能令鬼哭黄昏葢蒼頡四目其制字成天<lb/>
　雨粟鬼夜哭漫瓿之句言知者少也<lb/>
胡忠簡公為舉子時値建炎之亂團結丁壯以保鄉井<lb/>
　隆祐太后幸章貢金兵追至廬陵太守楊淵棄城走<lb/>
<pb n="KR3j0127_WYG_013-16a"/>
　公所居曰薌城去城四十里乃自領民兵入城固守<lb/>
　市井惡少乘間欲攘亂斬數人乃定張牓責楊淵棄<lb/>
　城之罪募人收捕淵懼自歸隆祐隆祐赦之降敕書<lb/>
　諭胡銓事定新太守来疑公有他志不敢入城公笑<lb/>
　曰吾保鄉井耳豈有他哉即散遣民兵徒步歸薌城<lb/>
　楊忠襄公少處郡庠足不涉茶房酒肆同舍欲壊其<lb/>
　守拉之出飲託言朋友家實娼館也公初不疑酒數<lb/>
　行娼艶粧而出公愕然疾趨而歸取其衣焚之流涕<lb/>
<pb n="KR3j0127_WYG_013-16b"/>
　自責人徒見忠簡以一編脩官乞斬秦檜甘心流竄<lb/>
　忠襄以金陵一倅唾罵兀术視死如歸豈知其自為<lb/>
　布衣時所立已卓然矣<lb/>
王梅溪守泉會邑宰勉以詩云九重天子愛民深令尹<lb/>
　宜懐惻𨼆心今日黄堂一杯酒使君端為庶民斟邑<lb/>
　宰皆感動真西山帥長沙宴十二邑宰於湘江亭作<lb/>
　詩曰從来官吏與斯民本是同胞一體親既以脂膏<lb/>
　供爾禄須知痛痒切吾身此邦素號唐朝古我輩當<lb/>
<pb n="KR3j0127_WYG_013-17a"/>
　如漢吏循今日湘亭一杯酒便煩散作十分春葢祖述<lb/>
　梅溪而敷衍之<lb/>
恵民之法莫善於常平司馬温公曰此三代聖人之法<lb/>
　非李悝耿夀昌所能為也陳止齋曰周禮以年之上<lb/>
　下出斂法葢年下則出恐榖貴傷民年上則斂恐榖<lb/>
　賤傷農也即常平之法孟子曰狗彘食人食而不知<lb/>
　檢塗有餓殍而不知發檢字一本作斂葢狗彘食人<lb/>
　食粒米狼戾之嵗也法當斂之塗有餓殍凶嵗也法<lb/>
<pb n="KR3j0127_WYG_013-17b"/>
　當發之由此而言三代之時無常平之名而有常平<lb/>
　之政特廢於衰周耳真非耿李所能也<lb/>
郭仲晦謂劉信叔曰處事當以易簡簡以制繁易以制<lb/>
　難便不費力乾坤之大所以使萬物由其宰制者不<lb/>
　過此二字况於人乎仲晦此論可謂洞見天地萬物<lb/>
　之理且以用兵言之韓信多多益辦只是一簡字狄<lb/>
　武襄夜半破崑崙闗只是一易字<lb/>
廖徳明字子晦朱文公髙弟也少時夢謁大乾夢懐刺<lb/>
<pb n="KR3j0127_WYG_013-18a"/>
　候謁廟廡下謁者索刺出諸袖視其題字云宣教郎<lb/>
　廖某遂覺後登第改秩以宣教郎宰閩請迓者及門<lb/>
　思前夢恐官止此不欲行親朋友相勉為質之文公<lb/>
　公曰待徐思之一夕忽叩門曰得之矣因指案上物<lb/>
　曰人與器物不同如筆止能為筆不能為硯劍止能<lb/>
　為劍不能為琴故其成毁久速有一定不易之數惟<lb/>
　人則不然虚靈知覺萬理兼該有朝為跖而暮為舜<lb/>
　者故其吉凶禍福亦隨之而變難以一定言今子赴<lb/>
<pb n="KR3j0127_WYG_013-18b"/>
　官但當充廣徳性力行好事前夢不足芥蔕子晦拜<lb/>
　而受教後把麾持節官至正郎<lb/>
本富為上末富次之姦富為下今之富者大抵皆姦富<lb/>
　也而務本之農皆為僕妾於姦富之家矣嗚乎悲夫<lb/>
一顧傾城再顧傾國色也大者傾城下者傾鄉富也貨<lb/>
　色之不祥如此哉<lb/>
　<lb/>
　鶴林玉露卷十三<lb/>
</p>
<p>
</p>
  </div>
<div>
                <head>鶴林玉露卷十四<lb/>
                </head>
    <p>
<pb n="KR3j0127_WYG_014-1a"/>
欽定四庫全書巻<lb/>
　鶴林玉露卷十四<lb/>
　　　　　　　　　　　　宋　羅大經　撰<lb/>
嘉定間當國者憚真西山剛正遂謂詞科人毎挾文章<lb/>
　科目以輕朝廷自後詞科不取人雖以徐子儀之文<lb/>
　亦以巫咸一字之誤而出之由是無復習者内外制<lb/>
　唯稍能四六者即入選殊不知制誥詔令貴於典重<lb/>
　温雅深厚惻怛與尋常四六不同今以尋常四六手<lb/>
<pb n="KR3j0127_WYG_014-1b"/>
　為之往往褒稱過實或似啓事䛕詞彫刻求工又如<lb/>
　賔筵樂語失王言之體矣胡衛盧祖舉在翰苑草眀<lb/>
　堂赦文云江淮盡掃於驚塵太學諸生嘲之曰驚塵<lb/>
　已被江淮掃却道江淮盡掃於又曰傳語胡盧兩學<lb/>
　士不如依樣畫胡盧端平初患代言乏人乃略更其<lb/>
　制出題眀注出何書乃許上請中選者堂除教官然<lb/>
　名實既輕習者亦少昔孝宗朝議者欲科舉取士以<lb/>
　論策共為一場制詔表章為一場上欣然欲行之而<lb/>
<pb n="KR3j0127_WYG_014-2a"/>
　周益公等不主其説遂不行余謂若行此法則舉子<lb/>
　無不習王言者習者既多自有精工者出於其間他<lb/>
　時選拔而用之何患絲綸之不雅正乎<lb/>
楊誠齋丞零陵時有春日絶句云梅子流酸軟齒牙芭<lb/>
　蕉分綠上忩紗日長睡起無情思閑㸔兒童捉栁花<lb/>
　張紫岩見之曰廷秀胸襟透脫矣<lb/>
與敵對壘必分兵以擾之設詐以疑之擾之則其力不<lb/>
　給疑之則其心不安力不給則敗心不安則遁<lb/>
<pb n="KR3j0127_WYG_014-2b"/>
李勣謂其弟徳曰吾子孫若有志氣不倫交游非類者<lb/>
　必先撾殺之而後以聞其言嚴厲如此酉陽雜俎載<lb/>
　勣孫敬業年十許嵗勇悍異甚勣心患之伺其入林<lb/>
　獵獸縱火焚林敬業見火至刳所乗馬入其腹中火<lb/>
　過浴血而出迄不能害臨終之戒為敬業發也厥後<lb/>
　則天之禍敬業起兵所謂一抔之土未乾六尺之孤<lb/>
　何在者名義固正亦狂率矣卒殱其宗然武氏之立<lb/>
　大臣力爭之以勣家事一語而定唐之子孫半為血<lb/>
<pb n="KR3j0127_WYG_014-3a"/>
　肉殱宗之禍非天報耶<lb/>
徐淵子詩云俸餘擬辦買山錢却買端州古硯磚依舊<lb/>
　被渠驅使在買山之事定何年劉改之賀徐直院啓<lb/>
　云以載鶴之船載書入覲之清標如此移買山之錢<lb/>
　買硯平生之雅好可知淵子詞清雅余尤愛其夜泊<lb/>
　廬山詞云風𦂳浪花生蛟吼鼉鳴家人睡着怕人驚<lb/>
　只有一翁捫虱坐依約三更雪又打殘燈欲暗還眀<lb/>
　有誰知我此時情獨對梅花傾一盞又詩成<lb/>
<pb n="KR3j0127_WYG_014-3b"/>
杜陵詩云孤鴈不飲啄飛鳴聲念羣誰憐一片影相失<lb/>
　萬重雲望㫁似猶見哀多如更聞野鴉無意緒鳴噪<lb/>
　自紛紛又云獨鶴歸何晚昏鴉已滿林似興君子寡<lb/>
　而小人多君子凄涼零落小人噂沓喧競其形容精<lb/>
　矣<lb/>
世傳滿江紅詞云膠擾勞生待足後何時是足據見定<lb/>
　隨家豐儉便堪龜縮得意濃時休進步須知世事多<lb/>
　翻覆漫教人白了少年頭徒碌碌誰不愛黄金屋誰<lb/>
<pb n="KR3j0127_WYG_014-4a"/>
　不羨千鍾禄奈五行不是這般題目枉費心神空計<lb/>
　較兒孫自有兒孫福不須採藥訪神仙惟寡欲以為<lb/>
　朱文公所作余讀而疑之以為此特安分無求者之<lb/>
　辭耳決非文公口中語後官於容南節推翁諤為余<lb/>
　言其所居與文公鄰嘗舉此詞問公公曰非某作也<lb/>
　乃一僧作其僧亦自號晦庵云又水調歌頭云富貴<lb/>
　有餘樂貧賤不堪憂那知天路幽險倚伏互相酬請<lb/>
　看東門黄犬更聴華亭清唳千古恨難收何佀䲭夷<lb/>
<pb n="KR3j0127_WYG_014-4b"/>
　子散髮弄扁舟䲭夷子成霸業有餘謀收身千乗卿<lb/>
　相歸把釣魚鈎春畫五湖煙浪秋夜一天雲月此外儘<lb/>
　悠悠永棄人間事吾道付滄洲此詞乃文公作然特<lb/>
　敷衍櫽括李杜之詩耳<lb/>
嘉泰中鄧友龍使金有賂驛使夜半求見者具言金為<lb/>
　蒙古困饑饉連年民不聊生王師若来勢如拉朽友<lb/>
　龍大喜厚賂遣之歸告侂胄且上倡兵之書北伐之<lb/>
　議遂決其後王師失利侂胄誅友龍竄或疑夜半求<lb/>
<pb n="KR3j0127_WYG_014-5a"/>
　見之人誑誕誤我然觀金之南遷録其言皆不誣此<lb/>
　必中原義士不忘國家涵濡之澤幸金之亂潛告我<lb/>
　使惜乎將相非人無謀浪戰竟孤其望是可歎也<lb/>
楊誠齋自祕書監將漕江東年未七十退休南溪之上<lb/>
　老屋一區僅庇風雨長鬚赤脚纔三四人徐靈暉贈<lb/>
　詩云清得門如水貧唯帶有金蓋紀實也聰明强健<lb/>
　享清閒之福十有六年寧皇初元與朱文公同召文<lb/>
　公出公獨不起文公與公書云更能不以樂天知命<lb/>
<pb n="KR3j0127_WYG_014-5b"/>
　之樂而忘與人同憂之憂毋過於優游毋決於遁思<lb/>
　則區區者猶有望於斯世也然公髙蹈之志已不可<lb/>
　違也嘗自賛云江風索我吟山月唤我飲醉倒落花<lb/>
　前天地為衾枕又云青白不形眼底雌黄不出口中<lb/>
　只有一罪不赦唐突眀月清風<lb/>
紹興甲寅壽皇不豫光宗以疾不能過宫然猶日臨内<lb/>
　朝宰相率百官固請不從嘗降出一草茅書言建儲<lb/>
　事宰相袖取進止上變色曰儲不豫建建即代矣朕<lb/>
<pb n="KR3j0127_WYG_014-6a"/>
　第欲卿知其妄耳越數日宰執再以請御批有厯事<lb/>
　嵗乆念欲廢閑之語壽皇升遐上不能喪羣臣相率<lb/>
　攀上衣裾泣曰壽皇死也陛下合上輦一出隨至福<lb/>
　寧殿不退上亦泣曰此非卿等行處可急還時中外<lb/>
　訛言洶洶或言某將輒奔赴或言某軍私聚哭朝士<lb/>
　有潛遁者近倖富人競匿重器都人皇皇趙忠定在<lb/>
　西府密謀内禪念莫可達意於夀聖者韓侂胄壽聖<lb/>
　甥也乃令閣門蔡勝潜告之侂胄遂因知省闗禮白<lb/>
<pb n="KR3j0127_WYG_014-6b"/>
　壽聖議始定忠定令工部尚書趙彦逾戒殿帥郭杲<lb/>
　敇宿衛起居郎彭龜年告嘉邸備進發七月甲寅禫<lb/>
　祭壽聖引宰相執政簾下諭曰皇帝疾至今未能執<lb/>
　喪自欲退閒此御筆也嘉王可即皇帝位於重華宫<lb/>
　躬行喪禮嘉王却避再三侂胄扶抱登御榻流涕被<lb/>
　面命泰安宫提舉楊舜卿往南内請八寶初猶靳予<lb/>
　舜卿傳奏云官家兒子做了乃得寳出事定侂胄意<lb/>
　望節鉞忠定不與知閣劉弼乗間言曰此事侂胄頗<lb/>
<pb n="KR3j0127_WYG_014-7a"/>
　有功亦合分些官職與他忠定曰渠亦有何大功弼<lb/>
　語侂胄侂胄未信謁忠定以探其意忠定岸然不交<lb/>
　一談侂胄退而歎曰劉知閣不吾欺於是邪心始萌<lb/>
　調逐忠定矣<lb/>
李公甫謁真西山丐詞科文字西山留之小飲書房指<lb/>
　竹夫人為題曰蘄春縣君祝氏可封衛國夫人公甫<lb/>
　援筆立成末聯云於戲保抱攜持朕不忘兩夜之寢<lb/>
　展轉反側爾尚形四方之風西山擊節盖八字用詩<lb/>
<pb n="KR3j0127_WYG_014-7b"/>
　書全語皆婦人事而形四方之風又見竹夫人玲瓏<lb/>
　之意其中頌徳云常居大夏之間多為涼徳之助剖<lb/>
　心析肝陳數條之風刺自頂至踵無一節之瑕疵<lb/>
栁子厚文章精麗而心術不掩焉故理意多舛駮余嘗<lb/>
　書其罵尸蟲文後云尸蟲伏人骸竅間狙伺𨼆慝上訴<lb/>
　之帝意求飲食人以是多罹咎謫栁子憎而罵之余<lb/>
　謂尸蟲未果有也果有之疑帝借以為耳目未可罵<lb/>
　也世之人唯不知有尸蟲世之人而知有尸蟲則豈<lb/>
<pb n="KR3j0127_WYG_014-8a"/>
　特摩牙奮距昻昻然以㓙毒自名者削迹於世哉色<lb/>
　厲内荏聲善實狠若共兠少正夘輩當亦少衰矣故<lb/>
　余謂尸蟲之有禆於世教甚大帝之福善禍淫有藉<lb/>
　於尸蟲甚切帝之飲以飲食也初非賞讒尸蟲之嘵<lb/>
　嘵上訴也亦非以讒故仁人君子謂宜彰尸蟲之功<lb/>
　於天下俾警焉可矣罵者何也且栁子何畏乎尸蟲<lb/>
　謹修而身宅而心七情所動不違其則雖有尸蟲將<lb/>
　焉攸訴彼若鼔其䜛頰咀毒銜鋒謂巢由汚龍逢比<lb/>
<pb n="KR3j0127_WYG_014-8b"/>
　干佞謂周孔不仁則帝之聰眀將怒殛之矣奚聴信<lb/>
　以降割於我民設或循其首以至踵未能無面熱汗<lb/>
　下徒憎其不為己𨼆申之以罵焉余恐秖益其訴帝<lb/>
　之説而已<lb/>
張宣公帥江陵道經澧澧之士子十數輩執文書郊迎<lb/>
　公喜見鬚眉就馬上長揖索其文觀之乃舉劉郡守<lb/>
　政績公擲其文於地曰諸公之來某意其相與講切<lb/>
　義理之是非啓告閭閻之利病有以見教今乃不然<lb/>
<pb n="KR3j0127_WYG_014-9a"/>
　是特被十隻冷饅頭使耳躍馬徑去澧守上謁亦不<lb/>
　容見<lb/>
嘉定間山東忠義李全跋扈日甚朝廷擇人帥山陽見<lb/>
　大夫無可使遂用武國國武人也特換文資除大府<lb/>
　卿以重其行國至山陽偃然自大受全庭參全軍忿<lb/>
　怒囚而殺之幙客杜子埜詩人也亦死焉初國之換<lb/>
　文資喬壽朋以書抵史丞相曰祖宗朝制置使多用<lb/>
　名將紹興間不獨張韓劉岳嘗為之楊沂中吳玠呉<lb/>
<pb n="KR3j0127_WYG_014-9b"/>
　珙劉錡王燮成閔李顯中諸人亦為之不特制置使<lb/>
　可為樞密處置宣撫等使亦可為也豈必盡文臣哉<lb/>
　至於文臣任邉事固有反以觀察使授之者如韓忠<lb/>
　獻范文正陳堯咨是也今若就加本寺之官以重制<lb/>
　帥之選初無不可乃使之處非其地遽易以清班彼<lb/>
　修飾邉幅强自標置求以稱此人心固未易服恐反<lb/>
　使人有輕視不平之心此不可不慮也廟堂不能從<lb/>
　未幾果敗李全自此遂叛常曰吾不患兵不精唯患<lb/>
<pb n="KR3j0127_WYG_014-10a"/>
　財不贍有士人教之以依朝廷式樣造楮劵全從之<lb/>
　所造不勝計持過江南市物人莫能辨其用頓饒而<lb/>
　江南之楮益賤上下共以全為憂辛夘上元夜酒酣<lb/>
　自提兵攻維忽陷於城外淖中而死<lb/>
朱文公云古者男子拜兩膝齊屈如今之道拜杜子春<lb/>
　注周禮竒拜以為先屈一膝如今之雅拜即今拜也<lb/>
　古者婦女以肅拜為正謂兩膝齊跪手至地而頭不<lb/>
　下也拜手亦然南北朝有樂府詩説婦人曰伸腰再<lb/>
<pb n="KR3j0127_WYG_014-10b"/>
　拜跪問客今安否伸腰亦是頭不下也周宣帝令命<lb/>
　婦相見皆跪如男子之儀不知婦人膝不跪地而變<lb/>
　為而今之拜者起於何時程泰之以為始於武后不<lb/>
　知是否余觀王建宫詞云射生宫女盡紅粧請得新<lb/>
　弓各自張臨上馬時齊賜酒男兒跪拜謝君王則唐<lb/>
　時婦女拜不跪可證矣<lb/>
諸葛孔眀征蠻馬謖曰攻心為上攻城為下義戰為上<lb/>
　兵戰為下其論髙矣街亭之敗用秦穆宥孟眀故事<lb/>
<pb n="KR3j0127_WYG_014-11a"/>
　可也蜀勢日傾蜀才日少而乃流涕斬謖過矣夫法<lb/>
　立必誅而不權以古人八議之仁此申韓之所為也<lb/>
　前輩謂子房之學出於黄老孔明之學出於申韓信<lb/>
　矣近世張魏公之斬曲端趙哲乃效孔眀所為尤非<lb/>
　也<lb/>
唐子西立朝賦梅花詩云桃花能紅李能白春深無處<lb/>
　無顔色不意尚有數枝梅可是東君苦留客向来開<lb/>
　處是嚴冬桃李未在交遊中只今已是丈人行勿與<lb/>
<pb n="KR3j0127_WYG_014-11b"/>
　年少爭春風執政者惡其自專一斥不復後以黨禍<lb/>
　謫羅浮作詩云説與門前白鷺羣也須從此㫁知聞<lb/>
　諸公有意除鈎黨甲乙推求恐到君殊有意味又云<lb/>
　鶴歸遼海悲人世猿入巴山叫月眀唯有蟲沙今好<lb/>
　在往来休傍水邉行抱朴子云周穆王南征一軍皆<lb/>
　化君子化為猿鶴小人化為蟲沙詩意言君子或死<lb/>
　或貶唯小人得志深畏其含沙射影也<lb/>
士大夫若愛一文不直一文陳簡齋詩云從来有名士<lb/>
<pb n="KR3j0127_WYG_014-12a"/>
　不用無名錢楊伯子嘗為予言士大夫清亷便是七<lb/>
　分人了盖公忠仁眀皆自此生伯子誠齋冡嗣號東<lb/>
　山先生清節髙文趾美克肖其帥畨禺將受代有俸<lb/>
　錢七千緡盡以代下戸輸租有詩云兩年枉了鬂霜<lb/>
　華照管南人没一些七百萬緡都不要脂膏留放小<lb/>
　民家又别石門詩云石門得得泊歸舟江水依依别<lb/>
　故侯擬把片香投贈汝這回欲帶㤀来休盖昔吳𨼆<lb/>
　之守五羊不市南物歸舟有香一片舉而投諸石門<lb/>
<pb n="KR3j0127_WYG_014-12b"/>
　江中用此事也其帥三山不請供給錢以忤豪貴劾<lb/>
　去作詩貽先君云與世長多忤持身轉覺孤夤縁新<lb/>
　齒舌收拾老頭顱我已訶瀧史君誰誦子虛同歸燈<lb/>
　火讀家裡石渠書時先君與之同入閩故也陳膚仲<lb/>
　作玉壺冰朱絲絃二詩送之林自和送行詩云公來<lb/>
　無琴鶴公去有芒鞵又有幕官詩云從渠腰下有金<lb/>
　帶何處山中無菜羹真西山入對主上問當今亷吏<lb/>
　西山既以趙政夫為對翌日又奏臣昨所舉亷吏未<lb/>
<pb n="KR3j0127_WYG_014-13a"/>
　盡如崔與之之出蜀唯載歸艎之圖籍楊長孺之守<lb/>
　閩靡侵公帑之毫釐皆當今亷吏也<lb/>
東坡守杭守潁皆有西湖故潁川謝表云入參兩禁毎<lb/>
　玷北扉之榮出典二州輒為西湖之長秦少章詩云<lb/>
　十里薰風菡蓞初我公所至有西湖欲將公事湖中<lb/>
　了見説官閑事亦無後謫惠州亦有西湖楊誠齋詩<lb/>
　云三䖏西湖一色秋錢塘汝潁及羅浮東坡原是西<lb/>
　湖長不到羅浮便得休<lb/>
<pb n="KR3j0127_WYG_014-13b"/>
胡文定春秋傳作於渡江之初其論國滅也曰春秋滅<lb/>
　人之國其罪則一而見滅之君其例有三以歸者既<lb/>
　無死難之節又無克復之志貪生畏死甘就執辱其<lb/>
　罪為重許斯頼牂之類是也出奔者雖不死於社稷<lb/>
　有興復之望焉託於諸侯猶得寓禮其罪為輕弦子<lb/>
　温子之類是也若夫國滅死於其位是得正而斃焉<lb/>
　者矣於禮為合於時為不幸若江黄二國是也其㫖<lb/>
　嚴矣如劉禪愍懐皆春秋之罪人也近時蒙古入蔡<lb/>
<pb n="KR3j0127_WYG_014-14a"/>
　殘金之主守緒乃能聚薪自焚義不受辱庶幾於江<lb/>
　黄<lb/>
陸務觀農師之孫有詩名壽皇嘗謂周益公曰今世詩<lb/>
　人亦有如李白者乎益公因薦務觀由是擢用賜出<lb/>
　身南宫舎人嘗從范石湖辟入蜀故其詩號劔南集<lb/>
　多豪麗語言征伐恢復事其題俠客圖云趙魏風塵<lb/>
　十丈黄遺民膏血飽豺狼功名不遣斯人了無奈和<lb/>
　戎白面郎壽皇讀之為之太息臺評劾其恃酒頽放<lb/>
<pb n="KR3j0127_WYG_014-14b"/>
　因自號放翁作詞云橋如虹水如空一葉飄然煙雨<lb/>
　中天教稱放翁晚年為韓平原作南園記除從官楊<lb/>
　誠齋寄詩云君居東浙我江西鏡裡新添幾縷絲花<lb/>
　落六回疎信息月明千里兩相思不應李杜翻鯨海<lb/>
　更羨䕫龍集鳯池道是樊川輕薄殺猶將萬戸比千<lb/>
　詩盖切磋之也然南園記唯勉以忠獻之事業無諛<lb/>
　辭晚年和平粹美有中原承平時氣象朱文公喜稱<lb/>
　之<lb/>
<pb n="KR3j0127_WYG_014-15a"/>
古人席地而坐登席而去履韈左氏傳禇師聲子韈而<lb/>
　登席衛侯怒其無禮如簠簋籩豆高不踰尺便於取<lb/>
　食今世夫子廟塑像巍然髙坐祭器乃陳於地殊覺<lb/>
　未安朱文公云先君嘗過列子廟見其塑像以石為<lb/>
　席而坐於地先聖像設亦宜倣此<lb/>
楊東山言道藏經云蝶交則粉退蜂交則黄退周美成<lb/>
　詞云蝶粉蜂黄渾退了正用此也而説者以為宫粧<lb/>
　且以退為褪誤矣余因歎曰區區小詞讀書不博者<lb/>
<pb n="KR3j0127_WYG_014-15b"/>
　尚不能得其㫖況古人之文章而可以臆見妄解乎<lb/>
唐司空圖書云昨日流鶯今日蟬起來又是夕陽天六<lb/>
　龍飛轡長相窘更忍乗危自着鞭戒色自戕者也楊<lb/>
　誠齋善謔嘗謂好色者曰閻羅王未曾相唤子乃自<lb/>
　求押到何也即此詩之意<lb/>
廖子晦為小官遭長官以非理對移殊不能堪朱文公<lb/>
　以書曉之云吾人所學正要此處呈驗已展不縮已<lb/>
　進不退只得硬脊梁與他厮捱看如何自家決定不<lb/>
<pb n="KR3j0127_WYG_014-16a"/>
　肻開口告他若到任滿便作對移批書離任則他許<lb/>
　多威風都無處使豈不快哉此間有吳伯起者不曾<lb/>
　講學後聞李子靜説話自謂有所得及作令被對移<lb/>
　他邑主簿却不肯行百方求免某嘗笑之以為何至<lb/>
　如此若對移作指使即逐日執杖子去知府㕔前唱<lb/>
　喏若對移作押録即逐日抱文書去知縣㕔前呈覆<lb/>
　便作耆長壯丁亦不妨與他去做況主簿乎文公之<lb/>
　意盖謂心無愧怍則無入而不自得心無貪戀則無<lb/>
<pb n="KR3j0127_WYG_014-16b"/>
　往而不自安此不於臨事遇變之時而在於平居講<lb/>
　學之際講之素精見之素定真知夫進退得喪死生<lb/>
　禍福之不足以累吾心則雖鼎鑊刀鋸視之如寢席<lb/>
　之安矣況於一陟黜予奪之間者哉韓昌黎云夫儒者<lb/>
　之於患難苟非其自取之其拒而不受於懷也若築<lb/>
　河堤以障屋霤其容而消之也若水之於海冰之於<lb/>
　夏日其翫而忘之以文辭也若奏金石以破蟋蟀之<lb/>
　鳴蟲飛之聲況一不快於考功盛山一出入息之間<lb/>
<pb n="KR3j0127_WYG_014-17a"/>
　哉此最善形容處<hi>考功官銜盛山地名也</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0127_WYG_014-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鶴林玉露卷十四<lb/>
</p>
<p>
</p>
  </div>
<div>
<head>鶴林玉露卷十五</head> <lb/>
    <p>
<pb n="KR3j0127_WYG_015-1a"/>
欽定四庫全書<lb/>
　鶴林玉露卷十五<lb/>
　　　　　　　　　　　　宋　羅大經　撰<lb/>
白樂天詩云為問長安月誰教不相離相字下自注云<lb/>
　思移切乃知今俗作厮字者非也<lb/>
秦檜少遊太學博記工文善幹鄙事同舎號為秦長脚<lb/>
　毎出遊飲必委之辦集既登第及中詞科靖康初為<lb/>
　御史中丞金人陷京師議立張邦昌檜陳議狀大畧<lb/>
<pb n="KR3j0127_WYG_015-1b"/>
　謂趙氏傳緒百七十年號令一統綿地萬里子孫蕃<lb/>
　衍布在四海徳澤深長百姓歸心只縁姦臣誤國遂<lb/>
　至喪師失守豈可以一城而決廢立哉若必欲舎趙<lb/>
　氏而立邦昌則京師之民可服而天下之民不可服<lb/>
　京師之宗子可滅而天下之宗子不可滅望稽古揆<lb/>
　今復君之位以安天下金雖不從心嘉其忠與之俱<lb/>
　歸檜天資狡險始陳此議特激於一朝之諒既至金<lb/>
　廷情態遂變諂事達蘭傾心為之用烏珠用事侵擾<lb/>
<pb n="KR3j0127_WYG_015-2a"/>
　江淮韓世忠邀之於黄天蕩幾為我擒一夕鑿河始<lb/>
　得遁去再冦西蜀又為吳玠敗之於和尚原至自髠<lb/>
　其鬚髮而遁知南兵日强懼不能當乃隂與檜約縱<lb/>
　之南歸使主和議檜至行都紿言殺金之監已者奔<lb/>
　舟得脱見髙宗遂道南自南北自北之説時上頗厭<lb/>
　兵入其言㑹諸將稍恣肆各以其姓為軍號曰張家<lb/>
　軍韓家軍檜乗間密奏以為諸軍但知有將軍不知<lb/>
　有天子跋扈有萌不可不慮上為之動遂決意和戎<lb/>
<pb n="KR3j0127_WYG_015-2b"/>
　而檜專執國命矣方金之以七事邀我也有毋易首<lb/>
　相之説正為檜設洪忠宣自金回戲謂檜曰撻辣郎<lb/>
　君致意檜大恨之厥後金人徙汴其臣張師顔者作<lb/>
　南遷録載孫大鼎疏備言遣檜間我以就和好於是<lb/>
　檜之姦賊不臣其迹始彰彰矣方其在相位也建一<lb/>
　徳格天之閣有朝士賀以啓云我聞在昔惟伊尹格<lb/>
　於皇天民到于今微管仲吾其左衽檜大喜超擢之<lb/>
　又有選人投詩云多少儒生新及第髙燒銀燭照娥<lb/>
<pb n="KR3j0127_WYG_015-3a"/>
　眉格天閣上三更雨猶誦車攻復古詩檜益喜即與<lb/>
　改秩盖其胸中有慊故特喜此諛詞以為掩覆之計<lb/>
　真猾夏之賊也余觀唐則天追貶隋臣楊素詔曰朕<lb/>
　上嘉賢佐下惡賊臣嘗欲從容於萬㡬之暇褒貶於<lb/>
　千載之外矧年代未逺耳目尚存者乎夫楊素異代<lb/>
　之姦臣則天一女主尚知惡而貶之矧如檜者密奉<lb/>
　敵謀脅君誤國罪大惡極上通於天其可赦乎開禧<lb/>
　用兵雖嘗追削嘉定和戎旋即牽復是可嘆也檜之<lb/>
<pb n="KR3j0127_WYG_015-3b"/>
　初歸一節中興遺史説得尤詳<lb/>
洪容齋云易乾坤之下六卦皆有坎此聖人防患備險<lb/>
　之意也余謂屯蒙未出險者也訟師方履險者也戒<lb/>
　之宜矣若夫需者燕樂之象比者親附之象乃亦有<lb/>
　險焉盖斧斤鴆毒每在於衽席杯觴之間而詡詡笑<lb/>
　語未必非闗弓下石者也於此二卦其戒尤不可不<lb/>
　嚴焉<lb/>
王荆公新法煩苛毒流寰宇晚歳歸鍾山作放魚詩云<lb/>
<pb n="KR3j0127_WYG_015-4a"/>
　物我皆畏苦捨之寧啖茹其與梁武帝窮兵嗜殺而<lb/>
　以麵代犠牲者何殊余嘗有詩云錯認蒼姬六典書<lb/>
　中原從此變蕭疎幅巾投老鍾山日辛苦區區活數<lb/>
　魚<lb/>
唐宣宗遺詔立䕫王而中尉王宗貫等迎鄆王立之是<lb/>
　為懿宗上嘗出宦官請鄆王監國奏令宣徽使楊公<lb/>
　慶持示宰相杜悰曰當時宰相無名者皆以反法處<lb/>
　之悰謂公慶及兩樞密曰主上新踐阼當以仁愛為<lb/>
<pb n="KR3j0127_WYG_015-4b"/>
　先豈得遽賛成殺宰相事若習與性成則中尉樞密<lb/>
　豈得不自憂乎公慶色沮而去帝怒亦釋慶厯中刼<lb/>
　盜張海過髙郵軍晁仲約令百姓斂金帛牛酒勞之<lb/>
　海悦徑去不為暴事聞富鄭公欲誅仲約范文正不<lb/>
　可富公愠曰方今患法不舉而多方沮之何以整衆<lb/>
　范公曰祖宗以來未嘗輕殺臣下此盛徳事奈何欲<lb/>
　輕壊之他日主上手滑吾輩亦未敢自保也富公不<lb/>
　以為然其後自河北還朝不許入國門未測朝廷意<lb/>
<pb n="KR3j0127_WYG_015-5a"/>
　終夜徬徨不能寐思范公語繞牀歎曰范六丈聖人<lb/>
　也文正之言與杜悰略同皆至言也李斯勸胡亥以<lb/>
　煩刑而身具五刑以死為人臣者可以監矣建炎初<lb/>
　維揚諌官袁植乞誅黄潜善等九人髙宗不可曰朕<lb/>
　方責已豈可歸罪股肱宰相吕頥浩曰本朝輔弼大<lb/>
　臣縱有大罪止從貶竄故盛徳足以祈天永命植發<lb/>
　此言虧陛下好生之徳乃出植知池州大哉高宗之<lb/>
　徳至哉頥浩之論當時若從植言潜善等固死有餘<lb/>
<pb n="KR3j0127_WYG_015-5b"/>
　罪然此門既開厥後秦檜專國必借此藉口以鉏善<lb/>
　類其産禍寧有極乎<lb/>
張文潜云詩三百篇雖云婦人女子小夫賤𨽻所為要<lb/>
　之非深於文章者不能作如七月在野以下皆不道<lb/>
　破至十月入我牀下方言是蟋蟀非深於文章者能<lb/>
　之乎然是詩乃周公作其超妙宜矣荆公絶句云昏<lb/>
　黑投林曉更驚背人相唤百般鳴柴門長閉春風暖<lb/>
　事外還能見鳥情盖祖此法<lb/>
<pb n="KR3j0127_WYG_015-6a"/>
王景文云有心於避禍不若無心於任運斯言固達矣<lb/>
　然必自反無愧自省無憾乃可安之於命伊川曰人<lb/>
　之於患難只有一箇處置盡人事然後理足而無憾<lb/>
　物之有成必有壞譬如人之有生必有死而國之有<lb/>
　興必有亡也雖知其然而君子之養身也凡可以乆<lb/>
　生而緩死者無不用其治國也凡可以存存而救亡<lb/>
　者無不為至於不可奈何而後已此之謂知命<lb/>
伊川謫涪渡江風浪大作舟中之人皆失色伊川正襟<lb/>
<pb n="KR3j0127_WYG_015-6b"/>
　端坐神色泰然既及岸有樵夫問曰公是達後如此<lb/>
　是舍後如此伊川登岸欲與之言已去不可追矣余<lb/>
　謂惟達故舎惟舎故達達是智舎是勇夫子曰朝聞<lb/>
　道夕死可矣使未聞道必有貪生怖死之心安能夕<lb/>
　死而可哉可者委順而無貪怖之心也朝聞道是達<lb/>
　夕死可矣是舍達須是平時做工夫舎則臨事自然<lb/>
　如此<lb/>
周益公作胡忠簡神道碑云武王一戎衣而天下定義<lb/>
<pb n="KR3j0127_WYG_015-7a"/>
　士猶或非之孔子奚取焉為萬世計也盖忠簡力詆<lb/>
　和議乞斬秦檜而紹興終於和戎故以忠簡比夷齊<lb/>
　以髙宗比武王可謂回護得體<lb/>
康節邵子云夫子定書以秦誓綴周魯之後知周之必<lb/>
　為秦也前輩頗不然其説余嘗思之亦自有理盖説<lb/>
　者皆謂取穆公悔過一念故特録其書然作誓之後<lb/>
　彭衙令狐汾曲之師貪忿愈甚烏在其為真悔過夫<lb/>
　子奚取焉況二百餘年千八百國之諸侯豈無一君<lb/>
<pb n="KR3j0127_WYG_015-7b"/>
　之賢一言之幾於道奚獨於西戎之君有取哉盖當<lb/>
　是時周已不可為而列國又皆不自振惟秦駸駸始<lb/>
　大夫子知周之亡也諸侯必折而入於秦故定書之<lb/>
　末特收此篇以微見其意或曰聖賢言理不言數若<lb/>
　爾則夫子亦言數乎曰此非數也勢也夫子嘗曰如<lb/>
　有用我者吾其為東周乎乎者疑詞也謂吾道若獲<lb/>
　用則西周之美可尋不止乎東周而遂已也此正欲<lb/>
　以理而回其勢也及歴聘不逢自衛反魯則道不獲<lb/>
<pb n="KR3j0127_WYG_015-8a"/>
　行而勢之所趨有不可挽者矣安得不憫然寓意於<lb/>
　定書之末乎考秦之强實自穆公始秦以割地斃列<lb/>
　國非特戰國時為然在春秋時已然矣左氏傳曰賂<lb/>
　秦伯以河外列城五又曰秦始征晉河東置官司焉<lb/>
　此皆薪不盡火不滅之兆也周亡而秦興已粲然在<lb/>
　目中矣孰謂夫子而不知乎且非特定書為然也其<lb/>
　刪詩亦然十五國風莫非中國之詩也吳楚流而入<lb/>
　於蠻夷則削而不録秦與吳楚等也獨存其詩今觀<lb/>
<pb n="KR3j0127_WYG_015-8b"/>
　列國之風大抵流蕩昏淫有日趨於亾之勢惟秦始<lb/>
　有車馬禮樂其詩奮厲猛起已有招八州畢六王之<lb/>
　氣象夫子存之不刪豈無意乎<lb/>
荆公少年不可一世士獨懷刺候濓溪三及門而三辭<lb/>
　焉荆公恚曰吾獨不可自求之六經乎乃不復見余<lb/>
　謂濓溪知荆公自信太篤自處太髙故欲少摧其鋭<lb/>
　而不料其不可回也然再辭可矣三則已甚使荆公<lb/>
　得從濓溪沐浴於光風霽月之中以消釋其偏蔽則<lb/>
<pb n="KR3j0127_WYG_015-9a"/>
　他日得君行道必無新法之煩苛必不斥衆君子為<lb/>
　流俗而社稷蒼生將有賴焉嗚呼豈非天哉<lb/>
秦虎視山東蠶食六國不知六國未滅而秦先滅矣何<lb/>
　也始皇乃吕不韋之子則是嬴氏為吕氏所滅也司<lb/>
　馬氏欺人孤寡而奪之位不知魏滅未幾而晉亦滅<lb/>
　矣何也元帝乃牛金之子則是司馬氏為牛氏所滅<lb/>
　也春秋書莒人滅鄫義正如此胡致堂欲用春秋法<lb/>
　於始皇紀便明書吕氏以從其實<lb/>
<pb n="KR3j0127_WYG_015-9b"/>
景公千駟不及夷齊顔子一瓢乃同禹稷孔孟垂教深<lb/>
　切著明而後世利欲之私至於包括天地蔽遮日月<lb/>
　太史公曰天下攘攘皆為利往天下嘻嘻皆為利來<lb/>
　<hi>音離</hi>吁可哀也哉<lb/>
舜誅四周公誅二趙廣漢誅一原禇而潁川服尹翁歸<lb/>
　誅一許仲孫而東海服趙尹固不足道而所用刑者<lb/>
　則舜與周公之術也彼臨渭論囚渭水盡赤者獨何<lb/>
　為哉<lb/>
<pb n="KR3j0127_WYG_015-10a"/>
學不必博要之有用仕不必達要之無愧學而無用塗<lb/>
　車芻靈也仕而有愧鶴軒虎冠也<lb/>
楚不以白珩為寳而觀射父之作訓辭左史倚相之通<lb/>
　訓典乃楚之至寳也齊不以徑寸之珠為寳而檀子<lb/>
　之守南城盻子之守髙唐黔夫之守徐州種首之備<lb/>
　盜賊乃齊之至寳也故忠賢才識之士謂之寳臣若<lb/>
　無寳而不知求得寳而不知識有寳而不知重棄荆<lb/>
　玉而喜燕石賤周璞而藏鄭䑕國之不亡者幸也<lb/>
<pb n="KR3j0127_WYG_015-10b"/>
楊誠齋云人皆以饑寒為患不知所患者正在於不饑<lb/>
　不寒爾此語殊有味乞食於野人晉重耳之所以霸<lb/>
　燎衣破竈而啜豆粥漢光武之所以興況下此者其<lb/>
　可不知饑寒之味哉<lb/>
張子韶對䇿至晡未畢貂璫促之子韶曰未也方談及<lb/>
　公等故其䇿曰閹寺聞名國之不祥也堯舜閹寺不<lb/>
　聞於典謨三王閹寺不聞於誓誥豎刁聞於齊而齊<lb/>
　亂伊戾聞於宋而宋危<lb/>
<pb n="KR3j0127_WYG_015-11a"/>
杜陵詠鷗云江浦寒鷗戲無他亦自饒却思翻玉羽隨<lb/>
　意㸃春苗雪暗還須落風生一任飄幾羣滄海上清<lb/>
　影日蕭蕭言浦鷗閒戲使無他事亦自饒美奈何不<lb/>
　免口腹之累故閒戲未足已思翻玉羽而㸃春苗為<lb/>
　謀食之計雖風雪凌厲有所不暇顧末言海鷗之曠<lb/>
　逸清影翛然不為泥滓所㸃染非浦鷗所能及以興<lb/>
　士當髙舉逺引歸潔其身如海鷗不當逐逐於聲利<lb/>
　之場以自取賤辱若浦鷗也<lb/>
<pb n="KR3j0127_WYG_015-11b"/>
蘇養直之父伯固從東坡遊我夣扁舟浮震澤之詞為<lb/>
　伯固作也養直屬玉雙飛水滿塘之句亦見賞於坡<lb/>
　稱為吾家養直作此詩時年甚少而格律已老蒼如<lb/>
　此紹興間與徐師川同召師川赴養直辭師川造朝<lb/>
　便道過養直留飲甚歡二公平日對奕徐髙於蘇是<lb/>
　日養直拈一子笑視師川曰今日須還老夫下此一<lb/>
　著師川有愧色游誠之跋養直墨蹟云後湖胷中本<lb/>
　無軒冕是以風神筆墨皆自蕭散非慕名𨼆居者比<lb/>
<pb n="KR3j0127_WYG_015-12a"/>
　也士生斯世茍無利及人區區奔走老死塵埃不如<lb/>
　學蘇養直<lb/>
北魏主珪問博士李先曰天下何物最益人神智先曰<lb/>
　莫若書王荆公詩曰物變有萬殊心思纔一曲讀書<lb/>
　謂耶夫着一能讀書之心横於胷中則錮滯有我其<lb/>
　心已與古人天淵懸隔矣何自而得其活法妙用哉<lb/>
　吕東萊解尚書云書者堯舜禹湯文武周公之精神<lb/>
　心術盡寓其中觀書者不求其心之所在夫何益然<lb/>
<pb n="KR3j0127_WYG_015-12b"/>
　欲求古人之心必先求吾心乃可見古人之心此論<lb/>
　最好真讀書之法也當時趙清獻公之折荆公曰臯<lb/>
　䕫稷契何書可讀此亦忿激求勝之辭未足以服荆<lb/>
　公夫自文籍既生以来便有書臯䕫之前三墳亦書也<lb/>
　伏羲所畫之卦亦書也太公所稱黄帝顓帝之丹書<lb/>
　亦書也孟子所稱放勲曰亦書也豈得謂無書哉特<lb/>
　臯䕫稷契之所以讀書者當必與荆公不同耳當時<lb/>
　答荆公之辭只當曰公若錮於有我之私不能虛心<lb/>
<pb n="KR3j0127_WYG_015-13a"/>
　觀理稽衆從人乃是不能讀書也嗚呼荆公往矣後<lb/>
　之君子窮而講道明理達而撫世酬物謹無着一能<lb/>
　讀書之心横在胸中也哉<lb/>
秦朝松封大夫陳朝石封三品李誠之詠松云半依嵓<lb/>
　岫倚雲端獨上亭亭耐嵗寒一事頗為清節累秦時<lb/>
　曾作大夫官荆公三品石云草沒苔侵棄道周誤恩<lb/>
　三品竟何酬國亡今日頑無恥似為當年不與謀夫<lb/>
　松石無知之物一為二朝名寵所㸃染猶不免萬世<lb/>
<pb n="KR3j0127_WYG_015-13b"/>
　之包彈矧士大夫其於進退辭受之際可茍乎哉<lb/>
吳孫秀曰討逆弱冠以一校尉剏業今後主舉江南而<lb/>
　棄之唐李翺曰神堯以一旅取天下後世子孫不能<lb/>
　以天下取河北忠臣志士之歎古今一也<lb/>
荆公題舒州山谷寺石牛洞泉穴云水泠泠而北出山<lb/>
　靡靡以旁圍欲窮源而不得竟悵望以空歸晁無咎<lb/>
　編續楚詞謂此詩具六藝羣書之餘味故與其經學<lb/>
　典䇿之文俱傳朱文公編楚詞後語亦收此篇<lb/>
<pb n="KR3j0127_WYG_015-14a"/>
五代時扈載有文名嘗遊相國寺見庭竹可愛作碧鮮<lb/>
　賦題璧間周世宗命小黄門録進覽之稱善王朴尤<lb/>
　重之薦之宰相李榖榖曰非不知其才然薄命恐不<lb/>
　能勝朴曰公為宰相以進賢退不肖為職何言命耶<lb/>
　乃拜知制誥為學士居嵗餘果卒余謂榖言陋矣不<lb/>
　幸而中若朴者真宰相之言也近時周益公長身瘦<lb/>
　面狀若野鶴在翰苑多年壽皇一日燕居歎曰好一<lb/>
　箇宰相但恐福薄爾盖疑其相也一老璫在傍徐奏<lb/>
<pb n="KR3j0127_WYG_015-14b"/>
　曰官家所歎豈非周必大乎上曰爾何知曰臣見所<lb/>
　畫司馬光像亦如必大清<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>上為之一笑未幾遂登<lb/>
　庸為太平宰相與聞揖遜之盛出鎮長沙退休享清<lb/>
　閑之福十有餘年<lb/>
陶淵明神釋形影詩曰大鈞無私力萬理自森著人為<lb/>
　三才中豈不以我故我神自謂也人與天地並立而<lb/>
　為三才以此心之神也若塊然血肉豈足以並天地<lb/>
　哉末云縱浪大化中不喜亦不懼應盡便須盡無復<lb/>
<pb n="KR3j0127_WYG_015-15a"/>
　獨多慮乃是不以死生禍福動其心泰然委順養神<lb/>
　之道也淵明可謂知道之士<lb/>
元祐中東坡知貢舉李方叔就試將鎻院坡緘封一簡<lb/>
　令送方叔值方叔出其僕受簡置几上有頃章子厚<lb/>
　二子曰持曰援者來取簡竊觀乃揚雄優於劉向論<lb/>
　一篇二章驚喜攜之以去方叔歸求簡不得知為二<lb/>
　章所竊悵惋不敢言已而果出此題二章皆模倣坡<lb/>
　作方叔幾於閣筆及拆號坡意魁必方叔也乃章援<lb/>
<pb n="KR3j0127_WYG_015-15b"/>
　第十名文意與魁相佀乃章持坡失色二十名間一<lb/>
　卷頗竒坡謂同列曰此必李方叔視之乃葛敏修時<lb/>
　山谷亦預校文曰可賀内翰得人此乃僕宰太和時一<lb/>
　學子相從者也而方叔竟下第坡出院聞其故大歎<lb/>
　恨作詩送其歸謂平生漫説古戰場過眼終迷日五<lb/>
　色者是也其母歎曰蘇學士知貢舉而汝不成名復<lb/>
　何望哉抑鬱而卒余謂坡拳拳於方叔如此真盛徳<lb/>
　事然卒不能增益其命之所無反使二章得竊之以<lb/>
<pb n="KR3j0127_WYG_015-16a"/>
　發身而子厚小人將以坡為有私有黨而無以大服<lb/>
　其心豈不重可惜哉<lb/>
韓栁文多相佀韓有平淮碑栁有平淮雅韓有進學解<lb/>
　栁有起廢答韓有送窮文栁有與韋中立論文韓有<lb/>
　張中丞傳叙栁有段太尉逸事至若韓之原道佛骨<lb/>
　疏毛穎傳則栁有所不能為栁之封建論梓人傳晉<lb/>
　問則韓有所不能作韓如美玉栁如精金韓如靜女<lb/>
　栁如名姝韓如徳驥栁如天馬歐似韓蘇似栁歐公<lb/>
<pb n="KR3j0127_WYG_015-16b"/>
　在潁於破筐中得韓文數册讀之始悟作文法東坡<lb/>
　雖遷海外亦惟以陶栁二集自隨各有所悟入各有<lb/>
　所酷嗜也然韓栁猶用竒重字歐蘇唯用平常輕虛<lb/>
　字而妙麗古雅自不可及<lb/>
光堯之喪金使來弔祭京仲逺以檢正假禮部尚書為<lb/>
　報謝使康元弼館伴金錫燕汴亭仲逺與郊勞使康<lb/>
　元弼言請免燕不許請撤樂如告哀遺留使亦不許<lb/>
　至期遽促入席傳呼不絶仲遠曰若不撤樂有死而<lb/>
<pb n="KR3j0127_WYG_015-17a"/>
　已不敢即席元弼等知不可奪乃傳言曰請先拜酒<lb/>
　果之賜徐議撤樂仲逺方率其屬拜受北典籖者連<lb/>
　呼曰北朝燕南使敢不即席聲甚厲仲逺趨退復位<lb/>
　甲士露刃閉門仲逺命左右叱曰南使執禮何物卒<lb/>
　徒乃敢無禮排闥而出元弼等以聞其主仲逺留館<lb/>
　俟命賦詩曰鼎湖龍馭去無蹤三遣行人意則同凶<lb/>
　禮强更為吉禮北風誰説競南風設令耳與笙鏞末<lb/>
　只願身糜鼎鑊中已辦滯留期得請不辭築館汴江<lb/>
<pb n="KR3j0127_WYG_015-17b"/>
　東越七日竟獲免樂之命既還孝宗勞之曰卿能執<lb/>
　禮為朕增氣何以賞卿對曰彼畏陛下威徳非畏臣<lb/>
　也正使臣死於彼亦常分也敢覬賞乎上喜謂宰相<lb/>
　曰京鏜今之毛遂也除權侍郎以至大用<lb/>
士卒畏將者勝畏敵者敗愛将者勝愛身者敗畏將則<lb/>
　不畏敵畏敵則不畏將愛將則不愛身愛身則不愛<lb/>
　將畏将在将之威愛將在將之恩有李光弼斬張用<lb/>
　濟之威則三軍股慄矣何患其不畏將有吳起吮士<lb/>
<pb n="KR3j0127_WYG_015-18a"/>
　疽之恩則赴死如歸矣何患其不愛將雖然戮一不<lb/>
　用命誅一不循律則威振矣不必數數然也至若撫<lb/>
　循之恩則終始有所不可廢東山之詩昵昵兒女語<lb/>
　此周之所以長潼闗之敗唐幾亡矣而僕射如父兄<lb/>
　識者以是占中興焉謀帥擇將者則何以哉<lb/>
九金聚粹共圖魑魅之形孤劒埋光尚負斗牛之氣此<lb/>
　吕惠卿表也邪人指正人為邪人如此人主何以辨<lb/>
　之<lb/>
<pb n="KR3j0127_WYG_015-18b"/>
五代史漢劉銖惡史肇𢎞楊邠於是李業譛二人於帝<lb/>
　而殺之銖喜謂業曰君可謂僂羅兒矣僂羅俗言猾<lb/>
　也歐史閒書俗語甚竒<lb/>
　<lb/>
　<lb/>
　<lb/>
　<lb/>
　鶴林玉露卷十五<lb/>
</p>
<p>
</p>
  </div>
<div>
<head>鶴林玉露卷十六</head> <lb/>
    <p>
<pb n="KR3j0127_WYG_016-1a"/>
欽定四庫全書<lb/>
　鶴林玉露卷十六<lb/>
　　　　　　　　　　　　宋　羅大經　撰<lb/>
汪聖錫代言温雅朱文公推許之有玉山詞章如賜四<lb/>
　川宣撫虞允文辭召命不允詔云惟汝一徳既咨裴<lb/>
　度而往釐於今三年復念周公之乆外賜知紹興府<lb/>
　史浩乞宫觀養親不允詔云尹兹東夏非徒晝錦之<lb/>
　榮循彼南陔盖便晨羞之養賜陳俊卿辭左相不允<lb/>
<pb n="KR3j0127_WYG_016-1b"/>
　詔云應事機之糾紛大車以載閲世俗之變化直道<lb/>
　而行民具爾瞻已公論之胥慶帝賚予弼豈寵章之<lb/>
　敢私賜虞允文辭右相不允詔云以夢營求孰若驗<lb/>
　事功之已試以言寤合孰若察志節之所安賜大將<lb/>
　成閔復節鉞詔云不以一𤯝掩大徳既當念功安得<lb/>
　壯士守四方豈若求舊除郭振節度使制云不顯亦<lb/>
　世尚繼汾陽之休無競維人孰云充國之老皆可喜<lb/>
　也<lb/>
<pb n="KR3j0127_WYG_016-2a"/>
李太白一斗百篇援筆立成杜子美改罷長吟一字不<lb/>
　茍二公蓋亦互相譏嘲太白贈子美云借問因何太<lb/>
　瘦生只為從前作詩苦苦之一辭譏其困琱鐫也子<lb/>
　美寄太白云何時一樽酒重與細論文細之一辭譏<lb/>
　其欠縝密也昌黎誌孟東野云劌目鉥心刃迎縷解<lb/>
　鉤章棘句搯擢胃腎言其得之艱難贈崔立之云朝<lb/>
　為百賦猶鬱怒暮作千詩轉遒𦂳搖毫擲簡自不供<lb/>
　頃刻青紅浮海蜃言其得之容易余謂文章要在理<lb/>
<pb n="KR3j0127_WYG_016-2b"/>
　意深長辭語明粹足以傳世覺後豈但誇多鬬速於<lb/>
　一時哉山谷云閉門覔句陳無已對客揮毫秦少遊<lb/>
　世傳無已毎有詩興擁被卧牀呻吟累日乃能成章<lb/>
　少遊則杯觴流行篇詠錯出略不經意然少遊特流<lb/>
　連光景之詞而無已意髙詞古直欲追蹤騷雅正自不<lb/>
　可同年語也<lb/>
吾郡胡季昭寳慶初元為大理評事應詔上書言濟邸<lb/>
　事竄象郡建人翁定送行詩云應詔書聞便遠行廬<lb/>
<pb n="KR3j0127_WYG_016-3a"/>
　陵不獨詫邦衡寸心只恐孤天地百口何期累弟兄<lb/>
　世態浮雲多變換公朝初日盍清眀危言在國為元<lb/>
　氣君子從来豈願名旴江杜来詩云廬陵一小郡百<lb/>
　歳兩胡公論事雖小異處心應略同有書莫焚稿無<lb/>
　恨豈傷弓病愧不逺别寫詩霜月中太學生胡炎詩云<lb/>
　一封朝奏大眀宫嘘起廬陵古直風言路從来天樣<lb/>
　闊蠻荒誰使徑旁通朝中競送長沙傅嶺表爭迎小<lb/>
　澹翁學館諸生空飽飯臨分憂國意何窮先君竹谷<lb/>
<pb n="KR3j0127_WYG_016-3b"/>
　老人詩云好讀牀頭易一篇盈虛消息總天然崢嶸<lb/>
　齒頬皆冰雪肯怕炎方有瘴煙頻寄書回洗我愁莫言<lb/>
　無鴈到南州長相思外加餐飯計取承君舊話頭季<lb/>
　昭之兄子建弟國賔皆博學能文瓌竒負氣兄弟友<lb/>
　愛最隆不蓄私財有無盡費於朋友得罪之日囊無<lb/>
　一錢子建挈家歸賣文以活國賔奮然徒步從其兄<lb/>
　於貶所國賔先殁季昭繼之端平更化詔許歸塟贈<lb/>
　朝奉郎官其一子洪舜俞艸贈官制詞云朕訪落伊<lb/>
<pb n="KR3j0127_WYG_016-4a"/>
　始首下詔求讜直蓋與諫鼓謗木同意以直言求人<lb/>
　而以直言罪之豈朕心哉爾風裁峭潔志槩激壯繇<lb/>
　尉廷平上書公車言人之所難言方嘉貫日之忠已<lb/>
　墮偃月之計開塗胥口訪事瀧頭曾無幾微見於顔<lb/>
　面何氣節之烈也仁祖能全介於逺謫之餘孝祖能<lb/>
　拔銓於投荒之後撫今懐往魂不可招潦霧墮鳶悲<lb/>
　悔何及陟階員外仍官厥子用旌折檻之直且識投<lb/>
　杼之過爾雖死可不朽矣<lb/>
<pb n="KR3j0127_WYG_016-4b"/>
史殖貨傳曰貪賈三之亷賈五之夫貪賈所得宜多而<lb/>
　反少㢘賈所得宜少而反多何也㢘賈知取予貪賈<lb/>
　知取而不知予也夫以予為取則其獲利也大富商<lb/>
　豪賈若惡販夫販婦之分其利而靳靳自守則亦無<lb/>
　大利之獲矣巨賈吕不韋見秦子異人質於趙曰此<lb/>
　竒貨可居遂不吝千金為之經營於秦異人卒有秦<lb/>
　國而不韋為相此其事固不足道而其以予為取則<lb/>
　亦商賈之權也漢髙帝捐四萬斤金與陳平不問其<lb/>
<pb n="KR3j0127_WYG_016-5a"/>
　出入裂數千里地封韓彭無愛惜心遂能滅項氏有<lb/>
　天下劉晏造船合費五百緡者給千緡使吏胥工匠<lb/>
　皆有贏餘是皆得㢘賈之術者也東坡曰天下之事<lb/>
　成於大度之士而敗於寒陋之小人<lb/>
高登字彦先漳浦名儒志節髙亮少游太學值靖康之<lb/>
　亂與陳東上書陳六賊之罪且言金之不可和狀紹<lb/>
　興間對䇿鯁直有司擬降文學髙宗不可調靜江府<lb/>
　古縣令時秦檜當國檜父嘗宰是邑胡舜陟欲立祠<lb/>
<pb n="KR3j0127_WYG_016-5b"/>
　逢迎彦先毅然不從舜陟欲以危法中之逮繫訊掠<lb/>
　迄無罪狀可指校文潮陽出則將焉用彼相賦直言<lb/>
　不聞深可畏論策問水災檜聞之大怒謂其隂附趙<lb/>
　鼎削籍流容州死焉檜没諸賢遭誣陷者皆昭雪彦<lb/>
　先以逺人下士無為言者乾道間梁克家始為之請<lb/>
　傅伯壽朱文公守漳又連為之請皆格不下余為容<lb/>
　法曹掾容士猶能言其風猷傳其文墨偶攝校官遂<lb/>
　為立祠於學宫同時有吳元美者三山文士作夏二<lb/>
<pb n="KR3j0127_WYG_016-6a"/>
　子賦譏切秦檜其家立潜光亭商𨼆堂其怨家摘以<lb/>
　告檜曰亭號潜光盖有心於黨李堂名商𨼆本無意<lb/>
　於事秦李謂泰發也亦削籍流容州死焉因并祠之<lb/>
　彦先有修學門庭傳於世元美有遊句漏洞天記載<lb/>
　容州志<lb/>
陳應求嘗告孝宗曰近時宰相罷去則所用之人不問<lb/>
　賢否一切屛棄此鈎黨之漸非國家之福趙温叔為<lb/>
　相多引蜀士及罷相有為飛語以撼蜀士者王季海<lb/>
<pb n="KR3j0127_WYG_016-6b"/>
　言一宰相去所用者皆去此唐季黨禍之胎也豈聖<lb/>
　世所宜有哉蜀士乃安二公之論善矣然此為平時<lb/>
　宰相善罷者言也若權姦之去則正當洗腸滌胃若<lb/>
　借温太真之事為小人開一線之路借范堯夫之言<lb/>
　為君子憂後来之禍則失之矣<lb/>
戰國策蘇代曰齊紫敗素也而賈十倍言外美而中腐<lb/>
　如以敗素染紫也與蠟鞭之説正相似<lb/>
王龜齡年四十七魁天下以書報其弟夢齡昌齡曰今<lb/>
<pb n="KR3j0127_WYG_016-7a"/>
　日唱名蒙恩賜進士及第惜二親不見痛不可言嫂<lb/>
　及聞詩聞禮可以此示之詩禮其二子也於十數字<lb/>
　之間上念二親而不以科名為喜特報二弟而不以<lb/>
　妻子為先孝友之意皆在焉為御史首彈史丞相浩<lb/>
　乞專用張浚上為出浩帥紹興龜齡又上疏言舜去<lb/>
　四凶未聞使之為十二牧與胡邦衡並為左右史相<lb/>
　得最歡奏補先弟而後子嘗賦不欺詩云室明室暗<lb/>
　兩奚疑方寸常存不可欺莫問天髙鬼神惡要須先<lb/>
<pb n="KR3j0127_WYG_016-7b"/>
　畏自家知其自吏部侍郎出帥䕫門也有臨安録事<lb/>
　叅軍祝懐抗疏銀臺謂十朋忠義謇諤借令不容於<lb/>
　朝亦合置之近藩緩急呼來無倉卒乏使之憂今遣<lb/>
　往萬里外非計之得也雖不報時論韙之<lb/>
孝宗之末詔皇太子參決庶務楊誠齋時為宫僚上書<lb/>
　太子曰民無二主國無二君今陛下在上又置㕘決<lb/>
　是國有二君也自古未有國貳而不危者盖國有貳<lb/>
　則天下向背之心生向背之心生則彼此之黨立彼<lb/>
<pb n="KR3j0127_WYG_016-8a"/>
　此之黨立則讒間之言啓讒間之言啓則父子之隙<lb/>
　開開者不可復合隙者不可復全昔趙武靈王命其<lb/>
　子何聴朝而從傍觀之魏太武命其子晃監國而自<lb/>
　將於外間隙一開四父子皆及於禍唐太宗使太子<lb/>
　承乾監國旋以罪廢國朝天禧亦嘗行之若非冦凖<lb/>
　王曾幾生大變盖君父在上而太子監國此古人不<lb/>
　幸之事非令典也當時諸公皆甚其言至紹熙甲寅<lb/>
　始服其先見<lb/>
<pb n="KR3j0127_WYG_016-8b"/>
胡澹庵上書乞斬秦檜金人聞之以千金求其書三日<lb/>
　得之君臣失色曰南朝有人蓋足以破其隂遣檜歸<lb/>
　之謀也朝道初金使來猶問胡銓今安在張魏公曰<lb/>
　秦太師専柄十二年只成就得一胡邦衡<lb/>
自陳黄之後詩人無逾陳簡齋其詩繇簡古而發穠纖<lb/>
　遭值靖康之亂﨑嶇流落感時恨别頗有一飯不忘<lb/>
　君之意如涼風又落南宫木老鴈孤鳴漢北州乾坤<lb/>
　萬事集雙鬢臣子一謫今五年天翻地覆傷春色齒<lb/>
<pb n="KR3j0127_WYG_016-9a"/>
　豁頭童祝聖時近得㑹稽消息不稍傳荆渚路歧寛<lb/>
　東南鬼火成何事終籍胡銓作争臣龍沙此日西風<lb/>
　冷誰折黄花壽兩宫皆可味也<lb/>
太史公伯夷傳蘇東坡赤壁賦文章絶唱也其機軸略<lb/>
　同伯夷傳以求仁得仁又何怨之語設問謂夫子稱<lb/>
　其不怨而采薇之詩猶若未免怨何也盖天道無親<lb/>
　常與善人而達觀古今操行不軌者多富樂公正發<lb/>
　憤者毎遇禍是以不免於怨也雖然富貴何足求節<lb/>
<pb n="KR3j0127_WYG_016-9b"/>
　操為可尚其重在此其輕在彼況君子疾没世而名<lb/>
　不稱伯夷顔子得夫子而名益彰則所得亦已多矣<lb/>
　又何怨之有赤壁賦因客吹簫而有怨慕之聲以此<lb/>
　漫問謂舉酒相屬凌萬頃之茫然可謂至樂而簫聲<lb/>
　乃若哀怨何也盖此乃周郎破曹公之地以曹公之<lb/>
　雄豪亦終歸於安在況吾與子寄蜉蝣於天地哀吾<lb/>
　生之須叟宜其託遺響而悲也雖然自其變者而觀<lb/>
　之雖天地曾不能一瞬自其不變者而觀之則物與<lb/>
<pb n="KR3j0127_WYG_016-10a"/>
　我皆無盡也又何必羨長江而哀吾生哉矧江風山<lb/>
　月用之無盡此天下之至樂於是洗盞更酌而向之<lb/>
　感慨風休冰釋矣東坡步驟太史公者也<lb/>
紹興壬子冬劉豫入冦趙元鎮當國請髙宗親征行次姑<lb/>
　蘇喻子才謂元鎮曰相公此舉有萬全之策乎亦賭彩<lb/>
　一擲也元鎮曰利鈍亦安能必事成則幸不成則死之<lb/>
　爾子才曰今若直前萬一蹉跌退將安託要須留後門<lb/>
　則庶幾進退有據元鎮曰誠有之則甚善計将安出子<lb/>
<pb n="KR3j0127_WYG_016-10b"/>
　才曰張樞密任福唐若除閩浙江淮宣撫使則命到之<lb/>
　日便有官府軍旅錢穀彼之來路即我之後門也元鎮<lb/>
　大以為然於是魏公復用余謂鑾輅親征事大體重固<lb/>
　宜進退有據若論兵法則置之死地生矣項羽救趙既<lb/>
　渡沈船破甑持三日糧示士必死無還心故能破秦<lb/>
光宗即位謝艮齋為文昌進十銘云業成而難其敗或<lb/>
　易兢兢保之常恐失墜道甚簡易在尊所聞帝王之<lb/>
　學匪藝匪文畏天之威主徳為最水旱雷風天之仁<lb/>
<pb n="KR3j0127_WYG_016-11a"/>
　愛存心公正治之所起毫釐之私患及千里妄賞不<lb/>
　勸妄罰不畏賞罰大權以妄為忌貪吏虐民戒石莫<lb/>
　聴奬㢘以激捷於號令民之疾苦幽逺難知日問日<lb/>
　詢猶恐或遺財在天下理之以義未聞刻斂其罪在<lb/>
　吏亂之所生非止外域姦回諛説尤害於國自治十<lb/>
　全乃可理外重乃馭輕輕動為戒辭簡理明時人以<lb/>
　比李衛公丹扆箴又作勸農詩云莫入州衙與縣衙<lb/>
　勸君勤理舊生涯池塘多放聊添税田地深耕足養<lb/>
<pb n="KR3j0127_WYG_016-11b"/>
　家教子教孫須教義栽桑栽柘勝栽花閑非閑是都休<lb/>
　管渇飲清泉困飲茶又云仕宦之人南州北縣商賈<lb/>
　之人天涯海岸争如農夫六親對面夏絹新衣秋米<lb/>
　白飯鵝鴨成羣猪羊滿圏官税早輸逍遥散誕似此<lb/>
　之人直金千萬詞㫖平易足以諭俗然其言農夫之<lb/>
　樂想乾淳間有之今則甚於聶夷中之詩矣寧復有<lb/>
　此氣象哉<lb/>
作詩要健字撑拄要活字斡旋如紅入桃花嫩青歸栁<lb/>
<pb n="KR3j0127_WYG_016-12a"/>
　葉新弟子貧原憲諸生老伏䖍入與歸字貧與老字<lb/>
　乃撑拄也生理何顔面憂端且歳時名豈文章著官<lb/>
　應老病休何與且字豈與應字乃斡旋也撑拄如屋<lb/>
　之有柱斡旋如車之有軸文亦然詩以字文以句<lb/>
魏鶴山詩云逺鐘入枕報新晴衾鐵衣稜夢不成起傍<lb/>
　梅花讀周易一忩明月四簷聲後貶渠陽於古梅下<lb/>
　立讀易亭作詩云向來未識梅生時繞谿問訊巡簷<lb/>
　索絶憐玉雪倚横㕘又愛清黄弄煙日中年易裏逢<lb/>
<pb n="KR3j0127_WYG_016-12b"/>
　梅生便向根心見華實候蟲奮地桃李妍野火燒原<lb/>
　葭菼出方從陽壯爭出門直待隂窮排闥入隨時作<lb/>
　計何太癡爭似此君藏用密推究精微前此詠梅者<lb/>
　未之及<lb/>
韓信未遇時識之者惟蕭何及淮隂漂母爾何之英傑<lb/>
　固足以識信漂母一市媪乃亦識之異哉故嘗謂子<lb/>
　房狙擊祖龍意氣過於輕鋭故圯上老人抑之韓信<lb/>
　俛出市胯意氣鄰於消沮故淮隂漂母揚之一翁一<lb/>
<pb n="KR3j0127_WYG_016-13a"/>
　媪皆異人也唐子西作淮隂賢母墓銘曰項王喑嗚<lb/>
　范増謀謨信来不呼信去不追坐眎信逋反噬其軀<lb/>
　匹婦區區而知信乎吁<lb/>
唐明皇時教坊舞馬百匹天寳之亂流落人間魏博田<lb/>
　承嗣得之初不識也嘗燕賔僚酒行樂作馬忽起舞<lb/>
　承嗣以為妖殺之昭宗養一猴衣以俳優服謂之猴<lb/>
　部頭朱温既簒引至坐側猴忽號擲自裂其衣温叱<lb/>
　令殺之嗚呼明皇之馬有愧於昭宗之猴矣<lb/>
<pb n="KR3j0127_WYG_016-13b"/>
朱文公守漳將行經界王子合疑其擾公答書曰經界<lb/>
　一事固知不能無小擾但以為不若此則貧民受害<lb/>
　無有了時故忍而為之庶幾一勞永逸耳若一一顧<lb/>
　恤必待人人情願而後行之則無時可行矣紹興間<lb/>
　正施行時人人嗟怨如在湯火中但訖事後田税均<lb/>
　齊田里安靜公私皆享其利凡事亦要其乆逺如何<lb/>
　耳少時見所在所立土封皆為人題作李椿年墓豈<lb/>
　不知人之常情惡勞喜逸顧以為利害之實有不得<lb/>
<pb n="KR3j0127_WYG_016-14a"/>
　而避者耳禹治水益焚山周公驅猛獸豈能不役人<lb/>
　徒而坐致成功想見當時亦須有不樂者但有見識<lb/>
　人須自見得利害之實知其勞我者乃所以逸我自<lb/>
　不怨耳子合議漢事甚熟曾看髙祖初定天下蕭何<lb/>
　大治宫室又從婁敬策徙齊楚大姓十數萬於長安<lb/>
　不知當時是幾箇土封底工夫不聞天下之不安何<lb/>
　也文公此論可謂明確盖自商鞅有成大事者不和<lb/>
　於衆之説卒以滅宗故後之為政者毎畏拂人情不<lb/>
<pb n="KR3j0127_WYG_016-14b"/>
　知人情固不可拂亦不可徇唯當論理之是非事之<lb/>
　當否爾商之遷亳周之遷洛何嘗不拂人情及其事<lb/>
　乆論定然後知拂之者乃所以愛之也司馬相如曰<lb/>
　世必有非常之人然後有非常之事有非常之事然<lb/>
　後有非常之功夫非常者固常人之所異也故曰非<lb/>
　常之功黎民懼焉及臻厥成天下晏如也亦見得此<lb/>
　理東坡嘉祐間作思治論曰所謂從衆者非從衆多<lb/>
　之口從其不言而同然者耳其説最好然厥後荆公<lb/>
<pb n="KR3j0127_WYG_016-15a"/>
　行新法公上書爭之乃曰為國者未論行事之是非<lb/>
　先觀衆心之向背其説却有病天下豈有悖理傷道<lb/>
　之事可以衆心之所向而姑為之乎宜其不足以服<lb/>
　荆公而指為戰國縱横之學也<lb/>
南軒質責虞丞相并甫不當用張説至以京黼面斥并<lb/>
　甫曰先丞相平生亦有隠忍就功名處何相非之深<lb/>
　也南軒曰先公固有隠忍處何嘗用此等狎邪小人<lb/>
　并甫拱手曰某服矣語録中載諫并甫事無此數語<lb/>
<pb n="KR3j0127_WYG_016-15b"/>
　南軒親與誠齋言之<lb/>
胡澹庵上章薦詩人十人朱文公與焉父公不樂誓不<lb/>
　復作詩迄不能不作也嘗同張宣公遊南嶽唱酬至<lb/>
　百餘篇忽瞿然曰吾二人得無荒於詩乎楊宋卿以<lb/>
　詩集求品題公答之曰詩者志之所之豈有工拙哉<lb/>
　亦觀其志之髙下如何耳是以古之君子徳足以求其<lb/>
　志必出於髙明純一之地其於詩固不學而能之至<lb/>
　於格律之精粗用韻屬對比事遣詞之善否今以魏<lb/>
<pb n="KR3j0127_WYG_016-16a"/>
　晉以来諸賢之作考之盖未有用意於其間者而況<lb/>
　於古詩之流乎近世作者乃始留情於此故詩有工<lb/>
　拙之論葩藻之詞勝言志之功隠矣又曰古今之詩<lb/>
　凡三變盖自書傳所載虞夏以來及漢魏自為一等<lb/>
　自晉宋間顔謝以後下及唐初自為一等自沈宋以<lb/>
　後定著律詩下及今日又為一等然自唐初以前其<lb/>
　為詩者固有髙下而法猶未變至律詩出而後詩之<lb/>
　與法始皆大變以至今日益巧益密而無復古人之<lb/>
<pb n="KR3j0127_WYG_016-16b"/>
　風矣故嘗妄欲抄取經史諸書所載韻語下及文選<lb/>
　漢魏古詩以盡乎郭景純陶淵明之所作自為一編<lb/>
　而附於三百篇楚辭之後以為詩之根本凖則又於<lb/>
　其下二等之中擇其近於古者各為一編以為之羽<lb/>
　翼輿衛且以李杜言之如李之古風五十首杜之秦<lb/>
　蜀紀行遣興出塞潼闗石壕夏日夏夜諸篇律詩則<lb/>
　如王維韋應物輩亦自有蕭散之趣未至如今日之細<lb/>
　碎卑冗無餘味也其不合者則悉去之不使其接於<lb/>
<pb n="KR3j0127_WYG_016-17a"/>
　吾之耳目而入於吾之胷次要使方寸之中無一字<lb/>
　世俗言語意態則其詩不期髙逺而自髙逺矣又曰<lb/>
　來諭欲漱六藝之芳潤以求真澹此誠極至之論然<lb/>
　亦須先識得古今體製雅俗向背仍更洗滌得盡腸<lb/>
　胃間夙生葷血脂膏然後此語方有所措如其未然<lb/>
　竊恐穢濁為主芳潤入不得也近世詩人只緣不曾<lb/>
　透得此闗而規規於近局故其所就皆不滿人意無<lb/>
　足深論又曰作詩須從陶栁門庭中來乃佳不如是<lb/>
<pb n="KR3j0127_WYG_016-17b"/>
　無以發蕭散冲澹之趣無由到古人佳䖏又曰作詩<lb/>
　不學六朝又不學李杜只學那嶢嵠底便學得十分<lb/>
　好後把作什麽用公之論詩可謂本末兼該矣公嘗<lb/>
　題廣成子像云陳光澤見示此像偶記李太白詩云<lb/>
　世道日交喪澆風變淳源不求桂樹枝反棲惡木根<lb/>
　所以桃李樹吐花竟不言大運有興没羣動若飛奔<lb/>
　歸來廣成子去入無窮門因寫以示之今人捨命作<lb/>
　詩開口便説李杜以此觀之何曾夢見他脚板耶又<lb/>
<pb n="KR3j0127_WYG_016-18a"/>
　言余平生愛王摩詰詩云漆園非傲吏自缺經世具<lb/>
　偶寄一微官婆娑數株樹以為不可及而舉以語人<lb/>
　領解者少觀此則公之所取概可見矣公嘗舉佀所<lb/>
　作絶句示學者云半畆方塘一鑑開天光雲影共徘<lb/>
　徊問渠那得清如許為有源頭活水来盖借物以明<lb/>
　道也又嘗誦其詩示學者云孤燈耿寒焰照此一窓<lb/>
　幽卧聴簷前雨浪浪殊未休曰此雖眼前語然非心<lb/>
　源澄靜者不能道觀此則公之所作又槩可見矣<lb/>
<pb n="KR3j0127_WYG_016-18b"/>
宋孝宗時近習梁俊彦請税兩淮沙田以助軍餉上大<lb/>
　喜付外施行葉子昻為相奏曰沙田者乃沙濵出沒<lb/>
　之地水激於東則沙漲於西水激於西則沙復漲於<lb/>
　東百姓如沙漲之東西而田焉是未可以為常也且<lb/>
　辛巳兵興兩淮之田租並復至今未征況沙田乎上<lb/>
　大悟即詔罷之子昻退至中書令人逮俊彦至叱責<lb/>
　曰汝言利求進萬一淮民怨咨為國生事雖斬汝萬<lb/>
　段豈足塞責俊彦皇汗免冠謝乆乃釋之子昻此舉<lb/>
<pb n="KR3j0127_WYG_016-19a"/>
　頗有申屠嘉因辱鄧通韓魏公以頭子勾任守忠之<lb/>
　遺意大率近習畏宰相則為盛世宰相畏近習則為<lb/>
　衰世<lb/>
嘉定和戎湖南帥曹彦約賀表云過也更也何傷日月<lb/>
　之明赦之宥之式彰天地之大一時傳誦吾郡羅蓬<lb/>
　伯之詞也<lb/>
　<lb/>
　<lb/>
<pb n="KR3j0127_WYG_016-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鶴林玉露卷十六<lb/>
</p>
<p>
</p>
  </div>
<div>
<head>鶴林玉露補遺</head> <lb/>
    <p>
<pb n="KR3j0127_WYG_017-1a"/>
欽定四庫全書<lb/>
　鶴林玉露補遺<lb/>
　　　　　　　　　　　　宋　羅大經　撰<lb/>
孟子釋公劉之詩曰故居者有積倉行者有裹糧也然<lb/>
　後可以爰方啟行釋烝民之詩曰故有物必有則民<lb/>
　之秉彞也故好是懿徳只添三兩字意義粲然六經<lb/>
　古註亦皆簡潔不為繁辭朱文公毎病近世解經者<lb/>
　推測太廣議論太多曰説得雖好聖人從初却元不<lb/>
<pb n="KR3j0127_WYG_017-1b"/>
　曾有此意雖以吕成公之書解亦但言其熱閙而已<lb/>
　盖不滿之辭也後来文公作易傳詩傳其辭極簡<lb/>
唐張參為國子司業手寫九經毎言讀書不如寫書髙<lb/>
　宗以萬乗之尊萬幾之繁乃亦親洒宸翰遍寫九經<lb/>
　雲章爛然終始如一日古帝王所未有也又嘗御書<lb/>
　漢光武紀賜執政徐俯曰卿勸朕讀光武紀朕思讀<lb/>
　十徧不如寫一徧今以賜卿聖學之勤如此<lb/>
史記張儀論韓地險惡曰民之食大抵飯菽羮藿此倒<lb/>
<pb n="KR3j0127_WYG_017-2a"/>
　句也昌黎文春與猿吟兮秋鶴與飛淮之水舒舒楚<lb/>
　山直叢叢亦此類<lb/>
春秋星隕如雨釋者曰如而也歐陽公集古録載後漢<lb/>
　郭先生碑云其長也寛舒如好施是以宗族歸懐東<lb/>
　坡得古鏡背有銘云漢有善銅出白陽取為鏡清如<lb/>
　明皆訓如為而也<lb/>
昌黎汴州詩云母從子走者為誰大夫夫人留後兒昨<lb/>
　日乗車騎大馬坐者起趨乗者下廟堂不肯用干戈<lb/>
<pb n="KR3j0127_WYG_017-2b"/>
　嗚呼奈汝母子何為汴州之亂留後陸長源遭殺作<lb/>
　也方董晉帥汴昌黎在幕中晉專行姑息知軍驕難<lb/>
　制變在旦夕且死遺戒車速發及長源代之繩以嚴<lb/>
　急軍果亂官屬多死之昌黎隨晉喪已去汴獲免夫<lb/>
　長源固失矣晉不能酌寛猛之中潛消事變乃以姑<lb/>
　息偷免其身使相激相形産後来之禍又不能先以<lb/>
　一語忠告長源烏得無罪昌黎在幕中盖亦與有責<lb/>
　矣此詩末句似有愧於中而為自解之辭<lb/>
<pb n="KR3j0127_WYG_017-3a"/>
左氏傳鞌之戰邴夏御齊侯逢丑父為右齊師敗績丑<lb/>
　父與公易位為晉韓厥所及丑父使公下如蕐泉取<lb/>
　飲而逃韓厥獻丑父郤獻子将戮之呼曰自今無有<lb/>
　代其君任患者有一於此將為戮乎郤子曰人不難<lb/>
　以死免其君我戮之不祥赦之以勸事君者此與紀<lb/>
　信詐乗漢王之車以免高祖者何異晉宥丑父而楚<lb/>
　焚紀信項氏之不長也宜哉<lb/>
張魏公貶零陵有書數笈自隨讒者謂其中皆與蜀士<lb/>
<pb n="KR3j0127_WYG_017-3b"/>
　往来謀據西蜀之書髙宗命遣人盡録以來臨軒發<lb/>
　視乃皆書册雖有尺牘率皆憂國愛君之語此外唯<lb/>
　葛裘布衾類多垢敝上惻然曰張浚一貧如此哉乃<lb/>
　遣使馳賜金三百兩秦檜令宣言於外謂賜浚死門<lb/>
　生從者聞之垂泣告公公曰浚罪固當死若果如所<lb/>
　傳朝服拜命就戮以謝國家可也何以泣為問使者<lb/>
　為誰殿帥楊存中之子也公曰吾生矣存中吾故部<lb/>
　曲朝廷誠欲誅浚必不遣其子来已而使者拜於馬<lb/>
<pb n="KR3j0127_WYG_017-4a"/>
　前乃獲賜金之命公之在秦也開幕延賔鑄銅為印<lb/>
　形迹似稍專故有以來讒者之口然反因此得以自<lb/>
　明又賴賜金以自活天果不佑忠賢乎<lb/>
古詩云人生不滿百常懐千嵗憂而淵明以五字盡之<lb/>
　曰世短意嘗多是也東坡云意長日月促則倒轉陶<lb/>
　句爾<lb/>
吕氏春秋云今兹美禾来兹美麥注云兹年也公羊傳<lb/>
　云諸侯有疾曰負兹注云兹新生草也一年草生一<lb/>
<pb n="KR3j0127_WYG_017-4b"/>
　畨故以兹為年古詩云為樂當及時何能待來兹左<lb/>
　氏傳五稔杜詩十暑岷山葛皆此意<lb/>
桓温雄猛盖一時賔僚相從燕賞豈應有失禮於前者<lb/>
　孟嘉落㡌恐如禰正平䙝服摻撾嫚侮曹瞞之意陶<lb/>
　淵明嘉之甥也為嘉作傳稱其在朝仗正門無雜賔<lb/>
　則嘉亦一時之望乃肯從温何也温嘗從容謂曰人<lb/>
　不可無勢我乃能駕馭卿亦頗有相靳之意辛幼安<lb/>
　九日詞云雖與老兵供一笑落㡌將軍華髮莫倚忘<lb/>
<pb n="KR3j0127_WYG_017-5a"/>
　懐西風也解㸃檢尊前客凄涼今古眼中三兩飛蝶<lb/>
　意謂嘉不當從温故西風落其㡌以貶之若免冠然<lb/>
周瑜赤壁謝安淝水冦萊公澶淵陳魯公采石四勝大<lb/>
　略相似杜牧云東風不與周郎便銅雀春深鎖二喬<lb/>
　意亦著矣謝安圍棋别墅真是矯情鎮物喜出望外<lb/>
　宜其折屐澶淵之役畢士安有相公交取鶻崙官家<lb/>
　之説髙瓊有好唤宰相來吟兩首詩之説則當時策<lb/>
　略亦自可見天發一矢之句王荆公句意與杜牧同<lb/>
<pb n="KR3j0127_WYG_017-5b"/>
　采石之師若非逆亮暴急嗜殺自激三軍之變亦未<lb/>
　易驅攘是時亮雖遭殘衂北歸紀律肅然無一人叛<lb/>
　亡此豈易勝之師乎文公曰謝安之於桓温陳魯公<lb/>
　之於完顔亮幸而捱得他死爾要之吳晉乃天幸宋<lb/>
　朝真天助也<lb/>
張儀云兵不如者勿與挑戰粟不如者勿與持乆二語<lb/>
　用兵者所當知<lb/>
守城必刼寨劉信叔守順昌以數千人摧烏珠數十萬<lb/>
<pb n="KR3j0127_WYG_017-6a"/>
　衆刼寨之力也守城不刼寨是守死爾<lb/>
有士大夫於京師買一妾自言是蔡太師府包子厨中<lb/>
　人一日令其作包子辭以不能詰之曰既是包子厨<lb/>
　中人何為不能作包子對曰妾乃包子厨中縷葱絲<lb/>
　者也曾無疑乃周益公門下士有委之作志銘者無<lb/>
　疑援此事以辭曰某於益公之門乃包子厨中縷葱<lb/>
　絲者也焉能作包子哉<lb/>
鄭注召對浴堂門彗長三尺韓琦賜第集英殿雲見五<lb/>
<pb n="KR3j0127_WYG_017-6b"/>
　色君子小人之進天象昭昭如此<lb/>
俗語稱利市亦有所祖左氏傳鄭人盟商人之辭曰爾<lb/>
　無我叛我無强賈爾有利市實賄我勿與之<lb/>
吳子之正孫子之竒兵法盡在是矣吳子似論語孫子<lb/>
　似孟子<lb/>
吾郡陳國材詩云紅日晚天三四鴈碧波春水一雙鷗<lb/>
　周益公楊誠齋盛稱之<lb/>
胡澹菴為師清節先生制師之服張魏公為張無垢制<lb/>
<pb n="KR3j0127_WYG_017-7a"/>
　友之服<lb/>
唐人詩云三條燭盡鐘初動九轉丹成鼎未開明月漸<lb/>
　低人擾擾不知誰是謫仙才此唐試進之士見燭騐<lb/>
　也白樂天奏狀云禮部試進士例用書册兼得通宵<lb/>
　蓋亦不禁懐挾矣<lb/>
　<lb/>
　<lb/>
　<lb/>
<pb n="KR3j0127_WYG_017-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鶴林玉露補遺<lb/>
</p>
<p>
</p>
  </div>
        </body>
</text>\m</TEI>
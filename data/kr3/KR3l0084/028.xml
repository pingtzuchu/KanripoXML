<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0084_SBCK_028-1a"/>
南村輟耕録卷之二十八<lb/>
　　　　　　　　　天台陶　宗儀　九成<lb/>
各行省郷試則有人取發觧進士姓名一如登科記鋟梓<lb/>
　印行以圖少利至正四年甲申江浙掲暁後乃有四六<lb/>
　長篇題曰非程文語與抄曰省牓同時版行不知何人<lb/>
　所造而路府州縣盛傳之語曰設科取士深感　聖世<lb/>
　之恩倚公挟私無柰吏胥之弊豈期江浙之大省壞扵<lb/>
　禹疇之小劉<hi>名錫眉山人當該掾史</hi>斯文孔艱衷情痛憤待士無<lb/>
禮呼名散餅於路傍懐璧有謀打號貼圗扵墻上厨傳<lb/>
用猾吏内外之消息可通試官取貪夫上下之機関不<lb/>
<pb n="KR3l0084_SBCK_028-1b"/>
　泄陽掲題駕言無弊實自生姦宄之心覔厚賂力舉還<lb/>
　䰟特欲箝是非之口五服之親不避故違　國朝之典<lb/>
　章雜犯之卷俱抄恐失手本之名字應才<hi>杭州</hi>皷勇扵<lb/>
　終埸之日局長之信巳通劉環<hi>即環翁杭州</hi>知名扵未牓之<lb/>
　前代筆之錢盡去萬户侯之関節可驗丈人峯之氣力<lb/>
　何勤㠯将<hi>鉛山萬户吕天澤</hi>監門進樂平之八子<hi>許瑗董彛徐復邹成操琬</hi>
<hi>汪緈許道傳戴用</hi>海郎<hi>呉縣主簿/海魯丁</hi>受卷通括蒼之二林<hi>松慶祖</hi>本<lb/>
　生之地増輝同列之情不薄黃璋<hi>松江</hi>稱幹首一三月已<lb/>
　買試官鮑恂<hi>嘉㒷</hi>在牓中十四名全頼妻父<hi>建德知事俞鎮</hi>籍開<lb/>
　元真人之力葉氏<hi>葉瓉信州</hi>禮經依永嘉縣尹<hi>林泉生</hi>之門江<lb/>
<pb n="KR3l0084_SBCK_028-2a"/>
　郎兄弟<hi>暉晃建寕</hi>劉大<hi>希賢/慶元</hi>在列頼為省郎之師沈小<hi>推時杭州</hi>
　登科誰知運吏之壻黄岩趙藺<hi>友藺</hi>得家兄<hi>寕海丞由欽</hi>為簾<lb/>
　外之官瑞安髙明託館主有堂上之友紛紛在眼歴歴<lb/>
　難言許瑗<hi>饒州</hi>作魁三百定賣幾千株之木鄒成<hi>饒州</hi>駝牓<lb/>
　十八日納七萬户<hi>吕天澤</hi>之錢左者如斯右其可見尺牘<lb/>
　先来扵柏府仕宦勢髙槀文潜岀扵棘閙師生情宻逓<lb/>
　手帖全慿廵綽冩懐挾不避軍人四子入塲代筆有此<lb/>
　劉之手一家在牓瞞人起各路之文所謀不臧其忠何<lb/>
　在王賀<hi>紹㒷備牓</hi>省中典吏不讀書亦觧成名李思<hi>思齊</hi>婺山<lb/>
　村童未知禮焉宜中選錯春秋之年分臨海夢龍<hi>姓趙備牓</hi>
<pb n="KR3l0084_SBCK_028-2b"/>
　亂周易之隂陽平江俞䁀耳目之所及者如此心術之<lb/>
　潜運者難知姑舍舉人更陳坐主俞鎮<hi>建徳知事</hi>夤縁考試<lb/>
　這畨豊卒歲之資吳<hi>峽州知事</hi>買題登科方得證舊時之<lb/>
　本麟經錯亂因賂取林泉之生生何如<hi>永嘉尹林泉生</hi>易義駁<lb/>
　雜以名尋夏日之孜孜安用<hi>會稽尹夏日孜</hi>其餘汎汎不必叨<lb/>
　叨分經考卷得便私情自開科曾無此例出院改文以<lb/>
　欺公論雖刋版乃是訛傳歴觀觧㩀之非益見文衡之<lb/>
　繆指實告官者反罹其罪懐才抱藝者虚費其勞趙俶<lb/>
　蔣堂空仰天而嘆息江孚沈幹徒踏地以咨嗟潘伯脩<lb/>
　蔡餘慶两舉矣為聞夢吉陸居仁再来告免鳴呼文運<lb/>
<pb n="KR3l0084_SBCK_028-3a"/>
　巳矣吾道安之何等主司汙濫壞今年之選舉既生聖<lb/>
　丗進脩冀異日之公明此非一口之經陳實乃衆賢之<lb/>
　願告有人心者念天理焉至二十二年壬寅復有作弹<lb/>
　文云文運重開多士歡謄於此日科埸作弊醜聲莫甚<lb/>
　於今年啓姦人僥倖之門負賢相賔興之意事既如此<lb/>
　人其柰何切惟考試官寔文章之司命詎宜偽定扵臨<lb/>
　期員外郎執科舉之權衡安可公然而受賂憸謀既遂<lb/>
　清議難容聞人樞膚淺之學翰林懐賔主之舊情啜靄<lb/>
　山㳺俠之徒座主念梓桑之宿好只因厚契便擢科名<lb/>
　尸位憲賔進郷閭之十子居喪臺掾升里閈之三王沈<lb/>
<pb n="KR3l0084_SBCK_028-3b"/>
　庭珪錯破書經混死生扵同列戰惟肅不明詩意强今<lb/>
　古於巳然朱舜民乃瀕海之强梁喻宜之實許門之童<lb/>
　子新昌庭瑞輸綵叚之幾縑霅水莫孜奉白金之一錠<lb/>
　張誼罔知彖象皆徐中造就之私楊明不辯春秋拜周<lb/>
　溥作成之賜施省憲貼書之手叚壊郷閭整肅之綱常<lb/>
　唐肅以詞賦而見收明經安在柯理以梯媒而得中對<lb/>
　䇿何長舍弟致謀甚矣有心之唐溥家兄代筆嗟哉無<lb/>
　學之鄭沂靖而思之良可醜也白頭錢宰感綈𫀆戀戀<lb/>
　之情碧眼倪中發倉廪陳陳之粟俞潜徐䁀三月𥘉早<lb/>
　買試官丘民韓明五日前預知題目元孚乃泉南之大<lb/>
<pb n="KR3l0084_SBCK_028-4a"/>
　賈揮金不啻扵泥沙許徴實雲間之富家納粟猶同扵<lb/>
　瓦礫㧞頴之於陋巷餘波有自於陽明超宋祀扵窮途<lb/>
　主意必資扵張誼既正牓之若此則備選之可知姑舍<lb/>
　前言更陳餘意屈仲孚扵受卷易經可謂失人進公甫<lb/>
　扵考文麟史大孤衆望不分報賽叔通豈可與言詩繆<lb/>
　講進　孺子烏足以論易重載連檣之白粲始諧校藝<lb/>
　扵青藜逯信止素乏文才嗟老夫之巳耄盂天　毎稱<lb/>
　好觜柰舉業之乆䟽大壞士風難逃輿論鳴呼天之将<lb/>
　喪斯文實係興衰之運士欲致用於國豈期貢舉之私<lb/>
　此非一口之誣謀實乃衆情之公論用書既徃以警将<lb/>
<pb n="KR3l0084_SBCK_028-4b"/>
来<lb/>
丞相伯顔嘗至于闐國扵其國中鑿井得一玉佛髙三四<lb/>
尺色如截肪照之皆見筯骨脉絡即貢上方又有白玉<lb/>
　一叚髙六尺闊五尺長十七歩以重不可致<lb/>
杜清碧先生<hi>本</hi>應召次錢唐諸儒者争趋其門燕孟初作<lb/>
詩嘲之有紫藤帽子髙麗靴䖏士門前當怯薛之句聞<lb/>
者傳以為笑用紫色㯶藤縳㡌而製靴作髙麗國様皆<lb/>
　一時所尚怯薛則内府執役者之譯語也<lb/>
松江府儒學直學沈伯雲因花破錢粮乃與教授陳仲微<lb/>
有隙伯雲之父曰君實者老吏也一日率婢妾詈箠仲<lb/>
<pb n="KR3l0084_SBCK_028-5a"/>
微于途適憲僉吕公思誠分按至府具状以訴公怒其<lb/>
　詬辱師表有傷風化勾攝赴官服辜君實年愈七旬乞<lb/>
　以銅贖公判云既能為不能為之事正當受不當受之<lb/>
　刑卒杖断之<lb/>
張起字起之四眀人有詩名嘗作一聮云别来越樹長為<lb/>
　客看盡呉山不是家未幾卒詩亦有䜟欤<lb/>
丘機山松江人宋季元𥘉以滑稽聞于時啇謎無出其右<lb/>
遨逰湖海間甞至福州譏其秀才不識字衆怒無以難<lb/>
　之一日搆思一對欲令其辭屈心復對云五行金木水<lb/>
　火土丘隨口答云四位公侯伯子男其慱學敏捷類如<lb/>
<pb n="KR3l0084_SBCK_028-5b"/>
此<lb/>
杭州湯鎮一兇徒素不孝扵毋尤<graphic n="KR1272" url="https://raw.githubusercontent.com/kanripo/KR-Gaiji/master/images/KR1272.png" mimeType="image/png"/>虐其妻有子三歲愛<lb/>
惜甚至妻常抱負偶失手攧損其頭泣而謂姑曰夫歸<lb/>
婦必𬒳毆死不若先溺水之為幸姑曰姑第無憂但云<lb/>
是我之誤我却去避汝小姑䖏俟其怒息而還至晚夫<lb/>
歸見児頭破徑捽妻欲殺之妻告曰非我過也婆攧之<lb/>
耳懼汝怒已往小姑家去遂釋之次日持刀尋母中途<lb/>
蔵諸石下却到妹家好言誘母還至石邉忿躁詈罵取<lb/>
刀殺母竟失蔵刀所在惟見巨蛇介道衆怯退縮不覺<lb/>
雙足䧟入地中湏臾即沒至膝七竅流血聲罪自咎母<lb/>
<pb n="KR3l0084_SBCK_028-6a"/>
　急扶抱無計可施走報於婦婦掘地隨掘隨䧟啖以飲<lb/>
　食三日乃死觀者日數千人莫不稱快時至正甲辰六<lb/>
　月也<lb/>
杭州薦橋側首有髙樓八間俗謂八間樓皆冨實回回所<lb/>
　居一日娶婦其昏禮絶與中國殊雖伯叔姊妹有所不<lb/>
　顧街巷之人肩摩踵接咸来窺視至有攀縁簷䦨窓牗<lb/>
　者踏翻樓屋賔主壻婦咸死此亦一大怪事也群人王<lb/>
　梅谷戯作下火文云賔主滿堂歡閭里盈門看洞房窓<lb/>
　崩摧喜樂成禍患壓落瓦碎弓倒落沙泥彆都釘折兮<lb/>
　木屑飛揚玉山摧坦腹之郎金谷墜落花之相難以乗<lb/>
<pb n="KR3l0084_SBCK_028-6b"/>
龍兮魄散魂消不能跨鳯兮筯断骨折　絲脫兮塵土<lb/>
昏頭神碎兮珠翠黯壓倒象鼻塌不見猫睛亮嗚呼守<lb/>
白頭未及一朝賞黃花却在半晌移厨聚景園中歇馬<lb/>
飛来峯上阿刺<hi>郎葛反</hi>一聲絶無聞哀哉樹倒胡孫散阿<lb/>
老瓦倒刺沙别都丁木偰非皆回回小名故借音及之<lb/>
象鼻猫晴其貌也氁<hi>上聲</hi>絲頭神其服也阿刺其語也聚<lb/>
景園回回<graphic n="KR1244" url="https://raw.githubusercontent.com/kanripo/KR-Gaiji/master/images/KR1244.png" mimeType="image/png"/>冡在焉飛来峯猿猴来徃之䖏<lb/>
嘉興白縣尹得代過姚莊訪僧勝福林閒逰市井間見婦<lb/>
　人女子皆濃粧艷飾因問從行者或答云風俗使然少<lb/>
艾者僧之寵下此則皆道人所有白遂戯題一絶于壁<lb/>
<pb n="KR3l0084_SBCK_028-7a"/>
云紅紅白白好花枝盡𬒳山僧折取歸秪有野薇顔色<lb/>
淺也来鈎惹道人衣勝見亟命去之然已盛傳矣<lb/>
秀之斜塘有故宋大姓居焉家冨饒田連阡陌宗族雖盛<lb/>
衍而子孫多不肖祖父財産廢敗罄盡郡人金方所談<lb/>
辭滑稽為賦誦好嫚戯因摭其事成近體一律云興廢<lb/>
從来固有之尓家忒煞欠扶持諸墳掘見黃泉骨两觀<lb/>
番成白地皮宅眷皆為撑目兎舍人捴作縮頭龜强奴<lb/>
猾幹欺<graphic n="KR1272" url="https://raw.githubusercontent.com/kanripo/KR-Gaiji/master/images/KR1272.png" mimeType="image/png"/>主說與人家子弟知夫兎撑目望月而孕則<lb/>
　婦女之不夫而姙也其家有道觀二所語雖鄙俚然為<lb/>
　人後者見此寕不知懼也哉<lb/>
<pb n="KR3l0084_SBCK_028-7b"/>
逹逹樂器如筝秦琵琶胡琴渾不似之類所彈之曲與漢<lb/>
　人曲調不同<lb/>
　大曲<lb/>
　　哈八児圖　口溫　也葛倘兀　畏兀児<lb/>
　　閔古里　起土苦里　䟦四土魯海<lb/>
　　舍舍弼　揺落四　蒙古揺落四<lb/>
　　閃彈揺落四　阿耶児虎　桑哥児苦不丁<hi>江南謂之</hi>
<hi>孔雀雙手彈</hi>答刺<hi>謂之白翎/雀雙手彈</hi>阿厮䦨扯弼<hi>回盞曲雙手彈</hi>
　　苦只把共<hi>吕弦</hi>
　小曲<lb/>
<pb n="KR3l0084_SBCK_028-8a"/>
　　哈児火失哈赤<hi>黑雀児呌</hi>阿林捺<hi>花紅</hi>
　曲律買　者歸　洞㓊伯　牝疇兀児<lb/>
　　把擔葛失　削浪沙　馬吞　相公<lb/>
　仙鶴　阿丁水花<lb/>
回回曲<lb/>
　　伉里　馬黒某當當　清泉當當<lb/>
周申父<hi>之翰</hi>寒夜擁罏爇火見缾内所挿折枝梅花氷凍<lb/>
　而枯因取投火中戯作下火文云寒勒銅缾凍未開南<lb/>
枝春㫁不歸来這回勿入梨雲夢却把芳心作死灰共<lb/>
惟地罏中䖏士梅公之靈生自羅浮派分庾嶺形若槁<lb/>
<pb n="KR3l0084_SBCK_028-8b"/>
　木稜稜山澤之臞膚如凝脂凛凛雪霜之操春魁占百<lb/>
　花頭上歲寒居三友圖中玉堂茅舍捴無心金鼎啇羔<lb/>
　期<hi>結果</hi>不料道人見挽便離有色之根夫何氷氏相凌遽<lb/>
　返<hi>華胥</hi>之國玉骨擁罏烘不醒氷䰟翦紙竟難招𥿄帳夜<lb/>
　長猶作尋香之夢筠窓月淡尚疑弄影之時雖宋廣平<lb/>
　鐵石心膓忘情未得使華光老丹青手叚摸索難真却<lb/>
　愁零落一枝春好與茶毗三昧火惜花君子還道這一<lb/>
　點香䰟今在何䖏咦炯然不逐東風散只在孤山水月<lb/>
　中<lb/>
　一人娶妻無元袁可潜贈之如夢令云今夜盛排筵宴准<lb/>
<pb n="KR3l0084_SBCK_028-9a"/>
擬尋芳一遍春去㡬多時問甚紅深紅淺不見不見還<lb/>
你一才白絹<lb/>
丗有男子雖娶婦而終身無嗣育者謂之天閹丗俗則命<lb/>
　之曰黄門晉海西公嘗有此疾北齊李庶生而天閹按<lb/>
　黄帝鍼經曰人有具傷扵隂隂氣絶而不起隂不能用<lb/>
然其鬚不去宦者之獨去何也願聞其故岐伯曰宦者<lb/>
去其宗筋傷其衝脉血寫不復皮膚内結唇口不榮故<lb/>
鬚不生黄帝曰其有天宦者未嘗披傷然其鬚不生其<lb/>
　故何也岐伯曰此天之所不足其任衝不盛宗筋不成<lb/>
　有氣無血唇口不榮故鬚不生又大般若經載五種黄<lb/>
<pb n="KR3l0084_SBCK_028-9b"/>
　門云𣑽言扇<hi>丑皆切</hi>半擇迦唐言黄門其類有五一曰<lb/>
　半擇迦捴名也有男根用而不生子二曰伊利沙半擇<lb/>
　迦此云妬謂他行欲即發不見即無亦具男根而不生<lb/>
　子三曰扇　半擇迦謂本来男根不滿亦不能生子四<lb/>
　曰博又半擇迦謂半月能男半月能女五曰留挐半擇<lb/>
　迦此云割謂𬒳割形者此五種黃門名為人中惡趣受<lb/>
　身䖏然周禮閹人鄭氏註云閹真氣蔵者宋趙忠恵帥<lb/>
　維揚日幙僚趙叅議有婢慧點盡得儕輩之歡趙呢之<lb/>
　堅拒不從疑有異强即之則男子也聞于有司盖身二<lb/>
　形前後姦状不一遂寘之極刑近李安民嘗於福州得<lb/>
<pb n="KR3l0084_SBCK_028-10a"/>
　徐氏䖏子年十五六交際一再漸具男形盖天真未破<lb/>
　則彼亦不自知然小說中有池州李氏女及婢添喜事<lb/>
　正相類而此外絶未見於古今傳記等書豈以為人之<lb/>
　妖而汙筆墨不復載乎晉五行志謂之人痾惠帝時京<lb/>
　洛有人兼男女軆亦能两用人道而性尤淫亂此亂氣<lb/>
　所生也玉暦通政經男女两體主國淫亂而二十八宿<lb/>
　真形圖所載心房二星皆兩形與丈夫婦女更為雌䧺<lb/>
　此又何耶異物志云靈狸一體自為隂陽故能媚人禇<lb/>
　氏遺書曰非男非女之身精血散分又曰感以婦人則<lb/>
　男脉應診動以男子則女脉順指皆天地不正之氣也<lb/>
<pb n="KR3l0084_SBCK_028-10b"/>
右載周宻癸辛雜識<lb/>
中原紅冦未起時花山賊畢四等僅三十六人內一婦女<lb/>
尤勇捷聚集茅山一道宮縱横出沒畧無忌憚始終三<lb/>
月餘三省撥兵不能收捕殺傷官軍無數朝廷召募鹺<lb/>
徒朱陳率其黨與一皷而擒之從此天下之人視官軍<lb/>
為無用不三五年自河以南盗賦克斥其數也夫<lb/>
宇文公諒字子貞湖州人初領鄉貢入浙省試院頭塲占<lb/>
　一席舍其案上有宇文同知四字不知何人書試官考<lb/>
卷以文不中式将黜之時坐主龍麟洲先生江西老儒<lb/>
　也年八十餘始過江浙力主此卷卒置榜中及㑹試果<lb/>
<pb n="KR3l0084_SBCK_028-11a"/>
登髙第授同知婺源州事雖曰爵祿前定盖亦隂德所<lb/>
　致人鮮有知者公少年時嘗館授巨室其閨愛中夜来<lb/>
奔堅拒不納明旦託以他故斂書告別此非隂徳也與<lb/>
俞俊其先嘉興人今占籍松江上海縣娶也先普化次兄<lb/>
　丑驢女也先普化長兄觀觀死蒸長嫂而妻之次兄丑<lb/>
驢死又蒸次嫂而妻之俊妻毋也既而亦死俊縛綵繒<lb/>
為祭亭綴銀盤十有四于亭两柱書詩聮盤中云清夢<lb/>
　㫁栁營風月菲儀表梓里葭莩盖栁營暗蔵亞夫二字<lb/>
　非儀謂菲人表梓謂脿子捴賤娼濫婦之稱葭莩皆是<lb/>
　夫也郡人莫不多其才而譏其輕薄如此又嘗詣妻父<lb/>
<pb n="KR3l0084_SBCK_028-11b"/>
　墓所題於廬壁曰柏舟在河可謂節乎二嫂治棲可謂<lb/>
　義乎覆宗絶祀可謂孝乎先刺妻毋中刺也先普化末<lb/>
　刺妻之弟愽顔帖木兒也博顔帖木兒無他兄弟因利<lb/>
　也先之財願継其後竟不恤親父小宗之祀為重故云<lb/>
　愽顔帖木兒将赴鄉試謂人曰若沗一薦有司以禮敦<lb/>
　遣先就北宅上馬赴府公宴畢却歸新宅下馬北宅丑<lb/>
　驢所居新宅也先普化所居人戲之曰昔人有二天今<lb/>
　子有二父何其幸欤博顔帖木兒赧甚俊弱冠時從頋<lb/>
　琛淵白㳺負氣傲物當伯顔太師柄國日嘗賦清平樂<lb/>
　長短句云君恩如草秋至還枯槁落落殘星猶弄暁豪<lb/>
<pb n="KR3l0084_SBCK_028-12a"/>
　傑消磨盡了放開湖海襟懐休教鷗鷺驚猜我是江南<lb/>
　<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>客等閒容易安排手藁留葉起之䖏後與葉交悪竟<lb/>
　訴于官必欲搆成其罪寅縁賄賂浙省移准中書省咨<lb/>
　劄付儒學提舉司議得古人寄情遣興作為閨怨詩詞<lb/>
　多有指夫為君者然此亦當禁止以故獲免罪戾而所<lb/>
　費巳㡬萬定矣至正丙申春張士誠僣號誠王㩀有平<lb/>
　江日又以賄通松江偽尹鄭煥署宰華亭用酷刑朘剥<lb/>
　邑民恨入骨髄郡士袁海叟有詩曰四海清寕未有期<lb/>
　諸公衮衮正當時忽然一日天兵至打破黄婆醋鉢児<lb/>
　或者不知醋缽之義以問叟叟曰昔有不軌伏誅暴屍<lb/>
<pb n="KR3l0084_SBCK_028-12b"/>
于竿王婆買醋經過其下適索朽屍墜醋缽為其所壓<lb/>
著地而碎王婆年老無知将謂死者所致頋謂之曰汝<lb/>
只是未曽喫悪官司来聞者皆絶倒<lb/>
棊譜<lb/>
通玄集　通遠集　清逺集　清樂集<lb/>
幽玄集　機深集　増廣通遠集<lb/>
玄玄集　忘憂集<lb/>
謝景暘居松江北郭結壇於家行召鬼法至正十一年官<lb/>
兵下海勦捕方國珍傳云賊中有人能呼召風雨必得<lb/>
破其法者乃可擒討千户也先等遂以謝薦捴兵官給<lb/>
<pb n="KR3l0084_SBCK_028-13a"/>
　傳致請省劄有云叅裁軍事必訪異人既逹天時當為<lb/>
　世用時知府王克敏廉分端嚴有聲于時不得巳親造<lb/>
　其廬起赴軍前其術一無所驗自後全軍敗衂吁宰臣<lb/>
　統大兵數十萬勦除草竊如拉朽耳而乃迎一方士則<lb/>
其機畧安在哉<lb/>
嘉興捴管<graphic n="KR1272" url="https://raw.githubusercontent.com/kanripo/KR-Gaiji/master/images/KR1272.png" mimeType="image/png"/>師徳以文章政事自居同僚莫敢與抗然其<lb/>
行實貪汙頗聞人有譏議因出對云竹本無心外靣自<lb/>
生枝節貢推官對云藕因有竅中間抽出絲豪並諷之<lb/>
也<lb/>
平江承天寺遭回禄殿宇一空僧恱楚南来住持施財者<lb/>
<pb n="KR3l0084_SBCK_028-13b"/>
雲集遂大興土木之工金璧珠滕有加於<hi>昔或</hi>勸題梁恱<lb/>
不從曰當有俗人来暫居曰陞領徑山卒髙郵兵攻破<lb/>
城張士誠㩀以為宫佛像悉毀壞銅觀音鑄為錢既投<lb/>
降作太尉別造府越四五年復為寺<lb/>
呉興錢泰窩云至正𥘉二賈自嘉興来平江買舟至海口<lb/>
收市舶貨行二十餘里两道人詣舟求度一負磬一持<lb/>
鬼神像既上舟去申報乃两甲者從像中出二長刀叱<lb/>
曰吾逐盗至此汝真盗也舟人陽應曰我固知為盗顧<lb/>
無以彂今壮士誠與吾意合此未可前途乃可耳故紆<lb/>
行且曰二盗已落公手治酒助公勇遂命妻取酒勸甲<lb/>
<pb n="KR3l0084_SBCK_028-14a"/>
者遲暮酔抽其刀斫賊其一躍起復斫之二盗盡死舟<lb/>
　還二賈泣且拜曰非公吾幾不免虎口遂以白金二餅<lb/>
爲舟人壽吁决死生於阽危之際不負賈之託不謂之<lb/>
義丈夫可乎<lb/>
至正庚子秋七月九日飲松江泗濵夏氏清樾堂上酒半<lb/>
　折正開荷花置小金巵於其中命歌姬捧以行酒客就<lb/>
　姬取花左手執枝右手分開花瓣以口就飲其風致又<lb/>
　過碧筩逺甚余因名爲觧語盃坐客咸曰然<lb/>
張句曲戯題黄大癡小像云全真家數禅和口皷貧子骨<lb/>
　頭吏員臓腑唐伯剛題邾仲誼小像云七尺軀威儀濟<lb/>
<pb n="KR3l0084_SBCK_028-14b"/>
濟三寸舌是非風起一雙眼看人做官两隻脚沿門報<lb/>
喜仲誼云是誰是誰伯剛云是你是你<lb/>
張明善作北樂府水仙子譏時云鋪眉苦眼早三公祼衲<lb/>
揎拳享萬鍾胡言亂語成時用大綱来都視烘<hi>上聲</hi>說<lb/>
英䧺誰是英雄五眼雞岐山鳴鳯两頭蛇南陽臥龍三<lb/>
脚猫渭水非熊<lb/>
今人卜卦以銅錢代蓍便於用也又有以錢八文周圍鋪<lb/>
轉而取六爻名曰金井䦨但乾卦𥘉爻及復之泰不可<lb/>
變盖止有六十二卦耳此不可用<lb/>
至正十二年歲壬辰秋蘄黃徐夀輝賊黨攻破昱嶺関徑<lb/>
<pb n="KR3l0084_SBCK_028-15a"/>
　抵餘杭縣七月𥘉十日入杭州城偽項帥蔡楊蘇一屯<lb/>
　明慶寺一屯北関門妙行寺稱弥勒佛出世以惑衆浙<lb/>
　省叅政樊執敬死于天水橋寳歌與妻同溺于西湖其<lb/>
　賊不殺不淫招民投附者署姓名于簿籍府庫金帛悉<lb/>
　輦以去至二十六日浙西㢘訪使自紹興率塩塲竈丁<lb/>
　過江同羅木營官軍剋復城池賊遂潰散三平章定定<lb/>
　迯徃嘉興郎中脫脫過江南越數日擕省印来㑹權署<lb/>
　省事至是亦回四平章教化自湖州統軍歸舉火焚城<lb/>
　殘蕩殆盡附賊充偽職者范縣尹等明正典刑里豪施<lb/>
　遵禮顧八為迎敵官軍咼扵市家産悉沒縣官明慶妙<lb/>
<pb n="KR3l0084_SBCK_028-15b"/>
　行亦然省都事以下坐失守城池罷黜不叙省官復任<lb/>
　如故　朝廷法度既隳刑賞失冝欲天下宴安不可復<lb/>
　得矣<lb/>
畫家十三科<lb/>
　佛菩薩相　玉帝君王道相<lb/>
　金剛神鬼羅漢聖僧　風雲龍虎　宿世人物<lb/>
　金境山水　花竹翎毛　野騾走獸　人間動用<lb/>
界畫樓臺一切傍生　耕種機織　雕青嵌緑<lb/>
南村輟耕録卷之二十八<lb/>
</p>
<p>
</p>
  </div>
</body>
</text>
</TEI>
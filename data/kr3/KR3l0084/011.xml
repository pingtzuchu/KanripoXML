<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0084_SBCK_011-1a"/>
南村輟耕録卷之十一<lb/>
　　　　　　　　　天台陶　宗儀　九成<lb/>
王思善<hi>繹</hi>自號癡絶生其先睦人居杭之新門篤志好學<lb/>
　雅有才思至正乙酉間檇李葉居仲<hi>廣居</hi>寓思善之東<lb/>
　里教授余從永嘉李五峯先生<hi>孝光</hi>徃訪之時思善在<lb/>
　諸生中年方十二三巳能丹青亦觧寫真先生即俾作<lb/>
　一圓光小像面部僅大如錢而宛然無毫髮異先生喜<lb/>
　作文以華之尓後余復託交於其尊人日華<hi>曅</hi>遂與思<lb/>
　善為忘年友思善継得中呉顧周道<hi>逵</hi>緒年開彂益造<lb/>
　精微是故於小像特妙非惟貌人之形似枊且得人之<lb/>
<pb n="KR3l0084_SBCK_011-1b"/>
　神氣甞授余祕訣并采繪法令著于此與好事者共之<lb/>
　　　寫像祕訣<lb/>
　凡寫像湏通曉相法盖人之面貌部位與夫五岳四瀆<lb/>
　各各不侔自有相對照䖏而四時氣色亦異彼方呌嘨<lb/>
　談話之間本真性情彂見我則静而求之黙識于心閉<lb/>
　目如在目前放筆如在筆底然後以淡墨覇定逐旋積<lb/>
　起先蘭臺庭尉次鼻凖鼻凖既成以之為主若山根髙<lb/>
　取印堂一筆下来如低取眼堂邉一筆下來或不髙不<lb/>
　低在乎八九分中則側邉一筆下来次人中次口次眼<lb/>
　堂次眼次眉次頦次頰次髮際次耳次髮次頭次打圈<lb/>
<pb n="KR3l0084_SBCK_011-2a"/>
　打圈者面部也必冝如此一一對去庶㡬無纎毫遺失<lb/>
　近代俗工膠柱鼓瑟不知変通之道必欲其正襟危坐<lb/>
　如泥塑人方乃傳寫因是萬無一得此又何足恠㢤吾<lb/>
　吁不可柰何矣<lb/>
　　　采繪法<lb/>
　凡靣色先用三朱膩粉方粉藤黃檀子土黄京墨合和<lb/>
　　襯底上面仍用底粉薄籠然後用檀子墨水斡染靣<lb/>
　　色白者粉入少土黄燕支不用燕支則三朱紅者前<lb/>
　　件色入少土朱𬗋堂者粉檀子老青入少燕支黄者<lb/>
　　粉土黄入少土朱青黒者粉入檀子上黄老青各一<lb/>
<pb n="KR3l0084_SBCK_011-2b"/>
　　點粉薄罩檀墨斡巳上看顔色清濁加减用又不可<lb/>
　　執一也<lb/>
　口角燕支淡如要帶笑容口角兩筆畧放起<lb/>
　眼中白染瞳子外兩筆次用煙子點睛墨打圈眼梢微<lb/>
　　起有摺便笑<lb/>
　口唇上燕支驀<lb/>
　鼻色紅燕支微籠<lb/>
　面雀班淡墨水斡麻檀水斡<lb/>
　髯色墨者依鬂髮渲紫者檀墨間渲黄紅者藤黄檀子<lb/>
　　渲<lb/>
<pb n="KR3l0084_SBCK_011-3a"/>
　髮先用墨染次用煙子渲有間渲排渲乱渲當自取用<lb/>
　手指甲先用燕支染次用粉染根<lb/>
　凡染婦女靣色燕支粉襯薄粉籠淡檀墨斡<lb/>
　凡染法白𥿄上先染後却罩粉然後再染提掇絹則先<lb/>
　　襯背後<lb/>
　凡調合服飾器用顔色者○緋紅用銀朱紫花合○桃<lb/>
　　紅用銀朱燕支合○肉紅用粉為主入燕支合○栢<lb/>
　　枝緑用枝條緑入漆緑合○黑緑用漆緑入螺青合<lb/>
　　檀栁緑用枝條緑入槐花合○官緑即枝條緑是○<lb/>
　　鴨頭緑用枝條緑入髙漆緑合○月下白用粉入宗<lb/>
<pb n="KR3l0084_SBCK_011-3b"/>
　　墨合○栁黃用粉入三緑標并少藤黄合○鵝黃用<lb/>
　　粉入槐花合○磚褐用粉入煙合○荆褐用粉入槐<lb/>
　　花螺青土黃標合○艾褐用粉入槐花螺青土黄檀<lb/>
　　子合○鷹背褐用粉入檀子煙墨土黃合○銀褐用<lb/>
　　粉入藤黃合○珠子褐用粉入藤黄燕支合○藕絲<lb/>
　　褐用粉入螺青燕支合○露褐用粉入少土黄檀子<lb/>
　　合○茶褐用土黄為主入漆緑煙墨槐花合○麝香<lb/>
　　褐用土黄檀子入煙墨合○檀褐用土黄入紫花合<lb/>
　　○山谷褐用粉入土黃標合○枯竹褐用粉土黄入<lb/>
　　檀子一點合○湖水褐用粉入三緑合○䓗白褐用<lb/>
<pb n="KR3l0084_SBCK_011-4a"/>
　　粉入三緑標合○棠梨褐用粉八土黄銀朱合○秋<lb/>
　　茶褐用土黄入三緑槐花合○油裏墨用𬗋花土黄<lb/>
　　煙墨合○玉色用粉入髙三緑合○鮀色用粉漆緑<lb/>
　　標墨入少土黃合○氁子用粉土黃檀子入墨一點<lb/>
　　合○藍青用三青入髙三緑合○金黃用槐花粉入<lb/>
　　燕支合○雅青用蘇青襯螺青罩○鼠毛褐用土黃<lb/>
　　粉入墨合○不老紅用紫花銀朱合○蒲萄褐用粉<lb/>
　　入三緑𬗋花合○丁香褐用肉紅為主入少槐花合<lb/>
　　○杏子絨用粉墨螺青八檀子合○氁綾用紫花底<lb/>
　　𬗋粉榙花様○畨皮用土黄銀朱合○鹿胎用白粉<lb/>
<pb n="KR3l0084_SBCK_011-4b"/>
　　底紫花様○水獺氊用粉土黄合○牙笏用好粉一<lb/>
　　點土黃粉凝○皁鞾用煙墨標○柘木交椅用粉檀<lb/>
　　子土黃煙墨合○金絲柘同上不入墨○紫袍用三<lb/>
　　青燕支合○其餘不能一一脩載在對物用色可也<lb/>
　凡合用顔色細色頭青二青三青深中青淺中青螺青<lb/>
　　蘇青二緑三緑花葉緑枝條緑南緑油緑漆緑黃丹<lb/>
　　飛丹三朱土朱銀朱枝紅紫花藤黄槐花削粉石榴<lb/>
　　顆綿燕支檀子其檀子用銀朱淺入老墨燕支合<lb/>
　江隂州宋李時兵馬司在州治東南里許平地上司之後<lb/>
　置土牢歸附後有善地理者以為宜帝王居之人問其<lb/>
<pb n="KR3l0084_SBCK_011-5a"/>
　故曰君山龍脉正結於此是以知其然也皆弗之信越<lb/>
　数年就其上起盖三皇廟亦竒術㢤君山州之主山也<lb/>
姑蘇鄭君輔放浪不覊爲漕府小史時督運至直沽狎逰<lb/>
　群娼挑逹太甚殊弗堪之或有進藥於鄭曰此助陽竒<lb/>
　劑也鄭試傳之数日後隂器消縮若閹䆠然竟以此終<lb/>
　其身漫書為後人戒<lb/>
應之紹<hi>才</hi>錢唐人以郷貢下第任嘉興學正丁父憂仍寓<lb/>
　居授徒至正壬辰秋避難于其諸生李氏子家去城数<lb/>
　十里曰奉賢郷李之從祖號太無為道士住持紫虚觀<lb/>
　之紹一見若平生歡八月廿九日太無得中風疾之紹<lb/>
<pb n="KR3l0084_SBCK_011-5b"/>
　饋藥療之獲蘇日一再詣問九月四日又自𬗋虚問疾<lb/>
　還寓忽得疾一中而殂其妻楊氏太史同僉瑀之女就<lb/>
　所館治䘮且以訃其母若弟於海寧及嘉興城中𬗋虚<lb/>
　之徒以其疾與太無同不以告是夜将半太無忽呼弟<lb/>
　子卓䖏潜輩謂曰適得夢甚恠俾取𥿄筆書之云扵本<lb/>
　觀所奉岳祠之前見有某姓名吏及卒二人押男女各<lb/>
　一併持公文而来因讀其詞曰嘉興路城隍司准海寧<lb/>
　州城隍司牒為陸小蓮告至正八年内溺水事冤屈未<lb/>
　伸今彂陳喜児應偉前去勒要應才同觧岳祠周府君<lb/>
　取問太無詢来使之詳荅曰陸小蓮者嘉興百福坊人<lb/>
<pb n="KR3l0084_SBCK_011-6a"/>
　而應才之婢也為其妻妒逐之遂赴水死陳喜児者才<lb/>
　之毋也時居海寧偉字之竒才之弟也居嘉㒷城東謂<lb/>
　彼時不為救護故連逮耳太無見陳氏帶鎖衣白衣黄<lb/>
　裙問之年六十有四應偉荷校衣青衣録其罪状皆歷<lb/>
　歴可記来使云今若貴司移牒温都統為之觧釋則尚<lb/>
　可也遂覺始知之紹巳逝王昌言與之紹有交承之好<lb/>
　同寓其所明旦来𬗋虚太無因問應母之年及之竒之<lb/>
　貌皆如所夢乃以告之昌言馳報楊氏楊即詣紫虚拜<lb/>
　懇太無于床下謂夢中事皆實有之復自侯其詳且言<lb/>
　某夫胸間尚温手足猶欶故求移文觧釋仍躬禱岳祠<lb/>
<pb n="KR3l0084_SBCK_011-6b"/>
兾之紹之復生也是日午後之竒自城東来衣青衣云<lb/>
昨日亦得疾與兄同所見如太無夢今雖少甦猶憒憒<lb/>
莫知所以然至夜楊氏以憂懼亦疾作旋即無它而之<lb/>
紹氣巳絶矣時建徳卲青溪偶宿紫虚目擊其事翼曰<lb/>
　遂行不知徃訃陳氏者歸報何如及之竒之死生耳<lb/>
開元時髙太素隱啇山起六逍遥館各製一銘其三為名<lb/>
　曰𥘉出銘曰折膠墮指夢想負背金鑼騰空映簷白醉<lb/>
　見清異録楼攻媿甞取白醉二字以名閤<lb/>
聶以道宰江右一邑日有村人早出賣菜拾得至元鈔十<lb/>
　五錠歸以奉母母怒曰得非盗来而欺我乎縦有遺失<lb/>
<pb n="KR3l0084_SBCK_011-7a"/>
　亦不過三兩張耳寜有一束之理况我家未甞有此立<lb/>
　當禍至可急速送還毋累我為也言之再子弗從母曰<lb/>
　必如是我須訴之官子曰拾得之物送還何人母曰但<lb/>
　於元拾處俟候定有失主来矣子遂依命携徃頃間果<lb/>
　見㝷鈔者村人本朴質竟不詰其数便以付還傍觀之<lb/>
　人皆令分取為賞失主靳曰我元三十㝎今纔一半安<lb/>
　可賞之争閙不巳相持至<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事下聶推問村人其辤實<lb/>
　又暗喚其母審之合乃俾二人各具失者實三十定得<lb/>
　者實十五定文状在官後却謂失主曰此非汝鈔必天<lb/>
　賜賢母以飬老者若三十定則汝鈔也可自别尋去遂<lb/>
<pb n="KR3l0084_SBCK_011-7b"/>
給付母子聞者稱快<lb/>
朶那者杭城東偉兀氏之女奴也年十九勤敏謹愿主卒<lb/>
某郡官所朶那奉主婦日謹主婦亦委以腹心至正壬<lb/>
辰秋七月𥘉十日㓂䧟杭刼官民府庫至偉兀氏家不<lb/>
　得物乃反接主婦柱下㧞刀礪<graphic n="KR1450" url="https://raw.githubusercontent.com/kanripo/KR-Gaiji/master/images/KR1450.png" mimeType="image/png"/>上諸侍婢皆散走朶<lb/>
　那獨以身覆主婦請代死且告曰将軍利吾財豈利殺<lb/>
　人㢤凡家之貨寳皆我所蔵主母固弗知若免主母死<lb/>
我當悉與將軍不吝宼允觧主婦縛朶那乃探金銀珠<lb/>
　玉幣帛等散至堂上㓂争奪竟又欲犯朶那身朶那持<lb/>
　刀欲自屠曰我主二千石我誓不奴它姓主況汝賊乎<lb/>
<pb n="KR3l0084_SBCK_011-8a"/>
　宼驚異捨而去朶那泣拜主婦曰棄主貨全主命權也<lb/>
　妾受命主鑰貨今失貨而全身非義也請從此死遂自<lb/>
　殺時人莫不稱之曰義烈義烈云<lb/>
龍廣寒江西人多居錢唐挾預知之術游湖海間咸推為<lb/>
　異人或謂專持寂感報耳袐呪故尓寂感即俗所謂萬<lb/>
　回哥哥之師號也釋氏傳燈録師姓張九歲乃能語兄<lb/>
　戍安西父母遣問訊朝徃夕返以萬里而回號萬回又<lb/>
　護法論虢州閿鄉張萬回法雲公者生於唐貞觀六年<lb/>
　五月五日有兄萬年乆征遼左相去萬里母程氏思其<lb/>
　信音公早晨告母而徃至莫持書而還護法論乃宋無<lb/>
<pb n="KR3l0084_SBCK_011-8b"/>
盡居士張商英撰必有所㩀按此則師之靈通容有之<lb/>
廣寒又行服氣導引之法常佩小龜十数于身至晩仍<lb/>
觧飼之事母至孝六月一日母生辰方舉觴為夀忽見<lb/>
北窓外梅花一枝盛開人皆以為孝行所感士大夫遂<lb/>
稱之曰孝梅贈詩者甚多惟張菊存一篇最可膾炙曰<lb/>
南風吹南枝一白照萬緑歲寒誰知心孟宗林下竹至<lb/>
治𥘉間廣寒卒時年百有八歲猶童顔緑髮云<lb/>
凡篙師於城埠市鎮人煙湊集去䖏招聚客旅装載夜行<lb/>
者謂之夜航船太平之時在䖏有之然古樂府有夜航<lb/>
船曲皮日休詩有明朝有物充君信携酒三缾寄夜航<lb/>
<pb n="KR3l0084_SBCK_011-9a"/>
　之句則此名亦古矣<lb/>
世謂有疾曰不快陳夀作華佗傳巳然<lb/>
至正庚子二月六日浙西諸郡震霆掣電雪大如掌頃刻<lb/>
積深尺許人甚驚異後閲李復中青唐雜記云宋元符<lb/>
　二年九月廿一日夜鎮洮大雷自𥘉更至四鼓凡一百<lb/>
　三十餘雷雪深二尺後旬日西羗叛以有俻無患出師<lb/>
　大捷又周宻癸辛雜識云庚寅正月二十九日癸酉余<lb/>
　至愽陸大雷雪下如織而雷不止天地為之陡黑平生<lb/>
　所未見㩀二說如此然杭州自去歲十二月𬒳圍至三<lb/>
　月兵退豈即青唐之䜟與<lb/>
<pb n="KR3l0084_SBCK_011-9b"/>
人之自辨白其事之是否者俗曰分䟽䟽平声漢書袁盎<lb/>
　傳不以親為觧顔師古注曰觧者若今分䟽矣北齊書<lb/>
　祖珽傳髙元海奏珽不合作領軍并與廣寧正交結珽<lb/>
　亦見帝令引入自分䟽<lb/>
髹器稱西皮者世人誤以為犀角之犀非也乃西方馬韀<lb/>
　自黒而丹自丹而黃時復改易五色相疊馬鐙磨擦有<lb/>
　凹䖏粲然成文遂以髹器倣為之事見因話録<lb/>
今之人宅與遷居者隣里醵金治具過主人飲謂曰煖屋<lb/>
　或曰煖房王建宫詞太儀前日煖房來則煖屋之禮其<lb/>
　来尚矣<lb/>
<pb n="KR3l0084_SBCK_011-10a"/>
温州監郡某一女及笄未岀室貌羙而性慧父母之所鍾<lb/>
　愛者以疾卒念畫工寫其像歲序張設哭奠常時則庋<lb/>
　置之任滿偶忘取去新監郡復居是屋其子未婚忽得<lb/>
此心竊念曰娶妻能若是平生願事足矣因以懸于臥<lb/>
　室一夕見其下從軸中詣榻前叙殷勤遂與好合自此<lb/>
　無夜不来踰半載形状羸弱父母詰責以實告且云至<lb/>
　必深夜去以五鼓或賫佳果啖我我荅與餅餌則堅郤<lb/>
　不食父母教其此畨湏力勸之既而女不得辤為咽少<lb/>
　許天漸明竟不可去定然人耳特不能言語而巳遂真<lb/>
　為夫婦而病亦無恙矣此事余童子時聞之甚熟惜不<lb/>
<pb n="KR3l0084_SBCK_011-10b"/>
　能記兩監郡之名近讀杜荀鶴松窓雜記云唐進士趙<lb/>
　顔於畫工䖏得一軟障圖一婦人甚麗顔謂畫工曰世<lb/>
　無其人也如可令生余願納為妻工曰余神畫也此亦<lb/>
　有名曰真真呼其名百日晝夜不歇即必應之應則以<lb/>
　百家綵灰酒灌之必活顔如其言乃應曰諾急以百家<lb/>
　綵灰酒灌之遂活下歩言笑飲食如常終歲生一児児<lb/>
　年兩歲友人曰此妖也必與君為患余有神劒可斬之<lb/>
　其夕遺顔劒劒絻及顔室真真乃曰妾南岳地仙也無<lb/>
　何為人畫妾之形君又呼妾名既不奪君願今疑妾妾<lb/>
　不可住言訖携其子却上軟障覩其障惟添一孩子皆<lb/>
<pb n="KR3l0084_SBCK_011-11a"/>
　是畫焉讀竟轉懷舊聞巳三十餘年若杜公所書不虚<lb/>
　則監郡子之異遇有之矣<lb/>
今人謂駔儈者為牙郎本謂之互郎謂主互市事也唐人<lb/>
書互作牙互與牙字相似因訛而為牙耳<lb/>
松江蟠龍塘普門寺側一無主古墓至正已亥春為其里<lb/>
　之張雕盜彂有誌石乃宋時錢叅政良臣妹諱惠净以<lb/>
　該恩奏封孺人生一男五女年六十有五甞捨田入寺<lb/>
　因於紹熈四年十月祔夫墓之右破棺無穢氣顔色如<lb/>
　生口脂靣澤若𥘉傅者冠服鮮新亦不朽腐得金銀首<lb/>
　飾噐皿甚多至脫其繍履傳相玩弄人以為異余聞漢<lb/>
<pb n="KR3l0084_SBCK_011-11b"/>
廣川王去疾彂魏王子且渠冡無棺槨有石床牀下悉<lb/>
是雲母床上二屍一男一女皆年二十餘東首祼臥顔<lb/>
色如生人鬂髮亦如生人此恐是雲母之功今此婦塟<lb/>
日距今百七八十年而亦不損壊其理有何邪<lb/>
平江在城峨眉橋葉剃者門首簷下有一枯井深可丈許<lb/>
　偶所畜猫墜入適隣家浚井遂與井夫錢一緡俾其取<lb/>
　猫夫父子諾子既入井乆不出父継入視之亦不出葉<lb/>
皇恐繫索于要令家人次弟放索将及井底亟呼救命<lb/>
比拽起下躰巳僵木如屍而氣息奄奄郷里救活之白<lb/>
　于官官来騐視令籠次下燭彷彿見若有㫄空者向之<lb/>
<pb n="KR3l0084_SBCK_011-12a"/>
死人一横卧地上一斜倚不倒鉤其髮提出徧身無它<lb/>
恙止紫黑耳衆議以恐是蛟蜃之属實之土焉余意山<lb/>
風蛮瘴尚能殺人何况乆年乾涸隂毒凝結納其氣而<lb/>
死復奚凝㢤此事在至正巳亥秋八月𥘉旬也後讀酉<lb/>
陽雜爼有云凡冡井間氣秋夏多殺人先以雞毛投之<lb/>
直下無毒迴舞而下不可犯當以泔数斗澆之方可入<lb/>
矣得此一章信余意之誠是也<lb/>
前至元間杭州有鄭萬户者天性浚急不能有所容而奉<lb/>
事母夫人俻極孝道母誕日垂至預市文繡氁段製𫀆<lb/>
為夀鍼工持歸縫綴既成為油所汚時估貴重工莫能<lb/>
<pb n="KR3l0084_SBCK_011-12b"/>
償自經不死鄰婦有識其母者潜送入白之至日臥不<lb/>
起子至候問安否見有憂色請其故曰昨莫偶視新𫀆<lb/>
適几上油缶翻濺漬成玷我情思殊不佳耳子告曰一<lb/>
袍壊復製一袍可也夫人何重惜乃尓母陽為自觧遂<lb/>
起受子孫拜賀如常歲儀人咸以此賢母而益見萬户<lb/>
　之孝　國朝婦人禮服逹旦曰𫀆漢人曰團衫南人曰<lb/>
大衣無貴賤皆如之服章但有金素之别耳惟䖏子則<lb/>
　不得衣焉今萬户有姓者而亦曰𫀆其母豈逹旦與然<lb/>
俗謂男子布衫曰布𫀆則凡上盖之服或可㮣曰𫀆<lb/>
睱日讀書遇事物史異名者偶記一二以俻采覧云<lb/>
<pb n="KR3l0084_SBCK_011-13a"/>
　　割政<hi>割剥之政也史記帝紀三</hi>父馬<hi>牡馬也史記平凖書</hi>
　　毳布<hi>罽也說文曰西胡毳布</hi>香物<hi>夢書曰夢得香物婦女歸也</hi>
　　蔵魚<hi>說文鮓蔵魚也</hi>請室<hi>獄也史袁盎傳</hi>
　　㹸糖<hi>獅子乳糖也後漢顕宗紀</hi>令草<hi>宜男花也傳玄賦</hi>
　　毛席<hi>氊也後漢西域傳注</hi>竹綀<hi>竹布也庾翼與燕王書曰竹綀三端</hi>
　　竹萌<hi>筍也說文</hi>練香<hi>和香也李賀詩練香熏宋鵲</hi>
　　南威<hi>橄㰖也太平廣記</hi>石蜜<hi>櫻桃也同上</hi>
　　木蜜<hi>棗子也同上</hi>雜馥<hi>合香也通典四十三</hi>
　　脂炬<hi>燭也杜陽雜編</hi>竹胎<hi>筍也說文</hi>
　　調香<hi>和香也華嚴經曰粥香長者善調香</hi>毛布<hi>褐也詩七月箋</hi>
<pb n="KR3l0084_SBCK_011-13b"/>
　獵碣<hi>石鼓曰獵碣蘇朂載記</hi>玉窪<hi>酒噐也緯畧</hi>
　浹日<hi>從甲至癸凡十曰也周礼天官</hi>浹辰<hi>辰十二辰自子至亥也左傳成九年</hi>
丹若<hi>石榴也酉陽雜爼</hi>
木八刺字西瑛西域人其軀榦魁偉故人咸曰長西瑛云<lb/>
　一日方與妻對飯妻以小金鎞刺脔肉将入口門外有<lb/>
客至西瑛岀肅客妻不及啖且置器中起去治茶比回<lb/>
無覔金鎞䖏時一小婢在側執作意其竊取拷問萬端<lb/>
終無認辤竟至隕命歲餘召匠者整屋掃瓦瓴積垢忽<lb/>
　一物落石上有声取視之乃向所失金鎞也與朽骨一<lb/>
塊同墜原其所以必是猫来偷肉故帶而去婢偶不及<lb/>
<pb n="KR3l0084_SBCK_011-14a"/>
　見而含冤以死哀哉世之事有如此者甚多姑書焉以<lb/>
為後人鑒也<lb/>
杭民尚淫奢男子誠厚者十不二三婦人則多以口腹為<lb/>
事不習女工至如日用飲膳惟尚新出而價貴者稍賤<lb/>
　便鄙之縦𣣔買又恐貽笑鄰里至正已亥冬十二月金<lb/>
陵㳺軍斬関而入突至城下城門閉三月餘各路糧道<lb/>
　不通城中米價湧貴一斗直二十五緡越数日米既盡<lb/>
　糟糠亦與常日米價等有貲力人則得食貧者不能也<lb/>
　又数日糟糠亦盡乃以油車家糠餅搗屑啖之老㓜婦<lb/>
　女三五為群行乞於市雖姿色艶麗而衣裳濟楚不暇<lb/>
<pb n="KR3l0084_SBCK_011-14b"/>
自漸也至有合家父子夫婦兄弟結𬒮把臂共沉于水<lb/>
亦可憐也一城之人餓死者十六七軍既退呉淞米航<lb/>
湊集藉以活而又太半病疫死豈平昔浮靡暴殄之過<lb/>
造物者有以警之與<lb/>
平江承天寺𥘉畜大木将造千佛閣㑹浙省灾責有司籍<lb/>
所在木植官酬以價寺一黠僧於閣木上皆鑿萬歲閣<lb/>
　三字於是有司不敢取及閣成其字固在諸寺觀凡起<lb/>
造必作儷語題兩梁間其餘則記住持檀越主名此所<lb/>
　必然獨承天諸殿俱否至正丙申春今張太尉<hi>士誠</hi>未<lb/>
歸順時偽稱誠王國號大周改元天祐暦日明時由淮<lb/>
<pb n="KR3l0084_SBCK_011-15a"/>
渡浙攻破平江即承天以居盡撤去殿上像設坐於其<lb/>
　中且以僧元鑿字名其閣豈亦有定数乎<lb/>
淮人宼江南日於臨陣之際齊声大喊阿癐癐以助軍威<lb/>
　按朝野僉載武后時滄州南皮縣丞郭勝静毎巡鄉喚<lb/>
　百姓婦託以縫補而姦之其夫至縛勝静鞭数十主簿<lb/>
　李懋徃救觧之勝静羞諱其事低身荅云忍痛不得口<lb/>
　唱阿癐癐勝静不𬒳打阿癐癐㩀此乃有所本<lb/>
國朝海運糧儲自朱清張瑄始以為古來未甞有此按杜<lb/>
　工部詩出塞云漁陽豪俠地擊鼓吹笙竽雲帆轉遼海<lb/>
　稉稲来東呉又昔㳺云幽燕盛用武供給亦勞哉呉門<lb/>
<pb n="KR3l0084_SBCK_011-15b"/>
　持粟帛汎海淩蓬莱如此則唐時巳有海運矣朱張特<lb/>
　舉行耳<lb/>
杜陽父<hi>友開</hi>江隂人隱居教授妻呉辟纑以資之天暦間<lb/>
　浙右菑荒米價騰踴學徒散去困於飢餓呉之兄弟屡<lb/>
　勸斬丘木粥墓地以少延餘息陽父堅持不可継𣣔挈<lb/>
　呉歸呉曰夫既盡孝妾獨不以義自䖏寧不食若粟遂<lb/>
　相枕藉而卒<lb/>
至正辛夘春江隂永寧鄉陸氏家一猪産十四児内一兒<lb/>
　人之首靣手足而猪身<lb/>
南村輟耕録卷之十一<lb/>
</p>
<p>
</p>
  </div>
</body>
</text>
</TEI>
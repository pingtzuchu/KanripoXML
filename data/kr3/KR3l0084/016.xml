<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0084_SBCK_016-1a"/>
南村輟耕録卷之十六<lb/>
　　　　　　　　　　天台陶　宗儀　九成<lb/>
宋㤗山王質所著雲韜堂紹陶録録中首載栗里華陽二<lb/>
　譜惟先生之大節髙風流播千古而質者乃能次第其<lb/>
　出䖏作為年譜且以名吾書紹陶之志是可尚巳遂録<lb/>
　于此云<lb/>
　　　書陶栗里譜<lb/>
　元亮髙風彂扵東晋去就之際君曽祖事晋懋著勲劳<lb/>
　　自宋武帝芟元復馬逆揣其末流即不出武帝将收<lb/>
　　賢士繫人心見要亦不應陶謝皆世臣君世地色言<lb/>
<pb n="KR3l0084_SBCK_016-1b"/>
　　俱辟而靈運為武帝秉任最後乃欲詭忠義雜江海<lb/>
　　逺公送君過虎溪而却靈運不入蓮社素心皆所鑒<lb/>
　　知譜具左方<lb/>
　興寧三年乙丑<hi>晋哀帝</hi>
　　君生於潯陽柴桑今徳安縣楚城市是父軼名命子<lb/>
　詩云於穆仁考澹焉虚止寄迹風雲冝茲愠喜陶氏<lb/>
　自侃以武功擅世後裔稍襲故風多流乱岐盖折翼<lb/>
　　之祥彂之㫄派傳淡傳君父子皆以隱徳著稱侃女<lb/>
　適孟嘉嘉女適君父是生君其氣所傳造化必有可<lb/>
　言者<lb/>
<pb n="KR3l0084_SBCK_016-2a"/>
　太元元年丙子<hi>晋武帝</hi>
　　君年十二失母祭妹文云慈妣早世我年二六<lb/>
　太元九年甲申<lb/>
　　君年二十失妾楚調詩云弱冠逢世阻始室䘮其偏<lb/>
　妻翟氏偕老所謂夫畊於前妻鉏於後當是翟湯家<lb/>
　　湯荘矯法賜四世以隱行之名亦柴桑<lb/>
　太元十九年甲午<lb/>
　　君年三十有歸園田詩云誤落塵網中一去三十年<lb/>
　　𥘉為州祭酒當在其前不堪乃觧歸故云乆在樊籠<lb/>
　　裏復得返自然尋亦却主簿<lb/>
<pb n="KR3l0084_SBCK_016-2b"/>
　隆安四年庚子<hi>晋安帝</hi>
　　君年三十六五月有從都還阻風規林詩當是叅鎮<lb/>
　　軍䘖命自京都上江陵故在始作鎮軍叅軍經曲阿<lb/>
　　詩後父在柴桑故云一欣侍温顔又云乆㳺戀所生<lb/>
　　父為人度不肯適都當是巳舎單行見還舊居詩軍<lb/>
　　僚差疆郡吏故云時来苟冥㑹婉戀憇通衢投䇿命<lb/>
　　晨<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>暫與田園䟽<lb/>
　隆安五年辛丑<lb/>
　　君年三十七正月有㳺斜川詩云開歲倐五十方二<lb/>
　　十七作五日是當是故歲五月還潯陽今歲七月適<lb/>
<pb n="KR3l0084_SBCK_016-3a"/>
　　江陵有赴假還江陵夜行途中詩留潯陽踰年當是<lb/>
　予告在郷至是徃赴云閒居三十載自未叅鎮軍以<lb/>
　前得三十六年當是不堪勞役遂起歸意故云詩書<lb/>
　敦宿好園林無俗情如何捨此去遥遥至南荆失父<lb/>
　祭妹文云昔在江陵重罹天罰觸事未逺書䟽猶存<lb/>
　當是妹自武昌報江陵時父在柴桑<lb/>
　元興二年癸夘<lb/>
　君年三十九正月有始春懐古田舎詩當是自江陵<lb/>
　歸柴桑復適京都宅憂居家思湓城故有懐古田舎<lb/>
　　又云良苗懐新十二月有與從弟敬逺詩云寝迹衡<lb/>
<pb n="KR3l0084_SBCK_016-3b"/>
　　門下在都亦當是䖏野<lb/>
　元興三年甲辰<lb/>
　　君年四十有連雨獨飲詩云僶仰四十年有飲酒詩<lb/>
　　云是時向立年志氣多所耻遂盡分然分終死歸田<lb/>
　　里當是在壬辰癸已為州祭酒之時所謂投耒去學<lb/>
　　仕又云冉冉星氣流亭亭復一紀至是得十二年<lb/>
　義熈元年乙已<lb/>
　　君年四十一三月有為建威叅軍使都經錢溪詩當<lb/>
　　是故歲自都還里即言庚子始事鎮軍継事建威中<lb/>
　　經罹憂至是得六年復䘖命至都其家尚未歸柴桑<lb/>
<pb n="KR3l0084_SBCK_016-4a"/>
　　還舊居詩云疇昔家上京六載去還歸徃来時經郷<lb/>
　　閭不常留稍成䟽故云阡陌不移舊邑屋或時非履<lb/>
　　歴周故居隣老罕復遺至是始定居断他適十一月<lb/>
　　有歸去来辞九月家留柴桑身徃彭澤至是免歸當<lb/>
　　是不堪軍役故求縣不堪縣役故歸家所謂風波未<lb/>
　　定心憚逺役彭澤去家百里公田足以為酒少日眷<lb/>
　　然有歸與之情平生之志始决見序及辞甚詳失妹<lb/>
　　所謂情在駿奔自免去職是歲劉将軍録尚書<lb/>
　義熈三年丁未<lb/>
　　君年四十三有祭程氏妹文自乙巳至是所謂服制<lb/>
<pb n="KR3l0084_SBCK_016-4b"/>
　　再周<lb/>
　義熈四年戊申<lb/>
　　君年四十四有六月遇火詩云奄出四十年<lb/>
　義熈五年巳酉<lb/>
　　君年四十五有九日詩<lb/>
　義熈六年庚戍<lb/>
　　君年四十六有西田獲早稲詩<lb/>
　義熈七年辛亥<lb/>
　　君年四十七有祭從弟敬逺文云絶粒委務考槃山<lb/>
　　隂晨采上薬夕閒素琴當是同志見文甚詳<lb/>
<pb n="KR3l0084_SBCK_016-5a"/>
　義熈十年甲寅<lb/>
　　君年五十有雜詩云柰何五十年棄官來歸至是得<lb/>
　　十年故云荏苒經十載暫為人所覊<lb/>
　義熈十一年乙邜<lb/>
　　君年五十一有與子儼等䟽云年過五十又云見樹<lb/>
　　木交䕃時鳥變声亦復欣然五六月北窓下卧遇涼<lb/>
　　風暫至自號羲皇上人見䟽甚詳<lb/>
　義熈十二年丙辰<lb/>
　　君年五十二有下潠田舎穫詩云曰　為此来三四<lb/>
　　星火頽當是得此在癸丑甲寅之間<lb/>
<pb n="KR3l0084_SBCK_016-5b"/>
　義熈十四年戊午<lb/>
　　君年五十四楚調云僶俛六九年召為著作佐郎不<lb/>
　　應是歲宋公為相國<lb/>
　元熈元年巳未<hi>晋恭帝</hi>
　　君年五十五王休元為江州自造不得見遣其故人<lb/>
　　龐通之等齎酒於半道栗里要之即引酌野亭休元<lb/>
　　出與相聞極歡終日甞九日把菊無酒休元餉之有<lb/>
　　九日間居詩所謂秋菊滿園時醪靡至當是未獲所<lb/>
　遺休元在江州㡬六載未審的在何年自乙巳至丁<lb/>
　　邜訖死未甞他適獨暫為休元入州<lb/>
<pb n="KR3l0084_SBCK_016-6a"/>
　永𥘉元年庚申<hi>宋武帝</hi>
　　君年五十六同隱周續之召至都為顔延之連挫義<lb/>
　　熈間檀韶為江州<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>續之在城北講禮讎書有示周<lb/>
　　掾祖謝詩云馬隊非講肄校書亦巳勤又云但願逺<lb/>
　　渚中從我潁水濵江城尚不欲周徃奚况京師劉遺<lb/>
　　民亦同隱有和劉柴桑詩云挈杖還西廬又云春醪<lb/>
　　觧飢劬其還以春有酬劉柴桑云嘉穟眷南疇又云<lb/>
　　慨然知巳秋其還至是及秋𥘉自西廬移南村有移<lb/>
　　居詩云聞多素心又樂與数朝夕又云過門更相呼<lb/>
　　有酒斟酌之遷居殆為遺民之徒尋還西廬度相距<lb/>
<pb n="KR3l0084_SBCK_016-6b"/>
　　亦不逺與遺民更相酬酢不改賞文析義之時未審<lb/>
　　的在何年或恐劉柴桑似縣令劉或甞為此縣存此<lb/>
　　呼或有命不為猶續之甞命為撫軍叅軍不就因呼<lb/>
　　周掾皆不可知但非時為宰者語皆冷交非熱官丁<lb/>
　　柴桑詩云秉直司聦于惠百里此乃當官無疑尋詩<lb/>
　　鍾情於劉過厚於周遺民自隱之餘無聞續之在隱<lb/>
　　之中微婉君與周劉號潯陽三隱校情義稍有淺深<lb/>
　　是歲宋武帝踐祚<lb/>
　景平元年癸亥<hi>晋營陽王</hi>
　　君年五十九顔延之為始安過潯陽日造飲酣醉臨<lb/>
<pb n="KR3l0084_SBCK_016-7a"/>
　去留二萬錢悉送酒家相知乆間驟見益驩延之未<lb/>
　審何時來柴桑所謂自尓分居及我多暇伊好之洽<lb/>
　接<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>隣舎當是不詣劉穆之之時又未審何時去柴<lb/>
　桑當是為豫章世子叅軍之時㩀誄叅傳畧見<lb/>
　元嘉三年丙寅<hi>宋文帝</hi>
　　君年六十二檀道濟為江州時抱羸疾多瘠餒徃候<lb/>
　　饋以梁肉不受<lb/>
　元嘉四年丁卯<lb/>
　　君年六十三有自祭文云律中無射擬挽歌詩云嚴<lb/>
　　霜九月送我出逺郊當是抄秋下世顔延之誄云<lb/>
<pb n="KR3l0084_SBCK_016-7b"/>
　視化如歸臨凶若吉藥剤弗嘗禱祠弗恤其臨終髙<lb/>
　熊見誄甚詳君平生好談歸盡䔥統以為䖏百齡之<lb/>
　内居一世之中倐忽白駒寄寓逆旅與大塊而榮枯<lb/>
　隨中和而放蕩豈能勞於憂偎役於人間最知深心<lb/>
　形贈影荅神釋本趣畧見所謂縦浪大化中不喜亦<lb/>
　　不懼應盡便須盡無復獨多慮惟患不知既巳洞知<lb/>
　　安坐待此夫復何言杜甫許避俗未許逹道識者更<lb/>
　詳之<lb/>
　　　書陶華陽譜<lb/>
　通門髙風彂於梁齊宋去就之際君祖父皆食宋禄身<lb/>
<pb n="KR3l0084_SBCK_016-8a"/>
　　又生宋代自齊髙帝代宋旋引去梁武帝代齊益退<lb/>
　　蔵平時以師待君然大節有定操豈復以恩禮推移<lb/>
　　暫至丹陽應簡文之命不少至京都慰武帝之懐抑<lb/>
　　何其堅忍壯年果於遺世炤之審故判之不疑譜具<lb/>
　　左方<lb/>
　孝建三年丙申<hi>宋世祖</hi>
　　君生於丹陽秣陵今上元縣冶村是母郝氏夢兩天<lb/>
　　人持炉爇香來前有娠今世為君再世為孫思<graphic n="KR2398" url="https://raw.githubusercontent.com/kanripo/KR-Gaiji/master/images/KR2398.png" mimeType="image/png"/>兩<lb/>
　　世肇啓於郝故其兆先形當是本居天仙趣報盡還<lb/>
　　入人趣植根弗凡受形亦異生以火年火月又夏至<lb/>
<pb n="KR3l0084_SBCK_016-8b"/>
　　極陽日悉禀純陽多起飛心累功積行所升當益髙<lb/>
　　推佛言叅君迹畧見<lb/>
　大明四年庚子<lb/>
　　君年五歲常持荻畫灰學書<lb/>
　㤗始元年乙巳<hi>宋明帝</hi>
　　君年十歲得葛洪神仙傳即有志飬生語人仰青天<lb/>
　　睹白日不覺為逺及長愽讀書邃觧文武諸伎自後<lb/>
　　天文地理人事雖至淵妙咸臻底極當時巳䍐傳歴<lb/>
　　年愈逺行世寖　梁傳所載十二種今傳惟三種傳<lb/>
　　不能紀十種唐志所載九種今傳惟四種傳有志無<lb/>
<pb n="KR3l0084_SBCK_016-9a"/>
　　八種傳無志有五種本草後人増衍考正益詳間與<lb/>
　　集注差異<lb/>
　元徽二年甲寅<hi>宋蒼梧王</hi>
　　君年十九蕭将軍録尚書引為諸王侍讀故事止典<lb/>
　　文學無它務除奉朝請故事止奉朝㑹請召本不為<lb/>
　　官雖在䆠途亦居静地及求縣乃不遂縁埶可見<lb/>
　永明十年壬申<hi>齊世祖</hi>
　　君年三十七家貧求宰縣不遂脫朝服挂神武門去<lb/>
　　止句曲山體即䡖捷性嗜山水所歴必吟咏盤旋不<lb/>
　　巳語人吾見朱門廣夏雖適其華樂而無欲徃之心<lb/>
<pb n="KR3l0084_SBCK_016-9b"/>
　　望髙岩瞰大澤知難立止自常欲就之永明中求禄<lb/>
　　得輒差舛不尓豈得為今日之事亦縁埶使然此語<lb/>
　　甚真是事先有根次有縁次有埶相苻乃入所謂道<lb/>
　　生之徳畜之物形之埶成之惟難契故曠世難就<lb/>
　隆昌元年癸酉<hi>齊欝林王</hi>
　　君年三十八沈約為東陽屡要不至自棲句曲不出<lb/>
　　所謂徧歴名山求訪仙藥或未然一至句章禮育王<lb/>
　　塔一至丹陽應太子召他適皆無考又言徃東陽從<lb/>
　　孫㳺嶽受符啚經法亦無考惟楊羲靈寳五符傳句<lb/>
　　容葛粲粲以傳陸脩静陸以傳孫許<graphic n="KR1304" url="https://raw.githubusercontent.com/kanripo/KR-Gaiji/master/images/KR1304.png" mimeType="image/png"/>二景歌東陽<lb/>
<pb n="KR3l0084_SBCK_016-10a"/>
　　章靈民出都遇得以與孫度所得止在林陵句曲之<lb/>
　　間非逺適而後傳<lb/>
　永元元年已邜<hi>齊東昬侯</hi>
　　君年四十四在句曲築楼髙三層身䖏其上弟子居<lb/>
　　其中賔客至其下與物遂絶不娶無子它眷亦不通<lb/>
　　先断此根可議他事特愛松風庭院皆植松聆響為<lb/>
　　樂間獨㳺泉石此門忌濁便清神仙上景多雲霞下<lb/>
　　景多山水物多金玉色多紫碧它皆類是所謂熟之<lb/>
　　飬之覆之若欲成辦必皆将護大要離塵換境為上<lb/>
　中興元年辛巳<hi>齊和帝</hi>
<pb n="KR3l0084_SBCK_016-10b"/>
　君年四十六蕭都督至新林遣弟子戴猛之迎謁𥘉<lb/>
　齊末作水丑木之歌至是援䜟文成梁字令弟子進<lb/>
　　之遂以梁建國後覆沒亦預言朱點已已詩嘆朝陽<lb/>
　重離七元卒驗雖隱茅山不郤人主詢謀中大通𥘉<lb/>
　獻善勝成勝二刀度武帝狃陳慶之覆魏洛陽好大<lb/>
　　之心寖侈叅㑹侯景大觸駭機豈盡忘捄世者但觀<lb/>
　時耳蚤慕張良甚深黄石編書盖傳真祕課兵法其<lb/>
　間餘事推巳及物亦致平緒術此門隱除魔顯定亂<lb/>
　學道者間及君箸水鏡握鏡當是早為豈挂晚念<lb/>
　天監元年壬午<hi>梁髙帝</hi>
<pb n="KR3l0084_SBCK_016-11a"/>
　君年四十七梁武帝在西邸與㳺及即位恩禮彌篤<lb/>
　　問訊弗絶屡招不出畫兩牛一枚放水草之間一金<lb/>
　絡頭人執杖驅之知不可復致㫄族季直亦不肯事<lb/>
　　梁武帝甞歎梁有天下遂不見此人門風何繇乃尓<lb/>
　天監四年乙酉<lb/>
　　君年五十積居積金澗泉石益竒無蛇虎有佳术及<lb/>
　　雜藥𥘉乏青林及來居皆自茂在句曲東壟<lb/>
　中大通元年已酉<lb/>
　　君年七十四遇異人宣闓以本草用蝱蟲水蛭之属<lb/>
　　傷物遅一紀可觧形至期果化尸觧凡十餘種世傳<lb/>
<pb n="KR3l0084_SBCK_016-11b"/>
　　誾自青城來句曲先升以君聞帝録其積水之功化<lb/>
　　後為蓬萊都水監見仙傳及拾遺甚畧今茅山相傳<lb/>
　　稍詳但微<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>異<lb/>
　大同二年丙辰<lb/>
　　君年八十一隻眼或方夢勝力菩薩授菩提記乃詣<lb/>
　　鄮縣禮阿育王塔自誓受戒世傳吕岩從鍾離權受<lb/>
　　劒訣後二百餘年來參黄龍恵南始竟佛言不脩正<lb/>
　　覺別得生理休止深山大島絶於人境報盡還來散<lb/>
　　入諸趣晚年始堅此碩唐志有所著草堂法師傳當<lb/>
　　時佛教雖隆禪宗未開圓覺以大通元年至以是年<lb/>
<pb n="KR3l0084_SBCK_016-12a"/>
　　去留臺城十九日度君不及相見<lb/>
　大同六年庚申<lb/>
　　君年八十五逆尅亡日仍為告逝詩及卒顔色如常<lb/>
　香氣弥山華陽頌云號其行當滿亥数未終丁迨乃<lb/>
　　承唐世将賔來聖庭化後一遇丁亥為陳臨海王光<lb/>
　　大元年再遇丁亥為唐太宗貞觀元年升平之盛降<lb/>
　　古所稀聖庭當是此時𥘉隋文帝輔周以國子愽士<lb/>
　　召孫思<graphic n="KR2398" url="https://raw.githubusercontent.com/kanripo/KR-Gaiji/master/images/KR2398.png" mimeType="image/png"/>不應宻言後五十年有聖人出吾且助以<lb/>
　　濟人宣政元年至貞觀元年適滿五十年應命來見<lb/>
　　太宗官之不受辞歸太白山風素極類隱居它無種<lb/>
<pb n="KR3l0084_SBCK_016-12b"/>
　　不類形有轉移神無變易自是至丁卯獨孤信鎮洛<lb/>
　　陽之時正七歲至丁亥太宗召至長安之時得八十<lb/>
　　七歲暮齡有少容所以驚嗟盧照鄰稱其自謂生開<lb/>
　　皇辛酉當時巳不信若尓豈得聖童之稱愽士之召<lb/>
　　貞觀丁亥方二十七歲豈得少容之歎若言数百歲<lb/>
　　豈得七歲弱冠之譽度思邈之生適継隱居之沒其<lb/>
　　為後身何疑挺契頌又云重離倘或似謂簡文與武<lb/>
　　帝俱非令終又云七夕乃扶胥謂武帝凡七改元世<lb/>
　　稱推戴為䇿立侯景甞為懐朔鎮功曹吏至是篡梁<lb/>
　　稱漢故云扶胥所謂篇中字皆有義旨後人自以篇<lb/>
<pb n="KR3l0084_SBCK_016-13a"/>
　　中事求之則機萌一頌二十字頋盖虚設矧又彰明<lb/>
　　業運頌又云濟神既有在去留徒所冝神既濟矣在<lb/>
　　於何所華原孫氏即其所在也巳當知佛言報盡還<lb/>
　　來及舎生趣生至確可信識者更推之<lb/>
清異録二卷乃宋陶翰林<hi>榖所</hi>譔凡天文地理君道官志<lb/>
　人事女行君子么麽釋族仙宗草木花果𬞞薬禽獸蟲<lb/>
　魚支體作用居室衣服妆飾陳設噐具文用武噐酒漿<lb/>
　茗荈饌羞䘮塟鬼妖皆創為異名新說而藥譜一則尤<lb/>
　竒甚因俻録之<lb/>
　　　藥譜<lb/>
<pb n="KR3l0084_SBCK_016-13b"/>
　苾蒭清本良於醫藥数百品各以角貼所題名字詭異<lb/>
　余大駭究其源底荅言天成中進士侯寧極戯造藥<lb/>
　　譜一卷盡出新意改立别名因時多艱不傳于此余<lb/>
　　以禮求假録一通用娛閒暇<lb/>
　　　　假君子<hi>牽牛</hi>昌明童子<hi>川烏頭</hi>淡伯<hi>厚朴</hi>
　　　　木叔<hi>胡椒</hi>雪眉同氣<hi>白扁豆</hi>含丸使者<hi>椒</hi>
　　　　馘毒仙<hi>預知子</hi>貴老<hi>陳皮</hi>逺秀卿<hi>沉香</hi>
　　　　化米先生<hi>神麹</hi>九日三<hi>呉茱茰</hi>𦦨<graphic n="KR1621" url="https://raw.githubusercontent.com/kanripo/KR-Gaiji/master/images/KR1621.png" mimeType="image/png"/>
                    <hi>硫黄</hi>
　　　　三閭小玉<hi>白芷</hi>中黄節士<hi>麻黄</hi>時羙中<hi>蒔蘿</hi>
　　　　導河掾<hi>木猪苓</hi>嗽神<hi>五味子</hi>削堅中尉<hi>三稜</hi>
<pb n="KR3l0084_SBCK_016-14a"/>
　　　　　曲方氏<hi>防風</hi>白大夀<hi>呉术</hi>洞庭奴隸<hi>抧殻</hi>
　　　　　黄英古<hi>檀香</hi>緑劒真人<hi>菖蒲</hi>魏去疾<hi>阿魏</hi>
　　　　　禹孫<hi>澤瀉</hi>槖籥尊師<hi>仙灵脾</hi>風稜御史<hi>史君子</hi>
　　　　　雪如来<hi>白及</hi>風味團頭<hi>縮砂</hi>赦肺侯<hi>欵冬花</hi>
　　　　　骨鯁元君<hi>卑觧</hi>苦督郵<hi>黄岑</hi>調睡參軍<hi>酸枣仁</hi>
　　　　　黒司命<hi>從容</hi>知微老<hi>白薇</hi>太青尊者<hi>朴硝</hi>
　　　　　既濟公<hi>升麻</hi>冷翠金剛<hi>石楠葉</hi>脫核嬰児<hi>桃仁</hi>
　　　　　澀翁<hi>訶棃勒</hi>抱雪居士<hi>香附子</hi>随湯給事中<hi>甘遂</hi>
　　　　　斜枝大士<hi>草龍膽</hi>野丈<hi>白頭翁</hi>建陽八座<hi>蛇床子</hi>
　　　　　玄芳仲長統<hi>皁莢</hi>藂生藥王<hi>覆盆子</hi>仁枣<hi>川練子</hi>
<pb n="KR3l0084_SBCK_016-14b"/>
　　　　　石仲寕<hi>滑石</hi>命門録事<hi>安息香</hi>隱上座<hi>郁李仁</hi>
　　　　　水状元<hi>紫蘇</hi>飛風道者<hi>牙硝</hi>畢和尚<hi>蓽澄茄</hi>
　　　　　金山力士<hi>自然銅</hi>麝男<hi>甘松</hi>氷喉尉<hi>薄苛</hi>
　　　　　草東床<hi>大腹皮</hi>腎曹都護<hi>葫芦巴</hi>夀祖<hi>威灵仙</hi>
　　　　　玲瓏藿去病<hi>藿香</hi>干眼油<hi>㽔人</hi>延年卷雪<hi>桑白皮</hi>
　　　　　水銀腊<hi>䡖粉</hi>黄香影子<hi>梔子</hi>六停劑<hi>五味子</hi>
　　　　　顯明<graphic n="KR1571" url="https://raw.githubusercontent.com/kanripo/KR-Gaiji/master/images/KR1571.png" mimeType="image/png"/>
                    <hi>阿膠</hi>出様珊瑚<hi>木通</hi>中央粉<hi>蒲黄</hi>
　　　　　瘡帚<hi>何首烏</hi>支觧香<hi>丁皮</hi>洗瘴丹<hi>㯽郎</hi>
　　　　　海腊騏驎竭　水磨橄㰖<hi>金鈴子</hi>無名印<hi>地榆</hi>
　　　　　無憂扇<hi>枇杷葉</hi>鬼木串<hi>槐角</hi>黒殺星<hi>夜明砂</hi>
<pb n="KR3l0084_SBCK_016-15a"/>
　　　　　續命筒<hi>乾<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
                    </hi>蛮龍舌血<hi>沒薬</hi>清凉種<hi>香薷</hi>
　　　　　羽化魁<hi>五加皮</hi>度厄錢<hi>連翹</hi>聖蘢鬆<hi>瞿麦</hi>
　　　　　翻胃木<hi>常山</hi>湯主<hi>山茱茰</hi>醒心杖<hi>逺志</hi>
　　　　　玉皇瓜<hi>馬兠鈴</hi>偷蜜珊瑚<hi>甘草</hi>徳児<hi>杏仁</hi>
　　　　　混沌螟蛉<hi>寄生</hi>永嘉聖脯<hi>乾姜</hi>紅心石<hi>赤石脂</hi>
　　　　　薬本<hi>五灵脂</hi>静風尾<hi>
                        <graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>介</hi>正坐丹砂<hi>附子</hi>
　　　　　迎湯子<hi>免絲子</hi>山屠<hi>黄蘖</hi>脾家瑞氣<hi>肉豆/<graphic n="KR3149" url="https://raw.githubusercontent.com/kanripo/KR-Gaiji/master/images/KR3149.png" mimeType="image/png"/>
                    </hi>
　　　　　甜面淳于<hi>蜜陀僧</hi>剔骨香<hi>青皮</hi>痰宫劈歴<hi>半夏</hi>
　　　　　玉虚飯<hi>龍腦</hi>銷眉根<hi>苦参</hi>黒龍衣<hi>鱉甲</hi>
　　　　　小帝青<hi>青塩</hi>百辣雲<hi>生姜</hi>綬帶米<hi>麦蘖</hi>
<pb n="KR3l0084_SBCK_016-15b"/>
　　　　　半夏精<hi>天南星</hi>夜金<hi>䧺黄</hi>沙田髄<hi>黄精</hi>
　　　　　無声虎<hi>大黄</hi>小昌明<hi>草烏頭</hi>草兵<hi>巴豆</hi>
　　　　　巢煙九肋<hi>烏梅</hi>百子堂<hi>草果子</hi>皺面還丹人参<lb/>
　　　　　琥珀孫<hi>松脂</hi>賊参<hi>薺苨</hi>不死<graphic n="KR1287" url="https://raw.githubusercontent.com/kanripo/KR-Gaiji/master/images/KR1287.png" mimeType="image/png"/>
                    <hi>伏令</hi>
　　　　　火泉<hi>竹瀝</hi>比目沉香<hi>烏薬</hi>陸續丸<hi>蔓荆子</hi>
　　　　　地白<hi>瓜蒌根</hi>天豆<hi>破故𥿄</hi>滴膽芝<hi>黄連</hi>
　　　　　新羅白肉<hi>白附子</hi>
                    <graphic n="KR1728" url="https://raw.githubusercontent.com/kanripo/KR-Gaiji/master/images/KR1728.png" mimeType="image/png"/>香嬌<hi>丁香</hi>破関符<hi>蓬莪术</hi>
　　　　　玉絲皮<hi>杜仲</hi>血櫃<hi>牡丹皮</hi>川元蠢<hi>芎</hi>
　　　　　九女春<hi>鹿耳</hi>百薬綿<hi>黄耆</hi>英華庫<hi>益智</hi>
　　　　　通天柱杖<hi>牛藤</hi>赤天佩<hi>姜黄</hi>丹田霖雨巴㦸<lb/>
<pb n="KR3l0084_SBCK_016-16a"/>
　　　　　百文鬚<hi>石斛</hi>飛天蕊<hi>旋覆花</hi>安神隊杖<hi>麦門冬</hi>
　　　　　鄆芝<hi>天麻</hi>錦繍根<hi>芍薬</hi>草魚目<hi>薏苡</hi>
　　　　　茅君寳篋<hi>蒼术</hi>尉佗圭<hi>桂</hi>錬形松子<hi>柏子仁</hi>
　　　　　蘆頭豹子<hi>柴胡</hi>丑寳<hi>牛黄</hi>肚裏屏風<hi>艾</hi>
　　　　　九畹菜<hi>澤蘭</hi>女二天<hi>當歸</hi>大通緑<hi>木香</hi>
　　　　　旱水晶<hi>鵬砂</hi>還元大品<hi>地黄</hi>兩平草<hi>羗活</hi>
　　　　　死冰<hi>白僵蚕</hi>一寸楼臺<hi>蜂窠</hi>三尸籙<hi>拘𣏌</hi>
　　　　　無情手<hi>碙砂</hi>㧞萃團<hi>麝香</hi>緑鬚姜<hi>細辛</hi>
　　　　　笑靨金<hi>菊花</hi>走根梅<hi>乾葛</hi>八月珠<hi>茴香</hi>
　　　　　銀條徳星<hi>山薬</hi>埋光烏薬<hi>良姜</hi>椹聖<hi>畢撥</hi>
<pb n="KR3l0084_SBCK_016-16b"/>
　　　　破軍殺<hi>大戟</hi>吉祥杵<hi>桔梗</hi>金母蛻<hi>欝金</hi>
　　　　線子檀<hi>茅香</hi>良醫匕首<hi>亭歴</hi>産家大噐<hi>秦芁</hi>
　　　　滴金卵<hi>延胡索</hi>鬼丹<hi>盧㑹</hi>宜州様子<hi>白豆/<graphic n="KR3149" url="https://raw.githubusercontent.com/kanripo/KR-Gaiji/master/images/KR3149.png" mimeType="image/png"/>
                    </hi>
　　　　瓦壠斑<hi>貝母</hi>孝梗<hi>知毋</hi>萬金茸紫苑<lb/>
　　　　秦尖<hi>疾黎</hi>西天蔓<hi>前胡</hi>蕨臣<hi>卷柏</hi>
　　　　五福臠<hi>白歛</hi>保生叢<hi>藁本</hi>狨奴<hi>狗脊</hi>
　　　　蒜腦藷<hi>百合</hi>備身弩<hi>芫花</hi>帝膏<hi>蘇合香</hi>
　　　　王靈片<hi>石膏</hi>
宋馬永卿嬾<hi>真子</hi>録云古人重譜系故雖世胄綿逺可以<lb/>
考究渊明命子詩云天集有漢眷于愍侯赫赫愍侯運<lb/>
<pb n="KR3l0084_SBCK_016-17a"/>
　當攀龍撫劒風邁顯兹武功參誓山河啓土開封按漢<lb/>
　功臣表開封愍侯舎以左司馬從漢破代封侯昔髙帝<lb/>
　與功臣盟云使黄河如帶泰山若礪國以永存爰及苗<lb/>
　裔所謂參誓山河謂此盟也髙帝功臣百有二十人舎<lb/>
　其一也又云亹亹條載羅時有語黙運長源欝欝洪柯<lb/>
　群川載導衆條載羅時有語黙運同隆窊此盖謂青也<lb/>
　功臣表開封愍侯舎封十一年薨十二年夷侯青嗣四<lb/>
　十八年薨所謂群川衆流以諭支派之分散也語黙隆<lb/>
　窊以言自青後未有顯者也淵明乃長沙公之曽孫然<lb/>
　侃傳亡載世家獨於此見之後世累經乱離譜籍散亡<lb/>
<pb n="KR3l0084_SBCK_016-17b"/>
然又士大夫因循滅裂不如古人所以家譜不傳於世<lb/>
惜哉<lb/>
南村輟耕録卷之十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>緯略卷七</head>
    <p>
<pb n="KR3j0041_WYG_007-1a"/>
欽定四庫全書<lb/>
　緯略卷七　　　　　　　宋　髙似孫　撰<lb/>
　　流黄素<lb/>
張載四愁詩美人贈我筒中布何以報之流黄素　梁<lb/>
簡文帝詩思婦流黄素温姬玉鏡臺　張柬之詩將軍<lb/>
占太白少婦怨流黄　喬知之詩雲日曉微微愁思流<lb/>
黄機　王筠詩箱中取刀尺機上斷流黄　蕭淳詩猶<lb/>
有望歸心流黄未剪截　顧野王詩薊門寒未歇為斷<lb/>
<pb n="KR3j0041_WYG_007-1b"/>
流黄機　環濟要略曰間色有五紺紅縹紫流黄也<lb/>
按論語疏曰五方正色青赤白黑黄五方間色者緑為<lb/>
青之間紅為赤之間碧為白之間紫為黑之間流黄為<lb/>
黄之間故不用紅紫言是間色也所以為間者潁子嚴<lb/>
曰東方木木色青青加黄為緑緑為東方之間色南方<lb/>
火火色赤赤加白為紅紅為南方之間色西方金金色<lb/>
白白加青為碧碧為西方之間色北方水水色黑黑加<lb/>
赤為紫紫為北方之間色中央土土色黄黄加黑為流<lb/>
<pb n="KR3j0041_WYG_007-2a"/>
黄流黄為中央之間色又一法木尅土戊以妹已嫁於<lb/>
甲是黄入青為緑火尅金庚以妹辛嫁于丙是白入赤<lb/>
為紅金尅木甲以妹乙嫁於庚是青入白為碧水尅火<lb/>
丙以妹丁嫁於壬是赤入黑為紫土剋水壬以妹癸嫁<lb/>
於戊是黑入黄為流黄余謂考工記畫繪之事青與赤<lb/>
謂之文赤與白謂之章白與黒謂之黼黑與青謂之黻<lb/>
五采備謂之繡此非間色乎<lb/>
　　罨畫<lb/>
<pb n="KR3j0041_WYG_007-2b"/>
墨客揮犀曰罨畫今之生色也余嘗謂五采彰施於五<lb/>
服此固生色之始也　秦韜玉詩花明驛路臙脂暖山<lb/>
入江亭罨畫開　李西臺詩晴山雲罨畫孤嶼水含稜<lb/>
　盧贊元詩花外小樓新罨畫杏波晴葉退微紅　劉<lb/>
商隠愛義興罨畫溪者亦以其如畫也<lb/>
　　茗一車<lb/>
權紓茗贊曰窮春秋演河圖不如載茗一車此言漢儒<lb/>
圖緯之書讀之令人憒憒所謂窮春秋者如演孔圖元<lb/>
<pb n="KR3j0041_WYG_007-3a"/>
命苞文耀鉤運斗樞感精符含神霧之類演河圖者如<lb/>
古龍圖河圖傳孝經河圖之類也<lb/>
　　雪茶<lb/>
陸羽第水雪水品二十以雪水滯而太冷也　晉羊孚<lb/>
雪贊曰資清以化乗氣以霏遇象能鮮即潔成輝雪盖<lb/>
取其精潔也安可謂之冷滯耶　喻鳬詩煮雪問茶味<lb/>
當風看鴈門　白居易詩吟詠霜毛筆閒嘗雪水茶<lb/>
丁晉公茶詩痛惜留書篋堅藏待雪天　胡文恭公詩<lb/>
<pb n="KR3j0041_WYG_007-3b"/>
雪溜雲腴試早芽皆是雪水瀹茶也　曹松詩讀易明<lb/>
髙燭煎茶取折氷　姚合詩研露題詩潔銷氷煮茗香<lb/>
則又以氷瀹茶也　逸人王休居太白山下冬至取溪<lb/>
氷敲其精瑩者煮茗共客飲之<hi>王仁裕開元天寶遺事</hi>無非取其<lb/>
潔清也<lb/>
　　羊裘<lb/>
嚴光變姓名隠光武思其賢訪之齊國上言有男子披<lb/>
羊裘釣澤中馬援嘆曰殖貨財者貴其施賑也不然則<lb/>
<pb n="KR3j0041_WYG_007-4a"/>
守錢虜耳迺散頒昆弟故舊身服羊裘皮袴羊裘始于<lb/>
此<lb/>
　　素丞相<lb/>
論衡曰孔子不王素王之業在於春秋桓君山素丞相<lb/>
之迹在於新論者也君山名譚著書言當世事二十九<lb/>
篇梁以陶𢎞景為山中宰相亦兹類<lb/>
　　致拳拳<lb/>
古樂府定情篇言婦人不能以禮從人而自相悦媚迺<lb/>
<pb n="KR3j0041_WYG_007-4b"/>
解衣服玩好致之用致綢繆若臂環致拳拳指環致殷<lb/>
勤耳珠致區區香囊致和合條脱致契濶佩玉結恩情<lb/>
而期於山陽山北終以不荅乃以傷悔焉<lb/>
　　種𤓰<lb/>
邵平秦東陵侯之後為布衣種𤓰于長安𤓰美俗謂之<lb/>
東陵𤓰　漢施延沛人種𤓰自給　姚俊常種𤓰灌園<lb/>
<hi>吳録</hi>　歩隲與衛旌同年相善俱種𤓰自給　郭平原以<lb/>
種𤓰為業<hi>沈約宋書</hi>　韓珍種𤓰營葬　孫鍾富春人種𤓰<lb/>
<pb n="KR3j0041_WYG_007-5a"/>
為業<hi>劉義慶幽明記</hi>以上十人可謂𤓰隠矣　楊炯詩亭逢李<lb/>
廣尉門接邵平𤓰　許渾詩白社貧思橘青門老種𤓰<lb/>
東陵在青門外也<lb/>
　　襲六為七<lb/>
相如封禪書曰袚飭厥文作春秋一藝將襲舊六為七<lb/>
攄之無窮揚雄劇秦美新文曰宜命賢哲作帝典一篇<lb/>
奮三為一襲以示來人摛之罔極二文甚相類左太冲<lb/>
作三都賦初成時人互有譏訾思意不愜後示張公張<lb/>
<pb n="KR3j0041_WYG_007-5b"/>
曰此二京可三庾仲初作揚都賦成以呈庾亮亮以親<lb/>
族之懐大為其名價曰可三二京四三都<lb/>
　　易聖<lb/>
唐衛大經邃於易人謂之易聖　唐昭宗時有<hi>闕文五字</hi>筮<lb/>
人謂之易聖<hi>耳目記</hi>　劉臻精於兩漢書時人稱為漢聖<lb/>
嚴子卿馬綏卿善圍棋號碁聖衛協張墨號畫聖張衡<lb/>
馬忠號木聖<hi>抱朴子</hi>　李白嗜酒然沈酣中所撰文章未<lb/>
嘗錯誤時號醉聖<hi>開元天寶遺事</hi>
<pb n="KR3j0041_WYG_007-6a"/>
　　賣文<lb/>
丁隠君歌前度相逢正賣文一錢不直虚云云今來利<lb/>
作採山斧可以抛身麋鹿羣　杜詩故人南郡去去索<lb/>
作碑錢本賣文為活翻令室倒懸<lb/>
　　厯日<lb/>
楊泉物理論曰疇昔神農始治農功正節氣審寒温以<lb/>
為早晩之候故立厯日堯典一篇唯載厯象一事則厯<lb/>
象一事至堯備矣孔氏書傳曰厯象其分節敬紀天時<lb/>
<pb n="KR3j0041_WYG_007-6b"/>
以授人也<lb/>
　　離騷傳<lb/>
淮南王安入朝獻所作内篇上愛秘之使為離騷傳只<lb/>
以大山小山觀之安深于騷矣然王逸所注絶不引此<lb/>
書<lb/>
　　八百碑<lb/>
唐人説李邕前後撰碑八百首按邕傳邕尤長碑頌中<lb/>
朝衣冠及天下寺觀多賫金帛求其文　杜詩曰干謁<lb/>
<pb n="KR3j0041_WYG_007-7a"/>
滿其門碑版照四裔豐屋珊瑚鈎麒麟織成罽紫騮随<lb/>
劍几義取無虚歳盖謂邕也<lb/>
　邕碑今尚遺者左羽林將軍臧懐亮碑<hi>在耀州</hi>開元寺<lb/>
　碑<hi>淄州</hi>嶽寺大照和尚普叔碑<hi>西/京</hi>李府君碑<hi>西京</hi>普光寺<lb/>
　碑<hi>泗州</hi>娑羅木碑<hi>楚州</hi>大雲禪寺碑　老子孔子顔回賛<lb/>
　<hi>海州</hi>秦望山法華寺碑<hi>越州</hi>嶽麓山寺記　大律故懐道<lb/>
　闍黎碑<hi>福州</hi>石室記<hi>端州</hi>有道先生葉公碑　東林寺碑<lb/>
　<hi>江州</hi>左武衛尉<hi>闕</hi>　將軍李思訓碑　雲麾將軍李秀<lb/>
<pb n="KR3j0041_WYG_007-7b"/>
　碑　鄂州刺史盧府君碑<lb/>
　　三本書<lb/>
栁氏家訓曰余家昇平里西堂藏書經史子集皆有三<lb/>
本一本紙墨籖卷華麗者鎮庫一本次者供覽又一本<lb/>
次者後生子弟為業我祖宗時内則太清樓藏書龍圖<lb/>
閣藏書玉宸殿藏書外則三館秘閣凡四處藏書如咸<lb/>
平八年榮王宫火延及三館於是出禁中本付館閣傳<lb/>
寫則書本豈可無其副其後官書往往侵竊士大夫家<lb/>
<pb n="KR3j0041_WYG_007-8a"/>
得之嘉祐中置編校官八員雜讐四館書給吏百人悉<lb/>
以黄紙為大冊書之自此私家不敢輙藏元豐中三館<lb/>
併歸省中書亦随徙元祐中重寫御前書籍又置校對<lb/>
黄本以館職資淺者為之宣和初置補御前書籍所再<lb/>
訪天下異書侍臣十人為叅詳官進士白衣充檢閲者<lb/>
數人及年命以官然以崇文總目言之李善注文選固<lb/>
在五臣之前此迺云因五臣而為注非也三茅君内傳<lb/>
曰唐李遵撰遵非唐人也固有差舛如此者中興館閣<lb/>
<pb n="KR3j0041_WYG_007-8b"/>
書殊為簡略余在館時日以校對猶是郡國民間所上<lb/>
本館閣不曾再行繕書又止有一本一篇借出竟成失<lb/>
落故闕書亦多又秘閣所藏書亦無書目真贋無辨殊<lb/>
闕典也承平時士大夫家藏書如常山宋氏南都戚氏<lb/>
厯陽沈氏廬山李氏九江陳氏鄱陽吳氏中興初如三<lb/>
山余氏臨川吳氏會稽陸氏諸葛氏今皆散逸矣况有<lb/>
三本乎<lb/>
　　四愁詩<lb/>
<pb n="KR3j0041_WYG_007-9a"/>
張衡不得志為四愁詩依屈原以美人為君子以珍寶<lb/>
為仁義以水深雪雰為小人　衡作四愁詩曰我所思<lb/>
兮在太山欲往從之梁甫艱側身東望涕霑翰美人贈<lb/>
我金錯刀何以報之英瓊瑶路逺莫致倚逍遥何為懐<lb/>
愁心煩勞我所望兮在桂林欲往從之湘水深側身南<lb/>
望涕沾襟美人贈我翠琅玕何以報之雙玉盤我所思<lb/>
兮在漢陽欲往從之隴坂長側身西望涕沾裳美人贈<lb/>
我貂襜褕何以報之明月珠我所思兮在鴈門欲往從<lb/>
<pb n="KR3j0041_WYG_007-9b"/>
之雪紛紛側身北望涕沾巾美人贈我錦繡叚何以報<lb/>
之青玉案<hi>又張載詩</hi>我所思兮在南巢欲往從之巫山髙佳<lb/>
人遺我筒中布何以報之流黄素我所思兮在朔湄欲<lb/>
往從之白雪霏佳人遺我雲中翮何以贈之連城璧我<lb/>
所思兮在隴原欲往從之隔太山佳人遺我雙角端何<lb/>
以贈之雕玉環我所思兮在營州欲往從之路阻修佳<lb/>
人遺我緑綺琴何以贈之雙南金　傅𤣥歌詩有所思<lb/>
兮在天一方何以贈之玉佩珠璜又有四愁詩曰美人<lb/>
<pb n="KR3j0041_WYG_007-10a"/>
贈我明月珠何以報之比目魚美人贈我蘇合香何以<lb/>
報之翠鴛鴦　貫休歌詩欲贈之紫玉尺白銀鐺盖效<lb/>
四愁體　李嘉祐詩宋玉怨三秋張衡復四愁盖以四<lb/>
愁比騷也可謂善言詩矣　崔筒詩平子四愁今莫比<lb/>
休文八詠自同時便不及嘉祐也<lb/>
　　古學<lb/>
桓譚博學多通遍治五經尤好古學從劉歆揚雄問疑<lb/>
異盧植上書臣少通儒從南郡太守馬融受古學頗知<lb/>
<pb n="KR3j0041_WYG_007-10b"/>
今古禮記<lb/>
　　研眼<lb/>
硯録曰端石有活眼死眼圓暈相重黄黑相間黳精在<lb/>
内晶瑩可愛謂之活眼四旁浸漬不甚鮮明謂之淚眼<lb/>
形體略具内外皆白殊無光彩謂之死眼活眼勝淚眼<lb/>
淚眼勝死眼死眼勝無眼然古人賦詩中殊不言眼也<lb/>
惟唐彦猷曰端石有眼者最貴謂之鸜鵒眼石文精美<lb/>
如木有節不知者以為石病石有上下巖惟上巖有眼<lb/>
<pb n="KR3j0041_WYG_007-11a"/>
眼之美者青緑黄三色相重多者自外至心凡九重其<lb/>
大者尤為稀有其生於墨池之外者曰髙眼生於内者<lb/>
曰低眼髙眼尤可尚不為墨漬常可睹也<lb/>
　　誤筆成畫<lb/>
曹不興善畫孫權使畫屏風誤落筆㸃素因就畫為蠅<lb/>
吳王以為生蠅舉手彈拂之<hi>吳録</hi>　王獻之為大司馬畫<lb/>
扇題筆誤落扇上即㸃畫作烏駮牛<hi>孫暢之畫術</hi>　王維詩<lb/>
屏風誤㸃惑孫郎團扇草書輕内史　盧綸詩䑛筆求<lb/>
<pb n="KR3j0041_WYG_007-11b"/>
書扇張屏看畫蠅各用此二事摭遺載唐戴嵩畫牛因<lb/>
筆堕為烏亦此意<lb/>
　　卧雪圖<lb/>
卧雪圖巨然所作漢時雪丈餘洛陽令至袁安門無行<lb/>
路令人探雪見安僵卧令舉為孝亷<hi>典録</hi>　又有焦先出<lb/>
於漢末冬雪大至袒卧不移<hi>皇甫嵩髙士傳</hi>　又有胡定光潁<lb/>
川人雪覆其室令遣排雪遺乾糗事亦大略相類人用<lb/>
雪中事但言袁安丁晉公鎮金陵重建賞心亭取家藏<lb/>
<pb n="KR3j0041_WYG_007-12a"/>
袁安卧雪圖以張於亭之屏乃唐周昉筆經十四守雖<lb/>
極愛不敢取後一帥竊去易以蘆鴈王琪君玉留詩曰<lb/>
<hi>闕文六字</hi>壺江山清麗壯吳都昔人已化遼天鶴舊畫難尋<lb/>
卧雪圖苒苒流年去京國蕭蕭華髪老江湖殘蟬不會<lb/>
登臨意又噪西風入座隅<hi>文瑩野録</hi>
　　三十六玉皇<lb/>
李賀詩為君持此凌蒼蒼上朝三十六玉皇李白詩三<lb/>
十六帝欲相迎仙人飄翩下雲軿此也<lb/>
<pb n="KR3j0041_WYG_007-12b"/>
　　泰階六符經<lb/>
東方朔願陳泰階六符以觀天變藝文志有泰階六符<lb/>
經一卷<hi>漢書</hi>泰階六符上階天子中階公卿下階庶人<lb/>
凡三階所謂泰階六符經者應劭以為黄帝所作也<lb/>
其經曰泰階者天之三階也上階為天子中階為諸侯<lb/>
公卿與大夫下階為士庶人上階上星為男主下星為<lb/>
女主中階上星為諸侯三公下星為卿大夫下階上星<lb/>
為元士下星為庶人三階平則隂陽和風雨時社稷神<lb/>
<pb n="KR3j0041_WYG_007-13a"/>
祗各獲其宜天下大安是為太平三階不平則五神乏<lb/>
祀日有食之水潤不浸稼穡不成冬雷夏霜百姓不寧<lb/>
故治道傾天子行暴令好興甲兵修宫榭廣苑囿則上<lb/>
階為之奄奄疏濶也以孝武皆有此事故朔為陳之<lb/>
皇甫冉詩綵雲天仗合𤣥象泰階平　司空圖詩鼎飫<lb/>
和方濟台階潤欲平此言泰階欲其平也權徳輿詩六<lb/>
符既昭晰萬象随陶鈞此言六符欲其明也<lb/>
　　䃱磹<lb/>
<pb n="KR3j0041_WYG_007-13b"/>
太平廣記曰月支獻猛獸兩目如天䃱磹之炎光䃱磹<lb/>
電光也<hi>䃱先念切磹徒念切</hi>
　　納音<lb/>
子為陽之始午為隂之始以甲加子數至午加丑數至<lb/>
未午上得庚未上得辛謂之隂索隂又以甲加午數至<lb/>
子加未數至丑亦得庚辛謂之隂匹陽此納干數也從<lb/>
甲至庚凡七七為西素皇之氣故甲子乙丑皆為金而<lb/>
三為火九為木一為土五為水此所謂納音也但數其<lb/>
<pb n="KR3j0041_WYG_007-14a"/>
干不數其支其源盖出於六十律旋宫法也一律含五<lb/>
音十二律含六十音<lb/>
　沈存中筆談曰六十甲子有納音鮮原其意盖六十<lb/>
　律旋相為宫法也一律含五音十二律納六十音也<lb/>
　凡氣始於東方而右行音起於西方而左行隂陽相<lb/>
　錯而生變化所謂氣始於東方者四時始於木右行<lb/>
　傳於火火傳於土土傳於金金傳於水所謂西始於<lb/>
　西方者五音始於金左旋傳於火火傳於木木傳於<lb/>
<pb n="KR3j0041_WYG_007-14b"/>
　水水傳於土<hi>納音與易納甲同法乾納甲而坤納癸始於乾而終於坤納音始於金金乾也</hi>
　<hi>終於土土坤也</hi>納音之法同類娶妻隔八生子<hi>此漢志語也</hi>此律<lb/>
　吕相生之法也五行先仲而後孟孟而後季此遁甲<lb/>
　三元之紀也甲子金之仲<hi>黄鍾之商</hi>同位娶乙丑<hi>大吕之商同位</hi>
　<hi>謂甲與乙丙與丁之類下皆倣此</hi>隔八下生壬申金之孟<hi>夷則之商隔八謂大</hi>
　<hi>吕下生夷則也下皆倣此</hi>壬申同位娶癸酉<hi>南吕之商</hi>隔八上生金之<lb/>
　季<hi>姑洗之商此金三元終若只以陽辰言之則依遁甲逆傳仲孟季若兼妻言之則順傳孟仲季也</hi>
　庚辰同位娶辛巳<hi>仲吕之商</hi>隔八下生戊子火之仲<hi>黄鍾之徴</hi>
<pb n="KR3j0041_WYG_007-15a"/>
　<hi>金三元終則左行傳南方火也</hi>戊子娶己丑<hi>大吕/之徴</hi>生丙申火之孟<hi>夷則</hi>
　<hi>之徴</hi>丙申娶丁酉<hi>南吕/之徴</hi>生甲辰火之季<hi>姑洗之徴</hi>甲辰娶乙<lb/>
　巳<hi>中吕之徴</hi>生壬子木之仲<hi>黄鍾之角火三元終則左行傳於東方木</hi>如是左<lb/>
　行至於丁巳中吕之宫五音一終復自甲午金之仲<lb/>
　娶乙未隔八生壬寅一如甲子之法終於癸亥<hi>謂㽔賓娶</hi>
　<hi>林鍾上生太簇之類</hi>至於己為陽故自黄鍾至於仲吕皆下生<lb/>
　自午至於亥為隂故自林鍾至於應鍾皆上生予於<lb/>
　樂論叙之甚詳此不復紀<hi>甲子乙丑金與甲午乙未金雖同然甲子乙丑為陽</hi>
<pb n="KR3j0041_WYG_007-15b"/>
　<hi>律陽律皆下生甲午乙未為陽吕陽吕皆上生六十律相反所以分為一紀也</hi>
　　氷丸霜散<lb/>
朝野僉載曰立夏日服六壬六癸符或𤣥氷丸飛霜散<lb/>
暑不能侵抱朴子曰不熱之道服𤣥氷之丸飛霜之散<lb/>
此用蕭丘上木皮及五日北行黑蛇血故少得合之也<lb/>
漢武内傳西王母曰仙之上藥<hi>闕文六字</hi>詩採取神藥山端<lb/>
白兔𢷬蝦蟇丸奉上陛下一玉柈梁武帝詩紫霜耀絳<lb/>
雪追還轉復飛陸龜蒙詩桂父舊歌依絳雪桐孫遺詠<lb/>
<pb n="KR3j0041_WYG_007-16a"/>
倚𤣥雲<lb/>
　　鹽生<lb/>
秦記曰會稽王道子為符朗設盛饌朗曰鹽味少生𤣥<lb/>
晏春秋曰衛倫稱劉子陽食餅而知鹽生精味之至師<lb/>
曠善識味平公賜之食師曠曰此勞薪為㸑平公試問<lb/>
之宰人曰用故車脚炊飯晉武帝賜荀朂食進飯即謂<lb/>
座人曰此勞薪炊飯也座者未之信密遣問之果是車<lb/>
脚炊也盖此之謂<lb/>
<pb n="KR3j0041_WYG_007-16b"/>
　　沈香山火<lb/>
隋主除夜設火山數十盡用沈香木根火山暗則以甲<lb/>
煎沃之香聞十里江淹詩金爐絶沈燎綺席生浮埃則<lb/>
沈燎始於梁矣李商隠詩沈香甲煎為沈燎玉液瓊酥<lb/>
作夀杯當用前事李白詩博山爐中沈香火雙咽一氣<lb/>
凌紫霞李賀詩沈香火暖茱萸煙酒觥綰帯新承懽王<lb/>
建詩院院燒燈如白日沈香火底坐吹笙三詩皆用沈<lb/>
香火即所謂沈燎也<lb/>
<pb n="KR3j0041_WYG_007-17a"/>
　　三儺<lb/>
論語䟽曰儺逐疫鬼也為隂陽之氣不節厲鬼随而作<lb/>
禍故天子使方相氏黄金為四目熊皮為帽口作儺儺<lb/>
之聲以驅疫鬼一年三度為之按月令季春命國儺季<lb/>
秋天子乃儺至冬又曰命有司大儺旁磔出土牛以送<lb/>
寒氣張衡東京賦曰卒歳大儺<hi>驅除</hi>羣厲方相秉鉞巫覡<lb/>
操茢侲子萬童丹首𤣥製桃弧棘矢所發無臬飛礫雨<lb/>
散剛癉畢斃煌火馳而星流逐赤疫于四裔亷品大儺<lb/>
<pb n="KR3j0041_WYG_007-17b"/>
賦曰於吉日之上戊將大蜡于臘烝乃班有司聚衆大<lb/>
儺天子坐華殿臨朱軒凭玉几席文旃率百𨽻之侲子<lb/>
羣鼓噪于宫垣二賦只言冬儺耳春秋之儺盖少見唯<lb/>
唐孫頠有春儺賦曰是月也建斗于辰日交長至有司<lb/>
方陳大禮展時事達九門以磔攘協四靈而滌器匪歳<lb/>
之卒乃春之季令隂氣以下降使陽和而上利順三時<lb/>
而不忒恊諸福而畢萃然則此禮唐時猶行之所謂順<lb/>
三時而不忒者三儺也<lb/>
<pb n="KR3j0041_WYG_007-18a"/>
　　小雨由山<lb/>
張士伯禱雨於<graphic n="KR2494" url="https://raw.githubusercontent.com/kanripo/KR-Gaiji/master/images/KR2494.png" mimeType="image/png"/>山忽聞空中語曰大雨由天小雨由<lb/>
山神仙盛遇有人叩其祈雨神告之曰雨禁絶重<lb/>
　　沃焦<lb/>
𤣥中記曰天下之大者東海之沃焦石焉在東海南方<lb/>
三萬里海水灌之随盡故水東流而不盈物類相感志<lb/>
曰沃焦山東海之外荒海中有山焦炎而峙髙深莫測<lb/>
盖稟至陽之為質也海水激浪投其上噏焉而盡計其<lb/>
<pb n="KR3j0041_WYG_007-18b"/>
晝夜噏攝無極若熬鼎受其洒汗耳此道家之説無是<lb/>
山也四海受百川之漲必然洶湧而溢也<lb/>
　吳融沃焦山賦曰域中公子問於方外先生曰盖聞<lb/>
　水之大也下環乎地上浮于空無象無邊夷猶洪濛<lb/>
　百派千流皆歸于東何巨溟之深也萬古能容何九<lb/>
　州之髙也不淪其中先生曰混沌死乾坤始東南傾<lb/>
　川澤委帝乃慮海旁溢彼山中峙復孕以火用銷其<lb/>
　水此焦沃之為義真宰之元㫖者也請言其狀也巉<lb/>
<pb n="KR3j0041_WYG_007-19a"/>
　乎崒乎赫曦乎翕赩乎隂陽熾炭天地開鑪景風鼓<lb/>
　吹赤帝規模成於妙有拔彼虚無處冷能熱雖燔且<lb/>
　濡於律則黄鍾取法在易則既濟相符岥𡊇兮壓海<lb/>
　萬里鴻洞兮烘天一隅掖馮夷軋天吳鱗介既難以<lb/>
　潛伏草木安得其芬敷巨靈不能擘畏其爛手愚公<lb/>
　不能移憚其焚軀靈漲疑竭大室若枯爾其水之來<lb/>
　也浩浩争奔淊淊不住蹴嶽摧阜跳天沃霧暘谷無<lb/>
　地扶桑失樹雷奔潮走雪飛沫聚吞吐造化浮沈朝<lb/>
<pb n="KR3j0041_WYG_007-19b"/>
　暮一歸塘<hi>歸塘一作歸墟</hi>之積積既久而還盈一尾閭之洩<lb/>
　洩不供而旋注茍彼不為煎熬何物當其委輸<lb/>
　　沓潮<lb/>
番禺記曰早潮下晩潮上兩水相合謂之沓潮　劉禹<lb/>
錫沓潮歌曰屯門積日無回飈海波不歸成沓潮轟如<lb/>
鞭石屹且揺亘空欲駕黿鼉橋驚湍蹙縮悍而驕大陵<lb/>
髙岸失岧嶤四邊無阻音響調背負元氣掀重霄介鯨<lb/>
得性方逍遥仰鼻嘘吸揚朱翹海人狂顧迭相招罽衣<lb/>
<pb n="KR3j0041_WYG_007-20a"/>
髽首聲嘵嘵征南將軍登麗譙赤旌指揮不敢囂翼日<lb/>
風迴沴氣消歸濤納納景昭昭烏泥白沙復滿海海色<lb/>
不動如青瑶叙曰元和十年夏五月大風駕潮南海泛<lb/>
溢南人云沓潮也率三歳一有之<lb/>
　　入閣<lb/>
歐公五代史李琪傳曰唐末喪亂禮壊天子未嘗視朝<lb/>
入閣之制亦廢常參之官日至正衙者傳聞不坐即退<lb/>
獨大臣奏事日一見便殿而侍從内諸司日弄朝而已<lb/>
<pb n="KR3j0041_WYG_007-20b"/>
明宗即位詔羣臣五日一随宰相入見内殿謂之起居<lb/>
唐故事天子日御殿見羣臣曰常參朔望薦食諸陵寢<lb/>
有思慕之心不能臨前殿則御便殿見羣臣曰入閣宣<lb/>
政前殿也謂之衙衙有仗紫宸便殿也謂之入閣其不<lb/>
御前殿而御紫宸也迺自正衙喚仗由閣門而入百官<lb/>
俟朝于衙者因随以入見故謂之入閣然衙正朝也其<lb/>
禮尊閣燕見也其事殺自乾符已後因亂禮闕天子不<lb/>
能日見羣臣而見朔望故正衙常日廢仗而朔望入閣<lb/>
<pb n="KR3j0041_WYG_007-21a"/>
有仗其後習見遂以入閣為重至出御前殿猶謂之入<lb/>
閣其後亦廢至是而復然有司不能講正其事凡羣臣<lb/>
五日一入見中興殿便殿也此入閣之遺制而謂之起<lb/>
居朔望一出御文明殿前殿也反謂之入閣琪皆不能<lb/>
正也<lb/>
　按貞觀元年制自今中書門下三品以上入閣議事<lb/>
　命諫官随之有失輙諫則入閣已見于貞觀中不止<lb/>
　開元間退御紫宸受朝乃云入閣也徳宗貞元制自<lb/>
<pb n="KR3j0041_WYG_007-21b"/>
　今後五日一御宣政殿與羣臣相見則是不行入閣<lb/>
　之禮矣𤣥宗時優人有求賜魚者𤣥宗曰五品以上<lb/>
　入閣以魚袋合符汝不可得如武后時崔承慶上疏<lb/>
　曰五品以上佩龜者后改魚用龜别敕宣召恐有詐<lb/>
　妄故内出龜合然後應命六典曰魚符以備别敕宣<lb/>
　召此其制也宋元憲公曰唐制每遇坐朝日即為入<lb/>
　閣及其叔世務從簡易正衙立仗遂廢其後或有行<lb/>
　者人所罕見乃復謂之盛禮宋公迺于御殿亦曰入<lb/>
<pb n="KR3j0041_WYG_007-22a"/>
　閣何也按唐含元殿至宣政殿紫宸殿皆在大明宫<lb/>
　中大明宫者東内也其喚仗入閣與歐公同西内太<lb/>
　極殿即朔望受朝之所亦正殿也太極之北有兩儀<lb/>
　殿即常日視朝之所也太極殿兩廡東西二閣二閣<lb/>
　有門當又轉北而入兩儀一如東内之制鄭谷入閣<lb/>
　詩秘殿臨軒日和鸞返正年兩班文武盛百辟羽儀<lb/>
　全霜漏清中禁風旗拂曙天門嚴新契勘仗入乍承<lb/>
　宣玉几當紅旭金爐縱碧煙對敭稱法吏賛引出宫<lb/>
<pb n="KR3j0041_WYG_007-22b"/>
　鈿言動揮毫疾威容報簿専夀山晴靄黛顥氣暖連<lb/>
　延禮有鵷鸞集恩無雨露偏小臣叨備位歌詠泰階<lb/>
　前<lb/>
　　數行俱下<lb/>
應奉字世叔讀書數行俱下<hi>續漢書</hi>宋武帝才思朗捷省<lb/>
書奏五行俱下梁昭明太子讀書數行俱下過目皆臆<lb/>
　　通五經<lb/>
后蒼東海人事夏侯始昌通五經蔡𤣥汝南人學通五<lb/>
<pb n="KR3j0041_WYG_007-23a"/>
經帝徴拜議郎講論五經異同井丹扶風人受業太學<lb/>
通五經　魯丕字叔陵兼通五經為當世大儒<hi>見東觀漢記</hi>
　張霸博覽五經孫琳劉固等並慕之漢人往往以通<lb/>
五經為重其曰五經無雙許叔重許慎也五經縱横周<lb/>
宣光周舉也五經紛綸井大春井丹也五經復興魯叔<lb/>
陵魯丕也皆得通五經<lb/>
　　論石渠<lb/>
歐陽地餘為太子中庻子以尚書授太子後為博士論<lb/>
<pb n="KR3j0041_WYG_007-23b"/>
石渠張山拊事小夏侯建為博士論石渠戴聖號小戴<lb/>
以博士論石渠聞人通漢以太子舎人論石渠薛廣徳<lb/>
以魯詩教授蕭望之數與論議器之充論石渠周堪與<lb/>
孔霸俱事大戴夏侯勝霸為博士堪譯官令論石渠施<lb/>
讐為博士論同異于石渠林尊事歐陽髙為博士論石<lb/>
渠韋𤣥成以淮陽中尉論石渠張長安論石渠至淮陽<lb/>
中尉論石渠之選其靳如此<lb/>
　　待詔金馬門<lb/>
<pb n="KR3j0041_WYG_007-24a"/>
公孫𢎞徴賢良文學擢對第一拜博士待詔金馬門賈<lb/>
捐之上疏言得失待詔金馬門東方朔主父偃嚴安徐<lb/>
樂皆待詔金馬門<hi>三輔黄圖</hi>　宣帝時修武帝故事講論六<lb/>
藝羣書博盡奇異之好徴能為楚辭被公召見讀誦益<lb/>
召髙才劉向張子僑華龍栁褒待詔金馬門元帝時鄭<lb/>
朋上疏言許史子弟章視周堪堪白令待詔金馬門馮<lb/>
商長安人成帝時以能屬文待詔金馬門<hi>如淳曰班固目録</hi>待<lb/>
詔金馬門漢盛選也以漢之久而膺此選者僅若此耳<lb/>
<pb n="KR3j0041_WYG_007-24b"/>
殊不輕畀也　李白詩晨趨紫禁中夕待金門詔劉禹<lb/>
錫詩籍通金馬門身在銅駝陌李端詩漢主金門正召<lb/>
才馬卿多病自遲迴鄭谷詩貴為金馬客雅稱水曹郎<lb/>
　　酒法<lb/>
月令仲冬曰是月也乃命有司秫稻必齊麯蘖必時湛<lb/>
熾必潔水泉必香陶器必良火齊必得兼用六物大酋<lb/>
監之無有差忒釀酒之事盡在此矣茍能精之豈不佳<lb/>
哉人顧未精于此耳<lb/>
<pb n="KR3j0041_WYG_007-25a"/>
　月令注曰有司謂煮酒之官煮酒二字盖出於此歐<lb/>
　陽公醉翁亭記曰釀泉為酒泉香而酒冽盖取諸此<lb/>
　　狽<lb/>
狼狽是兩物狽前足絶短每行常駕兩狼失狼則不能<lb/>
動髙后紀曰計猶豫師古曰猶獸名也爾雅曰猶如麂<lb/>
善登木此獸性多疑慮常居山中忽聞有聲即恐有人<lb/>
來每豫上樹久之無人然後敢下須臾又上如此非一<lb/>
故不決者稱猶豫焉説文曰猶玃屬一曰隴西犬子謂<lb/>
<pb n="KR3j0041_WYG_007-25b"/>
之猶<hi>猶余救切</hi>
　　鴈子<lb/>
漢書太液池中鳬雛鴈子布滿充積用鴈子甚佳　王<lb/>
維詩蘆笋穿荷葉菱花罥鴈兒此用鴈兒甚新　易林<lb/>
曰鳳有十子同巢共懽以相保　晉王獻之詩客從北<lb/>
方來言欲到交趾逺行無他貨唯有鳳皇子百金不我<lb/>
鬻千金難為市山海經曰流沙之西丹山之南有鳳之<lb/>
圓<hi>圓古卵字</hi>
<pb n="KR3j0041_WYG_007-26a"/>
　　狒狒讃<lb/>
狒狒讃曰狒狒恠萌被髮操竹獲人則笑唇蔽其目終<lb/>
亦號咷反為我戮　物類相感志曰狒狒出西南蠻宋<lb/>
建武中安昌縣進雌雄二頭帝曰吾聞狒狒能負千斤<lb/>
既力若此何能致之對曰狒狒見人喜笑笑則下唇掩<lb/>
其額故可以釘之髮可為髲血可染衣手似彌猴人面<lb/>
而紅作人言鳥聲善知人生死飲其血使人見鬼帝命<lb/>
工圖之元稹詩狒狒穿筒格猩猩置屐馴<hi>狒房沸切</hi>
<pb n="KR3j0041_WYG_007-26b"/>
　　珧<lb/>
郭璞江賦曰玉珧海月土肉石華晉安海物異名記曰<lb/>
肉柱膚寸美如珧玉臨海異物志曰玉珧柱厥甲美如<lb/>
珧玉趙徳麟侯鯖集韓退之詩所云馬甲柱正謂此字<lb/>
書曰珧唇甲可飭物爾雅釋弓曰弓有縁以金為之謂<lb/>
之銑以玉為之謂之珧今人但用瑶字固自有珧字也<lb/>
東坡詩金虀玉鱠飯炊雪海鼇江柱初脱泉但有柱字<lb/>
李商老詩江瑶初脱柱蠔山憐疊嶂却用瑶字也<lb/>
<pb n="KR3j0041_WYG_007-27a"/>
　　三嚴<lb/>
唐續時令儀曰唐制日未明七刻搥一鼔為一嚴侍中<lb/>
奏開宫殿門及城門未明五刻搥二鼓為再嚴侍中奏<lb/>
請中嚴羣臣五品以上俱集朝堂未明二刻搥三鼓為<lb/>
三嚴侍中中書令以下俱詣西閣奉迎鑾駕出宫詣太<lb/>
極殿西都賦曰衛以嚴更之署注曰嚴更督夜行鼓唐<lb/>
制所謂嚴者亦以鼔也<lb/>
　　相經<lb/>
<pb n="KR3j0041_WYG_007-27b"/>
鋭頭<hi>赤帝樂叶圖徵宋均注鋭頭象朱鳥</hi>大頭<hi>黑帝/上</hi>長頭<hi>湯長頭而寡髮晏子陳遵漢書</hi>
<hi>賈逵頭長一尺三寸出東觀漢記</hi>頭小鋭<hi>趙景真/世説</hi>方面<hi>蒼/帝</hi>圓面<hi>赤帝</hi>廣面<lb/>
<hi>白帝</hi>深面<hi>黑帝並/河圖</hi>龍顔<hi>舜援神契漢髙/祖管寧列傳</hi>日角<hi>伏羲孝經援神契子産管</hi>
<hi>子子夏子張論語摘輔象始皇河圖</hi>長頸<hi>禹尸/子</hi>修頸<hi>黑帝/河圖</hi>月角<hi>晏平仲管子尾生</hi>
犀角<hi>尾生管子曾子摘輔象頂角匿犀李固伏犀貫石枕袁天綱相竇軌伏犀貫腦馬周</hi>魚角<hi>栁下</hi>
<hi>惠管子</hi>珠衡<hi>曾子伊尹仲由並摘輔象/又援神契曰伏羲珠連衡</hi>山庭<hi>顔淵論語摘輔象又子貢</hi>
<hi>顔路</hi>額有三理<hi>老子額有三/理抱朴子</hi>龍額<hi>黄帝廣顙/龍額河圖</hi>折額<hi>周爕欽頥折額</hi>
<hi>醜貌駭人汝南先賢傳</hi>額有五柱頂<hi>隋髙/祖</hi>貌如婦人<hi>張良/史記</hi>學堂<hi>袁天</hi>
<pb n="KR3j0041_WYG_007-28a"/>
<hi>綱相岑文本學堂瑩夷</hi>重瞳<hi>舜項羽漢書吕光/載記沈約梁書</hi>目瞳方<hi>李泌梁湘王</hi>分<lb/>
明<hi>武安君嚴尤三將論趙景真世説</hi>目有精光<hi>孫權江/表傳</hi>眸子如電<hi>裴楷眸子</hi>
<hi>閃閃如巖下電世説</hi>目視日不眩<hi>王戎晉書又竹林七賢傳曰戎眸子洞徹視日而眼照不虧</hi>
大目<hi>老子金笥内經子夏摘輔象子張同上</hi>長目<hi>始皇/史記</hi>目如懸珠<hi>東方朔</hi>深<lb/>
目<hi>康僧淵世説</hi>踈目<hi>霍/光</hi>目光外射<hi>隋髙祖/隋書</hi>目如秋水<hi>李泌</hi>眉白<lb/>
毫<hi>伏羲王子年拾遺記馬良眉有白毫</hi>眉八采<hi>堯眉八采直兩眉甚堅似八字眉抱璞子又尚書大</hi>
<hi>傳</hi>虎眉<hi>文王帝/王世紀</hi>秀眉<hi>管寧/列傳</hi>通眉<hi>李/賀</hi>鬚目如畫<hi>馬援東觀漢記王規</hi>
<hi>于寶晉紀隋元暉鬚眉如畫梁禇翔梁書</hi>眉間一尺<hi>伍員呉越春秋莫邪子干將子並列仙傳</hi>虎<lb/>
<pb n="KR3j0041_WYG_007-28b"/>
鼻<hi>伏羲禹虎鼻孝經援神契</hi>髙鼻<hi>康僧淵世説曰鼻者面之山目者面之淵山不髙則不靈淵不深則</hi>
<hi>不清</hi>鼻有伏藏<hi>太公摘/輔象</hi>大鼻<hi>陳遵/漢書</hi>山凖<hi>伏羲禹並虎鼻山凖摘輔象</hi>隆<lb/>
凖<hi>始皇漢髙祖史記</hi>大口<hi>舜孝經援神契太公論語摘輔象光武東觀漢記孫權江表傳方頥大口</hi>
虎口<hi>始皇河圖</hi>海口<hi>孔子海口言如/含澤摘輔象</hi>斗星遶口<hi>子貢論語摘輔象</hi>方<lb/>
口<hi>老子金笥内經漢明徳皇后</hi>烏喙<hi>禹尸子越王越世/家始皇鷙喙史記</hi>齒如編貝<hi>東方</hi>
<hi>朔</hi>踈齒<hi>老君神/仙傳</hi>駢齒<hi>武王元命苞夫/子孝經勾命訣</hi>耳三門<hi>老子瀨鄉記</hi>長<lb/>
耳<hi>老子神仙傳</hi>方頥<hi>帝嚳帝系孫/權江表傳</hi>兌頥<hi>黄帝/河圖</hi>歛頥<hi>蔡澤史記</hi>岐頥<lb/>
<hi>后稷春秋元命苞</hi>鳳頸<hi>主通/中説</hi>手握裒文<hi>舜援/神契</hi>手握十文<hi>老子神仙傳</hi>
<pb n="KR3j0041_WYG_007-29a"/>
展手過尺<hi>李達前凉録</hi>手文曰武<hi>武帝/梁書</hi>文在手<hi>仲子左傳</hi>手過膝<lb/>
<hi>尹喜闗令内傳裴秀王隠晉書劉曜載記劉備三國志慕容垂後燕録李祖昇北齊書</hi>猿臂<hi>李廣</hi>鳶<lb/>
肩<hi>盧敖淮南子梁冀冀别傳</hi>駢脅<hi>重耳吕/氏春秋</hi>洿膺<hi>文王淮南子許慎注曰胯盧也</hi>腰十<lb/>
圍<hi>尹繹晉書朱泚江安王元祥</hi>龜背<hi>仲尼孔叢子/王通中説</hi>倨身<hi>伊尹晏子春秋</hi>背若<lb/>
有負<hi>馬周</hi>豺聲<hi>越椒左傳商臣史記又秦始皇王世充隋書王敦晉書</hi>
　陶𢎞景相經序曰相者盖性命之著乎形骨吉㐫之<lb/>
　表乎氣貌亦猶事先謀而後動心先動而後應表裏<lb/>
　相感莫知其所以然且富貴夀夭各值其數劉孝標<lb/>
<pb n="KR3j0041_WYG_007-29b"/>
　相經序曰命之與相猶聲之與響聲動乎幾響窮乎<lb/>
　應二公之言皆名言也孝標又云日角月偃之奇龍<lb/>
　樓彪踞之美地静鎮干城纏天闕運於掌䇿金槌玉<lb/>
　枕磊落相望伏犀起盖隠鱗交映井宅既兼食匱已<lb/>
　實抑亦帝王卿相之明效也<lb/>
　　茶爐筆床<lb/>
天随子每于寒暑得體中無事時乗小舟設蓬席齎一<lb/>
䇿書茶爐筆床釣具擢船鳴榔而已所詣小不㑹意徑<lb/>
<pb n="KR3j0041_WYG_007-30a"/>
還不留<hi>笠澤叢書</hi>
　　香井<lb/>
任昉述異記曰魏武陵中有泉謂之香水古詩云安得<lb/>
香水泉濯郎衣上塵一説香水在并州香山其水潔香<lb/>
浴之去病呉故宫亦有香水溪俗云西施浴處又呼為<lb/>
脂粉塘吳王宫人濯粧於此溪上源至今馨香香水二<lb/>
字尤佳然石曼卿荷花詩洛渚微波長映歩漢宫香水<lb/>
不濡肌乃以為漢宫也只此分香一事亦魏武也唯陸<lb/>
<pb n="KR3j0041_WYG_007-30b"/>
機喜用陸機弔魏武文曰余為著作郎逰秘閣見魏武<lb/>
令曰餘香可分與諸夫人諸舎中無所為學作履組賣<lb/>
也弔曰紆佳人于履組清塵慮于餘香下一句奇絶<lb/>
　<lb/>
　<lb/>
　<lb/>
　<lb/>
　緯略卷七<lb/>
</p>
<p>
</p>
  </div>
</body>
</text>
</TEI>
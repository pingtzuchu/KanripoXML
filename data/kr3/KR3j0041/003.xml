<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>緯略卷三</head>
    <p>
<pb n="KR3j0041_WYG_003-1a"/>
欽定四庫全書<lb/>
　緯略卷三　　　　　　　宋　髙似孫　撰<lb/>
　　鳳毛<lb/>
王敬倫姿容似父作侍中公服從門入桓公望之曰大<lb/>
奴故自得鳯毛也<hi>大奴王劭也世説亦見中興書</hi>　謝超宗祖靈運父<lb/>
鳯宗好學曽作誄奏之帝大嗟賞曰超宗殊有鳯毛恐<lb/>
靈運復出<hi>南齊書</hi>　北平王貞字仁賢世祖第五子也沉<lb/>
審寛恕太祖稱此兒得我鳯毛<hi>北齊一本無我字</hi>　晉尚書閔<lb/>
<pb n="KR3j0041_WYG_003-1b"/>
鴻見陸雲竒之曰此兒若非龍駒即是鳯雛　龎統字<lb/>
士元人目為鳯雛<hi>襄陽記</hi>　杜詩欲知世掌絲綸美池上<lb/>
于今有鳯毛岑參詩中郎一鳯毛世上獨賢豪此用鳯<lb/>
毛也劉商隱詩鳯雛皆五色鴻漸又雙飛此用鳯雛也<lb/>
宋元憲詩羽毛丹穴種頭角玉麟兒尤更奪胎<lb/>
　　門多好事<lb/>
漢張竦以列侯居長安貧無賔客時時好事者從之質<lb/>
疑問事論道説書揚雄家貧嗜酒人稀至其門有好事<lb/>
<pb n="KR3j0041_WYG_003-2a"/>
者載酒饌從學李楷述身賦曰座有清譚之客門多好<lb/>
事之車好事二字已見竦傳<lb/>
　　麈尾<lb/>
王導麈尾銘曰誰謂質卑御於君子拂穢靜暑虚心以<lb/>
俟許詢白麈尾銘曰蔚蔚秀格偉偉竒姿荏弱軟潤雲<lb/>
散雪霏君子運之探𤣥理㣲陸龜䝉麈尾賦有曰叩易<lb/>
論𤣥驅今駕古散入神明之賾中含道德之祖此形容<lb/>
揮用之趣獨孤授竹如意賦有曰發奥滌𤣥遐鈎獨索<lb/>
<pb n="KR3j0041_WYG_003-2b"/>
亦是形容用處優於龜䝉二公所作全不似唐人文章<lb/>
麋之大者曰麈群麋<hi>一作鹿</hi>隨之皆依<hi>一作/視</hi>麈尾所轉<hi>出名</hi>
<hi>苑又恩平郡譜曰麈謂之荒麈埤雅曰其尾辟塵</hi>
　　秦醫越醫<lb/>
晉侯疾病求醫於秦秦伯使醫緩為之未至公夣疾為<lb/>
二豎子曰彼良醫也懼傷我焉迯之其一曰居肓之上<lb/>
膏之下若我何醫至曰疾不可為也在肓之上膏之下<lb/>
攻之不可達之不及藥不至焉不可為也公曰良醫也<lb/>
<pb n="KR3j0041_WYG_003-3a"/>
厚為之禮而歸之<hi>左氏成公十五年</hi>齊桓公六年越醫扁鵲過<lb/>
齊桓侯客待之入朝見曰君有疾在腠理不治將深桓<lb/>
侯曰寡人無疾扁鵲出桓侯謂左右曰醫之好利欲以<lb/>
不疾病為功後五日復見曰君疾在血脉後五日復見<lb/>
曰疾在腸胃後五日見桓侯而還走桓侯使人問其故<lb/>
曰疾在骨髓臣是以無請也桓侯遂卒<hi>春秋後語</hi>
　　春秋時論養生<lb/>
晉侯有疾鄭伯使公孫僑如晉聘且問疾叔向問焉曰<lb/>
<pb n="KR3j0041_WYG_003-3b"/>
寡君之疾病卜人曰實沉臺駘為祟史莫之知敢問此<lb/>
何神也子産曰若君身則亦出入飲食哀樂之事也山<lb/>
川星辰之神又何為焉僑聞之君子有四時朝以聽政<lb/>
晝以訪問夕以修令夜以安身於是節宣其氣勿使有<lb/>
所壅閉湫<hi>子小切</hi>底以露其體<hi>湫集也底滯也露羸也一之則血氣集滯而體羸露</hi>
今無乃一之則生疾矣<hi>左氏昭公</hi>晉侯求醫于秦伯秦伯使<lb/>
醫和視之曰疾不可為也是謂近女室疾如蠱非鬼非<lb/>
食惑以喪志良臣將死天命不祜公曰女不可近乎對<lb/>
<pb n="KR3j0041_WYG_003-4a"/>
曰節之先王之樂所以節百事也故有五節<hi>五聲之節</hi>
遲速本末以相及中聲以降五降之後不容彈矣于是<lb/>
有煩手滛聲慆堙心耳乃忘和平君子弗聼也物亦如<lb/>
之至于煩乃舎也已無以生疾君子之近瑟琴以儀節<lb/>
也非以慆心也天有六氣降生五味發為五色徵為五<lb/>
聲滛生六疾六氣曰隂陽風雨晦明也分為四時序為<lb/>
五節過則為菑隂滛寒疾陽滛熱疾風滛末疾雨滛腹<lb/>
疾晦滛惑疾明滛心疾女陽物而晦時滛則生内熱惑<lb/>
<pb n="KR3j0041_WYG_003-4b"/>
蠱之疾今君不節不時能無及此乎趙孟曰何謂蠱對<lb/>
曰滛溺惑亂之所生也於文皿蟲為蠱糓之飛亦為蠱<lb/>
在周易女惑男風落山謂之蠱皆同物也趙孟曰良醫<lb/>
也厚其禮而歸之<lb/>
　　雜卜<lb/>
蠡卜者春秋後語曰蘇秦事鬼谷子學終辭歸道乏困<lb/>
行以燕人蠡卜傳説自給　彪卜者博物志曰彪知衝<lb/>
破又能畫地卜今人有畫物上下者推其竒偶謂之彪<lb/>
<pb n="KR3j0041_WYG_003-5a"/>
卜　雞卜者史記曰越巫立越祀而以雞卜　鳥卜者<lb/>
隋書曰女國在䓤嶺之南其國俗事阿修羅神及樹神<lb/>
嵗初以人祭或用獼猴祭畢入山祝之有一鳥如雌雉<lb/>
來集掌上破其腹而視之有粟則年豐沙石則有灾謂<lb/>
之鳥卜開皇六年遣使朝貢其後遂絶　摴蒱卜者博<lb/>
物志曰老子入西戎造摴蒱摴蒱者五木也或云胡人<lb/>
亦為摴蒱卜　十二棋卜者異苑曰十二棋卜出自張<lb/>
文成受法于黄石公行師用兵萬不失一逮至東方朔<lb/>
<pb n="KR3j0041_WYG_003-5b"/>
宻以占衆事自此以後祕而不傳晉寧康初襄成寺法<lb/>
味道人忽見一老翁着黄皮衣竹筒盛此書以授法味<lb/>
無何失所在遂復流于世　竹卜者荆楚嵗時記曰秋<lb/>
分以牲祠社具供帳盛于仲春之月社之餘胙悉貢饋<lb/>
鄉里周于族社餘之㑹其在茲乎此其㑹也擲茭于社<lb/>
神以占來嵗豐歉或折竹以卜楚詞曰索瓊茅以筳篿<lb/>
楚人折竹結草以卜謂為籌也　牛蹄卜者晉書曰夫<lb/>
餘國若有軍事殺牛祭天神以其蹄占吉凶蹄解者為<lb/>
<pb n="KR3j0041_WYG_003-6a"/>
㓙合者為吉楊方五經鉤沉曰東夷之人以牛骨占事<lb/>
呈吉示㓙<lb/>
　　對策射策<hi>甲乙科謂作簡策難問列置案上在試者意投射取而答之謂之射策上者為</hi>
　　<hi>甲次為乙若録政紀得失顯而問之謂之對策也出漢書音義</hi>
翟方進射策甲科為郎晁錯舉賢良上親策之詔策百<lb/>
餘人錯為髙第董仲舒以賢良對策為天下第一王嘉<lb/>
射策甲科為郎何武射策甲科為郎後漢蘇章對策髙<lb/>
第拜議郎劉淑桓帝時對策為天下第一拜議郎建初<lb/>
<pb n="KR3j0041_WYG_003-6b"/>
元年詔舉賢良方正對策者百餘人魯平策在髙第拜<lb/>
為議郎<hi>司馬彪續漢書</hi>漢射策與對策不同按蕭望之傳注射<lb/>
謂為難問疑義書於策量其大小署為甲乙之科不使<lb/>
彰顯欲射者隨其所取得而釋之對者顯問以政事經<lb/>
義觀其所對文詞定髙下晉潘京為州所辟因謁見問<lb/>
策探得不孝字刺史曰辟士為不孝耶答曰今為忠臣<lb/>
不得為孝子此亦射策遺法耳<lb/>
　　唐科<hi>唐之科目視漢最盛因衰録之</hi>
<pb n="KR3j0041_WYG_003-7a"/>
志烈秋霜科<hi>顯慶二年韓思彦</hi>幽素科<hi>乾封元年蘇瓌解琬苖神容何輔元徐昭劉訥</hi>
<hi>言崔谷神</hi>詞殫文律科<hi>上元元/年崔融</hi>岳牧科<hi>永隆元年/員半千</hi>才膺管樂科<hi>神龍</hi>
<hi>二年張大求魏啟心魏愔盧絢張文成禇璆咸慶業郭璘趙不為</hi>才髙位下科<hi>馮萬石㓂良貞</hi>
<hi>張敝</hi>材堪經邦科<hi>三年張九/齡康元瓌</hi>賢良方正科<hi>蘇晉宋務光冦泚盧怡吕慎</hi>
抱器懷能科<hi>景龍三年張侯銛</hi>茂才異等科<hi>王敬從盧重元</hi>詞標文苑<lb/>
科<hi>垂拱四年房晉甫瓊王旦</hi>蓄文藻之思科<hi>永昌元年彭景直</hi>抱儒素之業<lb/>
科<hi>李文愿</hi>臨難不顧徇節寧邦科<hi>長壽二年薛稷㓂此</hi>長才廣度沉<lb/>
迹下僚科<hi>證聖元年張漪</hi>文藝優長科<hi>通天元/年韓琬</hi>絶倫科<hi>神功元年蘇頲</hi>
<pb n="KR3j0041_WYG_003-7b"/>
<hi>崔元童袁仁敬何鳯孟温禮洪子與盧從愿趙不欺</hi>拔萃科<hi>大足元年/崔翹鄭徵</hi>疾惡科<hi>馮萬</hi>
<hi>石</hi>龔黄科<hi>長安二年/馬克麾</hi>文以經國科<hi>景雲二年袁暉韓朝宗</hi>藏名負<lb/>
俗科<hi>李俊之</hi>文經邦國科<hi>先天元/年韓休</hi>藻思清華科<hi>趙冬曦</hi>宣風<lb/>
興化科<hi>郭璘之</hi>道侔伊吕科<hi>張九齡</hi>手筆俊拔超越輩流科<lb/>
<hi>杜昱張子漸張秀明常無咎趙居貞賈登邢巨</hi>直言極諫科<hi>開元二年梁昇卿袁楚客</hi>哲人<lb/>
竒士逸倫屠釣科<hi>孫逖</hi>良才異等科<hi>邵閏之崔翹</hi>文史兼優科<lb/>
<hi>五年李昇期康子元逹奚珣</hi>文儒異等科<hi>崔侃禇/庭誨</hi>博學通議科<hi>六年鄭少㣲蕭</hi>
<hi>道成</hi>文詞雅麗科<hi>七年邢巨苖晉卿/禇思光趙良器</hi>將帥科<hi>十二年裴敦復房自謙</hi>
<pb n="KR3j0041_WYG_003-8a"/>
武足安邊科<hi>十五年鄭昉樊衡</hi>髙才沉淪草澤自舉科<hi>鄧景山</hi>才<lb/>
髙未達沉迹下僚科<hi>十七年吳鞏</hi>博學宏詞科<hi>十九年鄭昉陶翰</hi>多才<lb/>
科<hi>二十一年李史魚</hi>王霸科<hi>二十三年/劉璀杜綰</hi>智謀將帥科<hi>張重光崔圓季廣深</hi>
文詞秀逸科<hi>天寳元年崔尤顔真卿</hi>風雅古詞科<hi>六年薛璩</hi>詞藻宏麗<lb/>
科<hi>十三年楊綰</hi>樂道安貧科<hi>大厯二/年楊闕</hi>諷諫主文科<hi>六年鄭珣瑜李益</hi>賢<lb/>
良方正能直言極諫科<hi>大厯二年裴休裴素李郃南皁李廿杜牧馬植鄭亞崔博崔璵</hi>
<hi>王式羅群京崔渠韓賔崔慎苖愔韋㫤崔煥崔讜韋建中元年姜公輔元友直樊澤吕元膺  貞元元年  執</hi>
<hi>誼鄭科田穆賢楊鄬裴復桞公綽歸登李直言崔邠鄭敬魏𢎞簡田元祐徐元祐徐衮  四年崔元翰裴次元</hi>
<pb n="KR3j0041_WYG_003-8b"/>
<hi>李彛崔豐史侔陸震桞公綽趙傪徐𢎞毅韋彭壽鄒儒立杜倫元易王及王真  十年裴垍王播朱諫裴度熊</hi>
<hi>執易許堯佐徐𢎞毅杜轂崔群玉皇甫鏄王仲舒季同仲子陵鄭士林丘顓  寳厯元年唐中楊儉韋端符舒</hi>
<hi>元褒蕭敞楊魯士來釋趙祝裴暉韋瑤李昌實嚴封李涯蕭夷中求元晦  元和三年牛僧孺皇甫湜李宗閔</hi>
<hi>李正封吉𢎞宗徐晦賈餗王起郭琳瑯姚衮便威從長慶元年龎嚴任畹吕述姚中韋曙李回崔嘏崔龜  韋</hi>
<hi>正實崔知白陳𤣥錫</hi>軍謀宏逺堪任將帥科<hi>大厯二年鄭冠李式</hi>詳明吏理<lb/>
達於教化科<hi>大厯二年宋琨寳厯元年韋正實</hi>文詞清麗科<hi>建中元年奚陟梁肅</hi>
<hi>劉公亮鄭轅沈封呉通𤣥</hi>經學優深科<hi>建中元年孫珌黎逢白李隨</hi>髙蹈丘園科<lb/>
<hi>建中元年張紳衡良儒蘇哲</hi>軍謀越衆科<hi>建中元年夏侯審平知和鄭澹凌正周謂丁侁</hi>孝<lb/>
<pb n="KR3j0041_WYG_003-9a"/>
弟力田聞於鄉閭科<hi>建中元年郭黄中崔治季牧  貞元四年張皓</hi>博通墳典<lb/>
達於政化科<hi>貞元元年熊執易劉簡甫十年朱穎𤣥元和三年馮苞凌旦  長慶元年李思</hi>
識洞韜畧堪任將帥科<hi>貞元元年許䞇</hi>清亷守節政術可稱堪<lb/>
任縣令科<hi>貞元四年李巽</hi>詳明政術可以理人科<hi>貞元十年張平叔李景亮</hi>
<hi>長慶元年崔郢</hi>才識兼茂明於體用科<hi>貞元十年元稹韋惇獨孤郁白居易曹景伯韋</hi>
<hi>慶復崔琯羅讓崔䕶薛存慶章衍李璠元修蕭俛沈傳師柴宿</hi>達於吏理可使從政科<lb/>
<hi>貞元十年陳岵元和三年蕭睦</hi>軍謀宏逺材任將帥科<hi>元和三年樊宗師  長慶二年</hi>
<hi>吳思李商卿</hi>軍謀宏遠材任邊將科<hi>寳厯元年裴儔侯雲章</hi>
<pb n="KR3j0041_WYG_003-9b"/>
　　鹽梅鹽豉<lb/>
後漢桓麟七説曰河黿之羹齊以蘭梅崔駰七依曰鹺<lb/>
以大夏之薑酢以越嘗之梅張景陽七命曰燀以秋橙<lb/>
和以春梅説命曰若作和羹爾惟鹽梅左傳晏子曰水<lb/>
火醯醢鹽梅以烹魚肉古人調鼎皆用梅也禮記内則<lb/>
楚辭招魂備論飲食而不及豉史游急就篇乃有蕪荑<lb/>
䀋豉史記貨殖傳曰蘖麴鹽豉千合三輔决録曰前隊<lb/>
大夫范仲公䀋豉蒜果共一籩秦漢以來始有之也<lb/>
<pb n="KR3j0041_WYG_003-10a"/>
　　商寳玉<lb/>
湯誓曰遂<hi>一作武</hi>伐三朡俘厥寳玉誼伯中<hi>一作仲</hi>伯作典<lb/>
寳周書曰武王俘商舊寳玉萬四千佩玉億有八萬其<lb/>
多如此韓子曰周有玉版紂令膠鬲索之文王不予文<lb/>
王有一玉版紂尚欲得之寶玉可知矣湯誥曰不殖貨<lb/>
利盤庚曰無總貨寶茲所以戒也帝王世紀曰紂敗績<lb/>
登鹿臺蒙寳衣玉席投于火而殁汲冢書曰紂取天智<lb/>
玉自焚玉不銷<lb/>
<pb n="KR3j0041_WYG_003-10b"/>
　　玉馬<lb/>
異苑曰晉東瀛王騰鎮鄴天雪門前方數十歩融液不<lb/>
積騰怪掘之得玉馬髙一尺許又曰𢎞農楊子陽太元<lb/>
初聞土中有聲掘得玉肫韓詩外傳曰魯哀公使人穿<lb/>
井三月不得泉得一玉羊焉公以為玉羊使祝皷舞之<lb/>
欲上于天羊不能上孔子見曰水之精為玉土之精為<lb/>
羊願無怪之此羊肝土也公使殺之視肝即土矣易是<lb/>
類謀曰西岳亡玉羊鄭𤣥注曰玉羊華山之精<lb/>
<pb n="KR3j0041_WYG_003-11a"/>
　　二十四圖<lb/>
二十四真圖五嶽之藏也得之必能仙去飛歩太清欲<lb/>
得道法先沐浴去穢<hi>一作汚</hi>當得東井圖欲朝五帝役山<lb/>
精當得五嶽圖欲通神靈法仙訣當得入史真形圖欲<lb/>
通五行當得六甲通靈圖欲存吾身致天神當得九宫<lb/>
紫房圖欲奉道法當得太清圖欲奉順道當得混成圖<lb/>
欲通道機當得西昇保録圖欲通變化當得靈化圖欲<lb/>
攝大道當得九天圖欲脱身形當得九變圖欲隱身存<lb/>
<pb n="KR3j0041_WYG_003-11b"/>
神當得養身圖欲定身守神寶當得含影圖欲恬泊守<lb/>
一以存身當得養身圖欲寂黙養志當得精誠守志圖<lb/>
欲清浄潔白致其芝英當得芝英玉女圖欲驅六丁當<lb/>
得六隂玉女圖欲致仙籙當得九九道仙圖欲食道氣<lb/>
當得道引圖欲治道術當得洞中皇寶圖欲為變化當<lb/>
得偃息圖欲臨鑪定九丹金液當得太乙圖欲登五岳<lb/>
求神仙芝藥當得開山芝藥圖欲保神形别邪精當得<lb/>
明鏡圖<hi>玉符經</hi>
<pb n="KR3j0041_WYG_003-12a"/>
　　龜<lb/>
周禮曰天龜曰靈屬地龜曰緯屬東龜曰果屬西龜曰<lb/>
雷屬南龜曰獵屬北龜曰若屬史記曰一曰北斗龜二<lb/>
曰南辰龜三曰五星龜四曰八風龜五曰二十八宿龜<lb/>
六曰日月龜七曰九州龜八曰王龜凢八名爾雅曰一<lb/>
曰神龜<hi>龜之最神明者</hi>二曰靈龜<hi>涪陵郡出大龜甲可以卜縁中文似瑇瑁俗呼為靈龜即</hi>
<hi>今觜<graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>龜一名靈/<graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>能鳴<graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>以規切</hi>三曰攝龜<hi>小龜也腹甲曲拆解能自張閉好食蛇江東呼為靈</hi>
<hi>龜也</hi>四曰寳龜<hi>尚/書</hi>五曰文龜<hi>甲有/文采</hi>六曰筮龜<hi>常在蓍藂下潛伏見龜策</hi>
<pb n="KR3j0041_WYG_003-12b"/>
<hi>傳</hi>七曰山龜八曰澤龜九曰水龜十曰火龜<hi>此皆説龜生之處所</hi>
<hi>火龜猶火䑕物有含異氣者不可以常理推然亦無所怪也</hi>漢藝文志有龜書五十<lb/>
二卷夏龜書二十六卷南龜書二十八卷巨龜書三十<lb/>
六卷雜龜書十六卷此皆灼之法占之文也蓋古之卜<lb/>
者皆有繇辭周官三兆其頌千有二百如鳯凰于飛和<lb/>
鳴鏘鏘間于兩社為公室輔專之渝攘公之羭一薰一<lb/>
蕕十年尚猶有臭如魚竀尾衡流而方羊裔焉大國滅<lb/>
之將亡闔門塞竇乃自後踰大横庚庚予為天王夏啟<lb/>
<pb n="KR3j0041_WYG_003-13a"/>
以光之類是也今此書亡矣漢人尚視其體今人雖存<lb/>
其意而專以五行為主三代舊術莫有傳者<lb/>
　　龜厯<lb/>
任昉述異記曰陶唐之世越裳國獻千嵗神龜方三尺<lb/>
餘背上有文科斗書記開闢已來帝令録之號龜厯<hi>伏滔</hi>
<hi>述帝功徳銘曰朝書龜厯之文</hi>　桞氏龜經曰龜一千二百嵗可卜天<lb/>
地之終始何以言之三千四十二占於天地千嵗之龜<lb/>
甲黑龜有五色時用之　晉書曰苻堅末髙陸人穿井<lb/>
<pb n="KR3j0041_WYG_003-13b"/>
得龜大三尺背上有文象八卦堅命太卜池養之食以<lb/>
粟及死藏其骨於太廟是夜廟丞髙虜夢龜謂之曰我<lb/>
本出将歸江南遭時不遇殞命秦庭又有人夢謂虜曰<lb/>
龜三千六百嵗終必妖興亡國之象也其後竟驗<lb/>
　　天里<lb/>
孝經援神契曰周天七衡六間者相去萬九千八百三<lb/>
十三里三分里之一合十一萬九千里從内衡以至中<lb/>
衡從中衡以至外衡各五萬九千五里　洛書乾曜度<lb/>
<pb n="KR3j0041_WYG_003-14a"/>
曰周天三百六十五度四分度之一夫一度為千九百<lb/>
三十二里則天地相去十七萬八千五百里　闗令内<lb/>
傳曰天地南午北子相去九千萬里東卯西酉亦九千<lb/>
萬里四隅空相去九千萬里天去地四十萬里<lb/>
　　日月星<lb/>
徐整長厯曰衆陽之精上合為日徑千里周圍三千里<lb/>
下於天七千里又曰月徑千里周圍三千里下於天七<lb/>
千里<lb/>
<pb n="KR3j0041_WYG_003-14b"/>
　　地里<lb/>
山海經曰帝令竪亥步自東極至于西極五億十選<hi>郭璞</hi>
<hi>注曰竪亥徤行人選萬也</hi>九千八百八十步竪亥左手抱算右手指<lb/>
青丘北　淮南子曰禹使大章步自東極至于西極二<lb/>
億三萬三千五百七十里使竪亥步自北極至于南極<lb/>
二億三萬三千五百七十里　河圖括地象曰八極之<lb/>
廣東西二億三萬三千里南北二億三萬一千五百里<lb/>
夏禹所治四海内地東西二萬八千里南北二萬六千<lb/>
<pb n="KR3j0041_WYG_003-15a"/>
里又曰地廣東西二萬八千里南北二萬六千里有短<lb/>
長之制有九阻中土之文德及而不治　吕氏春秋曰<lb/>
凢四極之内東西五億有九萬七千里南北五億有九<lb/>
萬七千里　孝經援神契曰計校九州之别土壤山陵<lb/>
之大川澤所注萊沛所生鳥獸所聚凢七百一十萬八<lb/>
千二十四頃磽确不墾者千五百萬二千頃　博物志<lb/>
曰地部之位起形于崑崙從廣萬里髙萬一千里神物<lb/>
之所生聖人仙人之所集崑崙之東北地轉下三千六<lb/>
<pb n="KR3j0041_WYG_003-15b"/>
百里有八𤣥幽都方二十餘萬里地下有四柱柱廣十<lb/>
萬里地有三千六百軸互相牽制也<lb/>
　　天部<lb/>
淮南子曰天有九部八紀地有九州八柱九州之外有<lb/>
八埏東方曰沙澤東南方曰沅澤南方曰浩澤西南方<lb/>
曰丹澤西方曰泉澤西北方曰海澤北方曰塞澤東北<lb/>
方曰無通澤顔延年詩辰角麗天部提封經地域蓋用<lb/>
此天部也<lb/>
<pb n="KR3j0041_WYG_003-16a"/>
　　風流<hi>風流罪過</hi>
晉庾翼與殷浩書曰王夷甫先朝風流士也　宋受禪<lb/>
謝晦謂劉裕曰陛下受命恨不得謝益壽奉璽裕歎曰<lb/>
吾甚恨之使後生不得見其風流益壽混字也　謝安<lb/>
傳史臣曰琰稱真幹卒以忠勇垂名混曰風流竟以文<lb/>
詞獲譽並階時宰無墜家風　王珣以疾解職嵗餘卒<lb/>
桓𤣥與㑹稽王道子書曰珣神情朗悟經史明徹風流<lb/>
之美公私所寄忽爾喪失悲嘆之深豈徒相悼而已<lb/>
<pb n="KR3j0041_WYG_003-16b"/>
殷浩善𤣥言風流談論者所宗顧愷之上疏頌殷浩曰<lb/>
伏見故中軍揚州刺史殷浩體德沉粹識理淹長風流<lb/>
雅稱聲蓋當時　王夷甫樂廣俱宅心事外風流著稱<lb/>
唯王樂焉<hi>晉陽秋</hi>　王獻之文藝並長而能撮其勝會故<lb/>
擅名一時為風流之冠<hi>續陽秋</hi>　撫軍問孫興公劉真長<lb/>
何如曰清蔚簡亮王仲祖何如曰温潤恬和<hi>徐廣晉紀曰凢稱風</hi>
<hi>流者以王劉為宗焉</hi>　范豫章謂王荆州<hi>范寗王悦</hi>卿風流雋望真後<lb/>
來之秀王曰不有此舅焉有此甥<hi>王氏譜曰王坦之娶慎陽范任女</hi>
<pb n="KR3j0041_WYG_003-17a"/>
北齊郎基性清儉在官惟頗令人寫書潘子義遺之書<lb/>
曰在官寫書亦是風流罪過<lb/>
　　子雲千賦<lb/>
桓譚少好文見子雲工賦頌欲從學子雲曰能讀千賦則<lb/>
善之矣<hi>新論</hi>按藝文志自屈原唐勒至劉向王褒賦二十<lb/>
家三百六十二篇又自陸賈枚臯至張豐朱宇賦二十<lb/>
一家二百七十四篇孫卿秦時雜賦至華龍路恭賦二<lb/>
十五家百三十六篇又客主賦頌德賦至雜賦十二家<lb/>
<pb n="KR3j0041_WYG_003-17b"/>
二百三十三篇數亦千篇子雲所讀其謂是歟獨淮南<lb/>
賦八十二篇枚臯賦百二十篇今所見者淮南屏風賦<lb/>
枚臯兎園賦耳<lb/>
　　古人儀度<lb/>
姿宇魁秀<hi>魏謩</hi>　　　　　　姿宇<hi>一作/富神</hi>秀偉<hi>蕭得聖</hi>
風采峭整<hi>阮當國</hi>　　　　　神情爽拔<hi>李義琛</hi>
容止嚴峭<hi>韋斌</hi>　　　　　　姿質軒秀<hi>嚴挺</hi>
姿儀瓌秀<hi>吕元膺</hi>　　　　　姿采玉峙<hi>鄭畋</hi>
<pb n="KR3j0041_WYG_003-18a"/>
進止雍閒<hi>裴休</hi>　　　　　　神清明秀<hi>王衍</hi>
進止詳華<hi>温彦博</hi>　　　　　姿表瓌傑<hi>温造</hi>
舉止都雅<hi>張洎</hi>　　　　　　風度髙嚴<hi>劉伯芻</hi>
姿制閒美<hi>李闕</hi>　　　　　　進止雍如<hi>崔沔</hi>
儀狀瓌偉<hi>張鎬</hi>　　　　　　神采軒異<hi>趙㫤</hi>
精神爽秀<hi>蘇逢吉</hi>　　　　　狀貌雄偉<hi>閩王審知</hi>
神觀爽邁<hi>裴度</hi>　　　　　　風度凝逺<hi>宋璟</hi>
風骨秀爽<hi>趙彦昭</hi>　　　　　舉止秀峙<hi>崔澹</hi>
<pb n="KR3j0041_WYG_003-18b"/>
儀幹秀偉<hi>楊謹矜兄弟</hi>　　　姿幹瓌壯<hi>張守珪</hi>
容止端秀<hi>裴臯</hi>　　　　　　姿儀秀偉<hi>崔郾</hi>
神采秀徹<hi>王戎</hi>　　　　　　神采髙徹<hi>王衍</hi>
風神髙邁<hi>裴楷</hi>　　　　　　進止詳華<hi>髙士亷</hi>
神氣清爽<hi>源乾曜</hi>　　　　　體貌閒麗<hi>宋玉</hi>
儀容端正<hi>吳孫坦</hi>　　　　　姿狀秀偉<hi>武元衡</hi>
姿貌魁秀<hi>劉德威</hi>　　　　　姿質偉岸<hi>宗室從誨</hi>
姿度魁傑<hi>馬燧裴度</hi>　　　　　　氣象清古<hi>王邱</hi>
<pb n="KR3j0041_WYG_003-19a"/>
姿貌魁異<hi>桞澤</hi>　　　　　　髭貌雄偉<hi>宗晉卿</hi>
形神秀發<hi>五代和凝</hi>　　　　體貌軒特<hi>李棲筠</hi>
風度沉整<hi>房綰</hi>　　　　　　器局峻整<hi>裴垍</hi>
器量方峻<hi>楊於陵</hi>　　　　　眉目瓌異<hi>李邕</hi>
眉宇秀整<hi>汝陽王</hi>　　　　　風致峭整<hi>崔逺</hi>
姿體魁秀<hi>李義琰</hi>　　　　　體貌偉麗<hi>路岩</hi>
神㝢警邁<hi>陸據</hi>
　　古人文章<lb/>
<pb n="KR3j0041_WYG_003-19b"/>
虞世南文章婉縟　　　　　趙涓翰藻豪邁<lb/>
龎嚴詞章峭麗　　　　　　崔文為文華麗<lb/>
張説屬思精壯　　　　　　封敖屬辭贍敏<lb/>
吕温藻翰精富　　　　　　楊炎文藻雄蔚<lb/>
韓愈雄深雅徤<hi>似司馬子長崔蔡不足多也</hi>桞宗元卓偉精緻<lb/>
元幹用思精緻<hi>崔元幹馳騁班固蔡邕間</hi>
白居易文章精切　　　　　陸扆屬文敏速<lb/>
李賀辭尚竒詭　　　　　　李商隱瑰邁竒古<lb/>
<pb n="KR3j0041_WYG_003-20a"/>
李白清雄奔放　　　　　　徐堅屬文典厚<lb/>
桞渾屬文簡拔　　　　　　李翰為文精宻<lb/>
王勃文章宏放　　　　　　歐陽詹文章切深囬復<lb/>
李華文辭緜麗　　　　　　韋承慶為文迅捷<lb/>
許景先屬辭豐美得中和之氣<lb/>
　　水精鹽<lb/>
李白詩客到但知畱一醉盤中秪有水精鹽金樓子曰<lb/>
胡中有鹽瑩澈如水精謂之玉華鹽<lb/>
<pb n="KR3j0041_WYG_003-20b"/>
　　野鵞<lb/>
宋鮑昭野鵞賦曰邈辭群而别偶超烟霧以風行如張<lb/>
文昌詩但曰曲沼春流滿新波暎野鵞耳則鵞安得超<lb/>
烟霧而風行耶按西京賦曰鳥則鷫鷞鴰鵓鴐鵞鴻鶤<lb/>
張揖上林賦注曰鴐鵞野鵞也鮑昭所賦蓋是鴐也<lb/>
　<lb/>
　<lb/>
　緯略卷三<lb/>
</p>
<p>
</p>
  </div>
</body>
</text>
</TEI>
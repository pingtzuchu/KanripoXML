<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>緯略卷十</head>
    <p>
<pb n="KR3j0041_WYG_010-1a"/>
欽定四庫全書<lb/>
　緯略卷十　　　　　　　宋　髙似孫　撰<lb/>
　　孝碑<lb/>
蔡邕題曹娥碑曰黄絹幼婦外孫虀臼魏武觀碑謂楊<lb/>
修曰解不修曰解魏武曰卿未可言待我思之行三十<lb/>
里曰吾已得之令修别記修曰黄絹色絲也絶字幼婦<lb/>
少女也妙字外孫女子也好字虀臼受辛也辤字謂絶<lb/>
妙好辤也魏武亦記之乃與修同嘆曰我才不如卿三<lb/>
<pb n="KR3j0041_WYG_010-1b"/>
十里<hi>世説</hi>　劉長卿詩舊石曹娥篆空山禹帝祠權徳輿<lb/>
詩黄絹碑文在青松隧路新此用黄絹二字惟劉孝綽<lb/>
詩孝碑黄絹女神濤白鷺翔此二句妙甚用孝碑奇特<lb/>
人所不致思也<lb/>
　　守庚申<lb/>
唐時衣冠往往守庚申如皮日休白樂天諸公是也道<lb/>
士程紫霄有朝士夜會終南太乙觀拉師同守庚申師<lb/>
作詩曰不守庚申亦不疑此心良與道相依玉皇已自<lb/>
<pb n="KR3j0041_WYG_010-2a"/>
知行止任汝三彭説是非<hi>洛中記異</hi>　三尸上尸青姑伐人<lb/>
眼中尸白姑伐人五臟下尸血姑伐人胃命又曰一居<lb/>
人頭令人多思欲好車馬一居人腸令人好飲食輕恚<lb/>
怒一居人足令人好色喜殺凡庚申日三尸言人過古<lb/>
語云三守庚申三尸伏七守庚申七尸滅<hi>酉陽雜俎</hi>　甲子<lb/>
庚申是中鬼録<hi>闕</hi>青<hi>闕</hi>躁穢之日夫婦不可以同席當<lb/>
清齋不寢<hi>真誥</hi>
　　鳳尾諾<hi>笠澤叢書有説鳳尾諾</hi>
<pb n="KR3j0041_WYG_010-2b"/>
齊髙帝使江夏郡王學鳳尾一學便工帝以玉騏驎賜<lb/>
之盖諸侯箋奏皆批曰諾諾字有尾若鳳焉盖花書也<lb/>
有持二畫求售乃楊妃並馬上馬圖題陳宏二字筆力<lb/>
甚清壯又如有兩墨跡如飛燕狀全類鳳尾者殊不可<lb/>
曉徐考之迺江南李王花書陳宏者會稽人天寶間妙<lb/>
於畫嘗寫明皇御容與太真二圖筆墨之妙不可賛嘆<lb/>
韓子蒼詩翠華欲幸長生殿立馬樓前待貴妃尚覓君<lb/>
王一回顧金鞍欲上故遲遲即此二圖也蔡天啓集中<lb/>
<pb n="KR3j0041_WYG_010-3a"/>
亦有此詩程子山題宋㬇景晉待制所藏陳宏畫明皇<lb/>
太真聮鑣圖太真上馬圖詩並轡春風禁籞逰外間底<lb/>
事上心頭騎驢後日嘉陵道料得君王始欲愁阿環百<lb/>
巧専恩寵自是三郎騃不知上馬未應渾乏力要回一<lb/>
顧特遲遲余所得二圖即此本也<lb/>
　　氷蠶<lb/>
王貞白寄鄭谷詩曰火䑕重燒布氷蠶獨繭絲直須天<lb/>
上手裁作領巾披陳標詩吳女秋機織曙霜氷蠶吞線<lb/>
<pb n="KR3j0041_WYG_010-3b"/>
月盈箱皮日休詩毫端白獺脂猶濕指下氷蠶子欲飛<lb/>
　樂府雜録曰康老子嘗買一舊錦褥有波斯見之乃<lb/>
曰此氷蠶絲所織暑月陳于座則滿室清涼　王子年<lb/>
拾遺記曰東海圓嶠山有氷蠶長七寸有鱗角以霜雪<lb/>
覆之始為繭其色五采織為文錦入水不濡入火不燎<lb/>
　　青雲干吕<lb/>
漢武帝時西域逺夷來貢云常占東風入律百旬不休<lb/>
青雲干吕連月不散意中國有好道之君故搜奇藴而<lb/>
<pb n="KR3j0041_WYG_010-4a"/>
貢神香歩天林而清猛獸乗毳車以濟弱淵䇿驥足以<lb/>
度飛沙<hi>十洲記</hi>　唐清邊道大總管建安郡王攸宜禡牙<lb/>
文曰青雲干吕白環入貢盖用此唐人曾以此命題試<lb/>
進士令狐楚詩郁郁復紛紛青霄干吕雲王履貞詩異<lb/>
方占瑞氣干吕見青雲<lb/>
　　娘子兵<lb/>
平陽公主聞髙祖起義兵太原迺招集亡命以迎軍時<lb/>
號娘子兵<hi>劉餗隋唐嘉話</hi>　尉遲乙僧畫平陽公主像據鞍佩<lb/>
<pb n="KR3j0041_WYG_010-4b"/>
櫜鞬唐初奇筆畫馬尤精好在韓幹上<lb/>
　　比干墓銘<lb/>
唐開元中偃師人耕地得古銅盤篆奇古其文曰右林<lb/>
左泉後岡前道萬世之寧于焉是寶考之圖經乃比干<lb/>
墓銘<hi>東皋雜記</hi>　蘭亭續帖賜書堂帖皆有此篆<lb/>
　　水麝<lb/>
天寶中虞人獲水麝臍香皆水也每取以針刺之香氣<lb/>
倍于肉麝<hi>出芻香後譜</hi>
<pb n="KR3j0041_WYG_010-5a"/>
　　辟寒香<lb/>
漢武時外國貢辟寒香室中焚之雖大寒人必減衣<hi>徐鉉</hi>
<hi>述異記</hi>　魏明帝時昆明國貢𠻳金鳥飼以真珠飲以龜<lb/>
腦常吐金屑如粟鳥性畏寒處之小室水精為户内外<lb/>
通光名辟寒臺宫人以鳥吐金飾釵謂之辟寒金<hi>洞冥記</hi>
　許渾詩還磨照寶鏡猶挿辟寒金唐交趾國進犀一<lb/>
株以金盤置于殿中暖氣襲人使者曰此辟寒犀也<hi>王仁</hi>
<hi>裕開元天寶遺事</hi>　李商隠詩有云犀辟塵埃玉辟寒則玉亦<lb/>
<pb n="KR3j0041_WYG_010-5b"/>
辟寒矣唐東夷所貢之玉長尺數寸積之可以燃鼎置<lb/>
之室中不復挾纊當是此玉也又有却寒鳥者唐懿宗<lb/>
朝賜公主出降簾云是此鳥骨織簾紫色而斑若玳瑁<lb/>
懸簾則暖<hi>物類相感志</hi>
　　史叙事<lb/>
晉張輔曰司馬遷叙三千年事五十萬言班固叙二百<lb/>
年事乃八十萬言自昔史氏所書兩人一事則曰語在<lb/>
某人傳晉書載王隠諫祖約奕棊一段幾二百字兩傳<lb/>
<pb n="KR3j0041_WYG_010-6a"/>
俱出此為文煩矣<hi>孔氏雜説</hi>
　　䭅餅<lb/>
人呼胡餅為鶻餅<hi>胡骨切</hi>又呼為䭅餅<hi>户烏切</hi>然䭅字從食<lb/>
從固王乂注曰䭅餅也今所謂䭅餅者即此義此字也<lb/>
釋名曰餅并也搜掇麵使合并也胡餅言以胡麻著之<lb/>
也崔鴻前趙録曰石季龍諱胡改胡餅曰麻餅晉書曰<lb/>
王長文在市中囓胡餅肅宗實録曰楊國忠自入市衣<lb/>
袖中盛胡餅緗素雜記曰張公所論有鬻胡餅者不曉<lb/>
<pb n="KR3j0041_WYG_010-6b"/>
名之所謂易其名為爐餅以為胡餅者胡人所啗故曰<lb/>
胡餅也趙毅大業雜記曰隋髙祖意在忌胡器物渉胡<lb/>
言者咸令改之胡床曰交床胡荽曰香荽胡𤓰曰黄𤓰<lb/>
然江都執帝者乃令狐行達也<lb/>
　　滕王蛺蝶圖<lb/>
王建宫詞内中數日無呼喚寫得滕王蛺蝶圖酉陽雜<lb/>
俎曰滕王畫蝶圖有數名江夏班大海眼小海眼村裏<lb/>
來菜花子唐藝文志有滕王蛺蝶圖二卷滕王名元嬰<lb/>
<pb n="KR3j0041_WYG_010-7a"/>
髙祖子又有嗣滕王湛然畫蜂蟬燕雀能巧之外曲盡<lb/>
情理<hi>唐名畫録</hi>後山賦宗室畫詩滕王蛺蝶江都馬一紙千<lb/>
金不當價用事精也<lb/>
　　七入書府<lb/>
徐堅多識典故七入書府<hi>大唐遺事</hi>應璩百一詩問我何功<lb/>
徳三入承明廬蘇頲詩最榮三入地還美再來時宋之<lb/>
問詩三入文史林再拜神仙署此用承明三入事耳况<lb/>
七入書府乎馬融以通博三入東觀亦非可及也<lb/>
<pb n="KR3j0041_WYG_010-7b"/>
　　爾雅<lb/>
爾雅注今所傳者郭璞孫炎耳所謂樊光爾雅注李巡<lb/>
爾雅注沈璇爾雅集注已不可復見郭璞有爾雅圖江<lb/>
灌有爾雅圖賛皆奇書是亦不減山海經圖也張揖既<lb/>
作博雅劉伯莊又有續爾雅草木蟲魚該括略盡選中<lb/>
惟郭璞特注上林賦張揖又注之他人不及其精確也<lb/>
其他所謂孝經爾雅石經爾雅蜀爾雅蕃爾雅小爾雅<lb/>
皆自成一書也<lb/>
<pb n="KR3j0041_WYG_010-8a"/>
　　滕六降雪<lb/>
晉州刺史蕭至忠將以臘日畋游有樵者于霍山見一<lb/>
長人俄有彪兕鹿豕狐兎駢匝長人曰余𤣥冥使者奉<lb/>
北帝命臘日有蕭使君畋獵汝等若干合鷹死若干合<lb/>
箭死有老麋屈膝求救使者曰東谷嚴四善謀羣獸從<lb/>
行薪者随覘之茅堂中有黄冠一人老麋哀請黄冠曰<lb/>
若令滕六降雪巽二起風即蕭使君不復獵矣薪者回<lb/>
未明風雪蕭使君果不出　此雪中故事之奇詭也夫<lb/>
<pb n="KR3j0041_WYG_010-8b"/>
有所謂豐隆屏翳則滕六巽二固為神矣以巽二為神<lb/>
尤曉然神仙感遇傳曰葉仙韶遇雷神授以墨篆曰行<lb/>
之可以致雷立功救人吾兄弟五人要聞雷聲但喚雷<lb/>
大雷二此曰雷大雷二則雪可滕六風可巽二矣<lb/>
　　答客難<lb/>
東方朔答客難揚雄解嘲班固賓戯崔駰達㫖崔寔答<lb/>
議蔡邕釋誨陳琳應議皆出于客難而作然其雄放豪<lb/>
特皆不能及也<lb/>
<pb n="KR3j0041_WYG_010-9a"/>
　　紅靺鞨<lb/>
文與可朱櫻歌金衣珍禽弄深樾禁籞朱櫻斑若纈上<lb/>
幸離宫促薦新藤籃寶籠貂璫發凝霞作丸珠尚軟滴<lb/>
露成津蜜初割君王日午坐猗蘭翡翠一盤紅靺鞨此<lb/>
歌最稱奇絶然靺鞨二字人少用按唐寶記曰紅靺鞨<lb/>
大如巨栗赤爛如朱櫻視之如不可觸觸之甚堅不可<lb/>
破施此事于櫻桃尤為奇切不讀寶記未知文公用事<lb/>
之妙也王元之櫻桃詩磊落火齊珠參差珊瑚叢便不<lb/>
<pb n="KR3j0041_WYG_010-9b"/>
及<lb/>
　南史曰天竺國出火齊狀如雲母色如紫金有光耀<lb/>
　别之則如蟬翼積之則如紗縠之重沓王子年拾遺<lb/>
　記曰董偃常卧延清之室設火齊屏風張衡西京賦<lb/>
　曰翡翠火齊絡以美玉集韻曰琉璃火齊珠説文曰<lb/>
　火齊玫瑰也<lb/>
　　乾坤一彈丸<lb/>
蔣潁叔觀太史局銅渾儀詩日月雙連璧乾坤一彈丸<lb/>
<pb n="KR3j0041_WYG_010-10a"/>
彈丸字出孔頴達曰天包地外猶雞卵之裹黄圓如彈<lb/>
丸然漢書曰日月如連璧耳連璧二字出易坤靈圖曰<lb/>
至徳之明日月若合璧余愚見用日月雙旋蟻對之亦<lb/>
佳旋蟻二字出抱朴子曰天圓如盖地方如棊局天<hi>闕文</hi>
<hi>七字</hi>蟻行磨上磨左旋蟻右去磨行速蟻不得已<hi>闕文五字</hi>對<lb/>
彈丸尤妙<lb/>
　　水精如意<lb/>
李商隠詩水精如意玉連環下蔡城危莫破顔吳孫和<lb/>
<pb n="KR3j0041_WYG_010-10b"/>
悦鄧夫人常置膝上弄水精如意悞傷夫人頰醫和白<lb/>
獺髓雜玉琥珀屑為粉傅之瘡滅頰上猶有赤㸃如痣<lb/>
視之益妍媚商隠詩正用此東坡梅花詩檀心已作龍<lb/>
涎吐玉頰何勞獺髓醫亦用此也<lb/>
　　北風圖<lb/>
漢桓帝時劉褒畫雲漢圖見者皆熱又畫北風圖見者<lb/>
復寒<hi>博物志</hi>　隋朝官本有衛協畫北風圖一卷不復有<lb/>
漢人之筆矣然古人多好以詩為圖陸探微有新臺圖<lb/>
<pb n="KR3j0041_WYG_010-11a"/>
衛協又有黍離圖司馬昭又有豳風七月圖戴安道作<lb/>
南都賦圖人尚以為有益而况以詩為圖乎<lb/>
　　芸臺<lb/>
傅亮詩柔茘迎時萋芳芸應節馥庾信詩芸香上筵閣<lb/>
碑石向鴻都崔備詩舊帙芸香在空奩藥氣餘周朴詩<lb/>
金馬門前馬芸香閣上香按魚豢典略曰芸香草也辟<lb/>
紙蠧魚藏書臺稱芸臺藏書閣稱芸閣已上四詩皆言<lb/>
香也許慎説文曰芸似苜蓿雜禮圖曰芸即蒿也葉似<lb/>
<pb n="KR3j0041_WYG_010-11b"/>
邪蒿香美可食今江東人茹為生菜甚香古之祕閣以<lb/>
辟書魚<lb/>
　　徐陵謝饌啓<lb/>
陳徐陵謝敕賜祀三皇五帝饌餘啓曰丼泉之殿舊禮<lb/>
羲軒長樂之宮本圖堯舜東京晩世曠代無聞西漢盛<lb/>
儀復覩今日金壺流十旬之氣玉案備千品之羞昔絳<lb/>
羅為薦既延王母紫盖為壇允招太乙同斯美號理致<lb/>
衆皇臣以餘年預陪清祀如登瑶席遂飲瓊漿如陵啓<lb/>
<pb n="KR3j0041_WYG_010-12a"/>
所云則武帝丼泉之祀不止太乙文帝時詔繪古帝王<lb/>
名臣像於殿壁又漢明帝好畫别立畫官詔博洽之士<lb/>
班固賈逵輩取經史事畫之起伏羲凡五十謂之畫賛<lb/>
此所謂長樂之宮本圖堯舜也<lb/>
　　金仙氏<lb/>
楊文公龍泉金沙塔院記曰金仙氏之教有自來矣身<lb/>
毒之國紀于山經竺乾之師聞于柱史西京名將得休<lb/>
屠祭天之神東漢諸王為蒲塞桑門之供道之行也源<lb/>
<pb n="KR3j0041_WYG_010-12b"/>
逺乎哉此可謂善用事最是山海經老子二事古今人<lb/>
皆不曾用<lb/>
　　昭華玉<lb/>
帝堯見舜于二宫而問政試以五典舜遂舉八凱使佐<lb/>
后土以揆八事八元使布五教于四方舜有大功二十<lb/>
堯乃賜舜以昭華之玉老而命舜代以攝政　昭華玉<lb/>
者律琯也又曰昭華管秦府庫中玉笛也長二尺三寸<lb/>
六孔吹之則見車馬山林隠鱗相次息並不復見其上<lb/>
<pb n="KR3j0041_WYG_010-13a"/>
銘曰昭華之管<hi>博物志</hi>庾信詩更愛昭華玉還披蘭葉圖<lb/>
胡文恭詩仙致昭華玉神來弱水香唯夏英公詩延喜<lb/>
靈珪上昭華瑞琯中乃用琯字也<lb/>
　　車渠椀<lb/>
魏文帝車渠椀賦曰料珍怪之上美無兹椀之獨靈包<lb/>
華文之光麗發符采而揚榮王粲車渠椀賦曰挺英才<lb/>
於山嶽含隂陽之淑貞光清朗以内曜澤温潤而外津<lb/>
曹植車渠椀賦曰惟斯椀之所生于涼風之峻湄隠神<lb/>
<pb n="KR3j0041_WYG_010-13b"/>
璞于西野擬朝陽而發暉應瑒車渠椀賦曰惟斯椀之<lb/>
奇瑋誕靈岳而奇生䕃碧條以納曜□朝霞而發榮潘<lb/>
尼琉璃盌賦曰覽方貢之彼珍瑋兹椀之獨奇濟流沙<lb/>
之絶險越葱嶺之峻危江總瑪瑙盌賦曰出崑崙之仙<lb/>
阜觴𤣥洲之玉酒皆奇語<lb/>
　　流蘇<lb/>
流蘇是四角所繋盤線繪繡之毬五色同心而下垂者<lb/>
流蘇帳者古人繋帳之四隅以為飾耳<hi>張師正倦㳺録</hi>　江總<lb/>
<pb n="KR3j0041_WYG_010-14a"/>
詩銀床金屋挂流蘇寶鏡玉釵横珊瑚劉孝威詩機頂<lb/>
挂流蘇機傍垂結綵徐陵詩流蘇金帳挂香囊織成羅<lb/>
幔隠燈光温庭筠詞油壁車輕金犢肥流蘇帳曉春雞<lb/>
早<lb/>
　　若下水<lb/>
吳録曰長城若下酒張協七命曰荆南烏程豫北竹葉<lb/>
即此酒也輿地志曰南岸曰上若北岸曰下若村人取<lb/>
若下水釀酒醇美勝于雲陽又曰霅水亦若下之異名<lb/>
<pb n="KR3j0041_WYG_010-14b"/>
　七命所云荆南烏程豫北竹葉説者以荆南為荆州<lb/>
　然烏程縣在今湖州與荆州相去甚逺縣南五十歩<lb/>
　有若溪夾溪悉生箭箬南岸曰上箬北岸曰下箬居<lb/>
　人取下箬水釀酒醇美俗稱箬下酒劉夢得駱駝橋<lb/>
　下蘋風起鸚鵡杯中箬下春即此也荆溪在縣南六<lb/>
　十里以其水為荆山出因名之張𤣥之山墟名云昔<lb/>
　漢荆王賈登此山因以為名所謂荆南烏程即荆溪<lb/>
　之南耳若以為荆州則烏程去荆州三千餘里封壤<lb/>
<pb n="KR3j0041_WYG_010-15a"/>
　大不相接矣以湖州圖經考之烏程縣以古有烏氏<lb/>
　程氏居此能醖酒因此名焉其荆溪别在長興縣西<lb/>
　南六十里此溪出荆山張協七命所云酒則荆南烏<lb/>
　程所謂荆南者荆溪之南也李賀詩樽有烏程酒為<lb/>
　君千里壽即此也宋景文公送張説赴吳興幕詩政<lb/>
　餘底處邀真賞洲上風□箬下杯<lb/>
　　神氣<lb/>
神者氣之子氣者神之母形者神之室氣清則神暢氣<lb/>
<pb n="KR3j0041_WYG_010-15b"/>
濁則神昏氣亂則神勞氣衰則神去室空則形腐人以<lb/>
神為道以道為生生道兩存故長生久視<hi>出修真祕訣</hi>欲養<lb/>
神先須養氣養氣先須養腦養腦先須養精養精先須<lb/>
養血養血先須養唾養唾先須養水而九還七返者大<lb/>
而論之一年小而論之一日北斗一日一夜一周天天<lb/>
降地騰從寅至申為七返却到坤為九還<hi>修真秘訣</hi>　八公<lb/>
有言食草者力食肉者勇食穀者智食氣者神<hi>吐納經</hi>
欲為道者口常吐死氣取生氣慎笑節語常思其形<hi>陶𢎞</hi>
<pb n="KR3j0041_WYG_010-16a"/>
<hi>景真誥</hi>
　　東坡論文選<lb/>
文選編次無法去取失當齊梁文字衰陋蕭統尤為卑<lb/>
弱如李陵五言皆偽今日觀淵明集可喜者甚多而獨<lb/>
取數篇淵明作閑情賦正所謂國風好色而不淫正使<lb/>
不及周南與屈宋所陳何異而統大譏之此小兒強解<lb/>
事也予固不敢妄議如楚詞九歌凡十有一孰為可取<lb/>
孰為可刪而文選僅取其半耳至若李龍眠作九歌圖<lb/>
<pb n="KR3j0041_WYG_010-16b"/>
則國殤禮魂便不能畫矣然畫又非文選之比<lb/>
　　屬車<lb/>
隋志曰昔諸侯貳車九乗秦滅九國兼其車服故為八<lb/>
十一乗漢猶不改武帝祠太一甘泉則盡用之明帝上<lb/>
原陵又用之法駕三十六乗小駕十二乗隋開皇中大<lb/>
駕十二乗法駕減半大業初屬車備八十一乗煬帝問<lb/>
於閻毗毗曰此起于秦故張衡賦曰屬車九九是也<lb/>
　　龜礎<lb/>
<pb n="KR3j0041_WYG_010-17a"/>
呉王射堂柱礎皆如伏龜<hi>徐鉉述記</hi>袁宏宮賦曰海龜之礎宋<lb/>
景文公作燕肅簡挽詩七兵榮贈册沈礎賁龜趺用龜礎<lb/>
二字<lb/>
　　白字本草<lb/>
滕元發云一善醫者惟取本草白字藥用之多驗蘇子容<lb/>
云黑者是漢人益之<hi>東坡</hi>　本草一書豈可不熟如權德輿<lb/>
詩中邦均禹貢上藥驗桐君李羣玉詩注藥陶貞白尋山<lb/>
許逺游王績詩行披葛公注坐驗農皇帙杜甫詩藥纂西<lb/>
<pb n="KR3j0041_WYG_010-17b"/>
極名兵流指諸掌李益詩草木分千品方書問六陳皆留<lb/>
意于此者<lb/>
　　寒具<lb/>
桓𤣥愛重圖書每以示賓客有不好事者正食寒具以手<lb/>
捉書畫大㸃汚𤣥惋惜移時自後每出法書輒令洗手<hi>張彦</hi>
<hi>逺名畫記</hi>所謂上有晉人寒具油者是也寒具二字出周禮籩<lb/>
人注曰清朝未食先進寒具口實之籩<hi>齊民要術</hi>食經曰寒具<lb/>
今之鐶餅也宋景文公詩客詠南窗蒲齒勝食無寒具畫<lb/>
<pb n="KR3j0041_WYG_010-18a"/>
厨開然則劉禹錫佳話有寒具詩云纎手搓來玉數尋碧<lb/>
油輕醮嫩黄深夜來春睡濃於酒壓匾佳人纒臂金迺以<lb/>
捻頭為寒具也<hi>即饊子也</hi>東坡集有此詩言佳話謂之捻頭<lb/>
　　古硯<lb/>
唐人詩<hi>偶忘姓名</hi>癖性愛古物終歳求不得昨朝得古硯蘭河<lb/>
灘之側波濤所擊觸背面生隟隙質狀朴且醜令人作不<lb/>
得讀此詩可謂好事之至硯之瓌古可想矣劉禹錫詩<hi>闕</hi>
君灘頭揀石硯白帝城邊尋野蔬<lb/>
<pb n="KR3j0041_WYG_010-18b"/>
　　瘞鶴銘<lb/>
歐公曰瘞鶴銘題云華陽真逸撰刻于焦山之足按潤州圖<lb/>
經云王羲之書然筆法不類羲之而類顏魯公華陽真逸顧<lb/>
况道號碑無年月疑前後有人同斯號者杜子美詩山隂不<lb/>
見換鵝經京口空傳瘞鶴銘真作右軍書矣按陶隠居畫傳<lb/>
曰隠居號華陽真人晩號華陽真逸則瘞鶴銘為隠居不疑<lb/>
及日休悼羽士詩大椿枯後新為記仙鶴亡來始有銘且言<lb/>
前朝文集未有悼道士碑銘其用鶴銘可謂神奇<lb/>
<pb n="KR3j0041_WYG_010-19a"/>
　　范蠡遊五湖圖<lb/>
陳恭公判亳州遇生日親族多獻老人星圖姪世修獨獻<lb/>
范蠡遊五湖圖且賛曰賢哉陶朱霸越平呉名遂身退扁<lb/>
舟五湖公即日納印明日致仕<hi>魏泰雜錄</hi>　隗囂傳曰范蠡收<lb/>
責勾踐乗舟于五湖注曰計然云范蠡乗舟於五湖逰五<lb/>
湖見此韓魏公初罷相出鎮長安或獻詩曰是非莫問門<lb/>
前客得失須憑塞上翁引取碧油紅斾去鄴王臺畔醉春<lb/>
風公以為然請守相州<hi>畢仲詢幕府燕閒録</hi>
<pb n="KR3j0041_WYG_010-19b"/>
　　列女圖<lb/>
此圖自密康公母至趙括母凡十五考之劉向傳乃仁智<lb/>
一卷世傳龍眠李公麟所作然按隋朝官本有衛協畫列<lb/>
女圖一卷隋王廣有列女仁智圖一卷陳公恩有列女貞<lb/>
節圖仁智圖李氏之筆固當祖述于此又按後漢順烈梁<lb/>
皇后常以列女畫于左右以自監戒<hi>本紀</hi>又後漢宋𢎞常燕<lb/>
見御座新屛風圖畫列女帝顧視之𢎞正容言曰未見好<lb/>
徳如好色者光武即命撤之觀此則列女圖又始於漢矣<lb/>
<pb n="KR3j0041_WYG_010-20a"/>
　　養生<lb/>
太祖召華山陳摶問養生之術摶曰得便宜處再莫去上<lb/>
大喜<hi>胡訥見聞録</hi>　任惠公晚年康強或問養生之術公曰讀<lb/>
文選而有悟耳所謂石韞玉而山輝水含珠而川媚是也<lb/>
<hi>春明退朝錄</hi>
　　宅經<lb/>
凡宅東下西髙富貴雄豪前髙後下絶無門户後髙前下<lb/>
多足牛馬凡宅地欲坦平名曰梁土後髙前下名曰晉土<lb/>
<pb n="KR3j0041_WYG_010-20b"/>
居之並吉西髙東下名曰魯土居之富貴當出賢人前髙<lb/>
後下名曰楚土居之凶四面髙中央下名曰衛土居之先<lb/>
富後貧<lb/>
　　碧落碑<lb/>
絳有碑篆千餘字李陽冰愛之其中有碧落二字謂之碧<lb/>
落碑後有識者云有唐十三祀龍集敦牂孝子李訓等為<lb/>
母造道門尊像<hi>唐潘逺記聞談</hi>其一曰絳州碧落觀龍朔中刺史<lb/>
李諶為母太妃追薦所造神人所篆<hi>洛中紀異</hi>　沈羲飛昇有<lb/>
<pb n="KR3j0041_WYG_010-21a"/>
白鹿青龍車羽衣持節以青玉界丹版拜羲為碧落侍<lb/>
郎碧落天也<hi>列仙傳</hi>　唐翟楚賢有碧落賦多奇語今録<lb/>
於此<lb/>
　散幽情于曩昔凝浩思于典墳太初與其太始髙下<lb/>
　混其未分將視之而不見欲聽之而不聞爰及寥廓<lb/>
　其猶槖籥輕清為天而氤氲重濁為地而盤礴爾其<lb/>
　動也風雨如晦雷電共作爾其靜也體象皎鏡是開<lb/>
　碧落其色清瑩其狀㝠寞雖離婁明目兮未能窮其<lb/>
<pb n="KR3j0041_WYG_010-21b"/>
　形其體浩瀚其勢瀰漫縱夸父逐日兮不能窮其畔<lb/>
　浮滄海兮氣渾暎青山兮色亂為萬物之羣首作衆<lb/>
　才之妙觀至妙至極至神至虚莫能測其末未能定<lb/>
　其初五石難補九野環舒星辰麗之而照曜日月憑<lb/>
　之而居諸非吾人之所仰實列仙之攸居爾乃遺塵<lb/>
　俗務遐躅養空棲無懲忿窒慾凌清髙而自逺振羽<lb/>
　衣以相屬七日王君永别緱山之上千年丁令暫下<lb/>
　遼水之曲别有懷真俗外流念仙家撫龜鶴而增感<lb/>
<pb n="KR3j0041_WYG_010-22a"/>
　顧蜉蝣而自嗟乃鍊心清志洗煩蕩邪凝魂于祕府<lb/>
　馳妙于飱霞雲梯非逺天路還賒情恒寄于綿邈願<lb/>
　有託于靈槎<lb/>
　　分風送船<lb/>
荆州記曰洞庭湖神<hi>一曰宫庭湖</hi>遇客祈禱能分風送南北<lb/>
船<hi>拾遺記</hi>　漢曹毗詩分風為二擘流成兩劉剛詩迴艫<lb/>
乗𣲖水舉櫂逐分風正謂此也漢鄭𢎞少時採薪得一<lb/>
遺箭頃之有人覓箭問𢎞何所欲𢎞識其神人也答曰<lb/>
<pb n="KR3j0041_WYG_010-22b"/>
常患若耶溪載薪為難願朝南風暮北風後果然世號<lb/>
樵風水經曰鄭𢎞少以清節自居恒躬採伐用貿糧膳<lb/>
每出入溪津常感神風送之村人貪藉風勢常依隨往<lb/>
還有淹留者徒輩相謂曰汝不欲及鄭公風耶其感致<lb/>
如此宋之問詩歸舟何路逺日暮便樵風秦系題鏡湖<lb/>
野老所居詩湖裏尋君去樵風送往返孟浩然詩帆得<lb/>
樵風送春逢榖雨晴皮日休詩海月為京信樵風送酒<lb/>
船胡文恭公詩雨别荆臺夢風迴越水樵錢公輔詩仙<lb/>
<pb n="KR3j0041_WYG_010-23a"/>
客常因一箭贈樵風長到五雲間允初徴鏡湖故事詩<lb/>
將尋煉藥井更逐賣樵風楊億送越僧詩花雨六時飄<lb/>
講席樵風千里送浮杯齊唐詩濯足樵風波振衣禹穴<lb/>
巔呉奎詩樵風漾歸舟飄然一葉輕分風南北葢不止<lb/>
若耶溪也<lb/>
　　賀雪<lb/>
賀雪之禮起于唐李洞詩賀雪已成金殿夢看濤終負<lb/>
石樓期劉庭琦詩姑射山中符聖壽芙蓉闕下降神車<lb/>
<pb n="KR3j0041_WYG_010-23b"/>
李嶠詩大周天闕路今日降神車韋應物詩厠跡鵷鷺<lb/>
末蹈舞豐年期正是賀雪時所作也然唐故事雪中多<lb/>
宴羣臣宗楚客詩太乙天為水蓬萊雪作山徐彦伯詩<lb/>
瓊樹留宸矚璇花入睿詞張説詩含花雪告豐李適詩<lb/>
寫曜銜天藻呈祥拂御衣此皆是雪中侍宴應制也唐<lb/>
類表有賀雨雪表一卷賀表亦始于此<lb/>
　　五夜<lb/>
漢舊儀曰中黄門待五夜謂甲乙丙丁戊也唐太宗所<lb/>
<pb n="KR3j0041_WYG_010-24a"/>
謂甲夜理事乙夜觀書者本此顔氏家訓曰或問一夜<lb/>
五更何所訓答曰漢魏以來謂甲夜乙夜丙夜丁夜戊<lb/>
夜又謂之五更皆以五為節西都賦曰衛以嚴更之署<lb/>
必以五為節者言自夕至旦經渉五時雖冬夏之晷長<lb/>
短參差而盈不盡六縮不至四進退五時之間故曰五<lb/>
更也唐韋珣嘗問劉禹錫曰五夜者甲乙丙丁戊相更<lb/>
迭耳而又有子夜何耶晉時有子夜者善歌子夜女子<lb/>
名也故李義山云鸎能歌子夜又云心酸子夜歌太白<lb/>
<pb n="KR3j0041_WYG_010-24b"/>
亦有子夜歌行韋珣以子夜為五更之數非也又有所<lb/>
謂午夜者為半夜時如日之午也李長吉七夕詩羅幃<lb/>
午夜愁杜少陵所謂午夜漏聲催曉箭是也獨更㸃之<lb/>
制無所著見韓愈詩雞三號更五㸃李郢詩江風徹曙<lb/>
不成睡二十五㸃秋夜長李商隠詩金殿銷香閉綺籠<lb/>
玉壺傳㸃咽銅龍惟此三詩言㸃也陳伏知道從軍五<lb/>
更轉詩曰一更刁斗鳴校尉逴連城遥聞射鵰騎懸憚<lb/>
將軍名二更愁未央髙城寒夜長試將弓學月聊持劍<lb/>
<pb n="KR3j0041_WYG_010-25a"/>
比霜三更夜警新横吹獨吟春強聽梅花落誤憶栁園<lb/>
人四更星漢低落月與雲齊依稀北風裏胡笳雜馬嘶<lb/>
五更催送籌曉色映山頭城烏初起堞更人悄下樓<lb/>
　禁城鐘鼓五更已竟而外間刻漏方交五更殺五更<lb/>
　後禁城不復更撃鐘需平明漏下二刻方椎鼓數十<lb/>
　聲門開唐王建詞每夜停燈熨御衣銀熏籠底火霏<lb/>
　霏遥聽帳裏君王覺上直鐘聲始得歸本朝王岐公<lb/>
　宫詞焚香先熨赭黄衣恐怕陽臺進御遲禁鼓六更<lb/>
<pb n="KR3j0041_WYG_010-25b"/>
　交早直歸來還是立班時質之二詞禁中更鼓不究<lb/>
　平曉者盖交更之際翼日當直宫女須以未曉前先<lb/>
　表受事則凡應奉早朝皆可夙辦若候正交五更始<lb/>
　來則不及事矣王建所謂上直鐘聲者禁中五更曉<lb/>
　鐘也岐公所謂六更者明宫殿五更之外更有一更<lb/>
　也其實宫中以外間四更促為五更耳至如郊祀大<lb/>
　祀車駕宿齋青城則齋殿門外内五更均促使短如<lb/>
　宫中常節至青城門外則五更平分須曉乃竟故奉<lb/>
<pb n="KR3j0041_WYG_010-26a"/>
　常禮皆於宫漏之外<lb/>
　　圓覺<lb/>
書説命厥徳修罔覺只一覺字孟子以先知覺後知以<lb/>
先覺覺後覺予將以斯道覺斯民也凡兩言之亦十字<lb/>
圓覺經中説覺字及圓覺菩薩號共一百八十覺字是<lb/>
何言之之切悟之之艱也如華嚴經梵行品一連用三<lb/>
十七耶字又二耶字在前不連文此一品連用耶字之<lb/>
勢甚衮衮是盖譯潤之功也<lb/>
<pb n="KR3j0041_WYG_010-26b"/>
　　青硯<lb/>
古人多用青硯盖端歙始著乎唐耳庾肩吾謝銅硯筆<lb/>
格啟曰煙磨青石已踐孔子之壇管挿銅龍還笑王生<lb/>
之壁硯譜曰淄川金雀石色紺青聲如金玉又曰李後<lb/>
主青石硯墨池中黄石如彈丸水常滿終日不耗後歸<lb/>
朝陶穀見而異之硯大不可持乃取石彈丸去後主曰<lb/>
惟此石彈丸能生水索之良苦陶碎之石破中有小魚<lb/>
跳地上即死自是硯無復潤澤東坡雜説曰陸道士蓄<lb/>
<pb n="KR3j0041_WYG_010-27a"/>
一硯圓首斧形色正青皆有斜月紋甚能光墨而宜筆<lb/>
今山川記載蔡子池青石可為硯正此之類也<lb/>
　　翠粲<lb/>
陸放翁嘗問余曰比在成都市時見綵帛鋪牓曰翠色<lb/>
真紅殊不曉所謂紅而曰翠何也余曰嵇康琴賦曰新<lb/>
衣翠粲纓徽流芳班婕妤自悼賦曰紛翠粲兮紈素聲<lb/>
翠粲取其鮮明也東坡牡丹詩一朶妖紅翠欲流盖取<lb/>
鄉語放翁擊節大喜<lb/>
<pb n="KR3j0041_WYG_010-27b"/>
　少卿章岵嘗官于蜀持吳羅朔綾至官與川帛同染<lb/>
　紅後還京師經海潤吳朔之帛色皆渝變惟蜀者如<lb/>
　舊後詢蜀人之由乃云蜀之蓄蠶與他邦異當其眠<lb/>
　將起時以桑灰餵之故其色然世之重川紅多以染<lb/>
　之良盖不知由蠶所致也<lb/>
　　卷什<lb/>
沈約宋書謝靈運傳曰紛披風什五臣注曰十篇同卷<lb/>
謂之什今之詩家作一篇遽曰什非也栁子厚答沈起<lb/>
<pb n="KR3j0041_WYG_010-28a"/>
書云今乃五十篇之贈其數相什宋景文公詩棲遲自<lb/>
樂周人什偃息終非魏國藩此方用得是<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0041_WYG_010-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　緯略卷十<lb/>
</p>
<p>
</p>
  </div>
</body>
</text>
</TEI>
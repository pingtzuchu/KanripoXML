<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>緯略卷四</head>
    <p>
<pb n="KR3j0041_WYG_004-1a"/>
欽定四庫全書<lb/>
　緯略卷四　　　　　　　宋　髙似孫　撰<lb/>
　　細氈<lb/>
王吉曰廣厦之下細氈之上明師居前勸誦在後上論<lb/>
唐虞之際下及殷周之盛按韵集曰氈細罽也班固與<lb/>
弟超書曰月支毾㲪小大相雜但細好而已亦用細字<lb/>
林登續博物志曰劉學儀謂北狄為氈鄉氈鄉未有人<lb/>
用後漢西域傳注氈曰毛席亦佳<lb/>
<pb n="KR3j0041_WYG_004-1b"/>
　　青氈<lb/>
王子敬在齋中卧偷人取物一室之内略盡子敬呼曰<lb/>
偷兒石染青氈是我家舊物也可特置否於是群偷置<lb/>
物驚走<hi>語林</hi>按海南傳曰調<hi>一作波</hi>斯國有青石染氈絳染<lb/>
氈也石染青氈事出於此又魏武帝與楊彪書曰今贈<lb/>
足下青氈牀褥三具三國時已用此杜詩今晨降白露<lb/>
還憶舊青氈于鵠詩醉卧枕欹木坐寒展青氈<lb/>
　　氍㲣毾㲪<lb/>
<pb n="KR3j0041_WYG_004-2a"/>
張衡四愁詩曰美人贈我氈氍㲣古樂府詩請客上北<lb/>
堂贈我氈氍㲣衡詩蓋用此諸葛亮集詔答恢曰行當<lb/>
離别以為惆悵今致氍㲣一魏略曰大秦國以野蠶作<lb/>
繭織成氍㲣文出黄白黑緑則漢魏間所施也按通俗<lb/>
文曰織毛褥謂之氍㲣聲類曰氍㲣毛席也廣志曰氍<lb/>
㲣用㲲毛織也出南海又通俗文曰氍㲣之細者謂之<lb/>
毾㲪毾㲪者施大牀之前小榻之上所以登而上牀者<lb/>
魏畧亦曰出大秦國以羊毳木皮野絲為之有五色九<lb/>
<pb n="KR3j0041_WYG_004-2b"/>
色鮮於東海所作東觀漢記曰景丹率衆至廣阿光武<lb/>
出城外馬坐於氈毾㲪上設酒肉杜篤邊論曰匈奴請<lb/>
降毾㲪罽褥帳幔氈裘積如邱山蓋謂是也<lb/>
　　李尤牀銘<lb/>
銘曰體之所安寢處之歡夕則敬慎崇德逺姦吁尤之<lb/>
㫖深矣一出有堅床銘曰體之所安寢處知歡久則敬<lb/>
慎崇德逺姦知字久字蓋字訛也蔡邕枕銘有曰哲人<lb/>
降鑒居安思危又切於尤也<lb/>
<pb n="KR3j0041_WYG_004-3a"/>
　　毛布<lb/>
韋光輝毛詩問曰七月之詩無褐箋曰褐毛布也賤者<lb/>
之所服毛布二字甚佳説文曰罽西胡毳布也用毳布<lb/>
尤新然不知禹貢所謂皮服卉服直是下字竒古陸機<lb/>
詩嘉卉獻時服靈术進朝飱卉服二字拆用尤精南方<lb/>
以竹為布郡國志寰宇記輿地志但曰竹布耳而庾翼<lb/>
與燕王書曰今致竹練三端用竹練尤竒諸葛恢表直<lb/>
曰纎絺細竹顔測集有謝絹葛啟曰氷紈風綌劉孝綽<lb/>
<pb n="KR3j0041_WYG_004-3b"/>
詩釣舟畫彩鷁漁<hi>一作遊</hi>子服冰紈冰紈出漢地里志齊<lb/>
俗織作冰紈綺繡純麗之物師古曰其色鮮潔如冰紈<lb/>
風綌却少用也劉楨𤓰賦曰承之琱槃羃以纎絺公幹<lb/>
曽用纎綌也<lb/>
　　火浣布<lb/>
列子曰周穆王大征西戎獻昆吳劒火浣布劒切玉如<lb/>
泥布浣之必投火中布色益明出而振之縞然疑乎雪<lb/>
　魏志青龍二年西域重譯獻火浣布詔大将軍太尉<lb/>
<pb n="KR3j0041_WYG_004-4a"/>
臨試以示百僚<hi>搜神記曰西域獻火浣布魏初時人疑之文帝以為火性酷烈無含育之氣著</hi>
<hi>之典論明其不然</hi>按南史曰南海諸簿國有自然火洲樹生火<lb/>
中人績其皮為布與蕉蔴無異色㣲青若小垢投火中<lb/>
則精潔此言木也又按吳録曰日南取火䑕毛為布名<lb/>
火浣布此言䑕也又按東方朔神異經曰南荒之外有<lb/>
火山生不燼之木晝夜火燒火中有䑕重百斤毛長二<lb/>
尺餘細如絲織作布以水沃之即死雖皆言䑕木而只<lb/>
言䑕可作<hi>原無作字</hi>布耳唯抱朴子曰火浣布有三種其一<lb/>
<pb n="KR3j0041_WYG_004-4b"/>
曰海中肅丘有自生火春起秋滅洲上生木木為火焚<lb/>
不糜但小<hi>一無小字</hi>焦黄人或得薪俱如常薪但不成灰炊<lb/>
熟則以水滅之使復更用如此不竆夷人取此木華績<lb/>
以為布一也又其木皮赤剥之以灰煮治以為布麄不<lb/>
及華俱可火浣二也又有白䑕毛長三寸居空木中入<lb/>
火不灼其毛可績為布三也據諸家所記惟葛稚川之<lb/>
言最為該的梁四公記載杰公至市見商人賫火浣三<lb/>
端杰公遥識曰此火浣布也二是緝木皮所作一是䑕<lb/>
<pb n="KR3j0041_WYG_004-5a"/>
毛所作因問木䑕之異公曰木堅䑕柔是可别也以陽<lb/>
燧火山隂柘木爇之木皮改常試之果驗<hi>王褒詩单衣火浣布利劒</hi>
<hi>水精珠李頎詩火浣單衣繡方頷茱茰錦帶玉盤嚢此蓋梁冀會群僚服火浣中單也</hi>
　　白疊<lb/>
杜詩細軟青絲履光明白疊巾王昌齡詩手巾花疊浄<lb/>
香帔<hi>一作被</hi>稻畦成按漢書所謂苔布注曰白疊也吳時<lb/>
外國傳曰諸簿國用安子草織作白疊花布王昌齡所<lb/>
用者此也南史曰髙昌國有草實如繭中絲為細纑名<lb/>
<pb n="KR3j0041_WYG_004-5b"/>
曰白疊安子國人取以為布甚為輭白其言甚明也<lb/>
　　五時食<lb/>
蔡邕月令論曰問者曰春食麥羊夏食菽雞魚之屬但<lb/>
以為時味之宜不合於五行月令服飾器械之制皆從<lb/>
五行者説所食獨不以五行不已略乎曰亦嘗思之矣<lb/>
凢十二辰之㑹五時所食者必家人所蓄丑牛未羊戌<lb/>
犬酉雞亥豕而已其餘虎以下非食也<lb/>
　　食檄<lb/>
<pb n="KR3j0041_WYG_004-6a"/>
𢎞君舉食檄有所謂麞肶牛䐑炙鴨䐹魚熊白麞脯糖<lb/>
蟹車螯如何𦙍極侈於味去其甚者猶食白魚䱉脯糖<lb/>
蟹嘗食蚶蠣使門人議之鍾岏曰䱉之就脯驟於屈伸<lb/>
蟹之將糖躁擾彌甚仁人用意深懐如怛至於車螯蚶<lb/>
蠣眉目内闕獷殻外緘無香無臭與瓦礫何異宜充庖<lb/>
厨永為口實𦙍之視君舉蓋無以優劣也<hi>宋景文公絶葷詩宣父蒲</hi>
<hi>葅真可學鍾岏蚶蠣更無求</hi>其視所謂赤米白鹽緑葵紫蓼春初早<lb/>
韭秋末晩菘萬萬不侔矣<lb/>
<pb n="KR3j0041_WYG_004-6b"/>
　　奕<lb/>
孟子曰奕秋通國之善奕者也使奕秋誨二人奕其一<lb/>
人專心致志惟奕秋之為聽其一人雖聽之一心以為<lb/>
有鴻鵠将至思援弓繳而射之雖與之俱學弗若之也<lb/>
左傳曰寗喜許納衛獻公太叔文子曰今寗子視君不<lb/>
如奕棋奕者舉棋弗定不勝其偶而況置君弗定乎所<lb/>
謂舉棋弗定者其一心以為有鴻鵠将至者乎班固奕<lb/>
㫖曰北方之人謂棋為奕揚雄方言曰圍棋者自關東<lb/>
<pb n="KR3j0041_WYG_004-7a"/>
齊魯之間謂之奕<lb/>
　　擊壤<lb/>
藝經曰擊壤古戯也釋名曰野老之戯也逸士傳曰堯<lb/>
時有壤父五十人擊壤於康衢或有觀者曰大哉堯之<lb/>
為君也壤父作色曰吾日出而作日入而息鑿井而飲<lb/>
耕田而食帝何力於我哉此藝經所謂古戯也𤣥晏云<lb/>
<hi>皇甫謐號𤣥晏先生</hi>十七時與從姑子梁桞等擊壤于路則晉時<lb/>
尚有此戯矣風土記曰擊壤者以木作之前廣後鋭長<lb/>
<pb n="KR3j0041_WYG_004-7b"/>
尺四闊三寸其形如屨臘節童少以為戯分部如擿<hi>一作</hi>
<hi>撾</hi>博也經曰壤以木為之前廣後鋭長尺四闊三寸其<lb/>
形如屨将戯先側一壤於地遥於三四十步以手中壤<lb/>
敵之中者為上此言之最分明也然觀吳盛彦擊壤賦<lb/>
曰論衆戯以為樂獨擊壤之可娯因風托勢罪一殺兩<lb/>
罪一殺兩不可曉當是以手中之壤擊地上之壤如今<lb/>
以錢取中之類也逸士傳所云壤父是猶稽康髙士傳<lb/>
曰堯時隱人年老以樹為巢而寢其上故人號曰巢父<lb/>
<pb n="KR3j0041_WYG_004-8a"/>
許由所師者是也<lb/>
　　抃<lb/>
左思吳都賦曰翹關扛鼎抃射壺博李善注曰元帝時<lb/>
覽抃射孟康曰手摶為抃按甘延壽以良家子善騎射<lb/>
試抃為期門以材力愛幸觀此則知抃為武力之驍雄<lb/>
者矣<lb/>
　　安哉<lb/>
李尤安哉銘曰安哉令名甘㫖是盛埏埴之巧甄陶所<lb/>
<pb n="KR3j0041_WYG_004-8b"/>
成食彼美珍思此鹿鳴此不知何器别無所著見雖是<lb/>
陶器未審其形製也<lb/>
　　鴟夷<lb/>
揚雄酒賦曰鴟夷滑稽腹大如壺晝日盛酒人復借酤<lb/>
常為國器託於屬車按史記吳王夫差取子胥尸盛以<lb/>
鴟夷革而浮之江中應劭曰取馬革為鴟夷鴟夷榼形<lb/>
也唐韻曰瓻丑饑切酒器大者一石小者五斗古之借<lb/>
書盛酒瓶則借書一瓻當用此字或又用鴟字者鴟夷<lb/>
<pb n="KR3j0041_WYG_004-9a"/>
亦盛酒器也所謂鴟夷滑稽腹大如壺蓋此物也山谷<lb/>
詩願公借我藏書目時送一鴟開鎖魚莫惜借行千里<lb/>
他日還君一鴟然則借書一鴟用鴟字也崔浩漢書音<lb/>
義曰滑稽酒器也轉注吐酒終日不已若今之陽燧樽<lb/>
　　酒臺<lb/>
晉舊事曰酒臺二金塗環鈕按周禮六彛皆有舟鄭司<lb/>
農曰舟下臺也今時承盤也今所謂臺盞盤盞並出此<lb/>
　　古鐺<lb/>
<pb n="KR3j0041_WYG_004-9b"/>
古銅鐺者龍首三足挹注以口翠蝕可玩因考晉舊事<lb/>
有龍首鐺即是此類唐薛大□賈敦頤鄭德本為刺史<lb/>
皆有異政號鐺脚御史則鐺三足矣服䖍通俗文曰鬴<lb/>
有足曰鐺笑林曰太原人夜失火欲出銅鐺乃得熨斗<lb/>
便大驚怪曰異事火未至已被燒失脚亦言有足也述<lb/>
異記有謂卿無温鐺安得飲酒當是温酒器也竟陵王<lb/>
子良遺何㸃徐景山酒鐺宋景文公詩謝病歸装能辦<lb/>
未葛洪丹竈景山鐺當是酒具一日有人持一枚求售<lb/>
<pb n="KR3j0041_WYG_004-10a"/>
且言以紙燃燈一枚引火鐺下酒可温余曰吾齋所有<lb/>
安知不解温酒也乃取與俱則吾鐺中酒先熱售者大<lb/>
駭携之去<lb/>
　　下榻<lb/>
徐穉字孺子豫章人陳蕃為太守不接賔客唯孺子來<lb/>
特設一榻去則懸之又曰周璆字孟玉陳蕃為太守璆<lb/>
來置一榻去則懸之也<hi>出謝承後漢書</hi>楊素詩獨坐對陳榻無<lb/>
客有鳴琴韋應物詩方醉郡齋榻為酌離亭樽李商隱<lb/>
<pb n="KR3j0041_WYG_004-10b"/>
詩登舟慚郭泰解榻愧陳蕃李白詩髙人屢解陳蕃榻<lb/>
過客難登謝朓舟許渾詩賔館盡開徐穉榻客㠶空望<lb/>
李膺舟前人用事只用孺子下陳蕃之榻未嘗用孟玉<lb/>
事也<lb/>
　　捫蝨圖<lb/>
捫蝨圖唐人筆也筆如絲縷意度精到捫蝨乃王猛隱<lb/>
華山桓温入關猛披褐謁之一面談當代事捫蝨而言<lb/>
傍若無人　趙仲讓為梁冀從事中郎将冬月坐庭中<lb/>
<pb n="KR3j0041_WYG_004-11a"/>
向日解衣裘摶蝨因鴟卧形悉表露冀夫人襄城君見<lb/>
之大驚云北闕下向得一老翁不潔清當亟推問冀曰<lb/>
我從事中郎清髙士也<hi>風俗通</hi>　晉顧和字君孝王導為<lb/>
揚州辟從事月旦當朝未入停車門外周顗遇之方摶<lb/>
蝨夷然不動　北齊邢子才望實兼重不以才位傲物<lb/>
士無賢愚皆願接對客或解衣覔蝨此但言摶蝨覔蝨<lb/>
也<lb/>
　　澡盤<lb/>
<pb n="KR3j0041_WYG_004-11b"/>
魏武上雜物疏有容五石銅澡盤古人制作其大如此<lb/>
述征記曰長安逍遥宫門裡有澡盤面徑丈二殆所謂<lb/>
可容五石者矣異苑曰中朝人有蓄銅澡盤旦夕常鳴<lb/>
張華曰與洛鐘宫商相諧故相應錯鑢之乃止傅𤣥澡<lb/>
盤銘曰與其澡於水寧澡於德水之清猶可穢也德之<lb/>
興不可塵也其視商盤銘何啻天淵也大戴禮周武王<lb/>
盤之銘曰與其溺於人也寧溺於淵此言有味<lb/>
　　剔齒纎<lb/>
<pb n="KR3j0041_WYG_004-12a"/>
陸雲與兄機書曰有剔齒纎一枚以寄兄酉陽雜俎曰<lb/>
仙人鄭思逺常騎彪故人許隱齒痛求治鄭拔彪鬚及<lb/>
熱揷齒間即愈更拔數莖與之所謂纎者當是此類若<lb/>
以金類絲類為之無足竒者何必寄耶<lb/>
　　菴摩勒油<lb/>
本草曰菴摩勒油可染白髮即餘甘子也核有五六稜<lb/>
嵇含南中草木狀曰菴摩勒樹葉細似合昏花實似李<lb/>
青黄色核圓作六七稜食之先苦後甘一名餘甘子術<lb/>
<pb n="KR3j0041_WYG_004-12b"/>
士以變白鬚髮有驗出九真吳録曰髙凉安寧縣有餘<lb/>
甘初食之味苦後更甘陳祈暢異物志曰餘甘大小如<lb/>
彈丸初入口如苦咽口中乃更甜美䀋而蒸之尤美左<lb/>
思吳都賦曰其果則丹橘餘甘荔枝之林<lb/>
　　蜀石<lb/>
有人遺余玉筆格一枚狀如漿水瑪瑙而非玉也因扣<lb/>
之謂玉出嘉陵按司馬相如上林賦曰蜀石黄碝張揖<lb/>
曰蜀石次玉者也嘉陵之玉蓋出於此<lb/>
<pb n="KR3j0041_WYG_004-13a"/>
　　東蘠<lb/>
司馬長卿子虚賦曰東蘠雕胡張揖曰東蘠實可食蓋<lb/>
不明言何物也按魏書曰烏桓地宜東蘠注曰東蘠似<lb/>
蓬草實如葵子十月熟也廣志曰東蘠色青黑粒如葵<lb/>
子幽涼并皆有之西河語曰貸我東蘠償我田粱揖豈<lb/>
不知出此<lb/>
　　甘脆<lb/>
似孫昔奉祝攅陵得牙盤食有所謂薄餌狀如薄脆而<lb/>
<pb n="KR3j0041_WYG_004-13b"/>
甘脆特甚後閲范汪祠制曰孟夏祭有甘脆又盧諶祭<lb/>
法四時祠用安乾特束晳餅賦曰安乾粔籹之倫當是<lb/>
此類也<lb/>
　　筮雨<lb/>
沛獻王善京氏易永平五年京師少雨上饗雲臺自作<lb/>
卦以易林占之其疏曰蟻封穴戸大雨将至上以問輔<lb/>
輔上書曰蹇艮下坎上艮為山坎為水山出雲為雨蟻<lb/>
穴居知雨雨将至故蟻為興<hi>東觀漢記</hi>荆州旱筮遇坎之比<lb/>
<pb n="KR3j0041_WYG_004-14a"/>
坎者水也子爻為世今夜二更其有甘雨<hi>金樓子</hi>鄧艾當<lb/>
伐蜀夢坐山上而有流水以問殄虜将軍袁紹紹曰易<lb/>
卦山上有水曰蹇蹇繇曰蹇利西南不利東北往必克<lb/>
蜀殆不還乎艾不樂<hi>魏志</hi>
　　䑛痔<lb/>
莊子曰秦王有病召醫䑛痔者得車五乘也韓子曰醫<lb/>
善吮人腸含人血非有肌骨之親也利之所加也宋景<lb/>
文公詩誰言舐痔非長策却得君王五乗車蓋有所譏<lb/>
<pb n="KR3j0041_WYG_004-14b"/>
也<lb/>
　　<graphic n="KR2881" url="https://raw.githubusercontent.com/kanripo/KR-Gaiji/master/images/KR2881.png" mimeType="image/png"/>
服䖍通俗文曰煮米為<graphic n="KR2881" url="https://raw.githubusercontent.com/kanripo/KR-Gaiji/master/images/KR2881.png" mimeType="image/png"/>
                    <hi>所㦸切</hi>食經曰作糄法近水則<lb/>
澁江西有所謂米纜豈此類也<lb/>
　　鳥禦火<lb/>
翠山有鳥名鸓<hi>音壘</hi>狀如鵲色赤黒兩首四足可禦火小<lb/>
華山有鳥名鷩可以禦火将遇之山有鳥名鴟狀如翟<lb/>
而赤喙可以禦火縁光山囂<hi>一作嚚</hi>水出焉有鰼鰼之魚<lb/>
<pb n="KR3j0041_WYG_004-15a"/>
其狀如鵲可以禦火崑崙山有木狀如棠而黄花赤實<lb/>
其味如李其核名沙棠可以禦水食之不溺<hi>山海經</hi>詩安<lb/>
得沙棠木刳以為舟船<lb/>
　　茶<lb/>
神農食經曰茶茗久服令人有悦志華佗食論曰茶久<lb/>
食益意思壺居士食志曰苦茶乆食羽化陶𢎞景新録<lb/>
曰茶茗輕身換骨桐君録曰茗有真香煎飲令人不眠<lb/>
以上所論皆嚴簡極品藻實録之妙非區區茶經茶録形<lb/>
<pb n="KR3j0041_WYG_004-15b"/>
容所及爾雅曰早採者為茶晩採者為茗魏王花木志<lb/>
曰老葉謂之茒當是荈字細葉謂之茗陸羽茶經一曰<lb/>
茶二曰檟三曰蔎四曰茗五曰荈<hi>周公云檟苦茶蜀西南謂茶曰蔎郭𢎞農</hi>
<hi>云早取為茶晩收為茗一曰荈蔎荈尺兗切蔎音設</hi>晉杜育有荈賦曰調神和内<lb/>
倦解疾愈此八字亦佳左思嬌女詩心為茶荈劇吹嘘<lb/>
對鼎䥶<hi>一作烹</hi>此詩竒古劇字晉人最好用所謂劇談劇<lb/>
棋也<lb/>
　　番虜矜茶<lb/>
<pb n="KR3j0041_WYG_004-16a"/>
常魯使西番烹茶帳中番人問曰何為者魯曰滌煩療<lb/>
濁所謂茶也番人曰我此亦有取以出指曰此壽州者<lb/>
此顧渚者此蘄門者在唐時已為如此<lb/>
　　諺<hi>此只采古諺耳人有言曰及語曰皆不録説文曰俗言曰諺</hi>
諺曰人莫知其子之惡莫知其苖之碩<hi>大學</hi>吾王不遊吾<lb/>
何以休<hi>孟子</hi>山有木工則度之賔有禮主則擇之<hi>左傳</hi>髙下<lb/>
在心川澤納汙山藪藏疾瑾瑜匿瑕<hi>左傳</hi>唯食忘憂<hi>左傳魏子</hi>
衆心成城衆口鑠金<hi>國語冷州鳩</hi>寧為鷄口無為牛後<hi>史記</hi>桃<lb/>
<pb n="KR3j0041_WYG_004-16b"/>
李不言下自成蹊<hi>史記</hi>千金之子不死於市<hi>史記</hi>力則任鄙<lb/>
智則樗里<hi>史記</hi>家累千金坐不垂堂<hi>史記</hi>得黄金千斤不如<lb/>
季布一諾<hi>漢書</hi>貂不足狗尾續<hi>晉書趙王倫傳</hi>死諸葛走生仲達<lb/>
<hi>漢晉春秋</hi>救寒無若重裘止謗莫若自修<hi>梁祚魏國紀王㫤</hi>解結理<lb/>
煩我國陸君<hi>張勃吳録陸稠</hi>難可狎李鱗甲<hi>江表傳李藝</hi>得黄金一<lb/>
笥不如為桞伯騫所識<hi>江表傳桞琮</hi>生有知人之明死有貴<lb/>
神之靈<hi>三輔决録游殷</hi>人寧負人千石之粟不願負人猴頭羹<lb/>
<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>
                    <hi>臨海異物志安家夷皆好噉猴頭羹</hi>察知淵魚者不祥智料隱逸者有<lb/>
<pb n="KR3j0041_WYG_004-17a"/>
殃<hi>列子</hi>田父可坐殺晨出夜入自以性之恒啜菽茹藿自<lb/>
以味之<hi>列子</hi>堯舜千鍾孔子百觚<hi>一作瓢</hi>子路嗑嗑尚飲百<lb/>
榼<hi>孔叢子</hi>長袖善舞多錢善賈<hi>韓子</hi>鳥竆則噣牛竆則<graphic n="KR2053" url="https://raw.githubusercontent.com/kanripo/KR-Gaiji/master/images/KR2053.png" mimeType="image/png"/>人<lb/>
竆則詐<hi>淮南子</hi>不聰不明不能為王不啞不聾不能為公<lb/>
<hi>慎子</hi>人聞長安樂則出門而西向笑知肉味美則對屠門<lb/>
而大嚼<hi>桓譚新論</hi>投䑕忌器<hi>賈誼新書</hi>侏儒見一節而長短可知<lb/>
<hi>桓譚新論</hi>魯班雖巧不能為乞丐者顔<hi>王朗貧窶語</hi>失晨之雞思<lb/>
哺更鳴<hi>魏武遺令</hi>
<pb n="KR3j0041_WYG_004-17b"/>
　　鑒古物<lb/>
張安世給事尚書上幸河東亡書三篋詔問莫能知唯<lb/>
安世識之具作其事後求得書以相校無所遺失上竒<lb/>
其才擢尚書令　晉太康中汲郡人發魏王冢得古文<lb/>
竹書武帝付秘書詳校時束晳任著作郎得竹書隨義<lb/>
注解皆有識證　周平蜀還得樂器皆莫之識太常少<lb/>
卿斛斯澂<hi>直陵切</hi>見之曰此錞于也人弗之信澂遂依干<lb/>
寳周禮注以芒莖捋之其聲極振衆乃歎服澂取以合<lb/>
<pb n="KR3j0041_WYG_004-18a"/>
樂焉<hi>三國典畧</hi>　陸澄字彦淵為博士竟陵王子良得古器<lb/>
小口方腹底平可容七八勝<hi>一作升</hi>以問澄澄曰此名服<lb/>
<hi>一作復</hi>匿單于與蘇武子良又視器底有字髣髴可識如<lb/>
澄説　襄陽有盗發古冢相傳是楚王冢獲竹簡書青<lb/>
絲編簡廣數分長二尺皮節如新盗以把火照書後人<lb/>
又得十餘簡以示撫軍王僧虔云是科斗書考工記周<lb/>
官所闕<hi>蕭子顯齊書</hi>　張永嘗開𤣥武湖遇古冢冢上得一<lb/>
銅斗有柄文帝以訪朝士何承天曰此亡新威斗三公<lb/>
<pb n="KR3j0041_WYG_004-18b"/>
亡皆賜之一在冢内時三公在江左者唯甄邯為大司<lb/>
徒必邯之墓俄而又啟冢内更得一斗復有一石銘曰<lb/>
大司徒甄邯之墓　江北有發古冢獲石銘曰青州世<lb/>
子東海女郎無能識者河東賈潤字希鏡見云此司馬<lb/>
越女嫁為茍晞子婦驗之果然　後漢廣平王弟掘得<lb/>
古玉印勅詔祖瑩辨之瑩云此是于闐國王太康中獻<lb/>
乃以墨塗字觀之果如瑩言時人稱為博物　梁劉顯<lb/>
字嗣芳沛國人任昉嘗得一篇缺簡書文字零落歴示<lb/>
<pb n="KR3j0041_WYG_004-19a"/>
諸人莫能識者顯云是古文尚書無逸篇昉驗周書果<lb/>
如其言時魏人獻古器有隱起字無能識者顯按文讀<lb/>
之無有滯礙考校年月一字不差髙祖甚嘉焉　潤州<lb/>
得玉磬十二以獻張率更叩其一曰是晉某嵗所造是<lb/>
嵗閏法月數今闕其一宜於黄鍾東九尺掘必得詔求<lb/>
之如其言又有人於古墓中得銅物似琵琶而身正圓<lb/>
元行冲云此阮咸所造<hi>國朝傳記</hi>
　　詩卜筮<lb/>
<pb n="KR3j0041_WYG_004-19b"/>
卜云其吉終然允臧<hi>定之方中</hi>爾卜爾筮體無咎言<hi>氓/</hi>君<hi>一作</hi>
<hi>民</hi>曰卜爾萬壽無疆<hi>天/保</hi>卜筮偕止㑹言近止<hi>杕土</hi>我龜既<lb/>
厭不我告猷<hi>小旻</hi>爰始爰謀爰契我龜<hi>緜</hi>考卜維王宅是鎬<lb/>
京維龜正之武王成之<hi>文王有聲</hi>握粟出卜自何能穀<hi>小宛</hi>
<hi>緜之詩曰爰始爰謀爰契我龜毛鄭皆以契為開非也契者合也古者卜人令龜已遂預取吉兆以墨畫其上</hi>
<hi>然後灼之灼文適順其墨是為食墨食墨者吉其兆不應墨則云不食不食則龜不從也洛誥曰我卜河朔黎</hi>
<hi>水我卜澗水東瀍水西惟洛食是龜所食者畫洛之兆而河朔黎水之兆不食也古公亶父之改居經始而謀</hi>
<hi>度之未敢以為可居也以墨令龜而兆與墨同故曰契言人謀與龜相合也故曰爰始爰謀爰契我龜</hi>
<pb n="KR3j0041_WYG_004-20a"/>
　　書卜筮<lb/>
龜筮恊從卜不習吉<hi>禹謨</hi>龜從筮從<hi>洪範</hi>乃卜三龜一習吉<lb/>
<hi>金縢</hi>遺我大寳龜朕卜并吉<hi>大/誥</hi>伻來以圖及獻卜<hi>洛誥</hi>
　　春秋卜筮<lb/>
楚伐鄖<hi>一作鄭</hi>莫敖曰請卜之鬭亷曰卜以决疑不疑何<lb/>
卜遂敗鄖<hi>一作鄭</hi>師　晉獻公欲以驪姬為夫人卜之不<lb/>
吉筮之吉卜人曰筮短龜長不如從長　狐偃言于晉<lb/>
侯曰求諸侯莫如勤王使偃卜之遇黄帝戰于阪泉之<lb/>
<pb n="KR3j0041_WYG_004-20b"/>
兆　梁嬴孕過期卜招父與其子卜之其子曰将生一<lb/>
男一女招曰然　衞遷於帝丘卜曰三百年　邾文公<lb/>
卜遷於繹史曰利於君不利於民　齊侯戒師期而有<lb/>
疾惠伯令龜卜楚丘占之龜卜有咎公薨　楚子圍鄭<lb/>
鄭人卜行成不吉卜臨於大宫且巷出車吉　鄭皇耳<lb/>
帥師侵衞孫文子卜追之獻兆於定姜　晉侯還及著<lb/>
雍疾卜桑林見　鄭石<graphic n="KR4073" url="https://raw.githubusercontent.com/kanripo/KR-Gaiji/master/images/KR4073.png" mimeType="image/png"/>言於子嚢曰先王卜征五年<lb/>
而嵗習其祥　盧蒲癸王何卜攻慶氏示子之兆子之<lb/>
<pb n="KR3j0041_WYG_004-21a"/>
曰克　楚人執吳蹶由欲以釁鼓王使問焉曰汝卜來<lb/>
吉乎對曰吉　公卜使王黑以靈姑鈈率吉請㫁三尺<lb/>
焉而用之　楚召觀從王曰唯爾所欲對曰臣之先佐<lb/>
開卜乃使為尹卜靈王卜曰余尚得天下不吉　吳伐<lb/>
楚陽匈為令尹卜戰不吉　臧昭伯如晉臧㑹竊其寳<lb/>
龜僂句以卜為信與僣僣吉　衞侯将如五氏卜過之<lb/>
龜焦　楚子在城父将救陳卜戰不吉卜退不吉王曰<lb/>
然則死也卒於城父　楚昭王有疾卜曰河為祟　趙<lb/>
<pb n="KR3j0041_WYG_004-21b"/>
鞅卜救鄭遇水適火史趙史墨史龜曰是謂沈陽可以<lb/>
興兵　六經中無有不言龜筮者其用大矣記曰昔者<lb/>
聖人建隂陽天地之情立為易易抱龜南面天子卷冕<lb/>
北面雖有明知之心必進斷其志焉示不敢專以尊天<lb/>
也又曰昔三代明王皆事天地之神明無非卜筮卜筮<lb/>
不相襲夫天子立國大事必卜而況諸侯乎而況卿大<lb/>
夫乎去古既逺專門寖廢厯算醫卜之流往往無所著<lb/>
見嗚呼<lb/>
<pb n="KR3j0041_WYG_004-22a"/>
　　漢官<lb/>
隨筆載漢有行寃獄使者<hi>張敞殺絮舜</hi>美俗使者<hi>何並代嚴翊</hi>河<lb/>
隄使者<hi>王延世塞决河</hi>直指使者<hi>暴勝之</hi>皆不書於百官表因事<lb/>
乃見者按漢史又有監北軍使者<hi>武帝</hi>都水使者<hi>武帝</hi>稻田<lb/>
使者<hi>昭帝</hi>勸田使者<hi>元帝教民趨時急/務出汜勝之書</hi>䕶羗使者<hi>成帝</hi>併録<lb/>
之<lb/>
　　壓角<lb/>
唐兩省官上事皆宰相親送之上事官設床几面南判<lb/>
<pb n="KR3j0041_WYG_004-22b"/>
案三道宰相别施一床坐於西隅謂之壓角不知何義<lb/>
亦不知所從起按唐裴坦傳令狐綯薦坦為知制誥裴<lb/>
休持不可不能奪故事舎人初詣省視事四丞相送之<lb/>
施一榻堂上壓角而坐坦見休重愧謝休咈然曰此令<lb/>
狐丞相之舉休何力顧左右索肩輿出宋次道乃云舎<lb/>
人上事必設紫褥於廷面北拜㕔角閣長立褥之東北<lb/>
隅謂之壓角宋莒公作掖垣叢誌亦不解其事未知何<lb/>
者為是又唐國子祭酒李涪刋誤曰兩省官上事日宰<lb/>
<pb n="KR3j0041_WYG_004-23a"/>
相臨焉上事者設床几面南而坐判案三道宰相别施<lb/>
一牀連上事官南坐于西隅謂之壓角自常侍而下以<lb/>
南為上差互相承實乖禮敬何不為丞相設位於衆官<lb/>
之南常侍諫議給事舎人循次而坐於丞相之下尊卑<lb/>
有序足以為儀由此觀之不獨中書舎人凢兩省官禮<lb/>
上宰相皆壓角也至五代馮道為宰相判狀尾罷之應<lb/>
自此閣長立東北隅猶謂之壓角如宋次道所記也又<lb/>
五代㑹要曰晉天福五年三月勑中書門下五品以上<lb/>
<pb n="KR3j0041_WYG_004-23b"/>
於兩省上事宰相壓角之禮宜廢此禮今不復存惟中<lb/>
書舎人上事日設氊褥於庭下北向再拜閣老一人别<lb/>
設褥位立于東北隅候上事官拜畢則相與揖而升階<lb/>
亦謂之壓角蓋有餘風也吳正憲詩壓角舊儀煩閣老<lb/>
濡毫逋債費公移宋次道詩聖世建官追茂制唐家壓<lb/>
角失前規<lb/>
　<lb/>
　緯略卷四<lb/>
</p>
<p>
</p>
  </div>
</body>
</text>
</TEI>
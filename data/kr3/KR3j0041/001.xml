<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>緯略卷一</head>
    <p>
<pb n="KR3j0041_WYG_001-1a"/>
欽定四庫全書<lb/>
　緯略卷一　　　　　　　宋　髙似孫　撰<lb/>
　似孫既輯經略史略子略集略又輯騷略事有逸者<lb/>
　𤨏者爲緯略蓋與諸略相爲經緯不以彚分者可續<lb/>
　也<lb/>
　　漢唐詔<lb/>
西漢詔令四百有一自唐虞夏商周上下千數百載爲<lb/>
書五十八篇又自五十八篇而後起衰周至五代千數<lb/>
<pb n="KR3j0041_WYG_001-1b"/>
百載間詔令温醇簡盡有三代遺法唯西漢耳其進退<lb/>
羙惡不以溢言没其實其申飭訓戒皆至誠明白節緩<lb/>
而思深至叢脞大壊之餘其施置雖已不合古道當人<lb/>
心然猶陳義懇到雍容而不迫此其一代之文流風未<lb/>
冺爲不可及王通嘗以續典謨訓誥誓命之文書雖不<lb/>
傳漢詔皆可考也唐開元中陳正卿纂漢至唐十二代<lb/>
詔策章疏歌頌符檄議論謂之續尚書雖襲河汾之意<lb/>
然其書雜矣宋景文筆記曰文有属對平側用事供公<lb/>
<pb n="KR3j0041_WYG_001-2a"/>
家一時宣讀施行似徤快然不可施于史傳余修唐書<lb/>
未嘗以唐人一詔一令載於傳者惟拾對偶之文近髙<lb/>
古者乃可著于篇大抵史近古對偶宜今以對偶之文<lb/>
入史如粉黛飾壯士笙匏佐鼙皷非所施也今觀唐史<lb/>
蓋無一詔如文景武宣之世吁難哉<lb/>
　　暍<lb/>
史記曰夏禹扇暍按淮南子曰文王塟死骸而九夷順<lb/>
武王䕃暍人于樹下而天下懷越王决獄不當援刀自<lb/>
<pb n="KR3j0041_WYG_001-2b"/>
割而戰士畢死感於恩也此但言䕃暍不言扇暍也京<lb/>
房易飛候曰有雲如大車蓋十餘此陽沴之氣必有暑<lb/>
暍抱朴子曰指氷室不能起暍死之熱望炎冶不能止<lb/>
噤凍之寒暍者暑沴也<lb/>
　　少女風<lb/>
劉孝威雨詩電舒長男氣枝揺少女風管輅别傳曰輅過<lb/>
清河太守時天旱輅曰今夕當雨時樹中已有少女㣲風<lb/>
又有隂鳥和鳴又少男風起衆鳥亂翔其應至矣湏㬰風<lb/>
<pb n="KR3j0041_WYG_001-3a"/>
雲興𤣥氣四合大雨注傾易曰艮三索而得男故謂之<lb/>
少男兌三索而得女故謂之少女又曰兊為少女<lb/>
　　欸乃<lb/>
桞子厚漁翁詩欸乃一聲山水緑欸音襖乃音靄唐劉<lb/>
言史瀟湘詩夷女采山蕉緝紗浸江水野花滿髻粧色<lb/>
新閒謌曖廼深峽裡曖廼知從何處生當時泣舜斷腸<lb/>
聲言史之詩則又以欸乃為泣舜之餘聲夷女皆能之<lb/>
不必為漁父棹船相應聲也二字音雖同而字則異以<lb/>
<pb n="KR3j0041_WYG_001-3b"/>
欵為曖以乃為迺元結系樂府欸乃曲曰誰能聽欸乃<lb/>
欵乃感人情不恨湘波深不怨湘水清所嗟豈敢道空<lb/>
羡江月明昔聞扣斷舟引釣歌此聲始歌悲風起歌竟<lb/>
愁雲生遺曲今何在逸為漁父行次山又有欸乃歌五<lb/>
章章四句其序曰大厯丁未中漫叟以軍事詣都使還<lb/>
州逢春水舟行不進作欸乃五曲舟子唱之蓋取適于<lb/>
道路耳其中一章曰千里楓林烟雨深無朝無暮有猿<lb/>
吟停橈静聽曲中意好是雲山韶濩音審其末章亦是<lb/>
<pb n="KR3j0041_WYG_001-4a"/>
泣舜之意也<lb/>
　　蚊民<lb/>
東方朔蚊賦曰長喙細身晝伏夜存<hi>存一作伸</hi>其屬惡烟爲<lb/>
掌所捫臣朔愚戇名之曰民崔豹古今注曰河内有人<lb/>
嘗見人馬滿地如黍米大取火燒皆作蚊蚋飛去因號<lb/>
蚊蚋爲黍民潘子真詩話載紫姑神蚊賦曰其來繽繽<lb/>
紛紛如烟如雲嘗聞之秦謂之蚋楚謂之民用東方朔<lb/>
賦中字也<lb/>
<pb n="KR3j0041_WYG_001-4b"/>
　　賦體<lb/>
梁武帝賦體曰草廻風以照春木承雲以含化芳競飛<lb/>
於陽和花爭開于日夜樂萬類之得所豈此心之云舎<lb/>
欣分竹其厲精慙戎車之屢駕　梁任昉賦體曰俶征侣<lb/>
兮艤行舟奉君命兮不俟駕属軒軌之易循值堯民之<lb/>
可化慙孺雉之聲朝惡鰥魚之在夜奉玉簡之陸離侍<lb/>
金罍之云舎　梁王僧孺賦體曰雜㳫兮翠旌容與兮<lb/>
龍駕新桐兮始華乳雀兮初化思治兮終朝求人兮永<lb/>
<pb n="KR3j0041_WYG_001-5a"/>
夜竟大德之未詶何飛光之徒舎　陸倕賦體曰奉欽<lb/>
明之睿后沐隆平乎𤣥化參振鷺之充庭侍長徒之曾<lb/>
舎冀無恨於終南豫告成於芝駕雖就列而陳力終胡<lb/>
顔于長夜六朝人好作賦體今録數家于此<lb/>
　　食雪<lb/>
單于幽蘇武置大窖中絶不與飲食雨大雪武卧齧雪<lb/>
與氊毛并咽之段熲破羗羗復㓂張掖熲下馬大戰力<lb/>
盡羗亦引退且行晝夜食雪四十日<hi>漢紀</hi>陳删詩食雪天<lb/>
<pb n="KR3j0041_WYG_001-5b"/>
山近思歸海路長王維詩路繞天山雪家臨海樹秋温<lb/>
庭筠詩紅淚文姬洛水春白頭蘇武天山雪三詩皆用<lb/>
蘇武事而庭筠末句甚竒<lb/>
　　旁午<lb/>
儀禮曰度尺而午注曰一縱一横曰午漢書霍光傳曰<lb/>
使者旁午師古曰一縱一横爲午猶言交横也盖用此<lb/>
劉向傳曰螽螟<graphic n="KR1123" url="https://raw.githubusercontent.com/kanripo/KR-Gaiji/master/images/KR1123.png" mimeType="image/png"/>午如淳曰<graphic n="KR1123" url="https://raw.githubusercontent.com/kanripo/KR-Gaiji/master/images/KR1123.png" mimeType="image/png"/>午猶言雜沓也<lb/>
　　洗玉池銘<lb/>
<pb n="KR3j0041_WYG_001-6a"/>
東坡爲龍眠李伯時作洗玉池銘曰世忽不踐以用爲<lb/>
急秦漢以還龜玉道熄六器僅存五瑞莫輯趙璧婦玩<lb/>
<hi>一作完</hi>魯璜盗竊䑕亂鄭璞鵲抵晋棘維伯時父吊古啜<lb/>
泣道逢玉人解驂推食劒璏□珌錯落其室晩獲拱寳<lb/>
遂空四壁哀此命世久就淪蟄時節沐浴以幸斯石孰<lb/>
推是心施及王國如伯時父琅然環玦援手之勞終睨<lb/>
莫拾得䘮在我匪玉欣戚仲和父銘之維以咏德按伯<lb/>
時石刻序䟦曰元祐八年伯時仕京師居紅橋子弟得<lb/>
<pb n="KR3j0041_WYG_001-6b"/>
陳峽州<hi>峽州名彦黙字子真</hi>馬臺石愛而致之齋中一日東坡過<lb/>
而謂曰㫁石爲沼當以所藏玉時出而浴之且刻其形<lb/>
於四旁予爲子銘其脣而號曰洗玉池而所謂玉者凢<lb/>
一十六䨇琥璩三鹿盧帶鈎琫珌璊瑑杯水蒼佩螳螂<lb/>
鉤佩柄珈瑱拱璧是也伯時既下世池亦湮晦徽宗嘗<lb/>
即其家訪之得於積壤中其子碩以蘇文有禁磨去銘<lb/>
文以授使者於是置宣和殿十六玉唯鹿盧環從塟龍<lb/>
眠餘者咸歸内府矣伯時序䟦世不多見庸載于此<lb/>
<pb n="KR3j0041_WYG_001-7a"/>
　　寧馨<lb/>
唐張謂詩家無阿堵物門有寧馨兒以寧爲去聲劉夢<lb/>
得贈日本僧智藏詩爲問中華學道者幾人雄猛得寧<lb/>
馨以寧爲平聲蓋王衍傳曰何物老嫗生寧馨兒山濤<lb/>
叱王衍語也又南史曰宋王太后疾篤使喚廢帝帝曰<lb/>
病人間多鬼那可往太后怒謂侍者取刀來剖我腹那<lb/>
得生寧馨兒所謂寧馨者晉宋間人語耳今呉人語音<lb/>
尚用寧馨字爲問猶言若何也東坡詩六朝文物餘丘<lb/>
<pb n="KR3j0041_WYG_001-7b"/>
壠空使英雄咲寧馨張謂詩東坡詩用寧馨爲是<lb/>
　　遺母鮓<lb/>
世説曰陶侃作魚吏以坩鮓餉母母返書責侃曰汝爲<lb/>
吏以物見餉非唯不能益吾反以增吾憂按列女傳孟<lb/>
宗爲監魚司馬罷職還道作兩噐鮓以奉母母曰吾老<lb/>
爲母嘗言唯飲彼水何吾言之不從也乃還鮓於宗宗<lb/>
扶伏遂沉於江二事相類有如此者魚吏爲監魚字佳<lb/>
謝𤣥與妹書曰昨出釣獲魚以爲三坩鮓今奉送亦用<lb/>
<pb n="KR3j0041_WYG_001-8a"/>
坩字説文曰鮓藏魚也藏魚二字更佳<hi>坩音龕纂文曰大坩為坊東宫</hi>
<hi>舊事曰白坩五枚</hi>
　　貝經<lb/>
師曠有禽經浮丘公有鶴經雖相畜亦有牛經馬經狗<lb/>
經下至蟲魚有龜經魚經朱仲所傳貝經恠竒今録于<lb/>
此仲受經於琴髙嚴助爲會稽太守仲遺助以徑尺之<lb/>
貝并致此文曰黄帝唐堯夏禹三代之貞瑞靈竒之秘<lb/>
寳其有次此者貝盈尺狀如赤電黑雲謂之紫貝素質<lb/>
<pb n="KR3j0041_WYG_001-8b"/>
紅黑謂之朱貝青地緑文謂之綬貝黑文黄畫謂之霞<lb/>
貝紫愈疾朱明目綬消氣瘴霞伏蛆蟲雖不能延齡增<lb/>
壽其禦害一也復有下此者鷹啄蟬脊以逐濕去水無<lb/>
竒功貝大者如輪文王得大秦貝徑半尋穆王得其殻<lb/>
懸於昭觀秦穆公以遺燕鼂可以明目遠察宜玉宜金<lb/>
南海貝如珠如礫或白駮其性寒其味甘止水毒浮<hi>一作</hi>
<hi>伏</hi>貝使人寡欲無以近婦人黑白各半是也濯貝使人<lb/>
善驚無以親童子黄脣㸃齒有赤駮是也雖貝使病瘧<lb/>
<pb n="KR3j0041_WYG_001-9a"/>
黑鼻無皮是也䂃<hi>一作瞬</hi>貝使胎消勿以示孕婦赤帶通<lb/>
脊是也慧貝使人善忘勿以近人赤熾肉殻赤絡是也<lb/>
醟貝使童子愚女人滛有青脣赤鼻是也碧貝使童子<lb/>
盗脊上有縷句脣是也雨則重霽則輕委貝使人志强<lb/>
夜行書伏迷鬼狼豹百獸赤中圓是也雨則輕霽則重<lb/>
　　布㠶無恙<lb/>
顧愷之爲殷仲堪參軍嘗因假還以布㠶借之至破冡<lb/>
遭風大敗愷之與仲堪牋曰地名破冡真破冡而出行<lb/>
<pb n="KR3j0041_WYG_001-9b"/>
人安穩布㠶無恙楚辭九辨曰還及君之無恙此言及<lb/>
君之無憂耳爾雅曰恙憂也漢元帝詔貢禹曰今生有<lb/>
恙何至不已乃上䟽乞骸骨此言病何憂不差而乞骸<lb/>
骨豈如被䖝食心邪凢言無恙謂無憂耳戰國策曰趙<lb/>
威后問使者曰嵗亦無恙耶民亦無恙耶説苑曰魏文<lb/>
侯語倉唐曰擊無恙乎又曰子之君無恙乎聘禮亦曰<lb/>
公問君實對公再拜鄭注曰拜其無恙蘇氏演義曰時<lb/>
人以無憂疾謂之無恙神異經曰北方大荒中有獸食<lb/>
<pb n="KR3j0041_WYG_001-10a"/>
人咋人則病罹人則疾名之曰㺊㺊恙也常近人村落<lb/>
入人屋室皆患之黄帝殺之由是北方人得無憂疾謂<lb/>
之無恙應劭風俗通曰上古之時草居露宿恙噬人䖝<lb/>
也善食人心大患苦之凢相問云無恙<lb/>
　　五星聚<hi>四星聚附</hi>
殷紂之時五星聚房房者蒼神之精周據之而興<hi>周興於房</hi>
<hi>宿分星變蒼得天下之祥春秋元命苞</hi>髙祖元年十月五星聚于東井以<lb/>
厯推之從嵗星也<hi>李竒曰嵗星得其正度其四星北行故曰從也孟康曰嵗星先至為主漢</hi>
<pb n="KR3j0041_WYG_001-10b"/>
<hi>天文志崔浩考古今厯云五星以前三月聚東井按晋天文志東井三十三度分野最濶以乾曜度論之一度</hi>
<hi>二千九百餘里則東井之分合十萬里石氏星經曰是年嵗星在東井五星皆從故為有天下之象然以左氏</hi>
<hi>嵗星合之又復不然蓋左氏論其常也</hi>
五星旋于冀方而魏有天下<hi>魚豢典略</hi>元帝登祚是嵗鎮太<lb/>
白星等聚于牛女之間<hi>晋陽秋</hi>
皇朝太宗即位五星在奎居兖州地分太宗時爲晉王<lb/>
領兗海<hi>漢史岑出師頌曰五曜宵暎素靈夜嘆晋傅𤣥髙祖像賛曰五星恊象神母告徵</hi>
　　乾鵲<lb/>
<pb n="KR3j0041_WYG_001-11a"/>
詩人以乾鵲對濕螢唯王荆公以爲䖍字音見於鵲之<lb/>
彊彊易綂卦曰鵲者陽鳥先物而動先事而應淮南子<lb/>
曰乾鵲知來而不知往此修短之分也<lb/>
　　悼騷愍騷<lb/>
後漢班彪悼離騷曰夫華植之有零茂故隂陽之度也<lb/>
聖哲之有窮達亦命之故也惟達人之進止得時行以<lb/>
遂伸否則詘而尺蠖體龍蛇以幽潜　晉摯虞愍騷曰<lb/>
蓋明哲之處身固度時以進退泰則攄志於宇宙否則<lb/>
<pb n="KR3j0041_WYG_001-11b"/>
澄神於幽昧摛之莫究其外函之㒺識其内順隂陽以<lb/>
潜躍豈凝滯乎一槩　漢賈誼吊屈原文曰鸞鳳伏竄<lb/>
兮鴟梟翺翔謂隨夷溷兮謂跖蹻亷莫耶爲鈍兮鉛<lb/>
刀爲銛騰駕罷牛驂蹇驢驥垂兩耳服鹽車所貴聖人<lb/>
之神德遠濁世而自藏使麒麟可係而覊豈云異夫犬<lb/>
羊　後漢蔡邕吊屈原文曰鸋鴂軒翥鸞鳳挫翮啄<hi>一作</hi>
<hi>琢</hi>碎琬琰寳其瓴甋皇車奔而失轄執轡忽而不顧卒<lb/>
壊覆而不振顧抱石其何補　宋謝延之祭屈原文曰<lb/>
<pb n="KR3j0041_WYG_001-12a"/>
蘭薰而摧玉貞則折物忌堅芳人諱明潔曰若先生逢<lb/>
辰之闕三公吊屈原之辭筆力皆髙併録于此<lb/>
　　蓍<lb/>
梁范筠咏蓍詩曰數竒不可偶性直誰能紆禎蔡伏靈<lb/>
異祥雲降温腴　晉傅𤣥蓍賦曰邁衡德於青陽混百<lb/>
卉而萌生逮朱夏而修茂暨商秋而堅貞雖離霜而未<lb/>
彫與潜龜乎通靈於是原極以道形極以度以類萬物<lb/>
之情以通天下之故豈唯終始於事業乃參天而倚數<lb/>
<pb n="KR3j0041_WYG_001-12b"/>
洪範五行傳曰蓍之爲言耆也草木之壽知吉㓙者也<lb/>
此説甚竒<hi>夫揲蓍之法四十九蓍聚之則一而四十九隱于一中散之則四十九而一隱于四十九</hi>
<hi>中一者道也謂之無則一在謂之有則不可取焉四十九者用也静則歸于一動則唯覩其用一在其間而不</hi>
<hi>可取此所謂大衍之數五十其用四十有九也</hi>
　　碧芙蓉頌<lb/>
顔延之碧芙蓉頌曰澤芝芳豔擅竒水属練氣紅荷比<lb/>
符縹玉擢麗滄池飛暎雲屋實紀仙方名書靈躅水属<lb/>
二字全未見人用齊王融謝紫鮓啟曰東越水羞實罄<lb/>
<pb n="KR3j0041_WYG_001-13a"/>
乘時之美南荆任土方揖鮓魚之味劉孝威謝藕啟曰<lb/>
凢厥水羞莫敢相輩水羞二字亦新<lb/>
　　招隱詩<lb/>
晉張華招隱詩曰隱士托山林遁世以保真連惠亮未<lb/>
遇雄才屈不伸又詩栖遲四野外陸沉背當時循名奄<lb/>
不著藏噐待無期羲和策六龍弭節越崦嵫盛年俛仰<lb/>
過忽若振輕絲　晉張載招隱詩出處雖殊途居然有<lb/>
輕易山林有悔<graphic n="KR2719" url="https://raw.githubusercontent.com/kanripo/KR-Gaiji/master/images/KR2719.png" mimeType="image/png"/>人間實多累鵷雛翔窮㝠蒲且不能<lb/>
<pb n="KR3j0041_WYG_001-13b"/>
視鶴鷺遵臯渚數爲矰所繫隱顯雖在心彼我共一地<lb/>
不見巫山火芝艾豈相離去來捐時俗超然辭世僞得<lb/>
意在丘中安事愚與智　晉張恊招隱詩結宇窮嵐曲<lb/>
耦耕幽藪隂荒庭寂以閒山岫峭且深凄風起東谷有<lb/>
渰興南岑雖無箕畢期膚寸自成霖澤雉登壟雊寒猿<lb/>
擁條吟谿壑無人迹荒楚鬱蕭森投竿修岸垂時聞樵<lb/>
采音重棋可擬志回淵可比心養真尚無爲道勝貴陸<lb/>
沉遊思竹素園寄辭翰墨林　晉閭丘冲招隱詩大道<lb/>
<pb n="KR3j0041_WYG_001-14a"/>
曠且夷蹊路安足尋經世有險易隱顯自存心嗟哉巖<lb/>
岫士歸來從所欽右晉人招隱詩四家今録于此梁昭<lb/>
明所采招隠唯左太冲陸士衡王康琚耳<lb/>
　　箕子名<lb/>
司馬彪莊子注曰箕子名胥餘書傳所不載<lb/>
　　楚辭<lb/>
楚辭註楚有先王之廟及公卿祠堂圖畫天地山川䘥<lb/>
靈奇偉及古賢聖怪物行事屈原周流罷倦休息其下仰見<lb/>
<pb n="KR3j0041_WYG_001-14b"/>
圖畫因書其壁呵而問之以洩憤懣舒寫愁思讀此則<lb/>
九歌之意全本于此圖畫鬼神之間猶足以洩憤懣冩<lb/>
愁思况其餘乎今觀屈宋騷辭所以激切頓挫有人所<lb/>
不可爲者蓋皆發於天如羗誶蹇紛侘傺些只者楚語<lb/>
也沅湘江澧修門夏首者楚地也蘭茝荃葯蕙若蘋蘅<lb/>
者楚物也以其土風形於言辭故風雅比興一出於國<lb/>
風二雅之中不可及已嚴助薦買臣召見言楚辭帝甚<lb/>
説之宣帝修武帝故事徵能爲楚辭者九江被公等自<lb/>
<pb n="KR3j0041_WYG_001-15a"/>
漢以還文人詞客慕其<hi>一作摹擬</hi>軌躅摛華競秀而識其體<lb/>
要者亦寡爾後才士但襲其體追其韻言雜燕粤事兼<lb/>
夷夏亦謂之楚辭失其旨矣<lb/>
　　湘君<lb/>
山海經曰洞庭之山帝之二女居之郭璞疑二女者舜<lb/>
后不當降小水為其夫人因以二女為天帝之女又曰<lb/>
天帝之女處江為神即列仙傳所謂江妃二女也劉向<lb/>
列女傳曰帝堯之二女長曰娥皇次曰女英堯以妻舜<lb/>
<pb n="KR3j0041_WYG_001-15b"/>
於溈汭舜既為天子娥皇為后女英為妃舜死於蒼梧之<lb/>
野二妃死於江湘之間俗謂之湘君羅含湘中記曰舜二<lb/>
妃死為湘水神故曰湘妃韓愈黄陵廟碑曰秦博士對始<lb/>
皇帝云湘君者堯之二女舜妃者也劉向鄭康成亦皆以<lb/>
二妃為湘君而離騷九歌既有湘君又有湘夫人王逸以<lb/>
為湘君者自其水神而謂湘夫人乃二妃洪興祖曰堯之<lb/>
長女娥皇為正妃故曰君其二女女英自宜降曰夫人也<lb/>
故九歌謂娥皇為君女英為帝子如山海經凢言帝者皆<lb/>
<pb n="KR3j0041_WYG_001-16a"/>
為天帝如所謂帝之宻都帝之下都帝之平圃至言帝<lb/>
俊帝顓兼稱其號其以娥皇女英曰帝之二女者其稱<lb/>
謂審矣九歌所謂帝子者亦本山海經言之禮曰舜𦵏<lb/>
於蒼梧之野蓋三妃未之從也鄭康成注曰帝嚳立四<lb/>
妃象后妃四星其一明者為正妃餘三者為次妃帝堯<lb/>
因焉至舜不告而娶不立正妃但三妃而已謂之三夫<lb/>
人離騷所謌湘夫人舜妃也夏后氏增以三三而九合<lb/>
十二人春秋説曰天子娶十二即夏制也康成之論本<lb/>
<pb n="KR3j0041_WYG_001-16b"/>
取帝王世紀耳世紀曰長妃娥皇無子次妃女英生商<lb/>
均次妃癸比生二女宵明燭光是也乃知康成所注為<lb/>
有據依又按秦紀曰死而塟焉今王逸以為溺死非矣<lb/>
　　玉帶<lb/>
王荆公作謝玉帶表甚恨無玉帶事既上表有客<hi>失記姓名</hi>
曰何不用虹玉圍腰公惋悵良久虹玉圍腰四字出常<lb/>
衮謝賜玉帶表可謂竒事李賀詩曲沼芙蓉波腰圍白<lb/>
玉冷便不及常公四字薛逢詩帶文琱白玉符理篆黄<lb/>
<pb n="KR3j0041_WYG_001-17a"/>
金帶文二字亦佳如李賀又用金魚公子夾衫長宻装<lb/>
腰鞓割玉方玉方二字亦佳賀詩又云越衫羅袂迎春<lb/>
風玉刻麒麟腰帶紅王光庭詩玉碾盤龍帶金装鳳頸<lb/>
驄李郭詩玉鴈排方帶金鵝立仗衣此三詩當時侍衛<lb/>
供奉之人所服者然唐制三品以上皆服玉帶韓愈詩<lb/>
不知官髙卑玉帶懸金魚<lb/>
　　茂陵中書<lb/>
武帝遺詔以雜道書四十卷置棺中元康二年河東功<lb/>
<pb n="KR3j0041_WYG_001-17b"/>
曹李及入上黨抱犢山採藥於巖室中得此書盛以金<lb/>
箱卷後題日月是武帝時也河東太守張純以箱及書<lb/>
奏上之武帝時左右見之流涕曰此是帝崩時殯物宣<lb/>
帝愴然以書付茂陵<hi>内傳</hi>宋元憲公詩怪牒汲郡來幽經<lb/>
茂陵聚此事與蘭亭入昭陵相類<hi>尚書故實曰唐太宗酷好書有大王真蹟</hi>
<hi>三千六百紙率以一丈二尺為一軸内行書有五十八卷禇遂良以蘭亭為第一太宗寳惜者獨此為最於座</hi>
<hi>側朝夕觀覧嘗一日附耳語髙宗曰吾千秋萬嵗後與吾蘭亭将去也及奉諱之日用玉匣貯之藏於昭陵江</hi>
<hi>南别録曰鄭元素温韜之甥也從韜入昭陵見太宗散髪以玉架桁之𤣥堂兩廂皆石榻以五金之匣蔵鍾王</hi>
<pb n="KR3j0041_WYG_001-18a"/>
<hi>墨蹟僅千軸蘭亭亦在其中自是散在人間不知流落何所</hi>
　　黛<lb/>
楚辭曰粉白黛黑施芳澤長袂拂靣善畱客後漢書曰<lb/>
明德馬后眉不施黛獨左眉角小闕補之如粟宋起居<lb/>
注曰西河王沮渠蒙遜獻青雀頭黛百斤説文曰黱畫<lb/>
眉也<hi>黱與黛同</hi>釋名曰黛代也滅去眉毛以此代其處也通<lb/>
俗文曰染青石謂之㸃黛武元衡詩艶歌愁翠黛寳瑟<lb/>
思清商張謂詩殘粧添石黛艶舞落金鈿用石黛二字<lb/>
<pb n="KR3j0041_WYG_001-18b"/>
正用通俗文也<lb/>
　　脂澤<lb/>
蔡邕女誡曰傅脂則思其心之和澤髮則思其心之潤<lb/>
馮衍集衍與婦弟任武達書曰惟一婢武達所見頭無<lb/>
釵澤靣無脂粉世説曰江淮以北謂靣脂爲靣澤釋名<lb/>
曰澤人髮恒枯瘁以此濡澤人唇脂以丹作象唇赤也<lb/>
北史后妃傳曰晉舊儀典櫛三人掌宫中櫛膏沐膏沐<lb/>
二字出詩豈無膏沐王維詩邀人傅脂粉不自着羅衣<lb/>
<pb n="KR3j0041_WYG_001-19a"/>
此言脂也夏英公詩絳唇不敢深深注却怕香脂汚玉<lb/>
簫用脂字尤妙温庭筠詩蘭膏墜髮紅玉春燕釵拖頸<lb/>
抛盤雲即澤也<lb/>
　　熊經鳥伸<lb/>
莊子曰吹喣呼吸吐故納新熊經鳥申爲壽而已矣此<lb/>
導引之士養形之人也彭祖壽考者之所好也魏志曰<lb/>
呉普嘗問道於華佗佗謂普曰人體欲得勞動但不當<lb/>
使極耳如揺動則糓氣易消血脉流通病不得生譬猶<lb/>
<pb n="KR3j0041_WYG_001-19b"/>
戸樞不蠧流水不腐以其常動故也是以仙者法之及<lb/>
漢時有居士舊爲導引之事熊經鵠顧引挽腰體動諸<lb/>
關節以求難老吾有一術名五禽之戯汝可行之一曰<lb/>
彪二曰鹿三曰熊四曰猿五曰鳥亦以除疾病利蹄足<lb/>
以當導引體中不快起作一禽之戯普行之年九十餘<lb/>
春秋繁露曰猿長臂所以壽好引其氣也<hi>陸龜蒙詩所以親逋客兼</hi>
<hi>能助五禽宋景文詩五禽習法觀空證佛縁又詩驚猿參</hi>　<hi>作戯探仙術萬鶴伸鳥雜經熊</hi>
　　龜息<lb/>
<pb n="KR3j0041_WYG_001-20a"/>
抱朴子曰城陽郄儉少時行獵墮空冢中饑見冢中先<lb/>
有大龜數廻轉所向無常張口吞氣或俛或仰儉素亦<lb/>
聞龜能導引乃試隨龜所爲遂不復饑百餘日後人有<lb/>
偶窺冢中見儉而出之後竟能咽氣斷糓魏王拘置土<lb/>
室中閉試之一年不食顔色悦澤氣力自若龜筴傳曰<lb/>
南方老人以龜支床行二十年老人死而龜猶活以龜<lb/>
吐納息也王維詩鳩形将刻杖龜殻用支床許渾詩遊<lb/>
從依野鶴休息過靈龜宋景文公詩度日銜花翻翠鳥<lb/>
<pb n="KR3j0041_WYG_001-20b"/>
經年支榻養靈龜<lb/>
　　笳却敵<lb/>
晉劉琨在晉陽爲胡騎所圍乃乗月登樓清嘯賊聞之<lb/>
皆悽然長嘆中夜奏胡笳賊又流涕並棄圍走劉疇爲<lb/>
羣胡欲害之疇無懼色援笳而吹爲出塞之聲以動其<lb/>
遊客之思於是羣胡垂涕而去二公皆以笳聲却敵真<lb/>
壯士也<lb/>
　　雞鳴度關<lb/>
<pb n="KR3j0041_WYG_001-21a"/>
雞鳴度關皆曰孟嘗君出秦關中雞未鳴關未開下客<lb/>
爲雞聲群雞和之乃得出然燕太子丹質于秦迯歸到<lb/>
關丹爲雞聲遂迯前乎此已有之矣<lb/>
　　獵碣<lb/>
周宣王石鼓文韋應物韓退之最所賛善如老杜李潮<lb/>
八分小篆歌亦曰陳倉石鼓亦已訛唯歐陽公以爲可<lb/>
疑者三蘇朂載記曰石鼓文謂之獵碣共十鼓其文則<lb/>
史籒所篆周宣王所創獵碣二字甚生蘇氏用此必有<lb/>
<pb n="KR3j0041_WYG_001-21b"/>
所據任昉述異記曰崆峒山有堯碑禹碣亦用碣字<lb/>
　　燒香<lb/>
佛圖澄傳曰襄國城塹水源暴竭石勒問澄澄曰今當<lb/>
勑龍取水乃置澄上坐繩床燒安息香呪數百言水大<lb/>
至李相之賢已集曰燒香蓋始于此按漢武故事曰昆<lb/>
邪王殺休屠王以其衆來降得其金人之神置之甘泉<lb/>
宫金人者皆長丈餘其祭不用牛羊唯燒香禮拜事又<lb/>
在佛圖澄之前也<lb/>
<pb n="KR3j0041_WYG_001-22a"/>
　　千弩俱發<lb/>
漢李陵至浚稽山與單于相值騎可三萬圍陵軍居兩<lb/>
山間以大車爲營引士出外爲陣前行持㦸盾後行持<lb/>
弓弩令曰聞鼓聲而縱聞金聲而止虜見漢軍少直前<lb/>
就營陵轉戰攻之千弩俱發應弦而倒虜走上山漢軍<lb/>
擊殺千人單于大驚漢丞相亮出軍圍祁山魏司馬宣<lb/>
王使張郃拒於祁山亮糧盡軍還至清風木門郃追之<lb/>
亮駐車大削樹皮題曰張郃死此樹下預令兵夾道以<lb/>
<pb n="KR3j0041_WYG_001-22b"/>
數千弩備之郃果至千弩俱發射郃而死<hi>袁希之列傳</hi>龎涓<lb/>
追孫臏臏度其行暮當至馬陵馬陵道狹而傍多阻隘<lb/>
可伏兵乃砍大樹白而書之曰龎涓死此樹下涓果夜<lb/>
至斫木下見白書乃鑚火讀之未畢齊軍萬弩俱發魏<lb/>
軍大亂相失涓乃自剄曰遂成豎子之名<hi>史記</hi>此言萬弩<lb/>
俱發也<lb/>
　　解鳥語<hi>和菟有鳥鳴書一卷王喬有解鳥語書一卷</hi>
魏尚字文仲髙皇帝時爲太史曉鳥語<hi>謝承後漢書</hi>楊宣爲<lb/>
<pb n="KR3j0041_WYG_001-23a"/>
河内太守行縣有群雀鳴桑樹上宣謂吏曰前有覆車<lb/>
粟此雀相隨欲往食行數里果有覆車粟<hi>益州耆舊傳</hi>秦仲<lb/>
知百鳥之音與之語皆應<hi>史記</hi>管輅聞有鳴鵲來在閣屋<lb/>
上其聲甚急輅曰東北一婦昨殺夫牽引西家父離婁<lb/>
候不過日在虞泉之際告者至矣到時果有東北五人<lb/>
來告隣婦手殺其夫詐言西家人與夫有嫌來殺我聓<lb/>
<hi>管輅别傳</hi>
　　解六畜語<lb/>
<pb n="KR3j0041_WYG_001-23b"/>
廣漢陽翁偉能聽鳥獸之音嘗乘蹇馬之野而田間有<lb/>
放馬者相去數里鳴聲相聞翁偉謂其御曰彼放馬目<lb/>
眇其御曰何以知之曰罵此轅中馬曰蹇馬蹇馬亦罵<lb/>
之曰眇馬御者不信往視馬目竟眇<hi>論衡</hi>李南乘赤馬行<lb/>
道逢人白馬先鳴而赤馬應之南謂從者曰此馬言汝<lb/>
今當見一黄馬左目盲者是吾子也可告之快行相及<lb/>
從者不信行二里果逢黄馬而左目盲南之馬先鳴而<lb/>
盲者應之其盲果白馬子<hi>抱朴子</hi>介葛盧來朝聞牛鳴曰<lb/>
<pb n="KR3j0041_WYG_001-24a"/>
是生三犧皆用之矣<hi>左傳</hi>東方有國人數數解六畜語蓋<lb/>
偏智之所得矣<hi>缺</hi>廷尉沈僧照校獵中道而還左右問<lb/>
其故荅曰國有邊事當選人丁何以知之荅曰南山彪<lb/>
嘯所以知爾<hi>梁典</hi>
　　陸羽水品<lb/>
一廬山康王谷簾水<lb/>
二無錫惠山石泉水<hi>東坡詩閒携天上小團月來試人間第二泉</hi>
三蘄州蘭溪石下水<lb/>
<pb n="KR3j0041_WYG_001-24b"/>
四峽州扇子峽蝦蟆口水<lb/>
五武丘寺井水<lb/>
六廬山招賢寺下方橋潭水<lb/>
七揚子江南零水<lb/>
八洪州西山瀑布水<lb/>
九桐栢淮源水<lb/>
十廬山龍池山頂水<lb/>
十一丹陽觀音寺井水<lb/>
<pb n="KR3j0041_WYG_001-25a"/>
十二揚州大明寺井水<lb/>
十三漢江中零水<lb/>
十四歸州玉虚洞香谿水<lb/>
十五商州武關西洛水<lb/>
十六吳松江水<lb/>
十七天台千丈瀑布水<lb/>
十八郴州圓泉水<lb/>
十九嚴陵灘水<lb/>
<pb n="KR3j0041_WYG_001-25b"/>
二十雪水<lb/>
　　劉伯芻水品<hi>張又新煎茶水記曰劉伯芻謂水之宜茶者有七較之陸氏品固有異同</hi>
　　　<hi>也</hi>
一揚子江南零水<lb/>
二惠山石泉水<lb/>
三武丘石井水<lb/>
四丹陽觀音寺井水<lb/>
五揚州大明寺井水<lb/>
<pb n="KR3j0041_WYG_001-26a"/>
六呉松江水<lb/>
七淮水<hi>最下</hi>
六一居士曰陸羽茶經其論水曰山水爲上江水次之<lb/>
井水爲下又曰山水乳泉石池漫流者上瀑湧湍潄勿<lb/>
食食之令人有癭疾江水取去人遠者井水取汲多者<lb/>
其説止于此未嘗品第天下之水也張又新煎茶水記<lb/>
曰代宗朝李季<hi>一作秀</hi>卿刺湖州至維揚逢陸處士命謹<lb/>
信者操舟取南零水至陸以杓揚水曰非南零者既傾<lb/>
<pb n="KR3j0041_WYG_001-26b"/>
而半陸曰此南零矣使大駭曰至岸舟蕩覆半挹岸水<lb/>
增之<hi>李德裕常令所親取揚子江中零水其人醉忘乃汲石頭城水以紿之德裕能辨其非是蓋不止羽</hi>
<hi>能辨也</hi>德裕好惠山泉置驛取水有僧言長安昊天觀井<lb/>
水與惠山泉通雜他水十餘缶試之僧獨指其一曰此<lb/>
惠山泉水也文饒爲罷水驛<hi>東坡愛玉女洞泉日致兩瓶恐為使者所紿因破竹</hi>
<hi>為契使寺僧藏其一為信謂之調水符洞在大秦寺</hi>按蒲元傳曰元性多竒思於<lb/>
斜谷爲諸葛亮鑄刀三千口刀成以漢水鈍弱不任淬<lb/>
乃取水蜀江水至元曰水雜涪水不中用取水者捍言<lb/>
<pb n="KR3j0041_WYG_001-27a"/>
不雜元以刀畫水言雜八升取水者叩頭云於涪津覆<lb/>
水以涪水八升益之然則别水固有此事淄澠之辨蓋<lb/>
始於易牙也<hi>易牙名巫牙其字也見孔頴達左傳疏</hi>如東坡汲江水煎茶<lb/>
詩活水還湏活火烹自臨釣石取深清此二句直入茶<lb/>
泉理窟夫天下名泉不知有幾豈止如二公所品而已<lb/>
哉歐公汝隂詩水味甘于大明井山谷省中烹茶詩閣<lb/>
門井不落第二竟陵谷簾空誤書謂此也<lb/>
　<lb/>
<pb n="KR3j0041_WYG_001-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　緯略卷一<lb/>
</p>
<p>
</p>
  </div>
</body>
</text>
</TEI>
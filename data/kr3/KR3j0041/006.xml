<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>緯略卷六</head>
    <p>
<pb n="KR3j0041_WYG_006-1a"/>
欽定四庫全書<lb/>
　緯略卷六　　　　　　　宋　髙似孫　撰<lb/>
　　和香方<lb/>
范曄撰和香方其序曰麝本多忌過分必害沉實易和<lb/>
盈斤無傷零藿虚燥詹唐粘濕甘松蘇合安息鬱金奈<lb/>
多和羅之屬竝被珍於外國無取於中土又棗膏昏鈍<lb/>
甲煎淺俗非惟無助於馨烈迺當彌増於尤疾也所言<lb/>
悉以比類朝士麝本多忌比庾仲文零藿虚燥比何尚<lb/>
<pb n="KR3j0041_WYG_006-1b"/>
之詹唐粘濕比沈演之棗膏昏鈍比羊𤣥保甲煎淺俗<lb/>
比徐湛之甘松蘇合比慧琳道人沉實易和以自比也<lb/>
山谷香偈我讀蔚宗傳風流不減二班者此也　梁武<lb/>
帝祀地用和香杜佑注以地與人近宜加雜馥雜馥即<lb/>
和香然則和香非始於梁也　何遜詩月暎九㣲火風<lb/>
吹百和香　華嚴經曰鬻香長者善調香調香二字尤<lb/>
佳　李賀詩練香薰宋鵲尋箭踏盧龍練香二字更好<lb/>
也<lb/>
<pb n="KR3j0041_WYG_006-2a"/>
　　竊香<lb/>
郭子曰陳騫以韓壽為掾每㑹聞壽有異香香迺外國<lb/>
所貢一著衣厯日不歇騫計武帝唯賜已及賈充他家<lb/>
理無此香嫌壽與女通問之左右婢以實對騫迺以女<lb/>
妻壽晉書但云賈充女竊香耳此迺曰陳騫何耶庾信<lb/>
詩盤龍明鏡餉秦嘉辟惡生香寄韓壽　盧珣詩燃香<lb/>
望韓壽磨鏡待秦嘉　薛道衡詩月暎班姬扇風飄韓<lb/>
壽香蓋皆用韓壽耳<lb/>
<pb n="KR3j0041_WYG_006-2b"/>
　　香物<hi>周禮名物</hi>
夢書曰夢得香物婦人歸也香物二字未有人用周禮<lb/>
專是言物曰珍用八物薦修之物肉物膳羞之物三酒<lb/>
之物醯物絲纊組文之物動物植物毛物魚物鱗物<hi>魚物</hi>
<hi>二字出䱷人</hi>膏物羽物覈物介物筴物臝物叢物十二壤之<lb/>
物鄉三物馬牛之物牲物器物蓄聚之物米粟之物九<lb/>
榖之物米物六齍之名物雞牲之物玉瑞玉器之名物<lb/>
衣服之名物六龜之名物五雲之物旗物五路之物馬<lb/>
<pb n="KR3j0041_WYG_006-3a"/>
量之三物戈盾之物弓弩矢名物山林之物川澤之物<lb/>
金玉錫石丹青之物牷物蠧物然海物惟錯禹貢言之<lb/>
　　好香<lb/>
秦嘉荅婦徐淑書曰好香四種各一斤可以去穢淑荅<lb/>
書曰未侍帷帳則芬芳不設如杜詩燈影照無睡心清<lb/>
聞妙香但用妙香耳好香二字未經人用也聞妙香三<lb/>
字出維摩經坐香樹下聞斯妙香　漢武内傳曰西王<lb/>
母降爇嬰香等品多名異是蓋令種之類也<lb/>
<pb n="KR3j0041_WYG_006-3b"/>
　　奔月<lb/>
黄庭經曰髙奔日月吾上道鬱儀結璘善相保梁丘子<lb/>
曰鬱儀奔日之仙結璘奔月之仙七聖紀曰鬱華赤文<lb/>
與日同居結璘黄文與月同居鬱華日精結璘月精也<lb/>
歸藏經曰昔嫦娥以不死之藥奔月淮南子曰羿請不<lb/>
死之藥於西王母姮娥竊而奔月注曰姮娥羿妻羿從<lb/>
西王母請不死之藥姮娥服之得仙奔月為月精大洞<lb/>
雌一篇曰日華玉堂仙母金丹在其内奔日月二景隱<lb/>
<pb n="KR3j0041_WYG_006-4a"/>
文曰西𤣥山下洞臺中有鬱儀結璘經太上𤣥宫髙上<lb/>
臺阪<hi>一作及</hi>蓬萊府北室金<hi>闕</hi>玉璧刻此益<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>九真中經<lb/>
曰奔日月之道太上太清<hi>闕</hi>九皇四司真人之所寳秘<lb/>
𤣥元君之玉章也自非有<hi>闕</hi>玉名及東華紫字皆不得<lb/>
聞見此鬱儀奔日結璘奔月章表彖詩長引逐清風髙<lb/>
歌送奔月<lb/>
　　石流丹<lb/>
神仙列傳曰許由巢父服箕山石流丹　抱朴子曰石<lb/>
<pb n="KR3j0041_WYG_006-4b"/>
流丹者山之赤精蓋石流黄之類也　神農經曰石英<lb/>
有五色者石脂有五色者流石有黄青白三色今藥中<lb/>
流石用黄石英用紫　庾闡詩朝采石英磵左夕翳瓊<lb/>
芝巖下此言石英耳　皮日休詩様如金蹙小能輕㣲<lb/>
潤将融紫石英此乃言紫石英也石脂用赤白他色少<lb/>
用也　姚合詩石脂稀勝乳玉粉細如塵<lb/>
　　龍門<hi>三秦記曰龍門一名河津兩岸有山魚不得上上即化為龍</hi>
李膺獨持風裁以聲名自髙有被其容接者名為登龍<lb/>
<pb n="KR3j0041_WYG_006-5a"/>
門　晉王衍善𤣥言唯談荘老為事理有所不安即改<lb/>
更朝野翕然謂一代龍門　陸倕與任昉俱為竟陵王<lb/>
西邸之客及昉為憲司簮裾輻輳預宴者號曰龍門之<lb/>
遊　袁昻在朝蹇諤號曰宗臣雅有倫鍳遊處不雜入<lb/>
其門者號曰登龍門<lb/>
　　八蠶<lb/>
左思吳都賦曰國税再熟之稲鄉貢八蠶之綿李善注<lb/>
曰劉欣期交州記曰一嵗八繭蠶出日南按吳録曰南<lb/>
<pb n="KR3j0041_WYG_006-5b"/>
鄉郡一嵗蠶八績　李賀詩将餧吳王八繭蠶正用此<lb/>
事海物異名記曰八蠶綿者八蠶共為一大繭<lb/>
　　蠶理<lb/>
孫卿蠶賦曰蠶食桑而吐絲先亂而後治夏生而惡暑<lb/>
喜濕而惡雨蛹以為母蛾以為父三俯三起事乃大已<lb/>
是謂蠶理　氾勝之書曰衛尉上蠶法以農事人不可<lb/>
忽略故衛尉勸之蠶法二字尤佳　陸龜蒙蠶賦曰荀<lb/>
卿子有蠶賦楊泉亦有之皆言蠶有功於世不斥其禍<lb/>
<pb n="KR3j0041_WYG_006-6a"/>
於民也余激而賦古民之衣或羽或皮夫蠶之生繭厚<lb/>
絲美機杼經緯鸞鳳葩卉官誕益嚵盡取後已伐桑滅<lb/>
蠶民不凍死<lb/>
　　輞川圖<lb/>
朱景𤣥畫斷曰王維畫山水松石似吳生而風標特出<lb/>
京師西塔院有輞川圖山谷鬱盤雲水飛動　山谷詩<lb/>
丹青出右轄詩句妙九州物外常獨往人間無所求袖<lb/>
手南山雨輞川桑柘秋胸中有佳處涇渭㸔同流此詩<lb/>
<pb n="KR3j0041_WYG_006-6b"/>
足以氣吞右轄筆墨今所見者摹本不足道也余與徐<lb/>
淵子同㸃檢南宫出右丞捕魚圖一卷如無咎公所題<lb/>
者余曰此善摹者為之徐不以為然一日得一卷僅存<lb/>
三分之一徐圖葭葦之外意其為水耳此特波濤浩瀰<lb/>
水痕浪迹一一畢具人物尤精絶淵子必欲易之余有<lb/>
難色已而又有一卷題曰摩詰寒江釣雪上施秘閣之<lb/>
印此迺淳化以前未更秘書省印篆也畫筆竒古全不<lb/>
類世間所見山水圖也<lb/>
<pb n="KR3j0041_WYG_006-7a"/>
　秦太虚云予為汝南學官得疾卧直舎髙符仲攜輞<lb/>
　川圖視余曰閲此可以愈疾予本江海人得圖甚喜<lb/>
　即使二兒從旁引之閲於枕上恍然與摩詰入輞川<lb/>
　度華子岡經孟城坳憇輞口荘泊文杏館上斤竹嶺<lb/>
　並木蘭柴絶茱茰沜躡槐陌窺鹿柴返於南北垞航<lb/>
　欹湖戲桞浪濯欒家瀨酌金屑泉過白石灘停竹里<lb/>
　館轉辛夷塢抵漆園幅巾杖履碁奕茗飲或賦詩自<lb/>
　娛忘其身之匏繫于汝南也數日疾良愈<lb/>
<pb n="KR3j0041_WYG_006-7b"/>
　　萬年觴<lb/>
兒寛傳曰兒寛為御史大夫從東封泰山登明堂寛奉<lb/>
觴再拜上千萬嵗壽制曰敬舉君之觴　班超曰臣超<lb/>
區區特蒙神靈竊冀未便僵仆目見西域平定陛下舉<lb/>
萬年之觴　元和十四年齊魯初平宴羣臣裴度舉觴<lb/>
跪曰陛下德配天地明並日月神武獨斷冦逆削平願<lb/>
同上千萬嵗壽上執酒為飲之　江漢詩曰虎拜稽首<lb/>
天子萬年虎拜稽首對揚王休作召公考天子萬壽此<lb/>
<pb n="KR3j0041_WYG_006-8a"/>
漢唐奉觴所自也<lb/>
　　方響<lb/>
禮圖曰梁有銅磬蓋今方響也方響以鐡為之修九寸<lb/>
廣二寸圓上方下架磬而不設倚架上以代鍾聲人間<lb/>
用者纔三四寸樂府雜録曰胡部無方響縁聲直拔不<lb/>
應諸調太宗内庫别收鐡方響一片應二十八調筝只<lb/>
有宫商角羽四調臨時移柱應二十八調唐興慶宫龍<lb/>
池波湧得古鐡一片擊之乃宫架㽔賔鐡此即方響也<lb/>
<pb n="KR3j0041_WYG_006-8b"/>
　雜爼曰蜀将皇甫直能别音律好彈琵琶元和中製<lb/>
　一調乘凉臨水池彈之本黄鍾而聲入㽔賔直甚怪<lb/>
　因易絃再三奏之聲如故試彈於他處則黄鍾也直<lb/>
　因調㽔賔夜復鳴絃於池上頃之覺近岸波動有物<lb/>
　激水如魚躍及下絃則没矣明旦率力竭池池下獲<lb/>
　古鐡一片扣之迺方響㽔賔鐡也<lb/>
唐咸通中有吳續打方響其妙超羣本李太尉家樂人<lb/>
也唐李沇方響歌十六葉中侵索光寒玲震月雜珮璫<lb/>
<pb n="KR3j0041_WYG_006-9a"/>
雲和不覺罷餘怨蓮峰一夜啼琴姜急節寫商商恨促<lb/>
秦愁越調逡廵足夢入仙樓戞殘曲飛霜稜稜上秋玉<lb/>
竒絶之辭牛<hi>闕</hi>亦有方響歌曰長短參差十六片敲擊<lb/>
宫商無不遍筆力全不及<lb/>
　　賜古物<lb/>
太祖以素屏風憑几賜毛玠曰卿有古人之風賜卿所<lb/>
宜之物<hi>魏志</hi>　孔靈彦不仕太祖以白毛扇素几遺之曰<lb/>
卿有古人之風故贈古人之物<hi>呉均齊春秋</hi>　何㸃不仕豫<lb/>
<pb n="KR3j0041_WYG_006-9b"/>
章王命駕造門逃去竟陵王子良聞之曰豫章王尚不<lb/>
屈非吾所識遺㸃嵇康酒杯徐景山酒鐺以通意　傅<lb/>
昭字茂達為中書舎人身安麤糲髙祖賜漆合燭盤等<lb/>
物勑曰卿有古人之風賜卿古人之物<hi>梁典</hi>　劉杳字士<lb/>
深為歩兵校尉東宫通事舎人昭明謂之曰酒是卿之<lb/>
所好而居酒厨之職太子有瓠瓢食器以用錫焉曰卿<lb/>
有古人之風故遺古人之物<hi>梁典</hi>
　　琛版<lb/>
<pb n="KR3j0041_WYG_006-10a"/>
仲長子曰笏以書君教令既善刺過今之版以象焉笏<lb/>
用象板甚佳劉義恭唘事曰珍冠飾首琛版宜躬用琛<lb/>
版益竒<lb/>
　　累代文集<lb/>
東晉丞相王導導子洽洽子珣珣子曇首曇首子僧綽<lb/>
僧綽子仲寳仲寳子𤣥成𤣥成子規規子褒九代並有<lb/>
文集<hi>路敬淳卓絶譜</hi>　晉太傅謝安生琰琰子混三代為僕射<lb/>
並有文集　宋光禄大夫謝荘荘子朏朏子瀹瀹子覽<lb/>
<pb n="KR3j0041_WYG_006-10b"/>
覽孫温六代五人皆為吏部尚書並有文集　魏譙郡<lb/>
太守江㽔㽔孫統統子彪彪子顗顗子夷夷子湛湛孫<lb/>
斆斆子清清子紛紛子聦九代有文集而史有謂七葉<lb/>
之中人人有集者此也<lb/>
　　累代列傳<lb/>
東晉始興公王導九世有列傳　河東裴氏自魏晉宋<lb/>
齊梁陳隋後魏北齊周十代皆有列傳魏有潛晉有秀<lb/>
頠楷宋有松之齊有昇業昭明梁有子野邃陳有忌後<lb/>
<pb n="KR3j0041_WYG_006-11a"/>
魏有駿升景延雋敬憲伯茂北齊有讓之周有舉長寛<lb/>
狹杲隋有藴肅之<lb/>
　　諸子各習一藝<lb/>
鄧禹十三子各習一藝晉劉殷字長盛七子各授一經<lb/>
一子太史公漢書一門之中七業俱興北州之學殷門<lb/>
為盛<lb/>
　　青陸<lb/>
易通綂圖曰日行東方青道曰青陸日行南方赤道曰<lb/>
<pb n="KR3j0041_WYG_006-11b"/>
南陸日行西方白道曰西陸日行北方黒道曰北陸唯<lb/>
東方以色言耳續漢書律厯志曰日行東陸謂之春却<lb/>
曰東陸也<hi>厯法天有黄赤二道日有九道此皆強名而已非實有也又曰天之有三百六十五度天</hi>
<hi>何嘗有度以日行三百六十五日而一期强謂之度以歩日月五星行次而已日之所由謂之黄道南北極之</hi>
<hi>中度最均處謂之赤道月行黄道之南謂之朱道行黄道之北謂之黑道黄道之東謂之青道黄道之西謂之</hi>
<hi>白道黄道内外各四并黄道為九日月之行有遲有速難可以一術御也故因其合散分為數叚每叚以一色</hi>
<hi>名之欲以别算位而已如算法用赤籌黑籌以别正圓之數厯家不知其意遂以為實有九道也</hi>宋景<lb/>
文公曽用青陸二字<lb/>
<pb n="KR3j0041_WYG_006-12a"/>
　　氷魚<lb/>
晉王祥後母朱氏<hi>王祥世家曰祥父融娶髙平薛氏生祥繼室以廬江朱氏生覽</hi>常欲<lb/>
得生魚時寒氷凍結祥解衣将剖氷求之氷忽自解雙<lb/>
鯉躍出<hi>晉陽秋曰祥母患疾盛寒氷凍每欲生魚祥解衣将剖氷求之㑹有一處氷小解魚出陽秋之</hi>
<hi>叙事如此辭精事覈今併録於此</hi>王延西河人繼母卜氏盛冬思魚勑<lb/>
延求而不獲延尋汾叩氷而哭得一魚<hi>見崔鴻十六國春秋前趙録</hi>
曽存之詩椎氷小鯉應堪鱠掃岸疎梅未放花蓋用王<lb/>
祥事李商隱詩魚因感姜出鶴為弔陶來却用姜詩事<lb/>
<pb n="KR3j0041_WYG_006-12b"/>
<hi>姜詩事母孝母好飲江水兒汲水溺死其妻恐母知之詐云行學嵗作衣投江中俄而泉出舎側味如江水井</hi>
<hi>且出鯉魚一雙</hi>
　　懐果<lb/>
殷輝字子倫汝南人每得甘果持歸進其母　黄昌字<lb/>
聖真㑹稽人得珍玩可食之物歸以進母<hi>並謝承後漢書</hi>　陳<lb/>
徐孝克事所生母彌盡每侍宴無所噉髙祖審記以問<lb/>
中書舎人管斌斌不能對自是斌覘之見取珍果内於<lb/>
懐袖還以遺母斌白髙祖嘆嗟令所司自今宴享孝克<lb/>
<pb n="KR3j0041_WYG_006-13a"/>
前饌以餉其母　孟宗江夏人遷吳令時制不得将家<lb/>
行每得時味必以寄母<hi>干寳晉紀</hi>如此等事不止懐橘也張<lb/>
祐詩懐中陸績橘江上伍胥濤錢起詩節下趨庭出秋<lb/>
來懐橘情二詩皆用陸氏事<lb/>
　　坤王兑相<lb/>
五行休王論曰立秋坤王兊相乾胎坎没艮死震囚巽<lb/>
廢離休<lb/>
　　魚負氷<lb/>
<pb n="KR3j0041_WYG_006-13b"/>
易通卦驗曰大雪魚負氷鄭𤣥曰魚負氷上近氷也負<lb/>
氷言解蟄也夏小正曰魚陟負氷<hi>陟升也</hi>　張嘉貞詩河<lb/>
魚未上凍江蟄已聞雷　武三思詩凍解魚方戲風暄<lb/>
鳥欲啼<lb/>
　　冬至<lb/>
孝經説曰斗指子為冬至至有三義一者隂極之至二<lb/>
者陽氣始至三者日行南至故謂為至厯義疏曰大雪<lb/>
十一月節月之初氣也言太隂之氣以大水凝為雪故<lb/>
<pb n="KR3j0041_WYG_006-14a"/>
曰大雪冬至十一月之中氣也言冬至者極也太隂之<lb/>
氣生於太陽太陽之氣下極於地寒氣已極故曰冬至<lb/>
以其一陽復生是以冬賀也亦以日之行天至於巽維<lb/>
東南角極之于此故曰冬至<lb/>
　　豹尾<lb/>
成帝大幸趙昭儀每上甘泉宫嘗從在属車豹尾中揚<lb/>
子雲甘泉宫賦曰珍臺閒館璇題玉英蜵蜎蠖濩之中<lb/>
唯夫所以澄心清魂儲精垂思感動天地逆釐三神又<lb/>
<pb n="KR3j0041_WYG_006-14b"/>
曰想西王母欣然而上壽考兮屏玉女而却宓妃皆譏<lb/>
帝也可謂制作之妙矣　蔡邕獨斷曰大駕属車八十<lb/>
一乘最後一車懸豹尾已前比省中　崔豹古今注曰<lb/>
豹尾車周制象君子豹變言尾謙也古軍正建之今惟<lb/>
乘輿焉　江南録曰古諸侯二車九乘秦滅九國兼其<lb/>
車服故大駕属車八十一乘尚書御史乘之最後一車<lb/>
懸豹尾　李商隱詩直登宣室螭頭上横過甘泉豹尾<lb/>
中正用此　費㫤詩一辭豹尾内長别属車垂　權德<lb/>
<pb n="KR3j0041_WYG_006-15a"/>
輿詩豹尾從風直鸞旗應日飜　宋莒公詩新陪豹尾<lb/>
乗便襲虎頭囊<lb/>
　　河冰合<lb/>
漢世祖至下曲陽傳云王郎兵至從者恐及至滹沱河<lb/>
水流無船可濟官属大懼世祖令王覇往視還曰氷堅<lb/>
可渡世祖遂前北至河河氷合矣<lb/>
　獨孤及漢光武渡滹沱河氷合賦曰昔漢光武收河<lb/>
　北之年馳馬将進滹沱在前為敵所迫當氷不堅及<lb/>
<pb n="KR3j0041_WYG_006-15b"/>
　軍装隱轔以登岸殺氣峥嶸而塞川意者欲定神氣<lb/>
　於茲日彰至人之動天若非使不道者䘮有德者王<lb/>
　則水不能以造次而結氷不能以斯湏而壮變浩浩<lb/>
　之流為峩峩之状擁髙旌以進雷長轂以上及企路<lb/>
　以全軍又迎風而破浪<lb/>
慕容德正月渡黎陽津流澌氷合鄴令韓軌言於德曰<lb/>
光武渡滹沱河氷自合大王濟黎陽津橋自成德大悦<lb/>
改黎陽津為天津橋<hi>燕録</hi>　石勒逆戰劉曜於洛陽從大<lb/>
<pb n="KR3j0041_WYG_006-16a"/>
河南濟時凍合軍至而河氷自泮舟檝無闕遂生擒曜<lb/>
謂是神靈相助改名靈昌津石勒迺以河泮而策勲也<lb/>
　　日觀<lb/>
漢封禪儀曰泰山東南有山名日觀雞一鳴時見日始<lb/>
出長三尺秦觀者望見長安呉觀者望見㑹稽周觀者<lb/>
望見齊泰山記曰周觀者望見鎬黄河去嶺三百餘里<lb/>
望見如帶　應劭漢官儀曰泰山東南名曰日觀雞鳴<lb/>
時見日丁春澤日觀賦曰昔者帝王御宇立極垂綂封<lb/>
<pb n="KR3j0041_WYG_006-16b"/>
禪及此成功廵狩應其春仲莫不登茲絶頂遐燭大明<lb/>
思煦嫗之義窮造化之精以為日象一人之德嶽是三<lb/>
公之名信王侯之設險俾夷狄之來平　又唐人日觀<lb/>
賦曰泰嶽東南峯開一室旁接天路低臨曉日隂埋玉<lb/>
兎動霄漢之㣲明報曉天雞越氛埃之逈出　梁李鏡<lb/>
遠詩始臨東嶽觀俄升若木枝<lb/>
　　术序<lb/>
皮日休詩白月半窓抄术序清泉一器授芝圖殊不曉<lb/>
<pb n="KR3j0041_WYG_006-17a"/>
术序所出後讀道藏仙經有載紫㣲夫人撰术序其畧<lb/>
曰吾察草木之勝負益於己者不及术之多驗乎所以<lb/>
長生久視逺而更靈非謂諸物減於术也以术之用今<lb/>
之所要末世多疾宜當服餌夫道有内足者猶畏外事<lb/>
之禍有外足者亦或中崩之弊我見山林隱逸得服术<lb/>
者比肩五嶽今撰术數方以傳好尚此服术之法也梁<lb/>
庾肩吾有荅陶隱居賚术煎唘曰木榮火謝盡采擷之<lb/>
難唘旦移申窮淋漉之劑故能競爽雲珠爭竒水玉此<lb/>
<pb n="KR3j0041_WYG_006-17b"/>
妙於餌术者列仙傳載涓子餌术陳子皇餌术南陽文<lb/>
氏食术皆得法者也<lb/>
　日休之言术序迺深得乎服餌之法其詩又曰多攜<lb/>
　白术鍤愛買紫泉缸又曰倚杉閑把易燒术静論𤣥<lb/>
　又曰白石靜敲蒸术火清泉間洗種花泥又曰度日<lb/>
　竹書千萬字經冬煎术兩三缸皆言术也<lb/>
　　花信麥信<lb/>
徐鍇嵗時記曰三月花開名花信風　東臯雜録曰江<lb/>
<pb n="KR3j0041_WYG_006-18a"/>
南自初春至初夏有二十四畨風信　吕氏春秋曰春<lb/>
之德風風不信則花不成　晏元獻公詩春寒欲盡復<lb/>
未盡二十四畨花信風　崔德符詩亦曰清明煙火尚<lb/>
闌珊花信風來第幾畨　徐師川詩一百五日寒食雨<lb/>
二十四畨花信風　尹遷詩曉雨催花信春衣汚酒痕<lb/>
　張潨詩春容将變臘暖信已驚花皆言花信也　皮<lb/>
日休詩潮期暗動庭泉碧梅信微浸地障紅　李昭玘<lb/>
詩凍雲欲雪雁聲過臘酒正香梅信來則言梅信也<lb/>
<pb n="KR3j0041_WYG_006-18b"/>
王履道詩桃花春有信結子徧昭陽則言桃信也　國<lb/>
史補曰江淮船泝流而上常待東北風謂之信風七八<lb/>
月有上信三月有鳥信五月有麥信　沈存中筆談石<lb/>
淙詩序曰屏梅氣而蕩燠清麥候而含凉者麥信也筆<lb/>
談又曰北方有白雁似雁而小色白秋深至則霜降河<lb/>
北人謂之霜信　杜甫詩故國霜前白雁來<lb/>
　　漢九州<lb/>
漢光武省郡國四百餘所為十三州部司𨽻理河南<hi>今洛</hi>
<pb n="KR3j0041_WYG_006-19a"/>
<hi>陽</hi>豫州理譙<hi>今亳/州</hi>兗州理昌邑<hi>今兗州/金鄉縣</hi>徐州理郯<hi>今泗州下</hi>
<hi>邳縣</hi>青州理臨淄<hi>今青/州</hi>凉州理隴<hi>今秦州/隴城縣</hi>并州理晉陽<hi>今太</hi>
<hi>原府</hi>冀州理鄗<hi>今趙州/髙邑縣</hi>幽州理薊<hi>今幽州/薊縣</hi>揚州理厯陽<hi>州縣</hi>
荆州理漢壽<hi>今朗州武陵縣</hi>交州理廣信<hi>今梧州蒼梧縣</hi>益州理廣漢<lb/>
至於漢末加置郡國百有五凡縣千一百八十東有樂<lb/>
浪郡西有燉煌郡北有雁門郡西南有永昌郡廣袤如<lb/>
前漢漢官解詁曰冀趙常山<hi>胡廣注曰經曰冀州既載居趙國今治常山</hi>兖<lb/>
衛濟河<hi>經曰濟河惟兖州居衛國今治山陽</hi>青齊海岱<hi>經曰海岱惟青州居齊國今治焉</hi>
<pb n="KR3j0041_WYG_006-19b"/>
徐魯淮沂<hi>經曰海岱及淮惟徐州又曰淮沂其乂居魯國今居豫州而治東陽</hi>揚吳彭蠡<lb/>
<hi>經曰淮海惟揚州又曰彭蠡既瀦居吳國今治九江</hi>荆楚衡陽<hi>經曰荆及衡陽惟荆州居楚國今治</hi>
<hi>武陵</hi>益康岷梁<hi>經曰華陽黒水惟梁州漢/改梁州為益州今治廣漢</hi>梁邠黑水<hi>經曰黑水</hi>
<hi>西河惟雍州居邠國漢改雍州為邠州右扶風邑縣居司𨽻部不復属州今治漢陽</hi>雍州朔方<hi>漢别</hi>
<hi>雍州之地置朔方刺史</hi>交趾南越<hi>漢平南越之地置交趾刺史列諸州今治蒼梧</hi>幽燕朝<lb/>
鮮<hi>經無幽州而周官有焉蓋冀之别也居燕國今廣陽是</hi>并代晉陽<hi>經無并州而周官有焉梁</hi>
<hi>州之别也</hi>楊泉物理論曰九州變易交錯不同禹貢有梁州<lb/>
無并州周官有并州無梁州爾雅有營州無青州漢興<lb/>
<pb n="KR3j0041_WYG_006-20a"/>
武帝開拓三方立十三州通并梁之數而増交益焉<lb/>
　　女史<lb/>
詩曰靜女其孌貽我彤管<hi>后夫人必有女史書其日月而以環進退之生子月辰則</hi>
<hi>金環退之當御者以銀環進之着于左手既御着于右手事無大小記以成法</hi>毛詩義䟽曰女<lb/>
史彤管法如國史主記后夫人之事周禮曰女史八人<lb/>
<hi>女史女奴曉書者</hi>掌内治之貳以詔后治内政書内令漢班媫<lb/>
妤自傷賦曰陳女圖以鏡鑑顧女史而問詩范曄後漢<lb/>
書曰頒官分務各有典司女史彤管記功書過晉記曰<lb/>
<pb n="KR3j0041_WYG_006-20b"/>
元康中司空張華懼后族之盛作女史箴<lb/>
　華箴曰歡不可凟寵不可專專實生慢愛極則遷致<lb/>
　盈必損理有固然其義精好　裴頠亦有女史箴曰<lb/>
　膏不厭鮮水不厭清玉不厭㓗蘭不厭馨尤妙後漢<lb/>
　皇甫規女師箴曰奉上惟敬撫下惟慈怨豈在明患<lb/>
　生不思更佳沈約宋書曰女史執策記言是司專貞<lb/>
　内表妖蠱外息又曰太宗留心後房置内職紫極房<lb/>
　光興房各女史一人<lb/>
<pb n="KR3j0041_WYG_006-21a"/>
　　天子目送之<lb/>
絳侯為丞相朝罷趨出上禮之恭常目送之　晉文帝<lb/>
器重魏舒每朝㑹罷目送之曰魏舒堂堂人之領袖<lb/>
　　濯纓<lb/>
孟子孺子歌曰滄浪之水清兮可以濯我纓滄浪之水<lb/>
濁兮可以濯我足　楚辭曰滄浪之水清可以濯我纓<lb/>
滄浪之水濁可以濯我足　文中子曰混混之水濁可<lb/>
以濯我足悠悠之水清可以濯我纓全不侔矣　書曰<lb/>
<pb n="KR3j0041_WYG_006-21b"/>
又東為滄浪之水注曰别流在荆州宋永初山川記曰<lb/>
漢水古為滄浪即漁父所云滄浪之水今滄浪水合流<lb/>
出鐔城北界山此蓋後人名之非古滄浪也　荆州圖<lb/>
經曰武當縣西北四十里江中有滄浪州長四里廣十<lb/>
三里禹貢稱漢水東流為滄浪水疑此州是也<lb/>
　　太史公詩論<lb/>
史記曰古詩三千餘篇孔子上采契后稷中述殷周之<lb/>
盛下至幽厲之缺始於袵席故關雎為國風始鹿鳴為<lb/>
<pb n="KR3j0041_WYG_006-22a"/>
小雅始文王為大雅始清廟為頌始三百五篇皆絃歌<lb/>
之以求合韶武雅頌之音禮樂自此可得而述此論竒<lb/>
妙其言詩至矣盡矣學者試思之<lb/>
　　蔡子池石硯<lb/>
宋永初山川古今記曰興平縣蔡子池南有石百丈許<lb/>
石青色堪為硯<hi>一云出劉澄之江州記</hi>又按唐仲雍州記曰應陽<lb/>
縣蔡子池南有石臼云是蔡倫紙臼此當又是一池也<lb/>
　　太牢<lb/>
<pb n="KR3j0041_WYG_006-22b"/>
左氏傳曰僖公十五年秦改館晉侯饋七牢焉注曰牛<lb/>
羊豕各一為一牢吳責晉饋百牢亦類此數也牛羊豕<lb/>
具為太牢有羊豕而無牛為少牢<hi>漢書昭帝紀賜郡國所選有行義者人帛</hi>
<hi>五十匹詔曰不幸者祠以中牢師古曰中牢即少牢謂羊豕也</hi>今只以牛為太牢羊為<lb/>
少牢非也襄公二年曰馬牛皆百疋如司馬兵法曰兵<lb/>
出馬一疋牛三頭然則牛當稱頭此言疋者合言之耳<lb/>
宋沈攸之使范雲餉武陵王賛犢一羫牛亦可稱羫也<lb/>
　　丙宂<lb/>
<pb n="KR3j0041_WYG_006-23a"/>
周地圖記曰順政郡丙宂以其口向丙因以為名沮水<lb/>
經宂間而過或謂之丙水每春三月上旬後有魚長八<lb/>
九寸或二三寸從宂出躍相傳名為嘉魚水經曰丙宂<lb/>
出嘉魚常以三月出十月入宂口廣五六尺去地七八<lb/>
尺水泉懸注魚自宂下透入水宂口向丙故曰丙宂左<lb/>
太冲蜀都賦曰嘉魚出於丙宂詩曰南有嘉魚詩義䟽<lb/>
曰嘉魚無鱗皮青長三五尺任豫益州記曰嘉魚細鱗<lb/>
蜀中謂之拙魚蜀郡山處處有之年年從石宂中出録<lb/>
<pb n="KR3j0041_WYG_006-23b"/>
異記曰嘉魚䱓魚也形如鱒人以芭蕉葉隔火炙之肥<lb/>
美莫及洛陽有味魚亦此類杜詩魚知丙宂由來美酒<lb/>
憶郫筒不用沽<lb/>
　　褦襶<hi>音奈戴</hi>
晉程曉詩曰平生三伏時道路無行車閉門避暑卧出<lb/>
入不相過今世褦襶子觸熱到人家主人聞客來嚬蹙<lb/>
奈此何謂當行起去安坐止跘跨<hi>上音盤下音跨</hi>所説了無急<lb/>
<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>唅一何多疲倦向之乆咲問君極那揺扇臂中痛流<lb/>
<pb n="KR3j0041_WYG_006-24a"/>
汗正滂沱莫謂此小事亦是人一瑕傳戒諸髙明熱行<lb/>
宜見呵聲類曰褦襶不曉事之稱也山谷和錢穆父贈<lb/>
松扇詩可憐逺渡幘溝漊適堪今時褦襶子<lb/>
　　燭龍<lb/>
山海經曰鍾山之神名曰燭隂<hi>燭龍也是燭九隂也</hi>身長千里視<lb/>
為晝瞑為夜吹為冬呼為夏　括地圖曰鍾山之神名<lb/>
曰燭龍視為晝瞑為夜吹為冬呼為夏息為風　楚辭<lb/>
曰日安不到燭龍何照　王逸曰言天西北無日之國<lb/>
<pb n="KR3j0041_WYG_006-24b"/>
有龍銜燭而照之詩含神霧曰天不足西北無有隂陽<lb/>
故有龍銜火精以照天門中也　謝惠連雪賦曰爛兮<lb/>
若燭龍銜耀照崐山　張説賦曰南窮火䑕之譯北盡<lb/>
燭龍之㑹此二句用事新而壮<lb/>
　　蓬萊<lb/>
神仙傳麻姑謂王方平曰自接侍以來三見海水變為<lb/>
桑田蓬萊之清淺也<hi>列仙傳曰麻姑謂王方平曰自接侍以來見東海三變為桑田向到</hi>
<hi>蓬萊水乃淺於往者畧半也豈復為陵谷乎至王氏神仙傳曰王方平過蔡經家因遣人召麻姑姑  年十八</hi>
<pb n="KR3j0041_WYG_006-25a"/>
<hi>九頂中作髻餘髪垂腰既坐各進行厨金杯玉盤麟脯仙饌非人世所有姑曰自接侍以來見東海三變為桑</hi>
<hi>田向到蓬萊水復淺于舊矣殆還為陵陸乎方平曰海中行復揚塵也二傳文有同異並録之</hi>　山海<lb/>
經曰蓬萊山海中神山列子曰渤海之東有大海其中<lb/>
有山曰岱輿曰貟嶠曰方壺曰瀛洲曰蓬萊𤣥中記曰<lb/>
東南之大者有巨鰲以背負蓬萊山十洲記曰蓬萊山<lb/>
外别有員海繞之是為溟渤無風而洪波百丈有九氣丈<lb/>
人九天真君宫則蓬萊固在海中也<hi>謝自然欲過海求師蓬萊或笑曰蓬萊隔弱水三千</hi>
<hi>萬里不可到天台有司馬子㣲身居赤城名在絳闕真良師也可往從之自然迺回受道于子㣲白日仙去</hi>
<pb n="KR3j0041_WYG_006-25b"/>
　　探策十八<lb/>
風俗通曰古封泰山禪梁甫舊説岱嶽上有金篋玉策<lb/>
能知人年壽脩短漢武帝探策得十八因倒讀曰八十<lb/>
其後果壽八十沈佺期中宗誕日應制詩祚延金篋裏<lb/>
歌奏玉筐前用此事甚工<lb/>
　　舜祠絃歌聲<lb/>
羅含湘中記曰衡山九疑皆有舜廟太守至郡遣官屬<lb/>
致祀則聞絃歌之聲王歆之神境記曰九疑是舜之𦵏<lb/>
<pb n="KR3j0041_WYG_006-26a"/>
處也有青澗中有黄色蓮花芳氣竟谷此山之表復有<lb/>
二峯望之迺似人形暎出雲端如玉積髙於諸山頂有<lb/>
飛泉如帶舜廟在山之陽人有入廟中者常聞絃歌之<lb/>
聲魯恭王登孔子舊宅聞絲竹金石之聲固有此事也<lb/>
　　辛菜<lb/>
字林曰蔊一作□辛菜也辛菜二字佳南都賦注引説<lb/>
文曰蓼辛菜也<lb/>
　<lb/>
<pb n="KR3j0041_WYG_006-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　緯略卷六<lb/>
</p>
<p>
</p>
  </div>
</body>
</text>
</TEI>
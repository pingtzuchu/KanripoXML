<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>緯略卷十一</head>
    <p>
<pb n="KR3j0041_WYG_011-1a"/>
欽定四庫全書<lb/>
　緯略卷十一　　　　　　宋　髙似孫　撰<lb/>
　　儲胥<lb/>
漢書曰武帝因秦林光宫元封二年增通天迎風儲胥<lb/>
露寒長楊賦曰木雍搶纍以為儲胥顔師古曰儲峙也<lb/>
胥須也以木雍搶及纍繩連結以為儲胥言有儲蓄以<lb/>
待所須也宋景文公傷孟昭圖詩密疏叩儲胥又侍宴<lb/>
詩秋色遍儲胥又思歸老詩至今三籍在儲胥答朱彭<lb/>
<pb n="KR3j0041_WYG_011-1b"/>
州詩九蕃宫樹老儲胥又續春詞蒼龍驅暖入儲胥其<lb/>
實儲胥乃宫宇之名露寒是名儲胥何為不是名<lb/>
　　豕苓<lb/>
莊子曰藥也其實堇也桔梗也雞壅也豕苓也是時為<lb/>
帝者也郭注曰當其所須則無賤非其時則無貴故此<lb/>
數種若當其時而用之則為主故曰是時為帝者也孫<lb/>
真人方所謂五苓散凡五味木猪苓為主故曰五苓其<lb/>
法盖與莊子之言合<lb/>
<pb n="KR3j0041_WYG_011-2a"/>
　　周祇月賦<lb/>
謝莊月賦曰日以陽徳月以隂靈<hi>唐沈明賦曰日有朝靈月有宵徳葢出於</hi>
<hi>此良佳</hi>擅扶光於東沼嗣若英於西溟宋周祇月賦曰二<lb/>
氣理化精者能鏡陽得一以朗旦月待終而夕暎其狀<lb/>
也氣融結而照逺質明潤而真虚弱不廢照清不激汙<lb/>
意氣之髙不在謝莊下也<lb/>
　　鮚醬<lb/>
漢書曰漢律會稽獻鮚醬二升鮚蜯蜃之屬今大蛤<hi>音姞</hi>
<pb n="KR3j0041_WYG_011-2b"/>
也梁劉孝綽詩晉安王賚鰕醬啟曰龍醬傳甘退誠可<lb/>
陋蚔醢稱貴追覺失言　呉録地理志曰鱟子如麻取以<lb/>
為醬甚美又如所謂鱟醬鰕鮓天暖未能多致凡醢醬<lb/>
之屬雖甚么微未有不出於古人之法也<lb/>
　　五色雁赤雁<lb/>
漢書郊祀志曰宣帝于河西築世宗廟告祀有五色雁<lb/>
集殿前唐書曰貞元十年同州獻五色雁昔武帝行幸<lb/>
東海獲赤雁作朱雁之謌故班固曰白麟赤雁芝房寶<lb/>
<pb n="KR3j0041_WYG_011-3a"/>
鼎之謌薦於郊廟禮樂志曰赤雁集六紛員殊翁雜五<lb/>
采文孟康曰翁雁頸也言其文采殊異也即是五色雁<lb/>
矣許敬宗詩塞門朱雁入郊藪紫麟游元稹詩池築呈<lb/>
朱雁壇場得白麟<lb/>
　　東南一尉<lb/>
周庾信慶平鄴表曰泰山梁甫以來即有七十二代龍<lb/>
圖龜書之後又已三千餘年雖復制法樹司禮樂殊異<lb/>
至于文離武落剡木弦弧席卷天下之心包吞八荒之<lb/>
<pb n="KR3j0041_WYG_011-3b"/>
志其揆一焉政須東南一尉立於北景之南西北一候<lb/>
置於交河之北東南一尉西北一候揚雄之言也此用<lb/>
得妙漢制郡置尉事體深重始馮翊之髙陵扶風之郿<lb/>
迄交趾之麓冷合浦之珠崖郡國一百三為都尉治者<lb/>
九十有四班固志中並不及此可謂闕典之大者其他<lb/>
如闗都尉農都尉屬國都尉匈奴渾懐都尉玉門陽闗<lb/>
都尉有官制所名者有因事剏置者如王孫<hi>一作新</hi>為右<lb/>
輔尉梅福為南昌尉趙廣漢為京輔尉尹翁歸為𢎞農<lb/>
<pb n="KR3j0041_WYG_011-4a"/>
尉毋將為沛郡尉<lb/>
　　錦瑟<lb/>
唐李義山錦瑟詩錦瑟無端五十絃一絃一柱思華年<lb/>
莊生曉夢迷蝴蝶望帝春心托杜鵑滄海月明珠有淚<lb/>
藍田日暖玉生煙此情何待成追憶只是當時已惘然<lb/>
　山谷道人讀此詩殊不曉其意後以問東坡坡云此<lb/>
出古今樂志云錦瑟之為器也其絃五十其聲感怨清<lb/>
和按李詩莊生曉夢迷蝴蝶感也望帝春心托杜鵑怨<lb/>
<pb n="KR3j0041_WYG_011-4b"/>
也滄海月明珠有淚清也藍田日暖玉生煙和也一篇<lb/>
之中曲盡其意史稱其瑰邁奇古信然劉貢父詩話以<lb/>
謂錦瑟乃當時貴人愛姬之名義山因以寓意非也<lb/>
　　新舊火<lb/>
隋書王劭傳曰劭以古有鑚燧改火之義近代廢絶於<lb/>
是上表請變火曰臣謹按周官四時變火以救時疾火<lb/>
不數變時疾必興聖人作法豈徒然也今温酒及炙肉<lb/>
用石炭柴火竹火草火麻荄火氣味各不同以此推之<lb/>
<pb n="KR3j0041_WYG_011-5a"/>
新火舊火理應有異<lb/>
　　金像銘<lb/>
北齊邢子才金像銘曰妙形難像至理希詮形之所及<lb/>
理亦在焉神儀内瑩寶相外宣應靈肹蠁感發大千圓<lb/>
光照耀映被無邊托銘斯在曠刼方傳此數句佳作也<lb/>
比年得一金銅菩薩像真所謂神儀内瑩寶相外宣者<lb/>
唐李嶠有金銅瑞像記盖屑金銀珠玉七寶以範之此<lb/>
菩薩像縱非六朝亦是唐舊物近代未嘗作此也<lb/>
<pb n="KR3j0041_WYG_011-5b"/>
　　靈芝宫<lb/>
王安國直宿崇文院夢有邀至海上宫殿甚盛笙簫大<lb/>
作題曰靈芝宫有一人隔水止之曰時未至且令去恍<lb/>
然夢覺禁鐘已鳴矣平甫為詩曰萬頃波濤木葉飛笙<lb/>
簫宫殿號靈芝揮毫不似人間世長樂鐘聲夢覺時後<lb/>
四年卒曾鞏夢與平甫會因弔之平甫笑不止傍一人<lb/>
曰平甫已列仙官矣樂非塵世比也<hi>魏泰雜記</hi>如馬周為素<lb/>
雪宫仙官李賀作白瑶宫記陶𢎞景為蓬萊都水監固<lb/>
<pb n="KR3j0041_WYG_011-6a"/>
有此事也平甫女名茂者有刻石曰曾子固舊有夢記<lb/>
以述其事子固之文不復見矣<lb/>
　東坡曰余在潁川夢至一官居人物與俗無異而山<lb/>
　川清逺有足樂者顧視堂上榜曰仇池覺而念之仇<lb/>
　池武都氐故地楊難當所保余何為居之明日以問<lb/>
　客客有趙令畤徳麟者曰何為問之此乃福地之小<lb/>
　有洞天之附庸也杜子美盖云萬古仇池穴潜通小<lb/>
　有天神魚人不見福地語相傳近接西南境長懐十<lb/>
<pb n="KR3j0041_WYG_011-6b"/>
　九泉何時一苑屋送老白雲邊他日工部侍郎王欽<lb/>
　臣仲至謂余曰吾嘗奉使歸過仇池有九九泉萬山<lb/>
　環之可以避世如桃源也唐書志成州同谷縣有仇<lb/>
　池與秦州接壤又東坡送范景仁遊洛中詩蘚書標<lb/>
　洞府松盖偃天壇注歐陽永叔嘗遊嵩山日暮於絶<lb/>
　壁上見苔蘚成文云神清之洞明日復尋不見又六<lb/>
　一居士集有戲答唐山隠者詩我昔曾為洛陽客偶<lb/>
　向巖前坐盤石四字丹書萬仞崖神清之洞鎖樓臺<lb/>
<pb n="KR3j0041_WYG_011-7a"/>
　盖紀此事余謂二公神仙中人宜所夢所見之異也<lb/>
　括異志慶厯中有朝士將曉赴朝見美女三十餘人<lb/>
　靚粧麗服兩兩並馬而行丁度觀文按轡于其後朝<lb/>
　士驚曰丁素儉約何姬之衆耶有一人最後行朝士<lb/>
　問曰觀文將宅眷何往曰非也諸女御迎芙容館主<lb/>
　俄聞丁卒歐陽仲淳父曰嘗夢上帝命我為長白山<lb/>
　主明年卒東坡有詩死為長白主名字書絳闕按松<lb/>
　漠紀聞長白山在今山東南白衣觀音所居其山禽<lb/>
<pb n="KR3j0041_WYG_011-7b"/>
　獸皆白人或穢之必致蛇虺之害也<lb/>
　　泰節二卦<lb/>
真宗召大理評事馮元説周易泰卦元敷述卦體以謂<lb/>
地天為泰言天氣下降地氣上騰然後交泰猶君下接<lb/>
于臣則臣上承于君然後君臣道通若天以髙亢位上<lb/>
則地無由得交于天天地不相交何由得泰君以尊大<lb/>
自恃臣無由得接于君君臣不接何由得泰<hi>石介三朝聖政録</hi>
　皇祐中待制王安國邇英閣講周易至節卦有慎言<lb/>
<pb n="KR3j0041_WYG_011-8a"/>
語節飲食仁宗問賈魏公曰慎何言語節何飲食公曰<lb/>
在君子言之則出口之言皆慎入口之食皆節在王者<lb/>
言之則命令為言語燕樂為飲食君天下當慎命令節<lb/>
飲食燕樂上大喜<lb/>
　　文火<lb/>
顧况茶論曰煎以文火細煙小鼎長泉皮日休茶詩山<lb/>
謡縱上下火候還文武王季友詩鍊丹文武火未成賣<lb/>
藥販山不販名如周賀詩屋雪凌髙樹山茶稱逺泉頗<lb/>
<pb n="KR3j0041_WYG_011-8b"/>
類所謂長泉矣長泉二字尤佳姚合詩酒用林花釀泉<lb/>
將野水煎張喬詩簟冷窗中月茶香竹裏泉皆不及姚<lb/>
合詩所謂酒用林花釀以花釀酒當是酴醿酒之類景<lb/>
龍文館記曰賜近臣酒乃用酴醿二字也<lb/>
　　松煙石墨<lb/>
鼂氏墨經曰古用松煙石墨二種石墨自晉魏以後無<lb/>
聞松煙之<hi>闕</hi>自漢貴扶風隃糜終南山之松蔡質漢官<lb/>
儀曰尚書令僕丞郎月賜隃糜大墨一枚晉貴九江廬<lb/>
<pb n="KR3j0041_WYG_011-9a"/>
山之松衛夫人筆陣圖曰取廬山松煙唐貴易州潞州<lb/>
之松上黨松心尤先見貴後唐則宣州黄山松歙縣黟<lb/>
山松羅山松李氏以宣歙之松類易水之松沈存中延<lb/>
州石液墨詩二郎山下雪紛紛旋卓穹廬學塞人化盡<lb/>
素衣今未老石煙多似洛陽塵如存中詩所云則北方<lb/>
固自有所謂石墨矣<lb/>
　　三代鼎器名<lb/>
　商鼎　　　　文王鼎　　　周公鼎<lb/>
<pb n="KR3j0041_WYG_011-9b"/>
　周姜鼎　　　虢姜鼎　　　鄭伯姬鼎<lb/>
　伯姬鼎　　　晉姜鼎　　　孔文公鼎<lb/>
　魯公鼎　　　宋公鼎　　　單冏鼎<lb/>
　宋君鼎　　　宋君夫人鼎　東宫方鼎<lb/>
　得鼎　　　　庚鼎　　　　乙鼎<lb/>
　大鼎　　　　始鼎　　　　欒鼎<lb/>
　趠鼎　　　　辛鼎　　　　癸鼎<lb/>
　龍鼎　　　　陀鼎　　　　東宫鼎<lb/>
<pb n="KR3j0041_WYG_011-10a"/>
　盤鼎　　　　公緘鼎　　　子斯鼎<lb/>
　子吳鼎　　　師□鼎　　　父乙鼎<lb/>
　叔夜鼎　　　季媍鼎　　　父癸鼎<lb/>
　父甲鼎　　　父丁鼎　　　蟬文鼎<lb/>
　龍生鼎　　　召夫鼎　　　師毁敦<lb/>
　師毛敦　　　師□敦　　　周姜敦<lb/>
　周虞敦　　　應侯敦　　　屈生敦<lb/>
　仲駒敦　　　孟金敦　　　剌公敦<lb/>
<pb n="KR3j0041_WYG_011-10b"/>
　叔榴敦　　　虢姜敦　　　散季敦<lb/>
　仲酉敦　　　冀師敦　　　龍敦<lb/>
　□敦　　　　始敦　　　　何敦<lb/>
　尹敦　　　　牧敦　　　　<graphic n="KR2939" url="https://raw.githubusercontent.com/kanripo/KR-Gaiji/master/images/KR2939.png" mimeType="image/png"/>敦<lb/>
　周敦　　　　□敦　　　　内史彞<lb/>
　周公彞　　　召公彞　　　魯侯彞<lb/>
　□彞　　　　伯宗彞　　　楚公彞<lb/>
　沈子彞　　　鬳伯彞　　　司空彞<lb/>
<pb n="KR3j0041_WYG_011-11a"/>
　欱姬彞　　　仲舉彞　　　單從彞<lb/>
　品伯彞　　　單冏彞　　　交父彞<lb/>
　楚王盞彞　　祖戊彞　　　商癸彞<lb/>
　季媍彞　　　父癸彞　　　祖乙彞<lb/>
　父乙彞　　　父丁彞　　　父己彞<lb/>
　父辛彞　　　母乙彞　　　師艅彞<lb/>
　仲父彞　　　商彞　　　　五彞<lb/>
　伯彞　　　　欱彞　　　　甗彞<lb/>
<pb n="KR3j0041_WYG_011-11b"/>
　形彞　　　　尹彞　　　　應彞<lb/>
　亞彞　　　　伊彞　　　　仲父彞<lb/>
　小子師彞　　庚父鬲　　　髙姜鬲<lb/>
　書鬲　　　　父子鬲　　　父己鬲<lb/>
　毛乙鬲　　　乃子鬲　　　母鬲<lb/>
　虢叔鬲　　　莫敖鬲　　　寶徳鬲<lb/>
　聿逺鬲　　　伯鬲<lb/>
　許子鍾　　　□鍾　　　　商鍾<lb/>
<pb n="KR3j0041_WYG_011-12a"/>
　元子鍾　　　走鍾　　　　遲父鍾<lb/>
　南和鍾　　　分寧鍾　　　許子小鍾<lb/>
　盂和鍾　　　召公尊　　　朝事尊<lb/>
　韋子尊　　　魚尊　　　　叔寶尊<lb/>
　虎尊　　　　父戊尊　　　祖戊尊<lb/>
　祖辛尊　　　中尊　　　　太甲尊<lb/>
　父丁尊　　　商從尊　　　父癸尊<lb/>
　父辛尊　　　太甲尊　　　庚爵<lb/>
<pb n="KR3j0041_WYG_011-12b"/>
　父庚尊　　　丁青爵　　　商爵<lb/>
　父戊爵　　　祖己尊　　　父己爵<lb/>
　己舉爵　　　己爵　　　　舉爵<lb/>
　篆帯爵　　　父乙爵　　　祖乙爵<lb/>
　伯爵　　　　飲爵　　　　□爵<lb/>
　父甲爵　　　主人舉　　　癸舉<lb/>
　父辛爵　　　寅簋　　　　左父舉<lb/>
　叔髙簋　　　師㝠簋　　　師奕簋<lb/>
<pb n="KR3j0041_WYG_011-13a"/>
　張仲<graphic n="KR1286" url="https://raw.githubusercontent.com/kanripo/KR-Gaiji/master/images/KR1286.png" mimeType="image/png"/>　　　劉公<graphic n="KR1286" url="https://raw.githubusercontent.com/kanripo/KR-Gaiji/master/images/KR1286.png" mimeType="image/png"/>　　　太公<graphic n="KR1286" url="https://raw.githubusercontent.com/kanripo/KR-Gaiji/master/images/KR1286.png" mimeType="image/png"/>
　子斯<graphic n="KR1286" url="https://raw.githubusercontent.com/kanripo/KR-Gaiji/master/images/KR1286.png" mimeType="image/png"/>　　　史黎<graphic n="KR1286" url="https://raw.githubusercontent.com/kanripo/KR-Gaiji/master/images/KR1286.png" mimeType="image/png"/>　　　姬□<graphic n="KR1286" url="https://raw.githubusercontent.com/kanripo/KR-Gaiji/master/images/KR1286.png" mimeType="image/png"/>
　姬□豆　　　單疑豆　　　仲䖍洗<lb/>
　仲虞洗　　　田季匜　　　寒戊匜<lb/>
　叔匜　　　　杞公匜　　　義母匜<lb/>
　張伯匜　　　季姬匜　　　季亳匜<lb/>
　祖戊匜　　　齊侯匜　　　卭仲盤<lb/>
　伯盞盤　　　壽盤　　　　史孫盤<lb/>
<pb n="KR3j0041_WYG_011-13b"/>
　卭仲盫　　　伯盞盫　　　應婦甗<lb/>
　周陽侯甗　　仲信甗　　　䣄甗<lb/>
　孟嬭甗　　　父己甗　　　庚甗<lb/>
　飲甗　　　　伯温甗　　　冀舟師<lb/>
　師淮卣　　　周卣　　　　冀卣<lb/>
　商卣　　　　兄癸卣　　　母辛卣<lb/>
　母乙卣　　　父甲卣　　　祖癸卣<lb/>
　父己卣　　　祖戊卣　　　王伯齍<lb/>
<pb n="KR3j0041_WYG_011-14a"/>
　趠齍　　　　諸友盉　　　伯玉盉<lb/>
　沈子盉　　　季亳盉　　　父丁盉<lb/>
　兹女觚　　　象觚　　　　父庚觚<lb/>
　甲子觚　　　平周缸　　　窖磬<lb/>
　丁舉甌　　　伯索盂　　　熙之筏<lb/>
　同　　　　　武安釡　　　軹家釡<lb/>
　　右三代鼎器名見於圖書者會粹於此將有考焉<lb/>
　　房中樂<lb/>
<pb n="KR3j0041_WYG_011-14b"/>
詩曰君子陽陽左執簧右招我由房謂路寢之房人君<lb/>
有房中之樂后夫人亦有房中之樂周南召南則人君<lb/>
房中之樂詩譜曰路寢之常樂國風之正經也天子歌<lb/>
周南諸侯歌召南后夫人亦用之王肅曰闗雎至芣苡<lb/>
后妃房中之樂然則夫人房中之樂當用鵲巢采蘩矣<lb/>
周房中樂秦始皇三十六年改曰禱人所謂房中樂者<lb/>
婦人禱祠于房中者也唯宫中用之漢房中祠樂本髙<lb/>
祖唐山夫人所作<hi>唐山姓也</hi>髙祖好楚聲故房中樂亦楚聲<lb/>
<pb n="KR3j0041_WYG_011-15a"/>
孝惠二年詔樂府令夏侯寛備其簫管更名曰安世樂<lb/>
宋書樂志曰魏文帝黄初二年議者以房中歌后妃之<lb/>
徳所以風天下正夫婦乃改為正始之樂明帝太和初<lb/>
繆襲奏魏國初建王粲所作登歌安世詩専以思詠神<lb/>
靈及説神靈鑒享之意後省讀漢安世詩無有二南風<lb/>
化天下之言又改曰享神歌隋髙祖龍潛時頗好音樂<lb/>
常倚琵琶作歌二首名曰天髙地厚述以夫婦之義因<lb/>
即取之為皇后房内曲命婦人登歌上夀並用之<lb/>
<pb n="KR3j0041_WYG_011-15b"/>
　　珊瑚筆格<lb/>
錢思公珊瑚筆格詩藴粹滄波逺搜奇鐵網勞柔條鑚<lb/>
火樹麗景奪星旄叢倚棲油几枝疎薦兔毫寶跗光互<lb/>
映翠匣價相髙鈎謾標祥諜人須詠楚騷休將鐵如意<lb/>
碎擊為争豪北朝徐陵以珊瑚閣筆羅隠詩徐陵閣筆<lb/>
珊瑚架絶勝賓朋玳瑁簮用珊瑚架三字甚新錢思公<lb/>
酷愛珊瑚筆格嘗為子姪輩竊去公徐徐出錢許得之<lb/>
者自言即與之錢如此者歳不下數次公欣然容之思<lb/>
<pb n="KR3j0041_WYG_011-16a"/>
公詩體謹嚴如以蜀紙端硯寄仙芝詩膩蠒裁卭部蒼<lb/>
崖映越溪展時雲冉冉呵久露凄凄平滑逾鵞素精鋼<lb/>
類褭蹄輕于漢宫縠碧似夏王圭鈿軸聊閑卷銀鈎且<lb/>
醉題即時封密詔别有武都泥此詩與前詩一律<lb/>
　　荀况雲賦<lb/>
楚荀况雲賦曰有物於此居則同静致下動則綦髙以<lb/>
鉅圓者中規方者中矩大參天地徳厚堯禹精微於毫<lb/>
毛充盈于天宇冬日作寒夏日作暑此數語奇甚荀况<lb/>
<pb n="KR3j0041_WYG_011-16b"/>
文章少見故録之曹植吹雲賛曰天地變化是生神物<lb/>
吹雲吐潤浮氣蓊鬱上二句亦奇<lb/>
　　虹<lb/>
蔡邕月令章句曰虹螮蝀也隂陽交接之氣著于形色<lb/>
者也雄曰虹雌曰蜺虹常依隂雲而晝見於日衝無雲<lb/>
不見太隂亦不見率以日西見于東方故詩云螮蝀在<lb/>
東蜺常見于旁四時常有之江淹赤虹賦曰赤蜺電出<lb/>
蚴虬神驤曖昧以變依稀不常此正所謂蜺也唯雄虹<lb/>
<pb n="KR3j0041_WYG_011-17a"/>
見藏有月釋名曰虹陽氣之動虹攻也純陽攻隂氣也<lb/>
故莊子曰陽炙隂為虹<lb/>
　　詩用六經字<lb/>
司馬相如詩鳳兮鳳兮從我棲得託孳尾永為好庾信<lb/>
詩鷸毛新鵠子盤根古樹低此書中好字用者絶少又<lb/>
如簡文詩螢飛夜灼灼蟲思夕喓喓鮑溶詩列樹<hi>闕六字</hi>
下睢沈約詩蝶逢花揺漾燕值羽差池王維詩設罝守<lb/>
毚兔垂釣伺遊鱗錢起詩露濃蕙花落月冷莎雞飛白<lb/>
<pb n="KR3j0041_WYG_011-17b"/>
居易詩烏頭因感白魚尾為勞頳詩注曰魚勞則尾頳<lb/>
用詩中字尤奇又用月令中字如賀朝清詩流鶯拂繡<lb/>
羽二月上林期張協詩鷹飛日夜分雷動寒暑離胡致<lb/>
隆詩細雨來時麋角解春風歸日馬蹄香宋之問詩祭<lb/>
魚常見獺飲水畏驚猿宋元憲詩花寒隂鶴警霜早腐<lb/>
螢疎錢起詩謾把樽中物無人啄蟹匡此又用禮中字<lb/>
一經采化便覺神明全與用史傳中字不侔也<lb/>
　　辟雍<lb/>
<pb n="KR3j0041_WYG_011-18a"/>
詩曰於論鼔鍾於樂辟雍注曰文王立靈臺作靈囿靈<lb/>
沼合樂以落之又曰鎬京辟雍自西自東自南自北無<lb/>
思不服注曰武王于鎬京行辟雍之禮四方來觀者皆<lb/>
感化其徳心無不歸服王制曰天子曰辟雍諸侯曰泮<lb/>
宫此周之制也禮記外傳曰虞曰庠亦曰米廩<hi>藏躬耕之穀於</hi>
<hi>學中以供祭祀尚孝也</hi>夏曰序商曰瞽宗周曰辟雍亦曰太學東<lb/>
膠其言四代之學尤明今詩有辟雍之詩又有泮宫之<lb/>
詩而周禮獨不載辟雍之禮但曰成均之法成均唯周<lb/>
<pb n="KR3j0041_WYG_011-18b"/>
禮有之他書亦不載也<lb/>
　　靈臺<lb/>
詩曰經始靈臺經之營之箋曰天子有靈臺所以望氛<lb/>
祲察妖祥詩紀厯樞曰靈臺候天意也孝經援神契曰<lb/>
靈臺所以宣徳察微緯學二説皆極其至鄭箋不能<hi>闕四</hi>
<hi>字</hi>曰文王既出羑里召周公旦築為靈臺此盖思所以<lb/>
<hi>闕三字</hi>意宣徳察微矣劉向新序曰文王作靈臺池沼掘<lb/>
得人骨文王曰更葬之天下聞之皆曰西伯賢矣澤及<lb/>
<pb n="KR3j0041_WYG_011-19a"/>
枯骨而况於人乎三輔黄圖曰周靈臺在長安西五十<lb/>
五里公羊莊公三十一年注曰天子有靈臺以候天地<lb/>
諸侯有時臺以候四時然雜候上林漢制曰清臺日至<lb/>
書雲魯則曰觀臺耳<lb/>
　　八桂<lb/>
孫綽天台賦曰八桂挺森以凌霜五芝含秀而晨敷李<lb/>
善注引山海經曰桂林八樹在賁隅東所謂賁隅東者<lb/>
招揺之山也五芝在天台固自有之不應八桂逺取招<lb/>
<pb n="KR3j0041_WYG_011-19b"/>
揺之山按臨海記曰白石之山望之如雪山有湖傳云<lb/>
金鵞之所集八桂之所植又地理記曰天台山有八桂<lb/>
嶺此尤曉然　梁禇禋詩誰謂重三珠終焉競八桂張<lb/>
九齡詩分庭八桂樹肅客兩童子盧綸詩玉壇標八桂<lb/>
金井識雙桐皆用八桂事也<lb/>
　　黄庭圖<lb/>
黄庭經極修煉吐納之妙有務成子注有梁丘子注有<lb/>
尹真人注有白履忠注有李子乗注有蔣慎修注有超<lb/>
<pb n="KR3j0041_WYG_011-20a"/>
遥子注又有五家注其要而易明者莫如圖有黄庭五<lb/>
藏圖黄庭内視圖黄庭内景五藏六府圖補瀉圖<hi>唐元一作</hi>
<hi>女子胡愔撰</hi>黄庭外景圖五藏導引圖黄庭圖證訣可謂盡<lb/>
其妙矣東坡書黄庭内景贈葆光道師蹇序辰龍眠居<lb/>
士復為作經相其前畫二人像其後筆勢雋妙遂為希<lb/>
世之寶嗟嘆不足故復賛之曰太上虚皇出靈篇黄庭<lb/>
圖<hi>闕三字</hi>仙髯耆兩卿相後先<hi>闕</hi>妙夾侍清且妍十有二<lb/>
神<hi>闕二字</hi>堅巍巍堂堂人中天問我何修果此縁是心朝<lb/>
<pb n="KR3j0041_WYG_011-20b"/>
空夕了然恐非其人世莫傳殿以二士蒼鵠騫南隨道<lb/>
師厯山淵山人迎笑喜我旋問誰遺化老龍眠山谷次<lb/>
韻子瞻書黄庭尾付蹇道師琅函絳簡蕋珠篇寸田尺<lb/>
宅可蘄仙髙真接手玉宸前女丁來謁粲六妍金鑰閉<lb/>
欲形完堅萬物蕩盡正秋天使形如是何塵縁蘇李筆<lb/>
墨妙自然萬虚拱手書已傳傳非其人恐飛騫當付驪<lb/>
龍藏九淵蹇侯奉告請周旋緯蕭探手我不眠二公之<lb/>
言施於經相尚爾而况圖訣之益乎<lb/>
<pb n="KR3j0041_WYG_011-21a"/>
　　成公綏叙乾文<lb/>
晉成公綏天地賦曰懸象成文列宿有章三辰燭燿五<lb/>
緯重光衆星回而環極招揺運而指方白虎時據于參<lb/>
旗青龍垂尾于氐房𤣥龜匿首于女虚朱鳥奮翼于星<lb/>
張帝皇正坐于紫宫輔臣列位于文昌垣屏絡繹而珠<lb/>
連三台參差而雁行軒轅華布而曲列攝提鼎峙而相<lb/>
望叙事之妙如此<lb/>
　　漂<lb/>
<pb n="KR3j0041_WYG_011-21b"/>
史記曰韓信從下鄉城下釣有漂母見信饑飯信竟數<lb/>
十日越絶書曰伍子胥至溧陽見一女子擊絮于瀨水<lb/>
中子胥曰豈可得飱乎女曰諾即發其簞飯清其壺漿<lb/>
而與之子胥謂女子毋令露之子胥行五歩還顧女子<lb/>
自投瀨水之中<hi>吳越春秋同</hi>　莊子曰宋人有善為不龜手<lb/>
之藥者世世以洴澼絖為事<hi>郭象注曰其藥能令手不拘坼故常漂絮于水中</hi>
漂絮擊絮也宋景文公詩藥有不龜方擊絮管無<hi>闕</hi>
　　新宫銘<lb/>
<pb n="KR3j0041_WYG_011-22a"/>
良常西麓源澤東泄新宫宏宏崇軒䡾䡾雕珉盤礎鏤<lb/>
檀竦楶碧瓦鱗差瑶階肪截閣凝瑞霧樓横祥霓騶虞<lb/>
巡徼昌明捧闑珠樹規連玉泉矩洩靈飊遐集聖日俯<lb/>
晰太上游儲無極便闕百神守䕶諸真班列仙翁鵠立<lb/>
道師氷潔飲玉成漿饌瓊為屑桂旗不動蘭幄互設妙<lb/>
樂競奏流鈴間發天籟虚徐風簫冷徹鳳歌諧律鶴舞<lb/>
會節三變𤣥雲九成絳雪易遷徒語童初浪説如毁乾<lb/>
坤自有日月清寧二百三十一年四月十二日建<lb/>
<pb n="KR3j0041_WYG_011-22b"/>
　東坡遊羅浮作詩示叔黨其末云負書從我盍歸去<lb/>
　羣仙正草新宫銘汝應奴𨽻蔡少霞我亦季孟山𤣥<lb/>
　卿坡自注曰唐有夢書新宫銘者云紫陽真人山𤣥<lb/>
　卿撰其略曰良常西麓源澤東泄新宫宏宏崇軒䡾<lb/>
　䡾又有蔡少霞者夢人遣書碑銘曰公昔乗魚車今<lb/>
　履瑞雲躅空仰塗綺輅輪囷其末云五雲閣吏<lb/>
　蔡少霞書余按唐小説薛用弱集異記載蔡少霞<lb/>
　夢人召去令書碑題云蒼龍溪新宫銘紫陽真人山<lb/>
<pb n="KR3j0041_WYG_011-23a"/>
　𤣥卿撰其詞三十八句不聞有五雲閣史之説魚車<lb/>
　瑞雲之語迺逸叟所載陳㓜霞事云蒼龍溪主歐陽<lb/>
　某撰盖坡公誤以㓜霞為少霞耳𤣥卿之文麗整髙<lb/>
　妙非神仙中人嵇叔夜李太白之流不能作今記於<lb/>
　此以證坡注之誤也集異記曰蔡少霞夢褐衣鹿幘<lb/>
　人召去石碑之側謂曰召君書此二青衣僮至一捧<lb/>
　牙箱内有紫絹文書一齎筆研令少霞法此而寫少<lb/>
　霞援筆頃刻而成因覽讀之乃蒼龍溪新宫銘遂寤<lb/>
<pb n="KR3j0041_WYG_011-23b"/>
　急命紙筆紀録或往視之筆跡宛有書石之態<lb/>
　　窮奇<lb/>
山海經曰封山有獸狀如牛而蝟毛名曰窮奇食人或<lb/>
云窮奇聞人鬭迺助不直者文王出獵所獲張揖注上<lb/>
林賦曰窮奇其音如狗嘷食人神異記曰西北有獸狀<lb/>
如彪有翼名窮奇東方朔神異經曰崑崙西有獸其狀<lb/>
如犬有兩目而不見有兩耳而不聞有腹而無五臟有<lb/>
腸而徑過人有徳行而往抵<graphic n="KR2053" url="https://raw.githubusercontent.com/kanripo/KR-Gaiji/master/images/KR2053.png" mimeType="image/png"/>
                    <hi>音觸</hi>之人有㐫徳而往䑛<lb/>
<pb n="KR3j0041_WYG_011-24a"/>
迎之天使其然名曰渾沌一名無耳一名無心所居無<lb/>
常咋人回轉向天而笑神異經曰西方荒中有獸焉狀<lb/>
如彪而身大毛長尺許<hi>張華注此獸毛皆如毫猪毛也</hi>人面彪足口有<lb/>
猪牙尾長一丈八尺名曰檮杌此獸食人又曰饕餮身<lb/>
如羊人面目在腋下食人左氏所載不才子曰窮奇曰<lb/>
渾沌曰檮杌曰饕餮皆獸名也今録於此<lb/>
　　承明廬<lb/>
范雲詩伊昔霑嘉惠出入承明宫盧象詩召入承明宫<lb/>
<pb n="KR3j0041_WYG_011-24b"/>
聖人借顔色此言承明殿也應璩詩問我何功徳三入<lb/>
承明廬劉孝綽詩步出金華省逺望承明廬此言殿中<lb/>
直廬耳西都賦曰又有承明金馬著作之庭亦藏書之<lb/>
所大雅之林也嚴助為會稽太守帝賜璽書曰君厭承<lb/>
明之廬張晏曰承明廬在石渠門外揚雄傳晉灼曰黄<lb/>
圖有太玉堂小玉堂殿李尋待詔黄門得預入直而曰<lb/>
久汙玉堂之直者言直廬在玉堂外亦猶承明之有廬<lb/>
也翼奉曰孝文時未央宫無髙門麒麟殿獨有前殿曲<lb/>
<pb n="KR3j0041_WYG_011-25a"/>
臺温室承明耳霍光傳曰太后車駕幸未央宫承明殿<lb/>
盛服坐武帳期門武士陛㦸陳列殿下罪狀昌邑王是<lb/>
豈太后所御之地是必諸帝常所臨御也<lb/>
　　方諸<lb/>
物類相感志曰方諸巨蚌也向月以器承之得三二合<lb/>
水亦如朝露淮南子曰方諸見月津而為水注曰方諸<lb/>
大蛤也隂燧之具摩拭令熱向月則有水生故周禮司<lb/>
烜氏以鑒取明水于月謂之方諸明水陳饌以為𤣥酒<lb/>
<pb n="KR3j0041_WYG_011-25b"/>
唐<hi>闕四字</hi>禪取明水用之李敬真曾入九月中取蚌蛤一<lb/>
尺二寸者依法拭之至夜半得水四五斗楊文公詩九<lb/>
天青女霜添味五夜方諸月溜津<lb/>
　　潮繫日月<lb/>
抱朴子曰日之兩潮一日一夕各入地中故一日一夕<lb/>
而有兩潮也海潮賦曰夫潮之生因乎日也其盈其虚<lb/>
繋乎月也及晦而絶過朔則隆月弦則小贏月望則大<lb/>
至又曰日激水而潮小月離日而潮大海潮志曰詳其<lb/>
<pb n="KR3j0041_WYG_011-26a"/>
潮水之起若釡鼎之沸沸則煎沬而溢出究其本祇平<lb/>
于鼎釡若沸溢則加倍之也嘗聞南海洲採珠人説每<lb/>
一入海必以繩繫身岸人持之潮來必動繩岸人共挽<lb/>
之助身而上又説或潮上海底山穴間必闇黒雷鳴水<lb/>
孛然而漲上及登岸則潮漲入浦溆矣是隂陽二氣交<lb/>
作而變日月為二氣之母潮随二曜盖不虚耳<lb/>
　　封禪<lb/>
河圖真紀鉤曰王者封泰山禪梁父者七十二君史記<lb/>
<pb n="KR3j0041_WYG_011-26b"/>
封禪書曰齊威公既霸而欲封禪管仲曰古者封泰山<lb/>
禪梁父七十二家而夷吾所記者十有二焉無懐氏<hi>封泰</hi>
<hi>山禪云云</hi>宓羲<hi>封泰山/禪云云</hi>神農<hi>封泰山/禪云云</hi>炎帝<hi>封泰山/禪云云</hi>顓帝<hi>封泰山禪</hi>
<hi>云云</hi>帝嚳<hi>封泰山/禪云云</hi>堯<hi>封泰山/禪云云</hi>舜<hi>封泰山/禪云云</hi>禹<hi>封泰山/禪云云</hi>湯<hi>封泰山禪</hi>
<hi>云云</hi>周成王<hi>封泰山禪社首應劭曰在博縣晉灼曰在鉅平南三里</hi>太史公曰雖有<lb/>
受命之君而功有不洽是以中間逺者千有餘歳近者<lb/>
數百載其儀不可得記桓譚新論曰泰山之上有八百<lb/>
餘處而可識知者七十有二白虎通云升泰山觀易姓<lb/>
<pb n="KR3j0041_WYG_011-27a"/>
而王可得而數者七十二君張華封禪儀曰登封泰山<lb/>
者七十有四家其諡號可知者十有四<lb/>
　　洛水無冰<lb/>
春秋説題辭曰洛之為言繹也水繹繹光耀也述征記<lb/>
曰水底有礬石故上無冰凍也易乾鑿度曰帝盛徳之<lb/>
應洛水先温先儒言洛居天地之中其氣晏温故曰温<lb/>
洛蘇味道牛鳳及有和受圖温洛詩亦言温洛唐驪山<lb/>
温泉亦以其下皆生礬石故温也李賀詩華清源中礬<lb/>
<pb n="KR3j0041_WYG_011-27b"/>
石湯徘徊百鳳隨君王<lb/>
　　八紘八極<lb/>
淮南子曰九州之大純方千里九州之外乃有八殥<hi>音𦙍</hi>
也亦方千里自東北方曰大澤曰無通東方曰大渚曰<lb/>
少海東南方曰具區曰穴澤南方曰大夢曰浩澤西南<lb/>
方曰資渚曰丹澤西方曰九區曰泉澤西北方曰大夏<lb/>
曰海澤北方曰大㝠曰寒澤凡八殥八澤之雲是雨九<lb/>
州八殥之外而有八紘亦方千里自東北方曰和丘曰<lb/>
<pb n="KR3j0041_WYG_011-28a"/>
荒土東方曰棘林曰桑野東南方曰大窮曰衆安南方<lb/>
曰都廣曰反户西南方曰焦僥曰炎土西方曰金邱曰<lb/>
沃野西北方曰一目曰沙所北方曰積水曰委羽凡八<lb/>
紘之氣是出寒暑以合八正必以風雨八紘之外迺有<lb/>
八極<hi>鄒子曰中國者天下八十分之一有海環之如此者九又有大瀛海環之總曰八極也</hi>自東<lb/>
北方曰方土之山曰蒼門東方曰東極之山曰開明之<lb/>
門東南方曰波母之山曰陽門南方曰南極之山曰暑<lb/>
門西南方曰編駒之山曰白門西方曰西極之山曰閶<lb/>
<pb n="KR3j0041_WYG_011-28b"/>
闔之門西北方曰不周之山曰幽都之門北方曰北極<lb/>
之山曰寒門凡八極之雲是雨天下八門之風是節寒<lb/>
暑八紘八殥八澤之雲以雨九州而和中土注曰中土<lb/>
冀州也<lb/>
　　接花<lb/>
山谷接花詩雍也本犂子仲由元鄙人升堂與入室只<lb/>
在一揮斤接花之法唯見劉禹錫詩分畦十字水接樹<lb/>
兩般花<lb/>
<pb n="KR3j0041_WYG_011-29a"/>
　　鹽田<lb/>
鹽田在河東鹽澤其中産鹽引水沃之則自成號曰鹽<lb/>
田取亦無盡不沃則無之張液池百步其鹽多少隨月<lb/>
增減也又有鹽井者蜀都臨卭縣二井一是火井一是<lb/>
鹽井若取鹽井以火井煮之斛水得鹽四五斗若非火<lb/>
井煮之不過一二斗矣又有青池鹽其鹽正方廣半寸<lb/>
其狀扶疎似石人耕池旁地取池沃種之歳月久即生<lb/>
此鹽又有草鹽者襄沔記曰龍巢山旁有鹽池水色白<lb/>
<pb n="KR3j0041_WYG_011-29b"/>
上生紫菱四邊青泥十一月中池左右十餘里地草上<lb/>
如霜彌日不釋嘗之乃鹽味世謂之鹽花山又有鹽根<lb/>
者亦名太隂𤣥精石出河中解縣鹽池中本鹽根也往<lb/>
往池邊近水采之則得其色理如玉質形狀如龜甲黒<lb/>
者不佳黄白明浄者上<lb/>
　　潑生麫<lb/>
太平記曰大夫蚤來已食一碗潑生麫矣太平記唐人<lb/>
所作竇平曰潑生麫疑是今之略生麫也如冷淘則杜<lb/>
<pb n="KR3j0041_WYG_011-30a"/>
詩槐葉冷淘之外無所見也今之食麫俱曰湯餅按後<lb/>
漢梁冀傳進鴆加煮餅世説載何平叔面白魏明帝食<lb/>
以熱湯餅汗出以衣自拭色轉皎然呉均稱餅徳曰湯<lb/>
餅為最宗懍荆楚歳時記曰六月作湯餅庾闡賦曰當<lb/>
用輕羽拂取輕麫輕輭適中然後水引細如委綖白如<lb/>
秋練此謂之湯餅齊髙帝所嗜引水麫者此也束晳餅<lb/>
賦曰仲春之月天子食麥而朝事之籩煮麥為麫又曰<lb/>
三冬冽寒充虚解戰湯餅為最又曰振掌握搦拊摶麫<lb/>
<pb n="KR3j0041_WYG_011-30b"/>
彌離於指端手縈回而交錯盖用手為之也今北人謂<lb/>
之冬餫飩春餺飥李正文刋誤曰舊未就刀䬯皆掌托<lb/>
為之刀䬯既具乃云不托俗乃用餺飥二字也方言曰<lb/>
餅謂之餛或謂之飩餛飩之名見於此<hi>范侍讀冲元長言其父元祐間</hi>
<hi>為東平府直講謂每日供膳所食湯餅異常因造外厨訊諸庖者見釡上有金錢數十審其安用對曰凡麫入</hi>
<hi>湯之後每遇一沸必下一錢錢盡而後已故其説曰硬作熟溲湯深煮久</hi>
　<lb/>
　緯略卷十一<lb/>
</p>
<p>
</p>
  </div>
</body>
</text>
</TEI>
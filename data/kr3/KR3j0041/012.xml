<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>緯略卷十二</head>
    <p>
<pb n="KR3j0041_WYG_012-1a"/>
欽定四庫全書<lb/>
　緯略卷十二　　　　　　宋　髙似孫　撰<lb/>
　　讀碑<lb/>
後漢禰衡讀蔡邕碑一覽能誦惟石缺二字不明因書<lb/>
出之魏王粲讀道邊碑人問卿能記乎誦之不失一字<lb/>
楊修從曹公讀陳寔碑既去恨不寫取修迺誦之馳使<lb/>
往勘惟石缺二字不同耳南齊范雲為竟陵王學士當<lb/>
時讀秦始皇刻石文雲誦得之張説詩會葬知元伯看<lb/>
<pb n="KR3j0041_WYG_012-1b"/>
碑識蔡邕<lb/>
　　習外國事<lb/>
漢鄭吉從軍數出西域由是為郎習外國事　谷永上<lb/>
疏訟陳湯書奏天子出湯後西域都䕶叚會宗為烏孫<lb/>
兵所圍馳驛上書願發兵以自救大將軍王鳳言湯多<lb/>
奇䇿習外國事可問上召見湯宣室　匈奴請和親上<lb/>
下其議大行燕人王恢為邊吏習胡事議曰漢與匈奴<lb/>
和親不數歳即背約不如勿許舉兵擊之　趙充國好<lb/>
<pb n="KR3j0041_WYG_012-2a"/>
將帥之節學兵法通知四夷事　黄香曉習邊事每出<lb/>
軍轉運調度動得事宜　郭涼為將通經尤曉邊事有<lb/>
名北方<lb/>
　　三韓紙<lb/>
韓子蒼謝錢珣仲惠髙麗墨詩王卿贈我三韓紙白若<lb/>
截肪光照几錢侯繼贈朝鮮墨黒如㸃漆光浮水所謂<lb/>
三韓紙者即繭紙也宣和殿書畫磹卷盡用此紙右軍<lb/>
以蠒紙書蘭亭帖然晉宋自有一種紙長丈餘就船抄<lb/>
<pb n="KR3j0041_WYG_012-2b"/>
之謂之繭紙黄大史謝鄭閎中惠髙麗畫扇詩會稽内<lb/>
史三韓扇分送黄門畫省中子蒼用三韓紙盖本於此<lb/>
杜詩方丈三韓外崑崙萬國西東坡云潘谷作墨精妙<lb/>
雜用髙麗　又孫莘老寄墨詩云徂徠無老松易水無<lb/>
良工珍材取樂浪妙手推潘翁後漢書曰韓有三種一<lb/>
曰馬韓二曰辰韓三曰弁韓馬韓在西有五十四國其<lb/>
地與樂浪南與倭接辰韓在東十有二國其地與獩貊<lb/>
接弁韓在辰韓之南亦有十二國其地亦與倭接凡七<lb/>
<pb n="KR3j0041_WYG_012-3a"/>
十八國大者萬餘户小者數千家各在山海間地合方<lb/>
四千餘里東西以海為限皆古之辰國也馬韓最大共<lb/>
立其種為王辰都月支國盡王三韓之地其諸國王先<lb/>
皆是馬韓種焉<lb/>
　　古器<lb/>
古人好事皆極其至如古鍾鼎彞器尤所愛尚其有識<lb/>
文者非獨其器可玩其文猶奇古其間有闗於考訂者<lb/>
所補亦不少劉禹錫詩耕人得古器宿雨多遺鏃皮日<lb/>
<pb n="KR3j0041_WYG_012-3b"/>
休詩室唯搜古器錢只買秋杉張籍詩每著新衣看藥<lb/>
竈多收古器在書樓如三公詩可見好事之至又如楊<lb/>
衡詩拾薪遇遺鼎探穴得古籍此又希闊之遇矣郊祀<lb/>
志曰汾隂得鼎大異於衆鼎文鏤無款識其所以言此<lb/>
者亦以款識為尚盖可考也韋昭曰款刻也師古曰識<lb/>
記也<hi>音式志反</hi>
　　桂蠧<lb/>
南粤傳曰桂蠧一器應劭曰桂樹中蝎蟲也蘇林曰漢<lb/>
<pb n="KR3j0041_WYG_012-4a"/>
舊儀嘗以獻陵廟載以赤轂小車師古曰此蟲食桂故<lb/>
味辛漬之以蜜食之也金樓子曰翠飭羽而體分象美<lb/>
牙而身喪蚌懐珠而致剖蘭含香而遭焚膏以明而遂<lb/>
煎桂以蠧而成疾正謂此也宋景文公詩幾枝北道梅<lb/>
傳信一器南方桂補羸<lb/>
　　牛膝酒<lb/>
酒譜曰酒多飲虚人脾氣脾主四肢久飲成疾唯酒用<lb/>
牛膝能補重腿輕筋骨且不失和甘之味亦飲者所宜<lb/>
<pb n="KR3j0041_WYG_012-4b"/>
造法每醇酒一斗用大木𤓰二疈之而實以牛膝四兩<lb/>
浸之以醇酒酒竭旋益俟其潰爛乃出之以熟艾末四<lb/>
兩同研為丸桐子大空腹下三十丸此良法也方書中<lb/>
絶無此方又明白簡易故采之<lb/>
　　栁書隂符經<lb/>
蔡端明曰栁書隂符經書之最精者善藏筆鋒余觀此<lb/>
書非惟栁氏筆法遒結全不類他書而此序乃鄭瀚之<lb/>
作尤為奇絶其曰雷雨在上與彞旁達浚其粹精流為<lb/>
<pb n="KR3j0041_WYG_012-5a"/>
聰明此四句精絶不似唐人詞章至曰磻谿之遇合金<lb/>
匱之秘奥留侯武侯思索其極尤足以發隂符之用也<lb/>
　　龜鼎<lb/>
孔愉獲龜放之餘干溪鑄一鼎刻之曰孔敬康沈之於<lb/>
水梁天監三年安豐獻一角𤣥龜武帝鑄一鼎沈於得<lb/>
龜處二事絶相類<hi>古今鼎録</hi>㑹稽後賢傳曰孔愉至吳興餘<lb/>
干亭放龜溪中龜反顧視愉及封此亭印三鑄龜首回<lb/>
屈如顧臧榮緒晉書曰愉鑄侯印而龜左顧更鑄亦然<lb/>
<pb n="KR3j0041_WYG_012-5b"/>
北齊趙儒宗龜詩儻蒙一曳尾當為屢回頭劉禹錫詩<lb/>
朱輪尚憶羣飛雉青綬初懸左顧龜陸龜蒙詩鵲銜龜<lb/>
顧妙無餘不愛封侯愛石渠王仲修送越帥程公闢詩<lb/>
一麾召得山川勝金鈕新提左顧龜殊不言鼎也<lb/>
　　崑崙丘賛<lb/>
郭璞崑崙丘賛曰崑崙月精水之靈府惟帝下都西羌<lb/>
之宇嵥然中峙號曰天柱前四語殊清壯所謂丘者按<lb/>
大荒西經曰赤水之後黒水之前有大山曰崑崙之丘<lb/>
<pb n="KR3j0041_WYG_012-6a"/>
所謂惟帝下都者按搜神記曰崑崙之山是惟帝之下<lb/>
都其曰崑崙月精水之靈府者按史記曰河出崑崙崑<lb/>
崙其髙二千五百餘里日月所相避隠為光明也其上<lb/>
有醴泉瑶池今自張騫使大夏之後窮河源惡覩所謂<lb/>
崑崙者乎又河圖曰崑崙之墟五城十二樓河水出焉<lb/>
爾雅曰西北之羌有崑崙之墟其曰西羗之宇亦其墟<lb/>
也龍魚河圖曰崑崙山天中柱也故曰磔然中峙號曰<lb/>
天柱郭璞之文精切如此一一皆援据文章而欲茍作<lb/>
<pb n="KR3j0041_WYG_012-6b"/>
難哉葛仙公傳曰崑崙一曰𤣥圃一曰積石瑶房一曰<lb/>
閬風臺一曰華盖一曰天柱仙人所居也<lb/>
　　砥柱銘<lb/>
水經注曰砥柱山名也禹治洪水山陵當水者鑿之故<lb/>
破山以通河河水分流包山而過山見水中若柱然故<lb/>
曰砥柱魏徴有砥柱銘其壯語僅曰傍臨砥柱北眺龍<lb/>
門茫茫舊迹浩浩長源黄太史曰吾愛魏公之為人故<lb/>
其作砥柱銘時為好事者書之忘其文之工拙然九成<lb/>
<pb n="KR3j0041_WYG_012-7a"/>
宫醴泉銘亦魏公之文也其曰東越青齊南踰丹徼獻<lb/>
琛奉贄重譯來王西暨輪臺北拒𤣥圃地列州縣人充<lb/>
編户又曰雲氏龍官龜圖鳳紀日含五色鳥呈三距頌<lb/>
不輟書筆無停史亦壯語也<lb/>
　　秋蘭<lb/>
秋蘭古人最所鍾愛一經靈均風騷之士競知慕焉九<lb/>
歌曰秋蘭兮蘼蕪羅生兮堂下緑葉兮素華芳菲菲兮<lb/>
襲予又曰秋蘭兮青青緑葉兮紫莖張衡思𤣥賦曰紉<lb/>
<pb n="KR3j0041_WYG_012-7b"/>
幽蘭之秋華東京賦曰芙容覆水秋蘭被涯魏武帝陌<lb/>
上桑曰柱杖桂枝佩秋蘭曹植迭迷香賦曰芳暮秋之<lb/>
幽蘭兮麗崑崙之英芝又詩繁華將茂秋霜悴之君不<lb/>
垂眷豈云其誠秋蘭可喻桂樹冬榮又詩秋蘭被長坂<lb/>
晉傅𤣥秋蘭篇秋蘭隂玉池池水芳且香又詩秋蘭豈<lb/>
不芬鮑肆亂其芳𤣥鼓吹曲又曰謀言協秋蘭清風發<lb/>
其芳陸機詩氣惠秋蘭<hi>闕</hi>潘尼詩流聲馥秋蘭一秋蘭<lb/>
之微而詞人眷眷如此是亦懐貞挺秀可以比徳歟比<lb/>
<pb n="KR3j0041_WYG_012-8a"/>
從永嘉移本大略如蕙擢花八九月之交香特重於春<lb/>
蘭也<lb/>
　　巫咸山賦<hi>巫咸堯之醫者</hi>
郭璞巫咸山賦曰爾乃寒泉懸涌浚湍流帯林薄叢蘢<lb/>
幽蔚隠藹十六字奇甚右軍蘭亭記曰此地有崇山峻<lb/>
嶺茂林修竹又有清流激湍映帶左右晉人文章清暢<lb/>
如此宋支曇諦廬山賦曰南面巍崛北背迢蔕懸霤分<lb/>
流以飛湍七嶺重㟽而疊勢殊不及其從容自在也<lb/>
<pb n="KR3j0041_WYG_012-8b"/>
　　禡牙<lb/>
後漢滕輔祭牙文曰推轂之任實討不庭天道助順正<lb/>
直聰明晉袁宏祭牙文曰天生五材治道所司廢一不<lb/>
可静亂輔時晉顧愷之祭牙文曰烈烈髙牙闐闐伐鼓<lb/>
白氣經天簡揚神武宋王誕祭牙文曰敬建崇牙顯兹<lb/>
威靈鳴金輟釁無戰有寧宋鄭鮮之祭牙文曰崇牙肇建<lb/>
義鋒增厲人鬼一揆三才同契其文五家渉漢晉宋皆<lb/>
曰祭牙耳唐萬歳通天二年清邊道大總管建安郡王<lb/>
<pb n="KR3j0041_WYG_012-9a"/>
攸宜始有禡牙文曰旄頭首建將士聽誓星辰彗掃永<lb/>
清朔裔禡牙見於此文尾曰急急如律令元和十年東<lb/>
川移鼔角樓亦有禡角文曰整齊三軍以時鏗<graphic n="KR1503" url="https://raw.githubusercontent.com/kanripo/KR-Gaiji/master/images/KR1503.png" mimeType="image/png"/>吹撃<lb/>
雷動一方風<hi>闕七字</hi>用和於聲然則角亦有禡祭之禮聲<lb/>
類曰禡師<hi>闕三字</hi>引是類是禡曰師祭也吳胡綜有黄龍<lb/>
大牙賦曰狼弧垂象實惟兵精聖人觀法爰求厥成明<lb/>
明大吳制其神軍取象太乙五將三門數語亦佳漢武<lb/>
北伐作太乙鋒旗所謂取象太乙亦凖此也<lb/>
<pb n="KR3j0041_WYG_012-9b"/>
　　衛夫人<lb/>
杜詩學書初學衛夫人但恨無過王右軍盖謂夫人善<lb/>
鍾繇書法能正書王逸少師之殊不知夫人為誰也按<lb/>
衛夫人衛姓名鑠字茂漪晉汝隂太守李矩之室也<lb/>
　　潤筆<lb/>
王岐公譔龎穎公神道碑其家以古書畫杜荀鶴及第<lb/>
時試卷為潤筆薛紹彭書米元章㑹稽公襄陽公丹陽<lb/>
二夫人告以智永臨右軍帖為潤筆可謂奇古之甚<lb/>
<pb n="KR3j0041_WYG_012-10a"/>
　　三十六鱗<lb/>
叚成式與温庭筠雲藍紙序曰予在九江出意造雲藍<lb/>
紙輒分送五十枚其詩曰三十六鱗充使時數篇猶得<lb/>
裹相思盖龍八十一鱗鯉魚三十六鱗也宋景文公詩<lb/>
曰君軒結戀蕭蕭馬尺素愁憑六六魚<hi>六六三十六也</hi>又詩歸<lb/>
從鶴翹六六間盖屬車三十六乗<hi>亦用六六字</hi>沈氏筆談曰<lb/>
鯉魚當脇一行三十六鱗鱗有黒文如十字故謂之鯉<lb/>
文從鯉文者三百六十也然井田法即以三百步為一<lb/>
<pb n="KR3j0041_WYG_012-10b"/>
里恐四代之法容有不相襲者<lb/>
　　隂璞<lb/>
曾南豐謝實録院賜研紙筆墨表曰隂山堅石之璞<hi>闕二</hi>
<hi>字</hi>芳松之煙妍妙暉光水苔之質圓和正直秋兔之毫<lb/>
其<hi>闕</hi>于筆墨推美之辭固為精愜然隂山之璞盖用晉<lb/>
傅𤣥研賦曰採隂山之潛璞簡衆材之攸宜此賦之妙<lb/>
壓倒古今衆作正為此句第一一句之中又以潛璞二<lb/>
字為妙今若用堅璞或恐研有怨言李賀研詩孔研寛<lb/>
<pb n="KR3j0041_WYG_012-11a"/>
頑何足云亦病其堅耳曾公似未知研也<lb/>
　　青女<lb/>
楞嚴經曰青女者主霜雪之神也故淮南子曰秋三月<lb/>
青女乃出降霜雪髙誘注曰青女天神青腰玉女主天<lb/>
霜雪如二公皆以青女為霜雪神荆公所謂日髙青女<lb/>
尚横陳胡文恭公所謂青女偷飛一夜霜杜詩曰飛霜<lb/>
任青女亦以為霜也如梁昭明博山香爐賦曰青女司<lb/>
寒光翳景而已李商隠詩青女丁寧結夜霜羲和辛苦<lb/>
<pb n="KR3j0041_WYG_012-11b"/>
送朝陽楊文公詩九天青女霜添味五夜方諸月溜津<lb/>
可謂奇句<lb/>
　　艾<lb/>
楚辭璚蕭艾於重笥謂蘭芷之不香又曰扈服艾以盈<lb/>
腰兮謂幽蘭而不可佩又曰何昔日之令草兮今直為<lb/>
此蕭艾其意有所寓矣孔璠之艾賦乃曰貞灰與<hi>闕</hi>燼<lb/>
迭御芳煙與苦蘭競薫是以艾正而賤蘭妖而珍故言<lb/>
堯則桀對舉蘭則艾因是盖與騷相反其亦不為無意<lb/>
<pb n="KR3j0041_WYG_012-12a"/>
也璠之又有艾賛曰藹藹靈艾蔚彼修坂混區羣卉理<lb/>
深用逺何其拳拳於艾如此邪<lb/>
　　太史圖法<lb/>
夏太史終古見桀惑亂出其圖法奔商殷内史向執見<lb/>
紂愈亂以其圖法歸周按左氏所謂太史辛甲<hi>闕四字</hi>史<lb/>
此天子史官也至於諸國亦各有史如所謂太史克者<lb/>
魯史官也太史書者晉史官也左史者楚史官也史嚚<lb/>
者齊史官也命太史伯石者鄭史官也史華者衛史官<lb/>
<pb n="KR3j0041_WYG_012-12b"/>
也至於圖法亦有國者所重沛公至咸陽蕭何獨先收<lb/>
秦丞相御史律令圖書呉王濬受孫皓之降收其圖籍<lb/>
得郡三十二縣三百一十三晉應詹為鎮南將軍督五<lb/>
軍事平蜀賊一無所取唯收圖書皇甫真隨慕容評攻<lb/>
新都一無所取唯收圖書北齊辛術平定南淮諸物一<lb/>
毫無犯唯收典籍晉宋齊梁時佳本鳩集萬卷餘<lb/>
　　研巖<lb/>
下巖石乾則灰蒼色濕則青紫色巖有兩口其中則通<lb/>
<pb n="KR3j0041_WYG_012-13a"/>
為一穴大者取研所自入也小者泉水所自出也故號<lb/>
水口即陳公密所開也岩之北壁石皆為泉水所浸岩<lb/>
中歳久崩摧石屑翳塞積水淺深人莫能測以是石工<lb/>
不復能采今欲得下岩北壁石者往往於泉水石屑中<lb/>
得之岩南壁石尚或可采自崇觀後亦罕得矣此北壁<lb/>
石盖泉生其中非石生泉中也潤可知矣雖秋冬旱乾<lb/>
亦常有泉珠散落如飛雨不絶北壁石眼正圓有素緑<lb/>
碧白黒暈十數重中復有瞳子南壁石即泉水半浸者<lb/>
<pb n="KR3j0041_WYG_012-13b"/>
稍不及北壁眼之暈色皆少淡上岩有三穴上穴曰土<lb/>
地岩<hi>以土地祠居其上故也</hi>中穴曰梅樹岩下穴今石工以為中<lb/>
岩者是也下穴兩口其間通為一穴皆中岩也土地岩<lb/>
亦有兩穴其中亦相通土地岩石色黄赤眼亦如之梅<lb/>
樹岩石微黄赤而帯<hi>闕七字</hi>中岩南壁與梅樹同而少勝<lb/>
焉北壁石眼與<hi>闕三字</hi>石相類而少劣龍岩石色深紫眼<lb/>
少有類中巖半邊山者半邊石山諸岩石色灰青與下<lb/>
岩南壁石中岩南壁石相類但眼暈少耳<hi>赤緑赤黄皆淺色不明</hi>
<pb n="KR3j0041_WYG_012-14a"/>
然半邊山岩眼極多<hi>半邊山岩近南者眼大暈少北者眼小暈愈少所謂緑豆眼</hi>蚌<lb/>
坑石性堅頑色深紫有眼即黄白微帯青色無瞳子雖<lb/>
潤不發墨眼偏邪不正無暈有翳又有黄坑石與上岩<lb/>
石相類新坑石與半邊山石之劣者相類小湘峽在州<lb/>
之西四十里其石類岩石而性軟燥色深紫如蚌坑<lb/>
　　擊鮮<lb/>
陸賈傅曰數撃鮮師古曰鮮謂新殺之肉也數數撃殺<lb/>
牲牢與我鮮食書曰暨益奏庶鮮食孔氏傳曰獲鳥獸<lb/>
<pb n="KR3j0041_WYG_012-14b"/>
民以進食又曰暨益播奏庶艱食鮮食孔氏曰決百川<lb/>
有魚鼈使民鮮食之此所謂鮮者魚鼈也老子所謂治<lb/>
國若烹小鮮者亦魚也張華詩鷹隼始撃鷙虞人獻時<lb/>
鮮時鮮二字亦佳<lb/>
　　歐宋唐書<lb/>
仁宗詔重修唐書十年而歐陽公至分撰帝紀表志七<lb/>
年書成韓魏公素不悦宋景文公以所上列傳文采太<lb/>
過又一書出兩手詔歐陽公看詳改歸一體公受命歎<lb/>
<pb n="KR3j0041_WYG_012-15a"/>
曰宋公於我前輩人所見不同詎能盡如己意竟不易<lb/>
一字又故事修書進御唯書署官崇者是時宋公守鄭<lb/>
州歐公位在上公曰宋公於此日久功深我可掩其長<lb/>
哉宋公聞之曰自昔文人相凌掩斯事古未有也然宋<lb/>
公却曾自撰紀表志今其家亦有此本世人未嘗見之<lb/>
耳<lb/>
　　通鑑<lb/>
温公進資治通鑑表曰臣之精力盡于此書其與宋次<lb/>
<pb n="KR3j0041_WYG_012-15b"/>
道書曰某自到洛以來専以修資治通鑑為事至今八<lb/>
年僅了得晉宋齊梁陳隋六代以來奏御唐文字尤多<lb/>
託范夢得將諸書依年月編次為草卷每四十<hi>闕</hi>為一<lb/>
卷自課三日刪一卷有事故妨廢則追<hi>闕</hi>自前秋始刪<lb/>
到今已二百餘卷至大厯末年耳向後卷數又須倍此<lb/>
共計不減六七百卷須更三年方可粗成編又須細刪<lb/>
所存不過數十卷而已其費功如此温公居洛十五年<lb/>
故能成此書今學者觀通鑑往往以為編年之法然一<lb/>
<pb n="KR3j0041_WYG_012-16a"/>
事用三四處出處纂成是其為功大矣不觀正史精熟<lb/>
未易決通鑑之功績也通鑑采正史之外其用雜史諸<lb/>
書凡二百二十二家<lb/>
　　孝水<lb/>
潘岳西征賦曰澡孝水以濯纓嘉美名之在兹李善曰<lb/>
字林曰孝水在河南郡酈道元曰在河南城西十餘里<lb/>
按山海經曰平逢山西十里廆山其陽多㻬琈之玉俞<lb/>
隨之水出於其隂北流注於穀世謂之孝水善不引山<lb/>
<pb n="KR3j0041_WYG_012-16b"/>
海經而引字林何也<lb/>
　　九藪<lb/>
國語曰伯禹疏川導滯豐殖九藪洎越九原宅居九隩<lb/>
周禮曰揚州之澤藪曰具區荆州之澤藪曰雲夢豫州<lb/>
之澤藪曰圃田青州之澤藪曰望諸兖州之澤藪曰大<lb/>
野雍州之澤藪曰弦蒲幽州之澤藪曰貕養冀州之澤<lb/>
藪曰楊紆并州之澤藪曰昭餘祁爾雅曰魯有大野<hi>今髙</hi>
<hi>平鉅野東北</hi>晉有大陸<hi>今鉅鹿北/廣河澤</hi>秦有楊陓<hi>音迂今在扶風汧縣西也</hi>宋有<lb/>
<pb n="KR3j0041_WYG_012-17a"/>
孟諸<hi>今在梁國睢陽縣東北</hi>楚有雲夢<hi>今南郡華容縣東南巴丘湖是也</hi>吳越之<lb/>
間有具區<hi>今吳縣南太湖即震澤</hi>齊有海隅<hi>海濱/廣斥</hi>燕有昭餘祁<hi>今太</hi>
<hi>原鄔陵縣北九澤</hi>鄭有圃田<hi>今滎陽中牟/縣西圃田澤</hi>周有焦穫<hi>音䕶今扶風池陽縣</hi>
<hi>瓠中</hi>謂之十藪夫周禮國語皆曰九藪耳而爾雅之言乃<lb/>
曰十藪名之同者五吕氏春秋曰昭餘祁一名大昭又<lb/>
名漚澤周禮并州藪俗名鄔城泊按是藪自太原祁縣<lb/>
連延西接至此晉太康地志曰汧澤有蒲谷鄉弦中谷<lb/>
乃雍州之弦蒲也水經注曰汧水源出汧山蒲谷鄉弦<lb/>
<pb n="KR3j0041_WYG_012-17b"/>
中谷決為弦蒲藪<lb/>
　　金錯刀<lb/>
張衡四愁詩美人贈我金錯刀何以報之英瓊瑶續漢<lb/>
書曰諸侯王佩刀以黄金錯環馬戴詩飲盡玉壺酒贈<lb/>
留金錯刀此固用四愁事如貫休詩孤燈耿耿征婦勞<lb/>
更深撲落金錯刀此固言刀也劉孝威詩犀羈玉鏤鞍<lb/>
寶刀金錯鞘尤更説得分明前人小説乃以錯刀為新<lb/>
室錢文非矣又按秦嘉妻與嘉書曰今奉錯金碗一隻<lb/>
<pb n="KR3j0041_WYG_012-18a"/>
可以盛書水則知金錯為飾益曉然矣書中用書水二<lb/>
字甚佳李白詩有云琉璃硯水不及此也梁昭明詩玉<lb/>
樹琉璃水羽帳鬱金香<hi>此用琉璃水亦佳</hi>
　　漢甘露鼎<lb/>
宣帝甘露元年於華山仙掌鑄一鼎髙三尺受四斗擬<lb/>
承甘露其文曰萬國伏貽長久鑄神鼎承天酒刻以小<lb/>
篆後漢安帝延光四年於少室山鑄一鼎其文曰承露<lb/>
鼎刻以小篆此猶是金人承露盤遺意也又鼎為食器<lb/>
<pb n="KR3j0041_WYG_012-18b"/>
如景帝中元六年鑄一鼎曰食鼎以銅金銀雜為之其<lb/>
文曰五熟是資君王之膳刻以小篆昭帝元年于藍田<lb/>
覆車山鑄羮鼎其文曰宜君王和四方調滋味<lb/>
<hi>闕文</hi>
宣和御題曹仲元觀音像相好極莊嚴趺坐蓮花上圍<lb/>
以火輪左手仗劍不似世所見大士像考之乃知為如<lb/>
意輪觀音像唐顧况有如意輪畫賛極其瓌妙余不敢<lb/>
重説偈言其言曰金剛記寶鼎記佛三昧頂輪三昧<hi>闕二</hi>
<pb n="KR3j0041_WYG_012-19a"/>
<hi>字</hi>等經曰蘇迷盧南有俱露州州西南面夷羅國俱尸<lb/>
那城南去八千由旬至于雪山兹山純白厥草肥膩髙<lb/>
六十由旬周二千二百拔提河在左長仙園在右清熱<lb/>
惱海在南跋陀海在北善法堂在上瞽龍洞在下日月<lb/>
迴汨在俱物羅奢半空脇是龍居此洞地堅牢恒沙諸<lb/>
佛成道諸所如意輪於此山間佛言毗勒那鉢奢無忘<lb/>
無心是離那奢多性本空是祗彌物都思觀身實相是<lb/>
悉那鉢多彌觀佛亦然是又問何者是陀羅尼相貌佛<lb/>
<pb n="KR3j0041_WYG_012-19b"/>
言空觀心無為心廣大心常住心不變異心無心無無<lb/>
心是恒沙諸佛摩頂密語也言在身中恐人輕教諸佛<lb/>
不許内外雙立非賢不轉如意輪本名少足少法也其<lb/>
法滿足謂之少足與夫圓滿滿願廣大大悲等慈慈觀<lb/>
智綱寶手千手眼得無畏清浄光除業道破諸闇無障<lb/>
礙無等等與夫普明慈明千光佛十億之號猶為至略<lb/>
浄華宿王智佛時所立名記普門願行此應見聞隨方<lb/>
説法法同而名異固云賢刼中千佛助化此為一佛二<lb/>
<pb n="KR3j0041_WYG_012-20a"/>
尊不並願為侍者寶徳佛時名安忍童子請願之後名<lb/>
如意輪大悲菩薩是愚於䕃界畫彼真形法華經云一<lb/>
華獻畫象漸見無量佛讃曰同體如來所説總持法内<lb/>
外雙見為普門大悲廣運無邊際已渡塵沙生滅海<lb/>
　　金剛石經賛<hi>原闕</hi>
　　漢令甲<hi>原闕</hi>
　<lb/>
往余從胡元瑞得髙氏緯略將謀梓而不勝魚虎也遂<lb/>
<pb n="KR3j0041_WYG_012-20b"/>
不果謀丙午春友人姚叔祥得善本於曹能始户曹視<lb/>
胡本最為佳勝及能始叙來云是弱侯先生校本更知<lb/>
讐對之勤非復一腕也顧讀之尚有疑碍因覔得同郡<lb/>
項穉玉家藏本則益女史條四十三字水麝條五字漢<lb/>
官條三字又得江隂李貫之本則益屬車條五十七字<lb/>
璜條四字而胡本亦增五夜條十字其他偏旁舛誤則<lb/>
三本互為參定復百許字信夫他山之為玉攻也梓竟<lb/>
復檢是書則援證極博間質已意至於聫類集録㸃摘<lb/>
<pb n="KR3j0041_WYG_012-21a"/>
新麗往往多醒豁人目第自愍騷招隠八風圍碁以及<lb/>
氍毹禡牙之類大都全録藝文初學北堂御覽諸書無<lb/>
少增損則知宋世篇集不復具存適取類書誇示宏肆<lb/>
耳善乎陳仲醇之言曰採拾多而評議寡真足為此書<lb/>
照膽繡水沈士龍題<lb/>
　<lb/>
　<lb/>
　<lb/>
<pb n="KR3j0041_WYG_012-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　緯略卷十二<lb/>
</p>
<p>
</p>
  </div>
</body>
</text>
</TEI>
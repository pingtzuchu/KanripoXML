<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>揚州芍藥譜</head> <lb/>
    <p>
<pb n="KR3i0030_WYG_001-1a"/>
欽定四庫全書<lb/>
　揚州芍藥譜<lb/>
　　　　　　　　　　　　　宋　王觀　撰<lb/>
天地之功至大而神非人力之所能竊勝惟聖人為能<lb/>
體法其神以成天下之化其功盖出其下而曽不少加<lb/>
以力不然天地固亦有間而可窮其用矣余嘗論天下<lb/>
之物悉受天地之氣以生其小大短長辛酸甘苦與夫<lb/>
顔色之異計非人力之可容致巧於其間也今洛陽之<lb/>
<pb n="KR3i0030_WYG_001-1b"/>
牡丹維揚之芍藥受天地之氣以生而小大淺深一隨<lb/>
人力之工拙而移其天地所生之性故竒容異色間出<lb/>
於人間以人而盜天地之功而成之良可怪也然而天<lb/>
地之間事之紛紜出於其前不得而曉者此其一也洛<lb/>
陽土風之詳已見於今歐陽公之記而此不復論維揚<lb/>
大扺土壤肥膩於草木為宜禹貢曰厥草惟夭是也居<lb/>
人以治花相尚方九月十月時悉出其根滌以甘泉然<lb/>
後剥削老硬病腐之處揉調沙糞以培之易其故土凡<lb/>
<pb n="KR3i0030_WYG_001-2a"/>
花大約三年或二年一分不分則舊根老硬而侵蝕新<lb/>
芽故花不成就分之數則小而不舒不分與分之太數<lb/>
皆花之病也花之顔色之深淺與葉蘂之繁盛皆出於<lb/>
培㙲剥削之力花既萎落亟剪去其子屈盤枝條使不<lb/>
離散故脉理不上行而皆歸於根明年新花繁而色潤<lb/>
雜花根窠多不能致逺惟芍藥及時取根盡取本土貯<lb/>
以竹席之器雖數千里之逺一人可負數百本而不勞<lb/>
至於他州則㙲以沙糞雖不及維揚之盛而顔色亦非<lb/>
<pb n="KR3i0030_WYG_001-2b"/>
他州所有者比也亦有踰年即變而不成者此亦係夫<lb/>
土地之宜不宜而人力之至不至也花品舊傳龍興寺<lb/>
山子羅漢觀音彌陁之四院冠於此州其後民間稍稍<lb/>
厚賂以匄其本㙲培治事遂過於龍興之四院今則有<lb/>
朱氏之園最為冠絶南北二圃所種幾於五六萬株意<lb/>
其自古種花之盛未之有也朱氏當其花之盛開飾亭<lb/>
宇以待来逰者逾月不絶而朱氏未嘗厭也揚之人與<lb/>
西洛不異無貴賤皆喜戴花故開明橋之間方春之月<lb/>
<pb n="KR3i0030_WYG_001-3a"/>
拂旦有花市焉州宅舊有芍藥㕔在都㕔之後聚一州<lb/>
絶品於其中不下龍興朱氏之盛徃歳州將召移新守<lb/>
未至監䕶不密悉為人盜去易以凡品自是芍藥㕔徒<lb/>
有其名爾今芍藥有三十四品舊譜只取三十一種如<lb/>
緋單葉白單葉紅單葉不入名品之内其花皆六出維<lb/>
揚之人甚賤之余自熈寜八年季冬守官江都所見與<lb/>
夫所聞莫不詳熟又得八品焉非平日三十一品之比<lb/>
皆世之所難得今悉列於左舊譜三十一品分上中下<lb/>
<pb n="KR3i0030_WYG_001-3b"/>
七等此前人所定今更不易<lb/>
　上之上<lb/>
　　冠羣芳<lb/>
大旋心冠子也深紅堆葉頂分四五旋其英密簇廣可<lb/>
及半尺髙可及六寸艶色絶妙可冠羣芳因以名之枝<lb/>
條硬葉踈大<lb/>
　　賽羣芳<lb/>
小旋心冠子也漸添紅而𦂳小枝條及緑葉並與大旋<lb/>
<pb n="KR3i0030_WYG_001-4a"/>
心一同凡品中言大葉小葉堆葉者皆花葉也言緑葉<lb/>
者謂枝葉也<lb/>
　　寳粧成<lb/>
髻子也色㣲紫於上十二大葉中密生曲葉回環裹抱<lb/>
團圓其髙八九寸廣半尺餘每一小葉上絡以金線綴<lb/>
以玉珠香欺蘭麝竒不可紀枝條硬而葉平<lb/>
　　盡天工<lb/>
桞浦青心紅冠子也於大葉中小葉密直妖媚出衆儻<lb/>
<pb n="KR3i0030_WYG_001-4b"/>
非造化無能為也枝硬而緑葉青薄<lb/>
　　曉粧新<lb/>
白纈子也如小旋心狀頂上四向葉端㸃小殷紅色每<lb/>
一朶上或三㸃或四㸃或五㸃象衣中之㸃纈也緑葉<lb/>
甚柔而厚條硬而絶低<lb/>
　　㸃粧紅<lb/>
紅纈子也色紅而小並與白纈子同緑葉㣲似瘦長<lb/>
　上之下<lb/>
<pb n="KR3i0030_WYG_001-5a"/>
　　叠香英<lb/>
紫樓子也廣五寸髙盈尺於大葉中細葉二三十重上<lb/>
又聳大葉如樓閣狀枝條硬而高緑葉踈大而尖柔<lb/>
　　積嬌紅<lb/>
紅樓子也色淡紅與紫樓子不相異<lb/>
　中之上<lb/>
　　醉西施<lb/>
大軟條冠子也色淡紅惟大葉有類大旋心狀枝條軟<lb/>
<pb n="KR3i0030_WYG_001-5b"/>
細漸以物扶助之緑葉色深厚踈而長以柔<lb/>
　　道粧成<lb/>
黄樓子也大葉中深黄小葉數重又上展淡黄大葉枝<lb/>
條硬而絶黄緑葉踈長而柔與紅紫者異此品非今日<lb/>
之黄樓子也乃黄絲頭中盛則或出四五大葉小類黄<lb/>
樓子盖本非黄樓子也<lb/>
　　掬香瓊<lb/>
青心玉板冠子也本自茅山来白英圑掬堅密平頭枝<lb/>
<pb n="KR3i0030_WYG_001-6a"/>
條硬而緑葉短且光<lb/>
　　素粧殘<lb/>
退紅茅山冠子也初開粉紅即漸退白青心而素淡稍<lb/>
若大軟條冠子緑葉短厚而硬<lb/>
　　試梅<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>
白冠子也白纈中無㸃纈者是也<lb/>
　　淺粧勻<lb/>
粉紅冠子也是紅纈中無㸃纈者也<lb/>
<pb n="KR3i0030_WYG_001-6b"/>
　中之下<lb/>
　　醉嬌紅<lb/>
深紅楚州冠子也亦若小旋心狀中心𦂳堆大葉葉下<lb/>
亦有一重金線枝條髙緑葉踈而柔<lb/>
　　擬香英<lb/>
紫寳相冠子也紫樓子心中細葉上不堆大葉者<lb/>
　　妬嬌紅<lb/>
紅寳相冠子也紅樓子心中細葉上不堆大葉者<lb/>
<pb n="KR3i0030_WYG_001-7a"/>
　　縷金囊<lb/>
金線冠子也稍似細條深紅者於大葉中細葉下抽金<lb/>
線細細相雜條葉並同深紅冠子者<lb/>
　下之上<lb/>
　　怨春紅<lb/>
硬條冠子也色絶淡甚類金線冠子而堆葉條硬而緑<lb/>
葉踈平稍若柔<lb/>
　　妬鵞黄<lb/>
<pb n="KR3i0030_WYG_001-7b"/>
黄絲頭也於大葉中一簇細葉雜以金線條髙緑葉踈<lb/>
柔<lb/>
　　蘸金香<lb/>
蘸金蘂紫單葉也是髻子開不成者於大葉中生小葉<lb/>
小葉尖蘸一線金色是也<lb/>
　　試濃粧<lb/>
緋多葉也緋葉五七重皆平頭條赤而緑葉硬皆紫色<lb/>
　下之中<lb/>
<pb n="KR3i0030_WYG_001-8a"/>
　　宿粧殷<lb/>
紫髙多葉也條葉花並類緋多葉而枝葉絶髙平頭凡<lb/>
檻中雖多無先後開並齊整也<lb/>
　　取次粧<lb/>
淡紅多葉也色絶淡條葉正類緋多葉亦平頭也<lb/>
　　聚香絲<lb/>
紫絲頭也大葉中一叢紫絲細細是也枝條髙緑葉踈<lb/>
而柔<lb/>
<pb n="KR3i0030_WYG_001-8b"/>
　　簇紅絲<lb/>
紅絲頭也大葉中一簇紅絲細細是也枝葉並同紫者<lb/>
　下之下<lb/>
　　效殷粧<lb/>
小矮多葉也與紫髙多葉一同而枝條低隨燥濕而出<lb/>
有三頭者雙頭者鞍子者銀緣者俱同根而土地肥瘠<lb/>
之異者也<lb/>
　　㑹三英<lb/>
<pb n="KR3i0030_WYG_001-9a"/>
三頭聚一蕚而開<lb/>
　　合歡芳<lb/>
雙頭並蔕而開二朶相背也<lb/>
　　擬繡韀<lb/>
鞍子也兩邊垂下如所乗鞍狀地絶肥而生<lb/>
　　銀含稜<lb/>
銀縁也葉端一稜白色<lb/>
　新收八品<lb/>
<pb n="KR3i0030_WYG_001-9b"/>
　　御衣黄<lb/>
黄色淺而葉踈蘂差深散出於葉間其葉端色又㣲碧<lb/>
髙廣類黄樓子也此種宜升絶品<lb/>
　　黄樓子<lb/>
盛者五七層間以金線其香尤甚<lb/>
　　袁黄冠子<lb/>
宛如髻子間以金線色比鮑黄<lb/>
　　峡石黄冠子<lb/>
<pb n="KR3i0030_WYG_001-10a"/>
如金線冠子其色深如鮑黄<lb/>
　　鮑黄冠子<lb/>
大抵與大旋心同而葉差不旋色類鵞黄<lb/>
　　楊花冠子<lb/>
多葉白心色黄漸拂淺紅至葉端則色深紅間以金線<lb/>
　　湖纈<lb/>
紅色深淺相雜類湖纈<lb/>
　　黽池紅<lb/>
<pb n="KR3i0030_WYG_001-10b"/>
開須並蕚或三頭者大抵花類軟條也<lb/>
　　後論<lb/>
維揚東南一都㑹也自古號為繁盛自唐末亂離羣雄<lb/>
據有數經戰焚故遺基廢迹徃徃蕪没而不可見今天<lb/>
下一統井邑田野雖不及古之繁盛而人皆安生樂業<lb/>
不知有兵革之患民間及春之月惟以治花木飾亭榭<lb/>
以徃来逰樂為事其幸矣哉揚之芍藥甲天下其盛不<lb/>
知起於何代觀其今日之盛想古亦不減於此矣或者<lb/>
<pb n="KR3i0030_WYG_001-11a"/>
以謂自有唐若張祜杜牧盧仝崔涯章孝標李嶸王播<lb/>
皆一時名士而工於詩者也或觀於此或逰於此不為<lb/>
不乆而略無一言一句以及芍藥意其古未有之始盛<lb/>
於今未為通論也海棠之盛莫甚於西蜀而杜子羙詩<lb/>
名又重於張祜諸公在蜀日乆其詩僅數千篇而未嘗<lb/>
一言及海棠之盛張祜軰詩之不及芍藥不足疑也芍<lb/>
藥三十一品乃前人之所次余不敢輒易後八品乃得<lb/>
於民間而最佳者然花之名品時或變易又安知止此<lb/>
<pb n="KR3i0030_WYG_001-11b"/>
八品而已哉後將有出兹八品之外者余不得而知當<lb/>
俟来者以補之也<lb/>
　<lb/>
　<lb/>
　<lb/>
　<lb/>
　<lb/>
　揚州芍藥譜<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>錢氏私志</head>
    <p>
<pb n="KR3l0036_WYG_000-1a"/>
欽定四庫全書　　　　　子部十二<lb/>
　錢氏私志　　　　　　　小説家𩔖一<hi>雜事之屬</hi>
　　提要<lb/>
　　　　<hi>臣</hi>等謹案錢氏私志一卷舊本或題錢彦逺<lb/>
　　　　撰或題錢愐撰或題錢世昭撰錢曾讀書敏<lb/>
　　　　求記定為錢愐其説曰愐為彭城王第三子<lb/>
　　　　昭陵之甥故記熙寧尚主玉仙求嗣事獨詳<lb/>
　　　　其稱大父寳閣知台州回者乃冀國公諱暄<lb/>
<pb n="KR3l0036_WYG_000-1b"/>
　　　　字載陽以父䕃累官駕部郎中知撫州移台<lb/>
　　　　州進少府監權鹽鐡副使時也彭城王諱景<lb/>
　　　　臻字道邃冀國公第九子建炎二年追封故<lb/>
　　　　稱先王俗子以為起居舎人彦逺之筆不知<lb/>
　　　　彦逺乃忠遜之孫翰林學士易之子與彭城<lb/>
　　　　為再從叔姪世次犂然安得反有先王之稱<lb/>
　　　　今考錢氏世系俶倧同為武肅王鏐之孫景<lb/>
　　　　臻乃俶之曾孫彦逺為倧之孫若此書為彦<lb/>
<pb n="KR3l0036_WYG_000-2a"/>
　　　　逺所著則景臻乃其猶子不得稱先王也曾<lb/>
　　　　所辨良是然此書前有錢世昭序謂叔父太<lb/>
　　　　尉昭陵之甥凡耳目之所接事出一時語流<lb/>
　　　　千載者皆廣記而備言之世昭敬請其説得<lb/>
　　　　數萬言叙而集之名曰錢氏私志據此則是<lb/>
　　　　書固非彦逺所為亦非盡愐所纂葢愐嘗記<lb/>
　　　　所聞見而世昭叙而集之爾序稱叔父太尉<lb/>
　　　　則世昭愐之猶子也宋史秦魯國大長公主<lb/>
<pb n="KR3l0036_WYG_000-2b"/>
　　　　本傳主為仁宗第十四女以延祐五年封慶<lb/>
　　　　夀即是書所云錢某可尚慶夀公主而通考<lb/>
　　　　前列秦魯國大長公主適錢景臻後列慶夀<lb/>
　　　　公主云不言所適則以慶夀公主與秦魯國<lb/>
　　　　大長公主分為二人證以是書與宋史相合<lb/>
　　　　可知通考之誤惟其以五代史吳越世家歸<lb/>
　　　　田錄貶斥錢氏之嫌詆歐陽修甚力似非公<lb/>
　　　　論然其末自稱皆報東門之役則亦不自諱<lb/>
<pb n="KR3l0036_WYG_000-3a"/>
　　　　其挾怨矣乾隆四十五年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3l0036_WYG_000-4a"/>
錢氏私志原序<lb/>
叔父太尉昭陵之甥親見宣政太平文物之懿逮事太<lb/>
上備膺眷遇其在帝左右衘命出疆凡耳目之所接事<lb/>
出一時語流千載者皆廣記而備言之世昭敬請其説<lb/>
得數萬言叙而集之名曰錢氏私志云姪廸功郎新秀<lb/>
州嘉興縣尉世昭謹序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0080_SBCK_013-1a"/>
論衡卷第十三　王充<lb/>
　　效力篇　别通篇<lb/>
　　超倚篇<lb/>
　　　　效力篇<lb/>
程才量知之篇徒言知學未言才力也人有知學則<lb/>
有力矣文吏以理事爲力而儒生以學問爲力或問<lb/>
楊子雲曰力能扛鴻鼎掲華旗知德亦有之乎荅曰<lb/>
百人矣夫知德百人者與彼扛鴻鼎掲華旗者爲料<lb/>
敵也夫壯士力多者扛鼎掲旗儒生力多者博逹䟽<lb/>
通故博逹䟽通儒生之力也舉重抜堅壯士之力也<lb/>
<pb n="KR3j0080_SBCK_013-1b"/>
梓材曰彊人有王開賢厥率化民此言賢人亦壯彊<lb/>
於禮義故能開賢其率化民化民湏禮義禮義須文<lb/>
章行有餘力則以學文能學文有力之驗也問曰說<lb/>
一經之儒可謂有力者曰非有力者也陳留龐少都<lb/>
每薦諸生之吏常曰王甲某子才能百人太守非其<lb/>
能不荅少都更曰言之尚少王甲某子才能百萬人<lb/>
太守怒曰親吏妄言少都曰文吏不通一經一文不<lb/>
調師一言諸生能說百萬章句非才知百萬人乎太<lb/>
守無以應夫少都之言實也然猶未也何則諸生能<lb/>
傳百萬言不能覽古今守信師法雖辭說多終不爲<lb/>
<pb n="KR3j0080_SBCK_013-2a"/>
博殷周以前頗載六經儒生所不能說也秦漢之事<lb/>
儒生不見力劣不能覽也周監二代漢監周秦周秦<lb/>
以來儒生不知漢欲觀覽儒生無力使儒生博觀覽<lb/>
則爲文儒文儒者力多於儒生如少都之言文儒才<lb/>
能千萬人矣曾子曰士不可以不弘毅任重而道遠<lb/>
仁以爲巳任不亦重乎死而後巳不亦遠乎由此言<lb/>
之儒者所懷獨巳重矣志所欲至獨已逺矣身載重<lb/>
任至於終死不倦不衰力獨多矣夫曾子載於仁而<lb/>
儒生載於學所載不同輕重均也夫一石之重一人<lb/>
挈之十石以上二人不能舉也世多挈一石之任寡<lb/>
<pb n="KR3j0080_SBCK_013-2b"/>
有舉十石之力儒生所載非徒十石之重也地力盛<lb/>
者草木暢茂一畒之收當中田五畒之分苗田人知<lb/>
出榖多者地力盛不知出文多者才知茂失事理之<lb/>
實矣夫文儒之力過於儒生況文吏乎能舉賢薦士<lb/>
世謂之多力也然能舉賢薦士上書日記也能上書<lb/>
日記者文儒也文儒非必諸生也賢逹用文則是矣<lb/>
谷子雲唐子髙章奏百上筆有餘力極言不諱文不<lb/>
折乏非夫才知之人不能爲也孔子周世多力之人<lb/>
也作春秋刪五經祕書微文無所不定山大者雲多<lb/>
泰山不崇朝辦雨雨天下夫然則賢者有雲雨之知<lb/>
<pb n="KR3j0080_SBCK_013-3a"/>
故<hi>曰字一有</hi>其吐文萬牒以上可謂多力矣世稱力者常<lb/>
襃烏獲然則董仲舒楊子雲文之烏獲也秦武王與<lb/>
孟說舉鼎不任絶脉而死少文之人與董仲舒等涌<lb/>
胷中之思必將不任有絶脉之變王莽之時省五經<lb/>
章句皆爲二十萬博士弟子郭路夜定舊說死於燭<lb/>
下精思不任絶脉氣滅也顔氏之子已曾馳過孔子<lb/>
於塗矣劣倦罷極髪白齒落夫以庻幾之材猶有仆<lb/>
頓之禍孔子力優顔淵不任也才力不相如則其知<lb/>
思不相及也勉自什伯鬲中嘔血失䰟狂亂遂至氣<lb/>
絶書五行之牘書十奏之記其才劣者筆墨之力尤<lb/>
<pb n="KR3j0080_SBCK_013-3b"/>
難況乃連句結章篇至十百哉力獨多矣江河之水<lb/>
馳涌滑漏席地長遠無枯竭之流本源盛矣知江河<lb/>
之流遠地中之源盛不知萬牒之人胷中之才茂<hi>有一</hi>
<hi>字無</hi>迷惑者也故望見驥足不異於衆馬之蹄躡平陸<lb/>
而馳騁千里之跡斯湏可見夫馬足人手同一實也<lb/>
稱驥之足不薦文人之手不知類也夫能論䈥力以<lb/>
見比類者則能取文力之人立之朝庭故夫文力之<lb/>
人助有力之將乃能以力爲功有力無助以力爲禍<lb/>
何以驗之長巨之物彊力之人乃能舉之重任之車<lb/>
彊力之牛乃能輓之是任車上阪彊牛引前力人推<lb/>
<pb n="KR3j0080_SBCK_013-4a"/>
後乃能升踰如牛羸人罷任車退却還墮坑谷有破<lb/>
覆之敗矣文儒懷先王之道含百家之言其難推引<lb/>
非徒任車之重也薦致之者罷羸無力遂却退竄於<lb/>
巖穴矣河發崑崙江起岷山水力盛多滂沛之流浸<lb/>
下益盛不得廣岸低地不能通流入乎東海如岸狹<lb/>
地仰溝洫決泆散在丘墟矣文儒之知有似於此文<lb/>
章滂沛不遭有力之將援引薦舉亦將棄遺於衡門<lb/>
之下固安得升陟聖主之庭論說政事之務乎火之<lb/>
光也不舉不明有人於斯其知如京其德如山力重<lb/>
不能自稱湏人乃舉而莫之助抱其盛髙之力竄於<lb/>
<pb n="KR3j0080_SBCK_013-4b"/>
閭巷之深何時得逹奡育古之多力者身能負荷千<lb/>
鈞手能決角伸鉤使之自舉不能離地智能滿胷之<lb/>
人冝在王闕湏三寸之舌一尺之筆然後自動不能<lb/>
自進進之又不能自安湏人能動待人能安道重知<lb/>
大位地難適也小石附於山山力能得持之在沙丘<lb/>
之間小石輕微亦能自安至於大石沙土不覆山不<lb/>
能持處危峭之際則必崩墜於坑谷之間矣大智之<lb/>
重遭小才之將無左右沙土之助雖在顯位將不能<lb/>
持則有大石崩墜之難也或伐薪於山輕小之木合<lb/>
能束之至於大木十圍以上引之不能動推之不能<lb/>
<pb n="KR3j0080_SBCK_013-5a"/>
移則委之於山林收所束之小木而歸由斯以論知<lb/>
能之大者其猶十圍以上木也人力不能舉薦其猶<lb/>
薪者不能推引大木也孔子周流無所留止非聖才<lb/>
不明道大難行人不能用也故夫孔子山中巨木之<lb/>
類也<lb/>
桓公九合諸侯一匡天下管仲之力管仲有力桓公<lb/>
能舉之可謂壯彊矣吳不能用子胥楚不能用屈原<lb/>
二子力重兩主不能舉也舉物不勝委地而去可也<lb/>
時或恚怒斧斵破敗此則子胥屈原所取害也淵中<lb/>
之魚遞相吞食度口所能容然後嚥之口不能受哽<lb/>
<pb n="KR3j0080_SBCK_013-5b"/>
咽不能下故夫商鞅三說孝公後說者用前二難用<lb/>
後一易行也觀管仲之明法察商鞅之耕戰固非弱<lb/>
劣之主所能用也六國之時賢才之臣入楚楚重出<lb/>
齊齊輕爲趙趙完畔魏魏傷韓用申不害行其三符<lb/>
兵不侵境蓋十五年不能用之又不察其書兵挫軍<lb/>
破國并於秦殷周之世亂跡相屬亡禍比肩豈其心<lb/>
不欲爲治乎力弱智劣不能納至言也是故塠重一<lb/>
人之跡不能蹈也礚大一人之掌不能推也賢臣有<lb/>
勁彊之優愚主有不堪之劣以此相求禽魚相與遊<lb/>
也干將之刃人不推頓苽瓠不能傷篠簵之箭機不<lb/>
<pb n="KR3j0080_SBCK_013-6a"/>
能動發魯縞不能穿非無干將篠簵之才也無推頓<lb/>
發動之主苽瓠魯縞不穿傷焉望斬旗穿革之功乎<lb/>
故引弓之力不能引彊弩弩力五石引以三石䈥絶<lb/>
骨折不能舉也故力不任彊引則有變惡折脊之禍<lb/>
知不能用賢則有傷德毁名之敗論事者不曰才大<lb/>
道重上不能用而曰不肖不能自逹自逹者帶絶不<lb/>
抗自衒者賈賤不讎案諸爲人用之物湏人用之功<lb/>
力乃立鑿所以入木者槌叩之也鍤所以能撅地者<lb/>
跖蹈之也諸有鋒刃之器所以能斷斬割削者手能<lb/>
把持之也力能推引之也韓信去楚入漢項羽不能<lb/>
<pb n="KR3j0080_SBCK_013-6b"/>
安高祖能持之也能用其善能安其身則能量其力<lb/>
能别其功矣樊酈有攻城野戰之功髙祖行封先及<lb/>
蕭何則比蕭何於獵人同樊酈於獵犬也夫蕭何安<lb/>
坐樊酈馳走封不及馳走而先安坐者蕭何以知爲<lb/>
力而樊酈以力爲功也蕭何所以能使樊酈者以入<lb/>
秦收歛文書也衆將拾金何獨掇書坐知秦之形勢<lb/>
是以能圖其利害衆將馳走者何驅之也故叔孫通<lb/>
定儀而高祖以尊蕭何造律而漢室以寧案儀律之<lb/>
功重於野戰斬首之力不及尊主故夫墾草殖榖農<lb/>
夫之力也勇猛攻戰士卒之力也構架斵削工匠之<lb/>
<pb n="KR3j0080_SBCK_013-7a"/>
力也治書定簿佐史之力也論道議政賢儒之力也<lb/>
人生莫不有力所以爲力者或尊或卑孔子能舉北<lb/>
門之關不以力自章知夫䈥骨之力不如仁義之力<lb/>
榮也<lb/>
　　　　别通篇<lb/>
冨人之宅以一丈之地爲内内中所有柙匱所羸縑<lb/>
布絲綿也貧人之宅亦以一丈爲内内中空虚徒四<lb/>
壁立故名曰貧夫通人猶冨人不通者猶貧人也俱<lb/>
以七尺爲形通人胷中懷百家之言不通者空腹無<lb/>
一牒之誦貧人之内徒四所壁立也慕料貧富不相<lb/>
<pb n="KR3j0080_SBCK_013-7b"/>
如則夫通與不通不相及也世人慕富不榮通羞<hi>不貧</hi>
賤不賢不推類以況之也夫富人可慕者貨財多則<lb/>
饒𥙿故人慕之夫富人不如儒生儒生不如通人通<lb/>
人積文十篋以上聖人之言賢者之語上自黄帝下<lb/>
至秦漢治國肥家之術剌世譏俗之言備矣使人通<lb/>
明博見其爲可榮非徒縑布絲綿也蕭何入秦收拾<lb/>
文書漢所以能制九州者文書之力也以文書御天<lb/>
下天下之富孰與家人之財人目不見青黄曰盲耳<lb/>
不聞宫商曰聾鼻不知香臭曰癕癕聾與盲不成人<lb/>
者也人不博覽者不聞古今不見事類不知然否猶<lb/>
<pb n="KR3j0080_SBCK_013-8a"/>
目盲耳聾鼻癕者也儒生不覽猶爲閉闇況庸人無<lb/>
篇章之業不知是非其爲閉闇甚矣此則土木之人<lb/>
耳目俱足無聞見也渉淺水者見蝦其頗深者察魚<lb/>
鼈其尤甚者觀蛟龍足行跡殊故所見之物異也入<lb/>
道淺深其猶此也淺者則見傳記諧文深者入聖室<lb/>
觀秘書故入道彌深所見彌大人之遊也必欲入都<lb/>
都多竒觀也入都必欲見市市多異貨也百家之言<lb/>
古今行事其爲竒異非徒都邑大市也遊於都邑者<lb/>
心厭觀於大市者意飽況遊於道藝之際哉大川旱<lb/>
不枯者多所䟽也潢汙兼日不雨泥輙見者無所通<lb/>
<pb n="KR3j0080_SBCK_013-8b"/>
也是故大川相間小川相屬東流歸海故海大也海<lb/>
不通於百川安得巨大之名夫人含百家之言猶海<lb/>
懷百川之流也不謂之大者是謂海小於百川也夫<lb/>
海大於百川也人皆知之通者明於不通莫之能别<lb/>
也潤下作鹹水之滋味也東海水鹹流廣大也西州<lb/>
鹽井源泉深也人或無井而食或穿井不得泉有鹽<lb/>
井之利乎不與賢聖通業望有髙世之名難哉法令<lb/>
之家不見行事議罪不可審章句之生不覽古今論<lb/>
事不實或以說一經爲是何湏博覽夫孔子之門講<lb/>
習五經五經皆習庶幾之才也顔淵曰博我以文才<lb/>
<pb n="KR3j0080_SBCK_013-9a"/>
智高者能爲博矣顔淵之曰博者豈徒一經哉我不<lb/>
能博五經又不能博衆事守信一學不好廣觀無温<lb/>
故知新之明而有守愚不覽之闇其謂一經是者其<lb/>
冝也開戸內日之光日光不能照幽鑿䆫啓牖以助<lb/>
戸明也夫一經之說猶日明也助以傳書猶䆫牖也<lb/>
百家之言令人曉明非徒䆫牖之開日光之照也是<lb/>
故日光照室内道術明胷中開戸內光坐高堂之上<lb/>
眇升樓臺窺四鄰之廷人之所願也閉戸幽坐向冥<lb/>
冥之内穿壙穴卧造黄泉之際人之所惡也夫閉心<lb/>
塞意不髙瞻覽者死人之徒也哉孝武皇帝時燕王<lb/>
<pb n="KR3j0080_SBCK_013-9b"/>
旦在明光宫欲入所卧戸三百盡閉使侍者二十人<lb/>
開戸戸不開其後旦坐謀反自殺夫戸閉燕王旦死<lb/>
之狀也死者凶事也故以閉塞爲占齊慶封不通六<lb/>
國大夫㑹而賦詩慶封不曉其後果有楚靈之禍也<lb/>
夫不開通於學者尸尚能行者也亡國之社屋其上<lb/>
柴其下者示絶於天地春秋薄社周以爲城夫經藝<lb/>
傳書人當覽之猶社當通氣於天地也故人之不通<lb/>
覽者薄社之類也是故氣不通者彊壯之人死榮華<lb/>
之物枯東海之中可食之物集糅非一以其大也夫<lb/>
水精氣渥盛故其生物也衆多竒異故夫大人之胷<lb/>
<pb n="KR3j0080_SBCK_013-10a"/>
懷非一才高知大故其於道術無所不包學士同門<lb/>
高業之生衆共宗之何則知經指深曉師言多也夫<lb/>
古今之事百家之言其爲深多也豈徒師門高業之<lb/>
生哉甘酒醴不酤飴蜜未爲能知味也耕夫多殖嘉<lb/>
榖謂之上農夫其少者謂之下農夫學士之才農夫<lb/>
之力一也能多種榖謂之上農能博學問謂之上儒<lb/>
是稱牛之服重不譽馬速也譽手毁足孰謂之慧矣<lb/>
縣道不通於野野路不逹於邑騎馬乗舟者必不由<lb/>
也故血脉不通人以甚病夫不通者惡事也故其禍<lb/>
變致不善是故盗賊宿於穢草邪心生於無道無道<lb/>
<pb n="KR3j0080_SBCK_013-10b"/>
者無道術也醫能治一病謂之巧能治百病謂之良<lb/>
是故良醫服百病之方治百人之疾大才懷百家之<lb/>
言故能治百族之亂扁鵲之衆方孰若巧之一伎子<lb/>
貢曰不得其門而入不見宗廟之美百官之富蓋以<lb/>
宗廟百官喻孔子道也孔子道美故譬以宗廟衆多<lb/>
非一故喻以百官由此言之道逹廣博者孔子之徒<lb/>
也殷周之地極五千里荒服要服勤能牧之漢氏廓<lb/>
土牧萬里之外要荒之地襃衣博帶夫德不優者不<lb/>
能懷遠才不大者不能博見故多聞博識無頑鄙之<lb/>
訾深知道術無淺闇之毁也人好觀圖畫者圖上所<lb/>
<pb n="KR3j0080_SBCK_013-11a"/>
畫古之列人也見列人之面孰與觀其言行置之空<lb/>
壁形容具存人不激勸者不見言行也古賢之遺文<lb/>
竹帛之所載粲然豈徒墻壁之畫哉空器在厨金銀<lb/>
塗飾其中無物益於饑人不顧也肴膳甘醢土釡之<lb/>
盛入者鄉之古賢文之美善可甘非徒器中之物也<lb/>
讀觀有益非徒膳食有𥙷也故器空無實饑者不顧<lb/>
胸虚無懷朝廷不御也劒伎之家鬪戰必勝者得曲<lb/>
城越女之學也兩敵相遭一巧一拙其必勝者有術<lb/>
之家也孔墨之業賢聖之書非徒曲城越女之功也<lb/>
成人之操益人之知非徒戰鬪必勝之䇿也故劒伎<lb/>
<pb n="KR3j0080_SBCK_013-11b"/>
之術有必勝之名賢聖之書有必尊之聲縣邑之吏<lb/>
召諸治下將相問以政化曉慧之吏陳所聞見將相<lb/>
覺悟得以改政右文聖賢言行竹帛所傳練人之心<lb/>
聦人之知非徒縣邑之吏對向之語也禹益並治洪<lb/>
水禹主治水益主記異物海外山表無遠不至以所<lb/>
聞見作山海經非禹益不能行遠山海不造然則山<lb/>
海之造見物博也董仲舒睹重常之鳥劉子政曉貳<lb/>
負之尸皆見山海經故能立二事之說使禹益行地<lb/>
不遠不能作山海經董劉不讀山海經不能定二疑<lb/>
實沉臺台子産博物故能言之龍見絳郊蔡墨曉占<lb/>
<pb n="KR3j0080_SBCK_013-12a"/>
故能禦之父兄在千里之外且死遺教戒之書子弟<lb/>
賢者求索觀讀服臆不舎重先敬長謹愼之<hi>力字一有</hi>也<lb/>
不肖者輕慢佚忽無原察之意古聖先賢遺後人文<lb/>
字其重非徒父兄之書也或觀讀采取或棄捐不録<lb/>
二者之相高下也行路之人皆能論之況辯照然否<lb/>
者不能别之乎孔子病商瞿卜期日中孔子曰取書<lb/>
來比至日中何事乎聖人之好學也且死不休念在<lb/>
經書不以臨死之故棄忘道藝其爲百世之聖師法<lb/>
祖脩蓋不虚矣自孔子以下至漢之際有才能之稱<lb/>
者非有飽食終日無所用心也不說五經則讀書傳<lb/>
<pb n="KR3j0080_SBCK_013-12b"/>
書傳文大難以備之卜卦占射凶吉皆文武之道昔<lb/>
有商瞿能占爻卦末有東方朔翼少君能逹占射覆<lb/>
道雖小亦聖人之術也曾又不知人生禀五常之性<lb/>
好道樂學故辨<hi>物於</hi>今則不然飽食快飲慮深求卧腹<lb/>
爲飯坑腸爲酒囊是則物也倮蟲三百人爲之長天<lb/>
地之性人爲貴貴其識知也今閉闇脂塞無所好欲<lb/>
與三百倮蟲何以異而謂之爲長而貴之乎<lb/>
諸夏之人所以貴於夷狄者以其通仁義之文知古<lb/>
今之學也如徒作其胸中之知以取衣食經歷年月<lb/>
白首没齒終無曉知夷狄之次也觀夫蜘蛛之經絲<lb/>
<pb n="KR3j0080_SBCK_013-13a"/>
以罔飛蟲也人之用作安能過之任胸中之知舞權<lb/>
利之詐以取冨壽之樂無古今之學蜘蛛之類也含<lb/>
血之蟲無餓死之患皆能以知求索飲食也人不通<lb/>
者亦能自供仕官爲吏亦得高官將相長吏猶吾大<lb/>
夫高子也安能别之隨時積功以命得官不曉古今<lb/>
以位爲賢與文之異術安得識别通人俟以不次乎<lb/>
將相長吏不得若右扶風蔡伯偕鬰林太守張孟甞<lb/>
東萊太守李季公之徒心自通明覽逹古今故其敬<lb/>
通人也如見大賔燕昭爲鄒衍擁篲彼獨受何性哉<lb/>
東成令董仲綬知爲儒梟海内稱通故其接人能别<lb/>
<pb n="KR3j0080_SBCK_013-13b"/>
竒律是以鍾離産公以編户之民受圭璧之敬知之<lb/>
明也故夫能知之也凡石生光氣不知之也金玉無<lb/>
潤色自武帝以至今朝數舉賢良令人射䇿甲乙之<lb/>
科若董仲舒唐子高谷子雲丁伯玉䇿旣中實文說<lb/>
美善博覽膏腴之所生也使四子經徒能摘筆徒能<lb/>
記䟽不見古今之書安能建美善於聖王之庭乎孝<lb/>
明之時讀蘇武傳見武官名曰栘中監以問百官百<lb/>
官莫知夫倉頡之章小學之書文字備具至於無能<lb/>
對聖國之問者是皆美命隨牒之人多在官也木旁<lb/>
多文字且不能知其欲及若董仲舒之知重常劉子<lb/>
<pb n="KR3j0080_SBCK_013-14a"/>
政之知貳負難哉或曰通人之官蘭臺令史職校書<lb/>
定字比夫太史太柷職在文書無典民之用不可施<lb/>
設是以蘭臺之史班固賈逵楊終傳毅之徒名香文<lb/>
美委積不紲大用於世曰此不繼周世通覽之人鄒<lb/>
衍之徒孫卿之輩受時王之寵尊顯於世董仲舒雖<lb/>
無鼎足之位知在公卿之上周監二代漢監周秦然<lb/>
則蘭臺之官國所監得失也以心如丸卵爲體内藏<lb/>
䏬子如豆爲身光明令史雖微典國道藏通人所由<lb/>
進猶博士之官儒生所由興也委積不紲豈聖國微<lb/>
遇之哉殆以書未定而職未畢也<lb/>
<pb n="KR3j0080_SBCK_013-14b"/>
　　　　超竒篇<lb/>
通書千篇以上萬卷以下弘暢雅閑審定文讀而以<lb/>
教授爲人師者通人也抒其義㫖損益其文句而以<lb/>
上書奏記或興論立說結連篇章者文人鴻儒也好<lb/>
學勤力博聞強識世間多有著書表文論說古今萬<lb/>
不耐一然則著書表文博通所能用之者也入山見<lb/>
木長短無所不知入野見草大小無所不識然而不<lb/>
能伐木以作室屋採草以和方藥此知草木所不能<lb/>
用也夫通人覽見廣博不能掇以論說此爲匿生書<lb/>
主人孔子所謂誦詩三百授之以政不逹者也與彼<lb/>
<pb n="KR3j0080_SBCK_013-15a"/>
草木不能伐採一實也孔子得史記以作春秋及其<lb/>
立義創意襃貶賞誅不復因史記者眇思自出於胸<lb/>
中也凡貴通者貴其能用之也即徒誦讀讀詩諷術<lb/>
雖千篇以上鸚鵡能言之類也衍傳書之意出膏腴<lb/>
之辭非俶儻之才不能任也夫通覽者世間比有著<lb/>
文者歷世希然近世劉子政父子楊子雲桓君山其<lb/>
猶文武周公並出一時也其餘直有徃徃而然譬珠<lb/>
玉不可多得以其珍也故夫能說一經者爲儒生博<lb/>
覽古今者爲通人采掇傳書以上書奏記者爲文<lb/>
人能精思著文連結篇章者爲鴻儒故儒生過俗<lb/>
<pb n="KR3j0080_SBCK_013-15b"/>
人通人勝儒生文人踰通人鴻儒超文人故夫鴻儒<lb/>
所謂超而又超者也以超之竒退與儒生相料文軒<lb/>
之比於敝車錦繡之方於緼𫀆也其相過遠矣如與<lb/>
俗人相料太山之巔墆長狄之項跖不足以喻故夫<lb/>
丘山以土石爲體其有銅鐵山之竒也銅鐡旣竒或<lb/>
出金玉然鴻儒世之金玉也竒而又竒矣竒而又竒<lb/>
才相超乗皆有品差儒生說名於儒門過俗人遠也<lb/>
或不能說一經教誨後生或帶徒聚衆說論洞溢稱<lb/>
爲經明或不能成牘治一說或能陳得失奏便宜言<lb/>
應經傳文如星月其高第若谷子雲唐子高者說書<lb/>
<pb n="KR3j0080_SBCK_013-16a"/>
於牘奏之土不能連結篇章或抽列古今紀著行事<lb/>
若司馬子長劉子政之徒累積篇第文以萬數其過<lb/>
子雲子高遠矣然而因成紀前無胸中之造若夫陸<lb/>
賈董仲舒論說世事由意而出不假取於外然而淺<lb/>
露易見觀讀之者猶曰傳記陽成子長作樂經楊子<lb/>
雲作太玄經造於助思極窅冥之深非庻幾之才不<lb/>
能成也孔子作春秋二子作兩經所謂卓爾蹈孔子<lb/>
之跡鴻茂參貳聖之才者也王公子問於桓君山以<lb/>
楊子雲君山對曰漢興以來未有此人君山差才可<lb/>
謂得高下之實矣采玉者心羡於玉鑚龜能知神於<lb/>
<pb n="KR3j0080_SBCK_013-16b"/>
龜能差衆儒之才累其高下賢於所累又作新論論<lb/>
世間事辯照然否虚妄之言僞飾之辭莫不證定彼<lb/>
子長子雲說論之徒君山爲甲自君山以來皆爲鴻<lb/>
眇之才故有嘉令之文筆能著文則心能謀論文由<lb/>
胸中而出心以文爲表觀見其文竒偉俶儻可謂得<lb/>
論也由此言之繁文之人人之傑也有根株於下有<lb/>
榮葉於上有實核於内有皮殻於外文墨辭說士之<lb/>
榮葉皮殻也實誠在胸臆文墨著竹帛外内表裏自<lb/>
相副稱意奮而筆縱故文見而實露也人之有文也<lb/>
猶禽之有毛也毛有五色皆生於體苟有文無實是<lb/>
<pb n="KR3j0080_SBCK_013-17a"/>
則五色之禽毛妄生也選士以射心平體正執弓矢<lb/>
審固然後射中論說之出猶弓矢之發也論之應理<lb/>
猶矢之中的夫射以矢中效巧論以文墨驗竒竒巧<lb/>
俱發於心其實一也文有深指巨略君臣治術身不<lb/>
得行口不能紲表著情心以明已之必能爲之也孔<lb/>
子作春秋以示王意然則孔子之春秋素王之業也<lb/>
諸子之傳書素相之事也觀春秋以見王意讀諸子<lb/>
以睹相指故曰陳平割肉丞相之端見孫叔敖決期<lb/>
思令君之兆著觀讀傳書之文治道政務非徒割肉<lb/>
決水之占也足不彊則跡不遠鋒不銛則割不深連<lb/>
<pb n="KR3j0080_SBCK_013-17b"/>
結篇章必大才智鴻懿之俊也或曰著書之人博覽<lb/>
多聞學問習熟則能推類興文文由外而興未必實<lb/>
才學文相副也且淺意於華葉之言無根核之深不<lb/>
見大道體要故立功者希安危之際文人不與無能<lb/>
建功之驗徒能筆說之效也曰此不然周世著書之<lb/>
人皆權謀之臣漢世直言之士皆通覽之吏豈謂文<lb/>
非華葉之生根核推之也心思爲謀集扎爲文情見<lb/>
於辭意驗於言商鞅相秦致功於覇作耕戰之書虞<lb/>
卿爲趙決計定說行退作春秋之思𧺫城中之議耕<lb/>
戰之書秦堂上之計也陸賈消吕氏之謀與新語同<lb/>
<pb n="KR3j0080_SBCK_013-18a"/>
一意桓君山易<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>錯之䇿與新論共一思觀谷永之<lb/>
陳說唐林之冝言劉向之切議以知爲本筆墨之文<lb/>
將而送之豈徒雕文飾辭茍爲華葉之言哉精誠由<lb/>
中故其文語感動人深是故魯速飛書燕將自殺鄒<lb/>
陽上䟽梁孝開牢書䟽文義奪於肝心非徒博覽者<lb/>
所能造習熟者所能爲也夫鴻儒希有而文人比然<lb/>
將相長吏安可不貴豈徒用其才力游文於牒牘哉<lb/>
州郡有憂能治章上奏解理結煩使州郡連事有如<lb/>
唐子高谷子雲之吏出身盡思竭筆牘之力煩憂適<lb/>
有不解者哉古昔之遠四方辟匿文墨之士難得紀<lb/>
<pb n="KR3j0080_SBCK_013-18b"/>
録且近自以㑹稽言之周長生者文士之雄也在州<lb/>
爲剌史任安舉奏在郡爲太守孟觀上書事解憂除<lb/>
州郡無事二將以全長生之身不尊顯非其才知少<lb/>
功力薄也二將懷俗人之節不能貴也使遭前世燕<lb/>
昭則長生已蒙鄒衍之寵矣長生死後州郡遭憂無<lb/>
舉奏之吏以故事結不解徴詣相屬文軌不尊筆䟽<lb/>
不續也豈無憂上之吏哉乃其中文筆不足類也長<lb/>
生之才非徒銳於牒牘也作洞歷十篇上自黄帝下<lb/>
至漢朝鋒芒毛髪之事莫不紀載與太史公表紀相<lb/>
似類也上通下逹故曰洞歷然則長生非徒文人所<lb/>
<pb n="KR3j0080_SBCK_013-19a"/>
謂鴻儒者也前世有嚴夫子後有吳君商末有周長<lb/>
生白雉貢於越暢草獻於宛雍州出玉荆楊生金珍<lb/>
物産於四遠幽遼之地未可言無竒人也孔子曰文<lb/>
王旣没文不在兹乎文王之文在孔子孔子之文在<lb/>
仲舒仲舒旣死豈在長生之徒與何言之卓殊文之<lb/>
美麗也唐勒宋玉亦楚文人也竹帛不紀者屈原在<lb/>
其上也㑹稽文才豈獨周長生哉所以末論列者長<lb/>
生尤踰出也九州多山而華岱爲嶽四方多川而江<lb/>
河爲瀆者華岱高而江河大也長生州郡高大者也<lb/>
同姓之伯賢舍而譽他族之孟未爲得也長生説文<lb/>
<pb n="KR3j0080_SBCK_013-19b"/>
辭之伯文人之所共宗獨紀録之春秋記元於魯之<lb/>
義也俗好髙古而稱所聞前人之業菜果甘甜後人<lb/>
新造蜜酪辛苦長生家在㑹稽生在今世文章雖竒<lb/>
論者猶謂穉於前人天禀元氣人受元精豈爲古今<lb/>
者差殺哉優者爲髙明者爲上實事之人見然否之<lb/>
分者睹非却前退置於後<hi>是見</hi>推今進置於古心明知<lb/>
昭不惑於俗也班叔皮續太史公書百篇以上記事<lb/>
詳悉義淺理備觀讀之者以爲甲而太史公乙子男<lb/>
孟堅爲尚書郎文比叔皮非徒五百里也乃夫周召<lb/>
魯衛之謂也茍可高古而班氏父子不足紀也周有<lb/>
<pb n="KR3j0080_SBCK_013-20a"/>
郁郁之文者在百世之末也漢在百世之後文論辭<lb/>
說安得不茂喻大以小推民家事以暏王廷之義廬<lb/>
宅始成桑麻纔有居之歷歲子孫相續桃李梅杏菴<lb/>
丘蔽野根莖衆多則華葉繁茂漢氏治定乆矣土廣<lb/>
民衆義興事起華葉之言安得不繁夫華與實俱成<lb/>
者也無華生實物希有之山之秃也孰其茂也地之<lb/>
㵼也孰其滋也文章之人滋茂漢朝者乃夫漢家熾<lb/>
盛之瑞也天晏列宿煥炳隂雨日月蔽匿方今文人<lb/>
並出見者乃夫漢朝明明之驗也高祖讀陸賈之書<lb/>
歎稱萬歲徐樂主父偃上䟽徴拜郎中方今未聞膳<lb/>
<pb n="KR3j0080_SBCK_013-20b"/>
無苦酸之肴口所不甘味手不舉以啖人詔書毎下<lb/>
文義經傳四科詔書斐然郁郁好文之明驗也上書<lb/>
不實核著書無義指萬歲之聲徴拜之恩何從發哉<lb/>
餙面者皆欲爲好而運目者希文音者皆欲爲悲而<lb/>
驚耳者寡陸賈之書未奏徐樂主父之䇿未聞羣諸<lb/>
瞽言之徒言事麤醜文不美潤不指所謂文辭淫滑<lb/>
不𬒳濤沙之謫幸矣焉蒙徴拜爲郎中之寵乎<lb/>
論衡卷第十三<lb/>
<pb n="KR3j0080_SBCK_013-21a"/>
</p>
<p>
</p>
  </div>
</body>
</text>
</TEI>
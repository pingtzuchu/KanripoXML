<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0080_SBCK_022-1a"/>
論衡卷第二十二<lb/>
　　紀妖篇<lb/>
　　　　紀妖篇<lb/>
衛靈公將之晉至濮水之上夜聞鼓新聲者說之使<lb/>
人問之左右皆報弗聞召師㳙而告之曰有鼓新聲<lb/>
者使人問左右盡報弗聞其狀似鬼子為我聽而冩<lb/>
之師㳙曰諾因靜坐撫琴而冩之明日報曰臣得之<lb/>
矣然而未習請更宿而習之靈公曰諾因復宿明日<lb/>
已習遂去之晉晉平公觴之施夷之臺酒酣靈公起<lb/>
曰有新聲願請奏以示公公曰善乃召師㳙令坐師<lb/>
<pb n="KR3j0080_SBCK_022-1b"/>
曠之旁援琴鼓之未終曠撫而止之曰此亡國之聲<lb/>
不可遂也平公曰此何道出師曠曰此師延所作淫<lb/>
聲與紂爲靡靡之樂也武王誅紂懸之白旄師延東<lb/>
走至濮水而自投故聞此聲者必於濮水之上先聞<lb/>
此聲者其國削不可遂也平公曰寡人好者音也子<lb/>
其使遂之師㳙鼔究之平公曰此所謂何聲也師曠<lb/>
曰此所謂清商公曰清商固最悲乎師曠曰不如清<lb/>
徴公曰清徴可得聞乎師曠曰不可古之得聽清徴<lb/>
者皆有徳義之君也今吾君徳薄不足以聽之公曰<lb/>
寡人所好者音也願試聽之師曠不得已援琴鼓之<lb/>
<pb n="KR3j0080_SBCK_022-2a"/>
一奏有玄鶴二八從南方來集於郭門之上危再奏<lb/>
而列三奏延頸而鳴舒翼而舞音中宫商之聲聲徹<lb/>
于天平公大恱坐者皆喜平公提觴而起為師曠壽<lb/>
反坐而問曰樂莫悲于清徴乎師曠曰不如清角平<lb/>
公曰清角可得聞乎師曠曰不可昔者黄帝合鬼神<lb/>
於西大山之上駕象輿六玄龍畢方並轄蚩尤居前<lb/>
風伯進掃雨師灑道虎狼在前鬼神在後蟲虵伏地<lb/>
白雲覆上大合鬼神乃作為清角今主君徳薄不足<lb/>
以聽之聽之將恐有敗平公曰寡人老矣所好者音<lb/>
也願遂聽之師曠不得已而鼓之一奏之有雲從西<lb/>
<pb n="KR3j0080_SBCK_022-2b"/>
北起再奏之風至大雨隨之裂帷幕破俎豆墮廊瓦<lb/>
坐者散走平公恐懼伏于廊室晉國大旱赤地三年<lb/>
平公之身遂癃病何謂也曰是非衛靈公國且削則<lb/>
晉平公且病若國且旱亡妖也師曠曰先聞此聲者<lb/>
國削二國先聞之矣何知新聲非師延所鼓也曰師<lb/>
延自投濮水形體腐於水中精氣消於泥塗安能復<lb/>
鼓琴屈原自沉於江屈原善著文師延善鼔琴如師<lb/>
延能鼓琴則屈原能復書矣楊子雲弔屈原屈原何<lb/>
不報屈原生時文無不作不能報子雲者死為泥塗<lb/>
手既朽無用書也屈原手朽無用書則師延指敗無<lb/>
<pb n="KR3j0080_SBCK_022-3a"/>
用鼔琴矣孔子當泗水而葬泗水却流世謂孔子神<lb/>
而能却泗水孔子好教授猶師延之好鼔琴也師延<lb/>
能鼓琴於濮水之中孔子何為不能教授於泗水之<lb/>
側乎<lb/>
趙簡子病五日不知人大夫皆懼於是召進扁鵲扁<lb/>
鵲入視病出董安于問扁鵲扁鵲曰血脉治也而怪<lb/>
昔秦繆公甞如此矣七日悟悟之日告公孫支與子<lb/>
輿曰我之帝所甚樂吾所以久者適有學也帝告我<lb/>
晉國且大亂五世不安其復將霸未老而死霸者之<lb/>
子且令而國男女無别公孫支書而藏之于篋於是<lb/>
<pb n="KR3j0080_SBCK_022-3b"/>
晉獻公之亂文公之霸襄公敗秦師於崤而歸縱滛<lb/>
此之所謂今主君之病與之同不出三日病必間間<lb/>
必有言也居二日半簡子悟告大夫曰我之帝所甚<lb/>
樂與百神游于鈞天靡樂九奏萬舞不類三代之樂<lb/>
其聲動人心有一熊欲授我帝命我射之中熊熊死<lb/>
有羆來我又射之中羆羆死帝甚喜賜我一笥皆有<lb/>
副吾見兒在帝側帝属我一翟犬曰及而子之長也<lb/>
以賜之帝告我晉國且襄十世而亡嬴姓將大敗周<lb/>
人於范魁之西而亦不能有也今余將思虞舜之勲<lb/>
適余將以其胄女孟姚配而七世之孫董安于受言<lb/>
<pb n="KR3j0080_SBCK_022-4a"/>
而書藏之以扁鵲言告簡子簡子賜扁鵲田四萬畒<lb/>
他日簡子出有人當道辟之不去從者將拘之當道<lb/>
者曰吾欲有謁於主君從者以聞簡子召之曰嘻吾<lb/>
有所見子遊也當道者曰屏左右願有謁簡子屏人<lb/>
當道者曰日者主君之病臣在帝側簡子曰然有之<lb/>
子見我何為當道者曰帝令主君射熊與羆皆死簡<lb/>
子曰是何也當道者曰晉國且有大難主君首之帝<lb/>
令主君滅二卿夫熊羆皆其祖也簡子曰帝賜我二<lb/>
笥皆有副何也當道者曰主君之子將剋二國於翟<lb/>
皆子姓也簡子曰吾見兒在帝側帝属我一翟犬曰<lb/>
<pb n="KR3j0080_SBCK_022-4b"/>
及而子之長以賜之夫兒何說以賜翟犬當道者曰<lb/>
兒主君之子也翟犬代之先也主君之子且必有代<lb/>
及主君之後嗣且有革政而胡服并二國翟簡子問<lb/>
其姓而延之以官當道者曰臣野人致帝命遂不見<lb/>
是何謂也曰是皆妖也其占皆如當道者言所見於<lb/>
帝前之事所見當道之人妖人也其後晉二卿范氏<lb/>
中行氏作亂簡子攻之中行昭子范文子敗出犇齊<lb/>
始簡子使姑布子卿相諸子莫吉至翟婦之子無恤<lb/>
以為貴簡子與語賢之簡子募<hi>乃告一本作</hi>諸子曰吾藏<lb/>
寳符於常山之上先得者賞諸子皆上山無所得無<lb/>
<pb n="KR3j0080_SBCK_022-5a"/>
恤還曰已得符矣簡子問之無恤曰從常山上臨代<lb/>
代可取也簡子以為賢乃廢太子而立之簡子死無<lb/>
恤代是為襄子襄子既立誘殺代王而并其地又并<lb/>
知氏之地後取空同戎自簡子後七世至武靈王呉<lb/>
廣入其母姓羸子孟姚其後武靈王遂取中山并胡<lb/>
地武靈王之十九年更為胡服國人化之皆如其言<lb/>
無不然者蓋妖祥見於兆審矣皆非實事吉凶之漸<lb/>
若天告之何以知天不實告之也以當道之人在帝<lb/>
側也夫在天帝之側皆貴神也致帝之命是天使者<lb/>
也人君之使車騎備具天帝之使單身當道非其狀<lb/>
<pb n="KR3j0080_SBCK_022-5b"/>
也天官百二十與地之王者無以異也地之王者官<lb/>
属備具法象天官禀取制度天地之官同則其使者<lb/>
亦宜鈞官同人異者未可然也何以知簡子所見帝<lb/>
非實帝也以夢占知之樓臺山陵官位之象也人夢<lb/>
上樓臺升山陵輙得官位實樓臺山陵非官位也則<lb/>
知簡子所夢見帝者非天帝也人臣夢見人君人君<lb/>
必不見又必不賜以人臣夢占之知帝賜二笥翟犬<lb/>
者非天帝也非天帝則其言與百鬼游于鈞天非天<lb/>
也魯叔孫穆子夢天壓已者審然是天下至地也至<lb/>
地則有樓臺之抗不得及己及己則樓臺冝壞樓臺<lb/>
<pb n="KR3j0080_SBCK_022-6a"/>
不壞是天不至地不至地則不得壓己不得壓己則<lb/>
壓己者非天也則天之象也叔孫穆子所夢壓己之<lb/>
天非天則知趙簡子所游之天非天也或曰人亦有<lb/>
直夢見甲明日則見甲矣夢見君明日則見君矣曰<lb/>
然人有直夢直夢皆象也其象直耳何以明之直夢<lb/>
者夢見甲夢見君明日見甲與君此直也如問甲與<lb/>
君甲與君則不見也甲與君不見所夢見甲與君者<lb/>
象類之也乃甲與君象類之則知簡子所見帝者象<lb/>
類帝也且人之夢也占者謂之魂行夢見帝是魂之<lb/>
上天也上天猶上山也夢上山足登山手引木然後<lb/>
<pb n="KR3j0080_SBCK_022-6b"/>
能升升天無所縁何能得上天之去人以萬里數人<lb/>
之行日百里魂與體形俱尚不能疾况魂獨行安能<lb/>
速乎使魂行與形體等則簡子之上下天冝數歲乃<lb/>
悟七日輙覺期何疾也夫魂者精氣也精氣之行與<lb/>
雲煙等案雲煙之行不能疾使魂行若蜚鳥乎行不<lb/>
能疾人或夢蜚者用魂蜚也其蜚不能疾於鳥天地<lb/>
之氣尤疾速者飃風也飃風之發不能終一日使魂<lb/>
行若飃風乎則其速不過一日之行亦不能至天人<lb/>
夢上天一卧之頃也其覺或尚在天上未終下也若<lb/>
人夢行至雒陽覺因從雒陽悟矣魂神蜚馳何疾也<lb/>
<pb n="KR3j0080_SBCK_022-7a"/>
疾則必非其狀必非其狀則其上天非實事也非實<lb/>
事則為妖祥矣夫當道之人簡子病見於帝側後見<lb/>
當道象人而言與相見帝側之時無以異也由此言<lb/>
之卧夢為隂候覺為陽占審矣<lb/>
趙襄子既立知伯益驕請地韓魏韓魏予之請地於<lb/>
趙趙不予知伯益怒遂率韓魏攻趙襄子襄子懼乃<lb/>
犇保晉陽原過從後至於託平驛見三人自帶以上<lb/>
可見自帶以下不可見予原過竹二節莫通曰為我<lb/>
以是遺趙無恤既至以告襄子襄子齊三日親自割<lb/>
竹有赤書曰趙無恤余霍大山陽侯天子三月丙戍<lb/>
<pb n="KR3j0080_SBCK_022-7b"/>
余將使汝滅知氏汝亦祀我百邑余將賜汝林胡之<lb/>
地襄子再拜受神之命是何謂也曰是盖襄子且勝<lb/>
之祥也三國攻晉陽歲餘引汾水灌其城城不浸者<lb/>
三板襄子懼使相張孟談私於韓魏韓魏與合謀竟<lb/>
以三月丙戌之日大滅知氏共分其地盖妖祥之氣<lb/>
象人之形稱霍大山之神猶夏庭之妖象龍稱褒之<lb/>
二君趙簡子之祥象人稱帝之使也何以知非霍大<lb/>
山之神也曰大山地之體猶人有骨節骨節安得神<lb/>
如大山有神冝象大山之形何則人謂鬼者死人之<lb/>
精其象如生人之形今大山廣長不與人同而其精<lb/>
<pb n="KR3j0080_SBCK_022-8a"/>
神不異於人不異於人則鬼之類人鬼之類人則妖<lb/>
祥之氣也<lb/>
秦始皇帝三十六年熒惑守心有星墜下至地為石<lb/>
刻其石曰始皇死而地分始皇聞之令御史逐問莫<lb/>
服盡取石旁家人誅之因燔其石妖使者從闗東夜<lb/>
過華隂平野或有人持璧遮使者曰為我遺鎬池君<lb/>
因言曰今年祖龍死使者問之因忽不見置其璧去<lb/>
使者奉璧具以言聞始皇帝黙然良久曰山鬼不過<lb/>
知一歲事乃言曰祖龍者人之先也使御府視璧乃<lb/>
二十八年行渡江所沉璧也明三十七年夢與海神<lb/>
<pb n="KR3j0080_SBCK_022-8b"/>
戰如人狀是何謂也曰皆始皇且死之妖也始皇夢<lb/>
與海神戰恚怒入海候神射大魚自琅邪至勞成山<lb/>
不見至之罘山還見巨魚射殺一魚遂旁海西至平<lb/>
原津而病到沙丘而崩當星墜之時熒惑為妖故石<lb/>
旁家人刻書其石若或為之文曰始皇死或教之也<lb/>
猶世間童謡非童所為氣導之也凡妖之發或象人<lb/>
為鬼或為人象鬼而使其實一也晉公子重耳失國<lb/>
乏食於道從耕者乞飯耕者奉塊土以賜公子公子<lb/>
怒咎犯曰此吉祥天賜土地也其後公子得國復土<lb/>
如咎犯之言齊田單保即墨之城欲詐燕軍云天神<lb/>
<pb n="KR3j0080_SBCK_022-9a"/>
下助我有一人前曰我可以為神乎田單却走再拜<lb/>
事之竟以神下之言聞於燕軍燕軍信其有神又見<lb/>
牛若五采之文遂信畏懼軍破兵北田單卒勝復獲<lb/>
侵地此人象鬼之妖也使者過華隂人持璧遮道委<lb/>
璧而去妖鬼象人之形也夫沈璧於江欲求福也今<lb/>
還璧示不受物福不可得也璧者象前所沉之璧其<lb/>
實非也何以明之以鬼象人而見非實人也人見鬼<lb/>
象生存之人定問生存之人不與已相見妖氣象類<lb/>
人也妖氣象人之形則其所賫持之物非真物矣祖<lb/>
龍死謂始皇也祖人之本龍人君之象也人物類則<lb/>
<pb n="KR3j0080_SBCK_022-9b"/>
其言禍亦放矣<lb/>
漢高皇帝以秦始皇崩之歲為泗上亭長送徒至驪<lb/>
山徒多道亡因縱所將徒遂行不還被酒夜徑澤中<lb/>
令一人居前前者還報曰前有大虵當道願還髙祖<lb/>
醉曰壯士行何畏乃前抜劒擊斬虵虵遂分兩徑開<lb/>
行數里醉困臥髙祖後人至虵所有一老嫗夜哭之<lb/>
人曰嫗何為哭嫗曰人殺吾子人曰嫗子為何見殺<lb/>
嫗曰吾子白帝子化為虵當徑今者赤帝子斬之故<lb/>
哭人以嫗為妖言因欲笞之嫗因忽不見何謂也曰<lb/>
是高祖初起威勝之祥也何以明之以嫗忽然不見<lb/>
<pb n="KR3j0080_SBCK_022-10a"/>
也不見非人非人則鬼妖矣夫以嫗非人則知所斬<lb/>
之虵非虵也云白帝子何故為虵夜而當道謂虵白<lb/>
帝子高祖赤帝子白帝子為虵赤帝子為人五帝皆<lb/>
天之神也子或為虵或為人人與虵異物而其為帝<lb/>
同神非天道也且虵為白帝子則嫗為白帝后乎帝<lb/>
者之后前後冝備帝者之子官属宜盛今一虵死於<lb/>
徑一嫗哭於道云白帝子非實明矣夫非實則象象<lb/>
則妖也妖則所見之物皆非物也非物則氣也高祖<lb/>
所殺之虵非虵也則夫鄭厲公將入鄭之時邑中之<lb/>
虵與邑外之虵鬭者非虵也厲公將入鄭妖氣象虵<lb/>
<pb n="KR3j0080_SBCK_022-10b"/>
而鬭也鄭國門虵非虵則知夏庭二龍為龍象為龍<lb/>
象則知鄭子産之時龍戰非龍也天道難知使非妖<lb/>
也使是亦妖也<lb/>
留侯張良椎秦始皇誤中副車始皇大怒索求張良<lb/>
張良變姓名亡匿下邳常閑從容步游下邳泗上有<lb/>
一老父衣褐至良所直墮其履泗下顧謂張良孺子<lb/>
下取履良愕然欲敺之以其老為彊忍下取履因跪<lb/>
進履父以足受履笑去良大驚父去里所復還曰孺<lb/>
子可教矣後五日平明與我期此良怪之因跪曰諾<lb/>
五日平明良徃父已先在怒曰與老人期後何也去<lb/>
<pb n="KR3j0080_SBCK_022-11a"/>
後五日早㑹五日雞鳴復徃父又已先在復怒曰後<lb/>
何也去後五日復早來五日良夜未半往有頃父來<lb/>
喜曰當如是矣出一篇書曰讀是則為帝者師後十<lb/>
三年子見我濟北榖城山下黄石即我也遂去無他<lb/>
言弗復見旦日視其書乃太公兵法也良因異之習<lb/>
讀之是何謂也曰是高祖將起張良為輔之祥也良<lb/>
居下邳任俠十年陳涉等起沛公略地下邳良從遂<lb/>
為師將封為留侯後十三年從高祖過濟北界得糓<lb/>
成山下黄石取而葆祠之及留侯死并葬黄石盖吉<lb/>
凶之象神矣天地之化巧矣使老父象黄石黄石象<lb/>
<pb n="KR3j0080_SBCK_022-11b"/>
老父何其神邪問曰黄石審老父老父審黄石耶曰<lb/>
石不能為老父老父不能為黄石妖祥之氣見故驗<lb/>
也何以明之晉平公之時石言魏榆平公問於師曠<lb/>
曰石何故言對曰石不能言或慿依也不然民聽偏<lb/>
也夫石不能人言則亦不能人形矣石言與始皇時<lb/>
石墜東郡民刻之無異也刻為文言為辭辭之與文<lb/>
一實也民刻文氣發言民之與氣一性也夫石不能<lb/>
自刻則亦不能言不能言則亦不能為人矣太公兵<lb/>
法氣象之也何以知非實也以老父非人知書亦非<lb/>
太公之書也氣象生人之形則亦能象太公之書問<lb/>
<pb n="KR3j0080_SBCK_022-12a"/>
曰氣無刀筆何以為文曰魯惠公夫人仲子生而有<lb/>
文在其掌曰為魯夫人晉唐叔虞文在其手曰虞魯<lb/>
成季友文在其手曰友三文之書性自然老父之書<lb/>
氣自成也性自然氣自成與夫童謡口自言無以異<lb/>
也當童之謡也不知所受口自言之口自言文自成<lb/>
或為之也推此以省太公釣得巨魚刳魚得書云吕<lb/>
尚封齊及武王得白魚喉下文曰以予發蓋不虚矣<lb/>
因此復原河圖洛書言興衰存亡帝王際㑹審有其<lb/>
文矣皆妖祥之氣吉凶之端也<lb/>
　　　　訂鬼篇<lb/>
<pb n="KR3j0080_SBCK_022-12b"/>
凡天地之間有鬼非人死精神爲之也皆人思念存<lb/>
想之所致也致之何由由於疾病人病則憂懼憂懼<lb/>
見鬼出凡人不病則不畏懼故得病寢祍畏懼鬼至<lb/>
畏懼則存想存想則目虚見何以效之傳曰伯樂學<lb/>
相馬顧玩所見無非馬者宋之庖丁學解牛三年不<lb/>
見生牛所見皆死牛也二者用精至矣思念存想自<lb/>
見異物也人病見鬼猶伯樂之見馬庖丁之見牛也<lb/>
伯樂庖丁所見非馬與牛則亦知夫病者所見非鬼<lb/>
也病者困劇身體痛則謂鬼持箠杖敺擊之若見鬼<lb/>
把椎鏁繩纆立守其旁病痛恐懼妄見之也初疾畏<lb/>
<pb n="KR3j0080_SBCK_022-13a"/>
驚見鬼之來疾困恐死見鬼之怒身自疾痛見鬼之<lb/>
擊皆存想虚致未必有其實也夫精念存想或泄於<lb/>
目或泄於口或泄於耳泄於目目見其形泄於耳耳<lb/>
聞其聲泄於口口言其事晝日則鬼見暮卧則夢聞<lb/>
獨卧空室之中若有所畏懼則夢見夫人據案其身<lb/>
哭矣覺見卧聞俱用精神畏懼存想同一實也<lb/>
一曰人之見鬼目光與卧亂也人之晝也氣倦精盡<lb/>
夜則欲卧卧而目光反反而精神見人物之象矣人<lb/>
病亦氣倦精盡目雖不卧光已亂於臥也故亦見人<lb/>
物象病者之見也若卧若否與夢相似當其見也其<lb/>
<pb n="KR3j0080_SBCK_022-13b"/>
人能自知覺與夢故其見物不能知其鬼與人精盡<lb/>
氣倦之效也何以驗之以狂者見鬼也狂癡獨語不<lb/>
與善人相得者病困精亂也夫病且死之時亦與狂<lb/>
等卧病及狂三者皆精衰倦目光反照故皆獨見人<lb/>
物之象焉<lb/>
一曰鬼者人所見得病之氣也氣不和者中人中人<lb/>
為鬼其氣象人形而見故病篤者氣盛氣盛則象人<lb/>
而至至則病者見其象矣假令得病山林之中其見<lb/>
鬼則見山林之精人或病越地者病見越人坐其側<lb/>
由此言之灌夫竇嬰之徒或時氣之形象也凡天地<lb/>
<pb n="KR3j0080_SBCK_022-14a"/>
之間氣皆純於天天文垂象於上其氣降而生物氣<lb/>
和者養生不和者傷害本有象於天則其降下有形<lb/>
於地矣故鬼之見也象氣為之也衆星之體為人與<lb/>
鳥獸故其病人則見人與鳥獸之形<lb/>
一曰鬼者老物精也夫物之老者其精為人亦有未<lb/>
老性能變化象人之形人之受氣有與物同精者則<lb/>
其物與之交及病精氣衰劣也則來犯陵之矣何以<lb/>
效之成事俗間與物交者見鬼之來也夫病者所見<lb/>
之鬼與彼病物何以異人病見鬼來象其墓中死人<lb/>
來迎呼之者宅中之六畜也及見他鬼非是所素知<lb/>
<pb n="KR3j0080_SBCK_022-14b"/>
者他家若草野之中物為之也<lb/>
一曰鬼者本生於人時不成人變化而去天地之性<lb/>
本有此化非道術之家所能論辯與人相觸犯者病<lb/>
病人命當死死者不離人何以明之禮曰顓頊氏有<lb/>
三子生而亡去為疫鬼一居江水是為虐鬼一居若<lb/>
水是為魍魎鬼一居人宫室區隅漚庫善驚人小兒<lb/>
前顓頊之世生子必多若顓頊之鬼神以百數也諸<lb/>
鬼神有形體法能立樹與人相見者皆生於善人得<lb/>
善人之氣故能似類善人之形能與善人相害隂陽<lb/>
浮游之類若雲煙之氣不能為也<lb/>
<pb n="KR3j0080_SBCK_022-15a"/>
一曰鬼者甲乙之神也甲乙者天之别<hi>作剛一本</hi>氣也其<lb/>
形象人人病且死甲乙之神至矣假令甲乙之日病<lb/>
則死見庚辛之神矣何則甲乙鬼庚辛報甲乙故病<lb/>
人且死殺鬼之至者庚辛之神也何以效之以甲乙<lb/>
日病者其死生之期常在庚辛之日此非論者所以<lb/>
為實也天道難知鬼神闇昧故具載列令世察之也<lb/>
一曰鬼者物也與人無異天地之間有鬼之物常在<lb/>
四邊之外時徃來中國與人雜則凶惡之類也故人<lb/>
病且死者乃見之天地生物也有人如鳥獸及其生<lb/>
凶物亦有似人象鳥獸者故凶禍之家或見蜚尸或<lb/>
<pb n="KR3j0080_SBCK_022-15b"/>
見走凶或見人形三者皆鬼也或謂之鬼或謂之凶<lb/>
或謂之魅或謂之魑皆生存實有非虚無象類之也<lb/>
何以明之成事俗間家人且㐫見流光集其室或見<lb/>
其形若鳥之狀時流人堂室察其不謂若鳥獸矣夫<lb/>
物有形則能食能食則便利便利有驗則形體有實<lb/>
矣左氏春秋曰投之四裔以禦魑魅山海經曰北方<lb/>
有鬼國說魑者謂之龍物也而魅與龍相連魅則龍<lb/>
之類矣又言國人物之黨也山海經又曰滄海之中<lb/>
有度朔之山上有大桃木其屈蟠三千里其枝間東<lb/>
北曰鬼門萬鬼所出入也上有二神人一曰神荼一<lb/>
<pb n="KR3j0080_SBCK_022-16a"/>
曰鬱壘主閱領萬鬼惡害之鬼執以葦索而以食虎<lb/>
於是黄帝乃作禮以時驅之立大桃人門户畫神荼<lb/>
鬱壘與虎懸葦索以禦凶魅有形故執以食虎案可<lb/>
食之物無空虛者其物也性與人殊時見時匿與龍<lb/>
不常見無以異也<lb/>
一曰人且吉凶妖祥先見人之且死見百怪鬼在百<lb/>
怪之中故妖怪之動象人之形或象人之聲為應故<lb/>
其妖動不離人形天地之間妖怪非一言有妖聲有<lb/>
妖文有妖或妖氣象人之形或人含氣為妖象人之<lb/>
形諸所見鬼是也人含氣為妖巫之類是也是以實<lb/>
<pb n="KR3j0080_SBCK_022-16b"/>
巫之辭無所因據其吉凶自從口出若童之謡矣童<lb/>
謡口自言巫辭意自出口自言意自出則其為人與<lb/>
聲氣自立音聲自發同一實也世稱紂之時夜郊鬼<lb/>
哭及倉頡作書鬼夜哭氣能象人聲而哭則亦能象<lb/>
人形而見則人以為鬼矣鬼之見也人之妖也天地<lb/>
之間禍福之至皆有兆象有漸不卒然有象不猥來<lb/>
天地之道人將亡凶亦出國將亡妖亦見猶人且吉<lb/>
吉祥至國且昌昌瑞到矣故夫瑞應妖祥其實一也<lb/>
而世獨謂鬼者不在妖祥之中謂鬼猶神而能害人<lb/>
不通妖祥之道不睹物氣之變也國將亡妖見其亡<lb/>
<pb n="KR3j0080_SBCK_022-17a"/>
非妖也人將死鬼來其死非鬼也亡國者兵也殺人<lb/>
者病也何以明之齊襄公將為賊所殺游于姑棼遂<lb/>
田于貝丘見大豕從者曰公子彭生也公怒曰彭生<lb/>
敢見引弓射之豕人立而啼公懼墜于車傷足喪履<lb/>
而為賊殺之夫殺襄公者賊也先見大豕於路則襄<lb/>
公且死之妖也人謂之彭生者有似彭生之狀也世<lb/>
人皆知殺襄公者非豕而獨謂鬼能殺人一惑也天<lb/>
地之氣為妖者太陽之氣也妖與毒同氣中傷人者<lb/>
謂之毒氣變化者謂之妖世謂童謡熒惑使之彼言<lb/>
有所見也熒惑火星火有毒熒故當熒惑守宿國有<lb/>
<pb n="KR3j0080_SBCK_022-17b"/>
禍敗火氣恍惚故妖象存亡龍陽物也故時變化鬼<lb/>
陽氣也時藏時見陽氣赤故世人盡見鬼其色純朱<lb/>
蜚凶陽也陽火也故蜚凶之類爲火光火熱焦物故<lb/>
止集樹木枝葉枯死鴻範五行二曰火五事二曰言<lb/>
言火同氣故童謡詩歌爲妖言言出文成故世有文<lb/>
書之怪世謂童子爲陽故妖言出於小童童巫含陽<lb/>
故大雩之祭舞童暴巫雩祭之禮倍隂合陽故猶日<lb/>
食隂勝攻社之隂也日食隂勝故攻隂之類天旱陽<lb/>
勝故愁陽之黨巫爲陽黨故魯僖遭旱議欲焚巫巫<lb/>
含陽氣以故陽地之民多爲巫巫黨於鬼故巫者爲<lb/>
<pb n="KR3j0080_SBCK_022-18a"/>
鬼巫鬼巫比於童謡故巫之審者能處吉凶吉凶能<lb/>
處吉凶之徒也故申生之妖見於巫巫含陽能見為<lb/>
妖也申生為妖則知杜伯莊子義厲鬼之徒皆妖也<lb/>
杜伯之厲為妖則其弓矢投措皆妖毒也妖象人之<lb/>
形其毒象人之兵鬼毒同色故杜伯弓矢皆朱彤也<lb/>
毒象人之兵則其中人人輙死也中人微者即為腓<lb/>
病者不即時死何則腓者毒氣所加也妖或施其毒<lb/>
不見其體或見其形不施其毒或出其聲不成其言<lb/>
或明其言不知其音若夫申生見其體成其言者也<lb/>
杜伯之屬見其體施其毒者也詩妖童謡石言之屬<lb/>
<pb n="KR3j0080_SBCK_022-18b"/>
明其言者也濮水琴聲紂郊鬼哭出其聲者也妖之<lb/>
見出也或且凶而豫見或凶至而因出因出則妖與<lb/>
毒俱行豫見妖出不能毒申生之見豫見之妖也杜<lb/>
伯莊子義厲鬼至因出之妖也周宣王燕簡公宋夜<lb/>
姑時當死故妖見毒因擊晉惠公身當獲命未死故<lb/>
妖直見而毒不射然則杜伯莊子義厲鬼之見周宣<lb/>
王燕簡夜姑且死之妖也申生之出晉惠公且見獲<lb/>
之妖也伯有之夢駟帶公孫段且卒之妖也老父結<lb/>
草魏顆且勝之祥亦或時杜回見獲之妖也蒼犬噬<lb/>
吕后吕后且死妖象犬形也武安且卒妖象竇嬰灌<lb/>
<pb n="KR3j0080_SBCK_022-19a"/>
夫之面也故凡世間所謂妖祥所謂鬼神者皆太陽<lb/>
之氣為之也太陽之氣天氣也天能生人之體故能<lb/>
象人之容夫人所以生者隂陽氣也隂氣主為骨肉<lb/>
陽氣主為精神人之生也隂陽氣具故骨肉堅精氣<lb/>
盛精氣為知骨肉為強故精神言談形體固守骨肉<lb/>
精神合錯相持故能常見而不滅亡也太陽之氣盛<lb/>
而無隂故徒能為象不能為形無骨肉有精氣故一<lb/>
見恍惚輒復滅亡也<lb/>
論衡卷第二十二<lb/>
<pb n="KR3j0080_SBCK_022-19b"/>
</p>
<p>
</p>
  </div>
</body>
</text>
</TEI>
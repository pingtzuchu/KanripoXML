<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0080_SBCK_031-1a"/>
論衡後序<lb/>
王氏族姓行狀扵自紀篇述之詳矣范<lb/>
曄東漢列傳云充字仲任嘗受業太學<lb/>
師事班彪博覽而不守章句家貧無書<lb/>
嘗遊雒陽市肆閱所賣書一見輒能誦<lb/>
憶遂博通衆流百家之言充好論說始<lb/>
若詭異終有理實以為俗儒守文多失<lb/>
<pb n="KR3j0080_SBCK_031-1b"/>
其真乃閉門潜思禮絶慶弔戸牖墻壁<lb/>
各置刀筆著論衡八十五篇二十餘萬<lb/>
言釋物類同異正時俗嫌疑訂百氏之<lb/>
増虗詰九流之拘誕天人之際悉所㑹<lb/>
通性命之理靡不窮盡㭊理折衷此書<lb/>
爲多既作之後中土未有傳者蔡邕入<lb/>
吳㑹始得之常祕玩以爲談助故時人<lb/>
<pb n="KR3j0080_SBCK_031-2a"/>
嫌伯喈得異書或捜求其帳中隠處果<lb/>
得論衡抱數卷持去邕丁寧之曰惟我<lb/>
與爾共之勿廣也其後王郎來守㑹稽<lb/>
又得其書及還許下時人稱其才進或<lb/>
曰不見異人當得異書問之果以論衡<lb/>
之益繇是遂見傳焉流行四方今殆千<lb/>
載撰六帖者但摘而為備用作意林者<lb/>
<pb n="KR3j0080_SBCK_031-2b"/>
止鈔而同諸子吾鄉好事者往往自守<lb/>
書櫝為家寳然其篇卷脫漏文字踳駮<lb/>
魯魚甚衆亥豕益訛或首尾顛躓而不<lb/>
聮或句讀轉易而不紀是以覽者不能<lb/>
通其讀焉余幼好聚書於論衡尤多購<lb/>
獲自一紀中得俗本七率二十七卷其<lb/>
一程氏西齋所貯盖今起居舍人彭公<lb/>
<pb n="KR3j0080_SBCK_031-3a"/>
乗曽所對正者也又得史舘本二各三<lb/>
十卷乃庫部郎中李公秉前所校者也<lb/>
余嘗廢寢食討尋衆本雖畧經脩改尚<lb/>
互有闕遺意其謄録者誤有推移校勘<lb/>
者妄加删削致條綱紊亂旨趣乖違儻<lb/>
遂傳行必差理實今研覈數本之内率<lb/>
以少錯者為主然後互質疑謬㳂造本<lb/>
<pb n="KR3j0080_SBCK_031-3b"/>
源譌者譯之散者聚之亡者追之俾斷<lb/>
者仍續闕者復補惟古今字有通用稍<lb/>
存之又為改正塗注凡一萬一千二百<lb/>
五十九字有如日星之麗天順經躔而<lb/>
軌道河海之紀地自源委以安流其文<lb/>
取譬連類雄辯宏博豈止為談助才進<lb/>
而已㦲信乃士君子之先覺者也秉筆<lb/>
<pb n="KR3j0080_SBCK_031-4a"/>
之士能無祕玩乎即募工刋印庶傳不<lb/>
泯有益學者非矜已功不敢同王蔡之<lb/>
徒待捜之然後得而共問之然後言其<lb/>
益也時<lb/>
聖宋慶曆五年二月二十六日前進士<lb/>
楊文昌題序<lb/>
<pb n="KR3j0080_SBCK_031-4b"/>
<pb n="KR3j0080_SBCK_031-4b"/>
</p>
<p>
</p>
  </div>
</body>
</text>
</TEI>
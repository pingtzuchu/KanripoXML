<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0080_SBCK_029-1a"/>
論衡卷第二十九　王充<lb/>
　　案書篇　對作篇<lb/>
　　　　案書篇<lb/>
儒家之宗孔子也墨家之祖墨翟也且案儒道傳而<lb/>
墨法廢者儒之道義可為而墨之法議難從也何以<lb/>
驗之墨家薄葬右鬼道乖相反違其實宜以難從也<lb/>
乖違如何使鬼非死人之精也右之未可知今墨家<lb/>
謂鬼審人之精也厚其精而薄其屍此於其神厚而<lb/>
於其體薄也薄厚不相勝華實不相副則怒而降禍<lb/>
雖有其鬼終以死恨人情欲厚惡薄神心猶然用墨<lb/>
<pb n="KR3j0080_SBCK_029-1b"/>
子之法事鬼求福福罕至而禍常來也以一況百而<lb/>
墨家為法皆若此類也廢而不傳盖有以也<lb/>
春秋左氏傳者盖出孔子壁中孝武皇帝時魯共王<lb/>
壊孔子教授堂以為宫得佚春秋三十篇左氏傳也<lb/>
公羊髙榖梁寘胡母氏皆傳春秋各門異戸獨左氏<lb/>
傅為近得實何以驗之禮記造於孔子之堂太史公<lb/>
漢之通人也左氏之言與二書合公羊髙糓梁寘胡<lb/>
母氏不相合又諸家去孔子逺逺不如近聞不如見<lb/>
劉子政玩弄左氏童僕妻子皆呻吟之光武皇帝之<lb/>
時陳元范叔上書連屬條事是非左氏遂立范叔尋<lb/>
<pb n="KR3j0080_SBCK_029-2a"/>
因罪罷元叔天下極才講論是非有餘力矣陳元言<lb/>
訥范叔章詘左氏得實明矣言多怪頗與孔子不語<lb/>
怪力相違返也吕氏春秋亦如此焉國語左氏之外<lb/>
傳也左氏傳經辭語尚畧故復選録國語之辭以實<lb/>
然則左氏國語世儒之實書也<lb/>
公孫龍著堅白之論析言剖辭務折曲之言無道理<lb/>
之較無益於治齊有三鄒衍之書瀇洋無涯其文少<lb/>
驗多驚耳之言案大才之人率多侈縱無實是之驗<lb/>
華虚誇誕無審察之實商鞅相秦作耕戰之術管仲<lb/>
相齊造輕重之篇富民豐國彊主弱<hi>威一作</hi>敵公賞罰<lb/>
<pb n="KR3j0080_SBCK_029-2b"/>
與鄒衍之書並言而太史公兩紀世人疑惑不知所<lb/>
從案張儀與蘓秦同時蘇秦之死儀固知之儀知各<lb/>
審宜從儀言以定其實而說不明兩傳其文東海張<lb/>
商亦作列傳豈蘓秦商之所為邪何文相違甚也三<lb/>
代世表言五帝三王皆黄帝子孫自黄帝轉相生不<lb/>
更禀氣於天作殷本紀言契母簡狄浴於川遇玄鳥<lb/>
墜卵吞之遂生契焉及周本紀言后稷之母姜嫄野<lb/>
出見大人跡履之則姙身生后稷焉夫觀世表則契<lb/>
與后稷黄帝之子孫也讀殷周本紀則玄鳥大人之<lb/>
精氣也二者不可兩傳而太史公兼紀不别案帝王<lb/>
<pb n="KR3j0080_SBCK_029-3a"/>
之妃不宜野出浴於川水今言浴於川吞玄鳥之卵<lb/>
出於野履大人之跡違尊貴之節誤是非之言也<lb/>
新語陸賈所造盖董仲舒相被服焉皆言君臣政治<lb/>
得失言可采行事美足觀鴻知所言參貳經傳雖古<lb/>
聖之言不能過増陸賈之言未見遺闕而仲舒之言<lb/>
雩祭可以應天土龍可以致雨頗難曉也夫致旱者<lb/>
以雩祭不夏郊之祀豈晉侯之過邪以政失道隂陽<lb/>
不和也晉廢夏郊之祀晉侯寢疾用鄭子産之言祀<lb/>
夏郊而疾愈如審雩不脩龍不治與晉同禍為之再<lb/>
也以政致旱宜復以政政虧而復脩雩治龍其何益<lb/>
<pb n="KR3j0080_SBCK_029-3b"/>
哉春秋公羊氏之說亢陽之節足以復政隂陽相渾<lb/>
旱湛相報天道然也何乃脩雩設龍乎雩祀神喜哉<lb/>
或雨至亢陽不改旱禍不除變復之義安所施哉且<lb/>
夫寒温與旱湛同俱政所致其咎在人獨為亢旱求<lb/>
福不為寒温求祐未曉其故如當復報寒温宜為雩<lb/>
龍之事鴻材巨識第兩疑焉<lb/>
董仲舒著書不稱子者意殆自謂過諸子也漢作書<lb/>
者多司馬子長楊子雲河漢也其餘涇渭也然而子<lb/>
長少臆中之說子雲無世俗之論仲舒說道術竒矣<lb/>
北方三家尚矣䜟書云董仲舒亂我書盖孔子言也<lb/>
<pb n="KR3j0080_SBCK_029-4a"/>
讀之者或爲亂我書者煩亂孔子之書也或以爲亂<lb/>
者理也理孔子之書也共一亂字理之與亂相去甚<lb/>
逺然而讀者用心不同不省本實故說誤也夫言煩<lb/>
亂孔子之書才高之語也其言理孔子之書亦知竒<lb/>
之言也出入聖人之門亂理孔子之書子長子雲無<lb/>
此言焉世俗用心不實省事失情二語不定轉側不<lb/>
安案仲舒之書不違儒家不及孔子其言煩亂孔子<lb/>
之書者非也孔子之書不亂其言理孔子之書者亦<lb/>
非也孔子曰師摰之始關雎之亂洋洋乎盈耳哉亂<lb/>
者於孔子言也孔子生周始其本仲舒在漢終其末<lb/>
<pb n="KR3j0080_SBCK_029-4b"/>
盡也皮續太史公書盖其義也賦頌篇下其有亂曰<lb/>
章盖其類也孔子終論定於仲舒之言其修雩始龍<lb/>
必將有義未可怪也<lb/>
顔淵曰舜何人也予何人也五帝三王顔淵獨慕舜<lb/>
者知巳步騶有同也知徳所慕黙識所追同一實也<lb/>
仲舒之言道徳政治可嘉美也質定世事論說世疑<lb/>
桓君山莫上也故仲舒之文可及而君山之論難追<lb/>
也驥與衆馬絶跡或蹈驥哉有馬於此足行千里終<lb/>
不名驥者與驥毛色異也有人於此文偶仲舒論次<lb/>
君山終不同於二子者姓名殊也故馬效千里不必<lb/>
<pb n="KR3j0080_SBCK_029-5a"/>
驥騄人期賢知不必孔墨何以驗之君山之論難追<lb/>
也兩刄相割利鈍乃知二論相訂是非乃見是故韓<lb/>
非之四難桓寛之鹽鐵君山新論之類也世人或疑<lb/>
言非是偽論者實之故難為也卿决疑訟獄定嫌罪<lb/>
是非不决曲直不立世人必謂卿獄之吏才不任職<lb/>
至於論不務全疑兩傳并紀不宜明處孰與剖破渾<lb/>
沌解决亂絲言無不可知文無不可曉哉案孔子作<lb/>
春秋采毫毛之善貶纎介之惡可褒則義以明其行<lb/>
善可貶則明其惡以譏其操新論之義與春秋㑹一<lb/>
也夫俗好珍古不貴今謂今之文不如古書夫古今<lb/>
<pb n="KR3j0080_SBCK_029-5b"/>
一也才有髙下言有是非不論善惡而徒貴古是謂<lb/>
古人賢今人也案東畨鄒伯竒臨淮袁太伯袁文術<lb/>
㑹稽吳君髙周長生之軰位雖不至公卿誠能知之<lb/>
囊槖文雅之英雄也觀伯竒之元思太伯之易章句<lb/>
文術之箴銘君髙之越紐録長生之洞歴劉子政揚<lb/>
子雲不能過也善才有淺深無有古今文有偽真無<lb/>
有故新廣陵陳子迴顔方今尚書郎班固蘭臺令楊<lb/>
終傳毅之徒雖無篇章賦頌記奏文辭斐炳賦象屈<lb/>
原賈生奏象唐林谷永並比以觀好其美一也當今<lb/>
未顯使在百世之後則子政子雲之黨也韓非著書<lb/>
<pb n="KR3j0080_SBCK_029-6a"/>
李斯采以言事楊子雲作太玄侯鋪子隨而宣之非<lb/>
私同門雲鋪共朝覩竒見益不為古今變心易意實<lb/>
事貪善不逺為術併肩以迹相輕好竒無已故竒名<lb/>
無窮楊子雲反離騷之經非能盡反一篇文往往見<lb/>
非反而奪之六畧之錄萬三千篇雖不盡見指趣可<lb/>
知略借不合義者案而論之<lb/>
　　　　對作篇<lb/>
或問曰賢聖不空生必有以用其心上自孔墨之黨<lb/>
下至荀孟之徒教訓必作垂文何也對曰聖人作經<lb/>
藝者傳記匡濟薄俗驅民使之歸實誠也案六略之<lb/>
<pb n="KR3j0080_SBCK_029-6b"/>
書萬三千篇增善消惡割截横拓驅役遊慢期便道<lb/>
善歸正道焉孔子作春秋周民弊也故采求毫毛之<lb/>
善貶纎介之惡撥亂世反諸正人道浹王道備所以<lb/>
檢押靡薄之俗者悉具宻致夫防决不備有水溢之<lb/>
害網解不結有獸失之患是故周道不弊則民不文<lb/>
薄民不文薄春秋不作楊墨之學不亂傳義則孟子<lb/>
之傳不造韓國不小弱法度不壊廢則韓非之書不<lb/>
為髙祖不辨得天下馬上之計未轉則陸賈之語不<lb/>
奏衆事不失實凡論不壊亂則桓譚之論不起故夫<lb/>
賢聖之興文也起事不空為因因不妄作作有益於<lb/>
<pb n="KR3j0080_SBCK_029-7a"/>
化化有補於正故漢立蘭臺之官校審其書以考其<lb/>
言董仲舒作道術之書頗言災異政治所失書成文<lb/>
具表在漢室主父偃嫉之誣奏其書天子下仲舒於<lb/>
吏當謂之下愚仲舒當死天子赦之夫仲舒言災異<lb/>
之事孝武猶不罪而尊其身況所論無觸忌之言核<lb/>
道實之事收故實之語乎故夫賢人之在世也進則<lb/>
盡忠宣化以明朝廷退則稱論貶說以覺失俗俗也<lb/>
不知還則立道輕為非論者不追救則迷亂不覺悟<lb/>
是故論衡之造也起衆書並失實虛妄之言勝真美<lb/>
也故虚妄之語不黜則華文不見息華文放流則實<lb/>
<pb n="KR3j0080_SBCK_029-7b"/>
事不見用故論衡者所以銓輕重之言立真僞之平<lb/>
非茍調文飾辭爲竒偉之觀也其本皆起人間有非<lb/>
故盡思極心以機世俗世俗之性好奇怪之語說虛<lb/>
妄之文何則實事不能快意而華虛驚耳動心也是<lb/>
故才能之士好談論者増益實事爲美盛<hi>盛溢一作</hi>之語<lb/>
用筆墨者造生空文爲虚妄之傳聽者以爲真然說<lb/>
而不舍覽者以爲實事傳而不絶不絶則文載竹帛<lb/>
之上不舎則誤入賢者之耳至或南靣稱師賦姦僞<lb/>
之說典城佩紫讀虚妄之書明辨然否疾心傷之安<lb/>
能不論孟子傷楊墨之議大奪儒家之論引平直之<lb/>
<pb n="KR3j0080_SBCK_029-8a"/>
說褒是抑非世人以為好辯孟子曰予豈好辯哉予<lb/>
不得已今吾不得已也虛妄顯於真實誠亂於偽世<lb/>
人不悟是非不定紫朱雜厠瓦玉集糅以情言之豈<lb/>
吾心所能忍哉衛驂乗者越職而呼車惻怛發心恐<lb/>
土之危也夫論說者閔世憂俗與衛驂乗者同一心<lb/>
矣愁精神而幽魂魄動胷中之静氣賊年損夀無益<lb/>
於性禍重於顔回違負黄老之教非人所貪不得已<lb/>
故為論衡文露而㫖直辭姦而情實其政務言治民<lb/>
之道論衡諸篇實俗間之凢人所能見與彼作者無<lb/>
以異也若夫九虚三増論死訂鬼世俗所乆惑人所<lb/>
<pb n="KR3j0080_SBCK_029-8b"/>
不能覺也人君遭弊改教於上人臣愚惑作論於下<lb/>
實得則上教從矣兾悟迷惑之心使知虚實之分實<lb/>
虚之分定而<hi>後字一有</hi>華偽之文滅華偽之文滅則純誠<lb/>
之化日以孳矣<hi>作純厚純誠一</hi>
或曰聖人作賢者述以賢而作者非也論衡政務可<lb/>
謂作者非曰作也亦非述也論也論者述之次也五<lb/>
經之興可謂作矣太史公書劉子政序班叔皮傳可<lb/>
謂述矣桓山君新論鄒伯竒檢論可謂論矣今觀論<lb/>
衡政務桓鄒之二論也非所謂作也造端更為前始<lb/>
末有若倉頡作書奚仲作車是也易言伏羲作八卦<lb/>
<pb n="KR3j0080_SBCK_029-9a"/>
前是未有八卦伏羲造之故曰作也文王圗八自演<lb/>
為六十四故曰衍謂論衡之成猶六十四卦而又非<lb/>
也六十四卦以狀衍增益其卦溢其數多今論衡就<lb/>
世俗之書訂其真偽辯其實虚非造始更為無本於<lb/>
前也儒生就先師之說詰而難之文吏就獄卿之事<lb/>
覆而考之謂論衡為作儒生文吏謂作乎上書奏記<lb/>
陳列便宜皆欲輔政今作書者猶書奏記說發胷臆<lb/>
文成手中其實一也夫上書謂之奏奏記轉易其名<lb/>
謂之書建初孟年中州頗歉頴川汝南民流四散聖<lb/>
主憂懐詔書數至論衡之人奏記郡守宜禁奢侈以<lb/>
<pb n="KR3j0080_SBCK_029-9b"/>
備困乏言不納用退題記草名曰備乏酒縻五糓生<lb/>
起盗賊沉湎飲酒盗賊不絶奏記郡守禁民酒退題<lb/>
記草名曰禁酒由此言之夫作書者上書奏記之文<lb/>
也記謂之造作上書上書奏記是作也晉之乗而楚<lb/>
之檮杌魯之春秋人事各不同也易之乾坤春秋之<lb/>
元楊氏之玄卜氣號不均也由此言之唐林之奏谷<lb/>
永之章論衡政務同一趨也漢家極筆墨之林書論<lb/>
之造漢家尤多陽成子張作樂楊子雲造玄二經發<lb/>
於臺下讀於闕掖卓絶驚耳不述而作材疑聖人而<lb/>
漢朝不譏況論衡細說微論解釋世俗之疑辯照是<lb/>
<pb n="KR3j0080_SBCK_029-10a"/>
非之理使後進曉見然否之分恐其廢失著之簡牘<lb/>
祖經章句之說先師竒說之類也其言伸繩彈割俗<lb/>
傳俗傳蔽惑偽書放流賢通之人疾之無已孔子曰<lb/>
詩人疾之不能黙丘疾之不能伏是以論也玉亂於<lb/>
石人不能别或若楚之王尹以玉為石卒使卞和受<lb/>
刖足之誅是反為非虚轉為實安能不言俗傳既過<lb/>
俗書又偽若夫鄒衍謂今天下為一州四海之外有<lb/>
若天下者九州淮南書言共工與顓頊争為天子不<lb/>
勝怒而觸不周之山使天柱折地維絶堯時十日並<lb/>
出堯上射九日魯陽戰而日暮援戈麾日日為郤還<lb/>
<pb n="KR3j0080_SBCK_029-10b"/>
世間書傳多若等類浮妄虚偽没奪正是心濆涌筆<lb/>
手擾安能不論論則考之以心效之以事浮虚之事<lb/>
輒立證驗若太史公之書據許由不隠燕太子丹不<lb/>
使日再中讀見之者莫不稱善政務為郡國守相縣<lb/>
邑令長陳通政事所當尚務欲令全民立化奉稱國<lb/>
恩論衡九虛三增所以使俗務實誠也論死訂鬼所<lb/>
以使俗薄喪葬也孔子徑庭麗級被棺歛者不省劉<lb/>
子政上薄葬奏送蔵者不約光武皇帝草車茅馬為<lb/>
明器者不姦何世書俗言不載信死之語汶濁之也<lb/>
今著論死及死偽之篇明死無知不能為鬼兾觀覽<lb/>
<pb n="KR3j0080_SBCK_029-11a"/>
者將一曉解約葬更為節儉斯盖論衡有益之驗也<lb/>
言茍有益雖作何害倉頡之書世以紀事奚仲之車<lb/>
世以自載伯余之衣以辟寒暑桀之瓦屋以辟風雨<lb/>
夫不論其利害而徒譏其造作是則倉頡之徒有非<lb/>
世本十五家皆受責也故夫有益也雖作無害也雖<lb/>
無害何補古有命使采爵欲觀風俗知下情也詩作<lb/>
民間聖王可云汝民也何發作囚罪其身殁滅其詩<lb/>
乎今已不然故詩傳亞今論衡政務其猶詩也兾望<lb/>
見采而云有過斯盖論衡之書所以興也且凡造作<lb/>
之過意其言妄而謗誹也論衡實事疾妄齊世宣漢<lb/>
<pb n="KR3j0080_SBCK_029-11b"/>
恢國驗符盛褒湏頌之言無誹謗之辭造作如此可<lb/>
以免於罪矣<lb/>
論衡卷第二十九<lb/>
</p>
<p>
</p>
  </div>
</body>
</text>
</TEI>
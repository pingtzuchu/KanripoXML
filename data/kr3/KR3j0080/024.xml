<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0080_SBCK_024-1a"/>
論衡卷第二十四　王充<lb/>
　　譏日篇　卜筮篇<lb/>
　　辨祟篇　難嵗篇<lb/>
　　　　譏日篇<lb/>
世俗既信嵗時而又信日舉事若病死災患大則謂<lb/>
之犯觸嵗月小則謂之不避日禁嵗月之傳既用日<lb/>
禁之書亦行世俗之人委心信之辯論之士亦不能<lb/>
定是以世人舉事不考於心而合於日不叅於義而<lb/>
致於時時日之書衆多非一略舉較著明其是非使<lb/>
信天時之人將一疑而倍之夫禍福隨盛衰而至代<lb/>
<pb n="KR3j0080_SBCK_024-1b"/>
謝而然舉事曰凶人畏凶有效曰吉人兾吉有驗禍<lb/>
福自至則述前之吉凶以相戒懼此日禁所以累世<lb/>
不疑惑者所以連年不悟也葬歷曰葬避九空地臽<lb/>
及日之剛柔月之竒耦日吉無害剛柔相得竒耦相<lb/>
應乃爲吉良不合此歷轉爲凶惡夫葬藏棺也歛藏<lb/>
尸也初死藏尸於棺少乆藏棺於墓墓與棺何别歛<lb/>
與葬何異歛於棺不避凶葬於墓獨求吉如以墓爲<lb/>
重夫墓土也棺木也五行之性木土鈞也治木以贏<lb/>
尸穿土以埋棺治與穿同事尸與棺一實也如以穿<lb/>
土賊地之體鑿溝耕園亦冝擇日世人能異其事吾<lb/>
<pb n="KR3j0080_SBCK_024-2a"/>
將聽其禁不能異其事吾不從其諱日之不害又求<lb/>
日之剛柔剛柔既合又索月之竒耦夫日之剛柔月<lb/>
之竒耦合於葬歷驗之於吉無不相得何以明之春<lb/>
秋之時天子諸侯卿大夫死以千百數案其葬日未<lb/>
必合於歷又曰雨不克葬庚寅日中乃葬假令魯小<lb/>
君以剛日死至葬日己丑剛柔等矣剛柔合善日也<lb/>
不克葬者避雨也如善日不當以雨之故廢而不用<lb/>
也何則雨不便事耳不用剛柔重凶不吉欲便事而<lb/>
犯凶非魯人之意臣子重慎之義也今廢剛柔待庚<lb/>
寅日中以暘爲吉也禮天子七月而葬諸侯五月卿<lb/>
<pb n="KR3j0080_SBCK_024-2b"/>
大夫士三月假令天子正月崩七月葬二月崩八月<lb/>
葬諸侯卿大夫士皆然如驗之葬歷則天子諸侯葬<lb/>
月常竒常耦也衰世好信禁不肖君好求福春秋之<lb/>
時可謂衰矣隱哀之間不肖甚矣然而葬埋之日不<lb/>
見所諱無忌之故也周文之世法度備具孔子意宻<lb/>
春秋義纎如廢吉得凶妄舉觸禍宜有微文小義貶<lb/>
譏之辭今不見其義無葬歷法也祭祀之歷亦有吉<lb/>
凶假令血忌月殺之日固凶以殺牲設祭必有患禍<lb/>
夫祭者供食鬼也鬼者死人之精也若非死人之精<lb/>
人未甞見鬼之飲食也推生事死推人事鬼見生人<lb/>
<pb n="KR3j0080_SBCK_024-3a"/>
有飲食死爲鬼當能復飲食感物思親故祭祀也及<lb/>
他神百鬼之祠雖非死人其事之禮亦與死人同蓋<lb/>
以不見其形但以生人之禮准況之也生人飲食無<lb/>
日鬼神何故有日如鬼神審有知與人無異則祭不<lb/>
冝擇日如無知也不能飲食雖擇日避忌其何補益<lb/>
實者百祀無鬼死人無知百祀報功示不忘德死如<lb/>
事生示不背亡祭之無福不祭無禍祭與不祭尚無<lb/>
禍福况日之吉凶何能損益如以殺牲見血避血忌<lb/>
月殺則生人食六畜亦冝辟之海内屠肆六畜死者<lb/>
日數千頭不擇吉凶早死者未必屠工也天下死罪<lb/>
<pb n="KR3j0080_SBCK_024-3b"/>
各月斷囚亦數千人其刑於市不擇吉日受禍者未<lb/>
必獄吏也肉盡殺牲獄具斷囚囚斷牲殺創血之實<lb/>
何以異於祭祀之牲獨爲祭祀設歷不爲屠工獄吏<lb/>
立見世俗用意不實類也祭非其鬼又信非其諱持<lb/>
二非徃求一福不能得也沐書曰子日沭令人愛之<lb/>
夘日沐令人白頭夫人之所愛憎在容貎之好醜頭<lb/>
髮白黑在年嵗之稚老使醜如嫫母以子日沭能得<lb/>
愛乎使十五女子以夘日沭能白髮乎且沭者去首<lb/>
垢也洗去足垢盥去手垢浴去身垢皆去一形之垢<lb/>
其實等也洗盥浴不擇日而沭獨有日如以首爲最<lb/>
<pb n="KR3j0080_SBCK_024-4a"/>
尊尊則浴亦治面面亦首也如以髮爲最尊則櫛亦<lb/>
宜擇日櫛用木沐用水水與木俱五行也用木不避<lb/>
忌用水獨擇日如以水尊於木則諸用水者冝皆擇<lb/>
日且水不若火尊如必以尊卑則用火者冝皆擇日<lb/>
且使子沐人愛之夘沐其首白者誰也夫子之性水<lb/>
也夘木也水不可愛木色不白子之禽鼠夘之獸兔<lb/>
也鼠不可愛兎毛不白以子日沐誰使可愛夘日沐<lb/>
誰使凝白者夫如是沐之日無吉凶爲沐立日厯者<lb/>
不可用也裁衣有書書有吉凶凶日製衣則有禍吉<lb/>
日則有福夫衣與食俱輔人體食輔其内衣衛其外<lb/>
<pb n="KR3j0080_SBCK_024-4b"/>
飲食不擇日製衣避忌日豈以衣爲於其身重哉人<lb/>
道所重莫如食急故八政一曰食二曰貨衣服貨也<lb/>
如以加之於形爲尊重在身之物莫大於冠造冠無<lb/>
禁裁衣有忌是於尊者略卑者詳也且夫沐去頭垢<lb/>
冠爲首飾浴除身垢衣衛體寒沐有忌冠無諱浴無<lb/>
吉凶衣有利害俱爲一體共爲一身或善或惡所諱<lb/>
不均俗人淺知不能實也且衣服不如車馬九錫之<lb/>
禮一曰車馬二曰衣服作車不求良辰裁衣獨求吉<lb/>
日俗人所重失輕重之實也工伎之書起宅蓋屋必<lb/>
擇日夫屋覆人形宅居人體何害於嵗月而必擇之<lb/>
<pb n="KR3j0080_SBCK_024-5a"/>
如以障蔽人身者神惡之則夫裝車治舩著盖施㡌<lb/>
亦當擇日如以動地穿土神惡之則夫鑿溝耕園亦<lb/>
冝擇日夫動土擾地神地神能原人無有惡意但欲<lb/>
居身自安則神之聖心必不忿怒不忿怒雖不擇日<lb/>
猶無禍也如土地之神不能原人之意茍惡人動擾<lb/>
之則雖擇日何益哉王法禁殺傷人殺傷人皆伏其<lb/>
罪雖擇日犯法終不免辠如不禁也雖妄殺傷終不<lb/>
入法縣官之法猶鬼神之制也穿鑿之過猶殺傷之<lb/>
罪也人殺傷不在擇日繕治室宅何故有忌又學書<lb/>
諱丙日云倉頡以丙日死也禮不以子夘舉樂殷夏<lb/>
<pb n="KR3j0080_SBCK_024-5b"/>
以子夘日亡也如以丙日書子夘日舉樂未必有禍<lb/>
重先王之亡日悽愴感動不忍以舉事也忌日之法<lb/>
盖丙與子夘之類也殆有所諱未必有凶禍也堪輿<lb/>
曆曆上諸神非一聖人不言諸子不傳殆無其實天<lb/>
道難知假令有之諸神用事之日也忌之何福不諱<lb/>
何禍王者以甲子之日舉事民亦用之王者聞之不<lb/>
刑法也夫王者不怒民不與已相避夫神何爲獨當<lb/>
責之王法舉事以人事之可否不問日之吉凶孔子<lb/>
曰卜其宅兆而安厝之春秋祭祀不言卜日禮曰内<lb/>
事以柔日外事以剛日剛柔以慎内外不論吉凶以<lb/>
<pb n="KR3j0080_SBCK_024-6a"/>
爲禍福<lb/>
　　　　卜筮篇<lb/>
俗信卜筮謂卜者問天筮者問地蓍神龜靈兆數報<lb/>
應故捨人議而就卜筮違可否而信吉凶其意謂天<lb/>
地審告報蓍龜真神靈也如實論之卜筮不問天地<lb/>
蓍龜未必神靈有神靈問天地俗儒所言也何以明<lb/>
之子路問孔子曰猪肩羊膊可以得兆雚葦藁芼可<lb/>
以得數何必以蓍龜孔子曰不然盖取其名也夫蓍<lb/>
之爲言耆也龜之爲言舊也明狐疑之事當問耆舊<lb/>
也由此言之蓍不神龜不靈盖取其名未必有實也<lb/>
<pb n="KR3j0080_SBCK_024-6b"/>
無其實則知其無神靈無神靈則知不問天地也且<lb/>
天地口耳何在而得問之天與人同道欲知天以人<lb/>
事相問不自對見其人親問其意意不可知欲問天<lb/>
天髙耳與人相逺如天無耳非形體也非形體則氣<lb/>
也氣若雲霧何能告人蓍以問地地有形體與人無<lb/>
異問人不近耳則人不聞人不聞則口不告人夫言<lb/>
問天則天爲氣不能爲兆問地則地耳遠不聞人言<lb/>
信謂天地告報人者何據見哉人在天地之間猶蟣<lb/>
虱之着人身也如蟣虱欲知人意鳴人耳傍人猶不<lb/>
聞何則小大不均音語不通也今以微小之人問巨<lb/>
<pb n="KR3j0080_SBCK_024-7a"/>
大天地安能通其聲音天地安能知其㫖意或曰人<lb/>
懐天地之氣天地之氣在形體之中神明是矣人將<lb/>
卜筮告令蓍龜則神以耳聞口言若已思念神明從<lb/>
胷腹之中聞知其㫖故鑚龜揲蓍兆見數著夫人用<lb/>
神思慮思慮不決故問蓍龜蓍龜兆數與意相應則<lb/>
是神可謂明告之矣時或意以爲可兆數不吉或兆<lb/>
數則吉意以爲凶夫思慮者已之神也爲兆數者亦<lb/>
已之神也一身之神在胷中爲思慮在胷外爲兆數<lb/>
猶人入户而坐出門而行也行坐不異意出入不易<lb/>
情如神明爲兆數不冝與思慮異天地有體故能揺<lb/>
<pb n="KR3j0080_SBCK_024-7b"/>
動揺動有生之類也生則與人同矣問生人者湏以<lb/>
生人乃能相報如使死人問生人則必不能相荅今<lb/>
天地生而蓍龜死以死問生安能得報枯龜之骨死<lb/>
蓍之莖問生之天地世人謂之天地報應誤矣如蓍<lb/>
龜爲若版牘兆數爲若書字象類人君出教令乎則<lb/>
天地口耳何在而有教令孔子曰天何言哉四時行<lb/>
焉百物生焉天不言則亦不聽人之言天道稱自然<lb/>
無爲今人問天地天地報應是自然之有爲以應人<lb/>
也案易之文觀揲蓍之法二分以象天地四揲以象<lb/>
四時歸竒於扐以象閏月以象類相法以立卦數耳<lb/>
<pb n="KR3j0080_SBCK_024-8a"/>
豈云天地合報人哉人道相問則對不問不應無求<lb/>
空扣人之門無問虚辨人之前則主人笑而不應或<lb/>
怒而不對試使卜筮之人空鑚龜而卜虚揲蓍而筮<lb/>
戯弄天地亦得兆數天地妄應乎又試使人罵天而<lb/>
卜毆地而筮無道至甚亦得兆數茍謂兆數天地之<lb/>
神何不滅其火灼其手振其指而亂其數使之身體<lb/>
疾痛血氣湊踊而猶爲之見兆出數何天地之不憚<lb/>
勞用心不惡也由此言之卜筮不問天地兆數非天<lb/>
地之報明矣然則卜筮亦必有吉凶論者或謂隨人<lb/>
善惡之行也猶瑞應應<hi>隨一作</hi>善而至災異隨惡而到<lb/>
<pb n="KR3j0080_SBCK_024-8b"/>
治之善惡善惡所致也疑非天地故應之也吉人鑚<lb/>
龜輙從善兆凶人揲蓍輙得逆數何以明之紂至惡<lb/>
之君也當時災異繁多七十卜而皆凶故祖伊曰格<lb/>
人元龜罔敢知吉賢者不舉大龜不兆災變亟至周<lb/>
武受命髙祖龍興天人並佑竒怪既多豐沛子弟卜<lb/>
之又吉故吉人之體所致無不良凶人之起所招無<lb/>
不醜衛石駘卒無適子有庶子六人卜所以爲後者<lb/>
曰沐浴佩玉則兆五人皆沐浴佩玉石祁子曰焉有<lb/>
執親之喪而沐浴佩玉不沐浴佩玉石祁子兆衛人<lb/>
卜以龜爲有知也龜非有知石祁子自知也祁子行<lb/>
<pb n="KR3j0080_SBCK_024-9a"/>
善政有嘉言言嘉政善故有明瑞使時不卜謀之於<lb/>
衆亦猶稱善何則人心神意同吉凶也此言若然然<lb/>
非卜筮之實也夫鑚龜揲蓍自有兆數兆數之見自<lb/>
有吉凶而吉凶之人適與相逢吉人與善兆合凶人<lb/>
與惡數遇猶吉人行道逢吉事顧睨見祥物非吉事<lb/>
祥物爲吉人瑞應也凶人遭遇凶惡於道亦如之夫<lb/>
見善惡非天應荅適與善惡相逢遇也鑚龜揲蓍有<lb/>
吉凶之兆者逢吉遭凶之類也何以明之周武王不<lb/>
豫周公卜三龜公曰乃逢是吉魯卿莊叔生子穆叔<lb/>
以周易筮之遇明夷之謙夫卜曰逢筮曰遇實遭遇<lb/>
<pb n="KR3j0080_SBCK_024-9b"/>
所得非善惡所致也善則逢吉惡則遇凶天道自然<lb/>
非爲人也推此以論人君治有吉凶之應亦猶此也<lb/>
君德遭賢時適當平嘉物竒瑞<hi>至偶</hi>不肖之君亦反此<lb/>
焉世人言卜筮者多得實誠者寡論者或謂蓍龜可<lb/>
以叅事不可純用夫鑚龜揲蓍兆數輙見見無常占<lb/>
占者生意吉兆而占謂之凶凶數而占謂之吉吉凶<lb/>
不效則謂卜筮不可信周武王伐紂卜筮之逆占曰<lb/>
大凶太公推蓍蹈龜而曰枯骨死草何知而凶夫卜<lb/>
筮兆數非吉凶誤也占之不審吉凶吉凶變亂變亂<lb/>
故太公黜之夫蓍筮龜卜猶聖王治世卜筮兆數猶<lb/>
<pb n="KR3j0080_SBCK_024-10a"/>
王治瑞應瑞應無常兆數詭異詭異則占者惑無常<lb/>
則議者疑疑則謂平未治惑則謂吉不良何以明之<lb/>
夫吉兆數吉人可遭也治遇符瑞聖徳之驗也周王<lb/>
伐紂遇烏魚之瑞其卜曷爲逢不吉之兆使武王不<lb/>
當起出不冝逢瑞使武王命當興卜不冝得凶由此<lb/>
言之武王之卜不得凶占謂之凶者失其實也魯將<lb/>
伐越筮之得鼎折足子貢占之以爲凶何則鼎而折<lb/>
足行用足故謂之凶孔子占之以爲吉曰越人水居<lb/>
行用舟不用足故謂之吉魯伐越果克之夫子貢占<lb/>
鼎折足以爲凶猶周之占卜者謂之逆矣逆中必有<lb/>
<pb n="KR3j0080_SBCK_024-10b"/>
吉猶折鼎足之占冝以伐越矣周多子貢直占之知<lb/>
寡若孔子詭論之材故覩非常之兆不能審也世因<lb/>
武王卜無非而得凶故謂卜筮不可純用略以助政<lb/>
示有鬼神明已不得專著書記者採掇行事若韓非<lb/>
飾邪之篇明已效之驗毁卜訾筮非世信用夫卜筮<lb/>
非不可用卜筮之人占之誤也洪範稽疑卜筮之變<lb/>
必問天子卿士或時審是夫不能審占兆數不驗則<lb/>
謂卜筮不可信用晉文公與楚子戰夢與成王搏成<lb/>
王在上而盬其腦占曰凶咎犯曰吉君得天楚伏其<lb/>
罪盬君之腦者柔之也以戰果勝如咎犯占夫占夢<lb/>
<pb n="KR3j0080_SBCK_024-11a"/>
<pb n="KR3j0080_SBCK_024-12a"/>
禍絓法入罪至于死亡殫家滅門皆不重慎犯觸忌<lb/>
諱之所致也如實論之乃妄言也凡人在世不能不<lb/>
作事作事之後不能不有吉凶見吉則指以爲前時<lb/>
擇日之福見凶則㓨以爲徃者觸忌之禍多或擇日<lb/>
而得禍觸忌而獲福工伎射事者欲遂其術見禍忌<lb/>
而不言聞福匿而不達積禍以驚不慎列福以勉畏<lb/>
時故世人無愚智賢不肖人君布衣皆畏懼信向不<lb/>
敢抵犯歸之乆逺莫能分明以爲天地之書賢聖之<lb/>
術也人君惜其官人民愛其身相隨信之不復狐疑<lb/>
故人君興事工伎滿閤人民有爲觸傷問時姧書偽<lb/>
<pb n="KR3j0080_SBCK_024-12b"/>
文由此滋生巧惠生意作知求利驚惑愚暗漁富偷<lb/>
貧愈非古法度聖人之至意也聖人舉事先定於義<lb/>
義已定立決以卜筮示不專已明與鬼神同意共指<lb/>
欲令衆下信用不疑故書列七卜易載八卦從之未<lb/>
必有福違之未必有禍然而禍福之至時也死生之<lb/>
到命也人命懸於天吉凶存於時命窮操行善天不<lb/>
能續命長操行惡天不能奪天百神主也道德仁義<lb/>
天之道也戰栗恐懼天之心也廢道滅德賤天之道<lb/>
嶮隘恣雎悖天之意世間不行道德莫過桀紂妄行<lb/>
不軌莫過幽厲桀紂不早死幽厲不夭折由此言之<lb/>
<pb n="KR3j0080_SBCK_024-13a"/>
逢福獲喜不在擇日避時渉患麗禍不在觸嵗犯月<lb/>
明矣孔子曰死生有命富貴在天茍有時日誠有禍<lb/>
祟聖人何惜不言何畏不說案古圖籍仕者安危千<lb/>
君萬臣其得失吉凶官位髙下位禄降升各有差品<lb/>
家人治産貧富息耗夀命長短各有遠近非髙大尊<lb/>
貴舉事以吉日下小卑賤以凶時也以此論之則亦<lb/>
知禍福死生不在遭逢吉祥觸犯凶忌也然則人之<lb/>
生也精氣育也人之死者命窮絶也人之生未必得<lb/>
吉逢喜其死獨何為謂之犯凶觸忌以孔子證之以<lb/>
死生論之則亦知夫百禍千凶非動作之所致也孔<lb/>
<pb n="KR3j0080_SBCK_024-13b"/>
子聖人知府也死生大事也大事道效也孔子云死<lb/>
生有命富貴在天衆文微言不能奪俗人愚夫不能<lb/>
易明矣人之於世禍福有命人之操行亦自致之其<lb/>
安居無為禍福自至命也其作事起功吉凶至身人<lb/>
也人之疾病希有不由風濕與飲食者當風卧濕握<lb/>
錢問祟飽飯饜食齋精解禍而病不治謂祟不得命<lb/>
自絶謂筮不審俗人之知也夫倮蟲三百六十人爲<lb/>
之長人物也萬物之中有知慧者也其受命於天稟<lb/>
氣於元與物無異鳥有巢棲獸有窟宂蟲魚介鱗各<lb/>
有區處猶人之有室宅樓臺也能行之物死傷病困<lb/>
<pb n="KR3j0080_SBCK_024-14a"/>
小大相害或人捕取以給口腹非作窠穿穴有所觸<lb/>
東西行徙有所犯也人有死生物亦有終始人有起<lb/>
居物亦有動作血脉首足耳目鼻口與人不别惟好<lb/>
惡與人不同故人不能曉其音不見其指耳及其游<lb/>
於黨類接於同品其知去就與人無異共天同地並<lb/>
仰日月而鬼神之禍獨加於人不加於物未曉其故<lb/>
也天地之性人爲貴豈天禍爲貴者作不爲賤者設<lb/>
哉何其性類同而禍患别也刑不上大夫聖王於貴<lb/>
者闊也聖王刑賤不罰貴鬼神禍貴不殃賤非易所<lb/>
謂大人與鬼神合其吉凶也我有所犯抵觸縣官羅<lb/>
<pb n="KR3j0080_SBCK_024-14b"/>
麗刑法不曰過所致而曰家有負居處不慎飲食過<lb/>
節不曰失調和而曰徙觸時死者累屬葬棺至十不<lb/>
曰氣相汙而曰葬日凶有事歸之有犯無爲歸之所<lb/>
居居衰宅耗蜚凶流尸集人室居又禱先祖寢禍遺<lb/>
殃疾病不請醫更患不修行動歸於禍名曰犯觸用<lb/>
知淺略原事不實俗人之材也猶繫罪司空作徒未<lb/>
必到吏日惡繫役時凶也使殺人者求吉日出詣吏<lb/>
剬罪推善時入獄繫寧能令事解赦令至哉人不觸<lb/>
禍不被罪不被罪不入獄一旦令至解械徑出未必<lb/>
有解除其凶者也天下千獄獄中萬囚其舉事未必<lb/>
<pb n="KR3j0080_SBCK_024-15a"/>
觸忌諱也居位食禄專城長邑以千萬數其遷徙日<lb/>
未必逢吉時也歷陽之都一夕沉而爲湖其民未必<lb/>
皆犯嵗月也髙祖始起豐沛俱復其民未必皆慎時<lb/>
日也項羽攻襄安襄安無噍類未必不禱賽也趙軍<lb/>
為秦所坑於長平之下四十萬衆同時俱死其出家<lb/>
時未必不擇時也辰日不哭哭有重喪戊巳死者復<lb/>
尸有隨一家滅門先死之日未必辰與戊巳也血忌<lb/>
不殺牲屠肆不多禍上朔不㑹衆沽舎不觸殃塗上<lb/>
之暴尸未必出以徃亡室中之殯柩未必還以歸忌<lb/>
由此言之諸占射禍祟者皆不可信用信用之者皆<lb/>
<pb n="KR3j0080_SBCK_024-15b"/>
不可是夫使食口十人居一宅之中不動钁錘不更<lb/>
居處祠祀嫁娶皆擇吉日從春至冬不犯忌諱則夫<lb/>
十人比至百年能不死乎占射事者必將復曰宅有<lb/>
盛衰若嵗破直符不知避也夫如是令數問工伎之<lb/>
家宅盛即留衰則避之及嵗破直符輙舉家移比至<lb/>
百年能不死乎占射事者必將復曰移徙觸時徃來<lb/>
不吉夫如是復令輙問工伎之家可徙則徃可還則<lb/>
來比至百年能不死乎占射事者必將復曰泊命夀<lb/>
極夫如是人之死生竟自有命非觸嵗月之所致無<lb/>
負凶忌之所為也<lb/>
<pb n="KR3j0080_SBCK_024-16a"/>
　　　　難嵗篇<lb/>
俗人險心好信禁忌知者亦疑莫能實定是以儒雅<lb/>
服從工伎得勝吉凶之書伐經典之義工伎之說凌<lb/>
儒雅之論今略實論令親覽揔核是非使世一悟移<lb/>
徙法曰徙抵太嵗凶負太嵗亦凶抵太嵗名曰嵗下<lb/>
負太嵗名曰嵗破故皆凶也假令太嵗在甲子天下<lb/>
之人皆不得南北徙起宅嫁娶亦皆避之其移東西<lb/>
若徙四維相之如者皆吉何者不與太嵗相觸亦不<lb/>
抵太嵗之衝也實問避太嵗者何意也令太嵗惡人<lb/>
徙乎則徙者皆有禍令太嵗不禁人徙惡人抵觸之<lb/>
<pb n="KR3j0080_SBCK_024-16b"/>
乎則道上之人南北行者皆有殃太嵗之意猶長吏<lb/>
之心也長吏在塗人行觸車馬干其吏從長吏怒之<lb/>
豈獨抱器載物去宅徙居觸犯之者而乃責之哉昔<lb/>
文帝出過霸陵橋有一人行逢車駕逃於橋下以為<lb/>
文帝之車已過疾走而出驚乗輿馬文帝怒以屬廷<lb/>
尉張釋之釋之當論使太嵗之神行若文帝出乎則<lb/>
人犯之者必有如橋下走出之人矣方今行道路者<lb/>
暴溺仆死何以知非觸遇太嵗之出也爲移徙者又<lb/>
不能處不能處則犯與不犯未可知未可知則其行<lb/>
與不行未可審也且太嵗之神審行乎則冝有曲折<lb/>
<pb n="KR3j0080_SBCK_024-17a"/>
不冝直南北也長吏出舍行有曲折如天神直道不<lb/>
曲折乎則從東西四維徙者猶干之也若長吏之南<lb/>
北行人從東如西四維相之如猶抵觸之如不正南<lb/>
北南北之徙又何犯如太嵗不動行乎則冝有宫室<lb/>
營堡不與人相見人安得而觸之如太嵗無體與長<lb/>
吏異若煙雲虹蜺直經天地極子午南北陳乎則東<lb/>
西徙若四維徙者亦干之譬若今時人行觸繁霧蜮<lb/>
氣無從横負鄉皆中傷焉如審如氣人當見之雖不<lb/>
移徙亦皆中傷且太嵗天别神也與青龍無異龍之<lb/>
體不過數千丈如令神者冝長大饒之數萬丈令體<lb/>
<pb n="KR3j0080_SBCK_024-17b"/>
掩北方當言太嵗在北方不當言在子其東有丑其<lb/>
西有亥明不專掩北方極東西之廣明矣令正言在<lb/>
子位觸土之中直子午者不得南北徙耳東邉直丑<lb/>
巳之地西邉直亥未之民何為不得南北徙丑與亥<lb/>
地之民使太嵗左右通得南北徙及東西徙可則丑<lb/>
在子東亥在子西丑亥之民東西徙觸嵗之位己未<lb/>
之民東西徙忌嵗所破儒者論天下九州以為東西<lb/>
南北盡地廣長九州之内五千里竟三河土中周公<lb/>
卜宅經曰王來紹上帝自服于土中雒則土之中也<lb/>
鄒衍論之以為九州之内五千里竟合為一州在東<lb/>
<pb n="KR3j0080_SBCK_024-18a"/>
東位名曰赤縣州自有九州者九焉九九八十一凡<lb/>
八十一州此言殆虚地形難審假令有之亦一難也<lb/>
使天下九州如儒者之議直雒邑以南對三河以北<lb/>
豫州荆州冀州之部有太歲耳雍梁之間青兖徐楊<lb/>
之地安得有太歲使如鄒衍之論則天下九州在東<lb/>
南位不直子午安得有太歲如太歲不在天地極分<lb/>
散在民間則一家之宅輙有太歲雖不南北徙猶抵<lb/>
觸之假令從東里徙西里西里有太歲從東宅徙西<lb/>
宅西宅有太歲或在人之東西或在人之南北猶行<lb/>
途上東西南北皆逢觸人太歲位數千萬億天下之<lb/>
<pb n="KR3j0080_SBCK_024-18b"/>
民徙者皆凶為移徙者何以審之如審立於天地之<lb/>
際猶王者之位在土中也東方之民張弓西射人不<lb/>
謂之射王者以不能至王者之都自止射其處也今<lb/>
徙豈能北至太嵗位哉自止徙百步之内何為謂之<lb/>
傷太嵗乎且移徙之家禁南北徙者以為嵗在子位<lb/>
子者破午南北徙者抵觸其衝故謂之凶夫破者湏<lb/>
有以椎破之也如審有所用則不徙之民皆被破害<lb/>
如無所用何能破之夫雷天氣也盛夏擊折折木破<lb/>
山時暴殺人使太嵗所破若迅雷也則聲音冝疾死<lb/>
者冝暴如不若雷亦無能破如謂衝抵為破衝抵安<lb/>
<pb n="KR3j0080_SBCK_024-19a"/>
能相破東西相與為衝而南北相與為抵如必以衝<lb/>
抵爲凶則東西常凶而南北常惡也如以太嵗神其<lb/>
衝獨凶神莫過於天地天地相與爲衝則天地之間<lb/>
無生人也或上十二神登明從魁之輩工伎家謂之<lb/>
皆天神也常立子丑之位俱有衝抵之氣神雖不若<lb/>
太嵗冝有微敗移徙者雖避太嵗之凶猶觸十二神<lb/>
之害為移徙時者何以不禁冬氣寒水也水位在北<lb/>
方夏氣熱火也火位在南方案秋冬寒春夏熱者天<lb/>
下普然非獨南北之方水火衝也今太嵗位在子耳<lb/>
天下皆為太嵗非獨子午衝也審以所立者為主則<lb/>
<pb n="KR3j0080_SBCK_024-19b"/>
午可為大夏子可為大冬冬夏南北徙者可復凶乎<lb/>
立春艮王震相巽胎离没坤死兊囚乾廢坎休王之<lb/>
衝死相之衝囚王相衝位有死囚之氣乾坤六子天<lb/>
下正道伏羲文王象以治世文為經所載道為聖所<lb/>
信明審於太嵗矣人或以立春東北徙抵艮之下不<lb/>
被凶害太嵗立於子彼東北徙坤卦近於午猶艮以<lb/>
坤徙觸子位何故獨凶正月建於寅破於申從寅申<lb/>
徙相之如者無有凶害太嵗不指午而空曰嵗破午<lb/>
實無凶禍而虛禁南北豈不妄哉十二月為一嵗四<lb/>
時節竟隂陽氣終竟復為一嵗日月積聚之名耳何<lb/>
<pb n="KR3j0080_SBCK_024-20a"/>
故有神而謂之立於子位乎積分為日累日為月連<lb/>
月為時紀時為嵗嵗則日月時之類也嵗而有神日<lb/>
月時亦復有神乎千五百三十九為一綂四千六百<lb/>
一十七嵗為一元嵗猶統元也嵗有神綂元復有神<lb/>
乎論之以為無假令有之何故害人神莫過於天地<lb/>
天地不害人人謂百神百神不害人太嵗之氣天地<lb/>
之氣也何憎於人觸而為害且文曰甲子不徙言甲<lb/>
與子殊位太嵗立子不居甲為移徙者運之而復居<lb/>
甲為之而復居甲為移徙時者亦冝復禁東西徙甲<lb/>
與子鈞其凶冝同不禁甲而獨忌子為移徙時者竟<lb/>
<pb n="KR3j0080_SBCK_024-20b"/>
妄不可用也人居不能不移徙移徙不能不觸嵗不<lb/>
觸嵗不能不得時死工伎之人見今人之死則歸禍<lb/>
於徃時之徙俗心險危死者不絶故太嵗之言傳世<lb/>
不滅<lb/>
論衡卷第二十四<lb/>
<pb n="KR3j0080_SBCK_024-21a"/>
</p>
<p>
</p>
  </div>
</body>
</text>
</TEI>
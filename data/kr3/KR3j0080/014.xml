<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0080_SBCK_014-1a"/>
論衡卷第十四　王充<lb/>
　　狀留篇　寒温篇<lb/>
　　譴告篇<lb/>
　　　　狀留篇<lb/>
論賢儒之才既超程矣世人怪其仕宦不進官爵卑<lb/>
細以賢才退在俗吏之後信不怪也夫如是而適足<lb/>
以見賢不肖之分睹髙下多少之實也龜生三百歲<lb/>
大如錢游於蓮葉之上三千歲青邊緣巨尺二寸蓍<lb/>
生七十歲生一莖七百歲生十莖神靈之物也故生<lb/>
遲留曆歲長久故能明審實賢儒之在世也猶靈蓍<lb/>
<pb n="KR3j0080_SBCK_014-1b"/>
神龜也計學問之日固已盡年之半矣鋭意於道遂<lb/>
無貪仕之心及其仕也純特方正無貟鋭之操故世<lb/>
人遲取進難也針錐所穿無不暢達使針錐末方穿<lb/>
物無一分之深矣賢儒方節而行無針錐之鋭固安<lb/>
能自穿取暢達之功乎且驥一日行千里者無所服<lb/>
也使服任車輿駑馬同音驥曾以引鹽車矣垂頭落<lb/>
汗行不能進伯樂顧之王良御之空身輕馳故有千<lb/>
里之名今賢儒懷古今之學負荷禮義之重内累於<lb/>
胷中之知外劬於禮義之操不敢妄進茍取故有稽<lb/>
留之難無伯樂之友不遭王良之將安得馳於清明<lb/>
<pb n="KR3j0080_SBCK_014-2a"/>
之朝立千里之迹乎且夫含血氣物之生也行則背<lb/>
在上而腹在下其病若死則背在下而腹在上何則<lb/>
背肉厚而重腹肉薄而輕也賢儒俗吏並在當世有<lb/>
似於此將明道行則俗吏載賢儒賢儒乗俗吏將闇<lb/>
道廢則俗吏乗賢儒賢儒處下位猶物遇害腹在上<lb/>
而背在下也且背法天而腹法地生行得其正故腹<lb/>
背得其位病死失其宜故腹反而在背上非唯腹也<lb/>
凡物仆僵者足又在上賢儒不遇仆廢於世踝足之<lb/>
吏皆在其上東方朔曰目不在面而在於足救昧不<lb/>
給能何見乎汲黯謂武帝曰陛下用吏如積薪矣後<lb/>
<pb n="KR3j0080_SBCK_014-2b"/>
來者居上原汲黯之言察東方朔之語獨以非俗吏<lb/>
之得地賢儒之失職哉故夫仕宦失地難以觀德得<lb/>
地難以察不肖名生於髙官而毁起於卑位卑位固<lb/>
常賢儒之所在也遵禮蹈繩脩身守節在下不汲汲<lb/>
故有沉滯之留沉滯在能自濟故有不拔之扼其積<lb/>
學於身也多故用心也固俗吏無以自修身雖拔進<lb/>
利心揺動則有下道侵漁之操矣楓桐之樹生而速<lb/>
長故其皮肌不能堅剛樹檀以五月生葉後彼春榮<lb/>
之木其材彊勁車以爲軸殷之桑榖七日大拱長速<lb/>
大暴故爲變怪大器晚成寳貨難售者不崇一朝輙<lb/>
<pb n="KR3j0080_SBCK_014-3a"/>
成賈者菜果之物也是故湍瀬之流沙石轉而大石<lb/>
不移何者大石重而沙石輕也沙石轉積於大石之<lb/>
上大石没而不見賢儒俗吏並在世俗有似於此遇<lb/>
闇長吏轉移俗吏超在賢儒之上賢儒處下受馳走<lb/>
之使至或巖居穴處没身不見咎在長吏不能知賢<lb/>
而賢者道大力劣不能拔舉之故也夫手指之物器<lb/>
也度力不能舉則不敢動賢儒之道非徒物器之重<lb/>
也是故金鐡在地焱風不能動毛芥在其間飛楊千<lb/>
里夫賢儒所懷其猶水中大石在地金鐡也其進不<lb/>
若俗吏速者長吏力劣不能用也毛芥在鐡石間也<lb/>
<pb n="KR3j0080_SBCK_014-3b"/>
一口之氣能吹毛芥非必焱風俗吏之易遷猶毛芥<lb/>
之易吹也故夫轉沙石者湍瀬也飛毛芥者焱風也<lb/>
活水洋風毛芥不動無道理之將用心暴猥察吏不<lb/>
詳遭以好遷妄授官爵猛水之轉沙石焱風之飛毛<lb/>
芥也是故毛芥因異風而飛沙石遭猛流而轉俗吏<lb/>
遇悖將而遷且圓物投之於地東西南北無之不可<lb/>
䇿杖叩動纔微輙停方物集地壹投而止及其移徙<lb/>
湏人動舉賢儒世之方物也其難轉移者其動湏人<lb/>
也鳥輕便於人趨逺人不如鳥然而天地之性人爲<lb/>
貴蝗蟲之飛能至萬里麒麟湏獻乃逹闕下然而蝗<lb/>
<pb n="KR3j0080_SBCK_014-4a"/>
蟲爲災麒麟爲瑞麟有四足尚不能自致人有兩足<lb/>
安能自達故曰鷰飛輕於鳳皇兎走疾於麒麟鼃躍<lb/>
躁於靈龜虵騰便於神龍吕望之徒白首乃顯百里<lb/>
奚之知明於黄髪深爲國謀因爲王輔皆夫沉重難<lb/>
進之人也輕躁早成禍害暴疾故曰其進鋭者退速<lb/>
陽温隂寒歴月乃至災變之氣一朝成怪故夫河冰<lb/>
結合非一日之寒積土成山非斯湏之作干將之劒<lb/>
久在鑪炭銛鋒利刅百熟煉厲久銷乃見作留成遲<lb/>
故能割斷肉暴長者曰腫泉暴出者曰涌酒暴熟者<lb/>
易酸醢暴酸者易臭由此言之賢儒遲留皆有狀故<lb/>
<pb n="KR3j0080_SBCK_014-4b"/>
狀故云何學多道重爲身累也草木之生者濕濕者<lb/>
重死者枯枯而輕者易舉濕而重者難移也然<hi>能字一有</hi>
元氣所在在生不在枯是故車行於陸舩行於溝其<lb/>
滿而重者行遲空而輕者行疾先王之道載在胷腹<lb/>
之内其重不徒舩車之任也任重其取進疾速難矣<lb/>
竊人之物其得非不速疾也然而非其有得之非己<lb/>
之力也世人早得髙官非不有光榮也而尸禄素飡<lb/>
之謗諠譁甚矣且賢儒之不進將相長吏不開通也<lb/>
農夫載榖奔都賈人齎貨赴逺皆欲得其願也如門<lb/>
郭閉而不通津梁絶而不過雖有勉力趨時之勢奚<lb/>
<pb n="KR3j0080_SBCK_014-5a"/>
由早至以得盈利哉長吏妬賢不能容善不被鉗赭<lb/>
之刑幸矣焉敢望官位升舉道理之早成也<lb/>
　　　　寒温篇<lb/>
説寒温者曰人君喜則温怒則寒何則喜怒發於胷<lb/>
中然後行出於外外成賞罰賞罰喜怒之效故寒温<lb/>
渥盛凋物傷人夫寒温之代至也在數日之間人君<lb/>
未必有喜怒之氣發胷中然後渥盛於外見外寒温<lb/>
則知胷中之氣也當人君喜怒之時胷中之氣未必<lb/>
更寒温也胷中之氣何以異於境内之氣胷中之氣<lb/>
不爲喜怒變境内寒温何所生起六國之時秦漢之<lb/>
<pb n="KR3j0080_SBCK_014-5b"/>
際諸侯相伐兵革滿道國有相攻之怒將有相勝之<lb/>
志夫有相殺之氣當時天下未必常寒也太平之世<lb/>
唐虞之時政得民安人君常喜絃歌鼓舞比屋而有<lb/>
當時天下未必常温也豈喜怒之氣爲小發不爲大<lb/>
動邪何其不與行事相中得也夫近水則寒近火則<lb/>
温逺之漸微何則氣之所加逺近有差也成事火位<lb/>
在南水位在北北邊則寒南極則熱火之在鑪水之<lb/>
在溝氣之在軀其實一也當人君喜怒之時寒温之<lb/>
氣閨門宜甚境外宜微今案寒温外内均等殆非人<lb/>
君喜怒之所致世儒説稱妄處之也王者之變在天<lb/>
<pb n="KR3j0080_SBCK_014-6a"/>
下諸侯之變在境内卿大夫之變在其位庶人之變<lb/>
在其家夫家人之能致變則喜怒亦能致氣父子相<lb/>
怒夫妻相督若當怒反喜縱過飾非一室之中宜有<lb/>
寒温由此言之變非喜怒所生明矣或曰以類相招<lb/>
致也喜者和温和温賞賜陽道施予陽氣温故温氣<lb/>
應之怒者愠恚愠恚誅殺隂道肅殺隂氣寒故寒氣<lb/>
應之虎嘯而谷風至龍興而景雲起同氣共類動相<lb/>
招致故曰以形逐影以龍致雨雨應龍而來影應形<lb/>
而去天地之性自然之道也秋冬斷刑小獄微原大<lb/>
辟盛寒寒隨刑至相招審矣夫比寒温於風雲齊喜<lb/>
<pb n="KR3j0080_SBCK_014-6b"/>
怒於龍虎同氣共類動相招致可矣虎嘯之時風從<lb/>
谷中起龍興之時雲起百里内他谷異境無有風雲<lb/>
今寒温之變並時皆然百里用刑千里皆寒殆非其<lb/>
驗齊魯接境賞罰同時設齊賞魯罰所致宜殊當時<lb/>
可齊國温魯地寒乎案前世用刑者蚩尤亡秦甚矣<lb/>
蚩尤之民湎湎紛紛亡秦之路赤衣比肩當時天下<lb/>
未必常寒也帝都之市屠殺牛羊日以百數刑人殺<lb/>
牲皆有賊心帝都之市氣不能寒或曰人貴於物唯<lb/>
人動氣夫用刑者動氣乎用受刑者爲變也如用刑<lb/>
者刑人殺禽同一心也如用受刑者人禽皆物也俱<lb/>
<pb n="KR3j0080_SBCK_014-7a"/>
爲萬物百賤不能當一貴乎或曰唯人君動氣衆庶<lb/>
不能夫氣感必湏人君世何稱於鄒衍鄒衍匹夫一<lb/>
人感氣世又然之刑一人而氣輙寒生一人而氣輙<lb/>
温乎赦令四下萬刑並除當時歲月之氣不温徃年<lb/>
萬户失火煙焱參天河決千里四望無垠火與温氣<lb/>
同水與寒氣類失火河決之時不寒不温然則寒温<lb/>
之至殆非政治所致然而寒温之至遭與賞罰同時<lb/>
變復之家因縁名之矣春温夏暑秋凉冬寒人君無<lb/>
事四時自然夫四時非政所爲而謂寒温獨應政治<lb/>
正月之始正月之後立春之際百刑皆斷囹圄空虚<lb/>
<pb n="KR3j0080_SBCK_014-7b"/>
然而一寒一温當其寒也何刑所斷當其温也何賞<lb/>
所施由此言之寒温天地節氣非人所爲明矣人有<lb/>
寒温之病非操行之所及也遭風逢氣身生寒温變<lb/>
操易行寒温不除夫身近而猶不能變除其疾國邑<lb/>
逺矣安能調和其氣人中於寒飲藥行解所苦稍衰<lb/>
轉爲温疾吞發汗之丸而應愈燕有寒谷不生五榖<lb/>
鄒衍吹律寒谷可種燕人種黍其中號曰黍谷如審<lb/>
有之寒温之災復以吹律之事調和其氣變政易行<lb/>
何能滅除是故寒温之疾非藥不愈黍谷之氣非律<lb/>
不調堯遭洪水使禹治之寒温與堯之洪水同一實<lb/>
<pb n="KR3j0080_SBCK_014-8a"/>
也堯不變政易行知夫洪水非政行所致洪水非政<lb/>
行所致亦知寒温非政治所招或難曰洪範庶徴曰<lb/>
急恒寒若舒恒燠若若順燠温恒常也人君急則常<lb/>
寒順之舒則常温順之寒温應急舒謂之非政如何<lb/>
夫豈謂急不寒舒不温哉人君急舒而寒温遞至偶<lb/>
適自然若故相應猶卜之得兆筮之得數也人謂天<lb/>
地應令問其實適然夫寒温之應急舒猶兆數之應<lb/>
令問也外若相應其實偶然何以驗之夫天道自然<lb/>
自然無爲二令參偶遭適逢㑹人事始作天氣已有<lb/>
故曰道也使應政事是有非自然也易京氏布六十<lb/>
<pb n="KR3j0080_SBCK_014-8b"/>
四卦於一歲中六日七分一卦用事卦有隂陽氣有<lb/>
升降陽升則温隂升則寒由此言之寒温隨卦而至<lb/>
不應政治也案易無妄之應水旱之至自有期節百<lb/>
災萬變殆同一曲變復之家疑且失實何以爲疑夫<lb/>
大人與天地合德先天而天不違後天而奉天時洪<lb/>
範曰急恒寒若舒恒燠若如洪範之言天氣隨人易<lb/>
徙當先天而天不違耳何故復言後天而奉天時乎<lb/>
後者天已寒温於前而人賞罰於後也由此言之人<lb/>
言與尚書不合一疑也京氏占寒温以隂陽升降變<lb/>
復之家以刑賞喜怒兩家乖迹二疑也民間占寒温<lb/>
<pb n="KR3j0080_SBCK_014-9a"/>
今日寒而明日温朝有繁霜夕有列光旦雨氣温旦<lb/>
暘氣寒夫雨者隂暘者陽也寒者隂而温者陽也雨<lb/>
旦暘反寒暘旦雨反温不以類相應三疑也三疑不<lb/>
定自然之説亦未立也<lb/>
　　　　譴告篇<lb/>
論災異謂古之人君爲政失道天用災異譴告之也<lb/>
災異非一復以寒温爲之效人君用刑非時則寒施<lb/>
賞違節則温天神譴告人君猶人君責怒臣下也故<lb/>
楚嚴王曰天不下災異天其忘予乎災異爲譴告故<lb/>
嚴王懼而思之也曰此疑也夫國之有災異也猶家<lb/>
<pb n="KR3j0080_SBCK_014-9b"/>
人之有變怪也有災異謂天譴人君有變怪天復譴<lb/>
告家人乎家人既明人之身中亦將可以喻身中病<lb/>
猶天有災異也血脉不調人生疾病風氣不和歲生<lb/>
災異災異謂天譴告國政疾病天復譴告人乎醸酒<lb/>
於罌烹肉於鼎皆欲其氣味調得也時或鹹苦酸淡<lb/>
不應口者猶人勺藥失其和也夫政治之有災異也<lb/>
猶烹釀之有惡味也茍謂災異爲天譴告是其烹釀<lb/>
之誤得見譴告也占大以小明物事之喻足以審天<lb/>
使嚴王知如孔子則其言可信衰世覇者之才猶夫<lb/>
變復之家也言未必信故疑之夫天道自然也無爲<lb/>
<pb n="KR3j0080_SBCK_014-10a"/>
如譴告人是有爲非自然也黄老之家論説天道得<lb/>
其實矣且天審能譴告人君冝變易其氣以覺悟之<lb/>
用刑非時刑氣寒而天冝爲温施賞違節賞氣温而<lb/>
天冝爲寒變其政而易其氣故君得以覺悟知是非<lb/>
今乃隨寒從温爲寒爲温以譴告之意欲令變更之<lb/>
且大王亶父以王季之可立故易名爲歴歴者適也<lb/>
太伯覺悟之吳越採藥以避王季使大王不易季名<lb/>
而復字之季太伯豈覺悟以避之哉今刑賞失法天<lb/>
欲改易其政冝爲異氣若太王之易季名今乃重爲<lb/>
同氣以譴告之人君何時將能覺悟以見刑賞之誤<lb/>
<pb n="KR3j0080_SBCK_014-10b"/>
哉鼓瑟者誤於張弦設柱宫啇易聲其師知之易其<lb/>
弦而復移其柱夫天之見刑賞之誤猶瑟師之睹弦<lb/>
柱之非也不更變氣以悟人君反増其氣以渥其惡<lb/>
則天無心意茍隨人君爲誤非也紂爲長夜之飲文<lb/>
王朝夕曰祀兹酒齊奢於祀晏子祭廟豚不掩爼何<lb/>
則非疾之者宜有以改易之也子弟傲慢父兄教以<lb/>
謹敬吏民横悖長吏示以和順是故康叔伯禽失子<lb/>
弟之道見於周公拜起驕悖三見三笞徃見商子商<lb/>
子令觀橋梓之樹二子見橋梓心感覺悟以知父子<lb/>
之禮周公可隨爲驕商子可順爲慢必湏加之捶杖<lb/>
<pb n="KR3j0080_SBCK_014-11a"/>
教觀於物者兾二人之見異以竒自覺悟也夫人君<lb/>
之失政猶二子失道也天不告以政道令其覺悟若<lb/>
二子觀見橋梓而顧隨刑賞之誤爲寒温之報此則<lb/>
天與人君俱爲非也無相覺悟之感有相隨從之氣<lb/>
非皇天之意愛下譴告之宜也凡物能相割截者必<lb/>
異性者也能相奉成者必同氣者也是故離下兊上<lb/>
曰革革更也火金殊氣故能相革如俱火而皆金安<lb/>
能相成屈原疾楚之臰洿故稱香潔之辭漁父議以<lb/>
不隨俗故陳沐浴之言凡相溷者或教之薫隧或令<lb/>
之負豕二言之於除臰洿也孰是孰非非有不易少<lb/>
<pb n="KR3j0080_SBCK_014-11b"/>
有以益夫用寒温非刑賞也能易之乎西門豹急佩<lb/>
韋以自寛董安于緩帶絃以自促二賢知佩帶變己<lb/>
之物而以攻身之短夫至明矣人君失政不以他氣<lb/>
譴告變易反隨其誤就起其氣此則皇天用意不若<lb/>
二賢審也楚荘王好獵樊姬爲之不食鳥獸之肉秦<lb/>
繆公好淫樂華陽后爲之不聼鄭衛之音二姬非兩<lb/>
主拂其欲而不順其行皇天非賞罰而順其操而渥<lb/>
其氣此蓋皇天之德不若婦人賢也故諌之爲言間<lb/>
也持善間惡必謂之一亂周繆王任刑甫刑篇曰報<lb/>
虐用威威虐皆惡也用惡報惡亂莫甚焉今刑失賞<lb/>
<pb n="KR3j0080_SBCK_014-12a"/>
寛惡也夫復爲惡以應之此則皇天之操與繆王同<lb/>
也故以善駮惡以惡懼善告人之理勸厲爲善之道<lb/>
也舜戒禹曰毋若丹朱敖周公勑成王曰毋若殷王<lb/>
紂毋者禁之也丹朱殷紂至惡故曰毋以禁之夫言<lb/>
毋若孰與言必若哉故毋必二辭聖人審之况肯譴<lb/>
非爲非順人之過以増其惡哉天人同道大人與天<lb/>
合德聖賢以善反惡皇天以惡隨非豈道同之效合<lb/>
德之驗哉孝武皇帝好仙司馬長卿獻大人賦上乃<lb/>
僊僊<hi>飄飄字冝讀爲</hi>有凌雲之氣孝成皇帝好廣宫室楊子<lb/>
雲上甘泉頌妙稱神怪若曰非人力所能爲鬼神力<lb/>
<pb n="KR3j0080_SBCK_014-12b"/>
乃可成皇帝不覺爲之不止長卿之賦如言仙無實<lb/>
效子雲之頌言奢有害孝武豈有僊僊之氣者孝成<lb/>
豈有不覺之惑哉然即天之不爲他氣以譴告人君<lb/>
反順人心以非應之猶二子爲賦頌令兩帝惑而不<lb/>
悟也竇嬰灌夫疾時爲邪相與日引繩以糾纆之心<lb/>
疾之甚安肯從其欲太伯教吳冠帶孰與隨從其俗<lb/>
與之俱倮也故吳之知禮義也太伯改其俗也蘇武<lb/>
入匈奴終不左祍趙他入南越箕踞椎髻漢朝稱蘇<lb/>
武而毁趙他之性習越土氣畔冠帶之制陸賈説之<lb/>
夏服雅禮風告以義趙他覺悟運心嚮内如陸賈復<lb/>
<pb n="KR3j0080_SBCK_014-13a"/>
越服夷談從其亂俗安能令之覺悟自變從漢制哉<lb/>
三教之相違文質之相反政失不相反襲也譴告人<lb/>
君誤不變其失而襲其非欲行譴告之教不從如何<lb/>
管蔡簒畔周公告教之至于再三其所以告教之者<lb/>
豈云當簒畔哉人道善善惡惡施善以賞加惡以罪<lb/>
天道宜然刑賞失實惡也爲惡氣以應之惡惡之義<lb/>
安所施哉漢正首匿之罪制亡從之法惡其隨非而<lb/>
與惡人爲羣黨也如束罪人以詣吏離惡人與異居<lb/>
首匿亡從之法除矣狄牙之調味也酸則沃之以水<lb/>
淡則加之以鹹水火相變易故膳無鹹淡之失也今<lb/>
<pb n="KR3j0080_SBCK_014-13b"/>
刑罰失實不爲異氣以變其過而又爲寒於寒爲温<lb/>
於温<hi>温字一有寒</hi>此猶憎酸而沃之以鹹惡淡而灌之以<lb/>
水也由斯言之譴告之言疑乎必信也今熯薪燃釡<lb/>
火猛則湯熱火微則湯冷夫政猶火寒温猶熱冷也<lb/>
顧可言人君爲政賞罰失中也逆亂隂陽使氣不和<lb/>
乃言天爲人君爲寒爲温以譴告之乎儒者之説又<lb/>
言人君失政天爲異不改災其人民不改乃災其身<lb/>
也先異後災先教後誅之義也曰此復疑也以夏樹<lb/>
物物枯不生以秋収榖榖棄不藏夫爲政教猶樹物<lb/>
收榖也顧可言政治失時氣物爲災乃言天爲異以<lb/>
<pb n="KR3j0080_SBCK_014-14a"/>
譴告之不改爲災以誅伐之乎儒者之説俗人言也<lb/>
盛夏陽氣熾烈隂氣千之激射<graphic n="KR1491" url="https://raw.githubusercontent.com/kanripo/KR-Gaiji/master/images/KR1491.png" mimeType="image/png"/>裂中殺人物謂天<lb/>
罰隂過外一聞若是内實不然夫謂災異爲譴告誅<lb/>
伐猶爲雷殺人罰隂過也非謂之言不然之説也或<lb/>
曰谷子雲上書陳言變異明天之譴告不改後將復<lb/>
有願貫械待時後竟復然即不爲譴告<hi>告復字一有復</hi>何故<lb/>
復有子雲之言故後有以示改也曰夫變異自有占<lb/>
候隂陽物氣自有終始履霜以知堅冰必至天之道<lb/>
也子雲識微知後復然借變復之説以效其言故願<lb/>
貫械以待時也猶齊晏子見鉤星在房心之間則知<lb/>
<pb n="KR3j0080_SBCK_014-14b"/>
地且動也使子雲見鉤星則將復曰天以鉤星譴告<lb/>
政治不改將有地動之變矣然則子雲之願貫械待<lb/>
時猶子韋之願伏陛下以俟熒惑徙處必然之驗故<lb/>
譴告之言信也予之譴告何傷於義損皇天之德使<lb/>
自然無為轉爲人事故難聽之也稱天之譴告譽天<lb/>
之聰察也反以聰察傷損於天德何以知其聾也以<lb/>
其聽之聰也何以知其盲也以其視之明也何以知<lb/>
其狂也以其言之當也夫言當視聽聰明而道家謂<lb/>
之狂而盲聾今言天之譴告是謂天狂而盲聾也易<lb/>
曰大人與天地合其德故太伯曰天不言殖其道於<lb/>
<pb n="KR3j0080_SBCK_014-15a"/>
賢者之心夫大人之德則天德也賢者之言則天言<lb/>
也大人刺而賢者諌是則天譴告也而反歸告於災<lb/>
異故疑之也六經之文聖人之語動言天者欲化無<lb/>
道懼愚者之言非獨吾心亦天意也及其言天猶以<lb/>
人心非謂上天蒼蒼之體也變復之家見誣言天災<lb/>
異時至則生譴告之言矣驗古以知今天以人受終<lb/>
于文祖不言受終于天堯之心知天之意也堯授之<lb/>
天亦授之百官臣子皆鄉與舜舜之授禹禹之傳啟<lb/>
皆以人心效天意詩之眷顧洪範之震怒皆以人身<lb/>
效天之意文武之卒成王㓜少周道未成周公居攝<lb/>
<pb n="KR3j0080_SBCK_014-15b"/>
當時豈有上天之教哉周公推心合天志也上天之<lb/>
心在聖人之胷及其譴告在聖人之口不信聖人之<lb/>
言反然災異之氣求索上天之意何其逺哉世無聖<lb/>
人安所得聖人之言賢人庻幾之才亦聖人之次也<lb/>
論衡卷第十四<lb/>
</p>
<p>
</p>
  </div>
</body>
</text>
</TEI>
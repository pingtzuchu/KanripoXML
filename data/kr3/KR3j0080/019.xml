<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0080_SBCK_019-1a"/>
論衡卷第十九　王充<lb/>
　　宣漢篇　恢國篇<lb/>
　　驗符篇<lb/>
　　　　宣漢篇<lb/>
儒者稱五帝三王致天下太平漢興巳來未有太平<lb/>
彼謂五帝三王致太平漢未有太平者見五帝三王<lb/>
聖人也聖人之德能致太平謂漢不太平者漢無聖<lb/>
帝也賢者之化不能太平又見孔子言鳳鳥不至河<lb/>
不出圖吾己矣夫方今無鳳鳥河圖瑞頗未至悉具<lb/>
故謂未太平此言妄也夫太平以治定爲效百姓以<lb/>
<pb n="KR3j0080_SBCK_019-1b"/>
安樂爲符孔子曰脩己以安百姓堯舜其猶病諸百<lb/>
姓安者太平之驗也夫治人以人爲主百姓安而隂<lb/>
陽和隂陽和則萬物育萬物育則奇瑞出視今天下<lb/>
安乎危乎安則平矣瑞雖未具無害於平故夫王道<lb/>
定事以驗立實以效效驗不彰實誠不見時或實然<lb/>
證驗不具是故王道立事以實不必具驗聖主治世<lb/>
期於平安不須符瑞且夫太平之瑞猶聖主之相也<lb/>
聖王骨法未必同太平之瑞何爲當等彼聞堯舜之<lb/>
時鳯皇景星皆見河圖洛書皆出以爲後王治天下<lb/>
當復若等之物乃爲太平用心若此猶謂堯當復比<lb/>
<pb n="KR3j0080_SBCK_019-2a"/>
齒舜當復八眉也夫帝王聖相前後不同則得瑞古<lb/>
今不等而今王無鳳鳥河圖爲未太平妄矣孔子言<lb/>
鳯皇河圖者假前瑞以爲語也未必謂世當復有鳯<lb/>
皇與河圖也夫帝王之瑞衆多非一或以鳳鳥麒驎<lb/>
或以河圖洛書或以甘露醴泉或以隂陽和調或以<lb/>
百姓乂安今瑞未必同於古古應未必合於今遭以<lb/>
所得未必相襲何以明之以帝王興起命祜不同也<lb/>
周則烏魚漢斬大虵推論唐虞猶周漢也初興始起<lb/>
事效物氣無相襲者太平瑞應何故當鈞以巳至之<lb/>
瑞效方來之應猶守株待兎之蹊藏身破置之路也<lb/>
<pb n="KR3j0080_SBCK_019-2b"/>
天下太平瑞應各異猶家人冨殖物不同也或積米<lb/>
榖或藏布帛或畜牛馬或長田宅夫樂米榖不愛布<lb/>
帛歡牛馬不美田宅則謂米榖愈布帛牛馬勝田宅<lb/>
矣今百姓安矣符瑞至矣終謂古瑞河圖鳯皇不至<lb/>
謂之未安是猶食稻之人入飯稷之郷不見稻米謂<lb/>
稷爲非榖也實者天下已太平矣未有聖人何以致<lb/>
之未見鳯皇何以效實問世儒<hi>知不</hi>聖何以知今無聖<lb/>
人也世人見鳯皇何以知之旣無以知之何以知今<lb/>
無鳯皇也委不能知有聖與無又不能别鳯皇是鳯<lb/>
與非則必不能定今太平與未平也孔子曰如有王<lb/>
<pb n="KR3j0080_SBCK_019-3a"/>
者必世然後仁三十年而天下平漢興至文帝時二<lb/>
十餘年賈誼創議以爲天下洽和當改正朔服色制<lb/>
度定官名興禮樂文帝初即位謙讓未遑夫如賈生<lb/>
之議文帝時己太平矣漢興二十餘年應孔子之言<lb/>
必世然後仁也漢一代之年數巳滿太平立矣賈生<lb/>
知之況至今且三百年謂未太平誤也且孔子所謂<lb/>
一世三十年也漢家三百歲十帝耀德未平如何夫<lb/>
文帝之時固已平矣歷世持平矣至平帝時前漢巳<lb/>
滅光武中興復致太平問曰文帝有瑞可名太平光<lb/>
武無瑞謂之太平如何曰夫帝王瑞應前後不同雖<lb/>
<pb n="KR3j0080_SBCK_019-3b"/>
無物瑞百姓寧集風氣調和是亦瑞也何以明之帝<lb/>
王治平升封太山告安也秦始皇升封太山遭雷雨<lb/>
之變治未平氣未和光武皇帝升封天晏然無雲太<lb/>
平之應也治平氣應光武之時氣和人安物瑞等至<lb/>
人氣己驗論者猶疑孝宣皇帝元康二年鳯皇集於<lb/>
太山後又集于新平四年神雀集於長樂宫或集于<lb/>
上林九真獻麟神雀二年鳯皇甘露降集京師四年<lb/>
鳯皇下杜陵及上林五鳯三年帝祭南郊神光並見<lb/>
或興子谷燭燿齋宫十有餘日明年祭后土靈光復<lb/>
至至如南郊之時甘露神雀降集延壽萬歲宫其年<lb/>
<pb n="KR3j0080_SBCK_019-4a"/>
三月鸞鳯集長樂宫東門中樹上甘露元年黄龍至<lb/>
見于新豐醴泉滂流彼鳯皇雖五六至或時一鳥而<lb/>
數來或時異鳥而各至麒麟神雀黄龍鸞鳥甘露醴<lb/>
泉祭后土天地之時神光靈耀可謂繁盛累積矣孝<lb/>
明時雖無鳯皇亦致麟甘露醴泉神雀白雉紫芝嘉<lb/>
禾金出鼎見離木復合五帝三王經傳所載瑞應莫<lb/>
盛孝明如以瑞應效太平宣明之年倍五帝三王也<lb/>
夫如是孝宣孝明可謂太平矣能致太平者聖人也<lb/>
世儒何以謂世未有聖人天之稟氣豈爲前世者渥<lb/>
後世者泊哉周有三聖文王武王周公並時猥出漢<lb/>
<pb n="KR3j0080_SBCK_019-4b"/>
亦一代也何以當少於周周之聖王何以當多於漢<lb/>
漢之高祖光武周之文武也文帝武帝宣帝孝明今<lb/>
上過周之成康宣王非以身生漢世可褒增頌歎以<lb/>
求媚稱也核事理之情定說者之實也俗好褒遠稱<lb/>
古講瑞上世爲美論治則古王爲賢睹奇於今終不<lb/>
信然使堯舜更生恐無聖名獵者獲禽觀者樂獵不<lb/>
見漁者之心不顧也是故觀於齊不虞魯遊於楚不<lb/>
懽宋唐虞夏殷同載在二尺四寸儒者推讀朝夕講<lb/>
習不見漢書謂漢劣不若亦觀獵不見漁游齊楚不<lb/>
願宋魯也使漢有弘文之人經傳漢事則尚書春秋<lb/>
<pb n="KR3j0080_SBCK_019-5a"/>
也儒者宗之學者習之將襲舊六爲七今上上王至<lb/>
高祖皆爲聖帝矣觀杜撫班固等所上漢頌頌功德<lb/>
符瑞汪濊深廣滂沛無量踰唐虞入皇域三代隘辟<lb/>
厥深洿沮也殷監不逺在夏后之世且舎唐虞夏殷<lb/>
近與周家斷量功德實商優劣周不如漢何以驗之<lb/>
周之受命者文武也漢則高祖光武也文武受命之<lb/>
降怪不及高祖光武初起之祐孝宣明之瑞美於周<lb/>
之成康宣王孝宣孝明符瑞唐虞以來可謂盛矣今<lb/>
上即命奉成持滿四海混一天下定寧物瑞巳極人<lb/>
應訂隆唐世黎民雍熈今亦天下脩仁歲遭運氣榖<lb/>
<pb n="KR3j0080_SBCK_019-5b"/>
頗不登逈路無絶道之憂深幽無屯聚之姦周家越<lb/>
常獻白雉方今匈奴鄯善哀牢貢獻牛馬周時僅治<lb/>
五千里内漢氏廓土收荒服之外牛馬珍於白雉近<lb/>
屬不若逺物古之戎狄今爲中國古之躶人今被朝<lb/>
服古之露首今冠章甫古之跣跗今履商舄以盤石<lb/>
爲沃田以桀暴爲良民夷塪坷爲平均化不賓爲齊<lb/>
民非太平而何夫實德化則周不能過漢論符瑞則<lb/>
漢盛於周度土境則周狹於漢漢何以不如周獨謂<lb/>
周多聖人治致太平儒者稱聖泰隆使聖卓而無跡<lb/>
稱治亦泰盛使太平絶而無續也<lb/>
<pb n="KR3j0080_SBCK_019-6a"/>
　　　　恢國篇<lb/>
顔淵喟然歎曰仰之彌高鑚之彌堅此言顔淵學於<lb/>
孔子積累歲月見道彌深也宣漢之篇高漢於周擬<lb/>
漢過周論者未極也恢而極之彌見漢竒夫經熟講<lb/>
者要妙乃見國極論者恢竒彌出恢論漢國在百代<lb/>
之上審矣何以驗之黃帝有涿鹿之戰堯有丹水之<lb/>
師舜時有苗不服夏啓有扈叛逆髙宗伐鬼方三年<lb/>
剋之周成王管蔡悖亂周公東征前代皆然漢不聞<lb/>
此高祖之時陳狶反彭越叛治始安也孝景之時呉<lb/>
楚興兵怨鼂錯也匈奴時擾正朔不及天荒之地王<lb/>
<pb n="KR3j0080_SBCK_019-6b"/>
功不加兵今皆内附貢獻牛馬此則漢之威盛莫敢<lb/>
犯也紂爲至惡天下叛之武王舉兵皆願就戰八百<lb/>
諸侯不期俱至項羽惡微號而用兵與高祖俱起威<lb/>
力輕重未有所定則項羽力勁折鐡難於摧木高祖<lb/>
誅項羽折鐡武王伐紂摧木然則漢力勝周多矣凡<lb/>
克敵一則易二則難湯武伐桀紂一敵也高祖誅秦<lb/>
殺項兼勝二家力倍湯武武王爲殷西伯臣事於紂<lb/>
以臣伐周夷齊耻之扣馬而諫武王不聽不食周粟<lb/>
餓死首陽高祖不爲秦臣光武不仕王莽誅惡伐無<lb/>
道<hi>伯無</hi>夷之譏可謂順於周矣丘山易以起高淵洿易<lb/>
<pb n="KR3j0080_SBCK_019-7a"/>
以爲深起於微賤無所因階者難襲爵乘位尊祖統<lb/>
業者易堯以唐侯入嗣帝位舜以司徒因堯授襌禹<lb/>
以司空緣功代舜湯由七十里文王百里武王爲西<lb/>
伯襲文王位三郊五代之起皆有因緣力易爲也高<lb/>
祖從亭長提三尺劒取天下光武由白水奮威武海<lb/>
内無尺土所因一位所乘直奉天命推自然此則起<lb/>
高於淵洿爲深於丘山也比方五代孰者爲優傳書<lb/>
或稱武王伐紂太公隂謀食小兒以丹令身純赤長<lb/>
大教言殷亡殷民見兒身赤以爲天神及言殷亡皆<lb/>
謂商滅兵至牧野晨舉脂燭姦謀惑民權掩不備周<lb/>
<pb n="KR3j0080_SBCK_019-7b"/>
之所諱也世謂之虚漢取天下無此虚言武成之篇<lb/>
言周伐紂血流浮杵以武成言之食兒以丹晨舉脂<lb/>
燭殆且然矣漢伐亡新光武將五千人王莽遣二公<lb/>
將三萬人戰于昆陽雷雨晦冥前後不相見漢兵出<lb/>
昆陽城擊二公軍一而當十二公兵散天下以雷雨<lb/>
助漢威敵孰與舉脂燭以人事譎取殷哉或云武王<lb/>
伐紂紂赴火死武王就斬以鉞懸其首於大白之旌<lb/>
齊宣王憐釁鍾之牛睹其色之觳觫也楚莊王赦鄭<lb/>
伯之罪見其肉袒而形暴也君子惡不惡其身紂屍<lb/>
赴於火中所見悽愴非徒色之觳觫袒之暴形也就<lb/>
<pb n="KR3j0080_SBCK_019-8a"/>
斬以鉞懸乎其首何其忍哉高祖入咸陽閻樂誅二<lb/>
世項羽殺子嬰高祖雍容入秦不戮二屍光武入長<lb/>
安劉聖公巳誅王莽乗兵即害不刃王莽之死夫斬<lb/>
赴火之首與貰被刃者之身德虐孰大也豈以羑里<lb/>
之恨哉以人君拘人臣其逆孰與秦奪周國莽酖平<lb/>
帝也鄒伯奇論桀紂之惡不若亡秦亡秦不若王莽<lb/>
然則紂惡微而周誅之痛秦莽罪重而漢伐之輕寛<lb/>
狹誰也高祖母姙之時蛟龍在上夢與神遇好酒貫<lb/>
飲酒舍負讎及醉留臥其上常有神怪夜行斬虵虵<lb/>
嫗悲哭與吕后俱之田廬時自隱匿光氣暢見吕后<lb/>
<pb n="KR3j0080_SBCK_019-8b"/>
輙知始皇望見東南有天子氣及起五星聚於東井<lb/>
楚望漢軍雲氣五色光武且生鳯皇集於城嘉禾滋<lb/>
於屋皇妣之身夜半無燭空中光明初者蘇伯阿望<lb/>
舂陵氣鬱鬱葱葱光武起過舊廬見氣憧憧上屬於<lb/>
天五帝三王初生始起不聞此怪堯母感於赤龍及<lb/>
起不聞奇祐禹母吞薏苡將生得玄圭契母咽鷰子<lb/>
湯起白狼銜鉤后稷母履大人之跡文王起得赤雀<lb/>
武王得魚烏皆不及漢太平之瑞黄帝堯舜鳯皇一<lb/>
至凡諸衆瑞重至者希漢文帝黄龍玉棓武帝黄龍<lb/>
麒麟連木宣帝鳯皇五至麒麟神雀甘露醴泉黄龍<lb/>
<pb n="KR3j0080_SBCK_019-9a"/>
神光平帝白雉黒雉孝明麒麟神雀甘露醴泉白雉<lb/>
黒雉芝草連木嘉禾與宣帝同竒有神鼎黃金之怪<lb/>
一代之瑞累仍不絶此則漢德豐茂故瑞祐多也孝<lb/>
明天崩今上嗣位元二之間嘉德布流三年零陵生<lb/>
芝草五本四年甘露降五縣五年芝復生六年黃龍<lb/>
見大小凡八前世龍見不雙芝生無二甘露一降而<lb/>
今八龍並出十一芝累生甘露流五縣德惠盛熾故<lb/>
瑞繁夥也自古帝王孰能致斯儒者論曰王者推行<lb/>
道德受命於天論衡初秉以爲王者生禀天命性命<lb/>
難審且兩論之酒食之賜一則爲薄再則爲厚如儒<lb/>
<pb n="KR3j0080_SBCK_019-9b"/>
者之言五代皆一受命唯漢獨再此則天命於漢厚<lb/>
也如審論衡之言生禀自然此亦漢家所禀厚也絶<lb/>
而復屬死而復生世有死而復生之人人必謂之神<lb/>
漢統絶而復屬光武存亡可謂優矣武王伐紂庸蜀<lb/>
之夷佐戰牧野成王之時越常獻雉倭人貢暢幽厲<lb/>
衰微戎狄攻周平王東走以避其難至漢四夷朝貢<lb/>
孝平元始元年越常重譯獻白雉一黑雉二夫以成<lb/>
王之賢輔以周公越常獻一平帝得三後至四年金<lb/>
城塞外羗良橋橋種良願等獻其魚鹽之地願内屬<lb/>
漢遂得西王母石室因爲西海郡周時戎狄攻王至<lb/>
<pb n="KR3j0080_SBCK_019-10a"/>
漢内屬獻其寶地西王母國在絶極之外而漢屬之<lb/>
德孰大壤孰廣方今哀牢鄯善諾降附歸德匈奴時<lb/>
擾遣將攘討獲虜生口千萬數夏禹倮入吳國太伯<lb/>
採藥斷髪文身唐虞國界吳爲荒服越在九夷罽衣<lb/>
關頭今皆夏服褒衣履舄巴蜀越嶲鬱林日南遼東<lb/>
樂浪周時被髪椎髻今戴皮弁周時重譯今吟詩書<lb/>
春秋之義君親無將將而必誅廣陵王荆迷於㜸巫<lb/>
楚王英惑於狹客事情列見孝明三宥二王吞藥周<lb/>
誅管蔡違斯逺矣楚外家許氏與楚王謀議孝明曰<lb/>
許民有屬於王欲王尊貴人情也聖心原之不繩於<lb/>
<pb n="KR3j0080_SBCK_019-10b"/>
法隱彊侯傳懸書市里誹謗聖政今上海思犯奪爵<lb/>
土惡其人者憎其胥餘<hi>二立</hi>王之子安楚廣陵彊弟員<lb/>
嗣祀隂氏二王帝族也位爲王侯與管蔡同管蔡滅<lb/>
嗣二王立後恩巳褒矣隱彊異姓也尊重父祖復存<lb/>
其祀立武庚之義繼禄父之恩方斯羸矣何則並爲<lb/>
帝王舉兵相征貪天下之大絶成湯之統非聖君之<lb/>
義失承天之意也隱彊臣子也漢統自在絶滅隂氏<lb/>
無損於義而猶存之惠滂沛也故夫雨露之施内則<lb/>
注於骨肉外則布於他族唐之晏晏舜之烝烝豈能<lb/>
踰此驩兜之行靖言庸囘共工私之稱薦於堯三苗<lb/>
<pb n="KR3j0080_SBCK_019-11a"/>
巧佞之人或言有罪之國鯀不能治水知力極盡罪<lb/>
皆在身不加於上唐虞放流死於不毛怨惡謀上懷<lb/>
挾叛逆考事失實誤國殺將罪惡重於四子孝明加<lb/>
恩則論徙邊今上寛惠還歸州里開闢以來恩莫斯<lb/>
大晏子曰鉤星在房心之間地其動乎夫地動天時<lb/>
非政所致皇帝振畏猶歸於治廣徵賢良訪求過闕<lb/>
高宗之側身周成之開匱勵能逮此榖登歲平庸主<lb/>
因緣以建德政顚沛危殆聖哲優者乃立功化是故<lb/>
微病恒醫皆巧篤劇扁鵲乃良建初孟年無妄氣至<lb/>
歲之疾疫也比旱不雨牛死民流可謂劇矣皇帝敦<lb/>
<pb n="KR3j0080_SBCK_019-11b"/>
徳俊乂在官第五司空股肱國維轉糓振贍民不乏<lb/>
餓天下慕德雖危不亂民饑於榖飽於道德身流在<lb/>
道心囘鄉内以故道路無盜賊之跡深幽逈絶無刼<lb/>
奪之姦以危爲寧以困爲通五帝三王孰能堪斯哉<lb/>
　　　　驗符篇<lb/>
永平十一年廬江皖侯國民際有湖皖民小男曰陳<lb/>
爵陳挺年皆十歲以上相與釣於湖涯挺先釣爵後<lb/>
徃爵問挺曰釣寧得乎挺曰得爵即歸取竿綸去挺<lb/>
四十步所見湖涯有酒罇色正黄没水中爵以爲銅<lb/>
也渉水取之滑重不能舉挺望見號曰何取爵曰是<lb/>
<pb n="KR3j0080_SBCK_019-12a"/>
有銅不能舉也挺徃助之涉水未持罇頓衍更爲盟<lb/>
盤動行入深淵中復不見挺爵留顧見如錢等正黄<lb/>
數百千枝即共掇摝各得滿手走歸示其家爵父國<lb/>
故免吏字君賢驚曰安所得此爵言其狀君賢曰此<lb/>
黄金也即馳與爵俱徃到金處水中尚多賢自渉水<lb/>
掇取爵挺鄰伍並聞俱競採之合得十餘斤賢自言<lb/>
於相相言太守太守遣吏収取遣門下掾程躬奉獻<lb/>
具言得金狀詔書曰如章則可不如章有正法躬奉<lb/>
詔書歸示太守太守以下思省詔書以爲疑隱言之<lb/>
不實茍飾美也即復因却上得黄金實狀如前章事<lb/>
<pb n="KR3j0080_SBCK_019-12b"/>
寢十二年賢等上書曰賢等得金湖水中郡牧獻訖<lb/>
今不得直詔書下廬江上不畀賢等金直狀郡上賢<lb/>
等所採金自官湖水非賢等私瀆故不與直十二年<lb/>
詔書曰視時金價畀賢等金直漢瑞非一金出奇怪<lb/>
故獨紀之金玉神寶故出詭異金物色先爲酒罇後<lb/>
爲盟盤動行入淵豈不怪哉夏之方盛遠方圖物貢<lb/>
金九牧禹謂之瑞鑄以爲鼎周之九鼎逺方之金也<lb/>
人來貢之自出於淵者其實一也皆起盛德爲聖王<lb/>
瑞金玉之世故有金玉之應文帝之時玉稖見金之<lb/>
與玉瑞之最也金聲玉色人之奇也永昌郡中亦有<lb/>
<pb n="KR3j0080_SBCK_019-13a"/>
金焉纎靡大如黍粟在水涯沙中民採得日重五銖<lb/>
之金一色正黄土生金土色黄漢土德也故金化出<lb/>
金有三品黄比見者黄爲瑞也圯橋老父遺張良書<lb/>
化爲黄石黄石之精出爲符也夫石金之類也質異<lb/>
色鈞皆土瑞也建初三年零陵泉陵女子傅寧宅土<lb/>
中忽生芝草五本長者尺四五寸短者七八寸莖葉<lb/>
紫色蓋紫芝也太守沈酆遣門下掾衍盛奉獻皇帝<lb/>
恱懌賜錢衣食詔㑹公卿郡國上計吏民皆在以芝<lb/>
告示天下天下並聞吏民歡喜咸知漢德豐雍瑞應<lb/>
出也四年甘露下泉陵零陵洮陽始安冷道五縣榆<lb/>
<pb n="KR3j0080_SBCK_019-13b"/>
栢梅李葉皆洽溥威委流漉民嗽吮之甘如飴蜜五<lb/>
年芝草復生泉陵男子周服宅上六本色狀如三年<lb/>
芝并前凡十一本湘水去泉陵城七里水上聚石曰<lb/>
燕室丘臨水有俠山其下巖淦水深不測二黄龍見<lb/>
長出十六丈身大於馬舉頭顧望狀如圖中畫龍燕<lb/>
室丘民皆觀見之去龍可數十步又見狀如駒馬小<lb/>
大凡六出水遨戯陵上蓋二龍之子也并二龍爲八<lb/>
出移一時乃入宣帝時鳯皇下彭城彭城以聞宣帝<lb/>
詔侍中宋翁一翁一曰鳯皇當下京師集於天子之<lb/>
郊乃遠下彭城不可收與無下等宣帝曰方今天下<lb/>
<pb n="KR3j0080_SBCK_019-14a"/>
合爲一家下彭城與京師等耳何令可與無下等乎<lb/>
令左右通經者語難翁一翁一竆免冠叩頭謝宣帝<lb/>
之時與今無異鳯皇之集黃龍之出鈞也彭城零陵<lb/>
遠近同也帝宅長遠四表爲界零陵在内猶爲近矣<lb/>
魯人公孫臣孝文時言漢土德其符黃龍當見其後<lb/>
黃龍見于成紀成紀之遠猶零陵也孝武孝宣時黃<lb/>
龍皆出黃龍比出於茲爲四漢竟土德也賈誼創議<lb/>
於文帝之朝云漢色當尚黃數以五爲名賈誼智囊<lb/>
之臣云色黃數五土德審矣芝生於土土氣和故芝<lb/>
生土土爰稼穡稼穡作甘故甘露集龍見徃世不雙<lb/>
<pb n="KR3j0080_SBCK_019-14b"/>
唯夏盛時二龍在庭今龍雙出應夏之數治諧偶也<lb/>
龍出徃世其子希出今小龍六頭並出遨戯象乾坤<lb/>
六子嗣後多也唐虞之時百獸率舞今亦八龍遨戱<lb/>
良久芝草延年仙者所食徃世生出不過一二今并<lb/>
前後凡十一本多獲夀考之徵生育松喬之糧也甘<lb/>
露之降徃世一所今流五縣應土之數德布濩也皇<lb/>
瑞比見其出不空必有象爲隨德是應孔子曰知者<lb/>
樂仁者夀皇帝聖人故芝草夀徵生黄爲土色位在<lb/>
中央故軒轅德優以黄爲號皇帝寛惠德侔黄帝故<lb/>
龍色黄示德不異東方曰仁龍東方之獸也皇帝聖<lb/>
<pb n="KR3j0080_SBCK_019-15a"/>
人故仁瑞見甘者養育之味也皇帝仁惠愛黎民故<lb/>
甘露降龍潛藏之物也陽見於外皇帝聖明招㧞巖<lb/>
穴也瑞出必由嘉士祐至必依吉人也天道自然厥<lb/>
應偶合聖主獲瑞亦出群賢君明臣良庶事以康文<lb/>
武受命力亦周邵也<lb/>
論衡卷第十九<lb/>
<pb n="KR3j0080_SBCK_019-15b"/>
</p>
<p>
</p>
  </div>
</body>
</text>
</TEI>
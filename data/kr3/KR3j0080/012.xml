<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0080_SBCK_012-1a"/>
論衡卷第十二　王充<lb/>
　　程材篇　量知篇<lb/>
　　謝短篇<lb/>
　　　　程材篇<lb/>
論者多謂儒生不及彼文吏見文吏利便而儒生陸<lb/>
落則詆訾儒生以爲淺短稱譽文吏謂之深長是不<lb/>
知儒生亦不知文吏也儒生文吏皆有材智非文吏<lb/>
材髙而儒生智下也文吏更事儒生不習也謂文吏<lb/>
更事儒生不習可也謂文吏深長儒生淺短知妄矣<lb/>
世俗共短儒生儒生之徒亦自相少何則並好仕學<lb/>
<pb n="KR3j0080_SBCK_012-1b"/>
宦用吏爲繩表也儒生有闕俗共短之文吏有過俗<lb/>
不敢訾歸非於儒生付是於文吏也夫儒生材非下<lb/>
於文吏又非所習之業非所當爲也然世俗共短之<lb/>
者見將不好用也將之不好用之者事多巳不能理<lb/>
湏文吏以領之也夫論善謀材施用累能期於有益<lb/>
文吏理煩身役於職職判功立將尊其能儒生栗栗<lb/>
不能當劇將有煩疑不能效力力無益於時則官不<lb/>
及其身也將以官課材材以官爲驗是故世俗常高<lb/>
文吏賤下儒生儒生之下文吏之高本由不能之將<lb/>
世俗之論縁將好惡今世之將材高知深通逹衆凡<lb/>
<pb n="KR3j0080_SBCK_012-2a"/>
舉綱持領事無不定其置文吏也備數滿貟足以輔<lb/>
己志志在修德務在立化則夫文吏瓦石儒生珠玉<lb/>
也夫文吏能破堅理煩不能守身身則亦不能輔將<lb/>
儒生不習於職長於匡救將相傾側諫難不懼案世<lb/>
間能建蹇蹇之節成三諫之議令將檢身自勑不敢<lb/>
邪曲者率多儒生阿意茍取容幸將欲放失低嘿不<lb/>
言者率多文吏文吏以事勝以忠負儒生以節優以<lb/>
職劣二者長短各有所宜世之將相各有所取取儒<lb/>
生者必軌德立化者也取文吏者必優事理亂者也<lb/>
材不自能則湏助湏助則待勁官之立佐爲力不足<lb/>
<pb n="KR3j0080_SBCK_012-2b"/>
也吏之取能爲材不及也日之照幽不湏燈燭賁育<lb/>
當敵不待輔佐使將相知力若日之照幽賁育之難<lb/>
敵則文吏之能無所用也病作而醫用禍起而巫使<lb/>
如自能案方和藥入室求祟則醫不售而巫不進矣<lb/>
橋梁之設也足不能越溝也車馬之用也走不能追<lb/>
遠也足能越溝走能追遠則橋梁不設車馬不用矣<lb/>
天地事物人所重敬皆力劣知極湏仰以給足者也<lb/>
今世之將相不責巳之不能而賤儒生之不習不原<lb/>
文吏之所得得用而尊其材謂之善吏非文吏憂不<lb/>
除非文吏患不救是以選舉取常故案吏取無害儒<lb/>
<pb n="KR3j0080_SBCK_012-3a"/>
生無閥閱所能不能任劇故陋於選舉佚於朝庭聦<lb/>
慧捷疾者隨時變化學知吏事則踵文吏之後未得<lb/>
良善之名守古循志案禮脩義輙爲將相所不任文<lb/>
吏所毗戯不見任則執欲息退見毗戯則意不得臨<lb/>
職不勸察事不精遂爲不能斥落不習有俗材而無<lb/>
雅度者學知吏事亂於文吏觀將所知適時所急轉<lb/>
志易務晝夜學問無所羞耻期於成能名文而巳其<lb/>
高志妙操之人耻降意損崇以稱媚取進深疾才能<lb/>
之儒洎入文吏之科堅守高志不肯下學亦時或精<lb/>
闇不及意䟽不密臨事不識對向謬誤拜起不便進<lb/>
<pb n="KR3j0080_SBCK_012-3b"/>
退失度奏記言事蒙士解過援引古義割切將欲直<lb/>
言一指觸諱犯忌封蒙約縛簡繩檢署事不如法文<lb/>
辭卓詭辟剌離實曲不應義故世俗輕之文吏薄之<lb/>
將相賤之是以世俗學問者不肯竟經明學深知古<lb/>
今急欲成一家章句義理略具同超學史書讀律諷<lb/>
令治作情奏習對向滑習跪拜家成室就召署輙能<lb/>
徇今不顧古趨讎不存志競進不案禮廢經不念學<lb/>
是以古經廢而不修舊學闇而不明儒者寂於空室<lb/>
文吏譁於朝堂材能之士隨世驅馳節操之人守隘<lb/>
屏竄驅馳日以巧屏竄日以拙非材頓知不及也希<lb/>
<pb n="KR3j0080_SBCK_012-4a"/>
見闕爲不狎習也蓋足未甞行堯禹問曲折目未甞<lb/>
見孔墨問形象齊部世剌繡恒女無不能襄邑俗織<lb/>
錦鈍婦無不巧日見之日爲之手狎也使材士未甞<lb/>
見巧女未甞爲異事詭手暫爲卒睹顯露易爲者猶<lb/>
憒憒焉方今論事不謂希更而曰材不敏不曰未甞<lb/>
爲而曰知不逹失其實也儒生材無不能敏業無不<lb/>
能逹志不有爲今俗見不習謂之不能睹不爲謂之<lb/>
不逹科用累能故文吏在前儒生在後是從朝庭謂<lb/>
之也如從儒堂訂之則儒生在上文吏在下矣從農<lb/>
論田田夫勝從商講賈賈人賢今從朝庭謂之文吏<lb/>
<pb n="KR3j0080_SBCK_012-4b"/>
朝庭之人也幼爲幹吏以朝庭爲田畝以刀筆爲耒<lb/>
耜以文書爲農業猶家人子弟生長宅中其知曲折<lb/>
愈於賔客也賔客暫至雖孔墨之材不能分别儒生<lb/>
猶賔客文吏猶子弟也以子弟論之則文吏曉於儒<lb/>
生儒生闇於文吏今世之將相知子弟以文吏爲慧<lb/>
不能知文吏以狎爲能知賔客以暫爲固不知儒生<lb/>
以希爲拙惑蔽闇昧不知類也一縣佐史之材任郡<lb/>
掾史一郡脩行之能堪州從事然而郡不召佐史州<lb/>
不取脩行者巧習無害文少德高也五曹自有條品<lb/>
簿書自有故事勤力玩弄成爲巧吏安足多矣賢明<lb/>
<pb n="KR3j0080_SBCK_012-5a"/>
之將程吏取材不求習論高存志不顧文也稱良吏<lb/>
曰忠忠之所以爲效非簿書也夫事可學而知禮可<lb/>
習而善忠節公行不可立也文吏儒生皆有所志然<lb/>
而儒生務忠良文吏趨理事茍有忠良之業䟽拙於<lb/>
事無損於高論者以儒生不曉簿書置之於下第法<lb/>
令比例吏斷決也文吏治事必問法家縣官事務莫<lb/>
大法令必以吏職程高是則法令之家宜最爲上或<lb/>
曰固然法令漢家之經吏議決焉事定於法誠爲明<lb/>
矣曰夫五經亦漢家之所立儒生善政大義皆出其<lb/>
中董仲舒表春秋之義稽合於律無乖異者然則春<lb/>
<pb n="KR3j0080_SBCK_012-5b"/>
秋漢之經孔子制作垂遺於漢論者徒尊法家不高<lb/>
春秋是闇蔽也春秋五經義相關穿旣是春秋不大<lb/>
五經是不通也五經以道爲務事不如道道行事立<lb/>
無道不成然則儒生所學者道也文吏所學者事也<lb/>
假使材同當以道學如比於文吏洗洿泥者以水燔<lb/>
腥生者用火水火道也用之者事也事末於道儒生<lb/>
治本文吏理末道本與事末比定尊卑之高下可得<lb/>
程矣堯以俊德致黎民雍孔子曰孝悌之至通於神<lb/>
明張釋之曰秦任刀筆小吏陵遲至於二世天下土<lb/>
崩張湯趙禹漢之惠吏太史公序累置於酷部而致<lb/>
<pb n="KR3j0080_SBCK_012-6a"/>
土崩孰與通於神明令人塡膺也將相知經學至道<lb/>
而不尊經學之生彼見經學之生能不及治事之吏<lb/>
也牛刀可以割鷄鷄刀難以屠牛剌繡之師能縫帷<lb/>
裳納縷之工不能織錦儒生能爲文吏之事文吏不<lb/>
能立儒生之學文吏之能誠劣不及儒生之不習實<lb/>
優而不爲禹決江河不秉钁鍤周公築雒不把築杖<lb/>
夫筆墨簿書钁鍤築杖之類也而欲合志大道者躬<lb/>
親爲之是使將軍戰而大匠斵也說一經之生治一<lb/>
曹之事旬月能之典一曹之吏學一經之業一歲不<lb/>
能立也何則吏事易知而經學難見也儒生擿經窮<lb/>
<pb n="KR3j0080_SBCK_012-6b"/>
竟聖意文吏揺筆考跡民事夫能知大聖之意曉細<lb/>
民之情孰者爲難以立難之材含懷章句十萬以上<lb/>
行有餘力博學覽古今計胷中之頴出溢十萬文吏<lb/>
所知不過辨解簿書冨累千金孰與貲直百十也京<lb/>
廪如丘孰與委聚如坻也世名材爲名器器大者盈<lb/>
物多然則儒生所懷可謂多矣蓬生麻間不扶自直<lb/>
白紗入緇不染自黒此言所習善惡變易質性也儒<lb/>
生之性非能皆善也𬒳服聖敎日夜諷詠得聖人之<lb/>
操矣文吏㓜則筆墨手習而行無篇章之誦不聞仁<lb/>
義之語長大成吏舞文巧法徇私爲己勉赴權利考<lb/>
<pb n="KR3j0080_SBCK_012-7a"/>
事則受賂臨民則采漁處右則弄權幸上則賣將一<lb/>
旦在位鮮冠利劒一歲典職田宅并兼性非皆惡所<lb/>
習爲者違聖教也故習善儒路歸化慕義志操則勵<lb/>
變從高明將見之顯用儒生東海相宗叔犀犀廣召<lb/>
幽隱春秋㑹饗設置三科以第補吏一府貟吏儒生<lb/>
什九陳留太守陳子瑀開廣儒路列曹掾史皆能教<lb/>
授簿書之吏什置一二兩將知道事之理曉多少之<lb/>
量故世稱襃其名書記紀累其行也<lb/>
　　　　量知篇<lb/>
程材所論論材能行操未言學知之殊竒也夫儒生<lb/>
<pb n="KR3j0080_SBCK_012-7b"/>
之所以過文吏者學問日多簡練其性彫琢其材也<lb/>
故夫學者所以反情治性盡材成德也材盡德成其<lb/>
比於文吏亦彫琢者程量多矣貧人與冨人俱賫錢<lb/>
百並爲賻禮死哀之家知之者知貧人劣能共百以<lb/>
爲冨人饒羡有竒餘也不知之者見錢俱百以爲財<lb/>
貨貧冨皆若一也文吏儒生皆有似於此皆爲掾吏<lb/>
並典一曹將知之者知文吏儒生筆同而儒生胷中<lb/>
之藏尚多竒餘不知之者以爲皆吏深淺多少同一<lb/>
量失實甚矣地性生草山性生木如地種葵韮山樹<lb/>
棗栗名曰美園茂林不復與一恒地庸山比矣文吏<lb/>
<pb n="KR3j0080_SBCK_012-8a"/>
儒生有似於此俱有材能並用筆墨而儒生竒有先<lb/>
王之道先王之道非徒葵韮棗栗之謂也恒女之手<lb/>
紡績織經如或竒能織錦㓨繡名曰卓殊不復與恒<lb/>
女科矣夫儒生與文吏程材而儒生侈有經傳之學<lb/>
猶女工織錦㓨繡之竒也貧人好濫而富人守節者<lb/>
貧人不足而富人饒侈儒生不爲非而文吏好爲姦<lb/>
者文吏少道德而儒生多仁義也貧人富人並爲賔<lb/>
客受賜於主人富人不慙而貧人常媿者富人有以<lb/>
效貧人無以復也儒生文吏俱以長吏爲主人者也<lb/>
儒生受長吏之禄報長吏以道文吏空胷無仁義之<lb/>
<pb n="KR3j0080_SBCK_012-8b"/>
學居住食禄終無以效所謂尸位素飡者也素者空<lb/>
也空虚無德飡人之禄故曰素飡無道藝之業不曉<lb/>
政治黙坐朝庭不能言事與尸無異故曰尸位然則<lb/>
文吏所謂尸位素飡者也居右食嘉見將傾邪豈能<lb/>
舉記陳言得失乎一則不能見是非二則畏罰不敢<lb/>
直言禮曰情欲巧其能力言者文醜不好者有骨無<lb/>
肉脂腴不足犯干將相指遂取間郤爲地戰者不能<lb/>
立功名貪爵禄者不能諌於上文吏貪爵禄一日居<lb/>
位輙欲圖利以當資用侵漁徇身不爲將貪官顯義<lb/>
雖見太山之惡安肯揚舉毛髪之言事理如此何用<lb/>
<pb n="KR3j0080_SBCK_012-9a"/>
自解於尸位素飡乎儒生學大義以道事將不可則<lb/>
止有大臣之志以經勉爲公正之操敢言者也位又<lb/>
䟽遠遠而近諌禮謂之謟此則郡縣之府庭所以常<lb/>
廓無人者也或曰文吏筆扎之能而治定簿書考理<lb/>
煩事雖無道學䈥力材能盡於朝庭此亦報上之效<lb/>
驗也曰此有似於貧人負官重責貧無以償則身爲<lb/>
官作責乃畢竟夫官之作非屋廡則墻壁也屋廡則<lb/>
用斧斤墻壁則用築鍤荷斤斧把築鍤與彼握刀持<lb/>
筆何以殊茍謂治文書者報上之效驗此則治屋廡<lb/>
墻壁之人亦報上也俱爲官作刀筆斧斤築鍤鈞也<lb/>
<pb n="KR3j0080_SBCK_012-9b"/>
抱布貿絲交易有亡各得所願儒生抱道貿禄文吏<lb/>
無所抱何用貿易農商殊業所畜之貨貨不可同計<lb/>
其精麤量其多少其出溢者名曰富人富人在世郷<lb/>
里願之夫先王之道非徒農商之貨也其爲長吏立<lb/>
功致化非徒富多出溢之榮也且儒生之業豈徒出<lb/>
溢哉其身簡練知慮光明見是非審尤可竒也蒸所<lb/>
與衆山之材榦同也代以爲蒸燻以火烟熱究浹光<lb/>
色澤潤<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>之於堂其耀浩廣火竈之效加也繡之未<lb/>
㓨錦之未織恒絲庸帛何以異哉加五綵之巧施針<lb/>
縷之餝文章炫耀黼黻華蟲山龍日月學士有文章<lb/>
<pb n="KR3j0080_SBCK_012-10a"/>
之學猶絲帛之有五色之巧也本質不能相過學業<lb/>
積聚超踰多矣物實無中核者謂之郁無刀斧之斷<lb/>
者謂之樸文吏不學世之教無核也郁樸之人孰與<lb/>
程哉骨曰切象曰瑳玉曰琢石曰磨切瑳琢磨乃成<lb/>
寳器人之學問知能成就猶骨象玉石切瑳琢磨也<lb/>
雖欲勿用賢君其舎諸孫武闔廬世之善用兵者也<lb/>
或知學其法者戰必勝不曉什伯之陣不知擊剌之<lb/>
術者彊使之軍軍覆師敗無其法也榖之始熟曰粟<lb/>
舂之於<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>簸其粃糠蒸之於甑爨之以火成熟爲飯<lb/>
乃甘可食可食而食之味生肌腴成也粟未爲米米<lb/>
<pb n="KR3j0080_SBCK_012-10b"/>
未成飯氣腥未熟食之傷人夫人之不學猶榖未成<lb/>
粟米未爲飯也知心亂少猶食腥榖氣傷人也學士<lb/>
簡練於學成熟於師身之有益猶榖成飯食之生肌<lb/>
腴也銅錫未採在衆石之間工師鑿掘鑪橐鑄鑠乃<lb/>
成器未更鑪橐名曰積石積石與彼路畔之瓦山間<lb/>
之礫一實也故夫榖未舂蒸曰粟銅未鑄鑠曰積石<lb/>
人未學問曰矇矇者竹木之類也夫竹生於山木長<lb/>
於林未知所入截竹爲筒破以爲牒加筆墨之跡乃<lb/>
成文字大者爲經小者爲傳記斷木爲槧㭊之爲板<lb/>
力加刮削乃成奏牘夫竹木麤苴之物也彫琢刻削<lb/>
<pb n="KR3j0080_SBCK_012-11a"/>
乃成爲器用況人含天地之性最爲貴者乎不入師<lb/>
門無經傳之教以郁樸之實不曉禮義立之朝庭植<lb/>
笮樹表之類也其何益哉山野草茂鉤鐮斬刈乃成<lb/>
道路也士未入道門邪惡未除猶山野草木未斬刈<lb/>
不成路也染練布帛名之曰采貴吉之服也無染練<lb/>
之治名縠麤縠麤不吉䘮人服之人無道學仕宦朝<lb/>
庭其不能招致也猶䘮人服麤不能招吉也能斵削<lb/>
柱梁謂之木匠能穿鑿穴塪謂之土匠能彫琢文書<lb/>
謂之史匠夫文吏之學學治文書也當與木土之匠<lb/>
同科安得程於儒生哉御史之遇文書不失分銖有<lb/>
<pb n="KR3j0080_SBCK_012-11b"/>
司之陳籩豆不誤行伍其巧習者亦先學之人不貴<lb/>
者也小賤之能非尊大之職也無經藝之本有筆墨<lb/>
之末大道未足而小伎過多雖曰吾多學問御史之<lb/>
知有司之惠也飯黍梁者饜飡糟糠者飽雖俱曰食<lb/>
爲腴不同儒生文吏學俱稱習其於朝庭有益不鈞<lb/>
鄭子皮使尹何爲政子産比於未能操刀使之割也<lb/>
子路使子羔爲費宰孔子曰賊夫人之子皆以未學<lb/>
不見大道也醫無方術云吾能治病問之曰何用治<lb/>
病曰用心意病者必不信也吏無經學曰吾能治民<lb/>
問之曰何用治民曰以材能是醫無方術以心意治<lb/>
<pb n="KR3j0080_SBCK_012-12a"/>
病也百姓安肯信嚮而人君任用使之乎手中無錢<lb/>
之市使貨主問曰錢何在對曰無錢貨主必不與也<lb/>
夫胷中不學猶手中無錢也欲人君任使之百姓信<lb/>
嚮之奈何也<lb/>
　　　　謝短篇<lb/>
程材量知言儒生文吏之材不能相過以儒生脩大<lb/>
道以文吏曉簿書道勝於事故謂儒生頗愈文吏也<lb/>
此職業外相程相量也其内各有所以爲短未實謝<lb/>
也夫儒生能說一經自謂通大道以驕文吏文吏曉<lb/>
簿書自謂文無害以戯儒生各持滿而自藏非彼而<lb/>
<pb n="KR3j0080_SBCK_012-12b"/>
是我不知所爲短不悟於巳未足論者詶之將使<lb/>
然各知所之夫儒生所短不徒以不曉簿書文吏所<lb/>
劣不徒以不通大道也反以閉闇不覽古今不能各<lb/>
自知其所業之事未具足也二家各短不能自知也<lb/>
世之論者而亦不能詶之如何夫儒生之業五經也<lb/>
南面爲師旦夕講授章句滑習義理究備於五經可<lb/>
也五經之後秦漢之事無不能知者短也夫知古不<lb/>
知今謂之陸沉然則儒生所謂陸沉者也五經之前<lb/>
至於天地始開帝王初立者主名爲誰儒生又不知<lb/>
也夫知今不知古謂之盲瞽五經比於上古猶爲今<lb/>
<pb n="KR3j0080_SBCK_012-13a"/>
也徒能說經不曉上古然則儒生所謂盲瞽者也儒<lb/>
生猶曰上古乆遠其事闇昧故經不載而師不說也<lb/>
夫三王之事雖近矣經雖不載義所連及五經所當<lb/>
共知儒生所當審說也夏自禹嚮國幾載而至於殷<lb/>
殷自湯幾祀而至於周周自文王幾年而至於秦桀<lb/>
亡夏而紂棄殷滅周者何王也周猶爲遠秦則漢之<lb/>
所伐也夏始於禹殷本於湯周祖后稷秦初爲人者<lb/>
誰秦燔五經坑殺儒士五經之家所共聞也秦何起<lb/>
而燔五經何感而坑儒生秦則前代也漢國自儒生<lb/>
之家也從高祖至今朝幾世歷年訖今幾載初受何<lb/>
<pb n="KR3j0080_SBCK_012-13b"/>
命復獲何瑞得天下難易孰與殷周家人子弟學問<lb/>
歷幾歳人問之曰居宅幾年祖先何爲不能知者愚<lb/>
子弟也然則儒生不能知漢事世之愚蔽人也温故<lb/>
知新可以爲師古今不知稱師如何彼人問曰二尺<lb/>
四寸聖人文語朝夕講習義類所及故可務知漢事<lb/>
未載於經名爲尺藉短書比於小道其能知非儒者<lb/>
之貴也儒不能都曉古今欲各别說其經經事義類<lb/>
乃以不知爲貴也事不曉不以爲短請復别問儒生<lb/>
各以其經旦夕之所講說先問易家易本何所起造<lb/>
作之者爲誰彼將應曰伏羲作八卦文王演爲六十<lb/>
<pb n="KR3j0080_SBCK_012-14a"/>
四孔子作彖象繫辭三聖重業易乃具足問之曰易<lb/>
有三家一曰連山二曰歸藏三曰周易伏羲所作文<lb/>
王所造連山乎歸藏周易也秦燔五經易何以得脫<lb/>
漢興幾年而復立宣帝之時河内女子壞老屋得易<lb/>
一篇名爲何易此時易具足未問尚書家曰今旦夕<lb/>
所授二十九篇竒有百二篇又有百篇二十九篇何<lb/>
所起百二篇何所造秦焚諸書之時尚書諸篇皆何<lb/>
在漢興始録尚書者何帝初受學者何人問禮家曰<lb/>
前孔子時周已制禮殷禮夏禮凡三王因時損益篇<lb/>
有多少文有増減不知今禮周乎殷夏也彼必以漢<lb/>
<pb n="KR3j0080_SBCK_012-14b"/>
承周將曰周禮夫周禮六典又六轉六六三十六三<lb/>
百六十是以周官三百六十也案今禮不見六典無<lb/>
三百六十官又不見天子天子禮廢何時豈秦滅之<lb/>
哉宣帝時河内女子壞老屋得佚禮一篇六十篇中<lb/>
是何篇是者高祖詔叔孫通制作儀品十六篇何在<lb/>
而復定儀禮見在十六篇秦火之餘也更秦之時篇<lb/>
凡有幾問詩家曰詩作何帝王時也彼將曰周衰而<lb/>
詩作蓋康王時也康王德缺於房大臣剌晏故詩作<lb/>
夫文武之隆貴在成康康王未衰詩安得作周非一<lb/>
王何知其康王也二王之末皆衰夏殷衰時詩何不<lb/>
<pb n="KR3j0080_SBCK_012-15a"/>
作尚書曰詩言志歌詠言此時已有詩也斷取周以<lb/>
來而謂興於周古者采詩詩有文也今詩無書何知<lb/>
非秦燔五經詩獨無餘禮也問春秋家曰孔子作春<lb/>
秋周何王時也自衛反魯然後樂正春秋作矣自衛<lb/>
反魯哀公時也自衛何君也俟孔子以何禮而孔子<lb/>
反魯作春秋乎孔子録史記以作春秋史記本名春<lb/>
秋乎制作以爲經乃歸春秋也法律之家亦爲儒生<lb/>
問曰九章誰所作也彼聞臯陶作獄必將曰臯陶也<lb/>
詰曰臯陶唐虞時唐虞之刑五刑案今律無五刑之<lb/>
文或曰蕭何也詰曰蕭何高祖時也孝文之時齊太<lb/>
<pb n="KR3j0080_SBCK_012-15b"/>
倉令淳于德有罪徴詣長安其女緹縈爲父上書言<lb/>
肉刑壹施不得改悔文帝痛其言乃改肉刑案今九<lb/>
章象刑非肉刑也文帝在蕭何後知時肉刑也蕭何<lb/>
所造反具肉刑也而云九章蕭何所造乎古禮三百<lb/>
威儀三千刑亦正刑三百科條三千出於禮入於刑<lb/>
禮之所去刑之所取故其多少同一數也今禮經十<lb/>
六蕭何律有九章不相應又何五經題篇皆以事義<lb/>
别之至禮與律獨經也題之禮言昏禮律言盗律何<lb/>
夫揔問儒生以古今之義儒生不能知别名以其經<lb/>
事問之又不能曉斯則坐守何言師法不頗博覽之<lb/>
<pb n="KR3j0080_SBCK_012-16a"/>
咎也文吏自謂知官事曉簿書問之曰曉知其事當<lb/>
能究逹其義通見其意否文吏必將罔然問之曰古<lb/>
者封侯各專國土今置太守令長何義古人井田民<lb/>
爲公家耕今量租芻何意一業使民居更一月何據<lb/>
年二十三儒十五賦七歲頭錢二十三何縁有臈何<lb/>
帝王時門户井竈何立社稷先農靈星何祠歲終逐<lb/>
疫何驅使立桃象人於門户何㫖挂蘆索於户上畫<lb/>
虎於門闌何放除墻壁書畫厭火丈夫何見歩之六<lb/>
尺冠之六寸何應有尉史令史無承長史何制兩郡<lb/>
移書曰敢告卒人兩縣不言何解郡言事二府曰敢<lb/>
<pb n="KR3j0080_SBCK_012-16b"/>
言之司空曰上何狀賜民爵八級何法名曰簪<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>上<lb/>
造何謂吏上功曰伐閱名籍墨將何指七十賜王杖<lb/>
何起著鳩於杖末不著爵何杖茍以鳩爲善不賜鳩<lb/>
而賜鳩杖而不爵何說日分六十漏之盡自鼓之致<lb/>
五何故吏衣黑衣宫闕赤單何愼服革於腰佩刀於<lb/>
右舞劒於左何人備著鉤於履冠在於首何象吏居<lb/>
城郭出乗車馬坐治文書起城郭何王造車輿何工<lb/>
生馬何地作書何人王造城郭及馬所生難知也遠<lb/>
也造車作書易曉也必將應曰倉頡作書奚仲作車<lb/>
詰曰倉頡何感而作書奚仲何起而作車又不知也<lb/>
<pb n="KR3j0080_SBCK_012-17a"/>
文吏所當知然而不知亦不博覽之過也夫儒生不<lb/>
覽古今何知一永不過守信經文滑習章句解剥互<lb/>
錯分明乖異文吏不曉吏道所能不過案獄考事移<lb/>
書下記對卿便給之准旡一閱備皆淺略不及偏駮<lb/>
不純俱有闕遺何以相言<lb/>
論衡卷第十二<lb/>
<pb n="KR3j0080_SBCK_012-17b"/>
</p>
<p>
</p>
  </div>
</body>
</text>
</TEI>
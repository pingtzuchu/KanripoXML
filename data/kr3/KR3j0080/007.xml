<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0080_SBCK_007-1a"/>
論衡卷第七　王充<lb/>
　　道虛篇　語增篇<lb/>
　　　　道虛篇<lb/>
儒書言黄帝採首山銅鑄鼎於荆山下鼎旣成有龍<lb/>
垂胡髯下迎黄帝黄帝上騎龍羣臣後宫從上七十<lb/>
餘人龍乃上去餘小臣不得上乃悉持龍髯龍髯拔<lb/>
墮黄帝之弓百姓仰望黄帝旣上天乃抱其弓與龍<lb/>
胡髯吁號故後世因其處曰鼎湖其弓曰烏號太史<lb/>
公記誄五帝亦云黄帝封禪已仙去羣臣朝其衣冠<lb/>
因葬埋之曰此虛言也實黄帝者何等也號乎諡也<lb/>
<pb n="KR3j0080_SBCK_007-1b"/>
如諡臣子所誄列也誄生時所行爲之諡黄帝好道<lb/>
遂以升天臣子誄之宜以仙升不當以黄諡諡法曰<lb/>
静民則法曰黄黄者安民之諡非得道之稱也百王<lb/>
之諡文則曰文武則曰武文武不失實所以勸操行<lb/>
也如黄帝之時質未有諡乎名之爲黄帝何世之人<lb/>
也使黄帝之臣子知君使後世之人跡其行黄帝之<lb/>
世號諡有無雖疑未定黄非升仙之稱明矣龍不升<lb/>
天黄帝騎之乃明黄帝不升天也龍起雲雨因乗而<lb/>
行雲散雨止降復入淵如實黄帝騎龍隨溺於淵也<lb/>
案黄帝葬於橋山猶曰羣臣葬其衣冠審騎龍而升<lb/>
<pb n="KR3j0080_SBCK_007-2a"/>
天衣不離形如封禪已仙去衣冠亦不宜遺黄帝實<lb/>
仙不死而升天臣子百姓所親見也見其升天知其<lb/>
不死必也葬不死之衣冠與實死者無以異非臣子<lb/>
實事之心别生於死之意也載太山之上者七十有<lb/>
二君皆勞情苦思憂念王事然後功成事立致治太<lb/>
平太平則天下和安乃升太山而封禪焉夫修道求<lb/>
仙與憂職勤事不同心思道則忘事憂事則害性世<lb/>
稱堯若腊舜若腒心愁憂苦形體羸癯使黄帝致太<lb/>
平乎則其形體宜如堯舜堯舜不得道黄帝升天非<lb/>
其實也使黄帝廢事修道則心意調和形體肥勁是<lb/>
<pb n="KR3j0080_SBCK_007-2b"/>
與堯舜異也異則功不同矣功不同天下未太平而<lb/>
升封又非實也五帝三王皆有聖德之優者黄帝不<lb/>
在上焉如聖人皆仙仙者非獨黄帝如聖人不仙黄<lb/>
帝何為獨仙世見黄帝好方術方術仙者之業則謂<lb/>
帝仙矣又見鼎湖之名則言黄帝採首山銅鑄鼎而<lb/>
龍垂胡髯迎黄帝矣是與説㑹稽之山無以異也夫<lb/>
山名曰㑹稽即云夏禹巡狩㑹計於此山上故曰㑹<lb/>
稽夫禹至㑹稽治水不巡狩猶黄帝好方伎不升天<lb/>
也無㑹計之事猶無鑄鼎龍垂胡髯之實也里名勝<lb/>
母可謂實有子勝其母乎邑名朝歌可謂民朝起者<lb/>
<pb n="KR3j0080_SBCK_007-3a"/>
歌乎<lb/>
儒書言淮南王學道招㑹天下有道之人傾一國之<lb/>
尊下道術之士是以道術之士並㑹淮南奇方異術<lb/>
莫不爭出王遂得道舉家升天畜産皆仙犬吠於天<lb/>
上雞鳴於雲中此言仙藥有餘犬雞食之并隨王而<lb/>
升天也好道學仙之人皆謂之然此虛言也夫人物<lb/>
也雖貴為王侯性不異於物物無不死人安能仙鳥<lb/>
有毛羽能飛不能升天人無毛羽何用飛升使有毛<lb/>
羽不過與鳥同況其無有升天如何案能飛升之物<lb/>
生有毛羽之兆能馳走之物生有蹄足之形馳走不<lb/>
<pb n="KR3j0080_SBCK_007-3b"/>
能飛升飛升不能馳走禀性受氣形體殊别也今人<lb/>
禀馳走之性故生無毛羽之兆長大至老終無奇怪<lb/>
好道學仙中生毛羽終以飛升使物性可變金木水<lb/>
火可革更也蝦蟇化為鶉雀入水為蜃蛤禀自然之<lb/>
性非學道所能為也好道之人恐其或若等之類故<lb/>
謂人能生毛羽毛羽備具能升天也且夫物之生長<lb/>
無卒成暴起皆有浸漸為道學仙之人能先生數寸<lb/>
之毛羽從地自奮升樓臺之陛乃可謂升天今無小<lb/>
升之兆卒有大飛之騐何方術之學成無浸漸也毛<lb/>
羽大效難以觀實且以人髯髪物色少老驗之物生<lb/>
<pb n="KR3j0080_SBCK_007-4a"/>
也色青其熟也色黄人之少也髮黑其老也髪白黄<lb/>
為物熟驗白為人老效物黄人雖灌溉壅養終不能<lb/>
青髪白雖吞藥養性終不能黑黑青不可復還老衰<lb/>
安可復却黄之與白猶肉腥炙之燋魚鮮煮之熟也<lb/>
燋不可復令腥熟不可復令鮮鮮腥猶少壮燋熟猶<lb/>
衰老也天養物能使物暢至秋不得延之至春吞藥<lb/>
養性能令人無病不能壽之為仙為仙體輕氣彊猶<lb/>
未能升天令見輕彊之驗亦無毛羽之效何用升天<lb/>
天之與地皆體也地無下則天無上矣天無上升之<lb/>
路何如穿天之體人力不能入如天之門在西北升<lb/>
<pb n="KR3j0080_SBCK_007-4b"/>
天之人宜從崑崙上淮南之國在地東南如審升天<lb/>
冝舉家先從崑崙乃得其階如鼓翼邪飛趨西北之<lb/>
隅是則淮南王有羽翼也今不言其從之崑崙亦不<lb/>
言其身生羽翼空言升天竟虛非實也案淮南王劉<lb/>
安孝武皇帝之時也父長以罪遷蜀嚴道至雍道死<lb/>
安嗣為王恨父徙死懷反逆之心招㑹術人欲為大<lb/>
事伍被之屬充滿殿堂作道術之書發怪竒之文合<lb/>
景亂首<hi>齊首一本作</hi>八公之傳欲示神竒若得道之狀道<lb/>
終不成效驗不立乃與伍被謀為反事事覺自殺或<lb/>
言誅死誅死自殺同一實也世見其書深冝竒怪又<lb/>
<pb n="KR3j0080_SBCK_007-5a"/>
觀八公之傳似若有效則傳稱淮南王仙而升天失<lb/>
其實也<lb/>
儒書言盧敖㳺乎北海經乎太隂入乎玄闗至於蒙<lb/>
榖之上見一士焉深目玄凖鴈頸而戴肩浮上而殺<lb/>
下軒軒然方迎風而舞顧見盧敖樊然下其臂遯逃<lb/>
乎碑下敖乃視之方卷然龜背而食合梨<hi>作梨一本</hi>盧敖<lb/>
仍與之語曰吾子唯以敖為倍俗去羣離黨窮觀於<lb/>
六合之外者非敖而已敖㓜而游至長不倫解周行<lb/>
四極唯北隂之未闚今卒睹夫子於是殆可與敖為<lb/>
友乎若士者悖然而笑曰嘻子中州之民也不冝逺<lb/>
<pb n="KR3j0080_SBCK_007-5b"/>
至此此猶　光日月而戴列星四時之所行隂陽之<lb/>
所生也此其比夫不名之地猶㟮屼也若我南游乎<lb/>
罔浪之野北息乎沉薶之鄉西窮乎杳冥之黨而東<lb/>
貫澒懞之先此其下無地上無天聽焉無聞而視焉<lb/>
則營此其外猶有狀有狀之餘壹舉而能千萬里吾<lb/>
猶未能之在今子游始至於此乃語窮觀豈不亦逺<lb/>
哉然子處矣吾與汗漫期於九垓之上吾不可久若<lb/>
士者舉臂而縱身遂入雲中盧敖目仰而視之不見<lb/>
乃止喜心不怠悵若有喪曰吾比夫子也猶黄鵠之<lb/>
與壤蟲也終日行而不離咫尺而自以為逺豈不悲<lb/>
<pb n="KR3j0080_SBCK_007-6a"/>
哉若盧敖者唯龍無翼者升則乗雲盧敖言若士者<lb/>
有翼言乃可信今不言有翼何以升雲且凡能輕舉<lb/>
入雲中者飲食與人殊之故也龍食與蛇異故其舉<lb/>
措與蛇不同聞為道者服金玉之精食紫芝之英食<lb/>
精身輕故能神仙若士者食合䖽之肉與庸民同食<lb/>
無精輕之驗安能縱體而升天聞食氣者不食物食<lb/>
物者不食氣若士者食物如不食氣則不能輕舉矣<lb/>
或時盧敖學道求仙㳺乎北海離衆遠去無得道之<lb/>
效慙於鄉里負於議論自知以必然之事見責於世<lb/>
則作誇誕之語云見一士其意以為有求仙之未得<lb/>
<pb n="KR3j0080_SBCK_007-6b"/>
期數未至也淮南王劉安坐反而死天下並聞當時<lb/>
並見儒書尚有言其得道仙去雞犬升天者況盧敖<lb/>
一人之身獨行絶跡之地空造幽冥之語乎是與河<lb/>
東蒲坂項曼都之語無以異也曼都好道學仙委家<lb/>
亡去三年而返家問其狀曼都曰去時不能自知忽<lb/>
見若卧形有仙人數人將我上天離月數里而止見<lb/>
月上下幽冥幽㝠不知東西居月之旁其寒悽愴口<lb/>
饑欲食仙人輒飲我以流霞一杯每飲一杯數月不<lb/>
饑不知去幾何年月不知以何為過忽然若卧復下<lb/>
至此河東號之曰斥仙實論者聞之乃知不然夫曼<lb/>
<pb n="KR3j0080_SBCK_007-7a"/>
都能上天矣何為不仙已三年矣何故復還夫人去<lb/>
民間升皇天之上精氣形體有變於故者矣萬物變<lb/>
化無復還者復育化為蟬羽翼既成不能復化為復<lb/>
育能升之物皆有羽翼升而復降羽翼如故見曼都<lb/>
之身有羽翼乎言乃可信身無羽翼言虛妄也虛則<lb/>
與盧敖同一實也或時聞曼都好道黙委家去周章<lb/>
逺方終無所得力勌望極黙復歸家慙愧無言則言<lb/>
上天其意欲言道可學得審有仙人已殆有過故成<lb/>
而復斥升而復降<lb/>
儒書言齊王疾痟使人之宋迎文摯文摯至視王之<lb/>
<pb n="KR3j0080_SBCK_007-7b"/>
疾謂太子曰王之疾必可已也雖然王之疾已則必<lb/>
殺摯也太子曰何故文摯對曰非怒王疾不可治也<lb/>
王怒則摯必死太子頓首強請曰茍已王之疾臣與<lb/>
臣之母以死爭之於王必幸臣之毋願先生之勿患<lb/>
也文摯曰諾請以死為王與太子期将徃不至者三<lb/>
齊王固已怒矣文摯至不解屨登牀履衣問王之疾<lb/>
王怒而不與言文摯因出辭以重王怒王叱而起疾<lb/>
乃遂已王大怒不悦將生烹文摯太子與王后急爭<lb/>
之而不能得果以鼎生烹文摯爨之三日三夜顔色<lb/>
不變文摯曰誠欲殺我則胡不覆之以絶隂陽之氣<lb/>
<pb n="KR3j0080_SBCK_007-8a"/>
王使覆之文摯乃死夫文摯道人也入水不濡入火<lb/>
不燋故在鼎三日三夜顔色不變此虛言也夫文摯<lb/>
而烹三日三夜顔色不變為一覆之故絶氣而死非<lb/>
得道之驗也諸生息之物氣絶則死死之物烹之輒<lb/>
爛致生息之物密器之中覆蓋其口漆塗其隙中外<lb/>
氣隔息不得洩有頃死也如置湯鑊之中亦輒爛矣<lb/>
何則體同氣均禀性於天共一類也文摯不息乎與<lb/>
金石同入湯不爛是也令文摯息乎烹之不死非也<lb/>
令文摯言言則以聲聲以呼吸呼吸之動因血氣之<lb/>
發血氣之發附於骨肉骨肉之物烹之輒死今言烹<lb/>
<pb n="KR3j0080_SBCK_007-8b"/>
之不死一虛也既能烹煮不死此眞人也與金石同<lb/>
金石雖覆蓋與不覆蓋者無以異也今言文摯覆之<lb/>
則死二虛也置人寒水之中無湯火之熱鼻中口内<lb/>
不通於外斯須之頃氣絶而死矣寒水沉人尚不得<lb/>
生況在沸湯之中有猛火之烈乎言其入湯不死三<lb/>
虛也人沒水中口不見於外言音不揚烹文摯之時<lb/>
身必沒於鼎中沒則口不見口不見則言不揚文摯<lb/>
之言四虛也烹輒死之人三日三夜顔色不變癡愚<lb/>
之人尚知怪之使齊王無知太子羣臣冝見其奇奇<lb/>
怪文摯則請出尊寵敬事從之問道今言三日三夜<lb/>
<pb n="KR3j0080_SBCK_007-9a"/>
無臣子請出之言五虛也此或時聞文摯實烹烹而<lb/>
輒死世見文摯為道人也則為虚生不死之語矣猶<lb/>
黄帝實死也傳言升天淮南坐反書言度世世好傳<lb/>
虛故文摯之語傳至於今世無得道之效而有有壽<lb/>
之人世見長壽之人學道為仙踰百不死共謂之仙<lb/>
矣何以明之如武帝之時有李少君以祠竈辟穀却<lb/>
老方見上上尊重之少君匿其年及所生長常自謂<lb/>
七十而能使物却老其㳺以方徧諸侯無妻人聞其<lb/>
能使物及不老更饋遺之常餘錢金衣食人皆以為<lb/>
不治産業饒給又不知其何許人愈争事之少君資<lb/>
<pb n="KR3j0080_SBCK_007-9b"/>
好方善爲巧發奇中甞從武安侯飲座中有年九十<lb/>
餘者少君乃言其王父游射處老人爲兒時從父識<lb/>
其處一座盡驚少君見上上有古銅器問少君少君<lb/>
曰此器齊桓公十五年陳於栢寢已而按其刻果齊<lb/>
桓公器一宫盡驚以爲少君數百歲人也乆之少君<lb/>
病死今世所謂得道之人李少君之類也少君死於<lb/>
人中人見其尸故知少君性壽之人也如少君處山<lb/>
林之中入絶跡之野獨病死於巖石之間尸爲虎狼<lb/>
狐狸之食則世復以爲真仙去矣世學道之人無少<lb/>
君之壽年未至百與衆俱死愚夫無知之人尚謂之<lb/>
<pb n="KR3j0080_SBCK_007-10a"/>
尸解而去其實不死所謂尸解者何等也謂身死精<lb/>
神去乎謂身不死得免去皮膚也如謂身死精神去<lb/>
乎是與死無異人亦仙人也如謂不死免去皮膚乎<lb/>
諸學道死者骨肉具在與恒死之尸無以異也夫蟬<lb/>
之去復育龜之解甲虵之脱皮鹿之墮角殻皮之物<lb/>
解殻皮持骨肉去可謂尸解矣今學道而死者尸與<lb/>
復育相似尚未可謂尸解何則案蟬之去復育無以<lb/>
神於復育況不相似復育謂之尸解蓋復虛妄失其<lb/>
實矣太史公與李少君同世並時少君之死臨尸者<lb/>
雖非太史公足以見其實矣如實不死尸解而去太<lb/>
<pb n="KR3j0080_SBCK_007-10b"/>
史公冝紀其狀不冝言死其處座中年九十老父為<lb/>
兒時者少君老壽之效也或少君年十四五老父為<lb/>
兒隨其王父少君年二百歲而死何為不識武帝去<lb/>
桓公鑄銅器且非少君所及見也或時聞宫殿之内<lb/>
有舊銅器或按其刻以告之者故見而知之今時好<lb/>
事之人見舊劔古鉤多能名之可復謂目見其鑄作<lb/>
之時乎<lb/>
世或言東方朔亦道人也姓金氏字曼倩變姓易名<lb/>
游宦漢朝外有仕宦之名内乃度世之人此又虚也<lb/>
夫朔與少君並在武帝之時太史公所及見也少君<lb/>
<pb n="KR3j0080_SBCK_007-11a"/>
有敎道祠竈却老之方又名齊桓公所鑄鼎知九十<lb/>
老人王父所游射之驗然尚無得道之實而徒性壽<lb/>
遲死之人也況朔無少君之方術效驗世人何見謂<lb/>
之得道案武帝之時道人文成五利之輩入海求仙<lb/>
人索不死之藥有道術之驗故為上所信朔無入海<lb/>
之使無奇怪之效也如使有奇不過少君之類及文<lb/>
成五利之輩耳況謂之有道此或時偶復若少君矣<lb/>
自匿所生之處當時在朝之人不知其故朔盛稱其<lb/>
年長人見其面狀少性又恬淡不好仕宦善達占卜<lb/>
射覆為怪奇之戲世人則謂之得道之人矣<lb/>
<pb n="KR3j0080_SBCK_007-11b"/>
世或以老子之道為可以度世恬淡無欲養精愛氣<lb/>
夫人以精神為壽命精神不傷則壽命長而不死成<lb/>
事老子行之踰百度世為眞人矣夫恬淡少欲孰與<lb/>
鳥獸鳥獸亦老而死鳥獸含情欲有與人相類者矣<lb/>
未足以言草木之生何情欲而春生秋死乎夫草木<lb/>
無欲壽不踰歲人多情欲壽至於百此無情欲者反<lb/>
夭有情欲者壽也夫如是老子之術以恬淡無欲延<lb/>
壽度世者復虛也或時老子李少君之類也行恬淡<lb/>
之道偶其性命亦自壽長世見其命壽又聞其恬淡<lb/>
謂老子以術度世矣世或以辟穀不食為道術之人<lb/>
<pb n="KR3j0080_SBCK_007-12a"/>
謂王子喬之輩以不食穀與恒人殊食故與恒人殊<lb/>
壽踰百度世遂為仙人此又虛也夫人之生也禀食<lb/>
飲之性故形上有口齒形下有孔竅口齒以噍食孔<lb/>
竅以注瀉順此性者為得天正道逆此性者為違所<lb/>
禀受失本氣於天何能得久壽使子喬生無齒口孔<lb/>
竅是禀性與人殊禀性與人殊尚未可謂壽況形體<lb/>
均同而以所行者異言其得度世非性之實也夫人<lb/>
之不食也猶身之不衣也衣以温膚食以充腹膚温<lb/>
腹飽精神明盛如饑而不飽寒而不温則有凍餓之<lb/>
害矣凍餓之人安能乆壽且人之生也以食為氣猶<lb/>
<pb n="KR3j0080_SBCK_007-12b"/>
草木生以土為氣矣拔草木之根使之離土則枯而<lb/>
蚤死閉人之口使之不食則餓而不壽矣<lb/>
道家相誇曰眞人食氣以氣而為食故傳曰食氣者<lb/>
壽而不死雖不穀飽亦以氣盈此又虛也夫氣謂何<lb/>
氣也如謂隂陽之氣隂陽之氣不能飽人人或嚥氣<lb/>
氣滿腹脹不能饜飽如謂百藥之氣人或服藥食一<lb/>
合屑吞數十丸藥力烈盛胷中憒毒不能飽人食氣<lb/>
者必謂吹呴呼吸吐故納新也昔有彭祖嘗行之矣<lb/>
不能乆壽病而死矣<lb/>
道家或以導氣養性度世而不死以為血脈在形體<lb/>
<pb n="KR3j0080_SBCK_007-13a"/>
之中不動揺屈伸則閉塞不通不通積聚則爲病而<lb/>
死此又虚也夫人之形猶草木之體也草木在髙山<lb/>
之巔當疾風之衝晝夜動揺者能復勝彼隱在山谷<lb/>
間鄣於疾風者乎案草木之生動揺者傷而不暢人<lb/>
之導引動揺形體者何故壽而不死夫血脉之藏於<lb/>
身也猶江河之流地江河之流濁而不清血脉之動<lb/>
亦擾不安不安則猶人勤苦無聊也安能得乆生乎<lb/>
道家或以服食藥物輕身益氣延年度世此又虛也<lb/>
夫服食藥物輕身益氣頗有其驗若夫延年度世世<lb/>
無其效百藥愈病病愈而氣復氣復而身輕矣凡人<lb/>
<pb n="KR3j0080_SBCK_007-13b"/>
禀性身本自輕氣本自長中於風濕百病傷之故身<lb/>
重氣劣也服食良藥身氣復故非本氣少身重得藥<lb/>
而乃氣長身更輕也稟受之時本自有之矣故夫服<lb/>
食藥物除百病令身輕氣長復其本性安能延年至<lb/>
於度世有血脉之類無有不生生無不死以其生故<lb/>
知其死也天地不生故不死隂陽不生故不死死者<lb/>
生之效生者死之驗也夫有始者必有終有終者必<lb/>
有始唯無終始者乃長生不死人之生其猶水也水<lb/>
凝而為冰氣積而為人冰極一冬而釋人竟百歲而<lb/>
死人可令不死冰可令不釋乎諸學仙術為不死之<lb/>
<pb n="KR3j0080_SBCK_007-14a"/>
方其必不成猶不能使氷終不釋也<lb/>
　　　　語增篇<lb/>
傳語曰聖人憂世深思事勤愁擾精神感動形體故<lb/>
稱堯若腊舜若腒桀紂之君垂腴尺餘夫言聖人憂<lb/>
世念人身體羸惡不能身體肥澤可也言堯舜若腊<lb/>
與腒桀紂垂腴尺餘增之也齊桓公云寡人未得仲<lb/>
父極難既得仲父甚易桓公不及堯舜仲父不及禹<lb/>
契桓公猶易堯舜反難乎以桓公得管仲易知堯舜<lb/>
得禹契不難夫易則少憂少憂則不愁不愁則身體<lb/>
不臞舜承堯太平堯舜襲德功假荒服堯尚有憂舜<lb/>
<pb n="KR3j0080_SBCK_007-14b"/>
安能無事故經曰上帝引逸謂虞舜也舜承安繼治<lb/>
任賢使能恭已無為而天下治故孔子曰巍巍乎舜<lb/>
禹之有天下而不與焉夫不與尚謂之臞若腒如德<lb/>
劣承衰若孔子栖栖周流應聘身不得容道不得行<lb/>
可骨立跛附僵仆道路乎紂為長夜之飲糟丘酒池<lb/>
沉湎於酒不舎晝夜是必以病病則不甘飲食不甘<lb/>
飲食則肥腴不得至尺經曰惟湛樂是從時亦罔有<lb/>
克壽魏公子無忌為長夜之飲困毒而死紂雖未死<lb/>
宜羸臞矣然桀紂同行則宜同病言其腴垂過尺餘<lb/>
非徒增之又失其實矣傳語又稱紂力能索鐵伸鉤<lb/>
<pb n="KR3j0080_SBCK_007-15a"/>
撫梁易柱言其多力也蜚㢘惡來之徒並幸受寵言<lb/>
好伎力之主致伎力之士也或言武王伐紂兵不血<lb/>
刃夫以索鐵伸鉤之力輔以蜚㢘惡來之徒與周軍<lb/>
相當武王德雖盛不能奪紂素所厚之心紂雖惡亦<lb/>
不失所與同行之意雖為武王所擒時亦宜殺傷十<lb/>
百人今言不血刃非紂多力之效蜚㢘惡來助紂之<lb/>
驗也案武王之符瑞不過髙祖武王有白魚赤烏之<lb/>
祐髙祖有斷大虵老嫗哭於道之瑞武王有八百諸<lb/>
侯之助髙祖有天下義兵之佐武王之相望羊而已<lb/>
髙祖之相龍顔隆凖項紫美鬚髯身有七十二黑子<lb/>
<pb n="KR3j0080_SBCK_007-15b"/>
髙祖又逃吕后於澤中吕后輒見上有雲氣之驗武<lb/>
王不聞有此夫相多於望羊瑞明於魚烏天下義兵<lb/>
並來㑹漢助彊於諸侯武王承紂髙祖襲秦二世之<lb/>
惡隆盛於紂天下畔秦宜多於殷案髙祖伐秦還破<lb/>
項羽戰場流血暴尸萬數失軍亡衆幾死一再然後<lb/>
得天下用兵苦誅亂劇獨云周兵不血刃非其實也<lb/>
言其易可也言不血刃增之也案周取殷之時太公<lb/>
隂謀之書食小兒丹敎云亡殷兵到牧野晨舉脂燭<lb/>
察武成之篇牧野之戰血流浮杵赤地千里由此言<lb/>
之周之取殷與漢秦一實也而云取殷易兵不血刃<lb/>
<pb n="KR3j0080_SBCK_007-16a"/>
美武王之德增益其實也凡天下之事不可增損考<lb/>
察前後效驗自列自列則是非之實有所定矣世稱<lb/>
紂力能索鐵伸鉤又稱武王伐之兵不血刃夫以索<lb/>
鐵伸鉤之力當人則是孟賁夏育之匹也以不血刃<lb/>
之德取人是則三皇五帝之屬也以索鐵之力不宜<lb/>
受服以不血刃之德不宜頓兵今稱紂力則武王德<lb/>
貶譽武王則紂力少索鐵不血刃不得兩立殷周之<lb/>
稱不得二全不得二全則必一非孔子曰紂之不善<lb/>
不若是之甚也是以君子惡居下流天下之惡皆歸<lb/>
焉孟子曰吾於武成取二三策耳以至仁伐不仁如<lb/>
<pb n="KR3j0080_SBCK_007-16b"/>
何其血之浮杵也若孔子言殆沮浮杵若孟子之言<lb/>
近不血刃浮杵過其實不血刃亦失其正一聖一賢<lb/>
共論一紂輕重殊稱多少異實紂之惡不若王莽紂<lb/>
殺比干莽鴆平帝紂以嗣立莽盜漢位殺主隆於誅<lb/>
臣嗣立順於盜位士衆所畔宜甚於紂漢誅王莽兵<lb/>
頓昆陽死者萬數軍至漸臺血流没趾而獨謂周取<lb/>
天下兵不血刃非其實也<lb/>
傳語曰文王飲酒千鍾孔子百觚欲言聖人德盛能<lb/>
以德将酒也如一坐千鍾百觚此酒徒非聖人也飲<lb/>
酒有法胷腹小大與人均等飲酒用千鍾用肴宜盡<lb/>
<pb n="KR3j0080_SBCK_007-17a"/>
百牛百觚則宜用十羊夫以千鍾百牛百觚十羊言<lb/>
之文王之身如防風之君孔子之體如長狄之人乃<lb/>
能堪之案文王孔子之體不能及防風長狄以短小<lb/>
之身飲食衆多是缺文王之廣貶孔子之崇也案酒<lb/>
誥之篇朝夕曰祀兹酒此言文王戒慎酒也朝夕戒<lb/>
愼則民化之外出戒慎之敎内飲酒盡千鍾導民率<lb/>
下何以致化承紂疾惡何以自别且千鍾之效百觚<lb/>
之驗何所用哉使文王孔子因祭用酒乎則受福胙<lb/>
不能厭飽因饗射之用酒乎饗射飲酒自有禮法如<lb/>
私燕賞賜飲酒乎則賞賜飲酒宜與下齊賜尊者之<lb/>
<pb n="KR3j0080_SBCK_007-17b"/>
前三觴而退過於三觴醉酗生亂文王孔子率禮之<lb/>
人也賞賚左右至於醉酗亂身自用酒千鍾百觚大<lb/>
之則爲桀紂小之則爲酒徒用何以立德成化表名<lb/>
垂譽乎世聞德將毋醉之言見聖人有多德之效則<lb/>
虚増文王以爲千鍾空益孔子以百觚矣<lb/>
傳語曰紂沉湎於酒以糟爲丘以酒爲池牛飲者三<lb/>
千人爲長夜之飲亡其甲子夫紂雖嗜酒亦欲以爲<lb/>
樂令酒池在中庭乎則不當言爲長夜之飲坐在深<lb/>
室之中閉䆫舉燭故曰長夜令坐於室乎每當飲者<lb/>
起之中庭乃復還坐則是煩苦相踖藉不能甚樂令<lb/>
<pb n="KR3j0080_SBCK_007-18a"/>
池在深室之中則三千人宜臨池坐前俛飲池酒仰<lb/>
食肴膳倡樂在前乃為樂耳如審臨池而坐則前飲<lb/>
害於肴膳倡樂之作不得在前夫飲食既不以禮臨<lb/>
池牛飲則其啖肴不復用杯亦宜就魚肉而虎食則<lb/>
知夫酒池牛飲非其實也<lb/>
傳又言紂懸肉以為林令男女倮而相逐其間是為<lb/>
醉樂淫戲無節度也夫肉當内於口口之所食宜潔<lb/>
不辱今言男女倮相逐其間何等潔者如以醉而不<lb/>
計潔辱則當其浴於酒中而倮相逐於肉間何為不<lb/>
肯浴於酒中以不言浴於酒知不倮相逐於肉間傳<lb/>
<pb n="KR3j0080_SBCK_007-18b"/>
者之説或言車行酒騎行炙百二十日為一夜夫言<lb/>
用酒為池則言其車行酒非也言其懸肉為林即言<lb/>
騎行炙非也或時紂沈湎覆酒滂沲於地即言以酒<lb/>
為池釀酒糟積聚則言糟為丘懸肉以林則言肉為<lb/>
林林中幽冥人時走戲其中則言倮相逐或時載酒<lb/>
用鹿車則言車行酒騎行炙或時十數夜則言其百<lb/>
二十或時醉不知問日數則言其亡甲子周公封康<lb/>
叔告以紂用酒期於悉極欲以戒之也而不言糟丘<lb/>
酒池懸肉為林長夜之飲亡其甲子聖人不言殆非<lb/>
實也<lb/>
<pb n="KR3j0080_SBCK_007-19a"/>
傳言曰紂非時與三千人牛飲於酒池夫夏官百殷<lb/>
二百周三百紂之所與相樂非民必臣也非小臣必<lb/>
大官其數不能滿三千人傳書家欲惡紂故言三千<lb/>
人增其實也<lb/>
傳語曰周公執贄下白屋之士謂候之也夫三公鼎<lb/>
足之臣王者之貞幹也白屋之士閭巷之微賤者也<lb/>
三公傾鼎足之尊執贄候白屋之士非其實也時或<lb/>
待士卑恭不驕白屋人則言其往候白屋或時起白<lb/>
屋之士以璧<hi>作圭一本</hi>迎禮之人則言其執贄以候其家<lb/>
也<lb/>
<pb n="KR3j0080_SBCK_007-19b"/>
傳語曰堯舜之儉茅茨不剪采椽不斵夫言茅茨采<lb/>
椽可也言不剪不斵增之也經曰弼成五服五服五<lb/>
采服也服五采之服又茅茨采椽何宮室衣服之不<lb/>
相稱也服五采畫日月星辰茅茨采椽非其實也<lb/>
傳語曰秦始皇帝燔燒詩書坑殺儒士言燔燒詩書<lb/>
滅去五經文書也坑殺儒士者言其皆挾經傳文書<lb/>
之人也燒其書坑其人詩書絶矣言燔燒詩書坑殺<lb/>
儒士實也言其欲滅詩書故坑殺其人非其誠又增<lb/>
之也秦始皇帝三十四年置酒咸陽臺儒士七十人<lb/>
前為壽僕射周青臣進頌始皇之德齊淳于越進諫<lb/>
<pb n="KR3j0080_SBCK_007-20a"/>
始皇不封子弟功臣自為狹輔㓨周青臣以為面䛕<lb/>
始皇下其議於丞相李斯李斯非淳于越曰諸生不<lb/>
師今而學古以非當世惑亂黔首臣請勑史官非秦<lb/>
記皆燒之非博士官所職天下有敢藏詩書百家語<lb/>
諸刑書者悉詣守尉集燒之有敢偶語詩書棄市以<lb/>
古非今者族滅吏見知弗舉與同罪始皇許之明年<lb/>
三十五年諸生在咸陽者多為妖言始皇使御史案<lb/>
問諸生諸生傳相告引者自除犯禁者四百六十七<lb/>
人皆坑之燔詩書起淳于越之諫坑儒士起自諸生<lb/>
為妖言見坑者四百六十七人傳増言坑殺儒士欲<lb/>
<pb n="KR3j0080_SBCK_007-20b"/>
絶詩書又言盡坑之此非其實而又增之傳語曰町<lb/>
町若荆軻之閭言荆軻為燕太子丹刺秦王後誅軻<lb/>
九族其後恚恨不已復夷軻之一里一里皆滅故曰<lb/>
町町此言增之也夫秦雖無道無為盡誅荆軻之里<lb/>
始皇幸梁山之宫從山上望見丞相李斯車騎甚盛<lb/>
恚出言非之其後左右以告李斯李斯立損車騎始<lb/>
皇知左右洩其言莫知為誰盡捕諸在旁者皆殺之<lb/>
其後墜星下東郡至地為石民或刻其石曰始皇帝<lb/>
死地分皇帝聞之令御史逐問莫服盡取石旁人誅<lb/>
之夫誅從行於梁山宫及誅石旁人欲得洩言刻石<lb/>
<pb n="KR3j0080_SBCK_007-21a"/>
者不能審知故盡誅之荆軻之閭何罪於秦而盡誅<lb/>
之如刺秦王在閭中不知為誰盡誅之可也荆軻已<lb/>
死刺者有人一里之民何為坐之始皇二十年燕使<lb/>
荆軻刺秦王秦王覺之體解軻以徇不言盡誅其閭<lb/>
彼或時誅軻九族九族衆多同里而處誅其九族一<lb/>
里且盡好增事者則言町町也<lb/>
論衡卷第七<lb/>
<pb n="KR3j0080_SBCK_007-21b"/>
</p>
<p>
</p>
  </div>
</body>
</text>
</TEI>
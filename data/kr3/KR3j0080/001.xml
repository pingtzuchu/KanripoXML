<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0080_SBCK_001-1a"/>
論衡卷第一　王充<lb/>
　　逢遇篇　累害篇<lb/>
　　命禄篇　氣壽篇<lb/>
　　　　逢遇篇<lb/>
操行有常賢仕宦無常遇賢不賢才也遇不遇時也<lb/>
才髙行㓗不可保以必尊貴能薄操濁不可保以必<lb/>
卑賤或髙才㓗行不遇退在下流薄能濁操遇在衆<lb/>
上世各自有以取士士亦各自得以進進在遇退在<lb/>
不遇處尊居顯未必賢遇也位卑在下未必愚不遇<lb/>
也故遇或抱洿行尊於桀之朝不遇或持㓗節卑於<lb/>
<pb n="KR3j0080_SBCK_001-1b"/>
堯之廷所以遇不遇非一也或時賢而輔惡或以大<lb/>
才從於小才或俱大才道有淸濁或無道徳而以技<lb/>
合或無技能而以色幸伍貟帛喜<hi>伯嚭字冝讀作</hi>俱事夫差<lb/>
帛喜尊重伍貟誅死此異操而同主也或操同而主<lb/>
異亦有遇不遇伊尹箕子是也伊尹箕子才俱也伊<lb/>
尹爲相箕子爲奴伊尹遇成湯箕子遇商紂也夫以<lb/>
賢事賢君君欲爲治臣以賢才輔之趨舍偶合其遇<lb/>
固冝以賢事惡君君不欲爲治臣以忠行佐之操志<lb/>
乖忤不遇固冝或以賢聖之臣遭欲爲治之君而終<lb/>
有不遇孔子孟軻是也孔子絶糧陳蔡孟軻困於齊<lb/>
<pb n="KR3j0080_SBCK_001-2a"/>
梁非時君主不用善也才下知淺不能用大才也夫<lb/>
能御驥騄者必王良也能臣禹稷臯陶者必堯舜也<lb/>
御百里之手而以調千里之足必有摧衡折軛之患<lb/>
有接具臣之才而以御大臣之知必有閉心塞意之<lb/>
變故至言棄捐聖賢距逆非憎聖賢不甘至言也聖<lb/>
賢務髙至言難行也夫以大才干小才小才不能受<lb/>
不遇固宜以大才之臣遇大才之主乃有遇不遇虞<lb/>
舜許由太公伯夷是也虞舜許由俱聖人也並生唐<lb/>
世俱面於堯虞舜紹帝統許由入山林太公伯夷俱<lb/>
賢也並出周國皆見武王太公受封伯夷餓死夫賢<lb/>
<pb n="KR3j0080_SBCK_001-2b"/>
聖道同志合趨齊虞舜太公行耦許由伯夷操違者<lb/>
生非其世出非其時也道雖同同中有異志雖合合<lb/>
中有離何則道有精麤志有清濁也許由皇者之輔<lb/>
也生於帝者之時伯夷帝者之佐也出於王者之世<lb/>
並由道徳俱發仁義主行道徳不清不留主爲仁義<lb/>
不髙不止此其所以不遇也堯溷舜濁武王誅殘太<lb/>
公討暴同濁皆麤舉措鈞齊此其所以爲遇者也故<lb/>
舜王天下臯陶佐政北人無擇深隠不見禹王天下<lb/>
伯益輔治伯成子髙委位而耕非臯陶才愈無擇伯<lb/>
益能出子髙也然而臯陶伯益進用無擇子髙退隠<lb/>
<pb n="KR3j0080_SBCK_001-3a"/>
進用行耦退隱操違也退隱勢異身雖屈不願進人<lb/>
主不須其言廢之意亦不恨是兩不相慕也商鞅三<lb/>
說秦孝公前二說不聽後一說用者前二帝王之論<lb/>
後一霸者之議也夫持帝王之論說覇者之主雖精<lb/>
見距更調霸說雖麤見受何則精遇孝公所不得麤<lb/>
遇孝公所欲行也故說者不在善在所說者善之才<lb/>
不待賢在所事者賢之馬圄之說無方而野人說之<lb/>
子貢之說有義野人不聽吹籟工爲善聲因越王不<lb/>
喜更爲野聲越王大說故爲善於不欲得善之主雖<lb/>
善不見愛爲不善於欲得不善之主雖不善不見憎<lb/>
<pb n="KR3j0080_SBCK_001-3b"/>
此以曲伎合合則遇不合則不遇或無伎妄以姦巧<lb/>
合上志亦有以遇者竊簮之臣雞鳴之客是竊簮之<lb/>
臣親於子反雞鳴之客幸於孟甞子反好偷臣孟甞<lb/>
愛僞客也以有補於人君人君頼之其遇固宜或無<lb/>
補益爲上所好籍孺鄧通是也籍孺幸於孝惠鄧通<lb/>
愛於孝文無細簡之才微薄之能偶以形佳骨<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>皮<lb/>
媚色稱夫好容人所好也其遇固宜或以醜面惡色<lb/>
稱媚於上嫫母無鹽是也嫫母進於黄帝無鹽納於<lb/>
齊王故賢不肖可豫知遇難先圖何則人主好惡無<lb/>
常人臣所進無豫偶合爲是適可爲上進者未必賢<lb/>
<pb n="KR3j0080_SBCK_001-4a"/>
退者未必愚合幸得進不幸失之世俗之議曰賢人<lb/>
可遇不遇亦自其咎也生不希世准主觀鑒治内調<lb/>
能定說審詞際㑹能進有補贍主何不遇之有今則<lb/>
不然作無益之能納無補之說以夏進鑪以冬奏扇<lb/>
爲所不欲得之事獻所不欲聞之語其不遇禍幸矣<lb/>
何福祐之有乎進能有益納說有補人之所知也或<lb/>
以不補而得祐或以有益而獲罪且夏時鑪以炙濕<lb/>
冬時扇以翣火世可希主不可准也說可轉能不可<lb/>
易也世主好文已爲文則遇主好武已則不遇主好<lb/>
辯有口則遇主不好辯已則不遇文王不好武武主<lb/>
<pb n="KR3j0080_SBCK_001-4b"/>
不好文辯主不好行行主不好辯文與言尚可暴習<lb/>
行與能不可卒成學不宿習無以明名名不素著無<lb/>
以遇主倉猝之業須臾之名日力不足不預聞何以<lb/>
准主而納其說進身而託其能哉昔周人有仕數不<lb/>
遇年老白首泣涕於塗者人或問之何爲泣乎對曰<lb/>
吾仕數不遇自傷年老失時是以泣也人曰仕柰何<lb/>
不一遇也對曰吾年少之時學爲文文徳成就始欲<lb/>
仕宦人君好用老用老主亡後主又用武吾更爲武<lb/>
武節始就武主又亡少主始立好用少年吾年又老<lb/>
是以未甞一遇仕宦有時不可求也夫希世准主尚<lb/>
<pb n="KR3j0080_SBCK_001-5a"/>
不可爲況節高志妙不爲利動性定質成不爲主顧<lb/>
者乎且夫遇也能不預設說不宿具邂逅逢喜遭觸<lb/>
上意故謂之遇如准推主調說以取尊貴是名爲揣<lb/>
不名曰遇春種穀生秋刈穀收求物得物作事事成<lb/>
不名爲遇不求自至不作自成是名爲遇猶拾遺於<lb/>
塗摭棄於野若天授地生鬼助神輔禽息之精隂慶<lb/>
鮑叔之魂黙舉若是者乃遇耳今俗人既不能定遇<lb/>
不遇之論又就<hi>而遇</hi>譽之因不遇而毁之是據見效案<lb/>
成事不能量操審才能也<lb/>
　　　　累害篇<lb/>
<pb n="KR3j0080_SBCK_001-5b"/>
凡人仕宦有稽留不進行節有毁傷不全罪過有累<lb/>
積不除聲名有闇昧不明才非下行非悖也又知非<lb/>
昬策非昧也逢遭外禍累害之也非唯人行凡物皆<lb/>
然生動之類咸被累害累害自外不由其内夫不本<lb/>
累害所從生起而徒歸責於被累害者智不明闇塞<lb/>
於理者也物以春生人保之以秋成人必不能保之<lb/>
卒然牛馬踐根刀鎌割莖生者不育至秋不成不成<lb/>
之類遇害不遂不得生也夫鼠涉飯中捐而不食捐<lb/>
飯之味與彼不汚者鈞以鼠爲害棄而不御君子之<lb/>
累害與彼不育之物不御之飯同一實也俱由外來<lb/>
<pb n="KR3j0080_SBCK_001-6a"/>
故爲累害脩身正行不能來福戰栗戒愼不能避禍<lb/>
禍福之至幸不幸也故曰得非己力故謂之福來不<lb/>
由我故謂之禍不由我者謂之何由由鄉里與朝廷<lb/>
也夫鄉里有三累朝廷有三害累生於郷里害發於<lb/>
朝廷古今才洪行淑之人遇此多矣何謂三累三害<lb/>
凡人操行不能愼擇友友同心恩篤異心踈薄踈薄<lb/>
怨恨毁傷其行一累也人才髙下不能鈞同同時並<lb/>
進髙者得榮下者慙恚毁傷其行二累也人之交遊<lb/>
不能常歡歡則相親忿則踈遠踈遠怨恨毁傷其行<lb/>
三累也位少人衆仕者爭進進者爭位見將相毁増<lb/>
<pb n="KR3j0080_SBCK_001-6b"/>
加傅致將昧不明然納其言一害也將吏異好清濁<lb/>
殊操清吏増郁郁之白舉涓涓之言濁吏懐恚恨徐<lb/>
求其過因纎微之謗被以罪罰二害也將或幸佐吏<lb/>
之身納信其言佐吏非清節必㧞人越次迕失其意<lb/>
毁之過度清正之仕抗行伸志遂爲所憎毁傷於將<lb/>
三害也夫未進也身被三累已用也身蒙三害雖孔<lb/>
丘墨翟不能自免顔回曽參不能全身也動百行作<lb/>
萬事嫉妬之人隨而雲起枳棘鉤掛容體蠭䘍之黨<lb/>
啄螫懐操豈徒六哉六者章章世曽不見夫不原士<lb/>
之操行有三累仕宦有三害身完全者謂之㓗被毁<lb/>
<pb n="KR3j0080_SBCK_001-7a"/>
謗者謂之辱官升進者謂之善位廢退者謂之惡完<lb/>
全升進幸也而稱之毁謗廢退不遇也而訾之用心<lb/>
若此必爲三累三害也論者既不知累害者行賢㓗<lb/>
也以塗搏泥以黒㸃繒孰有知之清受塵白取垢青<lb/>
蠅所汙常在練素處顚者危勢豐者虧頽墜之類常<lb/>
在懸垂屈平㓗白邑犬群吠吠所怪也非俊疑傑固<lb/>
庸能也偉士坐以俊傑之才<hi>爲生坐讀</hi>招致群吠之聲夫<lb/>
如是豈冝更勉奴下循不肖哉不肖奴下非所勉也<lb/>
豈宜更偶俗全身以弭謗哉偶俗全身則郷原也郷<lb/>
原之人行全無闕非之無舉刺之無刺也此又孔子<lb/>
<pb n="KR3j0080_SBCK_001-7b"/>
之所罪孟軻之所愆也古賢美極無以衞身故循性<lb/>
行以俟累害者果賢㓗之人也極累害之謗而賢㓗<lb/>
之實見焉立賢㓗之跡毁謗之塵安得不生絃者思<lb/>
折伯牙之指御者願摧王良之手何則欲專良善之<lb/>
名惡彼之勝己也是故魏女色艶鄭袖鼻之朝呉忠<lb/>
貞無忌逐之戚施彌妬蘧除多佞是故濕堂不灑塵<lb/>
卑屋不蔽風風衝之物不得育水湍之岸不得峭如<lb/>
是牖里陳蔡可得知而沉江蹈河也以軼才取容媚<lb/>
於俗求全功名於將不遭鄧析之禍取子胥之誅幸<lb/>
矣孟賁之尸人不刃者氣絶也死灰百斛人不沃者<lb/>
<pb n="KR3j0080_SBCK_001-8a"/>
光滅也動身章智顯光氣於世奮志敖黨立卓異於<lb/>
俗固常通人所讒嫉也以方心偶俗之累求益反損<lb/>
蓋孔子所以憂心孟軻所以惆悵也徳鴻者招謗爲<lb/>
士者多口以休熾之聲彌口舌之患求無危傾之害<lb/>
逺矣臧倉之毁未甞絶也公伯寮之遡未甞滅也垤<lb/>
成丘山汙爲江<hi>毫河</hi>髪之善小人不得有也以玷汚言<lb/>
之清受塵而白取垢以毁謗言之貞良見妬髙竒見<lb/>
噪以遇罪言之忠言招患髙行招耻以不純言之玉<lb/>
有瑕而珠有毁焦陳留君兄名稱兖州行完跡㓗無<lb/>
纎芥之毁及其當爲從事刺史焦康絀而不用夫未<lb/>
<pb n="KR3j0080_SBCK_001-8b"/>
進也被三累已用也蒙三害雖孔丘墨翟不能自免<lb/>
顔回曽參不能全身也何則衆好純譽之人非眞賢<lb/>
也公侯已下玉石雜糅賢士之行善惡相苞夫采玉<lb/>
者破石抜玉選士者棄惡取善夫如是累害之人負<lb/>
世以行指擊之者從何往哉<lb/>
　　　　命禄篇<lb/>
凢人遇偶及遭累害皆由命也有死生壽夭之命亦<lb/>
有貴賤貧富之命自王公逮庻人聖賢及下愚凢有<lb/>
首目之類含血之屬莫不有命命當貧賤雖冨貴之<lb/>
猶涉禍患矣命當冨貴雖貧賤之猶逢福善矣故命<lb/>
<pb n="KR3j0080_SBCK_001-9a"/>
貴從賤地自達命賤從冨位自危故夫冨貴若有神<lb/>
助貧賤若有鬼禍命貴之人俱學獨達並仕獨遷命<lb/>
富之人俱求獨得並爲獨成貧賤反此難達難遷難<lb/>
成獲過受罪疾病亡遺失其富貴貧賤矣是故才髙<lb/>
行厚未必保其必冨貴智寡徳薄未可信其必貧賤<lb/>
或時才髙行厚命惡廢而不進知寡徳薄命善興而<lb/>
超踰故夫臨事知愚操行清濁性與才也仕宦貴賤<lb/>
治産貧冨命與時也命則不可勉時則不可力知者<lb/>
歸之於天故坦蕩恬忽雖其貧賤使冨貴若鑿溝伐<lb/>
薪加勉力之趨致彊健之勢鑿不休則溝深斧不止<lb/>
<pb n="KR3j0080_SBCK_001-9b"/>
則薪多無命之人皆得所願安得貧賤凶危之患哉<lb/>
然則或時溝未通而遇湛薪未多而遇虎仕宦不貴<lb/>
治産不冨鑿溝遇湛伐薪逢虎之類也有才不得施<lb/>
有智不得行或施而功不立或行而事不成雖才智<lb/>
如孔子猶無成立之功世俗見人節行髙則曰賢哲<lb/>
如此何不貴見人謀慮深則曰辯慧如此何不冨貴<lb/>
冨有命福禄不在賢哲與辯慧故曰冨不可以籌筴<lb/>
得貴不可以才能成智慮深而無財才能髙而無官<lb/>
懐銀䊸紫未必稷契之才積金累玉未必陶朱之智<lb/>
或時下愚而千金頑魯而典城故官御同才其貴殊<lb/>
<pb n="KR3j0080_SBCK_001-10a"/>
命治生鈞知其冨異禄禄命有貧冨知不能豐殺性<lb/>
命有貴賤才不能進退成王之才不如周公桓公之<lb/>
知不若管仲然成桓受尊命而周管禀卑秩也案古<lb/>
人君希有不學於人臣知博希有不爲父師然而人<lb/>
君猶以無能處主位人臣猶以鴻才爲厮役故貴賤<lb/>
在命不在智愚貧冨在禄不在頑慧世之論事者以<lb/>
才髙當爲將相能下者冝爲農商見智能之士官位<lb/>
不至怪而訾之曰是必毁於行操行操之士亦怪毁<lb/>
之曰是必乏於才知殊不知才知行操雖髙官<hi>富位</hi>禄<lb/>
有命才智之人以吉盛時舉事而福至人謂才智明<lb/>
<pb n="KR3j0080_SBCK_001-10b"/>
審凶衰禍來謂愚闇不知吉凶之命盛衰之禄也白<lb/>
圭子貢轉貨致冨積累金玉人謂術善學明主父偃<lb/>
辱賤於齊排擯不用赴闕舉䟽遂用於漢官至齊相<lb/>
趙人徐樂亦上書與偃章㑹上善其言徵拜爲郎人<lb/>
謂偃之才樂之慧非也儒者明說一經習之京師明<lb/>
如匡穉圭深如趙子都初階甲乙之科遷轉至郎博<lb/>
士人謂經明才髙所得非也而說若范雎之于秦明<lb/>
封爲應侯蔡澤之說范雎拜爲客卿人謂雎澤美善<lb/>
所致非也皆命禄貴冨善至之時也孔子曰死生有<lb/>
命冨貴在天魯平公欲見孟子嬖人臧倉毁孟子而<lb/>
<pb n="KR3j0080_SBCK_001-11a"/>
止孟子曰天也孔子聖人孟子賢者誨人安道不失<lb/>
是非稱言命者有命審也淮南書曰仁鄙在時不在<lb/>
行利害在命不在智賈生曰天不可與期道不可與<lb/>
謀遲速有命焉識其時髙祖擊黥布爲流矢所中疾<lb/>
甚吕后迎良醫醫曰可治髙祖罵之曰吾以布衣提<lb/>
三尺劒取天下此非天命乎命乃在天雖扁鵲何益<lb/>
韓信與帝論兵謂髙祖曰陛下所謂天授非智力所<lb/>
得揚子雲曰遇不遇命也太史公曰冨貴不違貧賤<lb/>
貧賤不違冨貴是謂從冨貴爲貧賤從貧賤爲冨貴<lb/>
也夫冨貴不欲爲貧賤貧賤自至貧賤不求爲冨貴<lb/>
<pb n="KR3j0080_SBCK_001-11b"/>
冨貴自得也春夏囚死秋冬王相非能爲之也日朝<lb/>
出而暮入非求之也天道自然代王自代入爲文帝<lb/>
周亞夫以庶子爲條侯此時代王非太子亞夫非適<lb/>
嗣逢時遇㑹卓然卒至命貧以力勤致冨冨至而死<lb/>
命賤以才能取貴貴至而免才力而致冨貴命禄不<lb/>
能奉持猶器之盈量手之持重也器受一升以一升<lb/>
則平受之如過一升則滿溢也手舉一鈞以一鈞則<lb/>
平舉之過一鈞則躓仆矣前世明是非歸之於命也<lb/>
命審然也信命者則可幽居俟時不須勞精苦形求<lb/>
索之也猶珠玉之在山澤天命難知人不耐審雖有<lb/>
<pb n="KR3j0080_SBCK_001-12a"/>
厚命猶不自信故必求之也如自知雖逃冨避貴終<lb/>
不得離故曰力勝貧愼勝禍勉力勤事以致冨砥才<lb/>
明操以取貴廢時失務欲望冨貴不可得也雖云有<lb/>
命當須索之如信命不求謂當自至可不假而自得<lb/>
不作而自成不行而自至夫命冨之人筋力自彊命<lb/>
貴之人才智自高若千里之馬頭目蹄足自相副也<lb/>
有求而不得者矣未必不求而得之者也精學不求<lb/>
貴貴自至矣力作不求冨冨自到矣富貴之福不可<lb/>
求致貧賤之禍不可茍除也由此言之有冨貴之命<lb/>
不求自得信命者曰自知吉不待求也天命吉厚不<lb/>
<pb n="KR3j0080_SBCK_001-12b"/>
求自得天命凶厚求之無益夫物不求而自生則人<lb/>
亦有不求貴而貴者矣人情有不教而自善者有教<lb/>
而終不善者矣天性猶命也越王翳逃山中至誠不<lb/>
願自冀得代越人燻其穴遂不得免彊立爲君而天<lb/>
命當然雖逃避之終不得離故夫不求自得之貴歟<lb/>
　　　　氣壽篇<lb/>
凡人禀命有二品一曰所當觸值之命二曰彊弱壽<lb/>
夭之命所當觸值謂兵燒壓溺也彊壽弱夭謂禀氣<lb/>
渥薄也兵燒壓溺遭以所禀爲命未必有審期也若<lb/>
夫彊弱夭壽以百爲數不至百者氣自不足也夫禀<lb/>
<pb n="KR3j0080_SBCK_001-13a"/>
氣渥則其體彊體彊則其命長氣薄則其體弱體弱<lb/>
則命短命短則多病壽短始生而死未産而傷稟之<lb/>
薄弱也渥彊之人不卒其壽若夫無所遭遇虚居困<lb/>
劣短氣而死此禀之薄用之竭也此與始生而死未<lb/>
産而傷一命也皆由稟氣不足不自致於百也人之<lb/>
禀氣或充實而堅強或虚劣而軟弱充實堅強其年<lb/>
壽虚劣軟弱失棄其身天地生物物有不遂父母生<lb/>
子子有不就物有爲實枯死而墮人有爲兒夭命而<lb/>
傷使實不枯亦至滿嵗使兒不傷亦至百年然爲實<lb/>
兒而死枯者禀氣薄則雖形體完其虚劣氣少不能<lb/>
<pb n="KR3j0080_SBCK_001-13b"/>
充也兒生號啼之聲鴻朗髙暢者壽嘶喝濕下者夭<lb/>
何則禀壽夭之命以氣多少爲主性也婦人䟽字者<lb/>
子活數乳者子死何則䟽而氣渥子堅彊數而氣薄<lb/>
子軟弱也懐子而前已産子死則謂所懐不活名之<lb/>
曰懐其意以爲已産之子死故感傷之子失其性矣<lb/>
所産子死所懐子凶者字乳亟數氣薄不能成也雖<lb/>
成人形體則易感傷獨先疾病病獨不治百嵗之命<lb/>
是其正也不能滿百者雖非正猶爲命也譬猶人形<lb/>
一丈正形也名男子爲丈夫尊公嫗爲丈人不滿丈<lb/>
者失其正也雖失其正猶乃爲形也夫形不可以不<lb/>
<pb n="KR3j0080_SBCK_001-14a"/>
滿丈之故謂之非形猶命不可以不滿百之故謂之<lb/>
非命也非天有長短之命而人各有禀受也由此言<lb/>
之人受氣命於天卒與不卒同也語曰圖王不成其<lb/>
弊可以覇覇者王之弊也覇本當至於王猶壽當至<lb/>
於百也不能成王退而爲覇不能至百消而爲夭王<lb/>
覇同一業優劣異名壽夭或一氣長短殊數何以知<lb/>
不滿百爲夭者百嵗之命也以其形體小大長短同<lb/>
一等也百嵗之身五十之體無以異也身體不異血<lb/>
氣不殊鳥獸與人異形故其年壽與人殊數何以明<lb/>
人年以百爲壽也世間有矣儒者說曰太平之時人<lb/>
<pb n="KR3j0080_SBCK_001-14b"/>
民侗長百嵗左右氣和之所生也堯典曰朕在位七<lb/>
十載求禪得舜舜徵三十嵗在位堯退而老八嵗而<lb/>
終至殂落九十八嵗未在位之時必已成人今計數<lb/>
百有餘矣又曰舜生三十徵用三十在位五十載陟<lb/>
方乃死適百嵗矣文王謂武王曰我百爾九十吾與<lb/>
爾三焉文王九十七而薨武王九十三而崩周公武<lb/>
王之弟也兄弟相差不過十年武王崩周公居攝七<lb/>
年復政退老出入百嵗矣邵公周公之兄也至康王<lb/>
之時尚爲太保出入百有餘嵗矣聖人禀和氣故年<lb/>
命得正數氣和爲治平故太平之世多長壽人百嵗<lb/>
<pb n="KR3j0080_SBCK_001-15a"/>
之壽蓋人年之正數也猶物至秋而死物命之正期<lb/>
也物先秋後秋則亦如人死或増百嵗或減百也先<lb/>
秋後秋爲期増百減百爲數物或出地而死猶人始<lb/>
生而夭也物或踰秋不死亦如人年多度百至於三<lb/>
百也傳稱老子二百餘嵗邵公百八十髙宗享國百<lb/>
年周穆王享國百年并未享國之時皆出百三十四<lb/>
十嵗矣<lb/>
論衡卷第一<lb/>
<pb n="KR3j0080_SBCK_001-15b"/>
<pb n="KR3j0080_SBCK_001-15b"/>
矣夫如是巿虎之訛投杼之誤不足怪則玉變爲石<lb/>
珠化爲礫不足詭也何則昧心冥冥之知使之然也<lb/>
文王所以爲糞土而惡來所以爲金玉也非紂憎聖<lb/>
而好惡也心知惑蔽蔽惑不能審則㣲子十去比干<lb/>
五剖未足痛也故三監䜛聖人周公奔楚後母毁孝<lb/>
子伯竒放流當時周世孰有不惑乎後鴟鴞作而黍<lb/>
離興諷詠之者乃悲傷之故無雷風之變周公之惡<lb/>
不㓕當夏不隕霜鄒行之罪不除徳不能感天誠不<lb/>
能動變君子篤信審已也安能遏累害於人聖賢不<lb/>
治名害至不免辟形章墨短掩匿白長不理身冤不<lb/>
<pb n="KR3j0080_SBCK_001-16a"/>
弭流言受垢取毁不求潔完故惡見而善不彰行缺<lb/>
而跡不顯邪僞之人治身以巧俗脩詐以偶衆猶漆<lb/>
盤盂之工穿墻不見弄丸劒之倡手指不知也世不<lb/>
見短故共稱之將不聞惡故顯用之夫如是世俗之<lb/>
所謂賢㓗者未必非惡所謂邪汚者未必非善也或<lb/>
曰言有招患行有召耻所在常由小人夫小人性患<lb/>
耻者也含邪而玍懷僞而遊沐浴累害之中何招召<lb/>
之有故夫火生者不傷濕水居者無溺患火不苦熱<lb/>
水不痛寒氣性自然焉招之君子也以忠言招患以<lb/>
髙行招耻何世不然然而太山之惡君子不得名毛<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0080_SBCK_015-1a"/>
論衡卷第十五　王充<lb/>
　　變動篇　招致篇<lb/>
　　明雩篇　順鼓篇<lb/>
　　　　變動篇<lb/>
論災異者已疑於天用災異譴告人矣更說曰災異<lb/>
之至殆人君以政動天天動氣以應之譬之以物擊<lb/>
鼓以椎扣鍾鼔猶天椎猶政鍾鼓聲猶天之應也人<lb/>
主為於下則天氣隨人而至矣曰此又疑也夫天能<lb/>
動物物焉能動天何則人物繫於天天為人物主也<lb/>
故曰王良䇿馬車騎盈野非車騎盈野而乃王良䇿<lb/>
<pb n="KR3j0080_SBCK_015-1b"/>
馬也天氣變於上人物應於下矣故天且雨商羊起<lb/>
舞使天雨也商羊者知雨之物也天且雨屈其一足<lb/>
起舞矣故天且雨螻蟻徙丘蚓出琴絃緩固疾發此<lb/>
物為天所動之驗也故天且風巢居之蟲動且雨宂<lb/>
處之物擾風雨之氣感蟲物也故人在天地之間猶<lb/>
蚤虱之在衣裳之内螻蟻之在宂隙之中蚤虱螻蟻<lb/>
為逆順橫從能令衣裳宂隙之間氣變動乎蚤虱螻<lb/>
蟻不能而獨謂人能不逹物氣之理也夫風至而樹<lb/>
枝動樹枝不能致風是故夏末蜻<graphic n="KR1465" url="https://raw.githubusercontent.com/kanripo/KR-Gaiji/master/images/KR1465.png" mimeType="image/png"/>鳴寒螿啼感隂<lb/>
氣也雷動而雉驚發蟄而虵出起氣也夜及半而鶴<lb/>
<pb n="KR3j0080_SBCK_015-2a"/>
唳晨將旦而雞鳴此雖非變天氣動物物應天氣之<lb/>
驗也顧可言寒温感動人君人君起氣而以賞罰廼<lb/>
言以賞罰感動皇天天為寒温以應政治乎六情風<lb/>
家言風至為盜賊者感應之而起非盜賊之人精氣<lb/>
感天使風至也風至怪不軌之心而盜賊之操發矣<lb/>
何以驗之盜賊之人見物而取睹敵而殺皆在徙倚<lb/>
漏刻之間未必宿日有其思也而天風已以貪狼隂<lb/>
賊之日至矣以風占貴賤者風從王相鄉來則貴從<lb/>
囚死地來則賤夫貴賤多少斗斛故也風至而糴穀<lb/>
之人貴賤其價天氣動怪人物者也故穀價低昻一<lb/>
<pb n="KR3j0080_SBCK_015-2b"/>
貴一賤矣天官之書以正月朝占四方之風風從南<lb/>
方來者旱從北方來者湛東方來者為疫西方來者<lb/>
為兵太史公實道言以風占水旱兵疫者人物吉凶<lb/>
統於天也使物生者春也物死者冬也春生而冬殺<lb/>
也天者如或欲春殺冬生物終不死生何也物生統<lb/>
於陽物死繫於隂也故以口氣吹人人不能寒吁人<lb/>
人不能温使見吹吁之人渉冬觸夏將有凍暘之患<lb/>
矣寒温之氣繫於天地而統於隂陽人事國政安能<lb/>
動之且天本而人末也登樹怪其枝不能動其株如<lb/>
伐株萬莖枯矣人事猶樹枝能温猶根株也生於天<lb/>
<pb n="KR3j0080_SBCK_015-3a"/>
含天之氣以天為主猶耳目手足繫於心矣心有所<lb/>
為耳目視聽手足動作謂天應人是謂心為耳目手<lb/>
足使乎旌旗垂旒旒綴於杆<hi>韜杠之杠杆冝讀爲</hi>杆東則旒隨<lb/>
而西茍謂寒温隨刑罰而至是以天氣為綴旒也鉤<lb/>
星在房心之間地且動之占也齊太卜知之謂景公<lb/>
臣能動地景公信之夫謂人君能致寒温猶齊景公<lb/>
信太卜之能動地夫人不能動地而亦不能動天夫<lb/>
寒温天氣也天至高大人至卑小篙<hi>筳或作</hi>不能鳴鍾<lb/>
而螢火不爨鼎者何也鐘長而篙短鼎大而螢小也<lb/>
以七尺之細形感皇天之大氣其無分銖之驗必也<lb/>
<pb n="KR3j0080_SBCK_015-3b"/>
占大將且入國邑氣寒則將且怒温則將喜夫喜怒<lb/>
起事而發未入界未見吏民是非未察喜怒未發而<lb/>
寒温之氣已豫至矣怒喜致寒温怒喜之後氣乃當<lb/>
至是竟寒温之氣使人君怒喜也或曰未至誠也行<lb/>
事至誠若鄒衍之呼天而霜降杞梁妻哭而城崩何<lb/>
天氣之不能動乎夫至誠猶以心意之好惡也有果<lb/>
蓏之物在人之前去口一尺心欲食之口氣吸之不<lb/>
能取也手掇送口然後得之夫以果蓏之細貟圌易<lb/>
轉去口不遠至誠欲之不能得也況天去人高遠其<lb/>
氣莽蒼無端末乎盛夏之時當風而立隆冬之月嚮<lb/>
<pb n="KR3j0080_SBCK_015-4a"/>
日而坐其夏欲得寒而冬欲得温也至誠極矣欲之<lb/>
甚者至或當風鼓箑嚮日燃爐而天終不為冬夏易<lb/>
氣寒暑有節不為人變改也夫正欲得之而猶不能<lb/>
致況自刑賞意思不欲求寒温乎萬人俱歎未能動<lb/>
天一鄒衍之口安能降霜鄒衍之狀孰與屈原見拘<lb/>
之寃孰與沉江離騷楚辭悽愴孰與一歎屈原死時<lb/>
楚國無霜此懷襄之世也厲武之時卞和獻玉刖其<lb/>
兩足奉玉泣出涕盡續之以血夫鄒衍之誠孰與卞<lb/>
和見拘之寃孰與刖足仰天而歎孰與泣血夫歎固<lb/>
不如泣拘固不如刖料計寃情衍不如和當時楚地<lb/>
<pb n="KR3j0080_SBCK_015-4b"/>
不見霜李斯趙高讒殺太子扶蘇并及䝉恬䝉驁其<lb/>
時皆吐痛苦之言與歎聲同又禍至死非徒茍徙而<lb/>
其死之地寒氣不生秦坑趙卒於長平之下四十萬<lb/>
衆同時俱陷當時啼號非徒歎也誠雖不及鄒衍四<lb/>
十萬之寃度當一賢臣之痛入坑塪之啼度過拘囚<lb/>
之呼當時長平之下不見隕霜甫刑曰庶僇旁告無<lb/>
辜于天帝此言蚩尤之民被寃旁告無罪于上天也<lb/>
以衆民之叫不能致霜鄒衍之言殆虛妄也南方至<lb/>
熱煎沙爛石父子同水而浴北方至寒凝冰坼土父<lb/>
子同穴而處燕在北邊鄒衍時周之五月正歳三月<lb/>
<pb n="KR3j0080_SBCK_015-5a"/>
也中州内正月二月霜雪時降北邊至寒三月下霜<lb/>
未為變也此殆北邊三月尚寒霜適自降而衍適呼<lb/>
與霜逢會傳曰燕有寒谷不生五榖鄒衍吹律寒谷<lb/>
復温則能使氣温亦能使氣復寒何知衍不令時人<lb/>
知巳之寃以天氣表巳之誠竊吹律於燕谷獄令氣<lb/>
寒而因呼天乎即不然者霜何故降范雎為湏賈所<lb/>
讒魏齊僇之折幹摺脅張儀遊於楚楚相掠之被捶<lb/>
流血二子寃屈太史公列記其狀鄒衍見拘雎儀之<lb/>
比也且子長何諱不言案衍列傳不言見拘而使霜<lb/>
降偽書遊言猶太子丹使日再中天雨粟也由此言<lb/>
<pb n="KR3j0080_SBCK_015-5b"/>
之衍呼而降霜虛矣則杞梁之妻哭而崩城妄也頓<lb/>
牟叛趙襄子帥師攻之軍到城下頓牟之城崩者十<lb/>
餘丈襄子擊金而退之夫以杞梁妻哭而城崩襄子<lb/>
之軍有哭者乎秦之將滅都門内崩霍光家且敗第<lb/>
墻自壊誰哭於秦宫泣於霍光家者然而門崩墻壞<lb/>
秦霍敗亡之徴也或時杞國且圯而杞梁之妻適哭<lb/>
城下猶燕國適寒而鄒衍偶呼也事以類而時相因<lb/>
聞見之者或而然之又城老墻朽猶有崩壞一婦之<lb/>
哭崩五丈之城是城則一指摧三仞之楹也春秋之<lb/>
時山多變山城一類也哭能崩城復能壞山乎女然<lb/>
<pb n="KR3j0080_SBCK_015-6a"/>
素縞而哭河河流通信哭城崩固其冝也案𣏌梁從<lb/>
軍死不歸其婦迎之魯君弔於途妻不受弔棺歸於<lb/>
家魯君就弔不言哭於城下本從軍死從軍死不在<lb/>
城中妻向城哭非其處也然則𣏌梁之妻哭而崩城<lb/>
復虛言也因類以及荆軻秦王白虹貫日衞先生爲<lb/>
秦畫長平之計太白食昴復妄言也夫豫子謀殺襄<lb/>
子伏於橋下襄子至橋心動貫高欲殺高祖藏人於<lb/>
壁中高祖至柏人亦動心二子欲刺兩主兩主心動<lb/>
實論之尚謂非二子精神所能感也而況荆軻欲刺<lb/>
秦王秦王之心不動而白虹貫日乎然則白虹貫日<lb/>
<pb n="KR3j0080_SBCK_015-6b"/>
天變自成非軻之精為虹而貫日也鉤星在房心間<lb/>
地且動之占也地且動鉤星應房心夫太白食昴猶<lb/>
鉤星在房心也謂衛先生長平之議令太白食昴疑<lb/>
矣歳星害鳥尾周楚惡之綝然之氣見宋衛陳鄭災<lb/>
案時周楚未有非而宋衛陳鄭未有惡也然而歲星<lb/>
先守尾災氣署垂於天其後周楚有禍宋衛陳鄭同<lb/>
時皆然歳星之害周楚天氣災四國也何知白虹貫<lb/>
日不致刺秦王太白食昴使長平計起也<lb/>
　　　　明雩篇<lb/>
變復之家以久雨為湛久暘為旱旱應亢陽湛應沈<lb/>
<pb n="KR3j0080_SBCK_015-7a"/>
溺或難曰夫一歳之中十日者一雨五日者一風雨<lb/>
頗留湛之兆也暘頗久旱之漸也湛之時人君未必<lb/>
沈溺也旱之時未必亢陽也人君為政前後若一然<lb/>
而一湛一旱時氣也范蠡計然曰太歳在子水毁金<lb/>
穰木饑火旱夫如是水旱饑穰有歳運也歳直其運<lb/>
氣當其世變復之家指而名之人君用其言求過自<lb/>
改暘久自雨雨久自暘變復之家遂名其功人君然<lb/>
之遂信其術試使人君恬居安處不求已過天猶自<lb/>
雨雨猶自暘暘濟雨濟之時人君無事變復之家猶<lb/>
名其術是則陰陽之氣以人為主不說於天也夫人<lb/>
<pb n="KR3j0080_SBCK_015-7b"/>
不能以行感天天亦不隨行而應人春秋魯大雩旱<lb/>
求雨之祭也旱久不雨禱祭求福若人之疾病祭神<lb/>
解禍矣此變復也詩云月離于畢比滂沲矣書曰月<lb/>
之從星則以風雨然則風雨隨月所離從也房星四<lb/>
表三道日月之行出入三道出北則湛出南則旱或<lb/>
言出北則旱南則湛案月為天下占房為九州候月<lb/>
之南北非獨為魯也孔子出使子路齎雨具有頃天<lb/>
果大雨子路問其故孔子曰昨暮月離于畢後日月<lb/>
復離畢孔子出子路請齎雨具孔子不聽出果無雨<lb/>
子路問其故孔子曰昔日月離其陰故雨昨暮月離<lb/>
<pb n="KR3j0080_SBCK_015-8a"/>
其陽故不雨夫如是魯雨自以月離豈以政哉如審<lb/>
以政令月離于畢為雨占天下共之魯雨天下亦冝<lb/>
皆雨六國之時政治不同人君所行賞罰異時必以<lb/>
雨為應政令月離六七畢星然後足也魯繆公之時<lb/>
歳旱繆公問縣子天旱不雨寡人欲暴巫奚如縣子<lb/>
不聽欲徙市奚如對曰天子崩巷市七日諸公薨巷<lb/>
市五日為之徙市不亦可乎案縣子之言徙市得雨<lb/>
也案詩書之文月離星得雨日月之行有常節度肯<lb/>
為徙市故離畢之陰乎夫月畢天下占徙魯之市安<lb/>
耐移月月之行天三十日而周一月之中一過畢星<lb/>
<pb n="KR3j0080_SBCK_015-8b"/>
離陽則陽假令徙市之感能令月離畢陽其時徙市<lb/>
而得雨乎夫如縣子言未可用也董仲舒求雨申春<lb/>
秋之義設虛立祀父不食於枝庶天不食於下地諸<lb/>
侯雩禮所祀未知何神如天神也唯王者天乃歆諸<lb/>
侯及今長吏天不享也神不歆享安耐得神如雲雨<lb/>
者氣也雲雨之氣何用歆享觸石而出膚寸而合不<lb/>
崇朝而辨雨天下泰山也泰山雨天下小山雨國邑<lb/>
然則大雩所祭豈祭山乎假令審然而不得也何以<lb/>
效之水異川而居相高分寸不決不流不鑿不合誠<lb/>
令人君禱祭水旁能令高分寸之水流而合乎夫見<lb/>
<pb n="KR3j0080_SBCK_015-9a"/>
在之水相差無㡬人君請之終不耐行況雨無形兆<lb/>
深藏高山人君雩祭安耐得之夫雨水在天地之間<lb/>
也猶夫涕泣在人形中也或賫酒食請於惠人之前<lb/>
未出其泣惠人終不為之隕涕夫泣不可請而出雨<lb/>
安可求而得雍門子悲哭孟甞君為之流涕蘇秦張<lb/>
儀悲說坈中鬼谷先生泣下沾襟或者儻可為雍門<lb/>
之聲出蘇張之說以感天乎天又耳目高逺音氣不<lb/>
通杞梁之妻又已悲哭天不雨而城反崩夫如是竟<lb/>
當何以致雨雩祭之家何用感天案月出北道離畢<lb/>
之陰希有不雨由此言之北道畢星之所在也北道<lb/>
<pb n="KR3j0080_SBCK_015-9b"/>
星肯為雩祭之故下其雨乎孔子出使子路齎雨具<lb/>
之時魯未必雩祭也不祭沛然自雨不求曠然自暘<lb/>
夫如是天之暘雨自有時也一歳之中暘雨連屬當<lb/>
其雨也誰求之者當其暘也誰止之者人君聽請以<lb/>
安民施恩必非賢也天至賢矣時未當雨僞請求之<lb/>
故妄下其雨人君聽請之類也變復之家不推類驗<lb/>
之空張法術惑人君或未當雨而賢君求之而不得<lb/>
或適當自雨惡君求之遭遇其時是使賢君受空責<lb/>
而惡君䝉虛名也世稱聖人純而賢者駮純則行操<lb/>
無非無非則政治無失然而世之聖君莫有如堯湯<lb/>
<pb n="KR3j0080_SBCK_015-10a"/>
堯遭洪水湯遭大旱如謂政治所致堯湯惡君也如<lb/>
非政治是運氣也運氣有時安可請求世之論者猶<lb/>
謂堯湯水旱水旱者時也其小旱湛皆政也假令審<lb/>
然何用致湛審以政致之不脩所以失之而從請求<lb/>
安耐復之世審稱堯湯水旱天之運氣非政所致夫<lb/>
天之運氣時當自然雖雩祭請求終無補益而世又<lb/>
稱湯以五過禱於桑林時立得雨夫言運氣則桑林<lb/>
之說絀稱桑林則運氣之論消世之說稱者竟當何<lb/>
由救水旱之術審當何用夫災變大抵有二有政治<lb/>
之災有無妄之變政治之災湏耐求之求之雖不耐<lb/>
<pb n="KR3j0080_SBCK_015-10b"/>
得而惠愍惻隱之恩不得已之意也慈父之於子孝<lb/>
子之於親知病不祀神疾痛不和藥又知病之必不<lb/>
可治治之無益然終不肯安坐待絶猶卜筮求祟召<lb/>
毉和藥者惻痛慇懃兾有驗也既死氣絶不可如何<lb/>
升屋之危以衣招復悲恨思慕兾其悟也雩祭者之<lb/>
用心慈父孝子之用意也無妄之災百民不知必歸<lb/>
於主為政治者慰民之望故亦必雩問政治之災無<lb/>
妄之變何以别之曰德鄷政得災猶至者無妄也德<lb/>
衰政失變應來者政治也夫政治<hi>治字一有也</hi>則外雩而<lb/>
内改以復其虧無妄則内守舊政外脩雩禮以慰民<lb/>
<pb n="KR3j0080_SBCK_015-11a"/>
心故夫無妄之氣歴世時至當固自一不冝改政何<lb/>
以驗之周公為成王陳立政之言曰時則物有間之<lb/>
自一話一言我則末維成徳之彦以乂我受民周公<lb/>
立政可謂得矣知非常之物不賑不至故勑成王自<lb/>
一話一言政事無非毋敢變易然則非常之變無妄<lb/>
之氣間而至也水氣間堯旱氣間湯周宣以賢遭遇<lb/>
久旱建初孟季北州連旱牛死民乏放流就賤聖主<lb/>
寛明於上百官共職於下太平之明時也政無細非<lb/>
旱猶有氣間之也聖主知之不改政行轉穀賑贍損<lb/>
鄷濟耗斯見之審明所以救赴之者得冝也魯文公<lb/>
<pb n="KR3j0080_SBCK_015-11b"/>
間歳大旱臧文仲曰脩城郭貶食省用務嗇勸分文<lb/>
仲知非政故徒脩備不改政治變復之家見變輒歸<lb/>
於政不揆政之無非見異懼惑變易操行以不冝改<lb/>
而變秪取災焉何以言必當雩也曰春秋大雩傳家<lb/>
在宣公羊穀梁無譏之文當雩明矣曽晳對孔子言<lb/>
其志曰暮春者春服既成冠者五六人童子六七人<lb/>
浴乎沂風乎舞雩詠而歸孔子曰吾與㸃也魯設雩<lb/>
祭於沂水之上暮者晚也春謂四月也春服既成謂<lb/>
四月之服成也冠者童子雩祭樂人也浴乎沂涉沂<lb/>
水也象龍之從水中出也風乎舞雩風歌也詠而饋<lb/>
<pb n="KR3j0080_SBCK_015-12a"/>
詠歌饋祭也歌詠而祭也說論之家以為浴者浴沂<lb/>
水中也風乾身也周之四月正歳二月也尚寒安得<lb/>
浴而風乾身由此言之涉水不浴雩祭審矣春秋左<lb/>
氏傳曰啓蟄而雩又曰龍見而雩啓蟄龍見皆二月<lb/>
也春二月雩秋八月亦雩春祈穀雨秋祈穀實當今<lb/>
靈星秋之雩也春雩廢秋雩在故靈星之祀歳雩祭<lb/>
也孔子曰吾與㸃也善㸃之言欲以雩祭調和陰陽<lb/>
故與之也使雩失正㸃欲為之孔子冝非不當與也<lb/>
樊遲從游感雩而問刺魯不能崇徳而徒雩也夫雩<lb/>
古而有之故禮曰雩祭祭水旱也故有雩禮故孔子<lb/>
<pb n="KR3j0080_SBCK_015-12b"/>
不譏而仲舒申之夫如是雩祭祀禮也雩祭得禮則<lb/>
大水鼓用牲于社亦古禮也得禮無非當雩一也禮<lb/>
祭也社報生萬物之功土地廣逺難得辨祭故立社<lb/>
為位主心事之為水旱者陰陽之氣也滿六合難得<lb/>
盡祀故脩壇設位敬恭祈求效事社之義復災變之<lb/>
道也推生事死推人事鬼陰陽精氣儻如生人能飲<lb/>
食乎故共馨香奉進㫖嘉區區惓惓兾見荅享推祭<lb/>
社言之當雩二也歳氣調和災害不生尚猶而雩今<lb/>
有靈星古昔之禮也況歳氣有變水旱不時人君之<lb/>
懼必痛甚矣雖有靈星之祀猶復雩恐前不備肜繹<lb/>
<pb n="KR3j0080_SBCK_015-13a"/>
之義也兾復災變之虧獲鄷穰之報三也禮之心悃<lb/>
愊樂之意歡忻悃愊以玉帛效心歡忻以鍾鼓驗意<lb/>
雩祭請祈人君精誠也精誠在内無以效外故雩祀<lb/>
盡已惶懼闗納精心於雩祀之前玉帛鍾鼓之義四<lb/>
也臣得罪於君子獲過於父比自改更且當謝罪惶<lb/>
懼於旱如政治所致臣子得罪獲過之類也黙改政<lb/>
治潜易操行不彰於外天怒不釋故必雩祭惶懼之<lb/>
義五也漢立博士之官師弟子相訶難欲極道之深<lb/>
形是非之理也不出横難不得從說不發苦詰不聞<lb/>
甘對導才低仰欲求禆也砥石劘厲欲求銛也推春<lb/>
<pb n="KR3j0080_SBCK_015-13b"/>
秋之義求雩祭之說實孔子之心考仲舒之意孔子<lb/>
既殁仲舒已死世之論者孰當復問唯若孔子之徒<lb/>
仲舒之黨為能說之<lb/>
　　　　順鼓篇<lb/>
春秋之義大水鼓用牲于社說者曰鼓者攻之也或<lb/>
曰脅之脅則攻矣陽勝攻社以救之或難曰攻社謂<lb/>
得勝負之義未可得順義之節也人君父事天母事<lb/>
地母之黨類為害可攻母以救之乎以政令失道陰<lb/>
陽繆盭者人君也不自攻以復之反逆節以犯尊天<lb/>
地安肯濟使湛水害傷天不以地害天攻之可也今<lb/>
<pb n="KR3j0080_SBCK_015-14a"/>
湛水所傷物也萬物於地卑也害犯至尊之體於道<lb/>
違逆論春秋者曾不知難案雨出於山流入於川湛<lb/>
水之類山川是矣大水之災不攻山川社土也五行<lb/>
之性水土不同以水為害而攻土上勝水攻社之義<lb/>
母乃如今世工匠之用椎鑿也以椎擊鑿令鑿穿木<lb/>
今儻攻土令厭水乎且夫攻社之義以為攻陰之類<lb/>
也甲為盜賊傷害人民甲在不亡舎甲而攻乙之家<lb/>
耐止甲乎今雨者水也水在不自攻水而乃攻社案<lb/>
天將雨山先出雲雲積為雨雨流為水然則山者父<lb/>
母水者子弟也重罪刑及族屬罪父母子弟乎罪其<lb/>
<pb n="KR3j0080_SBCK_015-14b"/>
朋徒也計山水與社俱為雨類也孰爲親者社土也<lb/>
五行異氣相去遠殷太戊桑穀俱生或曰高宗恐駭<lb/>
側身行道思索先王之政興滅國繼絶世舉逸民明<lb/>
養老之義桑穀消亡享國長久此說者春秋所共聞<lb/>
也水災與桑榖之變何以異殷王改政春秋攻社道<lb/>
相違反行之何從周成王之時天下雷雨偃禾㧞木<lb/>
爲害大矣成王開金縢之書求索行事周公之功執<lb/>
書以泣遏雨止風反禾大木復起大雨乆湛其實一<lb/>
也成王改過春秋攻社兩經二義行之如何月令之<lb/>
家蟲食榖稼取蟲所類象之吏笞擊僇辱以滅其變<lb/>
<pb n="KR3j0080_SBCK_015-15a"/>
實論者謂之未必真是然而為之厭合人意今致雨<lb/>
者政也吏也不變其政不罪其吏而徒攻社能何復<lb/>
塞茍以為當攻其類衆陰之精月也方諸郷月水自<lb/>
下來月離于畢出房北道希有不雨月中之獸兔蟾<lb/>
蜍也其類在地螺與蚄也月毁於天螺蚄舀缺同類<lb/>
明矣雨久不霽攻陰之類冝捕斬兔蟾蜍椎𬒳螺蚄<lb/>
為其得實蝗蟲時至或飛或集所集之地穀草枯索<lb/>
吏卒部民塹道作塪榜驅内於塹塪杷蝗積聚以千<lb/>
斛數正攻蝗之身蝗猶不止況徒攻隂之類雨安肯<lb/>
霽尚書太傳曰煙氛郊社不脩山川不祝風雨不時<lb/>
<pb n="KR3j0080_SBCK_015-15b"/>
霜雪不降責於天公臣多弑主㜸多殺宗五品不訓<lb/>
責於人公城郭不繕溝池不脩水泉不隆水為民害<lb/>
責於地公王者三公各有所主諸侯卿大夫各有分<lb/>
職大水不責卿大夫而擊皷攻社何知不然魯國失<lb/>
禮孔子作經表以為戒也公羊高不能實董仲舒不<lb/>
能定故攻社之義至今復行之使高尚生仲舒未死<lb/>
將難之曰久雨湛水溢誰致之者使人君也冝改政<lb/>
易行以復塞之如人臣也冝罪其人以過解天如非<lb/>
君臣陰陽之氣偶時運也擊鼓攻社而何救止春秋<lb/>
說曰人君亢陽致旱沈溺致水夫如是旱則為沈溺<lb/>
<pb n="KR3j0080_SBCK_015-16a"/>
之行水則爲亢陽之操何乃攻社攻社不解朱絲縈<lb/>
之亦復未曉說者以爲社陰朱陽也水陰也以陽色<lb/>
縈之助鼓爲救夫大山失火灌以壅水衆知不能救<lb/>
之者何也火盛水少熱不能勝也今國湛水猶大山<lb/>
失火也以若繩之絲縈社爲救猶以壅水灌大山也<lb/>
原天心以人意狀天治以人事人相攻擊氣不相兼<lb/>
兵不相負不能取勝今一國水使真欲攻陽以絶其<lb/>
氣悉發國人操刀把杖以擊之若歳終逐疫然后爲<lb/>
可楚漢之際六國之時兵革戰攻力彊則勝弱劣則<lb/>
負攻社一人擊鼓無兵革之威安能救雨夫一暘一<lb/>
<pb n="KR3j0080_SBCK_015-16b"/>
雨猶一晝一夜也其遭若堯湯之水旱猶一冬一夏<lb/>
也如或欲以人事祭祀復塞其變冬求為夏夜求為<lb/>
晝也何以效之久雨不霽試使人君高枕安臥雨猶<lb/>
自止止久至於大旱試使人君高枕安臥旱猶自雨<lb/>
何則暘極反陰陰極反暘故夫天地之有湛也何以<lb/>
知不如人之有水病也其有旱也何以知不如人有<lb/>
癉疾也禱請求福終不能愈變操易行終不能救使<lb/>
醫食藥兾可得愈命盡期至醫藥無效堯遭洪水春<lb/>
秋之大水也聖君知之不禱於神不改乎政使禹治<lb/>
之百川東流夫堯之使禹治水猶病水者之使醫也<lb/>
<pb n="KR3j0080_SBCK_015-17a"/>
然則堯之洪水天地之水病也禹之治水洪水之良<lb/>
醫也説者何以易之攻社之義於事不得雨不霽祭<lb/>
女媧於禮何見伏羲女媧俱聖者也舎伏羲而祭女<lb/>
媧春秋不言董仲舒之議其故何哉夫春秋經但言<lb/>
鼓豈言攻哉說者見有鼓文則言攻矣夫鼓未必為<lb/>
攻說者用意異也季氏富於周公而求也為之聚歛<lb/>
而附益之孔子曰非吾徒也小子鳴鼓攻之可也攻<lb/>
者責也責讓之也六國兵革相攻不得難此此又非<lb/>
也以卑而責尊為逆矣或據天責之也王者母事地<lb/>
母有過子可據父以責之乎下之於上冝言諫若事<lb/>
<pb n="KR3j0080_SBCK_015-17b"/>
臣子之禮也責讓上之禮也乖違禮意行之如何夫<lb/>
禮以鼓助號呼明聲響也古者人君將出撞鍾擊鼓<lb/>
故警戒下也必以伐鼓為攻此社此則鍾聲鼓鳴攻<lb/>
擊上也大水用鼔或時再告社陰之太盛雨湛不霽<lb/>
陰盛陽㣲非道之冝口祝不副以鼓自助與日食鼓<lb/>
用牲于社同一義也俱為告急彰陰盛也事大而急<lb/>
者用鍾鼓小而緩者用鈴<graphic n="KR2523" url="https://raw.githubusercontent.com/kanripo/KR-Gaiji/master/images/KR2523.png" mimeType="image/png"/>彰事告急助口氣也大<lb/>
道難知大水久湛假令政治所致猶先告急乃斯政<lb/>
行盜賊之發與此同操盜賊亦政所致比求闕失猶<lb/>
先發告鼓用牲于社發覺之也社者衆陰之長故伐<lb/>
<pb n="KR3j0080_SBCK_015-18a"/>
鼓使社知之說鼓者以爲攻之故攻毋逆義之難縁<lb/>
此而至今言告以陰盛陽㣲攻尊之難奚從來哉且<lb/>
告冝於用牲用牲不冝於攻告事用牲禮也攻之用<lb/>
牲於禮何見朱絲如繩示在暘也暘氣實㣲故用物<lb/>
㣲也投一寸之鍼布一丸之艾於血脉之蹊篤病有<lb/>
瘳朱絲如一寸之鍼一丸之艾也吳攻破楚昭王亡<lb/>
走申包胥間步赴秦哭泣求救卒得助兵却吳而存<lb/>
楚擊鼓之人伐如何耳使誠若申包胥一人擊得假<lb/>
令一人擊鼓將耐令社與秦王同感以土勝水之威<lb/>
却止雲雨雲雨氣得與吳同恐消散入山百姓被害<lb/>
<pb n="KR3j0080_SBCK_015-18b"/>
者得蒙霽晏有楚國之安矣迅雷風烈君子必變雖<lb/>
夜必興衣冠而坐懼威變異也夫水旱猶雷風也雖<lb/>
運氣無妄欲令人君高枕幄臥<hi>本作据幄字一</hi>以俟其時無<lb/>
惻怛憂民之心堯不用牲或時上世質也倉頡作書<lb/>
奚仲作車可以前代之時無書車之事非後世爲之<lb/>
乎時同作殊事乃可難異世易俗相非如何俗圖畫<lb/>
女媧之象爲婦人之形又其號曰女仲舒之意殆謂<lb/>
女媧古婦人帝王者也男陽而女隂隂氣爲害故祭<lb/>
女媧求福祐也傳又言共工與顓頊爭爲天子不勝<lb/>
怒而觸不周之山使天柱折地維絶女媧消煉五色<lb/>
<pb n="KR3j0080_SBCK_015-19a"/>
石以補蒼天斷鼇之足以立四極仲舒之祭女媧殆<lb/>
見此傳也本有補蒼天立四極之神天氣不和陽道<lb/>
不勝儻女媧以精神助聖王止雨湛乎<lb/>
論衡卷第十五<lb/>
<pb n="KR3j0080_SBCK_015-19b"/>
</p>
<p>
</p>
  </div>
</body>
</text>
</TEI>
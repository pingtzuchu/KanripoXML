<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>針灸問對卷中</head> <lb/>
    <p>
<pb n="KR3e0072_WYG_002-1a"/>
欽定四庫全書<lb/>
　針灸問對卷中<lb/>
　　　　　　　　　　　　　明　汪機　撰<lb/>
　或曰經云五藏五俞五五二十五俞六府六俞六六<lb/>
　三十六俞經脉十二絡脉十五凡二十七氣以上下<lb/>
　所出為井所溜為榮所注為俞所行為經所入為合<lb/>
　又云五藏有六府六府有十二原者何謂也<lb/>
曰井譬如谷井泉源之所出也經穴之氣所生則自井<lb/>
<pb n="KR3e0072_WYG_002-1b"/>
始而溜榮注俞過經入合<hi>合者㑹也如水㑹於海</hi>又以井主東方<lb/>
木木者春也萬物發生之始故隂井屬乙木乙隂木也<lb/>
乙與庚合故陽井屬庚金庚陽金也隂木柔陽金剛剛<lb/>
柔相配夫婦之道則有父子之相生是以肝木大敦隂<lb/>
井木生隂榮行間火火生隂俞大衝土土生隂經中封<lb/>
金金生隂合曲泉水　心之少衝井木少府榮火神門<lb/>
俞土靈道經金少海合水　脾之隠白井木大都榮火<lb/>
太白俞土商坵經金隂陵泉合水　肺之少商井木魚<lb/>
<pb n="KR3e0072_WYG_002-2a"/>
際榮火大淵俞土經渠經金尺澤合水　腎之湧泉井<lb/>
木然谷榮火大谿胃土復溜經金隂谷合水　心包之<lb/>
中衝井木勞宫榮火大陵俞土間使經金曲澤合水此<lb/>
隂經之穴以次而相生也　膽之竅隂陽井金生陽榮<lb/>
俠谿水水生陽俞臨泣木木生陽經陽輔火火生陽合<lb/>
陽陵泉土　小腸少澤井金前谷榮水後谿俞木小海<lb/>
合火　胃之厲兑井金内庭榮水陷谷俞木解谿經火<lb/>
三里合土　大腸之商陽井金二間榮水三間俞木陽<lb/>
<pb n="KR3e0072_WYG_002-2b"/>
谿經火曲池合土　膀胱之至隂井金通谷榮水束骨<lb/>
俞木崑崙經火委中合土　三焦之關衝井金液門榮<lb/>
水中渚俞木支溝經火天井合土此陽經之穴以次而<lb/>
相生也六府又有原者經曰以三焦行於諸陽故又置<lb/>
一俞而名曰原五藏則以俞為原　肺俞大淵心俞大<lb/>
陵肝俞大衝脾俞大白腎俞大谿是也　膀胱俞束骨<lb/>
過於京骨為原膽俞臨泣過于坵墟為原胃俞陷谷過<lb/>
於衝陽為原三焦俞中渚過於陽池為原小腸俞後谿<lb/>
<pb n="KR3e0072_WYG_002-3a"/>
過於腕骨為原大腸俞三間過於合谷為原葢五藏隂<lb/>
經止以俞為原六府陽經既有俞仍别有原也藏之俞<lb/>
府之原皆三焦之所行氣之所留止也主治五藏六府<lb/>
之有病也名之曰原以臍下腎間動氣人之生命十二<lb/>
經之根本三焦則為原氣之别使主通行上中下之三<lb/>
氣經歴於藏府也故曰下焦禀真元之氣即原氣也<lb/>
經曰五藏有六府六府有十二原十二原出于四關<hi>言井</hi>
<hi>榮俞經合手不過肘足不過膝</hi>四關主治五藏五藏有疾當取之十二<lb/>
<pb n="KR3e0072_WYG_002-3b"/>
原十二原者五藏之所以禀三百六十五節氣味也<hi>節之</hi>
<hi>交三百六十五會者絡脉之滲灌諸節者也</hi>五藏有疾應出十二原明知其<lb/>
原覩其應而知五藏之害矣<lb/>
　或曰五藏募皆在隂俞皆在陽何謂也<lb/>
難經曰隂病行陽陽病行隂故募在隂俞在陽募與俞<lb/>
五藏孔穴之總名也在腹為隂謂之募言經氣聚於此<lb/>
也在府為陽謂之俞言經氣由此而輸於彼也募在腹<lb/>
者肺募中府心募巨闕脾募章門肝募期門腎募京門<lb/>
<pb n="KR3e0072_WYG_002-4a"/>
俞在背者肺俞在背第三椎下心俞在第五椎下肝俞<lb/>
在第九椎下脾俞在十一椎下腎俞在十四椎下皆俠<lb/>
脊兩傍各一寸五分隂病行陽陽病行隂者隂陽經絡<lb/>
氣相交貫藏府腹背氣相通應所以隂病有時而行陽<lb/>
陽病有時而行隂也針法曰從陽引隂從隂引陽<lb/>
　或曰六府各有俞<hi>背俞</hi>風寒濕氣中其俞而飲食應之<lb/>
　循俞而入各舍其府也針治奈何<lb/>
經曰五藏有俞<hi>井榮俞經合之俞</hi>六府有合<hi>六府合穴</hi>各有所發各<lb/>
<pb n="KR3e0072_WYG_002-4b"/>
隨其過<hi>經脉所經過處</hi>則病瘳矣<lb/>
　或曰靈樞難經以大陵為心之原而又别以兑骨為<lb/>
　少隂之原諸家針灸書並以大陵為手厥隂心主之<lb/>
　俞以神門在掌後兑骨之端者為心經所注之俞似<lb/>
　此不同者何也<lb/>
靈樞七十一篇曰少隂無俞心不病乎岐伯曰其外經<lb/>
病而藏不病故獨其經於掌後兑骨之端也其餘出入<lb/>
曲折行之疾徐皆如手少隂心主之脉行也又第二篇<lb/>
<pb n="KR3e0072_WYG_002-5a"/>
曰心出於中衝溜于勞宫注于大陵行於行間入于曲<lb/>
澤手少隂也<hi>按中衝以下並手心主經俞靈樞直指為手少隂而手少隂經俞不别載也</hi>素<lb/>
問繆刺篇曰刺手心主少隂兑骨之端各一痏又氣穴<lb/>
篇曰藏俞五十穴<hi>王註</hi>五藏俞惟有心包絡井俞之穴而<lb/>
亦無心經井俞穴又七十九難曰假令心病寫手心主<lb/>
俞補手心主井詳此前後各經文義則知手少隂與手<lb/>
心主同治也<lb/>
　或曰井榮俞經合主何病也<lb/>
<pb n="KR3e0072_WYG_002-5b"/>
曰六十八難註云心下滿肝木病也足厥隂之支從肝<lb/>
貫膈上注肺故井主心下滿也榮主身熱心火病也俞<lb/>
主體重節痛脾土病也經主喘欬寒熱肺金病也合主<lb/>
逆氣而泄腎水病也此舉五藏之病各一端為例餘病<lb/>
可以類推而互舉也不言六府者舉藏足以該之<lb/>
　或曰諸經之井皆在手指足指稍肌肉淺薄之處不<lb/>
　足使為補寫也刺之奈何<lb/>
經曰設當刺井者只寫其榮以井為木榮為火火者木<lb/>
<pb n="KR3e0072_WYG_002-6a"/>
之子也此專為寫井者言也若當補井則必補其合故<lb/>
經言補者不可以為寫寫者不可以為補各有攸當也<lb/>
補寫反則病危可不謹哉<lb/>
　或曰經以井榮俞經各繫於四時何謂也<lb/>
經曰春刺井者邪在肝夏刺榮者邪在心季夏刺俞者<lb/>
邪在脾秋刺經者邪在肺冬刺合者邪在腎也<lb/>
　或曰南唐何若愚謂三焦是陽氣之父心包絡是隂<lb/>
　氣之母二經尊重不繫五行所攝主受納十經血氣<lb/>
<pb n="KR3e0072_WYG_002-6b"/>
　養育故只言十經隂陽二脉逐日各注井榮俞經合<lb/>
　各五時晨畢每日遇陽干合處注於三焦遇隂干合<lb/>
　處注於包絡此二經亦各注井榮俞經合五穴也陽<lb/>
　干注府隂干注藏如甲日甲戌時膽氣初出為井然<lb/>
　甲與已合己巳時脾出血為井又如乙日乙酉時肝<lb/>
　出血為井然乙與庚合庚辰時大腸出血為井隂陽<lb/>
　並行流注無休陽日氣先脉外血後脉内隂日血先<lb/>
　脉外氣後脉内交貫而行甲戌時至甲申為陽干合<lb/>
<pb n="KR3e0072_WYG_002-7a"/>
　處己巳時至己卯為隂干合處餘經日辰皆依此推<lb/>
　陽日陽時則陽經穴開病在陽經宜俟陽經穴開針<lb/>
　之隂經亦然假如膽屬足少陽陽木故甲日甲戌時<lb/>
　膽引氣出竅隂<hi>井木</hi>丙子時流於小腸前榖<hi>榮火</hi>戊寅時<lb/>
　注於胃陷穀<hi>俞土</hi>并過本原坵墟庚辰時經於大腸陽<lb/>
　谿<hi>經金</hi>壬午時入于膀胱委中<hi>合水</hi>此五府井榮俞經合<lb/>
　穴開時也至甲申時氣納三焦之關衝<hi>井</hi>液門<hi>榮</hi>中<lb/>
　渚<hi>俞</hi>陽池<hi>原/</hi>支溝<hi>經/</hi>天井<hi>合</hi>穴亦開焉　肝屬足厥<lb/>
<pb n="KR3e0072_WYG_002-7b"/>
　隂乙木故乙日乙酉時肝引血出大敦<hi>井木</hi>丁亥時流<lb/>
　於心之少府<hi>榮火</hi>己丑時注于脾之太白<hi>俞土</hi>辛卯時經<lb/>
　於肺之經渠<hi>經金</hi>癸巳時入于腎之隂穀<hi>合水</hi>此五藏井<lb/>
　榮俞經合穴開時也至乙未時血納包絡之中衝<hi>井</hi>
　勞宫<hi>榮</hi>大陵<hi>俞/</hi>間使<hi>經/</hi>曲澤<hi>合</hi>穴亦開焉　小腸屬<lb/>
　手太陽陽火故丙日丙申時小腸引氣出少澤<hi>井火</hi>戊<lb/>
　戌時流於胃内庭<hi>榮土</hi>庚子時注於大腸三間<hi>俞金</hi>過本<lb/>
　原腕骨壬寅時經膀胱崑崙<hi>經水</hi>甲辰時入膽腕骨<hi>合木</hi>
<pb n="KR3e0072_WYG_002-8a"/>
　丙午時氣納三焦　心屬手少隂隂火故丁日丁未<lb/>
　時心引血行少衝<hi>井火</hi>乙酉時流於脾大都<hi>榮土</hi>辛亥時<lb/>
　注於肺大淵<hi>俞金</hi>癸丑時經於腎復溜<hi>經水</hi>乙卯時入於<lb/>
　肝曲泉<hi>合木</hi>丁巳時血納包絡　胃屬足陽明陽土故<lb/>
　戊日戊午時胃引氣出厲兑<hi>井土</hi>庚辰時流於大腸二<lb/>
　間<hi>榮金</hi>壬戌時注於膀胱束骨<hi>俞水</hi>併過本原衝陽甲子<lb/>
　時經於膽陽輔<hi>經木</hi>丙寅時入於小腸少海<hi>合火</hi>戊辰時<lb/>
　氣納三焦　脾屬足太隂隂土故己日己巳時脾引<lb/>
<pb n="KR3e0072_WYG_002-8b"/>
　血行隠白<hi>井土</hi>辛未時流於肺魚際<hi>榮金</hi>癸酉時注於腎<lb/>
　太谿<hi>俞水</hi>乙亥時經於肝中封<hi>經木</hi>丁丑時入於心少海<lb/>
　<hi>合火</hi>己卯時血納包絡　大腸屬手陽明陽金故庚日<lb/>
　庚辰時大腸引血出商陽<hi>井金</hi>壬午時流於膀胱通谷<lb/>
　<hi>榮水</hi>甲申時注于膽臨泣<hi>俞/木</hi>丙戌時經於小腸陽谷<hi>經火</hi>
　戊子時入於胃三里<hi>合土</hi>庚寅時氣納三焦　肺屬手<lb/>
　太隂隂金故辛日辛卯時肺引血行少商<hi>井金</hi>癸巳時<lb/>
　流於腎然谷<hi>榮水</hi>乙未時注於肝太衝<hi>俞木</hi>丁酉時經於<lb/>
<pb n="KR3e0072_WYG_002-9a"/>
　心靈道<hi>經火</hi>己亥時入於脾隂陵泉<hi>合土</hi>辛丑時血納包<lb/>
　絡　膀胱屬足太陽陽水故壬日壬寅時膀胱引氣<lb/>
　出至隂<hi>井水</hi>甲辰時流於膽俠谿<hi>榮木</hi>丙午時注於小腸<lb/>
　後谿<hi>俞火</hi>并過本原陽谷戊申時經於胃俠谿<hi>經土</hi>庚戌<lb/>
　時入於大腸曲池<hi>合金</hi>壬子時氣納三焦　腎屬足少<lb/>
　隂隂水故癸日癸亥時腎引血出湧泉<hi>井水</hi>乙丑時流<lb/>
　於肝行間<hi>榮木</hi>丁卯時注於心神門<hi>俞火</hi>己巳時經於脾<lb/>
　商坵<hi>經土</hi>辛未時入于肺尺澤<hi>合金</hi>癸亥時血納包絡<lb/>
<pb n="KR3e0072_WYG_002-9b"/>
　三焦屬手少陽壬子時三焦出關衝<hi>井金</hi>甲寅時流于<lb/>
　液門<hi>榮水</hi>丙辰時注于中渚<hi>俞木</hi>并過本原陽池戊午時<lb/>
　經于支溝<hi>經火</hi>庚申時入于天井<hi>合土</hi>　心主包絡屬手<lb/>
　厥隂癸丑時包絡出中衝<hi>井木</hi>乙卯時流于勞宫<hi>榮火</hi>丁<lb/>
　巳時注于太谿<hi>俞土</hi>己未時經于間使<hi>經金</hi>辛酉時入于<lb/>
　曲澤<hi>合水</hi>何公此法刋布古今名曰子午流注葢謂左<lb/>
　轉從子能外行諸陽右轉從午能内行諸隂於經亦<lb/>
　有據乎<lb/>
<pb n="KR3e0072_WYG_002-10a"/>
曰此皆臆説素難不載不惟悖其經㫖而所説亦自相<lb/>
矛盾者多矣彼謂陽日陽時陽經穴開故甲子日甲戌<lb/>
時甲膽竅隂井開此固然也丙子時屬于乙丑日辰乃<lb/>
隂日陽時也而謂丙小腸前谷榮穴開其與陽日陽時<lb/>
之説合乎否乎經曰邪氣者常隨四時之氣血而入客<lb/>
也因其隂氣則入隂經因其陽氣則入陽脉不可為度<lb/>
然必從其經氣辟除其邪則亂氣不生四時之氣所在<lb/>
如春氣在經脉夏氣在孫絡秋氣在皮膚冬氣在骨髓<lb/>
<pb n="KR3e0072_WYG_002-10b"/>
之類故曰春刺井夏刺榮季夏刺俞秋刺經冬刺合亦<lb/>
因四時之氣所在而刺之也又曰謹候其時病可與期<lb/>
葢言謹候其氣之所在之時而刺之是謂逢時如病在<lb/>
三陽必候其氣在于陽分而刺之病在三隂必候其氣<lb/>
在于隂分而刺之故古人刺法惟以氣之所在之處穴<lb/>
俞為開氣之不在之處穴俞為闔並無所謂陽日陽時<lb/>
陽穴開隂日隂時隂穴開之説又嘗考之經曰補寫以<lb/>
時與氣開闔相合者氣當時刻謂之開已過未至謂之<lb/>
<pb n="KR3e0072_WYG_002-11a"/>
闔葢邪來朝應之時如波隴起察其在何穴分即于此<lb/>
時而刺之謂之開若依何公某穴某時某穴開宜刺某<lb/>
穴或遇邪至所定時穴刺之固宜或邪已過未至亦依<lb/>
其所定時穴刺之寧不反増其病耶經曰刺不知四時<lb/>
之經病之所在反之則生亂氣此之謂也經曰隂井木<lb/>
陽井金隂榮火陽榮水隂經土陽經木隂俞金陽俞火<lb/>
隂合水陽合土今何公盡變其法皆以十干配之十經<lb/>
取干旺日時而注井榮俞經合故甲日甲時取屬甲膽<lb/>
<pb n="KR3e0072_WYG_002-11b"/>
而甲膽陽井之金亦依日干而變為木小腸前谷榮水<lb/>
亦依日干而變為火然三焦包絡又依難經而無所變<lb/>
顛倒錯亂如此與經合乎否乎周身十二經各有井榮<lb/>
俞經合其所主病亦各不同假如病在肝宜針肝之榮<lb/>
穴行間乃曰乙日肝之榮穴不屬行間而屬心之榮穴<lb/>
少府舍肝之榮而針心之榮是謂亂經病可去乎不可<lb/>
去乎又謂陽日氣先血後隂日氣後血先此亦不通之<lb/>
論就以彼之所言證之彼云甲與己合己日己巳時脾<lb/>
<pb n="KR3e0072_WYG_002-12a"/>
引血出甲戌時膽引氣行固合隂日血先氣後説矣然<lb/>
甲日己巳時居前而脾亦可引血先出甲戌時居後而<lb/>
膽亦可引氣後行如此則陽日血亦可先氣亦可後矣<lb/>
何其言之不審耶<hi>機</hi>按經曰榮者水穀之精氣其始從<lb/>
中焦注手太隂陽明以次相傳至足厥隂復還注手太<lb/>
隂入于脉與息數呼吸應此經脉行度終始也榮氣一<lb/>
周於身外至身體四肢内至五藏六府無不周徧故其<lb/>
五十周無隂陽晝夜之殊與衛氣之行不同衛者水穀<lb/>
<pb n="KR3e0072_WYG_002-12b"/>
之悍氣出于上焦行于脉外温分肉充皮膚司開闔不<lb/>
與脉同行不與息數同應晝但周陽于身體四肢之外<lb/>
不能入五藏六府之内夜但周隂于五藏六府之内不<lb/>
能出身體四肢之外故必五十周至平旦方與榮大㑹<lb/>
于肺手太隂也榮衛之行各有常度如此而謂陽日氣<lb/>
先血後隂日氣後血先不自知其亂經㫖也大矣豈可<lb/>
為法于天下可傳於後世哉<hi>難經言榮氣之行常與衛氣相隨上下由息而動巢</hi>
<hi>元方謂氣行則血行氣住則血住似皆未達榮衛異行之㫖也</hi>
<pb n="KR3e0072_WYG_002-13a"/>
　或曰指微賦言養子時刻注穴者謂逐時干旺氣注<lb/>
　藏府井榮之法也每一時辰相生養子五度各注井<lb/>
　榮俞經合五穴晝夜十二時氣血行過六十俞穴也<lb/>
　假令甲日甲戌時膽統氣出竅隂穴為<hi>井木</hi>流至小腸<lb/>
　為榮<hi>火氣</hi>過前谷穴注至胃為俞<hi>土氣</hi>過陷谷穴并過本<lb/>
　原坵墟穴行至大腸為經<hi>金氣</hi>過陽谿穴入于膀胱為<lb/>
　合<hi>水氣</hi>入委中穴而終是甲戌時木火土金水相生五<lb/>
　度一時辰流注五穴畢也與七韻中所説亦相通否<lb/>
<pb n="KR3e0072_WYG_002-13b"/>
曰榮衛晝夜各五十度周于身皆有常度無太過無不<lb/>
及此平人也為邪所中則或速或遲莫得而循其常度<lb/>
矣今何公于七韻中謂井榮俞經合五穴每一穴占一<lb/>
時如甲日甲戌時膽出竅隂丙子時流於小腸前谷戊<lb/>
寅時流於胃合谷并過本原坵墟庚辰時行於大腸陽<lb/>
谿壬午時入于膀胱委中再遇甲申時注於三焦六穴<lb/>
帶本原共十二穴是一日一夜氣但周于此數穴也且<lb/>
五藏五府于經井榮俞經合每一穴占一時獨三焦六<lb/>
<pb n="KR3e0072_WYG_002-14a"/>
穴占一時包絡五穴占一時而賦乃言甲戌一時木火<lb/>
土金水相生五度一時流注五穴畢與韻中所語大不<lb/>
相合賦與韻出于一人何其言之牴牾若是不知不善<lb/>
于措辭耶不知賦韻兩不相通耶賦註又言晝夜十二<lb/>
時血氣行過六十俞穴考其針刺定時晝夜周環六十<lb/>
首圖乃知一時辰相生養子五度之説矣假如甲日甲<lb/>
戌時甲陽木也故膽始竅隂木生前谷火火生陷谷土<lb/>
過坵墟原土生陽谿金金生委中水再遇甲申時注于<lb/>
<pb n="KR3e0072_WYG_002-14b"/>
三焦關衝液門中渚陽池支溝天井六穴不特甲戌時<lb/>
為然一日之中凡遇甲時皆如甲戌時所注之穴也又<lb/>
如乙日乙酉時乙隂木也故肝始大敦木木生少府火<lb/>
火生太白土土生經渠金金生隂陵水再遇乙未時注<lb/>
于包絡中衝勞宫大陵間使曲澤五穴不特乙日乙酉<lb/>
時為然一日之中凡遇乙時皆如乙酉時所注之穴也<lb/>
所注皆在本日本時本經注于井穴已後時辰不注井<lb/>
穴已前時辰如癸日癸亥時主腎注于井次至甲子時<lb/>
<pb n="KR3e0072_WYG_002-15a"/>
膽經所注一如甲日甲戌時所注之穴也次至乙丑時<lb/>
肝經所注一如乙日乙酉時所注之穴也次至丙寅時<lb/>
小腸所注一如丙日丙申時所注之穴也舉此為例餘<lb/>
可類推此所謂晝夜十二時氣血行過六十俞穴也但<lb/>
與七韻所説不合莫若删去七韻秪存此説庶免後人<lb/>
心蓄兩疑猶豫而不决也雖然二説俱與素難不合無<lb/>
用其法猶辨論之不置者將使讀者不待思索一覽即<lb/>
觧其意矣<lb/>
<pb n="KR3e0072_WYG_002-15b"/>
　問曰保命全形論所言刺法古聖傳心之要典也今<lb/>
　之針士畧無一言以及之何耶<lb/>
曰古語㣲奧必須沈潜玩味乃能深契今人喜簡厭繁<lb/>
但求熟於歌賦其于聖經視為虚文孰肯留心于此哉<lb/>
今吾子有志於此可謂知本者矣敢詳述之于左岐伯<lb/>
曰凡刺之真必先治神<hi>專其精神不妄動亂刺之真要其在兹乎</hi>五藏已定<lb/>
九法已偹後乃存針<hi>先定五藏之脉偹循九候之診而有太過不及者然後乃存意于用</hi>
<hi>針之法</hi>衆脉不見衆㓙弗聞内外相得無以形先<hi>衆脉謂七診之</hi>
<pb n="KR3e0072_WYG_002-16a"/>
<hi>脉衆㐫謂五藏相乘外内相得言形氣相得也無以形先言不以巳形之盛衰寒温料病人之形氣使同于巳</hi>
可玩徃來乃施於人<hi>玩謂玩弄言精熟也經曰謹熟隂陽無與衆謀此其類也</hi>人有<lb/>
虚實五虚勿近五實勿逺至其當發間不容瞚<hi>人之虚實非其</hi>
<hi>逺近而有之盖由氣血一時之盈縮耳然其未發則如雲垂而視之可久至其發也則如電滅而指所不及遲</hi>
<hi>速之殊有如此矣○瞚音舜太素作眴</hi>手動若務針耀而匀<hi>手動用針心如專務于一</hi>
<hi>事針耀而匀謂針形圓净上下匀平也</hi>静意視義觀適之變是謂㝠㝠莫<lb/>
知其形<hi>𡨕𡨕言血氣變化之不可見也故静意視息以義斟酌觀所調適經脉之變易耳雖且針下用</hi>
<hi>意精㣲而測量之猶不知形容誰為其象也○新校正云觀其𡨕𡨕者形容榮衛之不形于外而工獨知之以</hi>
<pb n="KR3e0072_WYG_002-16b"/>
<hi>日之寒温月之虚盛四時氣之浮沉恭五相合而調之工常先見之然而不形于外故曰觀其𡨕𡨕</hi>見其<lb/>
烏烏見其稷稷從見其飛不知其誰<hi>烏烏嘆其氣至稷稷嗟其已應言所</hi>
<hi>針之得失如從空中見飛鳥之徃來豈復知其所使之元主即是但見經脉盈虚而為信亦不知其誰之所召</hi>
<hi>遣耳</hi>伏如横弩起如發機<hi>血氣之未應針則伏如横弩之安静其應針也則起如機發之</hi>
<hi>迅疾</hi>帝曰何如而虚何如而實<hi>言血氣既伏如横弩起如發機然其虛實豈留呼而</hi>
<hi>可為準定耶虚實之形何如而約之</hi>岐伯曰刺虚者須其實刺實者須其<lb/>
虚<hi>刺虚須其實者陽氣隆至針下熱乃去針也刺實須其虛者留針隂氣隆至針下寒乃去針也言要必氣</hi>
<hi>至為約不必守息數而為定法</hi>經氣已至慎守勿失<hi>勿變更也無變法而失經氣也</hi>深<lb/>
<pb n="KR3e0072_WYG_002-17a"/>
淺在志逺近若一如臨深淵手如握虎神無營於衆物<lb/>
<hi>深淺在志知病之内外也逺近如一深淺其候等也如臨深淵不敢堕也手如握虎欲其壯也神無營于衆物</hi>
<hi>静志觀病人無左右視也</hi>
　問曰靈樞第一篇針之大經大法不可不讀也其中<lb/>
　義有不可曉者奈何<lb/>
曰此上古之書傳寫已久其中多有缺誤但當通其所<lb/>
可通缺其所可疑也岐伯曰小針之要易陳而難入<hi>易陳</hi>
<hi>者易言也難入者難著于人也</hi>粗守形<hi>守刺/法也</hi>上守神<hi>守人之血氣有餘不足可補寫也</hi>
<pb n="KR3e0072_WYG_002-17b"/>
神乎神客在門<hi>神客者正邪共㑹也神正氣客邪氣在門者邪循正氣之所出入也</hi>未覩<lb/>
其疾惡知其原<hi>先知邪正何經之疾然後乃知所取之處也</hi>刺之㣲在速遲<lb/>
<hi>徐疾之意也</hi>粗守關<hi>守四肢而不知血/氣邪正之徃來也</hi>上守機<hi>知守氣也</hi>機之動<lb/>
不離其空<hi>知氣之虛實用針之疾徐也</hi>空中之機清静而㣲<hi>針以得氣宻意</hi>
<hi>守氣勿失也</hi>其來不可逢<hi>氣盛不/可補也</hi>其往不可追<hi>氣虚不可寫也</hi>知機<lb/>
之道者不可挂以髪<hi>言氣易失也</hi>不知機道叩之不發<hi>言不知補</hi>
<hi>寫之意血氣已盡邪氣不下也</hi>知其徃來<hi>知氣之逆/順盛虛也</hi>要與之期<hi>知氣之可取之</hi>
<hi>時也</hi>粗之闇者<hi>𡨕𡨕不知氣/之㣲宻也</hi>妙哉工獨有之<hi>盡知針意也</hi>徃者<lb/>
<pb n="KR3e0072_WYG_002-18a"/>
為逆<hi>言氣之虚小小者逆也</hi>來者為順<hi>言形氣之平平者順也</hi>明知逆順正<lb/>
行無問<hi>言知所取之處也</hi>迎而奪之<hi>寫/也</hi>烏得無虚追而濟之<hi>補也</hi>
惡得無實迎之隨之以意和之虚則實之<hi>言氣口虚而當補也</hi>滿<lb/>
則㵼之<hi>言氣口盛而當寫也○針解曰氣虚則實之者針下熱也氣實乃熱也滿而㵼之者針下寒也</hi>
<hi>氣虚亦寒也</hi>菀陳則除之<hi>去血/脉也</hi>邪勝則虚之<hi>言諸經有盛者皆寫其邪也○</hi>
<hi>針解曰出針勿按穴俞且開故得經虚邪氣發泄也</hi>徐而疾則實<hi>言徐内而疾出也○針解曰徐</hi>
<hi>出謂得經氣已久乃出之疾按謂針出穴已疾速按之則真氣不泄經脉氣全故實</hi>疾而徐則虚<lb/>
<hi>言疾内而徐出也○針解曰疾出謂針入穴已至於經脉則疾出之徐按謂針出穴已徐緩按之則邪氣得泄</hi>
<pb n="KR3e0072_WYG_002-18b"/>
<hi>精氣復間故虚</hi>言實與虚若有若無<hi>言實者有氣虚者無氣也○針解曰言實與虚者寒</hi>
<hi>温氣多少也寒温謂經脉隂陽之氣若無若有者疾不可知也言其𡨕昧不可即而知也不可即知故若無慧</hi>
<hi>然神悟故若有也</hi>察後與先若亡若存<hi>言氣之虚實補冩之先後也察其氣之已下與</hi>
<hi>常存也</hi>為虚與實<hi>針解曰為虚與實/者工勿失其法</hi>若得若失<hi>言補則秘然若有得</hi>
<hi>寫則怳然若有失也○針解曰若得失者離其法也妄為補寫離亂大經誤補實者轉令若得誤寫虚者轉令</hi>
<hi>若失也○難經曰實之與虚者牢濡之意氣來實牢者為得濡虛者為失氣來實牢濡虚以隨濟迎奪而為得</hi>
<hi>失也言實與虚若有若無者謂實者有氣虚者無氣也言虚與實若得若失謂補者秘然若有得也冩者怳然</hi>
<hi>若有失也得失有無義實相同故交舉而互言之</hi>虚實之要九針最妙<hi>針解曰為其各</hi>
<pb n="KR3e0072_WYG_002-19a"/>
<hi>有所宜也熱在頭身宜鑱針肉分氣滿宜員針脉氣虚少宜鍉針冩熱出血發泄固病宜鋒針破癰腫出膿血</hi>
<hi>宜鈹針調隂陽去暴痺宜圓針刺治經絡中痛痺宜毫針痺深居骨解腰脊節腠之間者宜長針虚風舍于骨</hi>
<hi>解皮膚之間者宜大針此謂各有所宜也</hi>補冩之時<hi>與氣開闔相合也氣當時刻謂之開已過未至</hi>
<hi>謂之闔</hi>以針為之<hi>九針各不同形長短鋒頴不等或補或寫宜隨其療而用之也○機按此節示</hi>
<hi>人當知圓機活法不可守經無權與夫邪正之所當别虚實之所當知補冩之所當審皆針家之要務學者不</hi>
<hi>可不熟讀也</hi>
寫曰必持納之放而出之排陽出針邪氣得寫按而引<lb/>
針是謂内温血不得散氣不得出也補曰隨之隨之意<lb/>
<pb n="KR3e0072_WYG_002-19b"/>
若忘之若行若按如蚊虻止如留如還去如弦絶令左<lb/>
屬右其氣故止外門已閉中氣乃實必無留血急取誅<lb/>
之持針之道堅者為寶正指直刺無針左右神在秋毫<lb/>
屬意病者審視血脉者刺之無殆方刺之時必在懸陽<lb/>
及與兩衛神屬勿去知病存亡血脉者在腧横居視之<lb/>
獨澄切之獨堅<hi>機按此節文義不相䝉恐有脱悞且針解篇亦置之不釋可見非錯簡則衍文</hi>
　問曰靈樞首篇多有脱誤既聞命矣其中云懸陽兩<lb/>
　衛亦有義乎否乎<lb/>
<pb n="KR3e0072_WYG_002-20a"/>
曰此節文義亦不甚瑩今姑隨文釋義以俟明哲正焉<lb/>
懸者懸逺也謂皮膚浮淺之氣為天之陽與地之隂相<lb/>
懸隔也故曰懸陽衛者氣也行于陽為衛之陽行于隂<lb/>
為衛之隂故曰兩衛總而言之懸陽兩衛同一氣也分<lb/>
而言之皮膚者為懸陽肌肉者為衛之陽筋骨者為衛<lb/>
之隂經曰内有隂陽外亦有隂陽在内者五藏為隂六<lb/>
府為陽在外者筋骨為隂皮膚為陽故曰病在隂之隂<lb/>
者刺隂之榮俞病在陽之陽者刺陽之合病在陽之隂<lb/>
<pb n="KR3e0072_WYG_002-20b"/>
者刺隂之經病在隂之陽者刺絡脉是也神屬勿去者<lb/>
正氣猶相附屬也經曰身居靜處占神往來又曰入藏<lb/>
者死以神去也存亡者死生也血脉在腧横居者言邪<lb/>
入血脉注於穴腧則横逆也經曰血氣揚溢是也澄者<lb/>
靜而明也經曰沉而留止又曰病深專者刺大藏是也<lb/>
堅者强而急也經曰察其脉之緩急肉之堅脆而病形<lb/>
定矣是也葢謂工之用針當知氣之邪正病之生死也<lb/>
初則淺之以候皮膚之氣次則深之以候肌肉之氣又<lb/>
<pb n="KR3e0072_WYG_002-21a"/>
次則深之以候筋骨之氣若邪雖内舍而神猶附屬者<lb/>
則病尚可以生也或邪入血脉注於經腧而横逆者則<lb/>
神將去矣邪之横逆審而視之則淵澄而可見切而按<lb/>
之則勁急而可辨用針之際豈可不謹其候乎<lb/>
　問曰迎而奪之惡得無虚隨而濟之惡得無實然古<lb/>
　今所論迎随之義及所用迎隨之法各各不同願發<lb/>
　明之<lb/>
曰素難所論刺法之正也今醫所傳無稽之言也不求<lb/>
<pb n="KR3e0072_WYG_002-21b"/>
諸古而師諸今所謂下喬木入幽谷豈能升堂而入室<lb/>
哉兹以古法釋之於前以今法辨之於後則古是今非<lb/>
判然如黑白矣岐伯曰迎而奪之惡得無虚言邪之將<lb/>
發也先迎而亟奪之無令邪布故曰卒然逢之早遏其<lb/>
路又曰方其來也必按而止之此皆迎而奪之不使其<lb/>
傳經而走絡也仲景曰太陽病頭痛七日已上自愈者<lb/>
以行其經盡故也若欲作再經者針足陽明使經不傳<lb/>
則愈刺瘧論曰瘧方欲熱刺跗上動脉開其孔出其血<lb/>
<pb n="KR3e0072_WYG_002-22a"/>
立寒<graphic n="KR1211" url="https://raw.githubusercontent.com/kanripo/KR-Gaiji/master/images/KR1211.png" mimeType="image/png"/>方欲寒刺手陽明太隂足陽明太隂隨井俞而<lb/>
刺之出其血此皆迎而奪之之驗也夫如是者譬如賊<lb/>
將臨境則先奪其便道斷其來路則賊失其所利惡得<lb/>
不虚而流毒移害於此而可免矣隨而濟之惡得無實<lb/>
言邪之已過也隨後以濟助之無令氣忤故曰視不足<lb/>
者視其虚絡按而致之刺之而刺之無出其血無泄其<lb/>
氣以通其經神氣乃平謂但通經脉使其和利抑按虚<lb/>
絡令其氣致又曰太隂<graphic n="KR1211" url="https://raw.githubusercontent.com/kanripo/KR-Gaiji/master/images/KR1211.png" mimeType="image/png"/>病至則善嘔嘔已乃衰即取<lb/>
<pb n="KR3e0072_WYG_002-22b"/>
之言其衰即取之也此皆隨而濟之因其邪過經虚而<lb/>
氣或滯鬱也經曰刺微者按摩勿釋著針勿斥移氣於<lb/>
不足神氣乃得<hi>按摩其病處手不釋散著針於病處亦不推之使其人神氣内朝於針移其人</hi>
<hi>神氣令自充足則微病自去神氣復常</hi>岐伯曰補必用員員者行也行者<lb/>
移也謂行未行之氣移未復之脉此皆隨而濟之之證<lb/>
也所以然者譬如人弱難步則隨助之以力濟之以舟<lb/>
則彼得有所資惡得不實其經虚氣鬱於此而可免矣<lb/>
迎奪隨濟其義如此<hi>他章又曰追而濟之註云追補也或云追隨同一意靈樞曰補曰隨</hi>
<pb n="KR3e0072_WYG_002-23a"/>
<hi>之隨之之意若忘之又若留若按如蚊虻止此又相徐緩之意後人訓道有隨即之意謂邪去經虚隨即用補</hi>
<hi>以助之○愚謂補法兼此數義故其所釋各有不同</hi>難經曰迎而奪之者寫其子<lb/>
也隨而濟之者補其母也假令心病火也土為火之子<lb/>
手心主之俞太陵也實則寫之是迎而奪之也木者火<lb/>
之母手心主之井中衝也虚則補之是隨而濟之也迎<lb/>
者迎於前隨者隨其後此假心為例餘可類推補寫云<lb/>
手心主所謂少隂無俞手少隂與手厥隂同治也調氣<lb/>
之方必在隂陽者内為隂外為陽裏為隂表為陽察其<lb/>
<pb n="KR3e0072_WYG_002-23b"/>
病之在隂在陽而調之也如隂虚陽實則補隂寫陽陽<lb/>
虚隂實則補陽寫隂或陽并於隂隂并於陽或隂陽俱<lb/>
虚俱實皆隨其所見而調之<hi>一説男外女内表陽裏隂調隂陽之氣者如從陽引</hi>
<hi>隂從隂引陽陽病治隂隂病治陽之類也</hi>機按素難所論迎隨不同者素問<lb/>
通各經受病言難經主一經受病言病合於素問者宜<lb/>
依素問各經補寫之法治之病合於難經者宜從難經<lb/>
子母迎隨之法治之各適其宜庶合經意○又按𤣥珠<lb/>
經曰五運之中必折其欝氣先取化源其法太陽司天<lb/>
<pb n="KR3e0072_WYG_002-24a"/>
取九月寫水之源陽明司天取六月寫金之源少隂司<lb/>
天取三月寫火之源太隂司天取五月寫土之源厥隂<lb/>
司天取年前十二月寫木之源乃用針迎而取之之法<lb/>
也<hi>詳</hi>此迎取之法乃治氣運勝實滛欝故用此法以治<lb/>
之與素難之法不同也<lb/>
　賦曰足之三陽從頭下走至足足之三隂從足上走<lb/>
　入腹手之三陽從手上走至頭手之三隂從腹下走<lb/>
　至手撚針逆其經為迎順其經為隨假如足之三陽<lb/>
<pb n="KR3e0072_WYG_002-24b"/>
　從頭下走至足撚針以大指向後食指向前為逆其<lb/>
　經而上故曰迎以大指向前食指向後為順其經而<lb/>
　下故曰隨三隂亦准此法<lb/>
機按經曰迎者迎其氣之方來而未盛也寫之以遏其<lb/>
衝何嘗以逆其經為迎隨者隨其氣之方徃而將虚也<lb/>
補之以助其行何嘗以順其經為隨所言若是其誕妄<lb/>
可知矣豈可示法於人哉<lb/>
　賦曰迎者迎於前隨者隨於後迎接猶提也隨送猶<lb/>
<pb n="KR3e0072_WYG_002-25a"/>
　按也針在孔穴之内如舟在急流之中拽上曰逆撑<lb/>
　下曰順拽上猶提也撑下猶按也故曰迎而奪之有<lb/>
　分寸隨而濟之有淺深又曰動退空歇迎奪右而寫<lb/>
　凉推内進搓隨濟左而補煖動退空三字明言提而<lb/>
　出也推内進三字明言按而入也迎隨即提按也<lb/>
機按經言提針為寫按針為補是知提按只可以言補<lb/>
寫不可以釋迎隨之義<lb/>
　賦曰吸而撚針左轉為寫為迎呼而撚針右轉為補<lb/>
<pb n="KR3e0072_WYG_002-25b"/>
　為隨<lb/>
機按經曰吸則内針無令氣忤静以久留無令邪布吸<lb/>
則轉針以得氣為故候呼引針呼盡乃去大氣皆出故<lb/>
命曰冩　呼盡内針静以久留以氣至為故如待所貴<lb/>
不知日暮其氣已至適而自䕶候吸引針氣不得出各<lb/>
在其處推闔其門令神氣存大氣留止故命曰補<hi>呼謂氣出</hi>
<hi>吸謂氣入轉謂轉動捫循謂手摸欲氣舒緩切謂指按使經脉宣散推按謂排蹙其皮以閉穴彈努使脉氣填</hi>
<hi>滿𤓰下置針凖定審視氣已平調則慎守勿更改使疾更生也即此觀之則呼吸亦可以言補寫不可以釋迎</hi>
<pb n="KR3e0072_WYG_002-26a"/>
<hi>隨且古人用針但曰轉曰動而已並無所謂左轉為寫右轉為補可見賦中所説率多無稽之談學者師之寧</hi>
<hi>免謬妄</hi>
　或曰針灸書有針法歌括又有宏綱陳氏針法今詳<lb/>
　述之以求質正庶使知有所適從也○歌曰先説平<lb/>
　針法含針口内温按揉令氣散掐穴故教深持針安<lb/>
　穴上令他𠻳一聲隨𠻳歸天部停針再至人次提針<lb/>
　向病針退天地人<hi>掐穴著力重些最好令𠻳一聲左右用針轉入孔穴則針易入不差</hi>
　<hi>病人亦不知痛</hi>補必隨經刺令他吹氣頻隨吹隨左轉逐歸<lb/>
<pb n="KR3e0072_WYG_002-26b"/>
　天地人待氣停針乆三彈更熨温出針口吸氣急急<lb/>
　閉其門瀉欲迎經取吸則内其針吸時須右轉依次<lb/>
　進天人轉針仍復吸依法要停針出鍼吹出氣揺動<lb/>
　大其門<hi>凡出針不可猛出猛出必見血也必須作两三次徐徐轉而出之有暈針者奪命穴救之</hi>
　<hi>穴在手膊上側筋骨陷中從肩至肘正在當中即是蝦蟇兒上邊也</hi>○宏綱陳氏謂取<lb/>
　穴既正用左手大指掐穴右手置針穴上令𠻳一聲<lb/>
　隨𠻳内鍼至分寸候鍼數穴畢停少時用右手大指<lb/>
　及食指持鍼細細動揺進退搓然如手顫之狀謂之<lb/>
<pb n="KR3e0072_WYG_002-27a"/>
　催氣約行五六次覺鍼下沉𦂳却用冩法令患人呼<lb/>
　氣一口隨呼轉鍼如針左邊以右手大指食指持針<lb/>
　大指推前食指向後輕提針頭左轉若針數穴俱依<lb/>
　此法轉畢仍用右手大指食指持針却用食指連搓<lb/>
　三下謂之飛却輕提住針頭左轉畧退半分許謂之<lb/>
　三飛一退依此行至五六次覺針下沉𦂳是氣至極<lb/>
　矣再輕提住針頭左轉一二次如針右邊以左手大<lb/>
　指食指持針大指向前食指向後依前法輕提針頭<lb/>
<pb n="KR3e0072_WYG_002-27b"/>
　右轉是針右邉寫法欲出針時令欬一聲隨欬出針<lb/>
　此謂之寫　補則依前法催氣畢覺針下氣至却行<lb/>
　補法令患人吸氣一口隨吸轉針如針左邉捻針頭<lb/>
　轉向右邊以我之右手大指食指持針以大指向後<lb/>
　食指向前仍捻針深入一二分使真氣深入肌肉之<lb/>
　分如針右邉捻針頭轉向左邉以我之左手大指食<lb/>
　指持針食指向前大指向後仍捻針深入一二分若<lb/>
　針數穴俱依此法行畢停少時却用手指於針頭上<lb/>
<pb n="KR3e0072_WYG_002-28a"/>
　輕彈三下如此三次仍用我之左手大指食指持針<lb/>
　以大指連搓三下謂之飛將針深進一二分輕提針<lb/>
　頭轉向左邉謂之一進三飛依此法行五六次覺針<lb/>
　下沉𦂳或針下氣熱是氣至足矣令病人吸氣一口<lb/>
　隨吸出針急以手按其穴此謂之補<lb/>
機按已上二法大同小異但陳氏以搓為飛他家以進<lb/>
為飛無從可考莫知誰是其餘有可議者詳辨於後兹<lb/>
不復贅<lb/>
<pb n="KR3e0072_WYG_002-28b"/>
　或曰撚針之法有左有右有内有外男子左寫右補<lb/>
　女人右寫左補何謂也<lb/>
曰以食指頭横紋至指稍為則撚針以大指食指相合<lb/>
大指從食指横紋撚上進至指稍為左為外從指稍撚<lb/>
下退至横紋為右為内内針之時須一左一右撚入穴<lb/>
俞經曰知為針者信其左不知為針者信其右謂當刺<lb/>
時先以左手厭按彈努爪切使氣來如動脉應指然後<lb/>
以右手持針刺之待氣至針動因推針而内之是謂補<lb/>
<pb n="KR3e0072_WYG_002-29a"/>
動針而伸之是謂寫古人補寫心法不出乎此何嘗有<lb/>
所謂男子左寫右補女人左補右寫也哉是知補寫轉<lb/>
針左右皆可但當識其内則補伸則寫耳後人好竒廣<lb/>
立諸法徒勞無益<lb/>
　或曰今針家有十四法又有青龍擺尾白虎搖頭蒼<lb/>
　龜探穴赤鳳迎源龍虎交戰龍虎升騰子午搗臼燒<lb/>
　山火透天涼陽中隠隂隂中隠陽抽添法調氣進氣<lb/>
　納氣留氣種種諸法亦可師歟否歟<lb/>
<pb n="KR3e0072_WYG_002-29b"/>
曰此法多出金針賦觀其自序可謂得之難寶之至考<lb/>
其針法合理者少悖理者多錯雜紊亂繁冗重復今敢<lb/>
條陳以俟明哲<lb/>
三才法<lb/>
　補者呼氣初針刺至皮内號曰天才少停進針刺至<lb/>
　肉内號曰人才又停進針刺至筋骨之間號曰地才<lb/>
　得氣補之再停良乆退針人部待氣沉𦂳倒針朝病<lb/>
　進退往來飛經走氣盡在其中　寫者吸氣針至天<lb/>
<pb n="KR3e0072_WYG_002-30a"/>
　部少停直至地部得氣寫之再停良乆退針人部待<lb/>
　氣沉𦂳倒針朝病施法同前少停者三息也再停者<lb/>
　五息也<lb/>
經曰徐而疾則實疾而徐則虚者謂徐出針而疾按之<lb/>
則真氣不泄而實也疾出針而徐按之則邪氣得出而<lb/>
虚也賦言内針作三次進出針作三次退與經文徐而<lb/>
疾疾而徐之意大不相合且針出内而分三才肉厚穴<lb/>
分用之無礙肉薄去處法將何施故針者惟當察其肉<lb/>
<pb n="KR3e0072_WYG_002-30b"/>
之厚薄而酌其宜庶幾無害經曰刺有淺深各正其理<lb/>
此之謂也他篇又云補法三次進一次退<hi>假如此穴五分分先針入二</hi>
<hi>候得氣再入二分候得氣更入一分撞五分止然後急出其針便以左手大指按其針孔勿令出血</hi>寫法<lb/>
一次進三次退<hi>假如此穴合針五分便針入五分候得氣便退針二分少停又退二分少停候</hi>
<hi>得氣則起針慢出不閉針孔令其氣出</hi>　與此補作三次進二次退寫作<lb/>
二次進三次退前後所言亦自相矛盾矣經曰義無斜<lb/>
下者欲端以正也謂指直刺針無左右也惟針陽分或<lb/>
卧針取之賦言倒針朝病與經相反其曰飛經走氣考<lb/>
<pb n="KR3e0072_WYG_002-31a"/>
經無載不敢妄議<lb/>
候氣法<lb/>
　病未退者針下如根推之不動轉之不移此為邪氣<lb/>
　吸拔其針未可出針出則病復再須補寫停以待之<lb/>
　直候病勢已退針下㣲鬆如魚吞鈎之狀乃真氣至<lb/>
　也方可出針豆許搓而停之補者吸之去疾急捫其<lb/>
　穴寫者呼之去徐不閉其穴<lb/>
經曰八正者所以候八風之虛邪以時至者也四時者<lb/>
<pb n="KR3e0072_WYG_002-31b"/>
所以犯春夏秋冬之氣所在以時調之也然八正謂八<lb/>
節之正氣也八風者<hi>東方嬰兒風南方大弱風西方剛風北方大剛風東北方凶風東南</hi>
<hi>方弱風西南方謀風西北方折風</hi>虚邪也謂乘人之虚而為病者也以<lb/>
時至者謂天應太乙移居以八節之前後風朝中宫而<lb/>
至者也<hi>義具天元玉册○如立春節前後數日宜東北風若于此時而得西南風乃從後冲來謂之虚</hi>
<hi>邪如春分節前後數日宜東風若遇西風亦謂之虚邪應時者為正冲時者為邪</hi>八正虚邪宜<lb/>
避之而勿犯若以身之虚而逢天之虚兩虚相感其氣<lb/>
至骨入則傷五藏故曰天忌不可不知也四時之氣所<lb/>
<pb n="KR3e0072_WYG_002-32a"/>
在謂春氣在經脉夏氣在孫絡秋氣在皮膚冬氣在骨<lb/>
髓也<hi>機</hi>按此以八節之正氣候八風之虚邪應時而來<lb/>
者謂之正非時而至者謂之邪人能候而避之無用於<lb/>
針刺也或有所犯當隨四時之氣所在而調之此亦候<lb/>
氣之法也故集見於此<lb/>
經曰凡刺必候日月星辰四時八正之氣氣定乃刺之<lb/>
如二分二至前後五日氣未定也然候日月者謂候日<lb/>
之寒温月之空滿也月始生則血氣始精衛氣始行月<lb/>
<pb n="KR3e0072_WYG_002-32b"/>
郭滿則血氣實肌肉堅月郭空則肌肉减經絡虚衛氣<lb/>
去形獨居是以天寒無刺天温無凝月生無寫月滿無<lb/>
補月郭空無治是謂因天時而調血氣也<hi>標幽賦謂午前卯後太隂</hi>
<hi>生而疾温離左酉南月死朔而速冷此以月之生死為期午前卯後者辰巳二時也當此之時太隂月生是故</hi>
<hi>月郭空無寫宜疾温之離左酉南者未申二時也當此之時太隂月死是故月郭盈無補宜速冷之將一月此</hi>
<hi>一日也又云望不補晦不寫弦不奪而朔不濟者望每月十五日也晦每月三十日也弦有上下弦上弦或初</hi>
<hi>七或初八下弦或二十二或二十三朔每月初一日也</hi>四時八正之氣者謂四時<lb/>
正氣八節之風來朝於太乙者也<hi>義具天元玉册中</hi>謹候其氣<lb/>
<pb n="KR3e0072_WYG_002-33a"/>
之所在而刺之氣定乃刺者謂八節之風氣静定乃可<lb/>
以刺經絡之虚實故厯忌云八節前後各五日不可刺<lb/>
灸以氣未定故也<hi>機</hi>按此亦因天時而用針刺皆候氣<lb/>
之法也故附次焉<lb/>
經曰水下一刻人氣在陽分水下二刻人氣在隂分故<lb/>
病在三陽必候氣在陽分而刺之病在三隂必候氣在<lb/>
隂分而刺之謹候氣之所在是謂逢時是知氣之所在<lb/>
謂之實謂之來氣之不在謂之虚謂之去故云刺實者<lb/>
<pb n="KR3e0072_WYG_002-33b"/>
刺其來也刺虚者刺其去也此言氣之存亡之時以候<lb/>
虚實而刺之是也故曰謹候其時病可與期失時反候<lb/>
百病不治此之謂也又曰邪氣者常隨四時之氣血而<lb/>
入客也至其變化不可為度然必從其經氣辟除其邪<lb/>
則亂氣不生失時反候者如春氣在經脉反刺絡脉令<lb/>
人少氣夏氣在孫絡反刺經脉令人解㑊秋氣在皮膚<lb/>
反刺筋骨令人寒慄冬氣在骨髓反刺肌肉令人善忘<lb/>
故刺不知四時之經病之所在反之則生亂氣<lb/>
<pb n="KR3e0072_WYG_002-34a"/>
經曰寫實者氣盛乃内針針與氣俱内以開其門如利<lb/>
其户針與氣俱出精氣不傷邪氣乃下外門不閉以出<lb/>
其疾揺大其道如利其路是為大寫必切而出大氣乃<lb/>
屈<hi>切急也疾出其針也大氣大邪之氣</hi>補虚者持針勿置以定其意候呼<lb/>
内針氣出針入針孔四塞精無從去方實而疾出針氣<lb/>
入針出熱不得還閉塞其門邪氣布散精神乃存動氣<lb/>
候時近氣不失逺氣乃來是謂追之<hi>言但閉宻其穴俞勿令其氣散寫近</hi>
<hi>氣已至之氣逺氣未至之氣欲動經氣而為補必候水刻氣之所在而刺之是謂得時而調之追補也</hi>
<pb n="KR3e0072_WYG_002-34b"/>
經曰邪氣中人因其隂氣則入隂經因其陽氣則入陽<lb/>
脉無常處也在陽與隂不可為度從而察之三部九候<lb/>
卒然逢遇早遏其路<hi>謂即寫之徑路既絶則邪氣無能為矣此所謂迎而奪之也</hi>帝<lb/>
曰候氣奈何岐伯曰夫邪去絡入於經也舍於血脉之<lb/>
中如湧波之起時來時去不常在於所候之處故曰方<lb/>
其來也必按而止之止而取之又曰無逢其衝而寫之<lb/>
<hi>衝謂應水刻數之平氣也工以為邪而寫之則誤矣</hi>故曰其來不可逢也候邪不<lb/>
審若邪已過而寫之則真氣脱脱則不復邪氣復至而<lb/>
<pb n="KR3e0072_WYG_002-35a"/>
病益畜故曰其往不可追也<hi>邪已隨經脉流去不可復追使還也</hi>待邪至<lb/>
時發針寫矣若先若後血氣已虚其病不可取故曰知<lb/>
其可取如發機不知其取如扣椎<hi>機者動之㣲應之速椎者動之甚覺之遲</hi>
<hi>智者動之㣲而即知故先時而早治愚者動之甚尚不覺故後時而失治機㣲椎大因以喻之</hi>故曰知<lb/>
機道者不可挂以髪不知機者扣之亦不發<hi>髪㣲物也不可挂以</hi>
<hi>髪比髪更㣲矣言氣㣲動知機者而即知也故曰上工之取氣乃救其萌芽是也椎者大杵也言氣已大動彼</hi>
<hi>𡨕頑者猶且不覺正如以杵撞擊亦不知也故曰下工守其已成因敗其術是也</hi>
經曰真邪以合波隴不起候之奈何曰審捫循三部九<lb/>
<pb n="KR3e0072_WYG_002-35b"/>
候之盛虚而調之察其左右上下氣候不相類及相減<lb/>
者審其病藏以期之<hi>期謂病在陽則候氣在陽分而刺之病在隂則候氣在隂分而刺之</hi>
<hi>如水下一刻人氣在陽分是也</hi>故曰不知三部九候病脉之處不可以<lb/>
為工　經曰三部九候者頭為上部手為中部足為下<lb/>
部部各有三候三而三之合則為九上部天兩額動脉<lb/>
候頭角之氣上部地两頰動脉候口齒之氣上部人耳<lb/>
前動脉候耳目之氣中部天手太隂經渠動脉以候肺<lb/>
中部地手陽明合谷動脉以候胸中中部人手少隂神<lb/>
<pb n="KR3e0072_WYG_002-36a"/>
門動脉以候心下部天足厥隂五里動脉以候肝下部<lb/>
地足少隂太谿動脉以候腎下部人足少隂萁門動脉<lb/>
以候脾胃經曰人身三隂三陽其氣以何月各王幾日<lb/>
難經云冬至之後得甲子少陽王復得甲子陽明王復<lb/>
得甲子太陽王復得甲子太隂王復得甲子少隂王復<lb/>
得甲子厥隂王王各六十日此三隂三陽之王時日也<lb/>
少陽之至陽氣尚㣲故其脉乍大乍小乍短乍長陽明<lb/>
之至猶有隂也故其脉大而短太陽之至陽盛極也故<lb/>
<pb n="KR3e0072_WYG_002-36b"/>
其脉洪大而長陽極盛則變而之隂故夏至後為三隂<lb/>
用事之始太隂之至隂氣尚㣲故其脉𦂳大而長少隂<lb/>
之至隂漸盛也故其脉𦂳細而㣲厥隂之至隂極盛也<lb/>
故其脉沉短以敦隂盛極則變而之陽仍復三陽用事<lb/>
之始也此則三隂三陽之王脉<lb/>
春温夏暑秋凉冬寒故人六經之脉亦隨四時隂陽消<lb/>
長迭運而至也故曰治不本四時不知日月不審逆從<lb/>
不可以為工<hi>逆從謂病有可治不可治也</hi>
<pb n="KR3e0072_WYG_002-37a"/>
經云厥隂之至其脉弦少隂之至其脉鈎太隂之至其<lb/>
脉沉少陽之至大而浮陽明之至短而濇太陽之至大<lb/>
而長亦隨天地之氣卷舒也如春弦夏洪秋毛冬石之<lb/>
類則五運六氣四時亦皆應之而見於脉耳難經所論<lb/>
以隂陽始生之淺深而言之也<lb/>
經曰客氣謂六氣更臨之氣主氣謂應四時正王春夏<lb/>
秋冬也○五藏各以時受病非其時傳以與之<hi>時謂王月如乘</hi>
<hi>秋則肺先受邪乘春則肝先受邪之類非王月受邪故各傳以與之</hi>○邪氣客於身取之<lb/>
<pb n="KR3e0072_WYG_002-37b"/>
以時故曰春取絡脉夏取分腠秋取氣口冬取經輸凡<lb/>
此四時各以其時為齊絡脉治皮膚分腠治肌肉氣口<lb/>
治筋脉經輸治骨髓<hi>邪者不正之名風寒暑濕飢飽勞逸皆是邪候可取之時而取之如</hi>
<hi>春氣在經脉之類</hi>○合人形以法四時五行而治五行者更貴<lb/>
更賤<hi>當時貴失時賤</hi>以知死生而定五藏之氣間甚之時<hi>機</hi>按<lb/>
賦言針下沉𦂳為邪氣盛針下㣲鬆為正氣至此但可<lb/>
以候氣於針下也必須恭究素難諸説始知四時八節<lb/>
何者為邪何者為正犯之而有其時中之而有其處或<lb/>
<pb n="KR3e0072_WYG_002-38a"/>
以波隴之起而察其外或以三部九候而診其内知脉<lb/>
之異於常者為邪審脉之應於時者為正如此則取之<lb/>
以時治之有凖庶幾萬舉而萬全也苟不知此徒以賦<lb/>
言針下沉𦂳為邪㣲鬆為正或逢其衝而誤作邪者有<lb/>
也或追其徃而謬為正者有也寧免偏之為害哉故比<lb/>
次素難諸説於此實所以發賦之所未發歟<lb/>
　或曰靈樞經言水下一刻人氣在太陽二刻人氣在<lb/>
　少陽三刻人氣在陽明四刻人氣在隂分是一時辰<lb/>
<pb n="KR3e0072_WYG_002-38b"/>
　氣周於身僅二度一日一夜氣周於身只得二十五<lb/>
　度與日行陽二十五度夜行隂二十五度晝夜周身<lb/>
　五十度之説不合今醫纔言候氣多從此説是歟非歟<lb/>
靈樞衛氣行篇云榮氣周身五十度無分晝夜衛氣晝<lb/>
但行陽二十五度不能入於隂夜但行隂二十五度不<lb/>
能出於陽榮衛雖不同行而周於身五十度皆同也故<lb/>
水下一刻人氣在三陽水下二刻人氣在隂分水下三<lb/>
刻人氣在三陽水下四刻人氣在隂分是一時八刻周<lb/>
<pb n="KR3e0072_WYG_002-39a"/>
身四度有竒方合晝夜周身五十度之説此指榮氣言<lb/>
也他篇又謂一時八刻周身二度雖亦靈樞經文以理<lb/>
言之當從衍也<lb/>
十四法<lb/>
　一切　凡欲下針之時用两手大指甲於穴傍上下<lb/>
　左右四圍掐而動之　如刀切割之狀令血氣宣散<lb/>
　次用𤓰法𤓰者掐也用左手大指甲著力掐穴右手<lb/>
　持針挿穴有准此下針之法也<lb/>
<pb n="KR3e0072_WYG_002-39b"/>
　二揺　凡退針出穴之時必須擺撼而出之青龍擺<lb/>
　尾亦用揺法故曰揺以行氣此出針法也<lb/>
　三退　凡施補寫出針豆許補時出針冝冩三吸冩<lb/>
　時出針宜補三呼再停少時方可出針又一冩法一<lb/>
　飛三退邪氣自退其法一挿至地部三提至天部挿<lb/>
　針宜速提針作三次出每一次停三息宜緩提時亦<lb/>
　宜吸氣故曰退以清氣飛者進也<lb/>
　四動　凡下針時如氣不行將針揺之如揺鈴之狀<lb/>
<pb n="KR3e0072_WYG_002-40a"/>
　動而振之每穴每次須搖五息一吹一搖按針左轉<lb/>
　一吸一搖提針右轉故曰動以運氣白虎搖頭亦用<lb/>
　此法又曰飛針引氣以大指次指撚針來去上下也<lb/>
　五進　下針後氣不至男左女右轉而進之外轉為<lb/>
　左内轉為右春夏秋冬各有淺深又有補法一退三<lb/>
　飛真氣自歸其法一提至天部三進入地步提針宜<lb/>
　速進針三次每停三息宜緩進時亦宜吹氣故曰進<lb/>
　以助氣<lb/>
<pb n="KR3e0072_WYG_002-40b"/>
　六循　下針後氣不至用手上下循之假如針手陽<lb/>
　明合谷穴氣若不至以三指平直將指面於針邉至<lb/>
　曲池上下往來撫摩使氣血循經而來故曰循以至<lb/>
　氣<lb/>
　七攝　下針之時氣或澁滯用大指食指中指三指<lb/>
　甲於所屬經分來往攝之使氣血流行故曰攝以行<lb/>
　氣<lb/>
　八努　下針至地復出人部補寫務待氣至如欲上<lb/>
<pb n="KR3e0072_WYG_002-41a"/>
　行將大指次指捻住針頭不得轉動却用中指將針<lb/>
　腰輕輕按之四五息乆如撥努機之狀按之在前使<lb/>
　氣在後按之在後使氣在前氣或行遲兩手各持其<lb/>
　針仍行前法謂之龍虎升騰自然氣血搬運故曰努<lb/>
　以上氣一説用大指次指撚針名曰飛針引氣至也<lb/>
　如氣不至令病人閉氣一口著力努之外以飛針引<lb/>
　之則氣至矣<lb/>
　九搓　下針之後將針或内或外如搓線之狀勿轉<lb/>
<pb n="KR3e0072_WYG_002-41b"/>
　太𦂳令人肥肉纏針難以進退左轉挿之為熱右轉<lb/>
　提之為寒各停五息乆故曰搓以使氣<hi>機</hi>按經曰針<lb/>
　入而肉著者熱氣因於針則針熱熱則肉著於針故<lb/>
　堅焉兹謂轉𦂳纏針與經不同<lb/>
　十曰彈補寫之如氣不行將針輕輕彈之使氣速行<lb/>
　用大指彈之像左補也用次指彈之像右寫也每穴<lb/>
　各彈七下故曰彈以催氣<lb/>
　十一盤　如針腹部軟肉去處秪用盤法兼子午搗<lb/>
<pb n="KR3e0072_WYG_002-42a"/>
　臼提按之訣其盤法如循環之狀毎次盤時各須運<lb/>
　轉五次左盤按針為補右盤提針為寫故曰盤以和<lb/>
　氣如針關元先刺入二寸五分退出一寸只留一寸<lb/>
　五分在内盤之且如要取上焦之病用針頭迎向上<lb/>
　刺入二分補之使氣攻上臍下之病退出二分<lb/>
　十二捫　補時出針用手指掩閉其穴無令氣泄故<lb/>
　曰捫以養氣<hi>一説</hi>痛處未除以手捫摩痛處外以飛針<lb/>
　引之除其痛也<lb/>
<pb n="KR3e0072_WYG_002-42b"/>
　十三按　欲補之時以手𦂳捻其針按之如診脉之<lb/>
　狀毋得那移再入每次按之令細細吹氣五口故曰<lb/>
　按以添氣添助其氣也<lb/>
　十四提　欲寫之時以手捻針慢慢伸提豆許無得<lb/>
　大轉動再出每次提之令細細吸氣五口其法提則<lb/>
　氣往故曰提以抽氣<lb/>
經曰針有補寫之法非必呼吸出納針也知為針者信<lb/>
其左不知為針者信其右當刺之時先以左手厭按其<lb/>
<pb n="KR3e0072_WYG_002-43a"/>
所針榮俞之處彈而努之爪而下之其氣之來如動脉<lb/>
之狀順針而刺之得氣因推内之是謂補動而伸之是<lb/>
謂寫不得氣乃與男外女内又不得氣者死註言彈而<lb/>
努之鼓勇之也<hi>或以拇指拉其中指令中指搏擊其穴或以食指交於中指令食指輕彈其針</hi>
<hi>處也</hi>爪而下之掐之稍重皆欲致其氣之至也氣至指下<lb/>
如動脉之狀乃乘其至而刺之順猶循也乘也停針待<lb/>
氣氣至針動是得氣也因推針而内之是謂補動針而<lb/>
伸之是謂寫此古人補寫非呼吸出内者也若停針候<lb/>
<pb n="KR3e0072_WYG_002-43b"/>
氣乆而不至乃與男子則淺其針而候之於衛氣之分<lb/>
女子則深其針而候之於榮氣之分如此而又不得氣<lb/>
病不可治矣前言氣來如動脉狀未刺之前左手所候<lb/>
之氣也後言得氣不得氣針下所候之氣也<hi>機</hi>按古人<lb/>
針法厭按彈努爪切多用左手施之於未刺之先以致<lb/>
其氣氣至順針刺之别無法也今之針法雖十有四多<lb/>
用右手施之於既針之後未針之前不聞有致氣之説<lb/>
古人針入氣至補則推而内之而已寫則動而伸之而<lb/>
<pb n="KR3e0072_WYG_002-44a"/>
已氣若不至停針待之而已待之不至不過男則淺針<lb/>
候之於衛分女則深針候之於榮分何嘗有所謂飛針<lb/>
引氣提針運氣種種諸法者哉且今之十四法字雖異<lb/>
而法實同言雖殊而意則複觀其設心無非誇多衒能<lb/>
巧施手勢以駭人之視聽也殊不知衆人信之烏可與<lb/>
識者道哉兹焉援古證今知針者必有所别<lb/>
　青龍擺尾　如扶船舵不進不退一左一右慢慢撥<lb/>
　動又云青龍擺尾行氣龍為陽屬之故行針之時提<lb/>
<pb n="KR3e0072_WYG_002-44b"/>
　針至天部持針搖而按之如推船舵之緩毎穴左右<lb/>
　各搖五息如龍擺尾之狀兼用按者按則行衛也<lb/>
　白虎搖頭　似手搖鈴退方進員兼之左右搖而振<lb/>
　之又云行針之時開其上氣閉其下氣氣必上行開<lb/>
　其下氣閉其上氣氣必下行如刺手足欲使氣上行<lb/>
　以指下抑之欲使氣下行以指上抑之用針頭按住<lb/>
　少時其氣自然行也進則左轉退則右轉然後搖動<lb/>
　是也又云白虎搖頭行血虎為隂屬之故行針之時<lb/>
<pb n="KR3e0072_WYG_002-45a"/>
　挿針地部持針提而動之如搖鈴之狀每穴每施五<lb/>
　息退方進員非出入也即大指進前往後左右畧轉<lb/>
　提針而動之似虎搖頭之狀兼行提者提則行榮也<lb/>
　龍補虎寫也<lb/>
　蒼龜探穴　如入土之像一退三進鑚剔四方又云<lb/>
　得氣之時將針似龜入土之狀緩緩進之上下左右<lb/>
　而探之<hi>上下出内也左右撚針也</hi>又云下針用三進一退將兩指<lb/>
　按肉持針於地部右盤提而剔之如龜入土四圍鑚<lb/>
<pb n="KR3e0072_WYG_002-45b"/>
　之盤而剔者行經脉也<lb/>
　赤鳳迎源　展翅之儀入針至地部提針至天部候<lb/>
　針自搖復進其源上下左右四圍飛旋病在上吸而<lb/>
　退之病在下呼而進之<hi>吸而右退呼而左進此即上下左右也</hi>又云下<lb/>
　針之時入天挿地復提至天候氣入地針必動搖又<lb/>
　復排至人部持住針頭左盤按而搗之如鳳衝風擺<lb/>
　翼之狀盤而搗者行絡脉也鳳補龜寫也<lb/>
　　已上四法通關過節者也<lb/>
<pb n="KR3e0072_WYG_002-46a"/>
　龍虎交戰　下針之時先行龍而左轉可施九陽數<lb/>
　足後行虎而右轉又施六隂數足乃首龍尾虎以補<lb/>
　寫此是隂中引陽陽中引隂乃反復其道也又云先<lb/>
　於天部施青龍擺尾左盤右轉按而添之亦宜三提<lb/>
　九按<hi>即九陽也</hi>令九陽數足後於地部行白虎搖頭右盤<lb/>
　左轉提而抽之亦宜三按六提<hi>即六隂也</hi>令六隂數足首<lb/>
　龍尾虎而轉之此乃隂陽升降之理住痛移疼之法<lb/>
　也<lb/>
<pb n="KR3e0072_WYG_002-46b"/>
　龍虎升騰　先於天部持針左盤按之一迴右盤按<lb/>
　之後一迴用中指將針腰挿之如撥弩機之狀如此<lb/>
　九次像青龍純陽之體却推針至地部右盤提之一<lb/>
　迴盤提之後一迴用中指將針腰挿之如此六次像<lb/>
　白虎純隂之體按之在後使氣在前按之在前使氣<lb/>
　在後若氣血凝滯不行兩手各持其針行之此飛經<lb/>
　走氣之法也<lb/>
　子午搗臼　下針之後調氣得勻以針上下行九入<lb/>
<pb n="KR3e0072_WYG_002-47a"/>
　六出之數左右轉之導引隂陽之氣百病自除諺云<lb/>
　針轉千遭其病自消此除蠱膈膨脹之疾也<lb/>
　燒山火　針入先淺後深約入五分用九陽三進三<lb/>
　退慢提𦂳按熱至𦂳閉針穴方可挿針令天氣入地<lb/>
　氣出寒可除矣又云一退三飛飛進也如此三次為<lb/>
　三退九進則成九矣其法一次疾提至天三次慢按<lb/>
　至地故曰疾提慢按隨按令病人天氣入地氣出謹<lb/>
　按生成息數病愈而止一説三進三退者三度出入<lb/>
<pb n="KR3e0072_WYG_002-47b"/>
　三次則成九矣九陽者補也先淺後深者淺則五分<lb/>
　深則一寸<lb/>
　透天凉　先深後淺約入一寸用六隂三出三入𦂳<lb/>
　提慢按寒至徐徐退出五分令地氣入天氣出熱可<lb/>
　退也又云一飛三退如此三次為三進六退即六隂<lb/>
　數也其法一次疾挿入地三次慢提至天故曰疾按<lb/>
　慢提隨提令患人地氣入天氣出謹按藏府生成息<lb/>
　數病自退矣一説一度三進三退則成六矣六隂者<lb/>
<pb n="KR3e0072_WYG_002-48a"/>
　補也<lb/>
　陽中隠隂　先寒後熱淺以深針入五分行九陽之<lb/>
　數熱至便進針一寸行六隂之數乃陽行隂道之理<lb/>
　則先補後寫也<lb/>
　隂中隠陽　先熱後寒深而淺先針一寸行六隂之<lb/>
　數寒至便退針五分之中行九陽之數乃隂行陽道<lb/>
　之理則先寫後補也補者直須熱至寫者直待寒侵<lb/>
　抽添法　針入穴後行九陽之數氣至慢慢轉換將<lb/>
<pb n="KR3e0072_WYG_002-48b"/>
　針提按或進或退使氣隨針到於病所扶針直挿復<lb/>
　向下納回陽倒隂又云抽添即提按出納之狀抽者<lb/>
　拔而數拔也添者按而數推也取其要穴先行九陽<lb/>
　之數得氣隨吹按添就隨吸提抽其實在乎動搖出<lb/>
　内呼吸同法以動搖出内呼吸相兼並施故曰同法<lb/>
　謹按生成息數足効也此治癱瘓半身不遂之疾<lb/>
　調氣法　下針至地復出於人欲氣上行將針右撚<lb/>
　欲氣下行將針左撚欲補先呼後吸欲寫先吸後呼<lb/>
<pb n="KR3e0072_WYG_002-49a"/>
　氣不至者以手循攝以爪切掐以針搖動進退搓撚<lb/>
　直待氣至以龍虎升騰之法按之在前使氣在後按<lb/>
　之在後使氣在前運氣走至病所再用納氣之法扶<lb/>
　針直挿復向下納使氣不回若關節阻滯氣不過者<lb/>
　以龍虎龜鳳四法通經接氣驅而運之然用循攝𤓰<lb/>
　切無不應矣<lb/>
　進氣法　針入天部行九陽之數氣至速卧倒針候<lb/>
　其氣行令病人吸氣五七口其針氣上行此乃進氣<lb/>
<pb n="KR3e0072_WYG_002-49b"/>
　之法可治肘臂腰脚身疼亦可龍虎交戰走注之病<lb/>
　左撚九右撚六是亦住痛之針<lb/>
　納氣法　下針之時先行進退之數得氣便卧倒針<lb/>
　候氣前行催運到於病所便立起針復向下納使氣<lb/>
　不回又云下針之後如真氣至針下微微沉𦂳如魚<lb/>
　吞釣之狀兩手持針徐徐按倒令針尖向病使氣上<lb/>
　行至病所扶針直挿復向下納使氣上行不回也<lb/>
　留氣法　用針之時先進七分之中行純陽之數若<lb/>
<pb n="KR3e0072_WYG_002-50a"/>
　得氣便深入伸提之却退至原處又得氣依前法可<lb/>
　治痃癖癥瘕之病<lb/>
經曰吸則内針無令氣忤靜以乆留無令邪布吸則轉<lb/>
針以得氣為故候呼引針呼盡乃去大氣邪氣皆出故<lb/>
命曰寫必先捫而循之切而散之推而按之彈而努之<lb/>
爪而下之通而取之外引其門以閉其神呼盡内針靜<lb/>
以乆留以氣至為故如待所貴不知日暮其氣已至適<lb/>
而自䕶候吸引針氣不得出各在其處推闔其門令神<lb/>
<pb n="KR3e0072_WYG_002-50b"/>
氣存大氣<hi>正氣</hi>留止故命曰補註云呼謂氣出吸謂氣入<lb/>
轉謂轉動捫循謂手摸欲氣舒緩切謂指按使經脉宣<lb/>
散推按謂排蹙其皮以閉穴彈怒使脉氣滿填爪下置<lb/>
針準定通而取之以常法也適平調也審視氣已平調<lb/>
則慎守勿更改使疾更生也<hi>機</hi>按古人用針於氣未至<lb/>
惟靜以乆留待之而已待之氣至寫則但令吸以轉針<lb/>
補則但令呼以轉針如氣已至則慎守勿失適而自䕶<lb/>
也何其簡而明切而當哉舍此之外别無所謂法也今<lb/>
<pb n="KR3e0072_WYG_002-51a"/>
人於氣之未至也安知靜以乆留非青龍擺尾則赤鳳<lb/>
迎源非進氣則留氣氣之已至也安知慎守勿失非白<lb/>
虎搖頭則蒼龜探穴非調氣則納氣隂中隠陽陽中隠<lb/>
隂或施龍虎交戰或行龍虎升騰或用子午搗臼或運<lb/>
抽添秘訣無非巧立名色聾瞽人之耳目也豈肯用心<lb/>
擴充其古法之未備拯救其時習之難變哉且其所立<lb/>
諸法亦不出乎提按疾徐左撚右撚之外或以彼而㕘<lb/>
此或移前而那後無非將此提按徐疾左撚右撚六法<lb/>
<pb n="KR3e0072_WYG_002-51b"/>
交錯而用之耳舍此别無竒能異術之可稱焉是古非<lb/>
今難逃僭踰知我者必以我為不得已焉又按素問捫<lb/>
循切散彈努𤓰下推按是施於未針之前凡此不惟補<lb/>
可用而寫亦可用也故曰通而取之也<lb/>
　問曰賦言生成息數不足為生太過為成補生寫成<lb/>
　各依藏府息數補冷之時令患人天氣入地氣出謹<lb/>
　按生成息數足病人自覺和煖矣寫熱之時令患人<lb/>
　地氣入天氣出謹按生成息數足病人自覺清涼矣<lb/>
<pb n="KR3e0072_WYG_002-52a"/>
　生成息數者即手陽九息足陽十四息手隂七息足<lb/>
　隂十二息是也　賦云要知接氣通經須明上接下<lb/>
　引接引要知交㑹息數謹按生成經脉尺寸長短應<lb/>
　天常度呼吸動搖出納數法同行　註云陽經上接<lb/>
　下引隂經下接上引交㑹者如手太陽交㑹足太陽<lb/>
　手少陽交㑹足少陽手陽明交㑹足陽明足太隂交<lb/>
　㑹手太隂足少隂交㑹手少隂足厥隂交會手厥隂<lb/>
　若知上下交㑹須知接氣引經謹按生成息數者一<lb/>
<pb n="KR3e0072_WYG_002-52b"/>
　呼一吸為一息氣行六寸手足三陽手九呼而足十<lb/>
　四呼以行衛氣過經四寸手足三隂手七吸而足十<lb/>
　二吸以行血榮過經七寸手三陽經施針定息皆用<lb/>
　九呼足三陽經施針定息皆用十四呼呼者使衛氣<lb/>
　上行也手三隂經施針定息皆用七吸足三隂經施<lb/>
　針定息皆用十二吸吸者使榮氣下行也　假如兩<lb/>
　手三陽經從手上行至頭經長五尺施針用九息者<lb/>
　一息氣行六寸九息九六氣行五尺四寸除准經長<lb/>
<pb n="KR3e0072_WYG_002-53a"/>
　五尺仍餘四寸為催氣過他經四寸令氣不回也此<lb/>
　為上接接則宜補　兩足三陽經從頭下行至足經<lb/>
　長八尺施針用十四息者一息氣六寸十息氣行六<lb/>
　尺四息氣行二尺四寸共八尺四寸除准經長八尺<lb/>
　仍餘四寸為催氣過他經四寸令氣不回此為下引<lb/>
　引則宜寫兩手三隂經從胸下至手經長五尺五寸<lb/>
　施針用七息者一息脉行六寸七息氣行七六四尺<lb/>
　二寸除准經長三尺五寸外餘七寸為催氣過他經<lb/>
<pb n="KR3e0072_WYG_002-53b"/>
　七寸令氣不回　兩足三隂經從足上至胸經長六<lb/>
　尺五寸施針用十二息者一息脉行六寸寸息六尺<lb/>
　二息二六一尺二寸共七尺二寸准經長六尺五寸<lb/>
　仍餘七寸為催氣過他經七寸令氣不回此即應天<lb/>
　常度也　生成者不足<hi>經短</hi>為生太過<hi>經長</hi>為成補生寫<lb/>
　成　呼吸動揺出納同行者假如陽經十四息隨呼<lb/>
　按而動之就隨吸提而動之如此就完了一十四息<lb/>
　之數餘經倣此同行者呼吸動揺出納三法一時並<lb/>
<pb n="KR3e0072_WYG_002-54a"/>
　用也假令足有疾手無疾補手三陽寫足三陽手有<lb/>
　疾足無病寫手三隂補足三隂　指㣲賦註云生成<lb/>
　數者依天地生成之數也足太陽經手少陽經足少<lb/>
　隂經足陽明絡手少隂絡手厥隂絡此三經三絡皆<lb/>
　迎六分隨一分也手太陽經手少隂經手厥隂經足<lb/>
　太陽絡手少陽絡手太隂絡此三經三絡皆迎七分<lb/>
　隨二分也足少陽經足厥隂經手陽明絡足太隂絡<lb/>
　此二經二絡皆迎八分隨三分也手太隂經手陽明<lb/>
<pb n="KR3e0072_WYG_002-54b"/>
　經手太陽絡足厥隂絡此二經二絡皆迎九分隨四分<lb/>
　也足陽明經足太隂經足少陽絡足少隂絡此二經二絡<lb/>
　皆迎一寸隨五分也斯皆經絡相合補生寫成不過一<lb/>
　寸盖取五行生成之數如天一生水地六成之之類<lb/>
經曰星辰者所以制日月之行乃二十八宿之成應水<lb/>
漏刻者也從房至畢十四宿水下五十刻半日之度也<lb/>
為陽陽主晝從昴至心亦十四宿水下五十刻終日之<lb/>
度也為隂主夜靈樞經曰水下一刻人氣在三陽水下<lb/>
<pb n="KR3e0072_WYG_002-55a"/>
二刻人氣在隂分又曰日行一舍人氣行于身一周與<lb/>
十分身之八以至日行二十八舍人亦行於身五十周<lb/>
與十分身之四又曰周身十六丈二尺以應二十八宿<lb/>
合漏水百刻都行八百一十丈以分晝夜也故人一萬<lb/>
三千五百息氣行五十周於身水下百刻日行二十八<lb/>
宿也<hi>機</hi>按此則人氣應天之常度也一呼脉行三寸一<lb/>
吸脉行三寸呼吸定息脉行六寸乃言無病人也人有<lb/>
所病則血氣澁滯經絡壅塞莫能循其常度而行<lb/>
<pb n="KR3e0072_WYG_002-55b"/>
矣經曰天温日明則人血淖液而衛氣浮天隂日寒則<lb/>
人血凝泣而衛氣沉此人氣因天時而失常度也病挾<lb/>
熱者呼吸必疾而脉行速病兼寒者呼吸必慢而脉<lb/>
行遲此人氣因其病而失常度也若依其法接某經<lb/>
當幾呼過幾寸豈能一一中其肯綮者耶素難雖不<lb/>
明言接氣通經始初針砭之設莫非接氣通經法也經<lb/>
曰病在上者陽也病在下者隂也病先起隂者先治隂而<lb/>
後治陽病先起陽者先治陽而後治隂又曰身形有痛<lb/>
<pb n="KR3e0072_WYG_002-56a"/>
九候無病則繆刺之繆刺者左痛刺右右痛刺左此刺<lb/>
絡也又曰邪客於經左盛則右病右盛則左病或左痛<lb/>
未已而右脉先病如此者必巨刺之巨刺者左痛刺右<lb/>
右痛刺左此刺經也氣陷而邪下從其經上取之以掣<lb/>
其氣上也氣逆而邪上隨其經下取之以引其氣下也<lb/>
病若在中則傍取之<hi>左刺右右刺左</hi>
又曰氣積於胷中者上取之寫人迎天突喉中積於腹<lb/>
中者下取之寫三里與氣街上下皆滿者傍取之上下<lb/>
<pb n="KR3e0072_WYG_002-56b"/>
取之<hi>上天突人迎下氣街三里</hi>與季脇之下一寸重者雞足取之診<lb/>
視其脉大而弦急及絶不至者及腹皮急甚者不可刺<lb/>
也又曰審其隂陽以别柔剛陽病治隂隂病治陽<hi>即從陽引</hi>
<hi>隂從隂引陽以左治右以右治左亦同</hi>
又曰當補之時何所取氣當寫之時何所置氣然浮氣<lb/>
之不循經者為衛氣其精氣之行於經者為榮氣葢補<lb/>
則取浮氣之不循經者以補虚處寫則從榮置其氣而<lb/>
不用猶棄置之也然病有虚實不一補寫之道亦不一<lb/>
<pb n="KR3e0072_WYG_002-57a"/>
是以陽氣不足<hi>浮氣</hi>而隂氣有餘則先補陽而後寫隂以<lb/>
和之隂氣不足而陽氣有餘則先補隂而後寫陽以和<lb/>
之如此則榮衛自然通行矣又曰用針者必先察其經<lb/>
絡之虚實切而循之彈而按之視其應動者乃後取之<lb/>
而下之六經調者謂之不病雖病亦自巳也一經上實<lb/>
下虛而不通者此必有横絡盛加於大經令之不通視<lb/>
而寫之此所謂解結也上寒下熱先刺其項太陽乆留<lb/>
之已刺則熨項與背令熱令熱下合乃止此所謂推而<lb/>
<pb n="KR3e0072_WYG_002-57b"/>
上之者也上熱下寒視其虛脉而陷之於經絡者取之<lb/>
氣下乃止此所謂引而下之者也大熱遍身狂言妄聞<lb/>
妄見視足陽明及大絡取之虛者補之血而實者寫之<lb/>
因其偃卧居其頭前以兩手四指挾按頸動脉乆持之<lb/>
卷而切推下至缺盆中而復止如前熱去乃止此所謂<lb/>
推而散之者也　凡此莫非通經接氣但不以呼吸多<lb/>
少而為經脉長短之候耳指微賦註所釋譬猶援儒入<lb/>
釋以璞亂玉何其謬哉<lb/>
<pb n="KR3e0072_WYG_002-58a"/>
　或曰今醫用針動輙以袖覆手暗行指法謂其法之<lb/>
　神秘弗輕示人惟恐有能盜取其法者不知果何法<lb/>
　耶<lb/>
曰金針賦十四法與夫青龍擺尾等法可謂已盡之矣<lb/>
舍此而他求法之神秘吾未之信也况此等法証之於<lb/>
經則有悖於經質之於理則有違於理彼以為神我以<lb/>
為詭彼以為秘我以為妄固可以娛弄世人實所以見<lb/>
鄙識者古人有善惟恐不能及人今彼吝嗇至此法雖<lb/>
<pb n="KR3e0072_WYG_002-58b"/>
神秘殆必神亦不佑法亦不靈也奚足尚哉<lb/>
　或曰今醫置針於穴畧不加意或談笑或飲酒半晌<lb/>
　之間又將針撚幾撚令呼幾呼仍復登筵以足其欲<lb/>
　然後起針果能愈病否乎<lb/>
曰經云凡刺之真必先治神又云手動若務針耀而匀<lb/>
靜意視義觀適之變又云如臨深淵手如握虎神無營<lb/>
於衆物又云如待所貴不知日暮凡此數説敬乎怠乎<lb/>
又云虚之與實若得若失實之與虚若有若無謂氣來<lb/>
<pb n="KR3e0072_WYG_002-59a"/>
實牢者為得濡虚者為失氣來實牢濡虚以隨濟迎奪<lb/>
而為得失也<lb/>
又曰有見如<hi>如讀為而</hi>入有見如出葢謂入者以左手按穴<lb/>
待氣已至乃下針針入候其氣盡乃出針也<lb/>
又曰既至也量寒熱而留疾寒則留之熱則疾之留者<lb/>
遲也疾者速也凡補者按之遲留寫者提之疾速也<lb/>
又曰刺熱厥者留針反為寒刺寒厥者留針反為熱刺<lb/>
熱厥者二刺隂而一刺陽刺寒厥者二刺陽而一刺隂<lb/>
<pb n="KR3e0072_WYG_002-59b"/>
<hi>機</hi>按已上數條此皆費而隠者也敬者能之乎怠者能<lb/>
之乎古人所以念念在兹不敢頃刻而怠忽者惟恐虛<lb/>
實得失而莫知寒熱疾留而失宜也因摭而輯之於此<lb/>
庶使後學將以逞今之弊而變今之習也歟<lb/>
　或曰諸家針書載某穴針幾分留幾呼灸幾壯出於<lb/>
　經歟否歟<lb/>
曰於經不載多出于俗傳也經曰病有浮沉刺有淺深<lb/>
淺深不得反為大賊過之則内傷不及則外壅古人治<lb/>
<pb n="KR3e0072_WYG_002-60a"/>
法惟視病之浮沉而為刺之淺深豈以定穴分寸為拘<lb/>
哉又謂某穴宜留幾呼悖理尤甚經曰刺實須其虛者<lb/>
留針隂氣隆至針下寒乃去針也經氣已至慎守勿失<lb/>
又曰刺之而氣不至無問其數刺之而氣至乃去之勿<lb/>
復針針各有所宜各不同形各任其所為而刺之要氣<lb/>
至而有効効之信若風之吹雲明乎若見蒼天又曰氣<lb/>
血之未應針則伏如横弩之安靜其應針也則起如機<lb/>
發之迅疾然其氣血流注豈留呼而可為准定耶又曰<lb/>
<pb n="KR3e0072_WYG_002-60b"/>
靜以乆留以氣至為故不以息之多歟而便去針是古<lb/>
人用針惟以氣至為期而不以呼之多少為候若依留<lb/>
呼之説氣至則可氣若不至亦依呼數而去針徒使破<lb/>
皮損肉有何益於病哉故曰凡刺之害中而不去則精<lb/>
泄不中而去則致氣精泄則病甚而恇致氣則生為癰<lb/>
疽是也又謂某穴宜灸幾壯亦非至言惟當視其穴俞<lb/>
肉之厚薄病之輕重而為灸之多少大小則可耳不必<lb/>
守其成規所言某穴針幾分灸幾壯謂病宜針某穴則<lb/>
<pb n="KR3e0072_WYG_002-61a"/>
宜入幾分病宜灸則宜灸幾壯針則不灸灸則不針也<lb/>
不知其説者既針復灸既灸復針為害不淺<lb/>
　或曰經言足陽明五藏六府之海也其脉大血多氣<lb/>
　盛熱壯刺此者不深不散不留不寫也足陽明刺深<lb/>
　六分留十呼足太陽深五分留七呼足少陽深四分<lb/>
　留五呼足太隂深三分留四呼足少隂深二分留三<lb/>
　呼足厥隂深一分留二呼手之隂陽其受氣之道近<lb/>
　其氣之來疾其刺深者皆無過二分其留皆無過一<lb/>
<pb n="KR3e0072_WYG_002-61b"/>
　呼灸之亦然灸而過此者得惡火則骨枯脉濇刺而<lb/>
　過此者則脱氣此則古之法也今觀前篇所云則此<lb/>
　篇所論亦皆非歟<lb/>
曰此古人特論其理之常如此耳凡用刺法自有所宜<lb/>
初不必以是為拘也經曰邪氣在上<hi>言邪氣之中人也髙</hi>濁氣在<lb/>
中<hi>寒温不適飲食不節而病在於腸胃故曰濁氣在中</hi>清氣在下<hi>言清温地氣中人必從足始故</hi>
<hi>曰清氣在下</hi>故針陷脉則邪氣出<hi>取之/上</hi>針中脉則濁氣出<hi>取之</hi>
<hi>陽明合</hi>針太深則邪氣反沉而病益<hi>浮淺之病不欲深刺深則邪反入故曰反</hi>
<pb n="KR3e0072_WYG_002-62a"/>
<hi>沉</hi>又曰少長小大肥瘦以心撩之又曰其可為度量者<lb/>
不甚脱肉而血氣不衰也若夫瘠瘦而形肉脱者惡可<lb/>
以度量刺乎審切循捫按視其寒温盛衰而調之是謂<lb/>
因適而為之真者是也<lb/>
　或曰金針賦言諸陽之經行於脉外諸陽之絡行於<lb/>
　脉内諸隂之經行於脉内諸隂之絡行於脉外是歟<lb/>
　非歟<lb/>
經曰經脉十二伏行分肉之間深而不見諸脉浮而常<lb/>
<pb n="KR3e0072_WYG_002-62b"/>
見者皆絡脉也又曰當數者為經不當數者為絡又曰<lb/>
諸絡脉不能經大節之間必行絶道而出入復合於皮<lb/>
<hi>十四經發揮以十二經之支脉伏行分肉之間者皆釋為絡脉則絡脉亦伏行分肉之間者而不浮見亦能經</hi>
<hi>大節而不行絶道亦當經脉十六丈二尺之數而非不當數也佀涉於誤</hi>經曰百病必先於<lb/>
皮毛邪中之則腠理開開則入客於絡<hi>乃血絡非大絡</hi>留而不<lb/>
去傳入於經又漸傳於府藏<hi>機</hi>按經言則知諸經皆屬<lb/>
於内諸絡皆屬於外經中只言内經外絡未嘗言隂陽<lb/>
也且如榮行脉中衛行脉外榮氣之行分無分晝夜衛<lb/>
<pb n="KR3e0072_WYG_002-63a"/>
氣晝但行陽夜但行隂素難嘗言之矣今謂陽經外陽<lb/>
絡内隂經内隂絡外經無明文不知何據<lb/>
　或曰賦言男子氣早在上晚在下女子氣早在下晚<lb/>
　在上午前為早午後為晩從腰已上為上從腰已下<lb/>
　為下男子早針氣乃上行晩針氣乃下行女子早針<lb/>
　氣乃下行晩針氣乃上行其説亦有據乎<lb/>
經曰榮氣行於脉中周身五十度無分晝夜至平旦與<lb/>
衛氣㑹於手太隂衛氣行於脉外晝行陽二十五度夜<lb/>
<pb n="KR3e0072_WYG_002-63b"/>
行隂二十五度至平旦與榮氣㑹於手太隂<hi>機</hi>按衛氣<lb/>
之行但分晝夜未聞分上下也男女藏府經絡氣血往<lb/>
來未嘗不同也今賦所言如是似涉無稽之談安可為<lb/>
法於人哉<lb/>
　或曰賦言補寫之法男用大指進前左轉呼之為補<lb/>
　退後右轉吸之為寫提針為熱挿針為寒女用大指<lb/>
　退後右轉吸之為補進前左轉呼之為寫挿針為熱<lb/>
　提針為寒午前如此午後反之其法是歟非歟<lb/>
<pb n="KR3e0072_WYG_002-64a"/>
經曰冬至四十五日陽氣㣲上隂氣㣲下夏至四十五<lb/>
日隂氣㣲上陽氣㣲下此論一年之隂陽升降也即此<lb/>
一日隂陽之升降午前陽升隂降午後隂升陽降無分<lb/>
於男女也考之素難男女藏府經絡穴俞血氣晝夜周<lb/>
流無不同今賦言午前午後男女補寫顛倒錯亂如此<lb/>
悖經㫖也甚矣故曰診不知隂陽逆從之理此治之一<lb/>
失也又曰刺實須其虚者針下寒也刺虚須其實者針<lb/>
下熱也曰寒曰熱惟針下為候何嘗以提按而分男與<lb/>
<pb n="KR3e0072_WYG_002-64b"/>
女哉<lb/>
　或曰針法刺左邉之穴將針右撚而氣上行將針左<lb/>
　撚而氣下行刺右邉反之欲補先呼後吸欲寫先吸<lb/>
　後呼其法亦可師歟<lb/>
曰經絡周於人身無有左右上下之别今針左右不同<lb/>
如此將謂左之經絡與右上一下两不相同耶經曰刺<lb/>
不知經絡之徃來血氣之流行不足以為工此亦可謂<lb/>
不知經絡之徃來矣呼補吸寫古今皆同予毋容議<lb/>
<pb n="KR3e0072_WYG_002-65a"/>
　或曰丹溪言針法渾是寫而無補何謂也<lb/>
經曰陽不足者温之以氣隂不足者補之以味針乃砭<lb/>
石所制既無氣又無味破皮損肉發竅於身氣皆從竅<lb/>
出矣何得為補經曰氣血隂陽俱不足勿取以針和以<lb/>
甘藥是也又曰寫必用方補必用員盖謂以氣方盛以<lb/>
月方滿以日方温以身方定以息方吸而内針復候其<lb/>
吸而轉針乃復候其方呼而徐引針故曰寫必用方其<lb/>
氣而行焉補必用員者員者行也行者移也宣其不行<lb/>
<pb n="KR3e0072_WYG_002-65b"/>
之氣令其行也移其未復之脉使之復也夫寫固寫其<lb/>
盛也於補亦云宣不行之氣移未復之脉曰宣曰移非<lb/>
寫而何且考素問九針之用無非寫法丹溪之言豈無<lb/>
所本哉經中須有補法即張子所謂祛邪實所以扶正<lb/>
去舊實所以生新之意也帝曰補寫奈何岐伯曰此攻<lb/>
邪也疾出以去盛血而復其真氣故云補也虞氏曰針<lb/>
刺雖有補寫之法余恐但有寫而無補焉謂寫者迎而<lb/>
奪之以針迎其經脉之來氣而出之固可以寫實也謂<lb/>
<pb n="KR3e0072_WYG_002-66a"/>
補者隨而濟之以針隨其經脉之去氣而留之未必能<lb/>
補也不然内經何以曰形氣不足病氣不足此隂陽皆<lb/>
不足也不可刺之刺之重竭其氣老者絶滅壯者不復<lb/>
矣若此等語皆有寫無補之謂也<lb/>
　<lb/>
　<lb/>
　<lb/>
　<lb/>
<pb n="KR3e0072_WYG_002-66b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　針灸問對卷中<lb/>
</p>
<p>
</p>
  </div>
</body>
</text>
</TEI>
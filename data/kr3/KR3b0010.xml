<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>李衛公問對卷上</head> <lb/>
    <p>
<pb n="KR3b0010_WYG_001-1a"/>
欽定四庫全書<lb/>
　李衛公問對卷上<lb/>
太宗曰髙麗數侵新羅朕遣使諭不奉詔將討之如何<lb/>
靖曰探知葢蘇文自恃知兵謂中國無能討故違命臣<lb/>
請師三萬擒之太宗曰兵少地遙以何術臨之靖曰臣<lb/>
以正兵太宗曰平突厥時用竒兵今言正兵何也靖曰<lb/>
諸葛亮七擒孟獲無他道也正兵而已矣太宗曰晉馬<lb/>
隆討凉州亦是依八陣圖作偏箱車地廣則用鹿角車<lb/>
<pb n="KR3b0010_WYG_001-1b"/>
營路狹則為木屋施於車上且戰且前信乎正兵古人<lb/>
所重也靖曰臣討突厥西行數千里若非正兵安能致<lb/>
逺偏箱鹿角兵之大要一則治力一則前拒一則束部<lb/>
伍三者迭相為用斯馬隆所得古法深也<lb/>
太宗曰朕破宋老生初交鋒義師少却朕親以鐵騎自<lb/>
南原馳下横突之老生兵㫁後大潰遂擒之此正兵乎<lb/>
竒兵乎靖曰陛下天縱神武非學而能臣按兵法自黄<lb/>
帝以来先正而後竒先仁義而後權譎且霍邑之戰師<lb/>
<pb n="KR3b0010_WYG_001-2a"/>
以義舉者正也建成墜馬右軍少却者奇也太宗曰彼<lb/>
時少却幾敗大事曷謂奇耶靖曰凡兵以前向為正後<lb/>
却為奇且右軍不却則老生安致之来哉法曰利而誘<lb/>
之亂而取之老生不知兵恃勇急進不意斷後見擒于<lb/>
陛下此所謂以奇為正也太宗曰霍去病暗與孫呉合<lb/>
誠有是夫當右軍之却也髙祖失色及朕奮擊反為我<lb/>
利孫呉暗合卿實知言太宗曰凡兵却皆謂之奇乎靖<lb/>
曰不然夫兵却旗參差而不齊鼓大小而不應令喧囂<lb/>
<pb n="KR3b0010_WYG_001-2b"/>
而不一此真敗者也非奇也若旗齊鼓應號令如一紛<lb/>
紛紜紜雖退走非敗也必有奇也法曰佯北勿追又曰<lb/>
能而示之勿能皆奇之謂也太宗曰霍邑之戰右軍少<lb/>
却其天乎老生被擒其人乎靖曰若非正兵變為奇竒<lb/>
兵變為正則安能勝哉故善用兵者奇正在人而已變<lb/>
而神之所以推乎天也太宗俛首<lb/>
太宗曰竒正素分之歟臨時制之歟靖曰按曹公新書<lb/>
曰已二而敵一則一術為正一術為奇已五而敵一則<lb/>
<pb n="KR3b0010_WYG_001-3a"/>
三術為正二術為竒此言大畧耳惟孫武云戰勢不過<lb/>
竒正竒正之變不可勝窮奇正相生如循環之無端孰<lb/>
能窮之斯得之矣安有素分之耶若士卒未習吾法偏<lb/>
裨未熟吾令則必為之二術敎戰時各認旗鼓迭相分<lb/>
合故曰分合為變此敎戰之術耳敎閲既成衆知吾法<lb/>
然後如驅羣羊由將所指孰分竒正之别哉孫武所謂<lb/>
形人而我無形此乃竒正之極致是以素分者敎閲也<lb/>
臨時制變者不可勝窮也太宗曰深乎深乎曺公必知<lb/>
<pb n="KR3b0010_WYG_001-3b"/>
之矣但新書所以授諸將而已非竒正本法太宗曰曹<lb/>
公云竒兵旁擊卿謂若何靖曰臣按曹公註孫子曰先<lb/>
出合戰為正後出為竒此與旁擊之説異焉臣愚謂大<lb/>
衆所合為正將所自出為竒烏有先後旁擊之拘哉太<lb/>
宗曰吾之正使敵視以為竒吾之竒使敵視以為正斯<lb/>
所謂形人者歟以竒為正以正為竒變化莫測斯所謂<lb/>
無形者歟靖再拜曰陛下神聖迥出古人非人所及<lb/>
太宗曰分合為變者竒正安在靖曰善用兵者無不正<lb/>
<pb n="KR3b0010_WYG_001-4a"/>
無不竒使敵莫測故正亦勝竒亦勝三軍之士止知其<lb/>
勝莫知其所以勝非變而能通安能至是哉分合所出<lb/>
惟孫武能之呉起而下莫可及焉太宗曰呉術若何靖<lb/>
曰臣請畧言之魏武侯問呉起兩軍相向起曰使賤而<lb/>
勇者前擊鋒始交而北北而勿罰觀敵進取一坐一起<lb/>
奔北不追則敵有謀矣若悉衆追北行止縱横此敵人<lb/>
不才擊之勿疑臣謂呉術大率多類此非孫武所謂以<lb/>
正合也太宗曰卿舅韓擒虎嘗言卿可與論孫吴亦竒<lb/>
<pb n="KR3b0010_WYG_001-4b"/>
正之謂乎靖曰擒虎安知奇正之極但以竒為竒以正<lb/>
為正耳曾未知竒正相變循環無窮者也<lb/>
太宗曰古人臨陣出竒攻人不意斯亦相變之法乎靖<lb/>
曰前代戰鬭多是以小術而勝無術以片善而勝無善<lb/>
斯安足以論兵法也若謝𤣥之破苻堅非謝𤣥之善也<lb/>
乃苻堅之不善也太宗顧侍臣檢謝𤣥傳閲之曰苻堅<lb/>
甚處是不善靖曰臣觀苻堅載記曰秦諸軍皆潰敗惟<lb/>
慕容垂一軍獨全堅以千餘騎赴之垂子寳勸垂殺堅<lb/>
<pb n="KR3b0010_WYG_001-5a"/>
不果此有以見秦軍之亂慕容垂獨全葢堅為垂所陷<lb/>
明矣夫為人所陷而欲勝敵不亦難乎臣故曰無術焉<lb/>
苻堅之類是也太宗曰孫子謂多算勝少算少算勝無<lb/>
算凡事皆然<lb/>
太宗曰黄帝兵法世傳握竒文或謂為握機文何謂也<lb/>
靖曰竒音機故或傳為機其義則一考其辭云四為正<lb/>
四為竒餘竒為握機竒餘零也因此音機臣愚謂兵無<lb/>
不是機安在乎握而言也當為餘竒則是夫正兵受之<lb/>
<pb n="KR3b0010_WYG_001-5b"/>
於君竒兵將所自出法曰令素行以敎其民者則民服<lb/>
此受之於君者也又曰兵不豫言君命有不受此將所<lb/>
自出者也凡將正而無竒則守將也竒而無正則鬬將<lb/>
也竒正皆得國之輔也是故握機握竒本無二法在學<lb/>
者兼通而已<lb/>
太宗曰陣數有九中心零者大將握之四面八向皆取<lb/>
準焉陣間容陣隊間容隊以前為後以後為前進無速奔退無<lb/>
遽走四頭八尾觸處為首敵衝其中兩頭皆救數起于<lb/>
<pb n="KR3b0010_WYG_001-6a"/>
五而終于八此何謂也靖曰諸葛亮以石縱横布為八<lb/>
行方陣之法即此圖也臣嘗敎閲必先此陣世所傳握<lb/>
機文葢得其粗也<lb/>
太宗曰天地風雲龍虎鳥蛇斯八陣何義也靖曰傳之<lb/>
者誤也古人秘藏此法故詭設八名耳八陣本一也分<lb/>
為八焉若天地者本乎旗號風雲者本乎旛名龍虎鳥<lb/>
蛇者本乎隊伍之别後世誤傳詭設物象何止八而已<lb/>
乎<lb/>
<pb n="KR3b0010_WYG_001-6b"/>
太宗曰數起於五而終於八則非設象實古制也卿試<lb/>
陳之靖曰臣按黄帝始立丘井之法因以制兵故井分<lb/>
四道八家處之其形井字開方九焉五為陣法四為閒<lb/>
地此所謂數起于五也虚其中大將居之環其四面諸<lb/>
部連繞此所謂終于八也及乎變化制敵則紛紛紜紜<lb/>
鬭亂而法不亂混混沌沌形圓而勢不散此所謂散而<lb/>
成八復而為一者也太宗曰深乎黄帝之制兵也後世<lb/>
雖有天智神畧莫能出其閫閾降此孰有繼之者乎靖<lb/>
<pb n="KR3b0010_WYG_001-7a"/>
曰周之始興則太公實繕其法始於岐都以建井畆戎<lb/>
車三百兩虎賁三千人以立軍制六步七步六伐七伐<lb/>
以敎戰法陳師牧野太公以百夫制師以成武功以四<lb/>
萬五千人勝紂七十萬衆周司馬法本太公者也太公<lb/>
既沒齊人得其遺法至桓公霸天下任管仲復修太公<lb/>
法謂之節制之師諸侯畢服太宗曰儒者多言管仲霸<lb/>
臣而已殊不知兵法乃本於王制也諸葛亮王佐之才<lb/>
自比管樂以此知管仲亦王佐也但周衰時王不能用<lb/>
<pb n="KR3b0010_WYG_001-7b"/>
故假齊興師耳靖再拜曰陛下神聖知人如此老臣雖<lb/>
死無愧昔賢也臣請言管仲制齊之法三分齊國以為<lb/>
三軍五家為軌故五人為伍十軌為里故五十人為小<lb/>
戎四里為連故二百人為卒十連為鄉故二千人為旅<lb/>
五鄉為師故萬人為軍亦由司馬法一師五旅一旅五<lb/>
卒之義焉其實皆得太公之遺法<lb/>
太宗曰司馬法人言穰苴所述是歟否也靖曰按史記<lb/>
穰苴傳齊景公時穰苴善用兵敗燕晉之師景公尊為<lb/>
<pb n="KR3b0010_WYG_001-8a"/>
司馬之官由是稱司馬穰苴子孫號司馬氏至齊威王<lb/>
追論古司馬法又述穰苴所學遂有司馬穰苴書數十<lb/>
篇今世所傳兵家者流又分權謀形勢隂陽技巧四種<lb/>
皆出司馬法也太宗曰漢張良韓信序次兵法凡百八<lb/>
十二家刪取要用定著三十五家今失其傳何也靖曰<lb/>
張良所學太公六韜三畧是也韓信所學穰苴孫武是<lb/>
也然大體不出三門四種而已太宗曰何謂三門靖曰<lb/>
臣按太公謀八十一篇所謂隂謀不可以言窮太公言<lb/>
<pb n="KR3b0010_WYG_001-8b"/>
七十一篇不可以兵窮太公兵八十五篇不可以財窮<lb/>
此三門也太宗曰何謂四種靖曰漢任宏所論是也凡<lb/>
兵家流權謀為一種形勢為一種及隂陽技巧為二種<lb/>
此四種也<lb/>
太宗曰司馬法首序蒐狩何也靖曰順其時而要之以<lb/>
神重其事也周禮最為大政成有岐陽之蒐康有酆宮<lb/>
之朝穆有塗山之㑹此天子之事也及周衰齊桓有召<lb/>
陵之師晉文有踐土之盟此諸侯奉行天子之事也其<lb/>
<pb n="KR3b0010_WYG_001-9a"/>
實用九伐之法以威不恪假之以朝㑹因之以巡狩訓<lb/>
之以兵甲言無事兵不妄舉必於農隙不忘武備也故<lb/>
首序蒐狩不其深乎<lb/>
太宗曰春秋楚子二廣之法云百官象物而動軍政不<lb/>
戒而備此亦得周制歟靖曰按左氏説楚子乘廣二十<lb/>
乘廣有一卒卒偏之兩軍行右轅以轅為法故挟轅而<lb/>
戰皆周制也臣謂百人曰卒五十人曰兩此是每車一<lb/>
乘用士百五十人比周制差多耳周一乘步卒七十二<lb/>
<pb n="KR3b0010_WYG_001-9b"/>
人甲士三人以二十五人為一甲凡三甲共七十五人<lb/>
楚山澤之國車少而人多分為三隊則與周制同矣<lb/>
太宗曰春秋荀呉伐狄毁車為行亦正兵歟竒兵歟靖<lb/>
曰荀呉用車法耳雖舍車而法在其中焉一為左角一<lb/>
為右角一為前拒分為三隊此一乘法也千萬乘皆然<lb/>
臣按曹公新書云攻車七十五人前拒一隊左右角二<lb/>
隊守車一隊炊子十人守裝五人廐養五人樵汲五人<lb/>
共二十五人攻守二乘凡百人興兵十萬用車千乘輕<lb/>
<pb n="KR3b0010_WYG_001-10a"/>
重二千此大率荀呉之舊法也又觀漢魏之間軍制五<lb/>
車為隊僕射一人十車為師率長一人凡車十乘將吏<lb/>
二人多多倣此臣以今法參用之則跳盪騎兵也戰鋒<lb/>
隊步騎相半也駐隊兼車乘而出也臣西討突厥越險<lb/>
數千里此制未嘗敢易葢古法節制信可重也<lb/>
　<lb/>
　<lb/>
　<lb/>
<pb n="KR3b0010_WYG_001-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李衛公問對卷上<lb/>
</p>
<p>
</p>
  </div>
<div>
<head>李衛公問對卷中</head> <lb/>
    <p>
<pb n="KR3b0010_WYG_002-1a"/>
欽定四庫全書<lb/>
　李衛公問對卷中<lb/>
太宗幸靈州回召靖賜坐曰朕命道宗及阿史那社爾<lb/>
等討薛延陀而鐵勒諸部乞置漢官朕皆從其請延陀<lb/>
西走恐為後患故遣李勣討之今北荒悉平然諸部番<lb/>
漢雜處以何道經乆使得兩全安之靖曰陛下敕自突<lb/>
厥至回紇部落凡置驛六十六處以通斥堠斯已得策<lb/>
矣然臣愚以謂漢戌宜自為一法番落宜自為一法敎<lb/>
<pb n="KR3b0010_WYG_002-1b"/>
習各異勿使混同或遇冦至則密敕主將臨時變號易<lb/>
服出竒擊之太宗曰何道也靖曰此所謂多方以誤之<lb/>
之術也番而示之漢漢而示之番彼不知番漢之别則<lb/>
莫能測我攻守之計矣善用兵者先為不可測則敵乖<lb/>
其所之也太宗曰正合朕意卿可密敎邊將只以此番<lb/>
漢便見竒正之法矣靖再拜曰聖慮天縱聞一知十臣<lb/>
安能極其説哉<lb/>
太宗曰諸葛亮言有制之兵無能之將不可敗也無制<lb/>
<pb n="KR3b0010_WYG_002-2a"/>
之兵有能之將不可勝也朕疑此談非極致之論靖曰<lb/>
武侯有所激而云爾臣按孫子有曰敎道不明吏卒無<lb/>
常陳兵縱横曰亂自古亂軍引勝不可勝紀夫敎道不<lb/>
明者言敎閲無古法也吏卒無常者言將臣權任無乆<lb/>
職也亂軍引勝者言已自潰敗非敵勝之也是以武侯<lb/>
言兵卒有制雖庸將難敗若兵卒自亂雖賢將危之又<lb/>
何疑焉太宗曰敎閲之法信不可忽靖曰敎得其道則<lb/>
士樂為用敎不得法雖朝督暮責無益于事矣臣所以<lb/>
<pb n="KR3b0010_WYG_002-2b"/>
區區古制皆纂以圖者庶乎成有制之兵也太宗曰卿<lb/>
為我擇古陣法悉圖以上<lb/>
太宗曰番兵惟勁馬奔衝此竒兵歟漢兵惟强弩犄角<lb/>
此正兵歟靖曰按孫子云善用兵者求之於勢不責於<lb/>
人故能擇人而任勢夫所謂擇人者各隨番漢所長而<lb/>
戰也番長於馬馬利乎速鬬漢長於弩弩利乎緩戰此<lb/>
自然各任其勢也然非竒正所分臣前曾述番漢必變<lb/>
號易服者竒正相生之法也馬亦有正弩亦有竒何常<lb/>
<pb n="KR3b0010_WYG_002-3a"/>
之有哉太宗曰卿更細言其術靖曰先形之使敵從之<lb/>
是其術也太宗曰朕悟之矣孫子曰形兵之極至於無<lb/>
形又曰因形以措勝於衆衆不能知其此之謂乎靖再<lb/>
拜曰深乎陛下聖慮已思過半矣<lb/>
太宗曰近契丹奚皆内屬置松漠饒樂二都督統于安<lb/>
北都䕶朕用薛萬徹如何靖曰萬徹不如阿史那社爾<lb/>
及執失思力契苾何力此皆番臣之知兵者也臣嘗與<lb/>
之言松漠饒樂山川道路番情逆順逺至于西域部落<lb/>
<pb n="KR3b0010_WYG_002-3b"/>
十數種歴歴可信臣敎之以陣法無不㸃頭服義望陛<lb/>
下任之勿疑若萬徹則勇而無謀難以獨任太宗笑曰<lb/>
番人皆為卿役使古人云以蠻夷攻蠻夷中國之勢也<lb/>
卿得之矣<lb/>
太宗曰朕觀諸兵書無出孫武孫武十三篇無出虛實<lb/>
夫用兵識虛實之勢則無不勝焉今諸將中但能言備<lb/>
實擊虚及其臨敵則鮮識虛實者葢不能致人而反為<lb/>
敵所致故也如何卿悉為諸將言其要靖曰先敎之以<lb/>
<pb n="KR3b0010_WYG_002-4a"/>
竒正相變之術然後語之以虚實之形可也諸將多不<lb/>
知以竒為正以正為竒且安識虚是實實是虚哉太宗<lb/>
曰策之而知得失之計作之而知動静之理形之而知<lb/>
死生之地角之而知有餘不足之處此則竒正在我虚<lb/>
實在敵歟靖曰竒正者所以致敵之虚實也敵實則我<lb/>
必以正敵虛則我必以竒苟將不知竒正則雖知敵虚<lb/>
實安能致之哉臣奉詔但敎諸將以竒正然後虛實自<lb/>
知焉太宗曰以竒為正者敵意其竒則吾正撃之以正<lb/>
<pb n="KR3b0010_WYG_002-4b"/>
為竒者敵意其正則吾竒擊之使敵勢常虛我勢常實<lb/>
當以此法授諸將使易曉耳靖曰千章萬句不出乎致<lb/>
人而不致於人而已臣當以此敎諸將<lb/>
太宗曰朕置瑤池都督以𨽻安西都䕶番漢之兵如何<lb/>
處置靖曰天之生人本無番漢之别然地逺荒漠必以<lb/>
射獵為生由此常習戰鬬若我恩信撫之衣食周之則<lb/>
皆漢人矣陛下置此都䕶臣請収漢戍卒處之内地減<lb/>
省糧饋兵家所謂治力之法也但擇漢吏有熟番情者<lb/>
<pb n="KR3b0010_WYG_002-5a"/>
散守保障此足以經乆或遇有警則漢卒出焉太宗曰<lb/>
孫子所言治力如何靖曰以近待逺以佚待勞以飽待<lb/>
饑此畧言其槩耳善用兵者推此三義而有六焉以誘<lb/>
待来以静待躁以重待輕以嚴待懈以治待亂以守待<lb/>
攻反是則力有弗逮非治力之術安能臨兵哉太宗曰<lb/>
今人習孫子者但誦空文鮮克推廣其義治力之法宜<lb/>
徧告諸將<lb/>
太宗曰舊將老卒凋零殆盡諸軍新置不經陣敵今敎<lb/>
<pb n="KR3b0010_WYG_002-5b"/>
以何道為要靖曰臣嘗敎士分為三等必先結伍法伍<lb/>
法既成授之軍校此一等也軍校之法以一為十以十<lb/>
為百此一等也授之裨將裨將乃總諸校之隊聚為陣<lb/>
圖此一等也大將察此三等之敎於是大閲稽考制度<lb/>
分别竒正誓衆行罰陛下臨髙觀之無施不可太宗曰<lb/>
伍法有數家孰者為要靖曰臣按春秋左氏傳云先偏<lb/>
後伍又司馬法曰五人為伍尉繚子有束伍令漢制有<lb/>
尺籍伍符後世符籍以紙為之於是失其制矣臣酌其<lb/>
<pb n="KR3b0010_WYG_002-6a"/>
法自五人而變為二十五人自二十五人而變為七十<lb/>
五人此則步卒七十二人甲士三人之制也舍車用騎<lb/>
則二十五人當八馬此則五兵五當之制也是則諸家<lb/>
兵法惟伍法為要小列之五人大列之二十五人參列<lb/>
之七十五人又五參其數得三百七十五人三百人為<lb/>
正六十人為竒此則百五十人為分二正而三十人分<lb/>
為二竒葢左右等也穰苴所謂五人為伍十伍為隊至<lb/>
今因之此其要也<lb/>
<pb n="KR3b0010_WYG_002-6b"/>
太宗曰朕與李勣論兵法多同卿説但勣不究出處爾<lb/>
卿所制六花陣法岀何術乎靖曰臣所制本諸葛亮八陣<lb/>
法也大陣包小陣大營包小營隅落鈎連曲折相對古<lb/>
制如此臣為圖因之故外畫之方内環之圓是成六花<lb/>
俗為號爾太宗曰内圓外方何謂也靖曰方生于步圓<lb/>
生于竒方所以矩其步圓所以綴其旋是以步數定于<lb/>
地行綴應于天步定綴齊則變化不亂八陣為六武侯<lb/>
之舊法焉<lb/>
<pb n="KR3b0010_WYG_002-7a"/>
太宗曰畫方以見步㸃圓以見兵步敎足法兵敎手法<lb/>
手足便利思過半乎靖曰呉起云絶而不離却而不散<lb/>
此步法也敎士猶布棋于盤若無畫路棋安用之孫子<lb/>
曰地生度度生量量生數數生稱稱生勝勝兵若以鎰稱銖敗<lb/>
兵若以銖稱鎰皆起於度量方圓也太宗曰深乎孫武<lb/>
之言不度地之逺近形之廣狭則何以制其節乎靖曰<lb/>
庸將罕能知其節者也善戰者其勢險其節短勢如彍<lb/>
弩節如𤼵機臣修其術凡立隊相去各十步駐隊去師<lb/>
<pb n="KR3b0010_WYG_002-7b"/>
隊二十步每隔一隊立一戰隊前進以五十步為節角<lb/>
一聲諸隊皆散立不過十步之内至第四角聲籠鎗跪<lb/>
坐於是鼓之三呼三擊三十步至五十步以制敵之變<lb/>
馬軍從背出亦以五十步臨時節止前正後竒觀敵何<lb/>
如再鼓之則前竒後正復邀敵來伺隙擣虛此六花大<lb/>
率皆然也<lb/>
太宗曰曹公新書云作陣對敵必先立表引兵就表而<lb/>
陣一部受敵餘步不進救者斬此何術乎靖曰臨敵立<lb/>
<pb n="KR3b0010_WYG_002-8a"/>
表非也此但敎戰時法耳古人善用兵者敎正不敎竒<lb/>
驅衆若驅羣羊與之進與之退不知所之也曹公驕而<lb/>
好勝當時諸將奉新書者莫敢攻其短且臨敵立表無<lb/>
乃晚乎臣竊觀陛下所製破陣樂舞前出四表後綴八<lb/>
旛左右折旋趨步金鼓各有其節此即八陣圖四頭八<lb/>
尾之制也人間但見樂舞之盛豈有知軍容如斯焉太<lb/>
宗曰昔漢髙帝定天下歌云安得猛士兮守四方葢兵<lb/>
法可以意授不可以語傳朕為破陣樂舞惟卿已曉其<lb/>
<pb n="KR3b0010_WYG_002-8b"/>
表矣後世其知我不苟作也<lb/>
太宗曰方色五旗為正乎旛麾折衝為竒乎分合為變<lb/>
其隊數曷為得宜靖曰臣參用古法凡三隊合則旗相<lb/>
倚而不交五隊合則兩旗交十隊合則五旗交吹角開<lb/>
五交之旗則一復散而為十開二交之旗則一復散而<lb/>
為五開相倚不交之旗則一復散而為三兵散則以合<lb/>
為竒合則以散為竒三令五甲三散三合復歸于正四<lb/>
頭八尾乃可敎焉此隊法所宜也太宗稱善<lb/>
<pb n="KR3b0010_WYG_002-9a"/>
太宗曰曹公有戰騎陷騎遊騎今馬軍何等比乎靖曰<lb/>
臣按新書云戰騎居前陷騎居中遊騎居後如此則是<lb/>
各立名號分為三類爾大抵騎隊八馬當車徒二十四<lb/>
人二十四騎當車徒七十二人此古制也車徒當敎以<lb/>
正騎隊當敎以竒據曹公前後及中分為三覆不言兩<lb/>
廂舉一端言也後人不曉三覆之義則戰騎必前於陷<lb/>
騎遊騎如何使用臣熟用此法回軍轉陣則逰騎當前<lb/>
戰騎當後陷騎臨變而分皆曹公之術也太宗笑曰多<lb/>
<pb n="KR3b0010_WYG_002-9b"/>
少人為曹公所惑<lb/>
太宗曰車步騎三者一法也其用在人乎靖曰臣按春<lb/>
秋魚麗陣先徧後伍此則車步無騎謂之左右拒言拒<lb/>
禦而已非取出竒制勝也晉荀呉伐狄舍車而行此則騎<lb/>
多為便惟務竒勝非拒禦而已臣均其術一馬當三人<lb/>
車步稱之混為一法用之在人敵安知吾車果何出騎<lb/>
果何来徒果何從哉或潛九地或動九天其知如神惟<lb/>
陛下有焉臣何足以知之<lb/>
<pb n="KR3b0010_WYG_002-10a"/>
太宗曰太公書云地方六百步或六十步表十二辰其<lb/>
術如何靖曰畫地方一千二百步開方之形也每部占<lb/>
地二十步之方横以五步立一人縱以四步立一人凡<lb/>
二千五百人分五方空地四處所謂陣間容陣者也武<lb/>
王伐紂虎賁各掌三千人每陣六千人共三萬之衆此<lb/>
太公畫地之法也太宗曰卿六花陣畫地幾何靖曰大<lb/>
閲地方千二百步者其義六陣各占地四百步分為東<lb/>
西兩廂空地一千二百步為敎戰之所臣嘗敎士三萬<lb/>
<pb n="KR3b0010_WYG_002-10b"/>
每陣五千人以其一為營法五為方圓曲直鋭之形每<lb/>
陣五變凡二十五變而止太宗曰五行陣如何靖曰本<lb/>
因五方色立此名方圓曲直鋭實因地形使然凡軍不<lb/>
素習此五者安可以臨敵乎兵詭道也故强名五行焉<lb/>
文之以術數相生相剋之義其實兵形象水因地制流<lb/>
此其㫖也<lb/>
太宗曰李勣言牝牡方圓伏兵法古有是否靖曰牝牡<lb/>
之法出於俗傳其實隂陽二義而已臣按范蠡云後則<lb/>
<pb n="KR3b0010_WYG_002-11a"/>
用隂先則用陽盡敵陽節盈吾隂節而奪之此兵家隂<lb/>
陽之妙也范蠡又云設右為牝益左為牡早晏以順天<lb/>
道此則左右早晏臨時不同在乎奇正之變者也左右<lb/>
者人之隂陽早晏者天之隂陽竒正者天人相變之隂<lb/>
陽若執而不變則隂陽俱廢如何守牝牡之形而已故<lb/>
形之者以竒示敵非吾正也勝之者以正擊敵非吾竒<lb/>
也此謂竒正相變兵伏者不止山谷草木伏藏所以為<lb/>
伏也其正如山其竒如雷敵雖對面莫測吾竒正所在<lb/>
<pb n="KR3b0010_WYG_002-11b"/>
至此夫何形之有哉<lb/>
太宗曰四獸之陣又以商羽徴角象之何道也靖曰詭<lb/>
道也太宗曰可廢乎靖曰存之所以能廢之也若廢而<lb/>
不用詭愈甚焉太宗曰何謂也靖曰假之以四獸之陣<lb/>
及天地風雲之號又加商金羽水徴火角木之配此皆<lb/>
兵家自古詭道存之則餘詭不復增矣廢之則使貪使<lb/>
愚之術從何而施哉太宗良乆曰卿宜秘之無泄于外<lb/>
　李衞公問對卷中<lb/>
</p>
<p>
</p>
  </div>
<div>
<head>李衛公問對卷下</head> <lb/>
    <p>
<pb n="KR3b0010_WYG_003-1a"/>
欽定四庫全書<lb/>
　李衛公問對卷下<lb/>
太宗曰嚴刑峻法使人畏我而不畏敵朕甚惑之昔光<lb/>
武以孤軍當王莽百萬之衆非有刑法臨之此何由乎<lb/>
靖曰兵家勝敗情狀萬殊不可以一事推也如陳勝呉<lb/>
廣敗秦師豈勝廣刑法能加於秦乎光武之起葢順人<lb/>
心之怨莽也况又王㝷王邑不曉兵法徒誇兵衆所以<lb/>
自敗臣按孫子曰卒未親附而罰之則不服已親附而<lb/>
<pb n="KR3b0010_WYG_003-1b"/>
罰不行則不可用此言凡將先有愛結於士然後可以<lb/>
嚴刑也若愛未加而獨用峻法鮮克濟焉太宗曰尚書<lb/>
云威克厥愛允濟愛克厥威允罔功何謂也靖曰愛設<lb/>
於先威設於後不可反是也若威加於前愛救於後無<lb/>
益於事矣尚書所以慎戒其終非所以作謀於始也故<lb/>
孫子之法萬代不刋<lb/>
太宗曰卿平蕭銑諸將皆欲籍偽臣家以賞士卒卿獨<lb/>
不從以為蒯通不戮于漢既而江漢歸順朕由是思古<lb/>
<pb n="KR3b0010_WYG_003-2a"/>
人有言曰文能附衆武能威敵其卿之謂乎靖曰漢光<lb/>
武平赤眉入賊營中按行賊曰蕭王推赤心於人腹中<lb/>
此葢先料人情本非為惡豈不豫慮哉臣頃討突厥總<lb/>
畨漢之衆出塞千里未嘗戮一揚干斬一莊賈亦推赤<lb/>
誠存至公而已矣陛下過聴擢臣以不次之位若於文<lb/>
武則何敢當<lb/>
太宗曰昔唐儉使突厥卿因撃而敗之人言卿以儉為<lb/>
死間朕至今疑焉如何靖再拜曰臣與儉比肩事主料<lb/>
<pb n="KR3b0010_WYG_003-2b"/>
儉説必不能柔服故臣因縱兵擊之所以去大患不顧<lb/>
小義也人謂以儉為死間非臣之心按孫子用間最為<lb/>
下策臣嘗著論其末云水能載舟亦能覆舟或用間以<lb/>
成功或憑間以傾敗若束髮事君當朝正色忠以盡節<lb/>
信以竭誠雖有善間安可用乎唐儉小義陛下何疑太<lb/>
宗曰誠哉非仁義不能使間此豈纖人所為乎周公大<lb/>
義滅親况一使人乎灼然無疑矣<lb/>
太宗曰兵貴為主不貴為客貴速不貴乆何也靖曰兵<lb/>
<pb n="KR3b0010_WYG_003-3a"/>
不得已而用之安在為客且乆哉孫子曰逺輸則百姓<lb/>
貧此為客之弊也又曰役不冄籍糧不三載此不可乆<lb/>
之驗也臣較量主客之勢則有變客為主變主為客之<lb/>
術太宗曰何謂也靖曰因糧於敵是變客為主也飽能<lb/>
饑之佚能勞之是變主為客也故兵不拘主客遲速惟<lb/>
𤼵必中節所以為宜太宗曰古人有諸靖曰昔越伐呉<lb/>
以左右二軍鳴鼓而進呉分兵禦之越以中軍潛涉不<lb/>
鼓襲敗呉師此變客為主之驗也石勒與姬澹戰澹兵<lb/>
<pb n="KR3b0010_WYG_003-3b"/>
逺来勒遣孔萇為前鋒逆擊澹軍孔萇退而澹来追勒<lb/>
以伏兵夹擊之澹軍大敗此變勞為佚之驗也古人如<lb/>
此者多<lb/>
太宗曰鐵蒺藜行馬太公所制是乎靖曰有之然拒敵<lb/>
而已兵貴致人非欲拒之也太公六韜言守禦之具爾<lb/>
非攻戰所施也<lb/>
太宗曰太公云以步兵與車騎戰者必依丘墓險阻又<lb/>
孫子曰天隙之地丘墓故城兵不可處如何靖曰用衆<lb/>
<pb n="KR3b0010_WYG_003-4a"/>
在乎心一心一在乎禁祥去疑儻主將有所疑忌則羣<lb/>
情搖羣情搖則敵乘釁而至矣安營據地便乎人事而<lb/>
已若澗井陷隙之地及如牢如羅之處人事不便者也<lb/>
故兵家引而避之防敵乘我丘墓故城非絶險處我得<lb/>
之為利豈宜反去之乎太公所説兵之至要也<lb/>
太宗曰朕思凶器無甚於兵者行兵茍便於人事豈以<lb/>
避忌為疑今後諸將有以隂陽拘忌失於事宜者卿當<lb/>
丁寧誡之靖再拜謝曰臣按尉繚子云黄帝以徳守之<lb/>
<pb n="KR3b0010_WYG_003-4b"/>
以刑伐之是謂刑徳非天官時日之謂也然詭道可使<lb/>
由之不可使知之後世庸將泥于術數是以多敗不可<lb/>
不誡也陛下聖訓臣宜宣告諸將<lb/>
太宗曰兵有分有聚各貴適宜前代事跡孰為善此者<lb/>
靖曰苻堅總百萬之衆而敗於淝水此兵能合而不能<lb/>
分之所致也呉漢討公孫述與副將劉尚分屯相去二<lb/>
十里述来攻漢尚出合撃大破之此兵分而能合之所<lb/>
致也太公曰分不分為縻軍聚不聚為孤旅太宗曰然<lb/>
<pb n="KR3b0010_WYG_003-5a"/>
苻堅初得王猛實知兵遂取中原及猛卒堅果敗此縻<lb/>
軍之謂乎呉漢為光武所任兵不遙制故漢果平蜀此<lb/>
不陷孤旅之謂乎得失事迹足為萬代鑒<lb/>
太宗曰朕觀千章萬句不出乎多方以誤之一句而已<lb/>
靖良乆曰誠如聖語大凡用兵若敵人不誤則我師安<lb/>
能克哉譬如奕棋兩敵均焉一着或失竟莫能救是古<lb/>
今勝敗率由一誤而已况多失者乎<lb/>
太宗曰攻守二事其實一法歟孫子言善攻者敵不知其<lb/>
<pb n="KR3b0010_WYG_003-5b"/>
所守善守者敵不知其所攻即不言敵来攻我我亦<lb/>
攻之我若自守敵亦守之攻守兩齊其術奈何靖曰前<lb/>
代似此相攻相守者多矣皆曰守則不足攻則有餘便<lb/>
謂不足為弱有餘為强葢不悟攻守之法也臣按孫子<lb/>
云不可勝者守也可勝者攻也謂敵未可勝則我且自<lb/>
守待敵可勝則攻之爾非以强弱為辭也後人不曉其<lb/>
義則當攻而守當守而攻二役既殊故不能一其法太<lb/>
宗曰信乎有餘不足使後人惑其强弱殊不知守之法<lb/>
<pb n="KR3b0010_WYG_003-6a"/>
要在示敵以不足攻之法要在示敵以有餘也示敵以<lb/>
不足則敵必来攻此是敵不知其所攻者也示敵以有<lb/>
餘則敵必自守此是敵不知其所守者也攻守一法敵<lb/>
與我分而為二事若我事得則敵事敗敵事得則我事<lb/>
敗得失成敗彼我之事分焉攻守者一而已矣得一者<lb/>
百戰百勝故曰知彼知己百戰不殆其知一之謂乎靖<lb/>
再拜曰深乎聖人之法也攻是守之機守是攻之策同<lb/>
歸乎勝而已矣若攻不知守守不知攻不惟二其事抑<lb/>
<pb n="KR3b0010_WYG_003-6b"/>
又二其官雖口誦孫呉而心不思妙攻守兩齊之説其<lb/>
孰能知其然乎<lb/>
太宗曰司馬法言國雖大好戰必亡天下雖安忘戰必<lb/>
危此亦攻守一道乎靖曰有國有家者曷嘗不講乎攻<lb/>
守也夫攻者不止攻其城擊其陣而已必有攻其心之<lb/>
術焉守者不止完其壁堅其陣而已必也守吾氣以有<lb/>
待焉大而言之為君之道小而言之為將之法夫攻其<lb/>
心者所謂知彼者也守吾氣者所謂知己者也太宗曰<lb/>
<pb n="KR3b0010_WYG_003-7a"/>
誠哉朕嘗臨陣先料敵之心與己之心孰審然後彼可<lb/>
得而知焉察敵之氣與己之氣孰治然後我可得而知<lb/>
焉是以知彼知己兵家大要今之將臣雖未知彼苟能<lb/>
知己則安有失利者哉靖曰孫武所謂先為不可勝者<lb/>
知己者也以待敵之可勝者知彼者也又曰不可勝在<lb/>
己可勝在敵臣斯須不敢失此誡<lb/>
太宗曰孫子言三軍可奪氣之法朝氣鋭晝氣惰暮氣<lb/>
歸善用兵者避其鋭氣擊其惰歸如何靖曰夫含生稟<lb/>
<pb n="KR3b0010_WYG_003-7b"/>
血鼓作鬬争雖死不省者氣使然也故用兵之法必先<lb/>
察吾士衆激吾勝氣乃可以擊敵焉呉起四機以氣機<lb/>
為上無他道也能使人人自鬬則其鋭莫當所謂朝氣<lb/>
鋭者非限時刻而言也舉一日始末為喻也凡三鼓而<lb/>
敵不衰不竭則安能必使之惰歸哉葢學者徒誦空文<lb/>
而為敵所誘茍悟奪之之理則兵可任矣<lb/>
太宗曰卿嘗言李勣能兵法乆可用否然非朕控御則<lb/>
不可用也他日太子治若何御之靖曰為陛下計莫若<lb/>
<pb n="KR3b0010_WYG_003-8a"/>
黜勣令太子復用之則必感恩圖報于理何損乎太宗<lb/>
曰善朕無疑矣太宗曰李世勣若與長孫無忌共掌國<lb/>
政他日如何靖曰勣忠義臣可保任也無忌佐命大功<lb/>
陛下以肺腑之親委之輔相然外貌下士内實嫉賢故<lb/>
尉遲敬徳面折其短遂引退焉侯君集恨其忘舊因以<lb/>
犯逆皆無忌致其然也陛下詢及臣臣不敢避其説太<lb/>
宗曰勿泄也朕徐思其處置<lb/>
太宗曰漢髙帝能將將其後韓彭見誅蕭何下獄何故<lb/>
<pb n="KR3b0010_WYG_003-8b"/>
如此靖曰臣觀劉項皆非將將之君當秦之亡也張良<lb/>
本為韓報讐陳平韓信皆怨楚不用故假漢之勢自為<lb/>
奮爾至于蕭曹樊灌悉由亡命髙祖因之以得天下設<lb/>
使六國之後復立人人各懐其舊則雖有能將將之才<lb/>
豈為漢用哉臣謂漢得天下由張良借筯之謀蕭何漕<lb/>
輓之功也以此言之韓彭見誅范增不用其事同也臣<lb/>
故謂劉項皆非將將之君太宗曰光武中興能保全功<lb/>
臣不任以吏事此則善于將將乎靖曰光武雖藉前搆<lb/>
<pb n="KR3b0010_WYG_003-9a"/>
易于成功然莽勢不下于項籍鄧冦未越于蕭曹獨能<lb/>
推赤心用柔治保全功臣賢于髙祖逺矣以此論將將<lb/>
之道臣謂光武得之<lb/>
太宗曰古者出師命將齋三日授之以鉞曰從此至天<lb/>
將軍制之又授之以斧曰從此至地將軍制之又推其<lb/>
轂曰進退惟時既行軍中但聞將軍之令不聞君命朕<lb/>
謂此禮乆廢今欲與卿參定遣將之儀如何靖曰臣竊<lb/>
謂聖人制作致齋於廟者所以假威於神也授斧鉞又<lb/>
<pb n="KR3b0010_WYG_003-9b"/>
推其轂者所以委寄以權也今陛下每有出師必與公<lb/>
卿議論告廟而後遣此則邀以神至矣每有任將必使<lb/>
之便宜從事此則假以權重矣何異于致齋推轂耶盡<lb/>
合古禮其義同焉不須參定上曰善乃命近臣書此二<lb/>
事為後世法<lb/>
太宗曰隂陽術數廢之可乎靖曰不可兵者詭道也託<lb/>
之以隂陽術數則使貪使愚兹不可廢也太宗曰卿嘗<lb/>
言天官時日明將不法暗將拘之廢亦宜然靖曰紂以<lb/>
<pb n="KR3b0010_WYG_003-10a"/>
甲子日亡武王以甲子日興天官時日甲子一也殷亂<lb/>
周治興亡異焉又宋武帝以往亡日起兵軍吏以為不<lb/>
可帝曰我往彼亡果克之由此言之可廢明矣然而田<lb/>
單為燕所圍單命一人為神拜而祠之神言燕可破單<lb/>
于是以火牛出擊燕大破之此是兵家詭道天官時日<lb/>
亦猶此也太宗曰田單託神怪而破燕大公焚蓍龜而<lb/>
滅紂二事相反何也靖曰其機一也或逆而取之或順<lb/>
而行之是也昔太公佐武王至牧野遇雷雨旗鼓毁折<lb/>
<pb n="KR3b0010_WYG_003-10b"/>
散宜生欲卜吉而後行此則因軍中疑懼必假卜以問<lb/>
神焉太公以為腐草枯骨無足問且以臣伐君豈可再<lb/>
乎然觀散宜生發機于前太公成機于後逆順雖異其<lb/>
理致則同臣前所謂術數不可廢者葢存其機于未萌<lb/>
也及其成功在人事而已<lb/>
太宗曰當今將帥惟李勣道宗薛萬徹除道宗以親屬<lb/>
外孰堪大用靖曰陛下嘗言勣道宗用兵不大勝亦不<lb/>
大敗萬徹若不大勝即須大敗臣愚思聖言不求大勝<lb/>
<pb n="KR3b0010_WYG_003-11a"/>
亦不大敗者節制之兵也或大勝或大敗者幸而成功<lb/>
者也故孫武云善戰者立于不敗之地而不失敵之敗<lb/>
也節制在我云爾<lb/>
太宗曰兩陣相臨欲言不戰安可得乎靖曰昔晉師伐<lb/>
秦交綏而退司馬法曰逐奔不逺縱綏不及臣謂綏者<lb/>
御轡之索也我兵既有節制彼敵亦正行伍豈敢輕戰<lb/>
哉故有出而交綏退而不逐各防其失敗者也孫武云<lb/>
勿擊堂堂之陣勿邀正正之旗若兩陣體均勢等茍一<lb/>
<pb n="KR3b0010_WYG_003-11b"/>
輕肆為其所乘則或大敗理使然也是故兵有不戰有<lb/>
必戰夫不戰者在我必戰者在敵太宗曰不戰在我何<lb/>
謂也靖曰孫武云我不欲戰者畫地而守之敵不得與<lb/>
我戰者乖其所之也敵有人焉則交綏之間未可圖也<lb/>
故曰不戰在我夫必戰在敵者孫武云善動敵者形之<lb/>
敵必從之予之敵必取之以利動之以本待之敵無人<lb/>
焉則必来戰我得以乘而破之故曰必戰者在敵太宗<lb/>
曰深乎節制之師得其法則昌失其法則亡卿為纂述<lb/>
<pb n="KR3b0010_WYG_003-12a"/>
厯代善于節制者具圖来上朕當擇其精㣲垂于後世<lb/>
靖曰臣前進黄帝太公二陣圖并司馬法諸葛亮竒正<lb/>
之法此已精悉厯代名將用其一二成功者亦衆矣但<lb/>
史官鮮克知兵不能紀其實跡焉臣敢不奉詔當纂述<lb/>
以聞<lb/>
太宗曰兵法孰為最深者靖曰臣嘗分三等使學者當<lb/>
漸而至焉一曰道二曰天地三曰將法夫道之説至精<lb/>
至微易所謂聰明睿智神武而不殺者是也夫天之説<lb/>
<pb n="KR3b0010_WYG_003-12b"/>
隂陽地之説險易善用兵者能以隂奪陽以險攻易孟<lb/>
子所謂天時地利者是也夫將法之説在乎任人利器<lb/>
三畧所謂得士者昌管仲所謂器必堅利者是也太宗<lb/>
曰然吾謂不戰而屈人之兵者上也百戰百勝者中也<lb/>
深溝髙壘以自守者下也以是較量孫武著書三等皆<lb/>
具焉靖曰觀其文迹其事亦可差别矣若張良范蠡孫<lb/>
武脱然髙引不知所往此非知道安能爾乎若樂毅管<lb/>
仲諸葛亮戰必勝守必固此非察天時地利安能爾乎<lb/>
<pb n="KR3b0010_WYG_003-13a"/>
其次王猛之保秦謝安之守晉非任將擇才繕完自固<lb/>
安能爾乎故習兵之學必先由下以及中由中以及上<lb/>
則漸而深矣不然則垂空言徒記誦無足取也太宗曰<lb/>
道家忌三世為將者不可妄傳也亦不可不傳也卿其<lb/>
慎之靖再拜出盡傳其書與李勣<lb/>
　<lb/>
　<lb/>
　<lb/>
<pb n="KR3b0010_WYG_003-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李衛公問對巻下<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>廣川畫跋卷二</head>
    <p>
<pb n="KR3h0029_WYG_002-1a"/>
欽定四庫全書<lb/>
　廣川畫跋卷二　　　　　　宋　董逌　撰<lb/>
　　書孫白畫水圖<lb/>
畫師相與言靠山不靠水謂山有峯島崖谷煙雲木石<lb/>
可以縈帶揜連見之至水則更無帶映曲文斜埶要盡<lb/>
其窳隆泒别故於畫為尤難彼或争勝取竒以夸張當<lb/>
世者不過能加蹙紋起浪若更作蛟蜃出沒便是山海<lb/>
圖矣更無水也唐人孫位畫水必雜山石為驚濤怒浪<lb/>
<pb n="KR3h0029_WYG_002-1b"/>
蓋失水之本性而求假於物以發其湍瀑是不足於水<lb/>
也往時陽廟壁有畫水世傳為異蓋水文平漫隠起若<lb/>
流動混混不息其後有梯升而索者知壁為隆窪髙下<lb/>
隨埶為水以是衒於世俗而人初未識其偽也近世孫<lb/>
白始剏意作潭滔浚原平波細流停為瀲灔引為決泄<lb/>
蓋出前人意外别為新規勝槩不假山石為激躍而自<lb/>
成迅流不借灘瀨為湍濺而自為衝波使夫縈紆囘直<lb/>
随流蕩漾自然長文細絡有序不亂此真水也嘗言畫<lb/>
<pb n="KR3h0029_WYG_002-2a"/>
慢水要不斷水脉為工畫急水要不混洄瀾為工若今<lb/>
以二説觀世之畫者真可一笑也夫慢流之失則為池<lb/>
水風紋更無流脈畫迅流者則浪頭湧起反如印板水<lb/>
文天下豈勝其至衆哉要知畫水者當先觀其原次觀<lb/>
其瀾又其次則觀其流也不知此者乃陊池水中爾故<lb/>
知汪洋極畜以滔沒為平引脈分流以澹淡<hi>音琰</hi>為埶至<lb/>
於聚為漪瀾□為淰㴸識游泳乎其中而不繫於物者<lb/>
此真天下之水者也亦知求於此乎<lb/>
<pb n="KR3h0029_WYG_002-2b"/>
　　書攝摩騰取經圖<lb/>
世法有盛衰可以事見也正法有興滅則不可以事見<lb/>
求於理者可以得之世俗之患以世法盛衰而議正法<lb/>
興滅者常見其不知本也今夫世法不常盡顧有衰謝<lb/>
陵夷逮王者出則拯而振之矣雖更世歴年之久其法<lb/>
不傳而名可得考者以其世數猶可推也至於正法之<lb/>
敝乃逺在數千載後教與法盡顧諸福悉滔淪於世故<lb/>
乃更一賢刼隆化興教其入中國者像法也後世不知<lb/>
<pb n="KR3h0029_WYG_002-3a"/>
正法之滅而後每興則以世法觀者於是常不知正法<lb/>
所自起可以嘆也王度謂佛法外國之神非諸華所應<lb/>
祠奉漢氏初傳其道惟聴西域人得立寺都邑以奉其<lb/>
説蓋以摩騰竺法蘭自永平得經以是為始入中國今<lb/>
以經知者自威音王後則有刼莊嚴者矣其下則賢刼<lb/>
所以興至於能仁不復則第四世矣方漢之時其以四<lb/>
十二章經至者蓋釋迦法爾昔秦穆公世耕者得石像<lb/>
不能知及梵教入中國有異僧識之曰此前刼迦葉佛<lb/>
<pb n="KR3h0029_WYG_002-3b"/>
遺像自此而上毗尸毗舍浮拘留孫不應其法獨不至<lb/>
中夏也經言大千世界為一佛土考之大千者謂三一<lb/>
千界下至阿毗上非想天為一世界千三世界為中千<lb/>
世界為下千世界至於中千世界若此則中夏在南閻<lb/>
浮界中豈能獨出其分哉曇無羅纎謂正法住世五百<lb/>
年末法三千年然則正法滅像法出像法滅末法見至<lb/>
於末法盡則佛教絶矣故復當一佛界也昔石季龍造<lb/>
塔於鄴而澄清遣人臨菑取舎利得之謂阿盲王所造<lb/>
<pb n="KR3h0029_WYG_002-4a"/>
在中國者十八而臨菑其一也皆蔵釋迦舍利余考載<lb/>
自漢以上無梵教彼於此果得舍利是其説不可誣也<lb/>
今之經多澤於後世其要務在夸大求取信中國至推<lb/>
恒星不見求合於二月十五日妄也然則瞿曇之興未<lb/>
與諸夏相通其傳於經者皆釋而通之顧無年繫可以<lb/>
譜見蓋不可知其時之在中國為何世也龍樹求過去<lb/>
諸佛所傳經得於海蔵凡三月不盡一佛界問之守者<lb/>
其往又如是復為一佛界矣不知其極也蓋刼火盡時<lb/>
<pb n="KR3h0029_WYG_002-4b"/>
惟海蔵得存故千佛已出不可窮盡世人或疑此説蓋<lb/>
常人以耳目不及便不敢据以信不知理有在者可以<lb/>
考也漢穿昆明池得刼灰此不可妄傳人共信之若信<lb/>
於此而不信於彼者其可與論常理之外哉<lb/>
　　書月宮圖後<lb/>
畫月宮圖李惟玉六世所收其家者也首標且爛蠧矣<lb/>
其間亦有雜作樓觀狀彷彿見䲭一尾存鴨一角半欄<lb/>
半桶或於缺破處有之但不相連屬而斷裂其畫意所<lb/>
<pb n="KR3h0029_WYG_002-5a"/>
主則不可知也畫有兔擣藥者外周為水房有大木林<lb/>
槮枝委垂而下相扶以立蓋故所謂扶桑者此不可謂<lb/>
無所据也或疑月中有兔形考於書惟靈憲有説謂月<lb/>
隂之宗積而成獸象兔蟾而王兖謂兔在月中則死乃<lb/>
以兔為月氣説皆不可據余曰子嘗求於日乎夫月無<lb/>
光而借日為明者世所知也未望則載魄于西以日行<lb/>
而得光於上弦也既望則終魄于東以日行而得光於<lb/>
下弦也至於相望則光合而圓可以推矣夫天有十二<lb/>
<pb n="KR3h0029_WYG_002-5b"/>
辰列於方者有神司其位不可移也日出在東其對在<lb/>
酉酉為雞而日光含景則雞在日中及運而西則其對<lb/>
為卯卯為兔形月光含景則兔在月中月出東冥郷之<lb/>
而生明則與日相望故月得日光景隨光見月有兔形<lb/>
者亦何異哉天下知日中為烏而不知為雞知月中有<lb/>
兔而不知兔自日以傳形也方其為雞形時月未出矣<lb/>
故不得見其傳光為雞形時也月既居西對卯而為兔<lb/>
人望視之不能詳其形似猶日烏也或曰段成式謂得<lb/>
<pb n="KR3h0029_WYG_002-6a"/>
仙書傳月有桂仙人吳剛斫其根曰不然日行於西與<lb/>
扶桑對則陊景日中矣月望之明景亦隨之故凡月之<lb/>
所具而有者皆日光所及者也世不考其理而信俚説<lb/>
其可與論此哉<lb/>
　　書九主圖後<lb/>
九主圖本伊尹事世失其傳或書以漢九君者誤也夫<lb/>
以法君况髙祖以專為孝文以授為景以勞為武猶有<lb/>
類取也謂昭為等謂宣為寄則名與實戾元帝柔仁基<lb/>
<pb n="KR3h0029_WYG_002-6b"/>
禍漢室其謂破君理有信者及謂成為國謂哀為三嵗<lb/>
社君則又不可也昔伊尹干湯以素王及九主之事考<lb/>
其説是亦以人主九事要其君爾後世託之畫圖謂當<lb/>
時有此制也此説或然亦未可必其信豈可謂漢世諸<lb/>
帝哉九主非有名號以治功效者知所後先人主於此<lb/>
可以取法矣是亦不可廢也<lb/>
　　書陸羽㸃茶圖後<lb/>
將作丞周潛出圖示余曰此蕭翼取蘭亭叙者也其後<lb/>
<pb n="KR3h0029_WYG_002-7a"/>
書跋衆矣不考其説爰聲据實謂審其事也余因考之<lb/>
殿居䆳嚴飲茶者僧也茶具猶在亦有監視而臨者此<lb/>
豈蕭翼謂哉觀孔延之記蕭翼事商販而求受業今為<lb/>
士服蓋知其妄余聞紀異言積師以嗜茶久非漸兒供<lb/>
侍不郷口羽出游江湖四五載積師絶於茶味代宗召<lb/>
入内供奉命宮人善茶者以餉師一啜而罷上疑其詐<lb/>
私訪羽召入翌日賜師齋俾羽煎茗喜動顔色一舉而<lb/>
盡使問之師曰此茶有若漸兒所為也於是嘆師知茶<lb/>
<pb n="KR3h0029_WYG_002-7b"/>
出羽見之此圖是也故曰陸羽㸃茶圖<lb/>
　　書邢和璞悟房次律圖<lb/>
畢文簡公得唐本邢和璞房琯前世事和璞神凝示悟<lb/>
琯沉思如𠖇有想者久之則亦若有悟也璞悟以怡琯<lb/>
悟以歎此其異也乃掊地得永師還師徳書以信其説<lb/>
此畫深觀其𨼆而能得其趣決非常工所能知也崇寧<lb/>
二年其孫完官于潞子莆田方宙召畫人李唐摹為别<lb/>
本以蔵屬余書其後曰惟公深達佛慧得死生説求入<lb/>
<pb n="KR3h0029_WYG_002-8a"/>
無倪則長滅起伏不足論也觀師徳為唐臣深功𨼆徳<lb/>
及物多矣智如梁公猶不能知則善蔵深矣豈世得而<lb/>
窺邪其再出而為房琯以名徳功業任宰柄此何恠哉<lb/>
若為正因者不遇正果則非理之常也永禪師入總持<lb/>
三昧能為一切無礙與世脗合不離圓融而後其道為<lb/>
和璞知道之所假果無有二也世人信羊叔子探環而未<lb/>
信永禪師事豈以非出於史官而便為稗説遽有分邪<lb/>
此又不求於理者之論也昔曇彦與許𤣥度同造二塔<lb/>
<pb n="KR3h0029_WYG_002-8b"/>
于㑹稽𤣥度亡後彦若有待者果為蕭詧王荆之岳陽<lb/>
實三十年來領越彦曰許𤣥度來也遂握手命入室席<lb/>
地以三昧力加被王忽悟造塔事殆如今日也此豈可<lb/>
誣哉昔人記崔彦武圓澤再生事皆謂不忘願力故以<lb/>
願求者可坐而待之誠得此説者可以知念力堅固如<lb/>
精金之不可改雖百鍊而性存者也<lb/>
　　書犬戯圖<lb/>
畫者得之犬戱而且曰能觀其變矣有而易之將不止<lb/>
<pb n="KR3h0029_WYG_002-9a"/>
人立而冠也故負乗序行擁㦸前列据案臨軒指呼趨<lb/>
走形態百出若可人事而盡求者疑當徳光䧟中原時<lb/>
畫者故為此也然形類意相各有至到處又知游戱於<lb/>
畫而能得其筆墨自然者此其異也昔有人為齊王畫<lb/>
者問之畫孰難對曰狗馬最難孰最易曰鬼魅最易狗<lb/>
人所知也旦暮於前不可類之故難鬼魅無形無形者<lb/>
不可覩故易豈以人易知故畫難人難知故畫易邪狗<lb/>
馬信易察鬼神信難知世有論理者當知鬼神不異<lb/>
<pb n="KR3h0029_WYG_002-9b"/>
於人而犬馬之狀雖得形似而不盡其理者未可謂工<lb/>
也然天下見理者少孰當與畫者論而索當哉故凡遇<lb/>
知理者則鬼神索於理不索於形似為犬馬則既索於<lb/>
形似復求於理則犬馬之工常難若夫畫犬而至於變矣<lb/>
則有形似而又托於鬼神怪妖者此可求以常理哉猶<lb/>
之戯可也昔韋叔堅狗人立而行于家曰狗見人行效<lb/>
之何傷解冠榻上狗戴而走曰誤觸冠纓耳至於上竈<lb/>
起舞曰兒婦皆在田中狗助畜火幸可不煩鄰里何能<lb/>
<pb n="KR3h0029_WYG_002-10a"/>
作恠而石良劉晉格犬之被甲持兵弩者數人郅伯夷<lb/>
與羣犬蒱博蓋畫者知此因廣其意而為之因以著時<lb/>
之禍以見當時畫者之不能忍恥事人彼仕於此者猶<lb/>
求寵榮一時可以重嘆也畫之後書曰晉清泰三年製<lb/>
余是以知也<lb/>
　　書孟浩然騎驢圖<lb/>
孟夫子一世畸人其不合於時宜也當其擁褦襶負苓<lb/>
箵陊袖跨驢冐風雪陟山阪行襄陽道上時其得句自<lb/>
<pb n="KR3h0029_WYG_002-10b"/>
宜挾冰霜霰雪使人吟誦之猶齒頰生寒此非特奥室<lb/>
白雪有味而可諷也然詩人每病羇窮不偶蓋詩非極<lb/>
於清苦險絶則怨思不深文辭不怨思抑揚則流蕩無<lb/>
味不能警發人意要辭句清苦搜冥貫幽非深得江山<lb/>
秀氣迥絶人境又得風勁霜寒以助其窮怨哀思披剔<lb/>
奥窔則胸中落落竒處豈易出也鄭綮謂詩思在㶚橋<lb/>
風雪中驢子上此處何以得之綮殆見孟夫子圖而强<lb/>
為此哉不然綮何以得知此<lb/>
<pb n="KR3h0029_WYG_002-11a"/>
　　書鎖樹諫圖<lb/>
元符二年冬余自汶如京師假道陶丘㑹晁堯民守濟<lb/>
隂留頥堂五日堯民出陳元達鎖樹諫圖俾余叙其後<lb/>
且曰劉聰起夷狄盜占區夏容諫如此豈不賢哉觀者<lb/>
不能盡得此意要以叙見也曰聰特嬖於色爾豈知賢<lb/>
哉元達亦邀時幸禍者不知所託寄身虎狼穴中攖須<lb/>
以待其發豈曰能賢哉夫士忘所養不擇仕久矣彼匈<lb/>
奴遺種者既踐牧我土地夷虜我人民秕我皇度紊我<lb/>
<pb n="KR3h0029_WYG_002-11b"/>
王綱壊章甫於椎髻裂霓裳於毳服正為士者當髙逝<lb/>
逺引惟恐蔵之不深閉之不固彼将不忍涉其下流冒<lb/>
其游塵恐冠纓汙垢雖求長河浚源不能濯而清也乃<lb/>
委質策名枕賊鋒蹈虜刃彼謂龍逢比干其死如是豈<lb/>
不異哉患中國之士與患夷狄之不能奄有中國其事<lb/>
可以同耶一䳨儀殿於當時事校之與光極朝羣臣享<lb/>
萬國昭德温明客後宮孰重哉已不能權重輕而度時<lb/>
事矣又能采其重輕而諫邪賴劉氏救止而聰不能違<lb/>
<pb n="KR3h0029_WYG_002-12a"/>
得免其亡幾矣此則螳蜋怒臂捍車而幸馮軾者也其<lb/>
後閼氏死矣元達不能强諫乃自殺以逞夫誅魯徽綦<lb/>
母達與以婢為后在夷狄事重於䳨儀矣飲酖自殺時<lb/>
其與鎖樹而諫勇怯何殊哉彼方謂元海姿度卓犖有<lb/>
籠羅宇宙之意故欲鞭笞中國而求盡變夷俗則昧昧<lb/>
而趨亡者豈識逆順之理哉然則悁忿委逞激訐沽名<lb/>
非知諫者顧蛛螫矜余勇耳可以為今日一笑也<lb/>
　　上王㑹叙錄<lb/>
<pb n="KR3h0029_WYG_002-12b"/>
秘閣王㑹圖帳錄總幅二十四亡者十有二矣其傳制<lb/>
度猶可槩見蓋王者元日受朝之圖也薄海率土際天<lb/>
窮髮崩角稽顙觧辮囘衽方貢充廷旅百雜實康老奏<lb/>
歌雕題抃舞上天子萬壽則大珙小球白雉黄犀來王<lb/>
於此圖可以得之洋洋乎盛徳之事焉遍覆涵容而無<lb/>
所殊也其得丕天之大律奉而行之者乎或疑此圖衣<lb/>
冠服物非周漢制度臣得考於載籍殆唐貞觀所受貢<lb/>
於四海者也文物禮容雖不逮三代自漢以來無復此<lb/>
<pb n="KR3h0029_WYG_002-13a"/>
舉之盛矣今按圖得者五輅時陳百燎夜具樂偹肆夏<lb/>
禮陳百物鸞旂鳳節犎旄獸鐸飛旐容縿綴綴央央則<lb/>
庭具而充矣其外則青龍旗左白虎幡右清游隊前白<lb/>
澤旗後朱雀元武銅鼓金鉦簫笳之具二十四列横吹<lb/>
之序百二十班劒儀刀分行十二黄麾紫仗列部十八<lb/>
五牛旗百獸隊車旗自辟袤逮金牛者二十四等橦自<lb/>
鳯皇逮豹飾者十有二番諸衛平巾幘紫袖裲襠錦螣<lb/>
虵金隠起弓箭横刀中郎果毅平巾幘緋裲襠錦螣虵<lb/>
<pb n="KR3h0029_WYG_002-13b"/>
銀梁金隠起佽飛三衝武弁裶裲襠供奉武弁朱衣隊<lb/>
甲鍪鎧弓刀楯五色庭外之制嚴矣有司告辦鴻臚導<lb/>
客次序而列凡國之異各依其方東首以三韓百濟日<lb/>
本勃海而扶桑勿吉流求女國挹婁沃沮次之西首以<lb/>
吐蕃髙昌月氐車師黨項而軒渠厭達疊伏羅丁令師<lb/>
子短人撣國次之其南首以交趾沆谿哀牢夜郎而板<lb/>
楯尾濮西僰附國莋都等次之北首以突厥匈奴鉄勒<lb/>
韃旦而大漢白霫室韋結骨後次之夷琛蠻贐瑰竒恠<lb/>
<pb n="KR3h0029_WYG_002-14a"/>
譎璀璨錯落為一時美觀嘗考之貞觀十七年其制如<lb/>
是顔籒請比周之王㑹作圖以叙傳後世使著事得以<lb/>
攷焉又為王㑹篇上之今其書具存可以察也其蔵在<lb/>
王府其副留職方以時參攷盡得四夷服章物采名號<lb/>
姓名官爵諡命此其所傳也唐自貞觀逮㑹昌百餘年<lb/>
矣其風聲土俗已改於舊時有異者雖謬誤可攷然俗<lb/>
易風移亦有世變之不可常也以圖察者堅昆其人長<lb/>
大赤髮白面緑睛而唐後得其國人形質不長面赤色<lb/>
<pb n="KR3h0029_WYG_002-14b"/>
耳貫金銀小環王及國人露首卷髮衣服同於突厥貂<lb/>
䑕為㡌而又以金裝㡌頂卷其末與今圖所見異又王<lb/>
㑹萹黠戛斯本囘鶻所號本名居勿初屬薛延陀在隋<lb/>
謂結骨在唐謂堅昆賈躭以其説為證然堅昆自秦漢<lb/>
有之史記所謂髙昆漢書所謂隔昆其國一也今阿啜<lb/>
謂本國不知有堅昆名相承以黠戛斯為國自此以上<lb/>
八十年矣嘗經朝貢後為囘鶻所破阻隔不通中國然<lb/>
則乾元二年囘鶻奏破堅昆此其可以騐也是則黠戛<lb/>
<pb n="KR3h0029_WYG_002-15a"/>
斯自是本號非囘鶻所命也至於木馬則異制兩鉄則<lb/>
異俗與圖皆不同蓋百餘年間容有改制殊禮故衣服<lb/>
冠冕不可必其盡同至面赤白則異見髮朱黑則殊傳<lb/>
而兩鉄不應遂絶自應圖誤可以論也昔嘗求於成周之<lb/>
隆逺夷外朝史氏作書為王㑹訓其叙曰海外之國畢見<lb/>
故傳於後世使人企慕亦恨不得出其時咏頌成功盛<lb/>
德然條支狼居重九譯而來豈非中國有聖人而能使海<lb/>
外之國望風而知之耶後求於古者不得其制乃取周<lb/>
<pb n="KR3h0029_WYG_002-15b"/>
家舊事為職貢圖以見漢之奄有萬國其職貢如是蕭<lb/>
世誠謂北極𤣥菟南漸朱鳶交河合浦兹海隂山鳥宂<lb/>
雞田職貢有圖今不可考以其説求之則亦夸矣漢兼<lb/>
内外豈能遂并雞田兹海而有之哉臣等幸以文墨論<lb/>
議見收俾得畫鉛刻槧至於論著國制攷合典則參論<lb/>
是非職所當也然王㑹不得如周立訓職貢不得如漢<lb/>
立圖其於元㑹受朝四夷之名在主客者尚不得如唐<lb/>
之列圖所紀意者元聖不求逺畧以綏寧中夏邪將求<lb/>
<pb n="KR3h0029_WYG_002-16a"/>
閉玉門謝質子不貪邊功邪將求於元徳無名而與神<lb/>
合契者不得形容論之邪若此則親事法宮者臣等何<lb/>
足以知之至於攷論職貢㑹同以訂證異文校釋一藝<lb/>
著成周之訓則有待矣謹整此補罅完其圖像序見本<lb/>
畧殺列上之崇寧五年七月五日編校臣某上<lb/>
　　書易元吉猩猩圖<lb/>
世言猩猩取其血可以染朱罽獵者既得則扑擊使自<lb/>
道升斗皆知其數予毎疑此説嘗得杜祁公謂徧問胡<lb/>
<pb n="KR3h0029_WYG_002-16b"/>
商元無此事今人之論猶謂國志為然傳誤襲繆不必<lb/>
論也廣志獨言猩猩唯聞其啼不聞其言永昌武平今<lb/>
在東蜀廣南盡王封之内也人易知者此説不可謂繆<lb/>
至謂交阯貢能言鳥反以猩猩供庖膳尤不足信俟知<lb/>
者訊之此圖蓋扑擊斟酌以求升斗之數者也嘗聞段<lb/>
成式言狒狒飲其血可以見鬼力負千斤笑輙上吻掩<lb/>
額狀如獼猴作人言如鳥聲髮極長可為頭髲宋建武<lb/>
中髙成郡進雌雄二頭獵者言無膝睡常倚物今世盡<lb/>
<pb n="KR3h0029_WYG_002-17a"/>
以此謂猩猩豈誤以况之邪<lb/>
　　再書猩猩圖後<lb/>
余既書王子安所收猩猩圖矣蓋疑其不能言語如人<lb/>
<hi>闕</hi>　之山海經言猩猩能知人名曲禮亦以其能言貴<lb/>
矣荀子亦謂其能言笑也萬畢術謂歸終知來猩猩知<lb/>
往此説果不足信邪曰余信於理而己不敢謂諸説皆<lb/>
非實也恐傳者得以相承而誤不可知也今人信理不<lb/>
如古人而執人之説則如其親見此豈可與論理哉且<lb/>
<pb n="KR3h0029_WYG_002-17b"/>
永昌為今之雲南武平即今之安南猩猩所出也嘗有<lb/>
親至其處而知其異於古之説者人猶反覆參問終不<lb/>
信也此蓋信於耳而不信於目豈可與論理哉<lb/>
　　書孫知微畫涅槃後<lb/>
孫知微畫涅槃異哉觀其法像尊重嚴威雖亡而若神<lb/>
明常存者謂大弟子法眷要屬悲哀苦惱而甚戚伽葉<lb/>
旁睨若無見者皆以圖像得之信後人筆意不能到也<lb/>
釋志謂涅槃一曰泥洹云滅度式言常樂我浄明無遷<lb/>
<pb n="KR3h0029_WYG_002-18a"/>
謝反諸苦累也夫諸佛身得不壊果論者强立二種義<lb/>
謂一者真實二者權應身者謂和光六道同塵萬類生<lb/>
滅隨修短應物形由感生體非實有權形雖謝真本不<lb/>
遷但時無知感故莫得見耳觀佛身亡世四十九年則<lb/>
權身應世豈生真體相哉自是法世隨物應見無所生<lb/>
滅寂然常存者世固未嘗知也成涅槃者示教於人如<lb/>
此恐逐諸仙樂者陊天宮相而不知出邪<lb/>
　　書西升經後<lb/>
<pb n="KR3h0029_WYG_002-18b"/>
閻立本在唐以丹墨名世而後錄其畫謂入神解而此<lb/>
經示相粉墨湮昧不能得其神態意度然筆力圓勁具<lb/>
存規模可以知也西升經昔人謂道家者為之世或信<lb/>
其説者莫能實之此果可信邪晉中經言佛本臨倪國<lb/>
世子父曰㞕頭邪母曰莫邪身服也黄髮如青絲初莫<lb/>
邪夢白象始孕及生從左脅出生而有髻墮地能行臨<lb/>
倪在天竺域天竺又有神人名沙律漢元壽元年秦景<lb/>
憲使大月氐<hi>隋志作秦景使伊存口授浮圖經</hi>王使伊存口授浮圖經<lb/>
<pb n="KR3h0029_WYG_002-19a"/>
口復豆者其人也傴歸塞桑門伯開疏簡白間比丘桑<lb/>
門皆弟子號釋志又謂佛迦維衞國王子當周莊王九<lb/>
年春秋魯莊公七年四月辛卯恒星不見夜明既生姿<lb/>
相超異三十二種天降嘉瑞以應亦三十二相而法明<lb/>
通安所錄雖詭異然大槩可謂者不與西升所説合今<lb/>
經謂老子西出闗過西域之天竺教胡為浮圖徒屬弟<lb/>
子其名二十九又與秦景憲所傳異則其説不可考也<lb/>
昔冦謙之受錄真經其謂佛者昔於西胡得道在四十<lb/>
<pb n="KR3h0029_WYG_002-19b"/>
二天為延真宮主勇猛苦教故其弟子皆髠形染衣㫁<lb/>
絶人道諸天衣服悉然而教習其書謂如此矣然則道<lb/>
家者其説初亦異也豈後世傳誤竟以其説實之經<lb/>
邪詩書禮春秋本出中國師承相授久猶混雜至私定<lb/>
蘭臺漆書况經本外國而翻譯以傳者皆其徒為之竄<lb/>
入文義其説至不可合者亦何增異哉觀漢人論者謂<lb/>
浮圖經所載與中國老子經相出入崔浩謂劉元真呂<lb/>
伯强之徒乞胡之誕言用老莊之虚假附而益之今考<lb/>
<pb n="KR3h0029_WYG_002-20a"/>
梵書不與老子相出入疑其晉魏時其經如此逮真君<lb/>
之世焚滅既絶而後人飜譯所得及屋壁山石之與西<lb/>
域所傳至中國者故其立教本異則經之所傳亦不同<lb/>
也不知西升出在何世而論不入諸經世雖疑之然傳<lb/>
世已久不可遽廢存而不議可也<lb/>
　<lb/>
　<lb/>
　<lb/>
<pb n="KR3h0029_WYG_002-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　廣川畫跋卷二<lb/>
</p>
<p>
</p>
  </div>
</body>
</text>
</TEI>
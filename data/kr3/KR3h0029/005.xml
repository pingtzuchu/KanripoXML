<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>廣川畫跋卷五</head>
    <p>
<pb n="KR3h0029_WYG_005-1a"/>
欽定四庫全書<lb/>
　廣川畫跋卷五　　　　　　宋　董逌　撰<lb/>
　　素法師行化圖<lb/>
佛法以乞食為身計以廣施為利益以普救人為方便<lb/>
莊嚴麗飾雖有為功徳然與一切為縁者所以不廢也<lb/>
素禪師所事智禪師不事威儀而能建立一切功用世<lb/>
敬奉其教故畫工得傳其像以警發流俗况畫出唐名<lb/>
手此宜其傳也師本暨氏名法素餘杭人智禪師謂曰<lb/>
<pb n="KR3h0029_WYG_005-1b"/>
汝勿去生事修不妄語戒今生發語人多信者宜為一<lb/>
切衆作福田所生之處佛事興隆施予山積觀此則不<lb/>
待與螻蟻結縁矣豈求其有廣長舌邪<lb/>
　　留瓜圖<lb/>
祕閣收丁晉公籍入畫有樓觀修曲與聴事房序相類<lb/>
接官府收聴之前楹得栱上置瓜不書其事帳目但曰<lb/>
摘瓜圖余視之此古留瓜圖也唐人嘗圖於刺史治事<lb/>
以戒多取故也昔蘇瓊為清河守趙𨽻送新𤓰一雙瓊<lb/>
<pb n="KR3h0029_WYG_005-2a"/>
受之置於聴事梁上人有貢新果者至門知瓜猶在而<lb/>
竟去以清徳列為尤異昔人為此圖者將疾貪墨掊剥<lb/>
之政以著世戒者邪而後世至不知此事欲使垂勸不<lb/>
亦難乎方晉公收畫時不知為何名取之當時清徳少<lb/>
貶疑亦不知其所謂也<lb/>
　　書傅古龍後<lb/>
傅古以畫龍名評者列於吳懐上世謂傅古嘗遇真龍<lb/>
而畫盡得其形似故妙於生意唐貞元中青龍闘死於<lb/>
<pb n="KR3h0029_WYG_005-2b"/>
徐州其長纔八尺尾半之尾端褊薄鱗尾如大魚髯長<lb/>
二丈其本赤膜曼之角長二尺無岐出腹下光白鉏鋙<lb/>
此龍也嘗見懐畫少類而傅古畫不甚近也將龍變化<lb/>
不測其形體固不一哉自豢龍廢官龍去人逺世遂不<lb/>
知矣然論者猶異説况畫者所為也<lb/>
　　清夜游西園圖<lb/>
王逸少蘭亭世稱筆墨詣絶唐諸子翻榻其書至衆逮<lb/>
今蘭亭真本不見傳於世者皆臨摹之遺也然世猶以<lb/>
<pb n="KR3h0029_WYG_005-3a"/>
此書至矣豈典刑未泯蹈矩循規可以移奪之故自<lb/>
有佳致哉觀鄭彦荘所得西園圖此殆善於摹榻為工<lb/>
者不知其取自何年而粉丹皆盡惟圏墨僅可見筆墨<lb/>
竒古擺脱俗韻其在人物態度猶是當時風流氣習可<lb/>
以想見顧後世畫工筆力不能到也顧長康初以曹子<lb/>
建詩作此圖在梁朝入錄為第一逮唐褚河南得之後<lb/>
入張惟素家至𢎞靖進入其後崔潭竊出張周封得之<lb/>
又為王庶人所蔵涯亡此畫入民居郭承嘏以重金購<lb/>
<pb n="KR3h0029_WYG_005-3b"/>
得之而令狐楚復得以進唐末兵亂遂失所在非賴摹<lb/>
傳將遂泯滅無見也<lb/>
　　二十八宿真形圖<lb/>
祕閣所蔵五星二十八宿真形圖唐閻立本畫五星獨<lb/>
有金火土二十八宿存者十三餘亡失疑守蔵吏盜易<lb/>
於外嘗見畢文簡公家所收與此同蘇舜欽書其後比<lb/>
此完具知其為榻本也道蔵傳五曜圖金為女形火為童<lb/>
子形木為帝王形土為老人形而此畫金形若美女兩<lb/>
<pb n="KR3h0029_WYG_005-4a"/>
鬢如羽翼乗鳳飛而翔土為道人不知何据經説昴形<lb/>
如梯畢形如芝參形如婦人井如足跡鬼如佛胸柳如<lb/>
虵張如瞿曇軫如人手房如纓絡心如大麥尾如蝎此<lb/>
畫皆異惟牛形如牛頭斗為人形虛如鳥婁如馬與經<lb/>
相合不知經之所云如是矣而畫者又異於經果得言<lb/>
有据邪立本以畫名世後人顧莫及其妙絶天下不當<lb/>
語其所畫是非<lb/>
　　竹林七賢圖<lb/>
<pb n="KR3h0029_WYG_005-4b"/>
晉阮籍嵇康劉伶一世異人不可覊絆山濤王戎從之<lb/>
竹林下其志趣豈易量邪阮籍之笑與其哭於途何意<lb/>
趣之不同也覽者得之<lb/>
　　書王摩詰山水後<lb/>
世言摩詰筆蹤措思參於造化而剏意經圖即有所缺<lb/>
如山水平逺雲峯石色絶迹天機非繪者所及觀此圖<lb/>
便知古人之論為得正使後之評者不能加此余見世<lb/>
以畫名者無復生動氣象不過聚石為山分畫寫水又<lb/>
<pb n="KR3h0029_WYG_005-5a"/>
豈可以與論山光全在戸雲氣欲生衣者耶<lb/>
　　書李元本華木圖<lb/>
樂天言畫無常工以似為工畫之貴似豈其形似之貴<lb/>
邪要必期於所以似者貴也今畫師圏墨設色摹取形<lb/>
類見其似者踉蹡其䖏而嘉矣則色以紅白青紫華房<lb/>
蕚莖蘂華以尖圓斜直雖尋常者猶不失曰此為日精<lb/>
此為木芍藥至於百華異英皆按形得之豈徒曰似之<lb/>
為貴則知無心於畫者求於造物之先凡賦形出象發<lb/>
<pb n="KR3h0029_WYG_005-5b"/>
於生意得之自然待見於胸中者若華若葉分布而出<lb/>
矣然後發之於外假之手而寄色焉未嘗求其似者而<lb/>
託意也元本學畫於徐熙而微覺用意求似者既遁天<lb/>
機不若熙之進乎技<lb/>
　　書陳誠甫雙龍後<lb/>
龍生於水被五色而游故神欲小則化如蠶蠋欲大則<lb/>
蔵於天上欲上則陵於雲氣欲下則入於深泉變化無<lb/>
定上下無時故謂之神後世畫者間為恠險以要異名<lb/>
<pb n="KR3h0029_WYG_005-6a"/>
有矣烏識所謂被五色而游者邪周之時龍去人未乆<lb/>
當有知者後世畫者色理文章猶不能得安知神靈哉<lb/>
　　書李祥天馬圖後<lb/>
始漢得駒渥洼號神馬後得馬大宛號天馬來西極今<lb/>
漢猶傳歌詩其言汗血則異非中國嘗見畫者得此為<lb/>
君若之圖也太白謂背為虎文頭有緑髪此果有据耶大宛<lb/>
有髙山其上有馬不可得因取五色牡馬置其下往往<lb/>
得之而吐火羅頗犁山厓穴中亦有神馬國人牧馬其<lb/>
<pb n="KR3h0029_WYG_005-6b"/>
側時得名駒皆汗血也方漢立貴人時蔡約嵗獻馬二<lb/>
匹然大宛亦自重貴也隋西域記言大宛騮馬烏馬赤<lb/>
耳黄馬黑耳自與中國馬不異宋膺又謂馬有角長數<lb/>
寸魏興安中庫莫奚國獻名馬有一角狀如麟然則宋<lb/>
膺記不為無所馮藉若以此求者則此圖亦未之攷也<lb/>
　　書介葛盧圖<lb/>
道人牛戩脩武人善作毛羽妙得物態其畫介葛盧來<lb/>
朝而知魯用三犧於一牛鄭子章得而有之謂戩絶筆<lb/>
<pb n="KR3h0029_WYG_005-7a"/>
於此可以貴也夫以事天用犧其與犒軍勞師奚重以<lb/>
禮用牛其與屠膾而代豕羊其禍孰衆哉想其悲鳴怨<lb/>
哀求申於人不勝痛也列子曰東夷之國數數解六畜<lb/>
語者蓋偏智之所得夫中方之國得妙觀音故人於聴<lb/>
則專豈待偏智於東方之國哉楊翁乗蹇馬而田間馬<lb/>
鳴聲相應知詈轅中之駒也李南嘗乗赤馬逢白馬南<lb/>
去知白馬鳴者為黄為盲者其子在後也二子皆中國<lb/>
人其知馬如此蓋聰聴者察於音聲而得之豈待介葛<lb/>
<pb n="KR3h0029_WYG_005-7b"/>
盧論偏智哉<lb/>
　　書陳中玉收桃花源圖<lb/>
燕仲穆平生畫皆因所見未嘗架空鑿虚隨意增損或問<lb/>
之則曰出人意者便失自然桃花源作洞穴冩林壑宮<lb/>
觀如見武陵山水惟黄聞道人則世疑之此蓋李衛公<lb/>
所謂黄尊師也嘗見顧逋翁為新亭監要客貌山水百<lb/>
本而荆浩畫松檜至數萬本不止然寓物寫形非天機<lb/>
深到取成於心者不可論也<lb/>
<pb n="KR3h0029_WYG_005-8a"/>
　　書伯時縣霤山圖<lb/>
伯時於畫天得也嘗以筆墨為游戯不立寸度放情蕩<lb/>
意遇物則畫初不計其妍蚩得失至其成功則無毫髮<lb/>
遺恨此殆進技於道而天機自張者邪嘗作縣霤山圖<lb/>
遂畫其山林勝勢使人見圖如在其山中不假他求也<lb/>
嘗謂此山近延陵之茅山是洞庭西門潛通五岳陳安<lb/>
世茅季偉常所游處昔許映叔𤣥構舍於此而往來茅<lb/>
嶺之澗室者将求終焉其後聞伯時至龍舒不起考其<lb/>
<pb n="KR3h0029_WYG_005-8b"/>
地蓋灊通潛山而衡岳之舊也今觀此圖疑伯時出入<lb/>
其間與許氏争勝可想而求也<lb/>
　　書伯時馬圖<lb/>
曹覇於馬誠神乎伎也然不能無見馬之累故馬見於<lb/>
前而謹具百體此不能進於道者乎夫寒同相口史朝<lb/>
相頰子女厲相目衛忌相鬛許鄙相尻投代褐相胸脅<lb/>
管青相膹肳陳悲相股脚秦牙相前贊臣相後皆天下<lb/>
之良工也能各見一體而不得相通足以稱世而伯樂<lb/>
<pb n="KR3h0029_WYG_005-9a"/>
能兼之也於馬無相曰若滅若没若亡其一此得馬於<lb/>
倏忽變滅間而不留也相者誠知止矣而神視者獨未<lb/>
嘗得全馬也噫豈非真得馬者邪伯時於馬蓋得相於<lb/>
十百者未必能得其無相者也余將問曰夫子於馬果<lb/>
能得其亡馬者哉若誠亡矣不留相也苟未能入於兩<lb/>
亡自有正心者求之至于無所求而自得者吾知真馬<lb/>
出矣<lb/>
　　吳生畫護法神<lb/>
<pb n="KR3h0029_WYG_005-9b"/>
諸佛於過去世振大法音作獅子吼其破聾抉聵如天<lb/>
鼓雷音裂山發地於是天龍鬼神各司其方咸出護持<lb/>
以左右大法又嘗發大誓願以救末法其考於經名在<lb/>
諸神不可勝數也吳生作護法神止存一象以經考之<lb/>
知其非護佛而持法者也特護經而來爾故不為衆相<lb/>
而特以䕶經為相者也當元徽間法獻自西方來得諸<lb/>
佛説法傳之震方有神伽藍毗尼羅護持佛牙與其經<lb/>
説偕東至宋末而求反國即圗其形留之後入荘嚴寺則<lb/>
<pb n="KR3h0029_WYG_005-10a"/>
道子於畫蓋稽於經矣非如後世繪工塑師於僧坊下<lb/>
冠冕相者豈止無所据邪<lb/>
　　李慎徽秋雨圖<lb/>
余嘗逮聞范蜀公言仁宗皇帝御極四十二年總覽機<lb/>
衡垂意民𨼆棄舊除慝納之大和當時號登極治觀闔<lb/>
闢隂陽圖囘萬微與神合契不謀自成然左右輔弼日<lb/>
進苦語危切上衷拯弊救失嘗若一日不勝舉者此其<lb/>
君臣憂勞天下饗於逸樂逮今功徳涵養而不替也當<lb/>
<pb n="KR3h0029_WYG_005-10b"/>
嘉祐二年仲秋苦雨聖念憂勤濵州守臣李慎徽為圖<lb/>
以進立禾生蛾垂禾出芒黍穟腐黑木實胮腔上掩圖<lb/>
嘆曰隂陽失理以至是邪又語近臣曰此禾頭生耳矣<lb/>
何以拯之當時相傳杜甫詩言禾頭生耳恐一時所傳<lb/>
有誤今按吳興錄則謂春雨甲子赤地千里夏雨甲子<lb/>
乗舟入市秋雨甲子禾頭生耳聖學淹流稗説瑣語無<lb/>
不盡者此宜世有以記而史官不能傳甚可惜也慎徽<lb/>
圖今留祕閣崇寧三年黄符摹其本屬余書其後因考<lb/>
<pb n="KR3h0029_WYG_005-11a"/>
其言繫之<lb/>
　　武宗元畫天王圖<lb/>
尚書郎武宗元重修如幻得丹青等持入法海妙慧嘗<lb/>
為持國天王昔申國公於洛師得之傳其子崇寕五年<lb/>
其孫彦輔持以示余其放墨飾采更無軌轍可求此殆<lb/>
不與筆墨争勝故能脗合圓融同於予心放乎畫矣故<lb/>
遇物布象印此心見至於威嚴毅烈而發於慈心恕性<lb/>
者則若可以形相察之此豈嫓黄配紫摹象前人以夸<lb/>
<pb n="KR3h0029_WYG_005-11b"/>
世俗者邪或曰天王持國其有異乎曰天有四方持國<lb/>
主司東方是頭賴吒以威神加哀摧滅魔怨得大總持<lb/>
故威威寂寂其相好如此頃見吳氏作四天王妙得法<lb/>
意其居西方毗婁勒义其在南方毗婁博义至於北方<lb/>
是名毗沙門蓋毗沙以多聞稱博义以非好報顯勒义<lb/>
以免離成故其形容各以妙用自見不知乎此而為畫<lb/>
者妄人也此可以妄昧自見惟得於深識者能之<lb/>
　　書李定方繡佛後<lb/>
<pb n="KR3h0029_WYG_005-12a"/>
李定方以何夷恬<hi>新學又發新意</hi>得難捉迦<hi>自喜</hi>修入波羅末<lb/>
陀<hi>此云真諦</hi>號蘇勿多羅<hi>善子</hi>乃噉毒箭為食而於無争三昧<lb/>
於是薩槃迦摩<hi>樂欲</hi>求因帝羅願<hi>解脱</hi>作路伽即他像<lb/>
<hi>世尊</hi>偹惟伭好<hi>莊嚴/</hi>五色絢組作防那<hi>女工綉裁縫</hi>囘郷纂<lb/>
刺既成厯下李文叔耆沙<hi>求勝</hi>曰若以勝相者設蘇樓<lb/>
波<hi>妙色</hi>吠摩質咀利<hi>此云/綉畫</hi>何要於商多<hi>寂定/女</hi>室利<hi>善女</hi>
求於鍼鋒之界邪定方以是善願力成諸和㑹縁業成<lb/>
怖無以解以末荼义羅<hi>中書書名</hi>問鞞瑟胝羅<hi>居士</hi>曰願作<lb/>
<pb n="KR3h0029_WYG_005-12b"/>
直林慈氏組文觀相恨無前事余曰皇興繡像釋迦文<lb/>
佛區闊三丈以是書者可識也自唐逮今為此既衆矣<lb/>
何遽疑也任道林曰天宮佛塔繡佛幡經此自晉魏已<lb/>
行何於今獨不可為之齊永明四年八月庚申陳夫人<lb/>
敬因樂林寺比丘釋寳願造綉無量壽佛尊像俾朝臣<lb/>
為贊縟文内炳靈姿外溢此非其前事邪李氏女為鄭<lb/>
一送繡阿彌陀佛權徳輿曰細針綴縷叶用五采青蓮<lb/>
白毫方佛嚬伸定方曰余此乎取之有成像矣願書其<lb/>
<pb n="KR3h0029_WYG_005-13a"/>
語以謝<hi>浄土寺有後魏繡像區濶三丈髙可六十尺題云文皇帝御畫釋迦像皇興四年八</hi>
<hi>月繡</hi>
　　書李太白畫像<lb/>
秋水為神春氷為質神鋒太雋逸氣震散蓋玉在璞而<lb/>
流光金蔵礦而著美凝脂㸃漆豈非神仙中人瑶枝瓊<lb/>
樹自是風塵外物此蓋造化之元精合於渾淪而不得<lb/>
蔵者且將見有而示人吾何足以名之<lb/>
　　書顔太師畫像後<lb/>
<pb n="KR3h0029_WYG_005-13b"/>
魯公氣蓋一世其飬於中者本以配義與道故能塞乎<lb/>
天地之間而無歉也觀其目爛爛如岩下電氣飄飄然<lb/>
若凌雲而直上節磊砢如萬丈松而不可以斤斧尺墨<lb/>
度之至於胸中落落稱竒處有不可形見者其游人間<lb/>
方且昂蔵如軒上鶴豈宜跼䠞效轅下駒邪想見拒禄<lb/>
山叱盧杞不屈李希烈時此其視一世豈特以糞土哉<lb/>
至於氣完神定而不少撓雍容中道節而和適自若不<lb/>
待裂眦直髮而争雄校勝此豈燕子所謂神勇者邪<lb/>
<pb n="KR3h0029_WYG_005-14a"/>
　　王波利獻馬圖<lb/>
祕閣帳有王波利獻馬圖畫入能品異等書曰漢武帝<lb/>
王波利射於咸陽宮箭透山岳止定襄巨石上畫色雖<lb/>
脱而人馬山樹猶不減生意蓋妙於見形者也崇寧四<lb/>
年七月有詔取入尚方曽令工者摹其本以傳某按王<lb/>
波利本突厥降番貞觀中給使外班射獵馳逐以從其<lb/>
射信絶藝矣不宜畫者之夸而論之不抵也昔師子國<lb/>
獻白鷹帝命王波利於印山按之褒國公段志𤣥奪放<lb/>
<pb n="KR3h0029_WYG_005-14b"/>
之批波利頰口鼻皆血出此畫蓋唐人所為而曰武帝<lb/>
者誤也<lb/>
　　書寃對圖<lb/>
此圖本出㳂習交喧求以騐罪實而發覆蔵者也鏡光<lb/>
空出受形種種若殺若盜婬欲欺誣凡匿飾𨼆蔽能使<lb/>
人不窺者於此得之昔賈奕鼓刀趙業負門當司命過<lb/>
人時巨鏡徑丈虛縣空中此但身中業對發為光耀畫<lb/>
者不知謂真設鏡者誤也范宏父曰使罪惡有記則無<lb/>
<pb n="KR3h0029_WYG_005-15a"/>
所事察如鏡光照處果無遁形則何用更逮未盡者下<lb/>
對騐獄邪曰常二習相陳故有鑑見照燭如於日中不<lb/>
能蔵形則有惡友業鏡披露宿業非對騐時二習不見<lb/>
相於光中治一不二豈復有形象者哉則以對者見於<lb/>
影事故不能不因習以假矣若夫寳樹見天人景像娑<lb/>
羅樹中其殿如鏡見天人果報撫垢鏡地見過見果此豈<lb/>
有待而見哉吾知二習不作於此矣<lb/>
　　闗仝側作泰山圖為王晉卿書<lb/>
<pb n="KR3h0029_WYG_005-15b"/>
以匠石極巧以賁育極力或謂不能敗泰山之體吾將<lb/>
假壽千嵗令之操䂓矩舉繩墨挺干將而求正則韓子<lb/>
亦知終身不得矣不可敗者體也其不可正者勢也今<lb/>
觀此畫則且人敗之既正之矣且謂彼何施見巧而至<lb/>
邪吾嘗背泰山而西之導靈巖而東鄉則雖與蹈其背<lb/>
脊可以坐而察之闗仝於畫其有見於此則亦何必舉<lb/>
墨索而游乎其下求其反而正哉世人不知天下有自<lb/>
然者何往而不適邪乃謂極盛於壽盡力於巧反泰山<lb/>
<pb n="KR3h0029_WYG_005-16a"/>
於筆下是韓之説也<hi>韓非曰利莫長於簡福莫久於安使匠石以千嵗之壽援鉤推視䂓</hi>
<hi>矩而正泰山賁育帶干將而齊萬民雖盡力於巧極盛於壽泰山不正民不能齊</hi>
　　跋吳道𤣥地獄變為晁無咎書<lb/>
經言地獄三曰形罪輕作人形其重畜形極苦無形世<lb/>
之所傳雖毒苦加至然皆經之為形罪輕者也至畜形<lb/>
則世固未嘗論説所謂肉軒肉屏者宜天下所未知也<lb/>
吳生嘗畫西方變於浄土院壁其傳錄中如此又嘗寓<lb/>
之縑素得傳逮今然則自此畫行於世其見而懼者幾<lb/>
<pb n="KR3h0029_WYG_005-16b"/>
何人哉其視而不知改者亦不可計也唐人論畫地獄<lb/>
變謂唯子鬲獄稍如經説其苦具悉國人問者疑刑具<lb/>
亦必有意而傳者失也釋氏入中國且千嵗此於世教<lb/>
有助其智慧具足者自能捐教遺法超出四等果位至<lb/>
於鄙悖庸愎猶知畏縮不敢肆其兇虐其於屠膾魁炙<lb/>
或得反而入道則雖三世罪報一日俱盡得勇猛精進<lb/>
此豈道之善貸於物無棄者邪或曰嘗疑是道每於衰<lb/>
世則信力愈重其在盛時不顯于衆何哉曰世有大醫<lb/>
<pb n="KR3h0029_WYG_005-17a"/>
王操大藥術作大利濟法以期世用其勤力而争趨者<lb/>
必呻吟痛苦而不得解也彼堅力强肢不陊疾苦將過<lb/>
其門而不願此何可齊哉彼如王仲宣陳元龍猶不知<lb/>
此飬病以待其發其仰而呼天是亦太晚計也<lb/>
　　跋韓幹馬後為龍眠居士書<lb/>
世傳韓幹凡作馬必考時日面方位然後定形骨毛色<lb/>
大抵以馬為火畜而南為離方其色青驪驒駱皆以支<lb/>
干相加故得入妙又以為其畫得馬之神駿故能如是云<lb/>
<pb n="KR3h0029_WYG_005-17b"/>
夫移形索景寫照寓神自是奪物精魄苟造其微得於<lb/>
𤣥解則物有寓者馬之疑於神者其幾於是邪夫以刻<lb/>
鳶而飛為象而行削胡僧而能語作偃師歌而應律此<lb/>
其得於妙用者邪将神用之而不知也畫獨不可至是<lb/>
哉方幹以畫名時遽有𤣥冠朱衣者鬼使也願賜匹馬<lb/>
畫而焚之數日有揖而謝者曰蒙惠得免山水跋涉之<lb/>
苦夫以一用之極通於神者必物有託焉則以畫參於<lb/>
鬼者未足過異也<lb/>
<pb n="KR3h0029_WYG_005-18a"/>
　　跋李夫人圖為宗子大年書<lb/>
李仲庶出漢武帝祭李夫人圖書曰唐大中二年七月<lb/>
清溪道人製之其畫雖殘缺不完然甚有妙處筆下直<lb/>
取意思自是作手清溪字畫書不載又載少君事甚偹<lb/>
蓋以香召致精魄能使人彷彿見之其術蓋曰暗海有<lb/>
潛英之石刻之為人像神悟不異真人使此石像往則<lb/>
夫人至矣因致樓舡巨力千人齎不死之藥乃之暗海<lb/>
得石以歸依圖刻像置之幙中如平生時少君曰此石<lb/>
<pb n="KR3h0029_WYG_005-18b"/>
毒可逺望不可逼也舂石為藥既飲則絶思夢矣觀此<lb/>
則假石以託於精氣使人迷於思夢者非有魂魄可致<lb/>
也後之書徐肇事乃放据而為之不知少君之術特能<lb/>
因人精思所移假於物而自託耳前有思其室於外者<lb/>
見其婦以道途來叙語如平時相處時久及歸則真見<lb/>
其妻矣而偕來者亡焉豈思慮所感因致物變者乎此<lb/>
不足異也<lb/>
　　書燕龍圖寫蜀圖<lb/>
<pb n="KR3h0029_WYG_005-19a"/>
山水在於位置其於逺近廣狹工者增減在其天機務<lb/>
得收斂衆景發之圖素惟不失自然使氣象全得無筆<lb/>
墨痕迹然後盡其妙故前人謂畫無真山活水豈此意<lb/>
也哉燕仲穆以畫自嬉而山水尤妙於真形然平生不<lb/>
妄落筆登臨探索遇物興懐胷中磊落自成丘壑至於<lb/>
意好已傳然後發之或自形象求之皆盡所見不能措<lb/>
思慮於其間自號能移景物隨盡皆因所見為之此固<lb/>
世人不能知縱復能知未必識其意也<lb/>
<pb n="KR3h0029_WYG_005-19b"/>
　　書吳生畫驢<lb/>
范魯公舊蔵横幅畫首末缺爛中圖羣驢跋者皆曰吳<lb/>
生客疑韋偃以此得名余意此圖全於生意固是名手<lb/>
若必曰某所為則余不能知也唐人嘗説吴生嘗畫驢<lb/>
於僧壁夜起蹋碎其用具則吴生當優為之矣<lb/>
　　書舉子圖後<lb/>
孫祖仁出右圖相示人物衣冠作唐人服為舉子者七<lb/>
十八人列二隊是若相嘲謔指呼紛紜衆客不喻祖仁<lb/>
<pb n="KR3h0029_WYG_005-20a"/>
曰此舊無名惟呼措大出隊請以名號識之余曰此<lb/>
殆昔朋甲圖也唐之士子中世最盛各以朋甲相為<lb/>
敵者至有東西甲東呼西為茫茫隊言無所知也開<lb/>
成後又有遇韋羅甲汪已甲又有四凶甲芳林十哲<lb/>
至此儒道衰矣是圗之設得無患此邪<lb/>
　　書閻士良畫龍<lb/>
世傳畫龍工者若吳淮𫝊古則常見之張僧繇曹不興<lb/>
馮詔政世未識焉今人畫龍形狀甚近君所畫奇劂<lb/>
<pb n="KR3h0029_WYG_005-20b"/>
恠詭果何据也淮南子曰今畫龍首不知為何獸也<lb/>
若此畫甚異豈龍形狀果若獸邪余家以豢龍得氏<lb/>
子孫尚不識形今所畫者所為可以自知愧哉李紳謂目識<lb/>
寡故工得以詭亂形狀神其變化然則為此圖者所謂<lb/>
不隨流俗者也<lb/>
　<lb/>
　<lb/>
　廣川畫䟦卷五<lb/>
</p>
<p>
</p>
  </div>
</body>
</text>
</TEI>
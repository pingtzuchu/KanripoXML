<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>項氏家説卷二</head> <lb/>
    <p>
<pb n="KR3a0062_WYG_002-1a"/>
欽定四庫全書<lb/>
　項氏家説卷二<lb/>
　　　　　　　　　　　　宋　項安世　撰<lb/>
　　説經篇二<lb/>
　　　李挺之反對法以乾坤變六十四卦<lb/>
李挺之反對法其實即生卦法也故世之言卦變者皆<lb/>
自挺之出其法以乾父坤母爲二卦不反對又以乾坤<lb/>
三交生六卦亦不反對頤交大過一也小過交中孚二<lb/>
<pb n="KR3a0062_WYG_002-1b"/>
也坎交離三也又以乾交一隂生六卦反對姤反夬同<lb/>
人反大有履反小畜凡六也坤交一陽生六卦反對復<lb/>
反剥師反比謙反豫凡六也又以乾交二隂生十二卦<lb/>
反對遯反大壯訟反需无妄反大畜睽反家人兌反巽<lb/>
革反鼎凡十二也坤交二陽生十二卦反對臨反觀明<lb/>
夷反晉升反萃蹇反解艮反震蒙反屯凡十二也又以<lb/>
乾交三陰生十二卦否反泰恒反咸豐反旅歸妹反漸<lb/>
節反渙既濟反未濟凡十二也又坤交三陽生十二卦<lb/>
<pb n="KR3a0062_WYG_002-2a"/>
泰反否損反益賁反噬嗑蠱反隨井反困未濟反既濟<lb/>
凡十二也三陰三陽數内否泰旣濟未濟四卦相重止<lb/>
各十卦爾<lb/>
右六十四卦雖皆自乾坤來而乾坤之交不出于三故<lb/>
推卦變者因乾坤初交爲復姤而以爲一陰一陽者皆<lb/>
自復姤來再交爲臨遯而以爲二陰二陽者皆自臨遯<lb/>
來三交爲否泰而以爲三陰三陽者皆自否泰來蓋乾<lb/>
坤之變自此六卦始則繼此而變者當推此六卦而爲<lb/>
<pb n="KR3a0062_WYG_002-2b"/>
所從來之地理或然也<lb/>
　　　反對說<lb/>
觀聖人列卦反對者自爲偶不反對者亦自爲偶而又<lb/>
置頤大過于上篇之末置中孚小過于下篇之末正反<lb/>
之際灼然有意非偶然也凡不相反對者其實亦相反<lb/>
對乾坤坎離以全體相反頤中孚象離大過小過象坎<lb/>
四卦亦全體相反是亦反對也此外又有以卦體相反<lb/>
者如屯坎上震下與解震上坎下之類是二體相反也<lb/>
<pb n="KR3a0062_WYG_002-3a"/>
有以卦義相反者如大過二陰包四陽小過四陰包二<lb/>
陽之類是二義相反也凡此皆可以參攷卦爻之義又<lb/>
乾坤坎離本非相反對之卦而其所生之卦無不相反<lb/>
對者震巽艮兌皆相反對之卦頤大過中孚小過四卦<lb/>
乃不相反對是亦易道變通之理也<lb/>
　　　十有八變說<lb/>
以卦言之卦之正而不反者八反對者二十有八聖人<lb/>
分十二反與六正爲十八卦以爲上篇分十六反與二<lb/>
<pb n="KR3a0062_WYG_002-3b"/>
正亦爲十八卦以爲下篇故上篇三十卦下篇三十四<lb/>
卦而俱爲十八也以爻言之乾之六奇坤之六耦共爲<lb/>
十有八畫以震坎艮三男之畫合乾之三畫亦爲十八<lb/>
以巽離兌三女之畫合坤之三畫亦爲十有八以數言<lb/>
之一三五爲九以兩乗之爲十八二四爲六以參乗之<lb/>
亦爲十八<lb/>
　　　朱震易圖以六卦變六十四卦<lb/>
朱子發六卦之變即李挺之乾坤之變子既言之于前<lb/>
<pb n="KR3a0062_WYG_002-4a"/>
矣然其所以變之法不可不知也復姤一陰一陽皆在<lb/>
初爻變爲二<hi>師同人</hi>爲三<hi>謙/履</hi>爲四<hi>豫小/畜</hi>爲五<hi>比大/有</hi>爲六<hi>剥夬</hi>
各成五卦凡一陰一陽者十卦皆自復姤變臨遯二陰<lb/>
二陽皆在初二兩爻第一變爲初三<hi>明夷訟</hi>爲初四<hi>震巽</hi>爲<lb/>
初五<hi>屯鼎</hi>為初上<hi>頤大/遇</hi>各成四卦再變為二三<hi>升无/妄</hi>為二四<hi>觧家人</hi>為二<lb/>
五<hi>坎離</hi>為二上<hi>蒙/革</hi>亦各成四卦三變為三四<hi>小過中孚</hi>為四<lb/>
五<hi>萃大畜</hi>爲五六<hi>觀大/壯</hi>各成三卦四變爲三五<hi>蹇睽</hi>爲四上<lb/>
<hi>晉需</hi>各成二卦五變爲三上<hi>艮兌</hi>各成一卦凡二陰二陽者<lb/>
<pb n="KR3a0062_WYG_002-4b"/>
二十八卦皆自臨遯變<hi>三變恐當爲三四爲三五爲三上四變當爲四五爲四上五變</hi>
<hi>當爲五上</hi>否泰三隂三陽皆在下三爻第一變爲初二四<hi>漸歸</hi>
<hi>妹</hi>爲初二五<hi>旅/節</hi>爲初二上<hi>咸損</hi>各成三卦再變爲初三四<lb/>
<hi>渙豐</hi>爲初三五<hi>未濟/旣濟</hi>爲初三上<hi>困賁</hi>各成三卦三變爲二三<lb/>
四<hi>益恒</hi>爲二三五<hi>噬嗑/井</hi>爲二三上<hi>隨蠱</hi>各成三卦凡三陰三<lb/>
陽十八卦皆自否泰變<lb/>
右安世嘗推其說方三畫之時乾坤以三相交其變之<lb/>
形止于爲六凡言重卦者出于六子及六畫之後以六<lb/>
<pb n="KR3a0062_WYG_002-5a"/>
相交其變之例亦止于六故以復姤遯臨否泰六卦爲<lb/>
例之主而凡言變卦者皆出焉亦猶三畫之有六子也<lb/>
　　　虞氏晁氏旁通卦法<lb/>
虞翻易專用旁通說以解爻義其法皆取相反之卦陰<lb/>
反陽陽反陰即以反爲通如夬之一陰五陽即與剝之<lb/>
一陽五陰相通也本朝晁說之據先天圖以通六十四<lb/>
卦今總而類之其説有三其一曰以對相通如乾之通<lb/>
坤震之通巽艮之通兌其圗位相對其爻象相反此即<lb/>
<pb n="KR3a0062_WYG_002-5b"/>
虞氏旁通之法也至其異處則坎離相對而不相通謂<lb/>
坎通離則坎死乎坤離通坎則離死乎乾此則虞氏之<lb/>
所不避也其二曰以近相通如自乾而通于兌離震巽<lb/>
坎艮自坤而通于艮坎巽震離兌者順數也自乾而通<lb/>
于巽坎艮兌離震自坤而通于震離兌艮坎巽者逆數<lb/>
也乾坤順逆各通六卦幷其子之在本卦前者皆通之<lb/>
此父母之道也若六卦自通則順逆各通一卦此兄弟<lb/>
之卦也凡此皆以先天圓圖言之也又曰乾上變而逆<lb/>
<pb n="KR3a0062_WYG_002-6a"/>
數通于履<hi>兌子也在兌前</hi>同人革<hi>離子也/在離前</hi>无妄隨噬嗑<hi>震子也在震前</hi>
升蠱井<hi>巽子也在巽前</hi>師䝉<hi>坎子也/在坎前</hi>謙<hi>艮子也在艮前</hi>又下變而逆數<lb/>
通于姤<hi>巽子</hi>訟渙<hi>坎/子</hi>遯漸蹇<hi>艮/子</hi>臨睽歸妹<hi>兌/子</hi>明夷豐<hi>離子</hi>復<lb/>
<hi>震子</hi>坤之所通亦然凡此皆以先天方圖言之也方圖之<lb/>
上變即圓圖之所謂順方圖之下變即圓圖之所謂逆<lb/>
也其三曰以類相通謂之即變即通不限逺近不拘對<lb/>
否如一陰一陽自復姤變則凡一陰一陽卦皆復姤之<lb/>
所得通也二陰二陽自臨遯變則凡二陰二陽卦皆臨<lb/>
<pb n="KR3a0062_WYG_002-6b"/>
遯之所得通也獨泰否三陰三陽自相為通不取他卦<lb/>
則又自用對通之法矣圖中餘卦亦倣此三説其以對<lb/>
通者即夬與剥通之類是也其近通者謂本母七子無<lb/>
相類者則近通旁母之一子如兌之子履通乎乾之子<lb/>
小畜之類是也其以類通者謂本母内七子有相類者<lb/>
則不限多少皆可相通如乾之夬通乎大有又通乎小<lb/>
畜皆一陰之卦也而以近通者又有二法有以近而取<lb/>
對卦者如兌之子履本對謙之一陽乃近取乾子小畜<lb/>
<pb n="KR3a0062_WYG_002-7a"/>
所對之豫以為相通之卦此又對通之變例也有以近<lb/>
而取二體者以卦之上下二體各取旁卦之子與之相<lb/>
通如夬之下體為乾則自乾通兌之七子夬之上體為<lb/>
兌則自兌通離之七子此又旁通之變例也晁氏之說<lb/>
繁雜難曉故類為三說而令其易通<lb/>
　　　京房易法以八卦變六十四卦<lb/>
以京氏易攷之今世所傳火珠林者即其法也今占家<lb/>
以三錢擲之兩背一面為拆此即兩少一多為少陰爻<lb/>
<pb n="KR3a0062_WYG_002-7b"/>
也兩面一背為單此即兩多一少為少陽爻也俱面者<lb/>
為交交者拆之此即三多為老陰爻也俱背者為重重<lb/>
者單之此即三少為老陽爻也蓋以錢代蓍一錢當一<lb/>
揲此自後人務為徑捷以趨卜肆之便而其本意則尚<lb/>
可攷也其所異者則不以交與重為占而自以卦世為<lb/>
占故其占止于六十四爻而不能盡三百八十四爻之<lb/>
變爾<lb/>
　　　納甲法<lb/>
<pb n="KR3a0062_WYG_002-8a"/>
京氏易凡卦之六爻皆分主六甲今以卦推之乾納甲<lb/>
壬坤納乙癸蓋父母之卦主十干之始終者也艮納丙<lb/>
兌納丁蓋少男少女故皆近初初則為少也坎納戊離<lb/>
納已蓋中男中女故皆居中也震納庚巽納辛蓋長男<lb/>
長女故皆近終終則為老也以爻推之乾初起甲子二<lb/>
甲寅三甲辰四壬午五壬申上壬戌則父起黄鍾天之<lb/>
統也坤初起乙未二乙巳三乙夘四癸丑五癸亥上癸<lb/>
酉則母起林鍾地之統也震初起庚子二庚寅三庚辰<lb/>
<pb n="KR3a0062_WYG_002-8b"/>
四庚午五庚申上庚戌則長男從父也巽初起辛丑二<lb/>
辛亥三辛酉四辛未五辛巳上辛卯則長女次長男也<lb/>
坎初起戊寅二戊辰三戊午四戊申五戊戌上戊子則<lb/>
中男次長女也離初起己卯二己丑三己亥四己酉五<lb/>
己未上己巳則中女次中男也艮初起丙辰二丙午三<lb/>
丙申四丙戌五丙子上丙寅則少男次中女也兌初起<lb/>
丁巳二丁卯三丁丑四丁亥五丁酉上丁未則少女次<lb/>
少男也此其為序皆明白無可疑者大抵陽卦則納陽<lb/>
<pb n="KR3a0062_WYG_002-9a"/>
干陽支陰卦則納陰干陰支陽六干皆進陰六干皆退<lb/>
惟乾納二陽坤納二陰包括首尾則天地父母之道也<lb/>
歟<lb/>
　　　世應例<lb/>
京氏易法止用八卦為本得本卦者皆以上為世爻得<lb/>
歸魂卦者皆以三為世爻亦因下體復得本卦而三在<lb/>
本卦為上也其餘六卦皆以所變之爻為世世之所對<lb/>
者為應凡其所謂變者非以九六變也皆自八純卦積<lb/>
<pb n="KR3a0062_WYG_002-9b"/>
而上之知其為某爻之所變爾今且以乾卦為例乾之<lb/>
本卦上九為世九三為應乾之變卦初變為姤謂之一<lb/>
世卦初六為世九四為應再變為遯謂之二世卦六二<lb/>
為世九五為應三變為否謂之三世卦六三為世上九<lb/>
為應四變為觀謂之四世卦六四為世初六為應五變<lb/>
為剥則謂之五世卦六五為世六二為應剥之四復變<lb/>
為晉之遊魂卦九四為世初六為應晉之下卦三爻皆<lb/>
變為大有坤復歸乾謂之歸魂卦九三為世上九為應<lb/>
<pb n="KR3a0062_WYG_002-10a"/>
右乾宮八卦世應法坤震巽坎離艮兌倣此<lb/>
　　　飛伏例<lb/>
京氏易于世爻用飛伏法凡卦見者為飛不見者為伏<lb/>
其在八卦止以相反者為伏乾見則坤伏震見則巽伏<lb/>
坎見則離伏艮見則兌伏及坤巽離兌之見也亦然皆<lb/>
以全卦相反也至八卦所變之世卦則不然自一世至<lb/>
五世因一本生純卦為伏蓋五卦皆此一卦所變也至<lb/>
遊魂歸魂二卦則又近取所從變之卦為伏不逺取本<lb/>
<pb n="KR3a0062_WYG_002-10b"/>
卦亦不以相反論也今以乾一卦為例如乾一世姤姤<lb/>
下體巽其飛為巽初辛丑其伏仍用乾初甲子<hi>若用相反則當</hi>
<hi>震初庚子也</hi>二世遯遯下體艮其飛為艮二丙午其伏仍用<lb/>
乾二甲寅<hi>若用相反則當兌二丁卯也</hi>三世否否下體坤其飛為坤<lb/>
三乙卯其伏為乾三甲辰<hi>凡卦變至第三爻自然相反也</hi>四世觀觀上<lb/>
體巽其飛為巽四辛未其伏仍用乾四壬午<hi>若相反則當震四庚</hi>
<hi>午</hi>五世剥剥上體艮其飛為艮五丙子其伏仍用乾五<lb/>
壬申<hi>若相反則當兌五丁酉</hi>以上五世皆以本卦<hi>乾爻為伏者也</hi>自五世<lb/>
<pb n="KR3a0062_WYG_002-11a"/>
復下為遊魂卦剥之四變為晉自艮變離故其飛為離<lb/>
四己酉其伏為艮四丙戌<hi>若用相反則當坎四戊寅</hi>復下而為歸魂<lb/>
晉下三爻變為大有自坤變乾故其飛為乾三甲辰其<lb/>
伏為坤三乙卯二魂卦皆近即所從變之卦不用本生<lb/>
純卦也<lb/>
右乾宮八卦飛伏例坤震巽坎離艮兌倣此<lb/>
　　　術家七變法<lb/>
京氏以六畫卦變為七卦并本卦為八今術家以三畫<lb/>
<pb n="KR3a0062_WYG_002-11b"/>
卦變為七卦幷本卦為八其法以上一爻變者為生氣<lb/>
上中二爻變者為天醫三爻俱變為絶體上下二爻變<lb/>
中爻不變者為遊魂下一爻變者為五鬼下中二爻變<lb/>
者為福徳上下二爻不變中爻獨變者為絶命三爻俱<lb/>
不變者為復歸如乾三畫卦則以兌為生氣震為天醫<lb/>
坤為絶體坎為遊魂巽為五鬼艮為福徳離為絶命乾<lb/>
為復歸餘卦倣此推之今之術家多用此法以占行年<lb/>
其推主卦則用河圖九宮法以年紀為宫數一坎二坤<lb/>
<pb n="KR3a0062_WYG_002-12a"/>
三震四巽六乾七兌八艮九離之法惟五宮無卦男五<lb/>
宮則歸艮皆土數也<lb/>
　　　歐陽子易說<lb/>
或曰歐陽子說易奈何曰其説以大衍為筮占小事而<lb/>
不之學夫謂大衍為止于筮占是歐陽子又未知聖人<lb/>
之筮占也彼旣以今世巫史之術待筮占又以今世之<lb/>
筮占待大衍則其以為不足學也又何難焉<lb/>
　　　鄭夬説以復姤生六十四卦<lb/>
<pb n="KR3a0062_WYG_002-12b"/>
乾兌離震巽坎艮坤以次相生重一卦為八卦為六十<lb/>
四卦此重卦法也而先天圖用之其畫自一陰一陽始<lb/>
左畫自復之一陽逆數而至乾右畫自姤之一陰順數<lb/>
而至坤故鄭夬謂乾坤生八卦為大父母復姤生六十<lb/>
四卦為小父母其說蓋出于此按先天圗法第一畫左<lb/>
陽右陰第二畫左右各兩分之上半畫陽下半畫陰凡<lb/>
二陽二陰相間第三畫左右各四分之四陽四陰相間<lb/>
共成八畫此八卦也第四畫左右各八分之八陰八陽<lb/>
<pb n="KR3a0062_WYG_002-13a"/>
相間共成十六畫第五畫左右各十六分之十六陽十<lb/>
六陰相間共成三十二畫第六畫左右各三十二分之<lb/>
三十二陽三十二陰相間共成六十四畫此六十四卦<lb/>
也重卦旣成按而數之乾兌離震巽坎艮坤八八相次<lb/>
其序天成不可亂也自初畫言之謂之復姤生六十四<lb/>
卦可也自成體言之亦八卦生六十四卦爾然與京氏<lb/>
不同者京氏以爻相變先天圖以卦相重此其異也<lb/>
　　　先天圖畫法<lb/>
<pb n="KR3a0062_WYG_002-13b"/>
先天圓圖第一畫陽左而陰右第二畫至第六畫陽上<lb/>
而陰下一言以蔽之曰有一必有兩而已一者太極也<lb/>
兩者陰陽也太極固有陰陽陰陽各為太極陰亦有陰<lb/>
陽焉陽亦有陰陽焉陰陽之初相對而生故陽左而陰<lb/>
右陰陽旣立相乘而變故陽上而陰下一必有兩故初<lb/>
畫為二是為兩儀二各有兩故再畫為四是為四象四<lb/>
各有兩故三畫為八是為八卦此卦之小成也八各有<lb/>
兩故四畫為十六十六各有兩故五畫為三十二三十<lb/>
<pb n="KR3a0062_WYG_002-14a"/>
二各有兩故六畫為六十四此卦之大成也<lb/>
　　　先天後天卦位<lb/>
邵先生曰乾坤縱而六子横易之本也<hi>謂伏羲先天之卦</hi>震兌<lb/>
横而六卦縱易之用也<hi>謂文王後天之卦</hi>張行成曰先天造化<lb/>
之初也伏羲八卦天位也兼天上地下言之<hi>天山水風澤火雷地</hi>
後天生物之後也文王八卦地位也獨據地上言之<hi>離坤</hi>
<hi>兌乾坎巽震艮</hi>所以坎離震兌當二分二至之中安世按先天<lb/>
卦位三陽在上三陰在下震巽以下爻變故次下艮兌<lb/>
<pb n="KR3a0062_WYG_002-14b"/>
以上爻變故次上坎離以中爻變故次中此天地定位<lb/>
陰陽始交而生六子之序也伏羲作卦之初以三畫相<lb/>
交而成其序固當如此此所謂易之本造物之初也說<lb/>
卦三索蓋明此也邵氏先天圗即此理也後天卦位有<lb/>
地之後正南午位離火王焉正北子位坎水王焉震木<lb/>
王于卯故震居東兌金王于酉故兑居西土王中央故<lb/>
坤位金火之間艮位水木之間皆陰陽之中且寅申相<lb/>
對也兌為陰金乾為陽金故乾次兌而居西北震為陽<lb/>
<pb n="KR3a0062_WYG_002-15a"/>
木巽為陰木故巽次震而居東南皆以五行生王為序<lb/>
此所謂易之用生物之後也說卦帝出乎震一章蓋明<lb/>
此也濂溪太極水火木金土即此理也<lb/>
　　　文王八卦之位<lb/>
天一陽降于地自坎而艮自艮而震萬物盈焉地一陰<lb/>
升于天自巽而離自離而兌萬物虛焉天為物始故乾<lb/>
居坎之先土位中央故坤艮居離兌坎震之中暑將為<lb/>
寒坤居其間寒將為暑艮居其間皆土中央之義也兌<lb/>
<pb n="KR3a0062_WYG_002-15b"/>
為隂金乾次之為陽金震為陽木巽次之為陰木皆陰<lb/>
陽之交猶接前氣也<lb/>
　<lb/>
　<lb/>
　<lb/>
　<lb/>
　<lb/>
　項氏家說卷二<lb/>
</p>
<p>
</p>
  </div>
</body>
</text>
</TEI>
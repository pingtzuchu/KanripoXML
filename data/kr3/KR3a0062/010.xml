<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>項氏家說卷十</head> <lb/>
    <p>
<pb n="KR3a0062_WYG_010-1a"/>
欽定四庫全書<lb/>
　項氏家說卷十<lb/>
　　　　　　　　　　　　宋　項安世　撰<lb/>
　　說政篇<lb/>
　　　商周<lb/>
太甲之書曰天作孽猶可違自作孽不可逭既往背師<lb/>
保之訓弗克于厥初尚賴匡救之徳圖惟厥終成王之<lb/>
詩曰閔予小子遭家不造嬛嬛在疚於乎皇考永世克<lb/>
<pb n="KR3a0062_WYG_010-1b"/>
孝念兹皇祖陟降庭止維予小子夙夜敬止於乎皇王<lb/>
繼序思不忘訪予落止率時昭考於乎悠㢤朕未有艾<lb/>
將予就之繼猶判渙維予小子未堪家多難紹庭上下<lb/>
陟降厥家休矣皇考以保明其身敬之敬之天維顯思<lb/>
命不易哉無曰髙髙在上陟降厥士日監在兹維予小<lb/>
子不聰敬止日就月將學有緝熙于光明佛時仔肩示<lb/>
我顯徳行予其懲而毖後患莫予荓蜂自求辛螫肇允<lb/>
彼桃蟲拚飛維鳥未堪家多難予又集于蓼二君慮患<lb/>
<pb n="KR3a0062_WYG_010-2a"/>
求敎哀痛誠切如此此其所以撫商周之初定成湯武<lb/>
之大業也商六百年周八百年盖由于此正如漢興之<lb/>
得文帝也若皆如惠帝則已矣唐則太宗自撫定之晉<lb/>
武帝隋文帝周世宗後皆無人故不敢望漢唐然太甲<lb/>
成王本皆中主乃盡心于學如此阿衡周公之功豈不<lb/>
大哉<lb/>
　　　秦漢<lb/>
秦罷封建置郡縣二世而亡漢興去古未逺鑒秦之失<lb/>
<pb n="KR3a0062_WYG_010-2b"/>
雜用郡縣之制後世有作者猶可放也至景帝懲七國<lb/>
之亂中年乃詔諸侯王不得治國後二年又省徹侯之<lb/>
國自是之後諸侯王遂為虛爵後世因之封建之意于<lb/>
是盡亡矣而天下皆復為秦矣夫損其權析其地使足<lb/>
與郡縣相制足矣乃一舉而盡廢之用異姓為腹心視<lb/>
同宗如仇敵使骨肉無寸尺之地國家無蚍蜉之援此<lb/>
固陳勝王莽之所得侮也要知始皇景帝資皆彊戾深<lb/>
刻强國掃地蕩盡而後快于心凡若此者其始常自快<lb/>
<pb n="KR3a0062_WYG_010-3a"/>
而其終常為盜賊姦雄之所快其與三代之衰展轉相<lb/>
扶率數百年而後失之者相去逺矣<lb/>
嚴安上書諫武帝征伐其中有曰今外郡之地或㡬千<lb/>
里列城數十形束壤制帶脅諸侯非宗室之利也方是<lb/>
時尚未分封子弟而識者已有郡縣偏重宗藩削弱之<lb/>
憂矣蓋自景帝懲末流之弊而不推其本令諸侯王不<lb/>
得治民客寄民上無復維城之勢王氏之禍已兆于此<lb/>
武帝方志在張皇威武以自廣大故雖以中山王悲痛<lb/>
<pb n="KR3a0062_WYG_010-3b"/>
之辭嚴安明切之奏有不暇顧而王父偃一言即勇行<lb/>
之自是而後漢室睽孤雖開邉拓境適足為異姓之資<lb/>
爾惜乎武帝有慕古之心而不知攷也<lb/>
　　　封建府兵<lb/>
宜黄李郛子經言周之封建唐之府兵皆當以漢法攷<lb/>
之乃通盖王畿之外不盡為諸侯國時時有特封者則<lb/>
未封之前未必有掌其地者計王朝命吏布在四方如<lb/>
漢之太守縣令者固不少也但周官不明言之爾府兵<lb/>
<pb n="KR3a0062_WYG_010-4a"/>
止西北諸郡為多東方諸郡絶無而僅有則民兵之在<lb/>
郡國如漢之車騎材官者必未甞廢也如江西宣潤劍<lb/>
南之兵尚可攷見子經此說可謂善言古者必有以通<lb/>
于今矣<lb/>
　　　用說二章<lb/>
用世者量人而立政揆俗而施化事不可求必行志不<lb/>
可求必伸事求必行則難為下志求必伸則難為上遇<lb/>
有為之世則志之可伸者多然亦無盡伸之理事之可<lb/>
<pb n="KR3a0062_WYG_010-4b"/>
行者多然亦無盡行之理諸葛孔明曰法孝直在必能<lb/>
止主上此行是孔明亦無盡伸之理也王景略許鄧羌<lb/>
以司隸又為之赦張蚝是景略亦無盡行之事也必求<lb/>
進于二子者則有不為而已伯夷伊吕是也為之而求<lb/>
必焉雖孔子不能觀墮成之事可知己<lb/>
繼世而圖治者前人立國既有法度以付後人後人世<lb/>
守之其心已安其俗已成世之賢者能者老成者往往<lb/>
相與是之矣必欲違衆庶之心變久成之俗得罪于賢<lb/>
<pb n="KR3a0062_WYG_010-5a"/>
能老成而為吾治治未成而國已亂矣管仲子産孔明<lb/>
景畧劉穆之之徒皆承大亂之後因衆心之思治開荒<lb/>
立法之人與平時相繼者不類不可以為例也王介甫<lb/>
正坐學此不惟才不及諸人時亦不可也孔子之敎仲<lb/>
弓乃是繼世為政之法先有司以明舊典赦小過以寬<lb/>
人情舉賢才以隆俗化賢才衆多俗化漸美法度中小小<lb/>
出入足可商𣙜且為國家培養賢才以俟將来之効不<lb/>
必急鮮明可喜之譽于吾世也漢文宣郤得繼世之體<lb/>
<pb n="KR3a0062_WYG_010-5b"/>
故賈生欲立制度太子欲更漢制二主皆不從止就漢<lb/>
法中修起皆足為治其所以異者文帝郤以風俗為急<lb/>
有培養人材之意于法度之中亦時有出入以伸臣下<lb/>
之氣故武宣之世用其人才不盡宣帝一味挫折人才<lb/>
獨守死法更不與後世子孫為長久之計故身死而國<lb/>
衰宣帝之治雖無紛更之失而其中有鮮明可喜之意<lb/>
與紛更者同弊于急功也<lb/>
　　　說學篇<lb/>
<pb n="KR3a0062_WYG_010-6a"/>
　　　讀王囘深甫文集四章<lb/>
三黜賦序曰今之州掾縣佐似士師而不似抱關擊柝<lb/>
也安世曰此言可以為從事者之箴<lb/>
答曽子固書曰人生一世誰能獨佚但當明其不可息<lb/>
之說而勉我之倦則所遇無險易而安矣又答王補之<lb/>
書曰承諭尚留谷陽米鹽屑屑固妨詩書之樂然閒在里<lb/>
巷又豈能獨脫于米鹽即吾輩所學要之物来可應而<lb/>
心官無累則㡬于道徳之歸矣安世曰此言可以為厭<lb/>
<pb n="KR3a0062_WYG_010-6b"/>
事者之箴<lb/>
答空季書曰人生秉命而游于百年厯觀古今所逢無<lb/>
治亂所託無出處禍福之来無不有命或者乃欲以區<lb/>
區之力勝之故有邀福而福愈去避禍而禍愈来盖自<lb/>
然之禍福常伏于萬物之間逆理而得之故于人謀為<lb/>
可憾也何則義盡于己而命定于天故也安世曰此言<lb/>
可以為任智者之箴<lb/>
謹微賦序曰顧恃于不可見之徳而不謹于可見之行<lb/>
<pb n="KR3a0062_WYG_010-7a"/>
吾恐子志未白而效者已成俗矣嫌戒說曰夫嫌疑者<lb/>
豈有其實然我以為嫌疑之謂也我以為嫌疑則人必<lb/>
有嫌疑者矣然而世多忽焉而不戒者何也恃其情不<lb/>
至于是也情不至于是而迹至于是有人焉伺間躡蹤<lb/>
而議之則奚說而可解歟其亦受之而已矣安世曰此<lb/>
言可以為任情者之箴<lb/>
　　　自警雜說十五章<lb/>
為政者必使人有餘力財力心氣皆然<lb/>
<pb n="KR3a0062_WYG_010-7b"/>
處事者必驗之心自心不安則人心不服人心不服則<lb/>
己不得安<lb/>
讀書觀物必盡用以治己則不枉用力<lb/>
兢兢堯也業業舜也孜孜禹也慄慄湯也翼翼文王也<lb/>
此五戒而能勉者也一經之義總挈于此五句此百聖<lb/>
相𫝊之心法<lb/>
不泄邇不忘逺武王也仰而思之夜以繼日幸而得之<lb/>
坐以待旦周公也發憤忘食樂以忘憂不知老之將至<lb/>
<pb n="KR3a0062_WYG_010-8a"/>
孔子也既竭吾才欲罷不能顔子也死而後已曽子也<lb/>
不可須臾離子思也有終身之憂孟子也三聖四賢垂<lb/>
範如此學者舍是將安師乎<lb/>
天之所命我之所性平正廣大潔靜流利本無不該亦<lb/>
無不通人常于無事時昏昧之道之所以不明有事時<lb/>
差失之道之所以不行閑邪懼其昏也脩辭懼其差也<lb/>
辭最先發開口即差凡此皆以敬為主義固在其中矣<lb/>
然義衆多差舛非一不可以兀坐而徒得也必須博學<lb/>
<pb n="KR3a0062_WYG_010-8b"/>
精思逺觀近察使于事物之理周徧浹洽理無疑情則<lb/>
所存者愈不昬徳自然可久事無鑿智則所行者愈不<lb/>
差業自然可大此集義之極功也而敬未嘗不為之主<lb/>
就敬言之閑邪屬敬脩辭屬義就義言之可久屬敬可<lb/>
大屬義性命之理有一則有二體用未嘗相離也<lb/>
范文正公與提㸃書曰青春何苦多病豈不以攝生為<lb/>
意門户才起立宗族未受賜有文學稱亦未為國家用<lb/>
豈肯循常人之情輕其身汨其志㢤<lb/>
<pb n="KR3a0062_WYG_010-9a"/>
又與直講三哥書曰京師交遊慎于髙議不同當言之<lb/>
地且温習文字清心潔行以自樹立平生之稱當見大<lb/>
節不必竊論直取小名招大悔矣<lb/>
朱内翰易𫝊觀上九曰聰明深察而近于死者好譏議<lb/>
人也辯博閎逺而危其身者發人之過也<lb/>
胡武平與人言必思而後對故其莅宦臨事慎重不妄<lb/>
發發亦不可囘止而其趣要歸于仁厚<lb/>
杜祁公聽獄訟雖明敏而攷覈愈精<lb/>
<pb n="KR3a0062_WYG_010-9b"/>
李及知杭州市白集一部乃為終身之恨<hi>見蔡君謨書</hi>
張乖崖鎮蜀當遨遊時士女環左右終三年未嘗囘顧<lb/>
歐陽世則所居官舍未嘗窺園圃果爛墮地家人無敢<lb/>
取者<hi>見大居士集</hi>
杜祁公為人潔亷自克勤靜纎謹而有法至攷其大節<lb/>
偉如也<lb/>
司馬文正公書曰光視地然後敢行頓足然後敢立<lb/>
　　　諫爭<lb/>
<pb n="KR3a0062_WYG_010-10a"/>
天子必有諫官今世牧守遂無諫者天子不得自行一<lb/>
事而牧守皆擅喜怒無敢間者錄事參軍自漢至唐専<lb/>
掌彈劾此職可復修也<hi>沈煥叔晦說</hi>
吾儕改過樂善之意不素明白異時年長官髙則人皆<lb/>
敬而逺之置之度外誰復與吾切磋者今略計一嵗中<lb/>
逆耳之言至于吾耳者有㡬可不懼㢤父有爭子何以<lb/>
謂之爭事父母幾諫見志不從又敬不違勞而不怨此<lb/>
爭子之法也禮曰與其得罪於鄉黨州閭寧熟諫事之<lb/>
<pb n="KR3a0062_WYG_010-10b"/>
至此者亦鮮矣<hi>楊簡敬仲說</hi>
　　　知行<lb/>
朱先生謂孫應時季和曰明善誠身正當表裏相助不<lb/>
可彼此相待行之不力而歸咎于知之不明知之不明<lb/>
而歸咎于行之不力則因循擔閣無有進歩之期矣<lb/>
　　　心迹說<lb/>
世固有諧俗之人更練物情諳曉世故其處事接物精<lb/>
密委曲若皆中節而不可與入堯舜之道者其處事與<lb/>
<pb n="KR3a0062_WYG_010-11a"/>
用心二也君子之心一而已矣事與心二則事雖合節<lb/>
心實為人為人者小謹可飾而大節不可强也心與事<lb/>
一則隠顯小大惟所遇之是以聖門貴聞道而君子欲<lb/>
其自得之也<lb/>
　　　過說<lb/>
蜀人校書郎王叔簡謂項子曰人之過有可見者有不<lb/>
可見者可見者真也其為惡也小不可見者偽也其為<lb/>
惡也大時王方欲趨裝赴闕項子應之曰是不可以口<lb/>
<pb n="KR3a0062_WYG_010-11b"/>
舌爭也校書歸朝宜上奏曰强盜白晝殺人而奪之財<lb/>
真也而法處以死竊盜夜動而晝伏偽也而無死者焉<lb/>
臣以為宜察使竊盜處死而强盜䝉貸不亦可乎時在<lb/>
成都茶馬司共飲坐客粲然<lb/>
　　　命說<lb/>
李泌曰主相造命不當言命予以為不知命不可以為<lb/>
宰相韓魏公惟知命故敢任國家顧託之事寇莱公惟<lb/>
知命故敢任澶淵親征之舉裴垍惟知命故能勸諫官<lb/>
<pb n="KR3a0062_WYG_010-12a"/>
言事房杜惟知命故能持衆美効之君若不知命則畏<lb/>
死生決不敢任天下之事不知命則畏異己者決不敢<lb/>
来天下之言不知命則畏軋己者決不敢引用天下之<lb/>
士殊不知宰相職代天工位應台斗此豈一事一言所<lb/>
能揺撼傾奪之物㢤使李林甫不妬賢嫉能亦須十九<lb/>
年作宰相秦太師死四十年矣竟未有坐廟堂而為太<lb/>
師者然後知向者遮邏中傷之為謬也一飲一啄猶不<lb/>
可徼俸而得豈有巍巍堂堂天子大臣而左窺右防日<lb/>
<pb n="KR3a0062_WYG_010-12b"/>
恐一夫從旁徼倖而取之者耶故曰不知命不可以為<lb/>
宰相<lb/>
　　　天人說<lb/>
或問子言天人之一何以騐之曰天能生君子而不能<lb/>
使君子之亡人國也天能生小人而不能使小人興人<lb/>
國也天能為暄風遲日而不能使暄風遲日之殺萬物<lb/>
也天能為淒風苦雨而不能使淒風苦雨之生萬物也<lb/>
茍皆天也其不使暄風之殺之淒風之生之何也曰理<lb/>
<pb n="KR3a0062_WYG_010-13a"/>
不可也夫生殺興亡之必以理則人之道也孰謂循理<lb/>
者非事天乎故出有命在天之言者聖人斷之以絶天<lb/>
之罪其驗明矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0062_WYG_010-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　項氏家說卷十<lb/>
</p>
<p>
</p>
  </div>
</body>
</text>
</TEI>
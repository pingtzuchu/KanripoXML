<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>項氏家說卷七</head> <lb/>
    <p>
<pb n="KR3a0062_WYG_007-1a"/>
欽定四庫全書<lb/>
　項氏家說卷七<lb/>
　　　　　　　　　　　　宋　項安世　撰<lb/>
　　說經篇七<lb/>
　　　曾是以為孝乎<lb/>
陸氏釋文曾音增則也皇侃正義音層古之音層者訓<lb/>
重今之音層者訓嘗皆于此章文義不協及觀徐鍇說<lb/>
文繫傳有作前增反者辭之舒也葢直以為發語之辭<lb/>
<pb n="KR3a0062_WYG_007-1b"/>
則雖層音亦通也<lb/>
　　　大車無輗小車無軏<lb/>
徐鍇曰乘車當中一曲轅以木為衡是縛軶于上别鑽<lb/>
孔縛之大車雙直轅衡軶都縛之不鑽也<lb/>
　　　冉子與之粟五秉<lb/>
周禮儀禮米數以米斛為筥十六斛為秉禾數則以二<lb/>
石為秉四秉為筥葢秉筥之字雖同而數則異也按徐<lb/>
鍇說文正引論語以五秉為禾數曰百二十斤為䄷二<lb/>
<pb n="KR3a0062_WYG_007-2a"/>
百四十斤為秉四秉為筥正與二禮同然則與之五秉<lb/>
為禾十䄷耳<lb/>
　　　子謂仲弓曰<lb/>
恐此只是如子謂子貢曰之類葢與之言耳非論仲弓<lb/>
也語意亦與仲弓問政章同若論仲弓則不當加曰字<lb/>
但當如子謂公冶長子謂南容之類而已<lb/>
　　　人之生也直㒺之生也幸而免<lb/>
列子曰由生而生常也由死而生幸也<lb/>
<pb n="KR3a0062_WYG_007-2b"/>
　　　多見而識之<lb/>
漢書多聞而志之知之次也古文識皆音志<lb/>
　　　子疾病子路請禱<lb/>
釋文云此章無病字按古注至子罕篇子路使門人為<lb/>
臣章始解病字則此有病字者非<lb/>
　　　唐棣之華偏其反而豈不爾思室是逺而<lb/>
朱氏云偏反翩翻也按曹娥碑云曄曄之姿偏其反而<lb/>
令色孔儀則作翩翻也久矣<lb/>
<pb n="KR3a0062_WYG_007-3a"/>
　　　孟子道性善<lb/>
荀卿子之攻孟子也其說曰性善則去聖王息禮義矣<lb/>
性惡則貴聖王興禮義矣嗟乎荀卿子此言誠乃釋老<lb/>
氏之學之病矣特施之孟子子思則為過耳孟子子思<lb/>
其于遵先王之法服禮義之敎至明且習也彼荀卿子<lb/>
者習聞其說而未讀其書輕于立論勇于毁人而不知<lb/>
併其天地父母之性而自毁之也然其所謂性善則去<lb/>
聖王息禮義矣則足以一言而蔽釋老之學而後之儒<lb/>
<pb n="KR3a0062_WYG_007-3b"/>
者欲攻二氏者皆莫之及也嗟乎卿亦豪傑矣哉<lb/>
　　　本荀說<lb/>
荀子性惡篇曰人之性惡其善者偽也凡禮義者是生<lb/>
于聖人之偽非生于人之性也聖人積思慮習偽故以<lb/>
生禮義而起法度今將以禮義積偽為人之性耶然則<lb/>
有曷貴堯禹曷貴君子矣哉凡所貴堯禹君子者能化<lb/>
性能起偽偽起而生禮義然則聖人之于禮義積偽也<lb/>
亦陶埏而生之也豈人之性也哉由是推之謂隆禮由<lb/>
<pb n="KR3a0062_WYG_007-4a"/>
義為偽其說實出荀子又非十二子篇曰略法先王而<lb/>
不知其統猶然而材劇志大聞見雜博<hi>猶然舒遲貌劇繁多也</hi>按<lb/>
往舊造說謂之五行<hi>五行仁義禮智信也</hi>甚僻違而無類幽隱而<lb/>
無說閉約而無解<hi>荀卿嘗言法後王治當世而孟子子思以為必行堯舜文武之道然後為</hi>
<hi>治不知隨時救弊故言僻違無類</hi>按飾其辭而祗敬之曰此真先君子<lb/>
之言也子思唱之孟軻和之世俗之溝猶瞀儒嚾嚾然<lb/>
不知其所非也<hi>溝讀為講猶猶豫也瞀暗也嚾嚾喧囂之貌</hi>遂受而傳之以<lb/>
為仲尼子游為兹厚于後世<hi>厚垂徳厚也</hi>是則子思孟軻之<lb/>
<pb n="KR3a0062_WYG_007-4b"/>
罪也由是推之惡言理性讀中庸其說亦出荀子適世<lb/>
之有是說也作本荀說<lb/>
　　　使畢戰問井地章<lb/>
安世妄意上章兩節皆當在畢戰章内夫世禄滕固行<lb/>
之矣此一句在上章辭義不倫移置下章乃與分田制<lb/>
禄井地榖禄君子野人之語相入又自設為庠序學校<lb/>
以下亦當移在下章百姓親睦之後方與人倫明于上<lb/>
小民親于下兩句相應且其末云子力行之亦以新子<lb/>
<pb n="KR3a0062_WYG_007-5a"/>
之國子謂畢戰也不當在上章明甚下章云子之君選<lb/>
擇而使子子必勉之又云若夫潤澤之則在君與子矣<lb/>
其辭義皆與此同非畢戰而何凡對大國之君稱王<hi>對齊</hi>
<hi>梁是也</hi>小國之君稱君<hi>對穆公/是也</hi>大夫稱子<hi>對戴不勝是也</hi>此孟子<lb/>
書法也熟讀當見吾言之不謬<lb/>
　　　圭田<lb/>
古者圭田五十畝自卿以下同等今之職田因職之貴<lb/>
賤而為之多寡非古制也<hi>慶元丙辰在金陵見陳之純所作時議恐前輩已有此說</hi>
<pb n="KR3a0062_WYG_007-5b"/>
　　　息邪說距詖行放淫辭<lb/>
息者止令不作也距者止令不行也邪與偏人所共見<lb/>
非狷介忮忍者不能為之故止之足矣至于淫辭以放<lb/>
蕩無法為大方其言理若甚高而實便于俗以故能陷<lb/>
溺人人喜由之與邪說詖行者不同故必屏而放之不<lb/>
可與同中國如放鄭聲亦以其聲之淫亂人也若遁辭<lb/>
則唇吻反覆之士閭巷之自好者皆知恥之故待之以<lb/>
不足問<lb/>
<pb n="KR3a0062_WYG_007-6a"/>
　　　附庸<lb/>
王莽封諸侯置附城削漢王葢以城解庸也古文庸即<lb/>
墉字後人加土以别之不成國者謂之附城猶今言枝<lb/>
郡為屬城也此說卻通<lb/>
　　　換字<lb/>
換字之法雖賢聖之文亦然葢語勢當然非必有意也<lb/>
特文士推演之遂至于艱深爾以吾我二字言之先言<lb/>
我字則以吾繼之我以吾仁我善養吾浩然之氣是也<lb/>
<pb n="KR3a0062_WYG_007-6b"/>
先言吾字則以我繼之使吾二婢子夾我吾喪我是也<lb/>
孔子曰吾有知乎哉有鄙夫問于我予不得視猶子也<lb/>
非我也此以我繼吾與予也太宰知我乎吾少也賤二<lb/>
三子以我為隱乎吾無隱乎爾此以吾繼我也<lb/>
　　　用韻語<lb/>
古人敎童子多用韻語如今䝉求千字文太公家敎三<lb/>
字訓之類欲其易記也禮記之曲禮管子之弟子職史<lb/>
游之急就篇其文體皆可見<lb/>
<pb n="KR3a0062_WYG_007-7a"/>
古人垂訓多用韻語亦欲其易記也又文字整齊聴者<lb/>
易曉如大禹之訓及洪範等書可見凡官箴及盤杅几<lb/>
杖之銘皆然<lb/>
古之卜筮專用韻語至今猶然易之爻辭象辭左氏傳<lb/>
所載繇辭史記之龜䇿傳焦氏之易林東方朔管輅射<lb/>
覆之辭及今之籖詞課詞皆韻語也<lb/>
伊訓太甲旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>命語多對偶或用聲律葢欲其分明瀏<lb/>
亮便于人主之聴也<lb/>
<pb n="KR3a0062_WYG_007-7b"/>
　　　帝王稱宗<lb/>
高宗出商書中宗出周書獨世宗未知何據按列女傳<lb/>
謂宣王得姜后卒成中興之名為周世宗則世宗宣王<lb/>
之廟號也古文世與太通故太子為世子太叔為世叔<lb/>
樂太心為樂世心世宗即太宗也漢文帝既為太宗故<lb/>
武帝為世宗高帝既為太祖故光武為世祖然則周家<lb/>
當以武王為太宗故宣王為世宗耶<lb/>
　　　春秋書居書在<lb/>
<pb n="KR3a0062_WYG_007-8a"/>
程迥可久曰春秋書王在畿内曰居于狄泉出王畿曰<lb/>
出居于鄭諸侯在境内曰公居于鄆出境曰公在乾侯<lb/>
唐鑑用春秋書法中宗則宜曰帝居房陵不宜曰在<lb/>
　　　日月食<lb/>
日食必于朔月食必于望以其相當也兩不相當則不<lb/>
食相當而不盡正則隨其所當之深淺而食正相當則<lb/>
食之既相當而氣虧者食茍不虧則亦不食<lb/>
　　　兵法<lb/>
<pb n="KR3a0062_WYG_007-8b"/>
左傳蒍敖擇楚之二廣廣有一卒卒偏之兩右轅左追<lb/>
蓐挾轅而戰以轅為法百官象物而動軍政不戒而備<lb/>
周制五伍為兩四兩為卒楚徒多而車少車之一偏有<lb/>
卒與兩一車之徒二百五十李以為挾轅之士一偏為<lb/>
五十人一兩為二十五人二廣凡一百五十人靖號知<lb/>
兵殆未之思也<lb/>
又曰鄭子元繻葛之陳為左右拒前偏後伍伍承彌縫<lb/>
<hi>案前偏與今左傳刋本作先偏有異</hi>前偏輕也後伍重也二拒翼也周制<lb/>
<pb n="KR3a0062_WYG_007-9a"/>
偏車二十五乘伍百二十乘前輕後重鱗次彌縫陳曰<lb/>
魚麗其衆多而備之謂乎<lb/>
又曰夫差陳于黄池百人以為徹行百行行頭皆官帥<lb/>
十行一嬖大夫十嬖大夫一將軍三軍帶甲三萬呉有<lb/>
徒而無車此所謂方陳也<lb/>
又曰申公巫臣以兩之一卒適呉舍偏兩之一敎之戰<lb/>
陳呉之軍陳其本諸此巫臣車徒二乘以兩之强半與<lb/>
呉杜預以為與之兩士與九乘車何其乘車之衆也<lb/>
<pb n="KR3a0062_WYG_007-9b"/>
　　　古今注物名<lb/>
鯉之大者曰鱣鱣之大者曰鮪鯨之雌者曰鯢螻蛄一<lb/>
名鼫鼠螢火一名丹良棨㦸殳也以赤油韜之亦曰油<lb/>
㦸金吾棒也御史大夫執金吾以銅為吾黄金塗兩頭<lb/>
守尉以木為吾用以夾車輻稻之黏者名秫禾之黏者<lb/>
名黍亦謂之穄以上出崔豹古今注取其切于經史者<lb/>
表而出之<lb/>
　　　論誠敬<lb/>
<pb n="KR3a0062_WYG_007-10a"/>
安陽韓彰守夷陵秩滿過荆謂項子曰彰幸甚得事頤<lb/>
正郭先生于夷陵聞敎多矣項子曰先生之言云何韓<lb/>
曰先生言子思但言誠而程子乃言敬敬故其弊多欺<lb/>
誠則不欺矣項子太息曰嗟乎是在子思之書而先生<lb/>
不知察耳夫誠者天之道也誠之者人之道也先生將<lb/>
使學者以天自居乎將使之修人道而後至于天乎若<lb/>
猶修之則必有事矣子思之首章曰道不可湏臾離也<lb/>
可離非道也是故君子戒慎乎其所不睹恐懼乎其所<lb/>
<pb n="KR3a0062_WYG_007-10b"/>
不聞莫見乎隱莫顯乎微故君子慎其獨也此修道之<lb/>
方也誠之者人之事也人之道也名之曰敬可乎不可<lb/>
乎他曰夷陵張昌基來項子問之曰郭先生謂程子言<lb/>
敬不若子思言誠有諸張曰有之項子曰立之以為如<lb/>
何曰天下之至言也項子曰立之素豪士不奈程之所<lb/>
言敬何吾固知立之之以為至言也子以為行子之欲<lb/>
嗜酒好色無所矯揉而以為誠乎將樂循禮義無所勉<lb/>
强而以為誠乎使吾胸中樂循禮義則誠固未嘗不敬<lb/>
<pb n="KR3a0062_WYG_007-11a"/>
也而又何悖焉吾茍未能樂循禮義則必將戒謹不見<lb/>
恐懼不聞以持之齋明盛服非禮不動以修之人一己<lb/>
百人十己千以勉之此皆子思之說也敬乎不敬乎夫<lb/>
安而行之生而知之不勉不思從容中道者古固有之<lb/>
矣然豈後學之所可自居哉利而行之勉强而行之則<lb/>
非敬不可也決藩籬破繩墨而放一世于猖狂恣睢之<lb/>
地者必子之言夫或曰子之言敬辯矣昔元城劉先生<lb/>
問于司馬文正公公敎以誠曰當自不妄語入然則文<lb/>
<pb n="KR3a0062_WYG_007-11b"/>
正之言非歟項子笑曰子亦嘗聞文正元城之風乎程<lb/>
子之敬猶有所謂春風和氣者焉世之人已畏而惡之<lb/>
矣使其立于文正元城之側見其張拱而徐趨正色而<lb/>
危坐則其惡言誠字當又甚于敬矣大抵茍有自恣之<lb/>
心則凡視聖賢之名敎國家之法令以為與真情相妨<lb/>
也而獨敬之一字哉項子曰世人喜言任真故多借誠<lb/>
字以自文此不但不識誠亦不識真也以無禮法為真<lb/>
情此語出自莊老而乃極盛于魏晉之時大抵治世之<lb/>
<pb n="KR3a0062_WYG_007-12a"/>
人好禮法亂世之人樂恣睢故自戰國以來學士大夫<lb/>
多以禽犢自處凡仁義禮樂忠臣孝子皆以為失性害<lb/>
情之具此孟子所以哀其自棄自暴而發為性善之說<lb/>
也孟子言人之情人之才皆可以為善人之心皆有辭<lb/>
讓羞惡而魏晉之言真情者禮法㢘恥皆不預焉惟裸<lb/>
飲而襍坐者為近之嗟乎孟子以堯舜為性而晉人乃<lb/>
以禽犢為真其自待如此尚可與之論誠乎哉<lb/>
　　　論鬼神<lb/>
<pb n="KR3a0062_WYG_007-12b"/>
不能盡倫則佛然後聖行不慊于心則鬼然後神此說<lb/>
為治已者言人倫無相保之樂則民歸于佛賞罰不由<lb/>
于功過則民聴于神此為為政者言<lb/>
儒者非不知信鬼神但儒者以為當誠心謹行以事之<lb/>
小人以為當賄賂酒肉以結之爾儒者非不信災異但<lb/>
儒者以為當恐懼修省以消之小人以為當巫覡章醮<lb/>
以治之爾人但能以立朝事君之說還治其家則言鬼<lb/>
神者必不曰當用賄賂酒肉言災異者必不曰當用巫<lb/>
<pb n="KR3a0062_WYG_007-13a"/>
覡章醮矣凡言怪神者中國少而荆越多城市少而村<lb/>
野多衣冠少而小民多富室少而貧民多主人少而童<lb/>
僕多男子少而婦女多晝日少而暮夜多月夜少而晦<lb/>
夜多葢非愚則暗也<lb/>
韓子作原鬼謂有降而為禍者有降而為福者有降而<lb/>
莫為之禍福者其說似矣而未究也項子為足之曰二<lb/>
氣氤氲與人相屯其狀千萬而義止于四有人先而鬼<lb/>
後者作善降之百祥作不善降之百殃者人召之也有<lb/>
<pb n="KR3a0062_WYG_007-13b"/>
鬼先而人後者國之將興必有禎祥將亡必有妖孽者<lb/>
鬼告之也凡此類者降而為禍福者也有人病而疑于<lb/>
鬼者隨五臟之病氣發為色聲形象接于見聞通于夢<lb/>
寐若此者疾間而止無所召也有天病而疑于人者隨<lb/>
五行之戾氣發為妖孽眚痾降于國野觸于人物若此<lb/>
者氣定而止無所告也凡此類者降而莫之為禍福者<lb/>
也是四者各有所從來而韓子混然言之若以為無定<lb/>
理而不足問者此韓子詩中所謂硬語也非真知情狀<lb/>
<pb n="KR3a0062_WYG_007-14a"/>
者也或曰子之言若是乎曰未也此鬼事也非人事也<lb/>
鬼事則知之而已人事則當有以處之處之奈何曰處<lb/>
人病者醫而止耳餘三者惟徳足以處之方三者之始<lb/>
至也固莫定其為誰何也不可曰是天之病而無預于<lb/>
我也是誣天也又不可曰是天之所告而我無如何也<lb/>
是棄天也君子必悚然曰我之罪也作不善之所召也<lb/>
恐懼焉修省焉禍消變止而後即安故堯必憂水湯必<lb/>
以旱自責宣王必側身修行孔子遇迅雷風烈必變皆<lb/>
<pb n="KR3a0062_WYG_007-14b"/>
所以畏天命敬鬼神也故鬼神之變三而君子之道一<lb/>
此說明而後孝敬之行興淫巫之禍息不然但如韓子<lb/>
之所云者則愎而已矣其誰肯信也<lb/>
　<lb/>
　<lb/>
　<lb/>
　<lb/>
　項氏家說卷七<lb/>
</p>
<p>
</p>
  </div>
</body>
</text>
</TEI>
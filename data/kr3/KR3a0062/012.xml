<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>項氏家説附錄卷二</head> <lb/>
    <p>
<pb n="KR3a0062_WYG_012-1a"/>
欽定四庫全書<lb/>
　項氏家説附錄卷二<lb/>
　　　　　　　　　　　　宋　項安世　撰<lb/>
中庸臆説<lb/>
天命之謂性率性之謂道脩道之謂教道也者不可須<lb/>
臾離也可離非道也是故君子戒慎乎其所不睹恐懼<lb/>
乎其所不聞莫見乎隠莫顯乎微故君子慎其獨也喜<lb/>
怒哀樂之未發謂之中發而皆中節謂之和中也者天<lb/>
<pb n="KR3a0062_WYG_012-1b"/>
下之大本也和也者天下之逹道也致中和天地位焉<lb/>
萬物育焉<lb/>
　天命之謂性自然之中也率性之謂道自然之和也<lb/>
　脩道之謂教君子學以致其中和也自此以下皆教<lb/>
　之事道也者不可須臾離也可離非道也此言太虛<lb/>
　沖漠未發者之不可失也是故君子戒慎乎其所不<lb/>
　睹恐懼乎其所不聞所以存之也莫見乎隠莫顯乎<lb/>
　微此言幾微眹兆將發者之不可妄也是故君子慎<lb/>
<pb n="KR3a0062_WYG_012-2a"/>
　其獨也所以審之也喜怒哀樂未發謂之中則所存<lb/>
　者得矣發而中節謂之和則所審者當矣中也者天<lb/>
　下之大本也天命之性也和也者天下之達道也率<lb/>
　性之道也致中和天地位焉萬物育焉脩道之極功<lb/>
　也天地位中之至也萬物育和之至也<lb/>
仲尼曰君子中庸小人反中庸君子之中庸也君子而<lb/>
時中小人之中庸也小人而無忌憚也<lb/>
　此下言君子小人之所由分使脩道者知所避就道<lb/>
<pb n="KR3a0062_WYG_012-2b"/>
　君子之中庸也君子而時中時中猶時敏時習也戒<lb/>
　懼慎獨之謂也既君子矣又時中焉此聖所以愈聖<lb/>
　小人之中庸也小人而無忌憚也無忌憚者戒懼慎<lb/>
　獨之反也既小人矣又無忌憚焉此愚所以愈愚使<lb/>
　君子而不時中則小人矣使小人而有忌憚則君子<lb/>
　矣君子小人之分無他敬與慢之間耳不曰中和者<lb/>
　自道言之也致中和者所以脩中庸之道也<lb/>
子曰中庸其至矣乎民鮮能久矣<lb/>
<pb n="KR3a0062_WYG_012-3a"/>
　言人之不能知不能行也<lb/>
子曰道之不行也我知之矣知者過之愚者不及也<lb/>
　其不能行非不能行由于不能知也<lb/>
道之不明也我知之矣賢者過之不肖者不及也<lb/>
　其不能知非不能知由于不能行也<lb/>
人莫不飲食也鮮能知味也<lb/>
　此復自知言之人誰不行惟其不知則不能以實行<lb/>
　也<lb/>
<pb n="KR3a0062_WYG_012-3b"/>
子曰道其不行矣夫<lb/>
　此復自行言之人誰不知惟其不行則不能以真知<lb/>
　也<lb/>
子曰舜其大知也與舜好問而好察邇言隠惡而揚善<lb/>
執其兩端用其中于民其斯以為舜乎<lb/>
　猶曰古之人有能之者大舜是也大智非強明自用<lb/>
　之智也下文所言者是也好問而好察邇言隠惡而<lb/>
　揚善其好善也如此知不足以言之也執其兩端用<lb/>
<pb n="KR3a0062_WYG_012-4a"/>
　其中于民不主一説惟善之從其從善也如此行不<lb/>
　足以言之也此舜之所以為大知也<lb/>
子曰人皆曰予知驅而納諸罟擭陷阱之中而莫之知<lb/>
辟也人皆曰予知擇乎中庸而不能期月守也<lb/>
子曰囘之為人也擇乎中庸得一善則拳拳服膺而弗<lb/>
失之矣<lb/>
　猶曰古之人有能之者顔子是也囘之為人也擇乎<lb/>
　中庸得一善知之明也則拳拳服膺而弗失之行之<lb/>
<pb n="KR3a0062_WYG_012-4b"/>
　篤也<lb/>
子曰天下國家可均也爵禄可辭也白刃可蹈也中庸<lb/>
不可能也<lb/>
子路問强子曰南方之强與北方之强與抑而强與寛<lb/>
柔以教不報無道南方之强也君子居之衽金革死而<lb/>
不厭北方之强也而强者居之<lb/>
　猶曰古之人有能之者子路是也舜不可得得如顔<lb/>
　子足矣顔子不可得得如子路足矣君子居之猶曰<lb/>
<pb n="KR3a0062_WYG_012-5a"/>
　此君子之徒也而强者居之而汝也猶曰此汝之徒<lb/>
　也<lb/>
故君子和而不流强哉矯中立而不倚強哉矯<lb/>
　同則流和則不流矣偏則倚中則不倚矣猶有不流<lb/>
　不倚云者為勉强者言之也斯二者言道之中也和<lb/>
　者無過不及之中中立者不偏之中欲其强于知之<lb/>
　也先言和後言中自末而至本亦勉强者之事也<lb/>
國有道不變塞焉强哉矯國無道至死不變强哉矯<lb/>
<pb n="KR3a0062_WYG_012-5b"/>
　不流不倚盡矣猶有二不變云者亦為勉强者言之<lb/>
　也斯二者言道之庸也死生通塞變之大者能不為<lb/>
　死生通塞之所變則可謂庸矣欲其强于行之也舜<lb/>
　聖人也故言其與人者顔子學者也故言其守身者<lb/>
　子路困而學者也故言其矯揉氣質者孟子人告以<lb/>
　有過章其次序亦類此<lb/>
子曰素隠行怪後世有述焉吾弗為之矣君子遵道而<lb/>
行半塗而廢吾弗能已矣君子依乎中庸遯世不見知<lb/>
<pb n="KR3a0062_WYG_012-6a"/>
而不悔唯聖者能之<lb/>
君子之道費而隠<lb/>
　費猶博也隠猶約也道雖甚博隠則甚約此章專先<lb/>
　言道之費<lb/>
夫婦之愚可以與知焉及其至也雖聖人亦有所不知<lb/>
焉夫婦之不肖可以能行焉及其至也雖聖人亦有所<lb/>
不能焉天地之大也人猶有所憾<lb/>
　言道之所該形氣不足以盡之故聖人之聖有不能<lb/>
<pb n="KR3a0062_WYG_012-6b"/>
　兼于愚夫愚婦之事天地之大有不能免于小民之<lb/>
　憾皆形氣之限也<lb/>
故君子語大天下莫能載焉<lb/>
　語道之大處則麗于形氣者雖天地猶為小也<lb/>
語小天下莫能破焉<lb/>
　語道之小處則麗于形氣者雖毫末猶為大也<lb/>
詩云鳶飛戾天魚躍于淵言其上下察也<lb/>
　凡形氣之所至無非道者<lb/>
<pb n="KR3a0062_WYG_012-7a"/>
君子之道造端乎夫婦及其至也察乎天地<lb/>
　此言君子之道非言君子也近起于愚夫愚婦遠極<lb/>
　于天地之間道無不該夫婦天地以喻大小之極非<lb/>
　論其精粗淺深此章專言其費下章言其隠<lb/>
　上既分智仁勇之三等此章復極言知行之難欲人<lb/>
　之盡其心也然又恐人畏其難故下章以所知所行<lb/>
　之近反復言之<lb/>
子曰道不遠人人之為道而遠人不可以為道<lb/>
<pb n="KR3a0062_WYG_012-7b"/>
　此言人之脩道其實甚約<lb/>
詩云伐柯伐柯其則不遠執柯以伐柯聣而視之猶以<lb/>
為遠故君子以人治人改而止<lb/>
　脩道者以人之道治人之形使改其不合乎人者而<lb/>
　合乎人則止豈有費哉<lb/>
忠恕違道不遠施諸己而不願亦勿施于人君子之道<lb/>
四丘未能一焉所求乎子以事父未能也所求乎臣以<lb/>
事君未能也所求乎弟以事兄未能也所求乎朋友先<lb/>
<pb n="KR3a0062_WYG_012-8a"/>
施之未能也<lb/>
　此以人治人之目也我所施于人者我願之乎否也<lb/>
　以我所願治我所施則不敢以施于人矣我所求于<lb/>
　人者我能之乎未也以我所求治我所未能則必求<lb/>
　有以能于我矣<lb/>
庸徳之行庸言之謹<lb/>
　此求于我之事也<lb/>
有所不足不敢不勉<lb/>
<pb n="KR3a0062_WYG_012-8b"/>
　己之行必顧己之言不敢以不及也<lb/>
有餘不敢盡<lb/>
　己之言必顧己之行不敢以過也<lb/>
言顧行行顧言君子胡不慥慥爾<lb/>
　申言之欲其加厚于此也上文四求猶以人與己相<lb/>
　顧至此直以己之言行自相顧也人以相顧恕也<lb/>
　已自相顧忠也慥慥忠之至也先言恕後言忠欲其因<lb/>
　人而反己亦猶強哉矯章先言和後言中也觀此章<lb/>
<pb n="KR3a0062_WYG_012-9a"/>
　則所知所行皆近在吾身而道固未嘗費也下章倣<lb/>
　此<lb/>
君子素其位而行不願乎其外<lb/>
　上章論治已不在外求此章論處事亦不在外求也<lb/>
　天下之事不能盡如人意則當循分而行不可于分<lb/>
　外妄求處事如此豈不泰然<lb/>
素富貴行乎富貴素貧賤行乎貧賤素夷狄行乎夷狄<lb/>
素患難行乎患難君子無入而不自得焉在上位不<lb/>
<pb n="KR3a0062_WYG_012-9b"/>
陵下在下位不援上正己而不求于人則無怨上不怨<lb/>
天下不尤人故君子居易以俟命小人行險以徼幸<lb/>
　皆講上二句也<lb/>
子曰射有似乎君子失諸正鵠反求諸其身<lb/>
　即正己而不求人也<lb/>
君子之道辟如行遠必自邇辟如登髙必自卑詩曰妻<lb/>
子好合如鼓瑟琴兄弟既翕和樂且耽宜爾室家樂爾<lb/>
妻孥子曰父母其順矣乎<lb/>
<pb n="KR3a0062_WYG_012-10a"/>
　此章言接人不可以外求也治國平天下接人之費<lb/>
　者也而其本近在于齊家此所謂隠也妻子兄弟之<lb/>
　間無間言則父母悦父母悦則天下安矣然齊家之<lb/>
　本則又有其隠者焉自道不遠人至此三章皆自費<lb/>
　而趨隠而此一章所趨愈隠故下章極言至隠之義<lb/>
子曰鬼神之為徳其盛矣乎視之而弗見聽之而弗聞<lb/>
體物而不可遺使天下之人齊明盛服以承祭祀洋洋<lb/>
乎如在其上如在其左右詩曰神之格思不可度思矧<lb/>
<pb n="KR3a0062_WYG_012-10b"/>
可射思夫微之顯誠之不可揜如此夫<lb/>
　此章言至隠之所在也鬼神之為物語小至于不見<lb/>
　不聞語大至于物無不體人無不畏其費如此而其<lb/>
　所以然者豈有他哉實有是理而已學者誠能體鬼<lb/>
　神之徳自盡其心實之于不聞不見之中而博之于<lb/>
　事事物物之際則道之費者為我居矣原其用力之<lb/>
　地豈非天下之至約乎此君子所以慥慥爾也自此<lb/>
　以上皆即道言之欲人之知之也自此以下皆即人<lb/>
<pb n="KR3a0062_WYG_012-11a"/>
　言之欲人之行之也<lb/>
子曰舜其大孝也與徳為聖人尊為天子富有四海之<lb/>
内宗廟饗之子孫保之故大徳必得其位必得其禄必<lb/>
得其名必得其夀故天之生物必因其材而篤焉故栽<lb/>
者培之傾者覆之詩曰嘉樂君子憲憲令徳宜民宜人<lb/>
受禄于天保佑命之自天申之故大徳者必受命<lb/>
子曰無憂者其惟文王乎以王季為父以武王為子父<lb/>
作之子述之武王纘大王王季文王之緒壹戎衣而有<lb/>
<pb n="KR3a0062_WYG_012-11b"/>
天下身不失天下之顯名尊為天子富有四海之内宗<lb/>
廟饗之子孫保之武王末受命周公成文武之徳追王<lb/>
大王王季上祀先公以天子之禮斯禮也達乎諸侯大<lb/>
夫及士庶人父為大夫子為士葬以大夫祭以士父為<lb/>
士子為大夫葬以士祭以大夫期之喪達乎大夫三年<lb/>
之喪達乎天子父母之喪無貴賤一也<lb/>
子曰武王周公其達孝矣乎夫孝者善繼人之志善述<lb/>
人之事者也春秋脩其祖廟陳其宗器設其裳衣薦其<lb/>
<pb n="KR3a0062_WYG_012-12a"/>
時食宗廟之禮所以序昭穆也序爵所以辨貴賤也序<lb/>
事所以辨賢也旅酬下為上所以逮賤也燕毛所以序<lb/>
齒也踐其位行其禮奏其樂敬其所尊愛其所親事死<lb/>
如事生事亡如事存孝之至也郊社之禮所以事上帝<lb/>
也宗廟之禮所以事乎其先也明乎郊社之禮禘嘗之<lb/>
義治國其如示諸掌乎<lb/>
　前四章已極言用力之隠故此三章皆言道之功用<lb/>
　以明其費獨以舜文武周公言之者皆處人道之變<lb/>
<pb n="KR3a0062_WYG_012-12b"/>
　可以見聖人之功用舜居側微父母欲殺之本無得<lb/>
　位得祿得夀得名之理文王事商而武王以兵取之<lb/>
　武王與子而周公以臣代之皆處危疑之地而舜卒<lb/>
　受命天不能窮也武王卒不失顯名人不能訾也周<lb/>
　公闡幽明之情極古今之變為武王立八百年之紀<lb/>
　綱制度使在天之靈慰喜而無憾萬世之下祖述而<lb/>
　無以踰也此皆功用之至難而極盛者也然而用力<lb/>
　之初則甚隠矣故皆以孝言之孝者人心之所發也<lb/>
<pb n="KR3a0062_WYG_012-13a"/>
　天下之實者莫加焉于武王周公之事獨言喪祭者<lb/>
　亦此意也大猶言大本不可復加達猶言達道人所<lb/>
　通行也知至于舜謂之大知行至于舜謂之大孝舜<lb/>
　為人道之極萬世仰之不可加也周為王制之備萬<lb/>
　世由之不可易也此盖古之盡倫盡制者故舉之以<lb/>
　為訓也又曰無憂者其惟文王乎以王季為父以武<lb/>
　王為子父作之子述之何也此以明舜與武王周公<lb/>
　所居之地皆不若文王之易于以見獨舉武王周公<lb/>
<pb n="KR3a0062_WYG_012-13b"/>
　之意也<lb/>
　宜民以在下者言之宜人則尊卑遠近無不包也然<lb/>
　其本在我繼志述事亦内外之言也<lb/>
哀公問政子曰文武之政布在方䇿其人存則其政舉<lb/>
其人亡則其政息人道敏政地道敏樹夫政也者蒲盧<lb/>
也故為政在人取人以身脩身以道脩道以仁仁者人<lb/>
也親親為大義者宜也尊賢為大親親之殺尊賢之等<lb/>
禮所生也<lb/>
<pb n="KR3a0062_WYG_012-14a"/>
　此言禮義皆出于仁以明脩道之必以仁也仁者人<lb/>
　也即指此身言之義者宜也即指道理言之此全身<lb/>
　體無有不仁則其發用處自無往而不為義也義即<lb/>
　天下達道也古人言道多以禮義言之表記言仁者<lb/>
　人也道者義也正與此章義同天下之人物雖皆此<lb/>
　身之所當體然未有親于父母者故曰親親為大天<lb/>
　下之事理雖當以義制之而未有先于尊道而尚賢<lb/>
　者故曰尊賢為大既有大小則便有降殺等差而禮<lb/>
<pb n="KR3a0062_WYG_012-14b"/>
　節興庶政出矣故曰親親之殺尊賢之等禮所生也<lb/>
　凡此皆以明能脩道之義<lb/>
在下位不獲乎上民不可得而治矣故君子不可以不<lb/>
脩身思脩身不可以不事親思事親不可以不知人思<lb/>
知人不可以不知天<lb/>
　此言脩道以仁之方也脩身事親仁之事也知人知<lb/>
　天仁之禮也欲為其事不可不知其理也生曰人死<lb/>
　曰鬼人之所以為人者以其生也仁者人也仁者天<lb/>
<pb n="KR3a0062_WYG_012-15a"/>
　地之心聖賢之徳也有人之形即有仁之理此形此<lb/>
　理皆受之父母者也知此則知人之貴而親之為大<lb/>
　矣故曰思事親不可以不知人然而此形此理父母<lb/>
　孰從而得之等而上之至于百世之前不知其所始<lb/>
　也等而下之至于百世之下不知其所終也是孰為<lb/>
　之哉此即天地生物之心流行而不已者也此仁之<lb/>
　大本也故曰思知人不可以不知天此中庸之言道<lb/>
　所以必自天命之性言之也<lb/>
<pb n="KR3a0062_WYG_012-15b"/>
天下之達道五所以行之者三曰君臣也父子也夫婦<lb/>
也昆弟也朋友之交也五者天下之達道也知仁勇三<lb/>
者天下之達徳也所以行之者一也或生而知之或學<lb/>
而知之或困而知之及其知之一也或安而行之或利<lb/>
而行之或勉强而行之及其成功一也<lb/>
　道總言之也仁人心也隠心而發為仁仁之所行為<lb/>
　義仁義之節文為禮知仁義禮之所從來為智皆本<lb/>
　于仁故曰脩道以仁求仁必以智故事親必本于知<lb/>
<pb n="KR3a0062_WYG_012-16a"/>
　人知天知人者知人道之不得不然也費也知天者<lb/>
　知人道之不能不然也隠也尊賢為大則足以取人<lb/>
　矣禮所生也則足以為政矣政而本于仁費而隠也<lb/>
　仁而推于義與禮隠而費也<lb/>
子曰好學近乎知力行近乎仁知恥近乎勇知斯三者<lb/>
則知所以脩身知所以脩身則知所以治人知所以治<lb/>
人則知所以治天下國家矣<lb/>
　思脩身思事親思知人三思皆求之也知斯三者知<lb/>
<pb n="KR3a0062_WYG_012-16b"/>
　所以脩身知所以治人知所以治天下國家四知皆<lb/>
　得之也求之者自費而隠得之者自隠而費<lb/>
凡為天下國家有九經曰脩身也尊賢也親親也敬大<lb/>
臣也體羣臣也子庶民也來百工也柔遠人也懐諸侯<lb/>
也脩身則道立尊賢則不惑親親則諸父昆弟不怨敬<lb/>
大臣則不眩體羣臣則士之報禮重子庶民則百姓勸<lb/>
來百工則財用足柔遠人則四方歸之懐諸侯則天下<lb/>
畏之齊明盛服非禮不動所以脩身也去䜛遠色賤貨<lb/>
<pb n="KR3a0062_WYG_012-17a"/>
而貴徳所以勸賢也尊其位重其禄同其好惡所以勸<lb/>
親親也官盛任使所以勸大臣也忠信重禄所以勸士<lb/>
也時使薄歛所以勸百姓也日省月試既禀稱事所以<lb/>
勸百工也送往迎來嘉善而矜不能所以柔遠人也繼<lb/>
絶世舉廢國治亂持危朝聘以時厚往而薄來所以懐<lb/>
諸侯也凡為天下國家有九經所以行之者一也<lb/>
　道立則為之基址也不惑然後講之明矣不惑者我<lb/>
　不惑也不眩者人不眩也齊明盛服内外交脩也讒<lb/>
<pb n="KR3a0062_WYG_012-17b"/>
　也色也貨也三者害徳之具也三者不去有徳者不<lb/>
　可得而貴也聽公伯寮受女樂用田賦則夫子之道<lb/>
　廢矣賢也親也大臣也士也民也工也皆言勸者皆<lb/>
　同舟共濟之人必有以興起其歡心而後可也孝經<lb/>
　孝治章言治天下治國治家皆欲得人之歡心即此<lb/>
　意也<lb/>
凡事豫則立不豫則廢言前定則不跲事前定則不困<lb/>
行前定則不疚道前定則不窮<lb/>
<pb n="KR3a0062_WYG_012-18a"/>
　言易屈故曰跲事為之難故曰困行歉于心故曰疚<lb/>
　道不通故曰窮跲躓也猶今言跌倒也言可立則不<lb/>
　跲事有成則不困行無疵則不疚道可行則不窮不<lb/>
　言誠而曰豫者教人素學之也知之素明行之素熟而<lb/>
　後出之則不窮矣自事豫以上言政自事豫以下言<lb/>
　學政主費學主隠也<lb/>
在下位不獲乎上民不可得而治矣獲乎上有道不信<lb/>
乎朋友不獲乎上矣信乎朋友有道不順乎親不信乎<lb/>
<pb n="KR3a0062_WYG_012-18b"/>
朋友矣順乎親有道反諸身不誠不順乎親矣誠身有<lb/>
道不明乎善不誠乎身矣<lb/>
　君臣之道得必始于朋友之信朋友之道得必始于<lb/>
　父子之悦父子之道得必始于反身之誠誠身之道<lb/>
　得必始于心之明不言夫婦兄弟者妻子好合兄弟<lb/>
　和樂則父母其順矣皆齊家之事也<lb/>
誠者天之道也誠之者人之道也誠者不勉而中不思<lb/>
而得從容中道聖人也誠之者擇善而固執之者也博<lb/>
<pb n="KR3a0062_WYG_012-19a"/>
學之審問之慎思之明辨之篤行之有弗學學之弗能<lb/>
弗措也有弗問問之弗知弗措也有弗思思之弗得弗<lb/>
措也有弗辨辨之弗明弗措也有弗行行之弗篤弗措<lb/>
也人一能之己百之人十能之己千之果能此道矣雖<lb/>
愚必明雖柔必强<lb/>
　學所未能問所未知思其所以然辨其所不然行其所<lb/>
　當然<lb/>
　學之于古問之于今思之欲其契于心也辨之欲其<lb/>
<pb n="KR3a0062_WYG_012-19b"/>
　合于道也行之則為我有矣<lb/>
　學而又問則取于人者詳思而又辨則求于心者精<lb/>
　如是而後可以行矣<lb/>
自誠明謂之性自明誠謂之教誠則明矣明則誠矣<lb/>
　此章總費而隠之義而極言之使學者循智仁勇之<lb/>
　三等而用其知行之力以㑹于至一之地自首章而<lb/>
　下大意皆總于此章文武之政費矣而在于脩道以<lb/>
　仁仁卒本于知天天下之達道五費矣而行之者三<lb/>
<pb n="KR3a0062_WYG_012-20a"/>
　三卒歸于一天下國家有九經費矣而必本于凡事<lb/>
　之素定素定之目費矣而必本于誠身明善此皆發<lb/>
　明費而隠之義也然所以用力于隠者則不外于知<lb/>
　之行之而知行之等差則性與教而已知者生知安<lb/>
　行天之道也此之謂性仁者學知利行勇者困而知<lb/>
　行皆人之道也此之謂教教則有脩為之功擇善所<lb/>
　以知之也固執所以行之也學問思辨擇善之目也<lb/>
　篤行固執之目也皆仁者之事也五弗措百之千之<lb/>
<pb n="KR3a0062_WYG_012-20b"/>
　雖愚必明雖柔必强皆勇者之事也然及其己至于<lb/>
　強與明則一而己一者何也曰誠誠者中和之實理<lb/>
　也實知之謂之明實行之謂之誠已至于實則無二<lb/>
　矣故曰誠則明矣明則誠矣自此以下迭言天道人<lb/>
　道而皆歸于一然其言變化之神積累之盛外之發<lb/>
　越内之精微讀其文者可畏可慕則亦費已故末章<lb/>
　復自其用力之隠者言之起于戒懼慎獨以至于不<lb/>
　可形容之地自人之道至于天之道自脩道之教至<lb/>
<pb n="KR3a0062_WYG_012-21a"/>
　于天命之性而一篇之義終焉<lb/>
　此章三段第一段言文武之政歸于知人知天此總<lb/>
　論大意言政之必本于學也第二段言達道五歸于<lb/>
　知仁勇則其綱序始詳盖達道五即政之綱也智仁<lb/>
　勇即學之序也第三段言九經歸于學問思辨行則<lb/>
　其條目極其詳矣九經即政之條目也學問思辨行<lb/>
　即學之條目也而聖人修道之教備矣自此以下子<lb/>
　思之言不過贊歎聖賢之事而敷暢之耳按家語自<lb/>
<pb n="KR3a0062_WYG_012-21b"/>
　哀公問政至雖柔必強為一章自誠明謂之性自明<lb/>
　誠謂之教誠則明矣明則誠矣此四句是子思之言<lb/>
　結此一章之意以起下文至誠有誠之説也自首章至<lb/>
　此亦是大三段第一段自天命之性至唯聖者能之<lb/>
　亦是總説大意言天道性命之理在于人之知行<lb/>
　也第二叚自君子之道費而隠至其如示諸掌乎亦<lb/>
　是漸趨于詳言君子之道甚費無所不周人之求道<lb/>
　甚約不外于忠恕也第三段自哀公問政至雖柔必<lb/>
<pb n="KR3a0062_WYG_012-22a"/>
　強亦是極詳盖自性命而言道自道而言政自知行<lb/>
　而言忠恕自忠恕而言學問思辨行其詳畧可暏矣<lb/>
　或云自舜至囘自囘至子路問強三段也自舜之大<lb/>
　孝至武王周公自武王周公至哀公問政亦三叚也<lb/>
唯天下至誠為能盡其性能盡其性則能盡人之性能<lb/>
盡人之性則能盡物之性能盡物之性則可以贊天地<lb/>
之化育可以贊天地之化育則可以與天地參矣<lb/>
其次致曲曲能有誠誠則形形則著著則明明則動動<lb/>
<pb n="KR3a0062_WYG_012-22b"/>
則變變則化唯天下至誠為能化<lb/>
　此二章上一段言性者之道可以配天下一段言教<lb/>
　者之事可以成物至者自至致者求至之也<lb/>
至誠之道可以前知國家將興必有禎祥國家將亡必<lb/>
有妖孽見乎蓍龜動乎四體禍福將至善必先知之不<lb/>
善必先知之故至誠如神<lb/>
誠者自成也而道自道也誠者物之終始不誠無物是<lb/>
故君子誠之為貴誠者非自成己而已也所以成物也<lb/>
<pb n="KR3a0062_WYG_012-23a"/>
成己仁也成物知也性之徳也合外内之道也故時措<lb/>
之宜也<lb/>
　此二章上一段言性者處處明白與天無間天之道<lb/>
　也下段言教者處處篤實與人無間人之道也<lb/>
　誠者實心道者實理後言至誠至聖也上章言至誠<lb/>
　之道則以其性本具是道也下章分誠與道對言則<lb/>
　盡其心以行其道也此其所以為教者之事<lb/>
　仁者服膺而不違顔子之事也知者用其中于民舜<lb/>
<pb n="KR3a0062_WYG_012-23b"/>
　之事也成己所以成物言自顔子而至舜也故曰成<lb/>
　己仁也成物智也所以釋仁智之成名也<lb/>
　子貢曰學不厭智也教不倦仁也與此不同者子貢<lb/>
　就知行言之以知屬智以行屬仁是故顔子之仁其<lb/>
　擇善屬智其服膺屬仁舜之智其問察屬智其執用<lb/>
　屬仁仁之中有仁智智之中亦有仁智也夫子曰仁<lb/>
　者安仁智者利仁意亦類此仁者安仁乃是舜之智<lb/>
　智者利仁乃是顔子之仁也<lb/>
<pb n="KR3a0062_WYG_012-24a"/>
故至誠無息不息則久久則徴徴則悠遠悠遠則博厚<lb/>
博厚則髙明博厚所以載物也髙明所以覆物也悠久<lb/>
所以成物也博厚配地髙明配天悠久無疆如此者不<lb/>
見而章不動而變無為而成天地之道可一言而盡也<lb/>
其為物不貳則其生物不測天地之道博也厚也髙也<lb/>
明也悠也久也今夫天斯昭昭之多及其無窮也日月<lb/>
星辰繋焉萬物覆焉今夫地一撮土之多及其廣厚載<lb/>
華嶽而不重振河海而不洩萬物載焉今夫山一卷石<lb/>
<pb n="KR3a0062_WYG_012-24b"/>
之多及其廣大草木生之禽獸居之寳藏興焉今夫水<lb/>
一勺之多及其不測黿鼉蛟龍魚鼈生焉貨財殖焉詩<lb/>
云維天之命於穆不已盖曰天之所以為天也於乎不<lb/>
顯文王之徳之純盖曰文王之所以為文也純亦不已<lb/>
大哉聖人之道洋洋乎發育萬物峻極于天優優大哉<lb/>
禮儀三百威儀三千待其人而後行故曰茍不至徳至<lb/>
道不凝焉故君子尊徳性而道問學致廣大而盡精微<lb/>
極髙明而道中庸温故而知新敦厚以崇禮是故居上<lb/>
<pb n="KR3a0062_WYG_012-25a"/>
不驕為下不倍國有道其言足以興國無道其黙足以<lb/>
容詩曰既明且哲以保其身其此之謂與<lb/>
　此二章上一章言性者之道徳無窮下一章言教者<lb/>
　之事業無窮久以時言悠遠以地言博厚以業言髙<lb/>
　明以徳言歴時之久及物之遠故其業愈廣而徳愈<lb/>
　崇業廣徳崇則愈能悠久始于悠久終于悠久此所<lb/>
　謂至誠無物也無息者理也不息者人也無疆者如<lb/>
　天地之無盡處無己時也不貳者博厚髙明悠久也<lb/>
<pb n="KR3a0062_WYG_012-25b"/>
　不測者不見而章不動而變無為而成也章者于外<lb/>
　變者漸入于内成則治道成矣博厚則形而下者無<lb/>
　不體故謂之載髙明則形而上者無不達故謂之覆<lb/>
　悠久者終始之道故謂之成純亦不已此一句解純<lb/>
　字之義言純即是不已天之不已文王之純其實一<lb/>
　也大哉聖人之道止至道不凝焉此自言道之費如<lb/>
　費而隠一章專言君子之道也故君子尊徳性而道<lb/>
　問學止其此之謂與乃言脩道之事如道不遠人而<lb/>
<pb n="KR3a0062_WYG_012-26a"/>
　下數章致廣大盡精微極髙明道中庸皆尊徳性也<lb/>
　温故知新敦厚崇禮皆道問學也問學之功已足以<lb/>
　尊其徳性矣而又道問學焉即始終悠久之意也致<lb/>
　廣大而盡精微博厚配地也極髙明而道中庸髙明<lb/>
　配天也温故而知新敦厚以崇禮悠久無疆也性之<lb/>
　者但言博厚髙明悠久教之者兼防其偏温故知新<lb/>
　知之事也敦厚崇禮行之事也徳性理也問學事也<lb/>
　廣大理也精微事也髙明理也中庸事也知新理也<lb/>
<pb n="KR3a0062_WYG_012-26b"/>
　崇禮事也理必體乎事事必根乎理如是而後中庸<lb/>
　之徳如是而後至誠之道不然則怪且妄矣<lb/>
子曰愚而好自用賤而好自專生乎今之世反古之道<lb/>
如此者烖及其身者也非天子不議禮不制度不考文<lb/>
今天下車同軌書同文行同倫雖有其位茍無其徳不<lb/>
敢作禮樂焉雖有其徳茍無其位亦不敢作禮樂焉子<lb/>
曰吾説夏禮祀不足徴也吾學殷禮有宋存焉吾學周<lb/>
禮今用之吾從周<lb/>
<pb n="KR3a0062_WYG_012-27a"/>
王天下有三重焉其寡過矣乎上焉者雖善無徴無徴<lb/>
不信不信民弗從下焉者雖善不尊不尊不信不信民<lb/>
弗從故君子之道本諸身徴諸庶民考諸三王而不繆<lb/>
建諸天地而不悖質諸鬼神而無疑百世以俟聖人而<lb/>
不惑質諸鬼神而無疑知天也百世以俟聖人而不惑<lb/>
知人也是故君子動而世為天下道行而世為天下法<lb/>
言而世為天下則遠之則有望近之則不厭詩曰在彼<lb/>
無惡在此無射庶幾夙夜以永終譽君子未有不如此<lb/>
<pb n="KR3a0062_WYG_012-27b"/>
而蚤有譽于天下者也<lb/>
　此二章引夫子之行事以實教者之事所謂惟天下<lb/>
　至誠為能化者其目如此<lb/>
仲尼祖述堯舜憲章文武上律天時下襲水土辟如天<lb/>
地之無不持載無不覆幬辟如四時之錯行如日月之<lb/>
代明萬物竝育而不相害道竝行而不相悖小徳川流<lb/>
大徳敦化此天地之所以為大也<lb/>
唯天下至聖為能聰明睿知足以有臨也寛裕温柔足<lb/>
<pb n="KR3a0062_WYG_012-28a"/>
以有容也發強剛毅足以有執也齊莊中正足以有敬<lb/>
也文理密察足以有别也溥博淵泉而時出之溥博如<lb/>
天淵泉如淵見而民莫不敬言而民莫不信行而民莫<lb/>
不説是以聲名洋溢乎中國施及蠻貊舟車所至人力<lb/>
所通天之所覆地之所載日月所照霜露所隊凡有血<lb/>
氣者莫不尊親故曰配天<lb/>
唯天下至誠為能經綸天下之大經立天下之大本知<lb/>
天地之化育夫焉有所倚肫肫其仁淵淵其淵浩浩其<lb/>
<pb n="KR3a0062_WYG_012-28b"/>
天茍不固聰明聖知達天徳者其孰能知之<lb/>
　此三章引夫子之道徳以明性者之事所謂唯天下<lb/>
　至誠可以與天地參者其目如此前皆先言性後言<lb/>
　教此五章先言教後言性者其極必至于此而後為<lb/>
　至也<lb/>
詩云衣錦尚絅惡其文之著也故君子之道闇然而日<lb/>
章小人之道的然而日亡君子之道淡而不厭簡而文<lb/>
温而理知遠之近知風之自知微之顯可與入徳矣詩<lb/>
<pb n="KR3a0062_WYG_012-29a"/>
云潛雖伏矣亦孔之昭故君子内省不疚無惡于志君<lb/>
子之所不可及者其唯人之所不見乎詩云相在爾室<lb/>
尚不愧于屋漏故君子不動而敬不言而信詩曰奏假<lb/>
無言時靡有争是故君子不賞而民勸不怒而民威于<lb/>
鈇鉞詩云不顯惟徳百辟其刑之是故君子篤㳟而天<lb/>
下平詩云予懐明徳不大聲以色子曰聲色之于以化<lb/>
民末也詩曰徳輶如毛毛猶有倫上天之載無聲無臭<lb/>
至矣<lb/>
<pb n="KR3a0062_WYG_012-29b"/>
　此一章自其用功于隠至發見于費者而總言之其<lb/>
　末復歸于隠正與本篇自天命之謂性至茍不固聰<lb/>
　明聖知達天徳者其孰能知之相對蓋以一章具一<lb/>
　篇之義也内省于志謹其將然也不動不言謹其未<lb/>
　然也不賞不怒誠之形著明動也篤恭而天下平動<lb/>
　則變變則化也其所以至此者非矯飾之功皆積隠<lb/>
　之效也非以聲色感人非有物象可喻如天之化育<lb/>
　直以至誠不貳故其生物不測非有聲音氣臭之可<lb/>
<pb n="KR3a0062_WYG_012-30a"/>
　尋也言形與臭者無形之至也<lb/>
　淡而不厭無味而其味自長也簡而文無文而文自<lb/>
　著也温而理不肅而成不嚴而治也此言道也故自<lb/>
　隠而費言遠者指人也言風者人己之所以相感也<lb/>
　言微者在己者也此言脩道者也故自費而隠<lb/>
　淡而不厭不求觀美而深觀黙養情味自長此即潛<lb/>
　雖伏矣内省不疚一章也簡而文未嘗煩擾而處事<lb/>
　接人經緯自密此即不動而敬不言而信一章也温<lb/>
<pb n="KR3a0062_WYG_012-30b"/>
　而理未嘗振厲而人順事治本末自舉此即不賞不<lb/>
　怒與篤恭而天下平二章也<lb/>
　知遠之近言平天下之本也知風之自言言動之機<lb/>
　也知微之顯言潛雖伏矣之事也即以上章之意反<lb/>
　覆言之耳<lb/>
　淡而不厭即不見而章簡而文即不動而變温而理<lb/>
　即無為而成<lb/>
　項氏家説附録卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>項氏家說卷六</head> <lb/>
    <p>
<pb n="KR3a0062_WYG_006-1a"/>
欽定四庫全書<lb/>
　項氏家說卷六<lb/>
　　　　　　　　　　　　宋　項安世　撰<lb/>
　　說經篇六<lb/>
　　　朝覲<lb/>
朝以行禮覲以獻功行禮則異等衰辨儀物盛朝㑹之<lb/>
禮以示衆庶故君於外而立臣分班而見也獻功則面<lb/>
南而聽治北面而致之故受之於内而一其向也朝者<lb/>
<pb n="KR3a0062_WYG_006-1b"/>
正禮之名覲主於見而已或以明堂位天子當依而諸<lb/>
侯分班遂疑曲禮為夏商所作此漢儒遁辭也明堂位<lb/>
之辭不可盡信但亦當存之以備參攷爾<lb/>
　　　王制<lb/>
王制之言爵祿取於孟子其言巡守取於虞書其言嵗<lb/>
三田及大司徒大司馬大司空三官則皆取於公羊氏<lb/>
其言諸侯朝聘之節則取於左氏其餘必皆有所授蓋<lb/>
文帝合漢初今文博士之傳斟酌增損共為一書將以<lb/>
<pb n="KR3a0062_WYG_006-2a"/>
興王制致太平者其說自應與古文諸書不合鄭康成<lb/>
無䇿以通之强為之說曰此殷制也自是凡不可通者<lb/>
皆以此語斷之豈非遁辭也哉<lb/>
　　　祫禘<lb/>
一嵗四祭春曰祠夏曰禴秋曰嘗冬曰烝所以待未毁<lb/>
廟之主自天子至於庶人皆得用之獨無田者謂之薦<lb/>
爾三嵗一祭曰祫所以待旣毁廟之主自天子至於大<lb/>
夫用之以其有太祖之廟可以藏毁廟之主也五嵗一<lb/>
<pb n="KR3a0062_WYG_006-2b"/>
祭曰禘所以報其繼天受形之祖則惟天子獨得用之<lb/>
蓋自其祖而上之至於天地之初賦形之始繼天而生<lb/>
者禮至於此不可復加非有天下者其孰得而行之哉<lb/>
　　　祫祭之禮<lb/>
太祖之獨東向者何為祫祭設也祭之有祫者何為毁<lb/>
廟之主設也凡廟室之户皆南向而其主皆東向自天<lb/>
子至於士自七廟至於一廟凡廟之主無不東向者蓋<lb/>
不獨太祖為然也惟祫也合羣廟之主而坐於太祖之<lb/>
<pb n="KR3a0062_WYG_006-3a"/>
室前堂上則其勢不可以皆東向於是惟太祖一位東<lb/>
向而餘皆南向北向坐於其次所以便合食稱事宜而<lb/>
非宗廟設主之常禮也故曰太祖之獨東向者為祫祭<lb/>
設也凡宗廟之制自天子至於士皆有定數數溢則廟<lb/>
毁廟毁則祭不行其始也一嵗不祭猶之可也再不祭<lb/>
則思之矣三不祭則子孫之心有不忍焉然其室旣毁<lb/>
則雖有欲祭之心亦無所設為其主之蔵於太祖之夾<lb/>
室也於是即太祖之室前堂上出其主而竝享之使未<lb/>
<pb n="KR3a0062_WYG_006-3b"/>
毁廟之主皆列於其下以復其尊之舊每三嵗而一行<lb/>
之所以教子孫尊祖念逺示無終絶之理也故曰祭之<lb/>
有祫為毁廟之主設也凡東向與祫之義其本蓋如此<lb/>
爾而世之儒生乃用漢人自為祖之法據東向之尊以<lb/>
郤毁廟之主而欲以擬周人之祫祭則可謂不知本之<lb/>
甚矣昔者湯武之有天下也不敢自以為尊而推本於<lb/>
逺祖之稷契而為之廟故自稷契而下毁廟之主皆得<lb/>
以合食於前而其禮無所不便此祫祭之所以可行東<lb/>
<pb n="KR3a0062_WYG_006-4a"/>
向之所以可居也自秦人初并天下以為位自我始而<lb/>
無與於祖先也漢人因之遂自為太祖而父祖髙曽皆<lb/>
不得與我共食則祫祭之亡久矣尚何東向不東向之<lb/>
足議乎然而在漢人之說猶可行也彼自以為漢祖當<lb/>
東向不當有先漢天子當尊不當有父祖故自太公以<lb/>
上皆不列扵太廟非太廟則無毁廟之主非毁廟之主<lb/>
則不得預於祫祭之儀故在其時雖獨東向猶可行也<lb/>
至魏晉以來則不然矣有天下者皆行追王之禮立四<lb/>
<pb n="KR3a0062_WYG_006-4b"/>
親之室以為太廟其廟之號為祖其主之號為帝則比<lb/>
之漢人既列於廟矣有列則有毁有毁則有祫祫則必<lb/>
祭凡毁廟之主可也而其始為天子者猶用漢法以己<lb/>
為祖而不以祖為祖於是四親之廟迭毁之後皆無所<lb/>
置之以蔵主則無其室以祫食則無其位盡出其髙曽<lb/>
祖父於他所而獨留其子孫於夾室與之共食而曰此<lb/>
三代之祫祭也此太祖東向之禮也雖甚無禮者知其<lb/>
不可行矣子孫雖桀紂幽厲以其嘗為天子皆得與我<lb/>
<pb n="KR3a0062_WYG_006-5a"/>
合食父祖髙曽雖有隱徳餘慶以其本無名位不得與<lb/>
我合食是直以富貴為去取爾豈所謂報本反始之義<lb/>
哉是故用漢人自為祖之法則不可以行周人祫祭之<lb/>
禮行周人祫祭之禮則不可以用漢人自為祖之法是<lb/>
二者如緇之與素薰之與蕕决不可同年而語也<lb/>
　　　八政<lb/>
飲食衣服度量數制六者易明獨事為異别注不能通<lb/>
事為者冢宰之九職司徒之十二事考工之六職皆司<lb/>
<pb n="KR3a0062_WYG_006-5b"/>
徒所頒以任民者也異别者司徒五地之常職方九土<lb/>
之宜王制中國四夷之俗皆司空所辨以居民者也<lb/>
　　　律中太蔟<lb/>
劉原父曰黄鍾子位北方當一陽生之月故水數一黄<lb/>
鍾下生林鍾未位南方當二陰生之月故火數二林鍾<lb/>
上生太蔟寅位東方當三陽生之月故木數三太蔟下<lb/>
生南吕酉位西方當四陰生之月故金數四南吕上生<lb/>
姑洗辰位東南當五陽生之月故土數五此皆自然之<lb/>
<pb n="KR3a0062_WYG_006-6a"/>
數也<lb/>
　　　羣鳥養羞<lb/>
月令仲秋之月羣鳥養羞說者惑之作夏小正者又以<lb/>
為丹鳥羞白鳥愈滋甚惑羣鳥至秋與百穀俱成人始<lb/>
取之以為養羞如雉鷃鳲鳩雁鶩今人皆至秋食之周<lb/>
禮司裘仲秋行羽物以賜羣臣此於古有證矣或疑此<lb/>
皆天候不言人事則孟秋農乃登穀亦以人事為一候<lb/>
也鷹祭鳥於孟秋之第四候則人羞之於仲秋之第三<lb/>
<pb n="KR3a0062_WYG_006-6b"/>
候不亦可乎<lb/>
　　　皆從其朔<lb/>
禮運從其初從其朔注皆以為初安世謂初者天地形<lb/>
氣之始也朔者隨時制作之始也如厯家太初及中朔<lb/>
之類詳本章事理可見<lb/>
　　　陳其犧牲至是謂大祥<lb/>
海陵查許國五經小傳曰陳其犧牲至承天之祜於時<lb/>
未祭也知其必受福爾作其祝號至是謂合莫蓋當朝<lb/>
<pb n="KR3a0062_WYG_006-7a"/>
踐之節退而合亨以下蓋當饋食之節<lb/>
　　　政禮<lb/>
禮運曰夫政必本於天又曰夫禮必本於天其言政以<lb/>
郊社祖廟山川五祀為殽以降命其言禮亦以郊社祖<lb/>
廟山川五祀為其降曰命蓋古之言政者必合於禮言<lb/>
禮者必關於政如此後世政在俗吏禮在書生遂不可<lb/>
復合哀哉<lb/>
　　　貪儉<lb/>
<pb n="KR3a0062_WYG_006-7b"/>
用人之仁去其貪表記曰儉近仁貪儉之與仁宜不相<lb/>
似而古人以同類處之者則以其皆出於愛也愛則儉<lb/>
儉則貪矣項羽涕泣分飲食亦仁人一節也至戰勝而<lb/>
不與人功得地而不與人利則儉與貪見矣儉者約於<lb/>
己故猶為近仁貪則加於人故不得不去孟子曰儉者<lb/>
不奪人奪人焉得為儉則當時之若固有儉而貪者矣<lb/>
魏人儉嗇褊急而有伐檀碩䑕之刺亦此類歟<lb/>
　　　播五行於四時<lb/>
<pb n="KR3a0062_WYG_006-8a"/>
按下文五行四時以配五聲六律五色六章五味六和<lb/>
此所謂播五行於四時而月生者正謂布五干扵六支<lb/>
為三十日而晦朔一周也故曰是以三五而盈三五而<lb/>
闕明言五六三十無可疑矣五陽干加六陽支為三十<lb/>
日五陰干加六陰支亦為三十日陰陽各當三十故不<lb/>
言十與十二但言五六凡五聲六律五色六章五味六<lb/>
和皆然干言五行者甲乙屬木丙丁屬火戊己屬土庚<lb/>
辛屬金壬癸屬水也支言四時者寅卯辰屬春己午未<lb/>
<pb n="KR3a0062_WYG_006-8b"/>
屬夏申酉戌屬秋亥子丑屬冬下文曰五行之動迭相<lb/>
竭也注曰竭謂相負戴也正謂支干相加也又曰五行<lb/>
四時十二月還相為本也正謂十干周旋於十二支以<lb/>
成六十日也<lb/>
　　　故仁者天地之心也<lb/>
何謂天地之心曰仁而已矣天地之至仁寓之於人纔<lb/>
有人形即有仁心故曰仁者人也又曰仁人心也又曰<lb/>
仁者天地之心也復所以能見天地之心者以其有生<lb/>
<pb n="KR3a0062_WYG_006-9a"/>
意也凡果實之心皆名曰人字亦作仁故天地之心亦<lb/>
名曰人人之名蓋出於此<lb/>
　　　卜筮瞽侑皆在左右<lb/>
古之聖王豈溺於滛瞽者哉誠見夫顯微之無間天人<lb/>
之合一視聽言動之變即風雨寒燠之源故攷驗占察<lb/>
如此其密也詩曰文王陟降在帝左右此之謂也又曰<lb/>
昊天曰明及爾出王昊天曰旦及爾游衍譏厲王之不<lb/>
察也<lb/>
<pb n="KR3a0062_WYG_006-9b"/>
　　　夫禮必本於天動而之地<lb/>
記曰夫禮必本於太一分而為天地又曰夫禮必本于<lb/>
天動而之地二者異乎不異曰不異氣始於天形生于<lb/>
地而天與地即太一之所分也古之人懼人之外天地<lb/>
而求太一也故曰本太一也分之則為天地見一之有<lb/>
兩也又曰本於天動而之地見兩之本一也動以形見<lb/>
言之非圓動方靜之動也<lb/>
　　　禮時為大至稱次之<lb/>
<pb n="KR3a0062_WYG_006-10a"/>
時者天地之大運順者人道之大倫體者其支體宜者<lb/>
其義理稱者其度數五者自綦大至綦細也<lb/>
　　　有經而等也<lb/>
經謂不變等謂同也禮以變為文以不同為節同而不<lb/>
變謂若父母之喪自天子達於庶人皆一等是也此章<lb/>
凡九條皆以反對為文獨經而等無反對者此外八條<lb/>
皆變而不同即此一條之反對也先儒以順而討為對<lb/>
非也順而討自與順而摭為對脱簡誤在章末耳討去<lb/>
<pb n="KR3a0062_WYG_006-10b"/>
也摭取也順而去謂自上而下每等減去以去為順此<lb/>
以多為貴者也順而取謂自上而下每等取加以加為<lb/>
順此以少為貴者也取猶君取一臣取二之取<lb/>
　　　天子存二代之後<lb/>
郊特牲曰天子存二代之後猶尊賢也尊賢不過二代<lb/>
非也果尊賢何可限也世變不過三忠質文是也彼存<lb/>
其二而吾行其一則二變備矣其天子之禮物與今同<lb/>
者固不假存亦不可存也禮之必變何也曰天運人情<lb/>
<pb n="KR3a0062_WYG_006-11a"/>
物俗至此皆變義不得不從之而變也變之必三何也<lb/>
曰始而野中而法終而文天地之常禮也凡一日一嵗<lb/>
一物一人一家一國皆然其終也必復始焉一固不得<lb/>
不至於三而三亦不得不復歸於一也然則蘇子所謂<lb/>
天下之勢日趨於文無復忠之理者奈何曰是未嘗實<lb/>
察世變而姑騁其辭以蓋之爾蘇子之家其祖雖生扵<lb/>
三代之後何嘗不樸至明允而質具至瞻與由而文極<lb/>
矣若如其言其後子孫之文又當復出其上百世之後<lb/>
<pb n="KR3a0062_WYG_006-11b"/>
不知文章當至何地此不待辨而明者勿論可也其實<lb/>
秦漢以後無周孔以承其變各因其世自為文質若擬<lb/>
之於古山野則有之吾未見其文也<lb/>
　　　不友無禮于介婦<lb/>
注云衆婦無禮則冢婦不友之也此于義不安當連上<lb/>
下文讀之上文云舅姑使冢婦毋怠不友無禮于介婦<lb/>
言舅姑若任使冢婦冢婦毋得以尊自怠而陵辱衆婦<lb/>
令其代己也不友謂煩虐之無禮謂麾叱之怠也不友<lb/>
<pb n="KR3a0062_WYG_006-12a"/>
也無禮也三者皆當以毋字統之下文云舅姑若使介<lb/>
婦毋敢敵耦于冢婦不敢竝行不敢竝命不敢竝坐亦<lb/>
謂不得恃舅姑之使令而傲冢婦也兩節皆主使令言<lb/>
之<lb/>
　　　朝日<lb/>
蔡邕獨斷曰天子父事天母事地兄事日姊事月故春<lb/>
分朝日秋分夕月也<lb/>
　　　皮弁視朝<lb/>
<pb n="KR3a0062_WYG_006-12b"/>
沙隨程迥曰先儒相傳謂前旒蔽明黈纊塞聰亦沿習<lb/>
之誤此獨祭祀之衮冕為然欲其專精誠以享神也若<lb/>
視朝則皮弁服何旒纊之有哉<lb/>
　　　王者禘其祖之所自出以其祖配之<lb/>
禘其祖之所自出必以其祖配之者以其無名字不知<lb/>
其誰何也無名字者必以有名字者配之猶祭天帝者<lb/>
必以人帝配之使有依也<lb/>
　　　不以卑臨尊也<lb/>
<pb n="KR3a0062_WYG_006-13a"/>
追王太王亶父王季歴文王昌不以卑臨尊也此說非<lb/>
也父為士子為大夫葬以士祭以大夫父子祖孫之間<lb/>
豈以名位為尊卑若謂周人如此則后稷何以止稱虞<lb/>
朝之官公劉何以止稱商人之爵后稷為太祖成王以<lb/>
郊禮事之孰謂不以卑臨尊耶父尊子卑祖尊孫卑久<lb/>
矣豈區區之稱號所能相臨耶然則追王何義也曰義<lb/>
當追王也周之王業實起於太王去戎狄而入中華變<lb/>
陶穴而立宫廟商道既衰人心歸之商因其盛命之為<lb/>
<pb n="KR3a0062_WYG_006-13b"/>
伯奄有西土役服諸侯王季文王世修其業三分天下<lb/>
而有其二武王因之以得其一推本而言實始剪商肇<lb/>
基王迹非三王而何周公武王創為追王之禮以著三<lb/>
王之勲得其義矣若宗廟之祭則后稷不王不害于配<lb/>
天初不以是為尊卑也後世惟司馬晉與周相類懿師<lb/>
昭相繼開迹而炎起承之不容不追帝三世也事之邪<lb/>
正雖異而業之制襲則同彼謂不以諸侯之卑而臨天<lb/>
子者秦人忘親尚勢之說而漢儒因之遂謂茍不稱帝<lb/>
<pb n="KR3a0062_WYG_006-14a"/>
不可入廟此叔孫通所以不祀太公豐公於太廟也而<lb/>
謂武王周公為之乎<lb/>
　　　惟仁人為能饗帝孝子為能饗親<lb/>
以人而交於神非惻怛淳至與之俱化者不能達也故<lb/>
曰惟仁人為能饗帝孝子為能饗親仁人之心與天地<lb/>
為一體孝子之心與父母為一人也<lb/>
　　　至孝近乎王至弟近乎霸<lb/>
此祭義之文也禮記之文多若此類雖似可疑然皆古<lb/>
<pb n="KR3a0062_WYG_006-14b"/>
之遺言先儒口以相授其中多古之義訓不可忽也此<lb/>
章亦當以古訓解之古人謂事親為仁敬長為義王者<lb/>
以仁覆天下故至孝者近之君之道主於仁也霸者以<lb/>
義尊王室故至弟者近之臣之道主於敬也不曰君臣<lb/>
而曰王霸者極其至者而言之也王者君位之極霸者<lb/>
臣位之極也古之所謂霸者即伯字也諸侯之長也自<lb/>
孟子荀子推明王霸之辨而後學者以伯為羞故此章<lb/>
遂不可通殊不知孟荀所闢謂春秋時五伯爾由桓文<lb/>
<pb n="KR3a0062_WYG_006-15a"/>
以前<hi>案桓文原本避宋欽宗諱作威文今更正</hi>堯舜之四岳夏商之二伯文<lb/>
武時周召為二伯成王時太公為侯伯康王時召公畢<lb/>
公為二伯是亦可羞乎學者攷古不精多據後說以破<lb/>
前言不可不謹也<lb/>
　　　一畝之宫環堵之室<lb/>
檀弓曰壞其室洿其宫而瀦焉詳其詞意則宫以地基<lb/>
言之室以屋廬言之也<lb/>
　<lb/>
<pb n="KR3a0062_WYG_006-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　項氏家說卷六<lb/>
</p>
<p>
</p>
  </div>
</body>
</text>
</TEI>
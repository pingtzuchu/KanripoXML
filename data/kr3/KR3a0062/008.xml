<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>項氏家說卷八</head> <lb/>
    <p>
<pb n="KR3a0062_WYG_008-1a"/>
欽定四庫全書<lb/>
　項氏家說卷八<lb/>
　　　　　　　　　　　　宋　項安世　撰<lb/>
　　說事篇一<lb/>
　　　離騷<lb/>
楚語伍舉曰徳義不行則邇者騷離而逺者距違韋昭<lb/>
注曰騷愁也離畔也葢楚人之語自古如此屈原離騷<lb/>
必是以離畔為愁而賦之其後詞人倣之作畔牢愁葢<lb/>
<pb n="KR3a0062_WYG_008-1b"/>
如此矣畔謂散去非必叛亂也<lb/>
　　　九歌<lb/>
按澧陽志五通神出屈原九歌今澧之巫祝呼其父曰<lb/>
太一其子曰雲霄五郎山魈五郎即東皇太一雲中君<lb/>
山鬼之號也劉禹錫論武陵之俗亦曰好事鬼神與此<lb/>
正合且九歌多言澧陽澧浦則其說葢可信矣漢谷永<lb/>
言楚懷王隆祭祀事鬼神欲以獲福助卻秦師而兵破<lb/>
地削身辱國危則原之九歌葢為是作歟<lb/>
<pb n="KR3a0062_WYG_008-2a"/>
　　　節序說<lb/>
俗言端午為屈原七夕為女牛皆附㑹之說也大率人<lb/>
情每兩月必一聚㑹而月必用陽日必重之此古人因<lb/>
人情而立敎示尊陽也是故正月則用一日三月則用<lb/>
重三五月則用重五七月則用重七九月則用重九皆<lb/>
取陽月陽日獨十一月用冬至蓋陽生之日亦重陽也<lb/>
書之正月上日與月正元日皆正月一日之名也詩之<lb/>
溱洧秉蕑論語之暮春浴沂皆重三祓禊之俗也然則<lb/>
<pb n="KR3a0062_WYG_008-2b"/>
節序之立古矣<lb/>
　　　招魂<lb/>
招魂曰帝告巫陽曰有人在下我欲輔之魂魄離散汝<lb/>
筮予之此四句帝命也巫陽對曰掌夣上帝其命難從<lb/>
此二句巫陽對也若必筮予之恐後之此二句又帝命<lb/>
也謝不能此三字又巫陽對也復用巫陽焉此一句又<lb/>
帝命也此章舊注不通故為正之葢掌夣之官能占人<lb/>
精神所在帝欲急還其魂故併命巫陽曰汝必自筮而<lb/>
<pb n="KR3a0062_WYG_008-3a"/>
自予之茍待掌夢則恐不及事此殆作者之本意云<lb/>
　　　戰國䇿<lb/>
戰國䇿辯士之所作也故其書尚說而貴客<lb/>
戰國䇿目録序舊缺十一篇南豐訪得之而三十三篇<lb/>
者復完且謂此書言詐之便而蔽其愚言戰之善而諱<lb/>
其敗有利焉而不勝其害有得焉而不勝其失亦名言<lb/>
也<lb/>
　　　漢初即位之禮<lb/>
<pb n="KR3a0062_WYG_008-3b"/>
即位之禮有二君薨世子定位于初喪此柩前之位也<lb/>
如召公畢公立康王于殯宫衞彌牟扶適子就位于喪<lb/>
次皆所以定統緒一人心此則家老大臣之事也諸侯<lb/>
三年之喪畢以士禮入見王賜之命而後即諸侯之位<lb/>
此朝廷之位也如高宗諒隂三年而後出令太甲居憂<lb/>
三祀而後冕服此則嗣君之事人子之所自盡也漢景<lb/>
帝始短父喪可謂薄于親者然猶已葬釋服而後書太<lb/>
子即位于高廟又三日而後受皇帝號則猶用古者居<lb/>
<pb n="KR3a0062_WYG_008-4a"/>
喪稱子除喪即位之禮也其後武帝亦以葬後三日即<lb/>
位率以為常蓋去古未逺雖甚變之中猶有不變者存<lb/>
及其既逺雖有志于古者亦眩于所傳而不能自決矣<lb/>
　　　州郡縣學<lb/>
州縣立學自秦而下莫知其所從始按華陽國志漢孝<lb/>
文帝末年廬江文翁為蜀郡守是時世平道治民物阜<lb/>
康翁乃立學選吏子弟就學于是巴漢從風亦立文學<lb/>
孝景帝嘉之令天下郡國皆立文學因翁倡其敎蜀為<lb/>
<pb n="KR3a0062_WYG_008-4b"/>
之始也則郡國文學葢始于此又益州治蜀郡文翁所<lb/>
立文學本在城南後漢永初後遇火復立而州奪郡文<lb/>
學為州學郡乃更于夷里橋南岸道東邊起文學則部<lb/>
刺史于所治别自立學又見于此又成都縣為蜀郡治<lb/>
所廣漢馮顥為令立文學學徒八百人則雖郡治所之<lb/>
縣亦自置學又見于此大抵部刺史所治郡凡三學曰<lb/>
州學曰郡學曰縣學漢去古近故置學之多如此而皆<lb/>
自孝文及文翁始孰謂文帝不喜儒術哉<lb/>
<pb n="KR3a0062_WYG_008-5a"/>
　　　淮南子<lb/>
淮南子繆稱曰天有四時人有四用視而形之莫明于<lb/>
目聴而精之莫聰于耳耳聴其聲口言其誠而心致之<lb/>
精則萬物之化咸有極矣淮南此語必古之遺言也<lb/>
　　　明月珠<lb/>
高誘淮南子注隨侯之珠蓋明月珠也許慎淮南子注<lb/>
曰夜光之珠有似明月故曰明月張衡西京賦流懸黎<lb/>
之夜光左思呉都賦曰隨侯于是鄙其夜光據四家之<lb/>
<pb n="KR3a0062_WYG_008-5b"/>
說則隨侯明月懸黎夜光一物而四名也班固西都賦<lb/>
曰隨侯明月錯落其間懸黎垂棘夜光在焉乃是四物<lb/>
非一物也<lb/>
　　　詩賦<lb/>
嘗讀漢人之賦鋪張閎麗唐至于本朝未有及者蓋自<lb/>
唐以後文士之才力盡用于詩如李杜之歌行元白之<lb/>
唱和序事叢蔚寫物雄麗小者十餘韻大者百餘韻皆<lb/>
用賦體作詩此亦漢人之所未有也予嘗謂賈誼之過<lb/>
<pb n="KR3a0062_WYG_008-6a"/>
秦陸機之辯亡皆賦體也大抵屈宋以前以賦為文莊<lb/>
周茍卿子二書體義聲律下句用字無非賦者自屈宋<lb/>
以後為賦而二漢特盛遂不可加唐至于宋朝復變為<lb/>
詩皆賦之變體也<lb/>
　　　史記<lb/>
史記十二諸侯乃列十三國者秦後為帝作本紀矣故<lb/>
從世家稱十二諸侯猶六國列七國而稱六也或謂子<lb/>
長擯呉非也陳表而杞不表呉表而越不表皆以譜牒<lb/>
<pb n="KR3a0062_WYG_008-6b"/>
無傳爾二國竝有世家亦非黜之也曹世家不見于自<lb/>
序而附于管蔡者皆毋弟也如趙王遂附楚元王世家<lb/>
也<lb/>
　　　伯仲季<lb/>
沛公兄弟葢以伯仲季為名稱及其貴也乃獨以為字<lb/>
而改名曰邦爾方為亭長時何邦之云兄仲為代王遂<lb/>
名曰喜長兄伯不復有名父公母媼亦不加文可見古<lb/>
人之實也<lb/>
<pb n="KR3a0062_WYG_008-7a"/>
　　　陰陽家說二章<lb/>
言六壬者用天官十二神以貴神之前五神騰蛇為奉<lb/>
車都尉朱雀為羽林軍六合為光禄大夫句陳為將軍<lb/>
青龍為左丞相貴神之後六神天后為後宫采女太陰<lb/>
為御史中丞真武為後將軍太常為太常卿白虎為廷<lb/>
尉天空為司直其所稱官名大抵皆用漢制又姚氏易<lb/>
載太一七十二局法稱雉始鳴為野雞始鳴避漢諱然<lb/>
則凡方技之學皆起于漢也<lb/>
<pb n="KR3a0062_WYG_008-7b"/>
言太乙者皆出易乾鑿度九宫之說一坎九離三震七<lb/>
兌二坤四巽六乾八艮即劉度所謂河圖也十神太乙<lb/>
皆用蹉宫移坎一于乾移艮八于坎移震三于艮移巽<lb/>
四于震移離九于巽移坤二于離移兌七于坤移乾六<lb/>
于兌凡八卦皆退一位或云地闕東南移九以鎮之或<lb/>
云乾統天故移一于乾皆未知其孰是也唐天寳中蘇<lb/>
嘉慶始奏九棊太乙法又曰九太乙天元玉策又謂之<lb/>
九奇太乙其法皆用正宫然則十神九棊自是二術也<lb/>
<pb n="KR3a0062_WYG_008-8a"/>
按其一以五將十神更治迭遊為吉凶其一以九神飛<lb/>
直為禍福一皆天神一皆地祗一主十二野則似是漢<lb/>
法一主九州則唐法也棊氣奇三字不同以天元玉策<lb/>
攷之則其神九位之土祗又云以十神行天之九室以<lb/>
九奇行地之九室則所謂奇者安知非祗字術士多不<lb/>
知書又喜詭祕故轉為棊奇亦或然也<lb/>
　　　同年兄弟<lb/>
進士稱同年兄弟初謂起于唐世按應劭風俗通言後<lb/>
<pb n="KR3a0062_WYG_008-8b"/>
漢人伍世公與段遼叔同嵗及守廣漢先舉其子後守<lb/>
南陽又以與蔡伯起同嵗先舉其弟皆謂同時孝㢘則<lb/>
科目之有同年尚矣蓋漢世最重辟舉受其辟則為君<lb/>
臣受其察則為父子則同時共察者安得不謂之兄弟<lb/>
乎<lb/>
　　　隱語<lb/>
俗間助語多與本辭相反雖言去亦曰來如歸去來之<lb/>
類是也雖言無亦曰在如曰没在之類是也于口耳亦<lb/>
<pb n="KR3a0062_WYG_008-9a"/>
曰看如說看聴看是也于醜惡亦曰好如好醜好惡是<lb/>
也雖在逺外亦以為裏如曰逺裏在外裏是也雖甚愛<lb/>
惜亦以為殺如曰惜殺愛殺是也亦曰惜死愛死其于<lb/>
打字用之尤多如打疊打聴打話打請打量打睡無非<lb/>
打者<lb/>
　　　王氏李氏<lb/>
栁芳唐厯言王珪曾祖神念在魏為烏桓氏仕梁為將<lb/>
祖梁太尉王僧辯遂為王氏至珪始為儒按此則文中<lb/>
<pb n="KR3a0062_WYG_008-9b"/>
子謂其上世世皆有著述者妄也又唐歴高祖卷首言<lb/>
唐之祖為後魏金門鎮將鎮武州因為武州人至虎為<lb/>
西魏柱國賜姓太野氏隋文帝作相時始復本姓為隴<lb/>
西李氏則唐之本系蓋可知矣按姓氏書載虎之兄曰<lb/>
起頭弟曰乞頭起頭之子曰達摩其名皆與太野相稱<lb/>
唐六典宗正寺猶有定州刺史乞頭一房則其祖涼武<lb/>
昭王是亦珪之祖王僧辯也史臣于珪直書本姓于唐<lb/>
則先曰賜姓後曰復姓葢微而顯云<lb/>
<pb n="KR3a0062_WYG_008-10a"/>
　　　姓名作對<lb/>
吐蕃之臣曰乞藏遮遮可對統萬之主曰赫連勃勃<lb/>
紹興間申屠寅字行父有聲于太學或以其姓名對少<lb/>
正夘聞者絶倒而行父意甚不樂申屠古司徒也其對<lb/>
少正尤切不獨寅與夘對也<lb/>
　　　郢坊<lb/>
前輩詩言賜酒皆曰郢坊按唐六典言今内有郢州春<lb/>
酒因張去奢為刺史進其法今則取人為酒匠以供御<lb/>
<pb n="KR3a0062_WYG_008-10b"/>
及燕賜<lb/>
　　　本語改失其意<lb/>
文字中有用當時本語後人不知而以他辭文之其失<lb/>
本意尤多如唐書改好漢為奇士五代史改一把算子<lb/>
為一握籌已為可病然猶未失本意也因觀宋徽宗實<lb/>
録見執政議立新君曰且召二王來看葢北人之語句<lb/>
未多用看字本是助語而修史者遽書曰召二王來觀<lb/>
之如此則是執政議時初未識親王之面乃今始欲親<lb/>
<pb n="KR3a0062_WYG_008-11a"/>
相其貌而立之也其去本意豈不逺哉<lb/>
　　　六先生年齒<lb/>
世有六先生圖或問其位置先後平安主人書齒序以<lb/>
告之康節先生邵氏熙寧十年卒年六十七濂溪先生<lb/>
周氏熙寧六年卒年五十七少康節六嵗涑水先生司<lb/>
馬氏元祐元年薨年六十八少濂溪二嵗横渠先生張<lb/>
氏熙寧十年卒年五十八少涑水一嵗明道先生程氏<lb/>
元豐八年卒年五十四少横渠十二嵗伊川先生程氏<lb/>
<pb n="KR3a0062_WYG_008-11b"/>
大觀元年卒年六十五少明道十一嵗周張二程雖尊<lb/>
幼之序素明不暇論年然史于孔門師生亦併記其年<lb/>
之多少云<lb/>
　　　字說<lb/>
黄庭堅字魯直馬永卿嬾真錄以為史克魯人也嘗引<lb/>
十六相以卻莒僕故曰魯直此說非也若是則黄大臨<lb/>
亦可字魯直矣魯直二字出栁文先友記按爾雅庭直<lb/>
也直而且堅故字魯直臨照四方曰明故字元明朱丞<lb/>
<pb n="KR3a0062_WYG_008-12a"/>
相名字葢用荆公字說于文合一為朱析而二之則為<lb/>
非故名勝非而字蔵一皆說朱字也<lb/>
　　　東坡長短句<lb/>
蘇公乳燕飛華屋之詞興寄最深有離騷經之遺法葢<lb/>
以興君臣遇合之難一篇之中殆不止三致意焉瑤臺<lb/>
之夢主恩之難常也幽獨之情臣心之不變也恐西風<lb/>
之驚綠憂讒之深也冀君來而共泣忠愛之至也其首<lb/>
尾布置全類邶柏舟或者不察其意多疑末章專賦石<lb/>
<pb n="KR3a0062_WYG_008-12b"/>
榴似與上章不屬而不知此篇意最融貫也余又謂枝<lb/>
上栁綿吹漸少天涯何處無芳草此意亦深切余在會<lb/>
稽嘗作送春詩曰墮紅一片已堪疑吹到楊花事可知<lb/>
借問春歸誰與伴淚痕都付石榴枝葢兼用兩詞之意<lb/>
書生此念千載一轍也<lb/>
　　　吕子進長短句<lb/>
元祐中書舎吕希純字子進作長短句上章言人之避<lb/>
禍曰莫交閒慮到心頭有來憂不得無後不須憂下章<lb/>
<pb n="KR3a0062_WYG_008-13a"/>
言人之求福曰萬般希望不如休無來求不得有後不<lb/>
須求可謂善處禍福之間者矣<lb/>
　　　因諱改字<lb/>
歌者多因諱避輒改古詞本文後來者不知其由因以<lb/>
疵議前作者多矣如蘇詞亂石崩空因諱崩字改為穿<lb/>
空秦詞杜鵑聲裏斜陽樹因諱樹字改為斜陽暮遂不<lb/>
成文滿庭霜以霜為慘遂改為芳照不眠以不為入聲<lb/>
遂改為無或改為孤而不知樂府中以入與平為一聲<lb/>
<pb n="KR3a0062_WYG_008-13b"/>
也近年因為慈福太皇家諱近字凡近拍者皆改為傍<lb/>
拍他時必不能曉傍拍之義也<lb/>
　　　文苑英華<lb/>
周丞相云禁中有舊本文苑英華一千卷淳熙中為近<lb/>
習校讎改易國諱盡壞舊本其甚害理者如押殷字韻<lb/>
詩改殷為商遂併一詩之韻字字改之令盡協商字葢<lb/>
禁中既委近習而近習又自募後生舉子輩為門客競<lb/>
以能改避為工殊可痛惋丞相因此遂自校一本蔵之<lb/>
<pb n="KR3a0062_WYG_008-14a"/>
于家恨未能刋行不然他時禁中本一出流布人間遂<lb/>
皆以近御府所蔵為正則不可復救矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0062_WYG_008-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　項氏家說卷八<lb/>
</p>
<p>
</p>
  </div>
</body>
</text>
</TEI>
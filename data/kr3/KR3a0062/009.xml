<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>項氏家說卷九</head> <lb/>
    <p>
<pb n="KR3a0062_WYG_009-1a"/>
欽定四庫全書<lb/>
　項氏家說卷九<lb/>
　　　　　　　　　　　　宋　項安世　撰<lb/>
　　說事篇二<lb/>
　　　晏子<lb/>
予讀晏子春秋見其與叔向論士君子之出處大扺多<lb/>
擯處士以為當誅而自不恥于以一身而事百君夫以<lb/>
晏子之行既過乎儉而其于出處之際所主又如此則<lb/>
<pb n="KR3a0062_WYG_009-1b"/>
其為墨子之學明甚談者相承謂之墨晏豈茍然哉自<lb/>
公孫𢎞至馮道皆有篤行嘉言而不恥于事亂君行亂<lb/>
政蓋世之士大夫傳襲此派千載不絶人謂楊墨之道<lb/>
至孟子而止者特未之攷爾<lb/>
　　　李斯<lb/>
二世好鄭聲李斯諫曰放棄詩書極意聲色此祖伊之<lb/>
所惡也趙高曰五帝三王樂不相襲亦各一世之化何<lb/>
必華山之騄耳而後行乎二世然之嗟乎李斯亦知放<lb/>
<pb n="KR3a0062_WYG_009-2a"/>
棄詩書極意聲色之為可懼乎趙高今日敎二世之言<lb/>
正李斯前日敎始皇之言也斯固曰三代之事何足法<lb/>
也請史官非秦記皆燒之偶語詩書者棄市以古非今<lb/>
者族身敎其父行刼而禁其子之殺人難矣李斯商鞅<lb/>
皆自為其術之所困然則希世以求合者亦何利哉<lb/>
　　　蕭何<lb/>
高祖擊陳豨聞韓信已誅使使立蕭何為相國置卒五<lb/>
百人為相國衞召平弔之謂為帝所疑而何遂用平計<lb/>
<pb n="KR3a0062_WYG_009-2b"/>
悉獻家財助軍高祖乃大喜始予讀何傳至此心亦信<lb/>
之及讀留侯傳則從上擊代出奇計下馬邑及立蕭何<lb/>
相國皆良計也然後知留侯之智其去人逺矣夫陳豨反<lb/>
外韓信反内高祖不在長安而何獨誅信雖幸而濟人<lb/>
心必大恐列侯諸將往往有反側者當是時何固甚危<lb/>
漢亦岌岌久矣亟拜相國以重鎮之又為之兵衞使奸<lb/>
宄讋焉此高祖留侯之廟算也何固黙識之矣得召平<lb/>
之說遂因而用之以泯其迹衆人固不識也<lb/>
<pb n="KR3a0062_WYG_009-3a"/>
　　　曹參<lb/>
太史公曹參贊謂參所以能功多若此者以與淮陰俱<lb/>
其意葢少參也予觀參自起沛專以戰多受賞從中涓<lb/>
十遷至假左丞相皆以戰得之戰大小不可勝記其從<lb/>
韓信攻魏趙齊乃在為左丞相後要之高祖諸將善戰<lb/>
無逾曹參者故常遣副韓信示漢未嘗無人又因以監<lb/>
之是信以參而安非參以信而重也然則參之武代豈<lb/>
可少耶<lb/>
<pb n="KR3a0062_WYG_009-3b"/>
　　　周昌<lb/>
漢高祖欲立趙王而廢太子周昌期期以為不可太子<lb/>
之不廢昌實有力焉使庸主處此必以昌為太子之黨<lb/>
則當與趙王為仇矣而高祖求可屬趙王者惟昌為當<lb/>
其意且自御史大夫左遷之使任其事夫欲託以子而<lb/>
必使其仇又降其所居官此皆常情之所不敢用也而<lb/>
高帝行之昌卒亦不負其意何哉夫能犯人主之怒而<lb/>
扶天下之正義者此其人必不以死生變其節以官職<lb/>
<pb n="KR3a0062_WYG_009-4a"/>
動其心此固昌之所以為可託也然則髙帝知人之鑒<lb/>
真不可及哉<lb/>
　　　周勃衞青<lb/>
周勃有安劉氏之功不能以自免徒以益封拜賜皆與<lb/>
薄昭于是得出獄戸衞青有椒房之親不能以自固以<lb/>
五百金為王夫人親壽遂保終身之寵夫文帝漢之賢<lb/>
君後世罕儷焉武帝號為雄才大略能駕馭臣下者而<lb/>
為二帝臣者功臣必賂外戚外戚必賂嬖御人而後得<lb/>
<pb n="KR3a0062_WYG_009-4b"/>
以免誅而受賞則桓靈之將以無賂而不侯肅代之後<lb/>
軍中皆除債帥何足異哉大率英雄之主恃其資而不<lb/>
濟以學欲以一己之聰明而盡天下之情偽適足以增<lb/>
左右近密之勢而己惟明徳内融而不恃察以為明者<lb/>
為能免于此夫<lb/>
　　　衞青霍去病<lb/>
昔常怪司馬子長論衞霍意皆不甚與之以為與伍被<lb/>
之說太不相似及觀甯乘說大將軍曰將軍所以功未<lb/>
<pb n="KR3a0062_WYG_009-5a"/>
甚多身食萬戸三子皆為侯者徒以皇后故也青從其<lb/>
敎而上亦是之則青之自許與當時之許青者如此而<lb/>
已凡青去病之出上輒以精兵大衆與之且為之度地<lb/>
而移軍其他老將皆故減其兵左其道使不得立功以<lb/>
曲成青去病之賞葢人主之所欲富貴無不可者而李<lb/>
廣父子區區用其材力與造化者爭勝負之命可不哀<lb/>
哉<lb/>
何去非曰天之所與不可强而甚高者材也性之所授<lb/>
<pb n="KR3a0062_WYG_009-5b"/>
不可習而甚明者智也以天下無可强之材可習之智<lb/>
則凡材智有以大過于人者皆天之所以私被之也夫<lb/>
天下之事莫神于兵天下之能莫巧于戰以其神也故<lb/>
温恭信厚盛徳之君子有所不能知惟其巧也而桀惡<lb/>
欺譎不羈之小人常有以獨辦由是觀之凡材智之高<lb/>
明而自得于兵之妙用皆天之所資也昔者漢之有事<lb/>
于匈奴也甚久世家宿將交于塞下而衞青起于賤隸<lb/>
去病奮于驕童轉戰萬里無嚮不克聲威功烈震于天<lb/>
<pb n="KR3a0062_WYG_009-6a"/>
下雖古之名將無以過之二人者之能豈出于素習耶<lb/>
亦天之所資也是以漢武欲敎去病以孫呉之書乃曰<lb/>
顧方略何如耳不至學古兵法信哉兵之不可以法傳<lb/>
也昔之人無言焉而去病發之此足知其為曉兵矣非<lb/>
以兵可以無法而人可無學也葢兵未嘗不出于法而<lb/>
法未嘗能盡于兵以其必出于法故人不可以不學然<lb/>
法之所得而傳者其粗也以其不盡于兵故人不可以<lb/>
專守葢法之無得而傳者其妙也法有定論而兵無常<lb/>
<pb n="KR3a0062_WYG_009-6b"/>
形一日之内一陣之間離合取舎其變無窮一移瞳瞬<lb/>
目而兵形易矣守一定之書以應無窮之敵則勝負之<lb/>
數戾矣是以古之善為兵者不以法為守而以法為用<lb/>
常能緣法而生法與夫離法而會法順求之于古而逆<lb/>
施之于今仰取之以人而俯變之以己人以之死而我<lb/>
以之生人以之敗而我以之勝視之若拙而卒為工察<lb/>
之若愚而適為智運奇合變既勝而不以語人則人亦<lb/>
莫知其所以然者此去病之不求深學而自顧方略之<lb/>
<pb n="KR3a0062_WYG_009-7a"/>
何如也歸師勿遏曹公所以敗張繡也皇甫嵩犯之而<lb/>
破王國窮冦勿迫趙充國所以緩先零也唐太宗犯之<lb/>
而降薛仁杲百里而爭利者蹶上將孫臏所以殺龐涓<lb/>
也趙奢犯之而破秦軍虞詡犯之而破叛羌强而避之<lb/>
周亞夫所以不擊呉軍之鋒也光武犯之而破尋邑石<lb/>
勒犯之而敗箕澹兵少而勢分者敗黥布所以覆楚軍<lb/>
也曹公用之拒袁紹而斬顔良臨敵而易將者危騎刼<lb/>
所以喪燕師也秦君用之將白起而破趙括薛公䇿黥<lb/>
<pb n="KR3a0062_WYG_009-7b"/>
布以三計知其必棄上中而用其下賈詡䇿張繡以精<lb/>
兵追退軍而敗以敗軍擊勝卒而勝宋武先料譙縱備<lb/>
我之出其不意然後攻彼之所不意李光弼暫出野次<lb/>
忽焉而歸即降思明之二將凡此者皆非法之所得膠<lb/>
而書之所能敎也然而善者用之其巧如此是果不在<lb/>
乎祖其緒餘而專守也趙括之能讀其父書詳矣而藺<lb/>
相如謂徒能讀之而不知合變也故于其論兵雖父奢<lb/>
而無以難之然奢不以為善而逆知其必敗趙軍者以<lb/>
<pb n="KR3a0062_WYG_009-8a"/>
書之無益于括而妙之在我者不特非書之所不能傳<lb/>
而亦非吾心之能逆定于未戰之日也昔者以兵為書<lb/>
者無若孫武武之所可以敎人者備矣其所不可者雖<lb/>
武亦無得而豫言之而惟人之所自求也故其言曰兵<lb/>
家之勝不可先傳又曰奇正之變不可勝窮又曰人皆<lb/>
知我所勝之形而莫知其所以制勝之形故其戰勝不<lb/>
可復而應形于無窮善學武者因諸此而自求之乃所<lb/>
謂方略也去病之不求深學者亦在乎此而已嗟乎執<lb/>
<pb n="KR3a0062_WYG_009-8b"/>
孫呉之遺以程人之空言求合乎所以敎而不求其所<lb/>
不可敎乃因謂之善者亦已妄矣<lb/>
　　　讀徐幹中論<lb/>
予讀徐幹中論至攷偽遣交二篇釋然而笑曰前篇葢<lb/>
詆郭林宗之徒周行郡國訓掖後學後篇葢詆徐孺子<lb/>
之徒游學四方千里㑹葬者也然以諸賢皆前世所重<lb/>
故但歴述其行而不敢正出其名且言是人之生也人<lb/>
抃手而贊之揚聲而和之及其死也又論其遺烈而恨<lb/>
<pb n="KR3a0062_WYG_009-9a"/>
己不逮則其為林宗諸人明矣其終篇以為此皆聖人<lb/>
之所禁春秋之所誅奸亂盜賊之人也嗟夫士生末世<lb/>
為富貴所誘禍難所迫雖博聞自好之士其所議論悖<lb/>
謬至此况餘人乎幹雅為魏氏父子兄弟所敬想見當<lb/>
時人士講說大率類此故魏氏之興卒變節義而為通<lb/>
人則幹之所願亦已行矣予于是知東都黨錮之後漢<lb/>
祚未亡之時學者又有此一等訿名毁學虧節壞敎之<lb/>
議論也其後何晏夏侯𤣥嵇康吕安之徒相繼誅死雖<lb/>
<pb n="KR3a0062_WYG_009-9b"/>
才識器度優劣不同然大要皆建立名行表覈清濁正<lb/>
幹等議論之所不赦也略而言之互有長短諸人所為<lb/>
誠新國之所不便如幹等所言亦豈舊君之所便也哉<lb/>
　　　應劭<lb/>
應劭風俗通義劭之辨訛正俗據經守理賢于徐幹逺<lb/>
矣至論漢之人物則意與幹同以韓稜陰助太守為當<lb/>
禁錮終身以皇甫規上書入黨為當伏大辟至謂范滂<lb/>
杜密徐穉郅憚皆為罪人大抵文士爭名自古而然辯<lb/>
<pb n="KR3a0062_WYG_009-10a"/>
博文雅之人自以為當世師表而海内之士乃皆尊名<lb/>
節如水赴壑心所不平固應出此曾不思使已得志盡<lb/>
逮名士論以大辟則曹節王甫何其幸哉誅名士以助<lb/>
宦官為後世之龜鑑則有之矣未見其可為當世之師<lb/>
表也士君子之用心可不謹哉<lb/>
　　　諸葛亮<lb/>
諸葛亮所師事者龐徳翁司馬徳操所友者徐元直崔<lb/>
州平孟公威石廣元皆天下奇士也獨幸孔明遇合故<lb/>
<pb n="KR3a0062_WYG_009-10b"/>
六人者之名猶在後世然抱負之竒則既寂寥簡短無<lb/>
所著見矣使孔明亦不遇則其磨滅又不止此世豈知<lb/>
有英霸之略伊吕之事哉由此言之才士徳人充滿天<lb/>
地世之浮沈閭里與常人混者皆不可以淺近量也論<lb/>
語所謂封人荷蕢晨門荷蓧世皆不知其名微生接輿<lb/>
長沮桀溺虞仲夷逸朱張少連周之八士事迹皆不可<lb/>
攷悠悠古今可勝計哉然則謂人之性惡者誠妄論也<lb/>
　　　荀文若劉穆之<lb/>
<pb n="KR3a0062_WYG_009-11a"/>
荀文若崎嶇一世使曹公化家為國以一語之稽飲藥<lb/>
而卒而董昭為魏佐命劉穆之自徒步崛起為劉裕謀<lb/>
臣兼居鎮撫之任葢良平蕭曹合而為一人可謂勲且<lb/>
勞矣以一議之遲卒以憂死而傅亮為宋元臣以此見<lb/>
亂臣賊子其設心措慮惟在拏攫常以賊心待人惟恐<lb/>
一日為善攫者所先故謀雖工而攫遲者則以為負己<lb/>
謀雖謬而攫速者則以為恩己故謀者常死而攫者常<lb/>
貴然而謀之不工則攫而不可得是則謀之工者身之<lb/>
<pb n="KR3a0062_WYG_009-11b"/>
禍而人之福也彼懷其智能而為亂臣賊子謀者亦何<lb/>
利哉<lb/>
　　　王威景威<lb/>
三國時曹公兵至襄陽蒯越等勸劉琮降王威說琮曰<lb/>
曹操得將軍既降劉備已走必懈弛無備輕行單進若<lb/>
給威竒兵數千徼之于險操可獲也琮不納如宋初慕<lb/>
容釗兵至襄陽孫光憲勸高繼沖降大將景威說繼沖<lb/>
請兵三千人于荆門道中險阻處設伏候其夜發伏攻<lb/>
<pb n="KR3a0062_WYG_009-12a"/>
之孫光憲止之景威㧖吭而死此二事正相類要之二<lb/>
將之謀豈有補于成敗之數哉特其志足嘉爾<lb/>
　　　陶士行<lb/>
陶士行平生報國忠順勤勞晚節脫屣八州本末明白<lb/>
固與王茂宏角巾之空言謝安石新城之耄䇿相去逺<lb/>
矣況其下者乎徒以躬行事實惡疾浮虚遂為俗子誣<lb/>
以不根之言史氏無識亦從而錄之今其說曰侃嘗夢<lb/>
入天門九重至第八重折翼而墜及督八州據上流潛<lb/>
<pb n="KR3a0062_WYG_009-12b"/>
有窺窬之志每思折翼之祥自抑而止夫謂之夢則非<lb/>
他人之所預也謂之志則非他人之所知也謂之潛則<lb/>
未嘗形于言也人何以知其為有謂之思則未嘗動于<lb/>
迹也人何以得其每思之數謂之自抑而止則未嘗揚<lb/>
也人何以知其為抑未嘗作也人何以知其為止予悲<lb/>
夫士行之有豐功實行忠節高情而遇庸史官負謗至<lb/>
今故為一辨之<lb/>
　　　唐太宗家法<lb/>
<pb n="KR3a0062_WYG_009-13a"/>
太宗殺兄及弟自以為學周公也及殺其子十人則不<lb/>
學周公而學蕭鸞矣至納元吉之妻與廬江之妾及以<lb/>
廬江家口賜其臣充賞則又全學高洋房杜諸人烏得<lb/>
無罪<lb/>
　　　唐太宗葬法<lb/>
唐高祖之喪務從隆厚虞世南上疏恐累死者今雖不<lb/>
蔵金玉後世但見丘壟如此其大安知其中無可欲者<lb/>
願依白虎通為三仞之墳仍刻石陵旁書蔵宗廟為子<lb/>
<pb n="KR3a0062_WYG_009-13b"/>
孫永久之法太宗初不報也及葬皇后于昭陵乃為文<lb/>
刻石稱用遺言因山薄葬不蔵金玉庶幾奸盜息心存<lb/>
沒無累使百世子孫奉以為法太宗曾不動心于其父<lb/>
而其為妻慮者乃如此其至非不孝而何<lb/>
　　　房杜<lb/>
人皆以房杜比蕭曹雖太宗每以此許之然房杜開國<lb/>
之初未嘗有功與蕭曹冦鄧不同及後來在秦府謀殺<lb/>
隱巢乃是二人之䇿故太宗感之最深異時作相卻有<lb/>
<pb n="KR3a0062_WYG_009-14a"/>
薦進人才修整法度之功若議論之間則多是無理<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0062_WYG_009-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　項氏家說卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>項氏家説卷三</head> <lb/>
    <p>
<pb n="KR3a0062_WYG_003-1a"/>
欽定四庫全書<lb/>
　項氏家説卷三<lb/>
　　　　　　　　　　　　宋　項安世　撰<lb/>
　　説經篇三<lb/>
　　　孔氏古文尚書二十五篇<lb/>
按孔氏所多者虞書則大禹謨一篇夏書則五子之歌<lb/>
𦙍征二篇商書則仲虺湯誥伊訓三太甲咸有一徳三<lb/>
説命凡十篇周書則三泰誓武成旅獒微子蔡仲周官<lb/>
<pb n="KR3a0062_WYG_003-1b"/>
君陳畢命君牙冏命凡十二篇此二十五篇皆孔氏自<lb/>
以隸書古篆訓釋科斗之文乃皆明白瀏亮略無疑闕<lb/>
而其餘與今文同者三十三篇以孔氏之字書參伏生<lb/>
之親授當更明白乃反多聱牙不可誦說又伏生耄矣<lb/>
于難誦者一字不遺而明白易曉者乃皆忘之此亦事<lb/>
理之不可曉者意者古語古字本自難通孔氏訓時頗<lb/>
有改定之功如今之譯經潤文者爾不然何其無一讀<lb/>
之聱牙一簡之摩滅乃反平易于老生親𫝊之書耶<lb/>
<pb n="KR3a0062_WYG_003-2a"/>
　　　孔安國傳<lb/>
先儒注釋其有補于經者甚多凡行于世者皆不茍也<lb/>
孔安國之于尚書至爲有功如注湯欲遷夏社不可衆<lb/>
人不過謂屈于伊陟臣扈之諫耳安國則曰以棄代稷<lb/>
無可代社者故仍用句龍氏然後知社稷之制至今沿<lb/>
之者爲有由也酒誥曰盡執拘以歸于周予其殺衆人<lb/>
止言待新民寛故勿殺待舊民嚴故盡殺之安國則曰<lb/>
予當擇其罪之大而殺之然後周公之訓爲可傳也其<lb/>
<pb n="KR3a0062_WYG_003-2b"/>
他如此類者甚多經學既廢人習新說古注皆不知讀<lb/>
先儒之苦心不明于今者何可勝數如趙岐注孟子至<lb/>
大至剛以直必有事焉而勿正皆以爲伊川先生新讀<lb/>
如此而不知其爲趙氏之本注也俗學之陋至此亦可<lb/>
憫哉<lb/>
　　　平在朔易<lb/>
朔者終而復始易者窮而復通北方終窮之地故以朔<lb/>
易名之示天道無終窮之理也<lb/>
<pb n="KR3a0062_WYG_003-3a"/>
　　　鯀哉<lb/>
凡人之名稱有複字者不助辭如𦙍子朱共工驩兜虞<lb/>
舜伯禹是也單稱一字者加哉字鯀哉益哉埀哉是也<lb/>
他書單名以也字副之囘也賜也之類<lb/>
　　　姓氏<lb/>
古者姓與氏爲二後世姓與氏爲一姓者諸眷之所同<lb/>
氏者一房之所獨姓以别同異氏以定親疎皆不可無<lb/>
也如嬀姓之生衆矣凡居於嬀汭者不知其幾族皆同<lb/>
<pb n="KR3a0062_WYG_003-3b"/>
姓也而于諸嬀之中有虞氏焉則舜之家所獨稱也故<lb/>
書載堯之嫁女曰釐降二女于嬀汭嬪于虞言嬀以著<lb/>
姓明自祁適嬀所以正婚姻之禮也言虞以别氏明所<lb/>
歸之族所以詳室家之辨也古人于此謹矣後世直以<lb/>
氏為姓一家百族同用一氏親疎逺近更無分别則與<lb/>
古之用姓同矣故史臣書之皆曰姓某氏見姓之與氏<lb/>
自是為一不可復知也<lb/>
禮記大𫝊謂婚禮至周始繫之以姓而百世不通非也<lb/>
<pb n="KR3a0062_WYG_003-4a"/>
此盖惑于後世五帝三王同出一祖之說不可用以為<lb/>
據昔者聖人之立姓也專以為婚姻之辨字皆從女惟<lb/>
女子稱姓以别之是則有姓之初便有婚姻不通之法<lb/>
矣此法必起于黄帝故凡天下之姓皆自以為黄帝吾<lb/>
祖也其實人之有姓自黄帝始爾盖是時始置二十五<lb/>
姓以别臣宗而後世遂以為此帝之二十五子云<lb/>
姓氏之法至漢猶有存者夏侯嬰為滕公子孫遂為滕<lb/>
氏又有與公孫主為婚者遂為孫氏田千秋好乘小車<lb/>
<pb n="KR3a0062_WYG_003-4b"/>
子孫遂為車氏史記諸臣傳稱滕公萬石君太倉公魏<lb/>
其武安皆不著姓此即古人以官為氏之意盖用此以<lb/>
自别于同姓之諸侯然自是遂忘其本姓則史職不修<lb/>
之過也古者太史氏掌奠世系辨昭穆凡立氏者必告<lb/>
于太史氏春秋之末知果别族于太史為輔氏此其驗<lb/>
也後世史職既廢宗法又亡而欲田里之氓自記其世<lb/>
系難矣此其故皆由封建世禄井田之法壞諸侯卿大<lb/>
夫之後降為甿隸士庶人之族散而之四方故宗法不<lb/>
<pb n="KR3a0062_WYG_003-5a"/>
可得而立史職不可得而紀以至于大廢而盡亡也<lb/>
　　　三苖族系<lb/>
左氏春秋傳昭公九年周人以姜戎咎晉言曰先王居<lb/>
檮杌于四裔故允姓之姦居于瓜州而惠公實誘以來<lb/>
杜預謂允姓即姜戎之别瓜州三危之地按此則姜戎<lb/>
者三苖之後也襄公十四年晉人責姜戎亦言為惠公<lb/>
自瓜徙洛戎子對曰我姜戎四岳之裔也按姜姓實出<lb/>
太岳則三苖氏又四岳之後文公十八年史克列叙四<lb/>
<pb n="KR3a0062_WYG_003-5b"/>
凶謂三苖為縉雲氏不才子按縉雲氏實黄帝時官名<lb/>
則四岳又縉雲氏之後也隱公十一年鄭莊公謂許為<lb/>
太岳之𦙍杜注言太岳神農之後堯四岳也按神農氏<lb/>
姜姓則縉雲氏又神農之後也盖神農氏沒子孫仕于<lb/>
黄帝為縉雲氏仕于堯為四岳而四岳之子孫受封于<lb/>
南方者為三苖三苖之子孫長于西方者為姜戎云齊<lb/>
滅紀晉滅姜戎楚滅申及許陳氏滅齊則四岳之子孫<lb/>
固皆亡于春秋之時矣然西魏時宕昌羌梁企定猶是<lb/>
<pb n="KR3a0062_WYG_003-6a"/>
三苖之後其所憑藉實遠大云<lb/>
　　　九功九徳<lb/>
舜之九功即禹之八政也府以積貯言之于五行之外<lb/>
增穀為六者當時水土之政主為穀也政以施行言之<lb/>
金木土各以其類增而為八者天下已平為萬世法則<lb/>
賓祀教刑森然竝舉皆不可略也九功則用五行以治<lb/>
穀用穀以治三事自粗而至精也八政則五行各致其<lb/>
用精粗竝舉而三事在其中矣賓祀教兵刑皆以正徳<lb/>
<pb n="KR3a0062_WYG_003-6b"/>
司空以利用食貨以厚生也臯陶之九徳即禹之三徳<lb/>
也寛柔愿皆柔克也簡剛彊皆剛克也亂擾直皆正直<lb/>
也亂訓治擾訓馴治且馴則無事矣禹衍而為五以明<lb/>
己之治臯陶析而為九以察人之徳故其目為愈詳也<lb/>
要之五行之理聖賢皆體而用之至禹而後極上極下<lb/>
而備衍之以成一家之言耳<lb/>
　　　帝德罔愆<lb/>
安世嘗謂惟臯陶最善稱舜者夫舜之徳至難名也臯<lb/>
<pb n="KR3a0062_WYG_003-7a"/>
陶特立罔愆二字以為總目謂其凡事竝無過失則舜<lb/>
之終身本末皆備于此矣然嘗疑之今之言舉事無失<lb/>
者必以為精明之極而臯陶言舜之無失乃以簡寛得<lb/>
之則已與常說大異矣至指陳其簡寛之實迹則曰罪<lb/>
疑惟輕功疑惟重與其殺不辜寧失不經則又近于聵<lb/>
聵者夫治天下者必使賞當功罰當罪不殺無辜不失<lb/>
有罪則可謂無失矣而舜之于功罪不能使賞罰之必<lb/>
當而但能使疑者之蒙私不能使罪人之必得而但能<lb/>
<pb n="KR3a0062_WYG_003-7b"/>
使無辜之不見殺臯陶以此為舜之無所過失之驗是<lb/>
則其所為無失者特不失其仁厚之本心而已故其末<lb/>
繼之曰好生之徳洽于民心茲用不犯于有司此則其<lb/>
罔愆之主意也世之治亂皆係于人主之聰與否古今<lb/>
之言聰明者未有過于舜者而舜之為治乃不能自保<lb/>
其無疑與失也其可保者獨吾之好生之心不疑不失<lb/>
而已後之人自視聰明孰與舜多而必欲其賞罰之必<lb/>
行功罪之必得是欲以己之所為求勝于舜也舜必不<lb/>
<pb n="KR3a0062_WYG_003-8a"/>
可勝則其所刑殺過差多矣此申商之所以得罪于萬<lb/>
世也不然則信賞必罰天下至明之政也而何亡人之<lb/>
國若是之亟哉孔子以用中于民為舜之大知其意深<lb/>
矣<lb/>
　　　九江孔殷<lb/>
謝靈運入彭蠡湖口詩云三江事多往九派理空存然<lb/>
則當是時九江已不可攷矣<lb/>
　　　沱潛<lb/>
<pb n="KR3a0062_WYG_003-8b"/>
荆梁二州江漢所經皆有沱潛二水爾雅謂水自江出<lb/>
為沱自漢出為潛盖經師所傳如此其辭簡古故至今<lb/>
莫知二水之處按四瀆濟最微無可言者河最大而出<lb/>
于西域至中國而成河故别流之來合者皆不可見獨<lb/>
江漢二水近出梁州夾蜀山而行江在山之南漢在山<lb/>
之北自梁至荆山行凡數千里凡山南溪谷之水皆至<lb/>
江而出山北溪谷之水皆至漢而出其水衆多不足盡<lb/>
錄故南總為沱北總為潛盖當時之方言猶今溪谷云<lb/>
<pb n="KR3a0062_WYG_003-9a"/>
爾後之讀爾雅者誤以江漢為沱潛所出之源不知其<lb/>
為沱潛所出之路也禹貢言岷山導江東别為沱别猶<lb/>
言他也盖江之發源在岷山極西處自江源而東凡别<lb/>
水之來會者皆為此江之沱不得自為一水也今蜀江<lb/>
沿岸溪水合處猶有鑑沱句流沱月明沱歸鄉沱之名<lb/>
尚可推見當時命名之意云<lb/>
　　　用人惟已<lb/>
班叔皮王命論曰見善如不及用人如由己此可作用<lb/>
<pb n="KR3a0062_WYG_003-9b"/>
人惟己解注<lb/>
　　　盤庚<lb/>
商盤周誥古今以為聱牙而當時用之以告民庶何哉<lb/>
曰此其所以為聱牙也告民庶之辭與作文章不同告<lb/>
民庶者必俯而就之或用時語或用方言或用官府吏<lb/>
文或辨釋當時事因所以在當時衆庶為易曉在異代<lb/>
異俗為難通也如今郡縣曉諭文牓自有土俗常用之<lb/>
語與其所常有之事他鄉之人多不盡曉况後世乎<lb/>
<pb n="KR3a0062_WYG_003-10a"/>
　　　説命序<lb/>
傅說起于徒役之中而居父兄百官之上此雖高宗之<lb/>
盛舉亦古者置相之常道也故聖人序書不言作相之<lb/>
事盖以古天子諸侯之立國皆有父兄大臣以為社稷<lb/>
之重鎭常與其君共求賢哲而付之以政所謂當國行<lb/>
政者非必父兄大臣也故曰將使卑踰尊疏踰戚可不<lb/>
愼歟此言為當國行政者設也堯舜之時四岳為大臣<lb/>
而舜禹行政湯之時仲虺為大臣而伊尹往來行政于<lb/>
<pb n="KR3a0062_WYG_003-10b"/>
其間成王之時太公為太師召公為太保而周公行政<lb/>
其後周公畢公皆以太師出守東都而召公以太保行<lb/>
政其序位皆在周畢之上而官秩仍在其下不以為疑<lb/>
也齊以高子國子為上卿而管仲為政鄭以子皮為上<lb/>
卿而子産為政魯以季氏為上卿而孔子為政非若後<lb/>
世茍用一人必須移動大臣排絀故老而後可為也夫<lb/>
是以君之用之也易而臣之居之也安大臣亦相與出<lb/>
力而推奬之無有相傾相軋之事雖其人皆有推遜之<lb/>
<pb n="KR3a0062_WYG_003-11a"/>
誠亦其理勢之可以相安也六國之時所以迭用他國<lb/>
之臣為相亦其去古之近于國之舊臣利害無所相及<lb/>
也至國朝承唐官制罷相者皆歸本班猶有古意自官<lb/>
制一新凡執國政者一去其位則不復得侍于闕廷必<lb/>
俟彼出而後此入此爭端之所以不息也<lb/>
　　　西伯戡黎序<lb/>
先儒謂西伯戡黎故殷始咎周此非書意也按書中但<lb/>
言西伯戡黎祖伊恐奔告于受爾至孔子作序乃言殷<lb/>
<pb n="KR3a0062_WYG_003-11b"/>
始咎周周人乘黎祖伊恐奔告于受作西伯戡黎以文<lb/>
勢攷之咎周乃在乘黎之先盖文王之世殷未嘗咎周<lb/>
也至武王之末年殷始咎周疑間生而責讓至度其事<lb/>
勢必有侵伐之謀武王于是戡黎國以據壺關之險東<lb/>
向臨之牧野之事盖決于此時矣故孔子改戡為乘高<lb/>
以臨紂以見兵勢之成又推其釁隙起于殷人之咎周<lb/>
以見兵端之發聖人于殷周之際多言書外之事皆明<lb/>
著本末以示後來盖書有不必存者而事則不可不存<lb/>
<pb n="KR3a0062_WYG_003-12a"/>
也史記膠鬲問武王之師曰西伯曷為而來此武王稱<lb/>
西伯之驗也<lb/>
　　　西土有衆<lb/>
武王渡河雖曰羣后畢會及聆其誓語專以西土邦君<lb/>
為言則孟津之會皆西土之諸侯也盖紂都河北正天<lb/>
下之勁兵所處用南方之人未必勝之故武王之所用<lb/>
皆關隴蜀漢之士先以河東之兵塞壺關之險以為疑<lb/>
兵而武王自以西土之衆自關向洛整陣徐行以為正<lb/>
<pb n="KR3a0062_WYG_003-12b"/>
兵自孟津北河攻之故曰同力度徳武王之慮精矣<lb/>
　　　惟九年大統未集<lb/>
説者以此為文王受命之九年非也史記周本紀太公<lb/>
世家周公世家皆言武王即位九年乃觀兵于盟津明<lb/>
此即武王之九年也時已十一年矣何以謂之九年古<lb/>
者天子諸侯皆除喪之後始即政事之位通初喪數之<lb/>
為十一年但數即政之年則九年耳自魯成公以來始<lb/>
有踰年即位之事春秋書之譏不終喪也惟親政九年<lb/>
<pb n="KR3a0062_WYG_003-13a"/>
大統未集故武王未得盡承文王由舊之志今既集矣<lb/>
其承厥志乃反商政政由舊所以承之也<lb/>
　　　武成脱簡<lb/>
王介甫以此篇為脱簡當以厥四月哉生明至予小<lb/>
子其承厥志移在天下大定之下此説良是必如此然<lb/>
後文理可讀月日亦順又見武王所承之志上謂文王<lb/>
欲由商之舊政而未得今予小子不可不承故次以乃<lb/>
反商政政由舊此即承志之事也若如本文則是文王<lb/>
<pb n="KR3a0062_WYG_003-13b"/>
志在厎商之罪而武王承之也豈不上誣先志哉<lb/>
　　　周王發<lb/>
先儒謂周王乃史官追書之辭方告名山大川時武王<lb/>
未稱王也且以文王尚稱文考為證此説非也若商命<lb/>
未絶則武王不當起兵既已起兵則周之稱王必矣決<lb/>
無以商之臣子號令羣后上伐天王之理也文王之稱<lb/>
文考乃是歸周祀廟告成之後始行追王之禮方起兵<lb/>
時尚未暇也<lb/>
<pb n="KR3a0062_WYG_003-14a"/>
　　　癸亥陳于商郊<lb/>
紂之為人與桀不同桀不過昏庸暴虐如秦二世漢桓<lb/>
靈而已紂好勇而善疑有伸鉤索鐡之力而專養亡命<lb/>
逋逃之人以為親兵百戰百克天下畏之其失在于恃<lb/>
兵狂酗殺人為嬉不恤國事此正如前趙之劉曜北齊<lb/>
之高歡未可以脆敵待也故武王伐紂其規模與湯不<lb/>
同武王先取壺關以塞紂西向之路然後自洛陽渡河<lb/>
攻之初以戊子日離宗周整衆徐行日三十里自周至<lb/>
<pb n="KR3a0062_WYG_003-14b"/>
洛九百里凡一月而後至人力不勞兵勢不急紂固恃<lb/>
兵之強與大河之固安坐而未出也既戊午涉河一日<lb/>
而誓師明日復誓遂行自孟津至朝歌四百餘里凡五<lb/>
日而至癸亥之夕徑陳于國門之外甲子之朝紂狼狽<lb/>
出師人心震駭皆望塵而奔周人自後攻之盡𠞰其多<lb/>
罪逋逃之衆血流漂杵舊惡無餘于是善良奠枕而天<lb/>
下定矣唐太宗討薛仁杲六十日不戰一戰而散其精<lb/>
卒遂平隴右本朝狄武襄公自離京師行止竝有定法<lb/>
<pb n="KR3a0062_WYG_003-15a"/>
晷刻不差及至崑崙關卷甲夜度遂一戰而定廣南其<lb/>
制勝之方大略相類聖賢舉事以理固無後世之利心<lb/>
而處事以義亦無腐儒之癡法也<lb/>
　　　五紀<lb/>
歲以紀一歲之事月以紀一月之事日以紀一日之事<lb/>
星辰謂二十八星十二辰以紀九州之分土萬民之好<lb/>
惡厯數如太初三統以紀帝王之運世天度之從違王<lb/>
省惟歲章當在此下<lb/>
<pb n="KR3a0062_WYG_003-15b"/>
　　　皇極<lb/>
皇建其有極歛時五福用敷錫厥庶民此言君之導其<lb/>
民也惟時厥庶民于汝極錫汝保極此言民之從其君<lb/>
也此六句皇極一章之總目也自此以下分為兩大段<lb/>
以演説此兩節之事自凡厥庶民無有淫朋以下至汝<lb/>
雖錫之福其作汝用咎皆演説君之導民也自無偏無<lb/>
陂遵王之義以下至會其有極歸其有極皆演説民之<lb/>
從君也又曰皇極之敷言是彝是訓于帝其訓言人君<lb/>
<pb n="KR3a0062_WYG_003-16a"/>
配天立極以結上一節之意也凡厥庶民極之敷言是<lb/>
訓是行以近天子之光言庶民從君如天以結下之一<lb/>
節也又曰天子作民父母言上之教養之心如此其切<lb/>
也以為天下王言下之歸往之心如此其一也此三節<lb/>
皆反覆推明君民之義言愈近而意愈切也惟辟作福<lb/>
恐當在此章下<lb/>
　　　五紀皇極<lb/>
此二章皆有脱簡曰王省惟歲至則以風雨當在五紀<lb/>
<pb n="KR3a0062_WYG_003-16b"/>
章之内與庶徵章全無干涉也惟辟作福至民用僭忒<lb/>
當在皇極章之末其文與為天下王相接其意與惟皇<lb/>
作極相類且所言福威皆皇極章内之事與三徳殊不<lb/>
相關也<lb/>
　　　三徳<lb/>
剛克柔克自是二徳之名剛多于柔者為剛克柔多于<lb/>
剛者為柔克非謂以剛柔勝人也以政言之強者禦之<lb/>
以剛弱者撫之以柔此于五行屬太剛太柔也以教言<lb/>
<pb n="KR3a0062_WYG_003-17a"/>
之高者抑之使柔卑者振之使剛此于五行屬少剛少<lb/>
柔也正直則中徳也雖曰三徳而五在其中禮家以一<lb/>
為三以三為五以五為九其理皆出于此盖一本不動<lb/>
而二自為四四自為八故謂之九易之八卦書之九疇<lb/>
其義一也<lb/>
　　　曰貞曰悔<lb/>
人但知内卦為貞外卦為悔不知其何説也王介甫謂<lb/>
静為貞動為悔亦臆之而已此占家之事惟京氏易謂<lb/>
<pb n="KR3a0062_WYG_003-17b"/>
發為貞静為悔則合于筮法盖占家以内卦為用事謂<lb/>
問者之來意也外卦為直事謂祸福之決也來意方發<lb/>
專一之至故謂之貞外卦既成祸福始定故有悔焉盖<lb/>
卦有元亨利貞故取貞字為主爻有吉凶悔吝故取悔<lb/>
字為決也姚小彭氏作易内外傳以吉凶悔吝為元亨<lb/>
利貞之反其言亦有理初聞者必訝其異然不可不思<lb/>
也<lb/>
竊意夏商筮法止用貞悔至文王之易以變爻為占六<lb/>
<pb n="KR3a0062_WYG_003-18a"/>
爻皆不變者乃占貞悔則不止用二矣<lb/>
　　　五福六極<lb/>
福極皆人君之事攸好徳者黎民敏徳也惡者賊民興<lb/>
也康寧者内外無患也憂者國家多難也疾者癘疫流<lb/>
行也弱者寖以衰微也凶者考終命之反短折者壽之<lb/>
反在福為二在極為一也貧與弱者富之反疾與憂者<lb/>
康寧之反在福為一在極為二也惡與好徳一福一極<lb/>
也<lb/>
<pb n="KR3a0062_WYG_003-18b"/>
　　　金縢<lb/>
金縢之事本無可疑而説者多疑之盖謂死無可代之<lb/>
理殊不知此特後世之人自不能行而行之者又不出<lb/>
于誠是以不能動天爾桑林之禱六事自責是湯以身<lb/>
代百姓也雲漢之詩寧俾我遯是宣王以身代百姓也<lb/>
而上天皆為之變動孔融以弟代兄之死吉翂以子代<lb/>
父之死而時君皆為之矜惻其他如王尊之塞決戴封<lb/>
之積薪自古匹夫以必至之誠上動天意者何可勝數<lb/>
<pb n="KR3a0062_WYG_003-19a"/>
况武王之興天所眷佑周公之聖天所賦與因天感天<lb/>
其有不動者乎二公本欲用常禮穆卜周公乃欲以身<lb/>
自卜故不敢以告二公又古者宗廟皆在宫中武王有<lb/>
疾周公以上相攝事獨命祝史與廟中之人為壇墠祝<lb/>
册而公卿大夫皆不知之如後世人主宫中黙禱而外<lb/>
庭不知者多矣<lb/>
管叔及其羣弟乃流言于國曰公將不利于孺子周公<lb/>
乃告二公曰我之弗辟我無以告我先王周公居東二<lb/>
<pb n="KR3a0062_WYG_003-19b"/>
年則罪人斯得孔氏謂辟者行法也居東則東征也信<lb/>
然則周公誅謗以滅口豈所以自明于天下哉鄭氏謂<lb/>
辟讀為避居東則避之也予嘗反復本文則鄭説為是<lb/>
盖周室初基中外未定流言乘間而作成王疑于上國<lb/>
人疑于下周公茍不避之禍亂忽發家國傾危將無以<lb/>
見先王于地下矣周公之與二公盖一體也故密與二<lb/>
公謀之使二公居中鎭撫國事而身自東出避之因以<lb/>
寧輯東夏但不居中則不利之謗自息而亂無從生矣<lb/>
<pb n="KR3a0062_WYG_003-20a"/>
故周公居東二年外變不起而内論亦明向者倡為流<lb/>
言謀作禍亂之人遂得主名内外之人始知其為管叔<lb/>
之罪也衆論既明于下則漸可以開曉成王之惑周公<lb/>
于是作鴟鴞之詩極道國家之艱難心迹之勞悴自愬<lb/>
于王以冀王之察己也王雖未能洞然遂信周公之忠<lb/>
然亦未敢決然遂以周公為非者盖由左右諸大夫國<lb/>
人之論皆已明白無有一言以助成王之疑者故成王<lb/>
之心雖欲非之亦無所據而發也盖是時也舉國之人<lb/>
<pb n="KR3a0062_WYG_003-20b"/>
疑周公者獨成王一人爾人力既盡則天道從而開之<lb/>
秋大熟未穫天大雷電以風禾偃木抜邦人大恐成王<lb/>
與羣臣弁服以適祖廟啓龜筮之櫃以占家國之災此<lb/>
盖古者遇災之常禮也既得金縢之書二公知天道之<lb/>
在是矣于是導王以問諸史與百執事之人羣臣久鬱<lb/>
承問而興皆翕然曰信以證其事悵然曰噫以明其寃<lb/>
見公本不言而天自發之天理人情憤悱相會于聲嗟<lb/>
氣歎之間而成王之心已豁然而大悟矣于是周家復<lb/>
<pb n="KR3a0062_WYG_003-21a"/>
興天下大定卜年八百卜世三十豈非天人之助也歟<lb/>
夫以當時事體危疑如此成王之意艱重而難囘二公<lb/>
之辭裵囘而未發百執事之心堙鬱而不吐使周公憪<lb/>
然不避授兵以出討謗己者執而戮之此霍光之所不<lb/>
敢為也而謂周公為之乎盖周公既歸始相成王大誥<lb/>
多方出兵以誅三監云<lb/>
周公之事再明周家之業再安皆二公之力也故公之<lb/>
出也則告二公而後出明二公之同議也其問諸史與<lb/>
<pb n="KR3a0062_WYG_003-21b"/>
百執事也則書二公及王明非王之及二公也其築大<lb/>
木也則又出于二公之命凡大木所偃盡起而築之茍<lb/>
可以明天理之驗而信周公之功者無所不用其至二<lb/>
公之心可謂貫日月而通神明矣兹其所以為二公也<lb/>
歟<lb/>
　　　康誥酒誥<lb/>
周公命康叔治商曰往敷求殷先哲王曰丕遠惟商耉<lb/>
成人曰師師兹殷罰有倫曰罰蔽殷彝曰劼毖殷獻臣<lb/>
<pb n="KR3a0062_WYG_003-22a"/>
盖治者必順其俗因其宜用其仁賢而復其善政然後<lb/>
其俗安其民服大凡治新造之國撫新附之民未有不<lb/>
由此而得其歡心者也周公之慮深矣<lb/>
　　　惟民其勑懋和<lb/>
勑古來字也勑懋謂勞來勉懋二字盖同一意尚書勑<lb/>
字今皆讀為敕盖因俗音之誤若據本文止當以來字<lb/>
讀之不然則皆改為勅乃可勑天之命與勑我五典若<lb/>
作勤力説于義亦通不煩改説也<lb/>
<pb n="KR3a0062_WYG_003-22b"/>
　　　無或刑人殺人<lb/>
無或二字即戒康叔先儒謂無使權出或人非也此章<lb/>
大意謂刑殺劓則皆出于公法非汝封之所得私無或<lb/>
輒用其私以刑殺劓刵人也<lb/>
　　　酒誥<lb/>
或云康叔以衞侯為王司冦故首篇專諭刑罰是也然<lb/>
不知酒誥一篇亦是為司冦言之周官萍氏掌幾酒謹<lb/>
酒司虣氏掌禁以屬遊飲于市者皆司冦之屬官也<lb/>
<pb n="KR3a0062_WYG_003-23a"/>
　　　惟天降命<lb/>
麴蘖之可為酒酒之可奉賓祭養老勞勸皆天也酒之<lb/>
流可以敗徳生禍亦天也故周公于此二者皆以天言<lb/>
之祀兹酒則謂之天降命敗亂喪徳則謂之天降威人<lb/>
惟從其命勿犯其威則可謂善事天矣知此然後可以<lb/>
知天<lb/>
　　　周公曰拜手稽首<lb/>
荀子大略篇曰平衡曰拜<hi>磬折頭與腰平如衡</hi>下衡曰稽首至地<lb/>
<pb n="KR3a0062_WYG_003-23b"/>
曰稽顙大夫之臣拜不稽首以是推之則今之折腰揖<lb/>
即古之拜也今之低頭揖即古之稽首也今之拜伏其<lb/>
頭至地乃類古之稽顙耳然今之拜自是古之跪俛伏<lb/>
三事殊與古拜不類今之揖其形用古之拜其聲用古<lb/>
之喏<hi>日者切</hi>亦是兩事皆與古揖不類也<hi>古揖舉手而無聲</hi>
　　　君奭<lb/>
予嘗讀君奭顧命之書而深悲之然後知出而任人之<lb/>
事者誠天下之危機而聖賢之甚不得已也召公親見<lb/>
<pb n="KR3a0062_WYG_003-24a"/>
金縢之事其艱難憂畏如此幸而洛邑既成成王即政<lb/>
二公優游退居田里以息平生之勞此其宜矣而周公<lb/>
方自洛誥之後再為成王之所挽使之留鎮成周以撫<lb/>
東方之諸侯周公復挽召公使之留鎮宗周以撫西方<lb/>
之諸侯一師一保左右相扶召公之意盖慘然而不樂<lb/>
也周公作君奭一書道商周之近例陳文武之大憂以<lb/>
繫召公而留之召公既留而周公死成王崩于是召公<lb/>
復當周公之危機矣是故導成王以作顧命以正先君<lb/>
<pb n="KR3a0062_WYG_003-24b"/>
之終翊康王以見諸侯以正新君之始盖傳位于憑几<lb/>
之時而受位于成服之日設兵戈以衞喪主陳玉幣以<lb/>
賓天王彼四海九州知有康王雖百管叔不可得而間<lb/>
也嗚呼悲哉亦可謂艱大之舉矣此與孫權止泣而令<lb/>
三軍順宗麻鞋以見諸將雖時之隆汙不同而鎮遏危<lb/>
疑之意亦不相逺其所異者暫假冕服于一時之頃以<lb/>
正大位而繫人心終反喪服于三年之久以就亮陰而<lb/>
終子道此則後世之所不能行為可恨耳按漢之嗣君<lb/>
<pb n="KR3a0062_WYG_003-25a"/>
皆以太子受位于柩前而即皇帝位于葬後盖猶以葬<lb/>
訖釋服凖古之祥除自漢而後則倂葬後即位之禮而<lb/>
盡去之矣<lb/>
　　　割申勸寧王之德<lb/>
鄭氏禮記注曰周申觀文王之徳古文為割申勸寧王<lb/>
之徳今博士為厥亂勸寧王之徳古文似近之割之言<lb/>
盖也安世按今博士即漢之今文尚書伏生所傳也古<lb/>
文即孔安國所傳今尚書是也鄭氏訓割為盖于古讀<lb/>
<pb n="KR3a0062_WYG_003-25b"/>
為通古字多假借如此類甚多如曷為害胡為瑕安為<lb/>
焉何亦為曷為瑕今人曲為割之申之勸之之説皆不<lb/>
若鄭氏之簡明也<lb/>
　　　六月庚午朏<lb/>
書之紀日者必以歴數先之如朔朏生明死魄之類因<lb/>
以寓歴法焉然四代之書惟周為然亦足以見周文之<lb/>
備也又每書必異辭如朏者月之微明即月三日也曰<lb/>
朏足矣又謂之哉生明生明足矣又謂之旁死魄與死<lb/>
<pb n="KR3a0062_WYG_003-26a"/>
魄之日相鄰即生明也盖一事而三變其文周之俗尚<lb/>
文如此亦史家以文勝質之驗也<lb/>
　　　格其非心<lb/>
書言格其非心孟子訓之曰人不足與適也政不足間<lb/>
也惟大人為能格君心之非觀此則格者非拒而止也<lb/>
若拒而止之則是適其人間其政日與之格鬬非大人<lb/>
之事也六經中格字皆取至到之義有恥且格七旬有<lb/>
苖格格其非心謂化服之至也祖考來格格于皇天格<lb/>
<pb n="KR3a0062_WYG_003-26b"/>
于上帝感通之至也格于藝祖亦謂歸至其處物格而<lb/>
後知至先儒以為窮至其理義亦同此<lb/>
　<lb/>
　<lb/>
　<lb/>
　<lb/>
　<lb/>
　項氏家說卷三<lb/>
</p>
<p>
</p>
  </div>
</body>
</text>
</TEI>
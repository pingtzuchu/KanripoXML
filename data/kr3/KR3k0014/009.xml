<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事物紀原卷九</head>
    <p>
<pb n="KR3k0014_WYG_009-1a"/>
欽定四庫全書<lb/>
　事物紀原卷九　　　　　　宋　髙承　撰<lb/>
　　農業陶漁部四十五<lb/>
田畆<lb/>
　詩疏曰易繋辭稱神農始作耒耜則田起神農矣通<lb/>
　典曰皇帝始立歩制畆是田以畆計起自軒轅也司<lb/>
　馬法以六尺為歩歩百為畆顧野王云秦孝公以二<lb/>
　百三十歩為畆今又二百四十歩也青齊諸部又以<lb/>
<pb n="KR3k0014_WYG_009-1b"/>
　三百六十歩為一大畆云<lb/>
田業<lb/>
　三代之民皆受田于公則所田之田王田也一夫一<lb/>
　婦受地百畆秦孝公任衛公孫鞅廢井田開阡陌民<lb/>
　得賣買而天下之田為私業此民田業賣買之始也<lb/>
耕<lb/>
　周書曰神農之時天雨粟帝耕而種之黄帝内傳曰<lb/>
　帝昇為天子地神獻草木述播種之利因廣耕則耕<lb/>
<pb n="KR3k0014_WYG_009-2a"/>
　盖始于炎帝<lb/>
種<lb/>
　淮南子曰神農始教民播種五穀相土地之宜帝王<lb/>
　世紀曰炎帝始教天下耕種五穀而食故黄帝述播<lb/>
　種之利也吕氏春秋曰后稷作稼注云烈山氏子曰<lb/>
　柱能植百穀蔬菜梁陶洪景本草序曰昔神農氏之<lb/>
　王天下造耕種以省穀<lb/>
耒耜<lb/>
<pb n="KR3k0014_WYG_009-2b"/>
　易繫辭曰包犧氏没神農氏作斵木為耜揉木為耒<lb/>
　耒耜之利以教天下盖取諸益禮含文嘉亦曰神農<lb/>
　作耒耜古史考亦云而世本則曰倕作又以為咎繇<lb/>
　作非也白虎通曰古者人食禽獸肉神農時人多禽<lb/>
　獸不足神農乃因天時地利制耒耜教人農作髙氏<lb/>
　小史亦云炎帝種五穀為耒耜以利百姓<lb/>
犁<lb/>
　山海經曰稷降以百穀種之弟曰台璽生叔均叔均<lb/>
<pb n="KR3k0014_WYG_009-3a"/>
　生是代其父及稷播百穀始作耕又曰后稷孫曰叔<lb/>
　均是始作耕注云用牛犁以耕也是則耕之用牛<lb/>
　自叔均始矣後魏賈勰齊民要術曰趙過始為牛耕<lb/>
　實勝耒耜之利崔寔正論曰漢武帝以趙過為搜粟<lb/>
　都尉教民種殖其法三犁共一牛一人將之下種挽<lb/>
　樓皆取備焉又牛耕之始自趙過也然崔賈之論為<lb/>
　有所由爾<lb/>
樓犁<lb/>
<pb n="KR3k0014_WYG_009-3b"/>
　魏畧曰皇甫隆為燉煌太守民不曉耕隆乃教民作<lb/>
　樓犁省力過半<lb/>
鉏<lb/>
　周書曰神農天雨粟帝種之作鉏鎒以墾草莽然後<lb/>
　五穀興則鉏蓋神農造也詩臣工曰痔乃錢鏄注鏄<lb/>
　鎒也世本曰倕作耨釋名曰鋤類尔雅釋器斫斸謂<lb/>
　之定李巡曰鋤也廣雅曰鋤謂之耨然則耨即鋤矣<lb/>
鎌<lb/>
<pb n="KR3k0014_WYG_009-4a"/>
　說苑曰孔子聞吾邱子振鎌帶而哭然則三代之田<lb/>
　器也<lb/>
碓<lb/>
　桓譚新論曰宓犧制杵臼之利後世加巧因借身踐<lb/>
　碓而利十倍則碓蓋起于杵臼之遺法也<lb/>
磑<lb/>
　世本曰公輸般作磑今以礱穀者自山而東謂之磑<lb/>
　江浙之間或曰礱編木附泥為之所以破穀出米矣<lb/>
<pb n="KR3k0014_WYG_009-4b"/>
磨<lb/>
　方言曰磑謂之䃀錯碓切說文曰䃺石磑也方言磑<lb/>
　以䃀為磨則磨以磑而作也盖起於公輸作磑之後<lb/>
　䃺古磨字<lb/>
碾<lb/>
　後漢書云崔亮在雍州讀杜預傳見其為八磨嘉其<lb/>
　有濟時用遂教民為碾此疑碾之起也<lb/>
杵臼<lb/>
<pb n="KR3k0014_WYG_009-5a"/>
　桓譚新論云宓犧制杵臼世本乃云雍父作舂杵臼<lb/>
　吕氏春秋曰赤冀作杵臼皆非也黄帝内傳曰帝既<lb/>
　斬蚩尤因剏杵臼易繫辭曰神農氏没黄帝堯舜氏<lb/>
　作斷木為杵掘地為臼臼杵之利萬民以濟盖取諸<lb/>
　小過此疑杵臼之始也唐韻作羅父作杵臼<lb/>
舂<lb/>
　世本曰雍父作舂黄帝臣也<lb/>
水車<lb/>
<pb n="KR3k0014_WYG_009-5b"/>
　魏畧曰馬鈞居京都城内有地可為園無水以灌之<lb/>
　乃作翻車令童兒轉之而灌水自覆今田家有水車<lb/>
　天旱時引水以溉田者即此器也詳此則其制起自<lb/>
　魏馬鈞也而漢靈帝使畢嵐作翻車設機束以引水<lb/>
　洒南北郊路又為自畢嵐所制矣未知孰是<lb/>
蠶絲<lb/>
　搜神記曰上古時有人逺征家惟一女與馬女思父<lb/>
　戲馬曰汝能迎得吾父吾将嫁汝馬乃絶韁去得父<lb/>
<pb n="KR3k0014_WYG_009-6a"/>
　還後馬見女輙怒父怪之女具以答父大怒殺馬曝<lb/>
　其皮女至皮所忽蹷然卷女而行後於大樹枝得女<lb/>
　及皮盡化為蠶既死因名其樹曰桑桑喪也此蠶桑<lb/>
　之始也皇圗要記曰伏犧化蠶為絲又黄帝四妃西<lb/>
　陵氏始養蠶為絲<lb/>
機䇡<lb/>
　淮南子曰伯余之初作衣也絲麻索縷手經指緯後<lb/>
　世為之機䇡體服以便此機䇡之始也注伯余黄帝<lb/>
<pb n="KR3k0014_WYG_009-6b"/>
　臣一曰伯余黄帝也<lb/>
織<lb/>
　黄帝内傳曰帝既斬蚩尤蠶神獻綵絲稱織絍之功<lb/>
　因之廣織于此言廣明其前有黄帝廣之爾一云淮<lb/>
　南子言伯余之初作衣絲麻素縷手經指緯盖織之<lb/>
　始也<lb/>
陶<lb/>
　周書曰神農作陶尸子曰夏桀臣昆吾作陶吕氏春<lb/>
<pb n="KR3k0014_WYG_009-7a"/>
　秋亦曰昆吾作陶髙誘云昆吾髙陽後吴回黎陸終<lb/>
　之子為夏伯制作陶冶埏埴為器也按黄帝時有寗<lb/>
　封人為陶正則陶始于炎帝明矣<lb/>
冶<lb/>
　古史考曰燧人鑄金作刀金即冶也而周書以謂神<lb/>
　農作冶尸子以謂造冶者蚩尤也按禮曰昔先王未<lb/>
　有火化後聖修火之利範金合土此冶之始也盖始<lb/>
　于鑚木造火之後<lb/>
<pb n="KR3k0014_WYG_009-7b"/>
漁<lb/>
　尸子曰燧人之世天下多水教人以漁易繫辭曰包<lb/>
　犧氏之王天下結繩而為網罟以佃以漁蓋取諸離<lb/>
　然則漁自太昊始也<lb/>
釣<lb/>
　易稱太昊以佃以漁然釣亦漁事蓋易以結網而漁<lb/>
　為包犧作則尸子所云燧人教人以漁其釣之為漁<lb/>
　當為此乎<lb/>
<pb n="KR3k0014_WYG_009-8a"/>
獵<lb/>
　尸子曰宓犧之世天下多獸教人以獵易繫辭亦言<lb/>
　包犧氏以佃以漁則獵始于太昊也<lb/>
羅<lb/>
　世本曰包犧臣句芒作羅羅鳥罟也<lb/>
網<lb/>
　古史考曰伏犧氏觀蒙而始作網世本曰句芒作易<lb/>
　繫辭曰包犧結繩為網罟抱朴子曰太昊師蜘蛛而<lb/>
<pb n="KR3k0014_WYG_009-8b"/>
　結網網魚罟也孟詵錦帶前書宓犧始為網罟髙氏<lb/>
　小史曰太昊作網罟以取禽獸<lb/>
　　酒醴飲食部四十六<lb/>
五穀<lb/>
　周書曰神農之時天雨粟是則初有五穀之始也髙<lb/>
　氏小史云炎帝種五穀故謂之神農<lb/>
穀食<lb/>
　賈誼雜說曰神農嘗百草之實教民食穀藝文類聚<lb/>
<pb n="KR3k0014_WYG_009-9a"/>
　曰神農時民始食穀加于燒石之上而食<lb/>
醴酪<lb/>
　古史考曰古有醴酪禮運曰昔先王未有火化後聖<lb/>
　有作然後修火之利以為醴酪注云烝釀之也酪酢<lb/>
　胾蓋其物出自燧人作火之後爾<lb/>
酒<lb/>
　酒經曰空桑穢飯醖以稷麥以成醇醪此酒之始也<lb/>
　吕氏春秋曰儀狄作酒醪變五味戰國䇿曰儀狄帝<lb/>
<pb n="KR3k0014_WYG_009-9b"/>
　女造酒進之于禹甘之遂疎狄儀古史考亦曰儀狄<lb/>
　造酒博物志曰杜康造酒魏武帝詩曰何以解我憂<lb/>
　惟有杜康酒玉篇曰酒杜康所作陶潜集述酒詩序<lb/>
　曰儀狄造酒杜康潤色之而黄帝内傳王母㑹帝于<lb/>
　嵩山飲帝以䕶神養氣金液流暉之酒又有延洪夀<lb/>
　光之酒然黄帝時已有其物但不知杜康何世人而<lb/>
　古今多言其始造酒也一曰少康作秫酒<lb/>
蠟茶<lb/>
<pb n="KR3k0014_WYG_009-10a"/>
　楊文公談苑云蠟茶出建州陸羽茶經尚未知之但<lb/>
　言福建等州未詳往往得之其味極佳江左近日方<lb/>
　有蠟面之號丁謂北苑茶録曰剏造之始莫有知者<lb/>
　質之三館檢討杜鎬亦曰在江左日始記有研膏茶<lb/>
　歐陽修歸田録亦云出福建不言所起按唐氏諸家<lb/>
　說中往往有蠟面茶之語則是自唐有之也<lb/>
龍茶<lb/>
　談苑曰龍鳳石乳茶本朝太宗皇帝令造江左乃有<lb/>
<pb n="KR3k0014_WYG_009-10b"/>
　研膏茶供御即龍茶之品也北苑茶録曰太宗太平<lb/>
　興國二年遣使造之規取像類以别庶飲也<lb/>
小團<lb/>
　歐陽修歸田録曰茶之品莫貴于龍鳳謂之團茶慶<lb/>
　厯中蔡君謨為福建漕始造小片龍茶以進其品絶<lb/>
　精謂之小團又龍茶録後序曰團茶為茶之至精而<lb/>
　小團又團茶之精者蔡君謨始造嵗貢云<lb/>
京鋋<lb/>
<pb n="KR3k0014_WYG_009-11a"/>
　談苑曰江左李氏别令取茶之乳作片或號京鋋的<lb/>
　乳及骨子等是則京鋋之品自南唐始也北苑録曰的<lb/>
　乳以降以下品雜鍊售之唯京師去者至真不雜為<lb/>
　時所貴意其名由此得也又云或曰開寳末方有此<lb/>
　茶當時識者云金陵僣國唯曰都下而以朝廷為京<lb/>
　師今忽有此名其將歸京師乎<lb/>
石乳<lb/>
　北苑茶録曰石乳太宗皇帝至道二年詔造也<lb/>
<pb n="KR3k0014_WYG_009-11b"/>
炙<lb/>
　周書曰黄帝始燔肉為炙<lb/>
炮<lb/>
　古史考曰燧人鑚火人始裹肉而燔之曰炮也<lb/>
華物<lb/>
　晉陸士衡餉張華鮓華開器便曰此龍肉也試以苦<lb/>
　酒灌之必有異試之有五色光起今人誤以鮓為華<lb/>
　物由此故也六帖云<lb/>
<pb n="KR3k0014_WYG_009-12a"/>
煑鹽<lb/>
　世本曰宿沙氏煑海水為鹽宋衷曰宿沙衛齊靈公<lb/>
　臣齊保海故衛為魚鹽之利或曰宿沙氏炎帝時諸<lb/>
　侯唐韻曰古者宿沙初作煑海為鹽<lb/>
食熟<lb/>
　古史考曰古初之人未有火化飲血茹毛有聖人以<lb/>
　火德王造作鑚燧出火教人熟食號曰燧人禮含文<lb/>
　嘉曰燧人始鑚木以取火炮生為熟也拾遺記曰疱<lb/>
<pb n="KR3k0014_WYG_009-12b"/>
　羲變茹腥之食髙氏小史燧人氏時茹生人多病乃<lb/>
　鑚燧改火化生為熟<lb/>
食卵<lb/>
　瑞應圗曰有虞氏馴百禽夏后之世民始食卵鳳凰<lb/>
　乃去此盖食卵之始也<lb/>
飯<lb/>
　周書黄帝始蒸穀為飯也<lb/>
粥<lb/>
<pb n="KR3k0014_WYG_009-13a"/>
　又曰黄帝始烹穀為粥<lb/>
餻<lb/>
　周禮籩人羞籩之實糗餌粉餈鄭康成云二物皆粉<lb/>
　稻黍米所為合蒸曰餌餅之曰餈蓋餌即餻也玉燭<lb/>
　寳典曰秋食餌者其時黍秫並收因以粘米佳味觸<lb/>
　類嘗新遂成積習禮月令有嘗新之事疑周制也西<lb/>
　京雜記曰戚夫人侍兒賈佩蘭說宫内時九月九日<lb/>
　食餌令人長夀故今人以為俗方言曰餌餻或謂之<lb/>
<pb n="KR3k0014_WYG_009-13b"/>
　餈續事始引干寳注曰糗餌者或屑而蒸之以棗豆<lb/>
　之味同食<lb/>
陵餻<lb/>
　鄴中記云并州之俗冬至一百五日為介子推冷食<lb/>
　作亁粥食之故謂之寒食亁粥即今之陵餻是也世<lb/>
　俗每至清明以麥或秫以杏酪煑為薑粥俟其凝冷<lb/>
　裁作薄葉沃以餳若宻而食之謂之陵餻此即其起<lb/>
　也玉燭寳典曰今人研杏仁為酪以煑凌粥以餳沃<lb/>
<pb n="KR3k0014_WYG_009-14a"/>
　之即此也<lb/>
糉<lb/>
　一名角黍風土記曰仲夏端午端初也以菰葉裹粘<lb/>
　米以栗棗灰汁煑之令熟節日啖取隂陽尚包裹之<lb/>
　象一曰因屈原也齊諧記曰原以五月五日投汨羅<lb/>
　楚人哀之每至此日以筒貯米祭今市俗置米於新<lb/>
　竹筒中蒸食之謂之装筒其遺事亦曰筒糉齊諧又<lb/>
　記曰今世人五月五日作糉汨羅之遺風也異苑曰<lb/>
<pb n="KR3k0014_WYG_009-14b"/>
　糉屈原姊所作<lb/>
饅頭<lb/>
　小說云昔諸葛武侯之征孟獲也人曰蠻地多邪術<lb/>
　須禱于神假隂兵一以助之然蠻俗必殺人以其首<lb/>
　祭之神則嚮之為出兵也武侯不從因雜用羊豕之<lb/>
　肉以包之以麵象人頭以祠神亦嚮焉而為出兵後<lb/>
　人由此為饅頭至晉盧諶祭法春祠用饅頭始列于<lb/>
　祭祀之品而束晢餅賦亦有其說則饅頭疑自武侯<lb/>
<pb n="KR3k0014_WYG_009-15a"/>
　始也<lb/>
餅<lb/>
　晉束晢餅賦曰禮仲春天子食餻而朝事之籩煑麥<lb/>
　為麵内則諸饌不說餅然則餅之作其來逺矣按漢<lb/>
　書百官表少府属有湯官主餅餌又宣帝微時每買<lb/>
　餅所從買者輙大售說苑叙戰國事則餅蓋起于七<lb/>
　國之時也<lb/>
胡餅<lb/>
<pb n="KR3k0014_WYG_009-15b"/>
　續漢書曰靈帝好胡餅京師皆食胡餅胡餅之起疑<lb/>
　自此始也然則餅有胡漢之異矣胡餅蓋今俗所為<lb/>
　者是而漢餅疑是今餅也後趙石勒諱胡改為麻餅<lb/>
蒸餅<lb/>
　秦漢逮今世所食初有餅胡餅蒸餅湯餅之四品惟<lb/>
　蒸餅至晉何曽所食非作十字拆則不下箸方一見<lb/>
　于此以是推之當出自漢魏以來也<lb/>
湯餅<lb/>
<pb n="KR3k0014_WYG_009-16a"/>
　魏晉之代世尚食湯餅今索餅是也語林有魏文帝<lb/>
　與何晏熱湯餅即是其物出于漢魏之間也<lb/>
不托<lb/>
　束晢餅賦曰朝事之籩煑麥為麵則麵之名蓋自此<lb/>
　而出也魏世食湯餅晉以來有不托之號意不托之<lb/>
　作緣湯餅而務簡矣今訛為䬪飥亦直曰麵也<lb/>
黄兒<lb/>
　唐五行志曰黄巢未入京時都人以黄米及黒豆屑<lb/>
<pb n="KR3k0014_WYG_009-16b"/>
　蒸食之謂之黄賊打黒賊唐都長安今自陜而西以<lb/>
　黄米為粉團棗烝之曰黄兒其喬麥麵者曰黒兒蓋<lb/>
　出于此也<lb/>
鹽豉<lb/>
　廣雅曰苦李作豉廣志曰苦秦豉則豉自一物尔謝<lb/>
　承後漢書羊續為南陽太守鹽豉共器三輔決録曰<lb/>
　南陽舊語曰前隊太守范仲公鹽豉蒜菓共一筒史<lb/>
　記貨殖傳曰孽麴鹽豉千合蓋四物也今京俗謂豉<lb/>
<pb n="KR3k0014_WYG_009-17a"/>
　曰鹽豉或因此云然晉世已為此名世說武子云千<lb/>
　里蓴羮未下鹽豉<lb/>
藏氷<lb/>
　周公遭變陳后稷先公致王業之艱難其詩曰二之<lb/>
　日鑿氷沖沖三之日納于凌隂周禮凌人掌氷正嵗<lb/>
　十二月令斬氷三其凌注云凌氷室也三之者為消<lb/>
　釋度也春秋左氏傳昭公四年申豐曰日在北陸而<lb/>
　藏氷西陸朝覿而出之其藏之也黒牡秬黍以享司<lb/>
<pb n="KR3k0014_WYG_009-17b"/>
　寒注黒其黒牡也<lb/>
　　吉㐫典制部四十七<lb/>
嫁娶<lb/>
　通典曰遂皇氏有婦注云人皇是也伏犧氏制嫁娶<lb/>
　以儷皮為禮帝王世紀曰包犧氏都陳制嫁娶之禮<lb/>
　王子年拾遺記曰包犧始嫁娶以修人道<lb/>
撒豆穀<lb/>
　漢世京房之女適翼奉子奉擇日迎之房以其日不<lb/>
<pb n="KR3k0014_WYG_009-18a"/>
　吉以三煞在門故也三煞者謂青羊烏雞青牛之神<lb/>
　也凡是三者在門新人不得入犯之損尊長及無子<lb/>
　奉以謂不然婦将至門但以穀豆與草禳之則三煞<lb/>
　自避新人可入也自是以來凡嫁娶者皆置草于門<lb/>
　閫内下車則撒穀豆既至蹙草于側而入今以為故<lb/>
　事也<lb/>
跨馬鞍<lb/>
　蘓氏演義曰唐厯云國初以婚姻之禮皆北人之法<lb/>
<pb n="KR3k0014_WYG_009-18b"/>
　也謂坐女于馬鞍之側此北人尚乗鞍馬之義也酉<lb/>
　陽雜俎曰今士大夫家婚禮新婦乗馬鞍悉北朝之<lb/>
　餘風也今娶婦家新人入門跨馬鞍此蓋其始也<lb/>
東牀<lb/>
　晉書王羲之傳曰羲之與王承王悦為王氏二少郗<lb/>
　鑒使門生求女婿于王導導令就東廂徧觀子弟門<lb/>
　生歸謂鑒曰王氏諸少並佳然聞信至咸自矜持惟<lb/>
　一人坦腹食獨若不聞鑒曰此正佳婿也訪之乃羲<lb/>
<pb n="KR3k0014_WYG_009-19a"/>
　之也遂以女妻之由是呼女婿為東牀<lb/>
五姓<lb/>
　蘓氏演義曰五音之配五姓郭璞以收舌之音為宫<lb/>
　姓以至齶上之音為徴姓以唇音為羽姓以舌著齒<lb/>
　外之音為商姓以胷中之音為角姓又青囊經云城<lb/>
　寨屋宅之地亦以五姓配五行然則五姓之起自郭<lb/>
　璞始也前漢王莽傳卜者王况謂李焉曰漢當復興<lb/>
　君姓李李者徴徴火也當為漢輔按此五姓之說自<lb/>
<pb n="KR3k0014_WYG_009-19b"/>
　漢已有之云<lb/>
媒<lb/>
　鄭康成曰媒之言謀也謀合異類使和成者凡嫁娶<lb/>
　之道必由媒妁自太昊制昏禮則判合之義當有所<lb/>
　由便應有媒矣至周始置媒氏之官掌萬民之判也<lb/>
婦人拜<lb/>
　禮曰男拜則尚左手女拜則尚右手又居喪之禮男<lb/>
　拜稽顙女子則否是古者男女之拜一也古詩曰長<lb/>
<pb n="KR3k0014_WYG_009-20a"/>
　跽故夫前五言之作自漢李陵推此則由漢而來其<lb/>
　拜猶同耳孫甫唐書云唐武后欲尊婦人始易今拜<lb/>
　是則女屈膝而拜始于唐武后也<lb/>
主改適<lb/>
　唐書公主傳宣宗女萬夀公主下嫁之後遂詔公主<lb/>
　有子而寡不得復嫁宋朝之制主薨其夫亦不得復<lb/>
　娶也<lb/>
喪紀<lb/>
<pb n="KR3k0014_WYG_009-20b"/>
　上古親死𦵏之中野而喪期無數至虞舜二十有八<lb/>
　載放勲徂落百姓如喪考妣三載四海遏宻八音則<lb/>
　三年之喪自堯舜始也三代同之故孟子曰三年之<lb/>
　喪齊衰之服三代共之淮南子齊倍訓曰武王伐紂<lb/>
　載尸而行海内未定故不為三年之喪許慎注云三<lb/>
　年之喪始于成王<lb/>
喪服<lb/>
　通典曰喪期無數謂黄帝時心喪終身也三載遏宻<lb/>
<pb n="KR3k0014_WYG_009-21a"/>
　八音唐虞雖行心喪更三年為限三王乃制喪服則<lb/>
　衰絰之起自三代始也<lb/>
五服<lb/>
　許慎注淮南子曰三月之服夏后氏之禮又云五縗<lb/>
　之服謂三年朞九月五月三月服也然則五服之等<lb/>
　蓋原于夏備于商周其事具在於三禮之所記云耳<lb/>
母服<lb/>
　三代之制父在為母服齊衰朞唐武后始請同父三<lb/>
<pb n="KR3k0014_WYG_009-21b"/>
　年按盧履收言上元中父在為母三年后雖請未用<lb/>
　也逮垂拱始行之則父在之服母三年自唐垂拱中<lb/>
　始也<lb/>
慈母服<lb/>
　淮南子曰魯昭公有慈母而愛之死為之練冠故有<lb/>
　慈母之服注云父所命已者禮記曰練冠而喪慈母<lb/>
　自魯公始也故今五服勑有慈母服<lb/>
易月<lb/>
<pb n="KR3k0014_WYG_009-22a"/>
　五代㑹要曰後唐同光三年十一月禮儀使奏曰粤<lb/>
　自漢文益尊神器徇至公絶私之義行以日易月之<lb/>
　制宋朝㑹要曰漢文帝酌變禮之宜創易月之制按<lb/>
　前漢書文帝紀後元七年六月遺詔曰其令天下吏<lb/>
　民令到三日釋服殿中當臨者皆以旦夕各十五舉<lb/>
　音服大紅十五日小紅十四日纎七日釋服應劭曰<lb/>
　凡三十六日而釋服此以日易月也顔師古曰紅與<lb/>
　功同此喪制者文帝自率己意創為之非有取于周<lb/>
<pb n="KR3k0014_WYG_009-22b"/>
　禮也何以日易月乎三年之喪其實二十七月豈有<lb/>
　三十六月之文禫又七月也應氏既失之于前而近<lb/>
　代學者因循謬說未之思也<lb/>
含禭<lb/>
　凡始死以珠玉實口中曰含以衣衾贈死者曰禭禭<lb/>
　即今俗謂搭衣架是也穀梁曰具玉曰含衣衾曰禭<lb/>
　後漢趙咨遺書曰周室制兼三代重以殯葬之期衣<lb/>
　衾稱襲衣之數然則禭周制也禮曰商玉綴重三禮<lb/>
<pb n="KR3k0014_WYG_009-23a"/>
　圗云以飯含餘粥盛之以鬲名曰重然則含商制也<lb/>
　周人加以珠玉爾<lb/>
面帛<lb/>
　今人死以方帛覆面者吕氏春秋曰夫差誅子胥數<lb/>
　年越報吳殘其國夫差将死曰死者如其有知也吾<lb/>
　何面目以見子胥于地下乃為幎以冒面而死此其<lb/>
　始也風俗通曰吳王羞見子胥以帛幕面而死故後<lb/>
　人因之制面衣說苑亦曰越襲吳吳王将死曰吾不<lb/>
<pb n="KR3k0014_WYG_009-23b"/>
　用子胥之言至于此死者有知吾何面以見子胥也<lb/>
　遂蒙絮覆面而死<lb/>
明衣<lb/>
　三代以來襲有明衣唐改用生絹單衣今但新衣而<lb/>
　已叚成式酉陽雜俎曰明衣起于左伯桃也<lb/>
糧罌<lb/>
　今喪家棺歛柩中必置糧罌者王肅喪服要記曰昔<lb/>
　魯哀公祖載其父孔子問寧設五穀囊者公曰否也<lb/>
<pb n="KR3k0014_WYG_009-24a"/>
　五穀囊者起自伯夷叔齊不食周粟而餓死恐其魂<lb/>
　之饑也故設五穀囊吾父食味含哺而死何用此為<lb/>
　又禮檀弓曰重主道也三禮圗曰重起于商代以飯<lb/>
　唅餘粥以鬲盛之名曰重設之於庭恐神依之以食<lb/>
　今之糧罌即古重之遺意也<lb/>
棺槨<lb/>
　禮檀弓曰有虞氏瓦棺鄭注云始不用薪也夏后氏<lb/>
　堲周商之棺槨古史考曰舜作瓦棺禹作土堲作周<lb/>
<pb n="KR3k0014_WYG_009-24b"/>
　棺湯作木槨以周土堲臣瓉曰商人作棺槨劉向曰<lb/>
　棺槨之作自黄帝始後漢趙咨曰棺槨之造自黄帝<lb/>
　始黄帝内傳曰帝斬蚩尤設棺槨易繫九事之八則<lb/>
　曰古之葬者厚衣之以薪後世聖人易之以棺槨盖<lb/>
　取諸大過孔穎達疏云有虞瓦棺未必用木商以前<lb/>
　無槨又按棺槨自商以後則夏已前未具也而易繫<lb/>
　以為黄帝堯舜之事<lb/>
銘旌<lb/>
<pb n="KR3k0014_WYG_009-25a"/>
　禮記曰銘明旌也以死者不可以别故以其旗識之<lb/>
　後漢趙咨遺書曰古之葬者至商有加周官制兼二<lb/>
　代表以旌名之儀則喪禮之有銘旌周制也喪服小<lb/>
　記曰書銘自商始置非周禮也周官司常大喪共銘<lb/>
　旌因商事爾士喪為銘各以其物書名于末曰某氏<lb/>
　某之棺置于宇西階之上商以前皆書姓男名女字<lb/>
　無書國者后亦不書氏至魏以為天下之號無所復<lb/>
　别臣子故稱之以自别也<lb/>
<pb n="KR3k0014_WYG_009-25b"/>
桐人<lb/>
　今喪葬家丁壙中置桐人有仰視俯聽乃蒿里老人<lb/>
　之類叚成式酉陽雜俎云桐人起于虞鄉也<lb/>
明器<lb/>
　禮檀弓曰孔子謂為明器者知喪道其曰明器神明<lb/>
　之也塗車芻靈自古有之明器之道也謂為芻靈者<lb/>
　善為俑者不仁不殆于用人乎哉為其像人而用之<lb/>
　也鄭注云俑偶人有面目似生人孔子善古而非周<lb/>
<pb n="KR3k0014_WYG_009-26a"/>
　周官冢人及葬言鸞車像人是像人之起始于周也<lb/>
　今直以俑號明器云禮又曰夏后用明器謂竹不成<lb/>
　用瓦不成味木不成斵琴瑟張而不平笙竽備而不<lb/>
　和有鍾罄而無簨<graphic n="KR1607" url="https://raw.githubusercontent.com/kanripo/KR-Gaiji/master/images/KR1607.png" mimeType="image/png"/>也以俑為明器誤矣<lb/>
寓錢<lb/>
　今楮鏹也唐書王嶼傳曰𤣥宗時嶼為祠祭使專以<lb/>
　祠解中帝意有所禳祓大抵類巫覡漢以來葬者皆<lb/>
　有瘞錢後世里俗稍以紙寓錢為鬼事至是嶼乃用<lb/>
<pb n="KR3k0014_WYG_009-26b"/>
　之則是喪祭之焚紙錢起于漢世之瘞錢也其禱神<lb/>
　而用寓錢則自王嶼始耳今巫家有焚奏禳謝之事<lb/>
　亦自此也法苑珠林云紙錢起于殷長史<lb/>
翣<lb/>
　人之所持以蔽喪車前後以為飾者今挽郎所執是<lb/>
　也禮記檀弓曰周人牆置翣世本曰武王作古史考<lb/>
　曰周公作翣起于周也<lb/>
挽歌<lb/>
<pb n="KR3k0014_WYG_009-27a"/>
　譙周法訓曰挽歌起自田横通典曰漢髙帝時齊王<lb/>
　田横自殺故吏不敢哭泣但隨柩叙哀後代相承以<lb/>
　為挽歌按漢初横死門人為薤露蒿里之歌盖從者<lb/>
　以寄哀耳武帝時李延年分為二薤露送王公貴人<lb/>
　蒿里送大夫庶士盖二歌之起始自横也摯虞新禮<lb/>
　議曰挽歌出于漢武帝役人勞苦歌聲哀切遂以送<lb/>
　終非古制者誤矣左傳哀公十一年㑹吳伐齊将戰<lb/>
　公孫夏命其徒歌虞殯杜預注云送葬歌曲哀死也<lb/>
<pb n="KR3k0014_WYG_009-27b"/>
　孔穎達疏曰虞殯謂啓殯将虞之歌今謂之挽歌荘<lb/>
　子曰紼謳于所生必于斥苦司馬彪注曰紼引柩索<lb/>
　謳挽歌斥疏緩苦急促言引紼謳者為用人力以挽<lb/>
　柩者所歌故曰挽歌馮鑑謂起于虞殯也然則其周<lb/>
　人之制乎<lb/>
方相<lb/>
　軒轅本紀曰帝周㳺時元妃嫘祖死于道令次妃嫫<lb/>
　母監䕶因置方相亦曰防喪此盖其始也俗號險道<lb/>
<pb n="KR3k0014_WYG_009-28a"/>
　神抑由此故爾周禮有方相氏狂夫四夫大喪先匶<lb/>
　及墓入壙以戈擊四隅敺方良故葬家以方相先馳<lb/>
魌頭<lb/>
　宋朝喪葬令有方相魌頭之别皆是其品所當用而<lb/>
　世以四目為方相兩目為魌頭按漢世逐疫用魌頭<lb/>
　亦周禮方相之比也方相氏蒙熊皮黄金四目以索<lb/>
　室敺疫鄭注云如今魌頭是也疑自漢始云然荀子<lb/>
　有仲尼之面如蒙倛則戰國已為是名<lb/>
<pb n="KR3k0014_WYG_009-28b"/>
碑碣<lb/>
　管子曰無懐氏封泰山刻石紀功秦漢以來始謂刻<lb/>
　石曰碑盖因喪禮豐碑之制也刻石當以無懐為始<lb/>
　而名為自秦漢也陸龜蒙野廟碑曰碑悲也古者懸<lb/>
　而窆用木書之以表其功德因留之不忍去碑之名<lb/>
　由是而得自秦漢以降生有功徳政事者亦碑之而<lb/>
　又易之以石失其稱矣此又徳政有碑之起也陸法<lb/>
　言廣韻曰碑碣李斯造疑始于嶧山之刻爾釋名曰<lb/>
<pb n="KR3k0014_WYG_009-29a"/>
　本葬時所設臣子追述君父之功以載其上也<lb/>
神道碑<lb/>
　古之葬有豐碑以窆秦漢以來死有功業生有徳政<lb/>
　者皆碑之稍改用石因總謂之碑晉宋之世始又有<lb/>
　神道碑天子及諸侯皆有之其刻文止曰某帝或某<lb/>
　官神道之碑今世尚有宋文帝神道碑墨本也其初<lb/>
　由立之于葬兆之東南地理家言以東南為神道故<lb/>
　以名碑爾按後漢中山簡王薨詔大為修塚塋開神<lb/>
<pb n="KR3k0014_WYG_009-29b"/>
　道注云墓前開道建石柱以為標謂之神道是則神<lb/>
　道之名在漢已有之也晉宋之後易以碑刻云<lb/>
葬埋<lb/>
　孟子曰上世嘗有不葬其親者其親死則舉而委之<lb/>
　于壑他日過之狐狸食之蠅蚋姑嘬之其顙有泚睨<lb/>
　而不視盖歸反虆而掩之則葬埋之禮疑自此起也<lb/>
　炎帝之前殆厚衣之以薪葬之中野不封不樹也<lb/>
合葬<lb/>
<pb n="KR3k0014_WYG_009-30a"/>
　禮記曰檀弓云季武子曰合葬非古也自周公以來<lb/>
　未之有改又云舜葬蒼梧之野盖二妃未之從也注<lb/>
　謂古不合葬又季武子曰周公蓋附注云附謂合葬<lb/>
　合葬自周公以來是則周公初制此禮也故周桓王<lb/>
　之詩曰死則同穴<lb/>
塚墓<lb/>
　黄帝内傳云帝斬蚩尤因置塚墓然諸小說家往往<lb/>
　記伏犧女媧之塚疑後人増築云<lb/>
<pb n="KR3k0014_WYG_009-30b"/>
墓誌<lb/>
　炙轂子曰齊王儉云石誌不出禮經起宋元嘉中顔<lb/>
　延之為王球作墓誌以其無名誄故以紀行事爾遂<lb/>
　相祖習然魏侍中繆襲改葬父母制墓下埋文将以<lb/>
　陵谷遷變欲使人有所聞知但記姓名歴官祖父婣<lb/>
　媾而已有徳業則為銘文又隋代醸家于王戎墓得<lb/>
　銘云晉司徒安豐元公王君之銘有數百字則魏晉<lb/>
　已有其事不起于宋也馮鑑續事始云按西京雜記<lb/>
<pb n="KR3k0014_WYG_009-31a"/>
　前漢杜子春臨終作文命刻石埋于墓前則墓誌因<lb/>
　此始也承謂昔吳季札之喪孔子銘其墓曰嗚呼有<lb/>
　吳延陵季子之墓荘子衛靈公𦵏沙丘掘得石槨銘<lb/>
　曰不馮其子靈公奪而埋之唐開元時人有耕地得<lb/>
　比干墓誌刻其文以銅盤曰右林左泉後崗前道方<lb/>
　世之寧茲焉是保漢滕公夏侯嬰得定葬石銘曰佳<lb/>
　城鬱鬱三千年見白日吁嗟滕公居此室則墓之有<lb/>
　誌其來逺矣<lb/>
<pb n="KR3k0014_WYG_009-31b"/>
石羊虎<lb/>
　炙轂子曰秦漢以來帝王陵寢有石麟辟邪兕馬之<lb/>
　屬人臣墓有石人羊虎柱之類皆表飾墳壠如生前<lb/>
　儀衛風俗通曰方相氏葬日入壙駈罔像罔像好食<lb/>
　死人肝腦人臣不敢備方相乃立其像于墓側又罔<lb/>
　像畏虎與栢故頂上栽栢路前立虎也盧思道西征<lb/>
　記曰新城西有漢桂陽太守趙越墓有石柱東南有<lb/>
　亭因石柱為名漢霍去病墓像祁連山立石人馬然<lb/>
<pb n="KR3k0014_WYG_009-32a"/>
　則墓前之立石人柱羊虎之類皆起于漢也<lb/>
諡<lb/>
　禮檀弓曰幼名冠字五十以伯仲死諡周道也大戴<lb/>
　諡法曰周公旦太公望相嗣王作諡法抱朴子曰諡<lb/>
　始于周史記秦始皇初并天下制曰太古有號無諡<lb/>
　中古有號死而以行為諡<lb/>
婦人諡<lb/>
　穆天子傳曰天子為盛姬諡曰哀淑人此疑婦人諡<lb/>
<pb n="KR3k0014_WYG_009-32b"/>
　之起也<lb/>
后諡<lb/>
　諡所以易名也事雖起於周而王后亦無其禮漢初<lb/>
　髙祖之母始有昭靈之號諸后皆因帝諡以為稱雖<lb/>
　吕氏專政上官臨制亦無殊號東京明帝始建光烈<lb/>
　之名後漢皇后紀論云爾按漢髙祖五年二月甲午<lb/>
　漢王即皇帝位尊先媪曰昭靈夫人髙后五年五月<lb/>
　辛未尊曰昭靈后元紀元帝母曰恭哀許皇后張晏<lb/>
<pb n="KR3k0014_WYG_009-33a"/>
　曰婦人從夫諡閔其見殺故兼二諡則后諡自漢祖<lb/>
　始也<lb/>
主諡<lb/>
　楊侃職林曰唐貞元十五年故唐安公主賜諡曰荘<lb/>
　穆諡自唐安始也唐㑹要曰貞元十五年七月十五<lb/>
　日追册故唐安主為韓國正穆故義章公主為荘穆<lb/>
　唐書公主傳亦云爾按唐平陽公主髙祖之女起兵<lb/>
　叅佐命已諡為昭又南史沈攸之傳言齊髙帝女義<lb/>
<pb n="KR3k0014_WYG_009-33b"/>
　興憲公主妻攸之子文和憲亦諡爾不審侃何以言<lb/>
　自唐安公主始也<lb/>
起復<lb/>
　禮曾子問云子夏問曰三年之喪金革之事無避也<lb/>
　者非與孔子曰吾聞老耼曰昔者魯公伯禽有為為<lb/>
　之也注云魯徐戎作難喪卒哭而征之急王事也故<lb/>
　春秋亦紀晉襄公墨縗之事漢唐以來遂有起復之<lb/>
　禮盖自伯禽始也<lb/>
<pb n="KR3k0014_WYG_009-34a"/>
忌日<lb/>
　又祭義曰君子有終身之憂忌日之謂也忌日不用<lb/>
　非不詳也言夫日志有所至而不敢盡其私也注曰<lb/>
　忌日親亡之日不用舉他事如有時日之禁志有所<lb/>
　至于親以此日亡其哀心如喪時又曰文王忌日必<lb/>
　哀稱諱如見親然則忌日疑始于周也周禮小史若<lb/>
　有事詔王之忌諱注云忌先王之死日<lb/>
　　博弈嬉戯部四十八<lb/>
<pb n="KR3k0014_WYG_009-34b"/>
圍碁<lb/>
　博物志曰堯造圍碁以教丹朱或曰舜造也<lb/>
手談<lb/>
　今人目圍碁為手談者語云王中郎以碁為手談也<lb/>
　世說曰王中郎以圍碁是坐隱支公以圍碁為手談<lb/>
　王積新碁勢譜圗曰王郎號為坐隱祖約稱為手談<lb/>
　由是言之雖說有小同異然疑晉以來語也<lb/>
蹴踘<lb/>
<pb n="KR3k0014_WYG_009-35a"/>
　劉向别録曰蹴踘者傳言黄帝造或曰起戰國時蹋<lb/>
　鞠兵勢也所以練武事知有材皆因嬉戯而講陳之<lb/>
　博物志曰黄帝所作也<lb/>
投壺<lb/>
　禮記投壺曰投壺之禮主人奉矢司射奉中使人執<lb/>
　壺壺頭修七寸腹修五寸口徑二寸半容一斗五升<lb/>
　壺中實小豆焉為其矢之躍而出也壺去席二矢半<lb/>
　矢以柘若棘毋去其皮而鼓節有魯葬之異其禮盖<lb/>
<pb n="KR3k0014_WYG_009-35b"/>
　自周人始也春秋左氏傳有晉侯以齊侯宴中行穆<lb/>
　子相投壺之禮是矣西京雜記云漢武時郭舎人善<lb/>
　投壺以竹為矢不用棘也古之投壺取中不求還郭<lb/>
　則激矢令還謂之驍言如博之立碁于北車中為驍<lb/>
　傑也今投壺之用竹矢為激還為驍自郭舎人始也<lb/>
彈<lb/>
　歐陽詢藝文類聚曰古者人死未有棺槨殯葬裹以<lb/>
　白茅投之中野孝子不忍視其禽獸所食作彈以守<lb/>
<pb n="KR3k0014_WYG_009-36a"/>
　之吳越春秋陳音對越王曰弩生於弓弓生于彈彈<lb/>
　生于古之孝子如上所記則是彈起三皇之世也<lb/>
陸博<lb/>
　說文曰古烏曹氏始作博盖夏后之臣也事始曰烏<lb/>
　曹始置博陸之戲聲譜曰博陸采名也孔子曰不有<lb/>
　博弈者乎荘子博塞以㳺<lb/>
彈碁<lb/>
　西京雜記曰漢成帝好蹴鞠羣臣以為勞體非至尊<lb/>
<pb n="KR3k0014_WYG_009-36b"/>
　所宜帝曰朕好之可擇似而不勞者奏之劉向作彈<lb/>
　碁以獻傳𤣥彈碁賦序曰漢成帝好蹴鞠勞人體非<lb/>
　至尊所御因其體而作彈碁之戲起自漢代矣宋臨<lb/>
　川王義慶著世說以為彈碁始自魏宫装奩戲文帝<lb/>
　于此伎特妙用手巾角以拂碁帝客又能低頭以葛<lb/>
　冠巾角拂碁妙逾于帝酉陽雜俎曰彈碁起自魏室<lb/>
　粧奩戲也典論曰予于他戲弄少所喜唯彈碁略盡<lb/>
　其巧京師有馬合卿侯東方安世張公子恨不與數<lb/>
<pb n="KR3k0014_WYG_009-37a"/>
　子對起于魏室明知二說非也今世尚或有其法而<lb/>
　為之者亦少<lb/>
投子<lb/>
　續事始曰陳思王曹子建制雙陸置投子二唐末有<lb/>
　葉子戲不知誰置遂加投子至六按烏曹始置六博老子置<lb/>
　樗蒲李氏資暇引蔡澤説范雎云博者欲大投装駰<lb/>
　注謂投投子乃投擲之義謂樗蒲五木然則蒲皆有<lb/>
　投子耳故曹植所造從么至六謂之投子取投擲義<lb/>
<pb n="KR3k0014_WYG_009-37b"/>
　云嘉話録曰大和已後博戲家謂重四為堂印言重<lb/>
　四則投子猶二也六隻盖起近代大和文宗時年號<lb/>
　今按唐李賀州郃撰葉子格世有其書則六隻當自<lb/>
　郃矣潘氏紀聞謂自投子以飾四朱者因明皇與貴<lb/>
　妃采戰将北唯重四可轉敗為勝上擲而連呼叱之<lb/>
　宛轉良久而成重四上大悦命髙力士賜四緋也<lb/>
樗蒲<lb/>
　博物志曰樗蒲老子入西戎所造或云胡亦以此卜<lb/>
<pb n="KR3k0014_WYG_009-38a"/>
　也<lb/>
買鬼<lb/>
　世傳唐武后初諫議大夫明崇儼能役鬼物其微時<lb/>
　人嘗與博凡擲投子必使鬼物持其彩應呼而成隨<lb/>
　其所欲也後人因此為買鬼之戲就中彩名其通天<lb/>
　火通之類云亦當時所役之物名也<lb/>
象戲<lb/>
　太平御覽曰象戯周武帝所造而行碁有日月星辰<lb/>
<pb n="KR3k0014_WYG_009-38b"/>
　之目與今人所為殊不同唐牛僧孺撰元恠録載唐<lb/>
　寳應元年岑順于陜州吕氏㐫宅夜聞鼙鼓之聲有<lb/>
　介人報曰金象将夜警也寤見鐡騎長數寸進曰天<lb/>
　馬斜飛度三疆上将横行擊四方輜車直入無迴翔<lb/>
　六甲次第不乖行乃有一馬斜去三尺止又一歩卒<lb/>
　横出一尺後車進已而于見䖏掘之即古塚也前有<lb/>
　金象局列馬滿枰其辭與勢正今世所為者是則此<lb/>
　戲于此古塚初窆時已與周武帝所造不同而同名<lb/>
<pb n="KR3k0014_WYG_009-39a"/>
　象戲也説苑雍門周謂孟嘗君下燕則鬭象碁亦戰<lb/>
　國之事乎故今人亦曰象碁盖戰國用兵爭強故時<lb/>
　人用戰爭之象為碁勢也<lb/>
彩選<lb/>
　彩選序曰唐之衰任官失序而廉恥路斷李賀州郃<lb/>
　譏之恥當時職任用投子之數均班爵賞謂之彩選<lb/>
　言其無實惟彩勝而已本朝劉蒙叟陳堯佐雖各有<lb/>
　損益而大抵取法及趙明逺削唐雜任之門盡以今<lb/>
<pb n="KR3k0014_WYG_009-39b"/>
　制專以進士為目時慶厯中也元豐末官制行朱昌<lb/>
　國又以寄祿新格為名<lb/>
鬭雞<lb/>
　列子有紀渻子為周宣王養鬭雞之事左傳述季郈<lb/>
　之雞鬭季氏介其雞郈氏為之金距推此則兹戲之<lb/>
　始當出于周也<lb/>
鬭草<lb/>
　宗傳荆楚嵗時記曰競採百藥謂百草以蠲除毒氣<lb/>
<pb n="KR3k0014_WYG_009-40a"/>
　故世有鬭草之戲<lb/>
鬭牛<lb/>
　成都記曰李氷為蜀郡守有蛟暴入水戮之已為牛<lb/>
　形約曰江神亦必牛形白帶者我也須㬰有二牛鬭<lb/>
　武士射其神斃蜀不復病水由是鬭牛之戲今世尚<lb/>
　或有之盖自秦世之始也<lb/>
戯塲<lb/>
　通典曰煬帝大業二年突厥染干來朝帝欲夸之追<lb/>
<pb n="KR3k0014_WYG_009-40b"/>
　四方散樂大集東都自是每嵗正月萬國來朝留至<lb/>
　十五日于端門外列為戯塲百官綵棚夾道從昏達<lb/>
　旦以縱觀之宋朝至正嵗上元闢端門起山樓露臺<lb/>
　棘圍列鈞容教坊樂及綵棚夾道令都人縱觀者此<lb/>
　其始也<lb/>
角觝<lb/>
　今相撲也漢武故事曰角觝昔六國時所造史記秦<lb/>
　二世在甘泉宫作樂角觝注云戰國時増講武以為<lb/>
<pb n="KR3k0014_WYG_009-41a"/>
　戯樂相誇角其材力以相觝鬭兩兩相當也漢武帝<lb/>
　好之白居易六帖曰角觝之戯漢武始作相當角力<lb/>
　也誤矣<lb/>
俳優<lb/>
　列女傳曰夏桀既棄禮義求倡優侏儒而為竒偉之<lb/>
　戯則優戯已見于夏后之末世晉獻公時有優施魯<lb/>
　定公㑹齊侯于夾谷齊宫中之樂有俳優戯于前此<lb/>
　盖優戯之始也<lb/>
<pb n="KR3k0014_WYG_009-41b"/>
傀儡<lb/>
　世傳傀儡起于漢髙祖平城之圍用陳平計刻木為<lb/>
　美人立之城上以詐冒頓閼氏後人因此為傀儡按<lb/>
　前漢髙紀七年注應劭曰平使畫工圗美女遣遺閼<lb/>
　氏而无刻木事今按列子記周穆王時巧人有偃師<lb/>
　者為木人䏻歌舞王與盛姬觀之舞既終木人瞬目<lb/>
　以手招王左右王怒欲殺偃師偃師懼壊之皆丹墨<lb/>
　膠漆之所為也此疑傀儡之始矣秦漢有魚龍曼衍<lb/>
<pb n="KR3k0014_WYG_009-42a"/>
　之戯其事亦粗見唐李商隱宫詞曰不須看盡魚龍<lb/>
　戯終遣君王怒偃師是以通典曰窟<graphic n="KR1235" url="https://raw.githubusercontent.com/kanripo/KR-Gaiji/master/images/KR1235.png" mimeType="image/png"/>子亦曰魁<graphic n="KR1235" url="https://raw.githubusercontent.com/kanripo/KR-Gaiji/master/images/KR1235.png" mimeType="image/png"/>
　作偶人以戯善歌舞審此知其偃師之遺事也一云<lb/>
　本喪樂漢末始飾之嘉㑹不知何以為喪樂風俗通<lb/>
　曰漢靈帝時京師賓昏嘉㑹皆作魁<graphic n="KR1235" url="https://raw.githubusercontent.com/kanripo/KR-Gaiji/master/images/KR1235.png" mimeType="image/png"/>梁散樂亦有<lb/>
　之北齊後主髙緯尤所好也顔氏家訓云古有禿人<lb/>
　姓郭好諧謔今傀儡郭郎子是也<lb/>
百戯<lb/>
<pb n="KR3k0014_WYG_009-42b"/>
　漢元帝纂要曰百戯起于秦漢曼衍之戯後乃有髙<lb/>
　絙吞刀履火尋橦等也一云都盧尋橦都盧山名其<lb/>
　人善緣竿百戯<lb/>
舞輪<lb/>
　通典曰梁有舞輪伎今之舞車輪者則是此戯自梁<lb/>
　世始有之也<lb/>
髙絙<lb/>
　又曰梁有髙絙伎云今戯繩者謂上索者是也亦踏<lb/>
<pb n="KR3k0014_WYG_009-43a"/>
　索之事云非自梁始也又有弄椀諸伎後漢天子正<lb/>
　旦受賀以大繩繫兩柱相去數丈兩倡女對舞行于<lb/>
　繩上相逢比肩而不傾<lb/>
水戯<lb/>
　典略曰魏明帝使博士馬鈞作水轉百戯巨獸魚龍<lb/>
　曼延弄馬列騎備如漢西京故事今世皆傳其法盖<lb/>
　其始自馬鈞也<lb/>
影戯<lb/>
<pb n="KR3k0014_WYG_009-43b"/>
　故老相承言影戯之原出于漢武帝李夫人之亡齊<lb/>
　人少翁言能致其魂上念夫人無已廼使致之少翁<lb/>
　夜為方帷張燈燭帝坐它帳自帷中望見之仿彿夫<lb/>
　人像也盖不得就視之由是世間有影戯歴代無所<lb/>
　見宋朝仁宗時市人有能談三國事者或採其說加<lb/>
　緣飾作影人始為魏吴蜀三分戰爭之像<lb/>
嗔拳<lb/>
　江淮之俗每作諸戯必先設嗔拳笑面有諸行戯時<lb/>
<pb n="KR3k0014_WYG_009-44a"/>
　嘗在故臈之末所作之人又多村夫初不知其所謂<lb/>
　也按荆楚嵗時記有諺語云臘鼓鳴春草生村人並<lb/>
　細腰鼔戴胡公頭及作金剛力士以逐除今南方為<lb/>
　此戯者必戴面如胡人状作勇力之勢謂之嗔拳則<lb/>
　知其為荆楚故俗舊矣<lb/>
合生<lb/>
　唐書武平一傳曰中宗宴兩儀殿胡人襪子何懿倡<lb/>
　合生歌言淺穢平一上書比來妖伎胡人街童市子<lb/>
<pb n="KR3k0014_WYG_009-44b"/>
　或言妃主情兒或列王公名質詠歌舞蹈號曰合生<lb/>
　始自王公稍及閭巷即是合生之原起自唐中宗時<lb/>
　也今人亦謂之唱題目<lb/>
吟呌<lb/>
　嘉祐末仁宗上仙自帝即位至是殆五十年天下稔<lb/>
　于豐樂不意邦國㓙變之事而英宗諒隂不言能昭<lb/>
　其功然四海方遏密故市井初有呌果子之戯其本<lb/>
　盖自至和嘉祐之間呌紫蘓丸洎樂工杜人經十呌<lb/>
<pb n="KR3k0014_WYG_009-45a"/>
　子始也京師凡賣一物必有聲韻其吟哦俱不同故<lb/>
　市人採其聲調間以詞章以為戯樂也今盛行于世<lb/>
　又謂之吟呌也<lb/>
生花<lb/>
　今京城有生花種植以戯者按前漢張騫傳漢遣趙<lb/>
　破奴等破車師大宛以梨軒眩人獻于朝顔師古注<lb/>
　云眩與幻同即今吞刀履火種𤓰植樹屠人戮馬之<lb/>
　術是也本自西域來由是言之種𤓰植樹即生花之<lb/>
<pb n="KR3k0014_WYG_009-45b"/>
　事也盖自漢武時大宛所獻眩人始云<lb/>
打麥<lb/>
　唐書武元衡之将遇害也京師童謡曰打麥三三三<lb/>
　今俗兒戯有打麥鼓掌作打麥聲後必三拍之抑緣<lb/>
　此也<lb/>
杵歌<lb/>
　春秋左氏傳曰襄公十七年十一月宋皇國父為平<lb/>
　公築臺妨農功子罕請俟農畢公弗許築者謳曰澤<lb/>
<pb n="KR3k0014_WYG_009-46a"/>
　門之晢實興我役邑中之黔實慰我心杜預注曰周<lb/>
　十一月今九月澤門宋城門宋國父白晢居近澤門<lb/>
　子罕黒色而居邑中今版築役夫歌以應杵者此盖<lb/>
　其始也其歌往往叙苦樂之意者由此爾吕氏春秋<lb/>
　云翟煎對魏惠王曰舉大木者前唱輿樗後亦應之<lb/>
　此舉重勸力之歌也今人舉重出力者一人倡則為<lb/>
　號頭衆皆和之曰打號此盖其始也七國之時已云<lb/>
　然矣輿樗淮南子道應訓作邪許<lb/>
<pb n="KR3k0014_WYG_009-46b"/>
　　戎容兵械部四十九<lb/>
五兵<lb/>
　兵者戈㦸矛劔之總名也太白隂經曰神農以石為<lb/>
　兵黄帝以玉為兵蚩尤乃鑠金為兵割革為甲始制<lb/>
　五兵吕氏春秋曰蚩尤作五兵戈殳㦸酋矛夷矛也<lb/>
　世本蚩尤以金作兵器然則兵盖始于炎帝而鑄金<lb/>
　為刃即自蚩尤始矣<lb/>
黄鉞<lb/>
<pb n="KR3k0014_WYG_009-47a"/>
　輿服志曰黄鉞黄帝置内傳曰帝將伐蚩尤𤣥女授<lb/>
　帝金鉞以主煞此其始也<lb/>
牙旗<lb/>
　黄帝出軍決曰牙旗者將軍之精金鼓者將軍之氣<lb/>
　一軍之形候也即知牙旗之製始自置軍之時宜有<lb/>
　征伐則置之也故孫權因之作黄龍大牙<lb/>
衣甲<lb/>
　世本曰杼作甲杼或作輿少康子也墨子亦云太白<lb/>
<pb n="KR3k0014_WYG_009-47b"/>
　隂經曰蚩尤割革為甲管子亦云黄帝内傳曰𤣥女<lb/>
　請帝制甲胄以備身也<lb/>
抹額<lb/>
　二儀實録曰禹娶塗山之夕大風雷電中有甲卒千<lb/>
　人其不被甲者以紅綃帕抹其頭額云海神來朝禹<lb/>
　問之對曰此武士之首服也秦始皇至海上有神朝<lb/>
　皆抹額緋衫大口袴侍衛自此抹額遂為軍容之服<lb/>
兜鍪<lb/>
<pb n="KR3k0014_WYG_009-48a"/>
　胄也黄帝内傳所述盖𤣥女請帝製之以備身也淮<lb/>
　南子紀論訓曰有鍪頭而綣領以王天下者矣許慎<lb/>
　注曰盖三皇所以鍪頭者兜鍪㡌也則是黄帝之制<lb/>
　胄亦以古鍪頭之事耳故自古以兜鍪為首鎧之名<lb/>
干戈<lb/>
　王子年拾遺記曰庖羲造干戈以飾武此干戈之始<lb/>
　也則兵為起于大昊矣吕氏春秋云蚩尤造五兵盖<lb/>
　其一也<lb/>
<pb n="KR3k0014_WYG_009-48b"/>
劔<lb/>
　管子曰昔葛天盧之山發而出金蚩尤受而制之以<lb/>
　為劔鎧矛㦸此劔甲之始也<lb/>
㦸<lb/>
　又管子黄帝問于伯髙伯髙曰雍狐之山發水出金<lb/>
　蚩尤受而制之以為雍狐之㦸此㦸之始也實録謂<lb/>
　自夏后氏始非也吕氏春秋云蚩尤造五兵㦸其一<lb/>
　也龍魚河圖曰蚩尤造㦸也續事始曰魏武加蝦蟇<lb/>
<pb n="KR3k0014_WYG_009-49a"/>
　頭幡<lb/>
刀<lb/>
　龍魚河圗曰黄帝時蚩尤造立刀㦸郭憲洞冥記曰<lb/>
　黄帝採首山之銅始為鑄刀二儀實録曰刀之制自<lb/>
　黄帝與蚩尤戰即有之<lb/>
槍<lb/>
　實録曰黄帝與蚩尤戰即是有槍時諸葛亮始以木<lb/>
　作之長丈二以鐡為頭續事始曰亮置苦竹槍長二<lb/>
<pb n="KR3k0014_WYG_009-49b"/>
　丈五尺也<lb/>
矛<lb/>
　世本曰杼作矛管子曰蚩尤為劔鎧矛㦸吕氏春秋<lb/>
　蚩尤作五兵有酋矛夷矛則矛盖蚩尤所作也<lb/>
馬槊<lb/>
　梁簡文帝馬槊譜序馬槊為用雖非逺法近代相傳<lb/>
　稍以成藝按曹操父子横槊賦詩于鞍馬之間則馬<lb/>
　槊之事已見于此矣豈其事之所起乎<lb/>
<pb n="KR3k0014_WYG_009-50a"/>
匕首<lb/>
　漢王莽傳曰莽避火坐宣室前殿持虞帝匕首則匕<lb/>
　首之制堯舜已為其物矣然兵械之原多出于黄帝<lb/>
　亦其時事耶按左氏魯曹沬執匕首刼齊桓公<lb/>
弓矢<lb/>
　太白隂經曰庖羲氏弦木為弓剡木為矢易繫辭曰<lb/>
　神農氏没黄帝堯舜氏作弦木為弧剡木為矢弧矢<lb/>
　之利以威天下盖取諸睽山海經曰少皥生般始為<lb/>
<pb n="KR3k0014_WYG_009-50b"/>
　弓矢世本曰牟夷作矢揮作弓宋衷注云牟夷揮皆<lb/>
　黄帝臣郭璞弓矢一器而作者兩人于理可疑以般<lb/>
　為是墨子曰羿作弓荀子曰倕作矢吕氏春秋曰夷<lb/>
　羿作弓張教吴録曰揮觀弧星始為弧按司馬遷史<lb/>
　記曰黄帝之弓曰烏號然則當以繫辭為是員半千<lb/>
　射決曰蚩尤作亂黄帝始制弧矢<lb/>
弩<lb/>
　古史曰黄帝作弩吳越春秋陳音對越王曰弩生于<lb/>
<pb n="KR3k0014_WYG_009-51a"/>
　弓弓生於彈彈生于古之孝子楚琴氏以弓矢之勢<lb/>
　不足以威天下乃横弓著臂施機設郭加之以力即<lb/>
　是弩之始出于楚琴氏也而周官司弓矢掌六弓六<lb/>
　弩其名物有唐大夾庾之别則弩之起逺矣龍魚河<lb/>
　圗則曰黄帝時蚩尤造五兵杖刀㦸大弩也<lb/>
神臂弓<lb/>
　筆談曰熙寧中李定獻偏架弩似弓而施榦鐙以鐙<lb/>
　拒地而張之射三百歩能洞扎謂之神臂弓最為利<lb/>
<pb n="KR3k0014_WYG_009-51b"/>
　器定黨項羌酋歸朝死于防團盖神臂弓之為國用<lb/>
　自定始也<lb/>
弓袋<lb/>
　實録曰器仗皆自有虞氏始䪅鹿施弓袋通謂之三<lb/>
　仗盖大將備儀也左傳曰左櫜鞬右鞭弭是也禮樂<lb/>
　記曰武王克商倒載干戈包之以虎皮名之曰建櫜<lb/>
　注建讀為鍵兵甲之衣曰櫜<lb/>
箭筒<lb/>
<pb n="KR3k0014_WYG_009-52a"/>
　又曰箭筒自有虞氏始也周禮有矢箙<lb/>
射的<lb/>
　虞書曰侯以明之注云作射侯之禮以明善惡則射<lb/>
　侯始見于堯舜矣至周有熊虎麋豻三五正侯後世<lb/>
　就簡但為射的盖侯之遺意也射以暈計之亦三正<lb/>
　五正之遺事也俗亦曰射帖<lb/>
鳴鏑<lb/>
　前漢匈奴傳曰冒頓作鳴鏑應劭曰髐箭也遂以射<lb/>
<pb n="KR3k0014_WYG_009-52b"/>
　殺頭曼單于者<lb/>
斬馬刀<lb/>
　漢成帝時朱雲請上方斬馬劔斷張禹頭以厲其餘<lb/>
　則斬馬刀之名已見于漢代矣宋朝神宗熙寧中又<lb/>
　製斬馬刀其犀利則莫比盖亦取漢氏舊名為稱也<lb/>
六纛<lb/>
　實録曰商有纛皂絲為之似蚩尤首黄帝内傳曰𤣥<lb/>
　女為帝制𤣥纛十二以主兵是則纛自黄帝始<lb/>
<pb n="KR3k0014_WYG_009-53a"/>
旗幟<lb/>
　列子曰黄帝與炎帝戰以鵰鶚鷹隼為旗幟故今旗<lb/>
　物或綵錯為鵰鶚取諸此也太白隂經曰蚩尤建旗<lb/>
　幟黄帝内傳曰𤣥女請帝制旗幟以象雲物此盖旗<lb/>
　幟之始也<lb/>
五方旗<lb/>
　通典曰黄帝振兵設五旗黄帝内傳曰帝制五彩旗<lb/>
　指顧向背黄帝出軍決曰攻伐作五彩牙旗青引東<lb/>
<pb n="KR3k0014_WYG_009-53b"/>
　赤南白西黒北中黄是也亦自黄帝制之<lb/>
鉦<lb/>
　黄帝内傳曰𤣥女請帝鏄鉦鐃以擬雹擊之聲今銅<lb/>
　鑼其遺事也<lb/>
鐸<lb/>
　鬻子曰禹治天下以五聲聽為銘書于簨簴曰教寡<lb/>
　人以事者振鐸禹世已有此也<lb/>
角<lb/>
<pb n="KR3k0014_WYG_009-54a"/>
　徐廣車服儀制曰角前書記所不載或云本出羌胡<lb/>
　一云出于越黄帝内傳曰𤣥女請帝製角一十四以<lb/>
　警夜通禮義纂曰蚩尤帥蝄蜽與黄帝戰帝命始吹<lb/>
　角作龍鳴以禦之盖角肇于黄帝氏也谷儉角賦夫<lb/>
　角盖黄帝㑹羣臣于泰山作清角之音號令之限度<lb/>
　也軍中置之以司昏曉故角為軍容也<lb/>
鞞<lb/>
　唐韻曰鼙騎上鼓鼙禆也禆助鼓節亦作鞞今軍行<lb/>
<pb n="KR3k0014_WYG_009-54b"/>
　馬上所擊是也黄帝内傳曰𤣥女請帝制鼓鼙以當<lb/>
　雷霆是則黄帝制之以伐蚩尤也吕氏春秋曰帝嚳<lb/>
　令倕作鼙鼓之樂又云倕作鞞以節鼓<lb/>
鞀<lb/>
　吕氏春秋曰倕作鞀鬻子禹為銘書于簨簴語寡人<lb/>
　以獄訟者揮鞀<lb/>
鞍轡<lb/>
　桓寛鹽鐡論云古者繩鞚草鞮皮薦而已後代以革<lb/>
<pb n="KR3k0014_WYG_009-55a"/>
　鞍而不飾六韜曰車騎之將軍馬不具鞍勒不備者<lb/>
　誅推此當是三代之制盖黄帝始服牛乗馬宜未騎<lb/>
　也<lb/>
鞭<lb/>
　說文所為驅遲者也古用革以驅馬左傳曰鞭之長<lb/>
　不及馬腹是也後世代之以竹故或謂之箠盖䇿之<lb/>
　以箠馬太王杖馬箠去邠是也虞書曰鞭作官刑則<lb/>
　得名于堯舜之代始以為薄刑之用<lb/>
<pb n="KR3k0014_WYG_009-55b"/>
鐡蒺䔧<lb/>
　事始云鐡蒺䔧菱角等起于隋煬帝征遼東置之要<lb/>
　路水中以刺人馬非也按諸葛亮與司馬懿相持于<lb/>
　武功五丈原亮卒懿追之亮長史楊儀多布鐡蒺䔧<lb/>
　則三國之際已有其物非自隋煬帝始也漢文帝時<lb/>
　晁錯言守邊議云具藺石布渠答注云渠答鐡蒺䔧<lb/>
　也此又漢初事爾雖然非三代仁義之守也<lb/>
盾<lb/>
<pb n="KR3k0014_WYG_009-56a"/>
　山海經曰羿與鑿齒戰于草疇之野羿持弓矢鑿齒<lb/>
　持楯春秋元命包曰帝嚳戴干宋衷曰干楯也王嘉<lb/>
　拾遺記曰庖犧造干此則楯之起也<lb/>
傍排<lb/>
　實録曰傍排自牟夷始也或曰傍排近世兵杖中有<lb/>
　鏢牌盖出溪洞之蠻熙寧中王師征交阯其法乃盛<lb/>
　傳于中國至神宗設于行陣令諸軍習之也宋朝㑹<lb/>
　要曰太宗聞南方以標槍傍排為兵令蕭延皓取廣<lb/>
<pb n="KR3k0014_WYG_009-56b"/>
　徳軍習之中土之用標牌此其始也<lb/>
柝<lb/>
　易繫辭曰重門擊柝以待暴客盖取諸豫說文柝夜<lb/>
　行所擊今擊木為聲以代更籌者是俗曰蝦蟇更柝<lb/>
　即柝乃古今字耳<lb/>
　　戰陣攻守部五十<lb/>
兵法<lb/>
　洗起吴子序曰兵法始于黄帝其後得其傳者周太<lb/>
<pb n="KR3k0014_WYG_009-57a"/>
　公齊管仲吴孫武魏曹操蜀諸葛孔明其書皆行于<lb/>
　世<lb/>
戰爭<lb/>
　吕氏春秋曰蚩尤作兵也利其械未有蚩尤時民固<lb/>
　削林木以戰黄帝與炎帝戰于版泉是矣為戰爭起<lb/>
　于炎黄之際也<lb/>
陣列<lb/>
　史記曰髙陽有共工之陣以平水害于是始有陣<lb/>
<pb n="KR3k0014_WYG_009-57b"/>
陣圗<lb/>
　吴子序曰諸葛孔明天地風雲龍虎虵鳥本一陣也<lb/>
　出黄帝兵井之法于魚復沙上累石八行為陣世謂<lb/>
　八陣列也晉桓温見之曰此常山虵勢也後人之為<lb/>
　陣圗者從此<lb/>
傳令<lb/>
　書大禹謨有苖弗率禹乃㑹羣后誓于師曰咸聽朕<lb/>
　命此軍中傳令之始也以夏后氏為之始<lb/>
<pb n="KR3k0014_WYG_009-58a"/>
先鋒<lb/>
　孫子曰軍無選鋒曰此周宣王之北伐也六月之詩<lb/>
　曰元戎十乗以先啓行則先鋒周人制也<lb/>
殿後<lb/>
　桂苑曰殿軍後也語曰孟之反不伐奔而殿左傳曰<lb/>
　黄夷前驅孔嬰齊殿宜與先鋒同起于周制也<lb/>
伏兵<lb/>
　易曰伏戎于莽左氏北戎侵鄭公子突曰君為三覆<lb/>
<pb n="KR3k0014_WYG_009-58b"/>
　以待之杜預注云覆伏兵也周公繇易言此疑亦三<lb/>
　代之事爾<lb/>
火攻<lb/>
　孫子之書有火攻故齊田單有火牛之事左傳桓公<lb/>
　七年二月乙亥焚咸丘公羊曰樵之也樵之者以火<lb/>
　攻也穀梁曰不言邾咸丘疾其以火攻也六帖云始<lb/>
　火攻<lb/>
水攻<lb/>
<pb n="KR3k0014_WYG_009-59a"/>
　國語智伯攻趙襄子決汾水灌晉陽城不没者三版<lb/>
　觀此二者非先王仁義之兵也盖出于戰國吞并之<lb/>
　世云<lb/>
京觀<lb/>
　左傳楚子曰明王伐不敬取其鯨鯢而封之于是乎<lb/>
　有京觀推此而言則是有征伐以來則有其事<lb/>
烽燧<lb/>
　𤣥女戰經曰諸見舉烽火傳言虞虜且起黄帝出軍<lb/>
<pb n="KR3k0014_WYG_009-59b"/>
　決亦有望見烽火之文周幽王為褒姒舉烽燧疑亦<lb/>
　自初用兵即有之也<lb/>
營壘<lb/>
　史記黄帝與炎帝戰于版泉以兵師為營衛此營壘<lb/>
　之始也其後兵之所居因曰軍營<lb/>
樓㯭<lb/>
　荘子曰魏武侯欲偃兵徐無鬼曰偃兵造兵之治也<lb/>
　變固外戰必盛鶴列于麗譙之間郭象注麗譙戰樓<lb/>
<pb n="KR3k0014_WYG_009-60a"/>
　之名即敵樓也疑周衰戰國時始有之云<lb/>
雲梯<lb/>
　墨子曰公輸般為雲梯之械左傳曰楚子使解楊登<lb/>
　樓車文王之雅曰臨衝閑閑注云臨車即左氏所謂<lb/>
　樓車也盖雲梯矣當是三代之制而公輸加機巧爾<lb/>
　續事始于魯人公輸般造以攻宋城可以凌空立之<lb/>
　太白隂經謂之飛梯<lb/>
礮石<lb/>
<pb n="KR3k0014_WYG_009-60b"/>
　漢書甘延夀投石絶等倫張晏曰范蠡兵法飛石重<lb/>
　十二斤為機法行三百歩延夀有力能以手投之今<lb/>
　邉城有礮盖出于范蠡飛石之制因事増廣遂為今<lb/>
　法此盖其始也事始曰諸葛亮圍郝昭于陳倉亮起<lb/>
　衝車昭以繩連石磨四角擊其衝車車拆即礮事矣<lb/>
　而唐書李密傳密使甲戍造廣雲旝三百具以機發<lb/>
　石為攻城械號將軍礮<lb/>
戎車<lb/>
<pb n="KR3k0014_WYG_009-61a"/>
　右司馬法曰戎車夏曰鈎車商曰寅車周曰元戎則<lb/>
　戎車出于夏后之前至夏始名也<lb/>
戰舟<lb/>
　墨子曰公輸般自魯之楚為舟戰之具謂之鈎拒此<lb/>
　戰舟之始也太白隂經曰水戰之具始于伍員製之<lb/>
　以船為車以㯭為馬云<lb/>
戍邊<lb/>
　紂之時西患昆夷北難玁狁文王以紂命遣戍役以<lb/>
<pb n="KR3k0014_WYG_009-61b"/>
　守衛中國采薇所歌是也其事起于商辛失道之世<lb/>
出軍<lb/>
　筆談曰宋朝太祖制禁軍更戍之法欲其習山川勞<lb/>
　苦逺妻孥懐土之戀兼外戍之日多在營之日少人<lb/>
　人少予而衣衾易足以禁軍出軍之始也又京師衛<lb/>
　兵請糧者營在城東即令就西倉在城西即就城東<lb/>
　倉仍不許僦車脚皆須自負以使之盡力制其驕惰<lb/>
　故士卒衣食無外慕安辛苦而見使也<lb/>
<pb n="KR3k0014_WYG_009-62a"/>
避僧<lb/>
　蘓氏演義曰鄴洛記云北齊忌黒文宣帝煞第七弟<lb/>
　上黨王渙以七者漆也属黒又僧衣多黒而出師決<lb/>
　勝之辰多所避忌北齊始也今行軍出師之日忌見<lb/>
　僧尼者始自北齊之所忌黒也云爾<lb/>
　<lb/>
　<lb/>
　<lb/>
<pb n="KR3k0014_WYG_009-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事物紀原卷九<lb/>
</p>
<p>
</p>
  </div>
</body>
</text>
</TEI>
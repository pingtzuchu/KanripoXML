<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事物紀原卷十</head>
    <p>
<pb n="KR3k0014_WYG_010-1a"/>
欽定四庫全書<lb/>
　事物紀原卷十　　　　　　宋　髙承　撰<lb/>
　　軍伍名額部五十一<lb/>
軍兵<lb/>
　古者兵隱於農無軍民之别隋唐以來雖有府衞之<lb/>
　制亦有畨次入則為兵出則為農五代多故始刺其<lb/>
　手至周太祖乃刺其面給以廩食自是兵民始分也<lb/>
禁兵<lb/>
<pb n="KR3k0014_WYG_010-1b"/>
　自西魏始作府兵而其法備於隋唐唐兵志曰唐有<lb/>
　天下兵勢三變其始盛時有府兵已而廢為彍騎又<lb/>
　廢而為方鎮及其末也强臣悍將兵布天下而天子<lb/>
　亦置兵於京師曰禁兵又曰唐承隋制置十二衞府<lb/>
　兵及罷始置神䇿神武等軍曰禁軍此禁兵之始也<lb/>
湼面<lb/>
　唐書劉仁恭傳曰天祐三年朱全忠自將攻滄州仁<lb/>
　恭悉發男子十五已上為兵湼其面曰定霸都兵之<lb/>
<pb n="KR3k0014_WYG_010-2a"/>
　湼面雖自周上皇始亦原於劉仁恭定霸之事也<lb/>
遞兵<lb/>
　宋朝㑹要曰建隆二年五月詔諸州府以軍卒代百<lb/>
　姓為遞夫先是天下郵傳率役平民至是太祖始盡<lb/>
　易之三年正月又詔郡國起今後不得差道路居人<lb/>
　充遞運脚力盖遞鋪之以兵卒自宋朝太祖始也<lb/>
等様<lb/>
　建隆三年五月太祖以六師老壯不等乃蒐揀强勇<lb/>
<pb n="KR3k0014_WYG_010-2b"/>
　士謂之兵様散降諸道令依様招收其後募兵之制<lb/>
　為木杖差以尺寸髙下謂之等杖設旗及賞募之此<lb/>
　其始也<lb/>
忠佐<lb/>
　又曰五代有内外馬歩軍都頭漢置都引進使宋朝<lb/>
　去引進之名端拱二年又改曰御前忠佐<lb/>
指揮使<lb/>
　唐書兵制曰僖宗幸蜀田令孜募神策新軍為五十<lb/>
<pb n="KR3k0014_WYG_010-3a"/>
　四都離為十軍以左右神策軍大將軍為左右神策<lb/>
　軍諸都指揮使此名指揮使之始也五代有鐵騎護<lb/>
　聖等軍皆置指揮使自此諸軍皆有之葢起於此也<lb/>
都頭<lb/>
　又曰田令孜募神策新軍為五十四都領以都将亦<lb/>
　曰都頭此名都頭之初也後又有捧日都頭李筠自<lb/>
　此以來諸軍之置都頭葢取諸此也<lb/>
殿前諸班<lb/>
<pb n="KR3k0014_WYG_010-3b"/>
　五代㑹要曰周顯德中世宗以驍勇之士多為外諸<lb/>
　侯所占於是募天下武藝超絶及有身首者為殿前<lb/>
　諸班因有散員散指揮使内殿直散都頭之員<lb/>
御龍等直<lb/>
　宋朝㑹要曰太平興國二年詔改簇御馬直曰簇御<lb/>
　龍直骨䤪子直曰御龍骨䤪子直自此以下不著所<lb/>
　出者皆出宋朝㑹要<lb/>
捧日<graphic n="KR1579" url="https://raw.githubusercontent.com/kanripo/KR-Gaiji/master/images/KR1579.png" mimeType="image/png"/>直<lb/>
<pb n="KR3k0014_WYG_010-4a"/>
　雍熙四年五月改殿前司曰騎<graphic n="KR1362" url="https://raw.githubusercontent.com/kanripo/KR-Gaiji/master/images/KR1362.png" mimeType="image/png"/>直指揮為捧日<graphic n="KR1579" url="https://raw.githubusercontent.com/kanripo/KR-Gaiji/master/images/KR1579.png" mimeType="image/png"/>
　直驍猛布拱宸<lb/>
天武<lb/>
　皇祐大饗明堂記云五代禁軍號控鶴年多者號寛<lb/>
　衣控鶴太平興國中改控鶴為天武寛衣控鶴曰天<lb/>
　武散手後又改為寛衣天武唐天寳有天武徤兒今<lb/>
　取此名五代㑹要曰梁開平二年十二月改左右天<lb/>
　武為龍虎軍左右龍虎為天武軍額諸軍有控鶴葢<lb/>
<pb n="KR3k0014_WYG_010-4b"/>
　梁已有天武軍矣宋朝㑹要曰太平興國二年正月<lb/>
　詔改控鶴曰寛衣天武也唐書孔緯傳有天武都頭<lb/>
　李順節<lb/>
龍衞<lb/>
　五代㑹要曰廣順元年四月改侍衞馬軍曰龍捷左<lb/>
　右軍宋朝㑹要曰太平興國二年正月詔改龍衞宋<lb/>
　朝舊有龍騎興國二年改為龍猛也<lb/>
神衞<lb/>
<pb n="KR3k0014_WYG_010-5a"/>
　五代㑹要曰廣順元年四月改侍衛步軍曰虎捷左<lb/>
　右軍御撰其名此虎捷名軍之始也宋朝㑹要曰乾<lb/>
　德三年四月詔改西川感化耀武等軍為虎捷太平<lb/>
　興國二年正月改虎捷曰神衞<lb/>
神勇<lb/>
　宋朝㑹要曰太平興國二年正月改威雄曰雄勇至<lb/>
　雍熈四年五月又改為神勇也<lb/>
捧日<lb/>
<pb n="KR3k0014_WYG_010-5b"/>
　唐兵志中有捧日都頭李筠則是唐以捧日名軍也<lb/>
　五代有鐵騎指揮宋朝㑹要曰太平興國二年正月<lb/>
　改鐵騎曰日騎雍熈四年五月改日騎為捧日宜取<lb/>
　唐軍名也<lb/>
小底<lb/>
　宋朝㑹要曰至道二年九月帝閱試前所擇兵士驍<lb/>
　騎試弓箭中者六十人以殿前小底為軍額<lb/>
步直<lb/>
<pb n="KR3k0014_WYG_010-6a"/>
　又至道二年九月帝親閱歩兵試槍槊掉刀中者百<lb/>
　人以殿前歩直為軍額<lb/>
殿虎<lb/>
　雍熈四年五月改上䥫林為殿前司虎翼腰弩為神<lb/>
　射<lb/>
步虎<lb/>
　同前改侍衞步軍司䥫林曰步軍司虎翼<lb/>
神衞水軍<lb/>
<pb n="KR3k0014_WYG_010-6b"/>
　大中祥符六年七月真宗謂近臣曰太祖朝多幸造<lb/>
　船場製造兵棹葢防水路用兵時神衛諸軍立水軍<lb/>
　指揮以備其用葢此軍額太祖時立也<lb/>
虎翼水軍<lb/>
　真宗謂近臣曰水陸之兵有時而用不可久闕可以<lb/>
　江浙淮南選取習水兵士立成指揮就彼置營其在<lb/>
　京即於諸軍選江淮人習水者立充虎翼仍於金明<lb/>
　池側置營即今虎翼水軍是也<lb/>
<pb n="KR3k0014_WYG_010-7a"/>
驍捷<lb/>
　建隆二年十一月改左右雄揵左右騎武並為驍捷<lb/>
　左右備征為雲騎左右平逺為廣捷左右懐德為懐<lb/>
　順<lb/>
効順<lb/>
　建隆四年八月賜河東樂平縣歸降人為効順<lb/>
懐恩<lb/>
　五代㑹要曰周顯德二年十二月以新收復秦鳳所<lb/>
<pb n="KR3k0014_WYG_010-7b"/>
　獲軍為懐恩軍則是周為懐恩軍名也宋朝㑹要曰<lb/>
　乾德二年二月詔遼州降軍宜以効順懐恩為名用<lb/>
　周事也<lb/>
雄武<lb/>
　乾德三年九月二日諸道先奉詔於本城兵士内選<lb/>
　擇驍勇者相繼到闕太祖親閱之中選者萬餘人馬<lb/>
　軍以驍雄歩軍以雄武為額<lb/>
克寧<lb/>
<pb n="KR3k0014_WYG_010-8a"/>
　又九月五日令諸州本城各置克寧指揮<lb/>
歸聖<lb/>
　開寳七年十一月詔李從善部下及江南水軍並令<lb/>
　黥面籍以為王師以歸聖歸化為軍額<lb/>
保捷<lb/>
　咸平四年九月詔陜西縁邉州軍兵士先選中者並<lb/>
　升為禁軍名保捷<lb/>
廣捷<lb/>
<pb n="KR3k0014_WYG_010-8b"/>
　咸平五年正月詔置廣捷軍五指揮先是太宗聞南<lb/>
　方以標槍傍排為兵帝即位令蕭延皓取廣德兵習<lb/>
　之至是試頗精練遂立是軍也<lb/>
忠勇<lb/>
　咸平五年四月馬知節言州兵有不從王均為亂殺<lb/>
　賊者賜名忠勇升為禁軍而月給依舊請選留材勇<lb/>
　者餘復退為州兵帝曰既稱忠順安可斥退令増給<lb/>
　如禁軍例<lb/>
<pb n="KR3k0014_WYG_010-9a"/>
崇武<lb/>
　太平興國八年三月改濮州平海指揮曰崇武<lb/>
振武<lb/>
　咸平五年五月命使臣分往邠寧等十一州於保安<lb/>
　保敬軍内選有力者一萬人升為禁軍號振武景德<lb/>
　元年七月簡集成四十指揮也<lb/>
神銳<lb/>
　咸平六年四月以河東州兵為神銳神虎指揮先此<lb/>
<pb n="KR3k0014_WYG_010-9b"/>
　自京師發禁旅戍河東數不足則取州兵材勇者補<lb/>
　之十不得二三又弗整於是命張延禧料簡得三十<lb/>
　人立為此軍令常教習<lb/>
忠敢<lb/>
　景德四年十月三十日詔象州澄海指揮名曰忠敢<lb/>
　以城守之功也大中祥符九年九月詔廣南東西荆<lb/>
　湖南路選兵合澄海名曰忠敢分三指揮以備蠻冦<lb/>
奉先<lb/>
<pb n="KR3k0014_WYG_010-10a"/>
　大中祥符四年五月真宗宣示永安指揮以奉諸陵<lb/>
　軍額猶𨽻西京本城廂軍可賜名奉先升為禁軍<lb/>
寧朔<lb/>
　祥符四年九月宣示咸平中朕因揀閱諸州招到兵<lb/>
　士為有人材堪充馬軍者置寧朔指揮<lb/>
清衞<lb/>
　祥符八年置左右清衞二指揮以奉宫觀從修玉清<lb/>
　昭應宫司之請也十二月景靈宫㑹靈觀募置到廂<lb/>
<pb n="KR3k0014_WYG_010-10b"/>
　軍記立為清衞左右第二指揮<lb/>
寧海<lb/>
　又八年三月詔名瓊州蠻蜑指揮曰寧海<lb/>
定功<lb/>
　九年九月秦州曹瑋請選軍士堪充床子弩手者詔<lb/>
　立為秦州定功指揮<lb/>
崇節<lb/>
　天禧元年四月杭州言本城老浙兵指揮乞别立軍<lb/>
<pb n="KR3k0014_WYG_010-11a"/>
　額詔以崇節為名<lb/>
建威<lb/>
　又五月曹瑋言准詔於本城諸軍揀到秦州鄉土之<lb/>
　人知山川道路諳識蕃情乞降軍額詔立充秦州本<lb/>
　城建威指揮<lb/>
平河<lb/>
　至道二年八月楊允恭引販私鹽三十九人見太宗<lb/>
　曰此皆久習江湖宜團為平河指揮以備舟船間用<lb/>
<pb n="KR3k0014_WYG_010-11b"/>
帶甲剰員<lb/>
　太中祥符五年八月詔河東諸州軍昨簡𨽻剰員者<lb/>
　如聞尚多强壯可併為帶甲剰員以備給使<lb/>
剰員<lb/>
　真宗咸平五年七月四日以軍士三十三人𨽻剰員<lb/>
　皆支體廢者不忍遽棄令廪給如故自是率以為例<lb/>
　　律令刑罰部五十二<lb/>
律<lb/>
<pb n="KR3k0014_WYG_010-12a"/>
　風俗通曰臯陶謨虞始造律後漢張敞上疏曰臯陶<lb/>
　造法律急就章曰臯陶造獄法律存也史記曰李悝<lb/>
　造律晉刑法志曰秦漢舊律其文起自魏李悝撰次<lb/>
　諸國法著法經唐書曰時所用律起自魏文侯師李<lb/>
　悝然皆罪名也通典亦曰又以為商君受之以相秦<lb/>
　至漢天下既定命蕭何次律令也孫奭律令義曰名<lb/>
　例者漢九章散而未統魏始集罪例號為刑名晉賈<lb/>
　充以刑名法例為篇北齊髙叡并曰名例衞禁者晉<lb/>
<pb n="KR3k0014_WYG_010-12b"/>
　始有衞官之名北齊附以闗禁隋勅蘇威更新律名<lb/>
　衞禁職制者晉本名違制隋更曰職制戶婚者漢九<lb/>
　章専為戶律北齊附以婚事名婚戶隋更曰戶婚廢<lb/>
　廏庫者漢厯北齊或名牧産隋益以庫事名廏庫擅<lb/>
　興者漢名興律魏陳群定法名興擅北齊改文從繕<lb/>
　隋定曰擅興賊盗者魏李悝首制賊盗二法後魏曰<lb/>
　盗律賊律北齊合為一周分為刼盗賊叛隋更名賊<lb/>
　盗律鬭訟者後漢始析前世繫訊律為鬭律北齊附<lb/>
<pb n="KR3k0014_WYG_010-13a"/>
　以訟律後周改鬭競隋後齊名訐偽者魏世始分賊<lb/>
　律創名之後無改雜律者李悝首曰雜法後周更為<lb/>
　雜犯隋去犯字還為舊名捕亡者李悝首制捕法後<lb/>
　魏益曰捕亡北齊改曰捕斷後周易曰捕逃隋世復<lb/>
　曰捕亡斷獄者李悝始造因法魏世分出此篇北齊<lb/>
　合扵捕斷後周復曰斷獄陳彭年唐紀曰太宗貞觀<lb/>
　二年正月丁亥朔房𤣥齡與法官刪定律十二卷五<lb/>
　百條令二十卷比隋律減死入流九十二條減流入<lb/>
<pb n="KR3k0014_WYG_010-13b"/>
　徒七十一條<lb/>
令<lb/>
　說命曰王言惟作命不言臣下㒺攸禀令是則王者<lb/>
　之言下守之而為令也今令之文持所守之事冝以<lb/>
　此為始杜周曰前王所定著為律後王所定疏為令<lb/>
　六帖云蕭何攟摭法令宜扵今者乃著令唐紀曰太<lb/>
　宗貞觀中房𤣥齡刪定法令三十卷一千五百條<lb/>
律疏<lb/>
<pb n="KR3k0014_WYG_010-14a"/>
　唐刑法志曰自𤣥齡等更定律令訖太宗世無所更<lb/>
　改髙宗即位詔律學之士撰律疏則律疏盖起自唐<lb/>
　髙宗時也宣宗時張戮以刑律分類為大中刑律統<lb/>
　類故五代以來又有刑統<lb/>
刑<lb/>
　尚書吕刑曰蚩尤作五虐之刑曰法至舜乃命臯陶<lb/>
　眀五刑也世本曰伯夷作五刑誤矣吕氏春秋又謂<lb/>
　臯陶作刑也<lb/>
<pb n="KR3k0014_WYG_010-14b"/>
獄<lb/>
　急就章曰臯陶造獄風俗通曰三王始有獄夏曰夏<lb/>
　䑓商曰羑里周曰囹圄博物志曰夏曰念室商曰動<lb/>
　止周曰稽留<lb/>
臺獄<lb/>
　唐書崔隠甫傳曰隠甫拜御史大夫初臺無獄凡有<lb/>
　囚則繫大理貞觀時李乾祐為大夫始置獄隠甫執<lb/>
　故事罷之後患囚往來漏泄復繫除院則臺之置獄<lb/>
<pb n="KR3k0014_WYG_010-15a"/>
　自李乾祐始也<lb/>
囚<lb/>
　有罪而繫獄者曰囚疑古有之故泮水曰淑問如臯<lb/>
　陶在泮獻囚<lb/>
赦<lb/>
　虞書眚災肆赦則是赦之起葢始於帝舜也<lb/>
斷屠<lb/>
　唐刑法制曰武德二年詔斷屠日不行刑㑹要曰武<lb/>
<pb n="KR3k0014_WYG_010-15b"/>
　德二年正月二十四日詔自今後毎年正月五月九<lb/>
　月及毎月十齋日並斷屠按此則是斷屠之制起於<lb/>
　唐髙祖也杜佑集歴代沿革事為通典前此無文而<lb/>
　首載武后聖厯二年事驗此可知也宋朝因之臨時<lb/>
　限日云<lb/>
五刑<lb/>
　唐刑法志曰隋已前死罪有五徒流之刑鞭笞兼用<lb/>
　數皆踰百隋始定之為笞刑五自十至五十杖刑五<lb/>
<pb n="KR3k0014_WYG_010-16a"/>
　自六十至百徒刑五自一年至三年流刑五自千里<lb/>
　至三千里死刑二絞與斬並用為五刑皆今世循用<lb/>
　者盖自隋始也三代以劓刖剕宫大辟為五刑<lb/>
絞<lb/>
　古者棄市周禮有罄於甸人之說秦曰磔漢文帝二<lb/>
　年改曰棄市取刑人於市與衆棄之之義隋謂之絞<lb/>
　即絞葢興於周代矣<lb/>
斬<lb/>
<pb n="KR3k0014_WYG_010-16b"/>
　尸子曰黄帝斬蚩尤於中冀黄帝内傳曰擒蚩尤於<lb/>
　版泉之<hi>闕</hi>　　　或斬之則知斬起於軒轅也<lb/>
配<lb/>
　舊云刺面而配起於周太祖世宗之代按王溥五代<lb/>
　㑹要曰晉天福三年八月左街從人韓延嗣徒二年<lb/>
　半劄面配華州發運務葢唐制有配流嶺南諸州之<lb/>
　文此始有配法而刺面當起扵晉也<lb/>
加役流<lb/>
<pb n="KR3k0014_WYG_010-17a"/>
　唐刑法志曰太宗即位長孫無忌議絞刑三十皆免<lb/>
　死而斷右趾裴洪獻以謂五刑而刖足是六也扵是<lb/>
　除斷趾法為加役流葢自唐太宗始也<lb/>
流<lb/>
　黄帝内傳曰帝斬蚩尤懸首軍門以威天下其衆流<lb/>
　於八荒之外即流刑之始也舜去四㐫族流共工於<lb/>
　幽州放驩兜於崇山竄三苖於三危殛鯀於羽山又<lb/>
　其事也故舜典曰流宥五刑五流有宅<lb/>
<pb n="KR3k0014_WYG_010-17b"/>
徒<lb/>
　周禮凡民有罪役諸司空即徒之始也孫奭律音又<lb/>
　曰舊制犯徒者依年配犯流者流至配所居作皆不<lb/>
　决杖宋朝建隆四年制徒者加杖免役流者加杖留<lb/>
　住居役一年加役流三年也<lb/>
笞杖<lb/>
　書曰鞭作官刑即笞之始也扑作教刑即杖之始也<lb/>
　唐虞之盛與肉刑並用及漢齊太倉令淳于意有罪<lb/>
<pb n="KR3k0014_WYG_010-18a"/>
　當刑少女緹縈上書文帝憐其意為除肉刑始專用<lb/>
　笞杖也<lb/>
折杖<lb/>
　宋朝㑹要曰建隆四年三月張昭請加役流脊杖二<lb/>
　十配役三年流三千里脊杖二十二千五百里脊杖<lb/>
　十八二千里脊杖十七並役一年徒三年脊杖二十<lb/>
　二年半十八二年十七一年半十五一年十三杖一<lb/>
　百臀杖二十九十十八八十十七七十十五六十十<lb/>
<pb n="KR3k0014_WYG_010-18b"/>
　三笞五十杖十四十三十八下二十杖七下舊據獄<lb/>
　官令用杖受杖者皆背臀腿分受殿庭决者皆背受<lb/>
　至是始折杖又徒流皆背受笞杖者皆臀受也孫奭<lb/>
　律音又曰舊制應决杖笞者皆依數决之宋朝建隆<lb/>
　四年始有折杖之制<lb/>
杖制<lb/>
　又曰舊制杖皆削節目常行杖大頭二分七釐小頭<lb/>
　一分七釐笞杖大頭二分小頭一分半皆長三尺五<lb/>
<pb n="KR3k0014_WYG_010-19a"/>
　寸建隆四年張昭等定常行杖昭請官杖長三尺五<lb/>
　寸大頭闊不過二寸厚及小頭徑不過九分小杖長<lb/>
　四尺五寸大頭徑六分小頭徑五分今官府常用者<lb/>
　是此葢其始也<lb/>
桎梏<lb/>
　山海經曰貳負之臣曰危與貳負煞窫窳帝乃桎之<lb/>
　於疏屬之山桎其右足又曰大荒之中有宋山有木<lb/>
　名楓蚩尤所棄桎梏也盖此械已出黄帝時今枷錮<lb/>
<pb n="KR3k0014_WYG_010-19b"/>
　即其遺事耳<lb/>
枷重<lb/>
　宋朝㑹要曰淳化二年九月勅所置枷徒流罪重二<lb/>
　十斤死重二十五斤葢舊制有長短而無斤重則枷<lb/>
　之有等重自此其始也又景德四年五月河北提刑<lb/>
　司勘事杖以下拒抗不招當枷問者未有定制請置<lb/>
　枷重十五斤也<lb/>
梟首<lb/>
<pb n="KR3k0014_WYG_010-20a"/>
　昔黄帝斬蚩尤懸首軍門此梟首之起也左傳曰叔<lb/>
　孫昭子殺豎牛投其首寧風之棘上秦漢曰梟首始於<lb/>
　黄帝之斬蚩尤顧野王玉篇曰梟首秦刑也今謂之<lb/>
　簽首級<lb/>
贖<lb/>
　世本曰夏作贖刑吕刑曰穆王訓夏贖刑則贖刑疑<lb/>
　書名也按舜典曰金作贖刑注謂誤而入刑出金以<lb/>
　贖則贖罪葢始於虞氏也<lb/>
<pb n="KR3k0014_WYG_010-20b"/>
錮身<lb/>
　春秋左傳曰㑹於商任錮欒氏也則禁錮之事已見<lb/>
　於春秋之時故漢末有黨錮今以盤枷錮其身謂之<lb/>
　錮身葢出於此<lb/>
除名<lb/>
　何法盛晉中興書曰胡毋崇為永康令多受貨賂除<lb/>
　名為民此事不他見疑始於晉<lb/>
免官<lb/>
<pb n="KR3k0014_WYG_010-21a"/>
　後漢梁崧為太僕作私書請託郡縣發覺免官按漢<lb/>
　世三公有冊免則免官自漢始也<lb/>
　　胥吏附八條<hi>以吏為奉法者皆附於此</hi>
堂後官<lb/>
　宋朝㑹要曰堂吏自唐至五代率從京百司抽補開<lb/>
　寳六年五月七日以武德縣尉姜宣義等充堂後官<lb/>
　太祖知堂吏擅中書事權多為姦贓故令吏部選授<lb/>
　堂吏用士人自此始也太平興國九年五月以將作<lb/>
<pb n="KR3k0014_WYG_010-21b"/>
　監丞李元吉丁佐為堂後官京官任堂吏自此始也<lb/>
　十二月以王渾綦佩為賛善充職朝官之任堂吏自<lb/>
　此始也神宗元豐五年行官制除堂後官之名於門<lb/>
　下省中書省置録事而已通典曰唐武德中始於諸<lb/>
　州調左吏遂促年限優以次序有至上縣尉者<lb/>
主書<lb/>
　通典曰晉中書有主書之員齊為主書令史陳去令<lb/>
　史之名北齊初曰主書令史文宣帝甞立遣主書令<lb/>
<pb n="KR3k0014_WYG_010-22a"/>
　史題署嫌其遲語曰但著主書何煩令史字自此除<lb/>
　之也<lb/>
主事<lb/>
　又曰主事二漢有之漢光祿勲有南北庭主事范遷<lb/>
　光祿主事是也後魏于尚書諸司置主事令史隋煬<lb/>
　帝去令史名但曰主事随曹閑劇每十令史置一主<lb/>
　事雜用士人唐用流外<lb/>
都事<lb/>
<pb n="KR3k0014_WYG_010-22b"/>
　又曰尚書有都令史隋皇初改為都事<lb/>
令史<lb/>
　又曰令史漢官也漢官儀曰能通倉頡史籀篇補蘭<lb/>
　臺令史漢韋彪疏曰往時楚獄大起故署令史以助<lb/>
　郎職事也按史記項羽本紀曰陳嬰者故東陽令史<lb/>
　則是秦有令史矣晉灼曰漢儀注令史曰令史丞吏<lb/>
　曰丞史而周禮六官之屬皆有史以掌書<lb/>
書令史<lb/>
<pb n="KR3k0014_WYG_010-23a"/>
　又曰晉宋蘭臺寺有正書令史北齊尚書郎判事正<lb/>
　令史側坐書令史過事此葢令史之始也<lb/>
教練<lb/>
　唐㑹要曰大中六年五月𠡠天下軍府有兵馬處且<lb/>
　選㑹兵法能弓馬人充教練使宋巨眀皇二年蜀記<lb/>
　曰天寳十五載正月十日楊國忠選監牧小兒於苑<lb/>
　中教習請劍南舊將李福德劉光庭為教練使教練<lb/>
　之目當由此出也<lb/>
<pb n="KR3k0014_WYG_010-23b"/>
鎮將<lb/>
　通典曰鎮將後周之通班隋亦置其職微矣注云今<lb/>
　以其卑賤故舉隋而已合謂唐也五代以來皆諸郡<lb/>
　所自置宋朝始有宣授宋朝㑹要曰太平興國三年<lb/>
　詔藩侯不得差親随為鎮將自此皆用本州牙吏為<lb/>
　之亦有宣補者是也<lb/>
　　布帛雜事部五十三<lb/>
布帛<lb/>
<pb n="KR3k0014_WYG_010-24a"/>
　禮運曰昔先王食鳥獸之肉茹其毛未有絲麻衣其<lb/>
　羽皮後聖有作然后治其絲麻以為布帛漢王逸機<lb/>
　賦曰帝軒龍躍桑葉是創仰攬三光悟彼織女爰制<lb/>
　布帛易曰黄帝堯舜垂衣裳而天下治盖取諸乾坤<lb/>
　孔頴達疏曰以前衣皮其制短小今衣絲麻布帛所<lb/>
　作衣裳長大故云垂考此則布帛自黄帝制也<lb/>
五采<lb/>
　董巴輿服志曰上古衣毛而冒皮後聖易之以絲觀<lb/>
<pb n="KR3k0014_WYG_010-24b"/>
　翬翟之文榮華之色乃染帛效之始作五采成以作<lb/>
　服易以黄帝堯舜垂衣裳取諸乾坤乾坤有文則五<lb/>
　采與衣服同興矣<lb/>
錦<lb/>
　拾遺曰員嶠山環丘有氷蠶霜覆之然後成繭其色<lb/>
　五采唐堯之時海人織錦以獻後代效之染五色絲<lb/>
　織以為錦丹陽記曰歴代尚未有錦而成都獨稱妙<lb/>
　葢始於蜀記也蜀自秦昭王時始通中國而三代已<lb/>
<pb n="KR3k0014_WYG_010-25a"/>
　有錦見於禮多矣王嘉所記為近之<lb/>
繡<lb/>
　事始曰錦繡西施造非也虞書舜命禹曰予觀古人<lb/>
　之象日月星辰山龍華蟲作㑹宗彞藻火粉米黼黻<lb/>
　絺繡以五采彰施于五色作服汝眀正義云舜令禹<lb/>
　制繡以五種之彩眀施于五色制作衣服則帝舜始<lb/>
　為繡也<lb/>
纈<lb/>
<pb n="KR3k0014_WYG_010-25b"/>
　事始曰夾纈徹子造二儀實録曰秦漢間有之不知<lb/>
　何人造陳梁間貴賤通服之潘氏紀聞譚曰唐代宗<lb/>
　寳應二年吳皇后將合祔肅宗陵啓舊堂衣服繒綵<lb/>
　如撮染成花鳥之狀𤣥宗栁婕妤妹適趙氏性巧因<lb/>
　使工鏤板為雜花打為夾纈初獻皇后一匹代宗賞<lb/>
　之勑宫中依様製造當時甚祕後漸出徧天下此似<lb/>
　始為夾纈之制也<lb/>
錢<lb/>
<pb n="KR3k0014_WYG_010-26a"/>
　管子又曰湯七年旱禹五年水湯以莊山禹以歴山<lb/>
　之金並鑄幣以救人困至周太公立九府圜法始名<lb/>
　以錢錢圓含方輕重以銖起於禹湯水旱之救民困<lb/>
　也後魏髙謙之以為堯遭大水鑄錢故鴻鑑謂錢起<lb/>
　於堯也<lb/>
金玊<lb/>
　管子又曰玉起於禹代金起於江漢珠起於赤野<lb/>
大錢<lb/>
<pb n="KR3k0014_WYG_010-26b"/>
　國語周景王時患錢輕更鑄大錢韋昭注云徑一寸<lb/>
　二分重十二銖文曰寳貨以勸農贍不足也而百姓<lb/>
　䝉利後世權一時之用亦或行之事已輙罷盖大錢<lb/>
　肇於周景王也<lb/>
鐵錢<lb/>
　通典曰王莽改革漢錢百姓皆不便之公孫述廢銅<lb/>
　錢置鐵官鑄鐵錢則以鐵為錢始於公孫述之據蜀<lb/>
　也皇甫士安髙士傳曰史弼迎送郭泰也輙再屈首<lb/>
<pb n="KR3k0014_WYG_010-27a"/>
　泰一揖而去門人問之弼曰鐵錢曰故以二當一爾<lb/>
　此漢末事也今鐵錢止行於川陜而二當銅錢之一<lb/>
　自爾時已然也<lb/>
錢文<lb/>
　錢貨之典尚矣周自太公立九府圜法其文無見景<lb/>
　王鑄大錢班固云文曰寳貨秦漢則半兩五銖王莽<lb/>
　則貨泉貨布後魏孝文太和十九年公鑄粗偹文曰<lb/>
　太和五銖又孝莊用楊福計永安二年福更鑄又曰<lb/>
<pb n="KR3k0014_WYG_010-27b"/>
　永安五銖自是始以年號鑄於錢文唐㑹要曰武德<lb/>
　四年七月十日廢五銖錢行開元通寳錢自此又以<lb/>
　通元為文髙宗乾封中則曰乾封泉寳肅宗乾元時<lb/>
　則曰乾元重寳五代㑹要曰晉天福三年十一月詔<lb/>
　鑄錢以天福元寳為文及偽蜀之制有光天咸康通<lb/>
　正天漢乾徳之號皆曰元寳至於宋朝每改元又更<lb/>
　鑄其號於錢文矣盖錢文之以年自後魏孝文太和<lb/>
　始也以寳者自周景王大錢始也以通者自唐髙祖<lb/>
<pb n="KR3k0014_WYG_010-28a"/>
　武德始也以重者自肅宗乾元始也以元者自晉髙<lb/>
　祖天福始也<lb/>
錢陌<lb/>
　自古用錢貫皆以千百皆以足梁武帝時自破嶺以<lb/>
　東八十為陌名東錢江郢以上七十名西錢京師九<lb/>
　十名長錢大同元年詔通用足而人不從錢陌益少<lb/>
　末年遂以三十五為陌錢以八十為陌葢自梁始也<lb/>
　其事見通典唐昭宗時京師用錢八百五十為貫河<lb/>
<pb n="KR3k0014_WYG_010-28b"/>
　南府以八百為貫筆談曰漢隠帝時三司使王章每<lb/>
　出官錢以七十七為陌謂之省陌葢自五代漢始也<lb/>
兌便<lb/>
　唐食貨志曰憲宗時商賈至京師委錢諸道富家以<lb/>
　輕裝趍四方合劵乃取之號飛錢京師尹裴武禁之<lb/>
　盧坦請許商人於三司飛錢毎十増給百令大府給<lb/>
　公據次以字號兌便如盧坦請曰鈔錢葢唐飛錢之<lb/>
　舊也起於憲宗之世<lb/>
<pb n="KR3k0014_WYG_010-29a"/>
蹺墊<lb/>
　又曰憲宗朝吳元濟王承宗拒命經費盡竭皇甫鏄<lb/>
　建議内外用錢每緡墊二十民間墊陌至七十穆宗<lb/>
　即位糴米鹽每陌錢墊七八所在用錢墊不一詔從<lb/>
　風俗所宜則蹺之起自唐皇甫鏄也今俗謂眀除者<lb/>
　為蹺暗蹺者為墊<lb/>
甲跡<lb/>
　今開元通寳錢縵上有文如初月者譚賔録曰武德<lb/>
<pb n="KR3k0014_WYG_010-29b"/>
　初行開元通寳錢初進様日文德皇后搯一甲因不<lb/>
　復改唐要曰武德四年七月十日行開元通寳錢歐<lb/>
　陽詢制詞及書字含八分篆𨽻三體囬環讀之其文<lb/>
　通俗謂之開通元寳鄭䖍㑹粹云詢初進蠟様日文<lb/>
　德皇后搯一甲跡故錢上有搯文熙寧中劉斧撰青<lb/>
　瑣集則謂事由眀皇楊貴妃而天下謂之曰兒錢謬<lb/>
　矣彼徒見錢文有開元字便謂眀皇開元事爾亦不<lb/>
　攷實之過也<lb/>
<pb n="KR3k0014_WYG_010-30a"/>
火<lb/>
　禮㑹文嘉曰燧人始鑚木取火炮生為熟令人無腹<lb/>
　疾遂人之意故名燧人世本曰燧人鑚木造火尸子<lb/>
　曰燧人上觀星辰下察五木以為火淮南子曰燧人<lb/>
　望辰心鑚木生火拾遺記曰燧眀國有火樹名燧後<lb/>
　世聖人至其國息其下有鴞啄燦然火出聖人感之<lb/>
　用小杖鑚火號燧人氏河圖云伏羲禪於伯牛鑚木<lb/>
　作火非也白虎通曰謂之燧人何鑚木燧以火遂人<lb/>
<pb n="KR3k0014_WYG_010-30b"/>
　之始<lb/>
燈<lb/>
　黄帝内傳曰王母授帝九華燈檠於是燈有檠則注<lb/>
　膏油以為燈眀其前有也<lb/>
法燭<lb/>
　漢淮南王招致方術之士延八公等撰鴻寳方畢方<lb/>
　法燭是其一也餘非民所急故不行於世然則法燭<lb/>
　之起自劉安始也<lb/>
<pb n="KR3k0014_WYG_010-31a"/>
針<lb/>
　禮記内則有紉針請縫之事由此考之當是自始制<lb/>
　衣裳則宜有針線矣帝王世紀曰太昊制九針由此<lb/>
　始<lb/>
繩<lb/>
　易曰上古結繩而治書序曰伏羲造書契以代結繩<lb/>
　之政則是繩出於太昊之前髙氏小史曰燧人氏時<lb/>
　結繩刻木以記事則繩自燧人氏始也<lb/>
<pb n="KR3k0014_WYG_010-31b"/>
沐浴<lb/>
　世本曰秦穆公作沐吕氏春秋曰禹一沐三握髮史<lb/>
　記亦以稱周公則禹時有其事非秦穆公作也<lb/>
木人<lb/>
　仙傳拾遺曰始自黄帝臣左徹帝昇天乃刻木為帝<lb/>
　狀率諸侯而朝之此刻木像人之初也<lb/>
金人<lb/>
　史記曰范蠡越王勾踐之相也既雪㑹稽之恥乃乗<lb/>
<pb n="KR3k0014_WYG_010-32a"/>
　扁舟泛五湖越王思之鑄為其像則金為人始於勾<lb/>
　踐也漢世匈奴休屠王乃有祭天金人<lb/>
流杯<lb/>
　束晳對晉武帝問曲水事曰周公卜成洛邑因流水<lb/>
　以泛酒故逸詩曰羽觴随流晉以來三月三日曲水<lb/>
　流杯即其始也隋大業記煬帝大修水飾以小舟行<lb/>
　觴及唐豪貴作池亭引水為之也<lb/>
銘<lb/>
<pb n="KR3k0014_WYG_010-32b"/>
　蔡邕曰黄帝有金凡之名王子年拾遺記曰黄帝以<lb/>
　神金鑄器皆有銘題凡所造建皆記其年時此銘之<lb/>
　起也<lb/>
華表<lb/>
　古今註曰程雅問堯設誹謗之木何也曰今之華表<lb/>
　以木交柱頭如狀華形似褐禊之狀交衢悉施焉或<lb/>
　謂之表木盖始於堯設之也後立於塜墓之前以記<lb/>
　其識也<lb/>
<pb n="KR3k0014_WYG_010-33a"/>
書函<lb/>
　呉張温使蜀謂先主曰謹奉所賫函書書之有函不<lb/>
　前見疑自漢有也<lb/>
土龍<lb/>
　淮南子曰土龍致雨許慎注云湯遭旱作土龍山海<lb/>
　經曰應龍殺蚩尤及夸父不得復上故數旱旱而作<lb/>
　應龍之狀乃得雨注云今之土龍取此則是湯作土<lb/>
　龍述黄帝之事<lb/>
<pb n="KR3k0014_WYG_010-33b"/>
童謡<lb/>
　列子曰堯微服遊康衢聞童謡曰立我烝民莫匪爾<lb/>
　極則童謡之起自堯時已然也<lb/>
樓羅<lb/>
　幹事之稱也演義曰樓欖也羅綰也言人善當荷幹<lb/>
　辨於言者能樓欖羅綰遂謂之樓羅酉陽雜俎曰段<lb/>
　成式在秘局日同官說樓羅因天寳中進士有東西<lb/>
　棚各有聲勢稍傖者多㑹於酒樓食畢羅故有此語<lb/>
<pb n="KR3k0014_WYG_010-34a"/>
　成式讀梁元帝風人辭云城頭羅雀樓羅人着則知<lb/>
　樓羅之言其起已久城頭網張雀樓羅㑹人着<lb/>
稱漢<lb/>
　演義曰今俗罵人曰漢盖晉末胡亂中夏故胡人罵<lb/>
　中國曰漢起南人罵北人為胡為虜華夷自太始太<lb/>
　素以還有國號者至多獨以漢名曰取兩漢盛者也<lb/>
　按三代而上華夷之勢逺不相接雖春秋之間驪戎<lb/>
　赤狄附見諸國然分土而守者大小尚二百餘其語<lb/>
<pb n="KR3k0014_WYG_010-34b"/>
　難以一二指不得以一國名也至漢天子大同而武<lb/>
　帝征討四夷専事匈奴由此有胡漢之斥也正如天<lb/>
　竺文字自漢始至中國歴代非無翻譯之事其言梵<lb/>
　語者必對以唐言則其事至唐而偹所講求專故也<lb/>
無恙<lb/>
　又演義曰時人以無憂疾謂之無恙神異經曰北方<lb/>
　大荒中有獸食人咋人則病羅人則疾名曰㺊㺊恙<lb/>
　也常近人村落入人屋室人皆患之黄帝殺之由是<lb/>
<pb n="KR3k0014_WYG_010-35a"/>
　此方人方得無憂疾謂之無恙此其始也<lb/>
不下驢<lb/>
　演義曰北齊楊愔字遵彦為吏部尚書昔遭屯厄一<lb/>
　餐之惠酬答甚厚性命之讎赦而不問及典選多以<lb/>
　貌言恩舊時致謗曰有選人魯漫漢自言獨不見識<lb/>
　愔曰前日在元子思坊騎秃尾草驢以方麴障面見<lb/>
　我不下驢何云不識竟不為選用今俗以惡已者謂<lb/>
　何處見不下驢盖起於此今或有此語<lb/>
<pb n="KR3k0014_WYG_010-35b"/>
麻胡<lb/>
　朝野僉載曰後趙石勒將麻胡性虎險鴆毒有兒啼<lb/>
　每輒恐之麻胡來啼聲絶本草拾遺曰煬帝將幸江<lb/>
　都命麻胡濬汴河以木鵝試波深淺止皆死每兒啼<lb/>
　言麻胡來即止人畏若是演義曰今俗以麻胡恐小<lb/>
　兒俗傳麻胡祜為隋煬帝將軍開汴河甚毒虐人多<lb/>
　懼之胡祜聲相近以此呼之耳誤矣㑹稽録云㑹稽<lb/>
　有鬼號麻胡好食小兒腦遂以恐小兒若麻祜可以<lb/>
<pb n="KR3k0014_WYG_010-36a"/>
　恐成人豈獨小兒也<lb/>
姬妾<lb/>
　顔師古注漢書曰姬者周之姓貴於衆國之女所以<lb/>
　婦人美號皆稱姬焉左氏傳曰雖有姬姜無棄憔悴<lb/>
　姜亦大國女後因揔謂衆妾為姬史記云髙祖居山<lb/>
　東時好美姬是也按魏信陵君賂如姬竊兵符奪晉<lb/>
　鄙兵如姬魏王幸妾也當戰國時所云耳<lb/>
奴婢<lb/>
<pb n="KR3k0014_WYG_010-36b"/>
　說文曰奴婢古罪人也論語曰箕子為之奴周禮有<lb/>
　女奚宜三代之制<lb/>
摸稜<lb/>
　世人以依違不正辨為摸稜按唐書蘇味道居相位<lb/>
　不能有所發眀依違取容而已甞謂人曰處事不欲<lb/>
　眀白決㫁若有差誤必貽咎譴但摸稜以持兩端時<lb/>
　人號曰蘇摸稜或曰味道為相人所咨決無所可否<lb/>
　依違嗤胡以手摸所坐床故曰摸稜盖此語之始自<lb/>
<pb n="KR3k0014_WYG_010-37a"/>
　味道也<lb/>
墜子<lb/>
　晉石崇有妓名緑珠趙王倫之亂孫秀使人求之王<lb/>
　與秀收之珠墜樓而死後人因目姬侍為墜子由此<lb/>
　始也<lb/>
　　草木花菓部五十四<lb/>
占稻<lb/>
　江淮之間有稻粒稍細耐水旱而成實早作飯差硬<lb/>
<pb n="KR3k0014_WYG_010-37b"/>
　土人謂之占城米真宗甞植於苑中始自占城國傳<lb/>
　其種遂植南方也宋朝㑹要曰大中祥符五年五月<lb/>
　遣使福建取占城禾分給江淮兩浙漕并出種法令<lb/>
　擇民田之髙者分給種之僧文瑩湘山野録曰真宗<lb/>
　聞占城稻耐旱遣使以珍貨求其種播之始植於後<lb/>
　苑也<lb/>
胡麻<lb/>
　筆談曰胡麻只今油麻也中國之麻謂之大麻張騫<lb/>
<pb n="KR3k0014_WYG_010-38a"/>
　始自大宛得油麻種亦謂之麻故以胡麻别之謂漢<lb/>
　麻為大麻則是油麻亦自漢始來中夏矣然本草已<lb/>
　載胡麻未知孰是陶隠居注本草云本生大宛故名<lb/>
　胡麻<lb/>
波稜<lb/>
　劉公嘉話録曰波稜菜西國有僧將其子來韋絢云<lb/>
　豈非頗陵國來語訛為波稜也唐㑹要曰尼波羅國<lb/>
　獻波稜類紅藍實似蒺梨也<lb/>
<pb n="KR3k0014_WYG_010-38b"/>
胡荽<lb/>
　博物志曰張騫使大夏得胡荽鄴中記曰石勒改曰<lb/>
　香荽<lb/>
大蒜<lb/>
　切韵曰張騫使西域得大蒜而還則自漢始有之也<lb/>
諸葛菜<lb/>
　今所在有菜野生類蔓菁葉厚多岐差小子如蘿蔔<lb/>
　復不光澤花四出而色紫人謂之諸葛亮菜劉禹錫<lb/>
<pb n="KR3k0014_WYG_010-39a"/>
　嘉話曰諸葛所止令軍士種蔓菁何韋絢云莫不是<lb/>
　取其纔出可生啗一也葉舒可煮食二也久居隨以<lb/>
　滋長三也棄去不惜四也回則易㝷而採五也冬則<lb/>
　有根可斸食六也此蔬其利不亦博乎禹錫曰信矣<lb/>
　蜀人呼蔓菁為諸葛菜<lb/>
蘭香<lb/>
　本名羅勒後趙石勒以羅勒犯己名改為蘭香至今<lb/>
　以為名也<lb/>
<pb n="KR3k0014_WYG_010-39b"/>
苜蓿<lb/>
　本自西域彼人以秣馬張騫使大夏得其種以歸與<lb/>
　葡萄同種於離宫館傍極茂盛焉盖漢始至中國也<lb/>
牛尾蒿<lb/>
　右丞相傳曰漢祖為兒時牧牛中野與羣童戲殺牛<lb/>
　以烹之埋其尾偽報其家云牛忽陷地家人共引之<lb/>
　其皮骨愈深入於地後其處生蒿作尾形也<lb/>
金錢花<lb/>
<pb n="KR3k0014_WYG_010-40a"/>
　酉陽雜俎曰毗尸沙一名日中金錢花本出外國梁<lb/>
　大同二年進來中土也<lb/>
牡丹<lb/>
　隋煬帝世始傳牡丹唐人亦曰木芍藥開元時宫中<lb/>
　及民間競尚之今品極多也一說武后冬月遊後苑<lb/>
　花俱開而牡丹獨遲遂貶於洛陽故今言牡丹者以<lb/>
　西洛為冠首劉公嘉話云世謂牡丹花近有盖以前<lb/>
　朝文士集中無牡丹歌詩禹錫甞言楊子華有畫牡<lb/>
<pb n="KR3k0014_WYG_010-40b"/>
　丹處極分眀子華北齊人則知牡丹花亦久矣酉陽<lb/>
　雜俎曰前史中无說牡丹惟謝康樂集中言竹間水<lb/>
　除多牡丹段成式檢隋種植法並不記說則知隋朝<lb/>
　花中所無開元末裴士淹使幽冀至汾州衆香寺得<lb/>
　白牡丹植於長興私第為都下寄賞至德中馬僕射<lb/>
　又得紅紫二色者移於城内青瑣集有隋朝海山記<lb/>
　中載牡丹品甚多而前賢所說如此<lb/>
一捻紅<lb/>
<pb n="KR3k0014_WYG_010-41a"/>
　今牡丹中有一捻紅其花葉紅每一花葉端有深紅<lb/>
　一㸃如半指眀皇時民有以此花上進者值妃子正<lb/>
　作粧偶以粧指捻之臙脂之痕染焉植之眀年花開<lb/>
　俱有其迹亦見明皇雜録也<lb/>
劉寄奴<lb/>
　金瘡藥也昔宋武帝劉裕微時伐荻新洲射大蛇傷<lb/>
　明日復徃聞杵臼聲見數青衣童𢷬藥問之答曰我<lb/>
　主為劉寄奴所射今合藥付之帝曰王何神不殺之<lb/>
<pb n="KR3k0014_WYG_010-41b"/>
　叱之皆散收得藥時人因此名其草曰劉寄奴也寄<lb/>
　奴帝之小字<lb/>
何首烏<lb/>
　本曰夜合藤昔有姓何人見其葉夜交異於餘草意<lb/>
　其有靈採服其根老而不衰頭髮愈黒即因之名曰<lb/>
　何首烏也亦曰即其人姓名<lb/>
羊負來<lb/>
　博物志曰洛中有人驅羊入蜀胡枲子著羊毛蜀人<lb/>
<pb n="KR3k0014_WYG_010-42a"/>
　種之曰羊負來故今人亦以名枲耳也陶𢎞景本草<lb/>
　注曰昔中國無此言從外國逐羊毛中來因以名也<lb/>
麋銜<lb/>
　本草曰麋春日遊牝既多即瘦瘠食此物乃復肥盛<lb/>
　因即事名曰麋銜<lb/>
鹿活草<lb/>
　酉陽雜俎曰天名精也昔青州劉<graphic n="KR1427" url="https://raw.githubusercontent.com/kanripo/KR-Gaiji/master/images/KR1427.png" mimeType="image/png"/>宋元嘉中射鹿<lb/>
　剖五藏以此草塞之踞然而起<graphic n="KR1427" url="https://raw.githubusercontent.com/kanripo/KR-Gaiji/master/images/KR1427.png" mimeType="image/png"/>怪而拔草則復倒<lb/>
<pb n="KR3k0014_WYG_010-42b"/>
　如此三度因宻録種之主傷折俗呼劉<graphic n="KR1427" url="https://raw.githubusercontent.com/kanripo/KR-Gaiji/master/images/KR1427.png" mimeType="image/png"/>草亦曰鹿<lb/>
　活異苑所載正同但以為鹿草也<lb/>
丁公藤<lb/>
　南史解叔兼鴈門人母有疾夜於庭中稽顙祈告聞<lb/>
　空中云得丁公藤治即差訪醫及本草無之至宜都<lb/>
　山中見一老翁伐木云是丁公藤治風乃拜泣求得<lb/>
　之及漬酒法受畢失翁所在母疾遂愈葢自是始傳<lb/>
　丁公藤也本草謂之南藤葢本朝附之於經云<lb/>
<pb n="KR3k0014_WYG_010-43a"/>
威靈仙<lb/>
　唐㑹要曰德宗貞元二年九月鄧思齊獻威靈仙草<lb/>
　能愈衆疾上於禁中試有驗令編附本草<lb/>
史君子<lb/>
　唐潘州郭史君多以此療兒得其效時人因其刺史<lb/>
　所用治小兒故曰史君子本草曰俗傳始因潘州郭<lb/>
　史君療小兒為是獨用此物後來醫家因號史君子<lb/>
訶子<lb/>
<pb n="KR3k0014_WYG_010-43b"/>
　本出南海諸畨國胡人謂之訶梨勒後趙時避石勒<lb/>
　名改曰訶子故今猶云然也<lb/>
山藥<lb/>
　即本草所謂薯蕷者也唐避代宗嫌名故民間呼薯<lb/>
　藥至宋朝嘉祐八年四月英宗即位人避嫌諱遂改<lb/>
　曰山藥自此全失其本稱矣<lb/>
牽牛<lb/>
　本草補注曰始出田野人牽牛易藥故以名之<lb/>
<pb n="KR3k0014_WYG_010-44a"/>
安石榴<lb/>
　其生自西域漢武時博望侯窮河源回得其種遂傳<lb/>
　中國也陸機與弟書曰張騫為漢使外國十八年得<lb/>
　塗林葢安石榴也博物志曰張騫使西域囘所得<lb/>
葡萄<lb/>
　亦出於大夏葢與石榴同來中土漢書西域傳曰漢<lb/>
　使歸葡萄苜蓿種來是也酉陽雜俎曰庾信謂魏使<lb/>
　尉瑾曰在鄴大得葡萄竒有滋味瑾曰此物實出於<lb/>
<pb n="KR3k0014_WYG_010-44b"/>
　大宛張騫所致有黄白黒三種西域釀以為酒在漢<lb/>
　似亦不久杜陵田五十畆中有葡萄百樹<lb/>
橘奴<lb/>
　後漢李衡好貨殖將死其妻憂貧衡曰吾洲上木奴<lb/>
　可了千匹絹妻素不聞其有也曰此當謂橘耳衡向<lb/>
　於洲上植橘千株故也後代縁有橘奴之語六帖曰<lb/>
　李衡種甘橘千樹號千頭木奴也<lb/>
金桃<lb/>
<pb n="KR3k0014_WYG_010-45a"/>
　唐㑹要曰貞觀九年十一月康國獻金桃詔令植於<lb/>
　苑又云康國獻黄桃大如鵝卵其色如金亦曰金桃<lb/>
　然則唐世始傳金桃也通典作康居云貞觀二十一<lb/>
　年<lb/>
胡桃<lb/>
　補注本草曰胡桃古今多言張騫自西域將來與苜<lb/>
　蓿等物同至中華也博物志曰張騫使外國回乃得<lb/>
　胡桃也晉劉陶母書胡桃本生西羌也<lb/>
<pb n="KR3k0014_WYG_010-45b"/>
萍藻<lb/>
　淮南子曰海間生屈龍屈龍生容華容華生蔈蔈生<lb/>
　萍藻萍藻生浮草凡根交者生於浮草許慎注云海<lb/>
　閭浮草之先也酉陽雜俎作海間生屈龍屈龍生容<lb/>
　華容華生蔈蔈生藻藻生浮草<lb/>
　　蟲魚禽獸部五十五<lb/>
𤣥駒<lb/>
　古今注曰蟻名𤣥駒何也曰河内人並河見人馬數<lb/>
<pb n="KR3k0014_WYG_010-46a"/>
　十萬皆如黍米動遊人以火燒之人皆蚉蚋馬皆大<lb/>
　蟻今人名蚉蚋曰黍蟻曰𤣥駒宜自漢始也揚雄法<lb/>
　言曰吾見𤣥駒之歩云<hi>一云元駒非也</hi>
齊女<lb/>
　又古今注牛亨問蟬名齊女者何也齊王后怨王而<lb/>
　死尸變為蟬登庭樹嘒唳而鳴王悔恨故世名蟬曰<lb/>
　齊女<lb/>
膾殘<lb/>
<pb n="KR3k0014_WYG_010-46b"/>
　越王勾踐之保㑹稽也方斫魚為膾聞有吳兵棄其<lb/>
　餘於江化而為魚猶作膾形故名膾殘亦曰王餘魚<lb/>
烏賊<lb/>
　酉陽雜俎曰海人言昔秦王東遊棄筆袋於海化為<lb/>
　此魚中猶有墨而作袋形古今注云一名河伯從事<lb/>
　小吏<lb/>
嬾婦<lb/>
　東海有之昔有婦惰女織姑責之恚恨自溺於海化<lb/>
<pb n="KR3k0014_WYG_010-47a"/>
　為魚弱而多膏海人有得之者烹其膏以燃燈照紡<lb/>
　績則暗而無光或以照管絃嬉戯則爛然矣酉陽雜<lb/>
　俎云名奔䱐一名<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
彭越<lb/>
　似蟹而小世傳漢醢彭越以賜諸侯九江王英布獵<lb/>
　得之不忍視盡以覆江中化而為此故名彭越<lb/>
啄木<lb/>
　古今異傳曰啄木本雷公採藥吏為此鳥也<lb/>
<pb n="KR3k0014_WYG_010-47b"/>
逃河<lb/>
　鵜鶘也本草曰身是水沫唯胷前兩塊肉如拳云昔<lb/>
　為人竊肉入河化為此身今猶有肉因名逃河<lb/>
精衛<lb/>
　山海經曰炎帝之女度海溺死其魄化為鳥為此常<lb/>
　銜西山木石以填東海報其寃也<lb/>
杜宇<lb/>
　蜀王本紀曰鼈靈死其屍逆江而流至蜀王杜宇以<lb/>
<pb n="KR3k0014_WYG_010-48a"/>
　為相宇自以徳不及靈傳位而去其魄化為鳥因名<lb/>
　此亦曰杜鵑即望帝也亦見杜甫李商隱詩盧永成都<lb/>
　記曰蜀王杜宇稱望帝好稼穡治郫城死化為鳥曰<lb/>
　杜鵑<lb/>
婆餅<lb/>
　昔人有逺戍其婦山頭望之化為石其姑為餅將以<lb/>
　為餉使其子偵之恐其焦不可食也往已無及矣因<lb/>
　化此物但呼婆餅焦也今江淮所在有之<lb/>
<pb n="KR3k0014_WYG_010-48b"/>
野鷄<lb/>
　即雉也自漢吕后稱制避其諱故也漢髙后紀注后<lb/>
　諱雉之字野鷄顔師古曰吕后名雉字娥姁故臣下<lb/>
　諱雉至唐髙宗諱治又帝小字雉奴故相承避至今<lb/>
　也<lb/>
伯勞<lb/>
　酉陽雜俎曰伯勞博勞也相傳伯竒所化<lb/>
右軍<lb/>
<pb n="KR3k0014_WYG_010-49a"/>
　晉右將軍王羲之好鵝在㑹稽山隂道士養群鵝羲<lb/>
　之每就玩之道士曰為冩黄庭經當以相贈羲之欣<lb/>
　然冩畢籠鵝而去今人誤以鵝為右軍縁此故<lb/>
衞子<lb/>
　世云衞靈公好乗驢車故世目驢為衞子或曰晉衞<lb/>
　珍好乗驢為衞子也<lb/>
馬齒<lb/>
　事始曰唐貞觀中有牝馬三千疋於隴西置羣牧使<lb/>
<pb n="KR3k0014_WYG_010-49b"/>
　開元初張萬嵗緝其政恩信大行既没衆以張氏諱<lb/>
　因以馬嵗為齒或言倍二向三也<lb/>
謝豹<lb/>
　酉陽雜俎曰虢郡有蟲名謝豹常在深土中司馬裴<lb/>
　沈子掘地獲之小類蝦蟇間如毬見人以前脚交覆<lb/>
　首如羞狀能穴地如粉鼠頃刻深數尺或出地聽謝<lb/>
　豹鳥聲則腦裂而死俗因名之或曰謝豹人也抱恥<lb/>
　死其魄為蟲潛行地中羞見人故也或掘出之猶以<lb/>
<pb n="KR3k0014_WYG_010-50a"/>
　足覆面作忍恥狀然不詳其何時人也㓜嵗聞故老<lb/>
　言如此也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0014_WYG_010-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事物紀原卷十<lb/>
</p>
<p>
</p>
  </div>
</body>
</text>
</TEI>
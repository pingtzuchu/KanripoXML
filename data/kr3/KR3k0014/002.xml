<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事物紀原卷二</head>
    <p>
<pb n="KR3k0014_WYG_002-1a"/>
欽定四庫全書<lb/>
　事物紀原卷二　　　　　　宋　髙承　撰<lb/>
　　公式姓諱部八<lb/>
勅<lb/>
　三代而上王言有典謨訓誥誓命凡六等其總謂之<lb/>
　書漢初定儀則四品其四曰戒勅今勅是也自此帝<lb/>
　王命令始稱勅至唐顯慶中始云不經鳳閣鸞臺不<lb/>
　得稱勅勅之名遂定于此<lb/>
<pb n="KR3k0014_WYG_002-1b"/>
黄勅<lb/>
　唐髙宗上元三年以制勅施行既為永式用白紙多<lb/>
　為蟲蛀自今已後尚書省頒下諸州諸縣並用黄紙<lb/>
　勅用黄紙自髙宗始也<lb/>
制<lb/>
　劉勰文心雕龍曰古者有命無制周禮太祝作六辭<lb/>
　以通上下其二曰命是也蘇氏演義曰制也主也禁<lb/>
　也斷也言君上用人或制斷而行之或禁制而止之<lb/>
<pb n="KR3k0014_WYG_002-2a"/>
詔<lb/>
　文心雕龍曰有熊唐虞同稱曰命其在三王事兼誥誓<lb/>
　詔誥也教也所以告教百姓三代無文起于秦漢史<lb/>
　記秦始皇二十六年李斯議命為制令為詔<lb/>
鳳詔<lb/>
　後趙石季龍置戲馬觀觀上安詔書用五色紙銜于<lb/>
　木鳳口而頒之今大禮御樓肆赦亦用其事自石季<lb/>
　龍始也<lb/>
<pb n="KR3k0014_WYG_002-2b"/>
誥<lb/>
　尚書湯黜夏作誥漢初太上皇稱之今太后亦稱之<lb/>
　又所以命官授職皆為誥以成湯為之始蘇氏演義<lb/>
　曰誥告也言布告王者之令使四方聞之今言告身<lb/>
　者謂己身受其告令也<lb/>
冊命<lb/>
　漢儀四品一曰䇿書䇿簡也今冊命即是蓋始于漢<lb/>
　書顧命曰丁卯命作冊書則漢縁周事也<lb/>
<pb n="KR3k0014_WYG_002-3a"/>
宣麻<lb/>
　唐書百官志曰開元二十六年改翰林供奉為學士<lb/>
　專掌内命凡拜免將相號令征伐皆用白麻則宣麻<lb/>
　之始自明皇世也<lb/>
宣頭<lb/>
　筆談曰宣頭所起按唐故事中書舍人職掌誥詔皆<lb/>
　寫四本一為底一為宣謂出行耳未以名書也晚唐<lb/>
　樞宻使自禁中受㫖出付中書即謂之宣中書承受<lb/>
<pb n="KR3k0014_WYG_002-3b"/>
　録之于籍謂之宣底梁置崇政院專行宻命後唐復<lb/>
　樞宻使以郭崇韜安重誨為之始分領政事不關中<lb/>
　書直行下者謂之宣如中書之勑也是則宣頭之始<lb/>
　出于晩唐而定于後唐也<lb/>
教<lb/>
　漢制王侯及郡守長吏于所部其指令皆稱教取敬<lb/>
　敷五教之義今猶皇后稱教㫖疑始于漢王侯長吏<lb/>
　之稱教也<lb/>
<pb n="KR3k0014_WYG_002-4a"/>
表<lb/>
　堯咨四嶽舜命九官並陳詞不假書翰則敷奏以言<lb/>
　章表之義也漢乃有章表奏駮四等則表蓋漢制也<lb/>
　蘇氏演義曰表者白也言以情㫖表白于外也按衣<lb/>
　外為表論語必表而出之以披露于意雜事曰漢定<lb/>
　禮儀則有四品<lb/>
上書<lb/>
　太甲既立不明伊尹作書以戒此上書之始也七國<lb/>
<pb n="KR3k0014_WYG_002-4b"/>
　時臣子言事于其君皆曰上書秦改曰奏今亦有上<lb/>
　書之事又通于臣下者也<lb/>
轉對<lb/>
　唐書薛珏傳珏為京兆尹司農供三宫蓄茹不足請<lb/>
　市時韋彤為萬年令珏使禁賣徳宗怒奪彤俸帝疑<lb/>
　下情不逹詔延英坐日許百司長官二員言闕失謂<lb/>
　之巡對唐會要曰貞元中詔每御延英令諸司長官<lb/>
　二人奏本司事常㕘官每巳二人引見訪以政事謂<lb/>
<pb n="KR3k0014_WYG_002-5a"/>
　之巡對宋朝因之曰轉對<lb/>
移<lb/>
　文心雕龍曰始于劉歆移太常孔稚圭因有北山移文今<lb/>
　有移牒之名宜始此也<lb/>
檄<lb/>
　又曰始于周穆王令祭公謀父為威譲之辭以責狄<lb/>
　人也戰國䇿謂始于張儀檄楚誤矣蘇氏演義曰顔<lb/>
　師古注急就章云檄激也以辭㫖慷慨發動之意又<lb/>
<pb n="KR3k0014_WYG_002-5b"/>
　曰邀檄也<lb/>
關<lb/>
　唐㑹要曰唐制諸司相質問三曰關開通其事也蓋<lb/>
　始于唐宋朝神宗行官制用唐事<lb/>
露布<lb/>
　隋書志曰後魏每征戰尅㨗欲天下聞知乃書帛建<lb/>
　于漆竿之上名為露布露布自此始也其後相因施<lb/>
　行通典亦云爾按後漢桓帝時地數震李雲乃露布<lb/>
<pb n="KR3k0014_WYG_002-6a"/>
　上書移副三府注謂不封之晉代桓温北伐須露布<lb/>
　文喚袁宏宏倚馬濡染不輒筆俄得七紙則露布晉<lb/>
　已有矣<lb/>
祝文<lb/>
　自伊耆氏始為八蜡則有之其文曰土反其宅水歸<lb/>
　其壑昆蟲毋作草木歸其澤是也禮記云<lb/>
誄<lb/>
　周制大夫已上有諡士則有誄是誄起于周也禮檀<lb/>
<pb n="KR3k0014_WYG_002-6b"/>
　弓魯莊公及宋戰縣賁父死之公誄之士之有誄自<lb/>
　此始也按周禮六辭以通上下親踈逺近六曰誄注<lb/>
　謂積累生時徳行以賜之命是也<lb/>
殿下<lb/>
　漢以來皇太子諸王稱殿下漢之前未聞唐初百官<lb/>
　于皇太后亦稱之百官洎東宫官對皇太子亦呼之<lb/>
　今雖親王亦避也始于漢續事始曰漢以前未有此<lb/>
　呼魏志太祖定漢中杜襲始呼之時操封魏王故襲<lb/>
<pb n="KR3k0014_WYG_002-7a"/>
　呼殿下按此自杜襲始也酉陽雜俎曰秦漢以来于<lb/>
　天子言陛下皇太子言殿下將言麾下使者言節下<lb/>
　轂下二千石長吏言閤下父母言膝下通類相呼言<lb/>
　足下<lb/>
閤下<lb/>
　沈約宋書三公黄閤共事前史無文按禮士韠與天<lb/>
　子同公侯大夫即異注謂三公與天子禮數相亞故<lb/>
　黄其閤示謙不敢斥尊疑是漢制疑閤下之呼出自<lb/>
<pb n="KR3k0014_WYG_002-7b"/>
　此矣故今呼三公曰閤下<lb/>
足下<lb/>
　異苑曰介之推逃禄抱樹燒死文公拊木哀嗟伐而<lb/>
　製屐每懐其功俯視其屐曰悲乎足下足下之稱當<lb/>
　縁此爾史記戰國之士或上書時君或談説君前及<lb/>
　相與論難多相斥曰足下蓋自七國相承至今也<lb/>
下官<lb/>
　通典曰宋孝武帝多猜忌諸國吏人于本國君不得<lb/>
<pb n="KR3k0014_WYG_002-8a"/>
　稱下官事在孝武孝建中本為王國避臣之稱而今<lb/>
　人或以自謂也<lb/>
啟<lb/>
　張璠漢記曰董卓呼三臺尚書以下自詣啟事然後<lb/>
　得行此則啟事得名之始也魏國牋記始云啟末云<lb/>
　謹啟晉宋以来與表俱用今止臣下以相往来也<lb/>
簡<lb/>
　詩出車曰畏此簡書簡書者治行煞青作簡以書爾<lb/>
<pb n="KR3k0014_WYG_002-8b"/>
　今人直用紙名曰簡以通慶吊問候之禮取簡書之<lb/>
　義尺牘類也錦帶前書曰書版曰牘書竹曰簡<lb/>
書<lb/>
　舜曰書用識哉春秋子家吊宣孟以書漢曰入牘陳<lb/>
　遵所善是也故今曰書尺名雖見于有虞而實始于<lb/>
　春秋<lb/>
題緘<lb/>
　事始曰唐元和中李趙公權傾天下四方緘翰日至<lb/>
<pb n="KR3k0014_WYG_002-9a"/>
　蒲路帥郤士美有珍獻趙公報書敘殷勤誤入振武<lb/>
　封中振武阿跌光進知其誤還之公因命書吏凡有<lb/>
　書題各籖官號以送之于今為式曰題緘也<lb/>
門狀<lb/>
　又曰漢初未有紙書名于刺削木竹為之後代稍用<lb/>
　名紙唐武帝時李徳裕貴盛百官以舊刺禮輕至是<lb/>
　留具銜候起居之狀至今貴賤通用謂之門狀稍貴<lb/>
　禮隔者如公狀體為大狀<lb/>
<pb n="KR3k0014_WYG_002-9b"/>
名紙<lb/>
　釋名曰書名字于奏上曰刺後漢禰衡初遊許下懐<lb/>
　一刺既無所之適至于刺字漫滅蓋今名紙之制也<lb/>
　則名紙之始起于漢刺也<lb/>
姓<lb/>
　通厯洎帝王五運厯年記人皇之後有五姓四姓七<lb/>
　姓十二姓紀則姓之始疑起于此而帝王世紀至太<lb/>
　昊始曰庖犧氏風姓也易類是謀曰黄帝吹律定姓<lb/>
<pb n="KR3k0014_WYG_002-10a"/>
　疑姓自太昊始而黄帝定姓者因生賜姓之始也陸<lb/>
　法言引風俗傳云張王李趙為黄帝賜姓<lb/>
氏<lb/>
　春秋左氏傳曰天子因生以賜姓胙之土而命之氏<lb/>
　蓋命氏之原尚矣天皇而降皆稱雖盤古之初亦曰<lb/>
　氏也<lb/>
族望<lb/>
　筆談曰世人以氏族相髙雖從古有之然未著盛自<lb/>
<pb n="KR3k0014_WYG_002-10b"/>
　魏氏銓摠人物以氏族亦不專任門地惟四夷則全<lb/>
　以為貴賤如天竺以刹利婆羅門為貴種自餘為庶<lb/>
　姓是也國主大臣各有種姓茍非貴種國人莫肯歸<lb/>
　之庶姓雖有勞能亦自甘居大姓之下後魏據中原<lb/>
　此俗遂盛于中國唐末方衰息也<lb/>
名<lb/>
　帝王世紀曰神農母名女登春秋鈎命決曰任姒感<lb/>
　龍生帝魁注云魁炎帝名左傳曰太皥以龍紀官故<lb/>
<pb n="KR3k0014_WYG_002-11a"/>
　為龍師而龍名又太皥之母名華胥則名疑始于伏<lb/>
　犧氏之前<lb/>
字<lb/>
　禮記郊特牲曰冠而字之敬其名也冠而字成人之<lb/>
　道也字所以貴名帝王世紀曰少皥帝名摯字青陽<lb/>
　則自金天氏始為字也<lb/>
諱<lb/>
　周禮小史之職有事詔王之諱注云先王之名禮卒<lb/>
<pb n="KR3k0014_WYG_002-11b"/>
　哭以木鐸徇于路捨故而諱新注故髙祖之諱新新<lb/>
　死者之諱春秋左氏傳曰周人以諱事神名終將諱<lb/>
　之則是諱名自周人始也禮祭義云文王稱諱如見<lb/>
　親<lb/>
花押<lb/>
　古者書名破真從草取其便于書記難於模倣唐書<lb/>
　曰韋郇公陟每書陟字自號五雲體俗浸相緣率以<lb/>
　為常後有不取其名出于機巧心法者此押字之初<lb/>
<pb n="KR3k0014_WYG_002-12a"/>
　也其原宜自韋陟始云<lb/>
　　禮祭郊祀部九<lb/>
禮<lb/>
　禮記曰禮始諸飲食蓋自大昊取犧牲以供庖厨制<lb/>
　嫁娶以儷皮為禮始也王子年拾遺記曰庖犧崇禮<lb/>
　教以遵文通典曰伏羲以来五禮始彰堯舜之時咸<lb/>
　備揚子法言曰法始乎伏羲而成乎堯匪伏匪堯禮<lb/>
　義哨哨也<lb/>
<pb n="KR3k0014_WYG_002-12b"/>
祭祀<lb/>
　王子年拾遺記曰庖犧使鬼物以致羣祠以犧牲登<lb/>
　薦百神則祭祀之始也黄帝内傳曰黄帝始祀天祭<lb/>
　地所以明天道史記曰髙陽潔誠以祭祀髙辛明鬼<lb/>
　神而敬事之也<lb/>
齋戒<lb/>
　春秋命誠圖曰黄帝請問太一長生之道太一曰齋<lb/>
　六丁可以成功内傳曰帝誓翦蚩尤乃齋三日以告<lb/>
<pb n="KR3k0014_WYG_002-13a"/>
　上帝此齋戒之始也<lb/>
壇墠<lb/>
　左氏注曰除地為墠築土為壇書金縢武王有疾周<lb/>
　公為三壇同墠黄帝内傳乃有築壇墠事是為其制<lb/>
　起自黄帝<lb/>
郊丘<lb/>
　通典曰黄帝封禪天地則郊丘之始矣又黄帝内傳<lb/>
　曰王母既會帝于蓬莱帝歸乃築圓壇以祀天方壇<lb/>
<pb n="KR3k0014_WYG_002-13b"/>
　以祭地則圓丘方澤之始也<lb/>
禘郊<lb/>
　禮記祭法曰有虞氏禘黄帝而郊嚳祖顓頊而宗堯<lb/>
　則茲禮始于虞舜也<lb/>
三嵗郊<lb/>
　史記封禪書曰漢武即位之明年初至雍郊見五畤<lb/>
　後常三嵗一郊則郊以三嵗自漢武帝始也<lb/>
合祀<lb/>
<pb n="KR3k0014_WYG_002-14a"/>
　祀天于南郊祭地于北郊古今之通義也通典曰漢<lb/>
　平帝立王莽頗改祭禮云天地有合有别有合者孟<lb/>
　春正月上辛若丁天子親合祀天地于南郊于是始<lb/>
　同祀于圓丘今南郊之合祀自王莽始也黄圖載元<lb/>
　始四年嘗以嵗孟春親郊祭天南郊以地配望秩山<lb/>
　川徧于群神天地位皆南鄉同席地差在東是也<lb/>
明堂<lb/>
　尸子曰黄帝曰合宮有虞曰總章商曰陽館周曰明<lb/>
<pb n="KR3k0014_WYG_002-14b"/>
　堂管子曰黄帝有明堂之議通典曰黄帝拜祀上帝<lb/>
　于明堂唐虞祀五帝于五府夏后享祖宗于世室商<lb/>
　人曰重屋周人宗祀文王于明堂以配上帝周禮又<lb/>
　曰夏后世室商人重屋漢時公王帶畫黄帝明堂圖<lb/>
　則明堂要自黄帝始也而孟詵錦帶前書紀鄭康成<lb/>
　匠人夏世室注云上五室法五行木室處東北曰青<lb/>
　陽火室東南曰明堂金室西南曰總章水室西北曰<lb/>
　元堂土室中央曰太室蓋夏以不毁為名故曰世室<lb/>
<pb n="KR3k0014_WYG_002-15a"/>
　商加重檐故曰重屋周以明布政令故曰明堂餘見<lb/>
　禮記月令也<lb/>
封禪<lb/>
　史記封禪書曰封泰山禪梁父者七十二家無懐氏<lb/>
　為之始蓋在太昊前也管子亦云遁甲開山記則太<lb/>
　昊之後自女媧至無懐凡十五代乃在太昊後炎帝<lb/>
　前也<lb/>
神州<lb/>
<pb n="KR3k0014_WYG_002-15b"/>
　王者所居卜吉土五千里内之地名也通典于周制<lb/>
　方丘篇始録之則是神州之祭自周人始也<lb/>
社<lb/>
　禮記曰社祭土而主陰氣左氏曰共工氏有子曰勾<lb/>
　龍為后土實始為社漢書髙祖十年春有司奏令縣<lb/>
　道常以春二月祀社稷以羊彘蓋自三代以来社稷<lb/>
　為諸侯命祀秦罷侯置守故諸侯之職歸守令漢始<lb/>
　以郡縣祀社稷也<lb/>
<pb n="KR3k0014_WYG_002-16a"/>
稷<lb/>
　禮稷為五穀之長昔烈山氏之子曰柱夏以上祀之<lb/>
　實始為稷周棄為唐虞稷官湯既勝夏遷社而祀棄<lb/>
　故自商以來祀之其州縣祭社稷儀蓋自皇朝祥符<lb/>
　中始定之云<lb/>
蜡<lb/>
　臘蜡者嵗十二月合聚百物而索饗之也禮記郊特<lb/>
　牲曰伊耆氏始為蜡又曰蜡之祭主先嗇而祭司嗇<lb/>
<pb n="KR3k0014_WYG_002-16b"/>
　先為田報祭也詩疏云伊耆神農並與大庭為一也<lb/>
山川<lb/>
　通典曰黄帝祭于山川典禮為多則山川祀秩始自<lb/>
　黄帝氏也舜典望秩于山川也<lb/>
籍田<lb/>
　周制天子孟春躬耕籍田國語虢文公言之詳矣其<lb/>
　事亦見于周官甸師之職及禮記則其禮周制也禮<lb/>
　記武王耕籍田然後諸侯知所以敬<lb/>
<pb n="KR3k0014_WYG_002-17a"/>
先農<lb/>
　漢文制春始耕于籍田官祀先農以一太牢則其祀<lb/>
　由漢興也<lb/>
先蠶<lb/>
　周禮内宰詔王后蠶于北郊齋戒享先蠶禮亦雜記<lb/>
　其事然禮之所紀多商周之制及其餘群小祀俱周<lb/>
　典云<lb/>
五祀<lb/>
<pb n="KR3k0014_WYG_002-17b"/>
　世本曰商湯作五祀井竈中霤行至周而七曰門行<lb/>
　厲户竈司命中霤也<lb/>
髙禖<lb/>
　五經要義曰髙禖先王子孫之祀也注云髙辛妃簡<lb/>
　狄吞燕卵而生契後王以為禖官典曰鄭注俱云後<lb/>
　王不知起于何代也<lb/>
靈星<lb/>
　漢有天下髙祖制詔御史令天下立靈星祠蓋祈穀<lb/>
<pb n="KR3k0014_WYG_002-18a"/>
　也時漢興八年矣通典曰周制仲秋祭靈星于國之<lb/>
　東南則非漢始祀之也<lb/>
夀星<lb/>
　通典曰周立夀星祠在下杜亳時奉焉宋朝㑹要曰<lb/>
　景徳三年七月王欽若言禮記月令八月命有司秋<lb/>
　分享夀星于南郊唐開元二十四年七月勅所司置<lb/>
　夀星壇祭老人星及角亢七宿今百神咸秩而獨略<lb/>
　夀星望俾崇祀禮院言夀星南極老人星也爾雅云<lb/>
<pb n="KR3k0014_WYG_002-18b"/>
　夀星角亢也注云數起角亢列宿之長故云唐開元<lb/>
　中上封事者言月令八月日月㑹于夀星居列宿之<lb/>
　長請八月社日配夀星于太社壇享之當時遂勅特<lb/>
　置夀星壇也<lb/>
周伯<lb/>
　宋朝㑹要曰大中祥符二年九月邢中和言景徳三<lb/>
　年周伯星出角亢之下按角亢為泰山之根果符上<lb/>
　封之應望于親郊日置周伯星于亢宿間禮院言司<lb/>
<pb n="KR3k0014_WYG_002-19a"/>
　天元奏周伯星出氐三度氐亢相去不逺並夀星之<lb/>
　次乃設位于氐星之間<lb/>
九宫<lb/>
　又曰景徳三年九月王欽若言九宫貴神天寳立祀<lb/>
　咸平四年三月杜鎬言唐明皇天寳中述九宫貴神<lb/>
　次昊天上帝明皇肅宗皆嘗親祀又景祐二年四月<lb/>
　章得象言唐天寳中術士蘇嘉慶始置九宫神壇于<lb/>
　城東祭以四孟隨嵗改位行棊謂之飛位按唐㑹要<lb/>
<pb n="KR3k0014_WYG_002-19b"/>
　曰天寳三載十月十六日蘇嘉慶上言請于城東置<lb/>
　九宫貴神壇每嵗四孟月祭也<lb/>
大火<lb/>
　又曰康定元年十月胡宿言按春秋士弱對晉侯曰<lb/>
　古之火正或食于木陶唐火正曰閼伯居商丘祀大<lb/>
　火焉説文曰火正火官也掌祭火星行火政後世以<lb/>
　為火祖相土契之曽孫代閼伯宋其後也商丘今南<lb/>
　京則閼伯之神主祀大火願列祀官祭大火禮官議<lb/>
<pb n="KR3k0014_WYG_002-20a"/>
　曰閼伯為髙辛火正實居商丘主祀大火後世因之<lb/>
　為貴神配火侑神功謂宜因作壇兆秩大火以閼伯<lb/>
　配然則大火之祀始于帝嚳而宋朝仁宗復其典也<lb/>
后土<lb/>
　按西漢祭天于甘泉泰畤祭地于汾隂后土後漢始<lb/>
　定南北郊然則汾隂后土本漢祀地祇之所也<lb/>
宗廟<lb/>
　禮緯元命包曰唐虞五廟沿革亦云昔唐虞五廟夏<lb/>
<pb n="KR3k0014_WYG_002-20b"/>
　后因之至商而七書咸有一徳曰七世之廟可以觀<lb/>
　徳是也周兼文武二祧故九廟由唐虞推而上之明<lb/>
　其前有至堯舜乃祭五廟爾<lb/>
廟號<lb/>
　王者祖有功宗有徳始自有虞祖髙陽而宗堯故舜<lb/>
　典有歸格于藝祖受終于文祖大禹矢謨亦有受命<lb/>
　于神宗之文商有天下太甲號太戊為中宗武丁為<lb/>
　髙宗始列宗廟之號故漢氏因之西京有太宗世宗<lb/>
<pb n="KR3k0014_WYG_002-21a"/>
　東京有顯宗肅宗而唐室諸帝乃例稱之盖其事原<lb/>
　于虞舜而備于商人也<lb/>
朝獻<lb/>
　筆談曰唐制有事於上帝則百神皆預祭吿惟太清<lb/>
　宫太廟則上親行謂之奏吿止南郊為正祠天寳九<lb/>
　載詔以吿者上吿下之詞今後太清宫宜稱朝獻太<lb/>
　廟宜稱朝饗自此失奏吿之名又皆為正祠其禮自<lb/>
　唐始也<lb/>
<pb n="KR3k0014_WYG_002-21b"/>
配天<lb/>
　有虞為禘郊之禮以祀昊天上帝始有配食之事祭<lb/>
　法有虞氏禘黄帝而郊嚳是也虞以上尚徳用有徳<lb/>
　者夏商稍用其姓代之先後至周始嚴父配天故孝<lb/>
　經曰嚴父莫大于配天則周公其人也周公郊祀后<lb/>
　稷以配天宗祀文王于明堂以配上帝注謂以父配<lb/>
　天之禮始自周公蓋配天侑食肇于有虞而明堂之<lb/>
　嚴父配帝則自周公始也<lb/>
<pb n="KR3k0014_WYG_002-22a"/>
配饗<lb/>
　尚書盤庚之吿其臣曰兹予大享于先王爾祖其從<lb/>
　與享之則功臣配享之禮由商人始也周禮有功者<lb/>
　書于太常祭于大烝司勲詔之也趙簡子記祀董安<lb/>
　于廟魏祀曹真于太祖廟又祫祀功臣二十一人也<lb/>
木主<lb/>
　典禮曰措之廟立之主曰帝檀弓曰商王綴重蓋廟<lb/>
　所以蔵主宜始為廟即立主也<lb/>
<pb n="KR3k0014_WYG_002-22b"/>
版位<lb/>
　宋朝㑹要曰景徳二年九月二日上封者言郊立天<lb/>
　地神位不嚴望令重造詔王欽若詳閲修製十一月<lb/>
　一日版位成貯以漆匣舁床覆以黄縑帕壇上四位<lb/>
　以朱漆金字第二神位黒漆金字第三黒漆黄字第三以<lb/>
　降黒漆朱字天地祖宗為一匣餘十二陛為一匣<lb/>
牙盤<lb/>
　又曰乾徳六年和峴言唐天寳中享太廟禮料外每<lb/>
<pb n="KR3k0014_WYG_002-23a"/>
　室加常食一牙盤五代遂廢詔自今親享廟别設牙<lb/>
　盤食禘祫時享皆同之按唐㑹要曰天寳五載四月<lb/>
　十六日詔享太廟宜料外每室加常食一牙盤則享<lb/>
　廟之設牙盤食自唐明皇始也<lb/>
獻菓<lb/>
　史記叔孫通傳孝惠曾春出遊離宫通曰古者有春<lb/>
　嘗菓今櫻桃熟可獻願因出取獻宗廟帝從之云諸<lb/>
　菓之獻由此興也按禮記有天子羞含桃薦之寢廟<lb/>
<pb n="KR3k0014_WYG_002-23b"/>
　又似周制非始于通也<lb/>
飲福<lb/>
　宋朝會要曰乾徳元年十二月以南郊禮畢大宴于<lb/>
　廣徳殿自後凡大禮畢皆設宴如此例曰飲福宴蓋<lb/>
　自此其始也<lb/>
青城<lb/>
　又曰天聖二年三月太常禮院案周禮幕人掌帷幕<lb/>
　幄帟綬之事鄭注云王出宫則有是事在傍曰帷在<lb/>
<pb n="KR3k0014_WYG_002-24a"/>
　上曰幕皆以布為之四合象宫室曰幄王所居之帳<lb/>
　也帟若握中坐上承塵皆以繒為之綬組所以繫帷<lb/>
　也又掌次云王大旅上帝則張氊案設皇邸祀五帝<lb/>
　則張大次小次注曰次幄也大幄初徃所止居也小<lb/>
　次既接祭退俟之處聖朝自太祖以來每行郊禮皆<lb/>
　營青城幄殿即周禮大次也又于東壝門外設更衣<lb/>
　殿即小次也是則宋朝之設青城自周制也<lb/>
内寺<lb/>
<pb n="KR3k0014_WYG_002-24b"/>
　僧史略曰謂之道場内起于後魏得名于隋煬帝改<lb/>
　僧寺曰道場置于宫中故曰内今宋朝洪福等殿安<lb/>
　佛經聲鐘為内寺此其初也唐代宗始有其事<lb/>
　　崇奉褒冊部十<lb/>
玉皇號<lb/>
　宋朝㑹要曰大中祥符七年正月真宗詣玉清昭應<lb/>
　宫率天下臣庶奏吿上玉皇聖號真宗實録曰大中<lb/>
　祥符七年九月上對侍臣曰自元符之降朕欲與天<lb/>
<pb n="KR3k0014_WYG_002-25a"/>
　下臣庶同上玉皇聖號至天禧元年正月辛丑朔帝<lb/>
　詣太初殿恭上玉皇大天帝聖號曰太上開天執符<lb/>
　御厯含真體道玉皇大天帝惟是疑會要所紀奏吿<lb/>
　是八年事云章衡紀年通載曰大中祥符八年正月<lb/>
　壬子朔上玉皇大帝號<lb/>
聖祖號<lb/>
　御製靈遇記曰景徳初王中正遇司命真君傳藥金<lb/>
　法上之四年十一月降劉承規之直舍五年始奉上<lb/>
<pb n="KR3k0014_WYG_002-25b"/>
　徽號曰九天司命天尊真宗實録曰大中祥符五年<lb/>
　十月十七日上夢景徳四年先降神人傳玉皇命云<lb/>
　今汝祖趙有名此月二十四日降如唐真元事至日<lb/>
　天尊降延恩殿閏十月己巳詔上九天司命保生天<lb/>
　尊聖號曰聖祖上靈髙道九天司命保生天尊<hi>闕</hi>
　　　　　　　　　　　　　　　　　保生天尊<lb/>
　曰東岳司命上卿佑聖真君初封禪畢詔上司命天<lb/>
　尊之號至是以聖祖臨降名稱相類故改上焉天禧<lb/>
<pb n="KR3k0014_WYG_002-26a"/>
　元年正月壬寅帝詣景靈宫天興殿恭上也然實録<lb/>
　之記聖祖加號前後不同故備述二年中事云章衡<lb/>
　紀年通載曰天禧元年辛丑朔上玉皇聖祖號寳冊<lb/>
聖母號<lb/>
　宋朝㑹要曰天禧元年三月六日冊上聖祖母懿號<lb/>
　曰元天大聖后先是大中祥符五年制加上聖祖母<lb/>
　號俟兖州太極觀成擇日奉上至是詔王旦等行冊<lb/>
　禮也<lb/>
<pb n="KR3k0014_WYG_002-26b"/>
採訪號<lb/>
　筆談曰廬山太平觀乃九天採訪使者祠自唐開元<lb/>
　中創建元豐二年道士陶智仙門人陳若拙發地銅<lb/>
　錢有應元保運四字至四年有詔進號九天採訪使<lb/>
　者為應元保運真君遣内侍廖維持御書殿額賜之<lb/>
　乃與錢文同符<lb/>
黒煞號<lb/>
　楊億談苑曰開寳中有神降于終南山進士張守真<lb/>
<pb n="KR3k0014_WYG_002-27a"/>
　自言我天之尊神號黒煞將軍與真武天蓬等列為<lb/>
　天之大將太宗即位築宫終南山隂太平興國六年<lb/>
　封翊聖將軍翊聖傳曰建隆之初鳳翔府盩厔縣民<lb/>
　張守真遊終南山聞空中有召之者曰吾髙天大聖<lb/>
　玉帝輔臣授命衞時乗龍降世太宗遣王守節王龜<lb/>
　從就終南山下築宫興國初詔封翊聖將軍真宗受<lb/>
　元符封泰山後大中祥符七年詔加號曰翊聖保徳<lb/>
　真君<lb/>
<pb n="KR3k0014_WYG_002-27b"/>
真武號<lb/>
　宋朝㑹要曰天禧二年閏四月詔醴泉所立觀曰祥<lb/>
　源六月詔加真武號曰真武靈應真君<lb/>
孔子封<lb/>
　唐禮樂志曰明皇開元二十七年詔夫子稱先聖可<lb/>
　諡曰文宣王遣三公持節冊命唐㑹要曰開元二十<lb/>
　七年八月二十四日追諡孔子為文宣王其後嗣改<lb/>
　封嗣文宣王二十七日命裴耀卿等就國子監冊命<lb/>
<pb n="KR3k0014_WYG_002-28a"/>
　宋朝㑹要曰大中祥符元年詔追諡𤣥聖文宣王五<lb/>
　年十二月改諡至聖避聖祖諱也<lb/>
孔子父<lb/>
　宋朝㑹要曰大中祥符元年十一月二日勅叔梁紇<lb/>
　宜追封齊國公顔氏追封魯國太夫人<lb/>
孔子妻<lb/>
　又勅亓官氏追封鄆國夫人<lb/>
十哲封<lb/>
<pb n="KR3k0014_WYG_002-28b"/>
　唐㑹要曰開元二十七年八月二十四日詔十哲並<lb/>
　宜褒贈顔子亞聖須優其秩顔子封兖公閔子費侯<lb/>
　等是也<lb/>
七十子<lb/>
　又詔七十子並宜追贈曽參贈成伯顓孫師陳伯是<lb/>
　也制曰十哲之外曽參之倫未有稱謂宜䟽五等之<lb/>
　封俾與先聖咸膺盛禮<lb/>
周公封<lb/>
<pb n="KR3k0014_WYG_002-29a"/>
　宋朝㑹要曰大中祥符元年十一月詔周文公旦可<lb/>
　追封文憲王于兖州曲阜縣建廟春秋委州長吏致<lb/>
　祭<lb/>
太公封<lb/>
　唐書肅宗紀曰上元元年閏四月己卯追封太公為<lb/>
　武成王宋朝㑹要曰大中祥符元年十月詔維師尚<lb/>
　父實贊隆周宜加諡昭烈武成王仍于青州建祠廟<lb/>
老子號<lb/>
<pb n="KR3k0014_WYG_002-29b"/>
　又髙宗紀曰乾封元年二月己未追號老子太上𤣥<lb/>
　元皇帝唐㑹要曰天寳二載正月十五日加號大聖<lb/>
　祖八載六月十五日加號大道𤣥元皇帝十三載二<lb/>
　十七日加號大聖祖髙上大道金闕𤣥元天皇大帝<lb/>
　宋朝㑹要曰大中祥符六年八月十一日制謹奉上<lb/>
　真元皇帝聖號曰太上老君混元上徳皇帝真宗寳<lb/>
　録云六年七月庚午制也紀年通載云大中祥符七<lb/>
　年正月戊申奉上太上老君尊號冊寳也<lb/>
<pb n="KR3k0014_WYG_002-30a"/>
李母號<lb/>
　又武后紀曰光宅二年九月甲寅追尊老子母曰先<lb/>
　天太后唐會要則云文明元年九月冊𤣥元皇帝妻<lb/>
　為先天太后二説未知孰是<lb/>
列子號<lb/>
　唐會要曰天寳元年三月十九日李林甫奏列子號<lb/>
　沖靈真人宋朝會要曰景徳二年二月九日詔沖靈<lb/>
　真人宜進號冲虚至徳真人列子廟在圃田至是真<lb/>
<pb n="KR3k0014_WYG_002-30b"/>
　宗車駕經過故有此詔<lb/>
莊子號<lb/>
　又唐會要曰天寳元年二月十二日追贈莊子南華<lb/>
　真人三月十九日李林甫奏文子列子莊子庚桑子<lb/>
　其書各從其號為真經<lb/>
文子號<lb/>
　又曰天寳元年三月十九日李林甫奏文子號通𤣥<lb/>
　真人庚桑子號洞靈真人宋朝會要曰大中祥符五<lb/>
<pb n="KR3k0014_WYG_002-31a"/>
　年十月二十六日禮儀院請改文子為通元真人<lb/>
五嶽號<lb/>
　唐㑹要曰垂拱七月一日封嵩嶽為神嶽大中王萬<lb/>
　嵗通天元年四月一日又尊為皇帝神龍元年復為<lb/>
　王先天二年八月二十日又封西嶽為金天王開元<lb/>
　十三年封太山為天齊王天寳五載正月封中嶽為<lb/>
　中天王南嶽司天王北嶽安天王宋朝㑹要曰大中<lb/>
　祥符元年十月十五日詔泰山天齊王加號仁聖天<lb/>
<pb n="KR3k0014_WYG_002-31b"/>
　齊王四年二月二十一日加號西嶽曰順聖金天王二十<lb/>
　六日又詔加號中天王為崇聖中天王五月加上中嶽曰<lb/>
　中天崇聖帝東嶽曰天齊仁聖帝南嶽曰司天昭聖帝西<lb/>
　嶽曰金天順聖帝北嶽曰安天元聖帝<lb/>
五鎮號<lb/>
　隋書開皇十四年立冀鎮霍山祠開元禮惟祭四鎮<lb/>
　開寳後益霍山為五唐天寳十載正月二十三日始封東<lb/>
　鎮沂山為東安公南鎮㑹稽山為永興公西鎮呉山為<lb/>
<pb n="KR3k0014_WYG_002-32a"/>
　成徳公中鎮霍山為應聖公北鎮醫巫閭山為廣寧公<lb/>
嶽后號<lb/>
　宋朝會要曰大中祥符四年十一月二十九日詔加<lb/>
　上東嶽淑明后南嶽景明后西嶽肅明后北嶽靖明<lb/>
　后中嶽正明后之號<lb/>
四海號<lb/>
　唐會要曰天寳十載正月二十三日封東海為廣徳公<lb/>
　南海廣利公西海廣潤公北海廣澤公宋朝會要曰<lb/>
<pb n="KR3k0014_WYG_002-32b"/>
　康定二年十一月詔封東海為淵聖廣徳王南海洪<lb/>
　聖廣利王西海通聖廣潤王北海沖聖廣澤王<lb/>
四瀆號<lb/>
　又唐㑹要曰天寳六載正月十二日封河為靈源公<lb/>
　濟為清源公江為廣源公淮為長源公宋朝㑹要曰<lb/>
　大中祥符元年十一月十四日詔河瀆進號為順聖<lb/>
　靈源公康定二年詔封四瀆皆為王按三代命五嶽<lb/>
　視三公四瀆視諸侯唐始加其等也<lb/>
<pb n="KR3k0014_WYG_002-33a"/>
水府號<lb/>
　宋朝㑹要曰大中祥符二年九月十七日詔江州馬<lb/>
　當上水府廣祐寜江王宜封福善安江王太平州采<lb/>
　石中水府濟逺定江王封順聖平江王潤州金山下<lb/>
　水府虛肅鎮江王封昭信泰江王舊封江南保大中<lb/>
　偽號至是始易之<lb/>
追贈<lb/>
　自武王克商追王太王王季故後代有追諡追尊之<lb/>
<pb n="KR3k0014_WYG_002-33b"/>
　典兩漢逮今人臣亦有追贈之制<lb/>
追封<lb/>
　漢書張賀傳賀為掖庭令宣帝以皇曽孫収養掖庭<lb/>
　恩甚宻及帝即位追思賀封恩徳侯此則追封之始<lb/>
　也<lb/>
　　　樂舞聲歌部十一<lb/>
樂<lb/>
　山海經曰祝融生長琴是處揺山始作樂風注云創<lb/>
<pb n="KR3k0014_WYG_002-34a"/>
　樂風曲也通典曰伏羲樂名扶來亦曰立本神農樂<lb/>
　名扶持亦曰下謀隋樂記曰伏羲有網罟之歌伊耆<lb/>
　有葦籥之音葛天八闋神農五絃其來尚矣吕氏春<lb/>
　秋曰葛天氏之樂三人操牛尾捉足歌八闋則非長<lb/>
　琴始為樂也世本曰伏犧造琴瑟是始為樂至黄帝<lb/>
　命伶倫考八音調和八風為雲門之樂則其事于是<lb/>
　乎備<lb/>
樂府<lb/>
<pb n="KR3k0014_WYG_002-34b"/>
　通典曰漢武立樂府蓋始置之也樂府之名當起于<lb/>
　此<lb/>
胡部<lb/>
　唐禮樂志曰自周陳以上雅鄭淆雜而無别隋文始<lb/>
　分雅俗二部今俗樂二十八調是也又有倍四本冩<lb/>
　樂形類雅音而曲出于胡部此名胡部之始也復有<lb/>
　銀字中管之别皆前代應律之器後人失其傳而更<lb/>
　異名故俗部諸曲悉源于雅樂筆談曰外國之聲前<lb/>
<pb n="KR3k0014_WYG_002-35a"/>
　自别為四夷樂唐天寳十三載始詔法曲與胡部合<lb/>
　奏自此全失古注以先王之樂為雅樂前世新聲為<lb/>
　清樂合胡部為宴樂<lb/>
教坊<lb/>
　唐明皇開元二年于蓬萊宫側始立教坊以𨽻散樂<lb/>
　倡優曼衍之戯餘見教坊使條<lb/>
鈞容<lb/>
　宋朝㑹要曰鈞容軍樂也太平興國三年詔籍軍中<lb/>
<pb n="KR3k0014_WYG_002-35b"/>
　之善樂者命曰引龍直每廵省逰幸則騎導車駕而<lb/>
　奏樂端拱二年又選捧日等軍曉暢音律者増多其<lb/>
　數蕃臣以樂工進亦𨽻之淳化三年改名鈞容直取<lb/>
　鈞天之義<lb/>
雲韶<lb/>
　又曰雲韶部者黄門樂也開寳中平嶺表擇廣州内<lb/>
　臣之聰警者得八十人令于教坊習樂賜名簫韶部<lb/>
　雍熈初改名雲韶舊唐志曰武徳以來置内教坊于<lb/>
<pb n="KR3k0014_WYG_002-36a"/>
　禁中則天改曰雲韶府會要曰如意元年五月二十<lb/>
　八日也則雲韶之名已見于是矣<lb/>
律法<lb/>
　通典曰伏犧氏作易紀陽氣之初以為律法此蓋其<lb/>
　肇也<lb/>
律吕<lb/>
　吕氏春秋曰黄帝命伶倫自大夏之西阮隃之陰取<lb/>
　竹于解谷以生空竅厚均者斷兩節間長三寸九分<lb/>
<pb n="KR3k0014_WYG_002-36b"/>
　而吹之以為十二筒聽鳳鳴以為十二律雄鳴六為<lb/>
　律雌鳴六為吕月令章句曰上古聖人本陰陽别風<lb/>
　聲乃截竹為管謂之律晉律厯志曰黄帝令伶倫造<lb/>
　律吕也<lb/>
二變<lb/>
　通典曰商以前但有五音宫商角徵羽自周加文武<lb/>
　二聲謂之二變孟詵錦帶前書曰變宫變徵自商以<lb/>
　前皆用五聲以配十二辰至周武王克商之時從午<lb/>
<pb n="KR3k0014_WYG_002-37a"/>
　至子天有七助故加文武二變聲是為七音五聲為<lb/>
　體二變為和依此相生迭為之宫尚書大傳云七始<lb/>
　為七其五聲為正二聲為變然則變宫變徵乃始于<lb/>
　周也按國語周景王問七律伶州鳩曰武王伐商嵗<lb/>
　在鶉火月在天駟星在天黿姬氏出自天黿自鶉及<lb/>
　駟七列南北之揆七同凡神人以數合之以聲昭之<lb/>
　然後可同也故以七同其數而律和其聲故有七律<lb/>
　此蓋其始也<lb/>
<pb n="KR3k0014_WYG_002-37b"/>
諸調<lb/>
　筆談曰宫商角為正聲徵羽為變聲加變徵則從變<lb/>
　之聲已瀆矣隋鄭譯始調具之均展轉相生為八十<lb/>
　四調清濁溷淆紛亂無綂並流為新聲自後有犯聲<lb/>
　側聲主煞寄煞偏字傍字雙半字之法然則今胡部<lb/>
　諸調皆源于鄭譯<lb/>
三臺<lb/>
　三十拍曲名也劉公嘉話録曰三臺送酒蓋因北齊<lb/>
<pb n="KR3k0014_WYG_002-38a"/>
　文宣毁銅雀臺别築二箇臺宫人拍手呼上臺因以<lb/>
　送酒李氏資暇曰昔鄴中有三臺石季龍遊宴之所<lb/>
　樂工造此曲促飲也又一説蔡邕自御史累遷尚書<lb/>
　三日之間歴三臺樂府以邕曉音律製此曲以悦之<lb/>
　未知孰是<lb/>
小詞<lb/>
　筆談曰古詩皆詠之然後以聲依之詠以成曲謂之<lb/>
　協律詩外有和聲所謂曲也唐人乃以詞填入曲中<lb/>
<pb n="KR3k0014_WYG_002-38b"/>
　不復用和聲此格雖云自王涯始然貞元元和之間<lb/>
　為之者已多有在涯前者又小曲有咸陽沽酒寳釵<lb/>
　空之句李白作花間集乃云張泌所為莫知孰是楊<lb/>
　繪本事曲子云近世謂小詞起于温飛卿然王建白<lb/>
　居易前于飛卿久矣王建有宫中三臺宫中調笑樂<lb/>
　天有謝秋娘咸在本集與今小詞同花間集序則云<lb/>
　起自李太白謝秋娘一云望江南又曰近傳一闋云<lb/>
　李白製即今菩薩蠻其詞非白不能及此信其自白<lb/>
<pb n="KR3k0014_WYG_002-39a"/>
　始也劉斧青瑣集隋海記中有望江南調即煬帝世<lb/>
　已有其事也<lb/>
鼓吹<lb/>
　唐樂志曰黄帝使岐伯作鼓吹以揚徳建武蔡邕禮<lb/>
　志亦云然唐紹傳曰紹謂鼓吹本軍容黄帝戰涿鹿<lb/>
　以為警衛也<lb/>
凱歌<lb/>
　蔡邕禮志曰黄帝使岐伯作軍樂凱歌今廻軍有樂<lb/>
<pb n="KR3k0014_WYG_002-39b"/>
　即其遺意也<lb/>
女樂<lb/>
　列女傳曰夏桀既棄禮義淫于婦人求四方美女積<lb/>
　之後宫作爛漫之樂晉獻公欲伐虞遺以女樂二八<lb/>
　左傳鄭略晉侯以女樂論語齊人歸魯女樂自周末<lb/>
　皆有而桀為之始<lb/>
準<lb/>
　漢元帝時京房造準中瑟而十三絃隠開九尺中央<lb/>
<pb n="KR3k0014_WYG_002-40a"/>
　一絃下有盡分寸六十律之節宋朝仁宗時阮逸胡<lb/>
　瑗輩復用其制作之<lb/>
歌<lb/>
　山海經曰夏后開上三嬪乎天得九歌九辯以下焉<lb/>
　又曰帝俊有子八人是始歌舞夏侯𤣥辯樂論曰伏<lb/>
　犧有網罟之歌吕氏春秋有葛天氏歌八闋一曰載<lb/>
　人二𤣥鳥三逐草木四奮五穀五天帝六達帝功七<lb/>
　依地徳八物禽獸之極則歌以太昊為始蓋太昊之<lb/>
<pb n="KR3k0014_WYG_002-40b"/>
　後十三代有葛天氏故也<lb/>
舞<lb/>
　山海經曰刑天與帝爭神帝㫁其首乃以乳為眼以<lb/>
　臍為口操干戚以舞又曰帝俊八子是始為舞孟頻<lb/>
　引教坊記曰昔隂康氏次葛天氏元氣肇分災沴未<lb/>
　弭民多重膇之疾思所以通利關節是始制舞然則<lb/>
　舞自康氏始也吕氏春秋曰陶唐氏之始隂多滯伏<lb/>
　民多壅閼故為作舞以宣導之誤矣孟詵錦帶前書<lb/>
<pb n="KR3k0014_WYG_002-41a"/>
　則云舞樂之興始于黄帝故周用六代之樂越取黄<lb/>
　帝以謂始舞可尊也周禮六舞五曰人舞注無所執<lb/>
　以手䄂為威儀祀星辰舞之即今代之舞出于此也<lb/>
鐘<lb/>
　月令章句曰上古聖人本隂陽别風聲審清濁不可<lb/>
　以文載口傳于是始鑄金作鐘以主十二月之聲山<lb/>
　海經曰炎帝之孫岐伯因鼓遂為鐘又曰岐伯生鼓<lb/>
　延是始為鐘吕氏春秋曰黄帝命伶倫鑄十二鐘世<lb/>
<pb n="KR3k0014_WYG_002-41b"/>
　本曰黄帝工人垂所造皇圖要紀曰帝嚳造鐘磬禮<lb/>
　曰垂之和鐘鄭康成云垂堯時鐘工也<lb/>
鎛鐘<lb/>
　隋音樂志曰鏄鐘即黄帝所命伶倫鑄十二鐘和五<lb/>
　音者也宋朝㑹要載馮元等議曰昔黄帝命伶倫與<lb/>
　營援鑄十二鐘以調月律今鏄鐘是也<lb/>
鼓<lb/>
　禮記明堂位曰土鼔蕢桴伊耆氏之樂也帝王世紀曰<lb/>
<pb n="KR3k0014_WYG_002-42a"/>
　黄帝煞䕫以其皮為鼓黄帝内傳曰帝與蚩尤戰𤣥<lb/>
　女為帝製䕫牛鼓又請帝製鼓鼙以當雷霆世本曰<lb/>
　夷作鼓蓋起于伊耆氏之土鼓也<lb/>
鼓足<lb/>
　又明堂位曰夏后氏之鼓足鄭注云足是四足毛公<lb/>
　詩注曰夏后氏足鼓隋音樂志曰建鼓夏后氏加四<lb/>
　足謂之鼓足<lb/>
建鼓<lb/>
<pb n="KR3k0014_WYG_002-42b"/>
　同前又曰商楹鼓詩商頌曰置我鞉鼓毛公注云商<lb/>
　人置鼓鄭箋云其改夏之制乃始植我商家之鼓楹<lb/>
　謂之柱楹貫植鞉雖不植貫而搖之商人柱貫之謂<lb/>
　之楹鼓近代相承植而員之謂之建鼓蓋商所作也<lb/>
　又棲翔鷺于上不知何代所加或曰鵠取其聲揚而<lb/>
　逺聞或曰鷺鼓精越王勾踐大鼓于雷門以厭呉晉<lb/>
　時移于建康有雙鷺哾鼓而飛入雲或曰皆非也詩<lb/>
　云振振鷺鷺于飛鼓咽咽醉言歸古之君子悲周道<lb/>
<pb n="KR3k0014_WYG_002-43a"/>
　之衰頌聲輟飾鼓以鷺存其風流未知孰是<lb/>
懸鼓<lb/>
　明堂位曰周懸鼓按周頌有瞽之詩曰應田懸鼓周<lb/>
　禮雷靈路晉鼛等鼓皆有簨簴以懸之隋音樂志曰<lb/>
　建鼓周人懸之謂之懸鼓<lb/>
磬<lb/>
　説文曰無勾氏作磬世本亦云又曰叔所造不知何<lb/>
　代人古史考曰堯時人也樂録曰磬叔傳作禮記曰<lb/>
<pb n="KR3k0014_WYG_002-43b"/>
　叔之離磬皇圖要紀曰帝嚳造鐘磬通禮義纂曰黄<lb/>
　帝使伶倫造磬也<lb/>
簨簴<lb/>
　禮記曰夏后氏龍簨簴蓋樂之制自造鐘磬則宜有<lb/>
　簨簴而飾之以龍則自夏后氏始也<lb/>
方響<lb/>
　通典曰梁有銅磬則今方響也方響以鐵為之以代<lb/>
　磬唐書禮樂志曰方響體以應石審此則是出于編<lb/>
<pb n="KR3k0014_WYG_002-44a"/>
　磬之制而梁始為之者也<lb/>
琴<lb/>
　文選西都賦曰伏犧作琴世本曰伏犧造琴琴操曰<lb/>
　伏犧作琴長三尺六寸六分琴書曰伏犧氏王天下<lb/>
　削桐為琴廣雅曰伏犧氏琴長七尺二寸説文曰琴<lb/>
　神農所造桐越練朱五絃至周文增其二帝王世紀<lb/>
　曰炎帝作五絃之琴桓譚新論曰神農氏始削桐為<lb/>
　琴繩絲為絃又曰周文王武王各加一絃廣雅又云<lb/>
<pb n="KR3k0014_WYG_002-44b"/>
　神農琴長三尺六寸六分止有五絃文王增二絃隋<lb/>
　音樂志曰琴神農制為五絃周文王加二絃為七者<lb/>
　也髙氏小史曰炎帝教人作五絃之琴通禮義纂曰<lb/>
　堯使母勾作琴五絃揚雄琴清英曰舜彈五絃琴堯<lb/>
　加二絃山海經曰帝俊生晏龍是始為琴禮記曰舜<lb/>
　作五絃之琴以歌南風雖諸家記所始長短增絃不<lb/>
　同要之以太昊作之為是趙惟暕又云琴始自伏犧<lb/>
　爾雅曰大琴曰離二十絃傳此是伏犧所制<lb/>
<pb n="KR3k0014_WYG_002-45a"/>
一絃琴<lb/>
　通典曰一絃琴有十二柱柱如琵琶晉紀曰孫登居<lb/>
　白鹿蘇門二山彈一絃琴按拾遺記云師延商樂工<lb/>
　也商時摠修三皇五帝之樂撫一絃之琴或作瑟則<lb/>
　地祇皆升是商代則有矣今瞽者撫之以擬曲者是<lb/>
擊琴<lb/>
　通典曰擊琴栁惲所作惲嘗為文思有所屬援筆誤<lb/>
　中琴因以管承絃又以竹片約而束之使絃急而聲<lb/>
<pb n="KR3k0014_WYG_002-45b"/>
　亮舉以擊之以節曲按南史栁惲傳初父世隆彈琴<lb/>
　為士流第一惲每奏父曲嘗感思復變體備冩古曲<lb/>
　嘗賦詩未就以箄捶琴坐客過以筯扣之惲驚其哀<lb/>
　韻乃制其雅音後傳擊琴自于此今世俗有彈獨絃<lb/>
　琴以竹作扣擊之節疑此也馬明生别傳曰明生隨<lb/>
　神女入石室金床玉几彈琴有一絃五音並奏<lb/>
瑟<lb/>
　世本曰伏犧造瑟王子年拾遺記曰庖犧氏絃桑為<lb/>
<pb n="KR3k0014_WYG_002-46a"/>
　瑟世本又曰庖犧氏作瑟五十絃後黄帝使素女鼓<lb/>
　瑟哀不自勝破為二十五絃具二均聲帝王世紀曰<lb/>
　伏犧作瑟三十六絃隋音樂志曰瑟二十七絃伏犧<lb/>
　所作者也髙氏小史曰太昊作二十五絃之瑟西都<lb/>
　賦曰神農造瑟吕氏春秋曰朱襄氏之王天下多風<lb/>
　陽氣畜積果實不成故士達作五絃之瑟髙誘曰士<lb/>
　達朱襄之臣瞽叟制為十五絃舜益以八絃為二十<lb/>
　三絃山海經曰晏龍始為瑟數説雖異以世本之説<lb/>
<pb n="KR3k0014_WYG_002-46b"/>
　為得<lb/>
阮<lb/>
　通典曰秦琵琶也武后時蜀人蒯朗于古墓中得銅<lb/>
　器似琵琶而圓時人莫識之元行沖曰此阮咸所造<lb/>
　命匠人以木為之行沖以其形似月聲合琴名月琴<lb/>
　社佑以為晉竹林七賢圖阮咸所彈與此同因謂之<lb/>
　阮咸李氏資暇曰唐中宗朝元行沖為太常少卿有<lb/>
　人于古塜獲銅鑄樂似琵琶而圓獻于元公元曰此<lb/>
<pb n="KR3k0014_WYG_002-47a"/>
　阮仲容所造命工以木為之音韻清朗頗難名之權<lb/>
　以仲容姓名呼焉阮公昔賢豈可以其名氏號樂器<lb/>
　乎元以其形似月聲合琴因是名月琴自是知之者<lb/>
　不以舊名呼或謂咸豐肥創此器以移琴聲四絃十<lb/>
　三柱倚膝摐之謂之璧以代撫琴之艱也今人但直<lb/>
　曰阮也<lb/>
箜篌<lb/>
　釋名曰師涓所作靡靡之樂耳蓋空國之侯所好也<lb/>
<pb n="KR3k0014_WYG_002-47b"/>
　晉應劭曰漢武令侯調始造此器史記封禪書漢武<lb/>
　禱祠太一后土如用樂作空侯杜佑曰或云侯暉其<lb/>
　聲坎坎應節故曰坎侯訛為空侯侯者因樂人姓耳<lb/>
　謂師延作非也風俗通曰漢武令樂人侯調依琴作<lb/>
　坎侯宋臨川守劉義慶空侯賦曰侯牽化而始造通<lb/>
　典説其形似瑟而小用撥彈之非今器也又有云空<lb/>
　侯胡樂也漢靈帝好之體曲而長二十三絃抱于懐<lb/>
　中兩手齊奏之謂之擘正今物也續漢書曰靈帝胡<lb/>
<pb n="KR3k0014_WYG_002-48a"/>
　服作胡空侯隋音樂志曰立箜篌出自西域非華夏<lb/>
　舊器也<lb/>
箏<lb/>
　陸法言切韻曰箏秦蒙恬所造風俗通曰箏秦聲也<lb/>
　而五絃今十三絃不知誰作傅𤣥箏賦序曰或以謂<lb/>
　蒙恬造亡國之臣蓋不能關思也隋音樂志曰箏十<lb/>
　三絃所謂秦聲蒙恬所作也又風俗通曰按禮樂記<lb/>
　箏筑身今箏形如瑟不知誰改傅子曰上圓象天下<lb/>
<pb n="KR3k0014_WYG_002-48b"/>
　平象地中空凖六合絃柱十二擬十二月乃仁智之<lb/>
　器阮瑀箏賦曰長六尺應律數晉陶融妻陳氏箏后<lb/>
　䕫創制子野考成也<lb/>
琵琶<lb/>
　風俗通曰琵琶近代樂家所作不知其始樂府雜録<lb/>
　曰始自烏孫公主造馬上彈之王諐期終幕祠儀曰<lb/>
　出于絃鼗傅𤣥琵琶賦序曰故老云漢遣烏孫公主<lb/>
　嫁昆彌念其行道思慕使知音者裁箏筑空侯之聲<lb/>
<pb n="KR3k0014_WYG_002-49a"/>
　作馬上之樂以方語目之曰琵琶釋名曰本起于胡<lb/>
　中馬上所鼓石崇以謂昔公主嫁烏孫令琵琶馬上<lb/>
　作樂以慰其思隋音樂志曰曲項琵琶出自西域非<lb/>
　華夏舊器也事始云或云碎葉國所獻<lb/>
嵇琴<lb/>
　杜摯賦序曰秦末人苦長城之役絃鼗而鼓之記以<lb/>
　為琵琶之始按鼗如鼓而小有柄長尺餘然則繫絃<lb/>
　于鼓首而屬之于柄末與琵琶極不彷彿其状則今<lb/>
<pb n="KR3k0014_WYG_002-49b"/>
　嵇琴也是嵇琴為絃鼗遺象明矣唐禮樂志曰琵琶<lb/>
　體圓修頸而小號秦漢子蓋絃鼗之遺製出于胡中<lb/>
　傳為秦漢所作今人又號嵇琴為秦漢子通典亦云<lb/>
　秦漢子本出胡中俗傳是漢制兼以秦制者蓋兼用<lb/>
　秦漢之法而諸家皆記為琵琶之始何也或曰嵇琴<lb/>
　嵇康所製故名嵇琴雖出于傳誦而理或然也<lb/>
簫<lb/>
　通禮義纂曰伏犧作簫十六管事始云女媧造風俗<lb/>
<pb n="KR3k0014_WYG_002-50a"/>
　通曰舜作竹簫其形參差以象鳳翼十管長尺二寸<lb/>
　世本亦曰舜造長二尺隋音樂志曰簫十六管長二<lb/>
　尺舜所造者也各不同而古今以為舜作<lb/>
篪<lb/>
　世本曰蘇成公所造古史考謂成公善篪耳又曰暴<lb/>
　辛公所造舊制一曰管不知辛公何代人然非舜前<lb/>
　明矣舜時西王母獻管則辛公安得造也隋書音樂<lb/>
　志曰篪長尺四寸八孔蘇公所作者也通厯曰帝嚳<lb/>
<pb n="KR3k0014_WYG_002-50b"/>
　平共工之亂作鼗鼓控揭塤篪故樂記以為聖人作<lb/>
　為徳音之音也<lb/>
觱篥<lb/>
　説文曰乃羌人所吹屠觱以驚馬樂録曰笳管也何<lb/>
　承天纂文曰羗胡樂器出于胡中其聲悲本名悲栗<lb/>
　通典亦云或曰胡人吹之以驚中國馬後乃以笳為<lb/>
　首以竹為管樂府雜録曰本龜兹國樂唐編鹵簿名<lb/>
　為笳管用之雅樂以為雅管六竅則為鳳管令狐揆<lb/>
<pb n="KR3k0014_WYG_002-51a"/>
　樂要曰篳栗出于胡中或云龜兹國也徐景山云本<lb/>
　胡人牧馬截骨為筒用蘆貫首吹之以驚群馬因而<lb/>
　為竅以成音律今胡部在管音前故世亦云頭管<lb/>
笛<lb/>
　馬融長笛賦序曰此器起于近代本出羗中風俗通<lb/>
　曰漢武時丘仲所造長尺四寸七孔京房曰丘仲工<lb/>
　其事不言所造廣雅曰籥謂之笛有七孔而周官笙<lb/>
　師教龡<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>
                    <hi>音滌</hi>藝文類聚有宋玉笛賦則笛前于丘仲<lb/>
<pb n="KR3k0014_WYG_002-51b"/>
　逺矣隋書音樂志曰笛漢武帝時丘仲所作者也京<lb/>
　房備五音有七孔以應七聲太平御覽曰黄帝使伶<lb/>
　倫伐竹于昆溪斬而作笛吹之作鳳鳴筆談曰有雅<lb/>
　笛有羗笛其形制所始舊説皆不同後漢馬融所賦<lb/>
　長笛空洞無底剡其上孔五孔一出其背正似今尺<lb/>
　八李善為之注云七孔長一尺四寸此乃今横笛耳<lb/>
　鼓吹部謂之横吹非融所賦者融賦云易京君明識<lb/>
　音律故本四孔加以一君明所加孔後出是謂商聲<lb/>
<pb n="KR3k0014_WYG_002-52a"/>
　五音畢沈約宋書亦云京房備其五音周禮笙師注<lb/>
　杜子春云<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>乃今時所吹五空竹<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>以融約所謂論<lb/>
　之則古<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>不應有五孔子春之説亦未為然也三禮<lb/>
　圖<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>亦横設而五孔不知出何典據樂要曰笛自丘<lb/>
　仲以七孔一尺四寸之長六帖曰笛本四孔京房加<lb/>
　以一按馬融賦云近世雙笛從羌起羌人伐竹未及<lb/>
　已龍鳴水中不見矣截竹吹之聲相似易京君明識<lb/>
　音律故本四孔加以一君明所加孔後出是謂商聲<lb/>
<pb n="KR3k0014_WYG_002-52b"/>
　五音畢<lb/>
籥<lb/>
　禮記曰土鼓蕢桴葦籥伊耆氏之樂也注云伊耆古<lb/>
　天子號則籥蓋伊耆氏所作也<lb/>
笳<lb/>
　杜摯笳賦序曰昔伯陽避亂入戎懐土遂建斯樂一<lb/>
　名長離舊録有其物不記所出本末云胡人卷蘆葉<lb/>
　吹之故曰胡笳亦云李伯陽入西戎所造<lb/>
<pb n="KR3k0014_WYG_002-53a"/>
笙<lb/>
　禮記明堂位曰女媧之笙簧簧笙中之簧也世本曰<lb/>
　女媧作笙簧髙氏小史亦云曹植女媧贊曰造簧作<lb/>
　笙隋音樂志曰笙竽並女媧之所作也<lb/>
竽<lb/>
　世本曰隨作竽注云隨女媧之臣也通禮義纂曰漢<lb/>
　武帝時丘仲作竽笙三十六管而韓子有齊宣王好<lb/>
　吹竽之事則竽非丘仲所作明矣世本之説是<lb/>
<pb n="KR3k0014_WYG_002-53b"/>
壎<lb/>
　又曰壎暴辛公所作宋均云周平王時諸侯通典曰<lb/>
　不知何代人周之畿内有暴國豈其人乎承謂世本<lb/>
　所記當是以詩有暴公為卿士而譛蘇公蘇公作何<lb/>
　人斯以絶之其詩云伯氏吹壎仲氏吹篪以言其俱<lb/>
　為王臣恩如兄弟故謂伯仲耳其相應和如壎篪也<lb/>
　便謂暴公作壎蘇公造篪云按樂記曰聖人作為鞉<lb/>
　鼓控掲壎篪此六者徳音之音也言聖人作為則明<lb/>
<pb n="KR3k0014_WYG_002-54a"/>
　非暴公所能作矣隋音樂志亦謂壎六孔暴辛公之<lb/>
　所作非也通厯曰帝嚳造王子年拾遺記乃云庖犧<lb/>
　灼土為壎也<lb/>
擊甌<lb/>
　吕氏春秋曰堯使質以麋絡魚缶而鼓之詩宛丘曰<lb/>
　坎其擊缶史記秦趙會澠池秦王擊缶則古有擊缶<lb/>
　為樂者擊甌蓋擊缶之遺事也唐大中初郭道源善<lb/>
　之用越甌邢甌十二旋加減水以筯擊之其音妙于<lb/>
<pb n="KR3k0014_WYG_002-54b"/>
　方響昔人于此記其法疑其自道源始也<lb/>
鼗<lb/>
　吕氏春秋曰帝嚳使倕作鼗通厯曰帝嚳平共工之<lb/>
　亂作鼗鼓<lb/>
羯鼓<lb/>
　羯鼓録曰以戎羯之鼓故曰羯鼓唐禮樂志曰蓋本<lb/>
　戎羯之樂其音太蔟一均明皇帝稱八音之領袖諸<lb/>
　樂不可方也通典曰以出羯中故號羯<lb/>
<pb n="KR3k0014_WYG_002-55a"/>
柷敔<lb/>
　禮樂記曰聖人作為控掲注云謂柷敔也通厯曰帝<lb/>
　嚳平共工之亂作控掲<lb/>
拍板<lb/>
　樂府雜録曰明皇令黄幡綽撰拍板譜綽曰但有耳<lb/>
　道則不失其節奏通典有擊以代抃抃擊節也因其<lb/>
　聲以節舞拍板蓋出于擊節也又晉魏之代有宋識<lb/>
　善擊節然以板拍之而代擊節是則拍板之始也鄴<lb/>
<pb n="KR3k0014_WYG_002-55b"/>
　城舊事曰華林園齊武成時穿池為北海中有宻作<lb/>
　堂以船為脚作木人七一拍板則此器已見于北齊<lb/>
　矣<lb/>
鈸<lb/>
　通典曰鈸亦名銅盤出西戎及南蠻其圓數寸隱起<lb/>
　如涇漚貫之以韋相擊以和樂南蠻大者圓數尺或<lb/>
　謂齊穆王素所造<lb/>
　　輿駕羽衞部十二<lb/>
<pb n="KR3k0014_WYG_002-56a"/>
鹵簿<lb/>
　炙轂子曰車駕行羽儀導䕶謂之鹵簿自秦漢始有<lb/>
　其名後漢胡廣作天子出行鹵大楯也所以扞敵部<lb/>
　伍之次皆著之簿儀其五兵獨以楯為名者行道之<lb/>
　時甲楯居外餘兵在内故但言鹵簿五禮精義曰鹵<lb/>
　大盾也以大盾領一部之人故名鹵簿<lb/>
象<lb/>
　西京雜記漢朝輿駕有象車鼓吹十三人中道晉輿<lb/>
<pb n="KR3k0014_WYG_002-56b"/>
　服志曰象車漢鹵簿最在前晉諸公讚曰晉時南越<lb/>
　獻馴象為作車令越人騎之帝行則以試橋梁通典<lb/>
　曰晉武帝太康中平呉南越獻馴象詔作大車駕之<lb/>
　使越人騎之大駕鹵簿行則試橋梁宋朝㑹要曰漢<lb/>
　鹵簿象最在前晉作大車駕之以試橋梁皇朝象亦<lb/>
　居先設木蓮花坐金蕉葉然則象之先導自漢始也<lb/>
駕頭<lb/>
　筆談曰正衙法座香木為之加金飾四足墮角其前<lb/>
<pb n="KR3k0014_WYG_002-57a"/>
　小偃織藤冒之每車駕出幸則使老内臣馬上抱之<lb/>
　曰駕頭<lb/>
虞候<lb/>
　春秋時晉有候正主斥候又有原候候奄則虞候之<lb/>
　名蓋因此齊晏子云藪之薪蒸虞候守之本山澤望<lb/>
　候之官李靖兵法有左右虞候名同而職異矣<lb/>
佽飛<lb/>
　漢百官表曰少府官屬秦有左弋武帝太初元年更<lb/>
<pb n="KR3k0014_WYG_002-57b"/>
　為佽飛吕氏春秋曰荆有兹非渡江兩蛟繞舟兹非<lb/>
　拔劔殺之荆王任以執圭後世以為勇力之官兹佽<lb/>
　音相近許慎曰佽便利也顔師古以謂取勇力人以<lb/>
　名官亦取其便利輕捷若飛故號佽飛今大駕鹵簿<lb/>
　備此二者以為儀衛<lb/>
指南<lb/>
　樂臺注鬼谷子曰肅慎還周公恐其迷路造指南車<lb/>
　送之古史考亦云周公作或曰管仲作崔豹古今註<lb/>
<pb n="KR3k0014_WYG_002-58a"/>
　曰舊説周公所作周公致太平越裳氏重譯來獻使<lb/>
　者迷其歸路周公錫以軿車五乗皆為司南之製按<lb/>
　黄帝内傳曰𤣥女為帝製司南車當其前志林曰黄<lb/>
　帝與蚩尤戰于涿鹿之野蚩尤作大霧彌三日人皆<lb/>
　惑帝令風后法斗機作指南車以别四方古今註又<lb/>
　曰指南車起于黄帝戰蚩尤作大霧迷四方于是作<lb/>
　指南車也<lb/>
記里<lb/>
<pb n="KR3k0014_WYG_002-58b"/>
　古今註曰大章車所以識道里也起于西京亦曰記<lb/>
　里車黄帝内傳曰𤣥女為帝製司南車當其前記里<lb/>
　車居其右則是其制始自黄帝造之非西漢所作也<lb/>
白鷺<lb/>
　通典曰隋置一名鼓吹車車上施層樓樓上有翔鸞<lb/>
　棲焉宋朝㑹要曰隋所制也柱杪刻木為鷺銜鵞毛<lb/>
　筩<lb/>
鸞旗<lb/>
<pb n="KR3k0014_WYG_002-59a"/>
　通典曰鸞旗車漢制編羽旄列繫幡傍胡廣曰以銅<lb/>
　作鸞鳥于車衡上宋朝會要曰漢制為前驅上載赤<lb/>
　旗繡鸞也皇祐大饗明堂記曰景祐五年重制此旗<lb/>
　赤質繡鸞載以車也<lb/>
崇徳<lb/>
　宋朝會要曰崇徳車本秦辟惡車也上有桃弧棘矢<lb/>
　所以禳却不祥乾徳元年八月改今名中載黄旗太<lb/>
　卜令在車執旗古今註曰辟惡車秦製也桃弓葦矢<lb/>
<pb n="KR3k0014_WYG_002-59b"/>
　所以祓除不祥故曰辟惡<lb/>
皮軒<lb/>
　通典曰皮軒車漢制以虎皮為軒宋朝會要曰漢制<lb/>
　前驅車也取曲禮前有士師則載虎皮之義也<lb/>
相風<lb/>
　黄帝内傳有相風烏制疑黄帝始作之也拾遺記曰<lb/>
　少昊母曰皇娥游窮桑之浦有神童稱為白帝子與<lb/>
　皇娥讌戲汎于海以桂枝為表結芳茅為旌刻玉為<lb/>
<pb n="KR3k0014_WYG_002-60a"/>
　鳩置于表端言知四時之候今之相風烏亦其遺像<lb/>
　古今註曰相風為夏禹所作周遷輿服雜事曰相風<lb/>
　周公所造即鳴鳶之象禮曰前有塵埃則載鳴鳶後<lb/>
　代改為烏沈約輿服志曰相風烏秦制<lb/>
鐘鼓輿<lb/>
　宋朝㑹要曰隋大駕鐘車鼓車也隋大業雜記曰大<lb/>
　駕羽衛有行漏車鐘車鼓車今為輿<lb/>
行漏<lb/>
<pb n="KR3k0014_WYG_002-60b"/>
　又宋朝㑹要曰隋大業行漏車也蓋隋制<lb/>
十二神<lb/>
　宋朝㑹要又曰開寳新定禮所増大饗明堂記曰十<lb/>
　二神輿載十二月之神象自鉦鼓漏鐘及神輿舊禮<lb/>
　令無文開寳通禮新加<lb/>
儀馬<lb/>
　今導駕有御馬分左右按自漢有之西京雜記漢朝<lb/>
　輿駕祀甘泉汾隂罼䍐左右及節十六後乃有御馬<lb/>
<pb n="KR3k0014_WYG_002-61a"/>
　三則儀馬之設自漢始也<lb/>
香鐙<lb/>
　宋朝㑹要曰香鐙唐制也<lb/>
腰輿<lb/>
　通典曰唐有腰輿大駕先五輅行<lb/>
五輅<lb/>
　隋書禮儀志曰輅虞氏謂之鸞車夏后謂之鉤車商<lb/>
　謂之大輅周謂之乗輅按此則謂之輅者自商人始<lb/>
<pb n="KR3k0014_WYG_002-61b"/>
　也周人初制五輅金玉象革以飾諸末木無飾後漢<lb/>
　加<graphic n="KR1017" url="https://raw.githubusercontent.com/kanripo/KR-Gaiji/master/images/KR1017.png" mimeType="image/png"/>文晉兩廂加鵾翅時亦謂之鵾車注旂旗于左<lb/>
　加棨㦸于右皆槖藏之㦸韜以繡黻<lb/>
大輦<lb/>
　宋朝㑹要曰周官巾車氏有輦車以人組挽之宫中<lb/>
　從容所乗建隆四年南郊陶穀為禮儀使創意造為<lb/>
　大輦也<lb/>
芳亭<lb/>
<pb n="KR3k0014_WYG_002-62a"/>
　通典唐制輦七其五曰芳亭輦蓋始以為大駕羽衛<lb/>
　也<lb/>
鳳輦<lb/>
　又曰唐輦有七一曰大鳳輦前世無文疑唐所造也<lb/>
　今止曰鳳輦<lb/>
小輿<lb/>
　又通典曰按小輿今犢車軿車之流宋制小輿形如<lb/>
　軺車小行幸則乗之<lb/>
<pb n="KR3k0014_WYG_002-62b"/>
五牛輅<lb/>
　通典曰東晉過江副車遺缺有事權以馬車代之建<lb/>
　旗其上後制五色木牛象五時車立旗于背行則使<lb/>
　人輿之牛取負重致逺而安旗常纒而不舒所謂徳<lb/>
　車綏旌晉書輿服志曰五牛旗平呉後所造以五牛<lb/>
　建旗車設五牛青赤在左黄在中白黑在右周遷輿<lb/>
　服雜事亦云晉平呉後造非過江始為也<lb/>
副車<lb/>
<pb n="KR3k0014_WYG_002-63a"/>
　禮記有貳車鄭康成云副車又有佐車然則副車亦<lb/>
　周事也通典曰秦平天下以諸侯之車為副又周禮<lb/>
　戎車五倅有戎輅及廣闕苹輕等車之倅倅副也則<lb/>
　輅車有副周制然也<lb/>
金根<lb/>
　古今註曰秦制也秦并天下閲三代之輿服謂商得<lb/>
　瑞山車一曰金根故作金根之車乃増飾而乗御漢<lb/>
　因為乗輿董巴輿服志曰商瑞山車金根之色商人<lb/>
<pb n="KR3k0014_WYG_002-63b"/>
　以為大輅于是秦始皇作金根之車漢承秦制為乗<lb/>
　輿孔子所謂乗商之輅也然則金根之制蓋出于商<lb/>
　人大輅之法大戴禮曰昔成湯郊祀因有山車之瑞<lb/>
　亦謂桑根秦謂金根商輅矣<lb/>
耕根<lb/>
　通典曰漢制如副車有三蓋一曰芝車置<graphic n="KR1945" url="https://raw.githubusercontent.com/kanripo/KR-Gaiji/master/images/KR1945.png" mimeType="image/png"/>耒耜之<lb/>
　箙上親耕所乗晉駕駟隋以青質羽葆雕裝軾平青<lb/>
　嚢盛耒耜而加之也<lb/>
<pb n="KR3k0014_WYG_002-64a"/>
進賢車<lb/>
　安車也通典曰周致仕之老及后乗之漢有五時安<lb/>
　車各以方色宋朝㑹要曰進賢古安車也乾徳元年<lb/>
　八月改<lb/>
明逺<lb/>
　宋朝㑹要曰古四望車也駕以牛乾徳元年八月改<lb/>
　仍駕四馬制如屋上層四面垂簾通典曰齊四望車<lb/>
　亦曰皇輪車以加貴臣按齊已上無文便為齊制明<lb/>
<pb n="KR3k0014_WYG_002-64b"/>
　矣又曰唐始駕四馬也<lb/>
羊車<lb/>
　通典曰晉制宋朝㑹要曰古輦車也亦為畫輪車駕<lb/>
　以牛隋駕果下馬今亦駕以二馬景祐五年九月賈<lb/>
　昌朝上言羊車本漢晉之代乗于後宫隋大業中增<lb/>
　金寳之飾駕以小駟馭以丱童自是以來遂為法從<lb/>
　宋綬議引後漢劉熈釋名曰羸車羊車各以其駕名<lb/>
　之隋禮儀志曰漢氏或以人牽或駕果下馬此乃漢<lb/>
<pb n="KR3k0014_WYG_002-65a"/>
　代已有晉武偶取乗于後宫非特為掖庭制也然則<lb/>
　羊車漢儀非晉始有也<lb/>
黄鉞車<lb/>
　宋朝㑹要曰黄鉞車漢制乗輿建之唐初元貞觀後<lb/>
　始加古今註曰金斧黄鉞也三代用之斷斬金以黄<lb/>
　為乗輿之飾武王以黄鉞斬紂故王者以為戒通典<lb/>
　以為晉制<lb/>
豹尾<lb/>
<pb n="KR3k0014_WYG_002-65b"/>
　古今註曰周禮也所以象君子豹變尾言謙也古軍<lb/>
　正建之今惟乗輿得建謂晉代也通典曰漢制大駕<lb/>
　法駕出屬車最後一乗懸豹尾豹尾以前比省中宋<lb/>
　志按徐廣淮南子軍正執豹皮以正其衆禮記前有<lb/>
　士師則載虎皮乗輿豹尾以其義類宋朝㑹要曰唐<lb/>
　貞觀後始加此車于鹵簿内<lb/>
屬車<lb/>
　周末諸侯有貳車九乗貳車即屬車也亦周制所有<lb/>
<pb n="KR3k0014_WYG_002-66a"/>
　秦滅九國兼其車服故八十一乗<lb/>
建旂<lb/>
　沈約輿服志曰車服以庸著在唐典夏建旌旂辨其<lb/>
　尊卑通典曰夏后氏俾車正奚仲建旂旐尊卑上下<lb/>
　各有等級則車輅之建旂常始于禹也通典曰黄帝<lb/>
　設五旗夏后奚仲為車正建旗斿旐以别尊卑等級<lb/>
　也<lb/>
駕<lb/>
<pb n="KR3k0014_WYG_002-66b"/>
　易言黄帝服牛乗馬則馬駕之初也至陶唐氏始乗<lb/>
　彤車白馬則齊毫之始也通典以堯乗白馬駕馬之<lb/>
　始古史考以禹時奚仲駕馬誤矣世本曰黄帝之臣<lb/>
　臣胲作服牛相土作駕馬吕氏春秋曰乗時作駕主<lb/>
　永作服牛也髙氏小史云太昊服牛乗馬<lb/>
乗<lb/>
　通典曰昔人皇乗雲駕六羽出谷及五龍氏乗龍上<lb/>
　下以理此乗之始也<lb/>
<pb n="KR3k0014_WYG_002-67a"/>
駕六<lb/>
　昔人皇駕六羽史記曰秦并天下自以水徳故始駕<lb/>
　六馬按夏書五子之歌曰若朽索之御六馬則駕六<lb/>
　之制夏后已然非自秦始皇起也逸禮王度記曰天<lb/>
　子駕六馬諸侯四大夫士二庶人一易京房春秋公<lb/>
　羊説皆云天子駕六許慎亦云而周禮四馬為乗詩<lb/>
　天子至大夫同駕四頋命時諸侯皆布乗黄朱後漢<lb/>
　輿服志劉昭補注云今帝者駕六此自漢制與古異<lb/>
<pb n="KR3k0014_WYG_002-67b"/>
　爾<lb/>
大安輦<lb/>
　宋朝㑹要曰乾興元年九月禮儀院奏周守恩狀奉<lb/>
　聖㫖製造皇太后御座檐子乞詳定制度所稱名曰<lb/>
　詔以大安輦為名<lb/>
輦<lb/>
　通典曰夏后末代制輦商曰胡奴車周曰輜車隋制<lb/>
　輦而不施輪以人荷之注云人牽為輦正義曰秦始<lb/>
<pb n="KR3k0014_WYG_002-68a"/>
　皇去其輪而輿之漢代遂為人君之乗亦曰秦也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0014_WYG_002-68b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事物紀原卷二<lb/>
</p>
<p>
</p>
  </div>
</body>
</text>
</TEI>
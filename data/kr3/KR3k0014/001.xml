<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事物紀原卷一</head>
    <p>
<pb n="KR3k0014_WYG_001-1a"/>
欽定四庫全書<lb/>
　事物紀原卷一　　　　　宋　髙承　撰<lb/>
　　天地生植部一<lb/>
元氣<lb/>
　列子曰太易未見氣也太初者氣之太始也太始者<lb/>
　形之始也太素者質之始也形氣質具而未離故曰<lb/>
　混沌髙氏小史曰太易氣象未分太初氣象始萌太<lb/>
　始氣象初端太素氣形變質太極形質已具然則元<lb/>
<pb n="KR3k0014_WYG_001-1b"/>
　氣之始自太初也徐整三五厯紀曰嵗起攝提元氣<lb/>
　肇始有神人號天皇遁甲開山記曰厲山氏分布元<lb/>
　氣也<lb/>
天地<lb/>
　清輕者上為天濁重者下為地冲和氣者為人循之<lb/>
　不得名曰易一變而為七七變而為九九復為一一<lb/>
　者形變之始也清輕重濁清以陽發故氣冲為天濁<lb/>
　以隂凝故氣沉為地天地形别謂之兩儀列子曰視<lb/>
<pb n="KR3k0014_WYG_001-2a"/>
　之不見聽之不聞周易繋辭曰易有太極是生兩儀<lb/>
　髙氏小史曰兩儀分五運通二體分形離為清濁三<lb/>
　五厯紀曰天地渾混如雞子盤古生其中萬八千嵗<lb/>
　天地開闢陽清為天隂濁為地盤古在其中一日九<lb/>
　變神于天聖于地天日髙一丈地日深一丈盤古日<lb/>
　長一丈如此萬八千嵗天極髙地極深盤古極長後<lb/>
　乃有三皇此天地人之始也<lb/>
四方<lb/>
<pb n="KR3k0014_WYG_001-2b"/>
　王希明太一金鏡經曰昔燧人氏仰觀斗極而定方<lb/>
　名東西南北是也則四方之名盖始自燧皇定之<lb/>
日月<lb/>
　天地開闢萬八千嵗而盤古死帝王五運厯年紀曰<lb/>
　盤古死後左目為日右目為月山海經曰東南海之<lb/>
　外甘水之間有羲和之國有女子曰羲和羲和者帝<lb/>
　俊之妻是生十日郭璞注云羲和盖天地始生日月<lb/>
　者也<lb/>
<pb n="KR3k0014_WYG_001-3a"/>
星辰<lb/>
　馬揔通厯曰地皇氏定星辰後漢天文志注曰黄帝<lb/>
　分星次凡中外官常明者百二十四可名者三百二<lb/>
　十微星萬一千五百二十黄帝創制之大畧也禮記<lb/>
　乃云帝嚳能序星辰盖地皇氏始定為星辰黄帝又<lb/>
　名之至帝嚳而序也<lb/>
星官<lb/>
　後漢天文志曰軒轅始受河圖鬭苞授規日月星辰<lb/>
<pb n="KR3k0014_WYG_001-3b"/>
　之象故星官之書自黄帝始至髙陽氏乃使南正重<lb/>
　司天<lb/>
星次<lb/>
　帝王世紀曰黄帝受命乃推分星次以定律度劉昭<lb/>
　補漢志亦曰黄帝定星次即今爾雅所記十二次與<lb/>
　二十八舍之度皆自黄帝創之也<lb/>
宿度<lb/>
　王子年拾遺記曰庖犧視五星之文分野之度史記<lb/>
<pb n="KR3k0014_WYG_001-4a"/>
　厯書曰黄帝名察度驗臣瓚謂題名宿度候察進退<lb/>
　三辰之度吉凶之驗也又曰漢武招致方術士唐都<lb/>
　分天部漢書音義云謂分部二十八宿為距度而晉<lb/>
　書天文志亦曰庖犧氏立周天厯度也<lb/>
風雨<lb/>
　帝王五運厯年記曰盤古之君龍首蛇身噓為風雨<lb/>
雷電<lb/>
　又曰盤古吹為雷電<lb/>
<pb n="KR3k0014_WYG_001-4b"/>
隂陽<lb/>
　春秋内事曰伏犧氏定天地分隂陽<lb/>
晝夜<lb/>
　又歴年記曰盤古開目為晝閉目為夜通厯曰地皇<lb/>
　氏分晝夜<lb/>
五行<lb/>
　史記厯書曰黄帝建立五行起五部應劭曰金木水<lb/>
　火土也孟康謂天有四時分為五行<lb/>
<pb n="KR3k0014_WYG_001-5a"/>
十二辰<lb/>
　事始曰黄帝立子丑十二辰以名月又以十二名獸<lb/>
　屬之<lb/>
人<lb/>
　風俗通曰俗說天地開闢未有人民女媧摶黄土為<lb/>
　人劇務力不暇供乃引繩絙泥中舉以為人故富貴<lb/>
　者黄土人也貧賤凡庸者絙人也淮南子曰黄帝生<lb/>
　隂陽上駢生耳目桑林生臂手此女媧所以七十化<lb/>
<pb n="KR3k0014_WYG_001-5b"/>
　也許慎注云黄帝古天神所造人時化生隂陽上駢<lb/>
　桑林皆神名又曰突生海人海人生若菌<hi>音辟</hi>若菌生<lb/>
　聖人聖人生庶人凡庸者生于庶人突人之先此人<lb/>
　之始也<lb/>
君臣<lb/>
　典畧載云孫瓚表曰皇羲已來始有君臣上下之事<lb/>
　由是推之天皇以降雖有其分固亦畧矣至太昊始<lb/>
　正之也<lb/>
<pb n="KR3k0014_WYG_001-6a"/>
夫婦<lb/>
　杜佑通典曰遂皇氏始有夫婦之道注云人皇是也<lb/>
山嶽<lb/>
　歴年記曰盤古死後骨節為山林又古昔𫝊盤古左<lb/>
　手為東嶽右手為西嶽腹為中嶽首為南嶽足為北<lb/>
　嶽與此為小異王子年拾遺記曰庖犧審地勢以定<lb/>
　川嶽<lb/>
山谷<lb/>
<pb n="KR3k0014_WYG_001-6b"/>
　遁甲開山記曰麗山氏産生山谷肇分自此其始也<lb/>
江海<lb/>
　歴年記曰盤古死後腸為江海孟詵錦帶前書早紀<lb/>
　括提紀云有神農氏立蛇形甄四海此前神農也論<lb/>
　語摘輔象伏羲六佐仲起為海陸注云主平地兼統<lb/>
　海陽為江注云主江湖<lb/>
淮瀆<lb/>
　又曰盤古血為淮瀆<lb/>
<pb n="KR3k0014_WYG_001-7a"/>
草木<lb/>
　又曰盤古之君身死後毛髪為草木淮南子曰日馮<lb/>
　生陽閈陽閈生喬如喬如生幹木幹木生庶木凡根<lb/>
　㧞木者生于庶木根㧞生若程若程生𤣥玉𤣥玉生<lb/>
　醴泉醴泉生皇辜皇辜生庶草凡根苃草者生于庶<lb/>
　草許慎注云日馮木之先根拔生草之先也段成式<lb/>
　酉陽雜爼曰日馮生𤣥陽閈𤣥陽閈生麟胎麟胎生<lb/>
　幹木幹木生庶木招揺生程君程君生𤣥玉𤣥玉生<lb/>
<pb n="KR3k0014_WYG_001-7b"/>
　醴泉醴泉生應黄應黄生黄華黄華生庶草與淮南<lb/>
　子小異此盖草木之始也<lb/>
鳥獸<lb/>
　淮南子曰羽嘉生飛龍飛龍生鳯凰鳯凰生鸞鳥鸞<lb/>
　鳥生庶鳥凡羽者生于庶鳥毛牘生應龍應龍生建<lb/>
　馬建馬生麒麟麒麟生庶獸凡毛者生于庶獸注云<lb/>
　羽嘉飛蟲之先酉陽雜爼則云羽嘉生飛龍飛龍生<lb/>
　鳯凰鳯凰生鸞鸞生庶鳥應龍生建馬建馬生麒麟<lb/>
<pb n="KR3k0014_WYG_001-8a"/>
　麒麟生庶獸此盖鳥獸之始也徐整三五厯曰天地<lb/>
　之初有三白鳥故生衆鳥<lb/>
龜魚<lb/>
　同前又曰介鱗生蛟龍蛟龍生鯤鯤生鯁鯁生建邪<lb/>
　建邪生庶魚凡鱗者生于庶魚介墰生先龍先龍生<lb/>
　𤣥黿𤣥黿生靈龜靈龜生庶龜凡介者生于庶龜注<lb/>
　介鱗鱗之先介墰龜之先也段成式以黿為魭此盖<lb/>
　龜魚之始也<lb/>
<pb n="KR3k0014_WYG_001-8b"/>
　　正朔厯數部二<lb/>
甲子<lb/>
　世本曰大撓造甲子呂氏春秋曰黄帝師大撓黄帝<lb/>
　内傳曰帝既斬蚩尤命大撓造甲子正時月令章句<lb/>
　曰大撓探五行之情占斗剛所建于是始作甲乙以<lb/>
　名日謂之幹作子丑以名月謂之支支幹相配以成<lb/>
　六旬<lb/>
嵗<lb/>
<pb n="KR3k0014_WYG_001-9a"/>
　黄帝定星厯正閏餘以成嵗事至堯定四時成嵗書<lb/>
　曰朞三百六旬有六日以閏月定四時成嵗則名嵗<lb/>
　之義自陶唐始也<lb/>
正<lb/>
　歴代所尚不同故所為之正各異邢昺論語疏有推<lb/>
　鄭康成尚書三帛注意謂舜以十一月堯十二月髙<lb/>
　辛十二月髙陽十一月少昊十二月黄帝十三月炎<lb/>
　帝十一月女媧十二月又推易說卦云帝出乎震謂<lb/>
<pb n="KR3k0014_WYG_001-9b"/>
　伏犧也建寅之月又木之始則正當從太昊始也由<lb/>
　秦諱政故音從征今尚云然也<lb/>
閏<lb/>
　史記曰黄帝起消息正閏餘則閏盖餘分之月也黄<lb/>
　帝造厯始正之<lb/>
月朔<lb/>
　通厯曰地皇氏分晝夜以三十日為月朔髙氏小史<lb/>
　亦云爾<lb/>
<pb n="KR3k0014_WYG_001-10a"/>
八節<lb/>
　春秋内事曰伏犧氏建分八節以應天氣晉志曰炎<lb/>
　帝分八節以始農功<lb/>
氣候<lb/>
　董巴議曰昔伏犧始造八卦作三畫以象二十四氣<lb/>
　消息禍福以制吉凶禮記月令注曰昔周公作時訓<lb/>
　定二十四氣分七十二候則氣候之起始于太昊而<lb/>
　定于周公也<lb/>
<pb n="KR3k0014_WYG_001-10b"/>
賀正<lb/>
　通典曰漢髙帝十月定秦遂為嵗首七年長樂宮成<lb/>
　制羣臣朝賀儀武帝改用夏正亦在建寅之朔則元<lb/>
　日慶賀始于漢髙祖也<lb/>
人日<lb/>
　東方朔占書曰嵗正月一日占雞二日占狗三日占<lb/>
　羊四日占猪五日占牛六日占馬七日占人八日占<lb/>
　穀皆晴明温和為蕃息安泰之候隂寒慘烈為疾病<lb/>
<pb n="KR3k0014_WYG_001-11a"/>
　衰耗故杜子美詩曰元日至人日未有不隂時盖傷<lb/>
　時之言也推此當由漢世始有其義<lb/>
天慶<lb/>
　宋朝㑹要曰大中祥符元年十一月詔以正月三日<lb/>
　天書降日為天慶節休假五日<lb/>
中和<lb/>
　李肇國史補曰唐正元五年初置中和節新唐書李<lb/>
　泌𫝊曰徳宗以前世上巳九日皆大宴集而寒食多<lb/>
<pb n="KR3k0014_WYG_001-11b"/>
　與上巳同時欲以二月名節自我為古李泌請以二<lb/>
　月朔為中和節王溥唐㑹要曰正元五年五月十一<lb/>
　日勑四序嘉辰歴代増置漢宗上巳晉紀重陽朕以<lb/>
　春方發生候維仲月勾萌悉達自今以二月一日為<lb/>
　中和節二十八日李泌請令文武百寮進農獻穜稑<lb/>
　王公戚里上春服士庶以刀尺相遺村社作中和酒<lb/>
　祭勾芒祈年榖聚㑹宴樂名為饗勾芒<lb/>
天祺<lb/>
<pb n="KR3k0014_WYG_001-12a"/>
　宋朝㑹要曰天禧元年正月詔大中祥符元年四月<lb/>
　一日天書再降内中功徳閣其建為天祺節一如天<lb/>
　貺節例乾興元年二月禮儀院上言四月一日天書<lb/>
　降日節名下一字與御名同合行回避詔以天祺節<lb/>
　為名<lb/>
天貺<lb/>
　又曰祥符元年六月六日天書降兖州二年五月八<lb/>
　日詔曰其六月六日天書降大山日宜令設醮六月<lb/>
<pb n="KR3k0014_WYG_001-12b"/>
　又詔在京及諸州並賜休假一日前此遣中使詣宰<lb/>
　臣王旦第特令中外賜假四年正月以六月六日為<lb/>
　天貺節在京禁屠宰九日詔諸路並禁從歐陽彪之<lb/>
　請也<lb/>
伏日<lb/>
　厯忌釋曰四時代謝皆以相生立秋以金代火而畏<lb/>
　火故至庚日必伏故謂之伏日顔師古曰隂氣將起<lb/>
　廹于殘陽而未得升故為藏伏因名曰伏史記秦徳<lb/>
<pb n="KR3k0014_WYG_001-13a"/>
　公二年初伏以禦蠱孟康云六月伏日也周無至此<lb/>
　乃有之年表云初作伏也<lb/>
先天<lb/>
　宋朝㑹要曰大中祥符五年閏十月一日詔以七月<lb/>
　一日聖祖下降日為先天節<lb/>
降聖<lb/>
　唐㑹要曰㑹昌元年二月十五日詔我聖祖降誕昌<lb/>
　辰宜改為降聖節則降聖之號唐武宗先以名節也<lb/>
<pb n="KR3k0014_WYG_001-13b"/>
　宋朝㑹要曰大中祥符五年閏十月詔以十月二十<lb/>
　四日聖祖降誕延恩殿日為降聖節葢用唐故亊者<lb/>
　也<lb/>
冬至<lb/>
　通厯曰地皇氏以十一月為冬至髙氏小史亦云<lb/>
賀冬<lb/>
　玉燭寳典曰冬至隂陽百物之始日極南影長有履<lb/>
　長之慶漢雜事曰冬至陽生君子道長故賀然則當<lb/>
<pb n="KR3k0014_WYG_001-14a"/>
　是漢制也<lb/>
臘日<lb/>
　禮月令孟冬十月臘先祖魏臺訪議云薦田獵先所<lb/>
　得禽獸謂之臘疑特時祭之名云爾然亦伊耆氏之<lb/>
　蜡也始臘蜡本一夏后曰嘉平商曰清祀周曰大蜡<lb/>
　秦初曰臘巳而為嘉平漢復曰臘也周以来用孟冬<lb/>
　至唐貞觀十年始以季冬之寅蜡祭百神開元禮又<lb/>
　用臘日盖季冬之月星回嵗終隂已交勞農大享五<lb/>
<pb n="KR3k0014_WYG_001-14b"/>
　徳之君各以其終而臘如水土終于辰火終于戍金<lb/>
　終于丑木終于未是矣宋朝王于火戌故以戌臘而<lb/>
　蜡復别為一祭臘獨以為時序之令又說文云冬至<lb/>
　後三戍為臘也<lb/>
厯<lb/>
　通厯曰太昊始有甲厯楊泉物理論曰神農立厯日<lb/>
　漢律厯志曰黄帝造厯董巴曰伏犧始作八卦三畫<lb/>
　以象二十四氣黄帝因之初作調厯尸子曰羲和造<lb/>
<pb n="KR3k0014_WYG_001-15a"/>
　厯呂氏春秋曰容成作厯世本亦云黄帝内𫝊曰既<lb/>
　斬蚩尤乃命容成造厯以司天也<lb/>
厯名<lb/>
　易乾鑿度曰厯原名握先紀曰甲子七十六嵗為一<lb/>
　紀二十紀而一蔀首注云握先為厯始之名始言無<lb/>
　前也㳂革曰黄帝考定星厯建五行起消息正閏餘<lb/>
　謂之調厯後代因之漢有太初唐有麟徳等名也<lb/>
厯日<lb/>
<pb n="KR3k0014_WYG_001-15b"/>
　物理論曰疇昔神農正節氣審寒温以為早晚之期<lb/>
　故立厯日<lb/>
筭<lb/>
　後漢律厯志曰𨽻首作數晉律厯志曰黄帝使𨽻首<lb/>
　作筭數博物記曰𨽻首黄帝臣一說𨽻首善筭者也<lb/>
數<lb/>
　謝察微筭經曰易稱太極是生兩儀盖數之先也史<lb/>
　記曰黄帝建氣物分數孟康謂厯數之分世本曰𨽻<lb/>
<pb n="KR3k0014_WYG_001-16a"/>
　首作數<lb/>
九章<lb/>
　後漢鄭康傳注曰九章筭術周公作也一方田二粟<lb/>
　米三差分四少廣五均輸六方程七傍要八盈不足<lb/>
　九鈎股即周禮九數是也<lb/>
渾儀<lb/>
　春秋文耀鈎曰唐堯即位羲和立渾儀劉氏厯曰髙<lb/>
　陽造渾儀黄帝為盖天則渾儀始于髙陽氏也至舜<lb/>
<pb n="KR3k0014_WYG_001-16b"/>
　則琁璣玉衡以齊七政<lb/>
刻漏<lb/>
　梁刻漏經曰肇于軒轅之日宣乎夏商之代至周挈<lb/>
　壺氏掌之<lb/>
更㸃<lb/>
　起于易繫九事重門撃柝一說自黄帝始也<lb/>
　　帝王后妃部三<lb/>
皇<lb/>
<pb n="KR3k0014_WYG_001-17a"/>
　項峻始學篇曰天地立有天皇張愔帝系譜曰天地<lb/>
　初起溟涬鴻濛即生天皇一萬八千嵗此稱皇之始<lb/>
　也<lb/>
帝<lb/>
　由天皇至燧人皆稱皇故有天皇地皇人皇而燧人<lb/>
　亦號燧皇及太昊帝王世紀稱曰帝庖犧氏繼天而<lb/>
　王為百王先帝出于震未有所因此稱帝之始也<lb/>
皇帝<lb/>
<pb n="KR3k0014_WYG_001-17b"/>
　世皇帝記曰五帝之初有天黄皇帝尚書呂刑曰皇<lb/>
　帝清問下民盖周穆王始以言唐堯也史記始皇本<lb/>
　紀二十六年秦初并天下令曰六王咸伏天下大定<lb/>
　名號不更無以稱成功其議帝號王綰李斯等議帝<lb/>
　號曰古有天皇有地皇有泰皇泰皇最貴上尊號王<lb/>
　為泰皇王曰去泰著皇采上古位號號曰皇帝曰秦<lb/>
　兼天下建皇帝之號注云五帝自以徳不及三皇故<lb/>
　去皇號三王又以徳不及五帝故損稱王秦自以徳<lb/>
<pb n="KR3k0014_WYG_001-18a"/>
　兼二代故兼稱之<lb/>
王<lb/>
　夏商之前皆稱帝自周始降帝為王然夏啓之甘誓<lb/>
　稱王曰嗟仲虺之誥湯曰惟王不邇聲色則二代雖<lb/>
　號帝亦稱王也<lb/>
天子<lb/>
　說文曰古之神聖人母感天而生子故曰天子春秋<lb/>
　元命包曰女登生子人面龍顔始為天子帝王世紀<lb/>
<pb n="KR3k0014_WYG_001-18b"/>
　曰神農無任姒有蟜氏名女登則帝王之稱天子自<lb/>
　炎帝始也<lb/>
官家<lb/>
　劉向說苑鮑白令之對秦始皇曰天下官則讓賢天<lb/>
　下家則世繼故曰五帝以天下為官三王以天下為<lb/>
　家蔣濟萬機論曰五帝官天下故傳之賢三王家天<lb/>
　下故𫝊之子今指天子為官家則猶言帝王也其義<lb/>
　始諸此僧文瑩湘山野録曰真宗問李仲容何故謂<lb/>
<pb n="KR3k0014_WYG_001-19a"/>
　天子曰官家遽對云蔣濟言三皇官天下五帝家天<lb/>
　下兼三五之徳故曰官家為小異爾按晉書五行志<lb/>
　安帝義熙初童謡曰官家養蘆化作荻則晉末之語<lb/>
　已云然矣隋唐之前稍云大家自兹世以稱至尊也<lb/>
五運<lb/>
　通厯曰太昊木徳王始有甲厯五運項峻始學篇曰<lb/>
　天地立有天皇以木徳王則五運之起自天皇氏始<lb/>
　也然天地開闢之初溟涬鴻濛萬物未立五運相乗<lb/>
<pb n="KR3k0014_WYG_001-19b"/>
　宜未詳也當自太昊為是王子年拾遺記曰伏犧以<lb/>
　木徳稱王位居東方以含養蠢化叶于木徳其音附<lb/>
　甲號曰木皇此宜五徳相乘之始也後漢班固典引<lb/>
　曰肇命人主五徳初始莫不開元于太昊注云謂庖<lb/>
　犧始以木徳王也前漢郊祀志贊曰劉向父子以為<lb/>
　帝出乎震故庖犧氏始受木徳馮鑑續事始引徐秀<lb/>
　帝王年代圖云伏犧為百王首故易曰帝出乎震即<lb/>
　帝王五運震為木起自太昊也灸轂子曰五運有二<lb/>
<pb n="KR3k0014_WYG_001-20a"/>
　說鄒衍以相勝劉向以相生自伏犧至顓頊以木火<lb/>
　土金水相承漢魏以還共遵劉說孟詵錦帶前書亦<lb/>
　曰伏犧始以木徳出乎震故曰太皥<lb/>
所尚<lb/>
　歴代帝王為正各異故所尚不同邢昺論語疏自夏<lb/>
　正尚黑推而上之謂伏犧以上未聞謂女媧尚白神<lb/>
　農赤黄帝黑少昊白髙陽赤髙辛黑陶唐白有虞赤<lb/>
　宜自太昊始也<lb/>
<pb n="KR3k0014_WYG_001-20b"/>
國號<lb/>
　後漢書班固典引曰肇命人主五徳初始厥有氏號<lb/>
　莫不開元于太昊注謂太昊號庖犧炎帝號神農黄<lb/>
　帝號軒轅盖自燧皇而上止以自名未為天下之號<lb/>
　也至太昊始以庖犧為代號云<lb/>
太子<lb/>
　唐虞而上皆𫝊之賢故無太子之文夏商之王雖𫝊<lb/>
　之子其文畧矣至周始見文王世子之目武王繼之<lb/>
<pb n="KR3k0014_WYG_001-21a"/>
　稱太子發此其始也漢天子號皇帝故其嫡稱皇太<lb/>
　子漢書髙祖紀五年二月甲午漢王即皇帝位尊太<lb/>
　子曰皇太子此其始也<lb/>
后<lb/>
　春秋命厯序洛書擿三辟曰人皇九人别長九州離<lb/>
　艮地精女出為之后注云離艮卦所推也此稱后之<lb/>
　初云三代以上亦無其稱但曰正妃周人始曰王后<lb/>
妃<lb/>
<pb n="KR3k0014_WYG_001-21b"/>
　配也自太昊制嫁娶之禮以相配偶然無以妃名其<lb/>
　耦者帝王世紀至黄帝乃始有元妃次妃之列此疑<lb/>
　妃之初爾韓子曰衛子嗣公愛泄姬恐其因愛以雍<lb/>
　己乃尊魏妃以偶泄姬疑魏明帝以三夫人名妃用<lb/>
　此兩制<lb/>
皇后<lb/>
　周禮天子之妃曰后周人稱王妃曰后秦號皇帝亦<lb/>
　稱皇后后繼體之君也周人之稱王妃亦以繼天子<lb/>
<pb n="KR3k0014_WYG_001-22a"/>
　之後故也尚書顧命曰皇后憑玉几盖史始以言成<lb/>
　王之以道繼人之後也而秦漢以稱天子之妃漢髙<lb/>
　紀七年漢王即皇帝位尊王后曰皇后<lb/>
太后<lb/>
　史記秦本紀曰昭王母芈氏號宣太后王母于是始<lb/>
　以為稱故范睢說秦王有獨聞太后之語其後趙孝<lb/>
　成王新立亦有太后用事之說是太后之號自秦昭<lb/>
　王始也漢襲秦故號皇帝故亦尊母曰皇太后也<lb/>
<pb n="KR3k0014_WYG_001-22b"/>
太皇<lb/>
　漢因秦事母號皇太后故尊祖母曰太皇太后其禮<lb/>
　雖始于漢要之自孝武始也按史記景帝二年四月<lb/>
　壬午孝文太后崩髙祖薄后也景帝之祖母爾時未<lb/>
　號太皇武帝即位迎魯申公議明堂事司馬遷於儒<lb/>
　林𫝊乃始稱太皇竇太后好老子言是太皇之號自<lb/>
　漢武始明矣竇氏文帝后於武帝為祖母班固於景<lb/>
　帝既立則以稱薄后然遷是武帝時人不應誤書也<lb/>
<pb n="KR3k0014_WYG_001-23a"/>
太妃<lb/>
　魏以来諸王之母為太妃此盖其始稱也司馬氏之<lb/>
　稱帝母其嫡為皇太后所生為皇太妃晉書后妃傳<lb/>
　章太妃周氏生哀帝拜貴人帝即位有司議位號詔<lb/>
　崇為皇太妃其禮自晉哀帝始也宋朝真宗皇帝亦<lb/>
　册楊貴妃為皇太妃晉元帝夏侯太妃<lb/>
四妃<lb/>
　天官后妃四星其一為正嫡三為後宮故帝嚳取象<lb/>
<pb n="KR3k0014_WYG_001-23b"/>
　于此立四妃而正嫡在其中然黄帝初有元妃嫘祖<lb/>
　次妃嫫姆洎形魚氏方雷氏則是四妃之制自黄帝<lb/>
　始矣三代有三夫人而無妃號漢有貴人魏始置妃<lb/>
　此夫人號妃之始也唐初皇后而降有貴淑徳賢是<lb/>
　為四妃也<lb/>
貴妃<lb/>
　宋孝武孝建三年初置貴妃位比相國又齊永明元<lb/>
　年有司奏貴妃淑妃並加紫綬金章珮干寘玉<lb/>
<pb n="KR3k0014_WYG_001-24a"/>
淑妃<lb/>
　魏明帝置淑妃齊永明中有司奏淑妃舊擬九棘以<lb/>
　淑為温恭之稱妃為亞后之名進同貴妃加比三司<lb/>
徳妃<lb/>
　隋煬帝置徳妃北史后妃傳曰煬帝參詳典故自製<lb/>
　美名有徳妃為三夫人<lb/>
賢妃<lb/>
　唐百官志内官有賢妃正一品注云因隋制有也而<lb/>
<pb n="KR3k0014_WYG_001-24b"/>
　隋志及北史亦無其名當疑唐有國初置也續事始<lb/>
　曰隋煬帝置徳妃賢妃<lb/>
公主<lb/>
　春秋公羊傳曰天子嫁女于諸侯至尊不自主婚必<lb/>
　使同姓者主之謂之公主盖周事也史記曰公叔相<lb/>
　魏尚魏公主文侯時也盖僭天子之女也春秋指掌<lb/>
　碎玉曰天子嫁女秦漢以来使三公主之故呼公主<lb/>
　也續事始曰自古至周天子之女未有封邑至周中<lb/>
<pb n="KR3k0014_WYG_001-25a"/>
　葉使同姓諸侯主之始謂之公主也<lb/>
長主<lb/>
　蔡邕曰漢帝女為公主姊妺為長公主職林曰漢制<lb/>
　皇女皆封縣公主儀服同列侯其尊崇者加號長公<lb/>
　主儀服同藩王前漢婁敬說髙祖以長公主妻單于<lb/>
　武帝女亦稱衛長公主此為長公主之始矣漢書昭<lb/>
　帝紀後元二年二月戊辰帝即位鄂邑公主益邑為<lb/>
　長公主即帝姊妹為長公主也建武十五年光武封<lb/>
<pb n="KR3k0014_WYG_001-25b"/>
　武陽公主為長公主即尊崇之制云宋朝但帝姊妹<lb/>
　乃封長公主<lb/>
大主<lb/>
　漢皇帝之始封大長公主號大主史記武帝本紀曰<lb/>
　帝以衛長公主妻欒大自大主將相已下皆遺獻之<lb/>
　徐廣云武帝姑竇太后女也則大主之號亦自漢始<lb/>
　明矣<lb/>
縣主<lb/>
<pb n="KR3k0014_WYG_001-26a"/>
　後漢帝女皆封縣公主或别為美名此疑縣主之始<lb/>
　也其諸王女自為公主其父得自主婚故也隋唐以<lb/>
　来雖諸王之女亦封郡縣但曰某郡縣主也<lb/>
主國<lb/>
　漢以来公主所封皆為邑無封國者唐書公主傳亦<lb/>
　自髙祖媦同安公主而下亦無其事雖平陽昭公主<lb/>
　有起兵叅佐命之功不過死加鼓吹而已至睿宗女<lb/>
　華婉以劉后所生始封代國爾后遂為常制云<lb/>
<pb n="KR3k0014_WYG_001-26b"/>
　　嬪御命婦部四<lb/>
淑儀<lb/>
　南史后妃傳叙曰晉武帝初置淑儀為九嬪視九卿<lb/>
　唐百官志注云明皇開元中置六儀其一曰淑儀用<lb/>
　晉事也國初亦省宋朝㑹要云真宗大中祥符六年<lb/>
　正月二十一日又増置淑儀官也<lb/>
淑容<lb/>
　南史又曰魏明帝泰始二年置淑容自后或置或否<lb/>
<pb n="KR3k0014_WYG_001-27a"/>
　逮于國初亦省不置大中祥符中與淑儀同真宗増<lb/>
　置也<lb/>
順儀<lb/>
　隋内官有順儀北史后妃傳曰隋煬帝叅詳典故置<lb/>
　順儀為九嬪唐除之按唐百官志注曰明皇開元中<lb/>
　置六儀四曰順儀國初亦不設真宗復置之與淑儀<lb/>
　同時也<lb/>
順容<lb/>
<pb n="KR3k0014_WYG_001-27b"/>
　隋九嬪有順容北史曰煬帝置宋朝㑹要真宗祥符<lb/>
　中又増置順容之官<lb/>
婉儀<lb/>
　北史后妃傳叙曰北齊文宣河清中置婉儀為八十<lb/>
　一御女唐初亦無唐志注云明皇置六儀婉儀其四<lb/>
　也至宋朝真宗復增置餘見婉容<lb/>
婉容<lb/>
　宋朝會要曰大中祥符六年正月二十一日真宗増<lb/>
<pb n="KR3k0014_WYG_001-28a"/>
　淑儀以下至婉容凡六官並從一品在昭儀之上<lb/>
昭儀<lb/>
　漢元帝置昭儀封后代或省元魏置左右昭儀視大<lb/>
　司馬北齊文宣時比丞相唐為九嬪也<lb/>
昭容<lb/>
　漢孝武所置南朝亦或置之唐以為九嬪<lb/>
昭媛<lb/>
　唐百官志注曰唐因隋制有之而隋志北史俱不載<lb/>
<pb n="KR3k0014_WYG_001-28b"/>
　疑唐制也<lb/>
修儀<lb/>
　魏明帝所置修儀煬帝以為九嬪<lb/>
修容<lb/>
　魏文帝始置修容煬帝叅詳典故復置之也<lb/>
修媛<lb/>
　唐百官志注曰唐因隋制有修媛按隋志無之而北<lb/>
　史后妃傳北齊文宣河清中置修媛為御女唐以為<lb/>
<pb n="KR3k0014_WYG_001-29a"/>
　嬪疑唐采齊制也<lb/>
充儀<lb/>
　隋有充儀為九嬪唐㑹要内月篇云自武徳以来有<lb/>
　其職也北史曰煬帝置<lb/>
充容<lb/>
　漢典有充容則疑漢官也北史曰隋煬帝叅詳典故<lb/>
　著之於令也<lb/>
充媛<lb/>
<pb n="KR3k0014_WYG_001-29b"/>
　唐志云唐因隋制有充媛隋書及北史隋后妃事皆<lb/>
　無文疑亦唐置之也<lb/>
婕妤<lb/>
　前漢有婕妤班馬皆見于傳南史后妃傳叙曰婕妤<lb/>
　漢舊號盖漢置官也隋煬帝以為世婦而品正第二<lb/>
　通典曰漢武置婕妤視上卿比列侯<lb/>
貴人<lb/>
　漢光武置貴人為三夫人歴代不常有宋朝真宗復<lb/>
<pb n="KR3k0014_WYG_001-30a"/>
　置貴人也<lb/>
美人<lb/>
　光武又置美人歴代多有之國初亦置之正四品也<lb/>
　通典前漢内命婦有美人<lb/>
才人<lb/>
　南史曰晉武帝采漢魏之制三夫人外有才人又云<lb/>
　晉武所置而通典内命職漢有才人則疑漢置<lb/>
婦人封<lb/>
<pb n="KR3k0014_WYG_001-30b"/>
　春秋左氏傳成公㑹晉敗齊師齊侯自齊關入見保<lb/>
　者曰勉之齊師敗矣辟女子女子曰君免乎曰免銳<lb/>
　司徒免乎曰免曰茍君與吾父免可若何齊侯以為<lb/>
　有禮與之石窌此婦人得封之始也<lb/>
封夫人<lb/>
　唐虞夏商公侯之妻尚無夫人之號由周克商列爵<lb/>
　惟五于其封國皆稱君其妻皆為夫人其事雜見于<lb/>
　詩禮雖皆命于天子亦無封冊之禮漢崔篆母師氏<lb/>
<pb n="KR3k0014_WYG_001-31a"/>
　通經學百家之言王莽寵以殊禮賜號義成夫人則<lb/>
　夫人之封自王莽始也盖自魯昭公娶于吳為同姓<lb/>
　夫人始不命于天子至莽乃加封號云<lb/>
太夫人<lb/>
　前漢文帝紀七年十月令列侯太夫人無得擅徽稱<lb/>
　如淳云列侯子復為列侯母稱太夫人盖漢制也晉<lb/>
　虞譚母亦拜武昌侯太夫人晉始加冊命<lb/>
國夫人<lb/>
<pb n="KR3k0014_WYG_001-31b"/>
　宋鄱陽侯孟懐玉母拜國夫人洎隋髙涼洗氏以功<lb/>
　封譙國太夫人此夫人封國之始也見通典<lb/>
郡夫人<lb/>
　通典曰隋髙涼女子洗氏世為南越首領有功冊為<lb/>
　髙凉郡夫人既而冊譙國太夫人此夫人封郡之始<lb/>
　也<lb/>
封君<lb/>
　戰國時列國臣子有功者時皆封君秦孝公封公孫<lb/>
<pb n="KR3k0014_WYG_001-32a"/>
　鞅為商君是也盖未有婦人而封君者漢始有之疑<lb/>
　取春秋小君之義爾<lb/>
郡君<lb/>
　漢武帝尊王太后母臧兒為平原君平原漢郡此封<lb/>
　郡君之始也<lb/>
縣君<lb/>
　武帝又封太后微時金王孫家所生姊號修成君修<lb/>
　成漢縣此封縣君之始也<lb/>
<pb n="KR3k0014_WYG_001-32b"/>
太君<lb/>
　唐制四品妻為郡君五品為縣君其母邑號皆加太<lb/>
　君封稱太此其始也<lb/>
　　朝廷注措部五<lb/>
尊號<lb/>
　項峻始學篇曰天地立有天皇號曰天靈即帝王尊<lb/>
　號之始也堯曰放勲舜曰重華禹曰文命或以謂三<lb/>
　帝之號周列國或有之如楚郟敖杞東樓公莒兹平<lb/>
<pb n="KR3k0014_WYG_001-33a"/>
　公是也秦有天下李斯王綰請上尊號曰泰皇至唐<lb/>
　髙宗上元二年九月壬辰始稱天皇中宗神龍元年<lb/>
　十月上尊號曰應天皇帝景龍元年八月丙戌加號<lb/>
　應天神龍𤣥宗開元已后宰相始率百官上尊號以<lb/>
　為常制宋朝神宗熙寧中上以虚名無實遂罷之也<lb/>
稱朕<lb/>
　朕我也古通稱之秦始皇二十六年始獨天子稱朕<lb/>
　云史記曰李斯議天子自稱曰朕也<lb/>
<pb n="KR3k0014_WYG_001-33b"/>
呼上<lb/>
　司馬遷作史記凡指斥君尊皆依違不正言但稱曰<lb/>
　上太史公自叙書漢武本紀曰今上之類是也今臣<lb/>
　子亦呼天子曰上由司馬子長始也蔡邕曰上尊位<lb/>
　所在不敢媟言尊尊之意也<lb/>
御袍<lb/>
　二儀實録曰唐武徳初用隋制天子常服黄袍及衫<lb/>
　後漸用赤黄遂禁止士庶不得服其事自唐神堯始<lb/>
<pb n="KR3k0014_WYG_001-34a"/>
　也後又曰赭黄王建宮詞曰日色赭黄相似謂赤黄<lb/>
　也今俗又以天子常服淺黄為赭黄也<lb/>
服御<lb/>
　唐㑹要曰天寳七年正月二十八日韋韜奏御案床<lb/>
　褥望去紫用赤黄制可然則天子服御之以黄自韋<lb/>
　韜之請也<lb/>
陛下<lb/>
　周以前天子無陛下之呼史記秦李斯議事始呼之<lb/>
<pb n="KR3k0014_WYG_001-34b"/>
　耳陛階也所以陞堂天子必有近臣階則以戒不虞<lb/>
　臣與天子言不敢指斥但呼在陛下者與之言因卑<lb/>
　達尊之義則此號秦禮也漢霍光奏太后亦曰陛下<lb/>
　也<lb/>
聖節<lb/>
　明皇雜録曰唐𤣥宗八月五日降誕是日宴宰相于<lb/>
　花蕚樓源乾曜請以是日為千秋節羣臣獻萬嵗夀<lb/>
　酒其後天子誕日節號自兹始也唐㑹要曰開元十<lb/>
<pb n="KR3k0014_WYG_001-35a"/>
　七年八月五日源乾曜張說等請以是日為千秋節<lb/>
　休假三日至長慶七年十月十日穆宗誕日令天下<lb/>
　州府置宴文宗開成二年誕日始禁屠宰此聖節禁<lb/>
　屠置宴之始也宋朝俱循用之<lb/>
改元<lb/>
　史記秦本紀曰惠文王十四年更為元年乆大國表<lb/>
　云初更元年也檢自歴代人君即位為元年中間無<lb/>
　改元之制至秦惠王乃始有之漢興多因秦故故文<lb/>
<pb n="KR3k0014_WYG_001-35b"/>
　帝因之亦有中元後元之改迄今以為常故改元之<lb/>
　始由秦惠王也章衡編年通載曰魏惠王五十六年<lb/>
　更為元年又曰以相王初改元稱一年太史公書誤<lb/>
　分為二王之年數後十年秦始更元年也<lb/>
年號<lb/>
　始自漢武帝建元元年顔師古前漢書曰自古帝王<lb/>
　未有年號始起于此而紀年通譜云道書有赤明上<lb/>
　皇無極永夀等號揚雄蜀王本紀云望帝禪位鼈靈<lb/>
<pb n="KR3k0014_WYG_001-36a"/>
　靈稱叢帝號方通<lb/>
萬嵗<lb/>
　考古逮周未有此禮戰國時秦王見藺相如奉璧田<lb/>
　單偽約降燕馮諼焚孟甞君債劵左右及民皆呼萬<lb/>
　嵗盖七國時衆所喜慶于君者皆呼萬嵗秦漢以来<lb/>
　臣下對見于君拜恩慶賀率以為常<lb/>
山呼<lb/>
　後人以呼萬嵗為山呼者其事盖起于漢武時按前<lb/>
<pb n="KR3k0014_WYG_001-36b"/>
　漢武帝本紀曰元封元年正月登嵩髙御史乗屬在<lb/>
　廟傍吏卒咸聞呼萬嵗者三迄今三呼以為式而號<lb/>
　山呼也又太始三年二月禮日成山登之罘山稱萬<lb/>
　嵗<lb/>
上夀<lb/>
　通典曰禮有獻醻無上夀惟詩大雅云虎拜稽首天<lb/>
　子萬夀豳風曰為此春酒以介眉夀非灼然明文要<lb/>
　是彷彿其事古者詩工皆歌之故得而言也漢興叔<lb/>
<pb n="KR3k0014_WYG_001-37a"/>
　孫通定儀七年長樂宮成諸侯朝禮畢置酒殿上尊<lb/>
　卑次起上夀其事本起于此史記項羽與漢王飲鴻<lb/>
　門項莊入為夀則兹事已見于漢初矣按淳于髠傳<lb/>
　髠對齊威王有侍酒于前奉觴上夀之語及楚莊王<lb/>
　置酒優孟前為夀皆戰國時事盖不自漢始也春秋<lb/>
　之間亦無聞焉疑即七雄之禮云<lb/>
起居<lb/>
　又曰唐貞觀十三年房喬奏請三日一臨朝二十三<lb/>
<pb n="KR3k0014_WYG_001-37b"/>
　年九月十八日太尉無忌奏請視朝坐日髙宗報曰<lb/>
　朕即大位今已後每日常坐永徽元年十月五日勑<lb/>
　京官五品依舊五日一㕘二年八月十九日詔此後<lb/>
　每五日一度太極殿視事朔望即為常式盖今五日<lb/>
　起居之始也漢書循吏傳曰漢宣五日一聽事則彷<lb/>
　彿起居之事其禮雖見于漢要自唐始行之也<lb/>
記注<lb/>
　漢武有禁中起居後漢明徳馬皇后自撰顯宗起居<lb/>
<pb n="KR3k0014_WYG_001-38a"/>
　注盖周禮左右史之事耳謂之起居注則自前漢始<lb/>
　也唐藝文志亦有獻帝起居注自兹歴代咸有也<lb/>
時政紀<lb/>
　唐㑹要曰永徽以後左右史惟得對仗下後謀議皆<lb/>
　不聞姚璹請仗下所言軍國政要宰相二人撰録號<lb/>
　時政紀又李吉甫對憲宗問時政紀曰是宰相記天<lb/>
　子事以授史官之實録也古左史記言今起居郎是<lb/>
　右史記動今起居舍人是永徽中宰相姚璹慮造膝<lb/>
<pb n="KR3k0014_WYG_001-38b"/>
　之言或不下聞因請隨奏對而記是則其事起自唐<lb/>
　髙宗時姚璹之請也<lb/>
索扇<lb/>
　唐書明皇時蕭嵩為相以為天子升降俯仰衆人皆<lb/>
　得見之非肅穆之容也奏請凡朔望受朝備羽扇于<lb/>
　殿上將出臨朝承㫖索扇扇合上坐坐定去扇禮畢<lb/>
　上將退又索扇如初則此制之始自蕭嵩請也<lb/>
入閤<lb/>
<pb n="KR3k0014_WYG_001-39a"/>
　宋朝會要曰唐敬宗始御紫宸殿羣臣展入閤之儀<lb/>
　後唐天成初又以月望入閤國朝以舊制皆以月朔<lb/>
　閤門先期舉奏詔可即施行康定二年八月宋庠奏<lb/>
　唐每坐朝之日即為入閤叔世亂離五朝草創大昕<lb/>
　之制正衙立仗遂廢後或有行者人所罕見乃復謂<lb/>
　之盛禮開元舊禮無開寳中増附始載月朔入閤之<lb/>
　禮又丁度奏入閤是唐隻日紫宸殿受常朝之義云<lb/>
延英<lb/>
<pb n="KR3k0014_WYG_001-39b"/>
　唐書韓臯曰延英之置肅宗以苖晉卿年老難歩故<lb/>
　設之耳後代因以為故事宋朝㑹要曰康定二年八<lb/>
　月宋庠奏唐自中葉已還雙日及非時大臣奏事别<lb/>
　開延英賜對今假日御崇政延和是也<lb/>
廊飡<lb/>
　唐㑹要曰貞觀四年詔所司于外廊置食一頓五代<lb/>
　㑹要曰唐室升平日常叅官每日朝退賜食謂之廊<lb/>
　飡今起居幕中賜酒饌是也盖自唐太宗始也<lb/>
<pb n="KR3k0014_WYG_001-40a"/>
内道塲<lb/>
　贊寧僧史畧曰魏太武始光二年立道塲神䴥四年<lb/>
　諸州悉立盖誕日也寧云生日暫建道塲法㑹耳始<lb/>
　光中是帝自崇福之始也神䴥中是臣下奉祝之始<lb/>
　也即今代所行皆是唐代宗時始誦仁王經盖自元<lb/>
　載王縉始倡之云五代㑹要曰周廣順二年七月勑<lb/>
　臣寮遇聖節底于寺觀起置道塲皆是率醵今後中<lb/>
　書門下與百官樞宻院與諸司使副馬歩軍都指揮<lb/>
<pb n="KR3k0014_WYG_001-40b"/>
　使各共設齋故迄今以為故事也<lb/>
避殿<lb/>
　史記吳王濞傳曰七國反吳王既敗走景帝詔將軍<lb/>
　曰楚王卭等重逆無道燒宗廟朕素服避正殿則其<lb/>
　事始自漢景帝也孝宣之世亦行其禮秦漢已上未<lb/>
　聞事始謂自明帝始非也<lb/>
損膳<lb/>
　事始云後漢鍾離意諫明帝起北宮疏曰陛下躬自<lb/>
<pb n="KR3k0014_WYG_001-41a"/>
　克責降避正殿損常膳録記以為二事之始今檢意<lb/>
　傳疏文止言避正殿而無損膳之語又前漢文帝紀<lb/>
　已書徹服損膳及賈山上疏文帝言治亂名至言有<lb/>
　陛下即位自勉以厚天下損食膳不聽樂則事始所<lb/>
　記謬矣按周官膳夫掌王食羞王日一舉鼎十有二<lb/>
　物皆有爼齊日三舉大喪大荒大扎天地有烖邦有<lb/>
　大故皆不舉是則王不舉者損常膳也疑兹禮有周<lb/>
　舊典云爾盖自周公制禮之始也迄今國有災減日<lb/>
<pb n="KR3k0014_WYG_001-41b"/>
　食避正殿行之為式<lb/>
輟朝<lb/>
　唐㑹要曰開元十八年十一月張說薨輟朝罷元㑹<lb/>
　又太和三年七月崔龜從奏云貞觀中任瓌卒有司<lb/>
　對仗奏聞太宗責其乖禮岑文本沒其夕罷警嚴張<lb/>
　公謹亡哭不避辰日臣謂大臣薨禮合輟朝推是則<lb/>
　太宗以來尚未行兹禮也㑹要首録開元事當是自<lb/>
　明皇始也<lb/>
<pb n="KR3k0014_WYG_001-42a"/>
殿門<lb/>
　沈括筆談曰周禮天官掌舍無宮則供人門今謂之<lb/>
　殿門天武官極天下長人之選上御前殿則執鉞立<lb/>
　于紫宸門下行幸則為禁圍行于仗門之前今俗謂<lb/>
　為鎮殿將軍者也盖始于古人門<lb/>
衡門<lb/>
　又曰宮殿行幸有衡門十人選武力絶倫者為之上<lb/>
　御殿則執檛東西對立殿前亦古虎賁之類也虎賁<lb/>
<pb n="KR3k0014_WYG_001-42b"/>
　盖周制見周官也<lb/>
匭函<lb/>
　唐㑹要曰武后垂拱二年六月置匭以達下情盖取<lb/>
　白獸樽之義也今登聞所投此其始也梁天監元年<lb/>
　于公車府立謗木肺石置函欲有横議投謗木于函<lb/>
　則唐之置匭用此也宋朝興國九年七月改為檢而<lb/>
　民間猶呼之<lb/>
登聞鼓<lb/>
<pb n="KR3k0014_WYG_001-43a"/>
　昔堯置敢諫之鼓即其始也用下達上而施于朝故<lb/>
　曰登聞晉施廣盜官慢令棄市子宗及雲撾登聞鼓<lb/>
　　治理政體部六<lb/>
進貢<lb/>
　尚書禹貢禹别九州始任土作貢孔安國注謂貢賦<lb/>
　之差堯時事則進貢之始在禹平水土之後也<lb/>
賞賜<lb/>
　又曰車服以庸自唐虞即然商功懋懋賞周有車馬<lb/>
<pb n="KR3k0014_WYG_001-43b"/>
　器服之等此賞賜之始也<lb/>
賜服<lb/>
　呂夷簡三朝寳訓曰建隆三年十月賜近臣冬服有<lb/>
　司言累朝故事止賜將相學士諸軍大校太祖曰不<lb/>
　賜百官甚無謂也宜並賜之自是文武常叅官悉及<lb/>
　盖唐已来品官在職即有衣俸罷即随住太祖始通<lb/>
　給也王沂公筆録曰公服舊制冬亦單甞賜單製太<lb/>
　祖訝詰有司以前代之典上特命改製今有夾服自<lb/>
<pb n="KR3k0014_WYG_001-44a"/>
　此始也<lb/>
吏禄<lb/>
　筆談曰天下吏人素無常禄惟以受賕為生熙寧三<lb/>
　年始制天下吏禄而設重法以絶請託<lb/>
借緋<lb/>
　通典曰開元八年二月勑都督刺史品卑者借緋及<lb/>
　魚袋唐㑹要曰二月二十日也又曰舊制凡授都督<lb/>
　刺史階未及五品並聽着緋佩魚離任則停則借緋<lb/>
<pb n="KR3k0014_WYG_001-44b"/>
　之制自唐明皇始也宋朝賜緋者亦借紫而相承不<lb/>
　佩魚<lb/>
借紫<lb/>
　又通典曰唐武后天授二年八月右羽林大將軍建<lb/>
　昌王攸寧借紫衫金帶九月二十六日除納言依舊<lb/>
　着紫帶金龜則借紫之制自則天時武攸寧始也<lb/>
執笏<lb/>
　禮受命于君前以笏三代之制也古者貴賤通用書<lb/>
<pb n="KR3k0014_WYG_001-45a"/>
　君上政令後代惟八座尚書執之其餘公卿執手版<lb/>
　主敬示非記事官至後周武帝保定四年始令百官<lb/>
　執笏<lb/>
版簿<lb/>
　周禮司民掌登萬民之數自生齒已上皆書于版小<lb/>
　宰聽閭里以版圖今州縣有丁口版簿即此盖始于<lb/>
　周也<lb/>
鬻官<lb/>
<pb n="KR3k0014_WYG_001-45b"/>
　㳂革曰鬻爵賣官三代無有起于秦漢之𣙜利通典<lb/>
　曰漢文納晁錯言令人入粟六百石爵上造萬二千<lb/>
　石為大庶長漢武元朔元年國用空竭募人入奴婢<lb/>
　終身以為郎即賣官之始也靈帝懸鴻都牓開賣官<lb/>
　路今亦有大理寺丞及殿直者<lb/>
告身印<lb/>
　通典曰唐明皇開元二十三年七月吏部尚書李暠<lb/>
　奏告身印與曹印文同請加告身兩字即吏部告身<lb/>
<pb n="KR3k0014_WYG_001-46a"/>
　之印始自唐李暠也<lb/>
放房錢<lb/>
　宋朝㑹要曰大中祥符五年正月以雪寒應店宅務<lb/>
　賃屋者免僦錢三日此雨雪免房錢之始也七年二<lb/>
　月詔貧民住官舍者遇冬正寒食免僦直三日此節<lb/>
　日放免之始也<lb/>
休沐<lb/>
　史記李園事春申君謁歸故失期則假告已見于戰<lb/>
<pb n="KR3k0014_WYG_001-46b"/>
　國漢律吏得五日一休沐言休息以洗沐也鄧通洗<lb/>
　沐不出張安世休沐甞出門是也唐㑹要永徽三年<lb/>
　二月十日以天下無虞百司務簡毎至旬假許不視<lb/>
　事以寛百寮休沐然則休沐始于漢其以旬休則始<lb/>
　于唐也<lb/>
戸帳<lb/>
　又曰武徳六年三月令天下戸每嵗一造帳籍開元<lb/>
　十八年十一月勑諸戸籍三年一造此戸口有帳之<lb/>
<pb n="KR3k0014_WYG_001-47a"/>
　初也<lb/>
戸等<lb/>
　又曰武徳六年三月令天下戸量其資産定為三等<lb/>
　九年三月二十四日又為九等此戸有等第之始也<lb/>
　正元四年正月仍令三年一定為常式宋朝因之為<lb/>
　五等<lb/>
次宴<lb/>
　今聖節後大宴曰次宴宋朝㑹要曰建隆元年二月<lb/>
<pb n="KR3k0014_WYG_001-47b"/>
　以長春節大宴廣徳殿誕聖節大宴自兹始也<lb/>
春宴<lb/>
　又曰太平興國三年三月大宴大明殿春宴自兹始<lb/>
　也乾明節在十月故太宗朝止設春宴咸平三年九<lb/>
　月大宴含光殿真宗朝聖節外始備設春秋二宴自<lb/>
　此為定制<lb/>
秋宴<lb/>
　又曰建隆元年八月大宴廣徳殿太祖朝長春節二<lb/>
<pb n="KR3k0014_WYG_001-48a"/>
　月故止設秋宴此盖其始也<lb/>
射宴<lb/>
　又曰景徳元年十二月四日命右保吉賜契丹使宴<lb/>
　射于玉津園自後凡其使至皆賜宴射此其始也<lb/>
　　利源調度部七<lb/>
井田<lb/>
　通典曰黄帝始經土設井以塞爭端立歩制畝以防<lb/>
　不足使八家為井井間四道此井田之原也其法肇<lb/>
<pb n="KR3k0014_WYG_001-48b"/>
　于黄帝成于大禹備于周壊于秦也<lb/>
水利<lb/>
　㳂革曰井田廢溝澮湮水利所以作也本起于魏李<lb/>
　悝通典曰魏文侯使李悝作水利<lb/>
常平<lb/>
　漢宣帝時數豐稔耿夀昌奏諸邊郡以榖賤時増價<lb/>
　糴入貴則減價糶出名曰常平此其始也宋朝㑹要<lb/>
　曰淳化三年六月京畿大穰物價至賤遣使于京城<lb/>
<pb n="KR3k0014_WYG_001-49a"/>
　四門置場増價糴令造倉貯之名曰常平嵗歉減價<lb/>
　以糶用振貧民景徳三年正月上封者請諸路皆置<lb/>
義倉<lb/>
　通典曰隋文帝開皇五年長孫平奏令諸州百姓勸<lb/>
　課當社共立義倉唐太宗貞觀中戴胄言隋天下之<lb/>
　人節級輸粟名為社倉又韓仲良奏王公已下應墾<lb/>
　田者畝納二升貯之州縣以備凶年賑給百姓始為<lb/>
　義倉盖其事自隋始也宋朝㑹要曰建隆四年三月<lb/>
<pb n="KR3k0014_WYG_001-49b"/>
　詔諸州所屬縣各置義倉官所收二稅每石别輸一<lb/>
　斗貯之以備凶儉給與人民<lb/>
倉名<lb/>
　倉所以貯國儲也商有鉅橋漢有成臯敖倉及常平<lb/>
　隋有黎陽自古亦無名額通典食貨篇隋文開皇三<lb/>
　年華州置廣通倉則倉有名額此其始也六帖乃云<lb/>
　吳倉春申君所造名均輸武王發鉅橋之粟孔安國<lb/>
　以為紂所積之倉也<lb/>
<pb n="KR3k0014_WYG_001-50a"/>
兩稅<lb/>
　唐食貨志曰自開元已後租庸調法弊代宗時始以<lb/>
　畝定稅至徳宗相楊炎遂作兩稅法夏輸無過六月<lb/>
　秋無過十一月是兩稅之始肇于開元天寳兵興之<lb/>
　後也按春秋宣公十五年秋初稅畝公羊傳云稅畝<lb/>
　者何履畝而稅也則今之稅以畝計此其初也其事<lb/>
　雖出于唐代宗亦縁春秋稅畝之事爾其輸以夏秋<lb/>
　乃自徳宗始也<lb/>
<pb n="KR3k0014_WYG_001-50b"/>
商稅<lb/>
　孟子曰文王之治岐關市譏而不征又曰市㕓而不<lb/>
　征則天下之商皆恱而願藏于其市矣則是夏商二<lb/>
　代商無稅矣又曰古之為市以其所有易其所無有<lb/>
　司者治之爾有賤丈夫焉必求龍斷而登之以左右<lb/>
　望而罔市利故從而征之征商自此賤丈夫始矣此<lb/>
　盖商賈之初有稅也周官司關曰國有凶禮則無關<lb/>
　門之征趙岐曰王制云古者關譏而不征謂文王以<lb/>
<pb n="KR3k0014_WYG_001-51a"/>
　前周禮關門有征謂周公以来通典曰漢武始稅商<lb/>
　賈時征伐四夷國用空竭興利之官自兹始也雖原<lb/>
　起于漢亦自孟子征賤丈夫之事<lb/>
雜稅<lb/>
　自夏后始為貢法至商而助周人以徹其取于民也<lb/>
　有制故國有定賦而無横斂周衰之末諸侯以强霸<lb/>
　相尚兵革不息故費慱而什一不足此雜稅之法所<lb/>
　由起也漢有名件矣盖自孝武筭舟車也唐建中元<lb/>
<pb n="KR3k0014_WYG_001-51b"/>
　年九月趙贊請天下所販竹木茶漆皆什一稅之也<lb/>
稅草<lb/>
　唐書食貨志曰貞觀中始稅草以給諸閑則稅草起<lb/>
　自唐太宗也<lb/>
稅錢<lb/>
　㳂革曰晉齊梁時凡貨牛馬田宅有文劵者率輸四<lb/>
　百入官賣主三買主一盖始于漢武筭緡<lb/>
𣙜酤<lb/>
<pb n="KR3k0014_WYG_001-52a"/>
　通典曰漢文帝時初𣙜酤㳂革曰漢武帝天漢三年<lb/>
　始𣙜酒酤也<lb/>
𣙜茶<lb/>
　起于唐建中貞元之間趙贊張滂建白稅其什一一<lb/>
　云徳宗貞元八年張滂奏收茶稅唐㑹要曰貞元九<lb/>
　年正月初稅茶先是張滂奏請于出茶州縣及茶山<lb/>
　要路定三等每十稅一茶之有稅自此始也一云穆<lb/>
　宗時王涯始𣙜茶<lb/>
<pb n="KR3k0014_WYG_001-52b"/>
𣙜鹽<lb/>
　其始原于唐第五琦及劉晏代其任大厯末一嵗征<lb/>
　賦所入鹽當天下大半之賦<lb/>
鹽鈔<lb/>
　筆談曰陜西顆鹽舊法官自般運置務拘賣兵部貟<lb/>
　外郎范祥始為鈔法令商人就邊郡入錢至解池請<lb/>
　任私賣得錢以實塞下行之既久鹽價時有低昻又<lb/>
　于京師置都鹽院也<lb/>
<pb n="KR3k0014_WYG_001-53a"/>
漕運<lb/>
　㳂革曰秦代匈奴令天下飛芻輓粟此漕運之始也<lb/>
屯田<lb/>
　事始曰昭帝紀始元二年詔發習戰射士詣朔方調<lb/>
　故將吏屯田張掖謂為屯田之始非也按西域傳曰<lb/>
　自武帝初通西域置校尉屯田渠犂又征和中桑𢎞<lb/>
　羊奏言可遣屯田卒益種五榖張掖酒泉然則屯田<lb/>
　盖起于漢武開西域之時也<lb/>
<pb n="KR3k0014_WYG_001-53b"/>
職田<lb/>
　孟子曰卿已下必有圭田禮王制曰圭田無征周官<lb/>
　亦有大夫之采地此職田之起也晉有芻藁之田後<lb/>
　魏給公田北齊自一品已下各有差武徳元年十二<lb/>
　月制外官各給職分田則職田之名唐始有之也宋<lb/>
　朝㑹要曰咸平二年七月真宗欲復典職田詔杜鎬<lb/>
　等檢討故事縁革復給之也<lb/>
官米<lb/>
<pb n="KR3k0014_WYG_001-54a"/>
　宋朝㑹要曰天禧元年三月以京十四場糶米令毎<lb/>
　場日加至五百石今諸倉糶米疑起自此<lb/>
官炭<lb/>
　又曰大中祥符五年十二月六日帝謂王旦曰民間<lb/>
　乏炭秤二百文令三司出炭四十萬減價鬻與貧民<lb/>
　非惟抑髙價且以濟民六年遂置以備濟民<lb/>
　<lb/>
　<lb/>
<pb n="KR3k0014_WYG_001-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事物紀原卷一<lb/>
</p>
<p>
</p>
  </div>
</body>
</text>
</TEI>
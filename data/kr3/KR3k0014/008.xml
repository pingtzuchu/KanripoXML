<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事物紀原卷八</head>
    <p>
<pb n="KR3k0014_WYG_008-1a"/>
欽定四庫全書<lb/>
　事物紀原卷八　　　　　　　宋　髙承　撰<lb/>
　　舟車帷幄部四十<lb/>
舟<lb/>
　淮南子曰見<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>木浮而知為舟吕氏春秋曰虞姁<hi>音詡</hi>
　作物理論曰化狐作墨子曰工倕作山海經曰畨禺<lb/>
　作束晢發蒙記曰伯益作世本曰共鼓貨狄作注云並<lb/>
　黄帝臣釋名曰黄帝造拾遺記曰軒皇變乗桴以造<lb/>
<pb n="KR3k0014_WYG_008-1b"/>
　舟檝黄帝内傳曰帝既斬蚩尤乃剏舟檝易繫辭曰<lb/>
　黄帝氏作刳木為舟剡木為檝蓋以黄帝為是<lb/>
筏<lb/>
　拾遺記曰軒皇變乗桴以造舟檝則是未為舟前第<lb/>
　乗桴以濟矣筏即桴也蓋其事出自黄帝之前今竹<lb/>
　木之排謂之筏是也<lb/>
車<lb/>
　淮南子說山訓曰見飛蓬轉而知為車又氾論訓古<lb/>
<pb n="KR3k0014_WYG_008-2a"/>
　者肩負擔之勤而作為之剡輪建輿駕馬服牛民以<lb/>
　致逺而不勞通典曰上古聖人覩蓬轉而為輪輪行<lb/>
　可載因物知生復為之輿輿輪相承流運罔極任重<lb/>
　致逺以利天下此車之始也後世聖人觀於天視斗<lb/>
　周旋魁方杓曲以攜龍角為帝車於是曲其輈也春<lb/>
　秋命厯序曰人皇駕六提羽乗雲車蜀記曰三皇乗<lb/>
　祇車出谷口吕氏春秋曰奚仲作車世本曰奚仲造<lb/>
　車謂廣其制度爾山海經曰番禺生奚仲奚仲生吉<lb/>
<pb n="KR3k0014_WYG_008-2b"/>
　光是始以木為車郭璞注云世本言奚仲作車此云<lb/>
　吉光明其父子創意也荀子曰奚仲作車乗楊倞注<lb/>
　云奚仲夏車正黄帝時已有車服故謂之軒轅此云<lb/>
　奚仲者亦改制也古史考曰黄帝作車引重致逺其<lb/>
　後少昊時駕牛禹時奚仲駕馬劉昭補注後漢志曰<lb/>
　服牛乗馬以利天下其所起逺矣豈奚仲所為世本<lb/>
　之誤史考所說是也釋名曰黄帝造舟車黄帝内傳<lb/>
　曰帝既斬蚩尤因乗車輅又云帝令邑夷造車以便<lb/>
<pb n="KR3k0014_WYG_008-3a"/>
　民因話錄裴諌議問東津先生先生曰軒轅制車服<lb/>
　按易繫九事言黄帝服牛乗馬引重致逺蓋取諸隨<lb/>
　則車亦宜黄帝造也<lb/>
小車<lb/>
　蜀相諸葛亮之出征始造木牛流馬以運餉蓋巴蜀<lb/>
　道阻便於登陟故耳木牛即今小車之有前轅者流<lb/>
　馬即今獨推者是而民間謂之江州車子按後漢郡<lb/>
　國志巴郡有江州縣是時劉備全有巴蜀之地疑亮<lb/>
<pb n="KR3k0014_WYG_008-3b"/>
　之創始作之於江州縣當時云然故後人以為名也<lb/>
檐子<lb/>
　舊唐書輿服志曰開成末定制宰相三公諸司官及<lb/>
　致仕官疾病官許乗檐子如漢魏載輿之制按唐乾<lb/>
　元以來始用兠籠代車輿疑自此又為檐子之制也<lb/>
　亦漢魏載輿步輿之遺事云然則今大臣朝廷所崇<lb/>
　敬而老疾則賜以肩輿蓋自開成之制也<lb/>
兠子<lb/>
<pb n="KR3k0014_WYG_008-4a"/>
　又曰兠籠巴蜀婦人所用乾元以來蕃將多著勲於<lb/>
　朝兠籠易於檐負京師奚車兠籠代於車轝矣兠籠<lb/>
　即今之兠子蓋其制起於巴蜀而用於中朝自唐乾<lb/>
　元以來也<lb/>
簾<lb/>
　莊子曰有張毅者髙門懸箔無不走也而談藪有户<lb/>
　下懸簾明知是箔則懸箔即簾矣荀子有局室蘆簾<lb/>
　之文由此推疑三代物禮曰天子外屛諸侯内屛大<lb/>
<pb n="KR3k0014_WYG_008-4b"/>
　夫以簾士以幃<lb/>
牀<lb/>
　孟子曰象往入舜宫舜在牀琴黄帝内傳有七寶登<lb/>
　真之牀則牀疑始於有熊氏也<lb/>
胡床<lb/>
　搜神記曰胡床戎翟之器也風俗通曰漢靈帝好胡<lb/>
　服景師作胡床此蓋其始也今交椅是<lb/>
帳幄<lb/>
<pb n="KR3k0014_WYG_008-5a"/>
　周官幕人掌帷幕幄帟綬之事注云四合象宫室曰<lb/>
　幄王所居帳也則帳幄當周制也左傳有子我有幄<lb/>
　又衛侯為虎幄皆周事云又所寢之幄謂之帳者黄<lb/>
　帝内傳曰王母為帝設九真十絶妙帳此疑帳之起<lb/>
　也漢武帝作甲乙武帳蓋因此耳<lb/>
帳幕<lb/>
　幕人注云在旁曰帷在上曰幕皆以布為之說文亦<lb/>
　云然則帷幕亦周制也歸藏曰女媧張雲幕而枚占<lb/>
<pb n="KR3k0014_WYG_008-5b"/>
　神明雖女媧之世有幕之名而其物之興當自周始<lb/>
　也<lb/>
幔<lb/>
　六韜曰天將雨不張幔蓋拾遺錄曰周穆王有鸞章<lb/>
　錦幔蓋周有其物也<lb/>
屛風<lb/>
　周禮掌次設皇邸鄭司農云邸後板也康成謂後板<lb/>
　屛風禮記明堂位曰天子負斧扆而立陸法言云今<lb/>
<pb n="KR3k0014_WYG_008-6a"/>
　屛風扆遺象也三禮圖曰屛風之名出於漢世故班<lb/>
　固之書多言其物徐堅為初學記亦載漢劉安羊勝<lb/>
　等賦然則漢制屛風蓋起於周皇邸斧扆之事也<lb/>
拂廬<lb/>
　唐書吐蕃處於大氊帳名拂廬髙宗永徽五年獻之<lb/>
　髙五丈廣袤各二十七步其後豪貴稍以青絹布為<lb/>
　之其始以拂於穹廬為號也宋朝每大宴犒亦設於<lb/>
　殿庭曰拂廬亭此蓋其始也<lb/>
<pb n="KR3k0014_WYG_008-6b"/>
虎枕<lb/>
　西京雜記曰李廣與兄遊獵冥山北見猛虎一矢斃<lb/>
　之斷其頭為枕示服也事始記為虎枕之始魏咸熈<lb/>
　中得梁冀玉虎枕臆下有題曰帝辛九年帝辛即紂<lb/>
　也是則商紂之時已有其制矣<lb/>
被<lb/>
　召南小星之詩曰抱衾與裯注云衾被也裯單被也<lb/>
　論語鄉黨篇孔子必有寢衣長一身有半此二者商<lb/>
<pb n="KR3k0014_WYG_008-7a"/>
　周之事也疑三代之制西京雜記趙飛燕為皇后女<lb/>
　弟昭儀上襚三十五條有鴛鴦被則漢始名被也<lb/>
氊<lb/>
　周官掌皮供毳毛為氊則周制也或曰黄帝作旃旃<lb/>
　古氊字也<lb/>
褥<lb/>
　黄帝内傳曰王母為帝列七寶登真之床敷華茸浄<lb/>
　光之褥疑二物此其起爾趙昭儀上皇后襚三十五<lb/>
<pb n="KR3k0014_WYG_008-7b"/>
　條有鴛鴦褥<lb/>
席<lb/>
　淮南子曰席先萑葦注云席之先所從生出於萑與<lb/>
　簟葦也拾遺記曰軒皇使百辟羣臣列圭玉於蘭蒲<lb/>
　席上以蘭蒲為席而薦圭玉之重器不嫌其陋初有<lb/>
　物故也韓子曰禹為蔣蓆頳緣此彌侈矣蓋至禹始<lb/>
　加純緣之飾也至周司几筵掌五蓆有莞藻次蒲熊<lb/>
　之名其純有紛畫黼之别也<lb/>
<pb n="KR3k0014_WYG_008-8a"/>
簟<lb/>
　詩斯干曰下莞上簟注云竹葦曰簟說文曰簟竹席<lb/>
　也以竹為蓆謂之簟則是因蓆遂為簟也故周成王<lb/>
　之顧命曰敷重篾席注謂篾桃竹其物雖己見於周<lb/>
　初而猶以竹名號蓆則簟之名當出於周之中葉故<lb/>
　宣王之雅始見簟名焉<lb/>
几<lb/>
　漢李尤几銘叙曰黄帝軒轅仁智恐事有闕作輿几<lb/>
<pb n="KR3k0014_WYG_008-8b"/>
　之法則几創始自黄帝也<lb/>
杖<lb/>
　山海經曰夸父與日争走道死棄其杖化為鄧林此<lb/>
　已見杖矣蓋起於此乎大戴禮武王有杖銘莊子有<lb/>
　神農嚗然放杖之文<lb/>
案<lb/>
　有虞三代有俎而無案戰國始有其稱燕太子丹與<lb/>
　荆軻等案而食是也案蓋俎之遺也<lb/>
<pb n="KR3k0014_WYG_008-9a"/>
匱<lb/>
　國語曰夏之衰也褒人之神化為二龍夏后布幣而<lb/>
　䇿告之卜藏其漦吉龍亡而漦在櫝韋昭曰櫝匱也<lb/>
　書武王有疾周公作冊納之金縢之匱中蓋櫝匱一<lb/>
　器也夏后謂之櫝周始謂之匱然則三代之制也<lb/>
嬾架<lb/>
　陸法言切韻曰曹公作欹架卧視書今嬾架即其制<lb/>
　也則是此器起自魏武帝也<lb/>
<pb n="KR3k0014_WYG_008-9b"/>
櫝食<lb/>
　國老閑談曰真宗問杜鎬櫝食原於何代鎬對曰漢<lb/>
　景為太子文帝鍾愛既居東朝文帝念之曰太子之<lb/>
　食必料差殊乃命太官每日具兩檐櫝以賜之此其<lb/>
　始也<lb/>
愽山<lb/>
　黄帝内傳有愽山爐蓋王母遺帝者蓋其名起於此<lb/>
　爾漢晉以來盛用於此<lb/>
<pb n="KR3k0014_WYG_008-10a"/>
香毬<lb/>
　西京雜記長安巧工丁緩者作卧褥香爐一名被中<lb/>
　香爐本出防風其法後絶至緩更為之為機環轉運<lb/>
　而爐體常平今香毬是也<lb/>
爐<lb/>
　周禮天官冢宰之屬官人凡寢中共爐炭則爐三代<lb/>
　之制也<lb/>
熨斗<lb/>
<pb n="KR3k0014_WYG_008-10b"/>
　帝王世紀曰紂欲作重刑乃先作大熨斗以火熨之<lb/>
　使人舉手輒爛與妲己為戲笑今人以伸帛者其遺<lb/>
　意也<lb/>
燈擎<lb/>
　黄帝内傳曰王母授帝洞霄盤雲九華燈擎二此燈<lb/>
　有擎之始也<lb/>
手巾<lb/>
　禮浴用二巾上絺下綌雖上下異用而無異名此三<lb/>
<pb n="KR3k0014_WYG_008-11a"/>
　代之制也漢王莽之斥逐王閎也閎伏泣元后親以<lb/>
　手巾拭之於是始見手巾之目其事雖出於三代而<lb/>
　制名當自漢世也<lb/>
布袋<lb/>
　召康公美公劉之厚於民也其詩曰乃裹餱糧于橐<lb/>
　于囊毛傳曰大曰橐小曰囊御覽云古行者之食以<lb/>
　布嚢貯糧則是布嚢為裹糧之用自公劉之世已然<lb/>
　矣蓋在夏后之世者也<lb/>
<pb n="KR3k0014_WYG_008-11b"/>
傘<lb/>
　通典曰北齊庶姓王儀同已下翟尾扇傘皇宗三品<lb/>
　已上青朱裏其青傘碧裏達於士人按晉代諸臣皆<lb/>
　乗車有蓋無傘元魏自代北有中國然北俗故便於<lb/>
　騎則傘蓋施於騎耳疑是後魏時始有其制也亦古<lb/>
　張帛為繖之遺事也髙齊始為之等差云今天子用<lb/>
　紅黄二等而庶僚通用青其天子之以黄蓋自秦漢<lb/>
　黄屋左纛之制也<lb/>
<pb n="KR3k0014_WYG_008-12a"/>
雨傘<lb/>
　六韜曰天雨不張蓋幔周初事也通俗文曰張帛避<lb/>
　雨謂之繖蓋即雨傘之用三代已有也繖傘字通<lb/>
薫籠<lb/>
　晉東宫舊事曰太子納妃有衣薫籠當亦秦漢之制<lb/>
　也<lb/>
　　什物器用部四十一<lb/>
什物<lb/>
<pb n="KR3k0014_WYG_008-12b"/>
　史記曰舜作什器於夀丘蓋世所常用之器也<lb/>
漆器<lb/>
　韓子曰舜作食器黑漆其上禹作祭器黑漆其外朱<lb/>
　畫其内唐太宗曰舜作漆器而諫者十七人則器之<lb/>
　布漆自舜始也蓋堯啜土鉶飯土簋故爾<lb/>
樽<lb/>
　禮運曰禮之初始諸飲食汙樽而抔飲注云鑿地為<lb/>
　樽此樽名始也後世或以瓦木為之取諸此也至有<lb/>
<pb n="KR3k0014_WYG_008-13a"/>
　虞始又以泰名樽<lb/>
四樽<lb/>
　禮明堂位曰泰有虞氏之尊也山罍夏后之尊也著<lb/>
　商尊也犧象周尊也此四代之制也<lb/>
三爵<lb/>
　又曰爵夏后氏以琖商以斚周以爵此三器之始也<lb/>
　然則今世所用盞亦始於夏后之琖與<lb/>
三彛<lb/>
<pb n="KR3k0014_WYG_008-13b"/>
　又曰灌尊夏后氏以雞彛商以斚周以黄目此三彛<lb/>
　之始也<lb/>
三勺<lb/>
　又曰勺夏后以龍勺商以疏勺周以蒲勺蓋龍疏蒲<lb/>
　勺飾也後王加文耳然則勺之興當有虞始創之故<lb/>
　無飾也至夏后加龍以飾之<lb/>
簠簋<lb/>
　墨子曰堯飯土簋禮明堂位曰有虞氏之兩敦夏后<lb/>
<pb n="KR3k0014_WYG_008-14a"/>
　氏之四璉商之六瑚周之八簋皆黍稷之器也始本<lb/>
　於陶唐之土簋<lb/>
俎<lb/>
　明堂位又曰有虞氏以䖾俎注云斷木為四足而已<lb/>
　然則斷木而為足不致文飾創始為之故也唐太宗<lb/>
　曰禹雕其俎至夏乃用雕文則俎自虞帝始也<lb/>
豆<lb/>
　又曰夏后以掲豆注云掲無異物之飾也凡造物之<lb/>
<pb n="KR3k0014_WYG_008-14b"/>
　初未始不本於樸素後王以為未足以致誠敬故因<lb/>
　之加文焉則豆無異飾初為其器也豆疑始於夏后<lb/>
　氏也<lb/>
籩豋<lb/>
　爾雅曰竹豆謂之籩瓦豆謂之豋此二物取法於豆<lb/>
　而製也疑出有夏之後<lb/>
鼎<lb/>
　史記黄帝内傳鍾繇疏皆云黄帝採首山之銅鑄鼎<lb/>
<pb n="KR3k0014_WYG_008-15a"/>
　於荆山此鼎之始也後至夏禹復鑄以象物自始六<lb/>
　帖黄帝作鼎三象天地人禹收九牧之金以鑄九鼎<lb/>
水罐<lb/>
　盧綝匝四起事曰晉惠帝征成都軍敗帝渇帳下齎<lb/>
　五升銅罐取水就飲之後人因有水罐之制張敞晉<lb/>
　東宫舊事曰太子初拜有塗金澡罐一幷青絲三合<lb/>
　繩即此也在如意後<lb/>
甌<lb/>
<pb n="KR3k0014_WYG_008-15b"/>
　許慎說文曰䀁<hi>音賄</hi>小甌揚雄方言曰甌甂<hi>音邊</hi>雄慎皆<lb/>
　漢人凡所記非戰國即秦漢制度蓋三代飲燕之具<lb/>
　俱俎豆之類故也<lb/>
盆<lb/>
　爾雅曰盎謂之缶注云今盆也吕氏春秋曰堯使質<lb/>
　絡缶而擊之則缶已為用於堯世矣周官牛人祭祀<lb/>
　共其盆簝禮器孔子曰奥者老婦之祭也盛於盆尊<lb/>
　於瓶此又二物之名出於周代也<lb/>
<pb n="KR3k0014_WYG_008-16a"/>
鉢<lb/>
　本天竺國器也故語謂之鉢多羅漢云應重器省略<lb/>
　彼土言故名鉢西國有佛鉢是也宋廬江王以銅鉢<lb/>
　餉祖祈則是晉宋之間始為中夏所用也<lb/>
銚<lb/>
　廣雅曰鋗謂之銚說文云温器也曹操上獻帝表曰<lb/>
　臣祖騰有順帝賜純銀粉銚疑漢人始為之也<lb/>
杓<lb/>
<pb n="KR3k0014_WYG_008-16b"/>
　禮明堂位曰勺夏后氏以龍勺推此以考蓋前有制<lb/>
　矣有夏始加以龍飾杓即勺也祭祀曰勺民用曰杓<lb/>
　其實一也或以勺之所容不過升勺命之而杓則加<lb/>
　廣其所受皆取酌焉遂異其名制也<lb/>
杯<lb/>
　禮玉藻曰母沒則杯棬不能飲十州記曰周穆王時<lb/>
　西胡獻常滿杯蓋杯三代之制也紂為瓊杯是矣<lb/>
盤<lb/>
<pb n="KR3k0014_WYG_008-17a"/>
　禮太學有湯之盤銘曰茍日新日日新又日新是夏<lb/>
　世已有盤制而湯始銘之也或曰盤盂黄帝臣孔甲<lb/>
　造此蓋二物之所起也<lb/>
盤盞<lb/>
　周官司尊彛之職曰六彛皆有舟鄭司農云舟樽下<lb/>
　臺若今承盤蓋今世所用盤盞之象其事已略見於<lb/>
　漢世則盤盞之起亦法周人舟彛之制而為漢世承<lb/>
　盤之遺事也<lb/>
<pb n="KR3k0014_WYG_008-17b"/>
注子<lb/>
　事始曰唐元和初酌酒用樽勺雖十數人一樽一杓<lb/>
　挹酒了無遺滴無幾改用注子雖起自元和時而輒<lb/>
　失其所造之人<lb/>
偏提<lb/>
　又曰大和中仇士良惡注子之名同鄭注乃立柄安<lb/>
　系若茶瓶而小異名曰偏提<lb/>
托子<lb/>
<pb n="KR3k0014_WYG_008-18a"/>
　又曰建中初崔寧女以金盞無儲病其熨指取楪子<lb/>
　承盛之既啜而傾乃以蠟環楪子中坐之盃遂定即<lb/>
　遣匠以漆環易蠟寜竒之製名托子遂行於代後傳<lb/>
　者更環其底<lb/>
唾壺<lb/>
　西京雜記曰廣川王發魏襄王冢得玉唾壺蓋吐物<lb/>
　戰國時已有其制也<lb/>
鏡<lb/>
<pb n="KR3k0014_WYG_008-18b"/>
　𤣥中記曰尹夀作鏡堯臣也黄帝内傳曰帝既與王<lb/>
　母會於王屋乃鑄大鏡十二面隨月用之則鏡蓋肇<lb/>
　於軒轅非尹氏始作也<lb/>
鏡臺<lb/>
　魏武雜物疏曰鏡臺出魏宫中有參帶鏡臺七子貴<lb/>
　人公主鏡臺也<lb/>
扇<lb/>
　崔豹古今注曰舜廣開視聴求賢人以自輔作五明<lb/>
<pb n="KR3k0014_WYG_008-19a"/>
　扇而黄帝内傳亦有五明扇之起以五明而制也陸<lb/>
　機扇賦曰昔武王𤣥覽造扇於前然則今以招涼者<lb/>
　周武王所作云故傳有武王扇暍之事一曰夏禹也<lb/>
羽扇<lb/>
　傅元羽扇賦曰吳人取鳶鳥翼搖之滅吳之後翕然<lb/>
　貴重似為羽扇之起而裴啟語林言諸葛亮持白羽<lb/>
　扇指麾三軍又在晉武滅吳之前矣按王嘉拾遺記<lb/>
　曰周昭王時修塗國獻丹鵲一雌一雄孟夏取鵲翅<lb/>
<pb n="KR3k0014_WYG_008-19b"/>
　以為扇一名條融一名仄影此疑羽扇之始也<lb/>
輪扇<lb/>
　西京雜記曰長安巧工丁緩作七輪扇以七輪相連<lb/>
　一人運之滿堂寒顫今禁中洎宗戚貴室亦多為此<lb/>
　物者蓋起自漢丁緩云<lb/>
如意<lb/>
　吳時秣陵有掘得銅匣開之得白玉如意所執處皆<lb/>
　刻螭彪蠅蟬等形胡綜謂秦始皇東遊埋寶以當王<lb/>
<pb n="KR3k0014_WYG_008-20a"/>
　氣則此也蓋如意之始非周之舊當戰國事爾<lb/>
竈<lb/>
　淮南子曰炎帝王於火死而為竈後漢李尤竈銘曰<lb/>
　燧人造火竈續事始則曰竈黄帝所置<lb/>
釡甑<lb/>
　古史考曰黄帝始造釡甑火食之道成矣詩疏引禮<lb/>
　運注云中古未有釡甑中古謂神農時也<lb/>
匙<lb/>
<pb n="KR3k0014_WYG_008-20b"/>
　方言曰匕謂之匙說文曰匕所以取飯文王之贊易<lb/>
　至震曰不喪匕鬯大東之詩曰有捄棘匕注云匕所<lb/>
　以載鼎實用匕三王之制也<lb/>
箸<lb/>
　禮記曰飯黍無以箸韓子曰紂為象箸觀之明箸前<lb/>
　有商紂始以象為之耳<lb/>
箕箒<lb/>
　世本曰少康作箕箒<lb/>
<pb n="KR3k0014_WYG_008-21a"/>
飯帚<lb/>
　許慎云陳畱以飯帚為䈾今人亦呼飯箕為梢箕慎<lb/>
　既漢人所記疑皆秦漢時事耳<lb/>
斧<lb/>
　周書曰神農作斤斧皇圖要紀亦曰神農作斧斤<lb/>
鋸<lb/>
　古史考曰孟莊子作鋸<lb/>
鑿<lb/>
<pb n="KR3k0014_WYG_008-21b"/>
　古史考又曰鑿亦孟莊子作也<lb/>
秤斗尺<lb/>
　吕氏春秋曰黄帝使伶倫取竹於崑崙之嶰谷為黄<lb/>
　鍾之律而造權衡度量蓋因其所勝輕重之數而生<lb/>
　權以為銖兩斤鈞石則秤之始也因其所積長短之<lb/>
　數而生度以為分寸尺丈引則尺之始也因其所受<lb/>
　多寡之數而生量以為合龠升斗斛則斗之始也<lb/>
紙<lb/>
<pb n="KR3k0014_WYG_008-22a"/>
　後漢書蔡倫傳曰自古書契多編以竹簡其用縑帛<lb/>
　者謂之紙縑貴而簡重幷不便於人倫乃造意用封<lb/>
　膚麻頭及弊布魚網以為紙元興元年上之和帝善<lb/>
　其能自是天下莫不從用咸稱蔡侯紙盛洪之荆州<lb/>
　記曰漢順帝時蔡倫始以魚網造紙東觀漢記曰倫<lb/>
　典尚方作紙用故麻名麻紙用木皮名榖紙用故魚<lb/>
　網名網紙王隱晉書曰魏大和六年張楫云古之素<lb/>
　帛依書長短隨事截繙枚數重沓名繙紙故從系後<lb/>
<pb n="KR3k0014_WYG_008-22b"/>
　漢和帝元和中蔡倫以故布搗剉作之故從巾<lb/>
牋紙<lb/>
　桓𤣥偽事曰𤣥令平准作青赤縹桃花紙又石季龍<lb/>
　寫詔用五色紙蓋牋紙之制也此疑其起耳<lb/>
筆<lb/>
　說文曰楚謂之聿吳謂之不律燕謂之弗秦謂之筆<lb/>
　張華博物志曰秦蒙恬造又曰舜造筆古今注曰牛<lb/>
　亨問自古有書契以來便應有筆世稱蒙恬造筆何<lb/>
<pb n="KR3k0014_WYG_008-23a"/>
　也恬始秦筆耳以柘木為管鹿毛為柱羊毫為被所<lb/>
　謂蒼毫非兔毫竹管也由此觀之則以羊毫為筆斯<lb/>
　蒙恬所製耳<lb/>
墨硯<lb/>
　後漢李尤墨硯銘曰書契既造墨硯乃陳則是兹二<lb/>
　物者與文字同興於黄帝之代也<lb/>
撲滿<lb/>
　西京雜記曰公孫洪元光五年為國所推上為賢良<lb/>
<pb n="KR3k0014_WYG_008-23b"/>
　國人鄒長倩贈以撲滿一枚云撲滿以土為器以畜<lb/>
　錢背有入竅而無出滿則撲之土麄物錢重貨入而<lb/>
　不出積而不散故撲之上有聚歛而不能散者將有<lb/>
　撲滿之敗可不戒歟故贈君然則漢武帝時世已為<lb/>
　此器疑出於畜聚之後也<lb/>
　　嵗時風俗部四十二<lb/>
土牛<lb/>
　禮記月令曰出土牛以示農耕之早晚注云若立春<lb/>
<pb n="KR3k0014_WYG_008-24a"/>
　在十二月朢則䇿牛人近前示農早也月晦及正月<lb/>
　旦則在中示農平也近正月朢則近後示農晩也其<lb/>
　周制乎後漢禮儀制曰季冬立土牛於國都郡縣城<lb/>
　外丑地以送寒月令章句曰是月之辰建丑丑為牛<lb/>
　寒將極故出其物為形像以示送達之且以升陽也<lb/>
春幡<lb/>
　續漢書禮儀志曰立春之日京都立春幡後漢書曰<lb/>
　立春皆青幡幘今世或剪綵錯緝為幡勝雖朝廷之<lb/>
<pb n="KR3k0014_WYG_008-24b"/>
　制亦鏤金銀或繒絹為之戴於首亦因此相承設之<lb/>
　或於嵗旦刻青繒為小幡様重累凡十餘相連綴以<lb/>
　簮之此亦漢之遺事也俗間因又曰年幡此亦其誤<lb/>
　也<lb/>
綵燕<lb/>
　荆楚嵗時記曰立春日悉剪綵為燕以戴之貼宜春<lb/>
　字傅咸燕賦有其說<lb/>
桃版<lb/>
<pb n="KR3k0014_WYG_008-25a"/>
　玉燭寶典曰元日施桃版著户上謂之仙木以鬱壘<lb/>
　山桃百鬼畏之故也山海經曰東海度索山有大桃<lb/>
　樹蟠屈三千里其卑枝向東北曰鬼門萬鬼出入也<lb/>
　有二神一曰神荼一曰鬱壘主閱領衆鬼之害人者<lb/>
　於是黄帝法而象之毆除畢因立桃版於門户上畫<lb/>
　鬱壘以禦凶鬼此則桃版之制也蓋其起自黄帝故<lb/>
　今世畫神像於版上猶於其下書右鬱壘左神荼元<lb/>
　日以置門户間也<lb/>
<pb n="KR3k0014_WYG_008-25b"/>
桃符<lb/>
　淮南子詮言訓曰羿死於桃棓許慎注云棓大杖以<lb/>
　桃為之以擊煞羿由是以來鬼畏桃今人以桃梗作<lb/>
　板嵗旦植於門以辟鬼由此故也後漢禮儀志曰施<lb/>
　門户代以所尚周人木徳以桃為梗言氣相更也梗<lb/>
　更也或曰即黄帝立桃梗之事也<lb/>
鍾馗<lb/>
　開元中明皇病痁居小殿夢二鬼一大一小小者鞟<lb/>
<pb n="KR3k0014_WYG_008-26a"/>
　一足懸一履於腰間竊太真紫香嚢及拈玉笛吹之<lb/>
　頗喧擾已而其大者曰臣武舉所棄鍾馗也將為陛下<lb/>
　煞之遂擒小者以右手大指擿其目食之至盡覺而<lb/>
　疾愈因命吳生如夢圖之由是故今人以其像施於<lb/>
　門帳中也沈括筆談曰嵗首畫鍾馗不知起自何時<lb/>
　皇祐中金陵發一冢有石誌乃宋宗慤母鄭夫人云<lb/>
　有妹曰鍾馗則知鍾馗之設亦遠矣<lb/>
捶糞<lb/>
<pb n="KR3k0014_WYG_008-26b"/>
　錄異傳曰歐明遇彭澤青洪君君有婢名如願君使<lb/>
　隨明明意有所願如願輒得之成富人後不復愛如<lb/>
　願正月嵗朝雞初鳴呼之不即起欲捶之願走糞上<lb/>
　乃故嵗掃除所聚者由此逃去明謂在積壤中以杖<lb/>
　捶糞使出知不可得因曰汝富我不復捶汝也今人<lb/>
　元日雞鳴時輒往積壤間捶之云使人富蓋起自歐<lb/>
　明也今京東之俗猶然<lb/>
畫雞<lb/>
<pb n="KR3k0014_WYG_008-27a"/>
　董勛問禮曰正月一日為雞二日狗三日羊四日猪<lb/>
　五日牛六日馬七日人正旦畫雞於門七日帖人於<lb/>
　帳為此也拾遺記曰堯在位七年祇及國獻重明鳥<lb/>
　狀如雞或一嵗數來或數嵗一來國人莫不掃灑門<lb/>
　户以望其來或刻金寶為其狀置户牖間則鬼類自<lb/>
　伏云今人每嵗元日刻畫為雞於户上蓋其遺像也<lb/>
書聻<lb/>
　酉陽雜俎曰俗好於門上畫虎頭書聻字謂隂司乃<lb/>
<pb n="KR3k0014_WYG_008-27b"/>
　鬼名可息瘧癘也段成式讀漢舊儀說儺逐疫鬼立<lb/>
　桃人葦索滄耳虎等聻蓋滄耳也然則其說漢事也<lb/>
　張讀宣室志曰裴漸隱居伊水時有道士李君善視<lb/>
　鬼嘗見漸於伊上大厯中寓書博陵崔公曰當今制<lb/>
　鬼無過漸耳是時朝士咸知漸耳字題其門者自於<lb/>
　是此漸耳謂裴漸也<lb/>
爆竹<lb/>
　嵗時記曰元日爆竹於庭以辟山臊山臊惡鬼也神<lb/>
<pb n="KR3k0014_WYG_008-28a"/>
　異經曰犯人則病畏爆竹聲宗懍乃云爆竹然草起<lb/>
　於庭燎風俗通謂起於庭燎不應濫王者也按周衰<lb/>
　之末大夫而僭天子庶人而服侯服者皆是也奚獨<lb/>
　燎明為不然乎懍之所記理或然矣<lb/>
綵花<lb/>
　實錄曰晉惠帝令宫人挿五色通草花漢王符潛夫<lb/>
　論已譏花采之費晉新野君傳家以剪花為業染絹<lb/>
　為芙蓉捻蠟為菱藕剪梅若生之事按此則是花朶<lb/>
<pb n="KR3k0014_WYG_008-28b"/>
　起於漢剪綵起於晉矣嵗時記則云今新花謝靈運<lb/>
　所制疑綵花也唐中宗景龍中立春日出剪綵花又<lb/>
　四年正月八日立春令侍臣迎春内出綵花人賜一<lb/>
　枝董勛問禮曰人日造花勝相遺不言立春則立春<lb/>
　之賜花自唐中宗始也<lb/>
綵勝<lb/>
　初學記曰人日剪綵為勝起於晉代賈充夫人所作<lb/>
　取黄母戴勝之義也<lb/>
<pb n="KR3k0014_WYG_008-29a"/>
觀燈<lb/>
　唐書嚴挻之傳睿宗先天二年正月朢夜胡人婆陁<lb/>
　請然百千燈因弛門禁帝御延熹安福門縱觀此天<lb/>
　子御樓觀燈之始也<lb/>
放燈<lb/>
　史記樂書曰漢帝以正月上辛祀太一甘泉以昏時<lb/>
　祀到明徐堅謂今人正月朢夜遊觀燈是其遺事僧<lb/>
　史略云漢法本傳曰西域十二月三十日是此方正<lb/>
<pb n="KR3k0014_WYG_008-29b"/>
　月朢謂之大神變白漢明帝令燒燈表佛法大明也<lb/>
　一云因漢武祭五畤通夜設燎取周禮司爟燈燒燎<lb/>
　照祭祀東漢以為佛事<lb/>
放夜<lb/>
　唐睿宗先天二年正月朢初弛門禁𤣥宗天寶六年<lb/>
　正月十八日詔重門夜開以達陽氣朱梁開平中詔<lb/>
　開坊門三夜國朝會要曰乾徳五年詔朝廷無事區<lb/>
　宇咸寧況年穀屢豐宜士民之縱樂上元可更增十<lb/>
<pb n="KR3k0014_WYG_008-30a"/>
　七十八兩夜自後至十六日開封府以舊例奏請皆<lb/>
　詔放兩夜也僧史略曰太平興國六年勑燃燈放夜<lb/>
　為著令<lb/>
紫姑<lb/>
　異苑曰世有紫子女古來相傳是人妾為大婦所嫉<lb/>
　每以諸事相役正月十五日感激而死故世人以其<lb/>
　日作其形於厠間或猪欄邊迎之曰子胥不在壻名<lb/>
　也曹夫亦去大婦也小姑可出捉者覺動是神來矣<lb/>
<pb n="KR3k0014_WYG_008-30b"/>
　占衆事卜絲蠶時鏡新書引洞覽記六帝俈之女胥<lb/>
　死生好音樂正月十五日可以衣見迎記為紫姑之<lb/>
　事未知孰是<lb/>
祓禊<lb/>
　韓詩曰三月桃花水下之時鄭國之俗以上已於溱<lb/>
　洧之上執蘭招魂續魄祓除不祥沈約宋書曰魏已<lb/>
　後但用三日不復用已也嵗時記按周禮女巫有嵗<lb/>
　時祓除之事鄭注云今上已水上之類又論語暮春<lb/>
<pb n="KR3k0014_WYG_008-31a"/>
　者春服既成浴乎沂風乎舞雩謂水濱祓除由來逺<lb/>
　矣蓋周典也今嵗三月西池之遊其遺事爾<lb/>
教池<lb/>
　辛氏秦記曰昆明池漢武帝立之習水戰則是教池<lb/>
　之事略見於此矣亦競渡之遺意也宋朝太祖建隆<lb/>
　間即都城之南鑿講武池始習水戰將有事於江南<lb/>
　也及太宗興國中得吳越錢氏龍舟七年疏國城西<lb/>
　開金明池於是每嵗二月教池遂為故事<lb/>
<pb n="KR3k0014_WYG_008-31b"/>
子推<lb/>
　故俗每寒食前一日謂之炊熟則以麵為蒸餠様團<lb/>
　棗附之名為子推穿以栁條挿户牖間相緣云介子<lb/>
　推逃祿晉文公焚山求之子推焚死文公為之寒食<lb/>
　斷火故民從此物祀之而名子推相傳之謬至於如<lb/>
　此也<lb/>
寒食<lb/>
　陸翽鄴中記曰幷州之俗以冬至後一百三日為介<lb/>
<pb n="KR3k0014_WYG_008-32a"/>
　子推斷火冷食三日作乾粥食之中國以為寒食嵗<lb/>
　時記曰去冬至一百五日即有疾風甚雨謂之寒食<lb/>
秋千<lb/>
　古今藝術圖曰北方戎狄愛習輕趫之能每至寒食<lb/>
　為之後中國女子學之乃以綵繩懸樹立架謂之秋<lb/>
　千或曰本山戎之戲也自齊桓公北伐山戎此戲始<lb/>
　傳中國一云正作秋千字為秋遷非也本出自漢宫<lb/>
　祝夀詞也後世語倒為秋千耳<lb/>
<pb n="KR3k0014_WYG_008-32b"/>
禁火<lb/>
　鄴中記曰舊云寒食斷火起於介子推左氏史記不<lb/>
　見子推被焚之事按周禮司烜仲春以木鐸修火禁<lb/>
　於國中注謂季春將出火今寒食推節氣是仲春末<lb/>
　清明是三月初然則亦周人出火之事也後漢周舉<lb/>
　遷幷州太原舊俗以介子推焚骸一月斷火舉移書<lb/>
　廟云寒食一月老小不堪今則三日而已自漢以來<lb/>
　訛謬已若此也<lb/>
<pb n="KR3k0014_WYG_008-33a"/>
拜掃<lb/>
　開元禮曰宗子去在他國庶子無廟孔子許望墓以<lb/>
　時祭祀唐禮每新改命釋褐結綬皆往墓見開元二<lb/>
　十二年勅寒食上墓禮經無文近代相傳浸以成俗<lb/>
　士庶有不合廟享者何以表其孝思宜許上墓編入<lb/>
　五禮按漢官儀曰古不墓祭秦始皇起寢墓側漢因<lb/>
　不改四時上飯後漢光武紀云建武十年八月幸長<lb/>
　安有事十一陵蓋躬祭於墓也即今上墳拜掃蓋起<lb/>
<pb n="KR3k0014_WYG_008-33b"/>
　於此明帝紀永平元年正月帝率公卿朝原陵如元<lb/>
　會儀劉昭補注後漢禮儀志亦有上陵儀謝承書曰<lb/>
　建寧五年正月車駕上陵原蔡邕曰明帝至孝光武<lb/>
　即世帝嗣位羣臣朝正感先帝不復間見此禮乃率<lb/>
　百僚就原陵創焉然則上墳之禮疑自是以來民間<lb/>
　視上所行因習以為俗也<lb/>
破散<lb/>
　五代會要曰奉先之道無寒食野祭之禮近代莊宗<lb/>
<pb n="KR3k0014_WYG_008-34a"/>
　每年寒食出祭謂之破散則今人有破散之語自後<lb/>
　唐莊宗始也<lb/>
蠶市<lb/>
　仙傳拾遺曰蜀蠶叢氏王蜀教人蠶桑作金蠶數千<lb/>
　每嵗首出之以給民家每給一所養之蠶必繁孳罷<lb/>
　即歸於王王巡境内所止之處蠶成市蜀人因其遺<lb/>
　事每年春有蠶市也<lb/>
紙鳶<lb/>
<pb n="KR3k0014_WYG_008-34b"/>
　俗謂之風筝古今相傳云是韓信所作髙祖之征陳<lb/>
　豨也信謀從中起故作紙鳶放之以量末央宫逺近<lb/>
　欲以穿地墜入宫中也蓋昔傳如此理或然矣梁太<lb/>
　清中侯景攻臺城内外斷絶羊侃教小兒作紙鳶藏<lb/>
　詔於中間文帝出太極殿前因西北風放之冀得達<lb/>
　援軍賊謂是厭勝又射下之見馬總通厯云然其事<lb/>
　初一見於此證知其審為韓信造矣<lb/>
競渡<lb/>
<pb n="KR3k0014_WYG_008-35a"/>
　楚傳云起於越王勾踐荆楚嵗時記曰五月五日為<lb/>
　屈原沒汨羅人傷其死並將舟楫拯之因以為俗嵗<lb/>
　華紀厯曰因勾踐以為成風拯屈原而為俗也<lb/>
艾人<lb/>
　荆楚嵗時記曰端午日荆人皆蹋百草採艾為人懸<lb/>
　於門上以禳毒氣當是以師曠占有嵗病則艾草先<lb/>
　生故也<lb/>
五綵<lb/>
<pb n="KR3k0014_WYG_008-35b"/>
　風俗通曰五月五日以五綵絲繫臂辟鬼及兵令人<lb/>
　不病瘟又曰示婦人蠶功成也續齊諧記曰屈原五<lb/>
　月五日投汨羅死楚人哀之每至此日以竹筒貯米<lb/>
　投水祭之漢建武中長沙區曲忽見一士稱三閭大<lb/>
　夫曰見祭甚善但常年所遺為蛟龍所竊今若有惠<lb/>
　以棟葉塞筒五綵線縛之此二物蛟龍所憚曲依言<lb/>
　故世人五月五日作粽幷五綵線及棟葉皆汨羅遺<lb/>
　風也<lb/>
<pb n="KR3k0014_WYG_008-36a"/>
百索<lb/>
　續漢書曰夏至隂氣萌作恐物不成以朱索連以桃<lb/>
　印文施門户故漢五月五日以朱索五色印為門户<lb/>
　飾以禁止惡氣今有百索即朱索之遺事也蓋始於<lb/>
　漢本以飾門户而今人以約臂相承之誤也又以綵<lb/>
　絲結紐而成者為百索紐以約股者名五絲云<lb/>
線符<lb/>
　漢五月五日以五色印為門户飾續漢書所謂桃印<lb/>
<pb n="KR3k0014_WYG_008-36b"/>
　者也劉昭曰桃印本漢制今世端午以五綵繒篆符<lb/>
　以相問遺亦以置户牖帳屛之間蓋本於漢桃印之<lb/>
　制<lb/>
遺扇<lb/>
　唐會要曰貞觀十八年五月五日太宗謂長孫無忌<lb/>
　楊師道曰五日舊俗必用服玩相賀今朕各遺卿飛<lb/>
　白扇二枚庶動清風以增美徳推舊俗之語則知端<lb/>
　午之以扇相遺自唐太宗始也<lb/>
<pb n="KR3k0014_WYG_008-37a"/>
乞巧<lb/>
　吳均續齊諧記曰桂陽成武丁有仙道忽謂其弟曰<lb/>
　七月七日織女當渡河暫詣牽牛至今云織女嫁牽<lb/>
　牛周處風土記曰七夕灑掃於庭施几筵設酒果於<lb/>
　河鼓織女言二星神會乞富夀及子嵗時記曰七夕<lb/>
　婦人以綵縷穿七孔針陳瓜花以乞巧則七夕之乞<lb/>
　巧自成武丁始也<lb/>
穿針<lb/>
<pb n="KR3k0014_WYG_008-37b"/>
　西京雜記曰漢采女常以七月七日夜穿七孔針於<lb/>
　開襟樓今七夕望月穿針以綵縷過者為得巧之候<lb/>
　其事蓋始於漢<lb/>
盂蘭<lb/>
　今世每七月十五日營僧尼供謂之盂蘭齋者按盂<lb/>
　蘭經曰目連母亡生餓鬼中佛言須十方衆僧之力<lb/>
　至七月十五日具百味五果以著盆中供養十方大<lb/>
　徳後代廣為華飾乃至割木割竹極工巧也今人第<lb/>
<pb n="KR3k0014_WYG_008-38a"/>
　以竹為圓架加其首以荷葉中貯雜饌陳具其救母<lb/>
　畫像致之祭祀之所失之逺甚矣<lb/>
水陸<lb/>
　今釋氏教中有水陸齋儀按其事始出於梁武帝蕭<lb/>
　衍初帝居法雲殿一夕夢僧教設水陸齋覺而求其<lb/>
　儀而世無其說因自撰集詮次既成設之於金山實<lb/>
　天監七年也大抵取救熖口經事云爾<lb/>
菊酒<lb/>
<pb n="KR3k0014_WYG_008-38b"/>
　西京雜記曰戚夫人侍兒賈佩蘭後出為段儒妻說<lb/>
　在宫内時九月九日佩茱茰食蓬餌飲菊花酒云令<lb/>
　人長夀菊花舒時並採莖葉雜黍米醸之至來年九<lb/>
　月九日始熟焉謂之菊花酒馬鑑謂自後漢桓景始<lb/>
　也<lb/>
登髙<lb/>
　續齊諧記曰漢桓景隨費長房學謂曰九月九日汝<lb/>
　家當有灾厄急令家人作絹嚢盛茱茰懸臂登髙山<lb/>
<pb n="KR3k0014_WYG_008-39a"/>
　飲菊花酒禍乃可消景率家人登山夕還雞犬皆死<lb/>
　房曰此可以代人則九日登髙始於桓景<lb/>
藥市<lb/>
　唐王昌遇梓州人得道號易𤣥子大中十三年九月<lb/>
　九日上昇自是以來天下貨藥輩皆於九月初集梓<lb/>
　州城八日夜於州院街易𤣥龍沖地貨其所齎藥川<lb/>
　俗因謂之藥市遲明而散逮宋朝天聖中燕龍圖肅<lb/>
　知郡事又展為三日至十一日而罷是則藥市之起<lb/>
<pb n="KR3k0014_WYG_008-39b"/>
　自唐王昌遇始也有碑叙其本末甚詳<lb/>
賽神<lb/>
　禮雜記曰子貢觀於蜡子曰百日之蜡一日之澤鄭<lb/>
　康成謂嵗十二月索鬼神而祭祀則黨正以禮屬民<lb/>
　而飲酒勞農而休息之使之燕樂是君之澤也令賽<lb/>
　社則其事爾今人以嵗十月農功畢里社致酒食以<lb/>
　報田神因相與飲樂世謂巫禮始於周人之蜡云<lb/>
設浴<lb/>
<pb n="KR3k0014_WYG_008-40a"/>
　俗緣記曰譬喻經云佛臘月八日降伏六師投佛請<lb/>
　死言佛以法水洗我心垢今我請僧洗浴以除身穢<lb/>
　仍為常緣則設浴之事西域舊俗也亦今臘月灌佛<lb/>
　之始<lb/>
驅儺<lb/>
　禮緯曰髙陽有三子生而亡去為疫鬼二居江水中<lb/>
　為瘧一居人宫室區隅中善驚小兒於是以正嵗十<lb/>
　二月命祀宫有儺以索室中而驅疫鬼軒轅本紀曰<lb/>
<pb n="KR3k0014_WYG_008-40b"/>
　東海度索山有神荼鬱壘之神以禦凶鬼為民除害<lb/>
　因制驅儺之神子游鳥問於雄黄曰今人逐疫出魁<lb/>
　擊鼓呼噪何也雄黄曰黔首多疾黄帝氏立巫咸使<lb/>
　黔首鳴鼓振鐸以動心勞形發隂陽之氣擊鼔呼噪<lb/>
　遂以出魁黔首不知以為祟魅也或記以為驅儺之<lb/>
　事按周禮有大儺漢儀有侲子要之雖原始於黄帝<lb/>
　而大抵周之舊制也周官嵗終命方相氏率百𨽻索<lb/>
　室驅疫以逐之則驅儺之始也<lb/>
<pb n="KR3k0014_WYG_008-41a"/>
文身<lb/>
　今世俗皆文身作魚龍飛仙鬼神等像或為花卉文<lb/>
　字舊云起於周太王之子吳太伯避王季厯而之句<lb/>
　吳斷髮文身以象龍子避蛟龍之患而史記越世家<lb/>
　言夏后帝少康之庶子封於會稽文身斷髮披草萊<lb/>
　而邑證此則是兹事為始於帝少康之子因知文身<lb/>
　斷髮之為吳越俗也舊矣<lb/>
　　宫室居處部四十三<lb/>
<pb n="KR3k0014_WYG_008-41b"/>
宫<lb/>
　蘇氏演義宫中也言處都邑之中也又宫方也為宫<lb/>
　必以雉堞方正也孟詵錦帶前書曰十紀合雄紀四<lb/>
　姑教人穴居有巢氏教人巢居易曰上古穴居而野<lb/>
　處後世聖人易之以宫室上棟下宇以待風雨謂黄<lb/>
　帝也内傳曰帝斬蚩尤因建宫室穆天子傳曰登崑<lb/>
　崙觀黄帝宫室白虎通曰黄帝作宫室以避寒暑此<lb/>
　宫室之始也世本曰堯使禹作宫室謂廣其制爾神<lb/>
<pb n="KR3k0014_WYG_008-42a"/>
　異經有天湰之宫管子黄帝有合宫堯貳宫湯有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　宫周有蒿宫秦有萬年漢有未央等名也<lb/>
室<lb/>
　爾雅曰宫謂之室風俗通曰室其外也宫其内也蓋<lb/>
　自黄帝始而周書亦謂黄帝作吕氏春秋則云髙元<lb/>
　作室也<lb/>
殿<lb/>
　演義殿殿也取衆屋擁從如軍之殿摯虞決疑要注<lb/>
<pb n="KR3k0014_WYG_008-42b"/>
　曰殿則有階陛堂有階無陛春秋謂之路寢禮記與<lb/>
　白虎通俱曰天子之堂史記秦始皇作朝宫渭南先<lb/>
　作前殿阿房商君書有言天子之殿則是秦自孝公<lb/>
　而來已云然矣蓋秦始曰殿也漢因之有涵徳明光<lb/>
　諸名也<lb/>
堂<lb/>
　演義曰堂當也當正向陽之屋又堂明也言明禮義<lb/>
　之所管子曰軒轅有明堂之議春秋因事曰軒轅氏<lb/>
<pb n="KR3k0014_WYG_008-43a"/>
　始有堂室棟宇則堂之名肇自黄帝也<lb/>
觀<lb/>
　黄帝内傳曰帝置元始真容於髙觀之上觀之言可<lb/>
　以觀望於其上也周有兩觀春秋書雉門及兩觀灾<lb/>
　是也今俗謂之朶樓蓋周制也<lb/>
宅<lb/>
　堯典曰宅嵎夷禹貢曰降丘宅土孟子曰五畝之宅<lb/>
　戴延之西征記曰蒲坂城外有舜宅則宅之名始於<lb/>
<pb n="KR3k0014_WYG_008-43b"/>
　堯帝之時矣<lb/>
邸<lb/>
　宿也史記封禪書方士多言天子朝諸侯於甘泉作<lb/>
　諸侯邸漢書曰代王馳入代邸是邸之義設起於漢<lb/>
　也今謂諸王所居曰邸亦因代邸之說也<lb/>
第<lb/>
　史記齊王自淳子髠以下皆命曰列大夫為開第康<lb/>
　莊之衢漢書髙祖詔列侯二千石大小第室注云有<lb/>
<pb n="KR3k0014_WYG_008-44a"/>
　甲乙次第故曰第又曰不出里門面臨大道曰第按<lb/>
　左氏傳齊景公欲更晏子之第蓋丘明周人所記又<lb/>
　周事當亦周制云爾<lb/>
樓<lb/>
　史記方士言於漢武帝曰黄帝為五城十二樓以候<lb/>
　神人帝乃立井幹樓則樓蓋起於黄帝之時<lb/>
閣<lb/>
　韓詩外傳曰黄帝時鳳巢於阿閣則閣亦肇於黄帝<lb/>
<pb n="KR3k0014_WYG_008-44b"/>
　矣<lb/>
庭<lb/>
　說文曰庭朝中也揚子法言曰鳳鳥蹌蹌匪堯之庭<lb/>
　列子曰黄帝居大庭之館此庭名之起也<lb/>
廊<lb/>
　周書作雒曰五宫明堂咸有重廊漢武䇿曰舜游巖<lb/>
　廊晉灼曰堂邊曰巖文穎曰殿下外屋曰廊然則唐<lb/>
　虞時事也<lb/>
<pb n="KR3k0014_WYG_008-45a"/>
屋<lb/>
　釋名曰屋奥也淮南子曰舜築牆茨屋新語曰堯舜<lb/>
　之人比屋可封以言民居也易上棟下宇蓋其始矣<lb/>
　其謂之屋則自堯舜始矣<lb/>
房<lb/>
　蘇鶚演義曰房方也室内之方正也又房防也防風<lb/>
　雨燥濕也說文曰房室在旁者也尚書顧命有東房<lb/>
　西房詩右招我由房蓋周制也<lb/>
<pb n="KR3k0014_WYG_008-45b"/>
序<lb/>
　爾雅曰東西牆曰序所以序别内外書大訓在西序<lb/>
　河圖在東序商學曰序則序自商人名之也<lb/>
廟<lb/>
　軒轅本紀曰帝昇天臣寮追慕取几杖立廟於是曾<lb/>
　遊處皆祠云此廟之始也<lb/>
庫<lb/>
　說文曰庫兵車所藏帑金帛所藏府文書所藏商鞅<lb/>
<pb n="KR3k0014_WYG_008-46a"/>
　之書曰湯武破桀紂築五庫藏五兵有大庭之庫此<lb/>
　庫之始也後世凡所藏積皆謂之庫矣<lb/>
廚<lb/>
　帝王世紀曰帝太昊制嫁娶之禮取犧牲以共庖廚<lb/>
　此廚之始也<lb/>
倉<lb/>
　鄭康成注周廩人云藏米曰廩然則倉廩蓋一事也<lb/>
　孟子曰瞽瞍使舜完廩召康公之美公劉曰乃積乃<lb/>
<pb n="KR3k0014_WYG_008-46b"/>
　倉則其事始見於陶唐之世也<lb/>
廏<lb/>
　馬舍也周禮校人掌頒良馬而養乗之乗馬三乗為<lb/>
　皁三皁為繫六繫為廏六廏成校此蓋名廏之始也<lb/>
　幽王失徳故詩人刺之曰乗馬在廏穀梁書新延廏<lb/>
　法廏注謂六閑之舊制按校人天子十二閑邦國六<lb/>
　閑然則閑廏之制則是周為之也<lb/>
齋<lb/>
<pb n="KR3k0014_WYG_008-47a"/>
　漢宣帝齋居決事此齋名之起也晉大和中陳郡殷<lb/>
　府君引水入城穿池殷仲堪於此池北立小舍讀書<lb/>
　百姓呼為讀書齋則齋之始疑自此<lb/>
厠<lb/>
　禮儀曰𨽻人温厠蓋已名於周初也<lb/>
巷<lb/>
　姜嫄之生后稷也誕寘之隘巷蓋已名於帝嚳之時<lb/>
　也故尸子曰舜之方陶不能利其巷<lb/>
<pb n="KR3k0014_WYG_008-47b"/>
　　城市藩禦部四十四<lb/>
城<lb/>
　吕氏春秋曰夏鯀作城注云兼作城郭也淮南子曰<lb/>
　鯀作九仞之城吳越春秋曰堯聴鯀治水鯀乃築城<lb/>
　造郭以為國固慱物志曰東里梩責禹亂天下事禹<lb/>
　退而作三城又曰禹作城强者攻弱者守敵者戰城<lb/>
　郭自禹始也軒轅本紀曰黄帝築城邑造五城黄帝<lb/>
　内傳曰帝既殺蚩尤因之築城闕史記方士言於漢<lb/>
<pb n="KR3k0014_WYG_008-48a"/>
　武帝曰黄帝為五城然則城蓋始於黄帝也漢書又<lb/>
　云神農之教有石城十仞湯池百步又城池之設自<lb/>
　炎帝始矣<lb/>
郭<lb/>
　管子曰内謂之城外謂之郭孟子曰三里之城七里<lb/>
　之郭吳越春秋曰鯀築城以衛君造郭以守民記以<lb/>
　為城郭之始世本則云鯀作郭按軒轅本紀以謂黄<lb/>
　帝築城邑則鯀不作城第為郭而已<lb/>
<pb n="KR3k0014_WYG_008-48b"/>
坊<lb/>
　蘇鶚演義曰坊方也言人所在里為方方正也又方<lb/>
　類也方以類聚居者必求其類從𨽻文欲强别白不<lb/>
　惜文繁耳漢宫開名曰洛陽故北宫有九子坊則坊<lb/>
　名漢有也<lb/>
市<lb/>
　易曰包犧氏沒神農氏作日中為市致天下之民聚<lb/>
　天下之貨交易而退各得其所蓋取諸噬嗑古史考<lb/>
<pb n="KR3k0014_WYG_008-49a"/>
　曰神農作市世本則曰祝融作市譙周云髙陽氏市<lb/>
　官不修祝融修之也風俗通曰言市井者按二十家<lb/>
　為井今因井為市故云然也<lb/>
井<lb/>
　淮南子曰伯益作井而龍登元雲注益佐舜初作井<lb/>
　世本吕氏春秋俱謂伯益作井世本又云黄帝正名<lb/>
　百物自穿井周書亦曰黄帝作井而盛洪之荆州記<lb/>
　則云隨郡有巢父老傳炎帝所生村中有九井云神<lb/>
<pb n="KR3k0014_WYG_008-49b"/>
　農既育九井自穿於此皆見<lb/>
門<lb/>
　易繫曰神農氏沒黄帝堯舜氏作重門擊柝以待暴<lb/>
　客蓋取諸豫皇圖要紀曰軒轅造門户然則門户之<lb/>
　制其在上棟下宇之後乎<lb/>
牆<lb/>
　淮南子曰舜作屋築牆茨屋令人皆知去嵓穴有室<lb/>
　家則此蓋牆之起也至夏后世帝太康始峻宇雕牆<lb/>
<pb n="KR3k0014_WYG_008-50a"/>
　矣<lb/>
階<lb/>
　釋名云階梯也言有等差書稱舜舞干羽于兩階墨<lb/>
　子稱堯土階三尺茅茨不剪韓詩外傳則云鳳蔽日<lb/>
　而至黄帝降於東階則階陛之制自黄帝為棟宇則<lb/>
　設之也<lb/>
折檻<lb/>
　前漢書朱雲傳成帝時張禹為帝師雲上書願賜上<lb/>
<pb n="KR3k0014_WYG_008-50b"/>
　方斬馬劔斷佞臣一人頭以勵其餘上問誰曰張禹<lb/>
　也帝怒使御史將下殿雲攀檻折後理檻上曰勿易<lb/>
　組之以旌直臣今殿檻之闕其中自朱雲始也<lb/>
鴟尾<lb/>
　唐會要曰漢栢梁殿灾越巫言海中有魚虬尾似鴟<lb/>
　激浪則降雨遂作其像於屋以厭火灾王叡炙轂子<lb/>
　栢梁灾越巫獻術取鴟魚尾置於殿屋以厭勝之今<lb/>
　瓦為之蘇鶚演義曰漢武作栢梁殿上疏者曰蚩尾<lb/>
<pb n="KR3k0014_WYG_008-51a"/>
　水之精能辟火灾可置之堂殿今人多作鴟字顔之<lb/>
　推亦作鴟劉孝孫事始作蚩尾又俗間呼為鴟吻如<lb/>
　鴟鳶遂以此呼之後因有作此鴟者王子年拾遺記<lb/>
　曰鯀治水無功自沉羽淵化為𤣥魚海人於羽山下<lb/>
　修𤣥魚祠四時致祭嘗見瀺灂出水長百丈噴水激<lb/>
　浪必雨降漢書越巫請以鴟魚尾厭火灾今鴟尾即<lb/>
　此魚尾也按王嘉晉人晉去漢未逺當時已作鴟字<lb/>
　蘇鶚之說亦未為允也吳處厚青箱雜記曰海有魚<lb/>
<pb n="KR3k0014_WYG_008-51b"/>
　虬尾似鴟用以噴浪則降雨漢栢梁臺灾越巫上厭<lb/>
　勝之法起建章宫設鴟魚之像於屋脊以厭火灾即<lb/>
　今世鴟吻是也<lb/>
墀<lb/>
　禮曰天子赤墀禮之所記皆三代事則墀蓋三代制<lb/>
　也而漢書則云王根作赤墀今州縣界石即天子之<lb/>
　墀也<lb/>
礎<lb/>
<pb n="KR3k0014_WYG_008-52a"/>
　古謂之質礎尚書大傅曰大夫有石材庶人有石承<lb/>
　注石材柱下質也石承當柱下而已不外出以為飾<lb/>
　也三代之事如周之禮樂庶事之備則等降之文皆<lb/>
　周制也<lb/>
鋪首<lb/>
　後漢禮儀志曰施門户代以所尚為飾商人水徳以<lb/>
　螺首慎其閉塞使如螺也百家書曰公輸般見水蠡<lb/>
　謂之曰開汝頭見汝形蠡適出頭般以足畫之蠡引<lb/>
<pb n="KR3k0014_WYG_008-52b"/>
　閉其户終不可開因効之設於門户欲使閉藏當如<lb/>
　此固宻也二說不同通俗文曰門扇飾謂之鋪首也<lb/>
瓦<lb/>
　說文曰瓦土器也燒者之總名也禮記曰後聖修火<lb/>
　之利範金合土此瓦之始也周書曰神農作瓦器博<lb/>
　物志曰桀作瓦今以覆屋者也古史考曰夏后氏昆<lb/>
　吾氏作瓦史記龜䇿傳載宋元君之臣衛平曰桀作<lb/>
　瓦室注云昆吾氏作陶蓋為桀作也今屋之覆以瓦<lb/>
<pb n="KR3k0014_WYG_008-53a"/>
　夏桀始也<lb/>
塼<lb/>
　古史考曰夏世烏曹氏始作塼<lb/>
藩籬<lb/>
　周公繇易至大壯之九三曰羝羊觸藩疏云藩籬也<lb/>
　左傳哀公十二年吳人藩衛人之舍則藩籬之固室<lb/>
　家三代之制也<lb/>
臺榭<lb/>
<pb n="KR3k0014_WYG_008-53b"/>
　爾雅曰觀四方髙曰臺有木曰榭山海經曰沃民之<lb/>
　國有軒轅臺黄帝内傳曰帝既斬蚩尤因之立臺榭<lb/>
　此蓋其始也<lb/>
亭<lb/>
　西京苑内有望雲亭東京有金谷亭即是其制始於<lb/>
　漢也按秦制十里一亭則西漢之名亭亦因秦號<lb/>
池<lb/>
　事始云風俗通曰孫子有湯池之說後人因此開地<lb/>
<pb n="KR3k0014_WYG_008-54a"/>
　為池以養魚鱉記為池沼之始非也按孫子名武吳<lb/>
　王闔閭之臣也春秋之末人著書十三篇言兵事而<lb/>
　史記紂為酒池可以運舟文王以民力為沼謂其沼<lb/>
　曰靈沼樂其有魚鱉則池沼見於孫子之前逺矣黄<lb/>
　帝内傳曰帝既煞蚩尤昇為天子因之濬池沼蓋池<lb/>
　沼之起始於此也<lb/>
砌臺<lb/>
　楊文公談苑曰今攃攃臺王公家作之以為林觀之<lb/>
<pb n="KR3k0014_WYG_008-54b"/>
　景唐張仲素詩曰曉望臨春閣登髙下砌臺即知唐<lb/>
　來有之也<lb/>
園<lb/>
　說文曰樹果曰園韓詩外傳曰黄帝時鳳止帝東園<lb/>
　巢於阿閣此疑為園名之始也<lb/>
圃<lb/>
　說文又曰樹蔬曰圃莊子曰黄帝之圃此疑為圃名<lb/>
　之始也<lb/>
<pb n="KR3k0014_WYG_008-55a"/>
囿<lb/>
　說文又曰養禽獸曰囿蘇氏演義曰囿有也言有麋<lb/>
　鹿鳥獸也項峻治書曰人皇以九州為九囿此疑為<lb/>
　囿名之始也莊子有豨韋氏之囿文王之詩曰王在<lb/>
　靈囿<lb/>
圏<lb/>
　畜羊豕曰圏閑牛馬曰牢召康公美公劉言執豕于<lb/>
　牢前漢有虎圏則圏之名出於漢代云<lb/>
<pb n="KR3k0014_WYG_008-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事物紀原卷八<lb/>
</p>
<p>
</p>
  </div>
</body>
</text>
</TEI>
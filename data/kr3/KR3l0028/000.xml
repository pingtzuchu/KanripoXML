<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王文正筆録</head> <lb/>
    <p>
<pb n="KR3l0028_WYG_000-1a"/>
欽定四庫全書　　　　　子部十二<lb/>
　王文正筆錄　　　　　　小説家𩔖一<hi>雜事之屬</hi>
　　提要<lb/>
　　　　<hi>臣</hi>等謹案王文正筆錄一卷宋王曽撰曽字<lb/>
　　　　孝先青州益都人咸平五年鄉貢試禮部廷<lb/>
　　　　對皆第一官至右僕射兼門下侍郎平章事<lb/>
　　　　集賢殿大學士封沂國公諡文正事蹟具宋<lb/>
　　　　史本傳此乃所記朝廷舊聞凡三十餘條皆<lb/>
<pb n="KR3l0028_WYG_000-1b"/>
　　　　太祖太宗真宗時事其下及仁宗初者僅一<lb/>
　　　　二條而已曽練習掌故所言多確鑿有據故<lb/>
　　　　李燾作通鑒長編往往全採其文如記李沆<lb/>
　　　　為相王旦參知政事羽書邊奏無虚日旦以<lb/>
　　　　為憂沆謂他日天下寧晏未必端拱無事及<lb/>
　　　　北鄙和好登封行慶旦疲于賛導始服李之<lb/>
　　　　深識云云司馬光洓水紀聞亦載其事則謂<lb/>
　　　　和好既成而沆獨憂之李燾考異謂沆卒于<lb/>
<pb n="KR3l0028_WYG_000-2a"/>
　　　　景德元年七月至十二月和議始成光葢偶<lb/>
　　　　未及考當以曽説為長此𩔖皆為能得其實<lb/>
　　　　惟景徳改元在其年正月而曾于王繼忠一<lb/>
　　　　條乃謂兵罷改元亦未免有誤又繼忠兵敗<lb/>
　　　　降遼不能死國反為所任用殊虧臣節雖有<lb/>
　　　　啟導和好之力殊不足以自贖曽乃以盡忠<lb/>
　　　　兩國許之褒貶尤為失當矣乾隆四十五年<lb/>
　　　　九月恭校上<lb/>
<pb n="KR3l0028_WYG_000-2b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3l0028_WYG_000-3a"/>
欽定四庫全書<lb/>
　王文正筆録<lb/>
　　　　　　　　　　　　　宋　王曾　撰<lb/>
范魯公質早輔周室及太祖受禪不改其任兩朝翊戴<lb/>
嘉謀偉量時稱明相自云執政之地生殺舒慘所繫茍<lb/>
不早夜兢畏悉心精慮敗事覆餗憂患畢至道有枉直<lb/>
時有夷險居其位者今古為難嘗謂同列曰人能鼻吸<lb/>
三斗醇醋即可為宰相矣<lb/>
<pb n="KR3l0028_WYG_000-3b"/>
宣徽使舊亞樞使位在樞宻副使同知樞宻院事之上<lb/>
咸平中周瑩拜宣徽使有所畏避因自陳願居其下先<lb/>
帝從之遂為常制自瑩始也<lb/>
真宗皇帝天資仁孝性尤謙慎淳化中冊為皇太子聖<lb/>
朝親王班在宰相之下至是升儲帝亦固讓遂仍舊貫<lb/>
凡東宫故事多所損益至于官僚稱殿下立妃皆乞寝罷<lb/>
太宗並嘉納之故荘穆皇妃訖太宗世止為皇太子夫<lb/>
人其兢業遜避如此<lb/>
<pb n="KR3l0028_WYG_000-4a"/>
王繼忠性謹飭純固有守事真宗儲邸厯年最久羣萃<lb/>
中為之冠首衆皆憚其嚴整宫中事有所未便常盡規<lb/>
諫上毎為之斂容聽納特加禮遇及上嗣位咸平中邊<lb/>
鄙尚聳與今侍中張耆同典禁兵戍守鎮定會戎馬大<lb/>
至晨薄我軍亟命出兵為左右翼以禦之陣之西偏最<lb/>
為兵衝繼忠固請代耆西往及我師敗績繼忠遂為契<lb/>
丹所獲因授以官爵為其婚娶大加委用繼忠亦悉心<lb/>
勤職由是漸被親任乃從容進説曰竊觀契丹與南朝<lb/>
<pb n="KR3l0028_WYG_000-4b"/>
為仇敵毎嵗賦車籍馬國内騷然未見其利孰若馳一<lb/>
介尋舊盟結好息民休兵解甲為彼此之計無出此者<lb/>
國母春秋已髙國主承襲巳嵗久共忻納之咸平六年<lb/>
夏四月普方守莫州素與繼忠同在東宫乃命致書於<lb/>
普請遣使至北境時議和好普具奏其事朝廷弗之信<lb/>
止令普答其書而已是秋繼忠書復至意甚切令普答<lb/>
書且曰俟彼先遣使至即議修好冬契丹舉兵深入貝<lb/>
魏邊烽警急上在澶淵乃遣曹利用馳往許以通聘利<lb/>
<pb n="KR3l0028_WYG_000-5a"/>
用至魏參知政事王公欽若鎮天雄留而不遣及通徳<lb/>
清逺兩軍被圍愈急上令參政王公旦作手書以諭欽<lb/>
若始聽其北去契丹國母見利用大喜曰何來之晩耶<lb/>
即日議定其事遣使丁振偕來朝廷又命李繼昌報聘<lb/>
於是兵罷改元景徳車駕還京是舉也雖宸謀善斷亦<lb/>
繼忠能揣敵情而啟導之自是生辰正日信使往還皆<lb/>
賜繼忠手詔器玩服帶甚厚仍通其家信嵗以為常至<lb/>
其身没乃止繼忠為人有誠信北境甚重之封河間王<lb/>
<pb n="KR3l0028_WYG_000-5b"/>
彼土人士或稱之曰古人盡忠止能忠於一主今河間<lb/>
王南北歡好若此可謂盡忠於兩國主然則繼忠身䧟<lb/>
異國不能即死與夫無益而茍活者異矣<lb/>
舊制文武羣臣由一命而上自外至京必先詣正衙見<lb/>
訖乃得入見辭謝亦如之太祖皇帝御極之初親總庶<lb/>
務常驛召一邊臣入對將授以方畧訝其到闕巳數日<lb/>
而未見左右或奏以未過正衙太祖意不平之乃令自<lb/>
今皆先入見辭謝畢方得詣正衙遂為定制<lb/>
<pb n="KR3l0028_WYG_000-6a"/>
王劒兒名彥昇以善擊劒得事太祖潜躍中𨽻於帳下<lb/>
顯徳末帝為六軍推戴還憇府第召宰相至諭以擁逼<lb/>
之狀范質等未及對彥昇率爾於後按劒叱之質等惶<lb/>
懼降堦定君臣之禮帝以彥昇麄獷倉卒終抑而弗用<lb/>
後稍遷使領為京城北偏巡檢因夜抵舊相王溥私第<lb/>
莫之測及延見置酒與語殆至酣酗意若恐迫乃遺以<lb/>
白金千兩而去帝寖知其事遂黜罷之<lb/>
景徳中初契丹通好首命故給事中孫公僅奉使而往<lb/>
<pb n="KR3l0028_WYG_000-6b"/>
洎至彼國屬修聘之始迎勞饔餼頒給之禮殊未詳僃<lb/>
北人館待優異務在豐腆無數然事或過差僅必抑而<lb/>
罷之自餘皆為隨事損益俾豐腆中度而後已迄今信<lb/>
使往復不改其制故奉使鄰境由僅為始時得禮制<lb/>
内侍都知閻承翰質直强幹景徳初契丹方睦于我聘<lb/>
使往來凡百供饋賜與程式未定俾承翰專掌其事執<lb/>
政間有欲以漢衣冠賜彼來使者承翰以為不可曰南<lb/>
北異宜請各從其土俗而已上以承翰所議為定<lb/>
<pb n="KR3l0028_WYG_000-7a"/>
太尉王公旦祥符中在中書聖眷特厚嘗因便坐奏事<lb/>
上語及一省郎姓名旦曰斯人行履才幹俱有可采今<lb/>
方典郡宜與甄擢公及同列亦皆素知其為人因共相<lb/>
薦之自是屢加歎賞即令記錄俾俟歸朝日亟命轉運<lb/>
使徐更别議陞陟既而代還至闕上復先省記之㑹外<lb/>
計闕官即與同列擬定名式約以次日奏補及晚歸私<lb/>
第斯人投刺來謁公方議委使辭而不見詰朝入對具<lb/>
道本末請授以轉漕之任上黙然不許公退而歎駭惕息<lb/>
<pb n="KR3l0028_WYG_000-7b"/>
累日乃知昨暮造請雖不之見已宻為伺察者所糾而<lb/>
此人訖真宗世不能用公不欲指其名而毎戒同列以<lb/>
私謁之嫌當須謹避庶幾免於悔吝<lb/>
國初方隅未一京師儲廪仰給唯京西京東數路而已<lb/>
河渠轉漕最為急務京東自濰宻以西州郡租賦悉輸<lb/>
沿河諸倉以備上供清河起青淄合東阿厯齊鄆涉梁<lb/>
山濼濟州入五丈河達汴都嵗漕百餘萬石所謂清河<lb/>
即濟水也而五丈河常苦於淺毎春初農隙調發衆夫<lb/>
<pb n="KR3l0028_WYG_000-8a"/>
大興力役以是開濬始得舟楫通利無所壅遏太祖皇<lb/>
帝素知其事尤所屬意至嵗中興役之際必輿駕親臨<lb/>
督課率以為常先是春夫不給口食古之制也上惻其<lb/>
勞苦特令一夫日給米二升天下諸處役夫亦如之迄<lb/>
今遂為永式<lb/>
彌徳超起自冗列為諸司使雍熙中因奏事稱旨驟加<lb/>
委遇時侍中曹公彬勲望特隆徳超隂以計中傷誣其<lb/>
不軌太宗疑之拜徳超樞宻副使不數月屬趙公普再<lb/>
<pb n="KR3l0028_WYG_000-8b"/>
秉鈞軸因為辨雪保證事狀明白上乃大悟即時竄逐<lb/>
徳超而待彬如初自是數日上頗不懌從容謂普等曰<lb/>
朕以聽斷不明幾悮大事夙夜循省内愧於心普對曰<lb/>
陛下知徳超才幹而任用之察曹彬無罪而昭雪之有<lb/>
勞者進有罪者誅物無遁情事至立斷此所以彰陛下<lb/>
之聖明也雖堯舜何以過是哉上於是釋然曰善<lb/>
太平興國中朝士祖吉厯典方郡奸贓事覺下獄案劾<lb/>
欵占未見時郊祀將近太宗怒其貪墨遣中使諭一旨<lb/>
<pb n="KR3l0028_WYG_000-9a"/>
於執政曰祖吉特俾郊赦不宥明日宰相趙普奏曰敗<lb/>
官扺罪合正刑辟然而國家卜郊肆𩔖所以對越天地<lb/>
告于神明而吉本何人亦安足以隳陛下赦令哉上善<lb/>
其對而止<lb/>
太祖皇帝削平僣偽諸國収其帑藏金帛之積歸於京<lb/>
師貯之别庫號曰封樁庫凡嵗終國用羨贏之數皆入<lb/>
焉嘗宻諭近臣曰石晉茍利於己割幽燕郡縣以賂契<lb/>
丹使一方之民獨限外境朕甚憫之欲俟斯庫所蓄滿<lb/>
<pb n="KR3l0028_WYG_000-9b"/>
三五百萬當議遣使謀於彼國土地民庶倘肯歸之於<lb/>
我則此之金帛悉令齎往以為贖直如曰不然朕特散<lb/>
滯財募勇士俾圗攻取以决勝負耳㑹太祖上僊其事<lb/>
亦寢太宗改為右藏庫今為内藏庫<lb/>
周朝駙馬都尉張永徳輕財好施喜延接方士嘗遇一<lb/>
異人言及時事且曰天下將太平真主已出永徳曰其<lb/>
誰乎答曰天意所造安能識諸然而有一事庶幾可驗<lb/>
公或覩紫黒色屬豬人善戰果於殺伐者善待之永徳<lb/>
<pb n="KR3l0028_WYG_000-10a"/>
嘗隂自求訪及太祖皇帝勲位漸隆永徳因潜識帝之<lb/>
英表問其嵗在亥永徳歎駭其事傾自親附相得甚懽<lb/>
凡巳之所玩好資用子女玉帛必先恣帝擇取有餘乃<lb/>
以自奉至國初以舊恩體貌富貴與佐命勲戚同等終<lb/>
太祖世莫能替焉<lb/>
太祖皇帝與永徳洎當時宿將數人同從周世宗征淮<lb/>
南戰於夀春獲一軍校欲全活之而𬒳瘡已重且自言<lb/>
素有癱風病請就戮及斬之因令部曲視其病患之狀<lb/>
<pb n="KR3l0028_WYG_000-10b"/>
既而覩其臓腑及肉色自上至下左則皆青右則無他<lb/>
異中心如線直分之不雜毫髪焉<lb/>
舊制宰相早朝上殿命坐有軍國大事則議之常從容<lb/>
賜茶而退自餘號令除拜刑賞廢置事無巨細並熟狀<lb/>
擬定進入上於禁中親覽批紙尾用御寳可其奏謂之<lb/>
印畫降出奉行而已由唐室厯五代不改其制抑古所<lb/>
謂坐而論道者歟國初范魯公質王宫師溥魏相仁溥<lb/>
在相位上雖傾心眷倚而質等自以前朝相且憚太祖<lb/>
<pb n="KR3l0028_WYG_000-11a"/>
英睿具劄子面取進止朝退各疏其事所得聖旨臣等<lb/>
同署字以志之如此則盡禀承之方免誤之失帝從之<lb/>
自是奏御寖多或至旰昃啜茶之禮尋廢固弗暇於坐<lb/>
論矣于今遂為定式自魯公始也<lb/>
文武陞朝官遇郊祀展禮諸大朝㑹並朝服常朝起居<lb/>
並公服今百執事由長趨而止毎嵗誕節端午初冬各<lb/>
賜時服有差内公服舊制雖冬賜亦止單製至太祖皇<lb/>
帝在位訝其方冬而賜單衣詰諸有司對以遵用已久<lb/>
<pb n="KR3l0028_WYG_000-11b"/>
蓋前之闕典上於是特命改制今公卿大夫之有夾公<lb/>
服自此始也<lb/>
舊制國忌迭命宰相參知政事一員率文武常參官赴<lb/>
佛寺行香内職不預焉景徳中同樞宻院事王公欽若<lb/>
陳公堯叟率内職同赴乃聽自今大忌樞宻使内職學<lb/>
士内諸司使軍職下洎列校同為一班先詣西上閣門<lb/>
進名奉慰宰相參知政事文武百官為一班次詣閤門<lb/>
進名奉慰訖退齊赴佛寺行香小忌則否大中祥符九<lb/>
<pb n="KR3l0028_WYG_000-12a"/>
年秋稼將登郡縣頗云蝗蟲為災一日真宗皇帝坐便<lb/>
殿閤中御晚饍左右聲言飛蝗且至上起至軒仰視則<lb/>
連雲翳日莫見其際帝黙然坐意甚不安命徹匕筯自<lb/>
是遂不豫<lb/>
太祖皇帝以神武定天下儒學之士初未甚進用及卜<lb/>
郊肆𩔖僃法駕乘大輅翰林學士盧多遜攝太僕卿升<lb/>
輅執綏且僃顧問上因歎儀物之盛詢政理之要多遜<lb/>
占對詳敏動皆稱㫖他日上謂左右曰作宰相須用儒<lb/>
<pb n="KR3l0028_WYG_000-12b"/>
者盧後果大用蓋兆於此<lb/>
乾興初先帝遺制皇太后權及軍國重事其聽斷儀式<lb/>
久而未定宰相丁公謂欲每議大政則皇太后坐後殿朝<lb/>
執政朔望則皇帝坐前殿朝羣臣其餘庶務獨令入内<lb/>
押班雷允恭禁中附奏傳命於中書機宻院平决之衆<lb/>
皆以為不可時上下隔絶中外惴恐俄而擅移山陵皇<lb/>
堂事覺丁遂罷去始采用東漢故事上在左母后在右<lb/>
<hi>出蔡邕獨㫁</hi>同殿垂簾坐中書宻院而下以次奏事如儀自<lb/>
<pb n="KR3l0028_WYG_000-13a"/>
是羣情乃安迄明道末自是不改其制<lb/>
太祖創業在位厯年石守信王審琦等猶分其禁兵如<lb/>
故相國趙普屢以為言上力保庇之普又宻啟請授以<lb/>
他任於是不得已召守信等曲宴道舊相樂因諭之曰<lb/>
朕與公等昔常比肩義同骨肉豈有他哉而言事者進<lb/>
説不已今莫若自擇善地各守外藩勿議除替賦租之<lb/>
入足以自奉優游卒嵗不亦樂乎朕後宫中有諸女當<lb/>
約婚以示無間庶幾異日無累公等守信等咸頓首稱<lb/>
<pb n="KR3l0028_WYG_000-13b"/>
謝由是髙石王魏之族俱蒙選尚尋各歸鎮幾二十年<lb/>
貴盛赫奕始終如一前稱光武能保全功臣不是過也<lb/>
咸平景徳中文靖李公沆在相位王公旦任參知政事<lb/>
時西北二方猶梗羽書邊奏蓋無虛日毎延英畫誥王<lb/>
命急宣或至旰昃弗遑暇食王公歎曰安得企見太平<lb/>
吾輩優游暇食矣李答曰國家強敵外患適足為警懼<lb/>
異日天下寧晏人臣率職亦未必髙拱無事君奚念哉<lb/>
及北鄙和好西鄰欵附於是朝陵展禮登封行慶寖尋<lb/>
<pb n="KR3l0028_WYG_000-14a"/>
鉅典無所不講屬公既衰且病疲於賛導始服李之深<lb/>
識<lb/>
文靖李公沆布衣時先正端煥知舒州屬因事涉江公<lb/>
實侍行俄而風濤暴作幾覆没有大校王其姓善人倫<lb/>
遽白曰此有真相孰敢為害何懼之有是日果利涉無<lb/>
虞衆皆神其事及公之貴王校尚存焉<lb/>
建隆中興師伐蜀王全斌曹彬等為帥沈倫總隨軍轉<lb/>
漕安撫實同謀議將行上宻戒諭曰平蜀之日府庫聚<lb/>
<pb n="KR3l0028_WYG_000-14b"/>
積管籥自主之賞軍用度外諸將求取皆勿與及王師<lb/>
克㨗全斌輩皆以賞薄為名詣倫致請倫盡以管籥與<lb/>
之及還或告全斌而下率多𨼆匿寳貨金帛各行降黜<lb/>
獨倫及彬無所染上深加嘆因責倫不遵前戒縱成其<lb/>
過倫對曰全蜀已平金帛固無足惜且勿與則志不滿<lb/>
情不安或至生患是以與之<lb/>
侍中曹公彬為樞宻使向公敏中為副使當是時契丹<lb/>
侵塞繼遷叛命毎軍書至上必亟召樞臣計議彬則曰<lb/>
<pb n="KR3l0028_WYG_000-15a"/>
敵至當速發兵誅討斬决而已止用強弩若干步騎若<lb/>
干足矣敏中徐曰某所儲廪未僃或塗迃逺或出兵非<lb/>
其時當施方畧制之纎悉措置多從敏中所議上或謂<lb/>
將帥難其人彬必懇激而言臣請自効更無他説敏中<lb/>
常私怪之及彬之子瑋亦有將材累厯邊任威名甚著<lb/>
晚自樞貳出殿西鄙臨事整衆酷𩔖其先君復果於戰<lb/>
鬥而未嘗以安民柔逺為意豈將帥之體固當若是邪<lb/>
左右史所以記言動也然而王者之宻畫切問弼臣之<lb/>
<pb n="KR3l0028_WYG_000-15b"/>
僉諧獻納外廷分職莫克與聞則中書有時政記得以<lb/>
詳述焉近制參知政事二員共掌其任復有羣司上殿<lb/>
奏事或親奉徳音或特出宸斷可以訓俗示後者終錄<lb/>
送中書亦同編纂寫訖奏御宣付史館景徳祥符中知<lb/>
樞宻院事王公欽若陳公堯叟請自今樞宻院所覩嘉<lb/>
言美徳更不錄送中書願别為時政記從之<lb/>
駙馬都尉髙懷以節制領睢陽嵗久性頗奢靡而洞曉<lb/>
音律故聲伎之妙冠於當時法部中精絶者殆不過之<lb/>
<pb n="KR3l0028_WYG_000-16a"/>
宋城南抵汴渠五里有東西二橋舟車交㑹民居繁夥<lb/>
倡優雜戸厥𩔖亦衆然率多鄙俚為髙之伶人所輕誚<lb/>
毎宴飲樂作必効其朴野之態以為戲玩謂之河市樂<lb/>
迄今俳優常有此戲<lb/>
宰相丁公謂在中書暇日語同僚曰西漢髙祖何如主<lb/>
或曰奮布衣取天下觀其創業垂統規模宏逺實英雄<lb/>
主也丁曰何英雄之有張良導之左則左陳平勸之右<lb/>
則右及項羽既死海内無主天下自歸之蓋隨流委順<lb/>
<pb n="KR3l0028_WYG_000-16b"/>
與物無競一田舍翁耳又嘗言古今所謂忠臣孝子皆<lb/>
不足信乃史筆緣飾欲為後代美談者也此雖僅乎戲<lb/>
抑斯言之玷<lb/>
尚書左丞陳公恕峭直自公性靡阿順總領計司多厯<lb/>
年所毎便坐奏事太宗皇帝或未深察必形誚讓公歛<lb/>
裾踧踖退至殿壁負墻而立若無所容俟上意稍解復<lb/>
進慤執前奏終不改易或至三四上察其忠亮多從其議<lb/>
當時以言稱者公為之首<lb/>
<pb n="KR3l0028_WYG_000-17a"/>
汴渠𣲖分洪河自唐迄今皆以為莫大之利然迹其事<lb/>
實抑有深害何哉凡梁宋之地畎澮之利凑流此渠以<lb/>
成其大至隋煬將幸江都遂析黄河之流築左右隄三<lb/>
百餘里舊所凑水悉為横絶散漫無所故宋亳之地遂<lb/>
成沮洳卑隰且昔之安流今乃湍[泳-永+旱]覆舟之患十有二<lb/>
三昔之漕運冬夏無限今則春開秋開嵗中漕運止得<lb/>
半載昔之泝沿兩無艱阻今則逆流而上乃重載而行<lb/>
其為難也甚矣沿流而下即虛舟而往其為利也背矣<lb/>
<pb n="KR3l0028_WYG_000-17b"/>
矧自天子建都而汴水貫都東下毎嵗霖澍決溢為慮<lb/>
由斯觀之其利安在然厯世浸逺詎可卒圗異日明哲<lb/>
之士開悟積惑言復曩迹始信兹言之不謬<lb/>
沈倫以明經事太祖潜躍中伐蜀凱旋奏事稱㫖遂有<lb/>
意於大用其後命倫為相趙普執奏以為不可上曰如<lb/>
倫者忠孝謹飭雖守散錢亦可普無以對翌日制下<lb/>
太常博士李戡素有文稱祥符末守夀春驛奏時務深<lb/>
稱上㫖宣諭執政曰若斯人尚未進用不為不遺賢也<lb/>
<pb n="KR3l0028_WYG_000-18a"/>
驛召歸闕比至上屢歎以為見晚執政將以言動之職<lb/>
俾近清光及引對之際上虛懷前席以俟其啓沃而戡<lb/>
語不及他首以<hi>闕</hi>牙為先帝黙然翌日諭之執政曰以斯<lb/>
材而負斯職知人固未易也<lb/>
太祖嘗遣曹彬下江南許以平定之日授之相印洎凱<lb/>
旋之日恩禮愈厚絶無前命彬等曲宴從容陳叙及之<lb/>
上曰非忘之也顧河東未下耳卿等官位甚重豈可更<lb/>
親此事邪比彬等宴退其家各賜金十萬貫其重爵勸<lb/>
<pb n="KR3l0028_WYG_000-18b"/>
功如此<lb/>
太宗嘗晩坐崇政殿召學士竇儼對上時燕服儼於屏<lb/>
間見之不進中使促不應上訝其久不出笑曰𥪡儒以<lb/>
我燕服爾遽命袍帶儼遂趨出祥符中予初為學士一<lb/>
日真宗承明再坐召對<hi>承明直崇政之南毎崇政殿聽朝罷至此謂之倒坐御膳畢復</hi>
<hi>坐謂之再坐</hi>亦方燕服對囘至院忽中使傳宣撫御曰適忘<lb/>
袍帶卿無怪否予惶愧降堦將謝中使復稱有㫖曰上<lb/>
以是為愧勿俾稱謝及具奏來他日亦不可面叙二聖<lb/>
<pb n="KR3l0028_WYG_000-19a"/>
優禮近侍不亦至乎<hi>故事對舍人以下即燕服學士以下必𫀆帶而後見</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0028_WYG_000-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王文正筆錄<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0043_WYG_015-1a"/>
近思録集註後序<lb/>
近思録集註既成或疑名物訓詁非是書所重胡考訂<lb/>
援據之不憚煩為曰此正愚註之所以作也自宋史分<lb/>
道學儒林為二而後之言程朱之學者往往但求之身<lb/>
心性命之間而不復以通經學古為事於是彼稍稍知<lb/>
究心古學者輒用是為詬病以謂道學之說興而經學<lb/>
寖微噫何其言之甚歟夫道者所以為儒之具也而學<lb/>
也者所以治其具也故人不學則不知道不知道則不可以為<lb/>
<pb n="KR3a0043_WYG_015-1b"/>
儒而不通知古今則不可以言學夫經其本也不通經<lb/>
則雖欲博觀今古亦泛濫而無所歸也宋史離而二之<lb/>
過矣伊川分學者為三曰文章曰訓詁曰儒者夫六經<lb/>
皆文章也其異同疑似為之博考而詳辨之即訓詁也<lb/>
子曰有德者必有言非儒者之文章乎孟子曰不以文<lb/>
害辭不以辭害志以意逆志是為得之非儒者之訓詁<lb/>
乎然則文章也訓詁也而儒之所以為儒者要未始不<lb/>
存乎其間然而伊川且必欲别儒於文章訓詁之外者<lb/>
<pb n="KR3a0043_WYG_015-2a"/>
何也盖欲求儒者之道於文章訓詁中則可而欲以文<lb/>
章訓詁盡儒者之道則不可其本末先後之間固有辨<lb/>
也柰之何進訓詁章句之學於儒林而反别道學於儒<lb/>
之外其無識可謂甚也夫道學與政術判為二事横渠<lb/>
猶病之况離道學與儒而二之耶甚矣其蔽也盖嘗竊<lb/>
論之馬鄭賈孔之説經譬則百貨之所聚也程朱諸先<lb/>
生之説經譬則操權度以平百貨之長短輕重者也㣲<lb/>
權度則貨之長短輕重不見而非百貨所聚則雖有權<lb/>
<pb n="KR3a0043_WYG_015-2b"/>
度亦無所用之矣故愚嘗以謂欲求程朱之學者其必<lb/>
自馬鄭諸傳疏始愚故於是編備著漢唐諸家之説以<lb/>
見程朱諸先生之有本俾彼空疎寡學者無得以藉口<lb/>
焉乾隆元年正月之望歸安後學茅星來謹識<lb/>
</p>
<p>
</p>
  </div>
</body>
</text>
</TEI>
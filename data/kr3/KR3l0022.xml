<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>南唐近事巻一</head>
    <p>
<pb n="KR3l0022_WYG_001-1a"/>
欽定四庫全書<lb/>
　南唐近事巻一　　　　　宋　鄭文寶　撰<lb/>
　南唐烈祖元宗後主三世共四十年起天福丁酉之<lb/>
　春終開寶乙亥之冬君臣用舍朝廷典章兵火之餘<lb/>
　史籍蕩盡惜乎前事十不存一余匪鴻儒頗常嗜學<lb/>
　耳目所及志於縑緗聊資抵掌之談敢望獲麟之譽<lb/>
　好事君子無或陋焉太平興國二年歳次丁丑夏五<lb/>
　月一日江表鄭文寶序<lb/>
<pb n="KR3l0022_WYG_001-1b"/>
烈祖輔吳之初未踰强仕元勲碩望足以鎮時靖亂然<lb/>
當時同立功如朱瑾李徳誠朱延夀劉信張崇柴載用<lb/>
周本劉金張宣崔太初劉威韋建王綰等皆握强兵分<lb/>
守方面由是朝廷用意牢籠終以跋扈為慮上雖至仁<lb/>
長厚猶以為非老成無以彈壓遂服藥變其髭鬢一夕<lb/>
成霜洎厯數有歸讓皇内禪諸藩入覲竟無異圖<lb/>
烈祖嘗晝寢夢一黄龍繚繞殿檻鱗甲炳煥照耀庭宇<lb/>
殆非常狀逼而視之蜿蜒如故上既寤使視前殿即齊<lb/>
<pb n="KR3l0022_WYG_001-2a"/>
王凭檻而立偵上之安否問其至止時刻及視向背皆<lb/>
符所夢上曰天意諄諄信非偶爾成吾家事其惟此子<lb/>
乎旬月之間遂正儲位齊王即元宗居藩日所封之爵<lb/>
也<lb/>
江都縣大㕔相𫝊有鬼物據之前政令長升之者必為<lb/>
瓦礫所擲或中夜之後毁去案硯或家人暴疾遺火不<lb/>
常斯邑皆相承居小㕔蒞事始獲小康江夢孫聞之嘗<lb/>
憤其說然夢孫儒行正直衆所推服無何自秘書郎出<lb/>
<pb n="KR3l0022_WYG_001-2b"/>
宰是邑下車之日升正㕔受賀訖向夜具香案端笏當<lb/>
中而坐誦周易一遍明日如常理事蔑爾無聞自始來<lb/>
至終考莫覩怪異後之為政者皆飲其惠焉<lb/>
金陵城北有湖周迴十數里幕府雞籠二山環其西鍾<lb/>
阜蔣山諸峰聳其左名園勝境掩映如畫六朝舊跡多<lb/>
出其間每嵗菱藕罟網之利不下數十千建康實錄所<lb/>
謂𤣥武湖是也一日諸閤老待漏朝堂語及林泉之事<lb/>
坐間馮謐因舉元宗賜賀監三百里鏡湖信為盛事又<lb/>
<pb n="KR3l0022_WYG_001-3a"/>
曰予非敢望此但賜後湖亦暢予平生也吏部徐鉉怡<lb/>
聲而對曰主上尊賢待士常若不及豈惜一後湖所之<lb/>
者知章爾馮大有慚色<lb/>
朱鞏侍郎童蒙日在廣陵入學其師甚嚴每朝午歸餐<lb/>
指景為約其時不至當行夏楚朱雖禀師之命然常為<lb/>
里巷中一惡犬當道過輒啅吠鞏乃整衣望犬再拜祈<lb/>
之曰幸無嚙我早入學中免為夫子笞責精誠所至涕<lb/>
泗交流犬亦狂吠不顧是夕犬暴卒於家<lb/>
<pb n="KR3l0022_WYG_001-3b"/>
處士史虚白北海人也清泰中客逰江表卜居於潯陽<lb/>
落星灣遂有終焉之志容貌恢廓髙尚不仕嘗對客奕<lb/>
棋旁令學徒四五輩各秉紙筆先定題目或為書啓表<lb/>
章或詩賦碑頌隨口而書握管者略不停綴數食之間<lb/>
衆製皆就雖不精絶然詞彩磊落㫖趣流暢亦一代不<lb/>
羈之才也晚節放達好乘雙犢板轅挂酒壺於車上山<lb/>
童總角負瓢以隨往來廬阜之間任意所適當時朝士<lb/>
咸所推仰保大末淮甸未寧割江之際虚白乃為割江<lb/>
<pb n="KR3l0022_WYG_001-4a"/>
賦以諷曰舟車有限沿汀島以俱閒魚鼈無知尚交游<lb/>
而不止又賦𨼆士詩云風雨揭却屋渾家醉不知其譏<lb/>
刺時政率皆𩔖此元宗南幸道由蠡澤虚白鶴氅杖藜<lb/>
謁鑾輅於江左元宗駐蹕存問頒之榖帛又知其嗜酒<lb/>
别賜御醖數壺以厚其意也他日病將終謂其子曰皇<lb/>
上賜吾上樽飲之略盡固留一榼藏之於家待吾死日<lb/>
殮以時服置拄杖一條及此酒於棺中葬之足矣四時<lb/>
慎勿享奠有益勞費何利死者吾當不歆矣洎卒家人<lb/>
<pb n="KR3l0022_WYG_001-4b"/>
一遵遺命而其子頓絶時祀每因節序必脩奠訖爇紙<lb/>
緡於靈座紙皆不化用意焚之火則自滅遂不復更祭<lb/>
奠矣<lb/>
嚴續相公歌姬唐鎬給事通犀帶皆一代之尤物也唐<lb/>
有慕姬之色嚴有欲帶之心因雨夜相第有呼盧之㑹<lb/>
唐適預焉嚴命出妓解帶較勝於一擲舉座屏氣觀其<lb/>
得失六骰數巡唐彩大勝唐乃酌酒命美人歌一曲以<lb/>
别相君宴罷拉而偕去相君悵然遣之<lb/>
<pb n="KR3l0022_WYG_001-5a"/>
昇元初許文武百僚觀内藏隨意取金帛盡重載而去<lb/>
惟蔣廷翊獨持一縑還家餘無所取士君子以是而多<lb/>
之終尚書郎<lb/>
鍾謨性聰敏多記問奏疏理論穎脱時輩自禮部侍郎<lb/>
聘周忤㫖左授耀州典午盛夏之月自周徂秦每見道<lb/>
旁古碑必駐馬歴覽皆黙識或止郵亭命筆繕寫一日<lb/>
之行不過數里而已又見一圭首豐碑制度甚廣約其<lb/>
詞㫖不下數千餘字臥諸荒塹之中半為水潦所淹無<lb/>
<pb n="KR3l0022_WYG_001-5b"/>
由披讀謨欣然解衣游泳塹中以手捫揣黙記其文志<lb/>
諸紙墨他日徵還重經是路天久不雨無復沈碑之泉<lb/>
乃發笥得舊錄本就塹較之無一字差誤<lb/>
馮謐總戎廣陵為周師所陷乃削髮披緇以紿周人將<lb/>
圖間道南歸為識者所擒送至行在時鍾謨亦使周人<lb/>
或譏之曰昔日旌旗擁出坐籌之將今朝毛髮化為行<lb/>
脚之僧世宗甚悦因釋罪歸之終中書侍郎<lb/>
賈崇自綂軍拜使相鎮江都周師未及境盡焚其井邑<lb/>
<pb n="KR3l0022_WYG_001-6a"/>
棄壘而渡元宗引見於便殿責其奔潰之由且曰朝野<lb/>
謂卿為賈尉遲朕甚賴卿一旦敵兵未至棄甲宵遁何<lb/>
施面目至此耶崇叩首具陳舒元既叛大軍失律城孤<lb/>
氣寡無數旅之兵以禦要害雖真尉遲亦無所施其勇<lb/>
臣當孥戮惟陛下裁之以忤㫖釋罪長流撫州<lb/>
元宗少躋大位天性謙謹每接臣下恭慎威儀動循禮<lb/>
法雖布素僚友無以加也夏日御小殿欲道服見諸學<lb/>
士必先遣中使數四宣諭或訴以小苦巾裹不及冠褐<lb/>
<pb n="KR3l0022_WYG_001-6b"/>
可乎常目宋齊丘為子嵩李建勲為史館皆不之名也<lb/>
君臣之間待遇之禮率𩔖於此<lb/>
沈彬長者有詩名保大中以尚書郎致仕閒居於江西<lb/>
之髙安三吳侯伯多餉粟帛嘗荷杖郊原手植一樹於<lb/>
平野之間召諸子戒曰異日葬吾此地違之者非人子<lb/>
也居數年彬終諸子將起墳於植樹之所尋有術士語<lb/>
以吉凶事近樹北數尺之地卜葬家人諾之是夕諸子<lb/>
咸夢家君訶責擅移葬地復違吾言禍其至矣詰朝乃<lb/>
<pb n="KR3l0022_WYG_001-7a"/>
依遺命伐樹掘土深丈餘得一石椁工用精妙光潔可<lb/>
鑒盖上刊八篆字云開成二年夀椁一所乃舉棺就椁<lb/>
而葬之廣狹之間皆中其度彬第二子道者亦能為詩<lb/>
以色絲繫銅佛像長寸餘懸於襟上衣道士服辟榖隆<lb/>
冬盛夏惟單褐布裙跣足日馳數百里狂率嗜酒罕接<lb/>
人事多往來玉笥浮雲二山林棲野宿不常厥居至今<lb/>
尚在南中人多識之<lb/>
王崇文以舊徳殊勲位崇台衮巨鎮名藩節制逮之坐<lb/>
<pb n="KR3l0022_WYG_001-7b"/>
鎮浮競出入三朝喜愠莫形世推名將臨武昌日閱兵<lb/>
於蹴踘場武昌㕔有古屋百餘間久經霖雨一旦而頹<lb/>
出乎不意聲聞數里左右色動心恐惟崇文指縱㸃閱<lb/>
安詳如故亦無所顧問<lb/>
何敬洙善彈射性勇決微時為鄂帥李簡家僮李性嚴<lb/>
毅果於殺戮左右給使之人小有過愆鮮獲全宥何嘗<lb/>
因薄暮與同輩戲於小㕔下有蒼頭取李公所愛硯擎<lb/>
於手中謂諸僮曰誰敢破此何時餘酣乘興厲色而應<lb/>
<pb n="KR3l0022_WYG_001-8a"/>
曰死生有命吾敢碎之乃擲硯於石堦之上鏗然毀裂<lb/>
羣豎迸散無敢觀者翊日李衙退視事責碎硯之由主<lb/>
者具以實對李極怒即命擒何以至死不旋踵矣夫人<lb/>
素賢明知何有竒相每曰異日當極貴至是匿何後堂<lb/>
中旬浹之間李怒未解夫人亦不敢救一日李獨坐小<lb/>
㕔有一烏申喙向李而噪其聲甚厲李惡之遂拂衣往<lb/>
後園池亭中烏亦隨其所之呌噪不已命家人多方驅<lb/>
逐略無去意李姓既𥚹急怪怒愈甚顧謂左右曰何敬<lb/>
<pb n="KR3l0022_WYG_001-8b"/>
洙善彈亟召來能斃此畜當釋爾罪何應召而至注丸<lb/>
挾彈精誠中激應弦斃之李佳賞至再遂釋其罪洎成<lb/>
立擢為小校以軍功累建旌鉞建隆初自江西移鎮鄂<lb/>
渚下車之日小亭中復見一烏顧何而鳴何曰昔日全<lb/>
吾之命得非爾乎乃取食物自置諸掌烏翻然而下食<lb/>
何掌中其後何位至中書令授太師致仕功算崇極時<lb/>
莫與比靈禽之應豈徒然哉<lb/>
馮僎即刑部尚書謐之子也舉進士初年少衆譽籍籍<lb/>
<pb n="KR3l0022_WYG_001-9a"/>
以為平折丹桂秋試之間僎一夕夢登崇孝寺幡刹極<lb/>
髙處打方響先是徐幼文能圓夢遂詣徐請圓之徐曰<lb/>
雖有聲價至下地洎來春僎俄成名於韓熙載榜下或<lb/>
有責徐之言謬者徐曰誠於吾語後當知之放榜數日<lb/>
中書奏主司取士不當遂追榜御試馮果覆落<lb/>
鄧匡圖為海州刺史有野客潘扆謁之鄧不甚禮遇館<lb/>
於外廏忽一日鄧命潘觀獵近郊鄧妻因詣廏中覘扆<lb/>
棲泊之所弊榻莞席竹籠而已籠中有錫彈丸二枚其<lb/>
<pb n="KR3l0022_WYG_001-9b"/>
他一無所有艾夜扆從禽歸啟籠之際忽為嘆駭之聲<lb/>
且曰定為婦人所觸幸吾朝來攝其光鋩不爾斷婦人<lb/>
頸久矣圉人異之乃聞於鄧鄧詰其由室家具以實告<lb/>
鄧頗驚異遂召潘升堂屏左右曰先生其有劒術乎潘<lb/>
曰素所習之鄧曰願先生陳其所妙使某拭目一觀可<lb/>
乎潘曰何不可也明日公當齋戒三日擇近郊平廣之<lb/>
地可試吾術鄧如其約至期命潘聨鑣而出至城東其<lb/>
始潘自懐袖中出二彈丸置掌中俄有氣兩條如白虹<lb/>
<pb n="KR3l0022_WYG_001-10a"/>
之狀微微出指端須臾上接於天若風雨之聲當空而<lb/>
轉又繞鄧之頸左盤右旋千餘匝其勢奔掣其聲錚摐<lb/>
雖震電迅雷無以加也鄧據案危坐喪精褫魄雨汗浹<lb/>
體莫知己身之所從乃稽首祈謝曰先生神術固已知<lb/>
矣幸攝其威靈無相見怖潘笑舉一手二白氣復貫掌<lb/>
中若雲霧之乍收數食間復為二錫彈丸矣鄧自此禮<lb/>
遇彌厚表薦於烈祖納焉其後欲𫝊之於人一夕夢其<lb/>
師怒扆擅洩靈術𫝊非其人隂奪其法既寤不復能劒<lb/>
<pb n="KR3l0022_WYG_001-10b"/>
矣尋病終於紫極宮臨終上言乞桐棺葬於近地後當<lb/>
尸解上從之使中貴人護葬於金波園至保大中元宗<lb/>
命親信發塚觀之骸骨尚在迄無異焉<lb/>
　<lb/>
　<lb/>
　<lb/>
　<lb/>
　南唐近事巻一<lb/>
</p>
<p>
</p>
  </div>
<div>
                <head>南唐近事巻二</head>
    <p>
<pb n="KR3l0022_WYG_002-1a"/>
欽定四庫全書<lb/>
　南唐近事巻二　　　　　宋　鄭文寶　撰<lb/>
進士黄可字不可孤寒朴野深於雅道詩句中多用驢<lb/>
字如獻髙侍郎詩云天下𫝊將舞馬賦門前迎得跨驢<lb/>
賓之𩔖又嘗謁舍人潘佑潘教服槐子云豐肌卻老明<lb/>
旦潘公趨朝天階未曙見槐樹煙霧中有人若猿狙之<lb/>
狀追而視之即可也怪問其故乃擁條而對曰昨蒙明<lb/>
公教服槐子法故今日齋戒而掇之潘大噱而去<lb/>
<pb n="KR3l0022_WYG_002-1b"/>
孫晟為尚書郎上賜一宅在鳳臺山西岡壠之間徙居<lb/>
之日群公萃止韓熙載見其門卑巷陋謂孫曰湫隘若<lb/>
此豈稱為相第耶舉坐莫喻其㫖明年孫拜御史大夫<lb/>
旬日之間果正台席<lb/>
昇元格盜物直三緡者處極法廬陵村落間有豪民暑<lb/>
雨初霽曝衣篋於庭中失新潔衾服不少許計其資直<lb/>
不下數十千所居僻逺人罕經行唯一貧人隣垣而已<lb/>
周訪蹤狀必為隣人盜之乃訴於邑邑白郡郡命吏按<lb/>
<pb n="KR3l0022_WYG_002-2a"/>
驗歸罪於貧人詐服為盜詰其贓即言散鬻於市盖不<lb/>
勝捶掠也赴法之日寃聲動人長吏察其詞色似非盜<lb/>
者未即刑戮遂具案聞於朝廷烈祖命員外郎蕭儼覆<lb/>
之儼持法明辨甚有理聲受命之日乃絶葷茹齋戒理<lb/>
棹冥禱神祇晝夜兼行佇雪寃枉至郡之日索案詳約<lb/>
始末迄無他狀儼是夕復焚香于庭稽首冥禱願降儆<lb/>
戒將行大辟翊日天氣融和忽有雷雨自西北起至失<lb/>
物之家震死一牛盡剖其腹腹中得所失衣物乃是為<lb/>
<pb n="KR3l0022_WYG_002-2b"/>
牛所噉猶未消潰遂赦貧民而儼驟獲大用<lb/>
諫議大夫張義方命道士陳友者合還丹於牛頭山頻<lb/>
年未就㑹義方遘疾將卒恨不成九轉之功一旦命子<lb/>
弟發丹竈竈下有巨虺火吻錦鱗蜿蜒其間若為神物<lb/>
護持乃取丹自餌一粒瘖瘂而終當時識者以為氣未<lb/>
盡服之隂者不夀也<lb/>
劉仁贍鎮夀春周師堅壘三戰蹙而不降一夕愛子泛<lb/>
舟於敵境艾夜為小校所擒疑有叛志請於贍贍將行<lb/>
<pb n="KR3l0022_WYG_002-3a"/>
軍法監軍使<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>救不㢠廻復使馳告其夫人夫人曰某即<lb/>
妾最少子㩦提愛育情若不及奈軍法至重不可私也<lb/>
名義至大不可虧也茍屈公議使劉氏之門有不忠之<lb/>
名妾與令公何顔以見三軍遂促令斬之然後成其喪<lb/>
禮戰士無不墮淚<lb/>
髙越燕人也將舉進士文價藹然器宇森挺時人無出<lb/>
其右者鄂帥李公賢之待以殊禮將妻以愛女越竊諭<lb/>
其意因題鷹一絶書於屋壁云雪爪星眸衆鳥歸摩天<lb/>
<pb n="KR3l0022_WYG_002-3b"/>
專待振毛衣虞人莫謾張羅網未肯平原淺草飛遂不<lb/>
吿而去後為范陽王盧文納之為壻與王同歸烈祖累<lb/>
居清顯終禮部侍郎與江文蔚俱以詞賦著名故江南<lb/>
士人言體物者以江髙為稱首焉<lb/>
朱匡業劉存忠雖無勲略然以宿舊嚴整皆處環衞之<lb/>
長劉彦貞夀陽既敗我師屢北京師危之元宗臨軒旰<lb/>
食問其守禦之方匡業對曰時來天地皆同力運去英<lb/>
雄不自由遂忤㫖流撫州存忠在側贊美匡業之言不<lb/>
<pb n="KR3l0022_WYG_002-4a"/>
已流饒州<lb/>
韓寅亮偓之子也嘗為予言偓捐館之日温陵帥開其<lb/>
家藏箱笥頗多而緘鐍甚密人罕見者意其必有珍翫<lb/>
使親信發觀惟得燒殘龍鳳燭金縷紅巾百餘條蠟燭<lb/>
尚新巾香猶鬱有老僕泫然而言曰公為學士日常視<lb/>
草金鑾内殿深夜方還翰苑當時皆宮妓秉燭炬以送<lb/>
公悉藏之自西京之亂得罪南遷十不存一二矣余丱<lb/>
嵗延平家有老尼嘗説斯事與寅亮之言頗同尼即偓<lb/>
<pb n="KR3l0022_WYG_002-4b"/>
之妾云耳<lb/>
張易為太弟賓客方雅真率而好乘醉凌人時論憚之<lb/>
嘗侍宴昭慶宮儲后出所愛玉杯親酌易酒捧翫勤至<lb/>
有不顧之色易張目排座抗音而讓曰殿下輕人重器<lb/>
不止虧損至徳恐乖聖人慈儉之㫖言訖碎玉杯於殿<lb/>
柱一座失色儲后避席而謝之<lb/>
廬山九天使者廟有道士忘其姓名體貌魁偉飲啗酒<lb/>
肉有兼人之量晚節服餌丹砂躁於沖舉魏王之鎮潯<lb/>
<pb n="KR3l0022_WYG_002-5a"/>
陽也郡齋有雙鶴因風所飄憩於道館迴翔嘹唳若自<lb/>
天降道士且驚且喜焚香端簡前瞻雲霓自謂當赴上<lb/>
天之召命山童控而乘之羽儀清弱莫勝其載毛傷背<lb/>
折血洒庭除仰接久之是夕皆斃翌日馴養者詰知其<lb/>
狀訴於公府王不之罪處士陳沆聞之為絶句以諷云<lb/>
啗肉先生欲上昇黄雲踏破紫雲崩龍腰鶴背無多力<lb/>
傳語麻姑借大鵬<lb/>
慶王茂元宗第二子也雅言俊徳宗室罕倫未冠而薨<lb/>
<pb n="KR3l0022_WYG_002-5b"/>
上深軫悼每顧侍臣曰子夏喪明不為異也或對曰臣<lb/>
聞仁而不夀仙經所謂鍊形於太隂之中然慶王必將<lb/>
侍三后於三清友王喬於玉除伏望少寢矜念上泫然<lb/>
焉<lb/>
烈祖輔吳將有禪讓之事人情尚懐彼此一二不樂周<lb/>
宗請之上曰吾夜夢為人引劒斷吾之頸意所惡之宗<lb/>
遽下階拜賀曰當策立耳居數日而内禪<lb/>
王魯為當塗宰頗以資産為務㑹部民連狀訴主簿貪<lb/>
<pb n="KR3l0022_WYG_002-6a"/>
賄於縣尹魯乃判曰汝雖打草吾已虵驚為好事者口<lb/>
實焉<lb/>
鄧亞文髙安鄉野之人也烈祖時自尚書郎拜青陽令<lb/>
升㕔就案而食自謂尊顯彌極還語兒子軰云當思為<lb/>
學自致煙霄吾為百里之長聲鼔喫飯腦後接筆此吾<lb/>
稽古之力也<lb/>
宋齊丘微時相者相之曰君貴不可說然亞夫下獄之<lb/>
相君實有之位極之日當早引退庶㡬保全齊丘登相<lb/>
<pb n="KR3l0022_WYG_002-6b"/>
位數載致仕復以大司徒就徵保大末坐陳覺謀干犯<lb/>
事乃餓死於青陽<lb/>
元宗幼學之年馮權常給使左右上深所親倖每曰我<lb/>
富貴之日為爾置銀靴焉保大初聽政之暇命親王及<lb/>
東宮舊僚擊鞠歡極頒賚有等語及前事即日賜銀三<lb/>
十觔以代銀靴權遂命工鍛靴穿焉人皆哂之<lb/>
元宗嗣位之初春秋鼎盛留心内寵宴私擊鞠略無虚<lb/>
日常乘醉命樂工楊花飛奏水調詞進酒花飛唯歌南<lb/>
<pb n="KR3l0022_WYG_002-7a"/>
朝天子好風流一句如是者數四上既悟覆盃大懌厚<lb/>
賜金帛以旌敢言上曰使孫陳二主得此一句固不當<lb/>
有銜璧之辱也翌日罷諸懽宴留心庶事圖閩弔楚㡬<lb/>
致治平<lb/>
常夢錫為翰林學士剛直不附貴近側目或謂曰公罷<lb/>
直私門何以為樂常曰垂幃痛飲面壁而已蓋馮魏擅<lb/>
權之際也<lb/>
周業為左街使信州刺史本之子也與劉郎素有隙<hi>劉郎</hi>
<pb n="KR3l0022_WYG_002-7b"/>
<hi>長公主壻時為禁帥</hi>無何昇元中金陵告災業方潛飲人家醉不<lb/>
能起有聞上者上顧親信施仁望曰率衞士十人詣災<lb/>
所見其馳救則釋不然就戮於牀仁望既往亟使召業<lb/>
家語之業大怖衣女子服奔見仁望仁望怒之洎火息<lb/>
復命至便殿門㑹劉郎先至亦將白災事仁望揣劉意<lb/>
不能蔽業又懼與之偕罪計出倉卒遽排劉越次見上<lb/>
曰火不為災業誠如聖㫖上曰戮之乎仁望曰業父本<lb/>
方臨敵境臣未敢即時奉詔上撫几大悅曰㡬誤我事<lb/>
<pb n="KR3l0022_WYG_002-8a"/>
仁望自此大獲奬用業乃全恕<lb/>
陳誨耆鴿馴養千餘隻誨自南劒牧拜建州觀察使去<lb/>
郡前一月群鴿先之富沙舊所無孑遺矣又嘗因早衙<lb/>
有一鴿投誨之懐袖中為鷹鸇所擊故也誨感之自是<lb/>
不復食鴿矣<lb/>
章齊一為道士滑稽無度善於嘲毀娼里樂籍多稱其<lb/>
詞弟曰齊二次曰齊三保大中任樂坊判官一旦暴疾<lb/>
齊一齚舌而終<lb/>
<pb n="KR3l0022_WYG_002-8b"/>
女冠耿先生鳥爪玉貌甚有道術獲寵於元宗將誕前<lb/>
三日謂左右曰我子非常産之夕當有異及他夕果震<lb/>
雷繞室大雨河傾半夜雷止耿身不復孕左右莫知所<lb/>
産將子亦隨失矣<lb/>
陳繼善自江寧尹拜少傅致仕富於資産性鄙屑别墅<lb/>
林池未嘗暫適既不嗜學又杜絶賓客惟自荷一鋤理<lb/>
小圃成畦以真珠千餘顆若種蔬狀布土壤之間記顆<lb/>
俯拾周而復始以此為樂焉<lb/>
<pb n="KR3l0022_WYG_002-9a"/>
烈祖鎮建業日義祖薨於廣陵致意將有奔喪之計康<lb/>
王已下諸公子謂周宗曰幸聞兄長家國多事宜抑情<lb/>
損禮無勞西渡也宗度王等非本意堅請報簡示信於<lb/>
烈祖康王以匆遽為詞宗袖中出筆復為左右取紙得<lb/>
故茗紙帖為手札康王不獲已而札曰幸就東府舉哀<lb/>
多壘之秋二兄無以奔喪為念也明年烈祖朝覲廣陵<lb/>
康王及諸公子果執上手大慟誣上不以臨喪為意詛<lb/>
讓百端冀動物聽上因出王所書以示之王靦顔而已<lb/>
<pb n="KR3l0022_WYG_002-9b"/>
兵部尚書杜業任樞密有權變足機㑹兵賦民籍指之<lb/>
掌中其妻張氏妬悍尤急室絶婢妾業憚之如事嚴親<lb/>
烈祖嘗命元皇后召張至内庭誡之曰業位望通顯得<lb/>
置妾媵何拘忌如此豈婦道所宜耶張雪涕而言曰業<lb/>
本狂生遭逢始運多壘之初陛下所藉者駑馬未竭耳<lb/>
而又早衰多病縱之必貽其患將誤於任使耳烈祖聞<lb/>
之大加奬嘆以銀盆綵段賞之<lb/>
烈祖輔吳四方多壘雖一騎一卒必加姑息以群校多<lb/>
<pb n="KR3l0022_WYG_002-10a"/>
從禽聚飲近野或騷擾民庶上欲繩之以法而方藉其<lb/>
材力思得酌中之計問於嚴求求曰無煩繩之易絶耳<lb/>
請勅泰興海鹽諸縣罷採鷹鸇可不令而止烈祖從其<lb/>
計朞月之間群校無復游墟落者<lb/>
嚴求微時為陽邑吏陽宰器之待以賓禮每曰卿當自<lb/>
愛他日極人臣之位吾不復見卿之貴幸以遺孤留意<lb/>
期年嚴亟登公輔宰歿既久其子理遺命候謁嚴門嚴<lb/>
贈擔石束帛而已其子慊懐而退嚴不甚顧密遣家人<lb/>
<pb n="KR3l0022_WYG_002-10b"/>
齎黄金數十觔伺於逆旅間謝之曰非陽宰之子乎相<lb/>
君使奉金以備行李又薦一官地宅僕馬畢為之置其<lb/>
子他日及門致謝嚴曰聊以報尊府君平昔之遇耳一<lb/>
見後終身謝絶焉<lb/>
烈祖輔吳日與諸侯㑹射延賓亭劉信擎牙注矢揖擬<lb/>
四座小校孫漢威疑不利於上忽引身障烈祖以己當<lb/>
之上自此益加寵遇位至侍中九江帥<lb/>
劉信攻南康終月不下義祖譴信使者而杖之詈曰語<lb/>
<pb n="KR3l0022_WYG_002-11a"/>
劉信要背即背何疑之甚也信聞命大怖并力急攻次<lb/>
宿而下凱旋之日師至新林浦犒錫不至亦無所存勞<lb/>
他日謁見義祖命諸元勲為六博之戲以紓前意信酒<lb/>
酣掬六骰於手曰令公疑信欲背者傾西江之水終難<lb/>
自滌不負公當一擲徧赤誠如前㫖則衆彩而已信當<lb/>
自拘不煩刑吏耳義祖免釋不暇投之於盆六子皆赤<lb/>
義祖賞其精誠昭感復待以忠貞焉<lb/>
李建勲鎮臨川方與僚屬㑹飲郡齋有送九江帥周宗<lb/>
<pb n="KR3l0022_WYG_002-11b"/>
書至者訴以赴鎮日近器用儀注或闕求輟於臨川李<lb/>
無復報簡但乘醉大批其書一絶云偶罷阿衡來此郡<lb/>
固無閒物可應官憑君為報群胥道莫作循州刺史看<lb/>
趙王李徳誠鎮江西有日者自稱世人貴賤一見輒分<lb/>
王使女妓數人與其妻滕國君同糚梳服飾偕立庭中<lb/>
請辨良賤客俯躬而進曰國君頭上有黄雲群妓不覺<lb/>
仰首日者曰此是國君也王悅而遣之<lb/>
陳覺微時為宋齊丘之客及為兵部侍郎也其妻李氏<lb/>
<pb n="KR3l0022_WYG_002-12a"/>
妬悍親執厨爨不置妾媵齊丘選姿美之婢三人與之<lb/>
李亦無難色奉侍三婢若舅姑禮問其故李曰此令公<lb/>
寵倖之人見之若面令公何敢倨慢三婢既不自安求<lb/>
還宋第宋咲而許之<lb/>
馮延巳鎮臨川聞朝議已有除替一夕夢通舌生毛翊<lb/>
日有僧解之曰毛生舌間不可剃也相公其未替乎旬<lb/>
日之間果已寢命<lb/>
張洎計偕之嵗為潤帥燕王冀所薦首謁韓熙載韓一<lb/>
<pb n="KR3l0022_WYG_002-12b"/>
見待之如故謂曰子好一中書舍人頃之韓主文洎擢<lb/>
第不十年果主綸闈之任<lb/>
進士李冠子善吹中管妙絶當代上饒郡公嘗聞於元<lb/>
宗上甚欲召對屬淮甸多故盤桓朞月戎務日繁竟不<lb/>
獲見出關日李建勲贈一絶云韻如古澗長流水怨似<lb/>
秋枝欲斷蟬可惜人間容易聽新聲不到御樓前<lb/>
鍾傳鎮江西日客有以覆射之法求謁𫝊以厯日包一<lb/>
橘置袖中使射中客口占一歌以揭之云太嵗當頭立<lb/>
<pb n="KR3l0022_WYG_002-13a"/>
諸神莫敢當其中有一物常帶洞庭香<lb/>
程員舉進士將逼試夜夢烏衣吏及門告員曰君與王<lb/>
倫廖衢陳度魏清並已及第員夢中驚喜理服馳馬詣<lb/>
省門見楊遂張觀曾顗立街中謂曰榜在雞行何忽至<lb/>
此員悵然而覺秘不敢言其年考功員外郎張秘權知<lb/>
貢舉果放楊遂等三人員輩卒無徵應既夏内降御札<lb/>
尚慮遺賢命張洎舍人取所試詩賦就中書重定務在<lb/>
精選洎果取員等五人附來春别榜及第明年嵗在癸<lb/>
<pb n="KR3l0022_WYG_002-13b"/>
酉也<lb/>
李徳來任大理少卿持法甚峻忌刻便佞時號李猫兒<lb/>
本無學術詐稱博聞每呼馬為韓盧樂工為伶倫諂佞<lb/>
為謇諤以此貽譏於世<lb/>
木平和尚不知何許人也保大初徵至闕下傾都瞻禮<lb/>
闐咽里巷金帛之施日積數萬嘗出入宮禁中他日從<lb/>
上登百尺樓上曰新建此樓制度佳否木平曰尤宜望<lb/>
火上初不喻其㫖居數嵗木平卒淮甸大擾自夀陽置<lb/>
<pb n="KR3l0022_WYG_002-14a"/>
烽堠以應龍安山旦夕上多登覽以瞻動靜又上最鍾<lb/>
愛慶王王初㓜學上問夀命㡬何木平曰郎君聰明哲<lb/>
智預知六十年事夀當七十是嵗疾終年十七盖反語<lb/>
以對之也<lb/>
李徵古宜春人也少時賤逰嘗宿同郡潘長史家是夜<lb/>
潘妻夢門前有儀注鞍馬擁劒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䤪衙隊約二百人或<lb/>
坐或立且云太守在此洎見乃寓宿秀才覺後言於潘<lb/>
曰此客非常人也妾來晨略見餞酒一鍾贈之金枙腕<lb/>
<pb n="KR3l0022_WYG_002-14b"/>
曰郎君他日富貴慎勿相忘李不可知也來年至京一<lb/>
舉成名不二十年自樞密副使除本州刺史離闕日元<lb/>
宗賜内庫酒二百瓶<lb/>
韓熙載放曠不羈所得俸錢即為諸姬分去乃著衲衣<lb/>
負筐命門生舒雅執手版於諸姬院乞食以為笑樂使<lb/>
中國作詩云我本江北人去作江南客舟到江北來舉<lb/>
目無相識不如歸去來江南有人憶<lb/>
陶榖學士奉使恃上國勢下視江左辭色毅然不可犯<lb/>
<pb n="KR3l0022_WYG_002-15a"/>
韓熙載命妓秦弱蘭詐為驛卒女每日弊衣持帚掃地<lb/>
陶悅之與狎因贈一詞名風光好云好因緣惡因緣只<lb/>
得郵亭一夜眠别神仙琵琶撥盡相思調知音少待得<lb/>
鸞膠續斷絃是何年明日後主設宴陶辭色如前乃命<lb/>
弱蘭歌此詞勸酒陶大沮即日北歸<lb/>
韓熙載北人仕江南致位通顯不防閑婢妾有北齊徐<lb/>
之才風侍兒往往私客客賦詩有云最是五更留不住<lb/>
向人枕畔著衣裳之句熙載亦不介意<lb/>
<pb n="KR3l0022_WYG_002-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南唐近事巻二<lb/>
</p>
<p>
</p>
  </div>
<div> <lb/>
    <p>
<pb n="KR3l0022_WYG_003-1a"/>
附錄<lb/>
　鄭仲賢遺集<lb/>
　　題緱氏山<lb/>
秋隂漠漠秋雲輕緱氏山頭月正明帝子西飛仙馭逺<lb/>
不知何處夜吹笙<lb/>
　　送枝江秦長官罷秩<lb/>
衆論才名外新人似古人官嫌容易達家愛等閒貧觧<lb/>
印詩權在移風澤國春政聲交不得慚見故鄉民<lb/>
<pb n="KR3l0022_WYG_003-1b"/>
　　送曹緯劉鼎二秀才<lb/>
旦夕春風老離心共黯然小舟同笛夜微雨養花天手<lb/>
筆人皆有曹劉世所賢彬侯重才子從此看鶯遷<lb/>
　　靈泉觀<lb/>
潺湲如繚嶺雲隂玉石魚龍換古今只見開元無事久<lb/>
不知貞觀用功深籠無解語衣無雪堆有黄沙粟有金<lb/>
惆悵胡雛負恩澤如知夷甫少經心<lb/>
　　讀江總𫝊<lb/>
<pb n="KR3l0022_WYG_003-2a"/>
行人慵過景陽宮宮畔離離禾黍風庭玉有花空怨白<lb/>
井蓮無步莫愁紅吟詩功業才雖大亡國君臣道最同<lb/>
爭怨暮年歸故里綸竿㢠廻避釣魚翁<lb/>
　　赴闕日過申州經石子鎮驛<lb/>
得罪先朝出粉闈五原功業有誰知年深放逐無人識<lb/>
白雪關頭一坐時<hi>以上俱文鑑</hi>
　　雷州及海外瓊崖多香木夷民以為槽飼雞犬<lb/>
沈檀香植在天涯賤等荆衡水靣槎何必為槽飼雞犬<lb/>
<pb n="KR3l0022_WYG_003-2b"/>
不如煨燼向豪家<hi>談苑</hi>
　　郢中寒食訪僧舍題壁<lb/>
客去愁經百五春雨餘溪寺綠無塵金花何處鞦韆鼔<lb/>
粉頸誰家鬭草人水上碧桃流片段梁間歸燕語逡巡<lb/>
髙僧不飲客攜酒來勸先朝放逐臣<hi>古今詩話</hi>
郊居云百草千花路斜風細雨天<lb/>
重經貶所云過關已躍摴蒱馬誤喘猶疑顧兔屏<lb/>
洛城云星沈㑹節歌鐘早天半上陽煙樹微<lb/>
<pb n="KR3l0022_WYG_003-3a"/>
贈張靈州云越絶曉殘蝴蝶夢單于秋引畫龍聲<lb/>
長安送别云杜曲花光濃似酒灞陵春色老於人<lb/>
送人歸湘中云滿帆歸日催行客一夜東風落楚梅<lb/>
南行云失意慣中遷客酒多年不見侍臣花<lb/>
棲靈𨼆寺云舊井霜飄仙界橘雙溪時落海邊鷗<lb/>
永熙陵云承露氣清駒送日觚稜人靜鳥呼風<lb/>
送人知韶州云碧落春風老朱陵古渡頭<lb/>
邊上云髩間相似雪峯外寂寥煙<hi>以上俱楊文公談苑</hi>
<pb n="KR3l0022_WYG_003-3b"/>
裴晉公綠野堂云水暖鳬鷖行哺子溪深桃李臥開花<lb/>
<hi>楊公詩話云此一聨最為警絶人謂不減王維杜甫又謂鄭句不獨當時人莫及雖其集中若及此者亦少</hi>
</p>
<p>
</p>
  </div>
        </body>
</text>\m</TEI>
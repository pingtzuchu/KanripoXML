<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>宋稗𩔖鈔卷一</head> <lb/>
    <p>
<pb n="KR3k0065_WYG_001-1a"/>
欽定四庫全書<lb/>
　宋稗𩔖鈔卷一<lb/>
　　　　　　　　　　　　　常熟潘永因編<lb/>
　君範第一<lb/>
藝祖受命之三年宻鐫一碑立於太廟寢殿之夾室謂<lb/>
　之誓碑用銷金黄幔蔽之門鑰封閉甚嚴因勅有司<lb/>
　自後時享及新天子即位謁廟禮畢奏請恭讀誓詞<lb/>
　獨一小黄門不識字者一人從餘皆逺立庭中不敢<lb/>
<pb n="KR3k0065_WYG_001-1b"/>
　仰視上至碑前再拜跪瞻黙誦訖復再拜而出羣臣<lb/>
　及近侍皆不知所誓何事自後列聖相承皆踵故事<lb/>
　嵗時伏謁恭讀如儀不敢泄漏靖康之變悉取禮樂<lb/>
　祭祀諸法物而去門皆洞開人得縱觀碑止髙七八<lb/>
　尺濶四尺餘誓詞三行一云柴氏子孫有罪不得加<lb/>
　刑縱犯謀逆止於獄中賜盡不得市曹刑戮亦不得<lb/>
　連坐支屬一云不得殺士大夫及上書言事人一云<lb/>
　子孫有渝此誓者天必殛之後建炎中曹勛自金囘<lb/>
<pb n="KR3k0065_WYG_001-2a"/>
　太上寄語祖宗誓碑在太廟恐今天子不及知云<lb/>
　　藝祖御筆用南人為相殺諫官非吾子孫刻石東<lb/>
　　京内中雖人才之出無定處其後王荆公變法吕<lb/>
　　恵卿為謀主章惇蔡卞繼之卒致大亂聖言誠如<lb/>
　　日矣一云太祖親寫南人不得坐吾此堂刻石政<lb/>
　　事堂上自王文穆大拜後吏輩故壊壁因移石他<lb/>
　　處後寖不知所在既而王安石章惇相繼用事為<lb/>
　　人竊去云<lb/>
<pb n="KR3k0065_WYG_001-2b"/>
太祖得天下破上黨取李筠征維揚誅李重進皆一舉<lb/>
　蕩滅知兵力可用僣偽可平矣嘗語太宗曰中國自<lb/>
　五代以來兵連禍結帑廪虛竭必先取西川次及荆<lb/>
　廣江南則國用富饒矣今之勍敵正在契丹自開運<lb/>
　以後益輕中國河東正扼兩蕃若遽取河東便與兩<lb/>
　蕃接境莫若且存繼元為我屏翰俟我完實取之未<lb/>
　晚故太祖末年始征河東太宗即位即舉平晉也廟<lb/>
　算如此正如髙棋布子著著争先<lb/>
<pb n="KR3k0065_WYG_001-3a"/>
　　錢俶初入朝既而賜歸國羣臣多請留俶而使之<lb/>
　　獻地太祖曰吾方征江南俾俶歸治兵以攻其後<lb/>
　　則吾之兵力可減半江南若下俶敢不歸乎既而<lb/>
　　皆如所處<lb/>
三徐名著江左皆以博洽聞而騎省鉉又其嶽嶽者也<lb/>
　㑹修述職之貢騎省實來及境例差官押伴朝臣皆<lb/>
　以辭令不及為憚宰相亦難其選請於藝祖曰姑退<lb/>
　朝朕自擇之有頃左璫𫝊宣殿前司具殿侍中不識<lb/>
<pb n="KR3k0065_WYG_001-3b"/>
　字者十人以名入宸筆㸃其中一人曰此人可在廷<lb/>
　皆驚中書不敢請趨使行殿侍者茫不知所由弗𫉬<lb/>
　已竟往渡江始燕騎省詞鋒如雲傍觀駭愕其人不<lb/>
　能答徒唯唯騎省叵測聒而與之言居數日既無相<lb/>
　醻者騎省亦勌且黙矣其亦不戰而屈人兵之上䇿<lb/>
　歟<hi>三徐衛尉卿延休騎省鉉内史鍇</hi>
　　承平時國家與遼歡盟文禁甚寛輅客者往來率<lb/>
　　以談謔詩文相娛樂元祐間東坡實膺是𨕖遼使<lb/>
<pb n="KR3k0065_WYG_001-4a"/>
　　素聞其名思以竒困之其國有一對曰三光日月<lb/>
　　星凡以數言者必犯其上一字於是徧國中無能<lb/>
　　屬者有以請於坡坡唯唯謂其介曰我能而君不<lb/>
　　能亦非所以全大國之體四詩風雅頌天生對也<lb/>
　　盍先以此復之介如言方共歎愕坡徐曰某亦有<lb/>
　　一對曰四徳元亨利使雎盱欲起辯坡曰而謂我<lb/>
　　忘其一耶謹閟而言兩朝兄弟邦卿為外臣此固<lb/>
　　仁宗之廟諱使臣出意外大駭服既又有所談輒<lb/>
<pb n="KR3k0065_WYG_001-4b"/>
　　為坡逆敓使自媿弗如及白溝往返齚舌不敢復<lb/>
　　言矣<lb/>
太祖初命曹武恵彬討江南潘美副之將行賜宴於講<lb/>
　武殿酒三行彬等起跪於榻前乞面授處分上懐中<lb/>
　出一實封文字付彬曰處分在其間自潘美以下有<lb/>
　罪但開此竟斬之不必奏禀二臣股栗而退迄江南<lb/>
　平無一犯律者比還復賜宴講武殿酒再行二臣起<lb/>
　跪於榻前奏臣等幸無敗事昨面授文字不敢藏諸<lb/>
<pb n="KR3k0065_WYG_001-5a"/>
　家即納於上前上徐自𤼵封示之乃白紙一張也上<lb/>
　神武機權如此初特以是申軍令耳使果犯而𤼵封<lb/>
　見為空紙則必入覆請亦不至於専僇矣<lb/>
太祖天性不好殺其取江南也戒曹秦王潘鄭王曰江<lb/>
　南本無罪但朕欲大一統容他不得卿等勿妄殺人<lb/>
　曹潘兵臨城久不下乃奏曰兵久無功不殺無以立<lb/>
　威太祖覽之赫怒批還其奏曰朕寧不得江南不可<lb/>
　妄殺詔至城已破計城破日乃批状時天人相感如此<lb/>
<pb n="KR3k0065_WYG_001-5b"/>
唐李淳風作推背圖五季之亂王侯崛起人有倖心故<lb/>
　其學益熾開口張弓之讖吳越至以徧名其子而不<lb/>
　知兆昭武基命之烈也宋興受命之符尤為著明藝<lb/>
　祖即位始詔禁䜟書懼其惑民志以繁刑辟然圖𫝊<lb/>
　已數百年民間多有藏本不可復收拾有司患之一<lb/>
　日趙韓王以開封具獄奏因言犯者至衆不可勝誅<lb/>
　上曰不必多禁正當混之耳乃命取舊本自已驗之<lb/>
　外皆紊其次而雜書之凡為百本使與存者並行於<lb/>
<pb n="KR3k0065_WYG_001-6a"/>
　是𫝊者懵其先後莫知其孰譌間有存者不復驗亦<lb/>
　棄弗藏矣<lb/>
開寳戊辰藝祖初修汴京大其城址曲而宛如蚓詘焉<lb/>
　耆老相𫝊謂趙中令鳩工奏圖初取方直四面皆有<lb/>
　門坊市經緯其間井井繩列上覽而怒自取筆塗之<lb/>
　命以幅紙作大圈紆曲縱斜旁注曰依此修築時人<lb/>
　咸㒺測多病其不宜於觀美熙寧乙夘神宗在位思<lb/>
　欲改作鑒苑中牧豚及内作坊之事卒不敢更第増<lb/>
<pb n="KR3k0065_WYG_001-6b"/>
　陴而已及政和間蔡京擅國亟奏廣其規以便宫室<lb/>
　苑囿之奉命䆠侍董其役凡周旋數十里一撤而方<lb/>
　之如矩墉堞樓櫓雖甚藻飾而蕩然無曩時之堅樸<lb/>
　矣一時張皇侈其功賞靖康金人南犯粘罕斡離不<lb/>
　揚鞭城下有得色曰是易攻下令植砲四隅隨方而<lb/>
　擊之城既引直一砲所望一壁皆不可立竟以此失<lb/>
　守沉幾逺睹至是始驗<lb/>
開寳初車駕親征偽漢引汾水灌太原城時盛夏藝祖<lb/>
<pb n="KR3k0065_WYG_001-7a"/>
　露臂跣足亦不褁頭手持刀坐黄葢下督兵吏運土<lb/>
　築堤以堰汾河城上望見矢石雨坌不避也水浸城<lb/>
　者僅餘數版且乗舟載炬焚其譙門幾陷㑹班師焉<lb/>
　其後遼有使於偽漢者見水退而城始大圯乃笑曰<lb/>
　南朝但知壅水灌城之利更不知灌而决之則無太<lb/>
　原矣<lb/>
王審𤦺微時與太祖相善後以佐命功尤為親近性不<lb/>
　能飲太祖每燕近臣常盡歡而審𤦺但持空盃太祖<lb/>
<pb n="KR3k0065_WYG_001-7b"/>
　意不愜一日酒酣舉盃祝曰審𤦺布衣之舊方共享<lb/>
　富貴酒者天之美禄惜不令飲之祝畢顧審𤦺曰天<lb/>
　必賜汝酒量可試飲審𤦺受詔不得已輒連引滿盡<lb/>
　釂無苦自是每侍燕輒飲可與衆軰退還私第則如<lb/>
　故<lb/>
太宗始嗣位思有以帖服中外者一日輦下市肆有丐<lb/>
　者不得乞因倚門大罵主人遜謝久不得解衆方擁<lb/>
　門聚觀中忽一人躍出以刀刺丐者死遺其刀而去<lb/>
<pb n="KR3k0065_WYG_001-8a"/>
　㑹日已暮追捕莫𫉬翊日奏聞太宗大怒謂猶仍五<lb/>
　季亂習乃敢中都白晝殺人即嚴索捕期必得有司<lb/>
　懼罪久之跡其事乃主人不勝其憤而殺之耳獄具<lb/>
　太宗喜曰卿能用心若是雖然第為朕更一覆母枉<lb/>
　焉且攜其刀來不數日尹再登對以獄詞并刀上太<lb/>
　宗問審乎曰審矣於是顧旁小内侍取吾鞘來小内<lb/>
　侍惟命即奉刀内鞘中因拂袖而起入曰如此寧不<lb/>
　妄殺人<lb/>
<pb n="KR3k0065_WYG_001-8b"/>
太平興國中諸降王薨其羣臣或宣怨言太宗盡收置<lb/>
　之館閣使修羣書如冊府元龜文苑英華太平御覽<lb/>
　廣記之𩔖卷帙既浩博并豐其廪膳贍給以役其心<lb/>
　後多老死於文字之間云<lb/>
學士院玉堂太宗曽親幸其所至今惟學士上日許正<lb/>
　坐他日皆不敢獨坐故事堂中設視草臺每草制則具<lb/>
　衣冠據臺而坐今不復如此但存空臺而已玉堂東<lb/>
　承㫖閣子牕槅上有火燃處太宗嘗夜幸玉堂蘇易<lb/>
<pb n="KR3k0065_WYG_001-9a"/>
　簡為學士已寢遽起無燭不可覓衫帶宫嬪乃自牕<lb/>
　槅中引燭入照之至今不欲易以為玉堂一盛事<lb/>
真宗在儲宫太宗朂令學草書乃再拜曰臣聞王者事<lb/>
　業功侔日月一照使𨼆微盡曉草書之跡誠為秘妙<lb/>
　然達者葢寡儻臨事或誤則罪有所歸焉豈一照之<lb/>
　心哉謹願罷之太宗大喜顧謂之曰他日英主也<lb/>
真宗好文雖以文辭取士然必視其器識每御崇政殿<lb/>
　賜進士及第必召其髙第三四人並列於庭更察其<lb/>
<pb n="KR3k0065_WYG_001-9b"/>
　形神磊落者始賜第一人及第或取其所試文辭有<lb/>
　理趣者徐奭鑄鼎象物賦云足惟下正詎聞公餗之<lb/>
　傾欹鉉乃上居實取王臣之威重遂置第一蔡齊置<lb/>
　器賦云安天下於覆盂其功可大亦冠多士<lb/>
　　咸平五年南省試進士有敎無𩔖賦王沂公為第<lb/>
　　一賦盛行於世其警句有云神龍異禀猶嗜欲之<lb/>
　　可求纎草何知尚薫猶而相假時有輕薄子擬作<lb/>
　　四句云相國寺前熊翻筋斗望春門外驢舞柘枝<lb/>
<pb n="KR3k0065_WYG_001-10a"/>
　　議者以為言雖鄙俚亦著題也<lb/>
真宗祀汾而還駕過伊闕親灑宸翰為銘勒石文不加<lb/>
　㸃羣臣皆呼萬嵗其文曰夫結而為山融而為谷設<lb/>
　險阻於地理資守拒於國都足以表坤載之無疆示<lb/>
　神州之大壯者也矧復洪源南導髙岸中分夏禹濬<lb/>
　川初闢闗塞周成相宅肇建王城風雨所交形勢斯<lb/>
　在靈葩珍木接畛而揚芬盤石檻泉奔流而激響寳<lb/>
　塔千尺蒼崖萬尋祕等覺之真身刻大雄之尊像豈<lb/>
<pb n="KR3k0065_WYG_001-10b"/>
　獨勝游之是屬故亦景貺之潛符躬薦兩圭祝汾隂<lb/>
　而祈民福言旋六轡臨雒宅而觀土風既周覽於名<lb/>
　區乃刋文於真銘曰髙闕巍峩羣山迤邐乃固王域<lb/>
　是通伊水形勝居多英靈萃止螺髻徧摩鴈塔髙峙<lb/>
　奠玉河濱囘輿山趾鳴蹕再臨貞䂥斯紀<lb/>
仁宗聖性仁恕尤惡湥文獄官有失入人罪者終身不<lb/>
　復進用至於仁民愛物孜孜惟恐不及一日晨興語<lb/>
　近臣曰昨夜因不寐而甚饑思食燒羊侍臣曰何不<lb/>
<pb n="KR3k0065_WYG_001-11a"/>
　降㫖取索仁宗曰比聞禁中每有取索外面遂以為<lb/>
　例誠恐自此逐夜宰殺以備非時供應則嵗月之久<lb/>
　害物多矣豈可不忍一夕之餒而啟無窮之殺也時<lb/>
　左右皆呼萬嵗至有感泣者又嘗春日步苑中屢囘<lb/>
　顧皆莫測聖意及還宫中顧嬪御曰渇甚可速進熱<lb/>
　水嬪御進水且曰大家何不外面取水而致久渇耶<lb/>
　仁宗曰吾屢顧不見鐐子茍問之即有抵罪者故忍<lb/>
　渇而歸聖性仁恕如此<lb/>
<pb n="KR3k0065_WYG_001-11b"/>
慶厯中郎官呂覺者勘公事囘因登對自陳衣緋已久<lb/>
　乞改章服上曰待别差遣與卿換朕不欲因鞫獄與<lb/>
　人恩澤慮刻薄之徒望風希進加入人罪耳<lb/>
王素為諌官論王徳用所進女口仁宗初詰之曰此宫<lb/>
　禁事卿何從知素曰臣職在風聞有之則陛下當改<lb/>
　無之則為妄𫝊何必詰其從來也仁宗笑曰朕真宗<lb/>
　子卿王旦子與他人不同自有世契徳用所進女口<lb/>
　實有之在朕左右亦甚親近且留之如何素曰若在<lb/>
<pb n="KR3k0065_WYG_001-12a"/>
　疏逺雖留可也臣之所論正恐親近仁宗色動呼近<lb/>
　璫曰王徳用所進女口各支錢三百貫即今令出内<lb/>
　東門了急來遂涕下素曰陛下既以臣奏為然亦不<lb/>
　須如此之遽且入禁中徐遣之上曰朕雖為帝王然<lb/>
　人情同耳苟見其涕泣不忍出則恐朕亦不能出之<lb/>
　卿且留此以待報素曰陛下從諌古哲王所未有天<lb/>
　下社稷幸甚久之中使奏宫女已出門矣上復動容<lb/>
　而起<lb/>
<pb n="KR3k0065_WYG_001-12b"/>
貝州卒王則據城叛詔明鎬往討久無功參知政事文<lb/>
　彦博請行仁宗欣然遣之且曰貝字加文為敗卿必<lb/>
　擒則矣未逾月而捷報聞<lb/>
蜀中一舉子獻詩太守云把斷劍門燒棧道成都别是<lb/>
　一乾坤守械其人奏之仁宗曰此乃老秀才急於仕<lb/>
　䆠而為之不足治也可授以司戸參軍其人到任不<lb/>
　一年慚恧而死<lb/>
故事郊而肆赦奉祠不敬不以赦論治平中郎中易知<lb/>
<pb n="KR3k0065_WYG_001-13a"/>
　素貪饕賜食大官醉飽失容御史以不敬聞韓魏公<lb/>
　請論如律謂不行後將廢禮英宗不許曰寧以他事<lb/>
　坐之士以飲食得罪使何面目見士大夫乎<lb/>
秦國大長公主薨神考賜挽詞三首曰海濶三山路香<lb/>
　輪定不歸帳深空翡翠珮冷失珠璣明月留歌扇殘<lb/>
　霞散舞衣都門送車返宿草自春菲又曰曉𤼵城西<lb/>
　道靈車望更遙春風空魯館明月斷秦簫塵入羅衣<lb/>
　暗香隨玉篆銷芳魂飛北渚那復可為招又曰慶自<lb/>
<pb n="KR3k0065_WYG_001-13b"/>
　天源𤼵恩從國愛申歌鐘雖在館桃李不成春水折<lb/>
　空還沁樓髙影隔秦區區㑹稽市無復獻珠人聖製<lb/>
　如此雖穆王黃竹漢高大風之詞莫可擬其髣彿噫<lb/>
　豈特前代帝王葢古今詞章之工者無此作也<lb/>
神宗皇帝一日行後苑見牧猳㹠者問何所用牧者對<lb/>
　曰自祖宗以來長令畜之自稚養之以至大則殺之<lb/>
　更養稚者前朝不敢易竟不知果安用神宗沉思久<lb/>
　之詔付有司禁中自今不得復畜居數月衞士忽𫉬<lb/>
<pb n="KR3k0065_WYG_001-14a"/>
　妖人急欲血澆之禁中卒不能致方悟太祖之逺略<lb/>
　熙寧中作坊以門巷委狹請直而寛廣之神宗以太<lb/>
　祖創始當有逺慮不許既而衆工作苦持兵奪門欲<lb/>
　出為亂一老卒閉而拒之遂不得出捕之皆𫉬<lb/>
神宗病甚不能言宣仁謂曰我欲為汝改某事某事凡<lb/>
　二十餘條神宗皆㸃頭獨至青苗法再三問終不應<lb/>
　熙寧初神宗與二王禁中打毬子上問二王欲賭何<lb/>
　物徐王曰臣不賭别物若嬴時只告罷了青苗法<lb/>
<pb n="KR3k0065_WYG_001-14b"/>
承平時揚州郡治之東廡扃鎖屋數間上有建隆元年<lb/>
　朱漆金書牌云非有緩急不得輒開宣和元年盗起<lb/>
　浙西詔以童貫提師討之道出淮西見之焚香再拜<lb/>
　啟視之乃弓弩各千愛䕶甚至儼然如新貫命絃以<lb/>
　試之其力倍後來而製作精妙不可跂及士卒皆歎<lb/>
　服施之於用以致成功此葢太祖皇帝親征李重進<lb/>
　時所留者仰知經武之略明見於二百年之前如此<lb/>
政和四年六月戊寅御筆取㑹到入内内侍省所轄苑<lb/>
<pb n="KR3k0065_WYG_001-15a"/>
　東門藥庫所藏鴆鳥蛇頭葫蔓籐鈎吻草毒汁之𩔖<lb/>
　品數尚多皆屬川廣所貢典掌官吏三十餘人契勘<lb/>
　元無支遣顯屬虚設葢自五季亂離紀綱頽廢多用<lb/>
　此物以勦不臣者沿襲至今日自藝祖以來好生之<lb/>
　徳洽於人心若干憲網莫不明寘典刑誅殛市朝何<lb/>
　嘗用此自今可悉罷貢額並行停進仍廢此庫放散<lb/>
　官吏比附安排應毒藥并盛貯器皿並交付軍器所<lb/>
　仰於新城門外曠濶逈野處焚棄其灰燼於官地埋<lb/>
<pb n="KR3k0065_WYG_001-15b"/>
　瘞分明封堠標識無使人畜近犯疾速措置施行仰<lb/>
　見祐陵仁厚之心徳及豚魚如此<lb/>
祖宗開國以來西北兵革既定故寛其賦役民間生業<lb/>
　每三畝之地止取一畝之税縁此公私富庶人不思<lb/>
　亂政和間謀利之臣建議以為彼處減匿税賦乃創<lb/>
　置一司號西城所命内侍李彦主治之盡行根刷拘<lb/>
　催専供御前支用州縣官吏無郤顧之心竭澤而漁<lb/>
　急如星火其推行為尤者京東漕臣王宓劉寄是也<lb/>
<pb n="KR3k0065_WYG_001-16a"/>
　人不堪命遂皆去而為盗河北蜂起遊宦商賈已不<lb/>
　可行至靖康初智勇俱困有啟於欽宗者命斬彦竄<lb/>
　宓寄以狥下寛恤之詔然無鄉從之心矣其後散為<lb/>
　巨冦於江淮間如張遇曹成鍾相李成之徒皆其人<lb/>
　也<lb/>
髙宗好養鵓鴿躬自收放有士人題詩曰鵓鴿飛騰遶<lb/>
　帝都暮收朝放費工夫何如養箇南來鴈沙漠能𫝊<lb/>
　二帝書髙宗聞之召見士人即補以官<lb/>
<pb n="KR3k0065_WYG_001-16b"/>
髙宗在徳壽宫毎進膳必置匙筯兩副食前多品擇取<lb/>
　欲食者以别筯取置一器中食之必盡飯則以别匙<lb/>
　減而後食吳后嘗問其故對曰不欲以殘食與宫人<lb/>
　食也<lb/>
南渡後有司降様下外郡置御爐炭胡桃紋鵓鴣色者<lb/>
　若干斤知婺州王居正論奏髙宗曰朕平居衣服飲<lb/>
　食且不擇美惡隆冬附火止取温暖豈問炭之紋色<lb/>
　也詔罷之宣和間宗室圍爐次索炭既至訶斥左右<lb/>
<pb n="KR3k0065_WYG_001-17a"/>
　云炭質紅今黒非是葢嘗供熟火也以此𩔖推之豈<lb/>
　識世事艱難<lb/>
髙宗嘗語吕頤浩曰朕在宫中每天下奏案至莫不熟<lb/>
　閲再三求其生路有至夜分卿可以此意戒刑寺官<lb/>
　凡於治獄切當留心勿草草頤浩再拜賀即以上㫖<lb/>
　喻之<lb/>
紹興壬子詔知大宗正事安定郡王令疇訪求宗室伯<lb/>
　字號七嵗以下者十人入宫備𨕖十人中又擇二人<lb/>
<pb n="KR3k0065_WYG_001-17b"/>
　焉一肥一癯迺留肥而遣癯賜銀三百兩以謝之未<lb/>
　及出思陵忽云更子細觀迺令二人乂手並立忽一<lb/>
　猫走前肥者以足蹴之上曰此猫偶爾而過何為遽<lb/>
　踢之輕易如此安能任重耶遂留癯而逐肥者癯者<lb/>
　乃阜陵也肥者名伯浩後終於温州都監<lb/>
孝宗居髙宗喪百日後尚進素膳毁瘠特甚吳夫人者<lb/>
　潛邸舊人也屢以過損為言上堅不從夫人一日宻<lb/>
　諭尚食内侍潛以雞汁等雜素饌中以進上食之覺<lb/>
<pb n="KR3k0065_WYG_001-18a"/>
　爽口詢所以然内侍恐甚以實告上大怒皇太后聞<lb/>
　之過宫力解乃出吳夫人於外内侍等罷職有差廟<lb/>
　號曰孝冝矣<lb/>
孝宗初年恢復之志甚鋭而於時謀臣猛将彫喪略盡<lb/>
　財屈兵弱卒不得逞厥後畜積稍羨又嘗有意用兵<lb/>
　祭酒芮國器奏曰陛下只是被數文腥錢作使何不<lb/>
　試打算了得幾番犒賞上曰朕未之知也待打算報<lb/>
　卿後打算只了得十三番犒賞於是用兵之意又寢<lb/>
<pb n="KR3k0065_WYG_001-18b"/>
　　孝宗鋭志大功新進逢意務為可喜淳熙中上益<lb/>
　　明習國家事老成鄉用一日躬朝徳壽從容醼飲<lb/>
　　玉音曰天下事不必乗快要在堅忍終於有成而<lb/>
　　已上再拜請書紳歸而大字掲於𨕖徳殿壁辛丑<lb/>
　　廷䇿多士有一卷首曰天下未嘗有難成之事人<lb/>
　　主不可無堅忍之心上覽而是之遂為第一葢親<lb/>
　　擢也<lb/>
壽皇在宫中常攜一漆拄杖宦官宮妾莫敢睨視嘗逰<lb/>
<pb n="KR3k0065_WYG_001-19a"/>
　後苑偶忘攜焉特命小黄門取之二人竭力曳以來<lb/>
　葢精鐵也上方有意中原故隂自習勞苦如此劉恭<lb/>
　甫奏事便殿見一馬在殿前不動問王公明曰此木<lb/>
　刻者上於萬幾之暇御以習據鞍騎射也<lb/>
淳熙已酉孝宗退居重華宫有浄室終日宴坐其間几<lb/>
　上惟書籍及筆墨楮研而已近璫嘗奏髙宗皇帝留<lb/>
　下寳器圖畫陛下盍時取觀壽皇曰先帝中興功徳<lb/>
　盛大故宜享此朕豈敢自比先帝皆鏁閉不開<lb/>
<pb n="KR3k0065_WYG_001-19b"/>
　符命第二<hi>附先兆轉生</hi>
王朴仕周為樞宻使五代自朱梁以用武得天下政事<lb/>
　皆歸樞宻院至今言二府當時宰相行文書而已時<lb/>
　縁用兵朴多宿禁中一日謁見世宗屏人顰蹙且倉<lb/>
　皇嗟嘆曰禍起不久矣世宗因問之曰臣觀元象大<lb/>
　異所以不敢不言世宗云如何曰事在宗社陛下不<lb/>
　能免而臣亦先當之今夕請陛下觀之可以自見是<lb/>
　夜與世宗微行自厚載門出至野次止於五丈河旁<lb/>
<pb n="KR3k0065_WYG_001-20a"/>
　中夜後指謂世宗曰陛下見隔河如漁燈者否世宗<lb/>
　隨亦見之一燈熒熒然迤邐甚近則漸大至隔岸火<lb/>
　如車輪矣其間一小兒如三四嵗引手相指既近岸<lb/>
　朴曰陛下速拜之既拜漸逺而没朴泣曰陛下既見<lb/>
　無復可言後數日朴於李榖坐上得疾而死世宗既<lb/>
　伐幽燕道𬒳病而殂至明年而天授皇宋矣火輪小<lb/>
　兒葢國家火徳之兆云<lb/>
藝祖受命元年秋三佛齊來貢時尚不知皇宋受禪也<lb/>
<pb n="KR3k0065_WYG_001-20b"/>
　貢物有通天犀中有形如龍擎一葢其龍形騰上而<lb/>
　尾少向左成□形其文即宋字也真主受命豈偶然<lb/>
　哉藝祖即以此犀為帶每郊廟則繫之<lb/>
　　郭祖微時與馮暉同里閈相善也椎埋無賴靡所<lb/>
　　不至既而各竄赤籍一日有道士過之業彫刺二<lb/>
　　人因令刺之乃於郭項右作雀左作榖馮則以臍<lb/>
　　作瓮中作鴈數隻戒曰爾曹各於項臍自愛異日<lb/>
　　雀<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>榖鴈出瓮此亨顯之符也郭祖秉鉞之後雀<lb/>
<pb n="KR3k0065_WYG_001-21a"/>
　　榖稍近及踐祚雀遂<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>榖焉馮之鴈亦自瓮中纍<lb/>
　　纍而出果位方鎮<lb/>
太祖征李筠以太宗為大内都㸃檢都民驚曰㸃檢作<lb/>
　天子矣更為一天子地耶此又人口木簡也<lb/>
藝祖在周朝受命北征至陳橋驛為三軍推戴時太后<lb/>
　眷屬以下盡在定力文院有司將捜捕主僧悉令登<lb/>
　閣而固其扃鑰俄而大捜索主僧紿曰皆散走不知<lb/>
　所之甲士入寺升梯且𤼵鑰見蛛網絲布滿其上而<lb/>
<pb n="KR3k0065_WYG_001-21b"/>
　塵埃凝積若累年不曽開者乃相告曰是安得有人<lb/>
　遂皆返去有頃藝祖已踐祚矣<lb/>
梁寳誌銅牌記多識未來事云有真人在冀州閉口張<lb/>
　弓左右邉子子孫孫萬萬年江南中主名其子曰𢎞<lb/>
　冀吳越錢鏐諸子皆連𢎞字期以應之孰知宣祖正<lb/>
　當之也<hi>宣祖太祖父名𢎞殷</hi>
曹翰圍江州三年城将破太祖嘉其盡節於所事遣使<lb/>
　諭翰城下日拒命之人盡赦之使人至獨木渡大風<lb/>
<pb n="KR3k0065_WYG_001-22a"/>
　數日不可濟及風止而濟則翰已屠江州無遺𩔖適<lb/>
　一日矣唐吏部尚書張嘉福奉使河北逆韋之亂有<lb/>
　勅處斬尋遣使人赦之使人馬上昏睡遲行一驛比<lb/>
　至已斬訖與此相𩔖<lb/>
楊文公之生其胞䕃始脱則見兩鶴翅交掩塊物而蠕<lb/>
　動其母急令密棄諸溪流始出戸而祖母迎見啟視<lb/>
　之則兩翅歘開中有玉嬰轉側而啼舉家驚異非常<lb/>
　器也<lb/>
<pb n="KR3k0065_WYG_001-22b"/>
張乖崖成都還日臨行封一紙軸付僧文鑒大師上題<lb/>
　云請於乙夘嵗五月二十一日開後至祥符八年當<lb/>
　其嵗也時凌侍郎䇿知成都文鑒至是日持見凌公<lb/>
　曰先尚書向以此囑某已若干年不知何物也乞公<lb/>
　開之洎開乃所畫野服攜笻黄短褐一小真也題其<lb/>
　旁云依此様寫於仙逰閣上兼自作贊云乖則違衆<lb/>
　崖不利物乖崖之名聊以表徳徒勞丹青繪寫凡質<lb/>
　欲明此心垂之無斁凌公竒之於大慈寺閣龕以祠<lb/>
<pb n="KR3k0065_WYG_001-23a"/>
　焉葢公以祥符七年甲寅五月二十一日薨開真之<lb/>
　日當小祥也<lb/>
王冀公欽若微時薄遊臨川寄食蔡參政門館天寒冀<lb/>
　公無𬒳夜中凍甚竊入僕魁陳超𬒳中睡定超方夢<lb/>
　有數人叱曰宰相睡何得同牀耶即舁至戸外超甚<lb/>
　驚愕不敢近冀公自此謹待之兼盡力相助公後貴<lb/>
　顯所以存問於超者甚至超子亦舉進士<hi>王欽若字定國新喻</hi>
　<hi>人封冀國公諡文穆</hi>
<pb n="KR3k0065_WYG_001-23b"/>
仁宗晚年不豫漸復康平忽一日命宫嬪妃主游後苑<lb/>
　乗小輦東向欲登城堞遥見小亭榜曰迎曙帝不説<lb/>
　即時囘輦翼日上仙而英宗登極葢曙乃英宗御名<lb/>
　也又哲宗朝嘗創一堂退繹萬幾學士進名皆不可<lb/>
　意乃自製曰迎端意謂迎事端而治之未幾徽宗由<lb/>
　端邸即大位<lb/>
仁宗嘗御便殿有二近侍争辨仁宗問之曰甲言貴賤<lb/>
　在命乙言由至尊帝黙然即以二小金合各書數字<lb/>
<pb n="KR3k0065_WYG_001-24a"/>
　藏於中曰先到者保奏給事有勞推恩封閉甚嚴先<lb/>
　命乙攜一往東門司約及半道命甲攜一繼往無何<lb/>
　内東門司保奏甲推恩問之乃是乙半道傷足甲遂<lb/>
　先到帝歎曰信有命哉胡宿毎語後進曰萬事真實<lb/>
　有命人力計較不得吾平生未嘗于人他安能陶鑄<lb/>
　我自有命在枉費却閒工夫枉用却閒心力信得命<lb/>
　便養得氣不挫折也元豐中王岐公珪作宰相王和<lb/>
　父安禮尹京兆上眷甚渥且将大用岐公乗間奏曰京<lb/>
<pb n="KR3k0065_WYG_001-24b"/>
　師術者皆言王安禮明年二月作執政神宗怒曰執<lb/>
　政除拜由朕豈由術者之言他日縱當次𥙷特且遲<lb/>
　之明春安禮果拜左丞珪曰陛下乃違前言何也上<lb/>
　黙然久之曰朕偶忘記信知果是命耶<lb/>
撫之臨川北郭二十里間有地名曰虎頭洲郡人死不<lb/>
　能塟者必詣其所焚之因颺骸灰於水中治平元年<lb/>
　撫人李權夢親朋張樂送至洲上甚不悦告人曰吾<lb/>
　其死乎俄而𬒳鄉薦遂登第調處州司理乃悟虎頭<lb/>
<pb n="KR3k0065_WYG_001-25a"/>
　為處字而洲為州也<lb/>
歐陽文忠公慶厯末夜泊采石渡舟人鼾睡潮至月黒<lb/>
　公滅燭方寢微聞呼聲曰去未舟尾答曰有叅政宿<lb/>
　此不可擅去齋料幸攜至公私念曰舟尾逼浦且無<lb/>
　從人必鬼也通昔不寐五鼓聞岸上獵獵馳驟聲舟<lb/>
　尾曰齋料幸見還岸上且行且答曰道場不浄竟無<lb/>
　所得而歸公異之後日遊金山與長老瑞新語此事<lb/>
　驚曰某夜有施主設水陸攜室人至方拜忽乳一子<lb/>
<pb n="KR3k0065_WYG_001-25b"/>
　俄腥風滅燭一衆盡恐乃公宿采石之夜也公後果<lb/>
　叅大政自叅知政事除蔡州而公求退之鋭者亦其<lb/>
　前知然耶黄魯直熙寧初宿石塘寺寺有鬼靈異僧<lb/>
　敬信之一夕夢曰分寧黄刑部至僧曰侍郎乎尚書<lb/>
　乎曰侍郎也魯直南遷已六十親故憂其禍大又南<lb/>
　方瘴霧非菜肚老人所宜魯直笑曰宜州者所以宜<lb/>
　於人也且石塘鬼侍郎之言豈欺我哉魯直竟殁於<lb/>
　宜州較采石之鬼何愚智相去三十里豈魯直癡絶<lb/>
<pb n="KR3k0065_WYG_001-26a"/>
　故欺之耶<lb/>
頴川一異僧能知人宿命時歐陽永叔領郡事見一妓<lb/>
　口氣常作蓮花香心頗異之舉以問僧僧曰此妓前<lb/>
　生為尼好轉妙法蓮花經三十年不廢以一念之差<lb/>
　墮身娼賤後因郡㑹妓適侍傍公因以僧語告之且<lb/>
　問今亦曽轉蓮經否妓曰某不幸為妓日事應接何<lb/>
　暇轉經公命取蓮經令讀一閲如流宛若素習試以<lb/>
　他經則不能也公益異之<hi>一作公婢名胡媚娘</hi>
<pb n="KR3k0065_WYG_001-26b"/>
王元之禹偁在黄日作竹樓與無愠齋記其末云後人<lb/>
　公退之餘召髙僧道侶烹茶煉藥則可矣若易為廐<lb/>
　庫厨𫝊則非吾徒也後安信可至訪之則樓且半圯<lb/>
　而齋已更為馬廐矣求其記則庖人亦取刻石壓羊<lb/>
　肉信可歎曰元之豈前知耶抑其言遂為䜟耶於是<lb/>
　樓與齋皆葺如舊而以其記龕之於壁<lb/>
　　中大夫徽猷閣安詠信可宣和初守齊安下車訪<lb/>
　　東坡雪堂遺址雖存堂瓦木已為兵馬都監拆而<lb/>
<pb n="KR3k0065_WYG_001-27a"/>
　　為教場亭子矣信可即呼都監責之且命復新之<lb/>
　　堂成多燕飲其上信可亦善為詩在黄有詩云萬<lb/>
　　古戰争餘赤壁一時形勝屬黄岡<lb/>
韓魏公慶厯中以資政殿學士帥淮南一日後園中有<lb/>
　芍藥一幹分四岐岐各一花上下紅中間黄蕋間之<lb/>
　名金纒腰又謂之金帶圍初無種有時而出則城中<lb/>
　當有宰相公異之開一㑹欲招四客以賞之以應四<lb/>
　花之瑞時王岐公珪為大理寺評事通判王荆公安<lb/>
<pb n="KR3k0065_WYG_001-27b"/>
　石為大理評事僉判皆召之尚少一客以州鈐轄諸<lb/>
　司使忘其名官最長遂取以充數明日早衙鈐轄者<lb/>
　申狀暴泄不至尚缺其一命取過客厯求一朝官足<lb/>
　之過客中無朝官惟有陳秀公升之時為大理寺丞<lb/>
　遂命同㑹至中筵剪四花四客各簪一花甚為盛集<lb/>
　後三十年間四人皆為宰相<lb/>
洛中士人張起宗以訓䝉為生居於㑹節園側年四十<lb/>
　餘一日行於内前見有西來行李甚盛問之曰文樞<lb/>
<pb n="KR3k0065_WYG_001-28a"/>
　宻知成都囘也姬侍皆騎馬錦繡蘭麝溢人眼鼻起<lb/>
　宗自歎曰同丙午生相逺如此傍有瞽者輒曰秀才<lb/>
　我與汝算命因與藉地卜者出算子約百餘布地上<lb/>
　幾長丈餘凡閲兩時曰好笑諸事不同但三十年後<lb/>
　有某星臨某所兩人皆同當並案而食者九箇月起<lb/>
　宗後七十餘嵗時文公亦居於洛起宗視其交逰飲<lb/>
　宴者皆一時貴人輒自疑曰余安得並案而食乎一<lb/>
　日公獨遊㑹節園問園側敎學者為誰左右以張對公命<lb/>
<pb n="KR3k0065_WYG_001-28b"/>
　請至及見大喜問其甲子又與之同因呼為㑹節先<lb/>
　生公每召客必預召赴入㑹無先生則不往公為主<lb/>
　人則拐於左公為客則拐於右並案而食者將及九<lb/>
　月公之子及甫知河陽府公往視之公所居私第地<lb/>
　名東田有小姬四人謂之東田小籍共升大車隨行<lb/>
　祖於城西有伶人素不平之因為口號曰東田小籍<lb/>
　已登油壁之車㑹節先生暫别玳筵之宴坐客微笑<lb/>
　自此潞公復歸洛不復召之矣<lb/>
<pb n="KR3k0065_WYG_001-29a"/>
邉鎬為謝靈運後身故小字康樂范淳夫為鄧仲華後<lb/>
　身故名祖禹張平子後身為蔡伯喈鄒陽後身為東<lb/>
　坡居士即其習氣似皆不誣也<lb/>
東坡在儋耳語其子過曰我决不為海外人近日頗覺<lb/>
　有還中州氣象乃滌研焚香寫平日所作八賦當不<lb/>
　脱誤一字以卜之寫畢大喜曰吾歸無疑矣後數日<lb/>
　廉州之命至八賦墨迹初歸梁師成後入禁中<lb/>
閩中記言南臺沙合必出宰輔至和中閩人潘有實為<lb/>
<pb n="KR3k0065_WYG_001-29b"/>
　省郎自負王佐才每遇鄉人必問南臺江可褰裳過<lb/>
　否或云未則色不悦迨章郇公入樞府之明年沙始<lb/>
　交遂大拜尋而吳丞相育曽侍中公亮陳丞相升之<lb/>
　皆相繼輔弼惟曽公泉人他皆建人吳章皆浦城人<lb/>
　又其後如章子厚諸公繼踵而起盛哉古𫝊沙合出<lb/>
　相比年遂為洲葢名世賚弼殆天啟然<lb/>
章郇公得象守洪州嘗因晏客擲骰賭酒乃自黙占如<lb/>
　異日登台輔成貴采一擲得佛面浮圖遂緘秘其骰<lb/>
<pb n="KR3k0065_WYG_001-30a"/>
　至為相猶在<lb/>
世𫝊山谷老人前身為女子云山谷自有記刻石於涪<lb/>
　陵江上石至春夏為江水所浸故世未有模𫝊者其<lb/>
　記言山谷與東坡先生同謁清老清語坡是五祖戒<lb/>
　和尚後身而山谷前身則一女子我不能詳語竢異<lb/>
　日學士至涪陵自有告者山谷意謂涪陵非遷謫不<lb/>
　至既坐黨籍再貶涪陵未幾夢一女子告之云某生<lb/>
　前誦法華經𤼵願後身為男子得大智慧為一時名<lb/>
<pb n="KR3k0065_WYG_001-30b"/>
　人今學士某前身也學士年來患腋氣者縁某所葬<lb/>
　棺朽有螘居於兩腋之下故致斯疾耳今此地後山<lb/>
　有某墓學士能啟之除去螘聚則腋患可愈也既覺<lb/>
　果訪得之因如其言且為再易棺修掩甫畢而腋氣<lb/>
　果不藥而除<lb/>
神祖幸秘書省閱江南李主像見其人物儼雅再三歎<lb/>
　訝而徽宗生生時夢李主來謁然其文采風流過李<lb/>
　主百倍及北狩女真亦用江南國主見藝祖故事徽<lb/>
<pb n="KR3k0065_WYG_001-31a"/>
　宗夢錢王再三乞還兩浙明日與鄭后言朕夜來被<lb/>
　錢王索取兩浙甚急鄭后奏云昨妾夢亦然須臾報<lb/>
　韋妃誕髙宗既三日徽宗臨視戲妃曰酷似淛臉葢<lb/>
　妃籍雖貫開封而原占於淛亦遂成南渡之讖云<hi>錢王</hi>
　<hi>夀八十一髙宗亦夀八十一以夢讖參之良不誣矣</hi>
哲宗在位既久而皇嗣未立宻遣中貴往泰州天慶觀<lb/>
　問徐神翁徐但書吉人二字付之既還奏呈左右皆<lb/>
　無知其説者又元符以來殿庭朝㑹及常起居看班<lb/>
<pb n="KR3k0065_WYG_001-31b"/>
　舍人必秉笏巡視班列懼有不盡恭者連聲云端笏<lb/>
　立既而哲宗升遐徽以端邸入承大統而吉人二字<lb/>
　乃潛藩之名<hi>徐神翁字太更名守信泰州海陵人居冲真坊樂真橋之側嘉祐初執役天慶</hi>
　<hi>觀持帚灑掃十數年人無識者止呼為徐二翁蔣之竒號為神翁</hi>
宣和中燕諸王於禁中髙宗以困於酒倦甚小憩幄次<lb/>
　徽宗忽詢康王何在左右告以故徽宗幸其所視之<lb/>
　甫入即返驚愕黙然内侍請於上云適掲簾之次但<lb/>
　見金龍丈餘蜿蜓榻上不欲呼之所以亟出歎息久<lb/>
<pb n="KR3k0065_WYG_001-32a"/>
　之云此天命也由是異待焉<lb/>
顯仁太后在沙漠尚未知髙宗即位嘗用象戲局子褁<lb/>
　以黄羅書康王字貼於将上焚香禱曰今三十二子<lb/>
　俱擲於局若康王字入九宫者必得天位一擲其將<lb/>
　子果入九宫他子皆不近后以手加額喜甚即具奏<lb/>
　徽廟大喜復謂后曰瑞卜昭應異常可無慮矣<lb/>
隂陽家流窮五行術數不得為亡至一切聽之反棄人<lb/>
　事斯失矣是以古人行道而委命不敢用億中以為<lb/>
<pb n="KR3k0065_WYG_001-32b"/>
　信也蔡元長生慶厯之丁亥其月當壬寅日當壬辰<lb/>
　時為辛亥在昔幼時言命者或不多取之及逢時遇<lb/>
　主位極人臣而後操術者争談格局之髙推富貴之<lb/>
　繇徒足𤼵賢者之一笑耳大觀改元嵗復丁亥東都<lb/>
　順城門内有鄭氏者貨粉於市家頗贍給俗號鄭粉<lb/>
　家偶以正月五日亥時生一子嵗月日時適與魯公<lb/>
　合其家大喜極意撫愛謂且必貴時人亦為之傾聳<lb/>
　長則恣其所欲為鬭雞走犬一切不禁也始年十有<lb/>
<pb n="KR3k0065_WYG_001-33a"/>
　八春末攜妓從浮浪人躍犬馬遊金明自苑中歸上<lb/>
　下悉大醉馬忽躍入波水中浸而死五行之不足信<lb/>
　如此蔡元度娶王荆公之女封福國夫人止一子談<lb/>
　天者多言其壽命不永元度夫婦憂之一日盡呼術<lb/>
　者之有名如林開之徒集於家相與决其疑云當止<lb/>
　三十五嵗元度顧其室云吾夫婦老矣可以放心豈<lb/>
　復見此逆境耶其子後竟至乾道中壽八十而終然<lb/>
　其初以恩倖為徽猷閣學士靖康初蔡氏既敗例遭<lb/>
<pb n="KR3k0065_WYG_001-33b"/>
　削奪恰年三十五葢其禄盡之嵗繇是而知五行又<lb/>
　不可謂盡無也<lb/>
熙寧元豐間有僧化成以命術聞於京師蔡元長兄弟<lb/>
　始赴省試同往訪焉時問命者盈門彌日方得前既<lb/>
　語以年月率爾語元長曰此武官大使臣命也他時<lb/>
　衣食不闕而已餘不可望也語元度曰此命甚佳今<lb/>
　嵗便當登第十餘年間可為侍從又十年為執政然<lb/>
　决不為真相晚年當以使相終既退元長大病其言<lb/>
<pb n="KR3k0065_WYG_001-34a"/>
　元度曰觀其推步鹵莽如此何足信哉更俟旬日再<lb/>
　往訪之僧已不復記憶再以年月語之率爾而言悉<lb/>
　如前説兄弟相顧大驚然是年遂同登科自是相繼<lb/>
　貴顯於元長則大謬如此而元度終身無一語之差<lb/>
　以此知世所謂命術者𩔖不可信其有合者皆偶中<lb/>
　也<lb/>
蔡侍郎凖少年時出入常有二人見於馬或肩輿之前<lb/>
　若先驅或前或却問之從者皆無所見凖甚懼謂有<lb/>
<pb n="KR3k0065_WYG_001-34b"/>
　冤魂百方禳祛皆不能遣既久亦不以為事慶厯四<lb/>
　年生京而一人不見又二年生卞乃遂俱滅元符末<lb/>
　都城童謡有家中兩箇蘿蔔精之語而其末章云撞<lb/>
　着潭州海藏神至崇寧中賣餕饀者又有一包菜之<lb/>
　語其事皆驗而京於靖康初貶死於長沙豈潭州海<lb/>
　藏亦應於此耶<lb/>
元絳字厚之初知荆南嘗夢至仙府與三人連書名旁<lb/>
　有告之曰君三人葢兄弟也覺而思之不知所謂既<lb/>
<pb n="KR3k0065_WYG_001-35a"/>
　入翰林為學士韓持國維楊元素繪在院一日書奏<lb/>
　列名三人偏旁皆從絲始悟夢中兄弟之意既而持<lb/>
　國元素皆𥙷外公得尹京兆後三年復同元素還職<lb/>
　而鄧文約綰相繼為直院則三人之名又皆從絲葢<lb/>
　始終皆同以此知升沉進退决非偶然者一作元厚<lb/>
　之少時曽夢人告之異日當為翰林學士須兄弟數<lb/>
　人同在禁林厚之自思素無兄弟疑此夢為不然熙<lb/>
　寧中厚之除學士同時相先後入學士院一韓持國<lb/>
<pb n="KR3k0065_WYG_001-35b"/>
　維一陳和叔繹一鄧文約綰一楊元素繪并厚之名<lb/>
　絳五人名皆從絲始悟兄弟之説<lb/>
陳秀公丞相與元叅政厚之同日得疾陳忽寄聲問元<lb/>
　安否曰叅政之疾當即痊矣某雖小愈亦非久世者<lb/>
　絳請其説秀公曰某病中夢至一所金碧煥目室間<lb/>
　羅列甕器甚多上皆以青帛羃之具題曰元叅政香<lb/>
　飯也某問其故有守者謂某曰元公自少至老每食<lb/>
　度不能盡則必減别器未嘗殘一食此甕所貯皆其<lb/>
<pb n="KR3k0065_WYG_001-36a"/>
　餘也世人每食不盡則狼籍委棄皆為掠剰所罰至<lb/>
　於減算奪禄無有免者今元公由此當更延十年福<lb/>
　算也後數月而秀公薨元果安享耆壽<hi>陳升之字𤾉叔建陽人封</hi>
　<hi>秀國公諡成肅深狡多數善𫝊㑹以取富貴</hi>
張無盡丞相為河東大漕日於上黨訪得李長者古墳<lb/>
　為加修治且𤼵土以驗之掘地數尺得一大盤石石<lb/>
　面平瑩無他銘欵獨鐫天覺二字故人𫝊無盡為長<lb/>
　者後身<hi>張商英字天覺别號無盡蜀州人諡文忠授法兠率從悦長者名通𤣥唐開元時人屏跡</hi>
<pb n="KR3k0065_WYG_001-36b"/>
　<hi>山居心窮𤣥奥著論釋華嚴二十餘年始成趺坐而化</hi>
蔡忠懐確持正少年嘗夢為執政仍有人告之曰竢汝<lb/>
　父作狀元時汝為執政也持政覺而笑曰鬼物乃相<lb/>
　戲乎吾父老矣方致仕閒居乃云作狀元何也後持<lb/>
　正果作執政一日侍殿上聽唱進士第狀元乃黄裳<lb/>
　也持正不覺失驚且歎夢之可信也持正父名黄裳<lb/>
　乃泉州人晚年為陳州幕官遂不復歸持正年二十<lb/>
　許時家苦貧衣服垢敝一日與郡士人張湜師是同<lb/>
<pb n="KR3k0065_WYG_001-37a"/>
　行張亦貧儒也俄有道人至注視持正久之因謾問<lb/>
　曰先輩狀貌極似李徳裕持正以為戲已因戲問曰<lb/>
　為相乎曰然南遷乎曰然復相師是曰當為卿監家<lb/>
　五十口時指持正云公當死矣道人既去二人大笑<lb/>
　以為狂後持正謫新州凡五年一日得師是書云以<lb/>
　為司農無𥙷然闔門五十口居京師食貧近蒙恩守<lb/>
　汝州持正讀至此忽憶道人之言遂不復讀數日得<lb/>
　疾而卒<lb/>
<pb n="KR3k0065_WYG_001-37b"/>
蔡丞相持正為府界提舉曰有人夢至一官府堂宇髙<lb/>
　邃上有具冕服而坐者四人傍有指謂之曰此宋朝<lb/>
　宰相次第所坐也及仰視之末乃持正也既寤了不<lb/>
　解至公有新州之命始悟過嶺宰相盧寇下至公為<lb/>
　四也<lb/>
王將明<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>父行可初知臨泉時将明為編修官行可問<lb/>
　異人王老志他日官所至書太平宰相四字遺之即<lb/>
　以墨塗抹其字故韓子蒼獻將明生日詩一絶句云<lb/>
<pb n="KR3k0065_WYG_001-38a"/>
　百里青雲𤼵軔時驊騮絶足看奔馳太平宰相何人<lb/>
　識唯有巫咸得預知葢謂此也<lb/>
建炎航海之役張俊既戰而棄鄞烏珠入之即日集賈<lb/>
　舟募瀕海之漁者為鄉道遂將犯蹕而風濤稽天盤<lb/>
　薄不得進烏珠怒躬命巨艘張颿徑前風益猛桅舞<lb/>
　舷側窘懼欲却而未脱諸口也遥望大洋中𨼆𨼆一<lb/>
　山顧問海師此何所對曰陽山烏珠慨然歎曰昔唐<lb/>
　斥境極於隂山吾得至此足矣遂下令反棹其日御<lb/>
<pb n="KR3k0065_WYG_001-38b"/>
　舟將如館頭亦遏於風不爾幾殆葢天佑以開中興<lb/>
　云龍舒在淮最殷富金自南侵浙江無所不至獨不<lb/>
　入其境説者謂其語忌葢舒之比音輸也<lb/>
昭州山水佳絶郡圃有亭名天繪建炎中吕巫為守以<lb/>
　天繪近金國號思有以易之時徐思川避地於昭吕<lb/>
　乞名於徐久而未𫉬復乞於范滋乃以清暉易之一<lb/>
　日徐䇿杖過庭仰視新榜忽檢得亭記於積壤中亟<lb/>
　滌石觀之乃丘濬寺丞所作也其記云余擇勝得此<lb/>
<pb n="KR3k0065_WYG_001-39a"/>
　亭名曰天繪取其景物自然非人力所能摹寫耳後<lb/>
　某年某日當有俗子易名清暉者可為一笑還考范<lb/>
　更題之日竟無毫髪差也丘濬徽州黟縣人厯官殿<lb/>
　中丞因讀易悟損益二卦能通數知未來興廢嘗謂<lb/>
　家人曰吾壽終九九後果八十一卒<lb/>
　　程師孟知洪州於府中作静堂自愛之無日不到<lb/>
　　為詩題於石曰每日更忙須一到夜深還是㸃燈<lb/>
　　來李元規見而笑曰此無乃是登溷詩乎<lb/>
<pb n="KR3k0065_WYG_001-39b"/>
秦㑹之初得疾遣前宣州通判李季設醮於天台桐栢<lb/>
　觀季以善奏章自名行至天姥嶺下憩小店中邂逅<lb/>
　一士人頗有俊氣問李曰公為太師奏章乎曰然士<lb/>
　人揺首曰徒勞耳數年間張徳逺當自樞府再相劉<lb/>
　信叔當總大兵捍邉若太師不死安有是事耶季不<lb/>
　敢復與語即上車去醮之明日而秦公卒<hi>張忠獻浚字徳逺劉</hi>
　<hi>武穆錡字信叔</hi>
宣和末有題字數行於寳籙宫瑶仙殿左扉云家中木<lb/>
<pb n="KR3k0065_WYG_001-40a"/>
　蛀盡南方火不明吉人歸塞漠亘木又摧傾始不可<lb/>
　辨後靖康之變方知家中木宋也南方火乃火徳吉<lb/>
　人亘木乃二帝御名宣和元年秋道徳院奏金芝生<lb/>
　車駕幸觀因幸蔡京家鳴鑾堂置酒時京有詩徽宗<lb/>
　即席賜和曰道徳方今喜迭興萬邦從化本天成定<lb/>
　知金帝來為主不待春風便𤼵生其後女真起海上<lb/>
　滅遼國陷中原以金為號以宣和七年冬犯京師以<lb/>
　十二月二十五日城陷太史預借立春出土牛以迎<lb/>
<pb n="KR3k0065_WYG_001-40b"/>
　新嵗竟無助於事則徽宗賜和之句甚切其讖又徽<lb/>
　宗崇寧間曽夢青童從天而下出一玉牌上有字曰<lb/>
　丙午昌期真人當出上覺黙疏於簡札謂丙午年是<lb/>
　昌盛之時真人當降乃預製詔書具陳夢意令天下<lb/>
　尋訪異人至乙已冬内禪欽宗即位意當丙午之期<lb/>
　矣而次年乃有北狩之禍乃悟曰丙午是猖獗之期<lb/>
　而女真之人出也<hi>道君改元宣和人或離合其字曰一旦宋亡此與梁蕭巋離合後周</hi>
　<hi>宣政為字文亡日同</hi>
<pb n="KR3k0065_WYG_001-41a"/>
　　楚州有賣魚人姓孫頗知人災福時呼孫賣魚宣<lb/>
　　和間上皇聞之召至京師館於寳籙宫道院一日<lb/>
　　懐蒸餅一枚坐一小殿時日髙拜跪既久上覺微<lb/>
　　餒孫見之即出懐中蒸餅云可以㸃心上雖訝其<lb/>
　　異然未肻接孫云後來此亦難得食也時莫悟其<lb/>
　　言明年遂有沙漠之行<lb/>
建炎中錢公載鎮長安有道人從河東來謁錢與之有<lb/>
　舊問其來故曰吾本寓某縣比有風氣絶不佳一邑<lb/>
<pb n="KR3k0065_WYG_001-41b"/>
　人當有災殃甚劇故捨去耳是時邉警方熾但意其<lb/>
　為是而轉徙也後月餘得鄰郡報彼縣白日地陷居<lb/>
　人盡没錢嗟異其前知欲呼語之㑹日暮至平旦乃<lb/>
　招之店人言道人房正在店墻下昨夜過半墻忽頽<lb/>
　遂遭壓死錢大驚嘆謂此人能知於前而不能審於<lb/>
　後豈㝠數已定非智慮算度所可脱耶<lb/>
崔公誼者鄧州學生累舉不第因舅氏賈魏公䕃𥙷莫<lb/>
　州任丘簿熙寧初河北地震未已而公誼秩滿挈家<lb/>
<pb n="KR3k0065_WYG_001-42a"/>
　已南行數程一夕宿孤村馬舖中風電隂黒夜半有<lb/>
　急叩門呼崔主簿在否言莫州有書崔披衣遽起未<lb/>
　開門先問何人書曰無書只敎𫝊語崔主簿君合係<lb/>
　地動壓殺人數輒敢擅逃過河已收魂岱嶽到家速<lb/>
　來迨開門寂無所覩崔自度必死乃兼程送其妻孥<lb/>
　至壽陽次日遂卒時崔妻父陳宗儒知壽州<lb/>
斡離不陷汴京殺太宗子孫幾盡宋臣有詣其營者觀<lb/>
　其貌絶𩔖藝祖伯顔下臨安有識之者後於帝王廟<lb/>
<pb n="KR3k0065_WYG_001-42b"/>
　見周世宗像分毫不爽世又𫝊王介甫為秦王廷美<lb/>
　後身髙宗乃錢王後身<lb/>
髙宗嘗宴大臣見張循王俊持一扇有玉孩兒扇墜上<lb/>
　識是十年前往四明誤墜於水屢尋不𫉬乃詢於循<lb/>
　王對曰臣於清河坊舖家買得召問舖家云得於提<lb/>
　籃人復遣根問囘奏云於候潮門外陳宅厨娘處買<lb/>
　得又遣問厨娘云破黄花魚腹中得之奏聞上大悦<lb/>
　以為失物復還之兆舖家及提籃人𥙷校尉厨娘封<lb/>
<pb n="KR3k0065_WYG_001-43a"/>
　孺人循王賞賜甚厚<lb/>
真文忠公徳秀建寧浦城人起自白屋先是有道人於<lb/>
　山間結菴煉丹將成忽一日入定語童子曰我去後<lb/>
　或十日五日即還慎勿輕動我屋子數日忽有叩門<lb/>
　者童子語以師出未還其人曰我知汝師死久矣今<lb/>
　已為㝠司所録不可歸留之無益徒臭腐耳童子騃<lb/>
　甚不悟其為魔遂舉而焚之道者旋出定歸已無及<lb/>
　繞菴呼號曰我在何處如此月餘不絶鄉落為之不<lb/>
<pb n="KR3k0065_WYG_001-43b"/>
　安適有老僧聞其言厲聲答之曰你説尋我你却是<lb/>
　誰於是遂絶時真母方娠忽見一道者入室遂産西<lb/>
　山幼頴悟絶人家貧無從得書往往假之他人及剽<lb/>
　學里儒為舉子業未幾登第終為世儒宗<lb/>
史丞相浩與覺長老善一日邀覺至第問之曰和尚與<lb/>
　我孰好覺見其堂中羅綺爛盈粉黛環列謾曰丞相<lb/>
　富貴好老僧何敢比也既自省曰此念一差積嵗蒲<lb/>
　團功夫盡廢終當墮落泥滓一日浩坐㕔上忽見覺<lb/>
<pb n="KR3k0065_WYG_001-44a"/>
　突入堂中使人往寺廉之則報覺死矣茶頃後院弄<lb/>
　璋浩黙然知為覺也遂以覺為小字及長名曰彌逺<lb/>
　是佛位中人有人作詩規之曰前身元是覺闍黎業<lb/>
　障紛華總不迷到此更須睁隻眼好将慧力運金鑱<lb/>
　彌逺比周楊后出入宫禁外議甚譁有人作咏雲詞<lb/>
　譏之曰往來與月為儔舒卷和天也蔽<lb/>
王葢縣丞福州長溪人嘉定初宦遊京湖時方經金兵<lb/>
　殺人至多積骸如山有未絶者夜見炳燭呵殿而來<lb/>
<pb n="KR3k0065_WYG_001-44b"/>
　以為冦也懼甚屏息窺之旋聞按籍呼名死者輒起<lb/>
　應已復仆次至王亦起應之則又聞其有言曰此人<lb/>
　未當死乃舉籍唱曰二十年後當於辰州伏法既得<lb/>
　免投僧舍為行者適郡倅眉山家坤翁來游寺中喜<lb/>
　其淳謹而文曰肻從我乎欣然而就家人亦愛之家<lb/>
　有女適史植齋季温之子使從之以往遂居史已而<lb/>
　史得辰州欲以自隨王猛憶前事具白辭行史曰吾<lb/>
　為郡守豈不能庇汝乃勉從之至郡逾年史幼女戲<lb/>
<pb n="KR3k0065_WYG_001-45a"/>
　後圃為蛇所繞王因擊蛇併女斃焉史怒竟致之法<lb/>
　距聞神言恰二十年<lb/>
宋祖建隆庚申受禪後聞陳希彞只怕五更頭之言命<lb/>
　宫中轉六更方嚴鼓鳴鐘殊不省庚與更同音也至<lb/>
　理宗景定元年厯五庚申越十七年宋亡而五更頭<lb/>
　之數信矣<lb/>
宋祖以乙亥命曹翰取江州後三百年乙亥吕師䕫以<lb/>
　江州降元以丙子受江南李煜降後三百年丙子少<lb/>
<pb n="KR3k0065_WYG_001-45b"/>
　帝為元所擄以已夘滅漢混一天下後三百年己夘<lb/>
　宋亡於崖山宋祖生於丁亥而建國於庚申元太祖<lb/>
　之降生與建國之年亦同宋興於後周顯徳七年時<lb/>
　恭帝八嵗亡於徳祐元年少帝四嵗諱㬎顯徳二字<lb/>
　不期而合又同廟號亦曰恭帝周有太后在上禪位<lb/>
　於太祖宋亦有太后在上歸命於大元北客有詠前<lb/>
　朝詩云當日陳橋驛裏時欺他寡婦與孤兒誰知三<lb/>
　百餘年後寡婦孤兒亦𬒳欺又咏汴京青城云萬里<lb/>
<pb n="KR3k0065_WYG_001-46a"/>
　風霜空緑𣗳百年興廢又青城葢金之亡亦聚其諸<lb/>
　王於青城而殺之<lb/>
咸淳十年度宗大漸大内建醮保安太乙宫唐道録素<lb/>
　以精䖍著名行持章伏壇出神層霄𬒳罡風吹擊遂<lb/>
　排神馭氣得至魔王界内又為天花墜壓乃竭力作<lb/>
　法直造天門天神又行麾叱乃黙叩祖師云自傳法<lb/>
　以來有辭即達未嘗過差未審何罪若此有天丁𫝊<lb/>
　祖師張真君法㫖引至三省敷陳所奏始得騰送奏<lb/>
<pb n="KR3k0065_WYG_001-46b"/>
　院看詳呈覆祖師云昨奉上帝勅命不許受宋國表<lb/>
　章但其辭意䖍切難以抑遏乃命有司引押唐某詣<lb/>
　玉階適逢下界公事稠衆中見真君引致一神人衣<lb/>
　粧皆如天帝但簪下辮髪耳有十數人各荷青冊一<lb/>
　擔在庭下伺候忽𫝊帝㫖云宋國人民疆土付汝執<lb/>
　掌神人祗拜而退其荷冊者皆隨去傍有天丁謂某<lb/>
　言宋國厯數盡矣汝章不達由此也唐還不敢泄露<lb/>
　至元革命方與人言之前此相𫝊徽宗親臨寳籙醮<lb/>
<pb n="KR3k0065_WYG_001-47a"/>
　宫一日啟醮道士至醮壇拜章伏地久之方起上詰<lb/>
　其故答曰適至上帝所值奎宿奏事良久方畢始能<lb/>
　上其章上嘆訝問曰奎宿何神所奏何事對曰所奏<lb/>
　不可知此宿乃本朝蘇軾帝大驚先是崇觀間以黨<lb/>
　籍禁蘇公文辭并墨跡而毁之政和中不惟弛其禁<lb/>
　且欲玩其文詞墨跡一時士大夫從風而靡為是故<lb/>
　也<lb/>
至元十一年甲戍宋之咸淳十年也秋七月元世祖命<lb/>
<pb n="KR3k0065_WYG_001-47b"/>
　中書右丞相伯顔總制大軍取宋諭之曰朕聞曹彬<lb/>
　不嗜殺人一舉而定江南汝其體朕心法彬事毋使<lb/>
　吾赤子横罹鋒刃伯顔叩首奉命惟謹明年乙亥春<lb/>
　諸郡望風降敗伯顔遣員外郎石天麟詣闕奏聞世<lb/>
　皇喜顧謂侍臣曰朕兵已到江南宋之君臣必知畏恐<lb/>
　兹若遣使議和邀索嵗幣想無不從者遂勅伯顔按<lb/>
　兵乃命禮部尚書亷希賢侍郎嚴忠範計議官宋徳<lb/>
　秀秘書丞柴紫芝等齎奉國書使宋次建康希賢等<lb/>
<pb n="KR3k0065_WYG_001-48a"/>
　借兵衛送伯顔曰方今兩軍相阨互有設險宜令行<lb/>
　人先往道意若便擁兵前進吾恐别生罅隙則和議<lb/>
　之事必難成矣希賢等堅請乃簡閱鋭卒五百畀之<lb/>
　至獨松闗戍闗者宋浙西安撫使參議官張濡也以<lb/>
　為北兵叩闗率衆掩擊殺忠範希賢𬒳執病創死世<lb/>
　皇聞之大怒趣進攻嗟夫宋之亡始以拘留使者肇<lb/>
　敵兵之興終以誤殺使者激世皇之怒耳藉使獨松<lb/>
　之使不死宋之存亡未可知其亦有數也歟宋未下<lb/>
<pb n="KR3k0065_WYG_001-48b"/>
　時江南謡曰江南若破百鴈來過當時莫喻其義及<lb/>
　宋亡葢知指丞相伯顔也<lb/>
　　賈平章魯港之師嘗與北軍議定嵗幣講解約於<lb/>
　　來日各退師一舍以示信既而西風大作北軍之<lb/>
　　退西者旗幟皆東指孫虎臣意以為北軍順風進<lb/>
　　師遂倉忙告急於賈賈以為北軍失信而相紿遂<lb/>
　　鳴鑼退師及知其悞則軍潰已不可止矣是以南<lb/>
　　軍既退之後越一宿而北軍始進葢以此也嗚呼<lb/>
<pb n="KR3k0065_WYG_001-49a"/>
　　天乎<lb/>
宋少帝在燕京淒涼無賴時汪水雲以黄冠放還少帝<lb/>
　作詩送之云寄語林和靖梅花幾度開黄金臺下客<lb/>
　應是不歸來<lb/>
元文宗潛邸金陵日嵗當戊辰適太平興國寺鑄大鐘<lb/>
　為金數萬斤方在冶上至其所取鑲嵌碧珠指環黙<lb/>
　祝曰若天命在躬此當不壞即投液中鐘成其欵有<lb/>
　曰皇帝萬嵗珠宛然在其上若故識之而堅固完好<lb/>
<pb n="KR3k0065_WYG_001-49b"/>
　光采明𤼵不少灼毁萬目驚覩歡歎如一及登大寳<lb/>
　方與近侍言向時祝天之讖<lb/>
　<lb/>
　<lb/>
　<lb/>
　<lb/>
　<lb/>
　宋稗𩔖鈔卷一<lb/>
</p>
<p>
</p>
  </div>
<div>
<head>宋稗𩔖鈔卷二</head> <lb/>
    <p>
<pb n="KR3k0065_WYG_002-1a"/>
欽定四庫全書<lb/>
　宋稗𩔖鈔卷二<lb/>
　　　　　　　　　　　　　常熟潘永因編<lb/>
　吏治第三<lb/>
李文靖為相其同年馬亮責之曰外議以兄為無口瓠<lb/>
　公笑曰吾居政府别無所長但中外建議務更張喜<lb/>
　激昻者一切告罷聊以此報國耳今國家防制纎悉<lb/>
　密若凝脂茍狥所陳一一行之則所傷實多<hi>李沆字太初洛</hi>
<pb n="KR3k0065_WYG_002-1b"/>
　<hi>州肥鄉人諡文靖</hi>
錢若水為同州推官時有富民女奴逃亡父母訟於州<lb/>
　州録事嘗貸於富民不𫉬乃劾富民父子共殺女奴<lb/>
　罪皆應死富民不勝榜楚自誣服具獄上州皆覆實<lb/>
　無反異若水獨疑之留其獄數日録事詣若水詬之<lb/>
　曰若受富民錢欲出其死若水笑謝曰今數人當死<lb/>
　豈可不少留熟觀其獄辭耶留之且旬日若水詣知<lb/>
　州屏人言曰若水所以留其獄者宻使人訪求女奴<lb/>
<pb n="KR3k0065_WYG_002-2a"/>
　今得之矣因宻送於知州所知州垂簾引女奴父母<lb/>
　從簾中推女奴示之父母持之而泣乃引富民父子<lb/>
　破械縱之其人號泣不肻去曰微使君則某族滅矣<lb/>
　知州言此推官之賜其人趨詣若水廳事若水閉門<lb/>
　拒之曰知州自求得之我何與焉其人不得入繞墻<lb/>
　而哭傾家資飯僧為若水祈福知州欲論奏其功若<lb/>
　水固辭曰若水止求人不冤死耳論功非本心也且<lb/>
　朝廷若以此為若水功當置録事於何地知州歎服<lb/>
<pb n="KR3k0065_WYG_002-2b"/>
　章聖初王平字保衡為許州司理參軍里中女乗驢<lb/>
　單行盗殺諸田間褫其衣而去驢逸田旁家收繫之<lb/>
　吏捕得驢坐以殺人保衡疑之以狀白府州將老吏<lb/>
　素彊了不之聽趣令具獄保衡持益堅守怒曰掾懦<lb/>
　耶保衡曰坐懦而奏不過一免耳與其阿㫖以殺無<lb/>
　辜又䧟公於不義校其輕重孰為愈耶州將因不能<lb/>
　奪後數日河南移逃卒至許劾之乃實殺女子者田<lb/>
　旁家得活後因衆見州將謝曰微司理向幾悞殺平<lb/>
<pb n="KR3k0065_WYG_002-3a"/>
　人保衡後為侍御史生三子俱著名<hi>若水字淡成河南人官至同知</hi>
　<hi>樞密院事</hi>
寇萊公知歸州巴東縣每期㑹賦役不出符移唯具鄉<lb/>
　里姓名掲縣門民莫敢後者嘗賦詩有野水無人渡<lb/>
　孤舟盡日横之句時以為若得用必濟大川手植雙<lb/>
　栢於縣庭民以比甘棠謂之萊公栢<lb/>
五代以來軍卒陵將帥胥吏陵長官餘風至宋猶未除<lb/>
　張乖崖為蜀崇陽令一吏自庫中出鬢傍巾下有一<lb/>
<pb n="KR3k0065_WYG_002-3b"/>
　錢詰之庫錢也命杖之吏勃然曰一錢何足道而杖<lb/>
　即能杖我寧能斬我耶乖崖援筆立判云一日一錢<lb/>
　千日一千繩鋸木斷水滴石穿自仗劍下階斬之申<lb/>
　臺府自劾崇陽人至今傳之其知益州時有小吏忤<lb/>
　乖崖乖崖械其頸吏恚曰枷即易脱即難乖崖曰脱<lb/>
　亦何難即就枷斬之吏俱悚懼吕公弼治成都政令<lb/>
　尚寛人嫌其少威斷適有營卒犯法當杖扞不受曰<lb/>
　寧以劔死公弼曰杖者國法劍者自請既杖而後斬<lb/>
<pb n="KR3k0065_WYG_002-4a"/>
　之軍府肅然<hi>張詠字復之鄄城人謚忠定别號乖崖</hi>
張忠定公視事退後有一小㕔子熟睡公詰之汝家有<lb/>
　甚事對母久病兄為客未歸訪之果然公翼日差塲<lb/>
　務一名給之且曰吾㕔上有敢睡者耶此必幽悶使<lb/>
　之然耳故憫之<lb/>
洪玉甫云祖宗時非特士大夫能立節義亦自上有以<lb/>
　成之耳張乖崖再任成都日夜分時城北門有中貴<lb/>
　人到請鑰開門既入見公謂曰朝廷還知張詠在西<lb/>
<pb n="KR3k0065_WYG_002-4b"/>
　否況川中兩經兵寇差詠來治亂今中貴夜分入城<lb/>
　使民驚擾不知有何急切幹當中貴曰銜命往蛾睂<lb/>
　燒香公曰待要先斬後奏先奏後斬耶中貴悚惕曰<lb/>
　念某乍離班行不知州府事體公曰若如此道即是<lb/>
　却令出西北門宿來早入衙下榜子云奉勑往蛾睂<lb/>
　山燒香入内内侍省王某㕘公判榜子云既啣王命<lb/>
　不敢奉留請於小南門出去其嚴正如此<lb/>
歐陽公好推挽後學王向少時為三班奉職勾當滁州<lb/>
<pb n="KR3k0065_WYG_002-5a"/>
　一鎮公守滁日有書生為學子不行束修自往詣之<lb/>
　學子閉門不接書生訟於向向判其牒曰禮聞來學<lb/>
　不聞往教先生既已自屈弟子寧不少高盍二物以<lb/>
　收威豈兩辭而造獄書生不喜向判徑持牒以見歐<lb/>
　公公一閱大稱其才遂為延譽卒成聞人<lb/>
歐陽公知開封日承包孝肅拯政猛之後一切循理不<lb/>
　事風采或以包之政勵公者公答曰凡人材性不一<lb/>
　各有長短用其所長事無不舉强其所短政必不逮<lb/>
<pb n="KR3k0065_WYG_002-5b"/>
　吾亦任吾所長爾聞者服其言<lb/>
　　宋均常言吏能𢎞厚雖貪汚放縱猶無所害唯苛<lb/>
　　察之人身雖廉而巧黠刻剜毒加百姓識者以為<lb/>
　　確論<lb/>
范文正公用士多取氣節而濶略細故如孫威敏滕達<lb/>
　道皆所素重其為帥日辟置幕客多取見居謫籍未<lb/>
　牽復人或疑之公曰人有才能而無過朝廷自應用<lb/>
　之若其實有可用之材不幸䧟於吏議深文不因事<lb/>
<pb n="KR3k0065_WYG_002-6a"/>
　起之則遂為廢人矣故公所舉多得士公嘗稱諸葛<lb/>
　武侯能用度外人用人者莫不欲盡天下之才常患<lb/>
　近已之好惡而不自知也能用度外人然後能周大<lb/>
　事<hi>孫沔字元規官至觀文殿大學士諡威敏</hi>
皇祐中吳中大饑時范文正公領浙西𤼵粟及募民輸<lb/>
　餉為法甚備吳人喜競渡好為佛事文正縱民競渡<lb/>
　太守日出宴於湖上居民空巷出遊大興工役諸寺<lb/>
　鼎興又新厫倉吏舍日役千夫監司奏劾杭州不恤<lb/>
<pb n="KR3k0065_WYG_002-6b"/>
　荒政嬉遊不節公私興造傷耗民力文正乃自條叙<lb/>
　所以宴遊興造皆欲𤼵有餘之財以惠貧者服力之<lb/>
　人仰食公私無慮數萬荒政之施莫此為大是嵗兩<lb/>
　浙唯杭州宴然民不流徙<lb/>
　　莆陽一寺建大塔工費鉅萬或告陳正仲曰當此<lb/>
　　荒歲興無益土木公盍白郡禁之正仲笑曰寺僧<lb/>
　　能自為塔乎莫非傭此邦人也歛於富家散於窶<lb/>
　　輩是小民藉此得食而贏得一塔也當此荒歲惟<lb/>
<pb n="KR3k0065_WYG_002-7a"/>
　　恐僧之不為塔耳<lb/>
范文正公嘗立一軍為龍猛軍皆是招收前後作過黔<lb/>
　配的人後來甚得其用時人目范公為龍猛指揮使<lb/>
　如滕子京孫元規之徒素無節行范公皆羅致之幕<lb/>
　下後犯法又極力救觧之如劉滬張元亦然云做事<lb/>
　時須要此等人用<lb/>
趙清獻公閱道抃治民所在有聲在成都杭越尤著熙<lb/>
　寧中以大資政知越州兩浙旱蝗米價踴貴餓死者<lb/>
<pb n="KR3k0065_WYG_002-7b"/>
　十六七諸州皆榜衢路立告賞禁人増米價閱道獨<lb/>
　榜衢路令有米者任増價糶之於是諸州米商輻輳<lb/>
　詣越米價更賤民無饑死者<lb/>
明道末天下旱蝗知通州吳遵路乗民未饑募富室得<lb/>
　錢幾萬貫分遣衙校航海糴米於蘇秀使物價不増<lb/>
　又使民採薪芻官為收買以其直糴官米至冬大雪<lb/>
　即以元價易薪芻與民官不傷財民且蒙利又建茅<lb/>
　屋百間以處流移出俸錢置薦蓆鹽蔬日與飯參俵<lb/>
<pb n="KR3k0065_WYG_002-8a"/>
　有疾者給藥以治之其願歸者具舟續食還之本土<lb/>
　是嵗諸郡率多轉死惟通民安堵不知其凶嵗也故<lb/>
　其民愛之若父母明年范文正公安撫淮浙上公治<lb/>
　状頒下諸郡<lb/>
有范延貴者為殿直押兵過金陵張忠定公時為守因<lb/>
　問曰天使沿路來曽見好官員否延貴曰昨過𡊮州<lb/>
　萍鄉縣邑宰張希顔著作雖不識之知其好官員也<lb/>
　忠定曰何以見之延貴曰自入萍鄉縣境驛𫝊橋道<lb/>
<pb n="KR3k0065_WYG_002-8b"/>
　皆完葺田萊墾闢野無惰農及至邑則鄽肆無賭博<lb/>
　市易不敢諠争夜宿邸中聞更鼓分明是以知其必<lb/>
　善政也忠定大笑曰希顔固善矣天使亦好官員也<lb/>
　即日同薦於朝希顔後為𤼵運使延貴亦閤門祇候<lb/>
　皆以能稱<lb/>
富鄭公為樞密副使坐石守道詩自河北宣諭使還道<lb/>
　除知鄆州徙青州䜛者不已人皆為公危懼㑹河北<lb/>
　大饑流民轉徙東下者六七十萬人公皆招納之勸<lb/>
<pb n="KR3k0065_WYG_002-9a"/>
　民出粟自為區畫散處境内屋廬飲食醫藥纎悉無<lb/>
　不備從者如歸市有勸公非所以處疑弭謗禍且不<lb/>
　測公傲然弗顧曰吾豈以一身易此六七十萬人之<lb/>
　命哉卒行之愈力明年河北二麥大熟始皆襁負而<lb/>
　歸則公所全活也於是雖䜛公者亦莫不畏服知不<lb/>
　可撓而疑亦因是浸釋嘗見其與一所厚書云在青<lb/>
　州二年偶能全活得數萬人勝二十四考中書令逺<lb/>
　矣<hi>富弼字彦國封鄭國公謚文忠</hi>
<pb n="KR3k0065_WYG_002-9b"/>
南劒尤溪林積仁宗時為吉州安福令時有張宗嗣者<lb/>
　挾妖術作符籙自稱漢師君三十三代孫率其徒自<lb/>
　龍虎山至謂能却禍徼福百姓翕然以從積視其印文<lb/>
　曰嘻此乃漢賊也昔張陵黄巾之裔𫝊至其孫魯以<lb/>
　鬼道敎民自號師君竊據漢川垂二十年後敗於曹<lb/>
　操而奔陽平闗此印所以稱陽平治都功之文今有<lb/>
　道之世詎容妖賊苖裔公肆誣㒺以害吾治耶於是<lb/>
　執送於獄治其罪且聞於朝毁其印而江左妖術遂<lb/>
<pb n="KR3k0065_WYG_002-10a"/>
　息<lb/>
仁宗時光祿卿吕璹少為漳州漳浦令為政得人心既<lb/>
　去邑人為立祠方在邑時民有死於虎者公哀之於<lb/>
　其死處設一穽立榜其旁曰害民者速陷此中明日<lb/>
　穽有虎陷焉時又有邑媪之子戲於陳將軍廟盜其<lb/>
　所供之果出門而撲於階下以死媼哭之甚哀聴者<lb/>
　惻然公因以文訟於廟引盜宗廟酒食律罪當黥而<lb/>
　將軍人臣宜處以等殺則盜食供果益不當死且蠢<lb/>
<pb n="KR3k0065_WYG_002-10b"/>
　愚者法所赦宜不廢公直也文既焚而媼子復蘇<lb/>
曾魯公以侍讀守鄭州時文潞公自長安召入鄭方在<lb/>
　宴席俄報潞公失去銀盃曾曰郡人敢爾必三日可<lb/>
　𫉬若公之從者自為則今日必擒公未以為然逡巡<lb/>
　果擒至乃從者也潞公因驚謂曰君知即𫉬何也曾<lb/>
　曰所至有捕盗者從人單露必須易敗潞公以為神<lb/>
　明遂引復翰林尹開封至大用相三朝位侍中令守<lb/>
　太傅使相致仕<hi>曾公亮字明仲晉江人封魯國公諡宣靖</hi>
<pb n="KR3k0065_WYG_002-11a"/>
范忠宣純仁尹洛謝克家自河陽來至白司馬坡歇店<lb/>
　中秣馬見老翁負暄墻下有人告曰黄犢為人所竊<lb/>
　矣翁坐負暄如故畧不向問須㬰再以失犢告翁容<lb/>
　色自若徐曰爾無求必鄰家戲藏爾謝以為有道者<lb/>
　異而就問曰翁家失犢再告而不顧何也翁笑曰范<lb/>
　公居此孰肻為盜必無此理已而犢果還忠宣當時<lb/>
　信及百姓如此<hi>范純仁字堯夫呉人文正公仲子官右僕射謚忠宣</hi>
蔣侍郎堂為江淮轉運使日屬縣例致賀冬至書皆投<lb/>
<pb n="KR3k0065_WYG_002-11b"/>
　書即還有一縣使人獨不肻去須責回書呵逐亦不<lb/>
　去曰寧得罪不得書不敢回邑時蘇子羙在坐頗駭<lb/>
　曰皂𨽻如此野狠其令可知蔣曰不然此必健者能<lb/>
　使人不敢慢其令如此乃為一簡答之方去子美歸<lb/>
　吳中月餘得蔣書曰縣令果健者遂延譽後卒為名<lb/>
　臣或云是天章閣待制杜杞<hi>蔣堂字希魯常州宜興人官至尚書禮部侍郎</hi>
國子博士李餘慶知常州性精強果於去惡凶人黠吏<lb/>
　畏之如神末年得疾甚困有州醫博士多過惡嘗懼<lb/>
<pb n="KR3k0065_WYG_002-12a"/>
　為餘慶所𤼵因其困進利藥以毒之服之洞泄不已<lb/>
　勢已危餘慶察其奸使人扶舁坐㕔事召醫博士杖<lb/>
　殺之然後歸卧未及席而死葬於横山人至今畏之<lb/>
　過墓者皆下有病瘧者取墓土著牀席間輒差<lb/>
謝諫議泌居官不妄薦士或薦一人則焚香捧表望闕<lb/>
　再拜而遣故所薦雖少而無不顯者知襄州日張密<lb/>
　學逸為鄧城縣令有善政鄧城去州渡漢水才十餘<lb/>
　里泌暇日多乗小車從數吏渡漢水入鄧城界以觀<lb/>
<pb n="KR3k0065_WYG_002-12b"/>
　風謠或載酒邀張野酌吟嘯終日而去其髙逸樂善<lb/>
　如此張亦其所薦也<lb/>
李孝夀知開封府有舉子為僕所陵忿甚具牒欲送府<lb/>
　為同舎勸解久乃釋自取其狀戲學孝夀押字判不<lb/>
　用勘案决臀杖二十僕翼日持詣府告其主倣尹書<lb/>
　判私决人孝夀即令追之既至具陳所以孝夀幡然<lb/>
　謂僕曰如此秀才所判正與我同真不用勘案命吏<lb/>
　就讀其狀如數决之是嵗舉子㑹省試於都下數千<lb/>
<pb n="KR3k0065_WYG_002-13a"/>
　人凡僕聞之皆畏戢無敢肆者當時莫不稱其敏宋<lb/>
　元獻公庠罷相守洛有一舉子行囊中有失稅之物<lb/>
　為僕夫所告公曰舉人應舉孰無所攜未可深罪若<lb/>
　奴告主此風胡可長也但送稅院倍其稅仍治其奴<lb/>
　罪而遣之<lb/>
羅㸃春伯為浙西倉攝平江府有故主訟其逐僕欠錢<lb/>
　者究問雖得實而僕黠甚反欲汚其主乃自陳嘗與<lb/>
　其主饋之姬通實無有也於是遂令僕自供姦狀甚<lb/>
<pb n="KR3k0065_WYG_002-13b"/>
　詳因判云僕既欠主人之錢又且汙染其婢事之有<lb/>
　無雖未可知然其自供罪狀已明合從奸罪定斷徒<lb/>
　配施行所有女使候主人有詞口根究聞者無不快<lb/>
　之<lb/>
王希吕仲衡知紹興郡舉進士有為二試卷異其名皆<lb/>
　中選黠者不厭譁然訴之王呼其首問曰爾生幾何<lb/>
　年凡幾試矣衆謂憐其潦倒皆以老於場屋對王曰<lb/>
　曽中選否曰正為屢試皆不利也王忽作色曰爾曹<lb/>
<pb n="KR3k0065_WYG_002-14a"/>
　屢試不一得彼一試而兩得而敢訴耶逐而出之<lb/>
蔡挺為江東提㸃刑獄有處州職官譖本州幕掾姦利<lb/>
　事蔡留職官於坐呼掾面證之而初無是事職官慚<lb/>
　懼伏罪蔡責之曰汝小人也吾雖可欺奈何譖無過<lb/>
　之人乎叱去之自是無復譛毁而人伏其不可欺也<lb/>
林亭長夏愛重隂來引茶甌一散襟忽去却來蜂个个<lb/>
　自啼還住鳥深深山家一尺瀟湘雨掃盡雲膄齒頰<lb/>
　清驚破午牕箕潁夢轉為風外一松聲豐城孫妙仲<lb/>
<pb n="KR3k0065_WYG_002-14b"/>
　兩絶句也妙仲名𤼵崇寧初尉於撫之崇仁才一月<lb/>
　兇民陳平為族人陳遇執以為盜後二十日而平之<lb/>
　父宗應老且瞽遂死平乃以誣遇之子洵直以為執<lb/>
　已為盜時其父為洵直以鐵挺擊傷其首𤼵與覆驗<lb/>
　官吳某按之絶無迹狀謂平雅與遇有釁必欲誣遇<lb/>
　之子以死平俟其屍胖脹潰爛不可别白後所驗時<lb/>
　二十日然後醉其弟訹之使斷一手以訴於州州大<lb/>
　驚不復察其事情惟以斷手為决有冤於是帖宜黄<lb/>
<pb n="KR3k0065_WYG_002-15a"/>
　簿李涇再覆涇流外人専以迎合為事遂指閱二十<lb/>
　日胖脹潰爛之屍為有迹狀以傅㑹之既而獄具𤼵<lb/>
　辨之不已州稍悟然業不可盡變乃變其情得不殺<lb/>
　而𤼵與呉猶以輕罪罷官葢崇仁之民前此有避刑<lb/>
　名塞逋負而輒殘其肢體者平之奸謀既逞而效之<lb/>
　者益衆始惟山谷無賴之民為之至其後市人舒琦<lb/>
　吏人吳昕輩亦相繼而作凡此非因州縣沮抑或予<lb/>
　奪不中有激而後為祇欲取必於官司以濟其奸耳<lb/>
<pb n="KR3k0065_WYG_002-15b"/>
　𤼵因作截臂行以告在位者庶革其風云吾聞兩臂<lb/>
　重於天下不可廢知之不必子華子愚民氣焚胸一<lb/>
　忿敢趨死以死視四肢截臂如去指嗚呼巴陵之民<lb/>
　何以有此風疾痛利害人所同其心一臂捐糞壤終<lb/>
　身廢卧閭閻中前年截臂渠得理今年截臂吾亦爾<lb/>
　村南截臂殺平人村北炰烋還凖擬虺民虺民用心<lb/>
　若此非吾人有冤自可次第訴毒人何必戕其身聞<lb/>
　者若驚喧此弊吾能言其初姑息吏不與杜其源嗟<lb/>
<pb n="KR3k0065_WYG_002-16a"/>
　哉惡俗傷仁厚明明有冤宜勿受一奸不濟百奸消<lb/>
　共致和平裨在宥<lb/>
張觷初為蔡京子弟師後守南劒設方畧拒范汝為全<lb/>
　活一城其去行在所也買冠梳雜碎之物不可勝數<lb/>
　從者莫測其所以後過南劒老稚迎拜者相屬於道<lb/>
　張一一撫勞之且以所買物分遺之至今廟食郡中<lb/>
宗汝霖澤政和初知萊州掖縣時戸部下提舉司科買<lb/>
　牛黄以供在京惠民和劑局合藥用督責急於星火<lb/>
<pb n="KR3k0065_WYG_002-16b"/>
　百姓競屠牛以取黄既不登所科之數則相與歛錢<lb/>
　以賂上下胥吏丐免汝霖獨以狀申提舉司言牛遇<lb/>
　嵗疫則病瘠而生黄今太平已久和氣充塞境内牛<lb/>
　皆肥腯無黄可取使者不能詰一縣𫉬免<lb/>
　　林徳崇嘗為劇縣有聲其與監司啟云鳴琴堂上<lb/>
　　將貽不治事之譏投巫水中必得擅殺人之罪劉<lb/>
　　潛夫宰建陽亦有一聨云毎嗟民力至叔世而張<lb/>
　　弓欲竭吏才恐聖門之鳴鼓時以為名言信宰邑<lb/>
<pb n="KR3k0065_WYG_002-17a"/>
　　之難也<lb/>
陳良翰在瑞安瑞安俗號强梗吏治尚嚴陳獨撫之以<lb/>
　寛催科不下文符民競樂輸聴訟咸得其情或問陳<lb/>
　何術答曰良翰無術第公此心如虚堂懸鏡耳<hi>良翰字邦</hi>
　<hi>彦紹興五年進士</hi>
安晚鄭公私居青田府鹿食民稻犬噬殺之府囑守黥<lb/>
　犬主幕官擬曰鹿雖帶牌犬不識字殺某氏之犬償<lb/>
　鄭府之鹿足矣守從之<hi>鄭清之號安晚</hi>
<pb n="KR3k0065_WYG_002-17b"/>
浙右有富人捨竹園於鄰寺其子後貧落取其笋僧執<lb/>
　為盜聞於官守判云當初捨園指望福田既無福田<lb/>
　還他竹園<lb/>
　武備第四<lb/>
曹冀王彬前後帥師征討凡降四國王江南西川廣南<lb/>
　湖南也未嘗殺一無辜功名顯著為諸將之冠諸子<lb/>
　賢令瑋琮璨繼領旄鉞陶弼觀王畫像有詩曰蒐兵<lb/>
　四解降王縳教子三登上將壇<lb/>
<pb n="KR3k0065_WYG_002-18a"/>
　　梅磵詩話曰太祖命諸將征江南曹彬與諸將約<lb/>
　　城破之日不妄殺一人載在史冊可攷也按曹景<lb/>
　　建金陵樂官山詩序云南唐初下諸將置酒高㑹<lb/>
　　樂人大慟殺之聚瘞此山因得名詩云城破轅門<lb/>
　　宴賞頻伶倫執樂淚沾巾駢頭就戮縁家國媿死<lb/>
　　南朝結綬人由此觀之當時果不妄殺耶<lb/>
建隆中曹彬潘美伐江南城既破李煜白衫紗㡌見二<lb/>
　公先見潘設拜潘答之次見曹設拜曹使人迎語之<lb/>
<pb n="KR3k0065_WYG_002-18b"/>
　曰介胄在身拜不及答識者善之二公先登舟召煜<lb/>
　飲茶船前設獨木脚道煜曏之國主威儀甚盛一旦<lb/>
　獨登舟徘徊不能進曹命左右掖而登焉既一啜茶<lb/>
　曹命煜歸辦裝詰旦㑹於此同赴京師未曉如期而<lb/>
　赴焉潘始甚惑之曰詎可放歸曹曰適來獨木版尚<lb/>
　不能前畏死甚也既許其生赴中國矣焉能取死衆<lb/>
　皆服其識量時亦有勸藝祖盡誅降王者以為入則<lb/>
　變生藝祖笑曰守千里之國戰十萬之師而為我擒<lb/>
<pb n="KR3k0065_WYG_002-19a"/>
　孤身逺客其能為變乎可謂君臣同智矣<lb/>
南俗尚鬼狄武襄青征儂智高時大兵始出桂林之南<lb/>
　道旁有一大廟其神甚靈武襄駐節禱之且曰勝負<lb/>
　無以為據乃取百錢自持之與神約果大捷則投此<lb/>
　期盡錢面也左右諫止倘不如意恐阻師武襄不聴<lb/>
　萬衆方聳視已揮手倏一擲則百錢盡紅矣於是舉<lb/>
　軍歡呼聲震林野武襄亦大喜顧左右取百釘來即<lb/>
　隨錢疎密布地而釘帖之加諸青紗籠覆手自封焉<lb/>
<pb n="KR3k0065_WYG_002-19b"/>
　曰俟凱旋當謝神取錢其後破崑崙闗敗智髙平邕<lb/>
　管及師還如其言取錢與幕府士大夫共視之乃兩<lb/>
　字錢也<lb/>
　　寳元元年党項圍延安七日鄰於危者數矣范侍<lb/>
　　郎雍為帥憂形於色有老軍校出自言曰某邊人<lb/>
　　遭圍城者數次其勢有近於今日者敵不善攻卒<lb/>
　　不能㧞今日萬萬無虞某可以保任若有不測某<lb/>
　　甘斬首范嘉其言壯人心亦為之小安事平此校<lb/>
<pb n="KR3k0065_WYG_002-20a"/>
　　大蒙賞㧞言知兵善料敵者首稱之或謂之曰汝<lb/>
　　敢肆妄言萬一言不驗須伏法校笑曰君未思也<lb/>
　　若城果䧟何暇殺我聊欲安衆心耳<lb/>
狄青之征儂智高也自過桂林即以辨色時先鋒行先<lb/>
　鋒既行青乃出帳受衙罷命諸將坐飲酒一巵小餐<lb/>
　然後中軍行率以為常及頓軍崑崙闗下翼日將度<lb/>
　闗辰起諸將俟立既久而青尚未出殆至日高親吏<lb/>
　疑之遽入帳周視則不知青所在諸將方相顧驚怛<lb/>
<pb n="KR3k0065_WYG_002-20b"/>
　俄有軍候至曰宣徽𫝊語諸官請過闗喫食方知青<lb/>
　已微服同先鋒出闗矣<lb/>
　　儂智高守崑崙闗青至賔州值上元節令大張燈<lb/>
　　燭首夜宴將佐次夜宴從軍三夜饗軍校首夜樂<lb/>
　　飲徹曉次夜二鼓青忽稱疾蹔起如内久之使人<lb/>
　　喻孫元規令蹔主席行酒少服藥乃出數使勸勞<lb/>
　　坐客至曉未得退忽有持報者云是夜三鼔青已<lb/>
　　奪崑崙<lb/>
<pb n="KR3k0065_WYG_002-21a"/>
寳元中党項犯寨時新募萬勝軍未經戰陣遇冦多北<lb/>
　狄青為將一日盡取萬勝旗付虎翼軍使之出戰冦<lb/>
　望其旗易之全軍徑趨為虎翼所破殆無遺𩔖又青<lb/>
　在涇原嘗以寡當衆度必以竒勝預戒軍中盡捨弓<lb/>
　弩皆執短器令軍中聞鉦一聲則止再聲則嚴陣而<lb/>
　陽却鉦聲止則大呼而突之士卒皆如其教纔遇敵<lb/>
　未接戰遽聲鉦士卒皆止再聲皆却敵兵大笑相謂<lb/>
　曰孰謂狄天使勇鉦聲止忽前突之敵兵大亂相蹂<lb/>
<pb n="KR3k0065_WYG_002-21b"/>
　踐死者不可勝計也又嘗與賊戰大勝追奔數里賊<lb/>
　忽壅遏山路士卒知其前必遇險皆欲進撃青遽鳴<lb/>
　鉦止之賊得引去驗其處果臨深澗將佐皆悔不擊<lb/>
　青獨曰不然奔亡之冦忽止而拒我安知非謀軍已<lb/>
　大勝殘冦不足利得之無所加萬一失利隳前功矣<lb/>
　後平嶺冦儂智高亦不乗危深入青之用兵主勝而<lb/>
　已臨利而能戒其過人處也<lb/>
狄漢臣起行伍累戰功致位樞府既貴或請去其面文<lb/>
<pb n="KR3k0065_WYG_002-22a"/>
　笑不答時特以酒濯面使其文顯仁廟亦喻滅之對<lb/>
　曰臣非不能姑欲留以為天下黥卒之勸上由此彌<lb/>
　重之<lb/>
狄武襄為樞密使有狄梁公之後持公畫像及告身十<lb/>
　餘道詣青獻之以為青之逺祖青謝曰一時遭際安<lb/>
　敢自附梁公厚酬而還之比之郭崇韜哭汾陽之墓<lb/>
　青所得多矣<lb/>
王徳用為定州路總管日訓練士卒久之士殊可用㑹<lb/>
<pb n="KR3k0065_WYG_002-22b"/>
　契丹有諜者來覘或請捕殺之徳用曰吾正欲其以<lb/>
　實還告百戰百勝不如不戰勝也明日故大閱士皆<lb/>
　踴躍思奮乃陽下令具糗糧聴吾旗鼓所向覘者歸<lb/>
　告謂漢兵且大入遂來議和<lb/>
曹南院瑋知鎮戎軍日年十九嘗出戰小捷賊便引去<lb/>
　瑋偵賊去已逺乃緩驅所掠牛羊輜重而還頗失部<lb/>
　伍賊聞瑋逐利行遲師又不整返襲之瑋愈緩行得<lb/>
　地利處止以待賊衆將至使人謂之曰軍逺來必甚<lb/>
<pb n="KR3k0065_WYG_002-23a"/>
　疲我不欲乗人之怠請休憇士馬少遲决戰賊方苦<lb/>
　疲甚皆欣然嚴軍歇良久各鼔軍而進大破之徐謂<lb/>
　其下曰吾知賊已疲故為貪利以誘之比其復來已<lb/>
　行百里矣若乗銳便戰猶有勝負逺行之人若小憇<lb/>
　則足痺不能立人氣亦䦨吾以此取之瑋在軍能得<lb/>
　人死力平居甚暇及用師出入若神一日張樂飲僚<lb/>
　吏中坐失瑋所在明日徐出視事而賊首己擲庭下<lb/>
　矣賈同造瑋欲按邊邀與俱同問從兵安在曰已具<lb/>
<pb n="KR3k0065_WYG_002-23b"/>
　既出就騎見甲士三千環列初不聞聲<lb/>
曹瑋帥秦州當趙徳明叛邊庭駭動瑋方與客對奕吏<lb/>
　報有叛卒投徳明者瑋奕如常至於再三徐顧吏曰<lb/>
　此吾所遣後勿復言徳明聞殺投者卒遂不復叛<lb/>
太尉曹南院瑋知渭州日夏人撓邊有智將靺鞨與渭<lb/>
　對壘下十餘寨宿兵十餘萬夏人嵗遣數百騎精銳<lb/>
　覘視兩界曹患靺鞨智勇計欲間之令探騎伺彼廵<lb/>
　邊兵來適靺鞨病踰月不能起曹乃於界首設一大<lb/>
<pb n="KR3k0065_WYG_002-24a"/>
　祭賵<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>器物照曜原野用祝版云大宋具位曹某昭<lb/>
　告於夏國都䕶某人公累以䗶書約提所部歸我大<lb/>
　宋待公之來不期天喪吉人事無終始令百騎守寨<lb/>
　下望其兵近即舉火自燒故遺祝文并所用銀器千<lb/>
　餘兩悉皆棄而遁歸夏兵盡掠祝版祭器而去後旬<lb/>
　日夏人殺靺鞨其下二十餘帳反側不安率衆内附<lb/>
　拓地數百里𫉬生口數萬牛馬槖駝不可勝計<lb/>
元昊有腹心將號野利王天都王者各統精兵最為毒<lb/>
<pb n="KR3k0065_WYG_002-24b"/>
　害种世衡謀欲去之野利嘗令浪裏賞乞媚娘三人<lb/>
　詣世衡乞降世衡知其詐曰與其殺之不若因以為<lb/>
　間留使監稅出入騎從甚寵有紫山寺僧法崧世衡<lb/>
　察其堅朴可用延致門下誘令冠𢃄因出師以𫉬賊<lb/>
　功白於帥府表授三班階職充指揮使又為力辦其<lb/>
　家事凡居室騎從之具無不備崧酗酒狎博無所不<lb/>
　為世衡待之愈厚崧既感恩一日世衡忽怒謂崧曰<lb/>
　我待汝如子而隂與賊連何相負也械繫數十日極<lb/>
<pb n="KR3k0065_WYG_002-25a"/>
　其楚毒崧終不怨曰崧丈夫也公聴奸人言欲見殺<lb/>
　有死耳居半年世衡察其不負為解縳沐浴延入卧<lb/>
　内厚撫謝之曰汝無過聊相試耳欲使為間其苦有<lb/>
　甚於此者汝能為我卒不言否崧泣允之世衡乃草<lb/>
　遺野利書膏蠟致衲衣間密縫之仍囑之曰此非濵<lb/>
　死不得泄若泄時當言負恩不能成將軍之事也又<lb/>
　以畫龜一幅棗一蔀遺野利野利見棗龜度必有書<lb/>
　索之崧目左右又對無有野利乃封信上元昊元昊<lb/>
<pb n="KR3k0065_WYG_002-25b"/>
　召崧并野利至數百里外詰問遺書崧堅執無書至<lb/>
　箠楚極苦終不説又數日私召至其宫乃令人問之<lb/>
　曰不速言死矣崧終不說乃命曳出斬之崧乃大號<lb/>
　而言曰空死不了將軍事矣吾負將軍吾負將軍其<lb/>
　人急追問之崧於是褫衲衣取書進入移刻命崧就<lb/>
　館而隂遣愛將假為野利使使世衡世衡疑是元昊<lb/>
　使未即相見只令官屬日即館含勞問問及興州左<lb/>
　右則詳至野利所部多不悉適擒生蕃數人世衡令<lb/>
<pb n="KR3k0065_WYG_002-26a"/>
　於隙中密覘之生蕃因言使者姓名果元昊使乃引<lb/>
　見使者厚遣之世衡度使返崧即還而野利報死矣<lb/>
　世衡既殺野利又欲并去天都因設祭境上書祭文<lb/>
　於版述二將相結有意本朝悼其垂成而敗其祭文<lb/>
　雜紙幣中有賊至急爇之以歸版字不可遽滅賊得<lb/>
　之以獻元昊天都亦得罪元昊既失腹心將悔恨無<lb/>
　及乃定和議崧復姓為王嵩後官至諸司使至今邊<lb/>
　人謂之王和尚<lb/>
<pb n="KR3k0065_WYG_002-26b"/>
　　沈存中補筆談亦載此事云世衡厚遣崧以軍機<lb/>
　　密事數條與之曰可以此藉手臨行解所服絮袍<lb/>
　　贈之曰邊地苦寒以此為别至彼須萬計求見遇<lb/>
　　乞<hi>即野利王</hi>非此人無以得其心腹崧如所敎間闗求<lb/>
　　通遇邏者覺而疑之執於有司數日或𤼵袍領中<lb/>
　　得世衡與遇乞書詞甚欵宻崧初不知領中書元<lb/>
　　昊苦之備至終不言情元昊因疑遇乞殺之遷崧<lb/>
　　於北境亡歸事稍異據筆談則領中書并崧不知<lb/>
<pb n="KR3k0065_WYG_002-27a"/>
　　崧膽纔壯似更竒<hi>東軒筆録載所與書云只候信囘得報當如期舉兵入界惟盡</hi>
　　<hi>以一箱人馬為内應儻𫉬元昊當以靖難軍節使西平王奉償云云</hi>
宋守約為殿帥自入夏日輪軍校十數輩捕蟬不使得<lb/>
　聞聲有鳴於前者皆重笞之人頗不堪神宗一日以<lb/>
　問守約曰然上以為過守約曰臣豈不知此非理但<lb/>
　軍中以號令為先臣幸遭承平總兵殿陛無所信其<lb/>
　號令故寓之捕蟬耳蟬鳴固難禁而臣能使必去若<lb/>
　陛下誤令守一障庶幾或可使人帝以為然<lb/>
<pb n="KR3k0065_WYG_002-27b"/>
　　守約開封人神宗以禁旅驕惰為簡練之法屯營<lb/>
　　可併者并之守約率先推行約束嚴峻或言其持<lb/>
　　軍太急帝密戒之對曰臣為陛下明紀律不忍使<lb/>
　　恩出於臣而怨歸於上帝喜<lb/>
雄州北門外民居極稠而甕城甚窄刺史李允則欲展<lb/>
　之而嫌於南北通好恐疑生事門外有東嶽祠允則<lb/>
　出白金為大香爐及他供器導以鼔吹居人争獻金<lb/>
　帛故不設備為盜所竊乃大出募賞所在張榜捕賊<lb/>
<pb n="KR3k0065_WYG_002-28a"/>
　甚急久之不𫉬遂聲言盜自北至移文北界興版築<lb/>
　以䕶神祠不踰旬而就遼人不以為怪既浚濠起月<lb/>
　堤嵗修褉事召界河戰棹為競渡縱北人遊觀而不<lb/>
　知其隂習水戰也州北舊多䧟馬坑城下起樓為斥<lb/>
　堠望十里自罷兵後人莫敢登允則曰南北既講和<lb/>
　安用此為命徹樓塞坑為諸軍蔬圃浚井疏洫列畦<lb/>
　隴築短垣縱横其中植以荆棘而其地益阻隘因治<lb/>
　坊巷徙浮屠北原上州民旦夕登望三十里下令安<lb/>
<pb n="KR3k0065_WYG_002-28b"/>
　撫司所治境有隙地悉種榆久之榆滿塞下顧謂僚<lb/>
　佐曰此步兵之地不利騎戰豈獨資屋材耶<lb/>
元豐間劉舜卿知雄州蕃諜夜竊其闗鎻去吏密以聞<lb/>
　舜卿亦不問但使易其門<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>大之後數日蕃諜送盜<lb/>
　者并以鎻至舜卿曰吾未嘗亡鎻命加於門則大數<lb/>
　寸蕃大慚沮盜者亦得罪<lb/>
王子醇帥熙河日西戎欲入冦先使人覘虚實邏者得<lb/>
　之其衣緣中𫉬一書盡記人馬芻糧之數官屬皆欲<lb/>
<pb n="KR3k0065_WYG_002-29a"/>
　支解以狥子醇判杖背二十刺面番賊决訖放歸六<lb/>
　字縱之是時適有戌兵歩騎甚衆芻糧亦富敵人得<lb/>
　諜書知有備其謀遂寢<lb/>
建炎中興張韓劉岳為將人自為法當時有張家軍韓<lb/>
　家軍之語四帥之中韓岳兵尤精常時於軍中角其<lb/>
　勇健者另為之籍每旗頭押隊闕於所籍中又角其<lb/>
　勇力出衆者為之將副有闕則於諸隊旗頭押隊内<lb/>
　取之别置親隨軍謂之背峞悉於四等人内角其優<lb/>
<pb n="KR3k0065_WYG_002-29b"/>
　者補之一入背峞諸軍統制而下與之抗禮犒賞異<lb/>
　常勇健無比凡有堅敵遣背峞軍無有不破者燕北<lb/>
　人呼酒瓶為峞大將之酒瓶必令親信人負之行道<lb/>
　中見人有負罍者則指曰此背峞也故諸帥用以名<lb/>
　軍峞即罍北人語訛故云<lb/>
岳武穆征羣盜過廬陵託宿㕓市質明為主人汛掃門<lb/>
　宇洗滌盆盎而去郡守供帳餞别於郊師行將絶謁<lb/>
　未得通問大將軍何在殿者對曰已雜偏裨去矣<lb/>
<pb n="KR3k0065_WYG_002-30a"/>
韓忠武在鎮江一日抵晚令帳前提轄王權至金山仍<lb/>
　戒不得用船渡懇給浮環偕一卒至西津遂泅以渡<lb/>
　登岸寺僧叵測疑為鬼神詰得其詳以手加額因指<lb/>
　適所厯處皆黿鼉穴曰官既不死他日必貴權後果<lb/>
　建節<lb/>
　　蘄王毎召軍佐飲巨觥無算不設果肴王權一日<lb/>
　　竊懐一蘿蔔蘄王見之大怒曰小子如此口饞俾<lb/>
　　趨前以手按額痛不可忍隨成痕腫既乃復與之<lb/>
<pb n="KR3k0065_WYG_002-30b"/>
　　飲<lb/>
紹興末陸務觀謁陳魯公康伯留飯未食而楊郡王存<lb/>
　中來白事魯公留陸便坐見之時存中方不為朝論<lb/>
　所與陸年少意亦輕之趨幕後聴其言㑹語及邊事<lb/>
　存中曰士大夫多謂當列兵守淮北因圖進取中原<lb/>
　萬一不能支即守大江未晚此說非也士唯氣全乃<lb/>
　能堅守若竢其敗北則士氣已喪非特不可守淮兼<lb/>
　亦不能守江矣今據大江之險以老彼師自有可勝<lb/>
<pb n="KR3k0065_WYG_002-31a"/>
　之理若我師克捷士氣已倍彼奔潰不暇然後徐進<lb/>
　而北圖復中原其間曲折尚多兵豈易言哉陸不覺<lb/>
　太息曰老將要是所長因退以語朝士多不解也<hi>陳康</hi>
　<hi>伯字長卿弋陽人封魯國公諡文正配享孝宗廟廷</hi>
曲端字平甫鎮戎軍人知書善屬文作字竒掉長於兵<lb/>
　畧屢戰有聲張浚宣撫川陜以為都統制知渭州與<lb/>
　吳玠皆有重名陜西人為之語曰有文有武是曲大<lb/>
　有謀有勇是吳大婁室寇邠州日端屢戰皆捷至白<lb/>
<pb n="KR3k0065_WYG_002-31b"/>
　店原撒離喝乗高望師懼而號泣金人目之為啼哭<lb/>
　郎君其為敵所畏如此既而浚欲大舉未測其意先<lb/>
　使張彬往覘之端曰兵法先較彼已今敵可勝止婁<lb/>
　宿孤軍然將士輕鋭不減前日我不過止合五路兵<lb/>
　耳然將士無以大異於前兼敵之入冦因糧於我我<lb/>
　常為客彼常為主今當反之按兵據險時出偏師以<lb/>
　擾其耕彼不得耕必將取糧於河東是我為主彼為<lb/>
　客不一二年間必自困斃可一舉而滅也萬一輕舉<lb/>
<pb n="KR3k0065_WYG_002-32a"/>
　後憂方大彬以其言復命浚不恱端既與浚異趣時<lb/>
　王庶為宣撫司參謀與端有隙吳玠亦憾端屢交譖<lb/>
　之浚入其說於是徙端恭州置獄命其讐武臣康隨<lb/>
　為提刑鞠治端既赴逮知必死仰天長吁指其所乗<lb/>
　戰馬鐵象云天不欲復中原乎惜哉泣數行下左右<lb/>
　皆泣初至獄即進械坐之鐵籠熾火逼之渴甚求飲<lb/>
　與之酒九竅流血而死年四十一時建炎四年八月<lb/>
　也陜西軍士皆流涕悵恨多叛去者浚尋得罪詔追<lb/>
<pb n="KR3k0065_WYG_002-32b"/>
　復端職制曰頃失意於權臣卒下獄而譴死恩莫追<lb/>
　於三宥人將贖以百身其後金歸河南之月又詔諡<lb/>
　壯愍制曰屬委任之非人致刑誅之横被興言及此<lb/>
　流涕何追端為涇原都統日有叔為徧將戰敗誅之<lb/>
　既乃𤼵喪祭之以文曰嗚呼斬副將者涇原都統制<lb/>
　也祭叔者姪曲端也尚饗一軍畏服其紀律極嚴魏<lb/>
　公嘗按視端軍端執檛以軍禮見傍無一人公異<lb/>
　之謂欲㸃視端以所部五軍籍進公命㸃其一則於庭<lb/>
<pb n="KR3k0065_WYG_002-33a"/>
　開籠縱一鴿以往而所㸃之軍隨至張為愕然既而<lb/>
　欲盡觀於是悉縱五鴿則五軍頃刻而集戈甲煥燦<lb/>
　旗幟精明魏公雖面獎而心實忌之浚自興州移司<lb/>
　閬州端嘗作詩曰不向闗中圖事業却來江上泛扁<lb/>
　舟其重得罪以此端在蜀日又詩云破碎江山不足論<lb/>
　何時重到渭南邨一聲長嘯東風裏多少未歸人斷<lb/>
　魂亦可見其志也而國史本𫝊乃曰曲端之死時論<lb/>
　或以為冤然觀其狠愎自用輕視其上縱使得志終<lb/>
<pb n="KR3k0065_WYG_002-33b"/>
　亦難御況動違節制未有功之可言乎此雖史臣委<lb/>
　曲為魏公庇然失其實矣信如所言則秦檜之殺岳<lb/>
　飛亦不為過或又比之孔明斬馬謖直筆之難也惜<lb/>
　哉淳熙間髙廟配享洪景盧舉此為魏公罪迄不得<lb/>
　侑食<lb/>
信菴先生開閫維揚時偶入教場取芟草二卒所帶便<lb/>
　袋題姓名懸梁間越兩月忽俾緝捕呼至亟命釋縳<lb/>
　飲以大白時回易庫納息錢二百袋一袋萬瓶楮也<lb/>
<pb n="KR3k0065_WYG_002-34a"/>
　俾各負一袋環行三匝曰能益乎曰能曰汝等健兒<lb/>
　當力戰取富貴用义袋中錢小篋僅藏三十二楮豈<lb/>
　不辱國呼盧百萬大丈夫事也且各負兩袋去用用<lb/>
　盡再來取高沙凱還人困馬疲恱道傍假山令諸軍<lb/>
　隨意負歸衆怒多棄於半途其餘至者秤石輕重售<lb/>
　以銀而棄石於野其鼓舞駕馭有賞徙木傲黔布罵<lb/>
　趙將之風<hi>趙葵字南仲衡山人方次子封冀國公諡忠靖稱信菴先生</hi>
元人鄧弼身長七尺目有紫稜開合閃閃如電能以力<lb/>
<pb n="KR3k0065_WYG_002-34b"/>
　雄人鄰牛方鬭不可縻拳其脊折仆地市門石鼔十<lb/>
　人舁弗能舉兩手持之以行泰定末徳王執法西御<lb/>
　史臺造書數千言袖謁之閽不為通鄧曰若不知闗<lb/>
　中有鄧伯翊耶連擊踣數人聲聞於王命入厯問其<lb/>
　能顧左右曰姑試之問所須曰鐵鎧良馬各一雌雄<lb/>
　劒二王即命給與隂戒善槊者五十人馳馬出東門<lb/>
　外然後遣弼往王自臨觀弼至衆槊並進弼虎吼而<lb/>
　奔人辟易五十步面目無色已而烟塵漲天但見雙<lb/>
<pb n="KR3k0065_WYG_002-35a"/>
　劍飛舞雲霧中連斬馬首墮地血涔涔滴王撫髀驩<lb/>
　曰壯士壯士命酌酒勞弼由是名振一時王薦之於<lb/>
　朝㑹丞相與王有恡格不行弼環視四體嘆曰天生<lb/>
　一具銅筋鐵骨不使立功萬里外乃稿死牖下命也<lb/>
　遂入王屋山為道士<lb/>
　<lb/>
　<lb/>
　<lb/>
<pb n="KR3k0065_WYG_002-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋稗𩔖鈔卷二<lb/>
</p>
<p>
</p>
  </div>
<div>
<head>宋稗𩔖鈔卷三</head> <lb/>
    <p>
<pb n="KR3k0065_WYG_003-1a"/>
欽定四庫全書<lb/>
　宋稗𩔖鈔卷三<lb/>
　　　　　　　　　　　　　常熟潘永因編<lb/>
　遭際第五<lb/>
太尉王公旦祥符中在中書聖眷特厚嘗因便坐奏事<lb/>
　帝語及一省郎姓名旦曰斯人行履才幹俱有可採<lb/>
　今方典郡宜與甄擢公及同列亦皆素知其為人因<lb/>
　共稱薦之自是屢加歎賞即令記録亟命别議陞陟<lb/>
<pb n="KR3k0065_WYG_003-1b"/>
　既而代還至闕上復先省記之㑹外計缺官即與同<lb/>
　列擬定名氏約以次日奏補及晚歸私第斯人投刺<lb/>
　來謁公方議委使辭而不見詰朝入朝具道本末請<lb/>
　授以轉漕之任上黙然不許公退而歎駭惕息屢日<lb/>
　乃知昨暮造請雖不之見已密為伺察者所紏而此<lb/>
　人訖真宗世不復用公每戒同列以私謁之嫌當須<lb/>
　謹避庶幾免於吝悔<lb/>
大中祥符間天書屢降天子崇信天下無慮皆神事矣<lb/>
<pb n="KR3k0065_WYG_003-2a"/>
　㓂凖是時出為外官又不信天書上益疏凖最後京<lb/>
　兆府都監朱能復獻天書上以問王旦旦曰始不信<lb/>
　天書者凖也今天書降凖所當令凖上之則百姓將<lb/>
　大服而疑者不敢不信也上從之使中貴人逼凖朱<lb/>
　能素事宦者周懐政而凖壻王曙居中與懐政善勸<lb/>
　凖與能合凖始不肻曙固要凖凖因此復為中書侍<lb/>
　郎同平章事天禧三年也以王子明之賢為依回封<lb/>
　祀遂為白璧之瑕迨後追嘆李文靖之先見遺令貶<lb/>
<pb n="KR3k0065_WYG_003-2b"/>
　損以飾終已無及矣獨計以萊公之剛正何以亦附<lb/>
　朱能成此過舉乃知廹於上命情事如此<lb/>
丁晉公謂治第保康門外楊景宗時以役夫荷土築基<lb/>
　丁後籍没而景宗貴即以其宅賜之其正寢乃向日<lb/>
　所築之地也錢思公惟演嫁女令銀匠龔美打造裝<lb/>
　奩器皿既而美拜官思公即取羙為妹壻向所打造<lb/>
　器皿歸美<hi>龔羙明肅太后之外兄也后無宗旌更以羙為兄改其姓為劉</hi>
　　楊景宗即章睿太后弟太后既入掖庭景宗無賴<lb/>
<pb n="KR3k0065_WYG_003-3a"/>
　　以罪𨽻軍營務黥墨其面至無見膚真宗幸玉清<lb/>
　　昭應宫將還内而六宫皆乗金車迎駕於道上景<lb/>
　　宗以役卒立御溝之外太后車中指景宗令問其<lb/>
　　姓氏骨肉景宗知其女兄在掖庭疑其是也遽呼<lb/>
　　太后小字及行第太后大哭曰乃吾弟也即日上<lb/>
　　言官之以右班殿直後至觀察留守景宗既貴遂<lb/>
　　用藥去其黥痕無芥粟存者而肥晳如玉性恣横<lb/>
　　好以木撾撃人世謂之楊骨搥云<hi>明肅太后崩章睿於仁宗有阿</hi>
<pb n="KR3k0065_WYG_003-3b"/>
　　<hi>保恩遺詔尊為皇太后生母李宸妃亦追尊為章懿太后</hi>
　　章懿李太后始入掖庭纔十餘嵗唯有一弟七嵗<lb/>
　　太后臨别手結刻絲<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>囊與之拍其肩泣曰汝雖<lb/>
　　淪落顛沛不可棄此囊異時我若遭遇必訪汝以<lb/>
　　此為物色也後其弟傭於鑿紙錢家常以囊懸於<lb/>
　　胸臆間未嘗斯須去身一日苦下痢勢將不救為<lb/>
　　紙家棄於道左有入内院子者見而憐之收養於<lb/>
　　家怪其衣服百結而胸懸鞶囊因問之具以告院<lb/>
<pb n="KR3k0065_WYG_003-4a"/>
　　子者惄然驚異葢嘗受㫖於太后令物色訪其弟<lb/>
　　也復問其姓氏小字世系甚悉遂解其囊明日持<lb/>
　　入示太后是時太后已封宸妃生仁宗皇帝矣聞<lb/>
　　之悲喜遽以其事白真宗遂官之為右班殿直即<lb/>
　　所謂李用和也仁宗立官至殿前都指揮使領節<lb/>
　　鉞贈隴西郡王世謂之為李國舅云王詵為侍禁<lb/>
　　三班院差監修主第語同事曰吾軰受寒熱修成<lb/>
　　不知誰家厮居此已而詵尚主不逾年身居之正<lb/>
<pb n="KR3k0065_WYG_003-4b"/>
　　與龔羙打銀楊景宗擔土事同<lb/>
孫何孫僅俱以能文馳名一時僅為陜西轉運使作驪<lb/>
　山詩二篇其後篇有云秦帝墓成陳勝起明皇宫就<lb/>
　禄山來時方建玉清昭應宫有惡僅者欲中傷之因<lb/>
　録其詩以進真宗閲前篇云朱衣吏引上驪山遽曰<lb/>
　僅小器也此何足誇遂棄不復閲而陳勝禄山之語<lb/>
　卒得不聞人以為幸也<lb/>
向敏中方秉政其壻皇甫泌少年縱逸多外寵往往渉<lb/>
<pb n="KR3k0065_WYG_003-5a"/>
　旬不歸敏中每優容之其女抱病甚篤敏中妻深以<lb/>
　為憂且有恚怒之詞敏中不得已具劄子乞與泌離<lb/>
　婚一日奏事畢方欲開陳真宗聖體似不和遽離扆<lb/>
　座敏中迎前奏曰臣有女壻皇甫泌語方至此真宗<lb/>
　連聲曰甚好甚好㑹得已還内矣敏中詞不及畢莫<lb/>
　知聖意如何已而𫝊詔中書皇甫泌特轉兩官敏中<lb/>
　茫然自失欲翊日論奏是夕女死竟不能辨直其事<lb/>
　<hi>青箱雜記作畢文簡士安之壻</hi>
<pb n="KR3k0065_WYG_003-5b"/>
范文正公鎮鄱陽有書生獻詩甚工自言天下之至寒<lb/>
　餓無在某右時盛行歐陽率更書薦福寺碑一本直<lb/>
　千錢公為具紙墨令榻千本售於京師是夕雷撃碎<lb/>
　其碑故時人為之語曰有客打碑來薦福無人騎鶴<lb/>
　上揚州又云時來風送滕王閣運去雷轟薦福碑<lb/>
夀州張侍中耆撫州晏丞相殊俱塟陽翟地相去數里<lb/>
　有𤼵塜盗先築室於二塜之間自其家窽穴以通隊<lb/>
　道始𤼵張墓得金寳珠玉甚多遂完其棺櫬以揜覆<lb/>
<pb n="KR3k0065_WYG_003-6a"/>
　其穴次𤼵晏墓有猛獸嘷吼兵甲鼓噪之聲盗懼呼<lb/>
　其徒同入則寂然無響盗笑曰丞相之神盡於是矣<lb/>
　及穿櫬槨供設之器皆陶甓為之又破其棺唯木胎<lb/>
　金褁帶一條金無數兩盗失望而恚遂糜碎其骨而<lb/>
　出既而貨張墓金盂於市為人擒伏罪自言其事世<lb/>
　謂均破塜而張以厚塟完軀晏以薄塟碎骨事有不<lb/>
　可知如此者<hi>張耆即張旻</hi>
熙寧中蔡敏肅挺以樞密直學士帥平凉初冬置酒郡<lb/>
<pb n="KR3k0065_WYG_003-6b"/>
　齋偶成喜遷鶯一闋云霜天清曉望紫塞古壘寒雲<lb/>
　衰草汗馬嘶風邉鴻翻月壟上鐡衣寒早劍歌騎曲<lb/>
　悲壯盡道君恩難報塞垣樂盡雙鞬錦帶山西年少<lb/>
　談笑刁斗静𤇺火一把常送平安耗聖主憂邊威靈<lb/>
　遐布鉦鼓且寛天討嵗華向晚愁思誰念玉闗人老<lb/>
　太平也且歡娛不惜金尊頻倒詞成閒歩後園以示<lb/>
　其子朦朦置之袖中偶遺墜為譍門老卒得之老卒<lb/>
　不識字持令筆吏辨之適郡之娼魁素與筆吏洽因<lb/>
<pb n="KR3k0065_WYG_003-7a"/>
　授之㑹賜衣襖中使至敏肅開燕娼尊前執板歌此<lb/>
　敏肅怒送獄根治娼之儕𩔖祈哀於中使為援於敏<lb/>
　肅敏肅舍之復令謳焉中使得其本以歸達於禁中<lb/>
　宫女軰但見太平也三字爭相𫝊授歌聲遍掖庭遂<lb/>
　徹於宸聼詰其從來廼知敏肅所製裕陵即索紙批<lb/>
　出云玉闗人老朕甚念之樞筦有缺留以待汝以賜<lb/>
　敏肅未幾遂拜樞密副使御筆現藏其孫稹家<lb/>
　　沈睿達遼文通弟也長於歌詩尤工翰墨王荆公<lb/>
<pb n="KR3k0065_WYG_003-7b"/>
　　曽文肅學其筆法荆公得其清勁而文肅𫝊其真<lb/>
　　楷登科後遊京師偶為人書裙帶詞頗不典流轉<lb/>
　　鬻於相藍内侍買得之達於九禁近幸嬪御服之<lb/>
　　遂塵乙覽裕陵初嗣位勵精求治一見不悦㑹監<lb/>
　　察御史向子韶察訪兩浙臨遣之際上諭之曰近<lb/>
　　日士大夫全無顧藉有沈遼者為娼優書淫冶之<lb/>
　　辭於裙帶遂達朕聼如此等人豈可不治子韶抵<lb/>
　　浙中適睿達為呉縣令子韶希㫖以他罪劾奏時<lb/>
<pb n="KR3k0065_WYG_003-8a"/>
　　荆公當國為申解之上復伸前説竟不能釋疑遂<lb/>
　　坐深文削籍為民合蔡敏肅事觀之人之窮通信<lb/>
　　在於天雖君相亦不得而主矣<lb/>
京都之俗士夫家嬪塟經由之處巡檢司例以十數卒<lb/>
　持綵旗前導不待告約到墓次但量犒酒炙而已宣<lb/>
　和間保義郎唐革為城北壁廵檢有貴璫塟其父革<lb/>
　率衆迎引頗盛於常時璫大喜邀之相見極口言謝<lb/>
　問革今是何官資曰保義郎又問做得恁差遣曰不<lb/>
<pb n="KR3k0065_WYG_003-8b"/>
　過兵馬監押耳曰可作亷訪乎革知其不曉外間官<lb/>
　秩髙下乃曰此在朝廷擢用革豈敢望耶留飲而去<lb/>
　至十日中批唐革職事修舉特與轉修武郎繼除河<lb/>
　北路亷訪使革駭不敢承詣璫門求見守候連日始<lb/>
　喚入亦不接坐方欲致詞叙謝璫抗聲曰朝廷用人<lb/>
　何預我事叱之使出後宛轉再三懇辭改知霸州任<lb/>
　滿竟申前命璫不招恩歸已一時流軰中亦為可嘉<lb/>
髙俅者本東坡先生小史筆札頗工東坡自翰苑出帥<lb/>
<pb n="KR3k0065_WYG_003-9a"/>
　中山留以予曽文肅布文肅以使令已多辭之以屬<lb/>
　王晉卿元符末晉卿為樞密都承㫖時裕陵在潛邸<lb/>
　與晉卿善在殿廬侍班邂逅王云今日偶忘帶箆刀<lb/>
　子來欲假以掠鬢可乎晉卿從腰間取之王云此様<lb/>
　甚新可愛晉卿言近創造二副一猶未用少刻當以<lb/>
　馳内至晚遣俅賫往直王在園中蹴踘俅候報之際<lb/>
　睥睨不已王呼令對蹴深愜王意大喜呼𨽻軰云可<lb/>
　往𫝊語都尉既謝箆刀之貺并所送人皆輟留矣由<lb/>
<pb n="KR3k0065_WYG_003-9b"/>
　是日見親信踰月王登寳位眷渥甚厚不次遷拜其<lb/>
　儕𩔖援以祈恩上曰汝曹爭如彼好脚迹耶數年間<lb/>
　建節尋至使相遍歴三衙者二十年領殿前司職事<lb/>
　恩倖無比極其富貴然不忘蘇氏每其子弟入都則<lb/>
　給養問䘏甚勤靖康初裕陵南下俅從駕至臨淮以<lb/>
　疾篤辭歸京師當時侍行如童貫梁師成軰皆坐誅<lb/>
　而俅獨死於牖下<hi>水滸𫝊載髙俅由小蘇學士致身王晉卿因送玉器及氣球以知遇</hi>
　<hi>徽廟潛龍日孰知其為大蘇之小史耶其事見王明清揮塵録</hi>
<pb n="KR3k0065_WYG_003-10a"/>
靖康中有解習者東州人為郎於朝未嘗與人接談金<lb/>
　兵南下擇西北帥守時相以其謹厚不泄謂沉鷙有<lb/>
　謀遂除直龍圖知河中府習别時相云某實以訥於<lb/>
　言故尋常不敢妄措辭於朝列今一旦委付如此習<lb/>
　之一死固不足惜竊恐朝廷以此擇人廟謨誤矣習<lb/>
　竟没於難世人以饒舌掇禍者多矣而習乃以箝口<lb/>
　䘮軀昔所未聞也<lb/>
建炎苖劉之變内侍遇害至多有秦同老者自揚州𬒳<lb/>
<pb n="KR3k0065_WYG_003-10b"/>
　命至荆楚前一日還行在尚未得對亦死焉又有蕭<lb/>
　中道者日侍左右忽得罪絀為外郡監當前一日出<lb/>
　城遂免<lb/>
　　唐甘露之變王涯再從弟沐家於江南老且貧涯<lb/>
　　為相跨驢詣之欲求一簿尉留長安二嵗餘始得<lb/>
　　一見涯待之殊落寞乆之沐因嬖奴以道所欲涯<lb/>
　　許以微官自是旦夕造涯之門以俟命及涯家被<lb/>
　　收沐適在其第與涯俱腰斬舒元輿有族子守謙<lb/>
<pb n="KR3k0065_WYG_003-11a"/>
　　愿而敏元輿愛之不離左右者十年一旦忽以非<lb/>
　　罪譴責守謙不自安求歸江南元輿亦不留守謙<lb/>
　　悲歎而去夕至昭應聞元輿收族守謙獨免<lb/>
紹興中韓郡王既解樞柄逍遥家居常頂一字巾跨駮<lb/>
　騾周遊湖山之間時李晦叔自楚北幕官來改秩而<lb/>
　失舉牘憂撓無計當春日同邸諸人相率往天竺李<lb/>
　辭以意緒無聊皆曰正宜適野散悶强挽之行各假<lb/>
　僦鞍馬過九里松值暴雨衆悉迸避李奔至冷泉亭<lb/>
<pb n="KR3k0065_WYG_003-11b"/>
　衣袽沾濕愁坐長嘆遇韓王亦來相顧揖矜其憔悴<lb/>
　可憐之狀作秦音𤼵問曰官人有何事縈心而悒悒<lb/>
　若此李雖不識韓見其姿貎魁異頗起敬乃告以實<lb/>
　韓曰所説文字不是職司否答曰常員也韓曰却得<lb/>
　一紙明日當相贈命小吏詳問其姓名階位仍詢居<lb/>
　止處李遜謝感泣明日一吏持舉牘授之曰郡王送<lb/>
　來仍助以錢三百千李遂陞京職修牋詣韓府欲展<lb/>
　門生之禮不復見<lb/>
<pb n="KR3k0065_WYG_003-12a"/>
陳了翁之父尚書與潘良貴義榮之父情好甚密潘一<lb/>
　日謂陳曰吾二人官職年齒種種相似獨有一事不<lb/>
　如公甚以為恨陳問之潘曰公有三子我乃無之陳<lb/>
　曰吾有一婢已生子矣當以奉借他日生子即見還<lb/>
　既而遣去了翁之母也未幾生良貴後其母遂往來<lb/>
　兩家焉一母生二名儒前所未有<lb/>
隆國黄夫人湖州徳清人初入魏峻叔髙家既出復歸<lb/>
　李仁本媵其女以入榮邸時嗣王芮苦無子一幸而<lb/>
<pb n="KR3k0065_WYG_003-12b"/>
　得男是為度宗然自處極謙抑雖處貴盛每遇邸第<lb/>
　親戚至不敢坐常以妳子自稱人亦以此多之秦齊<lb/>
　國夫人胡氏亦同邑人相去纔數里賈涉濟川制置<lb/>
　少日舟過龜溪見婦人浣衣者偶盻之因至其家問<lb/>
　夫何在曰未歸語稍洽調之曰肻相從乎欣然惟命<lb/>
　及夫還叩之亦無難色遂攜以歸既而生似道未幾<lb/>
　出嫁為民妻似道年長始奉以歸性極嚴毅似道畏<lb/>
　之當景定咸淳間屢入禁中隆國至與同寢處恩寵<lb/>
<pb n="KR3k0065_WYG_003-13a"/>
　甚渥年至八十有三上方賜秘器及冰腦各五百兩<lb/>
　賻銀絹四千兩匹命中使䕶塟帥漕供費凡兩輟朝<lb/>
　賜諡柔正又賜功徳寺及田六千𤱔可謂盛矣一邑<lb/>
　産二貴女亦前此所未有也<lb/>
　異數第六<lb/>
和魯公凝梁貞明三年薛廷珪榜下第十三人及第後<lb/>
　唐長興四年知貢舉獨愛范魯公質文語范曰君文<lb/>
　合在第一輒屈居第十三人用𫝊老夫衣鉢時以為<lb/>
<pb n="KR3k0065_WYG_003-13b"/>
　榮其後質位至宰相封魯公皆與凝同有贈詩者曰<lb/>
　從此廟廊添故事登庸衣鉢盡相𫝊是時進士多浮<lb/>
　薄喜為諠譁以動主司每放榜則圍之以棘閉省門<lb/>
　絶人出入以為常凝知貢舉徹棘開門而士皆肅然<lb/>
　無譁所取皆一時之秀稱為得人<hi>五代史十三作第五</hi>
唐御膳以紅綾餅餤為重昭宗光化中放進士榜得裴<lb/>
　格等二十八人以為得人㑹燕曲江乃令大官特作<lb/>
　二十八餅餤賜之盧延讓在其間後入蜀為學士既<lb/>
<pb n="KR3k0065_WYG_003-14a"/>
　老頗為蜀人所易延讓詩素平易近俳乃作詩云莫<lb/>
　欺零落殘牙齒曽喫紅綾餅餤來王衍聞知遂命供<lb/>
　膳亦以餅餤為上品用紅羅褁之至今蜀人工為餅<lb/>
　餤而紅羅褁其外公厨大晏設為第一<lb/>
錢文僖惟演守西都梅聖俞謝希深尹師魯歐陽永叔<lb/>
　楊子徳張太素張堯夫王幾道同在幕下號為八友<lb/>
　以文章道義相切劘率常賦詩飲酒間以談戲相得<lb/>
　尤樂洛中山水園庭塔廟佳處莫不遊覽一日遊嵩<lb/>
<pb n="KR3k0065_WYG_003-14b"/>
　山自潁陽歸暮抵龍門香山俄而雪作登石樓望都<lb/>
　城各有所懐忽於烟靄中有車馬渡伊水來既至則<lb/>
　文僖遣厨𫝊歌妓至𫝊公語曰山行良佳少留龍門<lb/>
　賞雪毋遽歸也其髙曠愛才如此文僖既貶漢東王<lb/>
　文康公晦叔曙為代御吏如束溼諸君多不堪一日<lb/>
　訝幕客俱出遊責曰諸公自比㓂萊公萊公尚坐奢<lb/>
　縱取禍貶死況其下者乎衆不敢對永叔取手板起<lb/>
　立曰宴飲小過不足招禍萊公之責由老不知退耳<lb/>
<pb n="KR3k0065_WYG_003-15a"/>
　時文康年已髙為之動<lb/>
　　萊公十九擢進士第有善相者曰君相甚貴但及<lb/>
　　第太早恐不善終若功成早退庶免深禍葢君骨<lb/>
　　𩔖盧多遜耳後果如其言<lb/>
工部侍郎胡則宰邑日丁晉公為遊客謁之胡待之甚<lb/>
　厚丁因投詩索米明日胡延晉公常日所用尊罍悉<lb/>
　屏去但陶器而已丁失望以為厭已輒辭去胡往見<lb/>
　之出銀一篋遺丁曰家素貧惟此飲器願以贈行丁<lb/>
<pb n="KR3k0065_WYG_003-15b"/>
　始喻設陶器之因甚媿徳之後晉公驟進竭力推挽<lb/>
　卒至顯位<lb/>
　　慶厯中諌官李兢坐言事謫湖南税務内殿承制<lb/>
　　范亢為黄蔡間都監以言事官𬒳謫者後多至顯<lb/>
　　官乃悉傾家物與兢辦行兢至湖南少日遂卒<lb/>
宋子京過繁臺街逢内家車子中有褰簾者曰小宋也<lb/>
　子京歸作鷓鴣天詞曰畵轂雕鞍狹路逢一聲腸斷<lb/>
　綉簾中身無綵鳯雙飛翼心有靈犀一㸃通金作屋<lb/>
<pb n="KR3k0065_WYG_003-16a"/>
　玉為籠車如流水馬如龍劉郎已恨蓬山逺況隔蓬<lb/>
　山幾萬重此詞都下𫝊唱達於禁中仁宗知之問内<lb/>
　人第幾車子何人呼小宋有内人自陳頃侍宴見宣<lb/>
　翰林學士左右内臣曰小宋也時在車子中偶見之<lb/>
　呼一聲爾上召子京從容語及子京惶懼無地上笑<lb/>
　曰蓬山不逺以内人賜之<lb/>
文潞公出鎮西京奉詔於瓊林苑燕餞從列皆預賦詩<lb/>
　送行王禹玉時為内相詩云都門秋色滿旌旗祖帳<lb/>
<pb n="KR3k0065_WYG_003-16b"/>
　容陪醉御巵功業逈髙元祐日精神如破貝州時匣<lb/>
　中寳劍騰霜鍔海上仙桃壓露枝昨日更聞褒詔下<lb/>
　别刋名姓入周彝時以為警絶白居易獻裴晉公詩<lb/>
　云聞説風情筋力在只如初破蔡州時禹玉葢步武<lb/>
　此作也<lb/>
范蜀公鎮每對客尊嚴静重言有條理客亦不敢慢易<lb/>
　獨敬重蘇子瞻子瞻來則掀髯鼓掌旁若無人<hi>東坡好戲</hi>
　<hi>謔語言或稍過范淳夫必戒之東坡每與人戲必祝曰勿令范十三知淳夫行十三也</hi>
<pb n="KR3k0065_WYG_003-17a"/>
唐子方為人剛直既參大政與王介甫議事每不悦既<lb/>
　而疽𤼵背死方其病革車駕幸其第臨問子方已昏<lb/>
　不知人忽聞上至開目而言曰願陛下早覺悟可惜<lb/>
　祖宗社稷教安石壊却上首肻之問其家事無一言<lb/>
　及薨又幸其第見其畵像不𩔖命取禁中舊藏本以<lb/>
　賜其家上有昭陵御題直哉若人為國砥柱八字印<lb/>
　以御寳下有昭陵押<lb/>
宋朝引試率在八月中韓魏公當國日二蘇將就試黄<lb/>
<pb n="KR3k0065_WYG_003-17b"/>
　門忽卧疾魏公知而奏曰今嵗制科之士惟蘇軾蘇<lb/>
　轍最有聲望今聞轍偶病未可試如此人兄弟中一<lb/>
　人不得就試甚非衆望須展限以待之上許之黄門<lb/>
　病中魏公數使人問訊既闈安全方引試比常例展<lb/>
　二十日自後試科並在九月吕微仲不知其故因問<lb/>
　制科何以至秋末東坡乃為吕言之吕曰韓忠獻之<lb/>
　賢如此哉<lb/>
　　二蘇赴試是時同召試者甚多相國韓公偶與客<lb/>
<pb n="KR3k0065_WYG_003-18a"/>
　　言曰二蘇在此而諸人亦敢與之較試何也於是<lb/>
　　不試而去者十八九<lb/>
陳文忠堯叟為樞密一日日欲没時忽有中人宣召引<lb/>
　入禁中屈曲行甚乆時見簾幃燈燭皆莫知何處既<lb/>
　而到一小殿已有數人先至皆立廷中殿上垂簾蠟<lb/>
　燭十餘炬而已相繼而至者凡七人中使乃奏班齊<lb/>
　唯記文忠丁謂杜鎬三人鎬時尚為館職良乆乗輿<lb/>
　出燈燭亦不過數十宴具甚盛卷簾令不拜升殿就<lb/>
<pb n="KR3k0065_WYG_003-18b"/>
　坐御座設於席東諸臣席西如常人賔主之位堯叟<lb/>
　等皆惶恐不敢就位上宣諭不已堯叟懇陳再三上<lb/>
　作色曰本為太平無事思與卿等共樂之若如此何<lb/>
　如就外朝開宴今日只是宫中供辦未甞命有司亦<lb/>
　不召中書輔臣以卿等機密及文館職任侍臣無嫌<lb/>
　且欲促坐語笑不須多辭堯叟等皆趨下稱謝上急<lb/>
　止之曰此等禮數且皆置之上語笑極歡膳具中各<lb/>
　出兩絳囊置羣臣之前皆大珠也上曰時和嵗豐中<lb/>
<pb n="KR3k0065_WYG_003-19a"/>
　外康富恨不與卿等日夕相㑹太平難遇此物助卿<lb/>
　等燕集之費羣臣欲起謝上云且坐更有如是酒三<lb/>
　行皆有所賜悉良金重寳酒罷已四鼓時人謂之天<lb/>
　子請客<lb/>
真宗東封命樞密使陳堯叟為東京留守馬公知節為<lb/>
　大内都廵檢使駕未行宣入後苑亭中賜晏出宫人<lb/>
　為侍真宗與二公皆戴牡丹而行續有㫖令陳盡去<lb/>
　戴者召近御座上親取頭上一朶為陳簪之陳跪受<lb/>
<pb n="KR3k0065_WYG_003-19b"/>
　拜舞謝晏罷二公出風吹陳花一葉墜地陳急呼從<lb/>
　者拾來此乃官家所賜不可棄置懐䄂中馬乃戲曰<lb/>
　今日之宴本為大内都廵檢使陳云若為大内都廵<lb/>
　檢使上何不親為太尉戴花耶二公各大笑冦萊公<lb/>
　為參政侍宴上賜異花曰㓂凖年少正是戴花喫酒<lb/>
　時也衆人皆以為榮云<lb/>
王冀公欽若罷參政真宗朝夕欲見擇便殿清近惟資<lb/>
　政為優因以公為本殿大學士公奏曰臣雖出於寒<lb/>
<pb n="KR3k0065_WYG_003-20a"/>
　賤不能獨寢乞除一臣僚兼之遂以陳文僖彭年並<lb/>
　直一夕公攜一巨榼方與陳寒夜閒飲忽中人持鑰<lb/>
　開扉獨召公謂陳曰請同院不須相候至行在真宗<lb/>
　與公對飲飲罷持禁燭送歸繁若列星陳危坐伺之<lb/>
　已四更公笑曰尚未寢乎曰恭候司長豈敢先寢公<lb/>
　喜笑倒載解襪褫帶幾不能坦腹自矜曰某江南寒<lb/>
　生遭際真主適主上以巨觥敵飲抵掌笑語如僚友<lb/>
　之無間已而遂寢迨曉盥櫛罷與陳相揖覺夜歸數<lb/>
<pb n="KR3k0065_WYG_003-20b"/>
　談頗疎漏自言夜來沉湎殊不記歸時之早晚無乃<lb/>
　失容於君子乎陳曰無之但殷勤愧謝既别同趨出<lb/>
　殿門執陳手語之曰夜來數事止是同院一人聞之<lb/>
　文僖歸謂子弟曰大臣慎密體當如此<lb/>
王岐公在翰林時中秋有月上問當直學士是誰左右<lb/>
　以姓名對命小殿對設二位召來賜酒俄頃宣至設<lb/>
　坐公奏故事無君臣對坐之禮乞正其席上云月色<lb/>
　清美與其醉聲色何如與學士論文若要正席則外<lb/>
<pb n="KR3k0065_WYG_003-21a"/>
　廷賜宴正欲略去苛禮放懐飲酒公固請不已再拜<lb/>
　就坐上引謝莊賦李白詩稱美其才又出御製詩示<lb/>
　公公歎仰聖學髙妙每起必勑内侍扶掖不令下拜<lb/>
　夜漏三鼓上悦甚令左右宫嬪各取領巾裙帶或團<lb/>
　扇手帕求詩内侍舉牙牀以金鑲水晶研珊瑚筆格<lb/>
　玉管筆皆上所用者公應之略不停綴都不蹈襲前<lb/>
　人盡出一時新意仍稱所長人人得其歡心悉以呈<lb/>
　上上云須與學士潤筆遂各取頭上珠花簪公幞頭<lb/>
<pb n="KR3k0065_WYG_003-21b"/>
　戴不盡者置公袖中宫人旋取針線縫公袖口宴罷<lb/>
　月將西沉上命撤金蓮炬命内侍扶掖歸院都下盛<lb/>
　𫝊天子請客明年中秋公已參政蔡確為學士上講<lb/>
　故事命宫嬪求詩蔡奏才思短澁酒再行而止左右<lb/>
　不悦云這箇學士上何須鍾愛<lb/>
　　金蓮炬送歸唐令狐綯已有故事宋朝凡有三人<lb/>
　　王岐公珪蘇端明軾史少保浩<lb/>
梁適隨院判盧南金上殿案中有名次公者仁宗因問<lb/>
<pb n="KR3k0065_WYG_003-22a"/>
　何名次公南金以不知對適曰漢黄覇字次公上曰<lb/>
　卿是何人曰詳議官梁適又問那箇梁家曰祖顥父<lb/>
　固俱中甲科上曰怪卿面貎酷似梁固他日適奏曰<lb/>
　臣祖父項事太宗真宗不知陛下何以知之上曰天<lb/>
　章閣有名臣頭子朕觀之甚熟適後除記注知制誥<lb/>
　至翰林學士除目皆自御批不十年至首輔有誤以<lb/>
　為龎莊敏者非也<lb/>
蘇子瞻為翰林學士一日鎖院召至内東門小殿時子<lb/>
<pb n="KR3k0065_WYG_003-22b"/>
　瞻半醉命以新水潄口解酒已而入對宣仁問曰有<lb/>
　一事要問内翰前年任何官職曰汝州團練副使今<lb/>
　為何官曰備員翰林學士曰何以至此曰遭遇陛下<lb/>
　曰不闗老身事曰必出自官家曰亦不闗官家事曰<lb/>
　然則大臣論薦耶曰亦不闗大臣事子瞻驚曰臣雖<lb/>
　無狀不敢由他途以進曰此乃先帝之意先帝當飲<lb/>
　食而停筯看文字則内人必曰此蘇軾文字也先帝<lb/>
　每稱曰竒才竒才但未及進用學士而上仙耳子瞻<lb/>
<pb n="KR3k0065_WYG_003-23a"/>
　哭失聲宣仁與上左右皆泣已而曰内翰須盡心事<lb/>
　官家以報先帝知遇命撤金蓮燭送歸院<lb/>
江公望字民表建中靖國元年拜左司諌時内苑稍畜<lb/>
　珍禽公望力諌他日復言之帝曰已縱遣之矣唯一<lb/>
　白鷴畜之乆不肻去帝以拄杖逐之終不去乃刻公<lb/>
　望姓名於杖頭以識其諌<lb/>
宣和中蘇叔黨過遊京師寓居景徳寺忽見快行家者<lb/>
　同小轎至𫝊㫖宣召亟令登車叔黨不知所以然不<lb/>
<pb n="KR3k0065_WYG_003-23b"/>
　敢拒纔入則以物障其前上以小凉傘蔽之二人肩<lb/>
　而行其疾如飛約行十餘里抵一修廊内侍一人引<lb/>
　之升一小殿見上披黄背子頂青玉冠宫女環侍莫<lb/>
　知其數時當六月積冰如山噴香若霧寒不可忍起<lb/>
　居畢上諭云聞卿是蘇軾之子善畵窠石適有素壁<lb/>
　欲煩一揮非有他也叔黨再拜承命然後落筆須臾<lb/>
　而成上起身縱觀賞歎再三命宫人捧賜釂酒一鍾<lb/>
　錫賚極渥叔黨謝而下復循廊間登小輿而出<lb/>
<pb n="KR3k0065_WYG_003-24a"/>
蔡京賜第有云鶴堂髙四丈九尺人行其下望之如蟻<lb/>
　宏敞過甚老疾畏寒幕㡩不能禦遂無設牀處惟撲<lb/>
　水少低間架亦狹乃即撲水下作卧室<lb/>
蔡攸初以淮南節領相印徽宗賜曲宴因語之曰相公<lb/>
　公相子攸即對曰人主主人翁葢是時京為太師賜<lb/>
　印文曰公相之印因自稱公相童貫亦官至太師都<lb/>
　下人謂之媼相<lb/>
　　趙髙為中丞相龔澄樞為内太師猶稍與外庭異<lb/>
<pb n="KR3k0065_WYG_003-24b"/>
　　童貫直為太師領樞密院<lb/>
朱勔所衣錦袍云徽宗嘗以手撫之遂繡御手於肩上<lb/>
　又勔嘗與内宴徽宗親握其臂勔遂以黄帛纒之與<lb/>
　人揖此臂竟不動<lb/>
靖康元年正月戊辰金人犯濬州徽廟微服出通津門<lb/>
　御小舟將次雍丘阻淺船不得進上患之夜御駿騾<lb/>
　名鵓鴿青望睢陽而奔聞鷄啼濵河有小市民皆酣<lb/>
　寢獨一老姥家張燈竹扉半掩上排户而入嫗問上<lb/>
<pb n="KR3k0065_WYG_003-25a"/>
　姓氏曰姓趙居東京已致仕舉長子自代衛士皆笑<lb/>
　上徐顧衛士亦笑嫗進酒上起受嫗酒復𫝊爵與衛<lb/>
　士嫗延上至卧内擁爐又爇勞薪與上釋襪烘趾乆<lb/>
　之上語衛士令記嫗家地名及龍舟還京嫗已没乃<lb/>
　以白金賜其諸孫<lb/>
徽宗靖康初南幸次京口駐蹕郡治曽空青以江南轉<lb/>
　運使攝府事忽宣至行宫上引至深邃之所問勞勤<lb/>
　渥命喬貴妃出上回顧語喬曰汝在京師每問曽三<lb/>
<pb n="KR3k0065_WYG_003-25b"/>
　此即是也特令汝一識耳葢空青少日喜作長短句<lb/>
　多流入中禁故爾取七寳杯令喬手擎滿酌并以杯<lb/>
　賜之空青拜貺而出空青名紆王仲言外祖也<lb/>
建炎庚戌正月髙宗避兵航海次章安鎮灘淺閣舟落<lb/>
　帆於金鰲山之福濟寺前以候潮屏去警蹕易衣徒<lb/>
　步入寺時住持僧方陞坐道祝聖之詞帝趾忽前聞<lb/>
　其稱讚之語甚喜戒左右勿驚怖而諦聽之少焉千<lb/>
　乘萬騎畢集始知為六龍臨幸野僧不閑禮節恐怖<lb/>
<pb n="KR3k0065_WYG_003-26a"/>
　失措從行有司教以起居之儀山下曰黄椒村村之<lb/>
　婦女聞天子至咸來瞻拜龍顔歡聲如雷曰不圖今<lb/>
　日得暏天日帝喜勑夫人各自逐便故至今村婦皆<lb/>
　曰夫人雖易世其稱謂尚然不改<lb/>
苖劉作亂時矯隆祐太后詔貶竄張魏公浚髙宗在昇<lb/>
　暘宫方啜羔左右來告驚懼羮覆於手手為之傷暨<lb/>
　復辟見魏公泣數行下舉手示公㾗跡猶存<lb/>
胡忠簡銓不獨其忠鯾葢一時其作字亦端凝勁挺孝<lb/>
<pb n="KR3k0065_WYG_003-26b"/>
　宗嘗謂之曰卿寫字宛如卿為人對曰臣幼法顔真<lb/>
　卿今自成一家耳上又曰朕前日侍太上皇於徳夀<lb/>
　宫閣上治叠書畵得卿紹興戊午所上封事真蹟太<lb/>
　上與朕詳玩乆之喜卿詞意精切筆法老成英風義<lb/>
　氣凛然飛動太上自藏之曰留為後代式但其後為<lb/>
　秦檜批抹汙漬者良多朕啟太上令工逐行裁去裝<lb/>
　褙之矣宋之諸帝髙宗最善書忠簡手筆為帝所賞<lb/>
　愛則其精可知矣後世但稱誦其乞斬秦檜之疏而<lb/>
<pb n="KR3k0065_WYG_003-27a"/>
　此則或未知也夫銓之封事不為權奸所容當日金<lb/>
　人以千金求其書又為二帝所重若斯張魏公言秦<lb/>
　太師専柄十九年只成就得一胡邦衡諒哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0065_WYG_003-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋稗𩔖鈔卷三<lb/>
</p>
<p>
</p>
  </div>
<div>
<head>宋稗𩔖鈔卷四</head> <lb/>
    <p>
<pb n="KR3k0065_WYG_004-1a"/>
欽定四庫全書<lb/>
　宋稗𩔖鈔卷四<lb/>
　　　　　　　　　　　　　常熟潘永因編<lb/>
　誅讁第七<lb/>
盧相多遜素與趙韓王不協韓王為樞密使盧為翰林<lb/>
　學士一日偶同奏事上初改元乾徳因言此號從古<lb/>
　未有韓王從旁稱美盧曰此偽蜀時號也帝大驚遽<lb/>
　令檢史視之信然遂怒以筆抺韓王靣曰汝爭得如<lb/>
<pb n="KR3k0065_WYG_004-1b"/>
　他韓王經宿不敢洗靣翼日奉對帝方命滌去自此<lb/>
　隙益深以及於禍多遜朱崖謝表末云班超生入玉<lb/>
　門非敢望也子牟心存魏闕何日忘之天下聞而哀<lb/>
　焉<lb/>
寇忠愍公之貶也初以列卿知安州既而又貶衡州副<lb/>
　使又貶道州别駕遂貶雷州司戸時丁晉公與馮相<lb/>
　拯在中書丁當秉筆初欲貶崖州而丁忽自疑語馮<lb/>
　曰崖州再渉鯨波如何馮唯唯而已丁乃徐擬雷州<lb/>
<pb n="KR3k0065_WYG_004-2a"/>
　及丁之貶也馮遂擬崖州當時好事者相語曰若見<lb/>
　雷州寇司戸人生何處不相逢比丁之南也冦復移<lb/>
　道州聞丁當來遣人以蒸羊逆於境上而收其僮僕<lb/>
　杜門不放出聞者多以為得體<hi>王文正公嘗曰好人懐惠又欲人畏威皆</hi>
　<hi>大臣所宜避而㓂凖自以為己任此其短也</hi>
　　丁晉公既傾李公廸將草責詞時宋宣憲知制誥<lb/>
　　當直請其罪名謂曰春秋無將漢法不道皆其事<lb/>
　　也宋不得已從之詞既成謂猶嫌其不切多所改<lb/>
<pb n="KR3k0065_WYG_004-2b"/>
　　定其言上前爭議曰罹此震驚遂至沉頓謂所定<lb/>
　　也及謂貶朱崖宋猶掌詞命即為之詞曰無將之<lb/>
　　戒深著於魯經不道之誅難迯於漢法天下快之<lb/>
杜祁公作相其壻蘇子美為館職兼進奏院每嵗院中<lb/>
　賽神例賣故紙錢為燕飲之費蘇承例賣故紙因出<lb/>
　已錢添助為費請館閣諸名勝而分别流品非其侣<lb/>
　者皆不得與㑹李定願與而蘇不肻於是盡招兩軍<lb/>
　女妓作樂爛飲共為傲歌王直柔句云欲倒太極遣<lb/>
<pb n="KR3k0065_WYG_004-3a"/>
　帝扶周公孔子驅為奴諸不與者専探伺敗缺方聞<lb/>
　此句王拱辰即以白上仁宗大怒即令中官捉捕諸<lb/>
　公皆已散走逃匿而上盛怒捕捉甚峻韓魏公上言<lb/>
　怒少解而館閣之士遂罷一空<lb/>
吕惠卿元祐間貶建州紹聖初復起語人曰吾在讁籍<lb/>
　九年雖冷水亦不敢飲設有疾病則好事者必謂吾<lb/>
　戚戚所致矣<lb/>
蔡京懐奸固位屢𬒳逐而不肯退王黼切忌之百方欲<lb/>
<pb n="KR3k0065_WYG_004-3b"/>
　其去乃稱㫖遣童貫偕其子攸往取表京以攸𬒳詔<lb/>
　同至乃置酒留貫攸亦預焉京以事出不意一時失<lb/>
　措酒行自陳曰京衰老宜去而不忍遽乞身者以上<lb/>
　恩未報此二公所知也時左右聞京併呼其子為公<lb/>
　莫不竊笑欲取宰輔乞表自京始嘗攷晁錯更漢令<lb/>
　諸侯喧譁錯父聞之從潁川來謂錯曰上初即位公<lb/>
　為政用事侵削諸侯疏人骨肉口語多怨公何謂也<lb/>
　錯曰固也不如此天子不尊宗廟不安父曰劉氏安<lb/>
<pb n="KR3k0065_WYG_004-4a"/>
　矣晁氏危吾去公歸矣凡三呼其子為公史筆書之<lb/>
　亦以表其失言<lb/>
蘇子瞻元豐間赴詔獄與其長子邁俱行與之期送食<lb/>
　惟菜與肉有不測則撤二物而送魚使伺外間以為<lb/>
　候邁謹守踰月忽糧盡出謀於陳留委其親戚代送<lb/>
　而忘語其約親戚偶得魚鮓送之不兼他物子瞻大<lb/>
　駭知不免將以祈哀於上而無以自逹乃作二詩寄<lb/>
　子由祝獄吏致之葢意獄吏不敢𨼆則必以聞已而<lb/>
<pb n="KR3k0065_WYG_004-4b"/>
　果然神宗初固無殺意見詩益心動自是遂欲從寛<lb/>
　釋凡為深文者皆拒之其詩云栢臺霜氣夜淒淒風<lb/>
　動琅璫月向低夢繞雲山心似鹿魂飛湯火命如雞<lb/>
　額中犀角真吾子身後牛衣愧老妻他日神遊定何<lb/>
　所桐鄉應在浙江西聖主如天萬物春小臣愚暗自<lb/>
　亡身百年未了須還債十口無家更累人是處青山<lb/>
　可蔵骨他年夜雨獨傷神與君世世為兄弟更結來<lb/>
　生未了因<lb/>
<pb n="KR3k0065_WYG_004-5a"/>
靖康中蔡元長父子既敗言者攻之𤼵其奸惡不遺餘<lb/>
　力葢其門下士如楊中立孫仲益之𩔖是也李泰𤼵<lb/>
　是時為侍御史獨不露章且勸勿為太甚坐讁監汀<lb/>
　州酒税謝表云當垂涕止彎弓之射人以為狂然臨<lb/>
　危多下石之徒臣則不敢士大夫多稱之<lb/>
王黼一日在相國寺行香見蔡京以太師魯國公揭榜<lb/>
　序立其下深有羡慕之色曰不謂元長有許大官職<lb/>
　或因言太宰若能承當一大事元長官職不難至黼<lb/>
<pb n="KR3k0065_WYG_004-5b"/>
　識其意乃身任伐燕之責後亦致位太傅楚國公寵<lb/>
　遇埒於京及事敗適開封尹聶山有宿怨遣武吏追<lb/>
　躡戕於雍丘固村民家取其首以獻以遇盗聞議者<lb/>
　惜不與童貫軰明正典刑同時蔡攸翛亦賜死翛聞<lb/>
　命曰誤國如此死又何憾乃飲藥而攸猶豫不能决<lb/>
　左右授以繩乃自縊而死<lb/>
　　蔡攸副童貫出師北伐徽宗與其父京曰攸陛辭<lb/>
　　日奏功成後要問朕覔念四五都知其英氣如此<lb/>
<pb n="KR3k0065_WYG_004-6a"/>
　　京但謝以小子無狀二人乃上寵嬪念四者閻媫<lb/>
　　妤也<lb/>
童貫既有詔誅之欽宗論宰執云貫素姦狡須得熟識<lb/>
　其靣目者銜命即所在行刑庶免差誤時宰命御史<lb/>
　張逹明徴持詔行將至南雄州逹明恐其聞而引决<lb/>
　不及明正典刑乃先遣親事官一人馳往見貫至則<lb/>
　通謁拜賀於庭曰有詔遣中使賜茶藥宣召大王赴<lb/>
　闕且聞已有河北宣撫之命主上與大臣熟議以為<lb/>
<pb n="KR3k0065_WYG_004-6b"/>
　有威望習邊事無如大王者貫乃大喜顧左右曰又<lb/>
　却是少我不得明日逹明乃至貫既伏誅其死所忽<lb/>
　有物在地如水銀鏡徑三四尺俄而歛縮不見逹明<lb/>
　復命函貫首自隨以生油水銀浸之而以生牛皮固<lb/>
　函或言勝㨗兵有欲奪貫首逹明恐亡之乃置首於<lb/>
　竹轎中坐其上然所傳葢妄也<hi>貫狀貌魁梧瞻視壯偉頥下生鬚十數莖</hi>
　<hi>皮骨勁如鐵不𩔖閹人</hi>
紹興壬戌夏顯仁太后自沙漠南歸詔遣叅知政事王<lb/>
<pb n="KR3k0065_WYG_004-7a"/>
　慶曽次翁與后弟韋淵迓於境上時金主亦遣其近<lb/>
　臣與内侍凡五軰䕶后行既次燕山北使憚於暑行<lb/>
　后察其意虞有他變稱疾請於金少須秋凉進𤼵許<lb/>
　之因稱貸於金之副使得黄金三百星且約至對境<lb/>
　倍息以還后既得金營辦佛事之餘盡以犒從者悉<lb/>
　皆懽然中途無間言由此力也既抵境上金使必欲<lb/>
　先得所負然後進后喻指於韋淵淵辭以朝廷有大<lb/>
　臣在可徴索之遂詢於慶曽初慶曽之行也事之纖<lb/>
<pb n="KR3k0065_WYG_004-7b"/>
　細悉受指於秦丞相獨此偶出不料金使趣金甚急<lb/>
　慶曽雖所賫甚厚然心懼秦疑其私相結納歸欲攘<lb/>
　其位必貽秦怒堅執不肯償相持界上者三日九重<lb/>
　初不知曲折但與先報后渡淮之日既愆期人情洶<lb/>
　洶謂金已背盟中變秦適以疾在告朝廷遂為備邊<lb/>
　計中外大恐時王<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以江東轉運副使為奉迎提舉<lb/>
　知事急力為慶曽言之不從<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>乃自裒其隨行所有<lb/>
　僅及其數以與之金使喜后即日南渡疑懼釋然而<lb/>
<pb n="KR3k0065_WYG_004-8a"/>
　慶曽不預也慶曽歸白秦謂所以然者以未始禀命<lb/>
　故不敢専秦以為畏已果大喜已而后泣訴於上王<lb/>
　某大臣不顧國家利害如此萬一數日間生變則使<lb/>
　我母子不相見矣上震怒欲暴其罪而誅之秦力為<lb/>
　營捄回䕶時正欲遣柄臣謝金乃以為報謝使以避<lb/>
　上怒逮歸上怒稍霽然終惡之秦喻使辭位遂以職<lb/>
　名奉祠已而引年安居於四明秦終憐之餽問不絶<lb/>
　秦之擅國凡居政府者莫不以㣲過忤其指例以罪<lb/>
<pb n="KR3k0065_WYG_004-8b"/>
　行獨慶曽以此情好不替慶曽卒特為開陳贈䘏加<lb/>
　厚諸子與壻親戚族人添差浙東者又數人以便其<lb/>
　私議者謂秦居政府二十年間終始不二者獨慶曽<lb/>
　一人而已即此一節見顯仁之能用智術以囘轅王<lb/>
　慶曽之専心於權要至違命天子之母於患難之際<lb/>
　而不恤秦之威福能使天子以慈母之故終不能加<lb/>
　誅於一人時事可知矣<lb/>
史彌逺與楊后謀殺韓侂胄著作王居安右丞張鎡皆<lb/>
<pb n="KR3k0065_WYG_004-9a"/>
　與議已定始以告叅政李璧時外間已藉藉一日侂<lb/>
　胄在都堂忽謂李叅政曰聞有人欲變局相公知否<lb/>
　李疑事洩面𤼵赤徐答曰恐無是事而王居安在館<lb/>
　中與同舍大言曰數日之後耳目當一新矣其不密<lb/>
　如此彌逺聞之大懼然亦未决意殺之更訪於張鎡<lb/>
　鎡曰勢不兩立不如殺之無後患彌逺撫几曰君真<lb/>
　將種也吾計决矣時開禧三年十一月二日侂胄愛<lb/>
　姬號滿頭花者生辰張鎡素與之通家至是移庖侂<lb/>
<pb n="KR3k0065_WYG_004-9b"/>
　胄府酣飲至五鼓其夕周筠以覆帖告變時侂胄已<lb/>
　𬒳酒視之曰這漢又來胡説於燭上焚之明日早朝<lb/>
　筠復白其事侂胄叱之曰誰敢誰敢升車而去甫至<lb/>
　六部橋夏震時以中軍統制權殿司公事選兵三百<lb/>
　竢於此忽聲喏道傍曰有㫖太師罷平章事日下出<lb/>
　國門侂胄曰有㫖吾為何不知語未竟夏挺王斌等<lb/>
　令健卒百餘人擁其轎以出至玉津園夾墻内撾殺<lb/>
　之侂胄既誅函首送金乞和當時太學諸生有詩曰<lb/>
<pb n="KR3k0065_WYG_004-10a"/>
　自古和戎有大權未聞函首可安邊生靈肝腦空塗<lb/>
　地祖父冤仇共戴天晁錯已誅終叛漢於期未遣尚<lb/>
　存燕廟堂自謂萬全䇿却恐防邊未必然明年閤門<lb/>
　舍人周登出聘金主令引南使觀忠繆侯墓且釋曰<lb/>
　忠於為國繆於為身詢之乃韓也<lb/>
韓侂胄封平原郡王官太師一時獻佞者皆稱師王時<lb/>
　叅知政事錢象祖嘗諌用兵與侂胄有隙史彌逺遂<lb/>
　與合謀殺之寧宗實不知也都下為之語曰釋迦佛<lb/>
<pb n="KR3k0065_WYG_004-10b"/>
　中間坐羅漢神立兩傍文殊普賢自鬬象祖打殺師<lb/>
　王聞者絶倒<lb/>
景定庚申履齋呉相循州安置由賈似道憾之未幾除<lb/>
　承節郎劉宗申知循州劉江湖士専以口舌嚇迫當<lb/>
　路要人貨賄官爵士大夫畏其口姑厚飽彌縫之其<lb/>
　得官亦由此守循之際廟堂意責之以黄祖之事宗<lb/>
　申至郡所以捃摭履齋者無不至隨行吏僕以次並<lb/>
　亡或謂置毒所居井中故飲水者皆患足軟而死履<lb/>
<pb n="KR3k0065_WYG_004-11a"/>
　齋亦不免暨似道遭鄭虎臣之辱時趙介如守漳賈門<lb/>
　下客也宴虎臣於公舍介如欲客似道似道不可口<lb/>
　口稱天使唯謹虎臣不答似道遂坐於下介如察其<lb/>
　有殺賈意私命館人以辭挑之於時似道衣服飲食<lb/>
　皆為鄭減抑介如作緜衣等餽之見其行李輜重令<lb/>
　截寄其處伺得命放回日就取館人語鄭云天使今<lb/>
　日押送至此度必無生理曷若令速殞免受許多苦<lb/>
　惱鄭即云便是這物事受得欲死而不死未幾遂殞<lb/>
<pb n="KR3k0065_WYG_004-11b"/>
　趙往哭鄭不許趙固争鄭怒云汝欲檢我耶趙云汝<lb/>
　也直得一檢趙經紀棺歛且致祭其辭云嗚呼履齋<lb/>
　死循死於宗申先生死閩死於虎臣天乎人乎莫得<lb/>
　而詢嗚呼云云似道遭貶時人題其壁云去年秋今<lb/>
　年秋湖上人家樂復憂西湖依舊流呉循州賈循州<lb/>
　十五年間一轉頭人生放下休<lb/>
　　呉履齋潛為人豪雋代丁大全為相其兄弟多以<lb/>
　　附麗登庸似道與潛有隙遂為飛謡以上曰大蜈<lb/>
<pb n="KR3k0065_WYG_004-12a"/>
　　蚣小蜈蚣盡是人間業毒蟲夤緣攀附百蟲叢若<lb/>
　　使飛天能食龍語聞罷相讁循州中毒死<lb/>
賈師憲柄國日嘗夢一金紫人相逢迎傍有客謂之曰<lb/>
　此人姓鄭是能制公之死命時大璫鄭師望方用事<lb/>
　意疑其人竟以他故擯逐之及魯港失律逺讁南荒<lb/>
　就紹興差官押送則攝山隂尉鄭虎臣也鄭武弁嘗<lb/>
　為賈所惡適有是役遂甘心焉賈臨行歴言前夢且<lb/>
　云向在維揚日襄鄧間有人善相一日來值某跣足<lb/>
<pb n="KR3k0065_WYG_004-12b"/>
　卧因歎惜再三私謂客曰相公位極人臣而足心内<lb/>
　陷是名猴形恐異時不免有萬里行耳是知今日竄<lb/>
　逐之事雖滿盈招咎葢亦有數存焉及抵清漳之次<lb/>
　日泣謂押行官曰某夜來得夢大不祥離此地必死<lb/>
　幸保全之遂留連三日逗遛不行而官吏迫促之離<lb/>
　城方五里許小泊木緜菴竟以疾殂虎臣有力焉先<lb/>
　是林僉樞存儒久為賈所擯讁之南州道死於漳漳<lb/>
　有富民蓄油杉甚佳林氏子弟欲求之而價穹不可<lb/>
<pb n="KR3k0065_WYG_004-13a"/>
　得因撫其木曰收取收取留與賈丞相自用葢一時<lb/>
　憤悵之語耳至是郡守與經營竟將此木以歛可謂<lb/>
　異矣一云秋壑在前有術者言平章不利姓鄭人自<lb/>
　是凡此姓居位者多𬒳窘抑武學生鄭虎臣登科輙<lb/>
　以罪配之後遇赦得還秋壑喪師陳静觀諸公欲置<lb/>
　之死遂尋其平日極仇者監押虎臣遂請行乃假以<lb/>
　武功大夫押解一路備見凌辱至漳州木緜菴病泄<lb/>
　虎臣知其服腦子求死乃云好教你只恁地死遂趯<lb/>
<pb n="KR3k0065_WYG_004-13b"/>
　數下而殂<lb/>
賈似道既敗事聞臺臣交章攻之詔曰大臣具四海之<lb/>
　瞻罪莫大於誤國都督専閫外之寄律尤重於䘮師<lb/>
　告九廟以奉辭詔羣工而聽命具官似道小才無取<lb/>
　大道未聞昔相穆陵徒以邊將而自詭逮事先帝又<lb/>
　以國事而自専謂宜開誠布公以扶皇極并謀合智<lb/>
　以盡輿情乃恣行胸臆不恤人言以吏道沮格人材<lb/>
　以兵術剸裁機務括田之令行而農不得耕於野權<lb/>
<pb n="KR3k0065_WYG_004-14a"/>
　利之法變而旅不願出其途矧當任閫之驅馳不度<lb/>
　戎事之緩急戰功曠嵗而不舉兵事愒日而不修纖<lb/>
　悉於文法之捜求濶畧於邊政之急切遂令戎馬倐<lb/>
　度長江迺者抗表出師請身戡難人方期以孔明之<lb/>
　志朕亦望以裴度之功謂當纓冠而疾趨何為抱頭<lb/>
　而䑕竄遂致三軍解體百將離心彼披甲之謂何乃<lb/>
　聞聲而奔潰孟子曰吾何畏彼左氏云我不成夫社<lb/>
　稷之勢綴旒是誰之過縉紳之言切齒罪安得辭姑<lb/>
<pb n="KR3k0065_WYG_004-14b"/>
　示薄罰俾爾奉祠可罷平章軍國重事都督諸路軍<lb/>
　馬頃之讁髙州團練使<lb/>
賈秋壑敗後有人刺以詩曰深院無人草已荒漆屏金<lb/>
　字尚煇煌祇知事去身宜去豈料人亡國亦亡理考<lb/>
　𤼵身端有似鄭人應夢更何祥卧龍不肯留渠住空<lb/>
　使晴光滿畫墻又云事到窮時計亦窮此行難倚鄂<lb/>
　州功木緜菴上千年恨秋壑堂中一夢空石砌苔稠<lb/>
　猿步月松庭葉落鳥呼風客來未用多惆悵試向呉<lb/>
<pb n="KR3k0065_WYG_004-15a"/>
　山望故宫傷西樓詩云檀板歌殘陌上花過墻荆棘<lb/>
　刺簷牙指揮已失鐵如意賜與寜存玊辟邪破屋春<lb/>
　歸無主燕壊池雨産在官蛙木緜菴外尤愁絶月黒<lb/>
　夜深聞鬼車復有和者云榮華富貴等浮花膂力難<lb/>
　為國爪牙漢世祇知光擁立唐朝誰識把奸邪綺羅<lb/>
　化作春風蝶絃管翻成夜雨蛙縱有清漳人百死碧<lb/>
　天難挽紫雲車<lb/>
　　秋壑賜第正在蘇堤時有遊騎過其門每為偵事<lb/>
<pb n="KR3k0065_WYG_004-15b"/>
　　者密報必致羅織有官者𬒳黜有財者𬒳禍逮世<lb/>
　　變而後已近有題其養樂園云老壑曽居葛嶺西<lb/>
　　遊人誰敢問蘇堤勢將覆餗不回首事到出師方<lb/>
　　噬臍廢圃久無人作主敗垣惟有客留題算來祇<lb/>
　　有孤山耐依舊梅花片月低又過葛嶺二詩云當<lb/>
　　年誰敢此經過相國門前衛士多諸葛功名猶未<lb/>
　　滿周公事業竟如何雕梁雨蠧蔵狐䑕花礎雲蒸<lb/>
　　長薜蘿萬死莫酬亡國恨空留遺跡在山阿樓臺<lb/>
<pb n="KR3k0065_WYG_004-16a"/>
　　<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>兀妓成圍正是襄樊失援時王氣暗隨檀板歇<lb/>
　　江山流入玊簫悲姓名不在功臣𫝊家廟徒存御<lb/>
　　賜碑誤國誤民還自誤滿庭秋草露垂垂<lb/>
開禧用兵追貶秦檜周南仲代草制云兵於五材誰能<lb/>
　去之首弛邊疆之禁臣無二心天之制也忍忘君父<lb/>
　之仇又曰一日縱敵遂貽數世之憂百年為墟誰任<lb/>
　諸人之責<lb/>
　讒險第八<lb/>
<pb n="KR3k0065_WYG_004-16b"/>
咸興間宰相怙權尤不喜士大夫之論事趙中令普當<lb/>
　國每臣僚上殿先於中書供狀不敢詆斥時政方許<lb/>
　登對田錫為諌官極論此事後方少息士大夫有口<lb/>
　者多外𥙷王禹偁在揚州以詩送人曰若見鰲頭為<lb/>
　借問為言棖也減剛腸又丁謂留滯外郡甚久及為<lb/>
　知制誥以啟謝時宰有効慎密於孔光不言温𣗳體<lb/>
　風流於謝客但詠蒼苔是也<lb/>
穆修有詩名多遊京洛有題其詩於禁中壁間者真宗<lb/>
<pb n="KR3k0065_WYG_004-17a"/>
　一見大加賞歎問為誰詩左右以穆修對上曰有文<lb/>
　如此公卿何不薦來時丁普公在側從容答曰此人<lb/>
　行不逮文由此上不復問<lb/>
李士衡之父以豪恣不法誅死士衡方進用王欽若欲<lb/>
　言之而未有路㑹真宗論時文之弊因言路振文人<lb/>
　也然不識體法上曰何也曰李士衡父誅死而振為<lb/>
　贈誥曰世有顯人上頷之士衡以故不大用<lb/>
舊説臺諌當上殿未有題目五更不寐平生親舊一一<lb/>
<pb n="KR3k0065_WYG_004-17b"/>
　上心葢惟親舊可得其詳庶免風聞之誤紹興間某<lb/>
　任言責欲論一人未得出處偶一鄉人來訪私謂得<lb/>
　其人矣叙契濶接殷勤甚歡其人大喜過望意汲引<lb/>
　可必也越兩日章疏上乃同行欲論者降㫖即日押<lb/>
　出國門語云寧逢惡賓莫逢故人又云故人相逢不<lb/>
　吉則凶<lb/>
蘇頌子容皇祐間進士累官門下侍郎以父紳嘗直史<lb/>
　館極言時政與梁適同在兩禁人以為險詖故語曰<lb/>
<pb n="KR3k0065_WYG_004-18a"/>
　草頭木脚陷人倒卓木脚是梁字而草頭則蘇字陷<lb/>
　人倒卓者傾險之甚也又云蘇紳梁適謂之草頭木<lb/>
　脚其害在士大夫薛居極胡榘謂之草頭古天下苦<lb/>
　其害在民<lb/>
紹聖初逐元祐黨人禁中疏出當讁人姓名及廣南州<lb/>
　郡以水土之美惡較量罪之輕重而貶竄焉執政聚<lb/>
　議至劉安世器之時蔣之竒潁叔云劉某平昔人推<lb/>
　其命極好時相章惇子厚即以筆於昭州上㸃之云<lb/>
<pb n="KR3k0065_WYG_004-18b"/>
　劉某命好且去昭州試命一廵其他蘇子瞻貶儋州<lb/>
　子由貶雷州黄山谷貶宜州俱配其字之偏傍皆惇<lb/>
　所為也<hi>惇恨安世必欲見殺人言春循梅新與死為鄰髙竇雷化説着也怕八州惡地安世歴遍</hi>
　<hi>七州所以當時有鐵漢之稱</hi>
張天覺在熙寧中自選人受章子厚知引為察官為舒<lb/>
　信道𤼵其私書貶斥流落於外紹聖初子厚秉鈞再<lb/>
　薦登言路攻擊元祐諸賢不遺餘力至欲𤼵温公吕<lb/>
　正獻公之墓賴曾文肅公力啟於泰陵始免其為慘<lb/>
<pb n="KR3k0065_WYG_004-19a"/>
　酷甚矣晩既免相末年以校讐道蔵復職又有二蘇<lb/>
　狂率三孔疏濶之表詩有每聞同列進不覺寸心忙<lb/>
　之句常希古亦力言其奸後來閩中書坊開骨鯁集<lb/>
　輙刋靖康詔書於首由此天下翕然推尊之事有僥<lb/>
　倖乃如此者可𤼵一歎<hi>商英為相有商霖之賜姓名又入元祐黨籍復以悟道在</hi>
　<hi>𫝊燈録何其幸也</hi>
章惇用林希作御史希擊伊川只俟邢恕救便擊之恕<lb/>
　言於哲宗臣於程某嘗事之以師友今便以程某斬<lb/>
<pb n="KR3k0065_WYG_004-19b"/>
　作千段臣亦不救<lb/>
紹聖間章子厚為相立元祐黨籍初止七十三人其間<lb/>
　已自相矛盾如川洛二黨之𩔖未始同心也及蔡元<lb/>
　長為政使其徒再行編𩔖黨人刋之於石名之曰元<lb/>
　祐奸黨播告天下但與元長異意者人無賢否官無<lb/>
　大小悉列其中屏而棄之殆三百餘人有前日力闢<lb/>
　元祐之政者亦饕厠名愚智混淆莫可分别元長意<lb/>
　欲連根固本牢甚然而無益也徒使其子孫有榮耀<lb/>
<pb n="KR3k0065_WYG_004-20a"/>
　焉識者恨之如近日揚州重刻元祐黨碑至以蘇逈<lb/>
　為蘇過叔黨在元祐年猶未褁頭豈非字畫之誤乎<lb/>
　逈字彦遠東坡族子登進士第元符末應日食上言<lb/>
　尤為切直<hi>徽宗因星變即令衛士仆黨碑云莫待明日引得蔡京又來炒</hi>
蔡元度對客嬉笑溢於顔靣雖見所甚憎者亦加親厚<lb/>
　無間人莫能測謂之笑靣夜叉盛章尹京典藩以慘<lb/>
　毒聞殺人如刈草菅然婦態雌聲欲語先笑未嘗正<lb/>
　視或置人死地時亦不異平日<lb/>
<pb n="KR3k0065_WYG_004-20b"/>
蔡元長始以紹述兩字刧持上下擅權久之知公論之<lb/>
　不可久鬱也宣和間始令其子招致習為元祐學者<lb/>
　是以楊中立洪玉父諸人皆官於中都又使其門下<lb/>
　客著西清詩話以載蘇黄語亦欲為他日張本耳終<lb/>
　之禍起朔方其謀徒巧亦何益哉<lb/>
蔡京童貫用事當時謠曰打破筒潑了菜便是人間好<lb/>
　世界<lb/>
靖康間秦㑹之為御史中丞金人陷都城議立張邦昌<lb/>
<pb n="KR3k0065_WYG_004-21a"/>
　以主中國監察御史馬先覺伸抗言於稠人廣坐中<lb/>
　曰吾曹職為諌臣豈可坐視緘黙不吐一詞當共入<lb/>
　議狀乞存趙氏㑹之不答少焉屬藁遂就呼臺吏連<lb/>
　名書之㑹之既為臺長則當列於首以狀呈㑹之猶<lb/>
　豫先覺率同僚合辭力請㑹之不得巳始肻書名先覺<lb/>
　遣人疾馳以逹金營先覺中興初任殿中侍御史以<lb/>
　亮直稱一時為汪黄所擠讁監濮州酒税高宗後思<lb/>
　之以九列召示將大用而先覺死㑹之自金還揚言<lb/>
<pb n="KR3k0065_WYG_004-21b"/>
　已功盡掠其美遂取富貴先覺子孫漂泊閩中有甥<lb/>
　何珫者得其元藁屢欲上之而馬氏子止之紹興乙<lb/>
　亥春珫忽夢先覺衣冠如平生云秦氏將敗趨使往<lb/>
　陳之珫即以其藁叩閽㑹之大怒誣以他罪下珫大<lb/>
　理竄嶺外抵流所未幾而㑹之果殂其家訟冤詔復<lb/>
　珫故官而先覺忠績遂别於時云<lb/>
秦檜擅權久大誅殺以脇善𩔖末年因趙忠簡鼎之子汾<lb/>
　以起獄謀盡覆張忠獻浚胡文定安國諸族棘寺奏<lb/>
<pb n="KR3k0065_WYG_004-22a"/>
　牘上矣檜時已病坐格天閣下吏以牘進欲落筆手<lb/>
　顫竟不能字其妻王氏在屏後揺手曰勿勞太師檜<lb/>
　猶自力竟仆於几數日而卒獄事大解諸公僅得全<lb/>
　初汾就逮自分必死囑其家曰此行無全理脱幸有<lb/>
　恩言當於餽食中置肉笑靨一以為信毋忘既入獄<lb/>
　月餘無所問日施慘酷求死不可得一日忽外致食<lb/>
　於槖滿其中皆笑靨汾泣曰吾約以一而今乃多如<lb/>
　是殆紿我既而獄吏皆來賀即日脱械出則檜聲鍾<lb/>
<pb n="KR3k0065_WYG_004-22b"/>
　給<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>矣忠獻是時居永亦㣲聞當路意昕夕不自安<lb/>
　且念為太夫人憂不敢明言忽外間報中都有人至<lb/>
　亟出視一男子喘卧<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>下殆不能言方吉凶叵測衆<lb/>
　環睨縮頸忠獻素堅定於是亦色動有傾掖之坐稍<lb/>
　灌以湯餌而甦猶未出語亶數指腰間索之得片紙<lb/>
　葢故吏聞檜訃走介星馳至近郊益奔程欲速是以<lb/>
　顛䠞頃刻之間堂序懽聲如雷王盧溪在夜郎郡守<lb/>
　承風㫖待以囚𨽻適郵筒至張燕公堂以召之盧溪<lb/>
<pb n="KR3k0065_WYG_004-23a"/>
　怪前此未之有不敢赴邀者系踵不得已趨詣罷燕<lb/>
　之明日始聞其事守葢先得之矣故盧溪既得自便<lb/>
　之命題詩壁間曰辰州更在武陵西每望長安信息<lb/>
　稀二十年興縉紳禍一朝終失相公威外人初説哥<lb/>
　奴病逺道俄聞逐客歸當日弄權誰敢指如今憶得<lb/>
　姓依稀葢志喜也同時謝任伯之子景思伋家在天<lb/>
　台為郡守劉景所捕既至而改禮與夜郎守略同是<lb/>
　知檜稔惡得斃為善𩔖之福不貲要非幸災也<lb/>
<pb n="KR3k0065_WYG_004-23b"/>
　　胡忠簡銓既以乞斬秦檜掇新州之禍直聲振天<lb/>
　　壤一時士大夫畏罪箝口莫敢與之立談獨王盧<lb/>
　　溪廷珪作詩送之曰囊封初上九重闗是日清都<lb/>
　　虎豹閒百辟動容觀奏牘幾人回首愧朝班名髙<lb/>
　　北斗星辰上身墮南州瘴海間豈待他年公議出<lb/>
　　漢庭行召賈生還大厦元非一木支欲將獨力拄<lb/>
　　傾危癡兒不了官中事男子要為天下竒當日姦<lb/>
　　諛皆膽落平生忠義只心知端能飽喫新州飯在<lb/>
<pb n="KR3k0065_WYG_004-24a"/>
　　處江山足䕶持於是有以聞於朝者檜大怒坐以<lb/>
　　謗訕流夜郎時年七十既而檜死尋許自便因讀<lb/>
　　韓文公猛虎行復作詩寓意曰夜讀文公猛虎詩<lb/>
　　云何虎死忽悲啼人生未省向來事虎死方羞前<lb/>
　　所為昨日猶能食熊豹今朝無計奈狐狸我曽道<lb/>
　　汝不了事喚作癡兒果是癡葢復前説也<lb/>
秦丞相晩嵗權尤重嘗有數卒皂衣持挺立府門外行<lb/>
　路過者稍顧視謦欬皆呵止之嘗病告一二日他執<lb/>
<pb n="KR3k0065_WYG_004-24b"/>
　政獨對既不敢他語唯盛稱秦公勲業而已明日入<lb/>
　堂忽問曰聞昨奏事甚久執政惶恐曰某唯頌太師<lb/>
　勲徳曠世所無語終而退實無他言秦嘻笑曰甚荷<lb/>
　葢已嗾言事官上章執政甫歸閤子彈章副本已至<lb/>
　矣其忮刻如此<hi>檜性隂險同列論事上前未嘗力辨但以一二語傾擠之俾帝自怒</hi>
　　丁晉公執政不許同列留身惟王文正一切委順<lb/>
　　未嘗忤其意文正謂丁曰欲一靣求恩澤又不敢<lb/>
　　留身丁曰如公不妨一日留身王於是進文字一<lb/>
<pb n="KR3k0065_WYG_004-25a"/>
　　卷具道丁事丁去數武大悔之不數日丁遂有朱<lb/>
　　崖之行<hi>文正公曽字孝先封沂國公</hi>
秦檜妻王氏素隂險出其夫上方岳飛獄具一日檜獨<lb/>
　居書室食柑玩皮以爪劃之若有思者王窺見笑曰<lb/>
　老漢何一無决耶捉虎易放虎難也檜掣然當心付<lb/>
　片紙入獄是日岳王薨棘寺<lb/>
檜之秉軸屏塞人言蔽上耳目凡一時獻言者非誦檜<lb/>
　功徳則訐人苛細以中傷善𩔖稍涉忌諱率噤而不<lb/>
<pb n="KR3k0065_WYG_004-25b"/>
　𤼵僅論禁銷金鋪翠鹿胎冠之𩔖耳晚年殘忌尤甚<lb/>
　數興大獄又喜諛佞不避嫌疑張扶請檜乘金根車<lb/>
　及檜封益國公又有乞置益國官屬及議九錫者檜<lb/>
　聞之坦然不駭静江有秦城驛知府吕愿中賦秦城<lb/>
　王氣詩以媚檜得召京秩沈長卿芮煜共賦牡丹詩<lb/>
　有寧令漢社稷變作莾乾坤之句為鄰人所告編置<lb/>
　化州趙令衿觀檜家廟口誦君子之澤五世而斬為<lb/>
　汪召錫所告下獄死至於開門受賂富敵王家外國<lb/>
<pb n="KR3k0065_WYG_004-26a"/>
　珍竒死猶踵閾其子熺無日不煆酒具治書畫特其<lb/>
　細故耳<hi>檜之死帝謂楊存中曰朕今日始免靴中置刀矣其畏之如此</hi>
宣和中進士永福呉元美三山文士作夏二子𫝊略云<lb/>
　天命商以伐夏是以伊尹相湯伐桀而聲其刻剝之<lb/>
　罪當是時清商颷起義氣播揚勁風四掃宇宙清廓<lb/>
　夏告終於鳴條二子之族無大小長少皆望風隕滅<lb/>
　殆無遺𩔖天下之民始得安食酣飲而鼓舞於清世<lb/>
　矣夏二子謂蚊蠅也其鄉人鄭瑋得之往訴秦檜謂<lb/>
<pb n="KR3k0065_WYG_004-26b"/>
　其譏毁大臣其家立潛光亭商𨼆堂怨家亦摘以告<lb/>
　云亭號潛光實有心於黨李堂名商𨼆本無意於事<lb/>
　秦李謂泰𤼵也檜怒編管容州尋讁死於南雄按韓<lb/>
　昌黎詩曰朝蠅不可驅暮蚊不可拍蠅蚊滿八區可<lb/>
　盡與相格得時能幾時與汝恣啖咋涼風九月到掃<lb/>
　不見踪跡正如元美所云又鄭文表江表志楊鸞詩<lb/>
　曰白日蒼蠅滿飯盤夜間蚊子又成團每到更深人<lb/>
　静後定來頭上咬楊鸞鸞即南唐湯悦校文時舉子<lb/>
<pb n="KR3k0065_WYG_004-27a"/>
　問欲用堯舜字不知是幾事者也<lb/>
高宗初至磁州時磁人不欲其北行諫不從宗忠簡欲<lb/>
　假神道以止之曰此有崔府君廟甚靈可以卜珓仍<lb/>
　言其廟有馬更顯應遂入燒香其馬啣車輦等物塞<lb/>
　了去路遂止不往後感其事就玉津園路口造崔府<lb/>
　君廟令曹泳作記一日北使來秦檜出接少憇廟廡<lb/>
　不知何神上告以故檜曰金以為功今却歸功於神<lb/>
　恐不便即日毁之<lb/>
<pb n="KR3k0065_WYG_004-27b"/>
曹泳湯思退皆檜晚年所信用者曹凶狡尤甚檜妻兒<lb/>
　親黨皆為其所離間檜信愛之如子凡事皆在其籠<lb/>
　絡中檜死其妻兒啣之泣訴於上遂編置海外而死<lb/>
　其妻更狡要一軍將取泳喪恐其不從先教一婢子<lb/>
　云待我使某軍不從時汝便仆地作侍郎語云平日<lb/>
　受我多少恩今若不行即有禍及汝及使其人果不<lb/>
　肻行婢遂倒地如其教其人遂行<lb/>
殺岳武穆范同謀也胡銓上封事檜怒甚問范如何處<lb/>
<pb n="KR3k0065_WYG_004-28a"/>
　置范曰只莫採半年他冷了若重行遣讁必成𥪡子<lb/>
　之名檜甚畏范後竟出之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0065_WYG_004-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋稗𩔖鈔卷四<lb/>
</p>
<p>
</p>
  </div>
<div>
<head>宋稗𩔖鈔卷五</head> <lb/>
    <p>
<pb n="KR3k0065_WYG_005-1a"/>
欽定四庫全書<lb/>
　宋稗𩔖鈔卷五<lb/>
　　　　　　　　　　　　　常熟潘永因編<lb/>
　謟媚第九<lb/>
韓魏公在永興一日有一幕官來參公一見熟視蹙然<lb/>
　不樂凢數月未嘗交一語儀公乘間問公幕官者公<lb/>
　初不識之胡然一見而不樂公曰見其額上有塊𨼆<lb/>
　起必是禮拜所致當非佳士恁地人緩急怎生倚仗<lb/>
<pb n="KR3k0065_WYG_005-1b"/>
唐來鵬詩云回眸緑水波初起合掌白蓮花未開嘉祐<lb/>
　中有王永年者娶宗女求舉於竇卞楊繪得監金耀<lb/>
　門書庫永年嘗置酒延卞繪出其妻間坐以左右手<lb/>
　掬酒以飲卞繪謂之白玉蓮花盞意亦取鵬詩云<lb/>
程師孟嘗請於王介甫曰公文章命世師孟多幸與公<lb/>
　同時願得公為墓誌庶𫝊不朽惟公矜許介甫問先<lb/>
　正何官師孟曰非也師孟恐不得嘗侍左右欲豫求<lb/>
　如椽俟死而刻之耳介甫雖笑不許而心憐之及王<lb/>
<pb n="KR3k0065_WYG_005-2a"/>
　雱死有習學檢正張安國披髪藉草哭於柩前曰公<lb/>
　不幸未有子今郡君妊娠安國願死托生為公嗣京<lb/>
　師為之語曰程師孟生求速死張安國死願託生<lb/>
光禄卿鞏申佞而好進老為省判趨附不已王荆公為<lb/>
　相毎生日朝士獻詩頌僧道獻功徳疏以為夀輿皂<lb/>
　走卒皆籠雀鴿就宅放之謂之放生申既不<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>詩什<lb/>
　又不能誦經於是以大籠籠雀詣客次搢笏開籠且<lb/>
　祝云願公一百二十嵗時有邉寨之主妻病而虞候<lb/>
<pb n="KR3k0065_WYG_005-2b"/>
　割股以獻者逺近駭笑或對曰虞候為縣君割股大<lb/>
　卿與丞相放生<lb/>
王荆公當國郭祥正知邵武州武崗縣實封附逓奏書<lb/>
　乞以天下之計専聽王安石處畫凡議論有異於安<lb/>
　者雖大吏亦當屏黜表辭亦甚暢辨上覽而異之一<lb/>
　日問荆公曰卿識郭祥正否其才似可用荆公曰臣<lb/>
　頃在江東嘗識之其為人才近縱横言近闔押而薄<lb/>
　於行不知何人引薦而聖聰聞知也上出其章以示<lb/>
<pb n="KR3k0065_WYG_005-3a"/>
　荆公耻為小人所薦因極口陳其不可用而止是時<lb/>
　祥正方從章惇辟以軍功遷殿中丞及聞荆公上前<lb/>
　之語遂以本官致仕<lb/>
朱子語錄蘇東坡子過范淳夫子温皆出梁師成門以<lb/>
　父事之又有某人亦然師成妻死溫與過欲喪以母<lb/>
　禮方疑忌某人不得已衰絰而徃則某人先衰絰在<lb/>
　帷下矣<hi>師成自謂東坡遺腹子待叔黨如親兄弟諭宅庫云蘓學士使一萬貫以下不湏復</hi>
薛昻賦蔡京君臣慶㑹詩云逢時可謂真千載拜賜應<lb/>
<pb n="KR3k0065_WYG_005-3b"/>
　須更萬回時人謂之薛萬回賈秋壑柄國時浙漕朱<lb/>
　浚深源毎有札子禀事必稱某萬拜覆時人謂之朱<lb/>
　萬拜深源晦翁之曾孫也<hi>元兵入閩執建寕朱浚欲失降之曰豈有朱晦菴後而</hi>
　<hi>節者遂自殺其即此朱萬拜耶而薛昻避蔡京諱至禁其家人俱不得犯或不及檢  偶犯者必加笞責</hi>
　<hi>昻嘗自誤及或以為言乃舉手自撃其口</hi>
葉石林為蔡京客故避暑録所書宣政間事尊京曰魯<lb/>
　公凡及蔡氏毎委曲囘互而於元祐斥司馬温公名<lb/>
　建炎紹興初仕宦者供家狀有不係蔡京王黼等親<lb/>
<pb n="KR3k0065_WYG_005-4a"/>
　黨一項今日江湖從學者人人諱道是門生石林其<lb/>
　矯一時之弊耶<lb/>
宣和初有鄧其姓者留守西京以牛酥百斤遺梁師成<lb/>
　江子我端友作牛酥行云有客有客來長安牛酥百<lb/>
　斤親自煎倍道奔馳少師府望塵且欲迎歸軒守閽<lb/>
　呼語不必出已有人居第一焉其多乃復倍於此台<lb/>
　顔顧視初怡然昨朝所獻雖第二桶以純漆麗且堅<lb/>
　今君來遲數又少青紙題封難勝前持歸空慚遼東<lb/>
<pb n="KR3k0065_WYG_005-4b"/>
　豕努力明年趂頭市<lb/>
元祐名卿朱紱紹聖初不幸坐黨錮崇寧間亦有朱紱<lb/>
　者蘓州人初登第欲希晉用上疏自陳與奸人同姓<lb/>
　名恐天下後世以為疑遂易名諤蔡元長果大喜不<lb/>
　次擢用明嘉靖中浙人徐學詩劾嚴嵩去職蘇之嘉<lb/>
　定有同姓名者亟改詩為謨遂登顯要何前後之一<lb/>
　轍如此也<hi>蔡京為相詣學自嘗饅頭其中没見識士人以手加額曰太師留意學校</hi>
毛徳昭名文江山人喜大罵劇談紹興初招徠直諌無<lb/>
<pb n="KR3k0065_WYG_005-5a"/>
　所忌諱徳昭對客議時事率不遜語人莫敢與酧對<lb/>
　而徳昭愈自若晚來臨安赴省試時秦㑹之當國數<lb/>
　以言罪人勢熖可畏有唐錫永夫者遇徳昭於朝天<lb/>
　門茶肆中素惡其狂乃與坐附耳語曰君素號敢言<lb/>
　不知秦太師如何徳昭大駭亟起掩耳曰放氣放氣<lb/>
　遂疾走而去追之不及<lb/>
楊存中人號為髯閹以其多髯而善逢迎謂形則髯其<lb/>
　所為則閹也<lb/>
<pb n="KR3k0065_WYG_005-5b"/>
秦檜在相位建一徳格天之閣有朝士賀以啟云我聞<lb/>
　在昔惟伊尹格於皇天民到於今微管仲吾其左袵<lb/>
　檜大喜超擢之又有選人投詩云多少儒生新及第<lb/>
　髙燒銀燭照蛾眉格天閣上三更雨猶誦車攻復古<lb/>
　詩檜亦即與改秩時有蜀士投啟於秦其間一聨云<lb/>
　乾坤二百州未𫉬託身之所水陸八千里來歸造命<lb/>
　之司秦得之尤喜<hi>沈丞相該為樓貯書禮佛其上人謂之五體投地之樓以對一徳格</hi>
　<hi>天之閣</hi>
<pb n="KR3k0065_WYG_005-6a"/>
秦㑹之初賜居第時兩淛轉運司置一局曰箔塲官吏<lb/>
　甚衆専應副賜第事其孫女封崇國夫人者謂之童<lb/>
　夫人蓋小名也愛一獅猫忽亡之限令臨安府訪追<lb/>
　及期不𫉬府為考繫鄰居民家官吏至歩行求猫凡<lb/>
　獅形者悉捕致而皆非也乃賂入宅老卒詢其狀圖<lb/>
　百本於茶肆張之京尹曹泳因嬖人以金猫祈懇乃<lb/>
　已<lb/>
秦會之嘗問宋參政朴曰某可比古何人朴遽對曰太<lb/>
<pb n="KR3k0065_WYG_005-6b"/>
　師過郭子儀不及張子房秦頗駭曰何故對曰子儀<lb/>
　為宦者發其先墓無如之何今太師能使此輩屏息<lb/>
　畏慴過之逺矣然終不及子房者子房是去得底勲<lb/>
　業太師是去不得底勲業秦拊髀太息曰好遂驟遷<lb/>
　用至執政秦之叵測如此<lb/>
秦㑹之有十客曹冠以教其孫為門客王㑹以婦弟為<lb/>
　親客郭知運以離婚為逐客呉益以愛婿為嬌客施<lb/>
　全以剚刃為刺客李季以設醮奏章為羽客龔金以<lb/>
<pb n="KR3k0065_WYG_005-7a"/>
　治産為莊客丁䙫以出入其家為狎客曹泳以獻計<lb/>
　取林一飛還作子為説客初止有此九客耳秦既死<lb/>
　塟於建康有蜀人史叔夜者懐鷄絮號慟墓前其家<lb/>
　大喜因厚遺之遂為弔客足十客之數<hi>一以朱希真為上客曾該</hi>
　<hi>為食客曹冠為閒客康伯可為狎客湯鵬舉為惡客某人為詞客</hi>
張説之為承㫖也士之無耻者皆趨之時富川王質呉<lb/>
　興沈瀛俱有聲學校及同官樞屬時譽藉甚毎相謂<lb/>
　以詣説為戒衆皆聞而壯之一日質潛往詣説升堂<lb/>
<pb n="KR3k0065_WYG_005-7b"/>
　瀛己先在相視愕然明日縉紳相𫝊清議鄙之久皆<lb/>
　不安而去然則士何貴於文藻宦聲也<lb/>
韓侂胄有愛姬小故被譴錢塘令程松夀亟召女儈以<lb/>
　八百千市之舍之中堂旦夕夫妻上食事之甚謹姬<lb/>
　惶恐莫知所由居數日侂胄意觧復召之知為松夀<lb/>
　所市大怒松夀聞之亟上謁獻之曰頃有郡守辭闕<lb/>
　者將挾市去外郡某忝赤縣恐忤鈞顔故為王匿之<lb/>
　舍中耳侂胄意猶未平姬既入具言松夀謹待禮侂<lb/>
<pb n="KR3k0065_WYG_005-8a"/>
　胄大喜即日躐除太府寺丞自監察御史踰年進右<lb/>
　諌議大夫猶怏怏不滿乃更市一羙人獻之名曰松<lb/>
　夀侂胄追問之曰奈何與大諌同名答曰欲使賤名<lb/>
　常逹鈞聽耳侂胄憐之即除同知樞宻院事<lb/>
侂胄有四妾皆郡夫人其三夫人號滿頭花新進者號<lb/>
　四夫人尤寵幸通籍宫中慈明嘗召入賜坐四夫人<lb/>
　即與慈明偶席其次有十婢均寵有獻北珠冠四枚<lb/>
　者侂胄喜以遺四夫人十婢者皆慍曰等人耳我輩<lb/>
<pb n="KR3k0065_WYG_005-8b"/>
　不堪戴耶侂胄患之時趙師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>以列卿守臨安聞之<lb/>
　亟出十萬緡市北珠冠十枚瞰侂胄入朝獻之十婢<lb/>
　者大喜分持以去侂胄歸十婢咸來謝翼日都市行<lb/>
　燈十婢皆頂珠冠而出觀者如堵歸語侂胄曰我輩<lb/>
　得趙太卿光價十倍王何吝酹一官耶侂胄許之遂<lb/>
　進師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>工部侍郎侂胄又嘗與客飲南園師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>與焉<lb/>
　過山莊竹籬茅舍曰此真田舍景但欠鷄鳴犬吠耳<lb/>
　少焉有犬嘷叢薄間視之乃師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>也侂胄大悦益親<lb/>
<pb n="KR3k0065_WYG_005-9a"/>
　幸之太學諸生有詩曰堪笑明庭鴛鷺甘作村莊犬<lb/>
　鷄一日冰山失勢湯燖鑊煮刀刲<hi>師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>字從善號墻東千里姪也侂胄</hi>
　<hi>敗有贈之謔詞云侍郎自號東墻曽學犬吠村莊今日不須揺尾且尋土洞深蔵<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>即古擇字</hi>
侂胄用事十四年威行宫省權震宇内嘗鑿山為園下<lb/>
　瞰宗廟出入宫闈無度孝宗疇昔思政之所偃然居<lb/>
　之老宫人見之徃徃垂涕顔棫草制言其得聖之清<lb/>
　易袚撰答詔以元聖褒之四方投書獻頌者謂伊霍<lb/>
　旦奭不足以擬其勲有稱為我王者余嚞請加九錫<lb/>
<pb n="KR3k0065_WYG_005-9b"/>
　趙師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>乞置平原郡王府官屬侂胄皆偃然當之籍<lb/>
　没之晨放逐群婢願認父母者聴以身首服飾去市<lb/>
　人利其物詐稱某妾父母者闐閧門巷或牽裙攬臂<lb/>
　而徃𤼵其家藏斥賣之敗衣破絮亦各分包徃徃有<lb/>
　金珠褁匿葢諸婢將挈之以為迯計者慈明以四夫<lb/>
　人偶坐之憾特命京兆杖一百而遣之流其嗣子於<lb/>
　沙門島<lb/>
傅伯夀為江西憲韓侂胄用事傅首以啟贄之曰澄清<lb/>
<pb n="KR3k0065_WYG_005-10a"/>
　方效於范滂䟦扈遽逢於梁冀人無恥矣咸依右相<lb/>
　之山我則異於獨仰韓公之斗首明趨向願出陶鎔<lb/>
　由是擢用至僉書樞宻院事韓敗追三官奪執政<lb/>
賈師憲賜第葛嶺大小朝政就决館中宰執取充位而<lb/>
　已當時為之語曰朝中無宰相湖上有平章嘗作半<lb/>
　閒亭以停雲水道人毎治事畢則入亭中打坐有佞<lb/>
　人上糖多令詞大稱其意詞曰天上謫星班群真時<lb/>
　徃還駕青牛早度函闗幻出蓬萊新院宇花外竹竹<lb/>
<pb n="KR3k0065_WYG_005-10b"/>
　邉山軒冕倘來間人生閒最難算真閒不到人寰一<lb/>
　半神仙先占取留一半與公閒<lb/>
賈師憲臥治湖山母猶在飬毎嵗八月八日生辰四方<lb/>
　善頌者以數千計悉俾翹館謄考以第甲乙一時𫝊<lb/>
　誦為之紙貴陳惟善寳鼎詞云神鰲誰斷幾千年再<lb/>
　乾坤初造算當日枰棋如許錯一着詎能重鑄談笑<lb/>
　頃又十年生聚處豳風葵棗江如鏡楚氛餘㡬猛聴<lb/>
　甘泉捷報天衣細意從頭補爛山龍華蟲黼藻宫漏<lb/>
<pb n="KR3k0065_WYG_005-11a"/>
　永千門魚鑰截斷紅塵飛不到六街九軌㸔千貂避<lb/>
　路庭院五侯深鎻了一部太平六典一一周公手做<lb/>
　赤舄繡裳消得道斑斕衣好儘龍眉鶴髪天上千秋<lb/>
　難老甲子平頭纔一過未説汾陽考㸔金盤露滴瑤<lb/>
　池龍尾放班回早廖瑩中木蘭花慢云請諸君着眼<lb/>
　來㸔我福華編記江上秋風鯨漦漲雪雁徼迷烟一<lb/>
　時幾多人物只我公隻手䕶山川争覩階符瑞象又<lb/>
　扶紅日中天因懷下走奉<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>鞬磨盾夜無眠知重開<lb/>
<pb n="KR3k0065_WYG_005-11b"/>
　宇宙活人萬萬合夀千千鳬鷖太平世也要東還赴<lb/>
　上是何年消得清時鍾鼓不妨平地神仙陸景思甘<lb/>
　州歌云滿清平世界慶秋成看看斗米三錢論從來<lb/>
　治國掄功第一無過豐年辦得閒民一飽餘事笑談<lb/>
　間若問平戎策㣲妙難𫝊玉帝要留公住把西湖一<lb/>
　曲分入林園有茶爐丹竈更有釣魚船覺秋風未曽<lb/>
　吹着但砌蘭長倚北堂萱千千嵗上天將相平地神<lb/>
　仙奚倬然齊天樂云金颷吹盡人間暑連朝㺯凉新<lb/>
<pb n="KR3k0065_WYG_005-12a"/>
　雨萬寳功成無人觧得秋入天機深處閒中自數幾<lb/>
　心酌乾坤手斟霜露䕶了山河共㸔光景在銀兎而<lb/>
　今神仙正好向清空覓箇冲淡襟宇帝念群生如何<lb/>
　肻便從我乗風歸去彝猶洞府把月杼雲機教它兒<lb/>
　女水逸山明此情天付與趙從橐陂塘柳云指庭前<lb/>
　翠雲金雨霏霏香滿仙宇一清透徹渾無底秋水也<lb/>
　無流處君試數此様襟懷頓得乾坤住閒情半許聽<lb/>
　萬物氤氲從來形色毎向静中覷琪花落相接西池<lb/>
<pb n="KR3k0065_WYG_005-12b"/>
　夀母年年弦月時序荷衣菊佩尋常事分付兩山容<lb/>
　與天證取此老平生可向青天語瑶巵緩舉要見我<lb/>
　何心西湖萬頃來去自鷗鷺郭居安聲聲慢云捷書<lb/>
　連晝甘灑通宵新來喜沁堯眉許大擔當人間佛力<lb/>
　須彌年年八月八日長記他三月三時平生事想祗<lb/>
　和天語不道人知一片閒心鶴外被乾坤繫足虹玉<lb/>
　圍腰閶闔雲邉西風萬籟吹齊歸舟更歸何處是天<lb/>
　教家在蘇堤千千嵗比周公多箇彩衣且侑以儷語云<lb/>
<pb n="KR3k0065_WYG_005-13a"/>
　綵衣宰輔古無一品之曾參衮服湖山今有半閒之<lb/>
　姬旦所謂三月三者葢頌其庚申坪草湖之捷而歸<lb/>
　舟乃舫齋名也賈大喜既而語客曰此詞固佳但失<lb/>
　之太俳安得有著綵衣周公乎<lb/>
賈師憲庚申嵗自江上奏功而歸凡其家從行諸客皆<lb/>
　推恩賞廖瑩中以籌幄之勞轉官之外復特賜黄金<lb/>
　百兩廖遂用之鑄匜盤以為酒器且俾楊尚書平舟<lb/>
　棟作古篆勒銘於器云皇帝御極之三十七年國有<lb/>
<pb n="KR3k0065_WYG_005-13b"/>
　大功一相禹胼曰余瑩中與随斾旃余□手扶余後<lb/>
　手牽曰公何之敵脇是穿奇勝草坪受降馬前公一<lb/>
　何勇敵一何恐余訖濟南公飰余共推漢倒江洗兵<lb/>
　不用彼徒彝矣公歸余從内金惟精上賞是重文昌<lb/>
　子孫世寳是用誰其銘之史臣楊棟<lb/>
　　廖瑩中字羣玉號葯洲邵武人登科為賈平章似<lb/>
　　道之客嘗除大府丞知某州皆以在翹館不赴於<lb/>
　　咸淳間命善工翻刻淳化閣帖十卷絳帖二十卷<lb/>
<pb n="KR3k0065_WYG_005-14a"/>
　　皆逼真仍用北紙佳墨模榻與元本並行於時嘗<lb/>
　　撰福華編以紀鄂功雖誇張過實然其文古雅頗<lb/>
　　奇可喜似道褫職之夕與瑩中相對痛飲悲歌雨<lb/>
　　泣五鼓方罷歸舍不復寢命愛姬煎茶服氷腦數<lb/>
　　握姬覺之急奪救已無及矣持其妾而泣曰勿哭<lb/>
　　勿哭我從丞相二十年一日傾敗得善死足矣言<lb/>
　　畢而死瑩中嘗為園湖濱有世綵堂在勤堂芳菲<lb/>
　　逕紅紫莊桃花流水之曲緑䕃芳草之間<lb/>
<pb n="KR3k0065_WYG_005-14b"/>
　　賈師憲嘗刻奇奇集萃古人用兵以少勝多如赤<lb/>
　　壁淝水之𩔖葢自詫其援鄂之功也又開全唐詩<lb/>
　　話三帙及自𨕖本朝十三朝國史如𩔖説例為百<lb/>
　　卷名悦生堂隨抄其所援引書多目所未見者復<lb/>
　　命婺州碑工王用和翻定武蘭亭凡三年而後成<lb/>
　　至賞之以勇爵纖髪無遺恨幾與真本相亂又縮<lb/>
　　為小字刻之靈壁石號玉版蘭亭<lb/>
楊駙馬賜第清湖巨璫董宋臣領營建之事拓四㫄民<lb/>
<pb n="KR3k0065_WYG_005-15a"/>
　居以廣之太學生方大猷之居最逼近璫意其必雄<lb/>
　據未易與語一日具禮物徃訪之方延入坐璫未敢<lb/>
　有請方遽云今日内轄相訪得非以小屋近墻欲得<lb/>
　之否璫愕不復對方徐曰内轄意謂某太學生必将<lb/>
　梗化所以先䝉見及某便當首獻作倡就案即書契<lb/>
　與之璫以成契奏知穆陵大喜視其直數倍酬之方<lb/>
　作表謝有云普天之下莫非王土一毫以上悉出君<lb/>
　恩<hi>上毛詩下東坡謝表並全句</hi>自是擢第登朝皆由此徑而梯焉<lb/>
<pb n="KR3k0065_WYG_005-15b"/>
　科名第十<lb/>
太宗臨軒放㮄三五名以前皆出貳郡符遷擢榮速陳<lb/>
　堯叟王曽初中第即登朝領太史之職賜以朱韍爾<lb/>
　後狀元登第者不十餘年皆望柄用毎殿廷臚𫝊第<lb/>
　一則公卿以下無不聳觀雖至尊亦注視焉自崇政<lb/>
　殿出東華門𫝊呼甚寵觀者擁塞通衢人肩摩不可<lb/>
　過錦韉繡轂角逐爭先至有登屋而下瞰者庶士傾<lb/>
　羡讙動都邑洛陽人尹洙意氣横躒好辨人也嘗曰<lb/>
<pb n="KR3k0065_WYG_005-16a"/>
　狀元登第雖將兵數十萬恢復幽薊逐强蕃於窮漠<lb/>
　凱歌勞還獻㨗太廟其榮亦不可及也<lb/>
太宗時親試進士毎以先進卷者賜第一人及第孫何<lb/>
　與李庶幾同在塲屋皆有時名庶幾文思敏速何苦<lb/>
　思遲㑹言事者上言舉子輕薄為文不求義理惟以<lb/>
　敏速相誇因言庶幾與舉子於餅肆中作賦以一餅<lb/>
　熟成一韻者為勝太宗聞之大怒是嵗殿試庶幾最<lb/>
　先進卷遽叱出之由是何為第一<lb/>
<pb n="KR3k0065_WYG_005-16b"/>
陳正敏遯齋閒覽梁灝八十二嵗雍熙二年狀元及第<lb/>
　其謝啟云白首窮經少伏生之八嵗青雲得路多太<lb/>
　公之二年後終秘書監卒年九十餘此語既著士大<lb/>
　夫亦以為口實及以國史攷之梁公字太素雍熙二<lb/>
　年廷試甲科景徳元年以翰林學士知開封府暴疾<lb/>
　卒年四十二子固亦進士甲科至直史館卒年三十<lb/>
　二史臣謂梁方當委遇中塗天謝明白如此遯齋之<lb/>
　妄不待攻也<lb/>
<pb n="KR3k0065_WYG_005-17a"/>
真宗東封六月放梁固以下進士及第祀后土於汾隂<lb/>
　放張師徳以下進士及第固父狀元灝師徳父狀元<lb/>
　華魏野詩曰封禪汾隂連嵗㮄狀元俱是狀元兒<lb/>
淳化二年武當山道士鄧若拙出神至一處見二僊官<lb/>
　議曰來春進士榜有宰相三人而一人名極低奈何<lb/>
　一人曰高下不可易也獨科甲可易耳道士既覺與<lb/>
　其徒言之明年唱名上適有宫中之喜因謂近臣曰<lb/>
　第一甲多放幾人言止即止遂唱第一甲上意亦忽<lb/>
<pb n="KR3k0065_WYG_005-17b"/>
　忽忘之至三百人方悟是年孫何榜三百五十三人<lb/>
　而第一甲三百二人第二甲五十一人丁謂第四人<lb/>
　王欽若第十一人張士遜第二百六十人後士遜入<lb/>
　相致仕遊武當若拙弟子為公言之<lb/>
王沂公曽布衣時以所業質吕文穆公蒙正卷有早梅<lb/>
　句曰雪中未問和羔事且向百花頭上開文穆公曰<lb/>
　此生次第已安排作狀元宰相矣後皆盡然<lb/>
鄭毅夫獬自負時名國子監以第五人送意甚不平謝<lb/>
<pb n="KR3k0065_WYG_005-18a"/>
　主司啓有李廣事業自謂無雙杜牧文章止得第五<lb/>
　又云騏驥已老甘駑馬以先之巨鼇不靈因頑石之<lb/>
　在上主司深啣之他日廷策主司復為考官必欲黜<lb/>
　落以報其不遜有試業似獬者枉遭斥逐而發封則<lb/>
　獬乃第一人及第<lb/>
　　嘉祐中士人劉幾好為怪險之語學者翕然效之<lb/>
　　遂成風俗歐陽公深惡之㑹公主文决意痛懲凡<lb/>
　　為斯譎者一切棄黜有一舉人論曰天地軋萬物<lb/>
<pb n="KR3k0065_WYG_005-18b"/>
　　茁聖人𤼵公曰此必劉幾也戲續之曰秀才刺試<lb/>
　　官刷乃以朱筆塗抹之自首至尾謂之紅勒帛大<lb/>
　　批謬字榜之既而果幾也復數年公為御試考官<lb/>
　　而幾仍在廷公曰除惡務盡今必痛斥輕薄子以<lb/>
　　清文章之害有一士人論曰太上收精藏明於冕<lb/>
　　旒之下公曰吾已得劉幾矣既黜乃呉人蕭稷也<lb/>
　　是時試堯舜性之賦有云故得静而延年獨髙五<lb/>
　　帝之夀動而有勇形為四罪之誅公大稱賞擢為<lb/>
<pb n="KR3k0065_WYG_005-19a"/>
　　第一及唱名乃劉煇有識之者此即劉幾也公愕<lb/>
　　然久之<lb/>
陳文忠公堯叟字唐夫端拱二年狀元及第文恵公堯<lb/>
　佐字希元端拱二年進士康肅公堯咨字嘉謀咸平<lb/>
　三年狀元及第三人皆秦國公省華之子也方希元<lb/>
　登第之明年賜緋與父省華同日改秘書丞故唐夫<lb/>
　有啟事云蟾桂驪珠連嵗有弟兄之美魚章象簡同<lb/>
　時聨父子之榮樂平三洪皆忠宣公皓之子也兄弟<lb/>
<pb n="KR3k0065_WYG_005-19b"/>
　連中詞科紹興十三年忠宣公以徽猷學士入翰苑<lb/>
　紹興二十九年其仲子文安公遵始入西省隆興二<lb/>
　年文恵公适繼之乾道二年文敏公邁又繼之相距<lb/>
　二十二年故景盧有謝表云父子相承四上鑾坡之<lb/>
　直弟兄在望三陪鳯閣之遊二事實為有宋儒林之<lb/>
　盛<lb/>
　　世以登科為折桂此謂郤詵對策東堂自云桂林<lb/>
　　一枝也自唐以來用之溫庭筠詩云猶喜故人新<lb/>
<pb n="KR3k0065_WYG_005-20a"/>
　　折桂自憐羈客尚飄蓬其後以月中有桂故又謂<lb/>
　　之月桂而月中又言有蟾故又改桂為蟾以登科<lb/>
　　為登蟾宫用却詵事固已可笑而展轉相訛復爾<lb/>
　　然文士亦沿襲因之弗悟也燒尾之義或謂虎化<lb/>
　　為人唯尾不化須為焚除乃得成人或謂魚躍龍<lb/>
　　門唯尾不化必雷火燒之乃成為龍或又謂新羊<lb/>
　　入羣為諸羊所觸火燒其尾則定<lb/>
祥符中西蜀有二舉人同硯席既得舉貧甚干索旁郡<lb/>
<pb n="KR3k0065_WYG_005-20b"/>
　以辦行將廹嵗始離鄉里懼引保後時竆日夜以行<lb/>
　至劍門張惡子廟號英顯王其靈蠁震三川過者必<lb/>
　禱焉二子過廟已昏晚大風雪苦寒不可夜行遂禱<lb/>
　於神各占其得失且祈夢為信就廟廡下席地而寢<lb/>
　入夜風雪轉甚忽見廟中燈燭如晝殽俎甚盛人物<lb/>
　紛然往來俄呵導自逺而至聲振四山皆岳凟貴神<lb/>
　也既就席賔主勸酬如世人二子大懼潛起伏暗處<lb/>
　觀焉酒行忽一神曰帝命吾儕作來嵗狀元賦當議<lb/>
<pb n="KR3k0065_WYG_005-21a"/>
　題一神曰以鑄鼎象物為題既而諸神分綴一韻且<lb/>
　各刪潤彫改又商確久之遂畢朗然誦之曰當召作<lb/>
　狀元者魂魄授之二子黙喜私相謂曰此正為吾二<lb/>
　人迨將曉神復如前傳呼而去二子素聰警盡記其<lb/>
　賦亟寫於書帙後相與拜賜鼓舞而去在道笑語欣<lb/>
　然唯恐富貴之逼身也志氣揚揚至御試二子坐東<lb/>
　西廊題出果鑄鼎象物賦韻脚盡同東廊下者下筆<lb/>
　思廟中所書懵然一字不能上口過西廊問之西廊<lb/>
<pb n="KR3k0065_WYG_005-21b"/>
　者曰題驗矣我乃不能記子幸無𨼆東廊者曰我亦<lb/>
　然正欲問子耳於是二子交相怒曰臨利害之際乃<lb/>
　見平生且此神賜而獨私以自用天其福爾耶各憤<lb/>
　怒不得意草草信筆而出及唱名二子皆𬒳黜狀元<lb/>
　乃徐奭也既見印賣賦持比廟中所記無一字異二<lb/>
　子歎息始悟凡得失皆有假手者遂皆罷筆入山不<lb/>
　復事進取云<lb/>
天聖初宋元憲公在塲屋日夢魁天下故事四方舉人<lb/>
<pb n="KR3k0065_WYG_005-22a"/>
　集京師當入見而宋公姓名偶為衆人之首禮部奏<lb/>
　舉人宋郊等公大惡之以為夢徴止此矣然其後卒<lb/>
　為大魁紹興初張子韶亦夢魁天下比省試𩔖牓坐<lb/>
　位圖出其第一人則張九成也公殊怏怏及廷試唱<lb/>
　名亦冠多士<lb/>
取士至仁宗時始有糊名考校之律雖號至公然尚有<lb/>
　識認字畫之弊其後𡊮州人李彝賓上言請别加謄<lb/>
　録因著為令<lb/>
<pb n="KR3k0065_WYG_005-22b"/>
仁宗賜進士及第詩云恩袍草色動仙籍桂香浮黄冕<lb/>
　仲謝及第啟全用以為一聨云恩袍色動迷芳草之<lb/>
　依依仙籍香浮惹春風之拂拂東坡戲之曰好作聞<lb/>
　喜燕酸文<lb/>
𡊮州自國初時解額以十三人為率仁宗時查拱之郎<lb/>
　中知郡日因秋試進士以黄花如散金為詩題葢取<lb/>
　文𨕖詩青條若聚翠黄華如散金也學子多以秋景<lb/>
　賦之惟六人不失詩意由是止解六人後遂為額無<lb/>
<pb n="KR3k0065_WYG_005-23a"/>
　名子嘲之云誤認黄華作菊華<lb/>
張芸叟治平初赴春試時馮當世主文柄以公生明為<lb/>
　賦題芸叟誤叠押明字試罷自分黜矣及榜出乃居<lb/>
　第四芸叟毎竊自念省塲中鹵莾乃爾然未嘗以語<lb/>
　人也當世後不相聞至元祐中芸叟以秘書監使契<lb/>
　丹當世留守北門經由始修門生之敬置酒甚歡酒<lb/>
　半當世謂芸叟曰京頃知舉時秘監賦中重叠用韻<lb/>
　以論策佳因自為改去擢置優等尚記憶否芸叟方<lb/>
<pb n="KR3k0065_WYG_005-23b"/>
　飲不覺杯覆懷中於是再三媿謝而去前輩成人之<lb/>
　羙有如此者<hi>張舜民字芸叟邠州人馮京字當世</hi>
元祐中東坡知貢舉李方叔就試將鎖院坡緘封一簡<lb/>
　令送方叔值方叔出其僕受簡置几上有頃章子厚<lb/>
　二子曰持曰援者來取簡竊觀乃揚雄優於劉向論<lb/>
　一篇二章驚喜攜之以去方叔歸求簡不得知為二<lb/>
　章所竊悵惋不敢言已而果出此題二章皆模倣坡<lb/>
　作方叔幾於閣筆及拆號坡意魁必方叔也乃章援<lb/>
<pb n="KR3k0065_WYG_005-24a"/>
　第十名文意與魁相似乃章持坡失色二十名間一<lb/>
　卷頗竒坡謂同列曰此必李方叔視之乃葛敏修時<lb/>
　山谷亦預校文曰可賀内翰得人此乃僕宰太和時<lb/>
　一學子相從者也而方叔竟下第坡出院聞其故大<lb/>
　歎恨作詩送其歸所謂平生漫説古戰塲過眼終迷<lb/>
　日五色者是也其母歎曰蘇學士知貢舉而汝不成<lb/>
　名復何望哉抑鬱而卒<lb/>
　　東坡帥武定諸館職餞於惠濟宫坡舉白浮歐陽<lb/>
<pb n="KR3k0065_WYG_005-24b"/>
　　叔弼陳伯修二校理常希古少尹曰三君但飲此<lb/>
　　酒酒釂當言所罰飲竟東坡曰三君為主司而失<lb/>
　　李方叔兹可罰也三君慚謝而已張文潛舍人在<lb/>
　　坐輒舉白浮東坡曰先生亦當飲此先生昔知舉<lb/>
　　而遺之與三君之罰均也舉坐大笑<lb/>
神宗理㑹得文字極喜陳師錫文嘗於太學中取其程<lb/>
　文閲之毎得則貯之錦<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>中及殿試排卷子奏御神<lb/>
　宗疑非師錫之文從頭閲之至中間見一卷子曰此<lb/>
<pb n="KR3k0065_WYG_005-25a"/>
　必陳某之文也置之第三已而果然<lb/>
徐遹閩人博學尚氣累舉不第久困塲屋崇寧二年為<lb/>
　特奏名魁時已老矣赴聞喜集賜宴於璚林苑歸騎<lb/>
　過平康同年所簮花多為羣娼丐取惟遹花獨存因<lb/>
　戯題一絶云白馬青衫老得官瓊林宴罷酒腸寛平<lb/>
　康過盡無人問留得宫花醒後㸔後仕至朝官知廣<lb/>
　徳軍謝事而歸<lb/>
劉器之晚居南京馬巨濟涓作少尹巨濟廷試日器之<lb/>
<pb n="KR3k0065_WYG_005-25b"/>
　作詳定官所取也而巨濟毎見器之未嘗修門生之<lb/>
　敬器之不平因以語客客以諷巨濟巨濟曰不然凡<lb/>
　省闈觧送則有主文故所取士得以稱門生殿試葢<lb/>
　天子自為座主豈可復稱門生於人幸以此謝劉公<lb/>
　客以告器之器之歎服其説自是甚歡<lb/>
紹興間黄公度榜第三人陳修福州人解試四海想中<lb/>
　興之羙賦第五韻隔對曰葱嶺金堤不日復廣輪之<lb/>
　土泰山玉牒何時清封禪之塵時諸郡試卷多經御<lb/>
<pb n="KR3k0065_WYG_005-26a"/>
　覽髙宗親書此聨於幅紙黏之殿壁及唱名玉音云<lb/>
　卿便是陳修吟誦此聫淒然出涕問卿年幾何對曰<lb/>
　臣年七十三問卿有幾子對曰臣尚未娶乃詔出内<lb/>
　人施氏嫁之年三十貲奩甚厚時人戱為之語曰新<lb/>
　人若問郎年幾五十年前二十三<lb/>
清漳楊汝南少年時以鄉貢試臨安待捷旅邸夜夢有<lb/>
　人以油沃其首驚而悟榜既出輒不利如是者三竊<lb/>
　怪之紹興乙丑復與計偕懼其復夢也揭曉之夕招<lb/>
<pb n="KR3k0065_WYG_005-26b"/>
　同邸市酒殽明燭張博具劇飲以逹旦夜向闌四壁<lb/>
　咸寂有僕卧西牖下呻吟如魘亟振而呼之醒乃具<lb/>
　言初以執炙之勩視博方酣竊就枕忽夢有二人者<lb/>
　扛油鼎自樓而登蒼皇若有所索顧見主之在坐也<lb/>
　執而注之我怒而爭是以魘汝南聞之大慟曰二千<lb/>
　里逺役今復已矣同邸亦相與歎詫為之罷博及明<lb/>
　漫強之觀榜而其名儼然中焉第覺榜署間黯然有<lb/>
　跡振衣拂之油漬其上葢御史蒞書淡墨時夜中倉<lb/>
<pb n="KR3k0065_WYG_005-27a"/>
　猝覆燈盌吏不敢以告耳宛陵呉勝之柔勝淳熙辛<lb/>
　丑得雋於南宫將赴廷對去家數十里有地名朱唐<lb/>
　舟行之所必經里之士夜夢有語之者曰呉勝之入<lb/>
　都至朱唐而反矣起而告諸人時呉有親在垂白意<lb/>
　其或尼於行也私憂之既而無他集英賜第乃在第<lb/>
　三甲上曰朱端常聫之者曰唐廙始悟所夢里士怒<lb/>
　曰呉勝之登科何與我事鬼乃侮我耶<lb/>
雷申錫江西人紹興中一舉中南省髙第廷試前三日<lb/>
<pb n="KR3k0065_WYG_005-27b"/>
　客死都下捷音與訃踵至其妻日夜悲哭忽一夕夢<lb/>
　申錫自言我宿生為大吏有功徳於民故累世為士<lb/>
　大夫然嘗誤入死囚故地下罰我凡三世如意時暴<lb/>
　死如此已兩世矣須更一世乃足以償宿譴耳其事<lb/>
　可以為治獄者之戒<lb/>
鍾炤之字彦炤樂平人長於詞賦紹興己卯春夜讀書<lb/>
　牕下聞有吟哦者曰霖作商巖雨薰來舜殿風誦至<lb/>
　再啟戸視之無所見以為神物所告謹志於策至秋<lb/>
<pb n="KR3k0065_WYG_005-28a"/>
　試以膏澤多豐年為詩題鍾押豐字韻用此二句入<lb/>
　第五聫考官讀之擊節稱賞批其側曰形容得膏澤<lb/>
　意好置之髙列此與唐錢起夜宿客舍聞有吟於庭<lb/>
　中曰曲終人不見江上數峰青及就試日作湘靈鼓<lb/>
　瑟詩用為末聫禮部侍郎李麟謂之絶唱遂擢第甚<lb/>
　相𩔖也<lb/>
程敦厚子山東坡表兄士元之孫也秦檜喜之為中舍<lb/>
　時一日呼至第請入内閣俟之終日一室蕭然獨案<lb/>
<pb n="KR3k0065_WYG_005-28b"/>
　上有紫綾褾一册書聖人以日星為紀賦末後有學<lb/>
　士𩔖貢進士秦暄呈文采富艶子山兀坐静觀反覆<lb/>
　成誦雖酒殽問勞沓至及晩竟不出乃退子山叵測<lb/>
　也後數日差知貢舉宣押入院始大悟即以是命題<lb/>
　其孫果首𨕖<lb/>
翀峰蕭公登科嵗第一人本丞相忠定趙公故事設科<lb/>
　以待草茅士凡預屬籍挂仕版者法當遜避唱名日<lb/>
　遂陞蕭為榜首故蕭對御吟有名傳玉陛星辰曉澤<lb/>
<pb n="KR3k0065_WYG_005-29a"/>
　霈金枝雨露春之句其謝啟云預飛龍之𨕖淮安論<lb/>
　次以當先無汗馬之勞鄼侯何功而居上葢用宗室<lb/>
　及蕭氏事人多稱之<lb/>
　　趙忠定公汝愚初登第謁趙徳莊徳莊故餘干令<lb/>
　　因家焉故與忠定父兄遊語之曰謹毋以一魁置<lb/>
　　胸中又曰士大夫多被富貴誘壞又曰今日於上<lb/>
　　前得一二語獎諭明日於宰相處得一二語褒拂<lb/>
　　徃徃喪其所守者多矣忠定拱手曰謹受敎前軰<lb/>
<pb n="KR3k0065_WYG_005-29b"/>
　　於後進如此<lb/>
金陵有僧嗜酒佯狂時言人禍福人謂之風和尚陳瑩<lb/>
　中未第時問之云我作狀元否即應之曰無時可得<lb/>
　瑩中復謂之曰我决不可得耶又應如初明年時彦<lb/>
　御試第一人而瑩中第二方悟其無時可得之説<lb/>
畢漸為狀元趙諗第二初唱第而都人急於𫝊報以蠟<lb/>
　刻印漸字所模㸃水不著墨𫝊者厲聲呼云狀元畢<lb/>
　斬第二人趙諗識者皆云不祥而後諗以謀逆被誅<lb/>
<pb n="KR3k0065_WYG_005-30a"/>
　則是畢斬趙諗也<lb/>
淳熙中王季海為相奏起汪玉山為大宗伯知貢舉且<lb/>
　以書速其來玉山將就道有一布衣友平生極相得<lb/>
　屢黜於禮部心甚念之乃以書約其胥㑹於富陽一<lb/>
　蕭寺中與之對榻夜分宻語之曰某此行或典貢舉<lb/>
　當特相牢籠省試程文易義冐子中可用三古字以<lb/>
　此為驗其人感喜玉山既知舉搜易卷中果有冐子<lb/>
　内用三古字者遂置之前列及拆號非其友也竊怪<lb/>
<pb n="KR3k0065_WYG_005-30b"/>
　之數日友來見玉山怒責之曰此必足下輕名重利<lb/>
　售之他人何相負如此友指天自誓曰某以暴疾幾<lb/>
　死不能就試何敢泄之於他人玉山終不釋然未幾<lb/>
　以古字得者來謁玉山因問頭塲冐子中用三古字<lb/>
　何也其人沉吟乆之對曰兹事頗怪先生既問不敢<lb/>
　不以寔對某之來就試也假宿於富陽某寺中與寺<lb/>
　僧閒歩廡下見室陬一棺塵埃漫漶僧曰此一官員<lb/>
　女也殯於此十年矣杳無親戚來問因相與黙然是<lb/>
<pb n="KR3k0065_WYG_005-31a"/>
　夕夢一女子行廡下謂某曰官人赴省試頭塲冐子<lb/>
　中可用三古字必登髙科但幸勿忘使妾朽骨早得<lb/>
　入土既覺甚怪之遂用其言果𫉬叨濫近已徃寺中<lb/>
　塟其女矣玉山驚歎<hi>王淮字季海金華人諡文定汪應辰字聖錫玉山兵家子</hi>
李徳逺發解本強則精神折衝賦一聫云虎在山而藜<lb/>
　藿不採威令風行金鑄鼎而魑魅不逢奸邪影滅主<lb/>
　司大喜乃全用汪玉谿作黄潛相麻制士人經禮部<lb/>
　訟之時樊茂寔為侍郎乃云此一聫當初汪内翰用<lb/>
<pb n="KR3k0065_WYG_005-31b"/>
　時却未甚當今李觧元用此賦中方工<lb/>
慶元癸酉秋試兩浙運司幹官臨州龔孟鍨為考官龔<lb/>
　道出慈溪忽夢有人以盃酒飲之且作四字於掌中<lb/>
　曉起便覺目視昏&gt;昏&gt;及入院發策第一道中誤以一<lb/>
　祖十三宗為十四宗於是士子大閧徑排試官房闥<lb/>
　悉遭箠辱至有負笈而逃者龔偶得一兵負去而免<lb/>
　劉制使良貴親至院外撫諭遂權宜以策題第二道<lb/>
　為首篇續撰其三乆之始定於是好事者作隔聫云<lb/>
<pb n="KR3k0065_WYG_005-32a"/>
　龔運翰出題踈脱以十三宗作十四宗劉制使下院<lb/>
　調停用第二道為第一道明年秋度宗賔天於是十<lb/>
　四宗之語遂驗<lb/>
呉人孫山滑稽有才赴舉時鄉人託以子偕徃鄉人子<lb/>
　失意山綴榜末先歸鄉人問其子得失山曰解名盡<lb/>
　處是孫山賢郎更在孫山外<lb/>
三山蘇大璋顒之治易有聲戊午鄉舉夢為第十一人<lb/>
　數為人言之既試將揭榜同經人訴於郡謂其自許<lb/>
<pb n="KR3k0065_WYG_005-32b"/>
　之確必與試官有成約及拆號第十一名果易也帥<lb/>
　攜此狀入院徧示考官謂設如所言諸公將<lb/>
　何以自解不若以待𥙷首卷易之衆皆以為然既拆<lb/>
　號則自待𥙷為正觧者大璋也由正解而易為待𥙷<lb/>
　之人者乃訴牒之人也次年蘇遂冠南宫<lb/>
莆田方翥試南宫第三場欲出納卷有物礙其足視之<lb/>
　則一卷子止有前二篇其文亦通暢不解何以不終<lb/>
　卷而棄於地也翥筆端俊甚以其緒餘足成之併攜<lb/>
<pb n="KR3k0065_WYG_005-33a"/>
　出中門投之幕中一時不暇記其姓名翥既中第亦<lb/>
　不復省問他年翥為館職偶論試闈異事間及之有<lb/>
　同年在坐黙不一語翼日具冠裳造方自叙本末言<lb/>
　試日疾不能支吾扶曵而出試卷莫記所在已絶望<lb/>
　矣一旦榜出乃在𨕖中恍然疑姓名之偶同幸未嘗<lb/>
　與人言亟入京物色之良是借真卷觀之儼然有續<lb/>
　成者竟莫測所以今日乃知出君之筆君吾恩人也<lb/>
　方笑謝而已<lb/>
<pb n="KR3k0065_WYG_005-33b"/>
黄致一初進科塲方十三嵗出腐草為螢賦題未審有<lb/>
　何事跡同塲皆以其童年忽之漫告之曰螢則有若<lb/>
　所謂聚螢讀書草則若所謂青青河畔草又若所謂<lb/>
　君子之徳風小人之徳草皆可用也致一乃用此為<lb/>
　一隔句曰昔年河畔嘗叨君子之風今日<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>中復照<lb/>
　聖人之典遂𤼵解利無言年十七嵗在太學時稱俊<lb/>
　才先季試讀司馬穰苴𫝊曰將在軍君命有所不受<lb/>
　乃謂同舍曰某明日策中必用此句明日問神宗日<lb/>
<pb n="KR3k0065_WYG_005-34a"/>
　録所同乃與昨日事殊無言乃對曰秉筆權猶将也<lb/>
　雖君命有所不受遂作魁此皆一時英妙可喜故事<lb/>
　無工拙顧在下筆何如耳<lb/>
進士科試文字學究科試墨義凡試一大經者兼一小<lb/>
　經每叚舉一句令寫上下文以通不通為去取應者<lb/>
　多是齊魯河朔間人只能記誦未曉文義故當時有<lb/>
　董五經黄二傳之稱正如和尚轉經相似有司入試<lb/>
　日於進士則設案焚香垂簾講拜至學究則撤幕以<lb/>
<pb n="KR3k0065_WYG_005-34b"/>
　防傳義其法極嚴有渇至飲研水而黔其口者𫝊以<lb/>
　為笑歐陽公詩云焚香禮進士撤幕待明經其取厭<lb/>
　薄如此荆公所以罷之<lb/>
　<lb/>
　<lb/>
　<lb/>
　<lb/>
　宋稗𩔖鈔卷五<lb/>
</p>
<p>
</p>
  </div>
<div>
<head>宋稗𩔖鈔卷六</head> <lb/>
    <p>
<pb n="KR3k0065_WYG_006-1a"/>
欽定四庫全書<lb/>
　宋稗𩔖鈔卷六<lb/>
　　　　　　　　　　　　　常熟潘永因編<lb/>
　隱逸第十一<lb/>
錢文僖公惟演生貴家而文雅樂善出於天性晩年以<lb/>
　使相留守西京時通判謝絳掌書記尹洙留守推官<lb/>
　歐陽修皆一時文士遊宴吟咏未嘗不同洛下多水<lb/>
　竹竒花凡園囿之勝無不到有郭延卿居水南少與<lb/>
<pb n="KR3k0065_WYG_006-1b"/>
　張文定吕文穆遊累舉不第以文行稱於鄉閭張吕<lb/>
　作相更薦之得宫職然延卿未嘗就葺幽亭藝花足<lb/>
　跡不及城市時年八十餘一日文僖率僚屬往遊去<lb/>
　其居一里外即屏騶從徒歩訪之延卿道服延接相<lb/>
　與晤談數公疎俊爽闓天下之選延卿笑曰陋居罕<lb/>
　有過從所接之人亦無若數君者老夫甚愜願少留<lb/>
　對花小酌遂進陶尊果䔩文僖愛其野逸為引滿不<lb/>
　辭既而吏報申牌府史牙兵排列庭中延卿徐曰公<lb/>
<pb n="KR3k0065_WYG_006-2a"/>
　等何官而從吏之多也尹洙指而告曰留守相公也<lb/>
　延卿笑曰不圖相國肻顧野人相與大笑復曰尚能<lb/>
　飲否文僖欣然更為數舉盤筵禮節無少加於前而<lb/>
　談笑自若日入辭去延卿送之門顧曰老病不能造<lb/>
　謝希勿訝也文僖登車茫然自失翼日語僚屬曰此<lb/>
　真隱者彼視富貴為何物耶因稱歎屢日<lb/>
治平中滕達道錢醇老孫莘老孫巨源同在館中花時<lb/>
　各厯數京師花最盛處膝曰不足道約旬休日相率<lb/>
<pb n="KR3k0065_WYG_006-2b"/>
　同遊三人者如其言達道前行出封丘門入一小巷<lb/>
　中行數歩至一門陋甚又數歩至大門特壯麗造廳<lb/>
　下馬主人戴道㡌衣紫半臂徐歩而出達道素識之<lb/>
　因曰今日風埃特甚主人曰此中不覺諸公宜往小<lb/>
　廳至則雜花盛開雕攔畵楯樓觀甚麗水陸畢陳皆<lb/>
　京師所未嘗見主人云此未足佳頤指開後堂門坐<lb/>
　上己聞樂聲矣莘老時在制中固辭之衆遂起去莘<lb/>
　老嘗語人云平生看花只此一處<lb/>
<pb n="KR3k0065_WYG_006-3a"/>
山谷題𤣥真子圖詞所謂人間底是無波處一日風波<lb/>
　十二時者固己妙矣張仲宗詞云釣笠披雲青嶂曉<lb/>
　橛頭細雨春江𣺌白鳥飛來風滿棹収綸了漁童拍<lb/>
　手樵青笑明月太虚同一照浮家泛宅忘昏曉醉眼<lb/>
　冷看朝市閙烟波老誰能惹得間煩惱語意尤飄逸<lb/>
　仲宗年逾四十即挂冠後因作詩送胡澹菴貶新州<lb/>
　忤秦檜亦得罪具標致如此宜其能道𤣥真子心事<lb/>
唐子西詩云山靜似太古日長如小年余家深山之中<lb/>
<pb n="KR3k0065_WYG_006-3b"/>
　每春夏之交蒼蘚盈階落花滿徑門無剥啄松影參<lb/>
　差禽聲上下午睡初足旋汲山泉拾松枝煑苦茗啜<lb/>
　之隨意讀周易國風左氏𫝊離騷太史公書及陶杜<lb/>
　詩韓蘇文數篇從容歩山徑撫松竹與麝犢共偃息<lb/>
　於長林豐草間坐弄流泉潄齒濯足既歸竹窗下則<lb/>
　山妻雅子作筍蕨供麥飯欣然一飽弄筆窗間隨大<lb/>
　小作數十字展所藏法怗筆蹟畵卷縱觀之興到則<lb/>
　吟小詩或草玉露一兩叚再烹苦茗一杯出歩溪邊<lb/>
<pb n="KR3k0065_WYG_006-4a"/>
　邂逅園翁溪友問桑麻説秔稻量晴較雨探節數時<lb/>
　相與劇談一餉歸而倚杖柴門之下則夕陽在山紫<lb/>
　緑萬狀變幻頃刻恍可人目牛背笛聲兩兩來歸而<lb/>
　月印前溪矣味子西此句可謂妙絶然此句妙矣識<lb/>
　其妙者葢少彼牽黄臂蒼馳獵於聲利之塲者但見<lb/>
　衮衮馬頭塵匆匆駒隙影耳鳥知此句之妙哉人能<lb/>
　真知此妙則東坡所謂無事此靜坐一日勝兩日若<lb/>
　活七十年便是百四十所得不已多乎<lb/>
<pb n="KR3k0065_WYG_006-4b"/>
松江一漁父每棹小舟往來長橋扣舷飲酒酣歌自若<lb/>
　紹聖中閩人潘裕自京師調官過呉因就與語且曰<lb/>
　先生澡身浴徳今聖明在上盍出而仕父笑曰君子<lb/>
　之道或出或處吾雖不能棲隱岩穴追園綺之蹤竊<lb/>
　慕老氏曲全之義且養志者忘形養形者忘利致道<lb/>
　者忘心心形俱忘其視軒冕如糞土耳與子出處異<lb/>
　趣無與吾事<lb/>
車溪贇上人言嘗與其徒月夜登閣聴江貫道參鼓琴<lb/>
<pb n="KR3k0065_WYG_006-5a"/>
　貫道信手忘言曲盡其妙於是㨿琴而弗彈坐客莫<lb/>
　不自失超然得意於絲桐之表隆茂宗乃畵為據琴<lb/>
　圖<hi>僧梵隆字茂宗號無住呉興人善白描人物山水師伯時髙宗極重其畵</hi>
田承君有廬在亂山中前有竹旁有溪溪畔有大石前<lb/>
　後樹以梨棗日與二弟穿竹渡溪倦則坐石上或藉<lb/>
　以草葛巾草屨吟諷而歸以是遺老而忘憂<lb/>
劉十功字子民濱州安定人弱不好弄及長築室於環<lb/>
　堵之間不語不出者三十餘年或不食徽宗聞其名<lb/>
<pb n="KR3k0065_WYG_006-5b"/>
　數遣郡縣津致間馳近侍召之對曰吾有嚴願不出<lb/>
　此門上知不可奪賜號髙尚先生王子常侍郎問以<lb/>
　修行之術書云非道亦非律又非虚空禪獨守一畆<lb/>
　宅惟耕己心田又云以手捫胸欲心清淨以手上下<lb/>
　欲氣升降又云常人以嗜欲殺身以財貨殺子孫以<lb/>
　政事殺民以學術殺天下後世吾無是四者豈不快<lb/>
　哉靖康之變不知所終以嗜欲殺身貨財殺子孫舉<lb/>
　世之通患以政事殺民雖能吏有不自覺者以學術<lb/>
<pb n="KR3k0065_WYG_006-6a"/>
　殺天下後世當時其有感於王安石之事乎<lb/>
康譽之叔聞云宣政間楊可試可弼可輔兄弟喜讀書<lb/>
　精通易數兼明風角鳥占雲祲孤虛之術於兵法尤<lb/>
　䆳三人皆名將也自燕山囘語先人曰吾數載前在<lb/>
　西京山中遇一老人語甚欵勸余勿仕隱去可也問<lb/>
　何地可隱老人笑曰欲知之否乃引余入山有一穴<lb/>
　焉老人入余從之穴漸小挾服以入約三四十歩即<lb/>
　就寛少頃出穴見土田雞犬陶冶居民大聚落也至<lb/>
<pb n="KR3k0065_WYG_006-6b"/>
　一家有人來迎笑謂老人久不來矣乃為設酒味薄<lb/>
　而醇其香郁烈更殺雞進黍意極欵洽老人謂曰此<lb/>
　公欲來能相容否對曰此中地頗濶民居苦少何為<lb/>
　不可但居是地者皆信厚和睦雖異姓猶同氣也今<lb/>
　觀子神宇毛骨非貴官即名士是翁肻相引至此則<lb/>
　子必賢者矣此間凡衣服飲食牛畜絲枲之𩔖皆不<lb/>
　私藏與衆均之故可共處子果來勿攜金珠錦繡珍<lb/>
　異諸物在此俱無用且起爭端徒手而來可也指一<lb/>
<pb n="KR3k0065_WYG_006-7a"/>
　家云彼來亦未久有綺縠珠璣之屬衆共焚之所享<lb/>
　者惟薪米魚肉果布此殊不闕也唯計口授地以耕<lb/>
　以蠶不可取衣食於他人耳余謝而從之又戒曰子<lb/>
　或來遲則以一丸泥封穴不可復入矣迫暮與老人<lb/>
　同出比吾兄弟皆休官以往矣公能相從否於是三<lb/>
　楊自中山歸洛乃盡捐囊箱所有易絲與布絹等先<lb/>
　寄穴中俟天下果擾攘便共入穴後聞可試布𫀆賣<lb/>
　卜於市二弟築室山中不出自是杳不聞問先人嘗<lb/>
<pb n="KR3k0065_WYG_006-7b"/>
　遣人至其地偵之則屋已三易主三楊所向不可得<lb/>
　而知矣及紹興和好之成金人歸我三京余至故都<lb/>
　訪舊居忽有人問此有康通判家否出一書相示則<lb/>
　楊手札也書中致問殷勤且云余居山中甘食安寢<lb/>
　終日無一毫事何必更求仙乎公能來甚善余報以<lb/>
　先人歿於辛亥嵗今移家宜興俟三京帖然然後奉<lb/>
　老母北還先生再能寄聲以命諸孤則可尋髙躅於<lb/>
　清淨境中矣未㡬金人渝盟余顛頓還江南從此遂<lb/>
<pb n="KR3k0065_WYG_006-8a"/>
　絶<lb/>
蘇翁者初不知何許人紹興兵火末來豫章東湖南岸<lb/>
　結廬獨居待鄰右有恩禮無良賤老穉皆不失其懽<lb/>
　心故人愛且敬之稱曰蘇翁身長九尺美鬚髯寡言<lb/>
　笑布褐草履終嵗不易未嘗疾病筋力數倍於人食<lb/>
　啖與人亦倍巨鍤長柄畧與身等披荆棘轉瓦礫闢<lb/>
　廢地為圃或區或架或籬且堘應四時蔬莱不使一<lb/>
　闕藝植耘芟皆有法度灌注培壅時刻不差雖隆暑<lb/>
<pb n="KR3k0065_WYG_006-8b"/>
　極寒土石焦灼草木凍死圃中根荄芽甲滋鬱暢茂<lb/>
　以故蔬不絶圃味眎他圃蔬為最勝市鬻者利倍而<lb/>
　售速每先期輸直不二價而人無異辭晝爾治圃宵<lb/>
　爾織履履堅靭革舄可穿屨不可敗織未脱手人爭<lb/>
　貿之以饋逺號曰蘇公履薪米不至匱乏且有餘羡<lb/>
　喜周急人有貸假隨力所及應之負償一不經意閉<lb/>
　門髙卧或危坐終日人莫測識先是髙宗南渡急賢<lb/>
　如饑渇時張公浚為相馳書函金幣且移書屬豫章<lb/>
<pb n="KR3k0065_WYG_006-9a"/>
　漕及帥曰余鄉人蘇雲卿管樂流亞遁跡湖海有年<lb/>
　矣近聞灌園東湖其髙風偉節非折簡所能屈幸親<lb/>
　造其廬為我必致之漕帥密諭物色彼人曰此有灌<lb/>
　園蘇翁者無雲卿也漕帥即相與變服為遊客入其<lb/>
　圃翁運鋤不顧二客前揖與語翁良久問客何從來<lb/>
　乃延入室土銼竹几輝光溢然地無纎塵案上留西<lb/>
　漢書一册二客神融意消恍若自失黙計曰此為蘇<lb/>
　雲卿也必矣既而汲泉煮茗意稍欵接客遂叩曰翁<lb/>
<pb n="KR3k0065_WYG_006-9b"/>
　仙里何地徐曰廣漢客曰張徳逺廣漢人翁當識之<lb/>
　曰識之客又問徳逺何如人曰賢人也苐長於知君<lb/>
　子短於知小人徳有餘而才不足因問徳逺今何官<lb/>
　二客曰今朝廷起張公欲了此事翁曰此恐怕他未<lb/>
　便了得來葢其初不料張公使其訪己而欲致之也<lb/>
　二客遂笑謂翁曰某等備乏漕帥實非遊者張公今<lb/>
　秉相權令某等造廬以禮致公共濟大業出書函金<lb/>
　幣於其案上翁色遽變喉中隱隱有聲似怨張公暴<lb/>
<pb n="KR3k0065_WYG_006-10a"/>
　己者至是始知翁廣漢人即雲卿是已然終不知雲<lb/>
　卿其字耶抑名耶繼旌旗填委堅請翁同載以歸再<lb/>
　三謝不可許詰朝上謁越夕遣使迎伺則扄戸閴然<lb/>
　從他徑排闥入惟書幣留案上儼然如昨日室空而<lb/>
　人不可得而見矣形迹遼絶莫知所終<lb/>
劉先生者河朔人年六十餘居衡岳紫葢峯下間出衡<lb/>
　山縣市從人乞得錢則市鹽酪徑歸盡則更出日攜<lb/>
　一竹籃中貯大小筆㯶帚麻拂數事遍遊諸寺廟拂<lb/>
<pb n="KR3k0065_WYG_006-10b"/>
　拭神佛塑像鼻耳竅有塵土即以筆燃出之率以為<lb/>
　常環百里人皆熟識之縣市一富人嘗贈以一衲𫀆<lb/>
　劉欣謝而去越數日見之則故褐如初問之云吾㡬<lb/>
　為子所累吾常日出庵有門不掩既歸就寢門亦不<lb/>
　扄自得𫀆之後不衣而出則心繋念因市一鎻出則<lb/>
　鎻之或衣以出夜歸則牢闗以備盗數日營營不能<lb/>
　自决今日偶衣至市忽自悟以一𫀆故使方寸如此<lb/>
　是大可笑適遇一人過前即解𫀆與之吾心方坦然<lb/>
<pb n="KR3k0065_WYG_006-11a"/>
　無復繋念嘻吾㡬為子所累矣嘗至上封歸路遇雨<lb/>
　視道邊一塜有穴遂入以避㑹昏暮因就寢夜將半<lb/>
　睡覺雨止月明透穴照壙中厯厯可見甓甃甚光潔<lb/>
　比璧惟白骨一具自頂至足俱全餘無一物劉方起<lb/>
　坐少近視之白骨倐然而起急前抱劉劉極力奮擊<lb/>
　乃零落墮地不復動矣劉出每與人談此異或曰此<lb/>
　非怪也劉真氣壯盛足以翕附枯骨耳<lb/>
　　僧法一宗杲自東都避亂渡江各攜一笠杲笠中有<lb/>
<pb n="KR3k0065_WYG_006-11b"/>
　　黄金釵每自檢視一伺知之杲起奏厠一亟探釵<lb/>
　　擲江中杲還亡釵不敢言而色變一叱之曰與汝<lb/>
　　共學了生死大事乃眷眷此物耶我適己為汝投<lb/>
　　之江流矣杲展坐具作禮而行<lb/>
潁州陽翟縣有杜生者邑人謂之杜五郎所居去縣三<lb/>
　十里惟有屋兩間一間自居一間其子居之室之前<lb/>
　有空地丈餘即是籬門杜生不出籬門凡三十年矣<lb/>
　黎陽尉孫軫曽往訪之見其人頗瀟灑自陳村民無<lb/>
<pb n="KR3k0065_WYG_006-12a"/>
　所能何辱下訪孫問其不出門之因其人笑曰以告<lb/>
　者過也指門外一桑曰十五年前亦曽到此桑下納<lb/>
　涼問其何以為生曰昔時居邑之南有田五十畆與<lb/>
　兄同耕後兄之子娶婦度所耕不足贍乃推田與兄<lb/>
　攜妻子至此偶鄉人借此屋遂居之惟為人擇日又<lb/>
　賣藥以具饘粥亦有時不繼鄉人見憐與田三十畆<lb/>
　令子耕之尚有餘力又為人傭耕自此食足鄉人貧<lb/>
　以醫自給者甚多自念食既足不當更兼鄉人之利<lb/>
<pb n="KR3k0065_WYG_006-12b"/>
　自爾擇日賣藥一切不為又問嘗日何所為曰端坐<lb/>
　耳問頗觀書否曰二十年前亦曽觀書問觀何書曰<lb/>
　曽有人惠一册書無題號其間多説淨名經亦不知<lb/>
　淨名經何書也當時極愛其議論今亦忘之并書亦<lb/>
　不知所在久矣氣韻閒曠言詞精簡有道之士也盛<lb/>
　寒但布𫀆草履室中<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>然一榻而己問其子之為人<lb/>
　曰村童也然質性淳厚未嘗妄言嬉遊惟買鹽酪則<lb/>
　一至邑中可數其行跡以待其歸徑往徑還未嘗旁<lb/>
<pb n="KR3k0065_WYG_006-13a"/>
　遊一歩也<lb/>
南安翁者漳州陳元忠嘗赴省試過南安投宿茅茨數<lb/>
　椽竹樹茂密可愛主翁麻衣草履舉止談對宛若士<lb/>
　人几案間文籍散亂陳叩之曰翁訓子讀書乎曰種<lb/>
　園為生耳入城市乎曰不出十五年矣問藏書何用<lb/>
　曰偶有之耳少焉風雨暴作其二子歸捨鉏揖客不<lb/>
　𩔖農家子翁進豆羮享客遲明别去陳以事留城中<lb/>
　見翁蒼黄行陳追詰何以到此曰大兒鬻果失税為<lb/>
<pb n="KR3k0065_WYG_006-13b"/>
　闗吏所拘陳為謁監征至則己捕送郡翁與小兒偕<lb/>
　詣庭下長子當杖翁懇白郡守若渠不勝杖則翼日<lb/>
　乏食矣願以身代小兒曰大人豈可受杖某願代大<lb/>
　兒又以罪在己甘心焉三人爭不决小兒來父耳旁<lb/>
　語若將有所請翁斥之兒必欲前郡守疑之呼問所<lb/>
　以對曰大人原係帯職正郎宣和間屢典州郡翁急<lb/>
　拽其衣使退曰兒狂妄言守詢誥勑在否曰見作一<lb/>
　束置甕中埋山下立遣隨兒𤼵取果得之即延翁上<lb/>
<pb n="KR3k0065_WYG_006-14a"/>
　坐謝而釋其子次日訪之室已空矣<lb/>
陳觀國字用賓永嘉勝士也丙戌之夏寓越夢訪友於<lb/>
　杭壁間有古畵數幅岩壑聳峭竹樹茂密瀑飛絶巘<lb/>
　滙為大池池中菡蓞方盛開一翁曵杖坐巨石上仰<lb/>
　瞻飛鶴翔舞烟雲空𪷟中髣髴有字數行體雜真草<lb/>
　其辭曰水聲兮激激雲容兮茸茸千松拱緑萬荷凑<lb/>
　紅爰宅兹岩以逸放翁屹萬仞與世隔峻一極而天<lb/>
　通予乃控野鶴追𡨕鴻往來乎蓬萊之宫披海氛而<lb/>
<pb n="KR3k0065_WYG_006-14b"/>
　一笑以覩九州之同傍人指曰此放翁詩也詩語清<lb/>
　古非思想之所及異哉<lb/>
孫仲益山居上梁文云老蟾駕月上千崖紫翠之間一<lb/>
　鳥呼風嘯萬木丹青之表又云衣百結之衲捫虱自<lb/>
　如挂九節之笻送鴻而去竒語也<lb/>
楊誠齋年未七十退休南溪之上老屋一區僅庇風雨<lb/>
　聰明强健間退十有六年寧皇初與朱文公同召公<lb/>
　獨不起文公與公書云更能不以樂天知命之樂而<lb/>
<pb n="KR3k0065_WYG_006-15a"/>
　忘與人同憂之憂母過於優遊毋决於遁思則區區<lb/>
　猶有望於斯世也公己决於髙蹈遂自贊曰江風索<lb/>
　我吟山月喚我飲醉倒落花前天地為衾枕又云青<lb/>
　白不形眼底雌黄不出口中只有一罪不赦唐突明<lb/>
　月清風<lb/>
劉宰字平國號漫塘潤之金壇人早有經世志以㣲疾<lb/>
　不樂出或言其面䵟㸃不欲應詔起者力辭以免嘗<lb/>
　大書其印厯以示終身不起云怪矣面容無食肉相<lb/>
<pb n="KR3k0065_WYG_006-15b"/>
　介然褊性無容物量智淺而慮不周材疎而用則曠<lb/>
　不返初服輒啟榮望豈特二不可七不堪正恐一不<lb/>
　成萬有喪故俛以自適超然自放衣敝褞𫀆可無三<lb/>
　禠之辱飯疏飲水何用八珍之餉隱几餘情杖藜獨<lb/>
　往或從田夫瓦盆之飲或聴漁人滄浪之唱顧盻而<lb/>
　花鳥呈伎言笑而川谷傳響優遊嵗月逍遥天壤路<lb/>
　逢扁舟而去者語之曰汝非覇越之人乎陶天下之<lb/>
　中從子致富亟去毋亂吾樂遇籃輿而來者揖之曰<lb/>
<pb n="KR3k0065_WYG_006-16a"/>
　汝非不肻見督郵者乎有謁於道者縱得錢付酒家<lb/>
　終不若髙卧北窗日傲羲皇之上也<lb/>
吕徽之家仙居萬山中博學能詩文而安貧樂道常逃<lb/>
　其名耕漁以自給一日詣富家易榖種大雪立門下<lb/>
　人弗之顧徐至庭前聞東閣中有人分韻作雪詩一<lb/>
　人得滕字苦吟弗就先生不覺失笑諸貴遊子弟軰<lb/>
　聞得遣左右詰之先生初不言衆愈疑親自出見先<lb/>
　生露頂短褐布襪草屨輒侮之詢其見笑之由先生<lb/>
<pb n="KR3k0065_WYG_006-16b"/>
　不得已乃曰我意舉滕王蛺蝶事耳衆始歎服邀先<lb/>
　生入坐先生曰我如此形狀安可厠諸君子間請之<lb/>
　益堅遂入閣衆以藤滕二字請先生足之即援筆書<lb/>
　曰天上九龍施法水人間二鼠嚙枯藤鶩鵝聲亂功<lb/>
　収蔡蝴蜨飛來妙過滕復請和曇字韻詩又隨筆寫<lb/>
　云萬里闗河凍欲含渾如天地尚函三橋邊驢子詩<lb/>
　何惡帳底羔兒酒正酣竹委長身寒郭索松埋短髪<lb/>
　老瞿曇不如乗此擒元濟一洗江南草木慚寫訖便<lb/>
<pb n="KR3k0065_WYG_006-17a"/>
　出門留之不可得問其姓字亦不答皆驚訝曰嘗聞<lb/>
　吕處士名欲一見而不能先生豈其人耶曰我農家<lb/>
　安知吕處士為何如人惠之榖怒曰我豈取不義之<lb/>
　財必易之刺船而去遣人遥尾其後路甚僻逺識其<lb/>
　所而返雪晴往訪焉惟草屋一間家徒壁立忽米桶<lb/>
　中有人乃先生妻也因天寒故坐其中試問徽之先<lb/>
　生何在答曰在溪上捕魚始知真為先生矣至彼果<lb/>
　見之告以特來候謝之意隔溪謂曰諸公先到舍下<lb/>
<pb n="KR3k0065_WYG_006-17b"/>
　我得魚當換酒飲諸公也少頃攜魚與酒至盡歡而<lb/>
　散翼旦再躡其蹤則先生己遷居矣<lb/>
鐵脚道人者虬髯玉貌倜儻不羇嘗愛赤脚雪中興𤼵<lb/>
　則朗誦南華秋水篇又愛嚼梅花滿口和雪嚥之或<lb/>
　問嚥此何為曰吾欲寒香沁入肺腑其後去採藥衡<lb/>
　嶽夜半登祝融峯觀日出乃仰天大呌曰雲海盪吾<lb/>
　心胸居無何飄然而去纂有九字經勿欺心勿妄語<lb/>
　守亷恥系之語曰此經字約而義博知之甚易行之<lb/>
<pb n="KR3k0065_WYG_006-18a"/>
　甚難茍能實踐可謂君子<lb/>
趙景道質隱居燕南教授為業金章宗遊春水過焉聞<lb/>
　絃誦聲幸其齋舍見壁間所題詩諷詠久之賞其志<lb/>
　趣不凡召至行殿命之官固辭曰臣僻性野逸志在<lb/>
　長林豐草金鑣玉絡非所願也况聖明在上可不容<lb/>
　巢由為外臣乎章宗益竒之賜田千畆復之終身<lb/>
　躁競忿狷附第十二<lb/>
陶榖自五代至國初文翰為一時之冠然具為人傾險<lb/>
<pb n="KR3k0065_WYG_006-18b"/>
　狠媚自漢初始得用即致李崧赤族之禍由是縉紳<lb/>
　莫不畏而忌之太祖雖心知不善然藉其詞華足用故<lb/>
　尚置於翰苑榖自以久次舊人意希大用建隆以後<lb/>
　為宰相者往往不由文翰而聞望出穀下榖不能平<lb/>
　乃俾其黨與因事薦引以為久在詞禁宣力實多亦<lb/>
　以㣲伺上㫖太祖笑曰頗聞翰林草制皆檢前人舊<lb/>
　本改換詞語此乃俗所謂依様畵葫蘆耳何宣力之<lb/>
　有榖聞之乃作詩書於玉堂之壁曰官職須由生處<lb/>
<pb n="KR3k0065_WYG_006-19a"/>
　有才能不管用時無堪笑翰林陶學士年年依様畵<lb/>
　葫蘆太祖益薄其怨望遂决意不用矣<lb/>
　　世以陶穀文雅清致之士多稱賞之然諸書所載<lb/>
　　穢徳頗衆畧舉一二已見大節榖乃唐彦謙後也<lb/>
　　避石普諱改曰陶後納唐氏為壻已可怪矣初因<lb/>
　　李崧得位後乃排之此負恩也袖中禪詔不忠孰<lb/>
　　甚奉使兩浙獻詩錢俶云此生頭已白無路掃王<lb/>
　　門辱命無恥可知又出使淫婦而有好姻縁之詞<lb/>
<pb n="KR3k0065_WYG_006-19b"/>
　　卧病思金鍾而有乞與金鍾病眼明之句至欺待<lb/>
　　詔使書密㫖以取良馬此何等人也史稱遇名望<lb/>
　　者巧言以詆之嗚呼一人之身衆醜備焉亦何貴<lb/>
　　於文雅哉<lb/>
蘇易簡特受太宗顧遇在翰林恩禮尤渥然性特躁進<lb/>
　罷參政以禮部侍郎知鄧州纔逾壯嵗而其心鬱悒<lb/>
　有不勝閒冷之歎鄧州有老僧獨處郊寺蘇贈詩曰<lb/>
　憔悴二毛三十六與師氣味不爭多又移書於舊友<lb/>
<pb n="KR3k0065_WYG_006-20a"/>
　曰退位菩薩難做竟不登强仕而卒時有夏侯嘉正<lb/>
　以右拾遺為館職平生好燒銀而樂文字之職常語<lb/>
　人曰吾得見水銀銀一錢知制誥一日無恨矣然二<lb/>
　事俱不諧而卒錢文僖公維演自樞密使為使相勲<lb/>
　階品皆第一而恨不得真宰居常歎曰使我得於黄<lb/>
　紙盡處押一箇字足矣亦竟不登此位㓂萊公年三<lb/>
　十餘太宗欲大用尚以其少凖遽服地黄兼餌蘆菔<lb/>
　以反之未㡬皓白舊制學士以上並有一人朱衣吏<lb/>
<pb n="KR3k0065_WYG_006-20b"/>
　引馬所服帯用金而無魚至入兩府則朱衣二人引<lb/>
　馬謂之雙引金帯懸魚謂之重金矣世𫝊館閣望為學<lb/>
　士者賦詩云眼前何日赤腰下㡬時黄及為學士又<lb/>
　作詩曰眼赤何時兩腰黄㡬日重<lb/>
　　隋唐嘉話云崔日知恨不為八座及為太常卿於<lb/>
　　廳事前起一樓正與尚書省相望時號崔公望省<lb/>
　　樓又御史久次不得為郎者道過南宫輒囘首望<lb/>
　　之俗號抝項橋鄭畋作學士時金鑾坡上南望詩<lb/>
<pb n="KR3k0065_WYG_006-21a"/>
　　云玉晨鍾韻上空虛畵㦸祥烟擁帝居極目向南<lb/>
　　無限地緑烟虚處認中書乃知朝士妄想古今一<lb/>
　　轍<lb/>
王文康公曙苦淋百療不差洎為樞密副使疾頓除及<lb/>
　罷而疾復作或戱之曰欲治淋疾唯用一味樞密副<lb/>
　使仍須常服始得不𤼵梅金華詢久為侍從急於進<lb/>
　用晩年多病石參政中立戱之曰公欲安乎唯服一<lb/>
　清凉散即差也葢兩府在京許張青葢耳<hi>曙字晦叔㓂萊公之</hi>
<pb n="KR3k0065_WYG_006-21b"/>
　<hi>壻拜同中書門下平章事逾月卒謚文康</hi>
　　劉子儀侍郎三入翰林意望入兩府頗不懌作詩<lb/>
　　云蟠桃三竊成何事上盡鰲頭跡轉孤稱疾不出<lb/>
　　朝士問候者繼至詢之云虚熱上攻石中立在坐<lb/>
　　中云只消一服清凉散意謂兩府始得用清凉傘<lb/>
　　也<lb/>
梅侍讀詢晩年躁於禄位嘗朝退過閣門見箱中有錦<lb/>
　軸云是胡侍郎則致仕告身同列取視梅逺避而過<lb/>
<pb n="KR3k0065_WYG_006-22a"/>
　曰幣重而言甘誘我也何以視為時人多笑之詢年<lb/>
　七十餘又病足常撫其足而詈之曰是中有鬼令我<lb/>
　不得至兩府者汝也<lb/>
皇祐嘉祐中未有謁禁士人多馳鶩請託而法官尤甚<lb/>
　有一人號望火馬又一人號日遊神葢以其日有奔<lb/>
　趨聞風即至未嘗暫息故也<lb/>
晏元獻早八政府逮出鎮皆近畿名藩未嘗逺去王室<lb/>
　自南都移陳離席官妓有歌千里傷行客之詞公怒<lb/>
<pb n="KR3k0065_WYG_006-22b"/>
　曰予平生守官未嘗去王畿五百里是何千里傷行<lb/>
　客耶<lb/>
陳彭年𬒳章宗寵遇每帝文述作俾加潤飾彭年竭精<lb/>
　盡思以固恩寵贊佞符瑞急希進用當其役慮時雖<lb/>
　寒暑燥溼不知也休澣日閒歩於宅之廊廡忽見紅<lb/>
　英墮地訝曰何花也左右對曰石榴花耳彭年曰此<lb/>
　乃有石榴耶即彌年所居之僦地也其鋭進專一如<lb/>
　此時人目為九尾狐言其非國祥而媚惑多岐也及<lb/>
<pb n="KR3k0065_WYG_006-23a"/>
　參毗宰政未㡬而亡<hi>彭年在翰林所兼十餘職皆文翰清秘之目時人謂其署銜為</hi>
　<hi>一條冰</hi>
孔道輔自以為聖人之後常髙自標置性剛介急於進<lb/>
　用或有勸其少通者答曰吾豈姓張姓李者耶聞者<lb/>
　每笑之<lb/>
趙稹厚結劉美人家婢以干進用天聖中以為樞密副<lb/>
　使命未下有馳告者稹問東頭西頭葢意在中書也<lb/>
　聞者以為笑談<lb/>
<pb n="KR3k0065_WYG_006-23b"/>
蘇舜元為京西轉運使廨宇在許州舜元好進不喜為<lb/>
　外官常怏怏不自足每語親識人生稀及七十而吾<lb/>
　乃許州過了二年矣<lb/>
宋朝翰林學士多以知制誥久次而稱職者充之劉原<lb/>
　父居外制最久既譽望最髙一時咸以為宜充此選<lb/>
　劉亦雅以自負然久不升進出典兩郡還朝復居舊<lb/>
　職頗怏怏不自得一日顧官屬曰諸君聞殿前指揮<lb/>
　使郝質已拜翰林學士矣或以為疑者徐笑曰以今<lb/>
<pb n="KR3k0065_WYG_006-24a"/>
　日之事凖之固當然耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0065_WYG_006-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋稗𩔖鈔卷六<lb/>
</p>
<p>
</p>
  </div>
<div>
<head>宋稗𩔖鈔卷七</head> <lb/>
    <p>
<pb n="KR3k0065_WYG_007-1a"/>
欽定四庫全書<lb/>
　宋稗𩔖鈔卷七<lb/>
　　　　　　　　　　　　　常熟潘永因編<lb/>
　奢汰<lb/>
宋師伐江南大將𫉬李後主寵姬夜見燈輒閉目曰烟<lb/>
　氣易以蠟炬閉目云烟氣愈甚問之曰然則宫中未<lb/>
　嘗㸃燈耶對曰宫中本閤每至夜則懸大寶珠光照<lb/>
　一室如白晝也<lb/>
<pb n="KR3k0065_WYG_007-1b"/>
　　劉鋹據嶺南置兵八千人専以採珠為事目曰媚<lb/>
　　川都毎以石硾其足入海一行至六百人其溺而<lb/>
　　死者相屬也久之珠充積内庫所居殿宇梁棟簾<lb/>
　　箔盡飾以珠窮極奢麗後宋師之入一火而燼<lb/>
趙韓王兩京起第外門皆柴荆不設正寢始入門小<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>
　事三間堂中位七間左右分子舍三間南北各七位<lb/>
　與堂相差每位東西廡鑿三井後苑亭榭制作雄麗<lb/>
　㕔事前有椅子十隻式様古朴坐次分列皆自韓王<lb/>
<pb n="KR3k0065_WYG_007-2a"/>
　安排至今不易太祖幸洛初見柴荆既而至堂筵以<lb/>
　及後圃哂之曰此老子終是不純堂中猶有當時酒<lb/>
　凝如膠漆以水參之方可飲馨烈倍常初河南府嵗<lb/>
　課修内木植或不時具俾有司督按乃曰為趙普修<lb/>
　宅買木所分尋有㫖待趙普修宅了上供<hi>韓王治第麻搗錢一千二百餘</hi>
　<hi>貫其他可知塗壁以麻搗土世俗遂謂塗壁麻為麻搗</hi>
真宗建玉清宫自經始及告成凡十四年其宏大瓌麗<lb/>
　不可名似逺而望之但見碧瓦凌空聳耀京國每曦<lb/>
<pb n="KR3k0065_WYG_007-2b"/>
　光上浮翠彩照射則不可正視其中諸天殿外二十<lb/>
　八宿亦各一殿楩柟把梓捜窮山谷璇題金榜不能<lb/>
　殫紀朱碧藻綉工色巧絶甍栱欒楹全以金飾入見<lb/>
　驚怳褫魄迷其方向所費鉅億萬雖用金之數亦不<lb/>
　能㑹計天下珍樹怪石内府竒寶異物充牣襞積窮<lb/>
　極侈大餘材始及景靈㑹靈二宫觀然亦足冠古今<lb/>
　之壯麗矣議者以為玉清之盛開闢以來未之有也<lb/>
　阿房建章固虛語爾天聖嵗六月中宵㬥雨震電咫<lb/>
<pb n="KR3k0065_WYG_007-3a"/>
　尺語不相聞俄而光照都城如晝黎明宫災無餘大<lb/>
　像穹碑悉墜煨燼見者無不駭歎明肅皇后垂簾對<lb/>
　兩府大臣而泣追念先志罷宫使王曾柄相黜判官<lb/>
　翰林學士歸西垣授夏竦以修宫使力期興復議論<lb/>
　喧然言事者競進説難復乃止<lb/>
　　太宗志奉釋老崇飾宫廟建開寶寺靈感塔以藏<lb/>
　　師舍利臨瘞為之悲涕興國構二閣高與塔侔以<lb/>
　　安大像逺都城數十里已在望登六七級方見佛<lb/>
<pb n="KR3k0065_WYG_007-3b"/>
　　殿腰腹佛指大皆合抱兩閣又開通飛樓為御道<lb/>
　　麗景門創上清宫以尊道教殿塔排空金碧照耀<lb/>
　　皆極一時之盛觀自景祐初至慶厯中不十年間<lb/>
　　相繼災毁略無遺焉<hi>開寶塔成田錫上疏曰衆以為金碧熒煌臣以為塗膏釁</hi>
　　<hi>血</hi>
張耆既貴顯嘗啟章聖欲私第置酒以邀禁從諸公上<lb/>
　許之既晝集盡歡曰更願畢今夕之樂幸毋辭也於<lb/>
　是羅圍翠幙稠叠圍繞髙燒紅燭列屋蛾眉極其殷<lb/>
<pb n="KR3k0065_WYG_007-4a"/>
　勤豪侈不可狀每數杯則賓主各少歇如是者凡三<lb/>
　數諸公但訝夜漏如是之永暨至撤席出户詢之則<lb/>
　云已再晝夜矣古有長夜之飲或以為達曙非也薛<lb/>
　許昌宫詞云畫燭燒闌暖復迷殿帷深密下銀泥開<lb/>
　門欲作侵晨散已是明朝日向西此所謂長夜飲也<lb/>
宋子京好客嘗於廣厦中外設重幕内列寶炬百味具<lb/>
　備歌舞俳優相繼觀者忘疲但覺更漏差長席罷已<lb/>
　二宿矣名曰不曉天大宋居政府上元夜在書院内<lb/>
<pb n="KR3k0065_WYG_007-4b"/>
　讀周易聞小宋㸃華燈擁歌妓醉飲翼日諭所親令<lb/>
　誚讓云相公寄語學士聞昨夜燒燈夜宴窮極奢侈<lb/>
　不知記得某年上元同在某州州學内喫虀煮飯時<lb/>
　否學士笑曰却湏寄語相公不知某年同某處喫虀<lb/>
　煮飯是為甚底<lb/>
丞相陳秀公治第於潤州極為閎壯池館緜亘數百歩<lb/>
　宅成公已疾甚唯肩輿一登西樓而已人謂之三不<lb/>
　得居不得修不得賣不得<lb/>
<pb n="KR3k0065_WYG_007-5a"/>
宋朝以親王尹開封謂之判南衙羽儀列從燦如圖畫<lb/>
　京師人嘆曰好一條軟秀天街近日士大夫騎吏繁<lb/>
　華者亦號半里橋<lb/>
石延年曼卿居蔡河下曲鄰有一豪家日聞歌鐘之聲<lb/>
　其家僮數十人嘗往來曼卿之門曼卿呼一僮問豪<lb/>
　為何人對曰姓李氏主人方二十嵗並無昆弟家妾<lb/>
　曵綺紈者數十人曼卿求欲見之其僮曰郎君素未<lb/>
　嘗接士大夫然喜飲酒屢言聞學士能飲意亦似欲<lb/>
<pb n="KR3k0065_WYG_007-5b"/>
　相見試探之一日果使人延曼卿曼卿即著㡌往坐<lb/>
　於堂上久之方出主人著頭巾繋勒帛不具衣冠見<lb/>
　曼卿全不知拱揖之禮引曼卿入一别館供帳赫然<lb/>
　坐良久有二鬟妾各持一小槃至曼卿前槃中紅牙<lb/>
　牌十餘其一槃是酒凡十餘品令曼卿擇一牌其一<lb/>
　槃是饌亦各令擇五品既而二鬟去有妓十餘人樂<lb/>
　器粧服亦皆整麗一妓酌酒以進酒罷諸妓執果肴<lb/>
　萃立其前食罷則分列左右京師人謂之軟盤酒五<lb/>
<pb n="KR3k0065_WYG_007-6a"/>
　行羣妓皆退主人亦翩然而逝略不知揖客曼卿獨<lb/>
　歩而出言豪者之狀懵然不分菽麥而奉養如此極<lb/>
　可怪也他日試使人通鄭重則閉門不納問其近鄰<lb/>
　云其人未嘗與人通往還雖鄰家亦不識面古人謂<lb/>
　之錢癡信有之<lb/>
　　石曼卿獨行京師一豪士揖而語曰公幸過我家<lb/>
　　石許之同入委巷抵大第藻飾宏麗錦繡珠翠殆<lb/>
　　非人間所擬歌舞歡醉丐書為揮籌筆驛詩數篇<lb/>
<pb n="KR3k0065_WYG_007-6b"/>
　　以金帛數百千贈之復使騶從送還恍然不知其<lb/>
　　誰翼日殆無復省所居矣他日遇諸途又遺以白<lb/>
　　金數兩謂曰詩中意中流水逺愁外舊山青最為<lb/>
　　佳句<lb/>
徽宗登極之初皇嗣未廣有方士言京城東北隅地恊<lb/>
　堪輿但形勢稍下儻少增高之則皇嗣繁衍矣上遂<lb/>
　命培其岡阜使稍加於舊而果有多男之應自後海<lb/>
　内乂安朝廷無事上頗畱意苑囿政和間遂即其地<lb/>
<pb n="KR3k0065_WYG_007-7a"/>
　大興工役築山號夀山艮嶽命宦者梁師成専董其<lb/>
　事時有朱勔者取淛中珍異花木竹石以進號曰花<lb/>
　石綱専置應奉局於平江所費動以億萬計調民搜<lb/>
　巖剔藪幽𨼆不置一花一木曾經黄封䕶視稍不謹<lb/>
　則加之以罪斵山輦石雖江湖不測之淵力不可致<lb/>
　者百計以出之至名曰神運舟楫相繼日夜不絶廣<lb/>
　濟四指揮盡以充輓士猶不給時東南監司郡守二<lb/>
　廣市舶率有應奉又有不待㫖但進物至都計㑹宦<lb/>
<pb n="KR3k0065_WYG_007-7b"/>
　者以獻者太率霛壁大湖諸石二淛竒竹異花登萊<lb/>
　文石湖湘文竹四川佳果異木之屬皆越海渡江鑿<lb/>
　城郭而至後上亦知其擾稍加禁戢獨許朱勔及蔡<lb/>
　攸入貢竭府庫之積聚萃天下之技藝凡六載而成<lb/>
　亦呼為萬嵗山竒花美木珍禽異獸莫不畢集飛樓<lb/>
　傑觀雄偉瓌麗極於此矣越十年金人犯闕大雪盈<lb/>
　尺詔令民任便斫伐為薪是日百姓奔往無慮十萬<lb/>
　人臺榭宫室悉皆拆毁官不能禁也子頃讀國史及<lb/>
<pb n="KR3k0065_WYG_007-8a"/>
　諸𫝊記得其始末如此每恨其他不得而詳後得徽<lb/>
　宗御製記文及蜀僧祖秀所作華陽宫記讀之所謂<lb/>
　夀山艮嶽者森然在目也因各摭其略以備遺忘云<lb/>
　御製艮嶽記畧曰於是按圖度地庀徒僝工累土積<lb/>
　石設洞庭湖口絲谿仇池之深淵與泗濵林慮靈壁<lb/>
　芙蓉之諸山最瓌竒特異瑶琨之石即姑蘓武林明<lb/>
　越之壤荆楚江湘南粤之野移枇杷橙柚橘柑榔栝<lb/>
　荔枝之木金蛾玉羞虎耳鳯尾素馨渠那茉莉含笑<lb/>
<pb n="KR3k0065_WYG_007-8b"/>
　之草不以土地之殊風氣之異悉生成長養於雕䦨<lb/>
　曲檻而穿石出罅岡連阜屬東西相望前後相續左<lb/>
　山而右水沿溪而傍隴連緜彌滿吞山懐谷其東則<lb/>
　高峰峙立其下植梅以萬數緑蕚承跌芬芳馥郁結<lb/>
　構山根號縁蕚華堂又旁有承嵐崑雲之亭有屋内<lb/>
　方外圓如半月是名書館又有八仙館屋圓如䂓又<lb/>
　有紫石之巖祈真之磴攬秀之軒龍吟之堂其南則<lb/>
　夀山嵯峨兩峰並峙列嶂如屏瀑布下入㕍池池水<lb/>
<pb n="KR3k0065_WYG_007-9a"/>
　清泚漣漪鳬㕍浮泳水面棲息石間不可勝計其上<lb/>
　亭曰噰噰北直絳霄樓峯巒崛起千叠萬複不知其<lb/>
　幾十里而方廣兼數十里其西則參术把菊黄精芎<lb/>
　藭被山彌塢中號藥寮又禾麻菽麥黍豆秔秫築室<lb/>
　若農家故名西莊有亭曰巢雲高出峰岫下視羣嶺<lb/>
　若在掌上自南徂北行岡脊兩石間緜亘數里與東<lb/>
　山相望水出石口噴薄飛注如獸靣名之曰白龍淵<lb/>
　濯龍峽蟠秀練光跨雲亭羅漢巖又西半山間樓曰<lb/>
<pb n="KR3k0065_WYG_007-9b"/>
　倚翠青松蔽宻布於前後號萬松嶺上下設兩闗出<lb/>
　闗下平地有大方沼中有兩洲東為蘆渚亭曰浮陽<lb/>
　西為梅渚亭曰雪浪沼水西流為鳳池東出為研池<lb/>
　中分二館東曰流碧西曰環山館有閣曰巢鳳堂曰<lb/>
　三秀以奉九華玉真安妃聖像東池後結棟山下曰<lb/>
　揮雲㕔復由嶝道盤行縈曲捫石而上既而山絶路<lb/>
　隔繼之以木棧倚石排空周環曲折有蜀道之難躋<lb/>
　攀至介亭最高諸山前列巨石凡三丈許號排衙巧<lb/>
<pb n="KR3k0065_WYG_007-10a"/>
　怪巉巖藤蘿蔓衍若龍若鳯不可殫窮麗雲半山居<lb/>
　右極目蕭森居左北俯景龍江長波逺岸彌十餘里<lb/>
　其上流注山澗西行潺湲為潄玉軒又行石間為煉<lb/>
　丹亭凝觀圌山亭下視水際見高陽酒肆清澌閣北<lb/>
　岸萬竹蒼翠蓊鬱仰不見天有勝筠菴躡雲臺消閒<lb/>
　館飛岑亭無雜花異木四面皆竹也又支流為山莊<lb/>
　為囘谿自山谿石罅搴條下平陸中立而四顧則巖<lb/>
　峽洞穴亭閣樓觀喬木茂草或高或下或逺或近一<lb/>
<pb n="KR3k0065_WYG_007-10b"/>
　出一入一榮一彫四靣周匝徘徊而仰顧若在重山<lb/>
　大壑深谷幽崖之底不知京邑空曠坦蕩而平彛也<lb/>
　又不知郛郭寰㑹紛萃而填委也真天造地設人謀<lb/>
　鬼化非人力所能為者此舉其梗槩焉祖秀華陽宫<lb/>
　記曰政和初詔作夀山艮嶽於禁城之東陬命閹人<lb/>
　董其役舟以載石輿以輦土驅散軍萬人築岡阜高<lb/>
　十餘仞増以太湖靈壁之石雄㧞峭峙功奪天巧石<lb/>
　皆激怒觝觸若踶若齧牙角口鼻首尾𤓰距千態萬<lb/>
<pb n="KR3k0065_WYG_007-11a"/>
　狀殫竒盡怪輔以磻木癭藤雜以黄楊青竹䕃其上又隨<lb/>
　其斡旋盤曲之勢斬石開徑憑險則設磴道飛空則架棧<lb/>
　閣仍於絶頂増高樹以冠之捜逺方珍材盡天下良工絶<lb/>
　伎而經始焉山之上下致四方珍禽竒獸以億萬計鑿池<lb/>
　為溪澗叠石為隄捍隨石之性不加斧鑿因其餘土積為<lb/>
　岡陵山骨㬥露峰稜如削飄然有雲姿鶴態曰飛來峯高<lb/>
　於雉堞翻若長鯨腰徑百尺植梅萬本曰梅嶺接其餘岡<lb/>
　種丹杏鴨脚曰杏岫又增土叠石間留隙穴以栽黄楊<lb/>
<pb n="KR3k0065_WYG_007-11b"/>
　曰黄楊巘築修岡以植丁香積石其間從而設險曰丁<lb/>
　嶂又赭石為山任其自然而植以椒蘭曰椒崖積衆山<lb/>
　之末增土為大坡植側栢萬數枝幹柔密揉之不斷結<lb/>
　為幢葢鸞鶴蛟龍之狀曰龍栢坡循夀山而西移竹成<lb/>
　林復開小徑至百數步竹有同本而異幹者不可紀極<lb/>
　皆四方珍貢又雜以對青竹十居八九曰班竹麓又得<lb/>
　紫石滑淨如削靣徑數仞因而為山貼山卓立山隂置<lb/>
　木櫃絶頂鑿深池車駕臨幸則開閘注水為瀑布曰紫<lb/>
<pb n="KR3k0065_WYG_007-12a"/>
　石壁又名瀑布屏從艮嶽之麓琢石為梯石皆温潤<lb/>
　淨滑曰朝真磴又於洲上植芳木以海棠冠之曰海<lb/>
　棠洲夀山之西别治園囿曰藥寮其宫室臺榭卓然<lb/>
　著聞者曰瓊津殿絳霄樓緑蕚華堂築臺髙九仞周<lb/>
　覽都城近若指顧造碧虚洞天萬山環之開三洞為<lb/>
　品字門以通前後中建八角亭縁窗檻以瑪瑙石琢<lb/>
　其地為龍礎導景龍江東出安逺門以備龍舟行幸<lb/>
　東西擷景二園西則溯舟造景龍門以幸曲江池亭<lb/>
<pb n="KR3k0065_WYG_007-12b"/>
　復自瀟湘江亭開閘通金波門北幸擷芳堤堤外築<lb/>
　壘衛之瀕水蒔絳桃海棠芙蓉垂楊畧無隙地又於<lb/>
　其旁作野店麓治農圃開東西二闗夾懸崖磴凡自<lb/>
　苑中登羣峯皆由此出入道絶窄險石多峰稜過者<lb/>
　股栗又為勝遊六七曰躍龍澗漾春陂桃花閘㕍池<lb/>
　迷真洞總名之曰華陽宫大抵衆山環列就中得平<lb/>
　蕪數十頃為園囿而闢宫門於西大石百餘枚林立<lb/>
　左右名曰神運昭功敷慶萬夀峯獨居道中廣百圍<lb/>
<pb n="KR3k0065_WYG_007-13a"/>
　高六仞錫爵盤固侯束石為亭以庇之高五十丈御<lb/>
　製記文親灑宸翰碑髙三丈附於石之東南陬其餘<lb/>
　衆石或若羣臣入侍帷幄正容凛不可犯或戰栗若<lb/>
　敬天威或儼然而立或奮然而起或翼然超羣或竦<lb/>
　然危峙或傴僂而趨或奔赴而鬭上既悦之悉與賜<lb/>
　號守吏以奎章畫列於石之陽其他軒榭庭徑各有<lb/>
　巨石棋列星布並與賜名惟神運峯前巨石以金飾<lb/>
　其字餘皆青黛曰朝日昇龍望雲坐龍矯首玉龍萬<lb/>
<pb n="KR3k0065_WYG_007-13b"/>
　夀老松棲霞捫參御日吐月排雲衝斗雷門月窟蹲<lb/>
　螭坐獅堆青凝碧金鰲玉龜叠翠獨秀棲烟嚲雲風<lb/>
　門雷穴玉秀玉寶鋭雲巢鳳跱龍雕琢渾成登封日<lb/>
　觀蓬瀛湏彌老人夀星卿雲瑞靄溜玉噴玉藴玉琢<lb/>
　玉積玉叠玉叢秀而在於渚者曰翔鱗立於涘者曰<lb/>
　舞仙獨踞洲中者曰玉麒麟冠於夀山者曰南屏小<lb/>
　峯附於池上者曰伏犀怒猊儀鳯烏龍列於沃泉者<lb/>
　曰留雲宿霧又為藏烟谷滴翠巖搏雲屏積雪嶺其<lb/>
<pb n="KR3k0065_WYG_007-14a"/>
　間黄石仆於亭際者曰抱犢天門又有大石二枚配<lb/>
　神運峯異其居以壓衆石作亭庇之置於環春堂者<lb/>
　曰玉京獨秀太平巖置於緑蕚華堂者曰卿雲萬態<lb/>
　竒峯括天下之美藏古今之勝於斯盡矣靖康元年<lb/>
　十一月大梁䧟都人相與排墻避兵於夀山艮嶽之<lb/>
　顛時大雪新霽四望林壑如在玉山璚宇祖秀周覽<lb/>
　累日咨嗟驚愕信天下之僻觀而天造有所未盡也<lb/>
　明年春復遊華陽宫而民廢之矣<hi>御製記幾二千言又命睿思殿應制</hi>
<pb n="KR3k0065_WYG_007-14b"/>
　<hi>李質曹組作賦以進賦各二千三百言復命二臣各作七言百韻詩極其鋪張揚扢俱載王明清揮塵録</hi>
艮嶽既成以為山在國之艮位故名及金芝産於萬夀<lb/>
　峯故改名夀嶽宣和五年朱勔於太湖取石高廣數<lb/>
　丈載以大舟挽以千夫鑿河斷橋毁堰拆閘數月乃<lb/>
　至㑹初得燕山之地賜號敷慶神運石石傍植兩檜<lb/>
　一夭矯者名朝日升龍之檜一偃蹇者名卧雲伏龍<lb/>
　之檜皆金牌金字書之御題云拔翠琪樹林雙檜植<lb/>
　靈囿上稍蟠木枝下拂龍髯茂撐拏天半分連卷虹<lb/>
<pb n="KR3k0065_WYG_007-15a"/>
　兩負為棟復為梁夾輔我皇構嗟乎檜以和議作相<lb/>
　不能恢復中原已兆於半分兩負而一結更是高廟<lb/>
　御名要皆天定也<lb/>
艮嶽之取石也其大而穿透者致逺必有損折之慮其<lb/>
　法先以膠土實填衆竅其外用麻筋雜泥裹之令員<lb/>
　混日曬極堅始用大木為車致於舟中直俟抵京然<lb/>
　後浸之水中旋去泥土則省人力而無他慮又萬嵗<lb/>
　山大洞數十其洞中皆築以雄黄及盧甘石雄黄則<lb/>
<pb n="KR3k0065_WYG_007-15b"/>
　辟蛇虺盧甘石則隂能致雲霧滃鬱如深山窮谷後<lb/>
　因經官拆賣有囘囘者知之因請賣之凡得雄黄數<lb/>
　千斤盧甘石數萬斤<lb/>
艮嶽之建諸巨璫爭出新意土木既宏麗矣獨念四方<lb/>
　所貢珍禽之在籞者不能盡馴有市人薛翁素以豢<lb/>
　擾為優場戯請於童貫願役其間許之乃日集輿衛鳴蹕<lb/>
　張黄葢以遊至則以巨柈貯肉炙梁米翁倣禽鳴以<lb/>
　致其𩔖乃飽飫翔泳聽其去來月餘而囿者四集不<lb/>
<pb n="KR3k0065_WYG_007-16a"/>
　假鳴而至益狎玩立鞭扇間不復畏遂自命局曰來<lb/>
　儀所一日徽祖來幸聞清道聲望而羣翔者數萬焉<lb/>
　翁輒先以牙牌奏道左曰萬嵗山瑞禽迎駕上顧罔<lb/>
　測大喜命以官賚予加厚靖康圍城之際有詔許捕<lb/>
　馴籞者皆不去民徒手得之以充餐云<lb/>
艮嶽初成令有司多造油絹囊加水溼之曉張於危巒<lb/>
　絶巘之間既而雲盡入焉遂括囊滿貯每車駕所臨<lb/>
　輒開縱之須㬰滃然充塞名曰貢雲<lb/>
<pb n="KR3k0065_WYG_007-16b"/>
前世壘石為山未見大顯著者至宣和艮嶽始興大役<lb/>
　連轤輦致不遺餘力其大峰偉秀者不特侯封或賜<lb/>
　金帶且各圖為譜然工人特出於呉興葢其地北連<lb/>
　洞庭多産花石而卞山所出𩔖亦秀竒故四方之為<lb/>
　山者皆於此中取之浙右假山最大者莫如衛清叔<lb/>
　呉中之園一山連亘二十畝位置四十餘亭然秀拔<lb/>
　有趣又不如俞子清侍郎家為竒絶葢子清胸中自<lb/>
　有丘壑又善畫故能出心匠之巧峰之大小凡百餘<lb/>
<pb n="KR3k0065_WYG_007-17a"/>
　高者至二三丈皆不事餖飣而犀株玉樹森列傍午<lb/>
　儼如羣玉之圃竒竒怪怪不可名狀大率如昌黎南<lb/>
　山詩中特未知視牛竒章為何如耳乃於衆峯之間<lb/>
　縈㢠廻曲澗甃以五色小石傍引清流激石高下使之<lb/>
　有聲淙淙然下注大石潭上䕃巨竹夀藤蒼寒茂密<lb/>
　不見天日旁植名藥竒草荔薜女蘿絲紅葉碧潭傍<lb/>
　横石作杠下為石渠潭水溢自此出然潭中多文龜<lb/>
　斑魚夜月下照光景零亂如窮山絶谷間也今皆為<lb/>
<pb n="KR3k0065_WYG_007-17b"/>
　有力者負去荒田野草淒然動陵谷之感焉<lb/>
政和中將作監賈讜明仲奉詔為童貫治賜第於都城<lb/>
　既落成賈往謝之貫云久勞神觀竟未能小欵翼早<lb/>
　幸見過㸃心明仲詰朝往見賓主不交一談頃之一<lb/>
　卒持二物若寶葢瓔珞狀張於貫及已之上視之皆<lb/>
　真珠也各命二雙鬟捧卓子一隻至所座前又令庖<lb/>
　人持銀鐐竈即㕔之側燎火造包子以酒食行凡三<lb/>
　每一行易一卓凡果楪酒盃之屬初以銀次以金又<lb/>
<pb n="KR3k0065_WYG_007-18a"/>
　次以玉其製作竒絶目所未暏三杯即撤賈辭出歸<lb/>
　舍見數人立於門云太𫝊致意適來大監坐間受用<lb/>
　一分器皿及雙鬟悉令持納計其直踰數萬緡賈由<lb/>
　此富聞湘中<lb/>
王黼盛時庫中黄雀鮓自地積至棟凡滿三楹蔡京對<lb/>
　客㸃檢蜂兒現在數目得三十秤童貫既敗籍其家<lb/>
　有劑成理中丸幾千觔近官籍賈師憲第果子庫糖<lb/>
　霜凡數百甕主者以為不可留難載帳冊遂輦棄湖<lb/>
<pb n="KR3k0065_WYG_007-18b"/>
　中民家瀕湖居者一時多汲得甘水胡椒八百石領<lb/>
　軍鞵一屋不足多也<lb/>
王黼宅與一寺為鄰有一僧每日於黼宅旁溝中漉取<lb/>
　流出雪色飯洗淨晒乾數年積成一囤靖康城破黼<lb/>
　宅骨肉絶食此僧即用所積乾飯復用水浸蒸熟送<lb/>
　入黼宅老㓜賴之無饑<lb/>
南渡後禁中避暑多御復古𨕖徳等殿及翠寒堂納涼<lb/>
　長松修竹濃翠蔽日層巒竒岫静窈縈深寒瀑飛空<lb/>
<pb n="KR3k0065_WYG_007-19a"/>
　下注大池池中紅白菡蓞萬柄園丁以瓦盎别種分<lb/>
　列水㡳時易新者庶幾美觀并置茉莉素馨建蘭麝<lb/>
　香藤朱槿玉桂紅蕉闍婆簷蔔等南花數百盆於廣<lb/>
　庭鼓以風輪清芬滿殿御笐兩旁各設金盆數十架<lb/>
　積雪如山紗㕑後先皆懸桂伽蘭木真蠟龍涎等香<lb/>
　珠百餘蔗漿金盌珍果玉壺初不知人間有塵暑也<lb/>
　洪景盧學士嘗賜對於翠寒堂當三伏中膚栗體戰<lb/>
　不可久立上問故笑遣中貴人以北綾半臂賜之則<lb/>
<pb n="KR3k0065_WYG_007-19b"/>
　其境界可想見矣<lb/>
楊和王沂中居殿巖日建第清湖洪福橋䂓制甚廣自<lb/>
　居其中旁列子舍四皆極宏麗落成之日縱外人遊<lb/>
　觀一僧善相宅云此龜形也得水則吉失水則凶時<lb/>
　和王方被殊眷從容聞奏欲引湖水以環其居思陵<lb/>
　首肻曰朕無不可第恐外庭有語宜密速為之退即<lb/>
　督濠寨兵數百且多募民夫夜以繼畫入自五房院<lb/>
　出自惠利井蜿蜒縈繞凡數百丈三晝夜即竣事未<lb/>
<pb n="KR3k0065_WYG_007-20a"/>
　幾臺臣果有疏言擅灌湖水入私第以擬宫禁者上<lb/>
　曉之曰朕南渡之初金人退而羣盗起遂用議者羈<lb/>
　縻之策刻印盡封之所有者止淮浙數郡耳㑹諸將<lb/>
　盡平羣盗朕因自誓除土地外凡府庫金帛俱置不<lb/>
　問故諸將有餘力以給泉池園圃之費若論平盗之<lb/>
　功雖盡以西湖賜之曽不為過況此役已成惟卿容<lb/>
　之言者遂止繼而復建傑閣藏思陵御劄且掲上賜<lb/>
　風雲慶㑹四大字於上葢取大龜昻首下視西湖之<lb/>
<pb n="KR3k0065_WYG_007-20b"/>
　象以成僧説自此百餘年間無復火災人皆神之至<lb/>
　辛巳嵗其家以閣捨開元佑聖觀説者謂龜失首疑<lb/>
　為不祥次年五月竟燬延燎潭潭數百楹不數刻而<lb/>
　盡益驗毁閣之禍云<lb/>
宣政極盛時宫中以河陽花蠟燭無香為恨遂用龍涎<lb/>
　沉腦屑灌燭内列兩行數百枝熖光香滃鈞天所無<lb/>
　也建炎紹興久不進此韋太后旋鑾沙漠復值稱夀<lb/>
　高宗極天下之養用宣政故事燃僅列十數炬太后<lb/>
<pb n="KR3k0065_WYG_007-21a"/>
　陽若不聞上至奉巵白太后曰此燭頗愜聖意否太<lb/>
　后曰爾爹爹每夜常設數百枝賜諸人閣内亦然上<lb/>
　因太后起更衣微謂憲聖曰如何比得爹爹富貴<lb/>
樓叔韶鏞初入太學與同窗友厚善休日友謂叔韶寂<lb/>
　寂不自聊吾欲至一處求半日適飲醇膳美又有聲<lb/>
　色之玩但君性輕脱或以利口敗吾事能息聲則可<lb/>
　偕徃樓敬諾要約數四乃相率出城買小舟沿葦行<lb/>
　將十里舍舟陟小坡行道微高下又二里得精舍門<lb/>
<pb n="KR3k0065_WYG_007-21b"/>
　徑絶卑小而松竹花草楚楚然友欵於門即有小童<lb/>
　應客主人繼出乃少年僧姿狀秀美進趨安詳殊有<lb/>
　富貴家氣象揖客曰久别甚思欵接都不見過何也<lb/>
　揖樓為誰友曰吾親也遂偕坐欵語十刻許僧忽囘<lb/>
　顧日影下庭西笑曰日旰二君餒乎便起推西邊小<lb/>
　户入華屋三間窗几如拭玩具皆珍竒喚侍童進㸃<lb/>
　心素膳三品甘芳精好撤器命推窗平湖當前數十<lb/>
　百頃其外連山横陳樓觀森列夕陽返照丹碧紫翠<lb/>
<pb n="KR3k0065_WYG_007-22a"/>
　互相映發漁歌菱唱𨼆𨼆在耳騁望久之僧以塵尾<lb/>
　𫾣䦨干數聲俄有小畫舫傍湖而來二美人徑出登<lb/>
　岸靚粧麗質王公家不過也僧命具酌指顧間觴豆<lb/>
　羅陳窮極水陸左右執事童皆狡好杯行美人更起<lb/>
　歌舞僧與友謔浪調笑歡意無間樓神思惝恍正容<lb/>
　危坐噤不敢吐一語伺僧蹔起挈友臂扣所以友愠<lb/>
　曰子但飲食縱觀何用知如許而觴十餘巡夜已艾<lb/>
　僧復引客至小閣中卧具皆備曰姑憇此遂去壁外<lb/>
<pb n="KR3k0065_WYG_007-22b"/>
　即僧榻試穴隙窺則徑擁二姬就寢友醉甚大鼾樓<lb/>
　獨徬徨不寐起如厠一童執燭密詢之此為何地童<lb/>
　笑曰官人是親戚何須問樓再至展轉通宵時側耳<lb/>
　聽聲但聞鼻息齁齁而已將曉僧已至客寢問安否<lb/>
　盥櫛畢引入一院制作尤巧邃簾幙蔽滿庭下竒花<lb/>
　盛開香氣蓊勃小山藂竹位置愜當囘思夜來境界<lb/>
　已迷不能憶迨具食則器用張陳一新獨二姬竟不<lb/>
　復出食罷告去僧送之門鄭重而别由他徑繞湖而<lb/>
<pb n="KR3k0065_WYG_007-23a"/>
　歸樓惘惘累日疑所到非人間數問友但笑不答亦<lb/>
　許尋舊游而樓用他故亟歸鄉其後出處參商竟不<lb/>
　克再諧<lb/>
趙邦永本姓李李全將也趙南仲愛其勇納之遂更姓<lb/>
　趙入洛之師實為統軍嘗過靈壁縣道傍竒石林立<lb/>
　一峯巍然崷崪秀潤南仲立馬盻賞久之後數年家<lb/>
　居偶有持片石為獻者南仲因詫客以昔年符離所<lb/>
　見邦永適在傍聞語即退纔食頃數百兵舁一石來<lb/>
<pb n="KR3k0065_WYG_007-23b"/>
　植之庭間儼然馬上所矚也南仲喜駭扣所從來則<lb/>
　云昔年相公注目之際意謂愛之隨命部下五百人<lb/>
　輦歸而未敢以獻適聞譽及始得供玩耳南仲為之<lb/>
　一笑<lb/>
吴郡王及韓平原郡王皆豪貴以奢侈相高爭華競靡<lb/>
　有石崇王愷之風呉府後翠堂七楹全以石青為飾<lb/>
　故名専為諸姬教習聲伎之所一時伶官樂師皆梨<lb/>
　園名工吹彈舞拍各有總之者號為部頭每遇節序<lb/>
<pb n="KR3k0065_WYG_007-24a"/>
　生辰則於旬日外依月律按試名曰小排當只笙一<lb/>
　部已是二十餘人自十月旦至二月終日給焙笙炭<lb/>
　五十斤用錦薫籠藉笙於上復以四和香薫之葢笙<lb/>
　簧必用高麗銅為之靘以緑蠟簧煖則字正而清越<lb/>
　故必湏焙而後可陸天隨詩云妾思冷如簧時時望<lb/>
　君煖樂府亦有簧煖笙清之句舉此一事餘可想見<lb/>
　也<hi>靘音倩註靘䒌青果色也葢藏果者必以銅青故耳呉郡王益憲聖太后弟也</hi>
張鎡功甫號約齋循忠烈王諸孫能詩一時名士大夫<lb/>
<pb n="KR3k0065_WYG_007-24b"/>
　莫不與遊園池聲伎服玩之麗甲天下嘗於南湖園<lb/>
　作駕霄亭於四古松間以巨鐵絙懸之空半當風月<lb/>
　清夜與客梯登之飄揺雲表王簡卿侍郎嘗赴其牡<lb/>
　丹㑹云衆賓既集一堂寂無所有俄問左右云香發<lb/>
　未答云已發命卷簾則異香自内出郁然滿座羣伎<lb/>
　以酒肴絲竹次第而至别有名姬十軰皆衣白襟領<lb/>
　皆繡牡丹首帶照殿紅一伎執板奏歌侑觴歌罷樂<lb/>
　作乃退復垂簾談論自如良久香起卷簾如前别十<lb/>
<pb n="KR3k0065_WYG_007-25a"/>
　姬易服與花而出大抵簪白花則衣紫紫花則衣鵝<lb/>
　黄黄花則衣紅如是十杯衣與花凡十易所謳者皆<lb/>
　前軰牡丹名詞酒竟姬侍無慮百數十人列行送客<lb/>
　燭光香霧歌吹雜作客皆恍然如仙遊也功甫於誅<lb/>
　韓有力賞不滿意又欲以故智去史事泄謪象臺而<lb/>
　殂<lb/>
　　譚振言蔡京當國一日感寒振與數親客問疾見<lb/>
　　之後堂東閣中京顧小鬟令焚香久之鬟白香已<lb/>
<pb n="KR3k0065_WYG_007-25b"/>
　　滿聞近北卷簾聲則見香氣自他室而出其蓬㶿<lb/>
　　滿室藹若雲霧𪷟𪷟坐客幾不相覩而無烟火之<lb/>
　　烈京謂客曰香湏如此燒乃無烟氣既歸衣冠芬<lb/>
　　馥非數十兩不能如是之濃也<lb/>
梅花為天下神竒而詩人尤所酷好淳熙乙巳余得曹<lb/>
　氏荒園於南湖之濱有古梅數十散漫弗治爰輟地<lb/>
　十𤱔移種成列増取西湖北山别圃紅梅三百餘本<lb/>
　築堂數間以臨之又夾以兩室東植千葉湘梅西植<lb/>
<pb n="KR3k0065_WYG_007-26a"/>
　紅梅各一二十章花時止宿其中瑩潔輝映夜如珂<lb/>
　月因名曰玉照後復開澗環之小舟往來未嘗半日<lb/>
　捨去頃少保周益公秉鈞日余嘗造東閣坐定顧余<lb/>
　曰一棹徑穿花十里滿城無此好風光其佳境可見<lb/>
　矣葢余舊詩尾句衆客相與歆艶值春凝寒又能留<lb/>
　花過孟月始盛名人才士題詠層委可謂不負但花<lb/>
　方爭艶競秀時非風日晴美不宜兼標韻孤特如三<lb/>
　閭大夫首陽二子寧稿山澤終不肻垂首屏氣受世<lb/>
<pb n="KR3k0065_WYG_007-26b"/>
　俗湔拂間有身親貎悦而此心落落莫相領㑹甚至<lb/>
　汗褻附近畧不自揆花雖眷客然我軰胸中幾為之<lb/>
　呼呌稱冤不特三歎屢歎不一歎而足也因審其性<lb/>
　情乖合思所以為將䕶之策凡數月乃得之今疏花<lb/>
　宜稱憎嫉榮寵屈辱四事凡若干條掲文堂上使來<lb/>
　者視之亦有所警省云紹熙甲寅人日約齋居士書<lb/>
　花宜稱　澹隂　曉日　薄寒　細雨　輕烟　佳<lb/>
　　月　夕陽　㣲雪　晚霞　珍禽　清溪　小橋<lb/>
<pb n="KR3k0065_WYG_007-27a"/>
　　　竹邉　明窗　疎籬　蒼崖　緑苔　古銅瓶<lb/>
　　　美人澹粧篸帶<lb/>
　花憎嫉　狂風　連雨　烈日　苦寒　老鴉　談<lb/>
　　時事　論差除　作詩用調羮驛使事<lb/>
　花榮寵　主人好事　列燭夜賞　専作亭館　花<lb/>
　　邉謳佳詞<lb/>
　花屈辱　俗徒攀折　主人慳鄙　蟠結作屏　與<lb/>
　　麄婢命名　賞花命猥妓　酒店挿瓶　樹下有<lb/>
<pb n="KR3k0065_WYG_007-27b"/>
　　狗屎　枝上晒衣裳　青紙屏粉畫　生猥巷穢<lb/>
　　溝邉<lb/>
余掃軌林間不知衰老節物遷變花鳥泉石領㑹無餘<lb/>
　每適意時相羊小園殆覺風景與人為一間引客攜<lb/>
　觴或幅巾曵杖嘯歌往來澹然忘歸因排比十有二<lb/>
　月燕集次序名之曰四并集非有他故當力行之昔<lb/>
　賢有云不為俗情所染方能説法為人葢光明藏中<lb/>
　孰非遊戲若心常清淨離諸取著於有差别境中而<lb/>
<pb n="KR3k0065_WYG_007-28a"/>
　能常入無差别定則淫坊酒肆徧厯道塲鼓樂音聲<lb/>
　皆談般若倘情知物隔境逐源移如鳥黏黐動傷軀<lb/>
　命又烏知所謂説法度人者哉聖朝中興七十餘載<lb/>
　故家流風淪落幾盡有聞前軰典刑識湖南之清狂<lb/>
　者必長哦曰人生不滿百常懐千載憂晝短苦夜長<lb/>
　何不秉燭遊一旦相逢不為生客嘉泰元年嵗辛酉<lb/>
　十有二月約齋居士書<lb/>
　正月　嵗節家宴　立春日春盤　人日煎餅㑹<lb/>
<pb n="KR3k0065_WYG_007-28b"/>
　　玉照堂賞梅　天街觀燈　諸館賞燈　叢奎閣<lb/>
　　山茶　湖山尋梅　攬月橋看新栁　安閒堂掃<lb/>
　　雪<lb/>
　二月　現樂堂瑞香　社日社節　玉照堂西湘梅<lb/>
　　堂東紅梅　南湖挑菜　餐霞軒櫻桃花　杏花<lb/>
　　莊杏花　羣仙繪幅樓前打毬　南湖泛舟　馬<lb/>
　　塍看花<lb/>
　三月　生朝家宴　寒食郊遊　蒼寒堂西緋碧桃<lb/>
<pb n="KR3k0065_WYG_007-29a"/>
　　　滿霜亭北棠棣　碧宇觀笋　芳草亭觀草<lb/>
　　鬬春堂牡丹芍藥　宜雨亭千葉海棠　豔香館<lb/>
　　林檎　宜雨亭北黄薔薇　花院賞煮酒　經寮<lb/>
　　鬬茶<lb/>
　四月　初八日亦菴早齋　南湖放生食糕糜　芳<lb/>
　　草亭鬬草　芙蓉池新荷　蕋珠洞荼<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>　玉照<lb/>
　　堂青梅　豔香館長春花　安閒堂紫笑　羣仙<lb/>
　　繪幅樓前玫瑰　餐霞軒櫻桃　南湖雜花　鷗<lb/>
<pb n="KR3k0065_WYG_007-29b"/>
　　渚亭五色鶯粟花<lb/>
　五月　清夏堂觀魚　聽鶯亭摘𤓰　安閒堂解粽<lb/>
　　　烟波觀看蘆　夏至日鵝臠　南湖萱花　水<lb/>
　　北書院採蘋　鷗渚亭五色蜀葵　清夏堂楊梅<lb/>
　　　叢奎閣前榴花　摘星軒枇杷<lb/>
　六月　現樂堂南白酒　蒼寒堂後碧蓮　碧宇竹<lb/>
　　林避暑　芙蓉池賞荷花　約齋夏菊<lb/>
　七月　叢奎閣前乞巧　餐霞軒五色鳯仙花　立<lb/>
<pb n="KR3k0065_WYG_007-30a"/>
　　秋日秋葉　玉照堂玉簪　應弦齋東葡萄　霞<lb/>
　　川水葒　珍林剥棗<lb/>
　八月　湖山尋桂　社日糕㑹　霞川野菊　浙江<lb/>
　　觀潮　羣仙繪幅樓觀月　杏花莊雞冠黄葵<lb/>
　九月　重九登城把茰　把菊亭採菊　蘓堤看芙<lb/>
　　蓉　景泉軒金橘　芙蓉池三色拒霜　杏花莊<lb/>
　　蒭新酒<lb/>
　十月　現樂堂暖爐　滿霜亭蜜橘　烟波館買市<lb/>
<pb n="KR3k0065_WYG_007-30b"/>
　　　杏花莊挑薺　詩禪堂試香<lb/>
　十一月　摘星軒枇杷花　冬至節餛飩　蒼寒堂<lb/>
　　水仙　羣仙繪幅樓觀雪<lb/>
　十二月　綺互亭檀香臈梅　天街閱市　安閒堂<lb/>
　　試燈　花院蘭花　二十四夜錫果食　玉照堂<lb/>
　　看早梅　除夜守歲<lb/>
景定三年正月詔以魏國公賈似道有再造功命有司<lb/>
　建第宅家廟賈固辭遂以集芳園及緡錢百萬賜之<lb/>
<pb n="KR3k0065_WYG_007-31a"/>
　園故思陵舊物古木夀藤多南渡以前所植積翠四<lb/>
　抱仰不見日架廊叠磴幽𣺌委迤極其營度之巧猶<lb/>
　以為未也則隧地通道杭以石梁傍透湖濵架百餘<lb/>
　楹飛樓層臺涼亭燠館花卉精妙金翠陸離前揖孤<lb/>
　山後據葛嶺雨峰映帶一水横陳各隨地勢以剙構<lb/>
　焉堂榭之名有曰蟠翠<hi>古松</hi>雪香<hi>古/梅</hi>翠巖<hi>竒/石</hi>倚繡<hi>雜花</hi>挹<lb/>
　露<hi>海棠</hi>玉蘂<hi>瓊花/茶䕷</hi>清勝<hi>高宗/御扁</hi>西湖一曲竒勛<hi>理宗御書</hi>秋壑<lb/>
　遂初容堂<hi>度宗御書</hi>初陽精舍熙然夢砌臺山之㘭曰無<lb/>
<pb n="KR3k0065_WYG_007-31b"/>
　邉風月見天地之心水之濵曰琳琅步歸身<hi>旱船</hi>通名<lb/>
　之曰後樂園四世家廟則居第之左焉廟有記一時<lb/>
　名士擬作數十獨取平舟楊公棟者刋之石又於第<lb/>
　左數百步瞰湖作别墅曰光漾閣春雨觀養樂堂嘉<lb/>
　生堂<hi>千頭木奴</hi>生意瀟然生物之府通名之曰養樂園其<lb/>
　傍則廖羣玉之香月鄰在焉别於西鄰之外樹竹千<lb/>
　挺架樓臨之曰秋水觀第一春梅塢剡船亭則通謂<lb/>
　之水竹院落焉後復葺南山水樂洞賜園有聲在堂<lb/>
<pb n="KR3k0065_WYG_007-32a"/>
　介堂愛此留照獨喜玉淵潄石宜晚上下四方之宇<lb/>
　諸亭據勝専竒殆無餘恨矣其事志之郡乗從而為<lb/>
　之辭曰園圃一也有藏歌貯舞流連光景者有曠志<lb/>
　怡神逍遥塵外者有澄想遐觀運量宇宙而遊特其<lb/>
　寄焉者竟使苑囿常興而無廢海宇常治而無亂非<lb/>
　後天下之樂而樂者其誰能嗚呼當時為此語者亦<lb/>
　安知俛仰之間遽有荒田野草之悲哉昔陸務觀作<lb/>
　南園記於平原極盛之時尚能勉之以抑畏退休今<lb/>
<pb n="KR3k0065_WYG_007-32b"/>
　賈氏當國十有六年諛之者惟恐不極其至況敢幾<lb/>
　微及此意乎近時以詩弔之者甚衆李彭老一絶云<lb/>
　淫房錦榭曲相通能幾番春事已空惆悵舊時吹笛<lb/>
　處壊墻風雨剥青紅<lb/>
賈似道為相日令陳振譚玉趙與柟等廣收竒玩珍寶<lb/>
　余玠有玉帶殉塟發塜取之劉震孫有玉鈎桶不獻<lb/>
　輒罷去人有珍異求不能得則以事罪之建多寶閣<lb/>
　一日一登玩一云秋壑當軸以來收畜古銅器法書<lb/>
<pb n="KR3k0065_WYG_007-33a"/>
　名畫金玉珍寶俱付廖羣玉辨騐其所狎妓曰潘稱<lb/>
　心<lb/>
淳祐間呉妓徐蘭擅名一時吴興烏墩鎮有沈承務者<lb/>
　其家巨富慕其名遂駕大舟徃遊焉徐知其富初至<lb/>
　則館之别室開宴命樂極其精腆至次日復以精縑<lb/>
　製新衣奉之至於輿臺各有厚犒如此兼旬日未嘗<lb/>
　畧有需索沈不能自己以白金五百星并綵縑百匹<lb/>
　饋之凡畱連半年糜金錢數百萬而歸於是徐蘭之<lb/>
<pb n="KR3k0065_WYG_007-33b"/>
　聲播於浙右豪俠少年無不趨赴其家雖不甚大然<lb/>
　堂館曲折華麗亭榭園池無不具至以錦纈為地衣<lb/>
　乾紅四𦂳紗為單衾銷金帳幔侍婢執音樂十餘軰<lb/>
　金銀寶玉器玩名人書畫飲食受用之𩔖莫不精妙<lb/>
　遂為三呉之冠其後死塟於虎邱太學生邊雲遇作<lb/>
　墓銘云此亦娼中之貴者其後如富沙之唐媚魏華<lb/>
　蘇翠京口邢蕋韓香越之楊花繆翠皆以色藝稱士<lb/>
　大夫之不自檢者往往為所汚屢見之於白簡云<lb/>
<pb n="KR3k0065_WYG_007-34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0065_WYG_007-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋稗𩔖鈔卷七<lb/>
</p>
<p>
</p>
  </div>
<div>
<head>宋稗𩔖鈔卷八</head> <lb/>
    <p>
<pb n="KR3k0065_WYG_008-1a"/>
欽定四庫全書<lb/>
　宋稗𩔖鈔卷八<lb/>
　　　　　　　　　　　　　常熟潘永因編<lb/>
　叛逆第十四<lb/>
景祐末有二狂生曰張曰呉皆華州人薄遊塞上覘覽<lb/>
　山川風俗慨然有志於經略耻於自售放意詩酒語<lb/>
　皆絶豪險驚人而邉帥豢安皆莫之知倀無所適聞<lb/>
　西夏有意窺中國遂叛而徃二人自念不力出奇無<lb/>
<pb n="KR3k0065_WYG_008-1b"/>
　以動其聽乃自更其名即其都門酒家劇飲終日引<lb/>
　筆書壁曰張元呉昊來飲此樓邏者見之知其非國<lb/>
　人也迹其所憩執之元昊詰以入國問諱之義二人<lb/>
　大言曰姓尚不理㑹乃理㑹名耶時曩霄未更名且<lb/>
　用中國賜姓也於是竦然異之日尊寵用事寳元西<lb/>
　事葢始此其事國史不書洪文敏謂二人名偶與元<lb/>
　昊同寔不詳其所以更之意云<lb/>
宣和二年十月睦州青溪縣堨村居人方臘託左道以<lb/>
<pb n="KR3k0065_WYG_008-2a"/>
　惑衆知縣事陳光不即鉏治臘自號聖公改元永樂<lb/>
　置偏裨將以巾飾為别自紅巾而上凡六等無甲胄<lb/>
　惟以鬼神詭秘事相扇揺數日聚惡少千餘焚民居<lb/>
　掠金帛子女提㸃刑獄張苑通判州事葉居中不能<lb/>
　招致欲盡殺之以故賊得脇擄良民為兵旬日有衆<lb/>
　數萬䧟睦歙杭處衢婺六州五十二縣朝廷遣領樞<lb/>
　密院童貫率禁旅及京畿關右河東蕃漢兵至四年<lb/>
　三月討平之用兵十五萬斬賊十五萬殺平民不下<lb/>
<pb n="KR3k0065_WYG_008-2b"/>
　二百萬改睦為嚴州歙為徽州始唐永徽四年睦州<lb/>
　女子陳碩真反自稱文佳皇帝故梓桐相𫝊有天子<lb/>
　基萬年樓方臘因得憑藉以起又以沙門寳誌讖記<lb/>
　誘惑愚民而貧窮遊手之徒相乘為亂青溪為睦大<lb/>
　邑梓桐幫源等號山谷幽僻處東北趨睦西近歙民<lb/>
　物繁庶有漆楮林木之饒地勢迂險羣黨據險以守<lb/>
　因謂之洞而浙人安習太平不嫺兵革一聞金鼓聲<lb/>
　則歛手聴命不逞小民徃徃反為賊鄉導劫富室殺<lb/>
<pb n="KR3k0065_WYG_008-3a"/>
　官吏士人以邀貨利所掠婦女自洞迯出裸而雉經<lb/>
　於林中者由湯嵓榴𣗳嶺一帶凡八十五里九村山<lb/>
　谷相望不知其數<lb/>
方臘之亂愚民望風響應其間聚黨劫掠者皆竊臘名<lb/>
　字人人曰方臘來矣所至瓦解臘之婦紅粧盛飾如<lb/>
　后妃象以鏡置胸懷間就日中行則光彩爛然競𫝊<lb/>
　以為祥瑞<lb/>
張邦昌僣位國號大楚坐罪貶昭化軍節度副使潭州<lb/>
<pb n="KR3k0065_WYG_008-3b"/>
　安置寓居於郡之天寧寺寺有平楚樓葢取唐沈𫝊<lb/>
　師詩目傷平楚虞帝魂之句也朝廷遣殿中侍御史<lb/>
　馬緋賜死讀詔猶徘徊顧望不能引决執事者促之<lb/>
　登樓及仰首忽覩三字長歎就縊<lb/>
　　靖康末金人立張邦昌為帝顔博文作赦書云無<lb/>
　　徳者亡知謳歌之已去當仁不讓信厯數之有歸<lb/>
　　等語無非吠堯之辭聞者駭愕其尊元祐皇后為<lb/>
　　宋太后策語有曰尚念宋氏之初首崇西宫之禮<lb/>
<pb n="KR3k0065_WYG_008-4a"/>
　　葢用太祖即位迎周太后入西宫故事及以大寳<lb/>
　　歸上表云孔子從佛肸之召意在尊周紀信乗漢<lb/>
　　王之車誓將誑楚<lb/>
施宜生福人也少逰鄉校有僧過焉與之言引之鱣堂<lb/>
　下風簷杲日援手周視曰余善風鑑子有奇相故欲<lb/>
　驗予術耳歸他日當語子又數年遇諸塗宜生方躓<lb/>
　塲屋不勝困欲投筆漫徴前説以所向扣之僧出酒<lb/>
　一壺與之藉草飲復援其手曰靣有權骨可公可卿<lb/>
<pb n="KR3k0065_WYG_008-4b"/>
　而視子身之毛皆逆上且覆腕然則必有以合乎此<lb/>
　而後可貴也時范汝為訌建劒宜生心欲以嚴莊尚<lb/>
　讓自期而未脱諸口聞其言大喜杖策徑謁干以秘<lb/>
　策汝為恨得之晚亟尊用之亡何而汝為敗變服為<lb/>
　傭渡江至泰有大姓呉翁者家僮數千指擅魚鹽之<lb/>
　饒宜生傭其間三年人莫之覺也翁獨心識之一日<lb/>
　屏人問曰天下方亂英雄鏟跡亦理之常我視汝非<lb/>
　傭必以寔告不然且捕汝於官宜生不服曰我服傭<lb/>
<pb n="KR3k0065_WYG_008-5a"/>
　事惟恭主人乃爾置疑請辭而已翁固詰之則請其<lb/>
　故翁曰汝動作皆傭而㣲有未盡同者余日者燕客<lb/>
　執事咸駿而汝獨遜諸儕撤器有噫聲若欿然不怡<lb/>
　此魚服而角也我固將全汝而何以文為宜生驚汗<lb/>
　亟拜曰主寔生我不敢匿遂告之繇翁曰官購方急<lb/>
　圖形遍城野汝安所迯龜山有僧可託以心余交之<lb/>
　舊矣介之入北策之良也從之翁贐之金𨼆之衲至<lb/>
　寺服緇童之服以求納主僧者出儼然鄉校之所見<lb/>
<pb n="KR3k0065_WYG_008-5b"/>
　也啟緘而留之餘數旬持橈夜濟宜生於淮曰大丈<lb/>
　夫富貴命耳予無求報心天寔命汝知復如何必得<lb/>
　志母忘中國逆而順天所祐也金法無驗不可行遂<lb/>
　殺一人於道而奪其符以至於燕上書自言道國虚<lb/>
　實不見用縻而致之黄龍㑹赦得釋因以敎授自業<lb/>
　金有附試畔歸之士謂之歸義試遭捷海陵時有意<lb/>
　南伐校獵國中一日而𫉬熊三十六廷試多士遂以<lb/>
　命題葢用唐體宜生奏賦曰聖天子講武功雲屯八<lb/>
<pb n="KR3k0065_WYG_008-6a"/>
　百萬騎日射三十六熊亮覽而喜擢為第一不數年<lb/>
　仕至禮部尚書紹興三十年金來賀正旦宜生以翰<lb/>
　林侍講學士為之使朝廷聞之命張忠定燾以吏部<lb/>
　尚書侍讀館之都亭時北盟方堅國備大弛而諜者<lb/>
　𫝊造舟調兵之事無虚日上意不深信館者因以首<lb/>
　丘風之至天竺㣲問其的宜生顧其介不在旁忽廋<lb/>
　語曰今日北風甚勁又取几間筆扣之曰筆來筆來<lb/>
　於是始大警及髙景山告釁而我麤有備矣宜生寔<lb/>
<pb n="KR3k0065_WYG_008-6b"/>
　先漏師焉歸為介所告烹而死宜生方顯時龜山僧<lb/>
　至其國言之於亮而尊顯之俾乗驛至京東視海舟<lb/>
　號天使國師不知所終僧蹤跡有異淮人能言之出<lb/>
　入兩境如跳河輕財結客又有至術髠而俠者也逆<lb/>
　而顯順而戮豈非其相然耶椎埋於先一折枝而贖<lb/>
　其惡固神理之所不容也<lb/>
建賊范汝為猖獗建士如歐陽頴士施逵呉綜者善文<lb/>
　章多材藝或巳登科皆望風往從之建人陸業謝尚<lb/>
<pb n="KR3k0065_WYG_008-7a"/>
　有鄉曲譽賊聲言使二人來招即降朝廷遣之既而<lb/>
　拘係二人反為賊用賊敗歐陽頴士呉綜先誅死陸<lb/>
　謝施逵以檻車送行在至中途逵謂二人曰吾軰去<lb/>
　必死與其戮於市朝極痛楚曷若早自裁逵乃密令<lb/>
　人為藥三丸小大形色俱相似一乃無毒者逵取無<lb/>
　毒者服之二人服藥即死既至行在歸罪於二人理<lb/>
　官無所攷證迄從末減但編置湖南中途又逸去或<lb/>
　為行者或為道人或為人典庫藏迤邐望淮去有喜<lb/>
<pb n="KR3k0065_WYG_008-7b"/>
　其才者以女妻之住數月復北走降金改名宜生登<lb/>
　偽科擢用甚峻海陵將犯淮時為之奉使北來<lb/>
海㓂鄭廣陸梁莆福間颿駛兵犀雲合亡命無不以一<lb/>
　當百官軍莫能制自號滚海蛟有䛇弗捕命以官使<lb/>
　主福之延祥兵以徼南溟延祥𨽻帥閩廣朔望趨府<lb/>
　羣僚以其故所為徧賔次無與立譚者廣欝欝弗言<lb/>
　一日晨入未衙羣僚偶語風簷或及詩句廣矍然起<lb/>
　於坐曰鄭廣麄人欲有拙詩白之諸官可乎衆屬耳<lb/>
<pb n="KR3k0065_WYG_008-8a"/>
　乃長吟曰鄭廣有詩上衆官文武㸔來總一般衆官<lb/>
　做官却做賊鄭廣做賊却做官滿座慚噱<lb/>
　　去熙寧中福建賊廖恩聚黨山林招撫乆之方出<lb/>
　　降朝廷貰其罪授右班殿直既至有司供脚色一<lb/>
　　項云厯任以來並無公私過犯見者無不笑之<lb/>
逆曦未叛時嘗歳校獵塞上一百夜歸笳鼓競奏轔載雜<lb/>
　襲方垂鞭四視時盛秋天宇澄霽仰見月中有一人<lb/>
　焉騎而垂鞭與已惟肖問左右所見皆符殊以為駭<lb/>
<pb n="KR3k0065_WYG_008-8b"/>
　黙自念曰我當貴月中人其我也揚鞭而揖之其人<lb/>
　亦揚鞭乃大喜異謀由是益决<hi>從事郎錢鞏之嘗夢曦禱神祠以銀杯為</hi>
　<hi>珓擲之神起立謂曰公何疑後政事已分付安子文矣曦未省神又曰安子文有才足能辦此鞏之覺以</hi>
　<hi>語䂀故召丙用事</hi>
　　曦年十許嵗時其父挺嘗問其志曦有不臣之語<lb/>
　　其父怒蹴之爐火中灼其靣號呉巴子云李順與<lb/>
　　曦先後叛於蜀俱僣即蜀王位説者析順字謂居<lb/>
　　川之旁一百八日析曦字謂三十八日我乃被戈<lb/>
<pb n="KR3k0065_WYG_008-9a"/>
　　較其即位受策之日不差毫髪安子文丙與楊巨<lb/>
　　源合謀誅逆曦旋殺巨源而專其功乆之朝廷疑<lb/>
　　其䟦扈俾帥長沙子文盡室出蜀在長沙廣事貲<lb/>
　　積㕔事前豢豕成羣糞穢狼藉肥腯則烹而賣之<lb/>
　　罷政捆載西歸厥後楊九鼎帥蜀以刻剥失軍心<lb/>
　　牙校莫簡倡亂殺九鼎刳其腹寔以金銀曰使其<lb/>
　　貪腹飫飽時子文家居散財結士生擒莫簡剖心<lb/>
　　以祭九鼎再平蜀難<lb/>
<pb n="KR3k0065_WYG_008-9b"/>
蜀父老言王小皤之亂自言我土鍋村民也豈能霸一<lb/>
　方有李順者孟大王之遺孤初蜀亡有晨興過摩訶<lb/>
　池上者見錦箱錦衾覆一襁褓嬰兒有片紙在其中<lb/>
　書曰國中義士為我飬之人知其出於宫中因收飬<lb/>
　焉順是也故蜀人惑而從之未幾小皤戰死衆推順<lb/>
　為主下令復姓孟及王師𫝊城城且破矣順忽飯城<lb/>
　中僧數千人以祈福又度其童子亦數千人皆就府<lb/>
　治削髪僧衣䀯後分東西兩門出出盡順亦不知所<lb/>
<pb n="KR3k0065_WYG_008-10a"/>
　在葢自髠而遯矣明日王師入城捕得一髯士狀頗<lb/>
　𩔖順遂誅之而寔非也天禧初竟𫉬於嶺南即獄中<lb/>
　殺之蜀人又謂順迯至荆渚入一僧寺有僧熟視曰<lb/>
　汝有異相當為百曰偏霸之主何自在此汝宜急去今<lb/>
　年不死尚有數十年夀亦可怪也<lb/>
　邦交第十五<lb/>
元豐間注輦國使人入貢乞依本國俗撒殿詔從之使<lb/>
　人以金盤盛珠跪捧於殿楹之間更以金蓮花酌珠<lb/>
<pb n="KR3k0065_WYG_008-10b"/>
　向御座撒之謂之撒殿乃其國至敬之禮也朝退有<lb/>
　司掃徹得珠十餘両分賜是日侍殿閤門使副内臣<lb/>
　注輦在廣州海行四千里至廣州<lb/>
李丞相士羙嘗言將命䀻遼赴其花燕時遼主坐御牀<lb/>
　上後有烏熊皮䝉一物頗高大乆而似疲則以身倚<lb/>
　之意其如古設扆狀耳俄而烏皮間時露一二人手<lb/>
　足罔測其故及日晏乃見數小兒在其中此葢其舊<lb/>
　俗也昔髙歡立孝武帝以黒氊䝉七人歡居其一而<lb/>
<pb n="KR3k0065_WYG_008-11a"/>
　帝於氊上西向拜天殆亦𩔖是<lb/>
遼人劉六符所謂劉燕公者建議於其國謂燕薊雲朔<lb/>
　本皆中國地不樂屬我非有以大收其心必不能乆<lb/>
　遼主宗真問曰如何收其心曰斂於民者十減其四<lb/>
　五則民惟恐不為北朝人矣遼主曰如國用何曰臣<lb/>
　願使南朝求割闗南地而増戍閲兵以脇之南朝重<lb/>
　於割地必求増歳幣我姑為不得已而受之俟得幣<lb/>
　則以其數對減民賦可也宗真大以為然卒用其策<lb/>
<pb n="KR3k0065_WYG_008-11b"/>
　得増幣而它大臣背約纔以幣之十二減賦民固已<lb/>
　喜矣及洪基嗣立六符為相復請用原議洪基亦仁<lb/>
　厚遂盡用銀絹二十萬之數減燕雲租賦其後遼政<lb/>
　雖亂而人心不離豈可謂遼無人哉<lb/>
于闐國朝貢使每來必攜其寳鐺以徃返厯乆皆然我<lb/>
　主客備見之乃一鐡鐺爾葢其來道渉流沙踰三日<lb/>
　程無薪水獨挈其水而行是鐺投以水頃輒已百沸<lb/>
　矣用是得不乏故寳之<lb/>
<pb n="KR3k0065_WYG_008-12a"/>
章惇之貶遼主方食聞之放箸而起稱善者再謂南朝<lb/>
　錯用此人又問何為只若是行遣及聞温公之相敕<lb/>
　其邉吏曰中國相司馬矣慎無生事開邉釁粘罕在<lb/>
　西京尋冨鄭公文潞公司馬温公子孫時惟潞公第<lb/>
　九子殿撰維申老年杖屨先奔出城遺一妾一嬰兒<lb/>
　粘罕撫慰良乆贈衣物珠玉壓驚復令歸宅司馬朴<lb/>
　至金問知為温公之後嘆曰使司馬公在朝我亦不<lb/>
　敢至城下及立異姓遂欲擁朴朴力辭而免拘刷三<lb/>
<pb n="KR3k0065_WYG_008-12b"/>
　館書籍凡王氏經説字説皆棄去之道君在南郡猶<lb/>
　詰問李綱朝廷何故追贈司馬光粘罕諸人却如元<lb/>
　祐舊臣老於中朝熟聞國論者良可笑也熙寧中王<lb/>
　韶熙河之役番部俞龍珂率衆内附歸朝自言平生<lb/>
　聞包中丞朝廷忠臣乞賜姓包氏宣和中路允廸自<lb/>
　高麗還言髙麗國主問楊龜山先生安在正人之見<lb/>
　重於外國如此<hi>韓魏公在魏州乆遼使每過移牒必書名曰以韓公在此故也其子忠彦</hi>
　<hi>使遼遼主聞其貌𩔖父命工圖之</hi>
<pb n="KR3k0065_WYG_008-13a"/>
趙相挺之使金方盛寒在殿上金主忽顧挺之耳愕然<lb/>
　急呼小奴指示之葢閹也俄持一小玉合子至合中<lb/>
　有藥色正黄塗挺之兩耳周匝而去其熱如火既出<lb/>
　殿門主客者揖賀曰大使耳無患矣若用藥遲且拆<lb/>
　裂缺落甚則全耳皆墜而無血叩其玉合中藥為何<lb/>
　物乃不肻言但云此藥市中亦有之價甚貴方匕直<lb/>
　錢數千某輩早朝遇極寒即塗少許吏卒軰則别有<lb/>
　藥以狐溺調塗之亦效<lb/>
<pb n="KR3k0065_WYG_008-13b"/>
粘罕相金滅遼擾宋復欲肆志於夏夏人隂為之備忽<lb/>
　開釁索馬萬疋夏人從其請先以所練精兵每一馬<lb/>
　以二人御之紿言金人曰萬馬雖具然本國乏人牽<lb/>
　攏今以五千人押送請遣人交之粘罕遣人往取皆<lb/>
　善騎射者其寔欲以窺之也至境未及交馬夏人羣<lb/>
　起金兵悉斃夏人復持馬歸國粘罕氣沮自此不敢<lb/>
　西向發一矢<hi>金宗翰本名粘没喝漢語訛為粘罕</hi>
紹興辛巳冬海陵戕滅随行帑藏舟車多為王師所掠<lb/>
<pb n="KR3k0065_WYG_008-14a"/>
　有淮甸客亦從而奮𫉬一生首將揮之以劔其人哀<lb/>
　鳴乞命曰舟中有寳當取獻以自贖乃釋其縳遣二<lb/>
　卒從之以徃少頃攜一匣來啟視皆金玉装飾第三<lb/>
　匣内一石三稜上尖而下大色㣲黄石之腰有玉龍<lb/>
　旋繞仰首左𤓰撲一玉珠𤓰牙鱗鬛獰雄熟視如生<lb/>
　不與世間繪畵者𩔖其人云金主以此寳為鎮國尋<lb/>
　嘗欲觀其變化則用淨盆貯水候夜半置於水中須<lb/>
　叟間黒雲䝉覆其上必急収之稍緩恐或飛去如所<lb/>
<pb n="KR3k0065_WYG_008-14b"/>
　言試之果然遂爾珍藏常以隨行<lb/>
海陵末年自製尖鞾頭極長鋭云便於鐙而足指所不<lb/>
　及謂之没頭下鞘其後渝盟南伐果為其下所戕於<lb/>
　江上<lb/>
海陵永簒時封岐王為平章政事頗知書好為詩詞語<lb/>
　出輒崛疆愸愸有不為人下之意境内多𫝊之嘗得<lb/>
　其數篇初岐王以事出使道驛有竹輒詠之曰孤驛<lb/>
　瀟瀟竹一叢不同凡卉媚春風我心正與君相似只<lb/>
<pb n="KR3k0065_WYG_008-15a"/>
　待雲梢拂碧空又書壁述懷曰蛟龍潛匿𨼆滄波且<lb/>
　與蝦蟆作混和等待一朝頭角就撼揺霹靂震山河<lb/>
　既而過汝隂復作詩曰門掩黄昏染緑苔那囘踪跡<lb/>
　遍塵埃空亭日暮烏争噪幽徑草深人未來數仞假<lb/>
　山當户牖一池春水遶樓臺繁花不識興亡地猶倚<lb/>
　䦨干次第開又嘗作雪詞昭君怨曰昨日樵村漁浦<lb/>
　今日瓊川玉渚山色捲簾㸔老峰巒錦帳羙人貪睡<lb/>
　不覺天花剪水驚問是楊花是蘆花一日至卧内<lb/>
<pb n="KR3k0065_WYG_008-15b"/>
　見其妻几間有岩桂植瓶中索筆賦曰緑葉枝頭金<lb/>
　縷裝秋深自有别般香一朝揚汝名天下也學君王<lb/>
　著赭黄味其詞㫖己多圭角葢其蓄已不小矣及得<lb/>
　志將圖南牧遣我叛臣施宜生來賀使圖臨安之城<lb/>
　邑及呉山西湖之勝以歸瞷然有垂涎杭越之想亟<lb/>
　命撤坐間軟屏更設所獻而於呉山絶頂貎已之狀<lb/>
　策馬而立題其上曰萬里車書盍混同江南豈有别<lb/>
　疆封提兵百萬西湖上立馬呉山第一峰遷汴之嵗<lb/>
<pb n="KR3k0065_WYG_008-16a"/>
　中秋待月不至賦鵲橋仙曰停杯不舉停歌不發等<lb/>
　候銀蟾出海不知何處片雲來做許大通天障礙虬<lb/>
　髯撚斷星眸睜裂惟恨劔鋒不快一揮截斷紫雲腰<lb/>
　子細看嫦娥體態明年竟遂前謀使御前都統驃騎<lb/>
　衛大將軍韓邪將射鵰軍二萬三千圍子細軍一萬<lb/>
　先下兩淮臨發賜所製喜遷鶯以為寵曰旌麾初舉<lb/>
　正駃騠力健嘶風江渚射虎將軍落鵰都尉繡㡌錦<lb/>
　袍翹楚怒磔㦸髯爭奮捲地一聲鼙鼓笑談頃合長<lb/>
<pb n="KR3k0065_WYG_008-16b"/>
　江齊楚六師飛渡此去無自堕金印如斗獨把功名<lb/>
　攜取斷鎖機謀垂鞭方略人事本無今古試展卧龍<lb/>
　韜韞果見成功且莫問江左想雲霓切望𤣥黄迎路<lb/>
　觀其所存寓一二於十百其桀驁之氣己溢於辭表<lb/>
　他葢可知也<lb/>
金熈宗亶皇統十年夏龍見御寨宫中雷雨大至破柱<lb/>
　而去亶大懼左右以為當肆赦以禳之遂召當制學<lb/>
　士張均視草其中有顧兹寡昧及眇予小子之言譯<lb/>
<pb n="KR3k0065_WYG_008-17a"/>
　者不曉其義乃曰漢児疆知識託文字以詈我主上<lb/>
　耳亶驚問故譯釋其義曰寡者孤獨無親昧者不曉<lb/>
　人事眇為瞎子小子為小孩児亶大怒亟召均至詰<lb/>
　其説未及對以手劍𠢐其口棘而醢之竟不知譯之<lb/>
　為愚為姦也<lb/>
開禧用兵金人元帥紇石烈子仁領兵據濠梁大書一<lb/>
　詞於濠之倅廳壁間詞名上平南即上西平之調云<lb/>
　蠆蜂揺螳臂振舊盟寒恃洞庭彭蠡狂瀾天兵小試<lb/>
<pb n="KR3k0065_WYG_008-17b"/>
　萬蹄一飲楚江乾捷書飛上九重天春滿長安舜山<lb/>
　川周禮樂唐日月漢衣冠洗五州妖氣闗山已平全<lb/>
　蜀風行何用一泥丸有人𫝊喜日邉都䕶先還子仁<lb/>
　葢亦北地之能文者<lb/>
元起沙漠日塞上有一山形勢雄偉金人望氣者謂此<lb/>
　山有王氣非彼之利謀欲厭勝之計無所出時國已<lb/>
　多事乃遣使通好既而曰他無所冀願得某山以鎮<lb/>
　壓我土耳衆皆笑而許之金人乃大𤼵卒鑿掘輦運<lb/>
<pb n="KR3k0065_WYG_008-18a"/>
　至幽州城北積累成山因開桃海子栽植花木營搆<lb/>
　宫殿以為遊幸之所名瓊花島未幾金亡世皇徙居<lb/>
　之至元四年興築宫城山適在禁中遂賜名萬嵗山<lb/>
回回地有七八十嵗人自願捨身濟衆者絶不飲食唯<lb/>
　澡身啖蜜經月便溺皆蜜既死國人以石棺仍滿用<lb/>
　蜜浸鐫志嵗月於棺葢瘞之俟百年後啟之則蜜劑<lb/>
　也凡人損折肢體食少許立愈雖彼中亦不多得俗<lb/>
　曰蜜人番言木乃伊<lb/>
<pb n="KR3k0065_WYG_008-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋稗𩔖鈔卷八<lb/>
</p>
<p>
</p>
  </div>
<div>
<head>宋稗𩔖鈔卷九</head> <lb/>
    <p>
<pb n="KR3k0065_WYG_009-1a"/>
欽定四庫全書<lb/>
　宋稗𩔖鈔卷九<lb/>
　　　　　　　　　　　　　常熟潘永因編<lb/>
　厚徳第六<lb/>
徐鼎臣歸朝後坐事出陜右柳開時為刺史開性豪不<lb/>
　為加禮又事多不法朝廷命鄭文寶治罪文寶素師<lb/>
　事鼎臣開詣鼎臣求解鼎臣曰彼昔為鉉弟子然時<lb/>
　異事背安能必其心開再拜力懇鼎臣許之頃文寶<lb/>
<pb n="KR3k0065_WYG_009-1b"/>
　至未見開即屏從者步趨入委巷詣鼎臣許覲省立<lb/>
　庭下鼎臣徐出坐文寶拜竟升自西階通温凊復降<lb/>
　拜鼎臣乃邀文寶上立談道舊且戒文寶以持節之<lb/>
　重而鉉閒慢廢棄後勿復來文寶力詢其所欲鼎臣<lb/>
　曰柳開甚相畏文寶黙出其事立散<lb/>
太祖與符彦卿有舊常推其善用兵知大名十餘年有<lb/>
　告以謀叛者亟徙之鳯翔而以王晉公祐為代且委<lb/>
　以宻訪其事戒曰得實吾當以趙普所居命汝面授<lb/>
<pb n="KR3k0065_WYG_009-2a"/>
　㫖徑使上道祐到察知其妄數月無所聞驛召面問<lb/>
　因力為辨曰臣請以百口保之太祖不樂徙祐知襄<lb/>
　州彦卿竟亦無他祐後創居第於曹門外手植三槐<lb/>
　於庭曰吾雖不為趙普後世子孫必有登三公者已<lb/>
　而魏公果為太保<hi>祐字景叔大名莘人其明彦卿無罪且曰五代之君因猜忌殺無辜</hi>
　<hi>故享國不永願以為戒云文正公旦祐子也</hi>
太平興國中趙普再入相盧多遜已罷為兵部尚書一<lb/>
　日普召錢惟濬至中書謂曰朝廷知盧多遜求取元<lb/>
<pb n="KR3k0065_WYG_009-2b"/>
　帥<hi>曹彬</hi>財物甚多今未亟行者為元帥也請具所遺之<lb/>
　物列狀上之辭意重叠冀在必致惟濬歸而白之且<lb/>
　曰侍中之言未必不是上旨彬曰主上英明大臣有<lb/>
　過行即自行何假吾狀惟濬懼因與僚吏等又堅請<lb/>
　曰逆侍中意恐致不測彬不聴乃取當時所與大臣<lb/>
　財物之籍悉焚之既而召謂曰我受主上非常之恩<lb/>
　是以入朝之日上所顧過者皆以金帛為之土物耳<lb/>
　且非有他求為上故也況侍中而下皆有之何獨盧<lb/>
<pb n="KR3k0065_WYG_009-3a"/>
　相豈有見人之將溺而又加石焉汝等少年勿為此<lb/>
　按籍已焚禍福吾自當之惟濬等惕息而退後果知<lb/>
　其事非太宗意<lb/>
太宗征遼直抵幽州圍其城俄一夕大風軍中虚驚南<lb/>
　北兵皆潰散而諸將不知車駕所在惟節度使髙瓊<lb/>
　隨駕上於倉卒中大怒諸将不赴行在翼日欲行軍<lb/>
　法髙奏曰夜來出不意諸將若有知陛下所在豈陛<lb/>
　下之福耶臣𫉬在左右亦偶然耳諸將不可罪責上<lb/>
<pb n="KR3k0065_WYG_009-3b"/>
　悟皆釋之髙之門出太皇為天下母儀者以為有陰<lb/>
　徳之助<lb/>
李文靖公沆為相專以方嚴重厚鎮服浮躁尤不樂人<lb/>
　論説短長附已胡秘監旦謫商州久未召嘗與文靖<lb/>
　同為知制誥聞其拜㕘政以啟賀之歴詆前居職罷<lb/>
　去者云吕㕘政以無功為左丞郭㕘政以失酒為少<lb/>
　監辛㕘政非材謝病優拜尚書陳㕘政新任失㫖退<lb/>
　歸两省而譽文靖甚力意將以附之文靖愀然不樂<lb/>
<pb n="KR3k0065_WYG_009-4a"/>
　命小吏封置篋曰吾豈真有優於是者亦適遭遇耳<lb/>
　乘人之後而譏其非吾所不為況欲揚一已而短四<lb/>
　人乎終為相旦不復用<lb/>
真廟時有卜者上封事言干宫禁上怒令捕之繫獄坐<lb/>
　以法因籍其家得朝士徃還書尺上曰此人狂妄果<lb/>
　臣僚與之遊盡可付御史獄案劾王文正公旦得之<lb/>
　以歸翼日獨對曰臣看卜者家藏文字皆與之算命<lb/>
　選日草本即無言及朝廷事臣託徃來亦曽令步推<lb/>
<pb n="KR3k0065_WYG_009-4b"/>
　星辰其狀尚存因出以奏曰果行乞以臣此狀同問<lb/>
　上曰卿意如何公曰臣不欲因以卜祝賤流累及朝<lb/>
　臣上乃解公至政府即時焚去繼有大臣力言乞行<lb/>
　欲因而擠之上令中使再取其狀公曰得㫖已寢焚<lb/>
　去之<lb/>
陳龍學從易天禧中坐失舉送宰相冦凖素惡之遂除<lb/>
　知吉州及凖貶道州從易為河南轉運使或謂曰可<lb/>
　忘廬陵及凖至從易以故相禮敬之言者為慙<lb/>
<pb n="KR3k0065_WYG_009-5a"/>
西蜀亂後官府多不挈家以行張忠定公詠知益州單<lb/>
　騎赴任是時一府官屬憚張威嚴莫敢蓄媵使張不<lb/>
　欲絶人情遂自買一婢以侍巾櫛自是官屬稍稍置<lb/>
　姬張在蜀四年被召還闕呼婢父母出資以嫁之仍<lb/>
　處女也趙忠簡公鼎平政日使臣闗永堅亦西人趨<lb/>
　承云久乃丐官淮上貧不能辦行欲質息女公憐之<lb/>
　隨給所需永堅乞納女公却之請力不得已姑留之<lb/>
　後永堅解秩還公一見語云爾女無恙堅謂宿逋未<lb/>
<pb n="KR3k0065_WYG_009-5b"/>
　償公笑不答且助資送費囑求良配遂歸監平江梅<lb/>
　里鎮宗室汝霖女言雖屢年曰侍丞相巾櫛及嫁尚<lb/>
　處子也沈詹事持要坐與葉丞相論恢復貶筠州沈<lb/>
　方售一妾年十七携與俱行處筠凡七年既歸呼妄<lb/>
　父母以女歸之猶處子也時人以比張忠定公㑹稽<lb/>
　潘方仲矩為安吉尉獻詩云昔年單騎向筠州覔得<lb/>
　歌姬共逺游去日正宜供夜直歸來渾未識春愁禪<lb/>
　人尚有香囊媿道士猶懐炭婦羞鐡石心腸延壽藥<lb/>
<pb n="KR3k0065_WYG_009-6a"/>
　不風流處却風流夫人之所最難制者欲忠定忠簡<lb/>
　賢者或能自勉沈詹事何人而所操若此<lb/>
　　張忠定帥蜀時擇良家處子十人執澣濯紉綴之<lb/>
　　役張始不肯用既而恐不便於後人遂留之執事<lb/>
　　偶悦一姬中夜心動而起繞屋而行但云張詠小<lb/>
　　人張詠小人後趙清獻繼之慕其風然已不敢親<lb/>
　　近置之他所有宴集則呼之一日偶喜其中一人<lb/>
　　酒罷置之外舍公先入宅曰俟來呼汝則入女不<lb/>
<pb n="KR3k0065_WYG_009-6b"/>
　　勝喜孔目官以下皆通名謁見求庇覆矣公入不<lb/>
　　出或覘之則周行室中連聲自叱其名曰趙扑不<lb/>
　　得無禮如是一時頃乃呼吏云適間女子可支錢<lb/>
　　五百千明日便令嫁人毛義夫云清獻公既留此<lb/>
　　女入而濯足且將復出天大寒熾炭命老兵持盆<lb/>
　　水至忽舉盆澆炭上烟火飛揚滿室公悟乃遣女<lb/>
　　去<lb/>
趙叔平槩與歐陽公同在館趙重厚寡言公意輕之公<lb/>
<pb n="KR3k0065_WYG_009-7a"/>
　知制誥日韓范在中書以趙為不文除天章閣侍制<lb/>
　趙不以屑意㑹公甥女淫亂事覺語連公時疾韓范<lb/>
　者皆欲文致公罪云與甥亂上怒獄急羣臣莫敢言<lb/>
　趙乃上言修以文章為近臣不可以閨房曖昧之事<lb/>
　輕加汙衊臣與修踪跡素疎修之待臣亦薄所惜者<lb/>
　朝廷大體耳書奏上不悦人皆為之懼趙澹然如平<lb/>
　日<lb/>
趙康靖公槩厚徳長者口未嘗言人短歐公被謗宻申<lb/>
<pb n="KR3k0065_WYG_009-7b"/>
　辨理至欲納平生誥勅以保之而文忠不知也中嵗<lb/>
　嘗置黄黒二豆於几案間自旦數之每興一善念為<lb/>
　一善事則投一黄豆於别器惡則投黒豆暮𤼵視之<lb/>
　初黒多於黄漸久反之既謝事歸南京二念不興遂<lb/>
　撤豆無可數云<lb/>
慶厯三年有李京者為小官呉鼎臣在侍從二人相與<lb/>
　通家一日京薦其友人於鼎臣求聞達於朝廷鼎臣<lb/>
　即繳其書奏之京坐貶官未行京妻謁鼎臣妻取别<lb/>
<pb n="KR3k0065_WYG_009-8a"/>
　鼎臣妻慚不出京妻立廳事召鼎臣幹僕語之曰我<lb/>
　來為往還之久欲求一别亦既為乃公嘗有數帖<lb/>
　與吾夫囑私事恐汝家終以為疑索火焚之而去<lb/>
太尉陳堯咨為翰林學士日有惡馬不可馭蹄嚙傷人<lb/>
　多矣一日其父諫議入廏不見是馬因詰圉人乃曰<lb/>
　内翰賣之商人矣諫議遽謂翰林曰汝為貴臣左右<lb/>
　尚不能制商人安能畜此是移禍於人也亟命取馬<lb/>
　而歸其值<lb/>
<pb n="KR3k0065_WYG_009-8b"/>
蘇子美以饗客得罪言事者欲因子美以動一二大臣<lb/>
　彈擊甚急宦者操文符捕人所逮皆一時名士都下<lb/>
　為之紛駭左右無敢救解韓魏公從容言於仁宗曰<lb/>
　舜欽一醉飽之過止可付有司治之何至如此帝悔<lb/>
　見於色<lb/>
歐陽文忠公初以范希文事得罪於吕相<hi>文靖</hi>坐黨人逺<lb/>
　貶三峽流落累年比吕公罷相公始被進擢其後為<lb/>
　范公作神道碑言西事吕公擢用希文盛稱二人之<lb/>
<pb n="KR3k0065_WYG_009-9a"/>
　賢能釋私憾而共力於國家希文子純仁大以為不<lb/>
　然刻石時輒削去此一節云我父至死未嘗解仇公<lb/>
　歎曰我亦得罪於吕丞相者惟其言公所以信於後<lb/>
　世也吾嘗聞范公自言平生無怨惡於人兼其與吕<lb/>
　公解仇書現在范集中豈有父子之性相逺如此公<lb/>
　知潁州時吕公著為通判為人有賢行而深自晦黙<lb/>
　時人未甚知公後還朝力薦之由是漸見進用又陳<lb/>
　恭公執中素不喜公其知陳州時公自頴移南京過<lb/>
<pb n="KR3k0065_WYG_009-9b"/>
　陳拒而不見後公還朝作學士陳為首相公遂不造<lb/>
　其門已而陳出知亳州尋罷使相公當草制自謂必<lb/>
　不得好詞及制出詞甚美至云杜門却掃善避權貴<lb/>
　以逺嫌處事執心不為毁譽而更變陳大驚喜曰使<lb/>
　與我相知深者不能道此此得我之實也手録一本<lb/>
　寄門下客李師中曰吾恨不早識此人<lb/>
江鄰幾與歐陽公契分不疎晩著雜誌詆公尤力梅聖<lb/>
　俞以為言而公終不問鄰幾既死公徃弔哭之慟且<lb/>
<pb n="KR3k0065_WYG_009-10a"/>
　告其子曰先公埋石修當任其責矣故公叙銘鄰幾<lb/>
　無一字貶之前輩云非特見公能容又使天下後世<lb/>
　讀公之文知公與鄰幾始終如一且将不信其所詆<lb/>
　矣<lb/>
龎相醇之籍判太原日司馬温公適倅并州一日被檄<lb/>
　廵邊温公因便宜命諸將築堡於窮鄙而不以聞後<lb/>
　為西𦍑所敗殺一副將朝廷深訝龎公擅興詰責不<lb/>
　已龎公既素重温公畧弗自言久之遂落使相以觀<lb/>
<pb n="KR3k0065_WYG_009-10b"/>
　文殿學士罷歸龎公益黙不一語温公用是得免<hi>莊敏</hi>
　<hi>固不可及然温公亦守闕三上書乞獨坐時人两賢之</hi>
司門郎中王繕濰州人治三𫝊春秋中第再調沂州録<lb/>
　事㕘軍時魯肅簡公宗道方為司户㕘軍家貧食口<lb/>
　衆禄俸不給每貸於王猶不足則又懇王預貸俸錢<lb/>
　魯御下嚴庫吏深怨之訴魯私貸緡錢并劾王王諭<lb/>
　魯曰苐歸罪某君無承也魯曰某貧不給以干於公<lb/>
　過實自某公何辜焉王曰某碌碌經生仕無他志茍<lb/>
<pb n="KR3k0065_WYG_009-11a"/>
　仰俸入以養妻子得罪無害矧以官物貸人過不及<lb/>
　免君年少有志節明爽方正實公輔器無以輕過輒<lb/>
　累逺業并得罪何益卒明魯不知而獨受私貸之罪<lb/>
　魯深愧謝不自容王處之裕如無慊恨色由是沉困<lb/>
　二十餘年晚用薦者引對吏部狀其功過奏内有魯<lb/>
　姓名時魯已㕘大政立侍殿中仁廟目魯曰豈卿耶<lb/>
　魯遽稱謝且具陳其實仁廟歎曰長者也先是有私<lb/>
　過者例改次等由是得不降等詔改大理寺丞仕至<lb/>
<pb n="KR3k0065_WYG_009-11b"/>
　省郎累典名郡晚年田園豐腆子孫蕃衍壽八十九<lb/>
　卒亦庇賢為善之報也<lb/>
魯肅簡公勁正不徇愛憎出於天性素與曹襄悼不協<lb/>
　天聖中因議茶法曹力擠肅簡因得罪去賴上察其<lb/>
　情寢前命止從罰俸獨三司使李諮奪職謫洪州及<lb/>
　肅簡病有人宻報肅簡但云今日有佳事魯聞之顧<lb/>
　壻張昷之曰此必曹利用去也試徃偵之果襄悼謫<lb/>
　隨州肅簡曰得上殿乎張曰已差人押出門矣魯大<lb/>
<pb n="KR3k0065_WYG_009-12a"/>
　驚曰諸公誤也利用何罪至此進退大臣豈宜如此<lb/>
　之遽利用在樞宻院盡忠於朝廷但素不學問倔强<lb/>
　不識好惡耳此外無大過也嗟惋久之遽覺氣塞急<lb/>
　召醫視之曰此必有大不如意事動其氣脉已絶不<lb/>
　可復治是夕薨李諮在洪州聞肅簡薨有詩曰空令<lb/>
　抱恨歸泉壤不見崇山謫去時葢未知肅簡臨終之<lb/>
　言也王武恭公自樞宻使謫知隨州孔道輔所論也<lb/>
　道輔死或有告武恭害公者死矣武恭愀然出涕曰<lb/>
<pb n="KR3k0065_WYG_009-12b"/>
　可惜朝廷又喪一直臣<lb/>
至和中范景仁為諫官趙閱道為御史以論陳恭公事<lb/>
　有隙熙寧中王介甫執政恨景仁數毁之於上且曰<lb/>
　陛下問趙抃即知其為人他日上以問閱道對曰忠<lb/>
　臣上曰卿何由知其忠對曰嘉祐初仁宗違豫鎮首<lb/>
　請立皇嗣以安社稷豈非忠乎既退介甫謂閱道曰<lb/>
　公不與景仁有隙乎閱道曰不敢以私害公<lb/>
神宗時以陜西用兵失利内批出令斬一漕臣明日宰<lb/>
<pb n="KR3k0065_WYG_009-13a"/>
　相蔡確奏事上曰昨日批出斬某人已行否確曰方<lb/>
　欲奏知上曰此事何疑確曰祖宗以來未嘗殺士人<lb/>
　臣等不欲自陛下始上沉吟久之曰可以刺面配逺<lb/>
　邊處門下侍郎章惇曰如此即不若殺之上曰何故<lb/>
　曰士可殺不可辱上失色曰快意事更做不得一件<lb/>
　惇曰如此快意事不做得也好<lb/>
韓許公億在中書日嘗見天下諸路有職司捃拾官吏<lb/>
　小過輒顔色不懌曰今天下太平主上之心雖蟲魚<lb/>
<pb n="KR3k0065_WYG_009-13b"/>
　草木皆欲得所夫仕者大則望為公卿次則望為侍<lb/>
　從職司其下亦望京朝幕職奈何錮之於聖世<lb/>
東坡元祐間出帥錢塘視事初都商稅務押到匿稅人<lb/>
　南劍州鄉貢進士吴味道以二巨卷作公名銜封至<lb/>
　京師蘇侍郎宅公呼詢其卷中何物味道恐蹙而前<lb/>
　曰味道今秋忝冐鄉薦鄉人集錢為赴省之贐以百<lb/>
　千就置建陽紗得二百端因計道路所經塲務盡行<lb/>
　抽稅則至都下不存其半竊計當今負天下重名而<lb/>
<pb n="KR3k0065_WYG_009-14a"/>
　愛奨士𩔖惟内翰與侍郎耳縱有敗露必能情貸遂<lb/>
　假先生名銜緘封而來不知先生已臨鎮此邦罪實<lb/>
　難逃公熟視笑呼掌牋吏去其舊封換題新銜附至<lb/>
　東京竹竿卷并手書子由書一紙付之曰先輩這囘<lb/>
　將上天去也無妨明年味道及第來謝公甚喜為延<lb/>
　欵數日而去<lb/>
曾魯公公亮布衣游京師舍於市側旁舍泣聲甚悲詰<lb/>
　朝過而問之旁舍生意慘愴欲言而色媿公曰若第<lb/>
<pb n="KR3k0065_WYG_009-14b"/>
　言之或遇仁人戚然動心免君於難不然繼以血無<lb/>
　益也旁舍生顧視左右欷歔久之曰僕頃官於某以<lb/>
　某事而用官錢若干吏督之且急視其家無以償之<lb/>
　乃謀於妻以女鬻於商人得錢四十萬行與父母訣<lb/>
　别此所以泣之悲也公曰商人轉徙不常且無義愛<lb/>
　弛色衰則委為溝中矣吾士人孰若與我旁舍生跽<lb/>
　曰不意君之厚貺小人如此且以女與君不𫉬一錢<lb/>
　猶愈於商人之數然僕已書劵納值不可退公曰第<lb/>
<pb n="KR3k0065_WYG_009-15a"/>
　償其值索其劵彼不可則訟於官旁舍生然之即與<lb/>
　錢四十萬約曰後三日以其女來吾且登舟矣俟君<lb/>
　於水門之外旁舍生如公教商人果不敢争携女如<lb/>
　期以徃覓公之舟無有也詢旁舟之人則曰其舟已<lb/>
　去三日矣其女後嫁為士人妻公墓石獨遺此事<lb/>
羅可沙陽碩儒也性度寛𢎞詞學贍麗嘗預鄉薦見黜<lb/>
　於禮部遂不復進取疎放自適鄉人共以師禮事焉<lb/>
　有竊刈其園中蔬者可適見因躡足伏草間避之以<lb/>
<pb n="KR3k0065_WYG_009-15b"/>
　俟其去又有攘殺其雞者可乃携壺就之其人慚悚<lb/>
　伏罪可執其手曰與子幸同閭里不能烹雞以待子<lb/>
　我誠自愧乃設席呼其妻孥環坐盡醉而歸終不以<lb/>
　語人人由是相誡無犯嘗作百韻雪詩有斜侵潘岳<lb/>
　鬢横上馬良眉誠佳句也<lb/>
正獻吕公嘗薦常彝甫秩後差改節吕對程伯淳有悔<lb/>
　薦之意伯淳曰願侍郎寧受人欺不可使好賢之心<lb/>
　少替<hi>吕公著字晦叔贈申國公字正獻</hi>
<pb n="KR3k0065_WYG_009-16a"/>
簡池劉光祖平生好施不顧有無來謁者皆周之一日<lb/>
　晨坐暖閣夫人方梳沐有舊友來訪公令夫人入内<lb/>
　夫人從窻隙中見士人拾所遺釵入懐未穏公將出<lb/>
　夫人掣公衣袖止之少頃公乃出客退問其故夫人<lb/>
　曰偶遺小釵彼方收拾未穏士貧得之可以少濟不<lb/>
　欲遽恐之耳<lb/>
張知常在上庠日家以金千两附致於公同舍生因公<lb/>
　之出發篋而取之學官集同舍檢索因得其金公不<lb/>
<pb n="KR3k0065_WYG_009-16b"/>
　認曰非吾金也同舍生至夜袖以還公公知其貧以<lb/>
　半遺之前輩謂公遺人以金人所能也倉卒得金而<lb/>
　不認人所不能也<lb/>
王和甫嘗言蘇子瞻在黄州上數欲用之王禹玉輒曰<lb/>
　軾詩有世間惟有蟄龍知之句陛下龍飛在天乃不<lb/>
　敬反欲求蟄龍乎章子厚曰龍者非獨人君人臣皆<lb/>
　可以言龍也上曰自古稱龍者多矣如荀氏八龍孔<lb/>
　明卧龍豈人君耶及退子厚詰之曰相公乃欲覆人<lb/>
<pb n="KR3k0065_WYG_009-17a"/>
　家族耶禹玉曰聞舒亶言爾子厚曰亶之唾亦可食<lb/>
　乎<lb/>
姚雄初為將以女許一寨主之子無何寨主物故妻及<lb/>
　子皆淪落後雄以邊帥赴闕奏事呼一媪浣衣喜其<lb/>
　有士人家風問所從來媪曰昔良人守官邊寨有將<lb/>
　姚其姓者許以女歸妾子今夫既喪無以自存子亦<lb/>
　貨餅餌以自給姚曰汝尚記姚形容否媪曰流落困<lb/>
　苦不復省記姚曰某即是也女自許歸之後不與他<lb/>
<pb n="KR3k0065_WYG_009-17b"/>
　族日望壻來豈以父之存没為間耶媪泣下氣咽不<lb/>
　語者久之因留媪呼其子至浣濯衣服之載還鎮而<lb/>
　畢其禮<hi>雄字毅夫紹聖間人</hi>
宣和用兵燕雲厚賦天下緡錢督責甚峻民無貧富皆<lb/>
　被其害時海州楊六秀才之妻劉氏寡居謂二子曰<lb/>
　國家用兵斂及下戸期㑹促迫刑法慘酷吾家積錢<lb/>
　列屋坐視鄉黨之困與官吏之負罪而晏然不顧於<lb/>
　心安乎遂請於官願以緡錢一百萬獻之以免下戸<lb/>
<pb n="KR3k0065_WYG_009-18a"/>
　之輸於是一郡數縣之官吏得以逃責而下戸得免<lb/>
　於流離死亡者皆劉氏之賜也<lb/>
趙忠簡鼎既以忤相檜讁吉陽軍門人故吏皆不敢通<lb/>
　問廣帥張宗元時遣使渡海以醪米遺之檜令本軍<lb/>
　月具存亡申省公知遣人呼其子汾至謂之曰檜必<lb/>
　欲殺我我不死一家當誅惟我死爾曹無患乃不食<lb/>
　而死汾䕶喪歸𦵏於衢州守臣章傑知中外士大夫<lb/>
　平時與公有簡牘徃來至是又携酒㑹𦵏意可為竒<lb/>
<pb n="KR3k0065_WYG_009-18b"/>
　貨乃遣官兵下縣同縣尉翁蒙之以搜私釀為名馳<lb/>
　徃掩取復疑蒙之漏言潜戒左右伺察之䝉之書片<lb/>
　紙走僕自後垣出宻以告汾趨令盡焚篋中書及弓<lb/>
　刀之屬比官兵至一無所得公之家賴以紓禍<hi>傑丞相章</hi>
　<hi>惇諸孫雅怨趙公當國時奉詔治惇罪故欲敗趙氏快私忿且媚檜取矣官因翁漏言又亷知翁女弟適</hi>
　<hi>胡寅實當時草詔罪狀悸者益怒並誣翁以他罪劾之翁字子功崇安人</hi>
楊誠齋夫人羅氏年七十餘每寒月黎明即起詣厨躬<lb/>
　作粥一釡遍享奴婢然後使之服役其子東山啟曰<lb/>
<pb n="KR3k0065_WYG_009-19a"/>
　天寒何自苦如此夫人曰奴婢亦人子也清晨寒冷<lb/>
　須使其腹中畧有火氣乃堪服役耳東山曰夫人老<lb/>
　且賤事何倒行而逆施乎夫人怒曰我自樂此不知<lb/>
　寒也汝為此言必不能如吾矣東山守呉夫人嘗於<lb/>
　郡圃種苧以為衣時年八十餘矣平居首飾止於銀<lb/>
　衣止於紬絹生四子三女悉自乳曰饑人之子以哺<lb/>
　吾子是誠何心哉誠齋東山清介絶俗固皆得之天<lb/>
　資而内助母儀所禆亦已多矣<lb/>
<pb n="KR3k0065_WYG_009-19b"/>
舒之望江有富翁曰陳國瑞以鐵冶起家嘗為其母卜<lb/>
　地青烏之徒輻集莫適其意有建寧王生者以術聞<lb/>
　延之踰年始得吉於近村有張翁者業之國瑞治家<lb/>
　未嘗問有無一以諉其子王生乃與其子計所以得<lb/>
　地且曰陳氏卜𦵏環數百里莫不聞若以實言則壟<lb/>
　斷取資未易厭也於是偽使其冶之𨽻如張翁家議<lb/>
　圈豕若以禱者因眺其山木之美而譽之曰吾冶方<lb/>
　乏炭此可以薪而得資翁許之乎張翁固弗疑也曰<lb/>
<pb n="KR3k0065_WYG_009-20a"/>
　諾居數日遂以錢三萬成約國瑞始來相其山大喜<lb/>
　築垣繕廬三閲月而大備遂𦵏之明年清明拜墓上<lb/>
　王與子偕忽顧其子曰此山得之何人厥直凡幾子<lb/>
　以實告又顧王曰使不以計勝則為直當幾何曰以<lb/>
　時價商之雖亷猶三十萬也國瑞亟歸命治具鞚馬<lb/>
　謁張翁而邀之至則館焉盛殽醖相與欵洽者幾月<lb/>
　語不及他翁既久留將告歸復張正堂而醼之酒五<lb/>
　行輦錢三百緡置之阼實縑於篚酌酒於斚而告之<lb/>
<pb n="KR3k0065_WYG_009-20b"/>
　曰予𦵏予母人謂其直之朘請以此為翁壽翁錯愕<lb/>
　曰吾他日伐山而薪不盈千焉三萬過矣此惡敢當<lb/>
　國瑞曰不然𦵏而買地宜也詭以為冶則非也余子<lb/>
　利一時之㣲以是紿翁人皆曰直實至是用敢以為<lb/>
　請凡余之為將以媿吾子之見利忘義者翁卒辭曰<lb/>
　當時固已許之實又過直子欲為君子老夫雖賤可<lb/>
　强以非義之財耶固授之徃反撑拒詰旦拂衣去國<lb/>
　瑞乃怒其子曰汝實為是必為我致之不得已宻召<lb/>
<pb n="KR3k0065_WYG_009-21a"/>
　其子畀焉曰是猶翁也翁竟不知嗟夫世之人以市<lb/>
　道相交一錢之争至於死而不悔聞二人之風亦可<lb/>
　以少媿乎<lb/>
　　京師人有以金銀繒錦二篋託付於其相知數年<lb/>
　　而死彼人歸詣其子子曰我父平日未嘗一言及<lb/>
　　此且無劵契之驗殆長者之誤也其人曰我躬受<lb/>
　　之爾父豈待劵契與汝必預聞哉两人相推無敢<lb/>
　　當其人遂持以白於官時包孝肅公尹京究驗其<lb/>
<pb n="KR3k0065_WYG_009-21b"/>
　　實斷與其子<lb/>
昌化章氏昆弟二人皆未有子其兄先抱育族人一子<lb/>
　未幾其妻得子其弟言兄既有子盍以所抱子與我<lb/>
　兄告其妻妻猶在蓐曰不然未有子而抱之甫得子<lb/>
　而棄之人其謂我何且新生那可保也弟請不已嫂<lb/>
　曰不得已寧以吾新生者與之弟初不敢當嫂即與<lb/>
　之已而二子皆成立長曰翃字景韓季曰詡字景虞<lb/>
　翃之子樵槱詡之孫鑄鑑皆相繼登第遂為名族孝<lb/>
<pb n="KR3k0065_WYG_009-22a"/>
　友睦婣之報如此婦人有識尤可尚也<lb/>
臨安府江夏陳宫幹家饒資財偶買一婢一日令揩浴<lb/>
　若不用力然顧之則見其以一手拭淚陳疑之與妻<lb/>
　言其事妻呼之不至尋至後閣見其婢猶垂淚未巳<lb/>
　扣其故婢曰妾本宦家女妾父性暴居官時令一婢<lb/>
　揩浴誤以指爪傷背重加之罪妾今乃𫉬此報言訖<lb/>
　涕淚俱下妻還白之即擇偶嫁出<lb/>
維揚秦君昭妙年游京師其執友鄧載酒祖餞既而舁<lb/>
<pb n="KR3k0065_WYG_009-22b"/>
　一殊色小鬟至前令拜秦因指之曰此吾為部主事<lb/>
　某人所買妾也幸君便航可以附達秦弗敢諾鄧作<lb/>
　色曰縱君自得之亦不過二百五十緡耳何峻辭乃<lb/>
　爾秦勉强從命迤邐至臨清天漸暄夜多蟲蚋可畏<lb/>
　内之帳中同寢直抵都下置舍館主婦處持書徃見<lb/>
　主事問曰足下與家眷來耶曰無有主事意極不悦<lb/>
　隨以小車取歸踰三日謁謝曰足下長者也昨已作<lb/>
　答簡附便驛報吾鄧公且使知足下果能不負公付<lb/>
<pb n="KR3k0065_WYG_009-23a"/>
　託之意矣遂相與痛飲盡歡而散夫栁下惠顔叔子<lb/>
　之事千古以為美談今秦之於此女子也相從數千<lb/>
　里飲食起居無適而不同又非造次顛沛者之比可<lb/>
　謂厚徳君子矣後秦之子孫咸至顯宦<lb/>
　<lb/>
　<lb/>
　<lb/>
　<lb/>
<pb n="KR3k0065_WYG_009-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋稗𩔖鈔卷九<lb/>
</p>
<p>
</p>
  </div>
<div>
<head>宋稗𩔖鈔卷十</head> <lb/>
    <p>
<pb n="KR3k0065_WYG_010-1a"/>
欽定四庫全書<lb/>
　宋稗𩔖鈔卷十<lb/>
　　　　　　　　　　　　　常熟潘永因編<lb/>
　雅量第十七<lb/>
郭進有材畧屢立戰功治第新成聚族人賔客落之下<lb/>
　至土木之工畢預乃設諸工之席於東廡羣子之席<lb/>
　於西廡人或曰諸子安可與工徒齒進指諸工曰此<lb/>
　造宅者指其子曰此賣宅者賣宅者固宜坐造宅者<lb/>
<pb n="KR3k0065_WYG_010-1b"/>
　下進殁未幾果為他人所有<lb/>
　　錢武肅王初有國將築宫望氣者言因故府大之<lb/>
　　不過百年填西湖之半可得千年武肅笑曰世有<lb/>
　　千年而中不出真主者乎柰何困吾民為遂弗改<lb/>
吕文穆公蒙正不記人過初參政事入朝堂有朝士於<lb/>
　簾内指之曰此子亦參政耶文穆佯為不聞而過同<lb/>
　列令詰其官位姓名文穆遽止之朝罷同列猶不能<lb/>
　平悔不窮問文穆曰若一知其姓名則終身不復能<lb/>
<pb n="KR3k0065_WYG_010-2a"/>
　忘固不如弗知也時人服其量<lb/>
李文靖公沆秉鈞日所居陋巷廳事無重門頽垣敗壁<lb/>
　不以屑慮堂前藥欄壞夫人戒守舍者弗葺以試公<lb/>
　公經月終不言夫人以語公公笑謂其弟維曰内典<lb/>
　以此世界為缺䧟安得圓滿如意人生朝暮不保豈<lb/>
　可以此動吾念哉<lb/>
王文正公旦局量寛厚人未嘗見其怒飲食有不精潔<lb/>
　者但不食而已家人欲試其量以少埃墨投羮中公<lb/>
<pb n="KR3k0065_WYG_010-2b"/>
　惟噉飯而已問其何以不食羮曰我偶不喜肉一日<lb/>
　又墨其飯公視之曰吾今日不喜飯可具粥其子弟<lb/>
　愬於公曰庖肉為饔人所私食肉不飽乞治之公曰<lb/>
　汝輩人料肉幾何曰一觔今但得半其半為饔人所<lb/>
　廀公曰盡一觔可得飽乎曰盡一觔固當飽曰此後<lb/>
　人料一觔半可也嘗宅門壞柱撤厔新之暫於廊廡<lb/>
　下啟一門以出入公至側門低據鞍俯伏而過都不<lb/>
　問畢復行正門亦不問有控馬卒嵗滿辭公問汝控<lb/>
<pb n="KR3k0065_WYG_010-3a"/>
　馬幾時曰五年矣公曰吾不省有汝既去復呼回曰<lb/>
　汝乃某人乎於是厚賜之乃是逐日控馬但見背未<lb/>
　嘗見其面因去見其背方省也昔孫叔敖乗馬三年<lb/>
　不知牝牡其公之謂乎<lb/>
王沂公狀元及第還青州故郡府帥聞其歸乃命父老<lb/>
　倡樂迎於郊公乃易服乗小駟由他門入遽謁守守<lb/>
　驚曰聞君來已遣人奉迎門司未報君至何為抵此<lb/>
　王曰不才幸忝科第豈敢煩郡守父老致迓是重其<lb/>
<pb n="KR3k0065_WYG_010-3b"/>
　過也故變姓名誑迎者與門司而上謁守嘆曰君真<lb/>
　所謂狀元矣遂卜其逺大<lb/>
章郇公作三府日寒食與丁晉公博丁負翼日封置所<lb/>
　負銀數百兩歸公明年寒食復博而公負丁督索甚<lb/>
　急公即出舊物以償之而封緘塵已昏垢丁服其氣<lb/>
　局之大如此<lb/>
丁晉公謂至朱崖作詩曰且作白衣菩薩觀海邊孤絶<lb/>
　寶陀山作青衿集皆為一字題寄歸西洛又作天香<lb/>
<pb n="KR3k0065_WYG_010-4a"/>
　𫝊叙海南諸香及以州郡配古人姓名著詠百餘篇<lb/>
　葢未嘗一日廢筆硯也後移道州旋以秘書監致仕<lb/>
　許於光州居住流落貶竄十五年髭鬢無斑白者人<lb/>
　服其量在光州日四方親知皆㑹至食不足轉運使<lb/>
　表聞有㫖給東京房錢一萬貫為其子珙數月呼博<lb/>
　而盡臨終前半月已不食但焚香危坐黙誦佛書以<lb/>
　沉水煎汁時呷少許啟手足之際神識不亂正衣冠<lb/>
　奄然而逝其能榮辱兩忘大變不懼當時稱為異人<lb/>
<pb n="KR3k0065_WYG_010-4b"/>
向常之敏中拜右揆宣麻日李昌武在翰林上謂之曰<lb/>
　朕自即位以來未嘗除僕射今日有此殊命敏中應<lb/>
　甚喜門下賀客必多卿往觀之明日却對來勿言朕<lb/>
　意也向歸昌武往侯見門䦨悄無人昌武徑入見之<lb/>
　徐賀曰今日聞降麻士大夫莫不歡慰朝野相慶公<lb/>
　但唯唯又言自上即位未嘗降端揆此非常之命自<lb/>
　非勲徳隆重眷倚殊越何以有此公復唯唯終未測<lb/>
　其意又厯陳前代為僕射者勲勞徳業之盛禮命之<lb/>
<pb n="KR3k0065_WYG_010-5a"/>
　重公亦唯唯卒無一言既退復使人至庖厨中問今<lb/>
　日有無親戚賓客飲食宴㑹亦寂無一人明日昌武<lb/>
　具以所見對上笑曰向敏中大耐官職<hi>李宗諤字昌武文正公昉</hi>
　<hi>之子</hi>
　　吕晦叔公著平章軍國時門下因語次或曰嘉問<lb/>
　　敗壞家法可惜公不答客愧而退一客少留曰司<lb/>
　　空尚能容吕惠卿何况族黨此人妄意迎合可惡<lb/>
　　也公又不答既歸子弟請問二客之言何如公亦<lb/>
<pb n="KR3k0065_WYG_010-5b"/>
　　不答<hi>嘉問字望之常竊其從祖公弼論新法奏稿以示安石公弼遂斥於外吕氏號為家賊</hi>
吕文靖生四子公弼公著公奭公孺皆穎異其少時文<lb/>
　靖與其夫人語四子他日皆顯重但未知誰作宰相吾<lb/>
　將驗之他日四子居外夫人使小鬟擎四寶器貯茶<lb/>
　而徃教令至門故跌而碎之三子皆失聲或走歸告<lb/>
　夫人獨公著凝然不動文靖謂夫人曰此兒必作相<lb/>
　元祐中果大拜<hi>吕彛簡字坦夫夀州人封許國公謚文靖</hi>
吕文懿公初辭相位歸故里海内仰之如泰山北斗有<lb/>
<pb n="KR3k0065_WYG_010-6a"/>
　一鄉人醉而詈之吕公不動語其僕曰醉者勿與較<lb/>
　也閉門謝之逾年其人犯死刑入獄吕始悔之曰使<lb/>
　當時稍與計較送公家責治可以小懲而大誡吾當<lb/>
　時只欲存心於厚不謂養成其惡䧟人於大辟也<lb/>
吕元膺為東都留守嘗與處士對碁次有文簿堆擁元<lb/>
　膺方秉筆閱覽碁侣謂吕必不顧局矣因私易一子<lb/>
　以自勝吕已窺之而碁侣不悟翼日吕請碁處士他<lb/>
　適以束帛贐之内外人莫測碁者亦不安如是十年<lb/>
<pb n="KR3k0065_WYG_010-6b"/>
　許吕寢疾將亟子姪列前吕曰游處交友爾軰冝精<lb/>
　擇吾為東都留守有一棋者云云吾以他事俾去易<lb/>
　一著棋子亦未足介意但心跡可畏亟言之即慮其<lb/>
　憂懾終不言又恐汝軰㓕裂於知聞言畢長逝<lb/>
仁宗乆病廢朝一日康復思見執政坐便殿促召二府<lb/>
　吕許公聞命移刻方赴召比至中使數促公同列亦<lb/>
　贊公速行公愈緩步既見上曰久病方平喜與公等<lb/>
　相見何遲遲其來公從容奏曰陛下不豫中外頗憂<lb/>
<pb n="KR3k0065_WYG_010-7a"/>
　一旦聞怱召近臣臣等若奔馳以進慮人驚動爾上<lb/>
　以為得輔臣體<lb/>
歐陽公於修唐書最後至局專任紀志而已列傳則宋尚<lb/>
　書祁所修也朝廷以一書出兩手體不能一遂詔公看<lb/>
　詳列傳令刪革為一體公雖受命退而嘆曰宋公於我為<lb/>
　前軰且人所見多不同豈可悉如已意於是一無所易及<lb/>
　書成奏御御史白舊例修書只列局中官髙者一人姓名<lb/>
　而公官髙宜書公曰宋公於列傳亦功深者為日且乆豈<lb/>
<pb n="KR3k0065_WYG_010-7b"/>
　可掩而奪其功乎於是紀志書公姓名列𫝊書宋姓名宋<lb/>
　公聞而喜曰自古文人不相讓而好相陵此事前所未聞也<lb/>
富鄭公致政歸西都嘗著布直裰跨驢出郊逢水南廵<lb/>
　檢威儀呵引甚盛前卒呵騎者下公舉鞭促驢卒聲<lb/>
　愈厲又唱言不肯下驢請官位公舉鞭稱名曰弼卒<lb/>
　不曉所謂白其將曰前有一人騎驢衝節請官位不<lb/>
　得口稱弼弼将方悟曰乃相公也下馬伏謁道左其<lb/>
　候贊曰水南巡檢唱喏公舉鞕去又杜祁公以宫師<lb/>
<pb n="KR3k0065_WYG_010-8a"/>
　致仕南都時新榜一巍峩者出倅巨藩道由應天太<lb/>
　師王資政舉正以其少年髙科方得意於時盡假以<lb/>
　牙兵寶轡旌鉞導從呵擁特盛祁公遇於通衢無他<lb/>
　路可避乗欵叚裘㡌暗弊二老卒歛馬側立於傍舉<lb/>
　䄂障靣新貴人頗訝其立馬而避問從者曰誰乎對<lb/>
　曰太師相公<lb/>
退傅張鄧公士遜晚春乗安轝出南薫繚繞都城游金<lb/>
　明抵暮詣冝秋門而入閽兵捧門牌請官位退𫝊止<lb/>
<pb n="KR3k0065_WYG_010-8b"/>
　書一闋於牌云閒游靈沼送春囘闗吏何須苦見猜<lb/>
　八十衰翁無品秩昔曽三到鳯池來<lb/>
范忠宣謫永州公夫人在患難中每遇不如意事則罵<lb/>
　章惇曰枉䧟正人使我至此公每為一笑舟行過橘<lb/>
　洲大風雨中船破僅得登岸公令正平持葢自負夫<lb/>
　人以登燎衣民舍稍蘇公顧曰船破豈亦章惇所為<lb/>
　耶其在永州閉門獨處人稀識靣客苦欲見者或出<lb/>
　則問寒暄而已家僮掃榻具枕揖客解𢃄對卧良久<lb/>
<pb n="KR3k0065_WYG_010-9a"/>
　鼻息如雷霆客自度未起亦熟睡睡覺常及暮乃去<lb/>
　<hi>范正平字子彞忠宣次子</hi>
范忠宣云或相勉以攝生之理不知人非乆在世之物<lb/>
　假如丁令威千嵗化鶴歸鄉見城郭人民皆非則獨<lb/>
　存亦何足樂<lb/>
楊尚書玢致仕歸長安舊居多為鄰人侵占子弟欲詣<lb/>
　府訴其事以狀白公公批紙尾云四鄰侵我我從伊<lb/>
　畢竟須思未有時試上含元殿基望秋風秋草正離<lb/>
<pb n="KR3k0065_WYG_010-9b"/>
　離子弟不敢復言<lb/>
　鑒識<lb/>
李文正公昉為相有求差遣見其人材可取必正色拒<lb/>
　之已而擢用或不足收用必和顔温語待之子弟或<lb/>
　問其故公曰用賢人主之事我若受其請是市私恩<lb/>
　也故峻絶之使恩歸於上若其不用既失所望又無<lb/>
　善辭此取怨之道也公嘗期王旦為相自小官薦進<lb/>
　之公病召旦勉以自愛既退謂其子弟曰此人後日<lb/>
<pb n="KR3k0065_WYG_010-10a"/>
　必為太平宰相然東封西祀亦不能救也<lb/>
　　劉宋王𢎞自領選及當朝總録將加榮爵於人者<lb/>
　　每先呵責譴辱之然後施行若美相盻接語欣懽<lb/>
　　者必無所諧人問其故答曰王爵既加於人又相<lb/>
　　撫勞便成與主分功此所謂姦以事君者也若求<lb/>
　　者絶官叙之分既無以為惠又不微借顔色即大<lb/>
　　成怨府亦鄙薄所不任問者悦服<lb/>
真宗朝李文靖沆王文正旦同時執政四方奏報祥瑞<lb/>
<pb n="KR3k0065_WYG_010-10b"/>
　沆故㓕裂之如有災異則再三疏陳以為失德所招<lb/>
　上意不懌旦退謂沆曰相公何苦違戻如此似非將<lb/>
　順之美沆曰自古太平天子志氣侈盛非事四譯則<lb/>
　躭酒色或崇釋老不過以此數事自敗今上富於春<lb/>
　秋須常以不如意事裁挫之使心不驕則可為持盈<lb/>
　守成之主沆老矣公他日當見之旦猶不以為然至<lb/>
　晚年東封西祀禮無不講時沆已薨旦繪像事之每<lb/>
　胸中欝欝則摩腹環行曰文靖文靖葢服其明識也<lb/>
<pb n="KR3k0065_WYG_010-11a"/>
曹瑋乆在秦州屢章乞代王旦薦李及衆疑及雖謹厚<lb/>
　有行檢非守邊才韓億以告旦旦不答及至秦州將<lb/>
　吏亦心輕之㑹有戌卒白晝掣婦人銀釵於市吏執<lb/>
　以聞及方坐觀書召前畧加詰問其人服罪及不復<lb/>
　下吏亟命斬之復觀書如故將吏皆驚服不日聲譽<lb/>
　達京師億聞之見旦道其事且稱旦知人之明旦笑<lb/>
　曰戍卒為亂主將斬之此常事何足異旦之用及非<lb/>
　為此也夫以曹瑋知秦州十年羗人讋服瑋處邉事<lb/>
<pb n="KR3k0065_WYG_010-11b"/>
　已盡冝矣使他人往必矜其聦明多所變置敗瑋之<lb/>
　成績所以用及者但以及重厚必能謹守瑋之規模<lb/>
　而已億益歎公之識度<lb/>
㓂萊公始與丁晉公善嘗薦其才於李文靖屢矣而終<lb/>
　未用一日萊公語文靖曰凖屢言丁謂之才而相公<lb/>
　終不用豈其才不足用耶抑鄙言不足聴耶文靖曰<lb/>
　斯人才則才矣顧可使之在人上乎萊公曰如謂者<lb/>
　相公終能抑之使在人下乎文靖曰他日後悔當思<lb/>
<pb n="KR3k0065_WYG_010-12a"/>
　吾言也晚年權寵相軋交至傾奪始服文靖先識<lb/>
唐待制肅先與丁晉公為友後居水櫃街宅正相對丁<lb/>
　將有弼諧之命唐遷居州北或問其故唐曰謂之入<lb/>
　則大拜數與往還事涉依附經旬不見情必猜疑故避之<lb/>
　耳後晉公南遷唐曰丁之才術李贊皇之流動多而<lb/>
　静少任智而鮮仁可以佐三事但不可冡百官耳王<lb/>
　魏公與楊文公品量人物楊曰丁謂果何如公曰才<lb/>
　則才矣語道未可他日在上位使有德助之庶保終<lb/>
<pb n="KR3k0065_WYG_010-12b"/>
　吉若獨當權必為身累後丁果被流竄<lb/>
章得象為職方知洪州罷歸丁晉公與楊文公博召數<lb/>
　人皆不至丁以為二人博無歡楊曰有章職方者善<lb/>
　博可召之既至丁不勝輸銀器數百章無喜色亦不<lb/>
　辭他日又博章輸銀器數百亦無吝色丁嘉其有度<lb/>
　援引以至清顯嘗云章公他日必為公台<lb/>
王沂公曾初就殿試已有盛名李文靖公沆為相適求<lb/>
　壻語其夫人曰吾得壻矣乃舉公姓名曰此人今次<lb/>
<pb n="KR3k0065_WYG_010-13a"/>
　不第後亦當為公輔是時吕文穆公家亦求姻於沂<lb/>
　公公聞文靖言曰李公知我遂從李氏唱名果在第<lb/>
　一晏元獻嘗屬范文正擇壻乆之文正言有二人其<lb/>
　一冨髙一張為善元獻曰二人孰優文正曰冨修謹<lb/>
　張疎俊冨君器業尤逺大遂納冨即鄭公也時猶未<lb/>
　改名以宰相得宰相衣冠以為盛事為善亦安道舊<lb/>
　名<lb/>
盛文肅公度為尚書右丞知揚州簡重少所許可時夏<lb/>
<pb n="KR3k0065_WYG_010-13b"/>
　有章自建州司户參軍授鄭州推官過揚州文肅驟<lb/>
　稱其才雅置酒召之有章荷其意為一詩謝别公先<lb/>
　得詩不發封即還之謝不見有章殊不意往見通判<lb/>
　刁繹具言所以繹疑將命者有忤詣公問故公曰無<lb/>
　他也吾始見其氣韻清秀謂必逺器今封詩乃自稱<lb/>
　新圃田從事得一幕官遂爾輕脱君但觀之必止於<lb/>
　此官志已滿矣明年除館閣坐舊事寢奪改差國子<lb/>
　監主簿仍帯鄭州推未幾卒於京師<lb/>
<pb n="KR3k0065_WYG_010-14a"/>
景德中契丹南牧真宗用㓂萊公計使供奉官曹利用<lb/>
　議和許嵗遺銀絹三十萬疋兩利用之行也靣請所<lb/>
　遺之數上曰必不得已雖百萬亦可及還上在帷宫<lb/>
　方進食未之見使内侍問所遺利用曰此機事當靣<lb/>
　奏上復使問之曰姑言其畧利用終不肯言而以三<lb/>
　指加頰内侍入白三指加頰豈非三百萬乎上失聲<lb/>
　曰太多既而曰姑了事亦可耳帷宫淺泊利用具聞<lb/>
　其語既對上亟問之利用再三稱罪曰臣許之銀絹<lb/>
<pb n="KR3k0065_WYG_010-14b"/>
　過多上曰幾何曰三十萬上不覺喜甚由此利用被<lb/>
　賞尤厚然當時朝論皆以三十萬為過多惟宰相畢<lb/>
　士安曰不如此契丹所願不滿和事恐不能乆衆未<lb/>
　以為然也然自景德至元祐將百年自古漢蕃和好<lb/>
　所未嘗有畢公之言得之矣<lb/>
鞠詠為進士以文受知於王公化基及王公知杭州詠<lb/>
　擢第釋褐為大理評事知杭州仁和縣將之官先以<lb/>
　書及所作文寄王公以謝平昔奬進今復為屬吏得<lb/>
<pb n="KR3k0065_WYG_010-15a"/>
　以文字相樂之意王公不答及至任畧不加禮課其<lb/>
　職事甚急鞠大失望於是不復冀其相知而専修吏<lb/>
　幹矣其後王公入為參知政事首以詠薦人或問其<lb/>
　故答曰鞠詠之才不患不達所憂者氣峻而驕我故<lb/>
　抑之以成其德耳詠聞之始以王公為真相知也<lb/>
張忠定公詠知通進銀臺司并州有軍校笞他部卒至<lb/>
　死獄具奏上法官謂非所部當如凡人公執奏之曰<lb/>
　并接西羗屯兵數十萬一旦因一卒抵校死卒有輕<lb/>
<pb n="KR3k0065_WYG_010-15b"/>
　所部之心不如杖遣之於權冝為便上如法官議不<lb/>
　數日并卒有怨本校白晝五六軰提刀趨喧爭前刺<lb/>
　校胸狼藉户下遂竄去朝廷方以公所執為是一云<lb/>
　公在銀臺時張永德為并代帥小校犯法杖之而死<lb/>
　有詔按罪公封還詔書曰永德方被邊寄若責一小<lb/>
　校遂摧辱之臣恐帥體輕而小人慢上矣不納既而<lb/>
　果有營卒脅刺其大校者上始寤公言面加慰勞<lb/>
張尚書乖崖鎮蜀時承㫖彭公乗始冠欲持所業為贄<lb/>
<pb n="KR3k0065_WYG_010-16a"/>
　求文鑒大師為之先容鑒曰請君遇旌麾游寺日具<lb/>
　襴鞹與文候之老僧先為持文奉呈果稱愛方可出<lb/>
　拜葢八座之性靡測一日果來鑒以彭文呈之公黙<lb/>
　覽殆遍無一語褒貶擲之於地彭公大沮後將赴闕<lb/>
　臨岐託鑒召彭至語之曰向示盛編心極愛嘆不欲<lb/>
　形言者子方少年若老夫以一語奬借必凌忽自惰<lb/>
　故擲地以奉激他日子之官亦不减老夫而益清近<lb/>
　留鐵緡鈔二伯道為縑緗之助勉之後果盡然<lb/>
<pb n="KR3k0065_WYG_010-16b"/>
趙清獻帥蜀日有妓戴杏花公喜之戲謂曰頭上杏花<lb/>
　真可幸妓應聲曰枝頭梅子豈無媒趙益感之謂直<lb/>
　宿老兵曰汝識某妓所居乎曰識之曰為我呼來去<lb/>
　已二鼔不至復令人速之旋又令止老兵忽自幙後<lb/>
　出公怪問之兵曰某度相公不過一箇時辰此念息<lb/>
　矣雖承命實未嘗往也<lb/>
李久則嘗宴軍而甲仗庫火允則作樂飲酒不輟少頃<lb/>
　火熄宻遣吏持檄瀛州以茗籠運器甲不浹旬軍器<lb/>
<pb n="KR3k0065_WYG_010-17a"/>
　完足人無知者樞宻院請劾不救火狀真宗曰允則<lb/>
　必有謂姑詰之對曰兵械所藏儆火甚嚴方宴而焚<lb/>
　必奸人所為若舍宴救火事當不測<lb/>
景祐末西鄙用兵大將劉平死議者以宦官監軍主帥<lb/>
　不得専致平失利請罷諸帥監軍仁宗以問宰臣吕<lb/>
　文靖公公曰不必罷但擇謹厚者為之仁宗委公擇<lb/>
　之對曰臣待罪宰相不當與中貴私交何由知其賢<lb/>
　否願詔都知押斑保舉有不稱者與同罪仁宗從之<lb/>
<pb n="KR3k0065_WYG_010-17b"/>
　翊日都知叩頭乞罷監軍時嘉公有謀夫不動聲色<lb/>
　坐罷監軍哲人舉事固自不凡陳竇之禍皆由謀之<lb/>
　不足也是以君子立朝貴有智<lb/>
慶厯中余靖歐陽修蔡襄王素為諫官時謂四諫四人<lb/>
　者力引石介而執政亦欲從之時范仲淹為參知政<lb/>
　事獨謂同列曰石介剛正天下所聞然性亦好為竒<lb/>
　異若使為諌官必以難行之事責人君以必行少拂<lb/>
　其意則引裾折檻叩頭流血無所不為矣主上雖冨<lb/>
<pb n="KR3k0065_WYG_010-18a"/>
　有春秋然無失德朝廷政事亦自修舉安用如此諌<lb/>
　官也諸公服其言而罷介専以徑直狂徼為務人多<lb/>
　畏其口或有薦於上謂介可為諌官者上曰此人若<lb/>
　為諫官恐其碎首玉階葢疑其效劉栖楚也<hi>余靖為人不事</hi>
　<hi>修<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>作諫官日因賜對靣陳時方盛暑上入内云被一汗臭漢薫殺噴唾在吾靣上</hi>
寶元中趙元昊叛上問邊僃輔臣皆不能對明<hi>鎬</hi>樞宻<lb/>
　四人皆罷王忠穆謫虢州翰林學士蘇公儀與忠穆<lb/>
　善出城見之忠穆謂公儀曰<graphic n="KR0934" url="https://raw.githubusercontent.com/kanripo/KR-Gaiji/master/images/KR0934.png" mimeType="image/png"/>之此行前十年已有<lb/>
<pb n="KR3k0065_WYG_010-18b"/>
　人言之公儀曰必術士也忠穆曰非也昔時為三司<lb/>
　鹽鐵副使决獄囚至河北是時曹南院自陕西讁官<lb/>
　初起為定帥<graphic n="KR0934" url="https://raw.githubusercontent.com/kanripo/KR-Gaiji/master/images/KR0934.png" mimeType="image/png"/>至定治事畢瑋謂<graphic n="KR0934" url="https://raw.githubusercontent.com/kanripo/KR-Gaiji/master/images/KR0934.png" mimeType="image/png"/>曰决事已畢自<lb/>
　此當還明日欲少留有所言<graphic n="KR0934" url="https://raw.githubusercontent.com/kanripo/KR-Gaiji/master/images/KR0934.png" mimeType="image/png"/>既愛其雄材又聞欲<lb/>
　有所言遂為之留明日具饌甚簡儉食罷屏左右曰<lb/>
　公滿靣權骨不為樞輔即邊帥或謂公當為相則不<lb/>
　然也顧不十年必總樞柄此時西方當有警公冝預<lb/>
　講邊僃蒐閲人材不然無以應卒<graphic n="KR0934" url="https://raw.githubusercontent.com/kanripo/KR-Gaiji/master/images/KR0934.png" mimeType="image/png"/>曰四境之事惟<lb/>
<pb n="KR3k0065_WYG_010-19a"/>
　公知之何以見教曹曰瑋實知之今當為公言瑋在<lb/>
　陕西日河西趙德明嘗使人以馬博易於中國怒其<lb/>
　息微欲殺之莫可諌止德明有一子方十餘嵗極諌<lb/>
　不已曰以戰馬資鄰國已是失計今更以貨殺邊人<lb/>
　則誰肯為我用者瑋聞其言私念之曰此子欲用其<lb/>
　人矣聞其常往來牙市中瑋欲一識之屢使誘致之<lb/>
　不可得乃使善畵者圖其形容既至觀之真英物也<lb/>
　此子必為邉患計其時正在公秉政之日公其勉之<lb/>
<pb n="KR3k0065_WYG_010-19b"/>
　<graphic n="KR0934" url="https://raw.githubusercontent.com/kanripo/KR-Gaiji/master/images/KR0934.png" mimeType="image/png"/>爾時殊未以為然今知其所畫乃元昊竟如其言<lb/>
　也<lb/>
張鄧公士遜為殿中丞王城東一見厚遇之語必移時<lb/>
　王公素所厚惟楊大年公有一茶囊惟大年至則取<lb/>
　囊具茶他客莫與也公之子弟但聞取茶囊則知大<lb/>
　年至一日公命取茶囊羣子弟皆出窺大年及至乃<lb/>
　鄧公也一日公復命取茶囊又往窺之鄧公也子弟<lb/>
　乃問公張殿中者何人公待之如此公曰張有貴人<lb/>
<pb n="KR3k0065_WYG_010-20a"/>
　法不十年當據吾座後果如其言又文潞公為太常<lb/>
　博士通判兗州回謁吕許公公一見器之問潞公太<lb/>
　博曾在東魯必當别墨令取一丸墨頻揩磨之揖潞<lb/>
　公就觀此墨何如乃是欲從後相其背既而宻語潞<lb/>
　公曰異日必大貴達即日擢為監察御史不十年入<lb/>
　相至七十九嵗以太師致仕凡帯平章事三十七年<lb/>
　未嘗改易名位隆重福夀康寧近世未有其比<lb/>
　　張芸叟云吕申公知人故多得於下僚家有茶羅<lb/>
<pb n="KR3k0065_WYG_010-20b"/>
　　子一銀餙一金<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>一棕欄方接賓索銀羅子常客也<lb/>
　　金羅子禁近也棕欄則公輔必矣家人常排列於屏間<lb/>
　　以候之<lb/>
　　宻雲龍茶極為甘馨黄秦晁張號蘇門四學士子<lb/>
　　瞻待之厚每來必令侍妾朝雲取宻雲龍一日又<lb/>
　　命取宻雲龍家人謂是四學士窺之乃廖正一明<lb/>
　　略也<lb/>
前軰名公鉅卿往往具知人之哲如馬尚書亮之於吕<lb/>
<pb n="KR3k0065_WYG_010-21a"/>
　許公陳恭公曾諌議致光之於晏元獻吕許公之於<lb/>
　文潞公夏英公之於龎穎公皆自布衣小官時即許<lb/>
　以元宰之貴不可一二數初非有袁李之術但眼力<lb/>
　髙閲人多故耳史𫝊所載以為名談近世如史忠獻<lb/>
　彌逺趙忠肅方亦未易及忠獻當國日待族黨加嚴<lb/>
　猶子嵩之子申初官棗陽户曹方需逺次適鄉里有<lb/>
　佃客邂逅致死者官府連逮急甚欲求援於忠獻而<lb/>
　莫能自通遂夤縁轉聞因得一見留飯終席不敢發<lb/>
<pb n="KR3k0065_WYG_010-21b"/>
　一語忽問何不赴棗陽以尚需次對忠獻曰可急行<lb/>
　當作書與退翁矣子申拜謝因及前事公曰吾已知<lb/>
　之苐之官勿慮也公平昔嚴毅少言遂謝而退少間<lb/>
　公元姬林夫人因扣之公曰勿輕此子異日當據我<lb/>
　榻也其後信然又趙葵南仲通判廬州日往謁公時<lb/>
　候見者數十人皆謝去獨召兩都司及趙延入小閣<lb/>
　㑹食且出兩金奩貯龍涎氷腦俾坐客隨意爇之次<lb/>
　至趙即舉二合盡投熾炭中香霧如雲左右皆失色<lb/>
<pb n="KR3k0065_WYG_010-22a"/>
　公亟索飯送客俾趙聼命客次人皆危之既而出劄<lb/>
　知滁州填現闕即命之任而信公平生功業實肇於<lb/>
　此焉又趙忠肅開閫西京日鄭忠定清之初任彞陵<lb/>
　教職首詣臺參鄭素癯瘁若不勝衣趙一見即異人<lb/>
　待之延入中堂出三子俾執弟子禮鄭跼蹐不自安<lb/>
　傍觀怪之即日免衙參等禮及行復命諸子餞之前<lb/>
　途且各出雲萍録書之而去他日忠肅問諸子曰鄭<lb/>
　教何如長公答曰清固清矣恐寒薄耳公笑曰縱寒<lb/>
<pb n="KR3k0065_WYG_010-22b"/>
　不失為太平宰相後公疾革諸子侍側顧其長薿曰<lb/>
　汝讀書可喜然不過監司太守次語文仲范曰汝開<lb/>
　閫恐無結果三哥葵甚有福但不可作宰相耳時帳<lb/>
　前提舉官趙勝素與都統制扈再興不恊泣而言曰<lb/>
　萬一相公不諱勝必死於再興之手時京西施漕在<lb/>
　傍公笑謂施曰趙勝㑹做殿帥扈再興安能殺之其<lb/>
　後所言無一不驗<lb/>
御史臺有閽吏𨽻臺中四十餘年事二十餘中丞矣頗<lb/>
<pb n="KR3k0065_WYG_010-23a"/>
　能道其事尤善評其優劣每聲喏之時以所執之挺<lb/>
　驗中丞之賢否賢則横其挺否則直其挺此語諠聞<lb/>
　凡為中丞者惟恐其挺之直也范諷為中丞聞望甚<lb/>
　峻閽吏毎聲喏必横其挺一日范視事次閽吏報事<lb/>
　范視之其挺直矣范大驚立召問曰爾挺忽直豈覩<lb/>
　我之失耶吏初諱之苦問乃言曰昨日見中丞召客<lb/>
　親諭庖人以造食中丞指揮者數四庖人去又呼之<lb/>
　復丁寧教誡者數四大凡役人者受以法而觀其成<lb/>
<pb n="KR3k0065_WYG_010-23b"/>
　茍不如法有常刑矣何事喋喋之繁若使中丞宰天<lb/>
　下事皆欲如此喋喋不亦勞而可厭乎某心鄙之不<lb/>
　覺其挺之直也范大笑慚謝明日視之挺復横矣<lb/>
　　唐世士大夫崇尚家法栁氏為冠公綽唱之仲郢<lb/>
　　和之其餘名士亦各修整舊𫝊栁氏出一婢婢至<lb/>
　　宿衞韓金吾家未成劵聞主翁於廳事上買綾自<lb/>
　　以手取視之且與駔儈議價婢於窻隙見之因作<lb/>
　　中風狀仆地其家怪問之婢云我正以此疾故出<lb/>
<pb n="KR3k0065_WYG_010-24a"/>
　　栁宅也因出外舍問曰汝有此疾幾何時矣婢曰<lb/>
　　不然我曽服事栁家郎君豈忍為此賣絹牙郎指<lb/>
　　使耶其標韻如是<lb/>
吕獻可待對於崇政殿時司馬溫公為翰林學士相遇<lb/>
　朝路溫公宻問曰今日請對何所言獻可舉手曰䄂<lb/>
　中彈文乃新參也溫公愕然曰王介甫素有學行命<lb/>
　下之日衆皆喜於得人柰何論之獻可正色曰君實<lb/>
　亦為此言耶安石雖有時名好執偏見不通物情輕<lb/>
<pb n="KR3k0065_WYG_010-24b"/>
　信姦囘喜人侫已聼其言則美施於用則疎若在侍<lb/>
　從猶或可容置諸宰輔必天下受其禍矣溫公又諭<lb/>
　之曰與公相知有所懷不敢不盡未見其不善之迹<lb/>
　遽論之不可獻可曰上新嗣位冨於春秋朝夕謀議<lb/>
　者二三執政爾苟非其人則敗國事此乃腹心之<lb/>
　疾治之惟恐不及顧可緩耶後安石變法人始服獻<lb/>
　可先見<hi>吕誨字獻可正惠公端之孫其彈荆公文有云外示朴野中懷險詐學師孔孟術慕管啇</hi>
　<hi>等語</hi>
<pb n="KR3k0065_WYG_010-25a"/>
　　張樂全守陳冨鄭公在毫社以不行新法謫知汝<lb/>
　　州假道宛丘與樂全相見冨歎曰人果難知某三<lb/>
　　次薦安石謂其才可大用不意今日乃如此樂全<lb/>
　　曰自是彦國未識人方平昔年知舉辟為㸃檢試<lb/>
　　卷官每向前來論事則滿院無一人可其意者自<lb/>
　　是絶之至今無一字往還或薦宋莒公兄弟可大<lb/>
　　用昭陵曰大者可小者每上殿則廷臣無一人是<lb/>
　　者已而莒公果相景文終於翰長樂全與昭陵之<lb/>
<pb n="KR3k0065_WYG_010-25b"/>
　　見同李待制在仁宗朝嘗為州縣官因邸吏報包<lb/>
　　希仁拯拜參政或曰朝廷自此多事矣承之正色<lb/>
　　曰包公無能為今知鄞縣王安石者眼多白甚似<lb/>
　　王敦他日亂天下者必此人<lb/>
元祐間東坡在禁林張無盡以書自言曰覺老近來見<lb/>
　解與往時不同若得一把茅葢頭必能為公呵佛罵<lb/>
　祖葢欲坡薦為臺諌也溫公頗有意用之嘗以問坡<lb/>
　坡云犢子雖俊可喜終敗人事不如求負重有力而<lb/>
<pb n="KR3k0065_WYG_010-26a"/>
　馴良服轅者使安行於八達之衢為不誤人也溫公<lb/>
　乃止<lb/>
王荆公初見晏元獻元獻熟視無他語但云能容於物<lb/>
　物亦容矣荆公唯唯退而思之此語有所本或自為<lb/>
　之言識者謂荆公平日所短正在乎此何元獻遂知<lb/>
　其然耶<lb/>
熙寧初王宣徽之子正甫字茂直監西京糧料院一日<lb/>
　約邵康節吳處厚王平甫共飯康節辭以疾明日茂<lb/>
<pb n="KR3k0065_WYG_010-26b"/>
　直來康節謂曰某之辭㑹有以吳處厚者好議論平<lb/>
　甫者介甫之弟介甫方執政行新法處厚每議刺之<lb/>
　平甫雖不甚主其兄若人靣罵之則亦不堪矣此某<lb/>
　所以辭㑹也茂直歎曰先生料事之審如此昨處厚<lb/>
　席間毁介甫平甫作色欲列其事於府某解之甚苦<lb/>
　乃已嗚呼康節以道德尊一代平居出處一飯食之<lb/>
　間其慎如此<lb/>
姚麟為殿帥王荆公當軸一日折簡召麟麟不即往荆<lb/>
<pb n="KR3k0065_WYG_010-27a"/>
　公因奏事白之裕陵裕陵詢之麟對曰臣職掌禁旅<lb/>
　宰相非是以片紙召臣臣不知其意故不敢擅往裕<lb/>
　陵是之又有語麟馭下過嚴者裕陵亦因事勵之麟<lb/>
　恐伏而對曰誠如聖訓然臣自行列䝉陛下㧞擢使<lb/>
　掌衞兵於殿廷之間此豈臣當以私恩結下為身計耶<lb/>
　裕陵是之<lb/>
熙寧中髙麗入貢所經州縣悉要地圖所至皆造送山<lb/>
　川道路形勢險要無不備載至揚州牒州取地圖是<lb/>
<pb n="KR3k0065_WYG_010-27b"/>
　時丞相陳秀公守揚紿使者欲盡見兩浙所供圖倣<lb/>
　其規模供造及圖至都聚而焚之具以事聞<lb/>
神宗升遐㑹程顥以檄至府留守韓康公之子宗師問<lb/>
　朝廷之事如何曰司馬君實吕晦叔作相矣又問果<lb/>
　作相當何如曰當與元豐大臣同若先分黨與他日<lb/>
　可憂韓曰何憂曰元豐大臣皆嗜利者使自變其已<lb/>
　甚害民之法則善矣不然衣冠之禍未艾也君實忠<lb/>
　直難與議晦叔解事恐力不足耳已而皆驗<lb/>
<pb n="KR3k0065_WYG_010-28a"/>
　　建中初江公望為左司諌上言神考與元祐諸臣<lb/>
　　非有斬祛射鈎之隙也先帝信仇人黜之陛下若<lb/>
　　立元祐以為名必有元豐紹聖為之對有對則爭<lb/>
　　興爭興則黨復立矣徽宗初欲革紹聖之弊以靖<lb/>
　　國於是大開言路衆議以瑤華復位司馬光等叙<lb/>
　　官為所當先陳瓘時在諌省獨以為幽廢母后追<lb/>
　　貶故相彼皆立名以行非細故也今欲正復當先<lb/>
　　辨明誣罔昭雪非辜誅責造意之人然後發詔以<lb/>
<pb n="KR3k0065_WYG_010-28b"/>
　　禮行之庶無後患不冝欲速貽悔朝議以公論乆<lb/>
　　欝速欲取快人情遽施行之至崇寧間蔡京用事<lb/>
　　悉改建中之政人皆服公逺識<lb/>
元祐初政司馬光居政府凡王安石吕惠卿所建新法<lb/>
　剗革畧盡至罷僱役復差役人情未協范純仁謂光<lb/>
　曰治道去其太甚可也差役一事尤當熟講而緩行<lb/>
　不然滋為民病願公虚心以延衆論不必謀自己謀<lb/>
　自己出則諂諛得乘間迎合矣設議或難回則可先行之一<lb/>
<pb n="KR3k0065_WYG_010-29a"/>
　路以觀其䆒竟光不從持之益堅純仁曰是使人不<lb/>
　得言耳若欲媚公以為容悦何如少年合安石以速<lb/>
　冨貴哉純仁素與光同志及臨事規正如此後紹述<lb/>
　之興果借此為詞<lb/>
邵伯溫常論元祐紹聖之政曰公卿大夫當知國體以<lb/>
　蔡確之奸投之死地亦何足惜范忠宣知國體者也<lb/>
　故每欲薄確之罪時既不能用退而行確詞命然後<lb/>
　求去君子長者用心也劉摯梁燾王巖叟劉安世疾<lb/>
<pb n="KR3k0065_WYG_010-29b"/>
　惡太甚卒貽後日縉紳之禍可柰何<lb/>
司馬溫公為相每詢士大夫私計足否人怪而問之公<lb/>
　曰倘衣食不足安肯為朝廷而輕去就耶内翰賈公<lb/>
　廷試第一往謝杜祁公公獨以生事有無為問賈退<lb/>
　謂祁公門下士曰黯以鄙文冠天下往謝公公不問<lb/>
　而獨問生事豈以黯為不足魁乎公聞而言曰凡人<lb/>
　無生事雖為顯官不能無俯仰依違今賈名列第一<lb/>
　則其學不問可知其為顯官亦不問可知衍獨懼其<lb/>
<pb n="KR3k0065_WYG_010-30a"/>
　生事不足以致進退皆為廩禄所拘管耳賈為之歎<lb/>
　服<lb/>
杜正獻公有門生為縣令者公戒之曰子之材器一縣<lb/>
　令不足施然切當韜晦無露圭角不然無益於事徒<lb/>
　取禍耳門生曰公平生以直亮忠信取重天下今反<lb/>
　誨某以此何也公曰衍厯任多厯年久上為帝王所<lb/>
　知次為朝野所信故得以伸其志今子為縣令卷舒<lb/>
　休戚係之長吏長吏之賢者固不易得若不見<lb/>
<pb n="KR3k0065_WYG_010-30b"/>
　知子烏足以伸其志徒取禍耳予非欲子毁方瓦合<lb/>
　葢欲求和於中也此言味做涉世語便是老鄉愿味<lb/>
　做用世語便是古大臣<lb/>
國家與遼結歡兩國之誓敗盟者禍及九族宣和伐燕<lb/>
　之謀用其降人馬植之言由登萊航海以使於女真<lb/>
　約盡取遼地而分之子女玉帛歸女真土地歸本朝<lb/>
　時主其事者王黼也時論多以為不可宇文虚中在<lb/>
　西掖昌言開邊之非䇿論事亹亹數千言設喻以為<lb/>
<pb n="KR3k0065_WYG_010-31a"/>
　猶冨人有萬金之産與寒士為鄰欲肆吞并以廣其<lb/>
　居乃引外禦而與謀曰彼之所處汝居其半彼之所<lb/>
　畜汝得其全外禦從之寒士既亡雖有萬金之冨日<lb/>
　為切鄰外禦所窺欲一日髙枕安卧其可得乎种師<lb/>
　道亦言今日之舉如㓂入鄰家不能救又乘之分其<lb/>
　室也兩喻最為切當當事者既失之於女真復用之<lb/>
　於䝉古而社稷隨之矣宣和元年髙麗國王病遣使<lb/>
　求醫上擇二良醫往嵗餘方歸醫奏王館待甚勤謂<lb/>
<pb n="KR3k0065_WYG_010-31b"/>
　曰髙麗小國世荷國恩不敢忘報聞天子用兵遼實<lb/>
　兄弟國苟存之猶足為中國扞邊女真乃強敵不可<lb/>
　交也願二醫歸告子早為之備用兵之失䇿雖髙麗<lb/>
　亦知之天朝君臣其謀反出小裔下耶<lb/>
承平時宰相入省必先以秤秤印匣而後開蔡元長秉<lb/>
　政一日印匣頗輕疑之搖撼無聲吏以白元長元長<lb/>
　曰不須啟封今日不用印復攜以歸私第翼日入省<lb/>
　秤之如常日開匣則印在焉或以詢元長曰是必省<lb/>
<pb n="KR3k0065_WYG_010-32a"/>
　吏有私用者偶倉卒未及入倘失措急索則不可復<lb/>
　得徒張皇耳葢即裴晉公之事也<lb/>
劉豫揭榜山東妄言御藥馮益遣人收買飛鴿因有不<lb/>
　遜語知泗州劉綱奏之張浚請斬益以釋謗趙鼎繼<lb/>
　奏曰益事誠曖昧然疑似間有闗國體倘朝廷畧不<lb/>
　加罰外議必謂陛下實嘗遣之有累聖德不若暫解<lb/>
　其職姑與外祠以釋衆惑上欣然出之浙東浚怒鼎<lb/>
　異已鼎曰自古欲去小人者急之則黨合而禍大緩<lb/>
<pb n="KR3k0065_WYG_010-32b"/>
　之則彼自相擠今益罪雖誅不足以快天下然群閹<lb/>
　恐人君手滑必力爭以薄其罪不若謫而逺之既不<lb/>
　傷上意彼見謫輕必不致力營求又幸其位必以次<lb/>
　窺進安肯容其入耶若力排之此軰側目吾等其黨<lb/>
　愈固而不破矣浚始嘆服<lb/>
　　張浚與趙鼎同志輔治相得甚歡行且竝相史館<lb/>
　　校勘喻樗獨曰二人冝且同在樞府他日趙退則<lb/>
　　張繼之立事任人未甚相逺則氣脉長若同處相<lb/>
<pb n="KR3k0065_WYG_010-33a"/>
　　位萬一不合而去則必更張是賢者自相悖戾矣<lb/>
秦檜當國有假其書謁揚州守守覺其偽繳原書管押<lb/>
　其囘檜見之即假其官資或問其故曰有膽敢假檜<lb/>
　書此必非常人若不以一官束之則鋌而走險矣<lb/>
　　韓范不能用張元李昊遂奔西夏大為邊患檜此<lb/>
　　舉勝韓范矣所謂下下人有上上智有人作韓魏<lb/>
　　公書謁蔡君謨君謨雖疑之然士頗豪與之三千<lb/>
　　因囘書遣四兵送之并致果物於魏公客至京謁<lb/>
<pb n="KR3k0065_WYG_010-33b"/>
　　公謝罪公徐曰君謨手叚小恐未足了公事夏太<lb/>
　　尉在長安可往見之即為發書子弟疑謂包容已<lb/>
　　足書可勿發公曰士能為我書又能動君謨其才<lb/>
　　器不凡矣至闗中夏竟官之<lb/>
韓蘄王之夫人京口娼也嘗五更入府伺候賀朔忽於<lb/>
　廟柱下見一虎蹲卧鼻息齁齁然驚駭急走出不敢<lb/>
　言已而人至者衆復往視之乃一卒也因蹴之起問<lb/>
　其姓名為韓世忠心異之宻告母謂此卒定非凡人<lb/>
<pb n="KR3k0065_WYG_010-34a"/>
　乃邀至家具酒食卜夜盡歡深相結納資以金帛約<lb/>
　為夫婦蘄王後立殊功為中興名將遂封兩國夫人<lb/>
　王嘗邀兀术於黄天蕩幾成擒矣一夕鑿河遁去夫<lb/>
　人抗䟽言世忠失機縱敵乞加罪責舉朝為之動色<lb/>
　其明智英偉如此<lb/>
張循王罷兵就第一日秦丞相召見言有少事煩郡王<lb/>
　建康鎮江軍皆闕帥請薦其人張唯唯而退越日又<lb/>
　言之張辭以居閒巳久部曲悉離散無可薦者秦曰<lb/>
<pb n="KR3k0065_WYG_010-34b"/>
　教郡王薦翰林學士則難薦軍帥職也復何辭張不<lb/>
　得已乃以劉寶王權名上二人實嘗𨽻韓蘄王其逺<lb/>
　嫌杜患如此紹興中車駕幸張循王第過午尚欲從容<lb/>
　循王再三趨巨璫白上乞早早歸内皆莫測其所以<lb/>
　他日有叩之者答曰臣下豈不願天子欵留私第為<lb/>
　榮但幸秦太師府時未晡也即登輦聞者歎服其識<lb/>
　慮之髙逺焉<lb/>
張循王之兄保嘗怨循王不相援引循王曰今以錢十<lb/>
<pb n="KR3k0065_WYG_010-35a"/>
　萬緡卒五千付兄要使錢與人流轉不息兄能之乎<lb/>
　保黙然久之曰不能循王曰冝弟之不敢輕相援引<lb/>
　也王嘗春日游後圃見一老卒卧日中王蹴之曰何<lb/>
　慵眠如是卒起聲喏對曰無事可做只得慵眠王曰<lb/>
　汝㑹做甚事對曰諸事薄曉如囘易之𩔖亦粗能之<lb/>
　王曰汝能囘易吾以萬緡相付何如對曰不足為也<lb/>
　王曰付汝五萬對曰亦不足王曰汝需幾何對曰不<lb/>
　能百萬亦五十萬乃可耳王壮之予五十萬恣其所<lb/>
<pb n="KR3k0065_WYG_010-35b"/>
　為其人乃造巨艦極麗市美女能歌舞音樂者百餘<lb/>
　人廣收綾錦竒玩珍羞佳果及黄白之器募紫衣吏<lb/>
　軒秀都雅若書司客將十數輩騶從百人樂飲逾月<lb/>
　忽飄然浮海去逾嵗而歸珠犀香藥之外且多得駿<lb/>
　馬𫉬利殆十倍時諸將皆缺馬惟循王得此軍容獨<lb/>
　壯王大喜問其何以致此對曰到海外諸國稱大宋<lb/>
　囘易使謁戎王餽以綾錦竒玩并招其貴人用事者<lb/>
　珍羞畢陳女樂迭奏皆其國中所未嘗暏其君臣大<lb/>
<pb n="KR3k0065_WYG_010-36a"/>
　悅遂以名馬易美女且為治舟載馬以犀珠香藥易<lb/>
　綾錦等物餽遺過當是以𫉬利如此王咨嗟褒賞賜<lb/>
　予優厚問能再徃乎曰此戲也更往敗矣願仍為卒<lb/>
　退老園中<hi>此卒頺然甘寢苔堦花影之下而其胸中之智圓轉恢竒乃如此然以一弊衣老卒</hi>
　<hi>慨然捐五十萬畀之使得從容盡其展布其意度之恢𢎞何如哉人謂循王在錢眼裏坐其然豈其然乎</hi>
楊和王沂中閒居郊行遇一相押字者楊以所執杖書<lb/>
　地上作一畫相者再拜曰閣下何為微行至此冝自<lb/>
　愛重王愕然詰其所以相者曰土上一畫乃王字也<lb/>
<pb n="KR3k0065_WYG_010-36b"/>
　王笑批緡錢五百萬仍用常所押字命相者翼日詣<lb/>
　司帑司帑持劵熟視曰汝何人乃敢作王偽押來賺<lb/>
　物吾當執汝詣有司問罪相者具言本未至聲屈冀<lb/>
　動王聴王之司謁與司帑打合五千緡與之相者大<lb/>
　慟痛罵司帑而去異日乘間白王王怪問其故對曰<lb/>
　他今日説是王者來日又胡説増添則王之謗厚矣<lb/>
　且思王已開王社何所復用相王起撫其背曰爾説<lb/>
　得是即以予相者幾百萬旌之<lb/>
<pb n="KR3k0065_WYG_010-37a"/>
趙衞公雄相孝宗一日奏事上從容語及鄭丙曰鄭丙<lb/>
　不曉事問他吳挺乃云小孩兒解甚的衞公曰以大<lb/>
　將比小兒丙誠不曉事然以臣管見挺雖有長亦有<lb/>
　所短上曰何故公曰為人細宻警敏此其所長然敢<lb/>
　於欺君父及恃其險巧而愚弄士大夫此其所短但<lb/>
　朝廷用之不得其地耳上曰何謂不得其地公曰往<lb/>
　年恢復至德順中原父老簞食壺漿以迎王師者肩<lb/>
　摩𬒮接悉取免敵錢大失民望迄於無功中原之人<lb/>
<pb n="KR3k0065_WYG_010-37b"/>
　至今怨此子深入骨髓而朝廷乃使之世為西將西<lb/>
　人又以二父故莫不畏伏挺亦望宣撫之任久矣蜀<lb/>
　雖名三軍二軍僅當其偏禆雖陛下神武御將百挺<lb/>
　何能為然古帝王長慮却顧為子孫萬世計似不如<lb/>
　此上大感悟後挺死朝雖畧行其言已而復故開禧<lb/>
　丁夘吳曦僭叛世始思衞公之言<lb/>
趙汝愚與韓侂胄既定䇿欲立寧宗諭殿帥郭杲以軍<lb/>
　五百至祥禧殿祈請御寶杲入索於職掌内侍羊駰<lb/>
<pb n="KR3k0065_WYG_010-38a"/>
　劉慶祖二人私議曰今外議洶洶如此萬一入其手<lb/>
　或以他授豈不利害於是封識空凾授杲二璫取璽<lb/>
　從間道詣德夀宫納之憲聖及汝愚開凾奉璽聖自<lb/>
　内出璽與之<lb/>
趙汝愚先藉韓侂胄力通宫掖立寧宗侂胄所望不過<lb/>
　節鉞劉弼從容謂汝愚曰此事侂胄不能無功亦須<lb/>
　分些官職與他徐誼亦曰侂胄異時必為國患冝飽<lb/>
　其欲而逺之葉適亦調汝愚曰觀侂胄意止望節鉞<lb/>
<pb n="KR3k0065_WYG_010-38b"/>
　冝與之朱熹曰汝愚冝以厚賞酬侂胄勿令預政汝<lb/>
　愚謂其易制皆不聼止加侂胄防禦使侂胄大怨望<lb/>
　遂搆汝愚之禍趙從道有詩云慶元宰相事紛紛説<lb/>
　著令人暗斷魂好聼當時劉弼語分些官職乞平原<lb/>
　羅大經亦有云齋壇一鉞底須慳坐見諸賢散似烟<lb/>
　不使慶元為慶厯也由人事也由天<lb/>
元亷希憲禮賢下士如不及方為中書平章時江南劉<lb/>
　整以尊官往見公毅然不命之坐劉去宋諸生襤䄛<lb/>
<pb n="KR3k0065_WYG_010-39a"/>
　冠衣䄂詩請見公亟延入坐語稽經抽史飲食勞苦<lb/>
　如平生歡既罷公兄弟等請於公曰劉整貴官也而<lb/>
　兄簡薄之宋諸生寒士也而兄加禮殊厚某等不能<lb/>
　無疑敢問公曰此非汝所知我國家大臣語黙進退<lb/>
　繋天下輕重劉整官雖貴背其國以叛者若夫宋諸<lb/>
　生所謂朝不坐燕不與彼何罪而覊囚之况今國家<lb/>
　起朔漠我於斯文不加厚則儒術由此衰熄矣公之<lb/>
　卓識若此<lb/>
<pb n="KR3k0065_WYG_010-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋稗𩔖鈔卷十<lb/>
</p>
<p>
</p>
  </div>
<div>
<head>宋稗𩔖鈔卷十一</head> <lb/>
    <p>
<pb n="KR3k0065_WYG_011-1a"/>
欽定四庫全書<lb/>
　宋稗𩔖鈔卷十一<lb/>
　　　　　　　　　　　　　常熟潘永因編<lb/>
　才幹第十九<lb/>
戚里有分財不均者更相訟張齊賢曰是非臺府所能<lb/>
　决臣請自治之齊賢坐相府召訟者問曰汝非以彼<lb/>
　分財多汝所分少乎曰然具欵乃召兩吏令甲家入<lb/>
　乙舍乙家入甲舍貨財無得動分書則交易明日奏<lb/>
<pb n="KR3k0065_WYG_011-1b"/>
　聞上曰朕固知非君不能定也<lb/>
馬軍副都指揮使張旻被㫖選兵下令太峻兵懼謀為<lb/>
　變上召二府議之王旦曰若罪旻則自今帥臣何以<lb/>
　御衆急捕謀者震驚都邑陛下數欲任旻以樞密今<lb/>
　若擢用使解兵柄反側者當自安矣上謂左右曰王<lb/>
　旦善處大事真宰相也<lb/>
西夏趙徳明求糧萬斛王旦請勅有司具粟百萬於京<lb/>
　師而詔徳明來取徳明大慚曰朝廷有人乃止契丹<lb/>
<pb n="KR3k0065_WYG_011-2a"/>
　奏請歲給外别假錢幣真宗以示旦旦曰東封甚迫<lb/>
　車駕將出以此探朝廷之意耳可以歲給三十萬外<lb/>
　各借三萬仍諭次年額内除之契丹得之大慙次年<lb/>
　復下有司契丹所借金帛六萬事屬微末仰依常數<lb/>
　與之今後永不為例葢不借則違其意徒借又無其<lb/>
　名借而不除則無以塞僥倖之望借而必除又無以<lb/>
　明中國之大如是處分方妥<lb/>
祥符中中禁火丁晉公主營繕宫室患取土逺公乃令<lb/>
<pb n="KR3k0065_WYG_011-2b"/>
　鑿通衢取土不日皆成巨塹乃决汴水入塹中引諸<lb/>
　道竹木排筏及船運雜材盡自塹中入公門事畢却<lb/>
　以斥棄瓦礫灰壤實於塹中復為街衢一舉而三役<lb/>
　濟計省費以億萬計<lb/>
真宗幸澶淵丁謂知鄆州兼齊濮等州安撫使時契丹<lb/>
　深入民大驚争趨楊劉渡舟人邀利不急濟謂取死<lb/>
　罪囚詐作駕舟人立命斬之舟遂集民乃得渡遂立<lb/>
　部分使沿河執旗幟撃刁斗自衛契丹乃引去<lb/>
<pb n="KR3k0065_WYG_011-3a"/>
張忠定知益州民有訴主帥帳下卒恃勢嚇取民財者<lb/>
　其人聞知縋城夜遁詠差衙役往捕之戒曰爾生擒<lb/>
　得則渾衣撲入井中作逃走投井申來是時羣黨訩<lb/>
　訩聞自投井故無他說又免與主帥有不協名<lb/>
吕正惠公端為相保安軍奏𫉬李繼遷母樞密副使冦<lb/>
　凖欲斬於保安軍北門之外端以為必若此非計之<lb/>
　得者也請對具道凖言且言昔項羽得太公欲烹之<lb/>
　漢髙祖曰願分我一杯羮夫舉大事者固不顧其親<lb/>
<pb n="KR3k0065_WYG_011-3b"/>
　况繼遷異𩔖悖逆之人哉且陛下今日殺繼遷之母<lb/>
　繼遷可擒乎不然徒樹怨讐而益堅其叛心耳冝置<lb/>
　於延州使善養視之以招徠繼遷雖不能即降終可<lb/>
　以繋其心而母生死之命在我矣上拊髀稱善曰微<lb/>
　卿㡬誤我事<lb/>
人凡臨事無大小皆貴乎智智者何隨機應變足以弭<lb/>
　患濟事者是也小而文潞公幼年之浮毬司馬温公<lb/>
　幼年之撃甕亦皆於倉卒之中有變通之術張乖崖<lb/>
<pb n="KR3k0065_WYG_011-4a"/>
　守蜀兵火之餘人懐反側一日大閲方出軍衆忽嵩<lb/>
　呼乖崖亦下馬隨衆東北望三呼攬轡復行衆不敢<lb/>
　讙真宗不豫李文定公迪以宰相宿内祈禳時太子<lb/>
　尚幼八大王元儼頗有威名問疾留禁中屢日不出<lb/>
　執政患之偶翰林司以金盂貯熱水過王所需也文<lb/>
　定取案上墨筆攪水中盡黒王見之大駭意其為毒<lb/>
　也即上馬去文潞公知成都大雪會客帳下卒有誶<lb/>
　語共拆井亭燒以禦寒軍將以聞公徐曰今夜誠寒<lb/>
<pb n="KR3k0065_WYG_011-4b"/>
　亭弊矣正欲改造更有一亭可盡拆為薪樂飲如常明<lb/>
　日乃究問先拆亭者杖而流之趙從善尹臨安宦寺<lb/>
　欲窘之一日内索朱紅卓子三百隻限一日辦從善<lb/>
　命於市中取茶卓一樣三百隻糊以清江紙用朱漆<lb/>
　塗之咄嗟而成兩宫幸聚景園回索火炬三千枝限<lb/>
　以時刻從善命於倡家取竹簾束之頃刻而辦辛幼<lb/>
　安在長沙欲於後圃造樓賞中秋時已八月初旬<lb/>
　矣吏匂他皆可辦惟瓦難辦幼安命於市上毎家以<lb/>
<pb n="KR3k0065_WYG_011-5a"/>
　錢一百賃簷前瓦二十片限兩月以瓦收錢於是瓦<lb/>
　不可勝用嘉煕間江西峒丁反吉州萬安宰黄炳鳩<lb/>
　兵守備一日五更探報冦且至炳亟遣巡尉領兵迎<lb/>
　敵衆皆曰空腹柰何炳曰第速行飯即至矣炳乃率<lb/>
　吏軰攜竹籮木桶沿市民之門曰知縣買飯時人家<lb/>
　晨炊方熟皆有熟飯熟水厚酬其值負之以行於是<lb/>
　士卒皆飽餐一戰破冦<lb/>
康定中河西用兵石曼卿與呉安道遵路奉使河東既<lb/>
<pb n="KR3k0065_WYG_011-5b"/>
　行安道晝訪夕思所至郡縣考圖籍見守令按視民<lb/>
　兵芻粟山川道路莫不究盡利害尚慮未足以副朝<lb/>
　廷眷使之意而曼卿吟詩飲酒若不為意者一日安<lb/>
　道曰朝廷不以遵路不才得與曼卿並命今一道兵<lb/>
　馬糧芻雖已留意而竊懼愚不能燭事以曼卿之才<lb/>
　如畧加之意則事無遺舉矣曼卿笑曰國家大事安<lb/>
　敢忽耶已熟計之矣因條舉將兵之勇怯芻糧之多<lb/>
　寡山川之險易道路之通塞纎悉具備如宿所經慮<lb/>
<pb n="KR3k0065_WYG_011-6a"/>
　者安道大驚服以為天下竒才且嘆其不可及也<lb/>
建炎初駕幸錢塘而留張忠獻浚於平江為後鎮時湯<lb/>
　東野適為守將一日聞有赦令當至心疑之走白張<lb/>
　公公曰亟遣吏屬解事者往視緩驛騎而先取以歸<lb/>
　湯遣官發視乃偽詔也度不可宣而事已彰灼卒徒<lb/>
　急於望賜懼有變復謀之張公公曰今便發庫錢示<lb/>
　行賞之意乃屏偽詔而陰取故府所藏登極赦書置<lb/>
　輿中迎登譙門讀而張之即去其階禁無敢輒登者<lb/>
<pb n="KR3k0065_WYG_011-6b"/>
　而散給金帛如郊賚時于是人情畧定乃决大計<lb/>
金人犯闕鑾輿南幸㓂退以宗公汝霖尹開封初至物<lb/>
　價騰貴至有十倍於前者郡人病之公謂参佐曰此<lb/>
　易事自都人率以食飲為先當治其所先緩者不憂<lb/>
　不平也密使人問米麫之值且市之計其值與前此<lb/>
　太平時初無甚增乃呼庖人取麫令作市肆籠餅大<lb/>
　小為之及取糯一斛令監軍使臣如市酤醖酒各估<lb/>
　其值而籠餅枚六錢酒每觚七十足出勘市價則餅<lb/>
<pb n="KR3k0065_WYG_011-7a"/>
　二十酒二百也公先呼作坊餅師至訊之曰自我為<lb/>
　舉子時來京師今三十年矣籠餅枚七錢而今二十<lb/>
　何也豈麥價髙倍乎餅師曰自都城經亂以來米麥<lb/>
　起落初無定價因襲至此某不能違衆獨减使賤市<lb/>
　也公即出兵厨所作餅示之且語之曰此餅與汝所<lb/>
　市重輕一等而我以日下市值㑹計新麫工值之費<lb/>
　枚止六錢若市八錢則有二錢之息今為將出令止<lb/>
　作八錢敢擅增此價而市者罪應處斬今借汝頭以<lb/>
<pb n="KR3k0065_WYG_011-7b"/>
　行吾令也即斬以狥明日餅價仍舊亦無敢閉肆者<lb/>
　次日呼官酤任修武至訊之曰今都城糯價不增而<lb/>
　酒值三倍何也任恐悚以對曰某等開張承業欲罷<lb/>
　不能而都城自遭冦以來外居宗室及權貴親属私<lb/>
　釀至多不如是無以輸官麯之值與工役油燭之費<lb/>
　也公曰我為汝盡禁私酒汝减值百錢亦有利入乎<lb/>
　任叩頭曰若爾則飲者俱集多中取息足辦輸役之<lb/>
　費公熟視久之曰且寄汝頭在頸上出率汝曹即換<lb/>
<pb n="KR3k0065_WYG_011-8a"/>
　招榜一角止作百錢足不患乎私醖之攙奪也明日<lb/>
　出令敢有私造麯酒者捕至不問多寡並行處斬於<lb/>
　是傾糟破觚者不勝其數數日之間酒與餅值既並<lb/>
　復舊其他物價不令而次第自减既不傷市人而商<lb/>
　旅四集兵民懽呼稱為神明之政時杜克守北京號<lb/>
　南宗北杜云<lb/>
故老言賈丞相當國時内後門火飛報已至葛嶺賈曰<lb/>
　火近太廟乃來報言竟後至者曰火已近太廟賈乘<lb/>
<pb n="KR3k0065_WYG_011-8b"/>
　兩人小肩輿四力士以鎚劍䕶轎里許即易轎人倐<lb/>
　忽至太廟臨安府已為具賞犒募勇士樹皂纛列劊<lb/>
　手皆立具於呼吸間賈下令肅然不過曰火到太廟<lb/>
　斬殿帥令甫下火㳂太廟八風兩殿前卒肩一卒飛<lb/>
　上斬八風板落火即止登驗姓名轉十官就給金銀<lb/>
　賞之賈才術若此𩔖亦可喜<lb/>
　　紹定辛夘臨安之火比辛酉加五分之三雖太廟<lb/>
　　亦不免而史丞相府獨存洪舜俞詩云殿前將軍<lb/>
<pb n="KR3k0065_WYG_011-9a"/>
　　猛如虎救得汾陽令公府祖宗神靈飛上天可憐<lb/>
　　九廟成焦土時殿帥葢馮榯也<lb/>
呉興富翁莫氏者暮年忽有婢懷娠翁懼其嫗妒且以<lb/>
　年邁慙其子婦若孫亟遣嫁之已而得男翁歲時給<lb/>
　以錢米繒絮不絶其夫以鬻粉羮為業子稍長且十<lb/>
　許歲莫翁告殂里巷羣不逞遂指為竒貨悉造婢家<lb/>
　唁之婢方哭則謂之曰汝富貴至矣何以哭為問其<lb/>
　説乃曰汝之子莫氏也其家田園屋業汝子皆有分<lb/>
<pb n="KR3k0065_WYG_011-9b"/>
　盍歸取之不聴則訟之可也其夫婦皆曰吾固知之<lb/>
　柰貧無資何曰我軰當貸汝即為作數百千丈約且<lb/>
　曰我為汝經營事濟則償我然實無一錢止為作衰<lb/>
　服被其子以往且戒曰汝至靈幃則大慟且拜拜訖<lb/>
　可亟出人問汝謹勿應我軰當伺汝於屋左某家當<lb/>
　即告官可也其子謹受教既入其家哭且拜一家駭<lb/>
　然辟易嫗罵欲毆逐之莫氏長子亟前曰不可是將<lb/>
　破吾家遂抱持之曰汝非花樓橋賣羮之子乎曰然<lb/>
<pb n="KR3k0065_WYG_011-10a"/>
　遂引拜其母曰此汝母也吾乃汝長兄也汝當拜又<lb/>
　遍指其家人曰此為汝長嫂此為汝次兄若嫂汝皆<lb/>
　當拜又指曰此為汝長姪此為次姪汝當受其拜既<lb/>
　畢告去曰汝吾弟當在此伴喪安得去即命櫛濯盡<lb/>
　去故衣易新衣使與諸兄弟同寢處已又呼其所生<lb/>
　論之以月廩歲衣如翁在日且戒以非時毋輒至亦<lb/>
　欣然而退羣小方聚委巷茶肆俟之久不至既而物<lb/>
　色之乃知己納相視大沮計畧不得施他日投牒持劵<lb/>
<pb n="KR3k0065_WYG_011-10b"/>
　訴其子負貸錢郡逮莫嫗及其子問之遂備陳首尾<lb/>
　太守唐少尉彖嘆服曰其子可謂孝義矣於是盡以<lb/>
　羣小置獄杖脊編置焉頃刻而弭奸計化有事為無<lb/>
　事且家完而能承先志又博孝義之名一舉而數善<lb/>
　備矣<lb/>
　品行第二十<lb/>
太祖時實儀在翰林忽一日宣入禁中行至屏障間覘<lb/>
　見太祖猶衩衣潜身却退中書謂曰官家坐多時請<lb/>
<pb n="KR3k0065_WYG_011-11a"/>
　速進見竇曰聖上衩衣必是未知儀來但奏云宣到<lb/>
　翰林學士竇儀太祖聞之遂起索衫帶著後方召見<lb/>
　儀素稱方正其自重應爾同時陶穀為學士嘗晚召<lb/>
　對太祖褻服御便殿穀望見將前而復却者數四左<lb/>
　右催宣甚急穀終彷徨不進太祖笑曰此措大索事<lb/>
　分顧左右取袍帶來上束帶竟穀乃趨入<lb/>
太宗一日謂宰臣曰朕何如唐太宗衆皆曰陛下堯舜<lb/>
　也何太宗可比李文正昉獨無言徐誦白樂天詩曰<lb/>
<pb n="KR3k0065_WYG_011-11b"/>
　怨女三千放出宫死囚四百來歸獄太宗曰朕不如<lb/>
　也<lb/>
張知白守亳亳有豪士修佛廟成知白召穆修作記記<lb/>
　成不書士名士以五百金遺修求載名於記修投金<lb/>
　庭下促治裝去曰吾寧糊口為旅人終不以匪人汚<lb/>
　吾文也<lb/>
富鄭公為樞密使英宗初即位賜大臣永昭陵遺留器<lb/>
　物已拜賜又例外獨賜公加千公力辭東朝遣小黄<lb/>
<pb n="KR3k0065_WYG_011-12a"/>
　門諭公此微物不足辭雖家人亦以為不害大體屢<lb/>
　辭恐違中㫖公曰此固微物要是例外也大臣例外<lb/>
　受賜不辭若人主例外作事何以止之竟辭不受<lb/>
張宣徽安道守成都眷籍娼陳鳯儀後數年王懿敏仲<lb/>
　儀出守蜀安道祝仲儀致書與之仲儀至郡呼鳯儀<lb/>
　曰張尚書頃與汝留情乎鳯儀泣下仲儀曰亦嘗遺<lb/>
　尺牘今尚存否曰迨今蓄之仲儀曰尚書有信至汝<lb/>
　可盡索舊帖吾欲觀之不可𨼆也遂悉取呈韜於錦<lb/>
<pb n="KR3k0065_WYG_011-12b"/>
　囊甚密仲儀謂曰尚書以剛勁立朝少與多讐汝毋<lb/>
　以此黷公乃取書付鳯儀并囊盡焚之後語安道甚<lb/>
　感之<lb/>
張文定公安道平生未嘗不衣冠而食嘗暑月與其壻<lb/>
　王鞏同飯命鞏褫帶而已衫帽自如鞏顧見不敢公<lb/>
　曰吾自布衣諸生遭遇至此一飯皆君賜也享君之<lb/>
　賜敢不敬乎子自食某之食雖衩衣無害也<hi>鞏字定國王旦</hi>
　<hi>子素諡懿敏諸子中鞏素最知名</hi>
<pb n="KR3k0065_WYG_011-13a"/>
孫資政沔出帥環慶宿管城值夏州進奉使至或言當<lb/>
　避驛者公曰使夏國王自入朝亦外臣也猶當在某<lb/>
　下况陪臣乎遂宿白沙仁廟聞而嘉之<lb/>
石守道為舉子時寓學於南都固窮苦學世罕共比王<lb/>
　侍郎瀆聞其勤約嘗以<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>飱遺之守道謝曰甘脆者<lb/>
　亦某之願但常享之則可若止修一餐則明日何以<lb/>
　復繼朝享膏梁暮厭粗糲人之情也某所以不敢當<lb/>
　賜王大嗟重之范文正公為舉子時讀書南都學舍<lb/>
<pb n="KR3k0065_WYG_011-13b"/>
　留守有子居學見公食粥歸告其父以公厨食饋公<lb/>
　不食留守子曰大人聞公清苦故遺以食物而不下<lb/>
　筯得非以相凂為罪乎公謝曰非不感厚意葢食粥<lb/>
　安之已久今遽享盛饌後日豈能復㗖此粥乎二公<lb/>
　同時人其所守相𩔖若此<hi>石介字守道兖州人王瀆應天府虞城人堯臣父也</hi>
明道先生嘗憇一僧寺夜聞察察有聲命火燭之乃鼠<lb/>
　於佛臍中銜一書欲出先生取視之乃丹書也即手<lb/>
　抄訖而納舊本佛腹明日召塑工補其孔先生後如<lb/>
<pb n="KR3k0065_WYG_011-14a"/>
　其法鋉月餘人見其屋有光以為火競趨撲之至則<lb/>
　非也遂不復鋉試以將成之丹塗銀器塗處輒成金<lb/>
　或諷先生服之先生曰吾腹中安可著此與一道士<lb/>
　善擬傳之比至先生已易簀矣<lb/>
元祐初起文潞公平章軍國重事召程正叔為崇政殿<lb/>
　說書正叔以師道自居毎侍講色甚莊繼以諷諫上<lb/>
　畏之潞公對上恭甚進士唱名侍立終日上屢曰太<lb/>
　師少休潞公頓首謝立不去時年九十矣或謂正叔<lb/>
<pb n="KR3k0065_WYG_011-14b"/>
　曰君之倨視潞公之恭議者以為未盡正叔曰潞公<lb/>
　三朝大臣事幼主不得不恭吾以布衣為上師𫝊其<lb/>
　敢不自重吾與潞公所以不同也識者服其言<lb/>
范忠宣永州命下公之諸子聞韓少師維謫均州其子<lb/>
　告惇以少師執政日與司馬公論議多不合得免行<lb/>
　欲以忠宣與司馬公議役法不同為請以白公公曰<lb/>
　吾用君實薦以至宰相同朝論事不合即可汝軰以<lb/>
　為今日之言不可也有愧而生者不若無愧而死諸<lb/>
<pb n="KR3k0065_WYG_011-15a"/>
　子遂止<lb/>
神宗嘗對章惇稱張安道之美問惇識否惇退以告吕<lb/>
　惠卿惠卿明日與安道同行入朝告以上語且曰行<lb/>
　當大用矣安道縮鼻不對其夕安道適與客坐惇呵<lb/>
　引到門謁入安道使謝曰素不相識不敢受謁惇慚<lb/>
　怍而退<lb/>
范蜀公有子弟赴官乞書詣見朝貴公不許曰仕宦不<lb/>
　可廣求人知受恩多則難為立朝<lb/>
<pb n="KR3k0065_WYG_011-15b"/>
荆公熙寧初召還翰苑初侍經筵之日講禮記曾子易<lb/>
　簀一節曰聖人以義制禮其詳見扵牀第之間君子<lb/>
　以仁行禮其勤至於垂死之際姑息者且止之辭也<lb/>
　天下之害未有不由於且止者也<lb/>
王荆公初参大政一日因閲宴元獻小詞荆公曰為宰<lb/>
　相何詎作詞平甫曰彼亦偶然自喜而為爾顧其事<lb/>
　業亦不止此時吕惠卿為館職亦在坐遽曰為政必<lb/>
　先放鄭聲况自為之乎平甫正色曰放鄭聲不若逺<lb/>
<pb n="KR3k0065_WYG_011-16a"/>
　侫人吕大慚<lb/>
范淳甫祖禹嘗語李方叔云李文正有言士人當使王<lb/>
　公聞名多而識面少此最名言葢寧使王公訝其不<lb/>
　來無使王公厭其不去<hi>范祖禹其母夢鄧禹至寢室而生遂以為名初字夢得温</hi>
　<hi>公以傳稱鄧仲華篤行淳備故改字浮甫</hi>
劉安世年既老名望益重梁師成用事心服其賢令人<lb/>
　啖以大用因勸為子孫計安世笑曰吾為子孫不至<lb/>
　是矣廢斥三十年未嘗有一㸃墨與當朝權貴吾欲<lb/>
<pb n="KR3k0065_WYG_011-16b"/>
　為元祐完人見司馬光於地下不可破戒也還其書<lb/>
　不答<lb/>
陳瑩中初任頴川教官時韓持國為守開宴用樂語左<lb/>
　右以舊例必教授為之公因命陳陳曰朝廷師儒之<lb/>
　官不當撰俳優之文公聞其言不以為忤而薦於朝<lb/>
元遺山好問裕之北方文雄也其妺為女冠文而艷張<lb/>
　平章當揆欲娶之使人囑裕之辭以可否在妹妺以<lb/>
　為可則可張喜自往訪覘其所向至則方自手補天<lb/>
<pb n="KR3k0065_WYG_011-17a"/>
　花板輟而迎之張訽近日所作應聲答曰補天手叚<lb/>
　暫施張不許纎塵落畫堂寄語新來雙燕子移巢别<lb/>
　處覔雕梁張悚然而出<lb/>
吕元直頤浩作相遇堂吏絶嚴一日有忤意者輒批其<lb/>
　頰吏官品已髙慚於同列乃叩頭曰故事堂吏有罪<lb/>
　當送大理寺凖法行遣今乃受辱如蒼頭某軰賤役<lb/>
　不足言望相公少存朝廷體面吕大怒曰今天子巡<lb/>
　行海甸大臣皆著草履行沮洳中此何等時汝軰要<lb/>
<pb n="KR3k0065_WYG_011-17b"/>
　存體面俟大駕返舊京還汝體面未遲羣吏相顧稱<lb/>
　善而退<lb/>
　　髙宗南幸方在道中每泊近岸執政登舟朝謁行<lb/>
　　於沮洳則躡芒鞋吕元直時為相顧同列曰草履<lb/>
　　便將為赤舄既而旁舟水深乃積稻稈以進参政<lb/>
　　范覺民曰稻稭聊以當沙堤<lb/>
髙宗在徽宗服中用白木椅子錢大主入覲見之曰此<lb/>
　檀香椅子耶張媫妤掩口笑曰禁中用胭脂皂莢多<lb/>
<pb n="KR3k0065_WYG_011-18a"/>
　相公已有語更敢用檀香作椅子時趙鼎張浚作相<lb/>
趙鼎在潮五年杜門謝客時事不掛口及移吉陽軍有<lb/>
　謝上表曰白首何歸悵餘生之無㡬丹心未冺誓九<lb/>
　死以不移秦檜見之曰此老倔强猶昔<lb/>
金人來取趙彬等三十人家屬詔歸之時洪皓曰昔韓<lb/>
　起謁環於鄭鄭小國也能引義不與金既限淮官屬<lb/>
　皆呉人宜留不遣彼方困於蒙兀姑示强以嘗中國<lb/>
　若遽從之則知我虛實謂秦無人益輕我矣檜變色<lb/>
<pb n="KR3k0065_WYG_011-18b"/>
　曰公無謂秦無人<lb/>
自紹興講和以來金使經由官私牌額悉以紙蒙覆之<lb/>
　葢常年之例也隆興間金使往天竺山燒香過太學<lb/>
　門臨安尹命吏持紙羃太學二字有直學程宏圖者<lb/>
　襴襆立其下曰太學賢士之闗國家儲才之地何歉<lb/>
　於逺譯堅執不令登梯吏以白尹尹以上聞阜陵嘉<lb/>
　歎久之遂免至今循之宏圖後登第上記其姓名擢<lb/>
　大理司直遷丞而卒<lb/>
<pb n="KR3k0065_WYG_011-19a"/>
　　太學藴道齋有小池忽一鷗飛來容與甚久一同<lb/>
　　舍生題詩云朝來池上有新事火急報教同舍知<lb/>
　　昨夜雨餘春水滿白鷗飛下立多時讀者賞其藴<lb/>
　　藉<lb/>
胡汲仲長儒號石塘特立獨行剛介有守趙松雪嘗為<lb/>
　羅司徒奉鈔百錠為先生潤筆請作乃父墓銘先生<lb/>
　怒曰我豈為宦官作墓銘耶是日先生正絶糧其子<lb/>
　以情白坐客咸勸受之先生郤愈堅一毫不苟取雖<lb/>
<pb n="KR3k0065_WYG_011-19b"/>
　凍餒有所不顧也先生送蔡如愚歸東陽詩有云薄<lb/>
　糜不繼襖不煖謳吟猶是鍾球鳴語之曰此余秘密<lb/>
　藏中休糧方也<lb/>
　<lb/>
　<lb/>
　<lb/>
　<lb/>
　宋稗𩔖鈔卷十一<lb/>
</p>
<p>
</p>
  </div>
<div>
<head>宋稗𩔖鈔卷十二</head> <lb/>
    <p>
<pb n="KR3k0065_WYG_012-1a"/>
欽定四庫全書<lb/>
　宋稗𩔖鈔卷十二<lb/>
　　　　　　　　　　　　　常熟潘永因編<lb/>
　忠義第二十一<lb/>
徐鉉歸朝為左散騎常侍遷給事中太宗一日問曾見<lb/>
　李煜否鉉對以臣安敢私見之上曰卿第詣之但言<lb/>
　朕令卿往見可矣鉉遂徑詣其居望門下馬但一老<lb/>
　卒守門徐言願見太尉卒言有㫖不得與外人接鉉<lb/>
<pb n="KR3k0065_WYG_012-1b"/>
　云奉㫖來見老卒進報徐入立庭下久之老卒遂取<lb/>
　舊椅子相對鉉遙見止之曰但正衙一椅足矣頃間<lb/>
　李主紗帽道服而出鉉方拜而遽下階引其手以上<lb/>
　鉉辭賔主之禮李主曰今日豈有此禮鉉引椅少偏<lb/>
　乃敢坐後主相持大笑及坐黙不言忽長吁嘆曰當<lb/>
　時悔殺了潘佑李平鉉既去有㫖召對詢後主何言<lb/>
　鉉不敢𨼆遂有秦王賜牽機藥之事牽機藥者服之<lb/>
　前却數十回頭足相就如牽機狀又後主七夕在賜<lb/>
<pb n="KR3k0065_WYG_012-2a"/>
　第命故伎作樂聲聞於外太宗聞之大怒又𫝊小樓<lb/>
　昨夜又東風及一江春水向東流之句并坐之遂被<lb/>
　禍云<hi>後主虞美人詞云春花秋月何時了往事知多少小樓昨夜又東風故國不堪回首月明中</hi>
　<hi>雕輪玉砌應猶在只是朱顔改問君還有㡬多愁恰似一江春水向東流</hi>
太平興國中呉王李煜薨太宗詔侍臣撰神道碑時有<lb/>
　與徐鉉争名欲中傷之因奏知呉王事跡莫若徐鉉<lb/>
　為詳太宗遂詔鉉為之鉉遽請對而泣曰臣舊事李<lb/>
　煜陛下容臣存故主之義乃敢奉詔太宗許之鉉為<lb/>
<pb n="KR3k0065_WYG_012-2b"/>
　碑但推言厯數已盡天命有歸而已其警句云東鄰<lb/>
　遘禍南箕扇疑投杼致慈親之惑乞火無里婦之談<lb/>
　始勞因壘之師終後塗山之會又有偃王仁義之比<lb/>
　太宗覽讀歎賞每對宰臣稱其忠異日復得鉉所撰<lb/>
　呉王挽詞三首尤加咨挹今記者二首曰倐忽千齡<lb/>
　盡㝠茫萬事空青松洛陽陌芳草建康宫道徳遺文<lb/>
　在興衰自古同受恩無報補反𬒮泣塗窮土徳承餘<lb/>
　烈江南廣舊恩一朝人事變千古信書存哀挽周原<lb/>
<pb n="KR3k0065_WYG_012-3a"/>
　道銘旌鄭國門此生雖未死寂寞已消魂<lb/>
蘇叔黨過坡公季子也翰墨文章能世其家士大夫以<lb/>
　小坡目之靖康中得蒞真定赴官次河北道遇緑林<lb/>
　脅使相從叔黨曰若曹知世有蘇内翰乎吾即其子<lb/>
　也肯隨爾軰求活草間耶通夕痛飲翼日視之卒矣<lb/>
　惜乎世不知其此節也<lb/>
賈表之公望文元公孫也資稟甚豪嘗謂仕當作御史<lb/>
　排擊奸邪否則為將帥攻討頑梗餘皆不足為也平<lb/>
<pb n="KR3k0065_WYG_012-3b"/>
　居惟好獵常自飼犬有妾態氏者為之飼鷹鷂寢食<lb/>
　之外但治獵事曰此所以寓吾意也晚守泗州翁彦<lb/>
　國勤王久留泗上不進表之詰責之且約以不復餉<lb/>
　其軍彦國媿而去及張邦昌偽赦至率郡官哭於天<lb/>
　慶觀聖祖殿而焚其赦書偽命不能越泗而南所試<lb/>
　纔一郡而所立已如此許頴之問獵徒謂之賈大夫<lb/>
　云<lb/>
四明陳秀實禾政和初為右正言明目張膽展盡底藴<lb/>
<pb n="KR3k0065_WYG_012-4a"/>
　時稱得人除給事中會宦官童貫黄經臣恃貴幸驕<lb/>
　險且與中執法盧航相為表裏搢紳側目莫敢言者<lb/>
　禾曰吾備位臺誎朝廷有至可慮者一遷給舍則非<lb/>
　其職此而不言後悔何及未受告命即抗疏上言力<lb/>
　陳漢唐之禍不可不戒此隙一開異日有不可勝言<lb/>
　者惟陛下留意於未然論列既久上以日晚頗饑拂<lb/>
　衣而起禾牽挽上衣泣奏曰陛下少留容臣罄竭愚<lb/>
　衷上為少留禾曰此曺今日受陛下之利陛下他日<lb/>
<pb n="KR3k0065_WYG_012-4b"/>
　受危亡之禍孰為重輕願陛下擇之上衣𥚑脱落曰<lb/>
　正言碎朕衣矣禾奏曰陛下不惜碎衣臣又豈惜<lb/>
　碎首以報陛下其言激切上為之變色且曰卿能如<lb/>
　此朕復何憂内侍請上易衣上止之曰留以旌直節<lb/>
　翼日經臣率其黨訴於上前曰國家極治如此安得<lb/>
　此不祥之語繼而盧航上章謂禾一介書生言事狂<lb/>
　妄東臺之除既寢復責授信州監酒久之自便丐祠<lb/>
　奉親還里先是陳瑩中寓居郡中禾交游日久又遣<lb/>
<pb n="KR3k0065_WYG_012-5a"/>
　其子正彚來從學後瑩中論列蔡元長得罪禾上書<lb/>
　力為救解及正彚告發蔡氏事父子俱就逮監獄者<lb/>
　知瑩中與禾游謂言必自禾發移文取證禾答以事<lb/>
　誠有之罪不敢逃人謂禾曰豈宜以實對禾曰禍福<lb/>
　死生吾自有處豈肯以一死易不義耶倘得分賢者<lb/>
　罪固所願也朝廷指以為黨勒停宣和中起守龍舒<lb/>
　以卒<lb/>
獻陵嗣位未㡬而汴梁失守躬蹈大難以紓京邑之酷<lb/>
<pb n="KR3k0065_WYG_012-5b"/>
　天下歸仁炎興中天八駿忘返朝野咸有攀龍髯泣<lb/>
　烏號之痛任元受時為下僚率中原搢紳為位佛宫<lb/>
　而致哀焉併作疏文以叙其志文贍意直讀者灑涕<lb/>
　其詞曰時巡萬里羣心久阻於望霓歲閲三星僊蹕<lb/>
　俄遷於奔電悲纒率土冤薄層空臣等跡忝簪纓心<lb/>
　増荼蓼從君以出始慚晉國之亡臣御主而還終媿<lb/>
　趙家之養卒攀號奚及摧殞何窮嘗聞無罪而殺一<lb/>
　夫尚復有辭而籲上帝矧茲二載喪我兩君義不戴<lb/>
<pb n="KR3k0065_WYG_012-6a"/>
　天叩九閽而靡愬禮應投地希十力之可憑爰竭蚍<lb/>
　蜉之忱仰干龍象之馭恭惟大行孝慈淵聖皇帝夙<lb/>
　躋上哲遽属多艱嗣服㡬年躬勤庶政遙羇𤣥朔祗<lb/>
　為蒼生已深露葢之嗟更劇輬車之惨遺弓安在憑<lb/>
　几莫聞萬乗墨縗將禦秦師之難六軍縞素咸聲義<lb/>
　帝之冤自憐草埜之踪莫効涓埃之報惟依玅果式<lb/>
　佐神游伏願法證三乗趣超十地如天子名為善寂<lb/>
　萬有皆空猶世尊身入湼槃一真不壞兜離響滅恒<lb/>
<pb n="KR3k0065_WYG_012-6b"/>
　聞梵唄之潮音區脱塵空來即寳華之法㑹然後神<lb/>
　明助順中外謀全載木主以徂征誓修幽壤之怨奉<lb/>
　梓宫而旋穸冀慰在天之靈<lb/>
　　建炎初朱弁孝章以兩宫通問使為金人所拘亦<lb/>
　　作徽廟哀辭其序曰臣等茂林豐草被雨露於當<lb/>
　　年異域殊鄉犯風霜於將老節上之旄盡落口中<lb/>
　　之舌徒存歎馬角之未生魂消雪窖攀龍髯而莫<lb/>
　　逮淚灑冰天王倫自金還得其辭帝讀之為灑涕<lb/>
<pb n="KR3k0065_WYG_012-7a"/>
　　官其子三人　徽宗殂於五國城洪皓方流遞冷<lb/>
　　山聞之北面泣血<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>文以祭容齋三筆云先忠宣<lb/>
　　遣使臣沈珍往燕山建道場於開泰寺作功徳疏<lb/>
　　曰千歳厭世莫遂乗雲之仙四海遏音同深喪考<lb/>
　　之戚况故宫為禾黍改館徒饋於秦牢新廟洊衣<lb/>
　　冠招魂漫歌於楚些雖遣河東之賦莫止江南之<lb/>
　　哀遺民失望而痛心孤臣久摯惟嘔血伏願盛徳<lb/>
　　之祠𫝊百世以彌昌在天之靈繼先后而不朽北<lb/>
<pb n="KR3k0065_WYG_012-7b"/>
　　人讀之亦墮淚争相𫝊誦此疏疑即世所謂<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>文<lb/>
　　以祭者<lb/>
楚州東漸民張卨家巨富好施與務濟貧困不責人之<lb/>
　報年方壯遭亂流離骨肉散落獨與一僕羇栖於射<lb/>
　陽湖中乞食以活為賊所掠求貨不得縳於大木之<lb/>
　下將生啖之已刲股數臠僕竄既脱矣見之慟哭而<lb/>
　出舉身遮䕶而拜賊曰此是我主雖本富豪今赤身<lb/>
　逃難尚無飯喫豈得更挾財貨如欲飽其肉則又瘦<lb/>
<pb n="KR3k0065_WYG_012-8a"/>
　瘠願膾我以代之賊雖嗜殺亦為義所激聞言嗟異<lb/>
　亟解卨縳并僕釋去且遺以錢帛迨紹興中淮上安<lb/>
　定卨歸里資産尚嬴百萬僕亦存卨以弟待之張氏<lb/>
　子弟悉事之如諸父<lb/>
王達者屯田郎中李曇僕夫也事曇久曇親信之既而<lb/>
　去曇應募為兵以𨕖入捧日營凡十餘年㑹曇以子<lb/>
　學妖妄言事父子械繫御史臺獄上怒甚獄急平生<lb/>
　執友無一人敢餉問之者達旦夕守臺門不離給飲<lb/>
<pb n="KR3k0065_WYG_012-8b"/>
　食候信問者四十餘日曇貶恩州别駕仍即時監防<lb/>
　出城諸子皆流嶺南達追哭送之防者遏之達曰我<lb/>
　主人也豈不得送之乎曇河朔人不習嶺南水土其<lb/>
　家人皆辭去曰我不能從君之死鄉也數日曇感恚<lb/>
　自縊死旁無家人達使毋守曇尸出為之治喪事朝<lb/>
　夕哭如親父子見者皆為流涕殯曇於城南佛舍然<lb/>
　後去嗚呼達賤𨽻也非知有古忠臣烈士之行又非<lb/>
　矯迹求令名以取膴仕也獨能發於天性至誠不顧<lb/>
<pb n="KR3k0065_WYG_012-9a"/>
　罪戾以救其故主之急終始無倦如此豈不賢哉嗟<lb/>
　乎彼所得於曇不過一飯一衣而已今世之士大夫<lb/>
　因人之力或致位卿相已而故人臨不測之患屏手<lb/>
　側足戾目窺之猶懼其禍之延及已也若畏猛火逺<lb/>
　避去又或從而擠之以自脱敢望其憂䘏拯救也耶<lb/>
　彼雖巍然衣冠𩔖君子哉稽其行事則此僕夫必羞<lb/>
　之<lb/>
四明戴獻可者疎財尚氣喜從賢士大夫遊處而家世<lb/>
<pb n="KR3k0065_WYG_012-9b"/>
　雄於財凡客至必延𣢾士聞風而歸者皆若平生歡<lb/>
　也獻可死止一子伯簡年十八九未厯世故暴承家<lb/>
　業用度無藝里中惡少因得與交狎邪不數歲破家<lb/>
　止有昌國縣魚鹽竹木之利尚存舊僕楊忠主之自<lb/>
　獻可無患時出納無纎毫欺伯簡家業既蕩獨忠所<lb/>
　掌猶可賴為衣食資遂往焉忠拜哭盡哀日與婦共<lb/>
　事之籍其資財之簿以獻伯簡大喜謂我固有之物<lb/>
　仍復妄為其㳺從軰聞之又欲誘蕩焉忠哭諌不顧<lb/>
<pb n="KR3k0065_WYG_012-10a"/>
　一日伯簡與其徒㑹飲呼蒲忠挺刃而前執其尤者<lb/>
　捽首頓之地數曰我事主人三十餘年郎君年少爾<lb/>
　軰誘之為不善家産掃地幸我保有此業汝必欲蕩<lb/>
　之靡有孑遺耶我㫁汝首告官請死報吾主人於地<lb/>
　下又大叱令伏地受刃其人哀號伏罪請自今不敢<lb/>
　復至忠噤咽良久收刃却立曰爾畏死紿我耶其人<lb/>
　號曰請自今不敢復至忠曰如此貸爾命再至必屠<lb/>
　裂爾軀遂出帛數端曰可負此亟去其人疾走忠遂<lb/>
<pb n="KR3k0065_WYG_012-10b"/>
　揮涕謝伯簡曰老奴驚犯郎君自今改前所為但聴<lb/>
　老奴盡心力役不二三年舊業可復不然老奴當即<lb/>
　日自沉於海不忍見郎君餓死以貽主人門户羞也<lb/>
　伯簡慚泣自是謝絶羣不逞修謹自守一聴忠所為<lb/>
　果數年盡復田宅忠事之彌謹吁忠其賢矣哉真不<lb/>
　負其名矣其視幸主人之禍敗從而取之者孰非忠<lb/>
　之罪人乎<lb/>
唐𤦺開封人紹興衛士也髙宗南渡金帥海金琶八追<lb/>
<pb n="KR3k0065_WYG_012-11a"/>
　至紹興太守李鄴以城降琦資性忠勇誓與敵偕死<lb/>
　以報國一日鄴方與琶八並馬而行𤦺持二大甓登<lb/>
　小閣上祝曰願天相我一擊殺此兩賊不幸甓中馬<lb/>
　𤦺𬒳執琶八曰大金兵數百萬汝殺我一人何益𤦺<lb/>
　曰願碎爾腦以愧降汝者耳因罵鄴曰我月請官一<lb/>
　石米且不肯負國汝受國厚恩乃甘心從逆尚得為<lb/>
　人耶琶八怒曰汝願何以死𤦺曰我願以布褁尸灌<lb/>
　油焚三日琶八如其言焚之𤦺恐琶八追及髙宗故<lb/>
<pb n="KR3k0065_WYG_012-11b"/>
　以焚尸緩其程耳㑹稽帥𫝊崧請為立廟祀之𤦺以<lb/>
　衛士自奮古今罕儔至以焚尸緩追則叚太尉之風<lb/>
　矣異哉<lb/>
孝宗追復岳武穆官爵收召其子孫令給還原資主者<lb/>
　具當時沒入之數止九千緡耳其斃於獄也實請具<lb/>
　浴拉脇而殂獄卒隗順負其屍出葬於北山之漘身<lb/>
　故有一玉環亦以狥樹雙橘於上識焉將死嘱其子<lb/>
　曰異時朝廷求而不𫉬必懸官賞購之汝始以告棺<lb/>
<pb n="KR3k0065_WYG_012-12a"/>
　上一鈆筩有棘寺勒字吾埋殯之符也後果訪其瘞<lb/>
　不得以一斑職為賞其子乃上告官悉如所言而屍<lb/>
　色如生尚可更歛禮服也<lb/>
　　岳少保既死獄籍其家僅金玉犀帶數條及鎖鎧<lb/>
　　兜鍪南蠻銅弩鑌刀弓劍鞍轡布絹三千餘匹粟<lb/>
　　麥五千餘斛錢十餘萬書數千卷而已視同時諸<lb/>
　　將如某某等莫不寶玩充堂寢田園占畿縣享樂<lb/>
　　壽考妻兒滿前禍福頓懸天道亦自有不可知者<lb/>
<pb n="KR3k0065_WYG_012-12b"/>
　　飛墓在棲霞下其子雲附焉名人佳士多以詩弔<lb/>
　　之天台陶九成詩云精忠祠宇西湖上再拜荒墳<lb/>
　　感昔㳺㫁碣草深蒙<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>□空山日落呌軥輖天移<lb/>
　　宋祚難恢復帝幸燕雲困掠囚逆檜陰圖傾大業<lb/>
　　思陵無意問神州偷安甫遂邦家志飲痛甘忘父<lb/>
　　母讎信使北和憐屈膝䇿文南駐忍含羞兩宫五<lb/>
　　國瞻征幟丹詔班師下節樓萬里長城真自壞中<lb/>
　　興武績遂云休嗚呼竟死奸邪手顛沛誰為社稷憂<lb/>
<pb n="KR3k0065_WYG_012-13a"/>
　　黯黯冤魂㳺狴犴紛紛雨淚灑貔貅惟餘滿地萇<lb/>
　　𢎞血不見中流祖逖舟氛<graphic n="KR2003" url="https://raw.githubusercontent.com/kanripo/KR-Gaiji/master/images/KR2003.png" mimeType="image/png"/>已塵金匼匝冤旒終<lb/>
　　換鐵兜鍪姓名竹帛書千載父子英雄土一邱老<lb/>
　　樹尚知朝禹穴遺黎總解説王猷復田起廢憐僧<lb/>
　　寺移<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>襃嘉賴省侯聖世即今崇祀典佇看寵渥<lb/>
　　到松楸<lb/>
武穆家謝昭雪表云青編塵乙夜之觀白簡悟壬人之<lb/>
　譖最工武穆有滿江紅詞云怒髪衝冠憑欄處瀟瀟<lb/>
<pb n="KR3k0065_WYG_012-13b"/>
　雨歇擡望眼仰天長嘯壯懷激烈三十功名塵與土<lb/>
　八千里路雲和月莫等閒白了少年頭空悲切　靖<lb/>
　康耻猶未雪臣子恨何時滅駕長車踏破賀蘭山缺<lb/>
　壯志饑餐讎恨肉笑談渇飲匈奴血待從頭收拾舊<lb/>
　山河朝天闕<lb/>
紹興間金人遣其秘書監劉陶來聘因問岳飛以何罪<lb/>
　而死館伴者無以對但曰意欲謀叛為部將所告以<lb/>
　扺誅陶曰江南忠臣善用兵者止有岳飛所至紀律<lb/>
<pb n="KR3k0065_WYG_012-14a"/>
　甚嚴秋毫無犯所謂項羽有一范增而不能用所以<lb/>
　為我擒如飛者其亦江南之范增乎館伴者黙不能<lb/>
　對秦檜聞之約束勿奏俄以不職貶其人<lb/>
胡澹菴上書乞斬秦檜金人聞之以千金求其書三日<lb/>
　得之君臣失色曰南朝有人葢足以破其陰遣檜歸<lb/>
　之謀也乾道初金使來猶問胡銓今安在張魏公曰<lb/>
　秦太師専柄十九年只成就得一胡邦衡<lb/>
秦檜秉權䆮久植黨締交牢不及破髙皇首更大化懲<lb/>
<pb n="KR3k0065_WYG_012-14b"/>
　言路壅蔽之弊召湯元樞鵬舉於外執法殿中繼遷<lb/>
　侍御史時有𨕖人任盡言者居下僚好慷慨論事聞<lb/>
　其除亟以啟賀之曰伏審光奉明綸榮躋横榻國朝<lb/>
　更西都三府之制故御史不除大夫端公居南司五<lb/>
　院之中與獨坐迭為憲長自昔雖稱于雄劇比歲或<lb/>
　乖于𨕖掄汙我霜臺賴公雪耻輒陳筦見少助風聞<lb/>
　請言有宋之姦臣無若亡秦之巨蠧十九載輔國而<lb/>
　専政亘古無之二百年列聖之貽謀掃地盡矣乃若<lb/>
<pb n="KR3k0065_WYG_012-15a"/>
　糊名而較藝亦復肆志而任私敢以五尺之童連冠<lb/>
　兩科之士老牛舐犢愛子誰無野鳥為鸞欺君獨甚公<lb/>
　攘名器報㣲時簞食之恩峻立刑誅鉗當世搢紳之<lb/>
　口一時謫籍半坐流言父子至於相持道路無復偶<lb/>
　語毎除言路必預經筵葢縁乳臭之雛實預金華之<lb/>
　講受其頥㫖應若影從忠臣不用而用臣不忠實事<lb/>
　不聞而聞事不實逮政府樞庭之有闕必諌官御史<lb/>
　而後除第圖復鷹犬之報而搏吠已憎奚顧塵鵷鷺<lb/>
<pb n="KR3k0065_WYG_012-15b"/>
　之班而孤危主勢私竊富貴之壟㫁豈止於子弟而<lb/>
　為卿仰奪造化之罏錘至不容人主之除吏方當宁<lb/>
　之意未罪魏其而在位之中専阿王氏致學官之獻<lb/>
　侫假題目以文姦引前代興王之詩為其孫就試之<lb/>
　䜟旋從外幕擢至中都冀招致於妖言啟包藏之異<lb/>
　意忠憤扼腕智識寒心上愧漢臣既乏朱雲之請劍<lb/>
　下慚唐室未聞林甫之斵棺坐令存圽之姦備極寵<lb/>
　榮之典正縁和議常贊睿謀故聖主念功務曲全於<lb/>
<pb n="KR3k0065_WYG_012-16a"/>
　體貌然憲臺議罪當明正於典刑賞當功所以示朝<lb/>
　廷之至恩罸當罪所以貽臣子之大戒政若偏廢國<lb/>
　將若何敢為上言莫如君重恭惟侍御氣剛而志烈<lb/>
　學老而才雄自親擢於宸𠂻即大符於民望明目張<lb/>
　膽士林日講於讜言造膝沃心天下咸受其陰賜雖<lb/>
　直道盡更其覆轍而宏綱獨漏於吞舟惟九重之委<lb/>
　任䆮隆故四海之責望尤備願言彈擊無置渠魁矧<lb/>
　今日之新除有昔人之故事韋仁約自稱鵰鶚才固<lb/>
<pb n="KR3k0065_WYG_012-16b"/>
　絶倫張文紀不問狐狸惡惟誅首縱黄壤之已隔在<lb/>
　白簡以難逃使六合之間忠義之心如日九泉之下<lb/>
　邪侫之骨常寒庶㡬紹興湯御史之名不在慶厯唐<lb/>
　子方之下其他世俗之謟語諒非方正所樂聞側聽<lb/>
　褒遷别當修致湯得之喜袖以白上天顔甚悦一時<lb/>
　公議遂大申矣任字元受有集名小醜楊誠齋為之<lb/>
　序仕亦不大顯<lb/>
　　盡言事母盡孝母老多病未嘗離左右毎自言其<lb/>
<pb n="KR3k0065_WYG_012-17a"/>
　　毋得疾之由或以飲食或以燥濕或以語話稍多<lb/>
　　或以憂喜㣲過皆朝夕侯之無毫髪不盡五臟六<lb/>
　　腑中事皆洞見曲折不待切脉而後知故投藥必<lb/>
　　效雖名醫不逮也張魏公作都督欲辟之入幕乃<lb/>
　　力辭曰盡言方養親使得一神丹可以長年必持<lb/>
　　以遺老母不以獻公况能舍温凊而與公軍事耶<lb/>
　　魏公歎息而許之<lb/>
光堯之喪金使來弔祭京仲逺以檢正假禮部尚書為<lb/>
<pb n="KR3k0065_WYG_012-17b"/>
　報謝使康元弼館伴錫燕汴亭仲逺因元弼請免燕<lb/>
　不許請撤樂如哀告遺留使亦不許至期促入席𫝊<lb/>
　呼不絶仲逺曰若不撤樂有死而已不敢即席元弼<lb/>
　等知不可奪乃傳言曰請先拜酒果之賜徐議撤樂<lb/>
　仲逺方率其屬拜受北典籖連呼曰北朝燕南使敢<lb/>
　不即席聲甚厲仲逺趨退復位甲士露刃闔扉仲逺<lb/>
　令左右叱曰南使執禮何物卒徒乃敢阻遏排闥而<lb/>
　出元弼等以聞其主仲逺留館俟命賦詩云鼎湖龍<lb/>
<pb n="KR3k0065_WYG_012-18a"/>
　馭去無蹤三遣行人意則同敬使原應修燕禮銜哀<lb/>
　豈合對伶工設令耳預笙鏞末只願身靡鼎鑊中已<lb/>
　辦滯留期得請不辭築館汴江東越七日始𫉬免樂<lb/>
　之命既還孝宗勞之曰卿能守禮如此為朕增氣何<lb/>
　以賞卿對曰北朝畏陛下威徳非畏臣也政使臣死<lb/>
　於北亦其分耳敢覬賞乎上喜謂宰相曰京鏜今之<lb/>
　毛遂也除權侍郎以至大用<lb/>
襄樊自咸淳丁夘𬒳圍以來生兵日増既築鹿門之後<lb/>
<pb n="KR3k0065_WYG_012-18b"/>
　水陸之防日密又築田河虎頭及鬼關於中以挺出<lb/>
　入之道自是孤城困守者凡四五歲往往扼闗隘不<lb/>
　克進所幸城中有宿儲可堅忍然所用鹽薪布帛為<lb/>
　急時張漢英守樊城募泅者置蠟書髻中藏積草下<lb/>
　浮水而出謂鹿門既築勢須自荆郢進援既至隘口<lb/>
　守者見積草頗多鈎致供焚㸑用遂為所𫉬於是郢<lb/>
　鄧之道復絶矣既而荆閫移屯舊郢州而諸帥重兵<lb/>
　皆駐新郢及均州河口以扼要津又重賞募死士得<lb/>
<pb n="KR3k0065_WYG_012-19a"/>
　三千人皆襄鄧民兵之驍悍善戰者求將久之得民<lb/>
　兵部官張順張貴<hi>軍中號張貴為矮張</hi>所謂大張都統小張都<lb/>
　統者其智勇素為諸軍所服先於均州上流名中水<lb/>
　峪立硬寨造水哨輕舟百艘每艘三十人鹽一袋布<lb/>
　二百匹且令之曰此行有死而已或非本心亟去毋<lb/>
　敗吾事人人感激思奮歲五月漢水方生於二十二<lb/>
　日稍進團山下越二日又進髙頭港口結方陣各船<lb/>
　置火鎗火炮熾炭巨斧勁弩夜漏下二刻起矴出江<lb/>
<pb n="KR3k0065_WYG_012-19b"/>
　以紅燈為號貴先登順為殿乘風破浪徑犯重圍至<lb/>
　磨江灘以上敵舟布滿江面無罅可入鼔勇乗鋭凡<lb/>
　斷鐵絙攢<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>數百屯兵數萬皆披靡避其鋒轉戰一<lb/>
　百二十餘里二十五日黎明乃抵襄城城中乆絶援<lb/>
　聞救至人踴躍氣百倍及收軍㸃視則獨失張順軍<lb/>
　中為之短氣越數日有浮屍逆流而上被介冑執弓<lb/>
　矢直抵浮梁視之順也身中四鎗六箭怒氣勃勃如<lb/>
　生軍中驚以為神結冡殮葬立廟祀之然自此圍益<lb/>
<pb n="KR3k0065_WYG_012-20a"/>
　密水道連鎖數十里以大水下撒星樁雖魚鱉不能<lb/>
　度矣外勢既蹙貴乃募壯士至夏節使軍求援得二<lb/>
　人能伏水中數日不食使持書以出至樁若柵則腰<lb/>
　鋸㫁之徑達夏軍得報而還許以軍五千駐龍尾洲<lb/>
　以助夾擊克日既定貴提所部軍㸃視登舟失帳前<lb/>
　親隨一人乃宿來有過遭撻者貴驚嘆曰吾事泄矣<lb/>
　然急出乗未及知耳乃乗夜鼔譟衝<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>㫁絙破圍冒<lb/>
　進衆皆辟易既渡險要之地時夜半天黒至小新城敵<lb/>
<pb n="KR3k0065_WYG_012-20b"/>
　方覺遂以兵數萬邀擊之貴又為無底船百餘艘中<lb/>
　植旗幟各立軍士於兩舷以誘之敵皆競躍以入溺<lb/>
　死者以萬餘亦昔人未出之竒也至勾林灘將近龍<lb/>
　尾洲逺望軍船櫛櫛旗幟紛披貴軍皆喜躍舉流星<lb/>
　以示之軍船見舉火皆前相迎逮勢近欲合則來軍<lb/>
　皆北軍也葢夏軍前二日以風水驚疑退屯三十里<lb/>
　而北軍得逃卒之報遂據洲上以逸待勞猝不及<lb/>
　備殺傷殆盡貴身背被數十鎗力不支遂為生得至<lb/>
<pb n="KR3k0065_WYG_012-21a"/>
　死不屈是歲十一月十七夜也北軍以四降卒輿屍<lb/>
　至襄以示援絶且諭之降吕帥文煥盡斬四卒以貴<lb/>
　附葬順冡為立雙廟而祀之以比巡逺明年正月十<lb/>
　三樊城破三月十八襄陽降此天意非人力也同時<lb/>
　有武功大夫范大順者與順貴同入襄及城降仰天<lb/>
　大呼曰好漢誰肯降便死也做忠義鬼就所守分地<lb/>
　自縊而死又有右武大夫馬軍統制牛富樊城守禦<lb/>
　立功尤多城降之際傷重不能步乃就戰樓觸柱數<lb/>
<pb n="KR3k0065_WYG_012-21b"/>
　四投身火中而死<lb/>
郝經字伯常元中統元年拜翰林侍讀學士充國信使<lb/>
　使宋賈似道拘之真州凡十有六年始得歸先是有<lb/>
　以雁獻者命畜之雁見公輒鼓翼引吭似有所訴者<lb/>
　公感悟擇日率從者具香案北向拜舁雁至前手書<lb/>
　尺帛親繫雁足而縱之其辭曰霜落風髙恣所如歸<lb/>
　朝回首是春初上林天子援弓繳窮海纍臣有帛書<lb/>
　中統十五年九月一日放雁𫉬者勿殺國信大使郝<lb/>
<pb n="KR3k0065_WYG_012-22a"/>
　經書於真州忠勇軍營後虞人𫉬之苑中以聞世皇<lb/>
　惻然曰四十騎留江南曾無一人雁比乎遂進師南<lb/>
　侵越二年而宋亡<lb/>
臨安將危日文天祥語幕官曰事勢至此為之奈何客<lb/>
　曰一團血文曰何故客曰公死某等請皆死文笑曰<lb/>
　君知昔日劉玉川乎與一娼狎情意綢密相期偕老<lb/>
　娼絶賔客一意於劉劉及第授官娼欲與赴任劉患<lb/>
　之乃紿曰朝例不許擕家願與汝俱死必不獨行也<lb/>
<pb n="KR3k0065_WYG_012-22b"/>
　乃置毒酒令娼先飲以其半與劉劉不復飲矣娼遂<lb/>
　死劉乃獨去今日諸君得無效劉玉川乎客皆大笑<lb/>
　　文文山死宋而其弟璧號文溪者仕元時有詩云<lb/>
　　江南見説好溪山兄也難時弟也難可惜梅花各<lb/>
　　心事南枝向暖北枝寒迨元皇慶中丞相子陞仕<lb/>
　　為集賢學士奉使贑州道卒時有挽之者云地下<lb/>
　　修文同父子人間讀史各君臣按陞是璧之子丞<lb/>
　　相子道生佛生並流離中死亡治命以陞為後耳<lb/>
<pb n="KR3k0065_WYG_012-23a"/>
張毅夫千載廬陵人丞相文信公友也公貴顯時屢以<lb/>
　官辟不就暨公𬒳執北行毅夫偕行至燕寓於公囚<lb/>
　所側近日以美饌餽凡三載始終如一且潜置一櫝<lb/>
　藏公元收拾骸骨襲以重囊南歸付公家葬之後公<lb/>
　之子忽夢公怒曰繩鋸髪㫁明日起視果有繩束髪<lb/>
　其英爽尚如此劉須溪紀其事贊於公畵像上曰閒<lb/>
　居忽忽萬古咄咄天風惨然如動生髪如何尋約亦<lb/>
　念束芻豈其英爽猶累形軀同時之人能不顙泚昔<lb/>
<pb n="KR3k0065_WYG_012-23b"/>
　忌其生今妒其死<lb/>
鄧中齋剡字光薦丞相信國公客也宋亡以義行著其<lb/>
　所賦鷓鴣詞有曰行不得也哥哥痩妻弱子嬴㹀䭾<lb/>
　天長地久多網羅南音漸少北語多肉飛不起可奈<lb/>
　何行不得也哥哥其意可見矣其所贊文丞相像有<lb/>
　曰目煌煌兮疎星曉寒氣英英兮晴雷殷山頭碎柱<lb/>
　兮璧完血化碧兮心丹嗚呼孰謂斯人不在人間時<lb/>
　虞伯生集挽丞相詩曰徒把金戈挽落暉南冠無奈<lb/>
<pb n="KR3k0065_WYG_012-24a"/>
　北風吹子房本為韓仇出諸葛安知漢祚移雲暗鼎<lb/>
　湖龍去逺月明華表鶴歸遲何須更上新亭飲大不<lb/>
　如前灑淚時<lb/>
閩人謝皋羽翺倜儻有大節刻厲憤激不混流俗意所<lb/>
　不顧雖萬夫莫回毎慕屈平托興逺㳺因號睎髪子<lb/>
　宋亡文天祥被執翺悲不能禁嚴有子陵臺孤絶千<lb/>
　尺時天凉風急挾酒登之設天祥主跪酧號慟取竹<lb/>
　如意擊石作楚歌招之其辭曰魂來兮何極魂去兮<lb/>
<pb n="KR3k0065_WYG_012-24b"/>
　江水黒化為朱鳥兮其咮焉食歌闋竹石俱碎失聲<lb/>
　大哭作西臺慟哭記其志益汗漫不可禦視世間無<lb/>
　足當其意者<lb/>
謝君直枋得號疊山信州弋陽人宋景定間校文發策<lb/>
　問權姦誤國趙氏必亡忤賈似道貶興國軍三年遇<lb/>
　赦得還元兵南下郡城潰棄家入閩至元二十三年<lb/>
　御史程文海承㫖留夢炎等交薦累召不赴二十六<lb/>
　年春正月福建行省參知政事魏天祐復被詔㫖集<lb/>
<pb n="KR3k0065_WYG_012-25a"/>
　守令戍將迫蹙上道臨行以詩别常所往來者曰雪<lb/>
　中松栢愈青青扶植綱常在此行天下豈無龔勝潔<lb/>
　人間不獨伯夷清義髙便覺生堪舍禮重方知死甚<lb/>
　輕南八男兒終不屈皇天上帝眼分明夏四月至京<lb/>
　師不食死<lb/>
鄭所南先生字思肖號憶翁福州連江人宋太學上舍<lb/>
　應博學宏詞科剛介有志節元兵南下叩闕上疏犯<lb/>
　新禁衆争目之由是遂更今名曰肖曰南曰憶義不<lb/>
<pb n="KR3k0065_WYG_012-25b"/>
　忘趙北面他姓也𨼆居呉下有田數十𤱔寄之城南<lb/>
　報國寺以田歲入入寺為祠其祖禰遇諱必大慟寺<lb/>
　下而先生併館穀於寺一室蕭然坐必南向歲時伏<lb/>
　臘望南野哭而再拜乃返人莫識焉誓不與朔客交<lb/>
　往或於朋友坐上見有語音異者輒引起人咸知其<lb/>
　狷潔亦弗為怪喜佛老教工畫墨蘭疎花簡葉不求<lb/>
　甚工畫成即毁之不妄與人其所自賦詩以題蘭皆<lb/>
　險異詭特葢以攄其憤懣云貴要者求其蘭尤靳弗<lb/>
<pb n="KR3k0065_WYG_012-26a"/>
　與庸人孺子頗契其意者則反與勿計邑宰求之不<lb/>
　得知其有田因脅以賦役取先生怒曰頭可㫁蘭不<lb/>
　可畫嘗自寫一弓長丈餘髙可五寸許天真爛熳超<lb/>
　出物表題云純是君子絶無小人深山之中以天為<lb/>
　春凡平日所作詩多寓意於宋其題鄭子封塾曰天<lb/>
　垂古色映柴門千古𫝊家事且存此世但除君父外<lb/>
　不曾别受一人恩譏宋臣之復仕元也其題畫蘭曰<lb/>
　求則不得不求或與老眼空濶清風萬古譏一世之<lb/>
<pb n="KR3k0065_WYG_012-26b"/>
　士無足當其意也其題畫菊曰花開不並百花藂獨<lb/>
　立疎籬趣未窮寧可枝頭抱香死何曾吹墮北風中<lb/>
　又曰禦寒不藉水為命去國自同金鑄心自謂志節<lb/>
　不為元氏富貴所奪也其題畫像曰不忠可誅不孝<lb/>
　可斬敢懸此頭於洪洪荒荒之表以為天下不忠不<lb/>
　孝之榜樣譏夫忘國而事讐也平生寡慾而好㳺凡<lb/>
　遇窮山大澤必彌日忘返咄咄書空心與口語人争<lb/>
　視之彼則蔑如也著書甚多有太極濟錬文一帙多<lb/>
<pb n="KR3k0065_WYG_012-27a"/>
　𨼆語艱苦難讀莫知所謂書後題二十字云大無工<lb/>
　十空經臣嘔血三斗書此後有巨眼者當識之云晚<lb/>
　年究性命之學竟以夀終葬於姑胥之西<lb/>
　　所南先生當宋社既墟無䇿自奮著心史六萬餘<lb/>
　　言鐵函重匱外著大宋鐵函經五字内題大宋孤<lb/>
　　臣鄭思肖百拜書十字沉於呉門承天寺眢井中<lb/>
　　崇禎戊寅冬寺僧達浚井得之自徳祐癸未至崇<lb/>
　　禎戊寅實三百五十六年矣<lb/>
<pb n="KR3k0065_WYG_012-27b"/>
宋太學生㑹稽唐珏字玉潜家貧聚徒授經營<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>
                    <graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>以<lb/>
　養母當至元戊寅冬總江南浮屠楊璉真伽怙恩横<lb/>
　肆勢熖爍人窮驕極淫不可具狀發趙宋諸陵至㫁<lb/>
　殘支體攫珠𥜗玉匣焚其胔棄骨草莽間唐聞之痛<lb/>
　憤亟貨家具并執劵行貨得數百金乃市酒醪烹羊<lb/>
　豕招里中少年狎坐轟飲酒酣少年起請曰君儒者<lb/>
　若是將何為唐惨然具告以收瘞寢園遺骸事衆歡<lb/>
　諾中一人曰發邱中郎將耽耽餓虎事露奈何唐曰<lb/>
<pb n="KR3k0065_WYG_012-28a"/>
　余籌之熟矣今四郊多暴骨取竄以易誰復知之乃<lb/>
　斵文木為匱紉黄絹為囊各署曰某陵某陵分委而<lb/>
　散遣之蕝地以藏為文以告詰旦事訖來集出金酬<lb/>
　之戒勿泄越七日總浮屠下令裒陵骨雜置牛馬枯<lb/>
　骼中造塔錢塘以納之名曰鎮南杭民悲憤不忍仰<lb/>
　視了不知陵骨之猶存也𦵏後又於宋常朝殿掘冬<lb/>
　青樹植於所函土上作冬青行曰馬箠問髐形南面<lb/>
　欲起語野麕尚屯束何物敢盗取餘花總飄蕩白日<lb/>
<pb n="KR3k0065_WYG_012-28b"/>
　哀后土六合忽怪事蜕龍卧茅宇老天鑒區區千載<lb/>
　䕶風雨又曰冬青花不可折南風吹凉積香雪遙遥<lb/>
　翠葢萬年枝上有鳯巢下龍穴君不見犬之年羊之<lb/>
　月霹靂一聲天地裂復有夢中詩四首曰珠亡忽震<lb/>
　蛟龍睡軒弊寧忘犬馬情親拾寒瓊出幽草四山風<lb/>
　雨鬼神驚一杯自築珠邱土雙匣親𫝊竺國經只有<lb/>
　東風知此意年年杜宇泣冬青昭陵玉匣走天涯金<lb/>
　粟堆寒起暮鴉水到蘭亭轉嗚咽不知真帖落誰家<lb/>
<pb n="KR3k0065_WYG_012-29a"/>
　珠鳬玉雁又成埃斑竹臨江首重回猶憶去年寒食<lb/>
　節天家一騎捧香來由是唐之義風震動呉越名雖<lb/>
　髙困固自若明年己夘後上元兩日唐出觀燈歸忽<lb/>
　坐<graphic n="KR3040" url="https://raw.githubusercontent.com/kanripo/KR-Gaiji/master/images/KR3040.png" mimeType="image/png"/>息奄奄若將絶者良久始蘇曰吾見黄衣吏持<lb/>
　文書來告曰王召君導我往觀闕巍峩宫宇靚麗殆<lb/>
　非人間有一冕旒坐殿上數黄衣貴人逡巡降揖曰<lb/>
　藉君掩骸其有以報唐乃陞謁造王前王謂曰汝受<lb/>
　命窶且貧兼無妻若子今忠義動天帝命錫汝伉儷<lb/>
<pb n="KR3k0065_WYG_012-29b"/>
　子三人田三頃拜謝降出遂覺罔知其由也踰時越<lb/>
　有治中𡊮俊齋至始下車為子求師有以唐薦者一<lb/>
　見置賔館一日問曰吾渡江聞有唐氏瘞宋諸陵骨<lb/>
　子豈其宗耶左右指君曰此是已𡊮大駭拱手曰君<lb/>
　此舉豫讓不能抗也曳之坐北面納拜焉禮敬特加<lb/>
　情𣢾益篤叩知家徒四壁惻然嗟矜語左右曰唐先<lb/>
　生家甚寒吾當料理使有室有田以給左右逢迎爰<lb/>
　諏爰度不數月二事俱惬聘婦偶故國之公女負郭<lb/>
<pb n="KR3k0065_WYG_012-30a"/>
　食故國之公田所費一一自𡊮出人固竒唐之節而<lb/>
　又竒唐之遇兩髙之爾後𫉬三丈夫子鼎立頎頎凡<lb/>
　夢中神所許稽其數無一不合右唐義士𫝊所載如<lb/>
　此乃雲溪羅有開所撰也及見遂昌鄭明徳元祐所<lb/>
　書林義士事蹟云宋太學生林徳陽字景曦號霽山<lb/>
　當楊總統發掘諸陵寢時林故為杭丐者背竹籮手<lb/>
　持竹夾遇物即以夾投籮中鑄銀作兩許小牌百十<lb/>
　繫腰間賄西番僧曰餘不敢望收得髙孝兩帝骨斯<lb/>
<pb n="KR3k0065_WYG_012-30b"/>
　足矣果得兩朝骨為兩函貯之歸葬於東嘉其詩有<lb/>
　夢中作十首其一曰一抔未築珠宫土雙匣親𫝊竺<lb/>
　國經只有東風知此意年年杜宇哭冬青又曰空山<lb/>
　急雨洗岩花金粟堆寒起暮鴉水到蘭亭更嗚哽不<lb/>
　知真帖落誰家又曰喬山弓劍未成灰玉匣珠襦一<lb/>
　夜開猶記去年寒食日天家一騎捧香來餘七首尤<lb/>
　悽怨則忘之葬後林於宋常朝殿掘冬青一株置於<lb/>
　所函土堆上又有冬青花一首曰冬青花冬青花花<lb/>
<pb n="KR3k0065_WYG_012-31a"/>
　時一日腸九折隔江風雨清影空五月深山落㣲雪<lb/>
　石根雲氣龍所藏尋常螻螘不敢穴移來此冡非人<lb/>
　間曾識萬年觴底月蜀魂飛繞百鳥臣夜半一聲山<lb/>
　竹裂又一首有曰君不記羊之年馬之月霹靂一聲<lb/>
　山石裂一事也胡以兩人相符若此載攷之齊人周<lb/>
　草窻密癸辛雜識所記云楊髠發陵之禍起於天長<lb/>
　寺閩僧聞號西山者成於演福寺剡僧澤號雲夢者<lb/>
　初天長為魏憲靖王墳寺聞欲媚楊髠遂獻其寺旋<lb/>
<pb n="KR3k0065_WYG_012-31b"/>
　又發魏王冡多得金玉於是貪饕之想駸駸及於諸<lb/>
　陵澤復一力贊成之時有中官陵使羅銑者守陵不<lb/>
　去與之極力争執為澤痛箠脅之以刃令人逐去大<lb/>
　哭而出遂先啟寧宗理宗度宗楊后四陵刦取寳玉<lb/>
　極多理陵所藏尤牣啟棺之初有白虹貫空葢寳氣<lb/>
　也理宗之屍如生其下籍以錦錦之下復承以細簞<lb/>
　一小童攫取擲地有聲始知為金絲織成或告以含<lb/>
　珠有夜明者乃倒懸其屍樹問瀝取水銀凡三日竟<lb/>
<pb n="KR3k0065_WYG_012-32a"/>
　失其首或謂西畨僧匿之葢回回俗欲得帝王髑髏<lb/>
　可以壓勝致富故盗去耳事竟羅陵使買棺製衣收<lb/>
　殮大慟垂絶隣里為之感泣是時四山皆聞哭聲晝<lb/>
　夜不絶尋復發徽欽髙孝光五帝孟韋呉謝四后陵<lb/>
　初徽欽葬五國城數遣使祈請於金人欲歸梓宫凡<lb/>
　七年而後許髙宗親至臨平奉迎易緦服寓於龍徳<lb/>
　别宫一時羣公論功受賞官帑月費不資先是選人<lb/>
　楊偉貽書執政乞奏聞命大臣於神櫬最下處斵視<lb/>
<pb n="KR3k0065_WYG_012-32b"/>
　之騐其虗實弗許既而禮官請如安陵故事梓宫入<lb/>
　境即承之以槨仍納衮冕翬衣於槨中不改殮從之<lb/>
　至是被發二陵皆空無一物徽陵朽木一段欽陵木<lb/>
　燈檠一具而已葢當時已料其真偽不可審聊以慰<lb/>
　一時之人心而二帝遺骸浮沉沙漠初未嘗返也髙<lb/>
　陵骨髮盡化畧無寸餘止錫器數件端研一枚孝陵<lb/>
　亦蜕化無餘僅存頂骨小片内有玉爐瓶一副古銅<lb/>
　鬲一隻澤並取之昔聞得道之士蜕骨而仙未聞并<lb/>
<pb n="KR3k0065_WYG_012-33a"/>
　骨化去者光陵與諸后儼然如生羅陵使亦如前棺<lb/>
　殮後悉從火化可謂忠且義矣陵中金錢以萬計皆<lb/>
　為屍氣所蝕如銅鐵狀諸兇棄而不取往往村民排<lb/>
　礫得之聞有得猫睛異寳者一田翁於孟后陵得一<lb/>
　髻其髪長六尺餘其色紺碧髻根有短金釵乃持歸<lb/>
　<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>置佛堂中奉事之由此家業日熾凡得金錢之家<lb/>
　非病即死翁恐甚亟送龍井洞中而此翁今成富家<lb/>
　矣方移理宗屍時澤在傍以足蹴其首以示無懼隨<lb/>
<pb n="KR3k0065_WYG_012-33b"/>
　覺竒痛一㸃起於足心自此苦足疾數年以致潰爛<lb/>
　雙股墮落十指而亡而聞亦負楊髠之勢豪奪鄉人<lb/>
　資産後為少年數輩狙伺道間執而臠之就繫主者<lb/>
　以為罪不加衆各受杖而已據此諸陵骨俱為羅陵<lb/>
　使棺殮又髙陵骨髪盡化孝陵止存頂骨小片不知<lb/>
　唐義士所易林義士所收者又何骨也姑並存之以<lb/>
　待攷　林和靖先生豈亦有頷珠者而楊髠亦發其<lb/>
　墓焉聞棺中一無所有止有端研一枚<lb/>
<pb n="KR3k0065_WYG_012-34a"/>
　　元世祖二十一年甲申桑哥為相與江南浮屠總<lb/>
　　攝楊輦真珈相表裏嗾僧嗣古玅髙上言欲毁宋<lb/>
　　諸陵實利其狥寶也明年乙酉正月桑哥矯制可<lb/>
　　其奏於是發諸陵又裒諸帝遺骼建白塔於杭故<lb/>
　　宫曰鎮南以厭勝之截理宗頂以為飲器未㡬楊<lb/>
　　輦真珈事敗飲器亦籍入於官以賜帝師發陵時<lb/>
　　義士唐珏玉潛雷門先生與尚書省架閣林景熙<lb/>
　　竊痛之陰相躬拾不盡遺骨葬别山中植冬青為<lb/>
<pb n="KR3k0065_WYG_012-34b"/>
　　識遇寒食則密祭之珏後𫉬黄袍引兒報徳之夢<lb/>
　　果生子珙為名儒羅雲溪為𫝊其事謝翺為托穸<lb/>
　　詞作冬青引曰冬青樹山南垂九日靈禽居上枝<lb/>
　　白衣穜年星在尾<hi>寅月也</hi>根到九泉䕶龍髓恒星<lb/>
　　晝殞夜不見七度山南與鬼戰願君此心慎勿移<lb/>
　　此樹終有開花時山南金粟光離離白衣人拜地<lb/>
　　下起靈禽啄粟枝上飛解者曰謂應在庚金竄甲<lb/>
　　木也元運絶於甲辰已開先於貞白之詩宋烏啄<lb/>
<pb n="KR3k0065_WYG_012-35a"/>
　　粟於甲木又開先於唏髪之句此豈偶然之作哉<lb/>
　　輿鬼託枯骨之靈靈禽託宋烏之子果天意耶人<lb/>
　　事也<lb/>
張郢州世傑擁徳祐景炎祥興於海上各擁兵南北岸<lb/>
　一夕大風雨皆不利張覆舟而薨翼蚤𫉬屍棺殮焚<lb/>
　化其膽如斗大而焚不化諸軍感慟忽雲中見金甲<lb/>
　神人且云今天亡我闗係不輕後身當出恢復矣故<lb/>
　陸樞密君實挽之有云曾聞海上鐵斗膽猶見雲中<lb/>
<pb n="KR3k0065_WYG_012-35b"/>
　金甲神葢紀實也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋稗𩔖鈔卷十二<lb/>
</p>
<p>
</p>
  </div>
<div>
<head>宋稗𩔖鈔卷十三</head> <lb/>
    <p>
<pb n="KR3k0065_WYG_013-1a"/>
欽定四庫全書<lb/>
　宋稗𩔖鈔卷十三<lb/>
　　　　　　　　　　　　　常熟潘永因編<lb/>
　貞烈第二十二<lb/>
慶厯中賊王則閉門不軌漁城中子女無如趙氏美致<lb/>
　帛萬端金千斤聘為婦且曰女若不行即滅爾族父<lb/>
　母不敢違獨女不可曰吾雖女子戴天履地十九年<lb/>
　矣縱不能執兵討叛奈何妻之泣涕不食父母族人<lb/>
<pb n="KR3k0065_WYG_013-1b"/>
　守之以賊所遺服衣之女曰妻賊何服也家人掩其<lb/>
　口卒逼以往女登輿自殘於輿中夫識去就知亷恥<lb/>
　仗義死節者天下皆以是望士君子而不以望衆庶<lb/>
　常以是望男子而不以是望婦人今趙氏一民家女<lb/>
　表表節義如是彼士君子號為男子者寧不有愧於<lb/>
　心耶<lb/>
靖康二年長樂申屠氏慕孟光之為人自名希光有詩<lb/>
　才既適侯官秀才董昌絶口不吟食貧作苦宴如也<lb/>
<pb n="KR3k0065_WYG_013-2a"/>
　郡中大豪方六一聞希光美心悅之乃使人誣昌隂<lb/>
　重罪罪至族六一復陽為居間得輕比獨昌報殺妻<lb/>
　子俱免因使侍者通殷勤强委禽焉希光知其謀謬<lb/>
　許之宻寄其孤子於昌之所善友人乃求利匕首挾<lb/>
　以往好言謝六一因請塟夫而後成禮六一大喜使<lb/>
　人以禮塟昌希光則偽為色喜艷裝入室六一既至<lb/>
　即以匕首刺之帳中六一立死因復殺其侍者二人<lb/>
　至夜中詐謂六一暴病以次呼其家人至則皆殺之<lb/>
<pb n="KR3k0065_WYG_013-2b"/>
　盡滅其宗因斬六一頭置囊中至昌塟所祭之明日<lb/>
　悉召村民告以故且曰吾將從夫地下遂縊而死夫<lb/>
　六一陷人於族乃人不族而已族矣以一文弱婦人<lb/>
　奮其白刃全家為戮義憤所激鬼神助之有志竟成<lb/>
　豈必鬚眉丈夫哉<lb/>
建炎四年五月楊勍叛卒由建安寇延平道出小常村<lb/>
　掠一婦人逼脇欲犯之婦人毅然誓死不受汙遂遇<lb/>
　害横屍道傍賊退人為收瘞之而其屍枕藉處痕跡<lb/>
<pb n="KR3k0065_WYG_013-3a"/>
　𨼆然不滅每雨則其跡乾晴即濕宛如人影往來者<lb/>
　莫不嗟異人或削去之隨即復見覆以他土而其跡<lb/>
　愈明今三十年矣與順昌軍員范旺事畧同但范現<lb/>
　迹塼街而此現於土上耳范死以忠婦死以節<lb/>
戴石屏復古未遇時流寓江右武寧有富家翁愛其才<lb/>
　以女妻之居二三年忽欲作歸計妻問其故告以曽<lb/>
　娶妻白之父父怒妻宛曲解釋盡以奩具贈夫仍餞<lb/>
　以辭云惜多才憐薄命無計可留汝揉碎花箋忍冩<lb/>
<pb n="KR3k0065_WYG_013-3b"/>
　斷腸句道傍楊栁依依千絲萬縷抵不住一分愁緒<lb/>
　捉月盟言不是夢中語後回君若重來不相忘處把<lb/>
　杯酒澆奴墳土夫既别遂赴水而死可謂賢烈矣<lb/>
義妓毛惜惜者髙郵妓也端平間别將榮全據髙郵以<lb/>
　叛制置使遣人招之不聽全與同黨王安等宴飲惜<lb/>
　惜恥於供給安斥責之惜惜曰初謂太尉降為太尉<lb/>
　更生賀矣今乃閉門不納使者乃叛逆耳妾雖賤伎<lb/>
　不能事叛臣全怒以刀刃裂口立命臠之罵至死不<lb/>
<pb n="KR3k0065_WYG_013-4a"/>
　絶口後閫帥以聞特封英烈夫人且賜廟祠潘紫巖<lb/>
　有詩曰淮海艷姬毛惜惜蛾眉有此萬人英恨無匕<lb/>
　首學秦女向使裹頭真杲卿玉骨花顔城下土冰魂<lb/>
　雪魄史間名古今無限腰金者歌舞筵中過一生矢<lb/>
　死靡他不意得之娼優下賤可慨夫<lb/>
至元十三年丙子春正月丞相伯顔統兵入杭宋謝全<lb/>
　兩后以下皆赴北有王婉儀者題滿江紅詞於壁云<lb/>
　太液芙蓉渾不似舊時顔色曽記得春風雨露玉樓<lb/>
<pb n="KR3k0065_WYG_013-4b"/>
　金闕名播蘭簪妃后裏暈潮蓮臉君王側忽一朝鼙<lb/>
　鼓掲天來繁華歇龍虎散風雲滅千古恨慿誰説對<lb/>
　闗河百二淚霑襟血驛館夜驚塵土夢宫車曉碾闗<lb/>
　山月願嫦娥相顧肻從容隨圓缺婉儀之詞傳播中<lb/>
　原文天祥讀至末句嘆曰惜也夫人於此少商量矣<lb/>
　為之代作一篇云試問琵琶龍沙外怎生風色最苦<lb/>
　是姚黄一朶移根仙闕王母歡䦨瓊宴罷仙人淚滿<lb/>
　金盤側聽行宫夜半雨淋鈴聲聲歇彩雲散香塵滅<lb/>
<pb n="KR3k0065_WYG_013-5a"/>
　銅駝恨那堪説想男兒慷慨嚼穿齦血回首昭陽離<lb/>
　落日傷心銅雀迎新月算妾身不願似天家金甌缺<lb/>
　又和云燕子樓中又捱過幾番秋色相思處青年如<lb/>
　夢乘鸞仙闕肌玉暗消衣帶緩淚珠斜透花鈿側最<lb/>
　無端蕉影上窗紗青燈歇曲池合髙臺滅人間事何<lb/>
　堪説向南陽阡上滿襟清血世態便如翻覆雨妾身<lb/>
　元是分明月笑樂昌一段好風流菱花缺婉儀名清<lb/>
　蕙字冲華後為女道士五月二日抵上都朝見世皇<lb/>
<pb n="KR3k0065_WYG_013-5b"/>
　十二日夜故宋宫人安定夫人陳氏安康夫人朱氏<lb/>
　與二小姬沐浴整衣焚香自縊死朱夫人遺四言一<lb/>
　篇與衣中云既不辱國幸免辱身世食宋禄羞為北<lb/>
　臣妾軰之死守於一貞忠臣孝子期以自新丙子五<lb/>
　月吉日泣血書明日奏聞元主命㫁其首懸全后寓<lb/>
　所是年丞相偏師狥台台之臨海民妻王氏有令姿<lb/>
　𬒳掠至師中千夫長殺其舅姑與夫而欲私之婦誓<lb/>
　死不可自念且𬒳汚乃陽曰能俾我為舅姑與夫服<lb/>
<pb n="KR3k0065_WYG_013-6a"/>
　期月乃可事君子千夫長見其不難於死從所請仍<lb/>
　使俘婦雜守之師還挈行過嵊上之清風嶺王氏仰<lb/>
　天竊歎曰吾今得死所矣即嚙指寫詩於石上曰君<lb/>
　王無道妾當災棄女抛兒逐馬來夫靣不知何日見<lb/>
　此身料得幾時回兩行清淚偷頻滴一片愁眉鎻未<lb/>
　開迴首故山看漸逺存亡兩字實哀哉冩畢即投崖<lb/>
　下而死死之日距今八九十年石上血墳起如新冩<lb/>
　時不為風雨所剥蝕官府𣗳石刻碑於死所兼立廟<lb/>
<pb n="KR3k0065_WYG_013-6b"/>
　像表於朝封貞婦先是岳州破時襄陽賈尚書子瓊<lb/>
　之婦韓氏乃魏公五世孫名希孟年十有八為遊卒<lb/>
　所掠以獻於主將韓知必不免乘間赴水死越三日<lb/>
　有得其屍於練裙中題五言長句曰宋未有天下堅<lb/>
　正臣禮秉開國百戰功當陣推雄整及侍周㓜主臣<lb/>
　心常炯炯帝曰卿北伐朔方今有警即日辭陛下盡<lb/>
　敵心欲逞陳橋忽兵變不得守箕潁禪讓法堯舜民<lb/>
　物普安静有國三百年仁義道馳騁未改祖宗法天<lb/>
<pb n="KR3k0065_WYG_013-7a"/>
　何肆大𤯝江南無謝安塞北有王猛所以代馬來飛<lb/>
　渡以陵境大江限南北今此一舴艋本期固封疆誰<lb/>
　謂如畫餅烈火燎崑崗不辨金玉礦妾本良家子性<lb/>
　僻守孤梗嫁與尚書兒銜署紫蘭省直以才徳合不<lb/>
　棄宿瘤癭初結合歡帶誓比日月昞鴛鴦㑹雙飛比<lb/>
　目願常並豈期金石堅化作桑榆景一方遭劫掠六<lb/>
　族死俄頃退鷁落迅風孤鸞弔空影簪堅折白玉瓶<lb/>
　沉㫁青綆一死控㝠府憂心長炳炳意堅志不移改<lb/>
<pb n="KR3k0065_WYG_013-7b"/>
　邑不改井我本瑚璉器安肻作溺皿志節匪轉石氣<lb/>
　噎如吞鯁不作爝火然願為死灰冷貪生念麹蛾乞<lb/>
　憐羞虎穽借此清江水塟我全首領皇天如有知定<lb/>
　作血靣請願魂化精衛填海使成嶺韓氏死且三十<lb/>
　年而其英爽不昧復能託夢趙魏公為書其詩則節<lb/>
　婦之名因公之翰墨而愈不朽矣又岳州徐君寳妻<lb/>
　某氏亦同時𬒳掠來杭居韓蘄王府自岳至杭相從<lb/>
　數千里其主者數欲犯之而終以巧計脱葢氏有令<lb/>
<pb n="KR3k0065_WYG_013-8a"/>
　姿主者弗忍殺之也一日主者怒甚將即强焉因告<lb/>
　曰俟妾祭謝先夫然後為君婦未晩也主者喜諾即<lb/>
　嚴装焚香再拜黙祝南向飲泣題滿庭芳詞一闋於<lb/>
　壁上已投大池中而死詞曰漢上繁華江南人物尚<lb/>
　遺宣政風流綠窗朱戸十里爛銀鈎一旦刀兵齊舉<lb/>
　旌旗擁百萬貔㹯長驅入歌樓舞榭風捲落花愁清<lb/>
　平三百載典章文物掃地俱休幸此身未北猶客南<lb/>
　州破鑑徐郎何在空惆悵相見無由從今後斷魂千<lb/>
<pb n="KR3k0065_WYG_013-8b"/>
　里夜夜岳陽樓噫使宋之公卿將相貞守一節若此<lb/>
　數婦者則豈有賣降覆國之禍哉宜乎秦賈之徒為<lb/>
　萬世罪人也<lb/>
　　王貞婦清風嶺事昭然在金石煜然在簡冊可徴<lb/>
　　也後有一人以為無是事作一詩非之其詩曰嚙<lb/>
　　指題詩似可哀班班駁駁上青苔當初若有詩中<lb/>
　　意肻逐將軍馬上來後其人絶嗣惜乎其人姓名<lb/>
　　逸之矣噫世有小人好誣善為惡指正為邪衊忠<lb/>
<pb n="KR3k0065_WYG_013-9a"/>
　　為奸目亷為貪者視此其亦可以少警哉元楊亷<lb/>
　　夫亦有題王節婦詩曰介馬䭾䭾百里程青風後<lb/>
　　夜血書成祇因劉阮桃花水不似巴陵漢水清後<lb/>
　　亷夫無子一夕夢一婦人謂曰爾知所以無後乎<lb/>
　　曰不知婦人曰爾憶題王節婦詩乎雖不能損節<lb/>
　　婦之名而毁謗節義其罪至重故天絶爾後亷夫<lb/>
　　既寤大悔更作詩曰天隨地老妾隨兵天地無情<lb/>
　　妾有情指血齧開霞嶠赤苔痕化作雪江清願隨<lb/>
<pb n="KR3k0065_WYG_013-9b"/>
　　湘瑟聲中死不逐胡笳拍裏生三月子䂓啼斷血<lb/>
　　秋風無淚寫哀鳴後復夢婦人來謝未幾果生一<lb/>
　　子<lb/>
至元十四年元兵破吉州永新城譚氏婦趙抱嬰兒隨<lb/>
　其舅姑同匿邑校中為悍卒所𫉬殺其舅姑執趙欲<lb/>
　汚之趙罵曰吾舅姑死於汝吾與其不義而生寧從<lb/>
　吾舅姑以死爾遂與嬰兒同遇害血漬於殿兩楹之<lb/>
　間入磚為婦人與嬰兒狀久而宛然如新或訝之磨<lb/>
<pb n="KR3k0065_WYG_013-10a"/>
　以沙石不滅又鍜以熾炭狀益顯古云至誠可以貫<lb/>
　金石自有神理存焉<lb/>
汪元量字有大錢塘人當度宗時以善琴出入宫掖元<lb/>
　兵入城賦詩云錢塘江上雨初乾風入端門陣陣酸<lb/>
　萬馬亂嘶臨警蹕三宫灑淚溼鈴鑾童兒賸遣追徐<lb/>
　福厲鬼終須滅賀蘭若説和親能活國嬋娟應是嫁<lb/>
　呼韓又曰西塞山前日落處北闗門外雨連天南人<lb/>
　墮淚北人笑臣甫低頭拜杜鵑亂㸃更籌殺六更風<lb/>
<pb n="KR3k0065_WYG_013-10b"/>
　吹庭燎滅還明侍臣奏罷降元表臣妾簽名謝道清<lb/>
　頃之隨三宫北去留滯燕京時有王清惠張瓊英皆<lb/>
　故宫人善詩相見輙涕泣元量嘗和清惠詩云愁到<lb/>
　濃時酒自斟挑燈看劍淚痕深黄金臺逈少知己碧<lb/>
　玉調髙空好音萬葉秋聲孤館夢一窗寒月故鄉心<lb/>
　庭前昨夜梧桐雨勁氣瀟瀟入短襟世皇聞其善琴<lb/>
　召入侍鼓一再行駸駸乎有漸離之志而無便可乘<lb/>
　也遂懇乞為黄冠世皇許之瀕行與故宫人十八人<lb/>
<pb n="KR3k0065_WYG_013-11a"/>
　釃酒城隅鼔琴叙别不數聲哀音哽亂淚下如雨張<lb/>
　瓊英送以詩云客有黄金白璧懐如何不肻贖奴回<lb/>
　今朝且盡穹廬酒後夜相思無此盃元量既還錢塘<lb/>
　往來彭蠡間風躅烟裝倐無定居人莫測其去留之<lb/>
　跡遂傳以為仙<hi>瞿塘之下地名人鮓甕秦少遊嘗謂未有以對南遷度鬼門闗乃用為絶</hi>
　<hi>句云身在鬼門闗外天命輕人鮓甕頭船北人慟哭南人笑日落荒村聞杜鵑汪詩祖此</hi>
　　元量自號水雲子一時士流多題咏其事江迺賢<lb/>
　　詩云一曲絲桐奏未休蕭蕭笳鼓禁宫秋湖山有<lb/>
<pb n="KR3k0065_WYG_013-11b"/>
　　意風雲變江水無情日夜流供奉自歌南渡曲拾<lb/>
　　遺能賦北征愁仙人一去無消息滄海桑田空白<lb/>
　　頭李吟山詩云青雲貴戚玉麟兒曽逐鑾車入紫<lb/>
　　闈王母窗前窺靣日太原膝上畫眉時滄溟水濶<lb/>
　　龍何在華表秋深鶴未歸三尺焦桐千古意黄金<lb/>
　　誰與鑄鍾期馬易之詩云三日錢塘海不波子嬰<lb/>
　　係組納山河兵臨魯國猶絃誦客過商墟獨嘯歌<lb/>
　　鐵馬渡江功赫奕銅人辭漢淚滂沱知章喜得黄<lb/>
<pb n="KR3k0065_WYG_013-12a"/>
　　冠賜野水閒雲一釣簑　水雲子題王𨗳像有曰<lb/>
　　秦淮浪白蔣山青西望神州草木零江左夷吾甘<lb/>
　　半壁只縁無淚灑新亭<lb/>
元朶那者杭城東偉兀氏之女奴也年十九勤敏謹愿<lb/>
　主卒某郡官所朶那奉主婦日謹主婦亦委以心腹<lb/>
　至正壬辰秋寇陷杭劫官民府庫至偉兀氏家不得<lb/>
　物乃反接主婦柱下㧞刀礪頸上諸侍婢皆散走朶<lb/>
　那獨以身覆主婦請代死且告曰將軍利吾財豈利<lb/>
<pb n="KR3k0065_WYG_013-12b"/>
　殺人哉凡家之貨寳皆我所蔵主母固弗知若免主<lb/>
　母死吾當悉以與將軍不吝冦允解主婦縛朶那乃<lb/>
　探金銀珠玉幣帛等散置堂上寇争奪之竟又欲犯<lb/>
　朶那身朶那持刀欲自屠曰我主二千石我誓不奴<lb/>
　他姓主況汝賊乎寇驚異捨而去朶那泣拜主婦曰<lb/>
　棄主貨全主命權也妾受命主鑰貨今失貨而全身<lb/>
　非義也請從此死遂自殺時人莫不稱之曰義烈云<lb/>
　家範第二十三<lb/>
<pb n="KR3k0065_WYG_013-13a"/>
吕汲公在相位其兄進伯自外郡代還相與坐東府堂<lb/>
　上夫人自廊下降堦趨謁以二婢挾持而前進伯遽<lb/>
　曰宰相夫人不須拜㣲仲解其意叱二婢使去夫人<lb/>
　獨拜於赤日中盡禮而退進伯畧不顧勞聞者歎服<lb/>
　其家法之嚴<hi>吕大防字㣲仲謚正愍其兄大忠字進伯弟大臨字與叔大鈞字和叔</hi>
　　元祐中吕㣲仲當軸其兄大忠自陜漕入朝㣲仲<lb/>
　　虛正寢以待之大忠辭以相第非便㣲仲曰界以<lb/>
　　中霤即私家也卒從㣲仲之請時安厚卿亦在政<lb/>
<pb n="KR3k0065_WYG_013-13b"/>
　　府父日華尚康寧且具慶焉厚卿夫婦偃然居東<lb/>
　　序時人以此别二公之賢否<lb/>
陳諫議省華三子堯叟堯咨皆舉狀元堯佐亦中第後<lb/>
　堯叟至樞相堯咨至節度使堯佐至丞相而諫議家<lb/>
　法甚嚴堯叟娶馬尚書女日執饋馬於朝路遇諫議<lb/>
　以女素不習乞免其責諫議答云未嘗使之執饋自<lb/>
　是隨山妻下厨耳馬遂語塞三子已貴秦公尚無恙<lb/>
　每賔客至其家堯佐及伯季侍立左右坐客踧踖不<lb/>
<pb n="KR3k0065_WYG_013-14a"/>
　安求去秦公笑曰此兒子軰耳時人皆以秦公教子<lb/>
　有法而以陳氏世家為榮<lb/>
韓宗魏億教子嚴肅不可犯知亳州第二子舍人自西<lb/>
　京謁告省覲康公與右相及姪柱史宗彦皆中甲科<lb/>
　歸公喜置酒召僚屬之親厚者俾諸子坐於隅坐中<lb/>
　忽云二郎吾聞西京有疑獄奏讞者其詳云何舍人<lb/>
　思之未能得已訶之再問未能對遂推案索杖大詬<lb/>
　曰汝食朝廷厚禄倅貳一府事無巨細皆當究心大<lb/>
<pb n="KR3k0065_WYG_013-14b"/>
　辟奏案尚不能記則細務不舉可知矣吾在千里外<lb/>
　無所干預猶能知之爾叨冐廩禄何顔報國必欲撻<lb/>
　之衆賔力解方已諸子股栗屢日不能釋家法之嚴<lb/>
　如此所以多賢子孫也<hi>韓忠獻四子仲文綜子華絳持國維玉汝縝其後仲文知</hi>
　<hi>制誥子華玉汝皆登宰席持國至門下侍郎為本朝之甲族韓魏公𤦺亦謚忠獻</hi>
吕希哲字源明正獻公長子正獻教公事事循規矩甫<lb/>
　十嵗祁寒暑雨侍立終日不命之坐不敢坐也日必<lb/>
　冠帶以見長者平居雖天甚熱在父母長者之側不<lb/>
<pb n="KR3k0065_WYG_013-15a"/>
　得去巾襪縳袴衣服惟謹行步出入無得入茶酒肆<lb/>
　市井里巷之語鄭衛之音未嘗一經於耳不正之書<lb/>
　非禮之色未嘗一接於目公嘗言人生内無賢父兄<lb/>
　外無嚴師友而能有成者鮮矣<lb/>
張安國守撫州時年未五十其父總得老人在官一日<lb/>
　老人於齋中索紙墨𤼵書有二吏人來聲喏拱立總<lb/>
　得問為誰對曰書表司適聞運使𤼵書來祇應總得<lb/>
　遣之去却呼安國來曰有撫州書表司是伏事汝我<lb/>
<pb n="KR3k0065_WYG_013-15b"/>
　𤼵書汝當伏事我安國侍立候總得修書封題遣𤼵<lb/>
　乃退<lb/>
包孝肅家訓云後世子孫仕宦有犯贓濫者不得放歸<lb/>
　本家亡殁之後不得塟於大塋之中不從吾志非吾<lb/>
　子孫共三十七字其下押字又云仰珙刋石竪於堂<lb/>
　屋東壁以詔後世又十四字珙孝肅子也<hi>據史孝肅無子當是</hi>
　<hi>嗣子</hi>
大丞相馮公當世記富家翁有宅於村者親既終堂其<lb/>
<pb n="KR3k0065_WYG_013-16a"/>
　兄甲敦在原之義友愛其弟乙甚厚乙安樂之未嘗<lb/>
　有違言久之乙有室不令日咻其夫使叛其兄乙牽<lb/>
　於愛而聽之而甲之所為無不善者欲開隙而無其<lb/>
　端於時甲有善馬愛之甚至雖親舊借輙以他馬代<lb/>
　之乙欲激其怒伺甲之馬出杖折其足甲歸而見之<lb/>
　且喻其意謂其僕曰去之而新是圖甲復有花藥之<lb/>
　好列檣數十皆名品也且其手植者焉灌溉壅培不<lb/>
　倦其勞也又將縁是以激之乘間鋤而去之甲曰吾<lb/>
<pb n="KR3k0065_WYG_013-16b"/>
　欲去是久矣而未果也因犂其地而植之榖乙悔其<lb/>
　非且將改之而其室未厭也甲鰥處嬖一妾處之側<lb/>
　室未嘗一與家事其婦踵門而數之詬罵毁辱無所<lb/>
　不至妾不能堪則訴其主甲因逐其妾婦聞之媿汗<lb/>
　浹背且曰妾不幸不及舅姑無以為型以至于此不<lb/>
　知伯氏之徳宇如是也乃正冠帔而拜於庭以謝不<lb/>
　敏卒為善婦以相其夫而肥其家若甲者可謂賢矣<lb/>
鄱陽張吉夫介方娠時其父去客東西川不還張君自<lb/>
<pb n="KR3k0065_WYG_013-17a"/>
　為兒時已愴然有感其言語食息未嘗不在蜀也與<lb/>
　尚書彭公器資同學作詩云應是子規啼不到致令<lb/>
　我父未歸家聞者皆憐之既長走蜀父初無還意乃<lb/>
　歸省母復至涪閬往返者三其父遂以熙寧十年三<lb/>
　月至自蜀鄉人迎謁歎息或為感泣一時名士咸賦<lb/>
　詩以記其事<lb/>
張循王嘗教子姪曰子弟隨父兄顯宦不患人事不熟<lb/>
　議論不髙見聞不廣其如居移氣養移體何一旦從<lb/>
<pb n="KR3k0065_WYG_013-17b"/>
　事要當痛鋤虚驕之氣昔之照壁後訾量人物指摘<lb/>
　儀度見其或𬒳上官詆呵進退失措者莫不羣笑聲<lb/>
　聞於外及今趦趄客次庭揖而升回視照壁後竊窺<lb/>
　者乃昔日之我也每三復斯言為之慨歎非身歴者<lb/>
　不知其言之切當也顔氏家訓曰梁朝全盛之時貴<lb/>
　游子弟多無學術燻衣剃面傅粉施朱駕長<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>車躡<lb/>
　髙齒屐從容出入望若神仙求第則僱人答策公讌<lb/>
　則假手賦詩當爾之時亦快士也及離亂之後朝市<lb/>
<pb n="KR3k0065_WYG_013-18a"/>
　遷革銓衡無曩日之親當路非當時之黨求之身而<lb/>
　無所得施之用而無所用𬒳褐而喪珠失皮而露質<lb/>
　當爾之時誠駑才也貴游子弟宜書此於座右<lb/>
婺源小民詹直紹興九年因醉毆殺鄰婦姚氏法當死<lb/>
　其子惠明不在後歸既知乃詣縣乞身代不聽成獄<lb/>
　復訴府言無以報罔極恩幸有兩弟可以養母乞代<lb/>
　父刑以存父嚙指出血詞甚哀太守曾天游論以無<lb/>
　此法哭拜屢懇方盛夏坐府門灼艾頂上哀懇曾惻<lb/>
<pb n="KR3k0065_WYG_013-18b"/>
　然閲狀未竟惠明割左耳擲府㕔灑血淋漓一府大<lb/>
　驚曾為艸奏而繋之獄俟報父見子罵曰我年老殺<lb/>
　人償命是本分汝有妻子何得如是及報詔减父罪<lb/>
　一等而釋惠明勅至官吏欲驗惠明情之真偽𨼆詔<lb/>
　諭紿以得請擁入市代刑惠明色無悔怖懽呼曰養<lb/>
　子防老積榖防饑代父償命情理所宜至市曹始宣<lb/>
　恩詔人咸歎美其誠孝時年二十有二曾又狀上乞<lb/>
　量加恩賜以勵風俗於是命所居曰嘉福里曰孝悌<lb/>
<pb n="KR3k0065_WYG_013-19a"/>
　賜錢三萬帛二疋米二斛<lb/>
陸象山家於撫州金谿累世義居一人最長者為家長<lb/>
　一家之事聽命焉逐年選差子弟分任家事或主田<lb/>
　疇或主租税或主出納或主厨㸑或主賔客公堂之<lb/>
　田僅足一嵗之食家人計口打飯自辦蔬肉不合食<lb/>
　私房婢僕各自供給許以米附炊每旦附炊之米交<lb/>
　至掌厨㸑者置厯交收飯熟按厯給散賔至則掌賔<lb/>
　者先見之然後白家長出見欵以五酌但隨堂飯食<lb/>
<pb n="KR3k0065_WYG_013-19b"/>
　夜則巵酒杯羮雖久留不厭每晨興家長率衆子弟<lb/>
　致恭於祖禰祠堂聚揖於㕔婦女道萬福於堂暮安<lb/>
　置亦如之子弟有過家長會衆子弟責而訓之不改<lb/>
　則撻之終不改度不可容則告於官屏之逺方晨揖<lb/>
　擊鼓三叠子弟一人唱云聽聽聽勞我以生天理定<lb/>
　若還懶惰必饑寒莫到饑寒方怨命虚空自有神明<lb/>
　聽又唱曰聽聽聽衣食生身天付定酒肉貪多折人<lb/>
　夀經營太甚違天命定定定<lb/>
<pb n="KR3k0065_WYG_013-20a"/>
程公鵬舉萬里在宋季𬒳掠於興元版橋張萬戸家為<lb/>
　奴張以掠得宦女某氏妻之既婚之三日妻自内出<lb/>
　見萬里靣有淚痕知其懐鄉即竊謂之曰觀君之才<lb/>
　貌非久在人後者何不為去計而甘心於此乎夫疑<lb/>
　其試已也訴於張張命撻之越三日復告曰君若去<lb/>
　必可成大器否則終為人奴耳夫愈疑之又訴於張<lb/>
　張命出之遂鬻於市人家妻臨行以所穿繡鞋一易<lb/>
　程一履泣而曰期執此相見矣程感悟奔歸宋以䕃<lb/>
<pb n="KR3k0065_WYG_013-20b"/>
　𥙷官迨元朝統一海宇程為陜西行省叅知政事自<lb/>
　與妻别已三十餘年義其為人未嘗再娶至是遣人<lb/>
　擕向之鞵履往興元訪求之市家云此婦到吾家執<lb/>
　作甚勤遇夜未嘗解衣以寢每紡績逹旦毅然莫可<lb/>
　犯吾妻異之視如己女將半載以所成布匹償元鬻<lb/>
　鏹物乞身為尼吾妻施貲以成其志見居城南某菴<lb/>
　中所遣人即往尋見以曝衣為由故遺鞵履在地尼<lb/>
　見之詢其所從來曰吾主翁程叅政使尋其偶耳尼<lb/>
<pb n="KR3k0065_WYG_013-21a"/>
　出鞋履示之合亟拜曰主母也尼曰鞵履復全吾之<lb/>
　願畢矣歸見程相公與夫人為道致意竟不再出告<lb/>
　以叅政未嘗娶終不出旋報程移文本省遣使檄興<lb/>
　元路路官為具禮委幙屬李克復防䕶其車輿至陜<lb/>
　西重為夫婦焉<hi>輟耕録所載如此一本作彭城程萬里尚書文業之子也年十九以父䕃</hi>
　<hi>𥙷國子生時元兵日逼萬里獻戰守和三䇿以直言忤時宰懼罪潛奔江陵未及漢口為元將張萬戸所</hi>
　<hi>𫉬愛其材勇携歸興元配以俘婢統制白忠之女也名玉孃忠守嘉定城破一門皆死惟一女僅存成婚</hi>
　<hi>之夕各述流離甚相憐重云云</hi>
<pb n="KR3k0065_WYG_013-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋稗𩔖鈔卷十三<lb/>
</p>
<p>
</p>
  </div>
<div>
<head>宋稗𩔖鈔卷十四</head> <lb/>
    <p>
<pb n="KR3k0065_WYG_014-1a"/>
欽定四庫全書<lb/>
　宋稗𩔖鈔卷十四<lb/>
　　　　　　　　　　　　　常熟潘永因編<lb/>
　志尚第二十四<lb/>
晏元獻公雖早貴而奉養極約唯喜賔客未嘗一日不<lb/>
　晏飲盤饌皆不預辦客至旋營之蘇丞相頌嘗在公<lb/>
　幕見每有佳客必留但人設一空案一杯既命酒果<lb/>
　實蔬茹漸至亦必以歌樂相佐談笑雜至數行之後<lb/>
<pb n="KR3k0065_WYG_014-1b"/>
　案上已燦然矣稍闌即罷遣聲伎曰汝曹呈藝已畢<lb/>
　吾亦欲呈藝乃具筆札相與賦詩率以為常前輩風<lb/>
　流未之有比<lb/>
趙清獻公好焚香尤喜薰衣所居既去輒數月杳不滅<lb/>
　章子厚嘗言神仙昇舉事云形滯難脱臨行亦須假<lb/>
　名香百餘斤焚以佐之坐客或疑而未和公舉近嵗<lb/>
　廬山有崔道人者積香數斛一日盡𤼵置五老峯下<lb/>
　徐焚之黙坐其傍烟盛不相辨忽躍起已在峯頂上<lb/>
<pb n="KR3k0065_WYG_014-2a"/>
　語雖近竒亦或有是<lb/>
趙清獻公每夜嘗燒天香必擎爐黙告若有所秘祝者<lb/>
　客有疑而問公公曰無他吾自少晝日所為夜必裒<lb/>
　歛奏知上帝已而復曰蒼蒼眇冥吾一夫區區之誠<lb/>
　安能必其盡達姑亦自防檢使不可奏者知有所畏<lb/>
　不敢為耳<lb/>
金陵賞心亭丁晉公出鎮日重建也秦淮絶致清在軒<lb/>
　檻取家篋所寳𡊮安卧雪圖張於亭之屏乃唐周昉<lb/>
<pb n="KR3k0065_WYG_014-2b"/>
　絶筆凡經十四守雖極愛而不敢輒覬偶一帥遂竊<lb/>
　去以市畵蘆雁掩之後君玉王公琪守是郡登亭留<lb/>
　詩曰千里秦淮在玉壺江山清麗壯吳都昔人已化<lb/>
　遼天鶴舊畵難尋卧雪圖冉冉流年去京國蕭蕭華<lb/>
　髮老江湖殘蟬不㑹登臨意又噪西風入座隅此詩<lb/>
　與江山相表裏為貿畵者之蕭斧也<hi>一云晉公始典金陵陛辭日真</hi>
　<hi>宗出周昉袁安卧雪圖曰付卿到金陵可選一絶景處張之公遂張于賞心亭</hi>
鼎州甘泉寺介官道之側嘉泉也便於潄酌行客未有<lb/>
<pb n="KR3k0065_WYG_014-3a"/>
　不停車而留者始㓂萊公南遷日題於東檻曰平仲<lb/>
　酌泉經此回望北闕黯然而行未幾丁晉公又過之<lb/>
　復題於西檻曰謂之酌泉禮佛而去後范補之諷安<lb/>
　撫湖南留詩於寺云平仲酌泉回北望謂之禮佛向<lb/>
　南行烟嵐翠鎖門前路轉使高僧厭寵榮<lb/>
錢文僖公留守西洛嘗對竹思鶴寄李和文公詩云痩<lb/>
　玉蕭蕭伊水頭風宜清夜露宜秋更教仙驥傍邊立<lb/>
　盡是人間第一流寧府城上莎猶是公所植公在鎮<lb/>
<pb n="KR3k0065_WYG_014-3b"/>
　每宴客命㕔藉分行剗襪步於莎上𫝊唱踏莎行一<lb/>
　時勝事至今稱之<lb/>
陳堯佐退居鄭圃尤好詩什張士遜判西京以牡丹花<lb/>
　及酒遺之堯佐答曰有花無酒頭慵舉有酒無花眼<lb/>
　懶開正向西園念蕭索洛陽花酒一時來當時稱其<lb/>
　韻致<lb/>
楊褒華陽人家雖甚貧特好書畵竒玩充實中槖家姬數<lb/>
　人布裙糲食而歌舞妙絶歐陽公贈之詩云三脚木<lb/>
<pb n="KR3k0065_WYG_014-4a"/>
　牀坐調曲葢紀實也<lb/>
宋次道家書皆校讎三五遍世之藏書以次道家為善<lb/>
　本住在春明坊昭陵時士大夫喜讀書多僦居其側<lb/>
　以便於借置故也當時春明宅子僦直比他處常高<lb/>
　一倍陳叔易常歎此事曰此風豈可復見耶<hi>宋敏求字次道</hi>
　<hi>父宣獻綬父子繼世掌史人以為榮</hi>
韓魏公為相兼容小人善惡黑白不大分故小人忌之<lb/>
　亦少范富歐陽過於别白所以怨忌日至朋黨亦起<lb/>
<pb n="KR3k0065_WYG_014-4b"/>
　方諸公斥逐公獨安焉後扶持諸公復起皆公力也<lb/>
　公嘗作乆旱喜雨詩斷句云須㬰慰滿三農望收歛<lb/>
　神功寂似無人謂此真做出宰相事業也在北門重<lb/>
　陽有詩云不羞老圃秋容淡且看寒花晚節香公居<lb/>
　常謂保初節昜保晚節難故晚節事事尤著力所立<lb/>
　特全又作喜雪詩云危石蓋深鹽虎重老枝擎重玉<lb/>
　龍寒人謂公身在外自任以天下之重如此<lb/>
司馬文正公嘗與人書曰草妨步則薙之木礙冠則芟<lb/>
<pb n="KR3k0065_WYG_014-5a"/>
　之其他任其自然相與同生天地間亦各使遂其生<lb/>
　耳<lb/>
司馬温公優游洛中不屑世務棄物我一窮通自稱齊<lb/>
　物子元豐中秋與樂令子訪親洛汭竝轡過韓城抵<lb/>
　登封憇峻極下院趨嵩陽造崇福宫至紫極觀尋㑹<lb/>
　善寺過轘轅遽達西洛少留廣度寺歴龍門至伊陽<lb/>
　訪奉先寺登華嚴閣觀千佛巖躡徑山瞻髙公真堂<lb/>
　歩潛溪還保應觀文富二公之廣化寺拜邠陽堂下<lb/>
<pb n="KR3k0065_WYG_014-5b"/>
　涉伊水登香山到白公影堂詣黄龕院倚石樓臨八<lb/>
　節灘還伊口凡所經游𤼵為詠歌歸叙之以為遊録<lb/>
　士大夫爭𫝊之<lb/>
范蜀公鎮居許下於所居造大堂以長嘯名之前有荼<lb/>
　䕷架髙廣可容數十客每春季花繁盛時燕客於其<lb/>
　下約曰有花飛墮酒中者為釂一大白或語笑諠譁<lb/>
　之際微風過之則滿座無遺者當時號為飛英㑹𫝊<lb/>
　之四逺無不以為美談<lb/>
<pb n="KR3k0065_WYG_014-6a"/>
洛中邵康節先生術數既髙而心術亦自過人所居有<lb/>
　圭竇甕牗圭竇者墻上鑿門上鋭下方如圭之狀甕<lb/>
　牗者以敗甕口安於室之東西用赤白紙糊之象日<lb/>
　月也其所居謂之安樂窩先生以春秋天色温凉之<lb/>
　時乗安車駕黄牛出游於諸公家諸公者欲其來各<lb/>
　置安樂窩一所先生將至其家無老少婦女良賤咸<lb/>
　迓於門迎入窩爭前問勞且聼先生之言凡其家婦<lb/>
　姑妯娌婢妾有爭競經時不能決者自陳於前先生<lb/>
<pb n="KR3k0065_WYG_014-6b"/>
　逐一為分别之人人皆得其懽心於是酒殽競進厭<lb/>
　飫數日徐游一家月餘乃歸非獨見其心術之妙亦<lb/>
　可想見洛中士風之美<hi>康節居洛陽宅契司馬温公户名園契富鄭公户名莊契</hi>
　<hi>王郎中户名若使今人為之得不貽寄户漏粮之譏乎或謂田宅乃三公所予者時未知王之名當亦是</hi>
　<hi>元祐間人</hi>
范堯夫每仕京師早晚二膳自己身以至婢妾皆治於<lb/>
　家往往鐫削過為簡儉有不飽者雖晚登政府亦然<lb/>
　補外則付之外厨加料幾倍無不厭餘或問其故曰<lb/>
<pb n="KR3k0065_WYG_014-7a"/>
　人進退雖在己然未有不累於妻孥者吾欲使居中<lb/>
　則勞且不足在外則逸而有餘故處吾左右者朝夕<lb/>
　所言必以外為樂而不顧戀京師於吾亦一助也<lb/>
程丞相性嚴毅無所推下出鎮大名每晨起據案決事<lb/>
　左右皆惴恐無敢喘息及開宴召僚佐飲酒則笑歌<lb/>
　歡謔釋然無間於是人畏其剛果而樂其曠達韓黄<lb/>
　門持國典藩觴客早食則凛然談經史節義及政事<lb/>
　設施晚集則命妓勸飲盡歡而罷雖簿尉小官悉令<lb/>
<pb n="KR3k0065_WYG_014-7b"/>
　登車上馬而去<lb/>
沈翰林文通喜吏事每覺有疾藥餌未騐亟取難決詞<lb/>
　狀連判數百紙落筆如風雨意便欣然韓持國喜聲<lb/>
　樂遇極暑屢徙不如意則卧一榻使婢執板緩歌展<lb/>
　轉徐聼或頷首撫掌與之相應往往不復揮扇范徳<lb/>
　孺喜琵琶暮年苦夜不得睡家有琵琶筝二婢每就<lb/>
　枕即使雜奏於前至熟寐乃方得去人性固不容無<lb/>
　嗜好亦是不能處閒故必待一物而後遣耳<hi>徳孺名純粹文</hi>
<pb n="KR3k0065_WYG_014-8a"/>
　<hi>正季子</hi>
　　蔡魯公喜賔客終日酬酢不倦家居少閒亦必至<lb/>
　　子弟學舍與塾師從容燕笑蔡元度禀氣弱畏於<lb/>
　　延接不得已一再見則疲惙不支如啜茶多退必<lb/>
　　嘔吐嘗云家兄一日無客則病某一日對客則病<lb/>
韓持國居潁昌程伯淳自洛往訪之時范右丞彝叟純<lb/>
　禮亦居潁昌持國嘗戲作詩示二公云閉門讀易程<lb/>
　夫子清坐焚香范使君顧我未能忘世事緑尊紅妓<lb/>
<pb n="KR3k0065_WYG_014-8b"/>
　對斜曛<lb/>
王荆公不耐静坐非卧即行晩居鍾山謝公墩自山距<lb/>
　城適相半謂之半山嘗畜一驢每旦食罷必一至鍾<lb/>
　山縱步山間倦則即定林寺而卧往往至日昃乃歸<lb/>
　率以為常有不及終往亦必跨驢中道而還蘇子瞻<lb/>
　在黄州及嶺表每旦起不招客相與語則必出而訪<lb/>
　客所與游者亦不盡擇各隨其人髙下談諧放蕩不<lb/>
　復為畛畦有不能談者則強之説鬼或辭無有則曰<lb/>
<pb n="KR3k0065_WYG_014-9a"/>
　姑妄言之於是聞者無不絶倒皆盡歡而後去設一<lb/>
　日無客則歉然若有疾<lb/>
　　謝公墩乃謝安石居東山之所作也荆公有詩云<lb/>
　　我名公字偶相同我屋公墩在眼中公去我來墩<lb/>
　　屬我不應墩姓尚隨公人謂與死人爭地界其後<lb/>
　　公捨宅為報寧寺寺今亦廢而墩巋然獨存<lb/>
王荆公領觀使歸金陵居鍾山下出即乘驢王鞏嘗謁<lb/>
　之既退見其乗之而出一卒牽之而行問其指使相<lb/>
<pb n="KR3k0065_WYG_014-9b"/>
　公何之曰若牽卒在前聼牽卒若牽卒在後即聼驢<lb/>
　矣或相公欲止即止或坐松石之下或憇田野耕鑿<lb/>
　之家或入寺隨行未嘗無書或乗而誦之或憇而誦<lb/>
　之仍以囊盛餅十數枚相公食罷即遺牽卒牽卒之<lb/>
　餘即飼驢矣或田野間人持飯飲獻者亦為食之葢<lb/>
　初無定所或數步復歸近於無心者也<lb/>
荆公性簡率不事脩飾奉養衣服垢汚飲食粗惡一無<lb/>
　所擇自少已然為館職日韓玉汝嘗拉與同浴於僧<lb/>
<pb n="KR3k0065_WYG_014-10a"/>
　寺潜備新衣一襲易其弊衣俟其浴出俾從者舉以<lb/>
　衣之而不以告公服之如固有初不以為異也及為<lb/>
　執政或言其喜食獐脯者其夫人聞而疑之曰公平<lb/>
　日於食肴未嘗有所擇何獨嗜此因令問左右執事<lb/>
　者曰何以知公之嗜獐脯也曰每日不顧他物而獐<lb/>
　脯獨盡是以知之復問其食時置獐脯何所曰在近<lb/>
　匕筯處夫人曰明日姑易他物近匕箸既而果食他<lb/>
　物盡而獐脯固在然後人知其特以近故食之初非<lb/>
<pb n="KR3k0065_WYG_014-10b"/>
　有所嗜也人見其太甚或多疑其偽云<lb/>
子瞻初讁黄州布衣芒屩出入阡陌多挾弹撃江水與<lb/>
　客為娛樂每數日必一泛舟江上聽其所往乗興或<lb/>
　入旁郡界經宿不返為守者極病之晚貶嶺外無一<lb/>
　日不游山眺以道嘗為宿州教授㑹公出守錢塘夜<lb/>
　過之入其書室見壁間多張古畫愛其鍾隐雪雁欲<lb/>
　為題字而挂適髙因重二卓以上忽失脚墮地大笑<lb/>
　　南唐李後主善畵尤工翎毛所畵親筆題鍾隐筆<lb/>
<pb n="KR3k0065_WYG_014-11a"/>
　　三字後主嘗自號鍾上隠士故晦其名謂之鍾隐<lb/>
　　非姓鍾人也今世𫝊鍾畫凡無後主題筆者皆非<lb/>
　　也<hi>一云畫家實有鍾隠其人</hi>
東坡言嶺南氣候不嘗吾謂菊花開時乃重陽凉天佳<lb/>
　月即中秋不須以日月為斷十月初菊始開與客作<lb/>
　重九因次韻淵明九日詩登游盡醉而返<lb/>
王定國嶺外歸出歌者勸東坡酒歌兒曰柔奴姓宇文<lb/>
　氏眉目媚麗家世住京師坡間柔奴廣南風土應是<lb/>
<pb n="KR3k0065_WYG_014-11b"/>
　不好柔奴對曰此心安處便是吾鄉<lb/>
萬松亭在某山始麻城縣令張殷植萬松於道用以庇<lb/>
　行者且以名其亭去未十年而松之存者十不及三<lb/>
　四東坡元豐二年謫居黄州過而賦之云十年裁種<lb/>
　百年稀好徳無人助我儀縣令若同倉庫氏亭松應<lb/>
　長子孫枝天公不救斧斤厄野火解憐氷雪姿為問<lb/>
　幾株能合抱殷勤記取角弓詩崇寧以還坡文既禁<lb/>
　故詩碑不復見而經過題詠者多不勝記鄱陽倪佐<lb/>
<pb n="KR3k0065_WYG_014-12a"/>
　司濤傷之以詩云舊韻無儀字蒼髯有恨聲正謂此<lb/>
　也<lb/>
蘇黄門轍南遷既還居許下多杜門不通賔客有鄉人<lb/>
　自蜀來見之伺候於門彌旬不得通宅南有叢竹竹<lb/>
　中為小亭遇風日清美或徜徉亭中鄉人既不得見<lb/>
　謀之閽人閽人使待於亭旁後旬日果出鄉人因趨<lb/>
　進黄門見之大驚慰勞乆之曰子姑待我於此翩然<lb/>
　而入迨夜竟不復出東坡聞之曰子由直欲踰垣閉<lb/>
<pb n="KR3k0065_WYG_014-12b"/>
　門矣<lb/>
信州鉛山縣治之北二里間石井資福院有泉湧於山<lb/>
　壁之下澄澈如鑑本朝詩人潘閬移太平州參軍過<lb/>
　而留絶云炎炎畏日𣗳將焚却恨都無一㸃雲強跨<lb/>
　蹇驢來到得皆疑渇殺老參軍蘇黄門過而䟦之云<lb/>
　東坡先生稱眉山矮道士好為詩格亦不能髙往往<lb/>
　有竒語如夜過脩竹院醉打老僧門之句皆可喜也<lb/>
　此頗有前輩風味不在石曼卿蘇子羙下若老參軍<lb/>
<pb n="KR3k0065_WYG_014-13a"/>
　矮道士自是一對特恐漫滅失𫝊不知即真師能刻<lb/>
　之石否<lb/>
姚舜明廷輝知杭州有老姥自言故娼也及事東坡先<lb/>
　生云公春時每遇休暇必約客湖上早食於山水佳<lb/>
　處飯畢每客一舟令隊長一人各領數妓任其所適<lb/>
　晡後鳴鑼以集之復㑹望湖樓或竹閣之間極歡而<lb/>
　罷至一二鼔夜市猶未散列燭以歸城中士女雲集<lb/>
　夾道以觀千騎之還實一時之勝事也<lb/>
<pb n="KR3k0065_WYG_014-13b"/>
張文潜云范丞相<hi>堯夫</hi>司馬太師<hi>君實</hi>俱以閒官居洛中余<lb/>
　時待次洛下一日春寒中謁之先見温公時寒甚天<lb/>
　欲雪温公命至一小室中坐談乆之爐不設火語移<lb/>
　時主人設栗湯一杯而退後至留司御史臺見范公<lb/>
　纔見主人便言天寒逺來不易趨命温酒大杯滿釂<lb/>
　三杯而去此事可見二公之趣各異<lb/>
劉季孫初以殿直監饒州酒税王荆公提刑至饒按酒<lb/>
　務始至㕔事見屏間有題小詩云呢喃燕子語梁間<lb/>
<pb n="KR3k0065_WYG_014-14a"/>
　底事來驚夢裏閒説與旁人渾不解杖藜携酒看芝<lb/>
　山問知是季孫作大稱賞之適郡學生持狀請差官<lb/>
　攝州學事公判監酒殿直一郡大驚遂知名云盧秉<lb/>
　侍郎嘗為江西小郡司户叅軍於𫝊舍中題詩云青<lb/>
　衫白髮病叅軍旋糶黄梁置酒尊但得有錢留客醉<lb/>
　也勝騎馬傍人門荆公見而稱之立薦於朝不數年<lb/>
　遂超顯仕<lb/>
賈魏公為相日有方士姓許對人未嘗稱名無貴賤皆<lb/>
<pb n="KR3k0065_WYG_014-14b"/>
　稱我時人謂之許我言談頗可採然傲視公卿公欲<lb/>
　見邀之數四卒不至使門人苦邀致之許騎驢徑欲<lb/>
　造丞相㕔事門吏止之曰此丞相㕔門雖丞郎亦須<lb/>
　下許曰我無求於丞相丞相召我來若如此我即去<lb/>
　耳不下驢而去門吏急追之不還以白公又使人謝<lb/>
　而召之終不至公歎曰許市井人耳惟其無所求於人<lb/>
　尚不可以勢屈况其以道義自任者乎<hi>賈昌朝字明逺真定人謚</hi>
　<hi>文元</hi>
<pb n="KR3k0065_WYG_014-15a"/>
謝康樂云良辰美景賞心樂事四者難并韓魏公在北<lb/>
　門作四并堂公功名富貴無一不滿所欲故無時不<lb/>
　可樂亦以是為貴乎韓持國守許昌每入春常日設<lb/>
　十客之具於西湖且以郡事委僚吏即造湖上使吏<lb/>
　之湖門有士大夫過即邀之入滿九客而止輒與樂<lb/>
　飲終日不問其何人也曾存之常以問公曰無乃有<lb/>
　不得已者乎公曰汝年少安知此吾老矣未知復有<lb/>
　幾春若待可與飲者而後從吾之為樂無幾而時亦<lb/>
<pb n="KR3k0065_WYG_014-15b"/>
　不吾待也<lb/>
崔唐臣閩人也與蘇子容吕晉叔同學相好二公先登<lb/>
　第唐臣遂罷舉乆不相聞嘉祐中二公在館下一日<lb/>
　忽見艤舟汴岸坐於船窓者唐臣也亟就見之邀與<lb/>
　歸不可問其别後事曰初倒篋中有錢百千以其半<lb/>
　買此舟往來江湖間意所欲往則從之初不為定止<lb/>
　以其半居貨間取其贏以自給粗足即已不求有餘<lb/>
　差愈於應舉覔官時也二公相顧太息而去翼日自<lb/>
<pb n="KR3k0065_WYG_014-16a"/>
　局中還唐臣有留刺乃携酒具再往謁之則舟已不<lb/>
　知所在矣歸視其刺之末有細字小詩一絶云集仙<lb/>
　仙客問生涯買得漁舟度嵗華案有黄庭尊有酒少<lb/>
　風波處便為家訖不復再見<lb/>
李易安名清照濟南李格非之女適趙挺之子明誠字<lb/>
　徳甫在太學時每朔望告謁出質衣取半千錢步入<lb/>
　相國寺市碑文菓實歸相對咀嚼展玩有持徐熙牡<lb/>
　丹圖求錢二十萬留信宿計無所得卷還之夫婦相<lb/>
<pb n="KR3k0065_WYG_014-16b"/>
　向惋悵者累日及連守兩郡竭俸入以事鉛槧每𫉬<lb/>
　一書即日勘校裝輯得名畫彝器亦摩玩舒卷指摘<lb/>
　疵病盡一燭為率故紙扎精緻字畫全整冠於諸家<lb/>
　每飯罷坐歸來堂烹茶指堆積書史言某事在某書<lb/>
　某卷第幾葉第幾行以中否勝負為飲茶先後中則<lb/>
　舉盃大笑或至茶覆懐中不得飲而起靖康中遭亂<lb/>
　奔徙所蓄漸散盡未幾明誠死再適張汝舟時至反<lb/>
　目有啓與綦處厚云猥以桑榆之晚景配兹駔儈之<lb/>
<pb n="KR3k0065_WYG_014-17a"/>
　下材時皆笑之有潄玉集三卷行于世其聲聲慢一<lb/>
　詞尤婉妙詞云尋尋覔覔冷冷清清凄凄慘慘戚戚<lb/>
　乍煖還寒時候最難將息三盃兩盞淡酒怎敵他晚<lb/>
　來風急雁過也正傷心却是舊時相識滿地黄花堆<lb/>
　積憔悴損如今有誰忺摘守著窓兒獨自怎生得黑<lb/>
　梧桐更兼細雨到黄昏㸃㸃滴滴這次第怎一箇愁<lb/>
　字了得<lb/>
韓忠武以元樞就第絶口不言兵自號清凉居士時乗<lb/>
<pb n="KR3k0065_WYG_014-17b"/>
　小騾放浪西湖泉石間一日至香林園蘇仲虎尚書<lb/>
　方宴客王徑造之賔主歡甚盡醉而歸明日王餉以<lb/>
　羊羔且手書二詞遺之臨江仙云冬日青山瀟灑春<lb/>
　來山暖花濃少年衰老與花同世間名利客富貴與<lb/>
　貧窮榮華不是長生藥清閒是不死門風勸君識取<lb/>
　主人翁丹方只一味盡在不言中南鄉子云人有幾<lb/>
　何般富貴榮華總是閒自古英雄多是夢為官寳玉<lb/>
　妻兒宿業纒年事已衰殘鬂髮蒼蒼骨髓乾不道山<lb/>
<pb n="KR3k0065_WYG_014-18a"/>
　林多好處貪歡只恐癡迷悞了賢王生長兵間初不<lb/>
　知書晚嵗忽若有悟能作字及小詩詞皆有見趣信<lb/>
　乎非常之才也<lb/>
韓世忠嘗議買新淦縣官田高宗聞之御札特以賜世<lb/>
　忠其詞云卿遇敵必克克且無擾聞卿買新淦田為<lb/>
　子孫計今舉以賜卿旌卿之忠故其莊號旌忠葢當<lb/>
　時諸將各以姓為軍號如張家軍岳家軍之𩔖朝廷<lb/>
　頗疑其䟦扈聞其買田葢以為喜故特賜之世忠之<lb/>
<pb n="KR3k0065_WYG_014-18b"/>
　買田亦未必非蕭何之意也克且無擾四字可謂要<lb/>
　言如王全斌輩非不克奈擾何信能行此四字雖古<lb/>
　名將何以加諸<lb/>
有一士貧甚夜則露香祈天日乆不懈一夕忽聞空中<lb/>
　語曰帝閔汝誠使我問汝所欲士答曰某所欲甚㣲<lb/>
　非敢過望但願此生衣食粗足逍遥山水間以終其<lb/>
　身足矣空中大笑曰此上界神仙之樂何可易得若<lb/>
　求富貴則可矣予因歴數古人極貴念歸而終不遂<lb/>
<pb n="KR3k0065_WYG_014-19a"/>
　者皆是葢清樂天所靳惜百倍於功名爵禄也<lb/>
葉少藴夢得言余家舊藏書三萬餘卷䘮亂以來所亡<lb/>
　幾半山居狹隘餘地置書囊無幾雨漏䑕齧日復蠧<lb/>
　敗今嵗出曝之閲兩旬纔畢其間往往多余手抄日<lb/>
　取所喜觀者數十卷命門生從旁讀之不覺日至仄<lb/>
　舊得釀法極簡易盛夏三日輒成色如潼醴不减玉<lb/>
　友每晚凉即相與飲三盃而散亦復盎然讀書避暑<lb/>
　固是佳事况有此釀忽記歐陽公詩有一生勤苦書<lb/>
<pb n="KR3k0065_WYG_014-19b"/>
　千卷萬事消磨酒十分輒慨然有當於心也<lb/>
陳少卿亞畜書數千卷名畵數十軸平生之所寳者晚年<lb/>
　退居有華亭雙鶴唳怪石一株尤竒峭與異花數十<lb/>
　本列植於所居為詩戒子孫云滿室圖書雜典墳華<lb/>
　亭仙客岱雲根他年若不和花賣便是吾家好子孫<lb/>
　亞死未幾皆散落民間矣<lb/>
有僧住山或謀攘之僧乃掛草鞵一雙於方丈前題詩<lb/>
　云方丈前頭掛草鞵流行坎止任安排老僧脚底從<lb/>
<pb n="KR3k0065_WYG_014-20a"/>
　來濶未必枯髏就此埋凡士大夫去就亦當如此楊<lb/>
　誠齋立朝時計料自京還家之費貯以一篋鑰而置<lb/>
　之卧所戒家人不許市一物恐累歸擔日日若促裝<lb/>
　者又聞昔有京尹忘其名不携家惟弊篋一擔每晨<lb/>
　起則撤帳卷席食畢則洗鉢收箸以拄棒撐弊篋於<lb/>
　㕔事之前常若逆旅人將行者故搏擊豪強拒絶宦<lb/>
　寺悉無所畏曾有一貴人一日命市薪六百劵有卒<lb/>
　微哂謂其徒曰朝士今日不知明日事乃買柴六百<lb/>
<pb n="KR3k0065_WYG_014-20b"/>
　貫耶竊歎士大夫之見有不如此卒者多矣<lb/>
許安仁尉順昌郡㕔事之後創吏隐堂植竹題詩云斸<lb/>
　破中庭一𤱔苔主人白髮手親裁即今誰識清貞節<lb/>
　須向三冬雪裏來又云珍重勞君慰逺游繁聲疎影<lb/>
　一堂秋主人看即官期滿分付風烟與子猷<lb/>
林時隠霆博學多聞深明象緯聚書數千卷皆自校讎<lb/>
　語子孫曰吾與汝曹𫉬良産矣<lb/>
　宋稗𩔖鈔卷十四<lb/>
</p>
<p>
</p>
  </div>
<div>
<head>宋稗𩔖鈔卷十五</head> <lb/>
    <p>
<pb n="KR3k0065_WYG_015-1a"/>
欽定四庫全書<lb/>
　宋稗𩔖鈔卷十五<lb/>
　　　　　　　　　　　　　常熟潘永因編<lb/>
　豪曠第二十五<lb/>
柳仲塗開赴舉時宿驛中夜聞婦人私哭聲婉而哀曉<lb/>
　起詢之乃臨淮令之女令在任貪墨委一僕主獻納<lb/>
　及代還為僕所持逼其女為室令度勢難免因許之<lb/>
　女故哭柳徃見令詰之得其實怒曰願假此僕一日<lb/>
<pb n="KR3k0065_WYG_015-1b"/>
　為子除害僕至柳室即令往市酒果鹽梅等物俟夜<lb/>
　闌呼僕人叱問曰脅主人女為婦是汝耶即奮匕首<lb/>
　殺而烹之翼日召令及同舍飲云共食衛肉飲散亟<lb/>
　行令追謝問僕安在柳曰適共食者乃其肉也又張<lb/>
　乖崖布衣時客長安旅次聞鄰家夜聚哭甚悲訊之<lb/>
　其家無他故乖崖諸其主人力叩之主人遂以實告<lb/>
　曰某在官不自慎常私用官錢為家僕所持欲强娶<lb/>
　長女拒之則畏禍從之則失節匪𩔖約在朝夕所以<lb/>
<pb n="KR3k0065_WYG_015-2a"/>
　舉家悲泣耳乖崖明日至門側俟其僕出即曰我白<lb/>
　汝主假汝一至親舊家僕意尚遲遲强之而去出城<lb/>
　使導馬前行至一懸崖間下馬數其罪僕倉皇未及<lb/>
　對輒以刀揮墜崖中歸告其鄰曰僕已不復來矣速<lb/>
　歸汝鄉後當謹於事也<lb/>
張齊賢為布衣時倜儻落魄有羣盜攻刼聚飲逆旅居<lb/>
　人惶恐竄匿齊賢獨徑前揖之曰賤子貧困欲就一<lb/>
　飽盜曰秀才肯自屈耶齊賢曰盜者非齷齪兒所為<lb/>
<pb n="KR3k0065_WYG_015-2b"/>
　皆世之英雄耳乃取大杯滿酌而飲取豚肩𤓰分為<lb/>
　數段㗖之勢若狼虎羣盜相視嗟嘆曰真宰相也他<lb/>
　日宰制天下當念吾曹競以金帛相遺齊賢皆受不<lb/>
　讓重負而返<lb/>
宋子京博學能文章天資醖藉好游宴自喜晚年知成<lb/>
　都府帶唐書於本任刋修每宴罷盥潄畢開寢門燃<lb/>
　二椽燭媵婢夾侍和墨伸紙逺近皆知為尚書修唐<lb/>
　書<lb/>
<pb n="KR3k0065_WYG_015-3a"/>
宋子京修唐書嘗一日大雪添㡩幕燃椽燭左右熾炭<lb/>
　两巨爐諸姬環侍方磨墨濡毫以澄心堂紙草一傳<lb/>
　未成顧諸姬曰汝輩俱曽在人家頗見主人如此否<lb/>
　皆曰無有其間一人來自宗子家子京曰汝太尉遇<lb/>
　此天氣亦復如何對曰只是擁爐命歌舞間以雜劇<lb/>
　引滿大醉而已如何比得内翰子京㸃頭曰也自不<lb/>
　惡乃閣筆掩卷起索酒飲之幾達晨明日對賓客自<lb/>
　言其事後每讌集必舉以為笑<lb/>
<pb n="KR3k0065_WYG_015-3b"/>
　　陶學士榖買得党太尉故妓取雪水烹團茶謂妓<lb/>
　　曰党家應不識此妓曰彼麄人安得有此但能銷<lb/>
　　金帳下淺酌低唱飲羊羔美酒耳陶媿其言<hi>党太尉進</hi>
　　<hi>嘗食飽捫腹嘆曰我不負汝左右曰将軍固不負此腹此腹負将軍未嘗少出智慧也</hi>
鄧州花蠟燭名著天下雖京師不能造相𫝊是寇萊公<lb/>
　燭法公嘗知鄧州而早貴事豪侈每飲賓席常闔扉<lb/>
　輟驂以留之尤好夜宴劇飲未嘗㸃油雖溷軒馬厩<lb/>
　亦燒燭達旦每罷官去後人至官舍見厠溷間燭淚<lb/>
<pb n="KR3k0065_WYG_015-4a"/>
　凝地徃徃成堆杜祁公為人清儉在官未嘗燃官燭<lb/>
　油燈一炷熒熒然欲滅與客相對清談而已二公皆<lb/>
　名臣而奢儉不同如此然祁公壽考終吉而萊公晚<lb/>
　有南遷之禍遂殁不返雖其不幸亦可以為戒也<lb/>
韓魏公喜營造所臨之郡必有改作皆宏壯雄深稱其<lb/>
　度量在大名於正寢後稍西為堂五楹其間洞然不<lb/>
　為房屋號善養堂葢平日宴息之地<lb/>
許慎選學士放曠不拘小節多與親友結宴花圃中未<lb/>
<pb n="KR3k0065_WYG_015-4b"/>
　嘗設帷幄坐具但使僕輩聚落花鋪於坐下曰吾自<lb/>
　有花裀<lb/>
歐陽公在揚州作平山堂壯麗為淮南第一堂在髙岡<lb/>
　下臨江南數百里真潤金陵三州𨼆𨼆可見公凌晨<lb/>
　携客徃遊遣人走邵伯埭取荷花千餘朶分插百許<lb/>
　盆與客相間遇酒行即遣一妓取一花傳客以其葉<lb/>
　盡處則飲酒徃徃侵夜載月而歸<lb/>
滕章敏達道字元發布衣時嘗為范文正公客時范尹<lb/>
<pb n="KR3k0065_WYG_015-5a"/>
　京滕少年頗不羈往往潜出從狹邪縱飲范公病之<lb/>
　一夕至滕書室中明燭觀書以俟其至意將媿之滕<lb/>
　夜分大醉而歸范公陽不視以觀其所為滕畧無懾<lb/>
　懼長揖問曰公所讀何書公曰漢書復問漢髙祖何<lb/>
　如人公逡巡而入<lb/>
滕達道慷慨豪邁不拘小節少嗜酒浮沉里市與鄭毅<lb/>
　夫獬為忘形交議論風采照映一時嘗與毅夫及楊<lb/>
　繪元素同試京師自必謂魁天下與二人約若其言<lb/>
<pb n="KR3k0065_WYG_015-5b"/>
　不驗當厚致其罰已而鄭居榜首楊次之公在第三<lb/>
　責所約之金答曰一人解一人㑹吾安得不居第三<lb/>
　俱一笑而罷公平生不妄交游嘗作結客詩云結客<lb/>
　結英豪休同兒女曹黄金装背鏃猛獸畫旂旄北闕<lb/>
　芒星落中原王氣髙終令賀蘭賊不著赭黄袍其立<lb/>
　志可見矣<lb/>
蘇子美舜欽豪放不羈好飲酒在外舅杜祁公家每夕<lb/>
　讀書以一斗為率公深以為疑使子弟宻覘之聞子<lb/>
<pb n="KR3k0065_WYG_015-6a"/>
　羙讀漢書張良傳至良與客狙撃秦皇帝誤中副車<lb/>
　遽撫掌曰惜乎撃之不中遂滿引一大白又讀至良<lb/>
　曰始臣起下邳與上會於留此天以授陛下又撫案<lb/>
　曰君臣相遇其難如此復舉一大白公聞之大笑曰<lb/>
　有如此下物一斗不足多也<lb/>
洪覺範至儋耳嘗謁姜唐佐唐佐不在見其母母迎笑<lb/>
　食以檳榔覺範問母識蘇公否曰識之然無奈其好<lb/>
　吟詩公嘗杖而來指西壁木榻自坐其上問曰秀才<lb/>
<pb n="KR3k0065_WYG_015-6b"/>
　何徃我言入邨落未還有包燈心紙公以手展開書<lb/>
　滿紙祝曰秀才歸當示之今尚在覺範索讀之醉墨<lb/>
　欹傾曰張㫿陽生猶駡賊嚼齒穿齦顔平原死不忘<lb/>
　君握拳透爪<lb/>
歌者𡊮綯宣政間供奉九重嘗言東坡公昔與客游金<lb/>
　山適中秋夕天宇四垂一碧無際加江流<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>湧月色<lb/>
　如晝遂共登金山山頂之妙髙䑓命綯歌其水調歌<lb/>
　頭曰明月幾時有把酒問青天歌罷公為起舞<lb/>
<pb n="KR3k0065_WYG_015-7a"/>
張于湖孝祥知京口王宣子代之時多景樓落成于湖<lb/>
　為書樓扁公庫送銀三百星為潤筆于湖却之但需<lb/>
　紅羅百匹於是大宴合樂酒酣于湖製詞命諸妓合<lb/>
　唱甚歡因以紅羅遍賞之<lb/>
石曼卿謫海州日使人拾桃核數斛人跡不到處以彈<lb/>
　弓種之不數年桃花遍山谷中<lb/>
建炎四年正月十五日上在章安鎮忽有二航為風所<lb/>
　飄直犯御舟問之乃販柑客也上聞盡令買之分散<lb/>
<pb n="KR3k0065_WYG_015-7b"/>
　禁衛令食瓤取其皮為椀是日元夕放燈乃命貯油<lb/>
　於柑皮置燈其中隨潮放之時風息波平如數萬㸃<lb/>
　紅星浮漾海面居人皆登金鼇峯望之<lb/>
陳同甫名亮號龍川始聞辛稼軒名訪之將至門過小<lb/>
　橋三躍而馬三却同甫怒拔劍斬馬首推馬仆地徒<lb/>
　步而進稼軒適倚樓望見之大驚遣人詢之則已及門<lb/>
　遂定交稼軒帥淮時同甫與時落落家甚貧訪稼軒<lb/>
　於治所相與談天下事酒酣稼軒言南北之利害南<lb/>
<pb n="KR3k0065_WYG_015-8a"/>
　之可以并北者如此北之可以并南者如此且言錢<lb/>
　塘非帝王居斷牛頭之山天下無援兵決西湖之水<lb/>
　滿城皆魚鼈飲罷宿同甫於齋中同甫夜思稼軒沉<lb/>
　重寡言醒必思其誤将殺我以滅口遂盜其駿馬而<lb/>
　逃月餘致書稼軒假十萬緡以紓困稼軒如數與之<lb/>
　放誕<hi>簡傲附</hi>第二十六<lb/>
馮惟一吉不持撿操雅好琵琶曲盡其妙教坊供奉號<lb/>
　名手者亦莫能及父道戒令弗習吉性所好亦不能<lb/>
<pb n="KR3k0065_WYG_015-8b"/>
　改能欲辱之因家宴令吉奏琵琶為壽賜以束帛吉<lb/>
　置於肩左抱琵琶按膝再拜如伶官狀了無怍色<lb/>
馮惟一為太常頗不得意以杯酒自娱每朝士宴集雖<lb/>
　不召亦常自至酒酣即彈琵琶彈罷賦詩詩成起舞<lb/>
　時人愛其俊逸謂之三絶<lb/>
郭恕先放曠不羈尤不與俗人伍宋太宗聞其名召赴<lb/>
　闕館於内侍省竇神興舍恕先長髯而美一日忽盡<lb/>
　去之神興驚問其故曰聊以效顰郭從義鎮岐下延<lb/>
<pb n="KR3k0065_WYG_015-9a"/>
　置山館岐有富人子喜畫日給醇酒待之甚厚久乃<lb/>
　以情言且致匹素郭為畫小童持線車放風鳶引線<lb/>
　數丈滿之富人子大怒遂與之絶又嘗時與小民販<lb/>
　夫入市肆飲食曰吾所與游皆子𩔖也<lb/>
种明逸放至性嗜酒嘗種秫自釀每曰空山清寂聊以<lb/>
　養和因號雲溪醉侯<lb/>
吕文穆公未第時薄游一縣胡大監旦方隨其父宰是<lb/>
　邑遇吕甚薄客有譽吕曰吕君工於詩宜少加禮胡<lb/>
<pb n="KR3k0065_WYG_015-9b"/>
　問詩之警句客舉一篇其卒章云桃盡寒燈夢不成<lb/>
　胡笑曰乃是一渇睡漢爾吕聞之甚恨而去明年首<lb/>
　中甲科使人寄聲語胡曰渇睡漢狀元及第矣胡答<lb/>
　曰待我明年第二人及第輸君一籌既而次榜亦中<lb/>
　首選<lb/>
李誠之師中為童子時論其父緯之功於朝久不報自<lb/>
　詣漏舍以狀白韓魏公公曰君果讀書自當取科名<lb/>
　不用紛紛論賞誠之云先人功罪未辨深恐先犬馬<lb/>
<pb n="KR3k0065_WYG_015-10a"/>
　填溝壑無以見於地下故忍痛自言若欲求官稍識<lb/>
　字第二人及第不難葢魏公於王堯臣榜第二人登<lb/>
　科故也魏公徳量服一世於誠之此語終身不能平<lb/>
石曼卿磊落竒材知名當世氣貌雄偉飲酒過人有劉<lb/>
　潜者亦忠義之士常與曼卿為酒敵聞京師沙行王<lb/>
　氏新開酒樓遂徃造焉對飲終日不交一言王氏怪<lb/>
　其所飲過多非常人之量稍獻肴果益取名酒奉之<lb/>
　惟謹二人飲噉自若慠然不顧至夕殊無酒色相揖<lb/>
<pb n="KR3k0065_WYG_015-10b"/>
　而去明日都下喧傳有二仙來飲久之乃知為劉石<lb/>
　也<lb/>
石曼卿通判海州劉潜來訪之曼卿與劇飲中夜酒欲<lb/>
　竭顧船中有醋斗餘乃傾入酒中併飲之至明日酒<lb/>
　醋俱盡每與客痛飲露髮跣足著械而坐謂之囚飲<lb/>
　飲於木杪謂之巢飲以藳束之引首出飲復就束謂<lb/>
　之鱉飲其狂縱大率如此又夜不燒燭謂之鬼飲挽<lb/>
　歌哭泣而飲謂之了飲飲一杯復登樹下再飲謂之<lb/>
<pb n="KR3k0065_WYG_015-11a"/>
　鶴飲仁宗愛其才嘗對輔臣言欲其戒飲攝生聞之<lb/>
　因不飲遂成疾而卒<lb/>
石曼卿以館職出判海州官滿日載私鹽两船至壽春<lb/>
　託知州王子野貨之時禁網疎濶曼卿亦不為人所<lb/>
　忌市中公然賣學士鹽<lb/>
石曼卿一日語僧秘演曰館俸清薄恨不得痛飲演曰<lb/>
　非久當引一酒主人奉謁不數日引一納粟牛監簿<lb/>
　來以宫醪十石為質列醖於庭演為傳刺曼卿愕然<lb/>
<pb n="KR3k0065_WYG_015-11b"/>
　延之乃問中第何許生曰一别舍介繁䑓之側曼卿<lb/>
　閒語演曰繁䑓寺閣虚爽可愛久不一登其生曰學<lb/>
　士與大師果欲登閣當具酒<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>迎侯曼卿因許之一<lb/>
　日休沐約演同登演預戒生生陳具閣下器皿肴核<lb/>
　冠於都下石演髙歌禠帶飲至落景曼卿醉喜曰此<lb/>
　游可紀乃以盆漬墨濡巨筆題曰石延年曼卿同空<lb/>
　門詩友老演登此生拜叩曰塵賤之人幸𫉬陪侍乞<lb/>
　掛一名以光賤迹曼卿大醉握筆沉慮目演揚聲諷<lb/>
<pb n="KR3k0065_WYG_015-12a"/>
　曰大武生捧研用事可也演以為言竟題曰牛某捧<lb/>
　研永叔後以詩戲曰捧研得全牛<lb/>
張丞相天覺召自荆湖適劉跛子與客飲市橋聞車騎<lb/>
　過甚都起觀之跛子挽丞相衣使且共飲因作詩曰<lb/>
　遷客湖湘召赴京車蹄迎迓一何榮争如與子市橋<lb/>
　飲且免人間寵辱驚一時賞其俊爽<lb/>
　　劉跛子青州人常拄一拐每嵗必一至洛陽看花<lb/>
　　館范家園春盡即還為人談劇有味范家子弟多<lb/>
<pb n="KR3k0065_WYG_015-12b"/>
　　狎之<lb/>
會子固性矜汰多所傲忽元豐中為中書舍人嘗白事<lb/>
　都堂時章子厚為門下侍郎謂之曰向見舍人賀明<lb/>
　堂禮成表真天下竒作子固一無辭讓但復問曰比<lb/>
　班固典引如何章不答<lb/>
米元章守漣水地接靈壁畜石甚富一一品目加以美<lb/>
　名入書室則終日不出時楊次公為察使知米好石<lb/>
　廢事因徃亷焉至郡正色言曰朝廷以千里郡邑付<lb/>
<pb n="KR3k0065_WYG_015-13a"/>
　公汲汲公務猶懼有闕那得終日㺯石都不省録爾<lb/>
　後當録郡事不然按牘一上悔亦何及米徑前以手<lb/>
　於左袖中取一石其狀嵌空玲瓏峯巒洞穴皆具色<lb/>
　極清潤米舉石宛轉翻覆以示楊曰如此石安得不<lb/>
　愛楊殊不顧迺納之左袖又出一石叠嶂層巒竒巧<lb/>
　又勝又納之左袖最後出一石盡天劃神鏤之巧又<lb/>
　顧楊曰如此石安得不愛楊忽曰非獨公愛我亦愛<lb/>
　也即就米手攫得之徑登車去<lb/>
<pb n="KR3k0065_WYG_015-13b"/>
米芾嘗為書博士後遷禮部員外郎數遭白簡逐出一<lb/>
　日以書抵蔡京訴其流落且言舉室百指行至陳留<lb/>
　獨得一舟如許大遂畫一艇於行間京哂焉京子絛<lb/>
　得是帖而藏之時彈文正謂其顛而米又歴言諸執政<lb/>
　自謂久列中外並被大臣知遇舉主數十百皆用吏<lb/>
　能為稱首一無有以顛蒙者世遂𫝊米老辨顛帖又<lb/>
　嘗以書抵西府蔣頴叔云芾老矣先生勿恤浮議薦<lb/>
　之曰襄陽米芾在蘇軾黄庭堅之間自負其才不入<lb/>
<pb n="KR3k0065_WYG_015-14a"/>
　他黨今者老矣困於資格不幸一旦而死不得潤色<lb/>
　皇猷黼黻王度臣僚實共惜之願聖天子去常格料<lb/>
　理之先生以為何如<lb/>
　　米元章一日囘人書親舊有宻於窻隙窺其寫至<lb/>
　　芾再拜即放筆於案整衿端下两拜<lb/>
米元章洗手帖有云每得一書背訖入奩印以米氏秘<lb/>
　玩書印閲書之法二案相比某濯手親取展以示客<lb/>
　客拱而憑几案從容細閲某趨走於其前客曰展某<lb/>
<pb n="KR3k0065_WYG_015-14b"/>
　展客曰卷某卷客據案甚尊某執事甚卑舍佚執卑<lb/>
　者止不欲以手衣振拂之耳<lb/>
　　書史云洛陽有書畫友每約不借出各各相過賞<lb/>
　　閱是宋子房言其人屢與王詵尋購得書余嘗目<lb/>
　　為太尉書駔<lb/>
慎東美伯筠秋夜待月於錢塘江沙上露坐設大酒尊<lb/>
　懐一盃對月獨飲意象傲逸吟嘯自若顧子敦適遇<lb/>
　之亦懐一盃就其尊對酌伯筠不問子敦亦不與語<lb/>
<pb n="KR3k0065_WYG_015-15a"/>
　酒盡各散去<lb/>
錢明逸每有宿戒必詰其謁者曰是喫酒是筵席筵席<lb/>
　客無數一巡酒一味食也喫酒客不過三五人酒數<lb/>
　斗瓷琖一隻青鹽幾粒席地而坐終飲不交一談恐<lb/>
　多酒氣也不食恐分酒味也翼日問其旨否徃徃不<lb/>
　知其志不在味也終日傾注無涓滴揮灑始可謂之<lb/>
　酒客其視揖讓而飲如牢獄中<lb/>
張子通既貴其弟子游好吹薤露暑月衣犢鼻納凉門<lb/>
<pb n="KR3k0065_WYG_015-15b"/>
　廡值里巷喪車過必徑趨羣挽中聲調清壯抑遏中<lb/>
　節或至郊外通夕而歸喪家以子通故揖至賓位常<lb/>
　享醉飽子通雖屢戒朂終不能止<lb/>
喻明仲妙於長笛持節數郡每出按行至山水佳處馬<lb/>
　上臨風輒快作數㺯<lb/>
趙子固清放不羈好飲酒醉則以手濡髮歌古樂府自<lb/>
　執紅牙以節曲<lb/>
　宋稗𩔖鈔卷十五<lb/>
</p>
<p>
</p>
  </div>
<div>
<head>宋稗𩔖鈔卷十六</head> <lb/>
    <p>
<pb n="KR3k0065_WYG_016-1a"/>
欽定四庫全書<lb/>
　宋稗𩔖鈔卷十六<lb/>
　　　　　　　　　　　　　常熟潘永固編<lb/>
　權譎第二十七<hi>世説原作假譎余易為權譎葢天下事亦有不得不用詭者但善用之則</hi>
　<hi>為權變不善用之則為譎詐此君子小人所由分也</hi>
皇城使劉承規在太祖朝為黄門小底時氣性不同已<lb/>
　有心計官中呼為劉七每令與諸小底數真珠内夫<lb/>
　人潛於窗隙覘之未嘗私竊一顆餘皆竊置衣帶中<lb/>
<pb n="KR3k0065_WYG_016-1b"/>
　洎太宗即位後有一宫人潛逾垣而出捕𫉬太宗遲<lb/>
　疑間似不欲殺承規輒承意而奏曰此人不可容官<lb/>
　家若放却宫人總走臣乞監去處置須是活取心肝<lb/>
　進呈太宗甚然之六宫皆拜而泣告承規再三奏不<lb/>
　可留於是就太宗前領去送一尼寺中潛逺嫁之却<lb/>
　取旋殺猪心肝一具猶熱以合子貯來進呈六宫皆<lb/>
　圍合子而哭之良久畧揭視之便令承規將去仍𫝊<lb/>
　宣賜承規壓驚銀五錠由是宫掖之間肅然畏法<lb/>
<pb n="KR3k0065_WYG_016-2a"/>
丁謂嘗傾意以媚寇萊公冀得大拜生平最尚禨祥每<lb/>
　晨占鳴鵲夜看燈蕊雖出門歸邸亦必竊聴人語用<lb/>
　卜吉兆時有無賴于慶貧寒不立計且死凍餒謀於<lb/>
　一落第老儒老儒曰汝欲自振必更姓名乃可後得<lb/>
　志母相忘慶拜而聽之老儒遂改于為丁名宜禄使<lb/>
　投身於謂謂果大喜收之門下不旬月而謂入相此<lb/>
　人遂寵冠紀綱雖大僚節使倚藉闗説不踰年而宜<lb/>
　禄家鉅萬矣老儒亦蒙引見得敎授大郡至今相𫝊<lb/>
<pb n="KR3k0065_WYG_016-2b"/>
　不解所謂適檢沈休文宋書宰相蒼頭呼為宜禄且<lb/>
　復姓丁愈愜所願莫謂晉公眼不讀書也<lb/>
丁晉公從車駕巡幸禮成有詔賜輔臣玉帶時輔臣八<lb/>
　人行在祇候庫止有七帶尚衣有帶謂之比玉價值<lb/>
　數百萬上欲以賜輔臣足其數晉公心欲之而位在<lb/>
　七人之下度必不及已乃謂有司不須發尚衣帶自<lb/>
　有小私帶且可服之以謝侯還京别賜可也有司具<lb/>
　以聞既各受賜而晉公一帶僅如指濶上顧謂近侍<lb/>
<pb n="KR3k0065_WYG_016-3a"/>
　曰丁謂帶與同列大殊速求一帶易之有司奏唯有<lb/>
　尚衣御帶遂以賜之其帶熈寧中復歸内府<lb/>
丁晉公既投朱崖幾十年天聖末明肅太后上仙仁宗<lb/>
　親攬萬禨當時仇敵多不在要地晉公宻草一表極<lb/>
　自辨叙言甚哀切更念無縁上達乃封題云啓上昭<lb/>
　文相公時王冀公欽若執政丁自海外遣家僮持此<lb/>
　啓入京戒云須俟王公對客日靣投其奴如戒冀公<lb/>
　得之驚不敢啓遽以上聞洎發之乃表也其間兩句<lb/>
<pb n="KR3k0065_WYG_016-3b"/>
　曰雖遷陵之罪大念立主之功多仁宗讀而憐之乃<lb/>
　命移道州司馬作詩曰君心應念前朝老十載飄流<lb/>
　若斷蓬又曰九萬里鵬容出海一千年鶴許歸遼且<lb/>
　作瀟湘江上客敢言瞻望紫宸朝天下之人疑其復<lb/>
　用矣穆修聞道州之徙作詩曰却訝有虞刑政失四<lb/>
　凶何事亦量移謂失人心如此在崖州日方與客棋<lb/>
　其子哭而入詢之云適聞有中使渡海將至矣公笑<lb/>
　曰此王欽若遣人來駭我耳使至謝恩畢乃𫝊宣撫<lb/>
<pb n="KR3k0065_WYG_016-4a"/>
　聞也<lb/>
　　曹翰以罪謫汝州數年一日有内侍使京西太宗<lb/>
　　宻諭之曰卿至汝州當一訪曹翰觀其良苦然慎<lb/>
　　勿泄我意也内侍如㫖往見因弔其遷謫之久翰<lb/>
　　泣曰罪犯深重感聖恩不殺死無以報敢愬苦耶<lb/>
　　但衆口食貧欲以故衣質十千以繼粥飯可乎内<lb/>
　　侍曰太尉有所須敢不應命何煩質也翰固不可<lb/>
　　於是封褁一複以授内侍收複以十千答之洎囘<lb/>
<pb n="KR3k0065_WYG_016-4b"/>
　　奏翰語及言質衣事太宗命取其複開視之乃一<lb/>
　　大幅畫障題曰下江南圖太宗惻然念其功即日<lb/>
　　有㫖召赴闕稍復金吾將軍葢江南之役翰為先<lb/>
　　鋒也<lb/>
文潞公以樞密直學士知成都時年未四十成都風俗<lb/>
　喜行樂公多燕集有蜚語至京師御史何聖從因謁<lb/>
　告歸上遣伺察之何將至潞公亦為之動幕客張少<lb/>
　愚謂公曰聖從之來無足慮少愚與聖從同郡因迎<lb/>
<pb n="KR3k0065_WYG_016-5a"/>
　見於漢州命酒設樂有營妓善舞聖從狎之問其姓<lb/>
　妓曰姓楊聖從曰所謂楊臺栁者少愚即取妓項帕<lb/>
　羅題詩曰蜀國佳人號細腰東臺御史惜妖嬈從今<lb/>
　喚作楊臺栁舞盡春風萬萬條命其妓作栁枝詞歌<lb/>
　之聖從極相賞洽後數日聖從至成都頗嚴重一日<lb/>
　潞公大作樂以燕聖從迎其妓雜府妓中歌少愚之<lb/>
　詩以侑觴聖從每為之醉及還朝潞公之謗遂息紹<lb/>
　興中王鉄帥番禺有狼藉聲朝廷除司諌韓璜為廣<lb/>
<pb n="KR3k0065_WYG_016-5b"/>
　東提刑令往亷按憲治在韶陽韓纔建臺即行部指<lb/>
　番禺王憂甚寢食俱廢有妾故錢塘倡也問主公何<lb/>
　憂王告之故妾曰不足憂也璜即韓九字叔夏舊游<lb/>
　妾家最好歡須其來强邀之飲妾當有以敗其守己<lb/>
　而韓至王郊迎不見入城乃見堂上不交一談次日<lb/>
　報謁王宿治具於别館茶罷邀游郡圃不許固請乃<lb/>
　可至别館水陸具陳伎樂大作韓踧踖不安王麾去<lb/>
　伎樂隂命諸倡淡籹詐作姬侍迎入後堂劇飲酒半<lb/>
<pb n="KR3k0065_WYG_016-6a"/>
　妾於簾内歌韓昔所贈詞韓聞之心動狂不自制曰<lb/>
　汝乃在此耶即欲見之妾隔簾故邀其滿引至於再<lb/>
　三終不肯出韓益心急妾乃曰司諌曩在妾家最善<lb/>
　舞今日能為妾舞一曲即當出也韓醉甚不知所以<lb/>
　即索舞衫塗抹粉墨踉蹌而起忽仆於地王急命索<lb/>
　輿諸倡扶掖而登歸船昏然酣寢五更酒醒覺衣衫<lb/>
　拘絆索燭照鏡羞愧無以自容即解舟還臺不敢復<lb/>
　有所問此聲流播旋遭彈劾王迄善罷<lb/>
<pb n="KR3k0065_WYG_016-6b"/>
　　國初朝廷遣陶榖使江南以假書為名實使覘之<lb/>
　　丞國李獻以書扺韓熈載曰五栁公驕甚其善待<lb/>
　　榖至則如李所言熈載謂所親曰陶秀實非端介<lb/>
　　者其守可隳當令諸君一笑因令歌姬秦蒻蘭衣<lb/>
　　弊衣詐為驛卒女榖見之而喜遂犯慎獨之戒作<lb/>
　　長短句贈之明日中主燕客榖凜然不可犯中主<lb/>
　　持觴立使蒻蘭出歌續斷絃之曲侑觴榖大慚而<lb/>
　　罷詞名風光好好因縁惡因縁祗得郵亭一夜眠<lb/>
<pb n="KR3k0065_WYG_016-7a"/>
　　别神仙琵琶撥盡相思調知音少再把鸞膠續斷<lb/>
　　絃是何年<lb/>
宣城有俗子娶婦甚都而悍於事姑每夫外歸必泣訴<lb/>
　其姑凌虐之苦夫常黙然一夕於燈下出利刅示婦<lb/>
　婦曰將安用此夫好謂之曰我每見汝訴我以汝姑<lb/>
　之不容我與汝持此去之如何婦曰心所願也夫曰<lb/>
　今則未也汝且更與我謹事之一月令汝之勤至而<lb/>
　俾姑之虐暴四鄰皆知其由然後我與汝可宻行其<lb/>
<pb n="KR3k0065_WYG_016-7b"/>
　事人各快其死亦不深窮暴死之由也婦如其言於<lb/>
　是怡顔柔語晨夕供侍及市珍羞以進姑即前撫接<lb/>
　頓加和悦及一月復乗酒取刅玩於燈下呼婦語之<lb/>
　曰汝姑日來與汝若何曰已非前日比又一月復扣<lb/>
　刅問之婦即懽然曰姑今與我情好倍加前日之事<lb/>
　慎不可作也再三言之夫徐握刅怒視之曰汝見世<lb/>
　間有夫殺婦者乎曰有之復見有子殺母者乎曰未<lb/>
　聞也夫曰人之生也以孝養為先父母之恩殺身莫<lb/>
<pb n="KR3k0065_WYG_016-8a"/>
　報及長而娶婦正為承奉舅姑以長子息耳汝歸我<lb/>
　家我每察汝恃少容色不能承順我母乃反令我為<lb/>
　此大逆神明其容之乎姑貸汝兩月使汝改過怡顔<lb/>
　盡為婦之道與我母待汝之心知曲不在母而安受<lb/>
　我刃也其婦戰懼涙如傾雨拜於床下曰幸恕我死<lb/>
　我當畢此生承順姑如今日不敢更有少懈也久之<lb/>
　乃許其後婦姑交穆播於親黨聞者皆謂此雖俗子<lb/>
　而善於調御轉惡為良雖士君子有不能處者矣<lb/>
<pb n="KR3k0065_WYG_016-8b"/>
郭逵為西帥王韶初以措置西事至邉逵知其必生邉<lb/>
　患因備邉財賦連及商賈移牒取問韶讀之怒形顔<lb/>
　色擲牒於地者久之乃徐取納懐中入而復出對使<lb/>
　者碎之逵奏其事上以問韶韶以元牒進初無一字損<lb/>
　壊也上不悟韶計不直逵言自是凡逵論韶皆不報<lb/>
　而韶遂得志矣<lb/>
种世衡知澠池縣縣旁山上有廟世衡葺之其梁重大<lb/>
　衆不能舉世衡乃令縣幹剪髪如手摶者驅數對於<lb/>
<pb n="KR3k0065_WYG_016-9a"/>
　馬前云欲詣廟中較手摶傾城隨觀既至謂觀者曰<lb/>
　汝曹先為我致廟梁然後觀手摶衆欣然趨下山共<lb/>
　舉之須臾而上<hi>世衡字仲平放之兄子</hi>
　　雄山在南安其上有飛瓦巖相𫝊僧初結菴時因<lb/>
　　山伐木但恐山高運瓦之艱積瓦山下誑欲作法<lb/>
　　飛瓦砌屋不用工師卜日已定逺近觀者數千人<lb/>
　　僧偽為傭人挑瓦上山觀者欲其速於作法爭為<lb/>
　　搬運頃刻都盡僧笑曰吾飛瓦只如是耳<lb/>
<pb n="KR3k0065_WYG_016-9b"/>
上官蘇慕恩部落最强世衡皆撫而用之嘗夜與慕恩<lb/>
　飲出侍姬以佐酒既而世衡起入内潛於壁隙窺之<lb/>
　慕恩竊與侍姬戲世衡遽出掩之慕恩慚懼請罪世<lb/>
　衡笑曰君欲之耶即以遺之由是得其死力諸部有<lb/>
　貳者使慕恩討之無不克<lb/>
詩人鮑郎中當知睦州日嘗言桐廬縣一民兼并刻剥<lb/>
　閭里怨之盡詛以死則必為牛一旦死鄰村産一白<lb/>
　牛腹旁分明題其鄉社名姓牛主潛報兼并之子亟<lb/>
<pb n="KR3k0065_WYG_016-10a"/>
　往窺之悲恨無計恐其事之暴欲以價求之勒百千<lb/>
　方售如數贈之贖歸豢於家未幾一針筆者持金十千<lb/>
　首於郡曰某民令我刺字於白牛腹下約得金均分<lb/>
　今實不均故首之吏鞠刺時之事曰以快刀剃去氄<lb/>
　毛以針墨刺字毛起則宛如天生鮑深嫉之黥二奸<lb/>
　竄於島<lb/>
夏英公竦知安陸日受勅舉幕職令録為京朝官有節<lb/>
　度推官王某者糲食弊衣過為亷慎一馬瘦瘠僅能<lb/>
<pb n="KR3k0065_WYG_016-10b"/>
　移步席韉弊不勝騎自貳車以下列狀乞以斯人應<lb/>
　詔夏亦自知之遂改官宰邑去安陸數百里洎至任<lb/>
　素履忽變侈衣靡食恣行貪墨夏俾親舊諭之答曰<lb/>
　某乃妙攫也必無敗露請舍人無慮夏嘗謂僚屬曰<lb/>
　世之矯偽有如此者時有世賞官王氏任浙西一監<lb/>
　初蒞任日吏民獻錢物幾數百千仍白曰下馬常例<lb/>
　王見之以為汚已便欲作狀并物申解上司吏輩祈<lb/>
　請再四乃令取一櫃以物悉納其中對衆封緘寘於<lb/>
<pb n="KR3k0065_WYG_016-11a"/>
　㕔治戒曰有一小犯即發由是吏民警懼課息俱倍<lb/>
　比終任榮歸登舟之次吏白㕔櫃公曰尋常既有此<lb/>
　例須有文牘吏齎案至俾舁櫃於舟載之而去<lb/>
康倬字為章元祐名將識之子少日不拘細行游京師<lb/>
　生計蕩析遂偶一娼始來即詭其姓名曰李宣徳情<lb/>
　意既洽為章誑以偕老之計娼槖中所蓄甚富分其<lb/>
　半以給姥指天誓日不相棄背買舟出都門㳂汴行<lb/>
　纔數里相與登岸小酌旗亭伺娼之醉為章解纜亟<lb/>
<pb n="KR3k0065_WYG_016-11b"/>
　發娼抝怒㦸手於河滸為章弗顧也娼既為其所紿<lb/>
　倉皇還家後數年為章再到京師過其門娼母子即<lb/>
　呼街卒録之為章畧無憚色時李孝夀尹開封威令<lb/>
　凜然既至府為章自言平時未嘗至都下無由識此<lb/>
　曹恐有邈相肖者願試詢之尹以問娼娼曰宣徳郎<lb/>
　李某也為章遽云已即右班殿直康倬也尹曰誠倬<lb/>
　也取文書來為章探懐中取吏部告示文字以呈之<lb/>
　尹撫案大怒杖娼之母子令衆通衢慰勞為章而遣<lb/>
<pb n="KR3k0065_WYG_016-12a"/>
　之為章自此折節讀書易文資有名於世後來事浸<lb/>
　露孝夀聞之嘗以語人曰僕為京兆而康為章能作<lb/>
　此竒事可謂大膽矣與之其子也<lb/>
建康緝捕使臣湯某者於儕輩中著能聲葢羣盜巨擘<lb/>
　也一日有少年衣裳楚楚背負小笈投湯自通為鄯<lb/>
　沙王小官人趨前致拜湯亦素知其名因使小憇辭<lb/>
　曰觀察在此不敢留只今往和州擬假一力負裝至<lb/>
　東陽鎮問渡湯疑有它遂擇其徒狙黠者偕往俾偵<lb/>
<pb n="KR3k0065_WYG_016-12b"/>
　伺之自離城闉遇肆輒飲已而大吐幾不能步同行<lb/>
　者左負笈右扶醉人殊倦甚恚曰湯觀察以其為好<lb/>
　手不過一酒徒耳凡七十里扺鎮委頓投床終夕索<lb/>
　水喧呶不少休黎明有騎馬扣門者乃湯也密叩同<lb/>
　行已悉在途及至邸沉醟狀亟造卧所少年聞湯來<lb/>
　則亦扶頭强披衣問故湯謾以他語對之少年笑曰<lb/>
　得非疑某沿途有作過否因指同行為証且曰雖然<lb/>
　尚有他故願効區區之力湯囁嚅久之曰不敢相欺<lb/>
<pb n="KR3k0065_WYG_016-13a"/>
　實以夜來有酒樓失銀器數百兩總所移文制司立<lb/>
　限購捕嚴甚少違則受重譴束手無措用是急冐求<lb/>
　䇿耳少年微笑曰若然則闗係甚大恐妖異所為非<lb/>
　人力能措手惟有哀祈所事香火或可徼神物之庇<lb/>
　湯哂其醉中語誕荒不復詰力邀同還扺家謾用其<lb/>
　説禱之聖堂則所失器物皆燦然横陳供牀矣湯始<lb/>
　大驚以為神方欲出謝之則其人已去盜亦有道其<lb/>
　是之謂乎<lb/>
<pb n="KR3k0065_WYG_016-13b"/>
王舒王呉夫人好潔成疾舒王至性任率每不相合自<lb/>
　江寧乞歸私第有官藤床吴假用未還郡吏來索左<lb/>
　右莫敢言舒王一日跣而登床偃卧良久呉望見即<lb/>
　命送還<lb/>
節序交賀之禮不能親至者每以束刺僉名於上使僕<lb/>
　遍投之俗以為常劉貢父為館職節日同舍有令從<lb/>
　者以書筒盛門狀徧散於人家貢父知之乃呼所遣<lb/>
　人坐於别室犒以酒肴因取書筒視之凡與貢父一<lb/>
<pb n="KR3k0065_WYG_016-14a"/>
　靣之舊者盡易以已門狀其人既飲食再三致謝徧<lb/>
　走巷陌實為貢父投刺而主人之刺遂不得逹癸辛<lb/>
　雜識載呉四丈事亦同然𩔖説載陶榖易刺之事正<lb/>
　與此相𩔖恐二公効之為戲耳<lb/>
張鄧公當國有遺其子友直珠冠者使者不能徑通劉<lb/>
　相沆謂曰我識學士為汝通之因以歸破其書别録<lb/>
　一通用已圖書印之留其真本又於珠冠之角小書<lb/>
　已名乃復封題如故以授使者使自通之他日以語<lb/>
<pb n="KR3k0065_WYG_016-14b"/>
　友直友直大驚劉時權三司判官尋即真俄知制誥<lb/>
苗劉之亂勤王兵向闕朱忠靖勝非從中調䕶六龍反<lb/>
　正有詔以二凶為淮南兩路制置使令將部曲之任<lb/>
　時正彦有挾乗輿南走之謀𫝊不從朝廷微聞而憂<lb/>
　之幸其速去其屬張逵為畫計使請鐵劵既朝辭遂<lb/>
　造堂袖劄以懇忠靖曰上多二君忠義此必不吝顧<lb/>
　吏取筆判奏行給賜令所屬詳檢故事如法製造不<lb/>
　得稽滯二凶大喜是夕遂引遁無復譁者時建炎三<lb/>
<pb n="KR3k0065_WYG_016-15a"/>
　年四月己酉也明日昧爽將朝郎官𫝊宿扣漏院白<lb/>
　急速事命延之入傳曰昨得堂帖給賜二將鐵劵此<lb/>
　非常之典今可行乎忠靖取所持帖偕執政秉燭同<lb/>
　閲忽顧問曰檢詳故事曽檢得否曰無可檢又問如<lb/>
　法製造其法如何曰不知又問曰如此可給乎執政<lb/>
　皆笑𫝊亦笑曰得之矣遂退後𫝊論功遷一官<lb/>
靖康之亂柔福帝姬隨北狩建炎四年有女子詣闕稱<lb/>
　為柔福自北潜歸詔遣老宫人視之其貌良是問宫<lb/>
<pb n="KR3k0065_WYG_016-15b"/>
　禁舊事畧能言彷彿但以足長大疑之女子顰蹙曰<lb/>
　金人驅逐如牛羊跣行萬里寧復故態哉上惻然不<lb/>
　疑即詔入宫授福國長公主下降高世榮汪龍溪行<lb/>
　制詞云彭城方急魯元嘗困於靣馳江左既興益夀<lb/>
　宜充於禁臠資粧一萬八千緡紹興十二年顯仁太<lb/>
　后囘鑾言柔福死沙漠久矣始執付詔獄訊狀乃一<lb/>
　女巫也嘗遇一宫婢謂之曰子貌甚𩔖柔福因告以<lb/>
　宫掖秘事教之為詐遂伏誅前後請給賜賚計四十<lb/>
<pb n="KR3k0065_WYG_016-16a"/>
　七萬九千緡古今事未嘗無對成方遂遇雋不疑故<lb/>
　其詐不行此女巫若非顯仁之歸富貴終身矣<lb/>
紹興間一郎官疎蕩不檢一朝士與之善朝士家有數<lb/>
　妓客至必出以侑酒即官者與一妓私相悦慕而未<lb/>
　得間一日郎官折簡寄妓與為私約朝士適見之妓<lb/>
　不敢𨼆具言其故朝士曰然則非爾之過當為爾輩<lb/>
　一笑資姑答簡與之期以來夕宻㑹於西廂且云主<lb/>
　人適有故之城外越日乃歸此機不可失郎官得簡<lb/>
<pb n="KR3k0065_WYG_016-16b"/>
　喜不自勝如期赴之妓已先待於㑹所引入屏後曲<lb/>
　房妓先登榻垂幔命郎官解衣而登暨前褰幔則妓<lb/>
　已自榻後潛去朝士者方偃卧榻上瞠目視之即官<lb/>
　臝露惶遽欲走則門已閉朝士謾為好辭謔之曰與<lb/>
　公厚善何為如此妓女鄙陋不足奉君子之歡已遣<lb/>
　歸矣惟公勿訝徐起復曰某家使令稍衆不畧相懲<lb/>
　彼將觀望無所畏憚乃呼羣僕掖之於柱以巨竹挺<lb/>
　撻之二十流血及髁呼服謝罪復謂曰與公素善故<lb/>
<pb n="KR3k0065_WYG_016-17a"/>
　不欲聞官薄示庭訓亦不泄於他人也乃遣出亦不<lb/>
　與衣其人狼狽遁還明日朝路亦復相見如故云<lb/>
紹興中劉光世在淮西軍無紀律張魏公為都督奏罷<lb/>
　之命叅謀吕祉往廬州節制光世頗得軍心祉儒者<lb/>
　不知變䋲束頓嚴諸軍忿怨統制酈瓊率衆縳祉渡<lb/>
　淮歸劉豫魏公方宴僚佐報忽至滿座失色公意氣<lb/>
　如常徐曰此有説苐恐事泄耳因樂飲至夜分乃為<lb/>
　蠟書遣死士持遺瓊言事可成成之不可速全軍以<lb/>
<pb n="KR3k0065_WYG_016-17b"/>
　歸金人得書疑瓊分𨽻其衆困苦之邉賴以安南軒<lb/>
　言符離之役諸軍皆潰惟存帳下千人某終夕徬徨<lb/>
　而先君方熟寢鼻息如雷<lb/>
　　何氏備史云張魏公素輕鋭喜功好合虗譽専以<lb/>
　　金帛官爵相牢籠無所靳惜士之貪利嗜進者爭<lb/>
　　趨之厥嗣南軒復以道學倡父子為當時宗主在<lb/>
　　朝通要竝出其門悉自詭為君子舉世無敢訾貶<lb/>
　　者淮西酈瓊之叛公論沸騰言路不得已遂疏其<lb/>
<pb n="KR3k0065_WYG_016-18a"/>
　　罪既而併逐言者於外及符離軍潰國家數十年<lb/>
　　所積資械蕩棄無餘方且甘寢宴然稱是心學然<lb/>
　　當萬衆崩解時一人心法遽能收拾否大扺一時<lb/>
　　黨佞成風掩惡掩美亦何可盡言也<lb/>
紹興間有代北人衛校尉者從襄漢來時楊和王為殿<lb/>
　前帥曩在行伍中與結義為兄弟首往投謁楊一見<lb/>
　驩如平生仍事以兄禮且令夫人出拜復招飲於堂<lb/>
　欵曲<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>勤而不問其所向兩日後忽浸疎之來則見<lb/>
<pb n="KR3k0065_WYG_016-18b"/>
　於外室衛雅意以為楊方得路志在一官故百舍間<lb/>
　闗赴之至是大失望栖泊過半年疑為人所嫉譛乃<lb/>
　告辭又不得通或教使伺其入朝回遮道陳狀楊亦<lb/>
　畧不與語判狀尾云執就常州于本府某莊内支錢<lb/>
　一百貫衛愈不樂念已無可奈何倘得錢尚可治歸<lb/>
　裝而一身從北來何由訪楊莊所在正徬徨旋邸遇<lb/>
　一客自云是程副將謂之曰無庸憂吾將往常潤當<lb/>
　陪君往奉為取之既得錢相從累日情好無間遂宻<lb/>
<pb n="KR3k0065_WYG_016-19a"/>
　語之曰吾實欲游中原君能扶我偕往否衛欣然許<lb/>
　之迤邐抵長安入河東以至代郡倩衛買田我欲作<lb/>
　一窟于此衛使牙儈為尋置無何得膏腴千畝衛治<lb/>
　具待程程亦報席久之乃言曰吾本無意於斯此行<lb/>
　盡出楊相公處分初慮公貪小利輕捨鄉里當今兵<lb/>
　革不用非展奮功名之秋故遣我相追隨為辦生計<lb/>
　所買良田已悉作衛氏名敬以相付於是悉取契劵<lb/>
　付之厥值萬緡黯然而别其事甚𩔖蘇秦舍人之資<lb/>
<pb n="KR3k0065_WYG_016-19b"/>
　給張儀也<lb/>
　　和王第六女性極賢淑適向子豐居於霅未有所<lb/>
　　育王甚念之一日向妾得男楊氏使秘之以為己<lb/>
　　出且亟報王王喜甚即請告命輕舟往視之向氏<lb/>
　　聞王來窘甚無䇿以泥其行時王以保寧昭慶兩<lb/>
　　鎮領殿巖於湖為本鎮乃使人諷郡將往迓之竝<lb/>
　　屬<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>鞬伺於界首王初以人不知其來及聞官吏<lb/>
　　郊迎深恐勞煩生事遂中道而返因厚以金繒花<lb/>
<pb n="KR3k0065_WYG_016-20a"/>
　　果遺其女且撥呉門良田千畝以為粥米故向氏<lb/>
　　有崑山粥米莊云<lb/>
殿帥楊存中有所親愛吏平居賜予無算一旦無故怒<lb/>
　而逐之吏莫知得罪之由泣拜辭去存中曰無事莫<lb/>
　來見我吏悟其意歸以厚貲俾其子入臺中為吏居<lb/>
　無何御史欲論存中乾沒軍中糞錢十萬餘其子聞<lb/>
　知告其父其父奔告存中存中即具劄奏言軍中有<lb/>
　糞錢若干椿管某處惟朝廷所用不數日御史果以<lb/>
<pb n="KR3k0065_WYG_016-20b"/>
　為言高宗出存中劄示之御史坐妄言被黜而存中<lb/>
　之眷日隆逐吏亦兵法之餘智也<lb/>
秦檜當國京下忽闕見錢市間頗皇皇忽一日秦相呼<lb/>
　一鑷工櫛髪以五千當二錢犒之諭曰此錢數日有<lb/>
　㫖不使可早使也鑷工遂與外人言之不三日京下<lb/>
　現錢頓出一云民間以乏現鏹告貨壅莫售曰囂而<lb/>
　爭京尹曹泳以白檜檜笑曰易耳即席命召文思院<lb/>
　官未至趨者絡繹奔而來亟諭之曰適得㫖欲變錢<lb/>
<pb n="KR3k0065_WYG_016-21a"/>
　法煩公依舊夾錫様鑄一緡將以進入盡廢現鏹不<lb/>
　用約以翼午畢事院官唯而退夜呼工鞲液將以及<lb/>
　期富家聞之大窘盡輦宿藏爭取金粟物價大昻泉<lb/>
　溢於市既而様上省寂無所聞矣都堂左揆閣前有<lb/>
　榴每著實檜黙數焉忽亡其二不之問一日將排馬<lb/>
　忽顧謂左右取斧伐樹有親吏在傍倉卒對曰實甚<lb/>
　佳去之可惜檜反顧曰汝盗吾榴吏叩頭服<lb/>
　　文彦博知永興軍舍人母湜鄠人也上言陜西鐵<lb/>
<pb n="KR3k0065_WYG_016-21b"/>
　　錢不便於民乞一切廢之朝廷雖不從其鄉人多<lb/>
　　知之市以鐵錢買物者不肯受長安為之亂民多<lb/>
　　閉肆僚屬請禁之彦博曰如此是愈使擾也召絲<lb/>
　　絹行人出其家縑帛數百疋使賣之曰納其直盡<lb/>
　　以鐵錢勿以銅錢也於是衆曉然知鐵錢不廢市<lb/>
　　肆遂安<lb/>
秦㑹之當國四方饋遺日至方務徳帥廣東為蠟炬以<lb/>
　衆香實其中𨕖駛卒持詣相府厚遺主藏吏期必達<lb/>
<pb n="KR3k0065_WYG_016-22a"/>
　吏使候命一日宴客吏白燭盡適廣東方經畧送燭<lb/>
　一<graphic n="KR2350" url="https://raw.githubusercontent.com/kanripo/KR-Gaiji/master/images/KR2350.png" mimeType="image/png"/>未敢啓命取用之俄而異香滿座察之則自燭<lb/>
　中出也亟命藏其餘枚數之適得四十九呼來卒問<lb/>
　故曰經畧専造此燭供獻僅五十條既成恐不佳試<lb/>
　爇其一不敢以他燭充數秦大喜以為奉已之專待<lb/>
　方益厚鄭仲為蜀宣撫格天閣畢工鄭書適至遺錦<lb/>
　地衣一鋪秦命鋪閣上廣狹無尺寸差秦黙然不樂<lb/>
　鄭竟失志<lb/>
<pb n="KR3k0065_WYG_016-22b"/>
　　秦檜之夫人嘗入禁中顯仁太后言近日子魚大<lb/>
　　者絶少夫人對曰妾家有之當以百尾進歸告檜<lb/>
　　檜咎其失言與其館客謀進青魚百尾顯仁撫掌<lb/>
　　笑曰我道這婆子村果然葢青魚似子魚而非特<lb/>
　　差大爾檜之奸葢有鑒於劉宋彭城王義康東府<lb/>
　　進柑大於供御故事耳<lb/>
秦檜自遭施全狙刺之後常獨處一閣雖奴僕非命不<lb/>
　敢輒入季年違豫三衙楊存中成閔趙宻往問疾召<lb/>
<pb n="KR3k0065_WYG_016-23a"/>
　入室中欵語久之言及近日表勲酒頗佳表勲乃賜<lb/>
　酒名也各贈兩器皆降階謝復坐顧無僕使自携出<lb/>
　室此亦寓駕馭之意<lb/>
葛天民字無懐初為僧名義銛號朴翁後返初服居西<lb/>
　湖上交游皆名勝士有二侍姬一名如夢一名如幻<lb/>
　一日天大寒方擁爐煎茶忽有皂衣闖户將大璫張<lb/>
　知省之命即水張太尉也招之至總宜園清坐高談<lb/>
　竟日雪甚寒劇且腹餒甚張初不言相招乃似葛自<lb/>
<pb n="KR3k0065_WYG_016-23b"/>
　來相訪惟茶話不設盃酌延論至晚一揖而别天民<lb/>
　大恚步歸悔為皂衣紿辱抵家見庭户間羅列筐篚<lb/>
　布囊楮帛薪炭米酒殽品以至香藥適用之物充牣<lb/>
　於前葢此璫欲餽是物故先戲之使怒而復喜耳<lb/>
華亭金山廟瀕海乃漢霍將軍祠相𫝊云當錢武肅霸<lb/>
　吴越時嘗以隂兵致助故崇建靈宫淳熈末縣人因<lb/>
　時節競集一巫方焚香啓祝唱説福沴錢寺正家幹<lb/>
　沈暉者獨不生信心語謔玩侮所善交相勸止恐其<lb/>
<pb n="KR3k0065_WYG_016-24a"/>
　掇禍巫宣言詈責甚苦暉正與爭辨俄踉蹌仆地涎<lb/>
　流於外若厥暈然從僕奔告其家妻子來視拜巫乞<lb/>
　命巫曰悔謝不早神已盛怒既執録精魂付北鄷死<lb/>
　在頃刻不可救矣妻子徬徨無計但拊屍泣守暉忽<lb/>
　奮身起旁人驚散謂强魂所驅沈笑曰我故戲諸人<lb/>
　耳初無所覩也巫悚然潛遁闔廟之人亦捨去<lb/>
京師閭閻多信女巫有武人陳五者厭其家崇信之篤<lb/>
　莫能治一日含青李於腮紿家人瘡腫痛甚不食而<lb/>
<pb n="KR3k0065_WYG_016-24b"/>
　卧者竟日其妻妾憂甚召女巫治之巫降謂五所患<lb/>
　是名疔瘡以其素不敬神神不與救家人羅拜懇祈<lb/>
　然後許之五佯作呻吟甚急語家人云必得神師入<lb/>
　視救我可也巫入按視五乃從容吐青李視之捽巫<lb/>
　批其頰而出之門外自是家人無信崇者<lb/>
韓彦古字子師詭譎任數處性不常尹京日范仲西叔<lb/>
　為諌議大夫阜陵眷之大用有日矣范素惡韓將奏<lb/>
　黜之語頗泄韓窘甚思所以中之范門清峻無間可<lb/>
<pb n="KR3k0065_WYG_016-25a"/>
　入乃以白玉為小合滿貯大北珠緘封於大合中厚<lb/>
　賂鈴下老兵使因間通之范大怒叱使持去時有所<lb/>
　愛妾在旁怪其奩大而輕試啓觀之則見玉合益怪<lb/>
　之方復取視玉滑而珠圓分迸四出失手墮地合既<lb/>
　碎益不可收拾范見而益怒自起捽妾之冠而氣中<lb/>
　仆地竟不起其無狀至此李仁甫燾亦惡其為人弗<lb/>
　與交請謁嘗瞰其亾一日知其出往見之則實未嘗<lb/>
　出也既見韓延入書室而請曰平日欲一攀屈而不<lb/>
<pb n="KR3k0065_WYG_016-25b"/>
　能今幸見臨姑解衣盤礴可也仁甫辭再三不𫉬遂<lb/>
　為强留室有二厨貯書牙籖黄袱扄䕶甚嚴仁甫問<lb/>
　此為何書答曰先人在軍中日得於北方葢本朝野<lb/>
　史編年成書者是時仁甫方修此編既成有詔臨安<lb/>
　給筆札就其家繕録以進而卷帙浩博未見端緒彦<lb/>
　古嘗欲畧觀不可得至是仁甫聞其言亟欲得見之<lb/>
　則曰家所秘藏將即進呈不可他示也李益窘再四<lb/>
　致禱乃曰且為某飲酒續當以呈李於是為盡量每<lb/>
<pb n="KR3k0065_WYG_016-26a"/>
　杯行輒請至酒罷笑謂仁甫曰前言戲之耳此即公<lb/>
　所著長編也已為用佳紙作副本裝治就以奉納便<lb/>
　可進御矣李視之信然葢隂戒書吏傳録毎一板酬<lb/>
　千錢吏畏其威利其償輒先録送韓所故李未成帙<lb/>
　而韓已得全書矣仁甫雖憤媿不平而亦幸蒙其成<lb/>
　竟用以進其怙富玩世狡猾每若此<lb/>
寧宗恭淑皇后崩中宫未有所屬楊貴妃與曹美人俱<lb/>
　有寵韓侂胄見妃任權術忌之而曹性柔順勸帝立<lb/>
<pb n="KR3k0065_WYG_016-26b"/>
　曹妃性復機警各設席以邀羊車欲決此舉二閣皆<lb/>
　同日楊固遜曹使朝而已候於夜曹不悟逮旰酒甫<lb/>
　一再行曹未及有請則楊已奏肅帝輦矣上遂起至<lb/>
　楊所則得從容且留寢故能䑛筆展紙以請奎章上<lb/>
　醉即書貴妃楊氏可立為皇后付外施行而長秋復<lb/>
　進筆乞又書其一付其兄次山逮曉雙出之中貴所<lb/>
　受者未至省而次山已持御筆自白廟堂矣葢后慮<lb/>
　韓匿上批事或中變故兩行之使不可遏耳<lb/>
<pb n="KR3k0065_WYG_016-27a"/>
　　楊后㑹稽人其母張氏舊𨽻徳夀樂部誕后東朝<lb/>
　　禁中自是養於宫中既久新樂純熟所生母還民<lb/>
　　間后在楊才人位下以琵琶𨽻慈福宫舉動當太<lb/>
　　后意寧宗朝長信宫悦之後憲聖以賜寧宗進位<lb/>
　　為婕妤后醜其母家㑹有楊次山者亦㑹稽人后<lb/>
　　自謂其兄也遂姓楊氏<lb/>
　<lb/>
　<lb/>
<pb n="KR3k0065_WYG_016-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋稗𩔖鈔卷十六<lb/>
</p>
<p>
</p>
  </div>
<div>
<head>宋稗𩔖鈔卷十七</head> <lb/>
    <p>
<pb n="KR3k0065_WYG_017-1a"/>
欽定四庫全書<lb/>
　宋稗𩔖鈔卷十七<lb/>
　　　　　　　　　　　　　常熟潘永因編<lb/>
　頤養第二十八<lb/>
東坡云養生之方以胎息為本此固不刋之語更無可<lb/>
　議但以氣若不閉任其岀入則𣺌綿滉漭無卓然近<lb/>
　效待其兀然自住恐終無此期若閉而留之不過三<lb/>
　五十息奔突而岀雖有微暖養下丹田此一於迂決<lb/>
<pb n="KR3k0065_WYG_017-1b"/>
　非延世之術近日沉思似有所得盖因看孫真人養<lb/>
　生門中調氣第五篇反覆尋究恐是如此其畧曰和<lb/>
　神之道當得宻室閉户安床暖席枕髙二寸半正身<lb/>
　偃仆暝目閉氣於胸膈間以鴻毛着鼻上而不動經<lb/>
　三百息耳無所聞目無所見心無所思則寒暑不能<lb/>
　侵蜂蠆不能毒夀三百六十嵗此鄰於真也此一叚<lb/>
　要訣且静心細意字字研究看既云閉氣於胸膈中<lb/>
　令鼻端鴻毛不動初學之人安能持三百息之久哉<lb/>
<pb n="KR3k0065_WYG_017-2a"/>
　恐是元不閉鼻中氣只是意堅守此氣於胸膈中令<lb/>
　出入息似動不動氤氲縹緲如香爐盖上烟湯餅嘴<lb/>
　上氣自在出入無呼吸之重煩則鴻毛可以不動若<lb/>
　心不起念雖過三百息可也仍須一切依此本訣卧<lb/>
　而為之仍須真以鴻毛粘着鼻端以意守氣於胸中<lb/>
　遇欲吸時不免微吸及其呼時不免微呼但任其氤<lb/>
　氲縹緲微微自出出盡氣平則又吸入如此出入元<lb/>
　不斷而鴻毛自不動動亦極微覺其極微動則又加<lb/>
<pb n="KR3k0065_WYG_017-2b"/>
　意則勒之以不動為度雖云則勒然終不閉至數百<lb/>
　息出者多則内守充盛血脉流通下相灌輸而生理<lb/>
　備矣余悟此𤣥意甚以為竒又記張安道養生訣云<lb/>
　此法比之服藥其力百倍非言語所能形容其訣大<lb/>
　畧具于右以子時後<hi>三更三四㸃至五更以来</hi>披衣坐<hi>床上擁被坐亦可</hi>
　面東或南盤足坐叩齒三十六通握固<hi>兩母指揑第三指手文或</hi>
　<hi>以四指都握毋指兩手拄腰腹間亦可</hi>閉息<hi>閉息最是道家要妙先須閉目静慮除滅妄想使心</hi>
　<hi>源湛然諸念不起自覺出入調均徼細即閉口并鼻不令出氣方是工夫也</hi>内視五臓肺<lb/>
<pb n="KR3k0065_WYG_017-3a"/>
　白肝青脾黄心赤腎黒<hi>當先求五臓圖或烟蘿子之𩔖常掛壁上使目常熟識五</hi>
　<hi>臓六肺之形状也</hi>次想心為光明洞徹入下丹田<hi>丹田在臍下三寸是</hi>
　時腹滿氣極則徐徐出氣<hi>不得令耳聞聲</hi>侯出息均調即以<lb/>
　舌攪唇齒内外潄煉津液<hi>若有鼻涕亦湏潄煉不可嫌其穢潄煉良久自然甘</hi>
　<hi>美即此真炁也</hi>未得嚥下復前法閉息觀納心丹田調息潄<lb/>
　津皆依前法如此者三津液滿口即低頭嚥下丹田<lb/>
　中須用意精猛令津與氣谷谷然有聲徑入丹田中<lb/>
　又依前法為之凡九閉息三嚥津而止然後以左右<lb/>
<pb n="KR3k0065_WYG_017-3b"/>
　手熱摩兩脚心<hi>此湧泉空徹頂門氣訣之妙</hi>及臍下腰脊間皆令<lb/>
　熱徹<hi>徐徐摩手微汗不可力不可喘</hi>次以兩手摩熨眼面耳頂皆令<lb/>
　極熱仍按揑鼻左右五七次梳頭百餘梳散髪而卧<lb/>
　熟寝分明右其法至簡易惟在常久不廢即有深功<lb/>
　且試行二十日精神便自不同覺臍下實熱脚力輕<lb/>
　快面目有光久之不已去仙不逺但當存閉息使漸<lb/>
　能持久以脉候之五至一息某近来閉漸久毎一閉<lb/>
　一百二十至而開盖已閉得二十餘息也又不可强<lb/>
<pb n="KR3k0065_WYG_017-4a"/>
　閉多時使氣錯亂或奔突而出則反為害也慎之慎<lb/>
　之又須常節晚食令腹中寛虚氣得回轉晝日無事<lb/>
　亦得閉目内觀潄煉津液嚥之摩熨耳面以助真氣<lb/>
　但清静為法専一易見功矣神仙至術不可學者三<lb/>
　一忿躁二隂險三貪慾<lb/>
　　道家胎息之法以𤣥牝為鼻鼻者氣之所由出入<lb/>
　　以為息也佛蔵中有安般守意經云其法始於調<lb/>
　　身簡息以為凡出入鼻中而有聲者風也雖無聲<lb/>
<pb n="KR3k0065_WYG_017-4b"/>
　　而結滯猶粗悍而不細者氣也去是二者乃謂之<lb/>
　　息然後自鼻端至臍下一二數之至於十周而復<lb/>
　　始則有所繫而趨於定則又數以心隨息聴其出<lb/>
　　入如是反復調和一定而不可亂則生滅道斷一<lb/>
　　切三昧無不現前道士陳彦真常教人令常寄其<lb/>
　　心納之臍中想心火烈烈下注丹田如是坐卧起<lb/>
　　居不廢行之既久覺臍腹間如火則舊疾盡除矣<lb/>
東坡謂李方叔與李祉言曰某生平於寝寐時自得三<lb/>
<pb n="KR3k0065_WYG_017-5a"/>
　昧吾初睡時且於床上安置四體無一不稳處有一<lb/>
　未稳須再安排令稳既稳或有些小倦痛處畧按摩<lb/>
　訖便瞑目聴息既匀直宜用嚴整其天君四體雖復<lb/>
　有疴癢亦不可少有蠕動務在定心勝之如此食頃<lb/>
　則四肢百骸無不和通睡思既至雖寐不昏吾毎日<lb/>
　須於五更初起櫛髪數百頮面盡服裳衣畢須於一<lb/>
　浄榻上再用此法假寐數刻其味甚美無涯通夕之<lb/>
　味殆非可比平明吏徒既集一呼即興冠帯上馬率<lb/>
<pb n="KR3k0065_WYG_017-5b"/>
　以為常二君試用吾法自當識其趣慎無以語人也<lb/>
　天下之理能戒然後能慧盖慧性圓通必從戒謹中<lb/>
　入未有天君不嚴而能覺悟圓通者此也二君試識<lb/>
　之<lb/>
東坡云嶺南天氣卑陋氣蒸溽而海南尤甚秋夏之交<lb/>
　物無不腐壊者人非金石其何以能久然儋耳頗有<lb/>
　老人百有餘嵗者往往皆是八九十歲者不論也乃<lb/>
　知夀夭無定習而安之則氷蠶火鼠皆可以生吾當<lb/>
<pb n="KR3k0065_WYG_017-6a"/>
　湛然無思寓此覺於物表使折膠之寒無所施其洌<lb/>
　流金之暑無所措其毒百餘歲何足道哉彼愚老人<lb/>
　初不知此特如蠶䑕生於其中兀然受之而已一呼<lb/>
　之温一吸之凉相續亡有間斷雖長生可也荘子曰<lb/>
　天之穿之日夜無間人則固塞其竇豈不然哉九月<lb/>
　二十七日秋霖不已顧視幃帳間有螻蟻帳已腐爛<lb/>
　感歎不已信手書此時戊寅嵗也<lb/>
孟子曰養心莫善於寡欲老子曰不見可欲使心不動<lb/>
<pb n="KR3k0065_WYG_017-6b"/>
　聖賢拳拳然以欲為害道可不慎乎劉元城南遷日<lb/>
　嘗求教於涑水翁曰聞南地多瘴設有疾以貽親憂<lb/>
　奈何翁教以絶欲少疾元城時盛年乃毅然持戒惟<lb/>
　謹趙清獻張乖崖至撫劒自誓甚至以父母影像設<lb/>
　之帳中盖遣欲之難如此坡翁亦云服氣養生難在<lb/>
　去欲蘇子卿嚙雪啖氊蹈背出血無一語少屈可謂<lb/>
　了然生死之際然不免於娶婦生子窮海之上且如<lb/>
　此况洞房綺紈之下乎乃知此事未易消除香山翁<lb/>
<pb n="KR3k0065_WYG_017-7a"/>
　佛地位人晚年病風放妓猶賦不能忘情吟王處仲<lb/>
　兇悖小人知體敝於色乃能一旦感悟開閤放妓盖<lb/>
　天下事勇决為之乃可進道<lb/>
坡公云前日與歐陽叔弼眺無咎張文潛同在戒壇予<lb/>
　病目昏将以熱水洗之文潛曰目忌㸃洗目有病當<lb/>
　存之齒有病當勞之不可同也又記魯直語云治目<lb/>
　當如治民治齒當如治軍治民當如曹参之治齊治<lb/>
　軍當如商鞅之治秦頗有理故追録之<lb/>
<pb n="KR3k0065_WYG_017-7b"/>
眺文元公年四十始娶前此未嘗知有女色早從劉海<lb/>
　蟾自言得長生之術六十後即兼窮佛理嘗聞天樂<lb/>
　和雅之音有不可勝言者自見其形毎毎在前既久<lb/>
　而加小𩔖數寸不違眉睫之間此恐是所得於海蟾<lb/>
　者<lb/>
弁陽老人曰飽食緩行初睡覺一甌新茗侍兒煎脱巾<lb/>
　斜倚䋲床坐風送水聲来耳邉丁崖州詩也細書妨<lb/>
　老讀長簟惬昏眠取簟且一息抛書還少年半山翁<lb/>
<pb n="KR3k0065_WYG_017-8a"/>
　詩也相對蒲團睡味長主人與客兩相忘須㬰客去<lb/>
　主人覺一半西窓無夕陽放翁詩也讀書已覺眉稜<lb/>
　重就枕方欣骨節和睡起不知天早晚西窓斜日已<lb/>
　無多吳僧有規詩也老讀書文興易闌須知養病不<lb/>
　如閒竹床瓦枕虚堂上卧看江南雨後山吕滎陽詩<lb/>
　也紙屏瓦枕竹方床手倦抛書午夢長睡起莞然成<lb/>
　獨笑數聲漁笛在滄浪蔡持正詩也余習懶成癖毎<lb/>
　遇暑晝必須偃息客有嘲孝先者必哦此以自觧然<lb/>
<pb n="KR3k0065_WYG_017-8b"/>
　毎苦枕熱展轉數四後見前輩言荆公嗜睡夏月常<lb/>
　用方枕或問何意曰睡久氣蒸枕熱則轉一方冷處<lb/>
　此非真知睡味未易語此也杜牧有睡癖夏侯𨼆號<lb/>
　睡仙其亦知此乎　又云花竹幽窓午夢長此中與<lb/>
　世暫相忘華山處士如容見不覓仙方覓睡方然則<lb/>
　睡亦有方耶希夷之説不過謂舉世以為息魂離神<lb/>
　不動耳遺教經有煩惱毒蛇睡在汝心睡蛇既出乃<lb/>
　可安眠之説近世西山蔡季通有睡訣云睡側而屈<lb/>
<pb n="KR3k0065_WYG_017-9a"/>
　覺正而伸早晚以時先睡心後睡眼晦菴以為此古<lb/>
　今未發之妙然睡心睡眼之語本出千金方季通特<lb/>
　引之耳<lb/>
　　鄭景望䝉齋筆談云余中年少睡盖老人之常無<lb/>
　　足怪者毎夜寐過分輒不能再睡展轉一榻間胸<lb/>
　　中既無纎塵頗覺心志和悦神宇凝静有不能名<lb/>
　　者時聞䑕嚙唧唧有聲亦是一樂事當聞老僕鼻<lb/>
　　如雷間亦為囈語或悲或喜或歌聴之為啟齒意<lb/>
<pb n="KR3k0065_WYG_017-9b"/>
　　其亦必自以為得而余不得與也昔在頴州時居<lb/>
　　後圃三間小屋旁無與隣左右惟一黥意况已如<lb/>
　　此嘗有詩云城頭曉漏已丁丁窓間落月却未明<lb/>
　　衡陽歸雁過欲盡汝南荒雞初一鳴悠悠㫁夢了<lb/>
　　不記草草微吟還獨成人生得意須㡬許一睡稍<lb/>
　　足無餘情迨今四十年了無異者毎自料非世間<lb/>
　　享福人平生大得志處不過如是耳佛與波斯匿<lb/>
　　王論見恒河性有味其言也䕶聖楊老説被當令<lb/>
<pb n="KR3k0065_WYG_017-10a"/>
　　正方則或坐或睡更不須覓枝頭此言大是又云<lb/>
　　平旦粥後就枕粥在腹中暖而宜睡天下第一樂<lb/>
　　也<lb/>
官中𨼆士駱耕文道常言修養之士當書月令置坐左<lb/>
　右夏至宜節嗜欲冬至宜禁嗜欲盖一陽初生其氣<lb/>
　微矣如草木萌生易於傷伐故當禁之不特節也且<lb/>
　嗜欲四時皆損人但冬夏二至隂陽相争之時大損<lb/>
　人耳僕曰不獨月令如此唐栁公度年八十有强力<lb/>
<pb n="KR3k0065_WYG_017-10b"/>
　人問其術對曰吾生平未嘗以脾胃熟生物暖冷物<lb/>
　以元氣佐喜怒此亦可為座右銘也耕道曰然<lb/>
李博宣和間仕大府卿因職事陛對徽宗問曰知卿年<lb/>
　彌髙而色不衰中外稱卿有内丹之術可具術以進<lb/>
　博曰陛下盛徳廣淵睿智日新學有緝熙於髙明臣<lb/>
　雖不學敢以誠對謹領聖訓容臣具術以進明日乃<lb/>
　進曰臣聞内觀所以存其心也外觀所以養其氣也<lb/>
　存其心養其氣則真火爐鼎日炎神水華池日盛矣<lb/>
<pb n="KR3k0065_WYG_017-11a"/>
　長生久視上下與天地同流天道運而不積聖人知<lb/>
　而行之太道甚易知其易行以簡以簡易而天下之<lb/>
　理得也人之所恃以生者氣也氣住則神住神住則<lb/>
　形住形住則長生久視自此始矣盖日月運轉寒暑<lb/>
　往来天地所以長久吹嘘呼吸吐故納新真人所以<lb/>
　治世故丹元子曰形以神住神以氣集氣體之充也<lb/>
　形神之舍也氣實則成氣虚則敚氣住則生氣耗則<lb/>
　滅此廣成子所以保氣而煙蘿子所以煉氣也然則<lb/>
<pb n="KR3k0065_WYG_017-11b"/>
　一言而盡保煉之妙者其惟嚥納乎故曰一嚥二嚥<lb/>
　雲蒸雨至三嚥四嚥内景充實七嚥九嚥心火下降<lb/>
　腎水上升水火既濟則内丹成可以已疾可以保生<lb/>
　可以延年可以超昇臣謹刪其繁紊撮其樞要直書<lb/>
　其妙以著於篇上篇曰進火侯毎日子後午前若於<lb/>
　五更初陽盛時尤佳就坐榻上面東或南握固盤足<lb/>
　合目拄腰而坐澄心静慮内藏五藏仰面合口鼻中<lb/>
　引出清氣氣極則生要而嚥之毎一嚥縮榖道一縮<lb/>
<pb n="KR3k0065_WYG_017-12a"/>
　再引則再如之至再至三若氣極不能任則低頭㣲<lb/>
　開口以吹寧出勿令耳聞出氣之聲如此凡三次是<lb/>
　為進火一周天俟氣調匀然後行水下篇曰行水候<lb/>
　進火鼻中取鼻涕口中取液聚為一處多多益辦俟<lb/>
　甘而熱即閉口仰面亞腰左顧一嚥正中一嚥分三<lb/>
　嚥而下内想一直下丹田毎一嚥亦縮榖道一縮如<lb/>
　此一遍是為行水一周天毎進火行水畢然後下榻<lb/>
　行履自如後敘曰五行水火為初人生水火為急此<lb/>
<pb n="KR3k0065_WYG_017-12b"/>
　是極易之要法上奪天地造化學道修真之士初行<lb/>
　頓覺臍下如火飲食添進四肢䡖快是其騐也行而<lb/>
　久之則髪白再黒齒落重生精神全具復歸嬰児寒<lb/>
　暑不能侵鬼神不能冦千二百嵗夀比彭老漸為真<lb/>
　人矣徽宗見而嘉納之梁師成録其說以示人乃簡<lb/>
　易之道苐行之者不能悠久耳或曰虞謨君明修養<lb/>
　有得亦祗行此法也<lb/>
唐仲俊年八十五六極康寕自言少時因讀千字文有<lb/>
<pb n="KR3k0065_WYG_017-13a"/>
　所悟謂心動神疲四字也平生遇事未嘗動心故老<lb/>
　而不衰<lb/>
導引家云心不離田手不離宅此語極有理又云真人<lb/>
　之心如珠在淵衆人之心如泡在水此善譬喻者<lb/>
葉石林曰天下真理日見於前未嘗不昭然與人相接<lb/>
　但人役於外與之俱馳自不見耳惟静者乃能得之<lb/>
　余少嘗與方士論養生因及子午氣升降累數百言<lb/>
　猶有祕而不肯與衆共者有道人守榮在傍笑曰此<lb/>
<pb n="KR3k0065_WYG_017-13b"/>
　何難吾嘗坐禪至静定之極毎子午覺氣之升降往<lb/>
　来於腹中如飢飽有常節吾豈知許事乎惟心内外<lb/>
　無一物耳非止氣也凡寒暑燥濕有犯於外而欲為<lb/>
　疾者亦未嘗悠然不逆知其萌余長而騐之知其不<lb/>
　誣也在山居久見老農候雨𤾉十中七八問之無他<lb/>
　曰所更多耳問市人則不知也余無事常早起毎旦<lb/>
　必步户外往往僮僕皆未興其中既洞然無事仰觀<lb/>
　雲物景象與山川草木之秀而志其一日為隂為晴<lb/>
<pb n="KR3k0065_WYG_017-14a"/>
　為風為霜為寒為温亦未嘗不十中七八老農以所<lb/>
　更吾以所見其理一也乃知惟一静大可以察天地<lb/>
　近可以候一身而况理之至者乎<lb/>
豐城李仲武嘗言丹徒令以捕冦徙官令初尉臨海得<lb/>
　冦魁年八十筋力絶人盛寒卧地飲氷了不畏人皆<lb/>
　妖妄疑之既就捕令訊無他自言年三十許時有道<lb/>
　人告云凡物經火乃能夀土赴水即潰為瓦礫乃至<lb/>
　千年木仆地即朽炭之埋沒更堅緻人之灼艾猶是<lb/>
<pb n="KR3k0065_WYG_017-14b"/>
　也用其語嵗炙丹田百炷行之盖四十餘年矣盗既<lb/>
　坐棄市令宻使人决其腹視之有白膜總於臍臍若<lb/>
　芙蕖状披之凡數十重豈一嵗一膜耶<lb/>
　閒情第二十九<lb/>
李煜在國微行娼家遇一僧張席煜遂為不速之客僧<lb/>
　酒令謳吟吹弹莫不髙了見煜明俊醖藉甚契合相<lb/>
　愛重煜乗醉大書右壁曰淺斟低唱偎紅倚翠大師<lb/>
　鴛鴦寺主𫝊持風流教法久之僧擁妓之屏帷煜徐<lb/>
<pb n="KR3k0065_WYG_017-15a"/>
　步而出僧妓竟不知煜嘗宻諭徐鉉鉉言於所親焉<lb/>
宋子京多内寵後庭曳綺羅者甚衆嘗宴於錦江偶微<lb/>
　寒命取半臂諸婢各送一枚凡十餘枚俱至子京視<lb/>
　之茫然恐有厚薄之嫌竟不敢服忍凍而歸<lb/>
潁妓曹蘇竒往嵗與悦己者宻約相從而其母禁之至<lb/>
　苦不勝抑悒以盛春美景邀同約者聨騎出城登髙<lb/>
　塜相對慟哭既而酣飲諸客聞之賞其曠絶於流輩<lb/>
　晏元獻聞之為戯題絶句曰蘇竒風味逼天真恐是<lb/>
<pb n="KR3k0065_WYG_017-15b"/>
　文君向上人何日九原芳草緑大家携酒哭青春<lb/>
丁諷病廢常令兩妓女挟侍見客於堂中諷以好色致<lb/>
　疾既廢無賴益求妙年殊質以厭其心客至不能送<lb/>
　令一婢子送至中門曰謝訪以故賔客之至者加多<lb/>
　乃數倍於未病時<lb/>
歐陽永叔任西京留守推官時親一妓錢文僖一日開<lb/>
　宴客集而永叔與妓俱不至移時方来公責妓曰未<lb/>
　至何也妓曰患暑往凉堂睡着覺失金釵竟未覓得<lb/>
<pb n="KR3k0065_WYG_017-16a"/>
　公曰得歐陽推官一詞當為償汝永叔即席云栁外<lb/>
　䡖雷池上雨雨聲碎滴荷聲小樓西角㫁虹明闌干<lb/>
　倚遍待得月華生燕子飛来棲畫棟玉鈎垂下簾旌<lb/>
　凉波不動簟紋平水晶雙枕傍有墮釵横坐客皆稱<lb/>
　善遂命妓滿酌賞永叔而令公庫償釵<lb/>
歐陽公坐甥女事謫知滁州時劉煇挟省闈見黜之恨<lb/>
　作醉蓬莱詞以醜之其事之誣不待辨也然世所𫝊<lb/>
　甥適張氏夫死携孤女歸父家年方七嵗公見而笑<lb/>
<pb n="KR3k0065_WYG_017-16b"/>
　曰年方七嵗正是學簸錢時也公有辭云江南栁葉<lb/>
　小未成隂人為絲䡖那忍折鶯憐枝嫩不勝吟留取<lb/>
　待春深十四五閒抱琵琶尋堂上簸錢堂下走恁時<lb/>
　相見已留心何况到如今此詞載錢氏私誌當是錢<lb/>
　世昭因公五代史中多毁吳越故假作以汚之耳<lb/>
歐公閒居汝隂時二妓甚穎而文公歌詞盡記之筵上<lb/>
　戲約他年當来作守後數年公自維揚果移汝隂其<lb/>
　人已不復見矣視事之明日飲同官湖上種黄楊𣗳<lb/>
<pb n="KR3k0065_WYG_017-17a"/>
　子有詩留擷芳亭云栁絮已将春色去海棠應恨我<lb/>
　来遅後三十年東坡作守見詩笑曰杜牧之緑葉成<lb/>
　隂之句耶<lb/>
王都尉晉卿詵既喪蜀國貶均州姬侍盡逐有歌者號<lb/>
　囀春鶯色藝雙絶平居屬念不知流落何許後二年<lb/>
　内徙汝隂過許昌市傍小樓聞泣聲甚怨晉卿異之<lb/>
　問乃囀春鶯也恨不可復得因賦一聫云美人已屬<lb/>
　沙叱利義士今無古押衙晉卿毎話此事客有足其<lb/>
<pb n="KR3k0065_WYG_017-17b"/>
　章者晉卿覽之尤愴然其詞云㡬年流客在天涯萬<lb/>
　里歸来兩鬂華翠袖香殘空悒淚青樓雲𣺌定誰家<lb/>
　佳人已屬沙叱利義士今無古押衙回首音塵兩沉<lb/>
　絶春鶯休囀沁園花<hi>囀春鶯為宻縣馬氏所得後晉卿還朝尋訪微知之作詩云云</hi>
　<hi>此云過許昌見之𫝊訛也</hi>
范文正公守鄱陽郡剏慶朔堂而妓籍中有小鬟妓尚<lb/>
　㓜公頗屬意既去以詩寄魏介曰慶朔堂前花自裁<lb/>
　便携官去未曽開年年長有别離恨已託東風幹當<lb/>
<pb n="KR3k0065_WYG_017-18a"/>
　来介因鬻以遺公今州治有石刻<lb/>
司馬才仲初在洛下晝寝夢一美姝牽惟而歌曰妾本<lb/>
　錢塘江上住花落花開不管流年度燕子啣将春色<lb/>
　去紗窓㡬陣黄梅雨才仲愛其詞因詢曲名云是黄<lb/>
　金縷且曰後日相見於錢塘江上及才仲以東坡先<lb/>
　生薦應制舉中等遂為錢塘幕官其廨舍後堂乃蘇<lb/>
　小小墓在焉時秦少章為錢塘尉續其詞後云斜挿<lb/>
　犀梳雲半吐檀板䡖𫾣唱徹黄金縷夢斷綵雲無覓<lb/>
<pb n="KR3k0065_WYG_017-18b"/>
　處夜凉明月生南浦不逾年而才仲得疾所乗畫舫<lb/>
　<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>泊河塘柁工遽見才仲携一麗人登舟即前聲喏<lb/>
　繼而大起舟尾狼狽走報家已慟哭矣<lb/>
蜀路泥溪驛天聖中有女郎盧氏者隨父往漢州作縣<lb/>
　令歸題於驛舍之壁其序畧云登山臨水不廢於謳<lb/>
　吟易羽移商聊紓於羈思因成鳳棲梧一曲書之驛<lb/>
　壁後之君子覽之者無以婦人竊弄翰為罪詞曰蜀<lb/>
　道青天烟靄翳帝里繁華迢逓何時至回望錦川揮<lb/>
<pb n="KR3k0065_WYG_017-19a"/>
　粉淚鳳釵斜嚲烏雲膩鈿帶雙垂金縷玉珮珠璫露<lb/>
　滴寒如水從此鸞粧添逺意畫眉學得遥山翠<lb/>
晁無咎謫玉山過徐州時陳無已廢居里中無咎置酒<lb/>
　出小姬娉娉舞梁州無已作减字木蘭花云娉娉裊<lb/>
　裊芍藥稍頭紅様小舞袖低徊心到郎邉客已知金<lb/>
　尊玉酒勸我花間千萬夀莫莫休休白髪簮花我自<lb/>
　羞無咎歎曰人疑宋開府梅花賦清艷不𩔖其為人<lb/>
　無已此詞過於梅花賦矣<lb/>
<pb n="KR3k0065_WYG_017-19b"/>
長沙義妓者不知其姓氏善謳尤喜秦少㳺樂府得一<lb/>
　篇輒手筆口哦不置久之少㳺坐鉤黨南遷道經長<lb/>
　沙訪潭土風俗妓籍中可與言者或舉妓遂往訪少<lb/>
　㳺初以潭去京師數千里其俗山獠陋劣雖聞妓名<lb/>
　意甚易之及覩其姿容既美而所居復瀟灑可人即<lb/>
　京洛間亦未易得咄咄稱異坐語間見几上文一編<lb/>
　就視之目曰秦學士詞因取閲皆已平日所作者環<lb/>
　視無他文少㳺竊怪之故問曰秦學士何人也妓不<lb/>
<pb n="KR3k0065_WYG_017-20a"/>
　知即少㳺具道其才品少㳺曰能歌乎曰素所習也<lb/>
　少㳺益怪之曰樂府名家無慮數百若何獨愛此不<lb/>
　惟愛之而又習之歌之似情有獨鍾者彼秦學士亦<lb/>
　嘗遇若乎曰妾僻陋在此彼秦學士京師貴人焉得<lb/>
　至此即至此豈顧妾哉少㳺乃戲曰若愛秦學士徒<lb/>
　悦其詞耳使親見其貌未必然也妓歎曰嗟乎使得<lb/>
　見秦學士雖為之妾御死復何恨少逰察其誠因謂<lb/>
　曰若果欲見之即我是也以貶黜道經於此妓大驚<lb/>
<pb n="KR3k0065_WYG_017-20b"/>
　色若不懌者稍稍引退入告母媪媪出設位坐少㳺<lb/>
　於堂妓冠陂立坐下北面拜少㳺起且避媪掖之坐<lb/>
　以受拜已乃張筵飲虚左席示不敢抗母子左右侍<lb/>
　觴酒一行率歌少㳺詞一闋以侑之飲卒甚歡比夜<lb/>
　乃罷止少㳺宿衾枕席褥必躬設夜分寝定妓乃寝<lb/>
　平明先起飾冠帔奉沃匜立帳外以俟少㳺感其意<lb/>
　為留數日妓不敢以燕惰見愈加敬禮将别囑曰妾<lb/>
　不肖之身幸侍左右今學士以王命不可久留妾懼<lb/>
<pb n="KR3k0065_WYG_017-21a"/>
　貽累又不敢從行惟誓潔身以報他日北歸幸一過<lb/>
　妾妾願畢矣少㳺許之一别數年少㳺竟死於藤妓<lb/>
　自與少㳺别閉門謝客獨與媪處官府有召辭不𫉬<lb/>
　然後往誓不失身以負少㳺一日晝寝寤驚曰吾與<lb/>
　秦學士别未嘗見夢今夢来别非吉兆也亟遣僕沿<lb/>
　途覘之數日得報乃謂媪曰吾昔以此身許秦學士<lb/>
　今不可以死故背之遂衰服以赴行數百里遇於旅<lb/>
　館将入門者禦焉告之故而後入臨其喪拊棺繞之<lb/>
<pb n="KR3k0065_WYG_017-21b"/>
　三週舉聲一號而絶左右驚救之已死矣<lb/>
秦少㳺侍児朝華姓邉氏京師人元祐癸酉納之嘗為<lb/>
　詩云天風吹月入闌干烏鵲無聲子夜閒織女明星<lb/>
　来枕上了知身不在人間時朝華年十九後三年少<lb/>
　㳺欲修真斷世縁遂遣歸父母家以金帛嫁之朝華<lb/>
　臨别涕泣不已少㳺作詩云月霧茫茫曉柝悲玉人<lb/>
　揮手㫁腸時不須重向燈前泣百嵗終當一别離朝<lb/>
　華既去二十餘日使其父来云不願嫁却乞歸少㳺<lb/>
<pb n="KR3k0065_WYG_017-22a"/>
　憐而復取歸明年少㳺出倅錢塘至淮上因與道友<lb/>
　議論嘆流光之遄速謂朝華曰汝不去吾不得修真<lb/>
　矣亟使人走京師呼其父来遣隨去復作詩云玉人<lb/>
　前去却重来此度分携更不回腸㫁龜山别離處夕<lb/>
　陽孤塔自崔巍時紹聖元年五月十一日少㳺嘗手<lb/>
　書記其事未㡬遂竄南荒<lb/>
張文潛初官通許喜營妓劉淑女為作詩曰可是相逢<lb/>
　意便深為郎巧笑不須金門前一尺春風髻窓外三<lb/>
<pb n="KR3k0065_WYG_017-22b"/>
　更夜雨衾别燕從教燈見淚夜船惟有月知心東西<lb/>
　芳草渾相似欲望髙樓何處尋又云未説蝤蠐如素<lb/>
　領固應新月學蛾眉引成宻約因言笑認得真情是<lb/>
　别離尊酒且傾濃琥珀淚痕更著舊臙脂北城月落<lb/>
　烏啼夜便是孤舟腸斷時<lb/>
劉貢父知長安妓有茶嬌者以色慧稱貢父惑之事𫝊<lb/>
　一時貢父𬒳召造朝茶嬌逺送之為夜宴痛飲有别<lb/>
　詩曰畫堂銀燭徹宵明白玉佳人唱渭城唱盡一盃<lb/>
<pb n="KR3k0065_WYG_017-23a"/>
　須起舞闗河風月不勝情至闕歐陽永叔出城迓貢<lb/>
　父貢父適病酒未起永叔問故貢父曰自長安路中<lb/>
　親識留飲頗為酒病永叔戲之曰貢父非獨酒能病<lb/>
　人茶亦能病人多矣<lb/>
國香荆渚田氏侍兒名也山谷自南溪召為吏部員外<lb/>
　郎留荆州乞守當塗待報所居與此女為鄰偶見之<lb/>
　以為幽閑端羙目所未見後其家以嫁下里貧民因<lb/>
　賦水仙花詩寓意云淤泥解出白蓮藕糞壤能開黄<lb/>
<pb n="KR3k0065_WYG_017-23b"/>
　土花可惜國香天不管隨縁流落小民家俾高子勉<lb/>
　和之後數年山谷卒當時賔客雲散此女既生二子<lb/>
　矣㑹荆南嵗荒其夫鬻之田氏家田氏一日邀子勉<lb/>
　置酒出之掩袂困瘁無復故態坐間話當時事相與<lb/>
　感歎子勉請田氏名曰國香以成太史之志政和三<lb/>
　年春子勉客京師㑹王性之問山谷詩中本意因道<lb/>
　其詳且為賦詩云南溪太史還朝晩息駕江陵頗婉<lb/>
　欵綵毫曾詠水仙花可惜國香天不管將花托意為<lb/>
<pb n="KR3k0065_WYG_017-24a"/>
　羅敷十七未有十五餘宋玉門墻迂貴從藍橋庭户<lb/>
　怪貧居十年目色遥成處公更不来天上去已嫁鄰<lb/>
　姬窈窕姿空𫝊墨客殷勤句聞道離鸞别鵠悲藳砧<lb/>
　無賴鬻蛾眉桃花結子風吹後巫岟行雲夢足時田<lb/>
　郎好事知渠久酬贈明月同石友憔悴猶疑洛浦妃<lb/>
　風流固可章臺栁寳髻犀梳金鳳翹尊前初識董嬌<lb/>
　嬈来遲杜牧應須恨愁殺蘇州也合消却把水仙花<lb/>
　説似猛省西家黄學士乃能知妾妾當時悔不書空<lb/>
<pb n="KR3k0065_WYG_017-24b"/>
　作黄字王子初聞此語詳索詩裁與漫淒凉只今驅<lb/>
　遣無方法徒使田郎號國香<lb/>
豫章先生弟黄元明宰廬陵縣赴郡㑹座上巾帶偶脱<lb/>
　太守諭妓令綴之既畢且俾元明撰詞云銀燭畫堂<lb/>
　明如晝見林宗巾墊羞蓬首斜揷花枝線賒羅袖須<lb/>
　臾兩帶還依舊倒帶休今後也不須更漉淵明酒寳<lb/>
　箧深藏濃香薰透為經十指如葱手葢七娘子也<lb/>
豫章寓荆州除吏部郎中再辭守當塗才到官七日而<lb/>
<pb n="KR3k0065_WYG_017-25a"/>
　罷又數日乃去有詩云歐借腰枝栁一渦大梅酌酒<lb/>
　小梅歌舞餘細㸃梨花雨奈此當塗風月何葢歐梅<lb/>
　當塗營妓也李之儀曰人之幸不幸歐梅偶見録於<lb/>
　豫章遂𫝊不朽與杜詩黄四娘何異然豫章又有木<lb/>
　蘭花令序云庭堅假守當塗故人庾元鎮窮巷讀書<lb/>
　不出入州縣因作此以勸庾酒云庾郎三九常安樂<lb/>
　便有萬錢無處著徐熙小鴨水邊花明月清風都占<lb/>
　却朱顔老盡心如昨萬事休休莫莫尊前見在不饒<lb/>
<pb n="KR3k0065_WYG_017-25b"/>
　人歐舞梅歌君更酌自批云歐梅當時二妓也<lb/>
龍舒人阮閎字閎休能為長短句見稱於世政和間官<lb/>
　於宜春官妓有趙佛奴籍中之錚錚也嘗為洞仙歌<lb/>
　贈之云趙家姊妹合在昭陽殿因甚人間有飛燕見<lb/>
　伊的盡道獨步江南便江北也何曽慣見惜伊情性<lb/>
　不解瞋人長帶桃花笑時臉向尊前酒底得見皆特<lb/>
　似恁地好能得㡬回細看待不貶眼兒覷着伊將貶<lb/>
　眼的工夫看一遍阮官至中大夫累任監司郡守他<lb/>
<pb n="KR3k0065_WYG_017-26a"/>
　詞皆𩔖此<lb/>
政和間一貴人未達時嘗游妓崔念四之館因其行第<lb/>
　作踏青游詞云識個人人恰正年年歡㑹似賭賽六<lb/>
　隻渾四向巫山重重去如魚水兩情美同倚畫樓十<lb/>
　二倚畫樓又還重倚兩日不来時時在人心裏擬問<lb/>
　卜常占歸計拚三八清齋望永同鴛被驀然被人驚<lb/>
　覺夢也有頭無尾都下盛𫝊<lb/>
徐幹臣伸三衢人政和初以知音律為太常典樂出知<lb/>
<pb n="KR3k0065_WYG_017-26b"/>
　常州嘗自製轉調二郎神祠云悶来彈鵲又攪碎一<lb/>
　簾花影謾試着春衫還思纎手薰徹金虬燼冷動是<lb/>
　愁端如何向更怪得新来多病嗟舊曰沉腰而今潘鬂<lb/>
　怎堪臨鏡重省别時淚滴羅襟猶凝料為我懨懨日<lb/>
　髙慵起長託春酲未醒雁足不来馬蹄難駐門掩一<lb/>
　亭芳景空佇立盡日闌干倚遍晝長人静既成㑹開<lb/>
　封尹李孝夀来牧吳門李以嚴治京兆人號閻羅道<lb/>
　出郡下幹臣合樂大燕勞之諭羣娼令謳此詞必待<lb/>
<pb n="KR3k0065_WYG_017-27a"/>
　其問乃止娼如戒歌至三四李果詢之幹臣蹙頞云<lb/>
　某頃有一侍婢色藝冠絶前歳以亡室不容逐去今<lb/>
　聞在蘇州一官兵處屢遣信欲復来而主人靳之感<lb/>
　慨賦此詞中所叙多其書中語今適有天幸公擁旄<lb/>
　於後不審能為我之地否李云此甚不難可無慮也<lb/>
　既次無錫賔賛者請受謁次第李云郡官當至楓橋<lb/>
　距城十里而逺翼日艤舟其所官吏上下望風股栗<lb/>
　李一閲刺忽大怒云都監在法不許出城迺亦至此<lb/>
<pb n="KR3k0065_WYG_017-27b"/>
　使郡中萬一有火盗之虞豈不殆哉斥都監下堦荷<lb/>
　校送獄又數日取其供牘判奏字其子震懼求援宛<lb/>
　轉哀鳴致懇李笑云且還徐典樂之妾了来理㑹即<lb/>
　日承命然後舍之<lb/>
崇寕中有王生者貴家子也隨計入都嘗薄暮𬒳酒至<lb/>
　延秋坊過一宅有女子甚麗獨立於門徘徊徙倚若<lb/>
　有所俟生方注目際忽有騶騎呵衛而至下馬於此<lb/>
　女子亦避去匆匆遂行抵夜歸復過之則寂然無人<lb/>
<pb n="KR3k0065_WYG_017-28a"/>
　聲循墻而東有隙地丈許忽自内擲一瓦出拾視之<lb/>
　有字云夜於此相候生以墻上剥粉戲書瓦背云三<lb/>
　更後宜出也復擲入焉因稍退十餘步竢之少頃有<lb/>
　一男子至周視地上無所見㣲數而去既而三鼓月<lb/>
　髙霧合生已倦睡欲歸矣忽墻門軋然而開一女子<lb/>
　先出一老媪負箧從後生遽就之乃適門間所覩者<lb/>
　熟視生愕然曰非也回顧嫗嫗亦曰非也將復入生<lb/>
　挽其袂而劫之曰汝為女子夜與人期天明執告官<lb/>
<pb n="KR3k0065_WYG_017-28b"/>
　辱門戸矣今邂逅邅合亦是前縁不若從我去女泣<lb/>
　而從之生携歸逆旅匿小樓中女自言曺氏父早喪<lb/>
　獨有已一女母鍾愛之為擇良配女素悦姑之子使<lb/>
　乳媼達意於母以其無官弗許遂私約宵奔墻下㣲<lb/>
　歎而去者當是也生既南宫不利遷延數月無歸意<lb/>
　其父使人詢之頗知有女子共居大怒促生歸扄之<lb/>
　别室女所齎甚豐强半為生費餘與媪坐食垂罄更<lb/>
　遣偵其母則以女逸故抑鬰而死久矣女不得已與<lb/>
<pb n="KR3k0065_WYG_017-29a"/>
　嫗謀下汴訪生所在時生侍父官閩中女至廣陵資<lb/>
　盡不能進遂𨽻樂籍易姓名為蘇媛生後宦遊四方<lb/>
　亦不知女消息數年自淛幕召赴闕過廣陵女以娼<lb/>
　侍燕識生生亦訝其似屢目之酒半女捧觴勸釂不<lb/>
　覺雙淚墮酒中生凄然曰汝何以至此具以本末告<lb/>
　生亦媿歎流涕不終席稱疾而起宻召女納為側室<lb/>
　其後生子仕至尚書郎厯數郡<lb/>
章子厚惇初来京師赴省試年少美丰姿當日晚獨步<lb/>
<pb n="KR3k0065_WYG_017-29b"/>
　御街見雕輿數乗從衛甚都最後一輿有一美人美<lb/>
　而艷掲簾以目挑章章因信步隨之不覺至夕婦人<lb/>
　以手招與同輿載至一甲第甚雄壮婦人者蔽章雜<lb/>
　衆人以入一院甚深邃若無人居者少選前婦人始<lb/>
　至備酒饌甚珍章因問其所婦人笑而不答自是婦<lb/>
　人引儕輦迭相往来甚衆俱亦姝麗訽之皆不顧而<lb/>
　言他毎去則以巨鎻扄之如是累日夕章體為之疲<lb/>
　意甚徬徨一姬年差長忽發問曰此豈郎所游之地<lb/>
<pb n="KR3k0065_WYG_017-30a"/>
　何為至此耶我主翁行迹多不循道理寵婢多而無<lb/>
　嗣息毎鉤至少年之徒與羣婢合久則斃之此地數<lb/>
　人矣章惶駭曰果爾為之奈何姬曰觀子之容葢非<lb/>
　碌碌者似必能脱主人翊日入朝甚早今夕解我之<lb/>
　衣以衣子我且不復鎻門俟至五鼓吾来呼子亟隨<lb/>
　我登㕔事我當以厮役之服被子隨前騶以出可以<lb/>
　無患矣爾後慎勿以語人亦勿復由此街不然吾與<lb/>
　若皆禍不旋踵矣詰旦果来扣户章用其術遂免於<lb/>
<pb n="KR3k0065_WYG_017-30b"/>
　難及既貴始以語族中所厚善者云後得其主翁之<lb/>
　姓名但不欲曉於人耳少年輩不可不知戒也<lb/>
周美成為江寕府溧水令主簿之室有色而慧美成毎<lb/>
　欵洽於尊席之間世所𫝊風流子葢所寓意焉新緑<lb/>
　小池塘風簾動碎影舞斜陽金屋去来舊時巢燕主<lb/>
　花繚繞前度莓薔綉閣鳯幃深㡬許聴得理絲簧欲<lb/>
　説又休慮乖芳信未歌先噎愁轉清商暗想新粧了<lb/>
　開朱户應自待月西廂最苦夢魂今宵不到伊行問<lb/>
<pb n="KR3k0065_WYG_017-31a"/>
　甚時説與佳音宻耗擬將秦鏡偷換韓香天便教人<lb/>
　霎時厮見何妨新緑待月皆簿㕔亭軒之名也<lb/>
道君幸李師師家偶周邦彦先在焉知道君至匿於床<lb/>
　下道君自携新振一顆云江南初進来遂與師師謔<lb/>
　語邦彦悉聞之櫽括成少年游云并刀如水吳鹽勝<lb/>
　雪纎手破新棖錦帳初温獸烟不斷相對坐調笙低<lb/>
　聲問問誰家宿城上巳三更馬滑霜濃不如休去直<lb/>
　是少人行他日師師因歌此詞道君問誰作師師云<lb/>
<pb n="KR3k0065_WYG_017-31b"/>
　周邦彦詞道君大怒坐朝語蔡京云開封府有監税<lb/>
　周邦彦課税不登如何京尹不按𤼵来京罔知所以<lb/>
　奏云容臣退朝呼京尹叩問京尹至蔡以聖意諭知<lb/>
　京尹云惟邦彥課増羡蔡云上意如此只得遷就将<lb/>
　上得旨邦彥職事廢弛可日下押出國門隔一二日<lb/>
　道君復幸李師師家不見師師問之知送周監税道<lb/>
　君方以邦彦出國門為喜坐久至更深始歸愁眉淚<lb/>
　睫憔悴可掬道君怒云汝從何往師師奏臣妾萬死<lb/>
<pb n="KR3k0065_WYG_017-32a"/>
　知周邦彦得罪押出國門畧致杯酒相别不知官家<lb/>
　来道君問有詞云李奏云有蘭陵玉詞道君云試唱<lb/>
　一遍李云容臣妾獻一觴歌此詞云栁隂直烟裏絲<lb/>
　絲弄碧隋堤上㡬畨拂水飄綿送行色登臨望故國<lb/>
　誰惜京華倦客長亭路年去嵗来折柔條過千尺閒<lb/>
　尋舊踪跡酒趂哀絃燈照離席梨花榆火催寒食愁<lb/>
　一帆風快半篙波暖回頭迢逓便數驛望人在天北<lb/>
　凄惻恨堆積漸别浦縈洄津堠岑寂斜陽冉冉春無<lb/>
<pb n="KR3k0065_WYG_017-32b"/>
　極念月榭携手吹笛沉思前事夢裏涙偷滴曲終<lb/>
　道君大喜復召為大晟樂正後官至大晟樂府待制<lb/>
張安國守臨川王宣子解廬陵郡歸安國置酒郡齋招<lb/>
　郡士陳漢卿参㑹適散樂一妓言學作詩漢卿語之<lb/>
　曰太守呼為五馬今日兩州使君對席遂成十馬汝<lb/>
　體此意做八句妓即髙吟曰同是天邊侍從臣江頭<lb/>
　相遇轉情親瑩如臨汝無瑕玊暖作廬陵有脚春五<lb/>
　馬今朝成十馬兩人前日壓千人便看飛詔催歸去<lb/>
<pb n="KR3k0065_WYG_017-33a"/>
　共坐中書秉化鈞安國為之嗟賞竟日賞以萬錢<lb/>
宋宗室趙不敏與錢塘名娼盻奴甚洽久之不敏日益<lb/>
　貧盻奴周給之使篤於業遂㨗南省得官授襄陽府<lb/>
　司戸赴官三載想念成疾而卒有禄俸餘貲囑其弟<lb/>
　院判某均分之一以膳院判一以遺盻奴且言盻奴<lb/>
　有妹小娟俊雅能詩可謀致佳偶也院判至錢塘則<lb/>
　盻奴亦以憶司户一月前死矣小娟以於潜官絹誣<lb/>
　攀繫獄院判素與杭倅善託倅從獄中召出詰之曰<lb/>
<pb n="KR3k0065_WYG_017-33b"/>
　汝誘商人官絹百疋何以償之小娟叩頭言此亡姊<lb/>
　盻奴事乞賜周全倅喜其詞氣婉順以趙司户所寄<lb/>
　付之小娟啟柬惟一詩云當時名妓鎮東吳不好黄<lb/>
　金只好書借問錢塘蘇小小風流還似大蘇無小娟<lb/>
　得書黙然倅索和援筆書云君住襄江妾住吳無情<lb/>
　人寄有情書當年若也来相訪還有於潜絹也無倅<lb/>
　大喜盡以所寄物與之免其償絹且言於太守謀為<lb/>
　脱籍歸院判得偕老焉<lb/>
<pb n="KR3k0065_WYG_017-34a"/>
方務徳侍郎帥紹興赴召士人姚某以書投誠自陳失<lb/>
　身娼館歳月滋深生育男女義不可負望為脱籍無<lb/>
　任哀祈方題其書後云姚某解元文詞英麗早以後<lb/>
　稱杯酒流連至於忘返露由𠂻之懇不媿多言遂成<lb/>
　家之名何愛一妓韓公之於戎昱既狥所求竒章之<lb/>
　望牧之更宜自愛<lb/>
　　馬光祖尹京日有士人踰墻盗人室女事覺到官<lb/>
　　勘令當㕔面試光祖出踰東家墻摟處子詩士人<lb/>
<pb n="KR3k0065_WYG_017-34b"/>
　　操筆云花栁平生債風流一叚愁踰墻乗興下處<lb/>
　　子寓心摟謝砌應潜越韓香計暗偷有情還愛欲<lb/>
　　無語强嬌羞不負秦樓約安知漢獄囚玊顔麗如<lb/>
　　此何用讀書求光祖判云多情多愛還了平生花<lb/>
　　栁債好箇檀郎室女為妻也不妨傑才髙作聊贈<lb/>
　　青蚨三百索燭影搖紅記取媒人是馬公<lb/>
宣和中有題於陜府驛壁者云幼卿少與表兄同研席<lb/>
　雅有文字之好未笄兄欲締姻好父母以兄未禄難<lb/>
<pb n="KR3k0065_WYG_017-35a"/>
　其請遂適武弁公明年兄登甲科職敎洮而良人統兵<lb/>
　陕右相與邂逅於此兄鞭馬畧不相顧豈前憾未平<lb/>
　耶因作浪淘沙以寄情云目送楚雲空前事無踪漫<lb/>
　留遺恨鎖眉峯自是荷花開較晚辜負東風客館笑<lb/>
　飄蓬聚散匆匆揚鞭那忍驟花驄望斷斜陽人不見<lb/>
　滿袖啼紅<lb/>
開封富民楊氏子館客頗豪俊有女未笄竊慕之遂有<lb/>
　偷香之説宻約登第結姻既過省乃棄前盟屢約相<lb/>
<pb n="KR3k0065_WYG_017-35b"/>
　㑹了不可得登第後宻遣人諭女曰若遂成㛰好則<lb/>
　先奸後娶在法當離必不能久爾或落髮則我亦不<lb/>
　娶朝夕游處庻能長久女信之然思慕已成疾遂懇<lb/>
　請於父母求祝髪焉或告客於某氏結㛰者女聞之<lb/>
　悶絕良久索筆書曰黄葉無風自落彩雲不雨空歸<lb/>
　就歸字落筆放手而絶<lb/>
近時有士人不欲書名嘗於錢塘江漲橋為狭邪之游<lb/>
　作樂府名玊瓏璁云城南路橋南𣗳玊鈎簾捲香横<lb/>
<pb n="KR3k0065_WYG_017-36a"/>
　霧新相識舊相識淺顰低笑嫰紅輕碧惜惜惜劉郎<lb/>
　去阮郎住為雲為雨朝還暮心相憶空相憶露荷心<lb/>
　性栁花踪跡得得得其後朝廷復收河南士人䧟而<lb/>
　不返其友不欲書名作詩寄之且附以龍涎香云江<lb/>
　漲橋邊花𤼵時故人曾共著征衣請君莫唱橋南曲<lb/>
　花已飄零人不歸士人在河南得詩酬之云認得吳<lb/>
　家心字香玉窻春夢紫羅囊餘薰未歇人何許洗破<lb/>
　征衣更斷膓<lb/>
<pb n="KR3k0065_WYG_017-36b"/>
唐仲友平生恃才輕朱晦菴而陳同甫頗為朱所進與<lb/>
　唐毎不相下同甫游台嘗狎一妓屬唐為脱籍許之<lb/>
　偶郡集唐語妓云汝果欲從陳官人耶妓謝唐曰汝<lb/>
　須能受飢忍凍乃可妓聞大恚自是陳至妓家無復<lb/>
　前之欵接矣陳知為唐所賣亟往見朱朱問近見小<lb/>
　唐云何答曰唐謂公尚不識字如何作監司朱銜之<lb/>
　遂以部内有冤獄乞再廵按既之台適唐出迎少稽<lb/>
　朱益以陳言為信立索郡印付其倅乃撫唐罪具奏<lb/>
<pb n="KR3k0065_WYG_017-37a"/>
　而唐亦作奏馳上時唐鄉相王淮當軸上問王王奏<lb/>
　此秀才争閒氣耳遂兩平其事<hi>朱按唐事或曰吕伯恭嘗與仲友同書㑹</hi>
　<hi>有隙朱主吕故抑唐實不然也</hi>
天台營妓嚴蘂字幼芳善琴奕歌舞絲竹書畫色藝冠<lb/>
　一時間作詩詞有新語頗通古今善逢迎四方承其<lb/>
　名有不逺千里而登門者唐與正守台日酒邉嘗命<lb/>
　賦紅白桃花即成如夢令云道是梨花不是道是杏<lb/>
　花不是白白與紅紅别是東風情味曽記曽記人在<lb/>
<pb n="KR3k0065_WYG_017-37b"/>
　武陵㣲醉與正賞之雙縑七夕郡齋開宴坐有謝元<lb/>
　卿者豪士也夙聞其名即席命綴詞以己姓為韻酒<lb/>
　方行而已成鵲橋仙云碧梧初墜桂香纔吐池上水<lb/>
　花㣲謝穿針人在合歡樓正月露玉盤髙㵼蛛忙鵲<lb/>
　懶耕慵織倦空做古今佳話人間剛道隔年期天上<lb/>
　方纔隔夜元卿為之心醉留其家半載盡客囊贈之<lb/>
　而歸其後朱晦菴以庾節行部至台欲摭與正之罪<lb/>
　遂指其嘗與蘂為濫繫獄月餘蘂雖備受箠楚而一<lb/>
<pb n="KR3k0065_WYG_017-38a"/>
　語不及唐然猶不免受杖移籍紹興且復就越置獄<lb/>
　鞫之乆不得其情獄吏以好言誘之曰汝何不早認<lb/>
　罪不過杖况前已經斷法無重科何為枉受此慘毒<lb/>
　耶蘂答云身為賤妓縱令與太守有濫料亦不至死<lb/>
　然是非真偽豈可妄言以汚士大夫雖死不可誣也<lb/>
　其辭既堅於是復痛杖之仍繋於籍兩月之間一再<lb/>
　受罰委頓幾死然蘂聲價愈騰至徹阜陵之聼未幾<lb/>
　朱公改除而邱霖商卿為憲因賀朔之際憐其病瘁<lb/>
<pb n="KR3k0065_WYG_017-38b"/>
　命之作詞自陳蘂畧不搆思即口占卜算子云不是<lb/>
　愛風塵似被前縁悞花落花開自有時總賴東君主<lb/>
　去也終須去住也如何住若得山花挿滿頭莫問奴<lb/>
　歸處即日判令從良既而宗室近屬納為小婦以終<lb/>
　身焉<lb/>
嘉㤗間内臣李侯大謙於行都九里松玉泉寺側建功<lb/>
　徳寺役工數内有漆匠章生者乃天台人偶春夜出<lb/>
　浴回於道中遇一老嫗挽入一小門暗中以手摸壁<lb/>
<pb n="KR3k0065_WYG_017-39a"/>
　隨嫗而行且覺是布為幙轉經數曲至一室中使就<lb/>
　暗坐此嫗乃去繼有一尼擕燈而至又見四壁皆青<lb/>
　赤衣幃遮䕶終不知何地尼又引經數曲又至一室<lb/>
　燈燭帷帳酒殽器皿一一畢具俱非中下人家所有<lb/>
　之物章生見之驚異不敢問其所以且疑且喜尼師<lb/>
　往頃時有一婦人隨至容質非常惟不冠飾章生畏<lb/>
　懼尼逼使共坐遂召前嫗命酒殽數盃婦人更不一<lb/>
　語尼師云已曉矣章生但懇禱尼師云匠者無錢尼<lb/>
<pb n="KR3k0065_WYG_017-39b"/>
　師終不顧允遂令就寢尼師執燈扄户而去章生屢<lb/>
　詢所来及姓名而斯人竟無一言疑為瘖疾至鐘動<lb/>
　其尼復至啟鑰喚起章生出令前嫗引出亦捫布壁<lb/>
　而行覺至一門非先来所經此嫗令出街可至役所<lb/>
　章生如夢寐中行至一街至曉即離所造之寺二里<lb/>
　許後循路歸其董役者怪責其不歸及具此語使徧<lb/>
　訪之終不得其元所入門域衆皆謂遇鬼物而有一<lb/>
　木匠云此固寵借種耳<lb/>
<pb n="KR3k0065_WYG_017-40a"/>
湘人陳詵登第授岳陽教官夜踰墻與妓江栁狎頗為<lb/>
　人所知時孟之經守岳聞其故一日公燕江栁不侍<lb/>
　呼至杖之文其眉鬂間以陳詵二字乃押𨽻辰州妓<lb/>
　之父母詣學宫咎詵云自岳去辰州八百里且求資<lb/>
　粮陳且泣且悔罄其所有并質衣物得千緍以六百<lb/>
　贈栁餘付監押吏卒令善視之且以詞錢别云髩邊<lb/>
　一㸃似飛鴉休把翠鈿遮二年三載千欄百就今日<lb/>
　天涯楊花又逐東風去隨分入人家要不思量除非<lb/>
<pb n="KR3k0065_WYG_017-40b"/>
　酒醒休照菱花栁將行㑹陸雲西以荆湖制司幹官<lb/>
　霑檄至岳與陳有舊將至陳先出迎以情告陸陸即<lb/>
　取空名制幹劄填陳姓名檄入制幕既而孟迎陸入<lb/>
　即開宴陸曰聞籍中有江栁者善謳誰是也孟既呼<lb/>
　至栁花鈿𨼆眉間所文飲間陸戲語孟曰能以栁見<lb/>
　予否孟曰唯命陸笑曰君尚不能容一陳教豈能予<lb/>
　我孟因叙詵之過陸歎慨既而酒罷陸呼栁問其事<lb/>
　栁出詵送别詞陸大嗟賞而再登席舉詞示孟且誚<lb/>
<pb n="KR3k0065_WYG_017-41a"/>
　之曰君試目此作可謂不知人矣今制司檄詵入幕<lb/>
　將若之何孟求解於陸并召詵同宴明日列薦詵且<lb/>
　除栁名陸遂將詵如江陵見之閫公秋壑俾充幕僚<lb/>
　至今巴陵傳為佳話<lb/>
謝希孟在臨安狎倡陸氏象山責之曰士君子乃朝夕<lb/>
　與賤娼女居獨不愧于名教乎希孟敬謝請後不敢<lb/>
　他日復為娼造鴛鴦樓象山聞之又以言責希孟復<lb/>
　謝曰非特建樓且有記象山喜其文不覺曰樓記云<lb/>
<pb n="KR3k0065_WYG_017-41b"/>
　何即口占首句云自遜抗機雲之死而天地英靈之<lb/>
　氣不鍾於世之男子象山黙然希孟在娼所忽起歸<lb/>
　意遂不告而行娼追送江滸涕泣戀戀希孟毅然取<lb/>
　領巾書一詞與之云雙漿浪花平夹岸青山鎖你自<lb/>
　歸家我自回説著如何過我斷不思量你莫思量我<lb/>
　將你從前愛我心付與傍人可希孟與鄉友陳伯益<lb/>
　好相調戲伯益黑面身狭多髯希孟見其寫真挂壁<lb/>
　上題云伯益之靣大無兩指髭髯不仁侵優乎其旁<lb/>
<pb n="KR3k0065_WYG_017-42a"/>
　而不已於是乎伯益之面所餘無㡬此語喧𫝊伯益<lb/>
　病之而莫能報希孟後避寕宗諱改名直字古民伯<lb/>
　益於是以兩句咏其名云炊餅担頭挑取去典衣舖<lb/>
　上唱將来聞者絶倒伯益又嘗冩真衣皂道服躡僧<lb/>
　鞵希孟賛之曰禪鞵髭鬚鬂髪道衣行藏梗直烏肌<lb/>
　狭小面皮秋水長天一色<lb/>
陸放翁宿驛中見題壁云玉階蟋蟀閙清夜金井梧桐<lb/>
　辭故枝一枕凄凉眠不得呼燈起作感秋時詢之驛<lb/>
<pb n="KR3k0065_WYG_017-42b"/>
　卒女也遂納為妾方餘半載夫人逐之妾賦卜算子<lb/>
　云只知眉上愁不識愁来路窻外有芭蕉陣陣黄昏<lb/>
　雨曉起理殘粧整頓教愁去不合畫春山依舊留愁<lb/>
　住<lb/>
婺州劉鼎臣赴省試瀕行其妻自製彩花一枝贈之侑<lb/>
　以鷓鴣天詞云金屋無人夜剪繒寳釵翻過齒㾗輕<lb/>
　臨行執手慇懃送襯與蕭郎兩鬢青聴嘱付好看承<lb/>
　千金不抵此時情明年宴罷瓊林晚酒面㣲明相映<lb/>
<pb n="KR3k0065_WYG_017-43a"/>
　明潭州易彦章袚以優等為前廊久不歸其妻作一<lb/>
　剪梅寄之云染淚修書寄彦章貪却前廊忘却回廊<lb/>
　功名成遂不還鄉石做心腸鐵做心腸紅日三竿懶<lb/>
　畫粧虗度韶光瘦損容光不知何日得成雙羞對鴛<lb/>
　鴦懶對鴛鴦秀州鄭文為太學生久寓行都其妻寄<lb/>
　以憶秦蛾詞云花深深一勾羅襪行花隂閒將栁帶<lb/>
　試結同心日邊消息空沉沉畫眉樓上愁登臨海棠<lb/>
　開後望到而今此詞為同舍見者𫝊揚酒樓妓館皆<lb/>
<pb n="KR3k0065_WYG_017-43b"/>
　歌之<lb/>
洞庭劉氏夫葉正甫久客都門因寄衣侑以詩云情同<lb/>
　牛女隔天河又喜秋来得一過嵗嵗寄郎身上服絲<lb/>
　絲是妾手中梭剪聲自覺和腸斷線脚那能抵淚多<lb/>
　長短只依先去様不知肥瘦近如何<lb/>
歌兒珠簾秀姓朱氏姿容姝麗雜劇當時獨步胡紫山<lb/>
　宣慰極鍾愛之嘗擬沉醉東風小曲以贈云錦織江<lb/>
　邊翠竹絨穿海上明珠月淡時風清處都隔斷落紅<lb/>
<pb n="KR3k0065_WYG_017-44a"/>
　塵土一片閒情任卷舒挂盡朝雲暮雨馮海粟亦有鷓<lb/>
　鴣天云十二欄杆映逺眸醉香空斷楚天秋鰕鬚影<lb/>
　薄㣲㣲見龜背紋輕細細浮香霧斂翠雲收海霞為<lb/>
　帶月為鈎夜来捲盡西山雨不著人間半㸃愁皆咏<lb/>
　珠簾寓意也由是聲譽益彰<lb/>
歌妓順時秀姓郭氏性資聰敏色藝超絶翰林學士王<lb/>
　元鼎甚眷之偶有疾思得馬板腸充饌公殺所騎千<lb/>
　金五花馬取腸以供都下𫝊為佳話時中書參政阿<lb/>
<pb n="KR3k0065_WYG_017-44b"/>
　魯温尤屬意焉因戲謂曰我比元鼎如何對曰參政<lb/>
　宰相也學士才人也爕理隂陽致君澤民則學士不<lb/>
　及參政嘲風咏月惜玉憐香則㕘政不如學士㕘政<lb/>
　付之一笑而罷<lb/>
　<lb/>
　<lb/>
　<lb/>
　宋稗𩔖鈔卷十七<lb/>
</p>
<p>
</p>
  </div>
<div>
<head>宋稗𩔖鈔卷十八</head> <lb/>
    <p>
<pb n="KR3k0065_WYG_018-1a"/>
欽定四庫全書<lb/>
　宋稗𩔖鈔卷十八<lb/>
　　　　　　　　　　　　　常熟潘永因編<lb/>
　異禀第三十<lb/>
華元郡王允良性好晝睡毎自旦酣寝至暮始興盥櫛<lb/>
　衣冠而出燃燈燭治家事飲食宴樂達旦而罷則復<lb/>
　就枕無日不如此由是一宫之人皆晝卧夕興允良<lb/>
　不甚喜聲色亦不為他驕恣惟俾晝作夜性與人殊<lb/>
<pb n="KR3k0065_WYG_018-1b"/>
　故觀察使劉從廣燕王壻也常語燕王好坐木馬上<lb/>
　毎坐則不肯下或飢則就其上具食往往乘興奏樂<lb/>
　於前酣飲終日亦其性之異也<hi>允良太良㓜子燕王元儼子也</hi>
夏文荘公竦性豪侈禀賦異於人纔睡即身冷而僵一<lb/>
　如逝者既覺湏令人温之良乆方能動人有見其陸<lb/>
　行两車相連載一物巍然問之乃綿帳也以數千兩<lb/>
　綿為之常服仙茅鍾乳硫黄莫知紀極晨起毎食鍾<lb/>
　乳粥有小吏竊食之遂𤼵疽㡬不可救<lb/>
<pb n="KR3k0065_WYG_018-2a"/>
張僕射齊賢體質豐大飲噉過人尤嗜肥猪肉每食數觔天夀<lb/>
　院風藥黒神丸常所服不過一彈丸公常以五七兩為一大<lb/>
　劑夾以胡餅而頓食之淳化中罷相知安陸州安陸山郡<lb/>
　未嘗識逹官見公飲噉不𩔖常人舉郡驚駭嘗與賔客㑹<lb/>
　食厨吏置一金漆大桶於㕔側窺視公所食如其物投桶<lb/>
　中至暮酒漿浸漬漲溢滿桶郡人嗟愕以為享富貴者<lb/>
　必有異於人也然晏元獻公清瘦如削其飲食甚微每析<lb/>
　半餅以筯卷之抽去其筯捻頭一莖而食此亦異於常人也<lb/>
<pb n="KR3k0065_WYG_018-2b"/>
趙温叔丞相形體魁梧進趨甚偉阜陵素喜之且聞其飲<lb/>
　啖數倍常人㑹史忠惠進玉海可容酒三升一日召對<lb/>
　便殿從容問之曰聞卿健啖朕欲作小㸃心相請何如<lb/>
　趙悚然起謝遂命中貴人捧玉海賜酒至六七皆飲釂<lb/>
　繼以金拌捧籠炊百枚遂食其半上笑曰卿可盡之於<lb/>
　是復盡其餘上為之一笑其後均役荆南暇日欲求一<lb/>
　客伴食不可得偶有以本州兵馬監押某人為薦遂召<lb/>
　之燕飲自早逹暮賔主各飲酒三斗猪羊肉各五觔蒸<lb/>
<pb n="KR3k0065_WYG_018-3a"/>
　餬五十事公已醉飽摩腹而監押者屹不為動公笑<lb/>
　曰君尚能飲否對曰領鈞㫖於是再飲數杓復問之<lb/>
　其對如初凡又飲斗餘乃罷臨别忽聞其人腰腹間<lb/>
　<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>然有聲公驚曰是必過飽腸裂無疑吾本善意乃<lb/>
　以飲食殺人終夕不自安黎明亟遣鈴下老兵往問<lb/>
　而典客已持謁白曰某監押見留客次謝筵公愕然<lb/>
　延之扣以夜来所聞跼蹐起對曰某不幸抱飢疾小<lb/>
　官俸薄終嵗未嘗得一飽未免以革帶束之昨蒙賜<lb/>
<pb n="KR3k0065_WYG_018-3b"/>
　宴不覺果然革條為之迸絶故有聲耳國初文知州<lb/>
　善啖太祖賜犢食盡腰有聲疑其腹裂明日問之曰<lb/>
　臣苦飢以帛束之昨賜飽不覺帛斷事與趙同<lb/>
江南逆旅中一老婦啖物不知飽徐徳占過之老婦愬<lb/>
　以飢其子恥之對徳占以蒸餅噉之盡一竹簣約有<lb/>
　百餅猶稱飢不已日飰一石米随而利之饑復如故<lb/>
　京兆醴泉主簿蔡繩亦得饑疾每饑立湏噉物稍遲<lb/>
　則頓仆悶絶懐中常置餅餌雖對貴客亦湏齕啖繩<lb/>
<pb n="KR3k0065_WYG_018-4a"/>
　有美行博學工文為時聞人終以此不幸無人識其<lb/>
　疾者<lb/>
蒲𫝊正為宋資政有大洗面小洗面大濯足小濯足大<lb/>
　澡浴小澡浴小洗面一易湯用二人頮面而已大洗<lb/>
　面三易湯用五人肩頸及焉小濯足一易湯用二人<lb/>
　踵踝而已大濯足三易湯用四人膝股及焉小澡浴<lb/>
　湯用三斛人用五六大澡浴湯用五斛人用八九毎<lb/>
　日兩洗面兩濯足間日一小浴又間日一大浴口脂<lb/>
<pb n="KR3k0065_WYG_018-4b"/>
　面藥薫爐妙香未嘗斯湏去側也與王介甫同時共<lb/>
　事介甫垢面亂髪衣服生蟣蝨而蒲則如此視南史<lb/>
　所稱何佟之一日洗浴十餘遍同其水淫若劉寛經<lb/>
　年不洗浣陰子春經年不濯足者相反極矣<lb/>
趙忠惠帥維揚日募僚趙叅議有婢慧黠盡得同輩之<lb/>
　歡趙昵之堅拒不從疑有異强即之則男子也聞於<lb/>
　有司蓋身具二形前後奸狀不一遂置之極刑嘗考<lb/>
　之佛書所云愽又牟釋迦者謂半月能男半月不能<lb/>
<pb n="KR3k0065_WYG_018-5a"/>
　男又有五種不男因生堅妒變半半者二形人中惡<lb/>
　趣也晉五行志謂之人痾惠帝時京洛有人兼男女<lb/>
　二體亦能兩用人道而性尤淫邪此亂氣所生也玉<lb/>
　厯通政經云男女兩體主國淫亂而二十八宿真形<lb/>
　圖所載心房二星皆兩體與丈夫婦人更為雌雄此<lb/>
　又何耶異物志云靈貍一體自為陰陽故能媚人褚<lb/>
　氏遺書云非男非女之身精血散分感以婦人則男<lb/>
　脈應診動以男子則女脉順指皆天地不正之氣也<lb/>
<pb n="KR3k0065_WYG_018-5b"/>
盛大監勛紹興初知㐮陽單騎之官府治有一樓為公<lb/>
　退燕息之所勛嘗獨居樓上屏左右命一老兵守其<lb/>
　下卧榻之前置大浴斛取江漢水滿注其中日易新<lb/>
　水老兵乆而疑之乘勛晝寝登梯隙壁竊視乃見一<lb/>
　大鯉魚金鱗頳鬛游泳斛中如覺有窺者注目壁隙<lb/>
　凝然乆之老兵驚懼趨下自是撤去浴斛不復取水<lb/>
　　北夢𤨏言曰歸登尚書毎浴必屏左右自於浴斛<lb/>
　　中坐移時或有竊視者見一巨龜吹水也性甚嗇<lb/>
<pb n="KR3k0065_WYG_018-6a"/>
　　嘗爛一半脾旋割旋噉封其殘者一旦内子於封<lb/>
　　處割食歸見之大怒其内由是沒身不復食肉<lb/>
　　楊戩於所居堂後鑿一大池環以廊廡扃鐍周密<lb/>
　　毎至浴時先設巾器并澡豆之屬於池上乃悉屏<lb/>
　　人躍入水中游泳率移刻而出人莫能窺一日戩<lb/>
　　獨寝有盗入其室忽見床上一蝦蟆大幾充牀兩<lb/>
　　目如金光彩注射盜不覺驚踣於地而蝦蟆已復<lb/>
　　變為人乃戩也起坐按劒問曰汝為何人盜以實<lb/>
<pb n="KR3k0065_WYG_018-6b"/>
　　對戩擲一銀香毬與之曰念汝實貧以此賜汝勿<lb/>
　　為人言所見也盜不敢受再拜而出後以他事繫<lb/>
　　開封獄自道如此<lb/>
米元章知無為軍喜神怪毎雨晹致禱則設宴席於城<lb/>
　隍祠東向坐神像之側舉酒若相獻酬往往𫉬應毎<lb/>
　得時新茶果之屬輙分以饋神令典客聲喏𫝊言以<lb/>
　致之間有得緡錢於香案之側若神以勞送者嘗晨<lb/>
　興呼醮門鼓吏問夜來三更不聞鼔聲吏惶恐言中<lb/>
<pb n="KR3k0065_WYG_018-7a"/>
　夜有巨白蛇纒其鼔故不敢近米頷之叱吏去不復<lb/>
　問故人皆疑其蟒精<hi>一作蔡君謨</hi>
淳熈間姑蘇有民家姓唐一兄一妺其長皆丈有二尺<lb/>
　里人謂之唐大漢不復能嫁娶毎行勌倚市簷憩坐<lb/>
　如堵墻不可出出輙傾市從觀之日啗斗餘無所得<lb/>
　食因適野為巨室受囷粟蓋立囷外則可舉手以致<lb/>
　不必以梯也有璫以輅使客見之大驚遂入奏詔廩<lb/>
　之殿前司毎聲喏如洪鐘徳夀時欲見之懼其聚民<lb/>
<pb n="KR3k0065_WYG_018-7b"/>
　乃臥之俘於河至望仙專舟焉又江山邑寺有緇童<lb/>
　眉長踰尺來淨慈都人争出視之事聞禁中詔給僧<lb/>
　牒賜名延慶寺僧日坐之門護以行馬士女填咽炷<lb/>
　香謂之活羅漢<lb/>
吕縉叔以知制誥知潁州忽得疾身漸縮小臨終僅如<lb/>
　小兒古人未曾有此疾終無人識有松滋令姜愚無<lb/>
　他疾忽不識字數年方稍稍復舊有一人家妾視直<lb/>
　物皆曲弓絃界尺之𩔖視之皆如鈎<lb/>
<pb n="KR3k0065_WYG_018-8a"/>
秘書丞張諤嗜酒得竒疾中身而分左常苦寒右則苦<lb/>
　熱暑月中著襪袴紗綿相半<lb/>
　　𫝊舎人為太學博士日忽得腸痒之疾滿腹作痒<lb/>
　　又無搔處欲笑難笑欲泣難泣數年而愈<lb/>
叅政孟庾夫人徐氏有竒疾毎𤼵於聞見即舉身戰慄<lb/>
　至於幾絶見母與弟皆然至死不明又惡聞徐姓及<lb/>
　打銀打鐵聲嘗有一婢使之十餘年甚得力極喜之<lb/>
　一日偶問其家所為業婢曰打鐵疾遂作更不欲見<lb/>
<pb n="KR3k0065_WYG_018-8b"/>
　竟逐去之醫莫能施其術<lb/>
　　陳子直主簿之妻有異疾毎腹脹則中有聲如擊<lb/>
　　鼓逺聞於外腹消則止一月一作醫莫能治<lb/>
有張五星者瞽而慧善辨寳玉此猶是暗中摸索至於<lb/>
　能别婦人妍醜聞其聲欬扣問數語即知其人美惡<lb/>
　情性趙信國丞相専俾置姬妾并玉器云<lb/>
　文苑第三十一<lb/>
　　　<hi>宋興一代文章其羽翼經𫝊者尊長程朱陸具鼔吹休明者推歐蘓王曽俱置弗録寥寥數則</hi>
<pb n="KR3k0065_WYG_018-9a"/>
　　　<hi>譬之小璣拱璧聊供把握九鼎一臠畧一染指用收隐僻非多廣博云爾</hi>
楊文公億欲作文則與門人賔客飲博投壺奕棋笑語<lb/>
　喧譁而不妨搆思以小方紙細書揮翰如飛丈不加<lb/>
　㸃毎盈一幅則令門人𫝊録毎疲於應命頃刻間成<lb/>
　數千言真一代文豪也大年七嵗時對客談論有老<lb/>
　成風年十一太宗召對便殿授秘書省正字且謂曰<lb/>
　卿離鄉里得無念父母乎對曰臣見陛下一如臣父<lb/>
　母上歎賞久之初入館時年甚少故事初授館職必<lb/>
<pb n="KR3k0065_WYG_018-9b"/>
　以啟謝執政時公啟事有曰朝無綘灌不妨賈誼之<lb/>
　少年坐有鄒枚未害相如之末至一時稱之<lb/>
　　前輩嘗説北朝致祭皇后文楊大年捧讀空紙無<lb/>
　　一字隨自撰曰惟靈巫山一朶雲閬苑一團雪桃<lb/>
　　源一枝花秋空一輪月豈期雲散雪消花殘月缺<lb/>
　　伏惟尚饗仁宗大喜其才敏給有壮國體洪忠宣<lb/>
　　公自嶺外徙宜春沒扵保昌張子韶致祭其文但<lb/>
　　云維某年月日具官某謹以清酌之奠昭告於某<lb/>
<pb n="KR3k0065_WYG_018-10a"/>
　　官之靈嗚呼哀哉伏惟尚饗景靈深美其情哀愴<lb/>
　　乃過於辭<lb/>
謝希深綘嘗作楊秘監啟事有曰曵鈴其空上念無君<lb/>
　子者觧組不顧公其如蒼生何大年題於所携扇曰<lb/>
　此文中虎也歐陽公嘗云三代以來文章盛者稱西<lb/>
　漢希深於制誥尤得其體常楊元白不足多也<lb/>
五季文章卑陋極矣然當時諸僣偽其國亦頗有人嘗<lb/>
　游博白之宴石山號普光禪寺者為屋數椽而已其<lb/>
<pb n="KR3k0065_WYG_018-10b"/>
　山逈絶洞穴怪竒得一碑乃偽漢時人為寺記特喜<lb/>
　其中兩語云蔬足果足松寒水寒<lb/>
往嵗士人多尚對偶為文穆修張景輩始為平文當時<lb/>
　謂之古文穆張嘗同造朝待旦於東華門外方論文<lb/>
　次適見有奔馬踐死一犬二人各記其事以較工拙<lb/>
　穆修曰馬逸有黄犬遇蹄而斃張景曰有犬死奔馬<lb/>
　之下時文體新變二人語皆拙澀當時巳謂之工如<lb/>
　坡公嶺外詩叙虎飲水潭上有蛟尾而食之以十字<lb/>
<pb n="KR3k0065_WYG_018-11a"/>
　説盡云潛鱗有饑蛟掉尾取渴虎只著渴字便見飲<lb/>
　水意且屬對親切<hi>一作有犬臥於通衢逸焉蹄而殺之歐文忠公曰使子修史萬卷未</hi>
　<hi>已也改為逸馬殺犬於道</hi>
錢思公雖生長富貴而少所嗜好惟喜讀書坐則讀經<lb/>
　史臥則覽小説如厠則閲小詞盖未嘗湏臾釋卷也<lb/>
　謝希深亦言與宋公垂同在史館毎奏厠必挾書以<lb/>
　往諷誦之音琅然聞於逺近其篤學如此歐文忠公<lb/>
　因謂希深曰余生平所作文章多在三上乃馬上枕<lb/>
<pb n="KR3k0065_WYG_018-11b"/>
　上厠上也葢惟此尤可以屬思爾公又謂為文有三<lb/>
　多看多做多商量多也<hi>錢惟演初諡思其子争之改諡文僖</hi>
錢思公鎮洛所辟僚屬盡一時俊彦時河南以陪都之<lb/>
　要驛舍常缺公大創一館榜曰臨轅既成命謝希深<lb/>
　尹師魯歐陽公三人各撰一記期以三日後宴集賔<lb/>
　之三子相掎角以成文就出之相較希深之文僅五<lb/>
　百字歐公之文五百餘字獨師魯止三百八十餘字<lb/>
　而語簡事備復典重有法歐謝二公縮䄂曰止以師<lb/>
<pb n="KR3k0065_WYG_018-12a"/>
　魯之作納吾二人者當匿之丞相果召獨師魯獻文<lb/>
　思公曰何見忽之深已礱三石奉候不得已俱納之<lb/>
　然歐公終未服在師魯之下獨載酒往通夕講摩師<lb/>
　魯曰大抵文字所忌者格弱字冗諸君文誠髙然少<lb/>
　未至者格弱字冗爾永叔奮然持此説别作一記更<lb/>
　減師魯文廿字而成之尤完粹有法師魯謂人曰歐<lb/>
　九真一日千里也思公兼将相之位帥洛止以賓友<lb/>
　遇三子創道服笻杖各三毎府園文㑹丞相則夀巾<lb/>
<pb n="KR3k0065_WYG_018-12b"/>
　紫褐三人者羽<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>携笻而從之<lb/>
孫何性落魄而嗜好古文為轉運使日政尚苛峻州縣<lb/>
　患之乃求古碑文字磨滅者得數本釘於館中孫至<lb/>
　則讀其碑辨識文字以爪搔髪垢而嗅之遂往往至<lb/>
　暮不復省録文案<lb/>
梅詢為翰林學士一日書詔頗多屬思甚苦操觚循階<lb/>
　而行忽見一老卒卧於日中欠伸甚適梅忽歎曰暢<lb/>
　哉徐問之曰汝識字乎曰不識梅曰更快活也<lb/>
<pb n="KR3k0065_WYG_018-13a"/>
真宗即位之次年賜李繼遷名復進封西平王時宋湜<lb/>
　宋白蘇易簡張洎在翰林俾草詔冊皆不稱㫖惟宋<lb/>
　公湜深探上意必欲推先帝欲封之意因進辭曰先<lb/>
　皇帝早深西顧欲議真封屬軒鼎之俄遷建漢壇之<lb/>
　未逮故兹遺命特付𦕈躬爾宜望弓劍以拜恩守疆<lb/>
　垣而效節上大喜不數月叅大政<lb/>
夏竦字子喬㓜學於姚鉉鉉使為水賦限以萬字竦作<lb/>
　三千字示鉉鉉怒不視曰汝何不於水之前後左右<lb/>
<pb n="KR3k0065_WYG_018-13b"/>
　廣言之竦益之得六千字鉉喜曰可教矣<lb/>
五代史漢王章不喜文士嘗語人曰此輩與一把算子<lb/>
　未知顛倒何益於國算子本俗語歐公據其言書之<lb/>
　有古意温公通鑑改作授之握算不知縱横不如歐<lb/>
　史矣<lb/>
嘉祐中詔宋景文歐陽文忠諸公重修唐書時有蜀人<lb/>
　吳縝者初登第因范景仁請於文忠願預官屬之末<lb/>
　上書文忠言甚懇切文忠以其年少輕佻拒之縝鞅<lb/>
<pb n="KR3k0065_WYG_018-14a"/>
　鞅而去逮夫新書之成迺指摘其瑕疵為糺繆一書<lb/>
　至元祐中縝游宦暛跎老為郡守與五代史纂誤俱<lb/>
　刋行之紹興中福唐吳中實元美為湖州教授復刻<lb/>
　於郡庠且作後序以為鍼膏肓起廢疾杜預實為左<lb/>
　氏之忠臣然不知縮著書之本意也<lb/>
舊𫝊歐陽文忠公雖作一二字小簡亦必屬稿其不輕<lb/>
　茍如此然今集中所見乃明白顯易若未嘗經意者<lb/>
　而自然爾雅東坡大抵相𩔖初不過為藻采也至黄<lb/>
<pb n="KR3k0065_WYG_018-14b"/>
　魯直始專集取古人才語以叙事雖造次間必期於<lb/>
　工而世所𫝊宋景文刀筆集雖平文而務為竒險至<lb/>
　或作三字韻語近世葢未之見𫝊崧卿給事嘗盛暑<lb/>
　中以氷餽同舍其簡云蓬萊道山羣仙所游清異人<lb/>
　境不風自凉火雲騰空莫之能炎餉以氷雪是謂附<lb/>
　益讀者大笑而不知其淵源亦有自也<lb/>
　　歐陽公為韓魏公畫錦堂記云仕宦至將相富貴<lb/>
　　歸故郷韓公得之愛賞後數日歐復遣介别以本<lb/>
<pb n="KR3k0065_WYG_018-15a"/>
　　至云前有未是可換此本韓再三玩之無異<lb/>
　　前者但於仕宦富貴下各添一而字文義尤<lb/>
　　暢前輩為文不易如此<lb/>
　　𫝊云良工不示人以樸葢恐見其斧鑿㾗跡<lb/>
　　也黄魯直嘗於相國寺得宋子京堂史藁一<lb/>
　　束歸而熟觀之自是文章日進此無他但見<lb/>
　　其竄易字句與初造意不同而悟入爐鞴之<lb/>
　　妙耳<lb/>
<pb n="KR3k0065_WYG_018-15b"/>
　　宋景文修唐史好以艱深之辭文淺易之説歐公<lb/>
　　思所以諷之一曰大書其壁曰宵寐非楨扎闥洪<lb/>
　　休宋見之曰非夜夢不祥題門大吉耶何必求異<lb/>
　　如此歐公曰李靖𫝊云震霆無暇掩聰亦是𩔖也<lb/>
　　宋慚而退<lb/>
范蜀公少時與宋子京同賦長嘯却敵騎蜀公先成破<lb/>
　題云制動以静善勝不争景文見之不復出其所作<lb/>
　潜於䄂中毁之因謂蜀公曰公賦甚佳更當添以二<lb/>
<pb n="KR3k0065_WYG_018-16a"/>
　者字景文賦雖不逮蜀公然破題云月滿邊塞人登<lb/>
　戍樓亦竒語也<lb/>
宋宣獻公綬夏英公竦同試童行誦經有一行者誦法<lb/>
　華經不過問其習業幾年矣曰十年二公笑且憫之<lb/>
　因各取法華經一部誦之夏公七日宋公五日不復<lb/>
　遺一字<lb/>
王舒王性酷嗜書雖寝食間手不釋卷或燕居黙<lb/>
　坐研䆒經㫖常州日對客語未嘗有笑容一日<lb/>
<pb n="KR3k0065_WYG_018-16b"/>
　大㑹賔佐倡優在庭公忽大笑人頗怪之乃共<lb/>
　呼優人厚遺之曰汝能使太守開顔可賞也有<lb/>
　一人竊疑公笑不由此因乗間啟公公曰疇日<lb/>
　席上偶思咸常二卦豁悟微㫖自喜有得故不<lb/>
　覺𤼵笑耳<lb/>
王荆公作字説時用意良苦置石蓮百許枚几案上咀<lb/>
　嚼以運其思遇盡未及益即嚙其指至流血不覺世<lb/>
　𫝊公初生家人見有貛入其産室有頃公生故小字<lb/>
<pb n="KR3k0065_WYG_018-17a"/>
　貛郎<lb/>
荆公在蔣山時以近製示蘇子瞻中有騷語云積<lb/>
　李兮縞夜崇桃兮炫晝子瞻曰自屈宋沒後無<lb/>
　復離騷句法乃今見之荆公曰非子瞻見䛕某<lb/>
　自負亦如此<lb/>
劉貢甫舊與王荆公游甚欵毎相過必終日荆公為叅<lb/>
　知政事一日貢甫訪之值其方飯使吏延入書室中<lb/>
　見有藁草一篇在硯下取視之則論兵之文也貢甫<lb/>
<pb n="KR3k0065_WYG_018-17b"/>
　性強記一過目輙不忘既讀復置故處獨念吾以庶<lb/>
　僚謁執政徑入其便坐非是因復趨出侍於廡下荆<lb/>
　公飯畢而出始復邀入坐語乆之問貢甫近頗為文<lb/>
　乎貢甫曰近作兵論一篇草創未就荆公問所論大<lb/>
　概如何則以所見藁草為己意以對荆公不悟其窺<lb/>
　見己作也黙然良乆徐取研下藁草裂之葢荆公平<lb/>
　日論議必欲出人意表苟有能同之者則以為流俗<lb/>
　之見也<lb/>
<pb n="KR3k0065_WYG_018-18a"/>
國史云慶厯以前學者尚文辭多守章句注疏之學至<lb/>
　劉原父為七經小𫝊始異諸儒之説王荆公修經義<lb/>
　葢本於原父云英宗嘗語及原父韓魏公對以有<lb/>
　文學歐陽文忠公曰劉敞文章未甚佳博學可<lb/>
　稱也<lb/>
胡武平嘗奉勅撰温成皇后哀冊當時受旨以温成嘗<lb/>
　因禁卒竊𤼵捍衛有功而秉筆者不能文其實公乃<lb/>
　用西漢何羅觸瑟馮媛當熊二事以状其意曰在昔<lb/>
<pb n="KR3k0065_WYG_018-18b"/>
　禁闈誰何弛衛觸瑟方警當熊已屬覽者無不歎服<lb/>
　<hi>胡宿字武平常州晉陵人諡文恭</hi>
　　孝宗受禪赦文云凡今𤼵政施仁之日皆<lb/>
　　得之問安視膳之餘天下誦之洪景嚴筆<lb/>
　　也<lb/>
孫甫字之翰博學強記尤善言唐事能詳其君臣行事<lb/>
　本末以推見當世治亂毎為人説如其身履其間而<lb/>
　聴者曉然如目見故學者以為終嵗讀史不如一日<lb/>
<pb n="KR3k0065_WYG_018-19a"/>
　聞公論也所著唐史記七十五卷論議閎贍書未及<lb/>
　成而卒詔取其書藏秘府司馬温公書其後云孫公<lb/>
　昔著此書甚自重惜常别緘其藁於笥必盥手啟之<lb/>
　謂家人曰萬一有水火刀兵之急他財貸盡棄之此<lb/>
　笥不可失也每公私少間則増損改易未嘗去手其<lb/>
　在江東為轉運使出行部亦以自隨過亭傳休止輒<lb/>
　取修之㑹宣州有急變乘驛遽徃不暇挈以俱既行<lb/>
　其後金陵大火延及轉運廨舍弟子察親負其笥避<lb/>
<pb n="KR3k0065_WYG_018-19b"/>
　於沼中島上公在宣州聞之亟還入問曰唐書在乎<lb/>
　察對曰在乃悦餘無所問自壯年至於白首乃成亦<lb/>
　未以示人文潞公執政嘗就公借之公不與但録姚<lb/>
　宋論以與之<lb/>
温公修列代君臣事跡辟范淳甫祖禹同編修公在書<lb/>
　局分職唐史考其成敗治亂得失之迹撮其機要論<lb/>
　次成書名曰唐鑑元祐中客有見伊川先生者几案<lb/>
　無他書唯印行唐鑑一部先生謂客曰近方見此書<lb/>
<pb n="KR3k0065_WYG_018-20a"/>
　自三代以後無此議論崇寧中有見欒城先生於潁<lb/>
　昌先生曰老來不欲泛觀他書近日且看唐鑑<lb/>
東坡云子由作栖賢僧堂記讀之便如在堂中見水石<lb/>
　陰森草木膠葛也僕當為書之刻石堂上且欲與盧<lb/>
　山結縁予他日入山不為生客也<lb/>
昔有以詩投東坡者朗誦之而請曰此詩有分數否坡<lb/>
　曰十分其人大喜坡徐曰三分詩七分讀耳此雖一<lb/>
　時戲語然涪翁所謂南窻讀書吾伊聲葢讀書者其<lb/>
<pb n="KR3k0065_WYG_018-20b"/>
　聲正自可聴耳王沔字楚望端拱初㕘大政上每試<lb/>
　舉人多令沔讀試卷沔素善讀縱文格下者能抑揚<lb/>
　髙下迎其辭而讀之聴者忘厭凡經讀者毎在髙選<lb/>
　舉子凡納卷者必祝之曰得王楚望讀之幸也若然<lb/>
　則善於讀者不為無助焉<lb/>
蘇子由嘗云予少作文要使心如旋牀大事大圓成小<lb/>
　事小圓轉每句如珠圓<lb/>
徐師川俯是山谷外甥晩年欲自立名客有稱其源自<lb/>
<pb n="KR3k0065_WYG_018-21a"/>
　山谷者公讀之不樂答以小啟曰涪翁之妙天下君<lb/>
　其問諸水濱斯道之大域中我獨知之濠上<lb/>
曽南豐表中語有云鈎陳太㣲星緯咸若崑崙渤澥波<lb/>
　濤不驚陳履常甚愛之嘗曰此語信為竒偉<lb/>
有謂曽子固南齊書序是一部十七史序不可不熟看<lb/>
　其要處云所謂良史者其明必足以周萬事之理道<lb/>
　必足以適天下之用智必足以通難知之意文必足<lb/>
　以發難顯之情然後其任可得而稱也昔者唐虞有<lb/>
<pb n="KR3k0065_WYG_018-21b"/>
　神明之性有㣲妙之徳使由之者不能知知之者不<lb/>
　能名其言至約其體至備而為之二典者推而明之<lb/>
　所記者豈獨其迹併與其深㣲之意而傳之無不盡<lb/>
　也至於後世諸史事迹擾昩雖有隨世以就功名之<lb/>
　君相與合謀之臣未有得赫然傾動天下之耳目而<lb/>
　一時偷奪悖理之人亦幸而不暴著於世豈非所託<lb/>
　不得其人故耶<lb/>
曽子固初為太平州司戸時張伯玉作守歐陽公與王<lb/>
<pb n="KR3k0065_WYG_018-22a"/>
　荆公諸人咸薦之伯玉殊不為禮一日就㕔作大排<lb/>
　設召子固惟賓主二人亦不交一談既而召子固於<lb/>
　書室謂曰人以公為曽夫子必無所不學也子固辭<lb/>
　遜而退一日請子固作六經閣記子固為作終不可<lb/>
　其意乃謂子固曰吾試為之即令子固代書曰六經<lb/>
　閣者諸子百家皆在焉不書尊經也伯玉字公連范<lb/>
　文正公客子固年少有才名私以不識字詆之伯玉<lb/>
　有所聞故掲示之如此<lb/>
<pb n="KR3k0065_WYG_018-22b"/>
魏昌世衍從陳無已游最久言無已平生惡人節書以<lb/>
　為茍能盡記不忘固善不然徒廢目力而已夜與諸<lb/>
　生㑹宿忽思一事必明燭繙閲得之乃已或以為可<lb/>
　待旦者無已曰不然人情樂因循一放過則不復省<lb/>
　矣故其學甚博而精尤好經術非如唐之諸子作詩<lb/>
　之外他無所知也<lb/>
肅王樞與沈元用同使金館於燕山愍忠寺暇日無聊<lb/>
　同行寺中偶有一唐人碑辭皆偶麗凡三千餘言元<lb/>
<pb n="KR3k0065_WYG_018-23a"/>
　用素强記即朗誦一再肅王不視且聴且行若不經<lb/>
　意元用歸欲矜其敏取紙追書之不能記者闕之凡<lb/>
　十四字書畢肅王視之即取筆盡補其缺無遺者又<lb/>
　改元用謬誤四五處置筆他語畧無矜色元用不覺<lb/>
　為之駭服<lb/>
　　尹少稷穡强記日能誦麻沙板本書厚一寸嘗與<lb/>
　　吕居仁舍人坐上記厯日酒一行記两月不差一<lb/>
　　字<lb/>
<pb n="KR3k0065_WYG_018-23b"/>
胡澹菴見楊龜山龜山舉两肘視之曰吾此肘不離案<lb/>
　三十年然後於道有進張無垢謫横浦寓城西寶界<lb/>
　寺其寢室有短窻每日昩爽輒抱書立窻下就明而<lb/>
　讀如是者十四年洎北歸窻下石上雙跌之跡𨼆然<lb/>
　前輩為學勤苦如此然龜山葢少年事無垢在晚年<lb/>
　尤難也<lb/>
童汪錡能執干戈以衛社稷本謂㓜而能赴國難耳非<lb/>
　性童也翟公巽作童貫誥詞云爾祖汪錡誤也或云<lb/>
<pb n="KR3k0065_WYG_018-24a"/>
　故以戲之<lb/>
寓言以貽訓誡若柳子厚三戒鞭賈之𩔖頗似以文為<lb/>
　戲如朱希真敦儒東方智士説蕭東夫海藻呉伍百<lb/>
　二文亦不無補於世道朱之文曰東方有人自號智<lb/>
　士才多而心狂凡古昔聖賢與當世公卿長者皆摘<lb/>
　其短缺而非笑之然地寒力薄終身不免饑凍里有<lb/>
　富人建第宅甲其國中車馬奴婢鐘鼓帷幄悉備一<lb/>
　旦富人召智士語之曰吾將逺遊今以居第貸子凡<lb/>
<pb n="KR3k0065_WYG_018-24b"/>
　室中金寶資生之具動用什物器皿皆聴子用不計<lb/>
　期年還則歸我富人即登車而出智士杖䇿而入僮<lb/>
　僕婢妾大小男婦羅拜堂下各效其所典簿籍以聴<lb/>
　命號智士曰假公智士因徧觀居第富貴靡麗勝如<lb/>
　王者喜甚忽更衣東走圊仰視其舍卑狹俯閲其基<lb/>
　湫隘心鬰然不樂召綱紀僕讓之曰此第髙廣而圊<lb/>
　不稱僕曰惟假公教智士因令撤舊營新狹者廣之<lb/>
　卑者増之曰如此以當寒暑如此以蔽風雨既藻其<lb/>
<pb n="KR3k0065_WYG_018-25a"/>
　梲又丹其楹至於聚籌積灰扇蠅攘蛆皆有法度事<lb/>
　或未當朝移夕改必善必竒智士躬執茆帚與役夫<lb/>
　雜作手足瘡繭頭蓬面垢晝夜忘食切切焉惟恐圊<lb/>
　之未美也不覺閱嵗未落成忽閽者奔告曰阿郎至<lb/>
　矣智士倉皇棄帚而趨迎富人勞之曰子居吾第樂<lb/>
　乎智士恍然自失曰自君之出吾惟圊是務初不知<lb/>
　中堂之温宻别館之虚凉北榭之風南樓之月西園<lb/>
　花竹之勝吾未嘗經目後房歌舞之妙吾未嘗舉觴<lb/>
<pb n="KR3k0065_WYG_018-25b"/>
　蛛網琴瑟塵栖鐘鼎不知嵗月之及子復歸而吾當<lb/>
　去也富人揖而出之智士還於故廬且悲且嘆悒悒<lb/>
　而死南宜僚聞而笑之以告北山愚公愚公曰子奚<lb/>
　笑哉世之治圊者多矣奚笑哉蕭東夫寓言曰淮右<lb/>
　浮屠客日飲於呉市醉而狂攘臂突市人行者皆避<lb/>
　市卒以聞呉牧牧録而械之為符移授伍百使䕶而<lb/>
　返之淮右伍百垢浮屠曰狂髠坐爾乃有千里役吾<lb/>
　且爾苦也每未晨而即扣執朴驅其後不得休夜則<lb/>
<pb n="KR3k0065_WYG_018-26a"/>
　縶其足至奔牛埭浮屠出腰間金市斗酒夜醉伍百<lb/>
　而髠其首解墨衣衣之且加之械而繫焉頹壁而逃<lb/>
　明日既曉伍百乃醒寂不見浮屠顧壁已頹曰嘻其<lb/>
　遁矣既而視其身之衣則墨驚循其首則不髮又械<lb/>
　且繋縶不能出戸大呼逆旅中曰狂髠故在此獨失<lb/>
　我耳客每見呉人輒道此呉人亦自笑也千巖老人<lb/>
　曰是殆非寓言也世之失我者豈獨呉伍百哉生而<lb/>
　有此我也均也是不為榮悴有加損焉者也所寄以<lb/>
<pb n="KR3k0065_WYG_018-26b"/>
　見榮悴乃皆外物非所謂倘來者耶曩悴而今榮倘<lb/>
　來集其身者日以盛而顧揖步趨亦日隨所寄而改<lb/>
　曩與之處者今視之良非昔人而其自視亦殆非復<lb/>
　故我也是其與呉伍百果有間哉吾故人或駸駸華<lb/>
　要當書此遺之<lb/>
姚鎔字乾父號秋圃合沙者儒也記誦甚精著述不茍<lb/>
　潦倒餘六旬僅以晚科主天台黄巖學期年而殂雜<lb/>
　著數篇議論皆有思致其喻白蟻文云物之不靈告<lb/>
<pb n="KR3k0065_WYG_018-27a"/>
　而弗聴俗所謂對牛馬而誦經是已雖然羣生之𩔖<lb/>
　皆含佛性況夫螻螘至㣲㣲而有知人但見其徃來<lb/>
　憧憧而不知其市聲訌訌固自有大小長㓜之序前<lb/>
　呼後唱之響黙傳於寂然無譁之中一種俱白號曰<lb/>
　蛇虎族𩔖蕃昌其來自古賦性至巧累土為室有嘴<lb/>
　至剛嚙木為糧遂使脩廊為之空洞廣廈為之頹圯<lb/>
　夫人營創亦云艱矣上棟下宇欲維安土爾乃鳩居<lb/>
　之而不恤蠶食之而無恥余備歴險阻拙事生涯茍<lb/>
<pb n="KR3k0065_WYG_018-27b"/>
　作數椽不擇美材既杉欏之無有惟梓松之是裁正<lb/>
　爾輩之所慕逐馨香而俱來雖然爾形至㣲性具五<lb/>
　常其居親親無閨門同氣之闘近於仁其行濟濟有<lb/>
　君子遜畔之風近於禮有事則同心協力不約而競<lb/>
　集號令信也未雨則含沙負土先事而綢繆智識靈<lb/>
　也其徒羽化則空穴餞之於外有同室之義也既靈<lb/>
　性之不冺宜善言之可施余之締創爾所見余之艱<lb/>
　難爾宜知今與爾畫池為界請遷種𩔖以他適毋入<lb/>
<pb n="KR3k0065_WYG_018-28a"/>
　範圍而肆窺茍諄諄而莫聴是對牛馬而誦經以酒<lb/>
　酹地爾其知之又效柳河東三戒作三説其一曰福<lb/>
　之馬嘉云海有魚曰馬嘉銀膚燕尾大者視睟兒臠<lb/>
　而火熽之可致逺常淵潛不可捕春夏乳子則隨潮<lb/>
　出波上漁者用此時簾而取之簾為疏目廣袤數十<lb/>
　尋两舟引張之鎚以鐵下垂水底魚過者必鑽觸求<lb/>
　進愈觸愈束愈怒則頰張鬛舒鈎着其目致不可脱<lb/>
　向使觸網而能退却則悠然逝矣知進而不知退用<lb/>
<pb n="KR3k0065_WYG_018-28b"/>
　罹烹醢之酷悲夫其二江淮之蜂蟹云淮北蜂毒尾<lb/>
　能殺人江南蟹雄螯堪敵虎然取蜂兒者不論斗而<lb/>
　捕蟹者未聞血指也蜂窟於土或木石人蹤跡得其<lb/>
　處則夜炳烈炬臨之蜂空羣赴燄盡殪然後連房刳<lb/>
　取蟹取蒲葦間一燈水滸莫不郭索而來悉可俯拾<lb/>
　惟知趨進而不安其所其隕也固宜其三蜀封溪之<lb/>
　猩猩云猩猩人面能言笑出蜀封溪山或曰交趾血<lb/>
　以赭罽色終始不渝嗜酒喜屐人以所嗜陳野外而<lb/>
<pb n="KR3k0065_WYG_018-29a"/>
　聫絡之伏伺其獶猩猩見之知為餌已遂斥詈其人<lb/>
　姓名若父祖姓名且相戒毋墮奴輩計中携儔唾罵<lb/>
　而去去後復顧因相謂曰盍嘗試之既而染指知味<lb/>
　則㝠然忘夙戒相與沾濡徑醉相喜笑取屐加足伏<lb/>
　發徃徃顛連傾仆掩羣無遺嗚呼明知而明犯之其<lb/>
　愚又益甚矣<lb/>
百嵗寓翁家所藏燕丹子一序甚竒附載於此目無秦<lb/>
　技無人然後可學燕丹子有言不信有劍不神不可<lb/>
<pb n="KR3k0065_WYG_018-29b"/>
　不讀燕丹子從太虚置恩怨以名教衡意氣便可焚<lb/>
　却燕丹子此荆軻事也有燕丹而後有荆軻也秦威<lb/>
　太赫燕怨太激威怨相軋所為白虹貫日和歌變徵<lb/>
　我固知其事之不成倚柱一笑所謂報太子而成其<lb/>
　為荆卿者乎余本孱夫不能學亦不須讀苐不忍付<lb/>
　之宵燭而録之以副予家卷軸惜無作者姓名耳<lb/>
周申父之翰寒夜擁爐爇火見瓶内所插折枝梅花氷<lb/>
　凍而枯因取投火中戲作下火文云寒勒銅瓶凍未<lb/>
<pb n="KR3k0065_WYG_018-30a"/>
　開南枝春斷不歸來這囘勿入梨雲夢却把芳心作<lb/>
　死灰恭惟地罏中處士梅公之靈生自羅浮派分庾<lb/>
　嶺形若槁木稜稜山澤之臞膚如凝脂凛凛雪霜之<lb/>
　操春魁占百花頭上嵗寒居三友圖中玉堂茅舍總<lb/>
　無心金鼎商羮期結果不料道人見挽便離有色之<lb/>
　根夫何氷氏相凌遽返華胥之國玉骨擁爐烘不醒<lb/>
　氷魂剪紙竟難招紙帳夜長猶作尋香之夢筠窻月<lb/>
　淡尚疑㺯影之時雖宋廣平鐵石心腸忘情未得使<lb/>
<pb n="KR3k0065_WYG_018-30b"/>
　華光老丹青手段摸索難真却愁冷落一枝春好與<lb/>
　茶毗三昩火惜花君子還道這一㸃香魂今在何處<lb/>
　咦烱然不逐東風散只在孤山水月中<lb/>
元儒郝文忠經字伯常有與友人論文法書曰古之為<lb/>
　文法在文成之後辭由理出文自辭生法以文著相<lb/>
　因而成也非先求法而作之也後世之為文也則不<lb/>
　然先求法度然後措辭以求理若握杼軸求人之絲<lb/>
　枲而織之經營比次絡繹接續以求端緒未措一辭<lb/>
<pb n="KR3k0065_WYG_018-31a"/>
　鈐制夭閼惟恐其不工而無法故後之為文法在未<lb/>
　成之前以理從辭以辭從文以文從法資於人而無<lb/>
　我是以愈工而愈不工愈有法而愈無法秪為近世<lb/>
　之文弗逮乎古矣<lb/>
　<lb/>
　<lb/>
　<lb/>
　<lb/>
<pb n="KR3k0065_WYG_018-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋稗𩔖鈔卷十八<lb/>
</p>
<p>
</p>
  </div>
<div>
<head>宋稗𩔖鈔卷十九</head> <lb/>
    <p>
<pb n="KR3k0065_WYG_019-1a"/>
欽定四庫全書<lb/>
　宋稗𩔖鈔卷十九<lb/>
　　　　　　　　　　　　　常熟潘永因編<lb/>
　博識第三十二<lb/>
僧錄賛寜洞古博物著書數百卷王元之禹偁徐騎省<lb/>
　鉉有疑則就而質焉二公皆拜之柳仲塗開因曰余<lb/>
　頃守維揚郡堂後菜圃纔隂雨則青𦦨夕起觸近則<lb/>
　散何也寜曰此燐火也兵戰血或牛馬血著土則凝<lb/>
<pb n="KR3k0065_WYG_019-1b"/>
　結為此氣雖千載不散柳遽拜之曰掘之皆斷鎗折<lb/>
　鏃乃古戰地也因贈以詩中有空門今日見張華之<lb/>
　句<lb/>
太宗時一日後苑象斃上令取膽剖腹不𫉬上異之以<lb/>
　問徐鉉鉉奏曰請於前足求之如言果得以進亟召<lb/>
　鉉問對曰象膽隨四時在足今方二月故臣知在左<lb/>
　足也朝廷皆歎其博識<lb/>
徐常侍鉉仕江南日嘗直澄心堂復被入直至飛虹橋<lb/>
<pb n="KR3k0065_WYG_019-2a"/>
　馬輒不進裂鞍斷轡箠之血流掣韁却立鉉遺書問<lb/>
　於餘杭沙門賛寜答曰下必有海馬骨水火俱不能<lb/>
　毁惟漚以腐糟隨毁者乃是鉉劚之去土丈餘果得<lb/>
　巨獸骨上脛可長一丈膝而下長三尺腦骨若股柱<lb/>
　積薪焚三日不動以腐糟纔漚之遂爛<lb/>
江南徐鍇嘗奉命撰文與其兄鉉共論猫事鉉疏得二<lb/>
　十事鍇曰未也適已憶七十餘事鉉曰楚金大能記<lb/>
　明旦云夜來復得數事鉉撫掌稱美<lb/>
<pb n="KR3k0065_WYG_019-2b"/>
　　宣和中蔡居安攸提舉秘書省夏日㑹館職於道<lb/>
　　山食𤓰居安令坐客徵𤓰事各疏所憶每一條食<lb/>
　　一片坐客不敢盡言居安所徵為優欲畢校書郎<lb/>
　　董彦逺連徵數事皆所未嘗聞坐客咸歎服之識<lb/>
　　者謂彦逺必不能安後數日果補外<lb/>
　　吕徽之與陳剛中治中遇於道治中策蹇驢時猶<lb/>
　　布衣見先生風神高簡問曰得非吕徽之乎曰然<lb/>
　　足下非陳剛中乎曰然握手若平生歡共論驢故<lb/>
<pb n="KR3k0065_WYG_019-3a"/>
　　事先生言一事治中答一事互至四十餘事治中<lb/>
　　止矣先生曰我尚記得有某出某書某出某𫝊又<lb/>
　　三十餘事治中深敬之<lb/>
江南徐知諤嘗得畫牛一軸晝則嚙草欄外夜則歸卧<lb/>
　欄中知諤獻後主煜煜持貢闕下太宗張後苑以示<lb/>
　羣臣俱無知者僧錄賛寜曰南倭海水或減則灘磧<lb/>
　微露倭人拾方諸蚌腊中有餘淚數滴得之和色著<lb/>
　物則晝𨼆而夜顯沃焦山時或風撓飄擊有石落海<lb/>
<pb n="KR3k0065_WYG_019-3b"/>
　岸得之滴水磨色染物則晝顯而夜晦諸學士皆以<lb/>
　為無稽寜曰見張騫海外異物記後杜鎬檢三館書<lb/>
　目果於六朝舊本書中載之一言用大蚌含胎結珠<lb/>
　未就如淚者瀝取和色欲日見者於日中畫欲夜見<lb/>
　者於月下畫葢珠蚌乃日精月華所成今以未就之<lb/>
　淚布於日月之下則受此之精於色各以時見理或<lb/>
　有之也<lb/>
李建勲罷相江南出鎮豫章一日與賓僚游東山各事<lb/>
<pb n="KR3k0065_WYG_019-4a"/>
　寛履輕衫携酒殽引步於漁溪樵塢間遇佳處則飲<lb/>
　或平田間一茆舍有兒童讀書聲相君携策就之乃<lb/>
　一老叟教數村童叟驚悚離席改容趨謝而翔雅有<lb/>
　體氣調瀟灑丞相愛之遂觴於其廬置之客右叟亦<lb/>
　不敢輒談李以晚渇連食數梨賓僚有曰此不宜多<lb/>
　食號為五臓刀斧叟竊笑丞相曰先生之哂必有異<lb/>
　聞叟謝曰小子愚賤偶失容於鈞重然實無所聞李<lb/>
　堅質之仍脅以巨觥曰無說則沃之叟不得已問說<lb/>
<pb n="KR3k0065_WYG_019-4b"/>
　者曰敢問刀斧之說有稽乎曰舉世盡云必有其稽<lb/>
　叟曰見鶡冠子所謂五臓刀斧者非所食之梨乃離<lb/>
　别之離耳葢言人之别離戕伐胸懐甚若刀斧遂就<lb/>
　架取一小册振拂以呈丞相乃鶡冠子也檢之如其<lb/>
　說李特加重<lb/>
宋制科題有堯舜禹湯所舉如何乃漢時宫中謁者趙<lb/>
　堯舉春李舜舉夏兒湯舉秋貢禹舉冬各職天子所<lb/>
　服也又湯周福祚乃張湯杜周也當時士子以唐虞<lb/>
<pb n="KR3k0065_WYG_019-5a"/>
　三代為對遂無一人合者<lb/>
宋子京用伏奉手畢南人謂筆曰畢因效之以為手畢<lb/>
　手簡宋謂爾雅簡謂之畢學記曰呻其佔畢<lb/>
宋景文博學多聞著名當世詩正義曰絡緯鳴懶婦驚<lb/>
　子京詩云西風已飄上林葉北斗直掛建章城人間<lb/>
　底事最堪恨絡緯啼時無婦驚其用事如此又詩云<lb/>
　蟹美持螯日魴甘抑鮓天用楊淵五湖賦云連瓶抑<lb/>
　鮓又詩云何但魚知丙非徒字識丁唐張𢎞靖云天<lb/>
<pb n="KR3k0065_WYG_019-5b"/>
　下無事汝軰挽兩石弓不如識一丁字丙者左太冲<lb/>
　蜀都賦云嘉魚出於丙穴注丙穴在漢中沔陽北有<lb/>
　魚穴二所常以二八月取之丙地名也或云魚以丙<lb/>
　日出穴丙者向陽穴多生魚酈善長云穴口向丙又<lb/>
　引栢枝山中有丙穴穴大數丈有嘉魚嘗以春末游<lb/>
　渚冬入穴故知丙穴之魚不獨漢有也老杜詩云魚<lb/>
　知丙穴由來美<lb/>
江西俚俗罵人曰客作兒陳從易寄荔枝與盛參政詩<lb/>
<pb n="KR3k0065_WYG_019-6a"/>
　云櫻桃真小子龍眼是凡姿橄欖為下軰枇杷客作<lb/>
　兒盛問其說云櫻桃味酸小子也龍眼無文采凡姿<lb/>
　也橄欖初澁後甘下軰也枇杷肉少核大客作兒也<lb/>
　凡言客作兒者傭夫也<lb/>
夏英公鎮襄陽遇大赦賜酺宴詔中有致仕高年各賜<lb/>
　束帛時胡大監旦瞽廢在襄英公依詔㫖選精縑十<lb/>
　疋贈之胡得縑以手捫之笑曰寄語舍人何寡聞至<lb/>
　此奉還五疋請檢韓詩外𫝊及服䖍賈誼諸儒所解<lb/>
<pb n="KR3k0065_WYG_019-6b"/>
　束帛戔戔賁於丘園之義自可見證英公檢之果見<lb/>
　三代束帛束脩之制若束脩則十挺之脯其實一束<lb/>
　也若束帛則卷其帛屈為二端五疋遂見十端表王<lb/>
　者屈折於𨼆淪之道也夏有愧色<lb/>
杜學士鎬博聞強記凡有檢閱先戒小吏某事在某書<lb/>
　第幾行取視無差士大夫有所著撰多以古事詢之<lb/>
　無不知者雖末學卑品應對不倦時人號為杜萬卷<lb/>
　性和易有懿行士論推之<lb/>
<pb n="KR3k0065_WYG_019-7a"/>
餘杭能萬卷者浮圖之真儒介然持古人風節有奥學<lb/>
　王冀公深所禮重一時儒者皆抱經授業師嘗喜讀<lb/>
　唐韻諸生長竊笑一日出題於法堂曰楓為虎賦其<lb/>
　韻曰脂入於地千年成虎諸生皆不喻固請之不說<lb/>
　凡月餘檢經史百家小說俱無見者閣筆以聽教師<lb/>
　曰聞諸君笑老僧酷嗜唐韻兹事止在東字韻第二<lb/>
　板請詳閱諸生檢之果見楓字註中云黄帝殺蚩尤<lb/>
　棄其桎梏變為楓木脂入地千年化為虎魄後諸生<lb/>
<pb n="KR3k0065_WYG_019-7b"/>
　始敬此書又有云松液入地為虎魄者唐李嶠咏魄<lb/>
　詩云曾為老伏苓本是寒松液蚊蚋落其中千年猶<lb/>
　可覿未知孰是然每見虎魄中蚊蚋數枚凝結在内<lb/>
　信嶠詩不誣<lb/>
魏收有庯峭就為之語人多不知其義文潞公以問蘇<lb/>
　子容子容曰向聞之宋元憲云事見木經葢梁上短<lb/>
　柱取其有曲折峻峭之勢耳言人之儀矩可喜者曰<lb/>
　庯峭就乃用此事作詩為謝曰高晏初陪聽鼔鼙清<lb/>
<pb n="KR3k0065_WYG_019-8a"/>
　談仍許奏揮犀自知伯起難庯峭不及淳于善滑稽<lb/>
　舞奏未終花十八酒行先困玉東西荷公徳度容狂<lb/>
　簡故敢忘懐去町畦<lb/>
文潞公為相日赴秘書省曝書晏令堂吏視閣下芸草<lb/>
　乃公往守蜀日以此草寄植館中也因問芸草之辟<lb/>
　蠧出何書一坐黙然蘇子容對以魚豢典略公甚喜<lb/>
　即借以歸<lb/>
歐陽文忠公寄荆公詩云翰林風月三千首吏部文章<lb/>
<pb n="KR3k0065_WYG_019-8b"/>
　二百年吏部葢謂南史謝朓於宋明帝朝為尚書郎<lb/>
　長五言詩沈約嘗云二百年來無此詩也而荆公答<lb/>
　之云他日若能窺孟子終身安敢望韓公則竟指吏<lb/>
　部為退之矣<hi>吏部文章日月光自然以吏部為退之但二百年不切耳</hi>
慶厯後歐陽文忠以文章擅天下世莫敢有抗衡者劉<lb/>
　原父雖出其後以博學通經自許文忠亦以是推之<lb/>
　作五代史新唐書凡例多問春秋於原父及書梁入<lb/>
　閤事之𩔖原父即為剖析辭辨風生文忠論春秋多<lb/>
<pb n="KR3k0065_WYG_019-9a"/>
　取平易而原父每深言經㫖文忠有不同原父間以<lb/>
　謔語酬之文忠乆或不能平原父復忤韓魏公終不<lb/>
　得為翰林學士將死戒其子弟無得遽出其集曰後<lb/>
　百餘年世好定當有知我者故貢父次其集藏之不<lb/>
　肯出私諡曰公是先生貢父亦好諧謔慢侮公卿與<lb/>
　王荆公素厚坐是亦相失及死子弟次其文亦私諡<lb/>
　曰公非先生人言是其所是易非其所非難<lb/>
劉原父在詞掖歐陽文忠公嘗折簡問入閤起於何年<lb/>
<pb n="KR3k0065_WYG_019-9b"/>
　閤是何殿開延英起何年五日一起居遂廢正衙不<lb/>
　坐起何年三者孤陋所不詳乞示本末原父方與客<lb/>
　對食曰明當為對已而復追回令立竣報原父就坐<lb/>
　中疏入閤事詳盡無遺原父私謂所親曰好箇歐九<lb/>
　極有文章可惜不甚讀書東坡後聞此言笑曰軾軰<lb/>
　將如之何<lb/>
　　歐陽公五代史李琪𫝊曰自唐末喪亂朝廷之禮<lb/>
　　壊天子未嘗視朝而入閤之制亦廢常參之官日<lb/>
<pb n="KR3k0065_WYG_019-10a"/>
　　至正衙者𫝊聞不坐即退獨大臣奏事日一見便<lb/>
　　殿而侍從内諸司日再朝而已明宗初即位乃詔<lb/>
　　羣臣五日一隨宰相入見便殿謂之起居琪以為<lb/>
　　非唐故事請罷五日起居而復朔望入閤明宗曰<lb/>
　　五日起居吾思所以數見羣臣也不可罷而朔望<lb/>
　　入閤可復然唐故事天子日御殿見羣臣曰常參<lb/>
　　朔望薦食諸陵寝有思慕之心不能臨前殿則御<lb/>
　　便殿見羣臣曰入閤宣政前殿也謂之衙衙有仗<lb/>
<pb n="KR3k0065_WYG_019-10b"/>
　　紫宸便殿也謂之閤其不御前殿而御紫宸也乃<lb/>
　　自正衙喚仗由閤門而入百官俟朝於衙者因隨<lb/>
　　以入見故謂之入閤然衙朝也其禮尊閤晏見也<lb/>
　　其事殺自乾符以後因亂禮闕天子不能日見羣<lb/>
　　臣而見朔望故正衙常日廢仗而朔望入閤有仗<lb/>
　　其後習見遂以入閤為重至出御前殿猶謂之入<lb/>
　　閤其後亦廢至是而復然有司不能講正其事凡<lb/>
　　羣臣五日一入見中興殿便殿也此入閤之遺制<lb/>
<pb n="KR3k0065_WYG_019-11a"/>
　　而謂之起居朔望一出御文明殿前殿也反謂之<lb/>
　　入閤琪皆不能正也<lb/>
劉原父博物多聞前世無及在長安日有得古鐵刃以<lb/>
　獻製作極巧下為大環以纒龍為之而其首𩔖鳥人<lb/>
　莫能識原父曰此赫連勃勃所鑄龍雀刀所謂大夏<lb/>
　龍雀者也鳥首葢雀云問之乃种世衡築青澗城掘<lb/>
　地所得正夏故疆也又有𫉬玉印遺之者其文曰周<lb/>
　惡夫印原父曰此漢侯印尚存於今耶或疑而問之<lb/>
<pb n="KR3k0065_WYG_019-11b"/>
　曰古亞惡二字通用史記盧綰之孫他人封亞谷侯<lb/>
　而漢書作惡谷是矣聞者始大服長安李世衡觀察<lb/>
　家藏一端研當時以為寳下有刻字云天寳八年冬<lb/>
　端州東溪石刺史李元書劉原父知長安取視之大<lb/>
　笑曰天寳安得有年自改元即稱載矣且是時州皆<lb/>
　稱郡刺史皆稱太守至徳後始易今安得獨爾耶取<lb/>
　唐書示之無不驚歎李氏研遂不敢復出<lb/>
　　酈道元水經注曰赫連龍昇七年於黑水之南遣<lb/>
<pb n="KR3k0065_WYG_019-12a"/>
　　將作大匠梁公叱干阿梨改築大城名曰統萬城<lb/>
　　蒸土加功雉堞雖乆崇墉若新并造五兵乃咸百<lb/>
　　鍊為龍雀大環號曰大夏龍雀銘其背曰古之利<lb/>
　　器吳楚湛盧大夏龍雀名冠神都可以懐逺可以<lb/>
　　柔邇如風靡草威服九區世甚珍之<lb/>
韓持國謝邵堯夫九日逺寄新酒詩云有客忽𫝊龍坂<lb/>
　至開樽如對馬軍嘗自註云錦屏山題名有記河南<lb/>
　府使馬軍送新酒乃知杜詩有洗盞開嘗對馬軍<lb/>
<pb n="KR3k0065_WYG_019-12b"/>
東坡嘗誦鬼詩有織烏西飛客還家不解織烏何義王<lb/>
　銍性之少年博學問之乃云織烏日也往來如梭之<lb/>
　義<lb/>
　　酉陽雜俎曰于襄陽在鎮時選人劉某入京逢一<lb/>
　　舉人年二十許言語明悟同行數里意甚相得因<lb/>
　　藉草劉有酒傾數盃日暮舉人指支徑曰某敝止<lb/>
　　從此數里能左顧乎劉辭以程期迫舉人因賦詩<lb/>
　　曰流水涓涓芹努牙織烏西飛客還家荒邨無人<lb/>
<pb n="KR3k0065_WYG_019-13a"/>
　　作寒食殯宫空對棠梨花至明年劉歸襄州尋訪<lb/>
　　舉人則殯宫存焉<lb/>
打揲字見聞錄云須當打揲先往排辦東坡與潘彦明<lb/>
　書云雪堂如要偃息且與打揲相伴皆使揲字今俗<lb/>
　只使叠字誤也<lb/>
元豐中高麗使朴寅亮至明州象山尉張中以詩送之<lb/>
　寅亮答詩序有花面艶吹愧鄰婦青唇之動桑間陋<lb/>
　曲續郢人白雪之音之語事聞神宗詢左右以青唇<lb/>
<pb n="KR3k0065_WYG_019-13b"/>
　事皆不能對乃問趙元老元老奏不經之語不敢以<lb/>
　聞再三諭之元老誦太平廣記云有覩鄰夫見婦吹<lb/>
　火贈詩云吹火朱唇動添薪玉腕斜遥看烟裏面恰<lb/>
　似霧中花其妻告其夫曰君豈不能學耶夫曰君當<lb/>
　吹火吾亦效之夫乃為詩云吹火青唇動添薪墨腕<lb/>
　斜遥看烟裏面恰似鳩盤荼元老之強記雖怪僻小<lb/>
　說無不該覽<lb/>
杜詩云江蓮揺白羽天棘夢青絲下句殊不可曉說者<lb/>
<pb n="KR3k0065_WYG_019-14a"/>
　曰天棘柳也或曰天門冬也夢當作弄既無考據意<lb/>
　亦短淺譚浚明嘗言此出佛書終南長老入定夢天<lb/>
　帝賜以青棘之香葢言江蓮之香如所夢天棘之香<lb/>
　爾此詩為僧齊已賦故引此事葉石林過庭錄亦言<lb/>
　此句出佛書則浚明之言宜可信但未知果出何經<lb/>
　耳<lb/>
梅和勝執禮宣和初為給事中與時相王黼論事不合<lb/>
　改禮部侍郎遂黜守蘄復落職責守滁黼罷相復職<lb/>
<pb n="KR3k0065_WYG_019-14b"/>
　知鎮江靖康初以翰林學士召其謝表有曰喜照壁<lb/>
　間而見蝎乍離楓下而聞鐘葢照壁喜見蝎此韓退<lb/>
　之詩句也離楓下聞鐘事則劉夢得自武陵例召赴<lb/>
　京詩曰雲雨湘江起卧龍武陵樵客躡仙踪十年楚<lb/>
　水楓林下今日乍聞長樂鐘葢用夢得詩語也和勝<lb/>
　浦江人方未冠時家極貧而親老無以為養大雪中<lb/>
　以詩謁邑宰云有令可干難閉户無人堪訪懶移舟<lb/>
　邑令延之令訓其子弟方應舉未捷有詩自遣云天<lb/>
<pb n="KR3k0065_WYG_019-15a"/>
　之未喪斯文也吾亦何為不豫哉後蔡薿榜登科終<lb/>
　户部尚書死於靖康之難<lb/>
西漢諸儒楊子雲獨稱識字韓文公云凡為文者宜畧<lb/>
　識字則識字豈易哉晁景迂晩年日課識十五字楊<lb/>
　誠齋云無事好㸔韻書<lb/>
楊誠齋在館中與同舍談及晉于寳一吏進曰乃干寳<lb/>
　非于也問何以知之吏取韻書以呈干字下注云晉<lb/>
　有干寳誠齋大喜曰汝乃吾一字之師<lb/>
<pb n="KR3k0065_WYG_019-15b"/>
包遜字敏道有六子名皆從心其間名協者舍人指曰<lb/>
　此非從心乃是從十有館客李肩留心字學特叩之<lb/>
　云其義有二從十乃衆人之和是謂協和萬邦之協<lb/>
　從心乃此心之和是謂三后恊心之恊<lb/>
宋人送使臣使契丹詩以青瑣對紫濛多不知其出處<lb/>
　按晉書慕容氏自云有熊氏之裔邑於紫濛之野葢<lb/>
　以慕容比遼是時南北方結好故雖送别紀行之語<lb/>
　畧不涉譏刺之言此用紫濛字亦𨼆而妙方虚谷以<lb/>
<pb n="KR3k0065_WYG_019-16a"/>
　為契丹館名妄猜之言爾<lb/>
道藏經云蝶交則粉退蜂交則黄退周美成詞云蝶粉<lb/>
　蜂黄渾退了正用此也而說者以為宫粧且以退為<lb/>
　褪誤矣<lb/>
少卿章岵嘗官於蜀持呉綾湖羅至官與川帛同染紅<lb/>
　後還京師經黴潤呉湖帛色皆渝變惟蜀産者如舊<lb/>
　後詢蜀人之由云蜀地畜𧖟與他邦異當其眠將起<lb/>
　時以桑灰煨之故帛成宜色然世之重川紅以為染<lb/>
<pb n="KR3k0065_WYG_019-16b"/>
　之良葢不知由𧖟所致也<lb/>
世謂太守為五馬人罕知其故事或言詩云孑孑干旟<lb/>
　在浚之都素絲組之良馬五之鄭注謂周禮州長建<lb/>
　旟漢太守比州長法御五馬故云後見龎幾先朝奉<lb/>
　云古乘駟馬車至漢時太守出則增一馬事見漢官<lb/>
　儀也<lb/>
左傳晉使子貢謂鄭人曰君有楚命亦不使一介行李<lb/>
　告於寡人註行李謂行人也今人乃謂行李為行装<lb/>
<pb n="KR3k0065_WYG_019-17a"/>
　非也<lb/>
長安故宫闕前有唐肺石尚在其制如佛寺所撃響石<lb/>
　而甚大可長八九尺形如垂肺亦有欵誌但漶剥不<lb/>
　可讀按秋官大司冦以肺石達窮民原其義乃伸冤<lb/>
　者擊之立其下然後士聽其詞如今之撾登聞鼔也<lb/>
　所以肺形者便於垂又肺主聲聲所以達其冤也<lb/>
東南之美有㑹稽之竹箭竹為竹箭為箭葢二物也今<lb/>
　採箭以為矢而通謂矢為箭者因其材名之也至於<lb/>
<pb n="KR3k0065_WYG_019-17b"/>
　用木為矢而謂之箭則謬矣<lb/>
人之年壯而髮斑白者俗曰筭髮以為心多思慮所致<lb/>
　葢髮乃血之餘心主血血為心役不能上䕃乎髮也<lb/>
　然本草云蕪菁子壓油塗頭能變蒜髮則亦可作蒜<lb/>
　易說卦巽為寡髮陸徳明曰寡本作宣黑白雜曰宣<lb/>
　髮據此則當用宣字為是<lb/>
衛山齋云凡字皆有對如饑之對飽寒之對暖悲之對<lb/>
　歡之𩔖是也獨有渇字無不渴一字對之此雖戲言<lb/>
<pb n="KR3k0065_WYG_019-18a"/>
　亦似有理又云向見鄉先生言關雎后妃之徳註家<lb/>
　皆指后為太姒非也葢后即君耳妃乃夫人以夫人<lb/>
　為后乃自秦始耳<lb/>
生曰名死曰諱載之禮經可覆禮部韻載先帝廟諱曰<lb/>
　諱稱今上皇帝御名只曰名生人名乃曰諱不祥之<lb/>
　甚也<lb/>
支干原作枝幹後人省文以幹為干以枝為支非也<lb/>
錢塘陳鑑如以寫神見推一時嘗持趙文敏公真像來<lb/>
<pb n="KR3k0065_WYG_019-18b"/>
　呈公援筆改其所未然者因謂曰唇之上何以謂之<lb/>
　人中若曰人身之中半則當在臍腹間葢自此而上<lb/>
　眼耳鼻皆雙竅自此而下口暨二便皆單竅三畫隂<lb/>
　三畫陽成泰卦也<lb/>
錢穆父試賢良對策日東坡晩往迓其歸置酒相勞各<lb/>
　舉令為文穆父得傀儡除鎮南軍節度使制首句云<lb/>
　某官勤勞王家出入幕府東坡見此兩句大加嗟賞<lb/>
　葢世以傀儡起於王家也<lb/>
<pb n="KR3k0065_WYG_019-19a"/>
東坡詩留我同行木上坐贈君無語竹夫人昔慧日至<lb/>
　夾山夾山問與甚麽人同行慧日云有个木上坐葢<lb/>
　謂拄杖也<lb/>
山谷送曹子方赴閩漕詩子魚過印蠔破山不但蕉黄<lb/>
　荔子丹子魚出於興化軍通應廟前字訛以應為印<lb/>
　或曰子魚以容印者為佳故王荆公詩云長魚俎上<lb/>
　通三印新茗齋中試一旗則此說容可信也東坡詩<lb/>
　亦云通印子魚猶帶骨然山谷於蠔而云破山理不<lb/>
<pb n="KR3k0065_WYG_019-19b"/>
　可曉蠔有高四五尺者水底見之如崖岸然故呼為<lb/>
　山山谷謂之破山豈取蠔肉之謂耶<lb/>
京師東華門外景明坊有酒樓人謂之<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>樓或以為樓<lb/>
　主之姓非也本商賈鬻<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>於此後為酒樓本名<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>樓<lb/>
物纔數年不用便忘之建興間升朝官出入有柱斧其<lb/>
　制是水晶小斧頭子在轎前至宣政間方罷之後人<lb/>
　遂不識此物亦不聞其名矣前人畫像有執者<lb/>
今人呼墓前地為明堂伊川書為劵臺南軒欲改之後<lb/>
<pb n="KR3k0065_WYG_019-20a"/>
　見唐人文字中言某朝詔改為劵臺<lb/>
王者各以其行盛日為祖衰日為臘故漢火徳以午日<lb/>
　為祖戊日為臘魏土徳以辰日為臘晉金徳以丑日<lb/>
　為臘祭名雖同而祭日則異祖長生也終墓庫也<lb/>
道家有五臘正月一日天臘五月五日地臘七月七日<lb/>
　道徳臘十月一日民歲臘十二月正臘日為王侯臘<lb/>
陸士衡兄弟産於崑山後人因稱兄弟為崑玉言其如<lb/>
　崑山之玉也<lb/>
<pb n="KR3k0065_WYG_019-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋稗𩔖鈔卷十九<lb/>
</p>
<p>
</p>
  </div>
<div>
<head>宋稗𩔖鈔卷二十</head> <lb/>
    <p>
<pb n="KR3k0065_WYG_020-1a"/>
欽定四庫全書<lb/>
　宋稗𩔖鈔卷二十<lb/>
　　　　　　　　　　　　　常熟潘永因編<lb/>
　詩話<lb/>
作詩要健字撑拄要活字斡旋如紅入桃花嫩青歸栁<lb/>
　葉新弟子貧原憲諸生老伏䖍入與歸字貧與老字<lb/>
　乃撑拄也生理何顔面憂端且嵗時名豈文章著官<lb/>
　應老病休何與且字豈與應字乃斡旋也撑拄如屋<lb/>
<pb n="KR3k0065_WYG_020-1b"/>
　之有柱斡旋如車之有軸文亦然詩以字文以句<lb/>
世譏馮瀛王道依阿詭隨不能死節嘗考質其生平行<lb/>
　事亦多侃侃不顧避處王荆公雅愛道謂其能屈身<lb/>
　以安人如諸佛菩薩行富文忠公稱以為孟子之所<lb/>
　謂大人其所作詩雖淺近而多諳理今附録之詩曰<lb/>
　窮達皆由命何勞發歎聲但知行好事莫要問前程<lb/>
　冬去氷湏泮春來草自生請君觀此理天道甚分明<lb/>
　又云莫為危時便愴神前程徃徃有期因須知海岳<lb/>
<pb n="KR3k0065_WYG_020-2a"/>
　歸真主未省乾坤䧟吉人道徳幾時曽去世舟車何<lb/>
　處不通津但教方寸無諸惡狼虎叢中也立身<lb/>
古今詩話云太祖采聽明逺每邉事纎悉必知有使者<lb/>
　自蜀還上問劍外有何事使者曰但聞成都滿城誦<lb/>
　朱山長苦熱詩曰煩暑鬱蒸無避處凉風清冷幾時<lb/>
　來上曰蜀民望王師也又考匀臺符岷山異事云梓<lb/>
　潼山人李堯夫吟咏尤尚譏刺謁蜀相李昊昊戲曰<lb/>
　何名之背時耶堯夫厲色對曰甘作堯時夫不樂蜀<lb/>
<pb n="KR3k0065_WYG_020-2b"/>
　中相因是堯夫為昊所擯知蜀主國柄隳紊生民肆<lb/>
　擾吟苦熱詩云炎暑鬱蒸無處避凉風消息幾時來<lb/>
　以是知此詩乃堯夫非朱山長也清冷二字不逮消<lb/>
　息逺甚<lb/>
曹衍衡陽人太平興國初石熈寧出守長沙以衍所著<lb/>
　野史繳薦之因得召對䄂詩三十章上進首篇乃鷺<lb/>
　鷥貧女兩絶句葢託意也鷺鷥云波瀾静處立身孤<lb/>
　氄雪攅霜腹轉虛盡日灘頭延頸望能消大海幾多<lb/>
<pb n="KR3k0065_WYG_020-3a"/>
　魚貧女云自恨無媒出嫁遲老來方始遇佳期滿頭<lb/>
　白髪為新婦笑殺豪華年少兒太宗大喜召試學士<lb/>
　院除東宫洗馬<lb/>
楊侍讀徽之以能詩聞太宗知其名索其所著以百篇<lb/>
　獻上卒章曰少年牢落今何幸叨遇君王問姓名太<lb/>
　宗和賜且語近臣曰徽之文雅可尚操履端正拜禮<lb/>
　部侍郎𨕖十聨寫於御屏梁周翰之詩曰誰似金華<lb/>
　楊學士十聨詩在御屏風江行云犬吠竹籬沽酒客<lb/>
<pb n="KR3k0065_WYG_020-3b"/>
　鶴隨苔岸洗衣僧寒食云天寒酒薄難成醉地逈樓<lb/>
　高易斷魂塞上云戍樓烟自直戰地雨長腥嘉陽川<lb/>
　云青帝已教春不老素娥何惜月長圓又云浮花水<lb/>
　入瞿塘峽帶雨雲歸越雋州哭江為云廢宅寒塘水<lb/>
　荒墳宿草烟花夜云春歸萬年樹月滿九重城僧舍<lb/>
　云偶題巖石雲生筆門繞松庭露濕衣湘江舟行云<lb/>
　新霜染楓葉皓月借蘆花宿東林云開盡菊花秋色<lb/>
　老落遲桐葉雨聲寒<lb/>
<pb n="KR3k0065_WYG_020-4a"/>
楊朴魏野皆咸平景徳間𨼆士朴居鄭州野居陜皆號<lb/>
　能詩朴性僻常騎驢徃來鄭圃每欲作詩即伏草中<lb/>
　㝠搜或得之則躍出適遇之者無不驚<lb/>
蜀人魏野𨼆居不仕宦喜為詩以詩著名卜居陜州東<lb/>
　門之外有陜州平陸縣詩云寒食花藏縣重陽菊繞<lb/>
　灣一聲離岸櫓數㸃别州山最為警句所居頗瀟灑<lb/>
　當世顯人多與之遊冦忠愍尤愛之嘗有贈忠愍詩<lb/>
　云好向上天辭富貴却來平地作神仙後忠愍鎮北<lb/>
<pb n="KR3k0065_WYG_020-4b"/>
　都召野坐門下北都有妓女美貌而舉止生硬士人<lb/>
　謂之生張八因府㑹忠愍令乞詩於野野贈之詩曰<lb/>
　君為北道生張八我是西州熟魏三莫怪罇前無笑<lb/>
　語半生半熟未相諳呉正憲憶陜郊詩云南郭迎天<lb/>
　使東郊招𨼆人𨼆人謂野野有子名閑亦有清譽<lb/>
　　魏野嘗從冦萊公游陜府僧舍各有畱題後復同<lb/>
　　游見萊公之詩已用碧紗籠䕶而野詩塵昬滿壁<lb/>
　　時有從行官妓頗慧黠即以袂就拂之野徐曰若<lb/>
<pb n="KR3k0065_WYG_020-5a"/>
　　得常將紅䄂拂也應勝似碧紗籠萊公大笑野贈<lb/>
　　公詩有何時生上相明日是中元以公七月十四<lb/>
　　日生故也又曰有官居鼎鼐無地起樓臺<lb/>
冦萊公詩野水無人渡孤舟盡日横之句深入唐人風<lb/>
　格初授歸州巴東令人皆以冦巴東呼之以比前趙<lb/>
　渭南韋蘇州之𩔖然富貴之時所作詩皆凄楚愁怨<lb/>
　嘗為江南春二絶云波淼淼栁依依孤村芳草逺斜<lb/>
　日杏花飛江南春盡離腸斷蘋滿汀洲人未歸又曰<lb/>
<pb n="KR3k0065_WYG_020-5b"/>
　杳杳烟波隔千里白蘋香散東風起日落汀洲一望<lb/>
　時愁情不斷如春水余嘗謂深於詩者盡欲慕騷人<lb/>
　清悲怨感以主其格語意清切脱灑孤邁則不無殊<lb/>
　不知清極則志飄感深則氣謝萊公富貴時送人使<lb/>
　嶺南云到南只十里過山應萬重人以為警絶晚竄<lb/>
　海康至境首雷吏呈圖經迎拜於道公問州去海近<lb/>
　逺曰只可十里憔悴犇竄已兆於此矣<lb/>
李虚已侍郎字公受少從江南先達學為詩後與曽致<lb/>
<pb n="KR3k0065_WYG_020-6a"/>
　堯倡酧曾每曰公受之詩雖工恨啞耳虚已初未悟<lb/>
　後得沈休文所謂前有浮聲後有切響遂精於格律<lb/>
　以其法授晏元獻元獻以授二宋自是遂不𫝊然江<lb/>
　西諸人每謂五言苐三字七言苐五字要響亦此意<lb/>
　也<lb/>
晏元獻公雖起田里而文章富貴出於天然嘗覽李慶<lb/>
　孫富貴曲云軸裝曲譜金書字𣗳記花名玉篆牌公<lb/>
　曰此乃乞兒相未嘗諳富貴者故余每咏吟富貴不<lb/>
<pb n="KR3k0065_WYG_020-6b"/>
　言金玉錦繡而唯説其氣象若樓臺側畔楊花過簾<lb/>
　幕中間燕子飛梨花院落溶溶月栁絮池塘淡淡風<lb/>
　之𩔖是也公嘗自以此句語人曰窮兒家有此景致<lb/>
　也無公之佳句宋莒公皆題於齋壁若無可柰何花<lb/>
　落去似曾相識燕歸來静尋啄木藏身處閒見游絲<lb/>
　到地時樓臺冷落收燈夜門巷蕭條掃雪天已定復<lb/>
　揺春水色似紅如白野棠花之𩔖莒公嘗謂此數條<lb/>
　使後之詩人無復措詞也<lb/>
<pb n="KR3k0065_WYG_020-7a"/>
晏元獻公赴杭州道過洛陽憇大明寺暝目徐行使侍<lb/>
　史誦壁間詩板戒其勿言爵里姓名終篇無幾又使<lb/>
　别誦一詩云水調隋宫曲當年亦九成哀音已亡國<lb/>
　廢沼尚留名儀鳯終無跡鳴蛙只廢聲凄凉不可問<lb/>
　落日下蕪城徐問之江都尉王琪詩也召至同飯又<lb/>
　同步游池上時春晩已有落花晏云每得句書墻壁<lb/>
　間或彌年未嘗强對且如無可柰何花落去至今未<lb/>
　能對也王應聲曰似曽相識燕歸來自此辟置又薦<lb/>
<pb n="KR3k0065_WYG_020-7b"/>
　館職遂躋侍從山谷南還至南華竹軒令侍史誦詩<lb/>
　板亦戒勿言爵里姓名久之有一絶云不用山僧供<lb/>
　帳迎世間無此竹風清獨拳一手支頥卧偷眼㸔雲生未<lb/>
　生徐觀姓名曰果吾學士葛敏修也<lb/>
祥符天禧中楊大年錢文僖晏元獻劉子儀以文章立<lb/>
　朝為詩皆宗尚李義山號西崑體後進多竊義山語<lb/>
　句賜宴優人有為義山者衣服敗弊告人曰吾為諸<lb/>
　館職撏撦至此聞者歡笑大年漢武詩曰力通青海<lb/>
<pb n="KR3k0065_WYG_020-8a"/>
　求龍種死諱文成食馬肝待詔先生齒編貝忍令索<lb/>
　米向長安義山不能過也子儀畫義山像寫其詩句<lb/>
　列左右貴重之如此<lb/>
宋莒公兄弟皆以高名擢用仁宗朝當時文章多人未<lb/>
　有二公比者少時作落花詩為時膾炙莒公詩云一<lb/>
　夜東風拂苑墻歸來無處剰凄凉漢皇佩冷臨江濕<lb/>
　金谷樓危到地香淚臉補痕勞獺髓舞臺收影費鸞<lb/>
　腸南朝樂府休𢋫曲桃葉桃根盡可傷景文詩云墜<lb/>
<pb n="KR3k0065_WYG_020-8b"/>
　素翻紅各自傷青樓烟雨忍相忘欲飛更作囘風舞<lb/>
　已落猶成半面粧滄海客歸珠迸淚章臺人去骨㣲<lb/>
　香可憐舞意𫝊雙蝶盡委花心與蜜房<lb/>
歐陽文忠公詩話國朝浮圖以詩名者九人劍南希畫<lb/>
　金華保暹南粤文兆天台行肇洋州簡長青城惟鳯<lb/>
　江東宇昭峩睂懐古淮南惠崇九僧詩極不多崇到<lb/>
　長安有人游曲江少草入未央深之句為時所稱崇<lb/>
　非但能詩畫亦有名世謂惠崇小景者是也畫史紛<lb/>
<pb n="KR3k0065_WYG_020-9a"/>
　紛何足數惠崇晚出吾最許荆公詩云爾<lb/>
　　僧惠崇不但繪事精妙詩句亦清逺有氷雪松霞<lb/>
　　之韻嘗作句圖書其所最得意如嶺暮春猿急江<lb/>
　　寒白鳥稀掩門清桂老出定白髭長鳥歸杉墮雪<lb/>
　　僧定石沉雲空潭聞鹿飲疎𣗳見僧行磬斷虫聲<lb/>
　　出峯迥鴈影沉繁霜衣上積殘月馬前低移家臨<lb/>
　　醜石租地得靈泉<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>月楚山曉孤烟江廟春松風<lb/>
　　吹髪亂巖溜濺棋寒雲<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>僧掃石風動鶴歸林禽<lb/>
<pb n="KR3k0065_WYG_020-9b"/>
　　寒時動竹露重忽翻荷野人傳相鶴山吏學彈琴<lb/>
　　地遥羣馬小天濶一雕平河分崗勢斷春入燒痕<lb/>
　　青地形吞蜀盡江勢抱蠻迥露下牛羊静河明桑<lb/>
　　柘空霜多秦木逈雲盡漢山孤夜閒潮動舸秋逈<lb/>
　　月臨城葉落風中盡虫聲月下多扇聲猶泛暑井<lb/>
　　氣忽生秋湘雲隨鴈斷楚路背人遥闗河雙鬂白<lb/>
　　風月一燈青松風𫝊夕磬谿霧擁春燈圭竇先知<lb/>
　　曉盆池别見天孤雲還静境逺籟發秋空古戌生<lb/>
<pb n="KR3k0065_WYG_020-10a"/>
　　烟直平沙落日遲來時雲擁衲别夜月隨笻古木<lb/>
　　風烟盡寒潭星斗深<lb/>
梅堯臣以詩名家歐陽脩與為詩友自謂不及堯臣語<lb/>
　人曰凡詩意新語工得前人所未道者斯為善矣必<lb/>
　能狀難寫之景如在目前含不盡之意見於言外然<lb/>
　後為至也<lb/>
歐陽文忠公嘗愛林逋詩草泥行郭索雲木呌鈎輈之<lb/>
　句以為語新而屬對親切郭索蟹行貌也楊雄太𤣥<lb/>
<pb n="KR3k0065_WYG_020-10b"/>
　曰蟹之郭索用心躁也鈎輈鷓鴣聲也李羣玉詩云<lb/>
　方穿詰曲﨑嶇路又聽鈎輈格磔聲<lb/>
荆公金陵詩云紅梨無葉庇華身黄菊分香委路塵嵗<lb/>
　晚蒼官纔自保日高青女尚横陳蒼官松也青女霜<lb/>
　也楞嚴經云當横陳時味如嚼蠟以言道人處世間<lb/>
　雖有慾而無味也葢荆公自謂如蒼官自保但青女<lb/>
　横陳不能已耳此言近於雅謔殊有深意<hi>又云木落岡巒因自</hi>
　<hi>獻水歸洲渚得横陳</hi>
<pb n="KR3k0065_WYG_020-11a"/>
王荆公嘗題一絶於旼扇云白馬津頭驛路邉隂森喬<lb/>
　木帶漪漣斜陽一馬匆匆過夢寐如今十五年本集<lb/>
　不載<lb/>
王荆公見道傍大松人取以代燈因賦詩云虬角龍髯<lb/>
　不可攀亭亭千文䕃南山應嗟無地逃斤斧豈願爭<lb/>
　明爝火間公自註云松意尚不願採於匠石充棟梁<lb/>
　之用况肯區區與螢爝爭明於頃刻間耶<lb/>
王荆公詩蕭蕭搏黍聲中日漠漠春鋤影外天搏黍鶯<lb/>
<pb n="KR3k0065_WYG_020-11b"/>
　春鋤鷺也<lb/>
郭祥正字功甫有逸才詩多新意丞相荆公過金山寺<lb/>
　於壁間得長篇讀之反覆諷咏間知功甫所為由此<lb/>
　見重最愛其兩句云鳥飛不盡暮天碧漁歌忽斷蘆<lb/>
　花風又曽題人山居一聨云謝家莊上無多景只有<lb/>
　黃鸝三兩聲公乃命工繪為圖自題其上云此是功<lb/>
　甫題山居詩處即遣人以金酒鍾并圖遺之<lb/>
王禹玉寄程公闢詩云儛急錦腰迎十八酒酣玉<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>照<lb/>
<pb n="KR3k0065_WYG_020-12a"/>
　東西樂府六么曲有花十八古有玉東西盃其對甚<lb/>
　新<lb/>
香泛釣筒萍雨夜緑揺花塢栁風春舒亶信道詩也信<lb/>
　道清才而詩刻削有如此者又有云空外水光風動<lb/>
　月暗中花氣雪藏梅又云宿雨閣雲千嶂碧野花弄<lb/>
　日一村香又云萬<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>水澄知月白千林霜重見松高<lb/>
　皆警句也<lb/>
劉莘老丞相和王定國雪中絶句云𡊮安只有高眠興<lb/>
<pb n="KR3k0065_WYG_020-12b"/>
　謝朓空餘後㑹難十萬徤兒春瘴近飛花宜過海南<lb/>
　山定國云公無乃學歐陽公耶葢晏元獻為樞宻使<lb/>
　時西師未解嚴㑹天雪陸子履與歐陽公同謁之晏<lb/>
　置酒西園歐即席賦雪詩有主人與國同休戚不惟<lb/>
　喜悦將豐登須憐鐵甲冷澈骨四十餘萬屯邉兵晏<lb/>
　由是啣之語人曰韓愈亦能作言語赴裴令公宴但云<lb/>
　園林窮勝事鐘鼓樂清時劉和詩時正元豐間朝廷<lb/>
　方問罪安南故定國援以為戲<lb/>
<pb n="KR3k0065_WYG_020-13a"/>
東坡在黄日毎有燕集醉墨淋漓不惜與人至於營妓<lb/>
　供侍扇題帶畫亦時有之有李琪者小而慧頗知書<lb/>
　坡亦每顧之終未嘗𫉬公賜至公移汝將祖行酒酣<lb/>
　琪奉觴再拜取領巾乞書公熟視久之令其磨研墨<lb/>
　濃取筆大書云東坡七載黄州住何事無言及李琪<lb/>
　即擲筆袖手與客笑譚坐客相謂語似凡易又不終<lb/>
　篇何也至將撤具琪復拜請坡大笑曰幾忘出塲繼<lb/>
　書云恰似西川杜工部海棠雖好不留詩一座擊節<lb/>
<pb n="KR3k0065_WYG_020-13b"/>
　盡醉而散<lb/>
韓退之詩云水作青羅帶山為碧玉簮栁子厚詩云海<lb/>
　上羣山似劍鋩秋來處處割愁腸東坡為之對曰繫<lb/>
　悶豈無羅帶水割愁還有劍鋩山<lb/>
子瞻渡江和介甫游蔣山詩介甫指峯多巧障日江逺<lb/>
　欲浮天撫几歎曰老夫一生作詩無此兩句陳𫝊道<lb/>
　嘗於彭門壁間見書一聨一鳩鳴午寂雙燕話春愁<lb/>
　後以語東坡世謂公作然否坡笑曰此乃唐人得意<lb/>
<pb n="KR3k0065_WYG_020-14a"/>
　句僕安能道此<lb/>
東坡熈寧十年知徐州李邦直因沂山龍祠祈雨有應<lb/>
　作詩寄東坡東坡和之末云半年不雨坐龍慵但怨<lb/>
　天公不怨龍今來一雨何足道龍神社鬼各無功無<lb/>
　功日盗大倉粟嗟我與龍同此責勸農使者不汝容<lb/>
　因君作詩先自劾邦直來謁東坡因戲笑言承示此<lb/>
　詩只是勸農使者不管恁地事元豐三年東坡下御<lb/>
　史獄嘗供此詩云本為龍神慵惰不為天行雨却使<lb/>
<pb n="KR3k0065_WYG_020-14b"/>
　人心怨天公以譏諷大臣不任職不能爕理隂陽却<lb/>
　使人心怨天子以天公比天子以龍神社鬼比執政<lb/>
　大臣及百職事也<lb/>
吟哦傲兀仰晤巖月遇巘迎崖銀刓玉齕黿鼉噞喁雁<lb/>
　䳱嵲屹卧玩我語聱牙岋嶫右江行見月四言也江<lb/>
　郊璁龍雲水蒨絢碕岸斗入洄潭輪轉先生悦之布<lb/>
　席開宴初日下照潛鱗俯見意釣忘魚樂此竿綫優<lb/>
　哉游哉玩物之變右江郊四言詩也皆東坡作而本<lb/>
<pb n="KR3k0065_WYG_020-15a"/>
　集不載<lb/>
東坡元祐末為禮部尚書夢人送喜雪詩云是王仲至<lb/>
　所與覺後惟記一聨仲至因足以成章云曉雪誰驚<lb/>
　是後時土膏方得助甘滋嵗功已覺三元近春事何<lb/>
　憂一覺遲此一聨乃得於夢中者不著寒梅容觸冐<lb/>
　半留紅杏惜離披神交彼此無勞辨更為公題述夢<lb/>
　詩<lb/>
動地隋兵至君王尚晏安須知天下窄不及井中寛樓<lb/>
<pb n="KR3k0065_WYG_020-15b"/>
　外峯交白溪邉血染丹無情是殘月依舊恁欄干廬<lb/>
　山王元甫紹聖間敕賜高尚處士所作景陽井詩也<lb/>
　東坡嘗跋云予聞江南王元甫郭功甫皆有詩名子<lb/>
　南歸過九江因道士胡羽邀求謁之元甫云吾不見<lb/>
　士大夫五十年矣竟不可見<lb/>
山谷云詩意無窮而人之才有限以有限之才追無窮<lb/>
　之意雖淵明少陵不得工也然不易其意而造其語<lb/>
　謂之換骨法窺入其意而形容之謂之奪胎法如鄭<lb/>
<pb n="KR3k0065_WYG_020-16a"/>
　谷十月菊曰自縁今日人心别未必秋香一夜衰此<lb/>
　意甚佳而病在氣不長西漢文章雄深雅徤者其氣<lb/>
　長故也曽子固曰詩當使人一覽語盡而意有餘乃<lb/>
　古人用心處所以荆公菊詩曰千花萬卉彫零後始<lb/>
　見閒人把一枝又如李翰林詩曰鳥飛不盡暮天碧<lb/>
　又曰青天盡處没孤鴻其病如前所論山谷作登達<lb/>
　觀臺詩曰瘦藤拄到風烟上乞與閒人眼界開不知<lb/>
　眼界濶多少白鳥去盡青天囘凡此之𩔖皆換骨法<lb/>
<pb n="KR3k0065_WYG_020-16b"/>
　也顧况詩曰一别二十年人堪幾囘别其詩簡拔而<lb/>
　立意精確如荆公作與故人詩云一日君家把酒盃<lb/>
　六年波浪與塵埃不知烏石江邉路到老相逢得幾<lb/>
　囘樂天詩曰臨風杪秋樹對酒長年身醉貌如霜葉<lb/>
　雖紅不是春如東坡南中作詩云兒童悮喜朱顔在<lb/>
　一笑那知是醉紅凡此之𩔖皆奪胎法也學者不可<lb/>
　不知<lb/>
山谷黔中晚年詩句得意未及成者有云人得遨游是<lb/>
<pb n="KR3k0065_WYG_020-17a"/>
　風月天開圖畫即江山以為尤所珍愛者不肯輕足<lb/>
　成之更有山圍燕坐圖畫出水作夜窗風雨來之句<lb/>
　亦不讓前聨也<lb/>
退之有詩贈同游者喚起牕全曙催歸日未西無心花<lb/>
　裏鳥更與盡情啼魯直曰余兒時便哦此詩而了不<lb/>
　解其意自出陜右吾年五十八矣時春晚偶憶此詩<lb/>
　方悟喚起催歸二禽名也古人於小詩用意精深如<lb/>
　此况其大者乎葢其學問淵源有五石六鷁之㫖催<lb/>
<pb n="KR3k0065_WYG_020-17b"/>
　歸子規也喚起聲如絡緯圓轉清亮偏於春晩鳴江<lb/>
　南謂之春喚<lb/>
眺説之以道作感事詩云干戈雖作墻東客疾病猶存<lb/>
　研北身上句用避世墻東王君公事而研北身乃漢<lb/>
　上題襟集段成式書云杯宴之餘常居研北又云長<lb/>
　疏研北天機素少又云筆下詞人研北諸生葢言几<lb/>
　案面南人坐硯之北也<lb/>
晏叔原聚書甚多每有遷徙其妻厭之謂有𩔖乞兒搬<lb/>
<pb n="KR3k0065_WYG_020-18a"/>
　漆碗叔原戲作詩曰生計唯兹碗搬擎豈憚勞造雖<lb/>
　從假合成不自埏陶阮杓非同調顔瓢庶共撡朝盛<lb/>
　負餘米暮貯藉<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>糟幸免墦間乞終甘澤畔逃挑宜<lb/>
　笻作杖捧稱葛為𫀆儻受桑間餉何堪井上螬綽然<lb/>
　真自許嘑爾未應饕世久輕原憲人方逐子敖願君<lb/>
　同此器珍重到霜毛<lb/>
王仲至與秦少游謁恭敏李公飯於閑燕堂即席聨句<lb/>
　云黄葉山頭初帶雪緑波尊裏暫囘春<hi>欽臣</hi>已聞璧<lb/>
<pb n="KR3k0065_WYG_020-18b"/>
　月瓊枝句更着朝雲暮雨人<hi>觀</hi>老媿紅粧翻曲妙喜<lb/>
　逢佳客放懐新<hi>欽臣</hi>天明又出桃源去仙境何時再<lb/>
　問津<hi>觀</hi>仲至使遼囘謁李公席中賦詩云窮廬三月<lb/>
　已淹留白草黄雲見即愁滿袖塵埃何處洗李家池<lb/>
　上海棠洲<lb/>
李方叔嘗作寒食詩云千株宻炬出嚴闉走馬天街賜<lb/>
　近臣我亦茅簷自鑚燧煨針燒艾檢銅人<lb/>
徐思叔題貧樂圖首句云迺翁畫灰教兒書嬌兒赤骭<lb/>
<pb n="KR3k0065_WYG_020-19a"/>
　玉雪膚厥妻曝日𥙷破𥜗弊筐何有金十奴楊伯子<lb/>
　和云三間破屋一床書錦心繡口氷肌膚自紉枯葉<lb/>
　作袴襦此君便是長鬚奴王才臣和云大兒阻饑頗<lb/>
　廢書小兒忍寒粟生膚婦縱有禈無一𥜗不敢縁此<lb/>
　相庸奴三詩皆佳而後出者尤竒<lb/>
李彭商老有建除體贈韓子蒼云滿朝以詩鳴何獨遺<lb/>
　大雅平生黄葉句摸索便知價葢子蒼自館職斥宰<lb/>
　分寧縣時也子蒼有館中詩最為時所推故商老有<lb/>
<pb n="KR3k0065_WYG_020-19b"/>
　黄葉之句云其全篇云朔風吹雪晝多隂日暮擁階<lb/>
　黄葉深倦鵲遶枝翻凍影征鴻摩月墮孤音推愁不<lb/>
　去還相覔<hi>王荆公詩閉户欲推愁愁終不肯去</hi>與老無期稍見侵<hi>劉賔客詩</hi>
　<hi>與老無期約到來如等閒</hi>游宦衣冠少時事病來無復一分心<lb/>
東坡謫居於黄五年赤壁有巨鶻巢於喬木之巔後賦<lb/>
　所謂攀棲鶻之危巢俯馮夷之幽宫是也韓子蒼靖<lb/>
　康中守黄州三月而罷因游赤壁而鶻已去作詩示<lb/>
　何次仲迂叟云緩尋碧竹白沙游更挽藤梢上上頭<lb/>
<pb n="KR3k0065_WYG_020-20a"/>
　豈有危巢尚棲鶻亦無塵跡但飛鷗經營二頃將歸<lb/>
　去眷戀羣山為少留百日使君何足道空餘詩句滿<lb/>
　江樓次仲和答云兒時宗伯寄吾州諷誦高文至白<lb/>
　頭二賦人間真吐鳳五年溪上不驚鷗<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>嘗見水人<lb/>
　猶怒鶻有危巢孰敢留珍重使君尋故迹西風悵望<lb/>
　古城樓二詩皆及鶻巢皆推賦而言也<lb/>
農桑不擾嵗常登邉將無功吏不能四十二年如夢覺<lb/>
　春風吹淚過昭陵此詩題於仁宗寢宫不著名氏韓<lb/>
<pb n="KR3k0065_WYG_020-20b"/>
　子蒼表出之<lb/>
趙明誠在建康日其妻李易安每值天大雪必戴笠披<lb/>
　蓑循城逺覽以尋詩為事得句必邀其夫𢋫和明誠<lb/>
　每苦之<lb/>
徽廟一日幸來夫人閣就灑翰於小白團扇書七言十<lb/>
　四字而天思稍倦顧在側侍璫云汝有能吟之客可<lb/>
　令續之乃薦鄰居太學生既宣入内侍省恭讀宸製<lb/>
　不知睿裁云何乞為取㫖或續句呈或就書扇左上<lb/>
<pb n="KR3k0065_WYG_020-21a"/>
　曰朝來不喜餐必惡阻也當縁此意足句以續於扇<lb/>
　續進上大喜㑹將䇿士生於未奏名下徑使造廷賜<lb/>
　以第焉上御詩曰𨕖飰朝來不喜餐御厨空費八珍<lb/>
　盤生續曰人間有味俱嘗遍只許江南一㸃酸<lb/>
康與之在高皇朝以詩章應制與左璫狎適睿思殿有<lb/>
　徽廟御畫扇繪事特為卓絶上時持玩流涕以起羮<lb/>
　墻之悲璫偶下直竊携至家而康適來留之燕飲漫<lb/>
　出以示康紿璫入取殽核輒泚筆几間書一絶於上<lb/>
<pb n="KR3k0065_WYG_020-21b"/>
　曰玉輦宸游事已空尚餘奎藻繪春風年年花鳥無<lb/>
　窮恨盡在蒼梧夕照中璫有頃出見之大恐而康已<lb/>
　醉無可柰何明日伺間叩頭請死上大怒亟取視之<lb/>
　天威頓霽但一慟而已<lb/>
　　建炎中駕駐維揚康伯可與之上中興十䇿名振<lb/>
　　一時後秦檜當國伯可乃𫝊㑹求進擢為臺郎嘗<lb/>
　　與檜對局格天閣下檜戲曰此卒渡河是爾將軍<lb/>
　　之疥癩伯可徐應曰今皇御極視公宰相如腹心<lb/>
<pb n="KR3k0065_WYG_020-22a"/>
　　檜大喜撤棊酣飲終日而罷檜死伯可亦貶五羊<lb/>
陸士規布衣工詩秦檜喜之嘗挾秦書干臨川守餽遺<lb/>
　不滿意升堂嫚罵守懼以書白秦自解秦怒甚陸請<lb/>
　見不出猶令其子小相者見之問其近作陸誦其黄<lb/>
　陵廟一絶云東風吹草綠離離路入黄陵古廟西帝<lb/>
　子不知春又去亂山無主鷓鴣啼小相入誦之秦吟<lb/>
　賞再四即命相見待之如初<lb/>
諌議大夫宋文淵齊愈宫詞云禁城春水碧溶溶流出<lb/>
<pb n="KR3k0065_WYG_020-22b"/>
　桃花萬片紅葉上細看無一字始知玉女怨春風睢<lb/>
　陽道中云竹溪噎絶雨才通無數深紅間淺紅山店<lb/>
　落英春寂寂青旗吹盡栁花風向來松檜喜無恙坐<lb/>
　久忽聞南澗鐘𨼆𨼆脩廊人語絶四山滳瀝雪鳴風<lb/>
　<hi>靖康末金人欲立異姓齊愈書張邦昌姓名示人後為李綱所誅</hi>
辛稼軒觴客滕王閣詩人胡時可通謁閽人辭焉呵詈<lb/>
　愈甚辛使前曰既稱詩人先賦滕王閣有佳句則預<lb/>
　坐即題曰滕王高閣臨江渚衆大笑再書云帝子不<lb/>
<pb n="KR3k0065_WYG_020-23a"/>
　來春已暮鶯啼紅𣗳栁揺風猶似當年舊歌舞廼相<lb/>
　與宴而厚賙之<lb/>
山隂陸放翁務觀之出也韓平原實招致之所作南園<lb/>
　閲古泉二記時雖稱頌而有規勸之忠焉故平原敗<lb/>
　而猶得免禍其題武林詩皇輿久駐武林宫汴洛當<lb/>
　時未易同廣陌有風塵不起長江如練水常通樓臺<lb/>
　飛舞祥烟外鼓吹喧呼明月中六十年間幾來往都<lb/>
　人誰解記衰翁臨安春霽詩世味年來薄似紗誰憐<lb/>
<pb n="KR3k0065_WYG_020-23b"/>
　騎馬客京華小樓昨夜聴春雨深巷今朝賣杏花矮<lb/>
　紙斜行閒作草晴窗細乳戲分茶布衣莫動風塵歎<lb/>
　猶及清明可到家<lb/>
劉漫塘先生與客燕坐指窗外櫻桃唯一實共以為笑<lb/>
　忽一客來訪自言能詩因命賦之云燒丹道士藥罏<lb/>
　紅枉費先生九轉功一粒丹砂尋不見曉來枝上弄<lb/>
　春風衆咸喜之<lb/>
　　劉山翁汝進漫塘㓜子學問宏深文字典雅與客<lb/>
<pb n="KR3k0065_WYG_020-24a"/>
　　九日游龍山以塵世難逢開口笑分韻山翁得口<lb/>
　　字云縱步龍山巔放舟龍蕩口羣然雁䳱行雜之<lb/>
　　牛馬走我拙不能詩我病不能酒試問賞花人還<lb/>
　　有菊花否衆服其工<hi>漫塘潤州金壇人</hi>
山谿李南金登第後畫師以冠裳寫其真南金題詩云<lb/>
　落魄江湖二十年布衫濶䄂褁風烟如今各様新裝<lb/>
　束典却清狂賣却顛<lb/>
　　有良家女流落可歎者南金贈以詞曰流落今如<lb/>
<pb n="KR3k0065_WYG_020-24b"/>
　　許我亦三生杜牧為秋娘著句先自多愁多感慨<lb/>
　　更值江南春暮君看取落花飛絮也有吹來穿繡<lb/>
　　幌有因風飄墮随塵土人世事總無據佳人命薄君<lb/>
　　休訴若説與英雄心事一生更苦且盡尊前今日<lb/>
　　意休記緑窗睂嫵但春到兒家庭户幽恨一簾烟<lb/>
　　月曉恐明年雁亦無尋處渾欲倩鶯留住<lb/>
驛路有白塔橋印賣朝京里程圖士大夫往臨安必買<lb/>
　以披閲有一人題詩於壁曰白塔橋邉賣地經長亭<lb/>
<pb n="KR3k0065_WYG_020-25a"/>
　短驛甚分明如何祗説臨安路不較中原有幾程<lb/>
漢陽郎官湖春日四絶句其一兩山收雨暗平沙遮斷<lb/>
　溪梅隔水花留得烟林作圖畫依稀松磴有人家其<lb/>
　二空山玉蕋照瓊瑰到處尋花共徃囘欲識春風最<lb/>
　竒處試來同看雨中梅其三朦朧花影月黄昏著意<lb/>
　春風入酒痕知是江梅喜佳客倒垂花蕋照清尊其<lb/>
　四十日春隂到水亭水邉楊栁一時青梅花過盡桃<lb/>
　花惡乞取山<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>入净瓶尚書郎李祁蕭逺謫漢陽酒<lb/>
<pb n="KR3k0065_WYG_020-25b"/>
　税時所作也<lb/>
辛卯嵗北來人數百軰寓於襄陽府光孝寺有一人題<lb/>
　詩於壁云干戈未定各何之一事無成兩鬂絲踪跡<lb/>
　大綱王粲𫝊情懐小様杜陵詩脊令信斷雲千里烏<lb/>
　鵲驚飛月一枝安得中山千日酒陶然直到太平時<lb/>
　雖未為絶唱讀之亦使人増感也<lb/>
汜石湖詩云朝霞不出門暮霞行千里今晨日未出曉<lb/>
　氛散如綺心疑雨再作眼轉雲四起我豈知天道呉<lb/>
<pb n="KR3k0065_WYG_020-26a"/>
　儂諺云爾古來占滂沱説者𩔖恢詭飛雲走羣羊停<lb/>
　雲浴三豨月當天畢宿風自少女起爛石燒成香汗<lb/>
　礎潤如洗逐婦鳩能拙穴居狸有智蜉蝣强知時蜥<lb/>
　蝪與聞計垤鳴東山鸛堂審南柯蟻或加隂石鞭或<lb/>
　議陽門閉或云逢庚變或自換甲始刑鵝與象龍聚<lb/>
　訟非一理不如老農諺影響捷於鬼哦詩敢誇博聊<lb/>
　用醒午睡此詩引用占雨事甚詳可喜諺有云日出<lb/>
　早雨淋腦日出晏晒殺雁又云月如懸弓少雨多風<lb/>
<pb n="KR3k0065_WYG_020-26b"/>
　月如仰瓦不求自下二説尚遺為増補二句云日占<lb/>
　出海時月驗仰瓦體<hi>諺云乾星照濕土來日依舊雨</hi>
王全玉作宫體十憶詩李元膺重見之愛其詞意宛轉<lb/>
　且曰讀之動人老狂聊復效尤亦作十絶憶行曰屏<lb/>
　帳腰支出洞房花枝窣地領巾長裙邉遮定雙鴛小<lb/>
　只有金蓮步步香憶坐曰椅上藤花闕靣平繡裙斜<lb/>
　綽茜羅輕踏青姊妹頻來喚鴛履貪工不肯行憶飲<lb/>
　曰緑蟻頻催未厭多帕羅香軟襯金荷從教弄酒春<lb/>
<pb n="KR3k0065_WYG_020-27a"/>
　衫涴别有風流上眼波憶歌曰一串紅牙碎玉<graphic n="KR1201" url="https://raw.githubusercontent.com/kanripo/KR-Gaiji/master/images/KR1201.png" mimeType="image/png"/>碧<lb/>
　雲無力駐晴霄也知唱到關情處緩按餘聲眼色招<lb/>
　憶書曰纎玉參差象管輕蜀牋小楷碧窗明袖紗宻<lb/>
　掩嗔郎看學寫鴛鴦字未成憶博曰小閣争籌畫燭<lb/>
　低錦茵圍坐玉相欹嬌羞慣被諸郎戲袖映春䓤出<lb/>
　注遲憶顰曰漫注横波無語處輕攏小板欲歌時千<lb/>
　愁萬恨闗心曲却使睂尖學别離憶笑曰從來題目<lb/>
　值千金無事羞多始見心乍向客前猶掩歛不知已<lb/>
<pb n="KR3k0065_WYG_020-27b"/>
　覺鈿窩深憶睡曰泥嬌成困日初長暫卸輕裙玉簟<lb/>
　凉漠漠帳烟籠玉枕粉肌生汗自蓮香憶粧曰宫様<lb/>
　梳兒金縷犀釵梁氷玉刻蛟螭睂間要㸃雙心事不<lb/>
　管蕭郎只畫睂其情致殊妍麗自非風流才思者不<lb/>
　能作也<lb/>
政和中大臣有不能詩者因進言詩為元祐學術不可<lb/>
　行時李彦章為中丞承望風㫖遂上章論淵明李杜<lb/>
　而下皆貶之因詆黄張眺秦等請為科禁何清源至<lb/>
<pb n="KR3k0065_WYG_020-28a"/>
　修入令式諸士庶習詩賦者杖一百<lb/>
毘陵士人姓李氏家有一女年十六能詩甚有佳句有<lb/>
　拾得破錢詩云半輪<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>月掩塵埃依稀猶有開元字<lb/>
　想見清光未破時買盡人間不平事又有彈琴詩云<lb/>
　昔年剛笑卓文君豈信絲桐解誤身今日未彈心已<lb/>
　亂此心元自不由人<lb/>
楊察侍郎謫信州及召還有士子十二人送於境上臨<lb/>
　别察即席賦詩皆用十二事而引用精切士子無能<lb/>
<pb n="KR3k0065_WYG_020-28b"/>
　屬和者其詩曰十二天之數今宵席客盈位如星占<lb/>
　野人若月分卿極醉巫山側聫吟嶰管清他年為舜<lb/>
　牧叶力濟蒼生<lb/>
題古有絶唱者諌議錢公昆題淮隂侯廟曰築壇拜日<lb/>
　恩雖厚躡足封時慮已深隆凖早知同烏喙將軍應<lb/>
　起五湖心尚書張公方平題徐州歌風臺二絶曰縱<lb/>
　酒疎狂不治生中央有土不歸耕偶因亂世成功業<lb/>
　更向翁前與仲爭落魄劉郎作帝歸尊前一曲大風<lb/>
<pb n="KR3k0065_WYG_020-29a"/>
　辭才如信越猶俎醢安用思他猛士為陳文惠公題<lb/>
　華清宫朝元閣云朝元高閣逈秋毫無𨼆情浮雲忽<lb/>
　以蔽不見漁陽城楊至質題茅山詩曰玉胏空浮已<lb/>
　字山五門不鎖洞天寛紫花可餌秋尋术紅熖難埋<lb/>
　夜見丹畫得一牛方水草飛來三鵠各峰巒仙踪寂<lb/>
　寞高風逺誰為先生指額瘢楊誠齋題淮隂侯廟壁<lb/>
　二首其一曰來時月黒過淮隂歸路天花舞故城一<lb/>
　劍光寒千古淚三家市出萬人英少年跨下安無忤<lb/>
<pb n="KR3k0065_WYG_020-29b"/>
　老父圮邉愕不平人物若非觀嵗暮淮隂何必减文<lb/>
　成其二曰鴻溝祇道萬夫雄雲夢何銷武士功九死<lb/>
　不分天下鼎一生還負室前鐘古來犬斃愁無葢此<lb/>
　後禽空悔作弓兵火空餘非舊廟三間破屋兩株松<lb/>
眺伯禹載之學問精確少見其比嘗作昭靈夫人祠詩<lb/>
　云殺翁分我一杯羮龍種由來事杳㝠安用生兒作<lb/>
　劉季暮年無骨葬昭靈<lb/>
　陳留風俗𫝊云小黄縣者沛地之黄鄉也沛公起兵<lb/>
<pb n="KR3k0065_WYG_020-30a"/>
　野戰喪皇妣於黄鄉天下平定乃使使者以梓宫招<lb/>
　魂幽野於是有丹蛇在水自灑濯入於梓官其浴處<lb/>
　有遺髻故謚曰昭靈夫人<lb/>
嚴州烏石寺在高山之上有岳武穆飛張循王俊劉太<lb/>
　尉光世題名劉不能書令侍兒意真代書姜堯章題<lb/>
　詩曰諸老凋零極可哀尚留名姓壓崔嵬劉郎可是<lb/>
　疎文墨幾㸃燕支涴緑苔<lb/>
蘇州僧仲殊本文士也因事出家有潤州詩云北固樓<lb/>
<pb n="KR3k0065_WYG_020-30b"/>
　前一笛風斷雲飛出建昌宫江南二月多芳草春在<lb/>
　濛濛細雨中<lb/>
瑞麟香煖玉芙蓉畫蠟凝輝到曉紅數㸃漏移衙仗北<lb/>
　一翻雨滴甲樓東夢游黄闕鸞巢外身卧彤幃虎帳<lb/>
　中報道譙門初日上起來簾幕杏花風此僧仲殊之<lb/>
　詩也王左丞安中守平江日㑹客仲殊與焉繼以疲<lb/>
　倦先起熟寐於黄堂中不知客散及覺日已曈曨矣<lb/>
　王因罰以此詩始放去瑞麟香安中家所造也<lb/>
<pb n="KR3k0065_WYG_020-31a"/>
姑蘇女子沈清友能詩如晩天移掉泊垂虹閒倚蓬窗<lb/>
　問釣翁為底鱸魚低價賣年來朝市怕秋風得風人<lb/>
　之體詠漁父云起家紅蓼岸𫝊世緑蓑衣詠牧童云<lb/>
　自便牛背穏却笑馬蹄忙得下字之工<lb/>
唐路徳延有孩兒詩五十韻盛𫝊於世近代洛中致政<lb/>
　侍郎張公師錫追次其韻和成老兒詩亦五十韻其<lb/>
　詩曰鬂髪盡皤然睂分白雪鮮週遮延客話傴僂抱<lb/>
　孫憐無病常供粥非寒亦倚綿假温推擁背借力杖<lb/>
<pb n="KR3k0065_WYG_020-31b"/>
　搘肩貌比三峯客年過四皓仙喚方離枕上扶始到<lb/>
　門前毎愛烹山茗常嫌飣石蓮耳聾如塞纊眼暗似<lb/>
　籠烟宴坐羸凭几乗騎困嚲鞭頭揺如轉旋唇動若<lb/>
　抽牽骨冷愁離火牙疼却潄泉形骸將就木囊槖尚<lb/>
　貪錢膠睫亁眵綴粘髭冷涕懸披裘腰懶繫濯手袖<lb/>
　慵揎擡舉衣頻换扶持藥屢煎坐多茵易破行少履<lb/>
　難穿喜婢裁裙布嗔妻買粉鈿房教深下幕牀遣厚<lb/>
　鋪氊琴聴憐三樂圖張笑七賢看嫌經字小<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>喜磬<lb/>
<pb n="KR3k0065_WYG_020-32a"/>
　聲圓食罷羮流袂盃餘酒帶涎樂來須遣罷醫到久<lb/>
　相延褁㡌縱横掠梳頭取次纒長吁思徃事多感聴<lb/>
　哀絃氣注腰還重風牽口便偏墓松先遣種誌石預<lb/>
　教鐫客到唯求藥僧來忽問禪養茶懸灶壁晒艾曝<lb/>
　簷椽怒僕空睜眼嗔兒謾握拳心驚嫌蹴踘脚軟怕<lb/>
　鞦韆局縮同寒狖搉豗似飽鳶觀瞻多目眩牽動即<lb/>
　頭旋女嫁求紅燭男婚乞綵箋已聞捐几杖寧更佩<lb/>
　韋弦賔客身非與兒孫事已𫝊養和屏作伴如意拂<lb/>
<pb n="KR3k0065_WYG_020-32b"/>
　相連久棄登山屐惟存負郭田呻吟朝不樂展轉夜<lb/>
　無眠呼稚臨牀畔看書就枕邉冷疑懐貯水虛訝耳<lb/>
　聞蟬束帛非無分安車信有縁伏生甘坐末絳老讓<lb/>
　行先拘急將風夜昏沉欲雨天雞皮塵漸漬齯齒食<lb/>
　頻填毎憶居郎署常思釣渭川喜逢迎佛㑹羞赴賞<lb/>
　花筵徑狹容移檻堦危索减磚好生焚鳥網惡殺拆<lb/>
　漁船既感桑榆日常嗟蒲栁年長思當弱冠悔不賸<lb/>
　狂顛<lb/>
<pb n="KR3k0065_WYG_020-33a"/>
　　路徳延儋州巖相猶子也為朱友謙書記友謙禮<lb/>
　　待不優作孩兒詩以刺之友謙大怒沉之黄河其<lb/>
　　詩云情態任天然桃紅兩頰鮮乍行人共看初語<lb/>
　　客多憐臂膊肥如瓠肌膚軟勝綿長頭纔覆額分<lb/>
　　角漸垂肩散誕無塵慮逍遥占地仙排衙朱榻上<lb/>
　　喝道畫堂前合調歌楊栁齊聲踏採蓮走堤衝細<lb/>
　　雨奔巷趂輕烟嫩竹乘為馬新蒲掉作鞭鶯雛金<lb/>
　　鏇繋猧子綵絲牽擁鶴歸晴島驅鵝入暖泉楊花<lb/>
<pb n="KR3k0065_WYG_020-33b"/>
　　爭弄雪榆葉共收錢錫鏡當胸挂銀珠對耳懸頭<lb/>
　　依蒼鶻褁袖學柘枝揎酒殢丹砂暖茶催小玉煎<lb/>
　　頻邀夀花挿時乞繡針穿寶匣拏紅豆妝奩拾翠<lb/>
　　鈿短袍披案褥尖帽戴靴氊展畫趨三聖開屏笑<lb/>
　　七賢貯懐青杏小垂額緑荷圓驚滴沾羅淚嬌流<lb/>
　　汚錦涎倦書饒婭姹憎藥巧遷延弄帳鸞綃映藏<lb/>
　　衾鳳結纒指𫾣迎使鼓筯撥賽神絃簾拂魚鈎動<lb/>
　　筝摧雁柱偏棋圖添路畫笛管欠聲鐫惱客初酣<lb/>
<pb n="KR3k0065_WYG_020-34a"/>
　　睡驚僧半入禪尋蛛窮屋瓦探雀徧樓椽抛果忙<lb/>
　　開口藏鉤亂出拳夜分圍榾柮朝聚打鞦韆折竹<lb/>
　　裝泥燕添絲放紙鳶互誇輪水磑相效放風旋旗<lb/>
　　小裁紅絹書幽截碧箋逺舖張鴿網低控射蠅弦<lb/>
　　吉語時時道謠歌處處傳匿窗肩乍曲遮路臂相<lb/>
　　連闘草當春徑爭毬出晩田栁傍慵獨坐花底困<lb/>
　　横眠等鵲潛籬畔聴蛩伏砌邉傍枝拈舞蝶隈𣗳<lb/>
　　捉鳴蟬平島跨蹻上層崖逞捷縁嫩苔車跡小深<lb/>
<pb n="KR3k0065_WYG_020-34b"/>
　　雪履痕全競指雲生岫齊呼月上天蟻窠尋徑劚<lb/>
　　蜂穴繞階填樵唱迴深港牛歌下逺川壘材為屋<lb/>
　　木和土作盤筵險砌高臺石危跳峻塔磚忽昇鄰<lb/>
　　屋樹偷上後池船項槖稱師日甘羅作相年明時<lb/>
　　方在徳勸爾减狂顛<lb/>
長安南山下書生作小圃時蒔花木以待游子一日有<lb/>
　金犢車從數女奴皆玉色麗人車中人下飲於庭邀<lb/>
　書生同坐生意當時貴人家不出既見欵甚將别出<lb/>
<pb n="KR3k0065_WYG_020-35a"/>
　小碧箋書詩為贈云相思無路莫相思風裏楊花只<lb/>
　片時惆悵深閨獨歸處曉鶯啼斷緑楊枝<lb/>
李漢老建炎末自簽樞宻遷右轄未幾遷知院前後二<lb/>
　三月而罷因為梅詩以託意云經霜厯雪忿開遲風<lb/>
　笛無情抵死吹鼎實未成心尚苦不甘桃李傍疎籬<lb/>
　<lb/>
　<lb/>
　<lb/>
<pb n="KR3k0065_WYG_020-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋稗𩔖鈔卷二十<lb/>
</p>
<p>
</p>
  </div>
<div>
<head>宋稗𩔖鈔卷二十一</head> <lb/>
    <p>
<pb n="KR3k0065_WYG_021-1a"/>
欽定四庫全書<lb/>
　宋稗𩔖鈔卷二十一<lb/>
　　　　　　　　　　　　　常熟潘永因編<lb/>
　詞品第三十四<lb/>
孫何帥錢塘柳耆卿作望江潮詞贈之曰東南形勝三<lb/>
　呉都㑹錢塘自古繁華烟桞畵橋風簾翠幙參差十<lb/>
　萬人家雲𣗳繞堤沙怒濤卷霜雪天塹無涯市列珠<lb/>
　璣户盈羅綺競豪奢重湖疊巘清佳有三秋桂子十<lb/>
<pb n="KR3k0065_WYG_021-1b"/>
　里荷花羗管弄晴菱歌泛夜嬉嬉釣叟蓮娃千騎擁<lb/>
　髙牙乗醉聴蕭鼓吟賞烟霞異日圖將好景歸去鳯<lb/>
　池誇此詞流播金主亮聞歌欣然有慕於三秋桂子<lb/>
　十里荷花遂起投鞭渡江之志近時謝處厚詩云誰<lb/>
　把杭州曲子謳荷花十里桂三秋那知卉木無情物<lb/>
　牽動長江萬里愁廬陵羅大經謂此詞雖牽動長江<lb/>
　之愁然海陵因此役而見戕未足恨也至於荷艶桂<lb/>
　香粧㸃湖山之清麗使士大夫流連於歌舞嬉逰之<lb/>
<pb n="KR3k0065_WYG_021-2a"/>
　樂遂忘中原是則深可恨耳此論甚快<lb/>
柳耆卿蘓長公各以填詞名而二家不同當時士論各<lb/>
　有所主東坡一日問一優人曰我詞何如柳學士優<lb/>
　曰學士那比得相公坡驚曰如何優曰公詞湏用丈<lb/>
　二將軍銅琵琶銕綽板唱相公大江東去柳學士却<lb/>
　著十七十八女郎唱楊柳外曉風殘月坡為之撫掌<lb/>
　優人之言便具褒彈<hi>胡致堂之論則日詞曲至於眉山蘓氏一洗綺羅香澤之態擺</hi>
　<hi>脫綢繆宛轉之度使人登高望逺舉首髙歌而逸懐浩氣超乎塵垢之外於是花間為皂𨽻而柳耆卿為</hi>
<pb n="KR3k0065_WYG_021-2b"/>
　<hi>輿臺矣然世必有知言者</hi>
　　柳永字耆卿為舉子時多遊狹邪善為歌辭敎坊<lb/>
　　樂工每得新腔必求永為辭始行於世聲𫝊一時<lb/>
　　舉進士登科為睦州掾永初為上元辭有樂府兩<lb/>
　　籍神仙梨園四部絃筦之句𫝊禁中多稱之後因<lb/>
　　秋晩張樂使作醉蓬萊以獻語不稱㫖永亦善為<lb/>
　　他文詞而偶先以是得名始悔為己累後改名三<lb/>
　　變而終不能救嘗見一西夏歸明官云凡有井水<lb/>
<pb n="KR3k0065_WYG_021-3a"/>
　　飲處即能歌柳詞永終屯田員外郎死旅殯潤州<lb/>
　　僧寺王和甫為守時求其後不得乃為出錢葬之<lb/>
辛稼軒以詞名守南徐日每燕必命侍伎歌其所作尤<lb/>
　得意賀新郎一詞自誦其警句曰我見青山多嫵媚<lb/>
　青山見我應如是又曰不恨古人吾不見恨古人不<lb/>
　見吾狂耳每至此輙拊髀自笑顧問坐客何如皆歎<lb/>
　譽如出一口既而又作一永遇樂序北府事首章曰<lb/>
　千古江山英雄無覔孫仲謀處又曰尋常巷陌人道<lb/>
<pb n="KR3k0065_WYG_021-3b"/>
　寄奴曾住其寓感慨者則曰不堪回首佛狸祠下一<lb/>
　片神鴉社鼓憑誰問亷頗老矣尚能飰否特置酒召<lb/>
　數客使妓迭歌益自擊節徧問客必使摘其疵孫謝<lb/>
　不可客或措一二辭不契其意又弗答然揮羽四視<lb/>
　不止時相臺岳珂預坐年少勇於言率然對曰待制<lb/>
　詞句脱去古今軫轍每見集中有解道此句真宰上<lb/>
　訴天應嗔耳之序嘗以為其言不誣童子何知而敢<lb/>
　有議然必欲如范文正以千金求嚴陵祠記一字之<lb/>
<pb n="KR3k0065_WYG_021-4a"/>
　昜則晩進尚竊有疑也稼軒喜促膝亟使畢其説岳<lb/>
　曰前篇豪視一世獨首尾二腔警語差相似新作㣲<lb/>
　覺用事多耳於是大喜酌酒謂坐中曰夫君寔中余<lb/>
　痼乃改其語日數十易屢月猶未竟其刻意如此<lb/>
　　辛㓜安摸魚兒晩春詞云更能消幾畨風雨匆匆<lb/>
　　春又歸去惜春長怕花開早何况落紅無數春且<lb/>
　　住見説道天涯芳草迷歸路怨春不語算只有殷<lb/>
　　勤畵簷蛛網盡日惹飛絮長門事准擬佳期又悞<lb/>
<pb n="KR3k0065_WYG_021-4b"/>
　　蛾眉曽有人妒千金縱買相如賦脉脈此情誰訴<lb/>
　　君莫舞君不見玊環飛燕皆塵土閒愁最苦休去<lb/>
　　倚危欄斜陽正在烟柳斷腸處詞意殊怨斜陽烟<lb/>
　　柳之句其與未須愁日暮天際乍輕隂者異矣使<lb/>
　　在漢唐時寧不賈種豆種桃之禍㦲然聞夀皇見<lb/>
　　此詞頗不悦終不加以罪可謂盛徳也矣其題江<lb/>
　　西造口詞云鬱孤亭下清江水中間多少行人淚<lb/>
　　西北是長安可憐無數山青山遮不住畢竟東流<lb/>
<pb n="KR3k0065_WYG_021-5a"/>
　　去江晩正愁予山深聞鷓鴣葢南渡之初金人追<lb/>
　　隆祐太后御舟至造口不及而還㓜安自此起興<lb/>
　　聞鷓鴣之句謂恢復之事行不得也又北固亭懷<lb/>
　　古永遇樂詞寄丘宗卿云千古江山英雄無覓孫<lb/>
　　仲謀處舞榭歌臺風流總被雨打風吹去斜陽草<lb/>
　　𣗳尋常巷陌人道寄奴曽住想當年金戈鐵馬氣<lb/>
　　呑萬里如虎元嘉草草封狼居胥贏得倉黄北顧<lb/>
　　四十三年望中猶記𤇺火揚州路可堪回首佛狸<lb/>
<pb n="KR3k0065_WYG_021-5b"/>
　　寺下一片神鴉社鼓憑誰問亷頗老矣尚能飰否<lb/>
　　又自述賀新郎云甚矣吾衰矣悵平生交逰零落<lb/>
　　只今餘幾白髪空垂三千丈一笑人間萬事問何<lb/>
　　物能令公喜我見青山多嫵媚料青山見我應如<lb/>
　　是情與貎畧相似一尊搔首東牕裏想淵明停雲<lb/>
　　詩就此時風味江左沉酣求名者豈識濁醪妙理<lb/>
　　回首呌雲飛風起不恨古人吾不見恨古人不見<lb/>
　　吾狂耳知我者二三子自序云邑中園亭皆為賦<lb/>
<pb n="KR3k0065_WYG_021-6a"/>
　　此調一日獨坐停雲水色山聲競來相娯意溪山<lb/>
　　欲援例者遂作數語庻幾彷佛淵明思親友之意<lb/>
　　云數詞俱雋壯可喜朱文公云辛㓜安陳同甫若<lb/>
　　朝廷賞罰明此等人皆可用<lb/>
劉過字改之廬陵人能詩詞酒酣耳熱出語豪縱嘉泰<lb/>
　癸酉寓中都時辛稼軒帥越聞其名遣介招之適以<lb/>
　事不及行作書歸輅者因傚辛體沁園春一詞併緘<lb/>
　徃下筆便逼真其詞曰斗酒彘肩醉渡浙江豈不快<lb/>
<pb n="KR3k0065_WYG_021-6b"/>
　哉被香山居士約林和靖與蘓公等駕勒吾回坡謂<lb/>
　西湖正如西子濃抹淡粧臨照臺諸人者都掉頭不<lb/>
　顧只管𫝊杯白云天竺去來圗畵裏崢嶸樓觀開看<lb/>
　縱横一澗東西水遶兩山南北髙下雲堆逋曰不然<lb/>
　暗香疎影只可孤山先探梅蓬萊閣訪稼軒未晩且<lb/>
　此徘徊辛得之大喜竟邀之去館燕彌月賙贈千緡<lb/>
　改之竟蕩於酒不問也嘗以此詞語岳侍郎倦翁掀<lb/>
　髯有得色岳曰詞句固佳但恨無刀圭藥療君白日<lb/>
<pb n="KR3k0065_WYG_021-7a"/>
　見鬼症耳一座為之嗢噱改之尤好作沁園春黄子<lb/>
　由帥蜀中閤乃胡給事晉臣之女過雪堂行書赤壁二賦於壁<lb/>
　間改之從後題一闋云按轡徐驅兒童聚觀神仙畵<lb/>
　圖正芹塘雨過泥香路軟金蓮自折小小籃輿傍桞<lb/>
　題詩穿花覓句嗅蕋攀條得自如經行處有蒼松夾<lb/>
　道不用𫝊呼清泉怪石盤紆信風景江淮各異殊想<lb/>
　東坡賦就紗籠素壁西山句好簾捲晴珠白玉堂深<lb/>
　黄金印大無此文君載後車揮毫處㸔淋漓雪壁真<lb/>
<pb n="KR3k0065_WYG_021-7b"/>
　草行書後黄知為劉所作厚有饋貺夀皇鋭意親征<lb/>
　大閲禁旅軍容肅甚郭杲為殿巖從駕還内都人喜<lb/>
　見一時之盛改之賦一詞與郭云玉𢃄猩袍遥望翠<lb/>
　華馬去似龍擁千官鱗集貂蟬爭出貔貅不斷萬騎<lb/>
　雲從細柳營開團花袍窄人指汾陽郭令公山西將<lb/>
　算韜鈐有種五世元戎旌旗蔽滿寒空魚陣整從容<lb/>
　虎帳中想刀明似雪縱横按矟箭飛如雨霹靂鳴弓<lb/>
　威撼邉城氣呑漠北慘淡塵沙吹落日中興事㸔君<lb/>
<pb n="KR3k0065_WYG_021-8a"/>
　王神武駕馭英雄郭餉劉亦踰數十萬錢又寄孫季<lb/>
　和云問信竹湖<hi>孫自號</hi>竹如之何如何不歸道呉山越<lb/>
　水無非佳處來無定止去亦何為莫是秋來未能忘<lb/>
　耳心與孤雲相伴飛闗情處向南山寄傲北澗題詩<lb/>
　人生了事成癡算世上終無真是非㸔雲臺宇兀無<lb/>
　君子者雪堂零落有羙人兮踈雨梧桐㣲雲河漢鍾<lb/>
　鼎山林無限悲山陽縣問昌黎負汝汝負昌黎又嘗<lb/>
　賦賀新郎與一老娼云老去相如倦向文君説似而<lb/>
<pb n="KR3k0065_WYG_021-8b"/>
　今如何消遣衣袂京塵曾染處空有香紅尚軟料彼<lb/>
　此魂消腸斷一枕新凉眠客舍聴梧桐疎雨秋風戰<lb/>
　燈暈冷記重見樓低不放珠簾捲晩装殘翠蛾狼籍<lb/>
　涙痕留臉人道愁來須殜酒無柰愁多酒淺但託意<lb/>
　焦桐紈扇莫鼓琵琶江上曲怕荻花楓葉俱凄怨雲<lb/>
　萬叠寸心逺<lb/>
劉改之赴試别妾天僊子云别酒醺醺渾易醉回過頭來<lb/>
　三十里馬兒不住去如飛行一憇牽一憇斷送殺人<lb/>
<pb n="KR3k0065_WYG_021-9a"/>
　山共水是則是功名終可喜不道恩情抛得未梅邨<lb/>
　雪店酒旗斜去也是住也是煩惱自家煩惱你曹東<lb/>
　𤱔赴試歩行戲作紅牕逈慰其足云春闈期近也望<lb/>
　帝鄉迢迢猶在天際懊恨這一雙脚底一日厮趕上<lb/>
　五六十里争氣扶持我上轉得官歸時賞你穿對朝<lb/>
　靴安排你在轎兒裡更𨕖對宫様鞋兒夜睡間伴你<lb/>
　東𤱔名幽字西士<lb/>
徐淵子有詩云俸餘擬辦買山錢却買端州古研磚依<lb/>
<pb n="KR3k0065_WYG_021-9b"/>
　舊被渠驅使在買山之事竟何年徐除直院劉改之<lb/>
　賀啟云以載鶴之船載書入覲之清標如此以買<lb/>
　山之錢買研平生之雅好可知淵子復有夜泊廬山<lb/>
　詞云風𦂳浪花生蛟吼鼉鳴家人睡著怕人驚只有<lb/>
　一翁捫蝨坐依約三更雪又打殘燈欲暗還明有誰<lb/>
　知我此時情獨對梅花傾一醆却又詩成<lb/>
樞相張公昪字杲卿陽翟人大中祥符八年蔡齊下及<lb/>
　第仕亦晩逹作樞相退歸陽翟生計不豐短㲲輕縧<lb/>
<pb n="KR3k0065_WYG_021-10a"/>
　翛然自適乃結菴於嵩陽紫虚谷每晨起焚香讀華<lb/>
　嚴菴中無長物荻簾紙帳布被草履而已年八十餘<lb/>
　自撰滿江紅一首聞者莫不慕其曠逹詞曰無利無<lb/>
　名無榮無辱無煩無惱夜燈前獨歌獨酌獨吟獨笑<lb/>
　况值群山初雪滿又明月交光好假饒百歳擬如何<lb/>
　從他老知富貴誰能保知功業何時了算簞瓢金玉<lb/>
　所爭多少一瞬光隂何足道但思行樂常不早待春<lb/>
　來擕酒殢東風眠芳草東坡滿庭芳詞曰蝸角虛名<lb/>
<pb n="KR3k0065_WYG_021-10b"/>
　蠅頭㣲利算來著甚干忙事皆前定誰弱又誰強且<lb/>
　趁閒身未老儘放我些子疎狂百年裡渾教是醉三<lb/>
　萬六千塲思量能幾許憂愁風雨一半相妨又何湏<lb/>
　抵死校短論長幸對清風朗月苔茵滿雲幕高張江<lb/>
　南好千鍾羙酒一曲滿庭芳此二詞使競進之徒讀<lb/>
　之可以解體恬淡之士歌之可以娛生<lb/>
張康節公居江南有詞云一𢃄江山如畵風物向秋瀟<lb/>
　灑水浸碧天何處斷翠色冷光相射蓼岸荻花中𨼆<lb/>
<pb n="KR3k0065_WYG_021-11a"/>
　映竹籬茅舍天際客帆髙掛門外酒旗低迓多少六<lb/>
　朝興廢事盡入漁樵閒話悵望倚危欄紅日無言西<lb/>
　下公晩年鰥居有侍妾晏康奉公甚謹未嘗少違意<lb/>
　公薨妾亦相繼以死<lb/>
錢塘周羙成邦彦踈雋少檢不為州里推重而博渉百<lb/>
　家元豐初逰京師獻汴都賦神宗竒之累官徽猷閣<lb/>
　侍制提舉能自度曲製樂府長短句詞韻清蔚名其<lb/>
　居曰顧曲堂其所製意難忘云衣染鶯黄愛停歌駐<lb/>
<pb n="KR3k0065_WYG_021-11b"/>
　拍勸酒持觴低鬟蟬影動私語口脂香簷露滴竹風<lb/>
　凉判劇飲淋浪夜漸深籠燈就月子細端詳知音見<lb/>
　說無雙解移宫換羽未怕周郎長顰知有恨貪耍不<lb/>
　成粧些個事惱人腸試說與何妨又恐伊尋消問息<lb/>
　瘦减容光其詞格大率𩔖此<lb/>
周美成晩歸錢塘夢中得瑞鶴仙詞一闋云悄郊原帶<lb/>
　郭行路永客去車塵漠漠斜陽映山落歛餘紅猶戀<lb/>
　孤城欄角凌波歩弱過短亭何用素約有流鶯勸我<lb/>
<pb n="KR3k0065_WYG_021-12a"/>
　重解繡鞍緩引春酌不記歸時早暮上馬誰扶醒眠<lb/>
　朱閣驚颷動幕猶殘醉遶紅藥嘆西園已是花深無<lb/>
　地東風何事又惡任流光過却歸來洞天自樂未幾<lb/>
　方臘亂自桐廬入杭時羙成方晏客倉皇出奔趨於<lb/>
　西湖墳菴適際殘冬落日在山忽逢故人之妾奔逃<lb/>
　而來乃與小飲於道旁旗亭聞鶯聲於木杪少焉分<lb/>
　背抵菴尚有餘醺困卧小閣之上恍如詞中所云逾<lb/>
　月入城故居皆遭焚毁矣後得請提舉洞霄宫而終<lb/>
<pb n="KR3k0065_WYG_021-12b"/>
　老焉<lb/>
張志和漁父詞曰青篛笠緑蓑衣斜風細雨不須歸顧<lb/>
　况漁父詞曰新婦磯邉月明女兒浦口潮平黄魯直<lb/>
　取二詞合為浣溪沙曰新婦磯邉眉黛愁女兒浦口<lb/>
　眼波秋驚魚錯認月沉鈎青篛笠前無限事緑蓑衣<lb/>
　底一時休斜陽細雨轉船頭東坡云魯直此詞清新<lb/>
　婉麗其最得意處以山光水色賛玉肌花貎真得漁<lb/>
　父家風然纔出新婦磯便入女兒浦此漁父無乃太<lb/>
<pb n="KR3k0065_WYG_021-13a"/>
　濶浪乎<lb/>
政和中中貴人使越州得詞於古碑隂録進御命大晟<lb/>
　府填腔因詞中語賜名魚游春水云秦樓東風裏燕<lb/>
　子還來尋舊壘餘寒猶褪紅日薄侵羅綺嫩草方抽<lb/>
　碧玉茵媚柳輕窣黄金縷鶯囀上林魚游春水㡬回<lb/>
　欄干遍倚又是一畨新桃李佳人應怪歸遲梅粧淚<lb/>
　洗鳯簫聲絶無孤鴈望斷清波沉雙鯉雲山萬重寸<lb/>
　心千里<lb/>
<pb n="KR3k0065_WYG_021-13b"/>
王逐客送鮑浩然逰浙東作長短句云水是眼波横山<lb/>
　是眉峯聚欲問行人去那邉眉眼盈盈處才始送春<lb/>
　歸又送君歸去若到江東趕上春千萬留春住<lb/>
日月無根天不老浮生總𬒳消磨了陌上紅塵常優優<lb/>
　昏復曉一塲大夢誰先覺洛水東流山四遶路傍幾<lb/>
　個新華表見說在身官職好争信道冷烟寒雨埋荒<lb/>
　草王輔道侍郎漁家傲詞歌之使人有遺世之意王<lb/>
　在徽宗朝常奏天神降其家徽宗欲出幸左右奏以<lb/>
<pb n="KR3k0065_WYG_021-14a"/>
　恐有不測宜有以審其真偽既中使至其家無有也<lb/>
　因坐誣以死世謂輔道乃曉人不應爾葢輔道韶之<lb/>
　子韶熈河用兵其濫殺者多故冤以致其禍耳又有<lb/>
　浣溪沙兩詞一云扇影輕揺一線香斜紅匀過晩來<lb/>
　粧嬌多無事做凄凉借問誰家春昜老幾時能彀夜<lb/>
　何長舊歡新恨總思量二云珠箔臨簷一向垂繡屏<lb/>
　遮枕四邉移春歸人静日遲遲舊事只將雲入夢新<lb/>
　歡重借月為期晩來花動隔墻枝又玉樓春兩詞一<lb/>
<pb n="KR3k0065_WYG_021-14b"/>
　云秋歸思入江南逺簾幙低垂閑不捲玉珂聲斷曉<lb/>
　屏空好夢驚回還起嬾風輕只覺香烟短隂重不知<lb/>
　天色晩隔窗人語趂朝歸旋整宿粧匀睡眼二云繡<lb/>
　屏曉夢鴛鴦被可惜夜來歡記取幾聲低語却曽聞<lb/>
　一叚新愁㸔怎覷繁紅流盡胭脂雨春被楊花勾引<lb/>
　去多情只有舊時香衣上經年留得住<lb/>
紹興戊辰信州鉛山驛壁有題玉樓春不著姓氏云東<lb/>
　風楊桞闗前路畢竟雕鞍留不住柔情勝似嶺頭雲<lb/>
<pb n="KR3k0065_WYG_021-15a"/>
　别淚多如花上露青樓畫幕無重數聴得樓邉車馬去<lb/>
　若將眉黛染情深直到丹青難畵處<lb/>
金沙潘武子文虎少有俊才善賦嘗作四禽言詞云交<lb/>
　交桑扈交交桑扈桑滿墻隂三月暮去年𧖟時處深<lb/>
　閨今年蠶時渉逺路路傍忽聞人採桑恨不相與携<lb/>
　傾筐一身不蠶甘凍死祗憶兒女無衣裳不如歸去<lb/>
　不如歸去家在浙江東畔住離家一程逺一程飲食<lb/>
　不同言語異今之眷聚皆㓂讎開口強笑心懷憂家<lb/>
<pb n="KR3k0065_WYG_021-15b"/>
　鄊欲歸歸未得不如狐死猶首丘泥滑滑泥滑滑脫<lb/>
　了繡鞋脫羅襪前營上馬忙起行後隊搭駝疾催𤼵<lb/>
　行來數里日已低北望燕京在天末朝來𫝊令更可<lb/>
　怪落後行遲都斫殺鵓鴣鴣鵓鴣鴣帳房徧野常前呼阿姊<lb/>
　含羞對阿妹大嫂揮涕㸔小姑一家不幸俱被擄猶<lb/>
　幸同處為妻孥願言相憐莫相妒這箇不是親丈夫<lb/>
　梁棟隆吉亦作四禽言云不如歸去錦官宫殿迷烟<lb/>
　𣗳天津橋邉呌一聲呌破中原無住處不如歸去脱<lb/>
<pb n="KR3k0065_WYG_021-16a"/>
　却布袴貧家能有幾尺布寒機織盡無得裁可人不<lb/>
　來亷叔度脱却布袴提葫蘆近來酒賤頻頻沽衆人<lb/>
　皆醉我亦醉湘江喚起醒三閭提葫蘆行不得也哥<lb/>
　哥湖南湖北春意多九嶷山前呌虞舜柰此乾坤無<lb/>
　路何行不得也哥哥<lb/>
汪彦章在京師嘗作小闋云新月涓涓夜寒江静山㴠<lb/>
　斗起來搔首梅影横牕瘦好箇霜天閒却傳盃手君<lb/>
　知否亂鴉啼後歸興濃如酒紹興中彦章知徽州仍<lb/>
<pb n="KR3k0065_WYG_021-16b"/>
　令席間聲之坐客有挾怨者亟納檜相指為新製以<lb/>
　譏檜檜怒諷言者遷之於永<lb/>
陸放翁在蜀日曽有所盻嘗賦詩云碧玉當年未破𤓰<lb/>
　學成歌舞入侯家如今顦顇蓬窓底飛上青天妒落<lb/>
　花出蜀後每懷舊逰多見之題詠有云金鞭珠彈憶<lb/>
　佳逰萬里橋西罨畫樓夢倩曉風吹不㫁書慿歸鴈<lb/>
　寄無由鏡中顔髪今如此席上賔朋好在否篋有吳<lb/>
　牋三百箇擬將細字寫春愁又云裘馬清狂錦水濵<lb/>
<pb n="KR3k0065_WYG_021-17a"/>
　最繁華地作閒人金壺投箭銷長日翠䄂𫝊杯領好<lb/>
　春幽鳥語隨歌處拍落花鋪作舞時茵悠然自適君<lb/>
　知否身與浮名孰是親仍以前詩櫽括作風入松云十<lb/>
　年裘馬錦江濵酒𨼆紅塵黄金選勝鶯花海倚踈狂<lb/>
　驅使青春吹笛魚龍盡出題詩風月俱新自憐華髪<lb/>
　滿紗巾猶是官身鳯樓曽記當年語問浮名何似身<lb/>
　親欲寫吳箋説與這回真箇閒人<lb/>
　　蜀娼𩔖能文葢薛濤遺風也放翁有客自蜀挾一<lb/>
<pb n="KR3k0065_WYG_021-17b"/>
　　妓歸蓄之别室率數日一徃偶以病少踈妓頗疑<lb/>
　　之客作詞自解妓即韻答之云説盟説誓説情説<lb/>
　　意動便春愁滿紙多應念得脱空經是那箇先生<lb/>
　　教底不茶不飰不言不語一味供他憔悴相思已<lb/>
　　是不曽閒又那得工夫呪你或謗翁嘗挾蜀尼以<lb/>
　　歸即此妓也<lb/>
放翁少時嘗逰禹跡寺南之沈園為釵頭鳯一詞題壁<lb/>
　間以寓意云紅酥手黄藤酒滿城春色宫墻柳東風<lb/>
<pb n="KR3k0065_WYG_021-18a"/>
　惡歡情薄一懷愁緒幾年離索錯錯錯春如舊人空<lb/>
　瘦淚痕紅挹鮫鮹透桃花落閒池閣山盟猶在錦書<lb/>
　難託莫莫莫<lb/>
　　陸娶唐氏閎之女於其母夫人為姑姪伉儷相得<lb/>
　　而弗𫉬於姑既出而未忍絶之則為之别館時時<lb/>
　　徃焉其姑知而掩之雖先知挈去然事不得𨼆竟<lb/>
　　絶之亦人倫之大變也唐後改適同郡宗子士程<lb/>
　　嘗以春日出逰相遇於禹跡寺南之沈氏園唐以<lb/>
<pb n="KR3k0065_WYG_021-18b"/>
　　語趙遣致酒肴陸悵然乆之為賦此詞其後尚有<lb/>
　　律詩絶句數首<lb/>
光堯一日御舟經斷橋橋旁有小酒肆頗雅潔中設素<lb/>
　屏風書風入松一詞上駐目稱賞乆之宣問何人所<lb/>
　作乃太學生俞國寳醉筆也其詞云一春長費買花<lb/>
　錢日日醉湖邉玉騘慣識西湖路驕嘶過沽酒樓前<lb/>
　紅杏香中歌舞緑楊影裡鞦韆暖風十里麗人天花<lb/>
　壓鬢雲偏畫船載取春歸去餘情付湖水湖烟明日<lb/>
<pb n="KR3k0065_WYG_021-19a"/>
　重擕殘酒來尋陌上花鈿上笑曰此詞甚好但末句<lb/>
　未免儒酸因為改云明日重扶殘醉即日命解褐云<lb/>
文及翁登第後期集游西湖一同年戲之曰西蜀有此<lb/>
　景否及翁即席賦賀新郎云一勺西湖水渡江来百年<lb/>
　酣醉回首洛陽花世界烟渺黍離之地更不復新亭<lb/>
　墮淚簇樂紅粧揺畵舫問中流撃楫何人是千古恨<lb/>
　幾時洗余生自負澄清志更有誰磻溪未遇傅巖未<lb/>
　起國事如今誰倚仗衣𢃄一江而已便都道江神堪<lb/>
<pb n="KR3k0065_WYG_021-19b"/>
　恃借問孤山林處士但掉頭笑指梅花蕋天下事可<lb/>
　知矣<lb/>
三山蕭軫登第榜下娶再壻之婦同舍張任國以柳梢<lb/>
　青詞戯之曰掛起招牌一聲喝采舊店新開熟事孩<lb/>
　兒家懷老子畢竟招財當初合下安排又不豪門買<lb/>
　獃自古道正身替代見任添差一人娶妻無元紅𡊮<lb/>
　可潛贈之如夢令云今夜盛排筵宴准擬尋芳一遍<lb/>
　春去已多時問甚紅深紅淺不見不見還你一方白<lb/>
<pb n="KR3k0065_WYG_021-20a"/>
　絹<lb/>
四明倪君奭臨終賦夜行船詞云年少疎狂今已老筵<lb/>
　席散雜劇打了生向空來死從空去有何喜有何煩<lb/>
　惱説與無常二鬼道福亦不作禍亦不造地獄閻王<lb/>
　天堂玉帝㸔你去那裡押到<lb/>
有賦長相思詞云晴也行雨也行雨也行時不似晴天<lb/>
　晴終快人名也成利也成利也成時不似名名成天<lb/>
　下驚有心為名名亦利也可警矣<lb/>
<pb n="KR3k0065_WYG_021-20b"/>
一户曹之妻與太守有私府學一士子知其事戸曹任<lb/>
　滿將去守招其夫婦飲士子作祝英臺近付妓令歌<lb/>
　之其詞云抱琵琶臨别語把酒淚如洗似恁春時倉<lb/>
　卒去何意牡丹恰則開園荼䕷厮勾便下得一帆千<lb/>
　里好無謂復道明年行呵如何戀得你一葉船児休<lb/>
　要更沉醉後梅子青時楊花飛絮側耳聴喜鵲哩守<lb/>
　與此婦俱墮淚其夫不悟<lb/>
雲間酒淡有作行香子云浙右華亭物價亷平一道㑹<lb/>
<pb n="KR3k0065_WYG_021-21a"/>
　買過三斤打開瓶後滑辣光馨敎君霎時飲霎時醉<lb/>
　霎時醒聴得淵明説與劉伶這一瓶約迭三斤君還<lb/>
　不信把秤來秤恰有一斤酒一斤水一斤瓶<lb/>
今世樂府傳沁園春詞按後漢書竇憲女弟立為皇后<lb/>
　憲恃宫掖聲勢遂以賤直奪沁水公主園然則沁園<lb/>
　春者公主之園也唐人𩔖用之<lb/>
豐城南禪寺壁間有秋社㸃絳唇云燕子依依曉來總<lb/>
　為誰歸去淡雲生處已覺賔鴻度淺笑深顰便靣機<lb/>
<pb n="KR3k0065_WYG_021-21b"/>
　中素乗鸞女瑣窓瓊女㑹有明年暑<lb/>
蔡州𤓰陂舖有用箆刀刻青泥為浣溪紗詞云剪碎香<lb/>
　羅浥淚痕鷓鴣聲斷不堪聞馬嘶人去近黄昏整整<lb/>
　斜斜楊柳陌疎疎宻宻杏花村一畨風月更消魂<lb/>
　儷語第三十五<lb/>
宋人制誥章表四六駢儷多用經書句謂之天生自然<lb/>
　對如天惟顯思民亦勞止惟女一徳於今三年有能<lb/>
　奮庸爰立作相行此四徳弼予一人文王之徳之純<lb/>
<pb n="KR3k0065_WYG_021-22a"/>
　周公之才之羙皇極錫五福大臣慮四方閒暇而明<lb/>
　政刑㑹通以行典禮禮樂自天子出籩豆則有司存<lb/>
　於緝熈殫厥心念終始典於學欣欣然有喜色蕩蕩<lb/>
　乎無能名睦族以和萬邦明倫以察庶物率百官若<lb/>
　帝之初於萬年受天之祐發號施令㒺不臧陳善閉<lb/>
　邪謂之敬知㣲知彰不俟終日有嚴有翼以奏膚功<lb/>
　上帝臨女無貳無虞三事就公不留不處聞爼豆未<lb/>
　學軍旅之事聴鼔鼙則思將帥之臣兵於五材誰能<lb/>
<pb n="KR3k0065_WYG_021-22b"/>
　去之臣無二心天之制也亶聰明而有作不作聰明<lb/>
　由仁義以安行非行仁義玉帛萬國干舞已格於七<lb/>
　旬簫韶九成肉味遽忘於三月夙夜浚明入則宣其<lb/>
　三徳文武是憲出則柔此萬邦五百里采五百里衛<lb/>
　外包有截之區八千嵗春八千嵗秋上祝無疆之夀<lb/>
　君子有酒多且㫖得盡羣心化國之日舒以長對揚<lb/>
　萬夀黛耜載耕於帝籍廣十千維耦之疆青圭徃袚<lb/>
　於髙禖兆則百斯男之慶皆膾炙人口<lb/>
<pb n="KR3k0065_WYG_021-23a"/>
對偶之絶佳者曰九州四海悉主悉臣億載萬年為父<lb/>
　為母平生能著㡬䩫屐長曰惟消一局棋有文事有<lb/>
　武<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>與神為謀無智名無勇功惟聖時若數㸃雨聲<lb/>
　風約在一枝花影月移來柳揺臺榭東風軟花壓欄干<lb/>
　春晝長勸君更盡一杯酒與爾同消萬古愁梨園弟<lb/>
　子白髪新江州司馬青衫濕臨邛道士鴻都客錦里<lb/>
　先生烏角巾屋簷下天燈樓板上地舖丈夫不學曹<lb/>
　孟徳生子當如孫仲謀人言盧杞是奸邪我覺魏徵<lb/>
<pb n="KR3k0065_WYG_021-23b"/>
　更嫵媚三代夏商周四詩風雅頌二十四考中書令<lb/>
　八千萬户冠軍侯無可柰何花落去似曽相識燕歸<lb/>
　來天若有情天亦老月如無恨月長圓公獨未知其<lb/>
　趣耳臣今時復一中之天之未䘮斯文也我獨何為<lb/>
　不豫哉風定花猶落鳥鳴山更幽槐花黄舉子忙促<lb/>
　織鳴懶媍驚<lb/>
真宗聖性好學尤愛文士即位之初王禹偁為知制誥<lb/>
　坐事責守黄州謝上表有宣室鬼神之問豈望生還<lb/>
<pb n="KR3k0065_WYG_021-24a"/>
　茂陵封禪之書唯期身後之語上覽表驚其詞之悲<lb/>
　方欲内徙㑹黄州有二虎鬬而食其一占者以為咎<lb/>
　在守土之臣遽有㫖移守蘄州以避其變勅下而禹<lb/>
　偁死矣年四十八遺表云豈知逰岱之魂遂恊生桑<lb/>
　之夢<lb/>
　　元之精四六有同時與之在翰林而大拜者以啓<lb/>
　　賀之曰三神山上曾陪鶴駕之逰六學士中獨有<lb/>
　　漁翁之嘆白樂天有詩云元和六學士五相一漁<lb/>
<pb n="KR3k0065_WYG_021-24b"/>
　　翁故也<lb/>
楊文公為執政所忌母病謁告不俟朝㫖徑歸韓城與<lb/>
　弟倚居踰年不調公有啓謝朝中親友曰介推母子<lb/>
　願歸綿上之田伯彝弟兄甘受首陽之餓後除知汝<lb/>
　州而希旨言事者攻撃不已公又啓曰已擠溝壑猶<lb/>
　下石而弗休方困蒺藜尚闗弓而相射<lb/>
范文正公㓜孤隨母適朱氏因冐朱姓名說後復本姓<lb/>
　以啓謝時宰曰志在投秦入境遂稱於張禄名非覇<lb/>
<pb n="KR3k0065_WYG_021-25a"/>
　越乘舟乃效於陶朱以范睢范蠡亦嘗改姓名故也<lb/>
　又偽蜀翰林學士范禹偁亦嘗冐張姓謝啓云昔年<lb/>
　上第誤摽張禄之名今曰故園復作范睢之裔然不<lb/>
　若文正之精切<lb/>
文本心典淮郡蕭條過甚謝賈相啓有云人家如破寺<lb/>
　十室九空太守若頭陀兩粥一飰<lb/>
為帥守而踵父祖嘗所居位自昔衣冠以為盛事李文<lb/>
　饒獻替記稱開成二年自淛西觀察授淮西節度國<lb/>
<pb n="KR3k0065_WYG_021-25b"/>
　朝二百年未嘗有自潤遷揚者况兩地皆是舊封倍<lb/>
　懷榮感葢其父亦並領揚潤故也本朝如此比者亦<lb/>
　時有之多見於謝上表啓歐陽叔弼知蔡州其父文<lb/>
　忠公之舊治也其謝宰執啓曰惟近輔之名邦實先<lb/>
　人之徃跡高城不改自疑華表之歸老吏幾希尚守<lb/>
　朱門之舊追懷今曩倍劇悲歡靖康中翟公㢲自翰<lb/>
　苑出守㑹稽亦其父思之舊治也其謝表曰惟昔先<lb/>
　臣再臨東粤豈期暮齒乃踵前修朱邑世祠猶有蒸<lb/>
<pb n="KR3k0065_WYG_021-26a"/>
　嘗之奉石侯家法自憐孝謹之衰敢不慰問耆年覽<lb/>
　觀謡俗無忘遺愛之厚永念教忠之餘皆謂是也<lb/>
滕逹道未遇時讀書僧舍盗其犬烹之僧聞於郡守守<lb/>
　素聞其能賦因諭之曰汝能作盗犬賦則釋之即口<lb/>
　占曰僧既無狀犬誠可偷輟梵宫之夜吠充絳帳之<lb/>
　晨羞摶飯引來喜掉續貂之尾索綯牽去驚回顧兎<lb/>
　之頭守大笑即置不問<lb/>
吕恵卿之讁詞頭始下劉貢父當草制東坡呼曰貢父<lb/>
<pb n="KR3k0065_WYG_021-26b"/>
　平生作劊子今日纔殺人也貢父引疾謁告東坡一<lb/>
　揮而就𫝊寫都下紙為之貴其中警句云始以帝堯<lb/>
　之明姑試伯鯀終焉孔子之聖不信宰予<lb/>
李易安賀人㝈生啓中有云無午未二時之分有伯仲<lb/>
　兩楷之似既繫臂而繫足寔難弟而難兄玉刻雙璋<lb/>
　錦挑對褓注曰任文二子㝈生徳卿生於午道卿生<lb/>
　於未張伯楷仲楷兄弟形狀無二白汲兄弟母不能<lb/>
　辨以五綵繩一繫於臂一繫於足<lb/>
<pb n="KR3k0065_WYG_021-27a"/>
陸佃謝吏部尚書表六燕相停試銓衡其輕重乙鴻遼<lb/>
　逺欲審别其飛翔九章筭術五雀六燕飛集於衡衡<lb/>
　適平一雀一燕而異處則雀重而燕輕張融曰鴻飛<lb/>
　天首遼逺難明楚人以為鳬越人以為乙鴻常乙耳<lb/>
崇寧中髙麗自明州海道入貢偶乗風自江路至豫章<lb/>
　其申狀云泛槎馭以尋河逺朝天闕望桃源而迷路<lb/>
　誤入仙鄉自驚漂泊之餘𫉬奉笑談之雅<lb/>
李光祖元亮野夫學士之孫少有俊聲與蔡薿同學舍<lb/>
<pb n="KR3k0065_WYG_021-27b"/>
　薿既貴元亮猶蹉跎塲屋薿在金陵以同舍故先謁<lb/>
　之元亮謝以啓事云洗足而見長者古猶非之輕身<lb/>
　以先匹夫今無是事<lb/>
翟公㢲宣和末蔡約之攸用事外召從官七人公㢲再<lb/>
　以瑣闥召力辭之未至闕有旨落職宫祠繼而復還<lb/>
　待制公㢲作謝表有云弹貢禹之冠誠非本志奪伯<lb/>
　氏之邑其又何言又云惟一與一奪之命無有二三<lb/>
　而三仕三已之心敢懷喜愠人多稱之又謝賜衣金<lb/>
<pb n="KR3k0065_WYG_021-28a"/>
　𢃄鞍馬表云顧臣非緇衣之宜敝予又改以臣從大<lb/>
　夫之後不可徒行葉少藴謝賜厯日表云豈特千嵗<lb/>
　之日可坐而致將使百畆之田勿奪其時汪彦章賀<lb/>
　進築隆兑二州及城塞表云我陵我阿不以山谿之<lb/>
　險有民有社在吾邦域之中皆用經書全語而工者<lb/>
汪彦章工於四六崇寧三年霍端友榜下及第瓊林苑<lb/>
　晏頒氷彦章作謝表有云既潄潤而吮清得除煩而<lb/>
　解穢順時致養俯同豳雅之春開受命知榮固異衛<lb/>
<pb n="KR3k0065_WYG_021-28b"/>
　人之夕飲又云深防履薄之危不昧至堅之漸子孫<lb/>
　傳誦記御林金盌之香生死不忘效宫井玉壺之潔<lb/>
靖康之亂元祐皇后手詔曰漢家之厄十世宜光武之<lb/>
　中興獻公之子九人唯重耳之獨在事詞的切讀之<lb/>
　感動葢中興之一助也建炎登極之詔曰亹亹萬幾<lb/>
　難以一日而曠位皇皇四海詎可三月而無君又曰<lb/>
　聖人何以加孝朕每懷問寢之思天子必有所尊朕<lb/>
　欲救在原之急嗟我文武之烈若時忠義之家不食<lb/>
<pb n="KR3k0065_WYG_021-29a"/>
　而哭秦庭士當勇於報國左袒而為劉氏人咸樂於<lb/>
　愛君期一徳而一心佇立功而立事同傒兩宫之復<lb/>
　終圖萬世之安其詞明白亦占地歩<lb/>
甄龍友嘗逰僧舍具饌延欵僧有雌鷄乆畜請烹為供<lb/>
　僧曰公能作鷄頌當不靳也甄援筆題云頭上無冠<lb/>
　不報四時之曉脚根欠距難全五徳之名不解雄飛<lb/>
　但能雌伏汝生卵卵復生子種種無窮人食畜畜又<lb/>
　食人冤冤何已若要解除業障必湏先去本根大衆<lb/>
<pb n="KR3k0065_WYG_021-29b"/>
　先取波羅蜜水推去頭面皮毛次運菩薩慧刀割去<lb/>
　心腸肝膽咄香水源源化為霧鑊湯滚滚成甘露引<lb/>
　此甘露成此霧直入佛牙深處去化生彼國極樂土<lb/>
　僧笑曰鷄死無憾矣即烹以侑酒盡歡而去<lb/>
李公甫謁真西山西山留之小飲指竹夫人為題曰蘄<lb/>
　春縣君姓竹氏可封衛國夫人公甫援筆立成其中<lb/>
　頌徳云常居大厦之間多為凉徳之助剖心析肝陳<lb/>
　數條之風刺摩頂放踵無一節之瑕疵末聨云於戲<lb/>
<pb n="KR3k0065_WYG_021-30a"/>
　保抱擕持朕不忘五夜之寢展轉反側爾尚形四方<lb/>
　之風西山擊節葢八字用詩書全語皆婦人事而形<lb/>
　四方之風又見竹夫人玲瓏<lb/>
嘗得一誥詞云朕眷禮勲臣既極異姓王之貴疏恩私<lb/>
　室併侈如夫人之榮以爾脩態横生芳性和適㑹膺<lb/>
　無䘏之慶終隆絡秀之家爰錫命書靡拘常典用肇<lb/>
　封於大郡俾正位於小君徃服寵光益循柔履紹興<lb/>
　間權外制某人行<hi>陸伯麟側室生子友人陸象翁以啟戯賀日犯簾前禁尋竈下盟玉</hi>
<pb n="KR3k0065_WYG_021-30b"/>
　<hi>雖種於藍田珠將還於合浦移夜半鷺鶿之歩幾度驚惶得天上麒麟之兒這回喝采既可續詩書禮樂</hi>
　<hi>之<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>深齅得油塩醬醋之香</hi>
　　白屋同愁已失鳯鳴之侣朱門自樂難容烏合之<lb/>
　　人唐鄭光鎮河中宣宗欲封其妾為郡夫人上表<lb/>
　　辭焉書記田絢之辭也此表視前誥則受者多愧<lb/>
　　矣<lb/>
鄧安恵自翰苑出守成都謝表云捫參厯井方知蜀道<lb/>
　之難就日望雲已覺長安之逺又嘗有啓云三山已<lb/>
<pb n="KR3k0065_WYG_021-31a"/>
　到輙為風引而還九闕神逰不覺夢驚而失前軰風<lb/>
　流文采藴藉如此<lb/>
薛制機言有賀自長沙移鎮南昌者啓云夜醉長沙曉<lb/>
　行湘水難教檣燕之留<hi>杜詩</hi>朝飛南浦暮捲西山來聴<lb/>
　佩鸞之舞<hi>王勃</hi>上已請客云三月三日長安水邉多麗<lb/>
　人一觴一詠㑹稽山隂脩褉事又云良晨羙景賞心<lb/>
　樂事四者難并崇山峻嶺茂林脩竹羣賢畢至<lb/>
寳祐甲申江東多虎有司行襘<graphic n="KR1241" url="https://raw.githubusercontent.com/kanripo/KR-Gaiji/master/images/KR1241.png" mimeType="image/png"/>之典青詞末聨云雖<lb/>
<pb n="KR3k0065_WYG_021-31b"/>
　曰寅年之足或有數存去其乙字之威尚祈神力葢<lb/>
　古詩有寅年足虎狼之句傳謂虎威如乙字對屬甚<lb/>
　切<lb/>
楊誠齋答周益公恵鳩兎橘酒小簡云錦羽在桑翩翩<lb/>
　二七褐衣缺口躍躍一雙挾歡伯以俱來與木奴而<lb/>
　偕至恭惟某官文章羔酒儒學鳯麟逰梁王之兎園<lb/>
　夙推能賦賜漢庭之鳩杖晩冠耆英橘頌續騷酒箴<lb/>
　飽徳填然四羙萃此一翁觀此具見善於體物者<lb/>
<pb n="KR3k0065_WYG_021-32a"/>
景炎末造狼狽海上固無暇文物典章矣然詔語亦或<lb/>
　有可觀如云雖鳥獸之迹不無交於中國之時然馬<lb/>
　牛其風何嘗及諸南海之逺又云今南方已定兵甲<lb/>
　已足豈今歲不戰來年不征不知為何人筆也<lb/>
　<lb/>
　<lb/>
　<lb/>
　<lb/>
<pb n="KR3k0065_WYG_021-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋稗𩔖鈔卷二十一<lb/>
</p>
<p>
</p>
  </div>
<div>
<head>宋稗𩔖鈔卷二十二</head> <lb/>
    <p>
<pb n="KR3k0065_WYG_022-1a"/>
欽定四庫全書<lb/>
　宋稗𩔖鈔卷二十二<lb/>
　　　　　　　　　　　　　常熟潘永因編<lb/>
　辭命第三十六<lb/>
太祖幸相國寺至佛像前燒香問當拜與不拜僧録賛<lb/>
　寧奏曰不拜問其何故曰見在佛不拜過去佛遂以<lb/>
　為定制議者以為得體<lb/>
雷德驤判大理寺便殿奏事太祖方燕服見之因問曰<lb/>
<pb n="KR3k0065_WYG_022-1b"/>
　古者以官奴婢賜臣下遂與本家姓其意安在對曰<lb/>
　古人制貴賤之分使不可凟恐後世譜牒不明有以<lb/>
　奴主為婚者太祖大喜曰卿深得古人立法意由是<lb/>
　嘆重乆之自後每德驤奏事雖在燕處必御𫀆帯以<lb/>
　見<hi>德驤深於易酷嗜吟咏王元之出其門下同子有鄰有終俱為名臣</hi>
張僕射齊賢以吏部尚書知青州六年其治安静民甚<lb/>
　懷之好事者或謗其居官弛慢朝廷召還公語人曰<lb/>
　向作宰相幸無大過今典一郡乃招物議正是監御<lb/>
<pb n="KR3k0065_WYG_022-2a"/>
　厨三十年臨老反煑粥不了<lb/>
冦萊公鎮大名北使至語冦曰相公望重何故不在中<lb/>
　書冦曰主上以朝廷無事北門鎖鑰非準不可耳<lb/>
丁崖州雖險詐然亦有長者言真宗嘗怒一朝士再三<lb/>
　語之丁輙逡巡不答上作色曰如此叵測問輙不應丁<lb/>
　進曰雷霆之下臣何容更進一言上怒頓霽<lb/>
真宗朝每嵗賞花釣魚羣臣應制偶一日垂綸乆之而<lb/>
　御餌不食時丁晉公詩云鶯驚鳯輦穿花去魚畏龍<lb/>
<pb n="KR3k0065_WYG_022-2b"/>
　顔上釣遲上既激賞羣臣亦自嘆不及<lb/>
　　南唐元宗釣魚不上優人李嘉明進詩云玉甃垂<lb/>
　　鈎興正濃碧池春暖水溶溶凡魚不敢吞香餌知<lb/>
　　是君王合釣龍謂换骨更佳<lb/>
丁晉公之南遷也行過潭州自作齋僧䟽云補仲山之<lb/>
　衮雖曲盡於我心和傅説之羮實難調於衆口公少<lb/>
　以文稱晚年詩筆尤精在海外篇咏甚多如草解忘<lb/>
　憂憂底事花名含笑笑何人尤為人所𫝊誦<lb/>
<pb n="KR3k0065_WYG_022-3a"/>
世𫝊王文穆欽若遭遇章聖本由一言之寤章聖踐祚<lb/>
　之初天下宿逋數百萬計時文穆判三司理欠司一<lb/>
　日抗䟽請盡蠲放以惠民上遽召詰之曰此若可以<lb/>
　惠民曷為先帝不行公對曰先帝所以不行者欲以<lb/>
　遺陛下使結天下人心於是上慼然頷之不數年遂<lb/>
　大拜<lb/>
有水先生者頗能前知禍福王子野待制甚敬信之子<lb/>
　野正食羅列珍品甚盛水生適至子野指謂生曰試<lb/>
<pb n="KR3k0065_WYG_022-3b"/>
　觀之何物可以下飰生遍視良乆曰此皆未可惟饑<lb/>
　可以下飰爾<lb/>
李資政邦直有與韓魏公書云前書戲問玉梳金箆者<lb/>
　侍白髪翁幾欲淡死矣然常山頗多老伶人吹彈甚<lb/>
　熟日使教此五六人近者稍便串異時當令𫝊飲期<lb/>
　一釂觴也玉梳金箆葢邦直侍姬人或問命名之意<lb/>
　邦直笑曰此俗所謂沙門置梳箆<lb/>
　　洪駒父集侍兒小名録三卷王性之續一卷好事<lb/>
<pb n="KR3k0065_WYG_022-4a"/>
　者復益所未備頗足為罇俎諧謔之助士大夫昵裙<lb/>
　𥚑之樂毎苦侍巾櫛軰得之維難或得一焉不問色<lb/>
　藝如何雖資至凡下必極加以美稱名浮于實𩔖有<lb/>
　可笑者豈故為是矜衒特賞平日妄想不足則夸爾<lb/>
文潞公帥長安見石才叔蒼舒所藏禇河南聖教序墨<lb/>
　蹟愛玩不已令子弟臨一本休日宴僚屬出二本令<lb/>
　坐客别之客盛稱公臨本為真才叔不出一語辯答<lb/>
　啓潞公云今日方知蒼舒孤寒<lb/>
<pb n="KR3k0065_WYG_022-4b"/>
王荆公作相裁損宗室恩數宗子相率馬首陳狀云均<lb/>
　是宗廟子孫那得不看祖宗面荆公厲聲曰祖宗親<lb/>
　盡亦須祧何况賢軰於是皆散去<lb/>
王荆公居鍾山日與金華俞秀老紫芝過故人家飲飲<lb/>
　罷小憇水亭顧水際沙間有饌器數件皆黄白物意<lb/>
　吏卒所竊使人問之乃小兒適聚於此食棗栗盡棄<lb/>
　之而去荆公謂秀老曰士欲任大事閲富貴如羣兒<lb/>
　作息乃可耳<lb/>
<pb n="KR3k0065_WYG_022-5a"/>
嘉祐初李仲昌議開六漯河王荆公時為館職頗右之<lb/>
　既而功不成仲昌以贓敗劉侍讀原甫戲荆公曰要<lb/>
　當如宗人彛甫不與世事可也荆公答曰天下之事<lb/>
　所以易壞而難合者正以諸賢無意如鄙宗彛甫也<lb/>
　但神聖在上故公家元海未敢䟦扈耳<lb/>
東坡性不忍事嘗云如食中有蠅吐之乃已又公嘗自<lb/>
　言性不慎言語與人無親踈輙輸瀉肝膽有所不盡<lb/>
　如茹物不下必吐盡乃已而世或記䟽以為怨咨<lb/>
<pb n="KR3k0065_WYG_022-5b"/>
東坡在儋耳因試筆嘗自書云吾始至南海環視天水<lb/>
　無際悽然傷之曰何時得出此島耶已而思之天地<lb/>
　在積水中九州在大瀛海中中國在少海中有生孰<lb/>
　不在島者覆盆水於地芥浮於水蟻附於芥茫然不<lb/>
　知所濟少焉水涸蟻即徑去見其𩔖出涕曰幾不復<lb/>
　與子相見豈知俯仰之間有方軌八達之路乎念此<lb/>
　可為一笑<lb/>
蘇長公自黄移汝道出金陵見介甫甚歡長公曰某欲<lb/>
<pb n="KR3k0065_WYG_022-6a"/>
　有言於公介甫色動意長公辯前日事長公曰某所<lb/>
　言天下事介甫色定長公曰大兵大獄漢唐㓕亡之<lb/>
　兆祖宗以仁厚治天下正欲革此今西方用兵東南<lb/>
　數起大獄公獨無一言乎介甫舉兩指示長公曰二<lb/>
　事皆惠卿啓之某在外安敢言長公曰在朝則言在<lb/>
　外則不言事上之常禮耳上所以待公者非常禮公<lb/>
　豈得以常禮自處介甫厲聲曰某須説又言出在安<lb/>
　石口入在子瞻耳葢介甫畏惠卿恐長公泄之也介<lb/>
<pb n="KR3k0065_WYG_022-6b"/>
　甫又語長公人須是知行一不義殺一不辜而得天<lb/>
　下弗為乃可長公曰今之君子爭减半年磨勘雖殺<lb/>
　人亦為之介甫笑而不言<lb/>
蘇長公云元豐六年十月二日夜解衣欲睡月色入户<lb/>
　欣然起行念無與樂者遂至承天寺尋張懷民懷民<lb/>
　亦未寐相與步於中庭庭中如積水空明水中藻荇<lb/>
　横交葢竹栢影也何夜無月何處無竹栢但少閒人<lb/>
　如吾兩人耳<lb/>
<pb n="KR3k0065_WYG_022-7a"/>
蘇子曕云嵗行盡矣風雨凄然紙窻竹屋燈青熒熒時<lb/>
　於此間得少佳趣一日舉以似劉貢父貢父曰前數<lb/>
　句是夜行迷路誤入田螺精家中來<lb/>
蘇長公云乆在江湖不見偉人前在金山見滕元發乘<lb/>
　小舟破巨浪來相訪出船巍然使人神聳<lb/>
元祐中遼使劉霄入賀蘇公與狄詠館伴錫燕囘始行<lb/>
　公馬小蹶劉即前詢云馬驚無苦否公應曰衘勒在<lb/>
　御雖小失無傷也<lb/>
<pb n="KR3k0065_WYG_022-7b"/>
　　詠武襄子也頗美丰姿神宗大長公主哲宗朝重<lb/>
　　於求配遍士族中求之莫中聖意近臣奏曰不知<lb/>
　　要如何人物哲宗曰人物要如狄詠者天下謂咏<lb/>
　　為人様子班行李質人材魁岸磊落甚偉徽廟朝<lb/>
　　欲求一人相稱者為對竟無可儷當時同列目為<lb/>
　　察隻子京師俚語謂無對曰察隻<lb/>
劉壯輿羲仲嘗摘歐陽公五代史之訛誤為紏謬以示<lb/>
　東坡東坡曰往嵗歐陽著此書初成王荆公謂余曰<lb/>
<pb n="KR3k0065_WYG_022-8a"/>
　歐陽公修五代史而不修三國志非也子盍為之余<lb/>
　固辭不敢當夫為史者網羅數十百年之事以成一<lb/>
　書其間豈能無小得失余所以不敢當荆公之託者<lb/>
　正畏如公之徒掇拾其後耳<hi>壯輿父劉恕字道原以史學自名壯輿世其家</hi>
　<hi>學</hi>
　　東坡謂劉壯輿曰三國志注中好事甚多道原欲<lb/>
　　修之而不果君不可辭也壯輿曰端明曷不為之<lb/>
　　坡曰某雖工於語言亦不是當行家<lb/>
<pb n="KR3k0065_WYG_022-8b"/>
王定國寄詩於東坡坡答書云新詩篇篇皆竒老拙此<lb/>
　囘真不及矣窮人之具輙欲交割與公魏道輔泰見<lb/>
　而笑曰定國亦難作交代祗是且權攝耳<lb/>
蔣頴叔之竒既貴項上大贅每忌人視之為六路大漕<lb/>
　至金山寺僧了元<hi>即佛印</hi>與蔣相善一日見蔣即手捫<lb/>
　其贅蔣心惡之了元徐曰冲卿在前頴叔在後蔣大<lb/>
　喜<lb/>
　　慈聖皇后嘗夢神人語云太平宰相項安節神宗<lb/>
<pb n="KR3k0065_WYG_022-9a"/>
　　宻求諸朝臣無有此人乆之吳冲卿為上相瘰癤<lb/>
　　生頸間一日立朝項上腫如拳后見之告上曰此<lb/>
　　真項安癤也<lb/>
岳武穆嘗入見帝從容問曰卿得良馬不武穆答曰臣<lb/>
　有二馬日啖芻豆數斗飲泉一斛然非精潔即不受<lb/>
　介而馳初不甚疾比行百里始奮迅自午至酉猶可<lb/>
　二百里禠鞍甲而不息不汗此其受大而不茍取力<lb/>
　裕而不求逞致逺之材也不幸相繼以死今所乘者<lb/>
<pb n="KR3k0065_WYG_022-9b"/>
　日不過數升而秣不擇粟飲不擇泉攬轡未安踊躍<lb/>
　疾驅甫百里力竭汗喘殆欲斃然此其寡取易盈好<lb/>
　逞易窮駑鈍之材也帝稱善曰卿今議論極進<lb/>
孝宗留心經術無所不<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>奏對官𬒳顧問者每致失措<lb/>
　有王過者蜀人上殿上驟問曰李融字若川謂何過<lb/>
　即對曰天地之氣融而為川結而為山李融之字若<lb/>
　川如元結之字次山也上大喜遂詔改官宻院編修<lb/>
　　甄龍友字雲卿永嘉人滑稽辯㨗為近世之冠樓<lb/>
<pb n="KR3k0065_WYG_022-10a"/>
　　宣獻自西掖出守以首春觴客甄預坐席間謂公<lb/>
　　曰今年春氣一何太甚公問其故甄曰以果奩甘<lb/>
　　蔗知之根在公前而末已至此公為罰長吏衆訾<lb/>
　　其猥率嘗游天竺寺集詩句賛大士大書於壁云<lb/>
　　巧笑倩兮美目盻兮彼美人兮西方之人兮孝宗<lb/>
　　臨幸一見賞之詔侍臣物色其人或以甄姓名聞<lb/>
　　曰是溫州狂生用之恐敗風俗上曰惟此一人朕<lb/>
　　舉之甄時為邑宰趨召登殿上迎問曰卿何故名<lb/>
<pb n="KR3k0065_WYG_022-10b"/>
　　龍友甄罔然不知所對既退乃得之曰君為堯舜<lb/>
　　之君故臣得與䕫龍為友由是不稱㫖<lb/>
淳熙中孝宗及皇太子朝上皇於德夀宮置酒賦詩為<lb/>
　樂從臣皆和周益公詩云一丁扶火德三合鞏皇基<lb/>
　葢髙宗生於大觀丁亥孝宗生於建炎丁未光宗生<lb/>
　於紹興丁夘故也隂陽家以亥夘未為三合一時用<lb/>
　事可為切當其後楊誠齋為光宗宫僚時寧宗方在<lb/>
　平陽邸其賀夀詩云祖堯父舜真千載禹子湯孫更<lb/>
<pb n="KR3k0065_WYG_022-11a"/>
　一家又云天意分明昌火德誕辰三世總丁年葢祖<lb/>
　益公語也嘉熙己亥四月誕皇子告廟祝文學士李<lb/>
　劉功甫當制内用四柱作一聨云亥年已月無長蛇<lb/>
　封豕之虞午日丑時有歸馬放牛之意葢當時方有<lb/>
　蜀警其用事可謂中的<lb/>
丁常任毘陵人淳熙間為郎冬至日上殿奏對玉音曰<lb/>
　晚來雲物甚竒卿曽見否常任實不曾見即對曰豈<lb/>
　惟臣見之四海萬姓皆見之孝宗大喜曰卿對甚偉<lb/>
<pb n="KR3k0065_WYG_022-11b"/>
　命除淮漕<lb/>
溫陽之山有老人行年一百二十二矣淳熙登號之三<lb/>
　年朝廷舉行曠世之典有采樵者進而問之曰今天<lb/>
　子朝太上皇德夀宫奉玉巵上千萬嵗夀肆大赦加<lb/>
　恩區内無問於已仕未仕之父母第其年之如詔<lb/>
　者而授之官叟何為弗與老人對曰吾未及其年樵<lb/>
　者曰叟年踰期頥若為而未及對曰天有二日人有<lb/>
　二年有富貴之年有貧賤之年富貴之年舒以長貧<lb/>
<pb n="KR3k0065_WYG_022-12a"/>
　賤之年促以短吾自㓜至老未嘗識富貴之事身不<lb/>
　具毛褐不知氷綃霧縠之為麗服也口不厭藜藿不<lb/>
　知熊蹯豹胎之為珍羞也目不覩靡曼之色而蓬頭<lb/>
　齞脣之與居耳不聴絲竹之音而蕘歌牧嘯之為樂<lb/>
　今吾雖閲一百二十二年之寒暑而不離貧賤若不<lb/>
　二當一則吾之年始六十有一與詔不相應是以為<lb/>
　未及又何敢冐其官曰今之世有年未及益其數求<lb/>
　以應詔者朝廷亦官之何也對曰彼富貴者也吾固<lb/>
<pb n="KR3k0065_WYG_022-12b"/>
　言之矣是所謂以一而當二者也其學寗越之徒歟<lb/>
　吾儕小人不敢求其比樵者笑而退<lb/>
潘良貴字子賤自少有氣節數忤權貴自少至老出入<lb/>
　三朝而前後在官不過八百六十餘日所居僅蔽風<lb/>
　雨郭外無寸尺之田有磨鏡帖行於世言讀書者將<lb/>
　以治心養性如用藥以磨鏡也若積藥鏡上而不加<lb/>
　磨治未必不反為鏡累張禹孔光是已其大意如此<lb/>
　世以為名言子賤自號黙成居士<lb/>
<pb n="KR3k0065_WYG_022-13a"/>
金國與西夏議和翰林待制馮延登為使時李獻甫以<lb/>
　書表官從行夏使有口辯延登不能折往復數日至<lb/>
　以嵗幣為言獻甫不能平從旁進曰夏國與我和好<lb/>
　百年今易君臣之名為兄弟之國兄輸弟幣寧有據<lb/>
　耶使者曰兄弟且不論宋嵗輸吾國幣二十五萬匹<lb/>
　典故具在金朝必欲修舊好非此例不可獻甫作色<lb/>
　曰使者尚忍言耶宋以嵗幣餌君家而賜之姓岸然<lb/>
　以君父自居夏國君臣無一悟者誠謂使者當<lb/>
<pb n="KR3k0065_WYG_022-13b"/>
　以為諱乃今公言之使者果能主此議以從賜姓之<lb/>
　例弊邑雖嵗捐五十萬獻甫請以身任之夏使語塞<lb/>
　和議乃定<lb/>
中書丞相史忠武王天澤髭髯已白一朝忽盡黒世皇<lb/>
　見之驚問曰史㧞都汝之髯何乃更黒耶對曰臣用<lb/>
　藥染之故也上曰染之欲何如曰臣覽鏡見髭髯白<lb/>
　竊傷年且暮盡忠於陛下之日短矣因染之使𤣥而<lb/>
　報効之心不異疇昔耳上大喜人皆以王㨗於奏對<lb/>
<pb n="KR3k0065_WYG_022-14a"/>
　<hi>漢人賜稱㧞都者惟王與張𢎞範及張興祖耳</hi>
元文敏公明善㕘議中書日副蒙古大臣使交趾將還<lb/>
　國主賚以金蒙古受之公固辭國主曰彼使臣已受<lb/>
　矣公獨何為公曰彼所以受者安小國之心我所以<lb/>
　不受者全大國之體國主嘆服<lb/>
　　許魯齋衡中統元年應召赴都道謁劉静修因謂<lb/>
　　曰公一聘而起毋乃太速乎答曰不如此則道不<lb/>
　　行至元二十年徴劉公至以為賛善大夫未幾辭<lb/>
<pb n="KR3k0065_WYG_022-14b"/>
　　去又召為集賢學士復以疾辭或問之曰不如此<lb/>
　　則道不尊<lb/>
　尚論第三十七<lb/>
栁開少好任氣大言淩物應舉時以文章投主司於簾<lb/>
　前多至千軸載以獨輪車引試日衣襴自擁車入欲<lb/>
　以此駭衆取名時張景能文有名惟䄂一書簾前獻<lb/>
　之主司大稱賞擢景優等時人為之語曰栁開千軸<lb/>
　不如張景一書<lb/>
<pb n="KR3k0065_WYG_022-15a"/>
冦忠愍拜相白麻楊大年之詞其間四句曰能斷大事<lb/>
　不拘小節有干將之器不露鋒鋩懷照物之明而能<lb/>
　包納冦得之甚喜曰正得我胸中事例外别贈白金<lb/>
　百兩<lb/>
張乖崖嘗稱使冦公治蜀未必如詠至於澶淵一擲詠<lb/>
　不敢為<lb/>
夏英公言楊文公文如錦繡屏風但無骨耳議者謂英<lb/>
　公之文譬諸泉水迅急湍悍至于浩蕩汪洋不如文公<lb/>
<pb n="KR3k0065_WYG_022-15b"/>
六一居士曰聖俞子美齊名於一時而二家詩體特異<lb/>
　子美筆力豪俊以超邁横絶為竒聖俞覃思精微以<lb/>
　深逺閒淡為意各極其長雖善論者不能優劣也<lb/>
李文叔嘗有雜書論左馬班范韓之才云司馬遷之視<lb/>
　左丘明如麗倡黠婦長歌緩舞間以諧笑傾葢立至亦<lb/>
　可喜矣然而不如絶代之女方且却鉛黛曵縞紵施<lb/>
　帷帳徘徊微吟於髙堂之上使淫夫穴隙而見之雖<lb/>
　失氣疾歸不食以死而終不敢意其一啓齒而笑也<lb/>
<pb n="KR3k0065_WYG_022-16a"/>
　班固之視馬遷如韓魏之壯馬短鬛大腹服千鈞之<lb/>
　重以䇿隨之日夜不休則亦無所不至矣而曽不如<lb/>
　騕<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>之馬方且脱驤逸駕驕嘶顧影俄而縱轡一騁<lb/>
　千里即至也范曄之視班固如勤師勞政手胝簿版<lb/>
　口倦呼叱毫舉縷詰自以為工不可復加而僅足為<lb/>
　治曾不如武徤之吏不動聲色提一二綱目羣吏為<lb/>
　之趨走而境内晏如也韓愈之視范曄如千室之邑<lb/>
　百家之聚有儒生崛起於蓬蓽之下詩書𫝊記鏘鏘然<lb/>
<pb n="KR3k0065_WYG_022-16b"/>
　常欲鳴於齒頰間忽遇夫奕世公卿不學無術之子<lb/>
　弟乗髙車從虎士而至數顧其左右偃蹇侮笑無少<lb/>
　敬其主之容雖鄙惡而體已下之矣<hi>文叔易安之父</hi>
蕭注字巖夫臨川新喻人熙寧中上殿奏對上問今臣<lb/>
　僚中孰貴曰文彦慱又問其次曰韓𤦺上曰文彦慱<lb/>
　跛履韓𤦺嘶聲何為皆貴注曰兩人若不跛履嘶聲<lb/>
　陛下將不得而臣又問韓綘王安石馮京曰安石牛<lb/>
　耳虎頭視物如射意往直行敢當天下大事然不如<lb/>
<pb n="KR3k0065_WYG_022-17a"/>
　綘得和氣多惟和氣能養萬物京得五行之秀逺之<lb/>
　若可愛近之則亷隅<lb/>
　　韓魏公聲雌文潞公步碎相者以為二公無此二<lb/>
　　事皆非人臣之相慶厯中河北道士賈衆妙善相<lb/>
　　以為曾魯公脊骨如龍王荆公目晴如龍葢人能<lb/>
　　得龍之一體者皆貴極人爵見豫章黄庠手曰左<lb/>
　　手得龍𤓰雖當魁天下而不仕若右手得之則貴<lb/>
　　矣庠果為南省第一不及廷對而死　黄魯直嘗<lb/>
<pb n="KR3k0065_WYG_022-17b"/>
　　言人心動則目動王介甫終日目不停轉<lb/>
大凡應大變處大事湏是定静凝重如周公之赤舄几<lb/>
　几是也漢武帝因不移步識霍光因不轉盻識金日<lb/>
　磾亦是窺見他定静凝重處故逆知其可以托孤寄<lb/>
　命韓魏公之凝立亦此意也歐陽公謂其垂紳正笏<lb/>
　不動聲色而措天下於泰山之安形容得最好<lb/>
蘇端明平生寢卧時巳就枕則安然不復翻動劉元城<lb/>
　對賓客或晏居雖暗室嘗端坐畧無欹仄至於終日<lb/>
<pb n="KR3k0065_WYG_022-18a"/>
蘇叔黨嘗讀南史東坡卧聴之因語叔黨曰王僧䖍居<lb/>
　建康禁中里馬糞巷子孫賢實謙和時人稱馬糞諸<lb/>
　王為長者東漢賛論李固云觀胡廣趙戒如糞土糞<lb/>
　之穢也一經僧䖍便為佳話而以比胡趙則糞土有<lb/>
　時而不幸汝可不知乎<lb/>
吳子經臨川人荆公之舅歐陽文忠公集所載五言古<lb/>
　詩送吳生即子經也嘗著語録數卷其論孟子楊雄<lb/>
　荀卿論性不同曰稚子夜啼拊背以哀之而不止取<lb/>
<pb n="KR3k0065_WYG_022-18b"/>
　果以與之而不止許之以早市物而不止於是其母<lb/>
　滅燭其父伏户下為鬼嘯出垣後為狐鳴則其口如<lb/>
　窒此事所以貴乎權也韓子蒼云此等語絶似莊子<lb/>
王平甫閲韓退之送石洪溫造二處士詩序言退之善<lb/>
　與處士作牙<lb/>
吕晦叔王介甫同為館職當時閣中皆名士每評論古<lb/>
　今人物治䘮衆人之論必止於介甫介甫之論又為<lb/>
　晦叔止也一日論劉向當漢末言天下事反復不休<lb/>
<pb n="KR3k0065_WYG_022-19a"/>
　或以為知忠義或以為不達時變議未决介甫來衆<lb/>
　問之介甫卒對曰劉向强䀨人耳衆意未滿晦叔來<lb/>
　又問之則曰同姓之卿歟衆乃服<lb/>
晁秘監美叔以集句示劉貢父貢父曰君髙明之識輔<lb/>
　以家世文學何至作此等伎倆殊非我素所期也吾<lb/>
　嘗謂集古人句譬如蓬蓽之士適有佳客既無自己<lb/>
　庖厨而器皿肴<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>悉假貸於人收拾餖飣意欲强學<lb/>
　豪奢而寒酸之氣終是不去何如貴公供帳不移水<lb/>
<pb n="KR3k0065_WYG_022-19b"/>
　陸之珍咄嗟而辦<lb/>
昔人云腹不飽詩書甚於餒目不接前輩謂之瞽身不<lb/>
　逺聲利甚於穽骨不脱俗氣甚於痼楊敬仲先生曰<lb/>
　仕宦以孤寒為安身讀書以饑餓為進道居家以無<lb/>
　事為平安朋友以相見䟱為久要理到之言也<lb/>
劉器之待制對客多黙坐往往不交一談至於終日客<lb/>
　意甚倦或請去輙不聴至留之再三有問之者曰人<lb/>
　能終日危坐而不欠伸欹側葢百無一二其能之者<lb/>
<pb n="KR3k0065_WYG_022-20a"/>
　必貴人也以其言試人皆驗<lb/>
徐師川俯曰東坡山谷瑩中三君皆余所畏然各有可<lb/>
　笑東坡議論諫諍真能殺身成仁者夫死生旦暮爾<lb/>
　而欲學長生不死山谷赴官姑熟既至未視事聞當<lb/>
　罷不去竟俯就之七日符至乃去問其故曰不爾無<lb/>
　舟吏可遷夫士之進退極欲分明豈可以舟吏為累<lb/>
　瑩中大節昭著是能必行其志者當視爵禄如糞土<lb/>
　然猶時對日者説命<lb/>
<pb n="KR3k0065_WYG_022-20b"/>
曾子固與王荆公友善後神宗以問子固云卿與王安<lb/>
　石相知最早安石果何如子固曰安石文章行誼不<lb/>
　減楊雄以吝故不及神宗遽曰安石輕富貴似不吝<lb/>
　也子固曰臣所謂吝者以安石勇於有為而吝於改<lb/>
　過耳神宗頷之<lb/>
唐子西在惠州名酒之和者曰養生主勁者曰齊物論<lb/>
　楊誠齋退居名酒之和者曰金盤露勁者曰椒花雨<lb/>
　嘗言余愛金盤露甚於椒花雨<lb/>
<pb n="KR3k0065_WYG_022-21a"/>
唐子西言司馬遷敢亂道却好班固不敢亂道却不好<lb/>
　不亂道又好是左𫝊亂道又不好是唐書八識田中<lb/>
　若有一毫唐書亦為來生種子矣<lb/>
宋世嘗目莊周為道家之儀秦王通孔門之操莾<lb/>
洪文敏邁曰士之處世視富貴利禄當如優伶之為參<lb/>
　軍方其據几正坐噫嗚呵箠羣優拱而聽命戲罷則<lb/>
　亦已矣見紛華盛麗當如老人之撫節物以上元清<lb/>
　明言之方少年壯盛晝夜出游若恐不暇燈收花暮<lb/>
<pb n="KR3k0065_WYG_022-21b"/>
　輙悵然移日不能忘老人則不然未嘗置欣戚於胸<lb/>
　中也覩金珠珍玩當如小兒之弄戲劇方雜然前陳<lb/>
　疑若可悅即委之以去了無戀想遭横逆機穽當如<lb/>
　醉人之受罵辱耳無所聞目無所見酒醒之後所以<lb/>
　為我者自若也何所加損哉<lb/>
吕東萊言凡事只湏平心尋常犯權貴取禍者多是張<lb/>
　大其事邀不畏强禦之名所以彼不能平若處得平<lb/>
　穏妥帖彼雖不樂視前則有間矣然所以不欲拈出<lb/>
<pb n="KR3k0065_WYG_022-22a"/>
　者非以避禍葢此乃職分之常若特然看做一件事<lb/>
　則發處已自不是矣<lb/>
朱文公告陳同甫云真正大英雄人却從戰戰兢兢臨<lb/>
　深履薄處做將出來若是血氣粗豪却一㸃使不著<lb/>
　也此論於同甫可謂頂門上一針矣余觀大禹不矜<lb/>
　不伐愚夫愚婦皆謂一能勝予而鑿龍門排伊闕明<lb/>
　德美功被千萬世周公不驕不吝勞謙下士而東征<lb/>
　三年赤舄几几履讒厯變卒安周室孔子恂恂於鄉<lb/>
<pb n="KR3k0065_WYG_022-22b"/>
　黨在宗廟朝廷似不能言者而却萊裔墮三都誅少<lb/>
　正邜便有一變至道氣象此皆所謂真正大英雄也<lb/>
　後世之士殘忍刻核能聚歛能殺戮者則謂之有才<lb/>
　閙鄰罵坐無忌憚無顧藉者則謂之有氣計利就便<lb/>
　善押闔善傾覆者則謂之有智一旦臨利害得䘮生<lb/>
　死禍福之際鮮有不顛沛錯亂震懼隕越而失其度<lb/>
　者况望其立大節彌大變撑拄乾坤昭洗日月乎此<lb/>
　無他任其氣稟之偏安其識見之陋驕恣傲誕不知<lb/>
<pb n="KR3k0065_WYG_022-23a"/>
　有所謂戰戰兢兢臨深履薄之工夫故也<lb/>
林行已曰天將祚其國必祚其國之君子視其君子之<lb/>
　衆多如林則知其國之盛視其君子落落如晨星則<lb/>
　知其國之衰視其君子之康寧福澤如山如海則知<lb/>
　其為太平之象視其君子之摧折頓挫如湍舟如霜<lb/>
　木則知其為衰亂之時又曰天將使建中為崇寧則<lb/>
　不使范忠宣復相於初元天將使宣和為靖康則不<lb/>
　使劉陳二忠肅憗遺於數嵗皆至論也<lb/>
<pb n="KR3k0065_WYG_022-23b"/>
羅大經云張耳陳餘變姓名為里監門餘不受里吏笞<lb/>
　耳責而數之耳之見過餘逺矣餘卒敗死泜水上而<lb/>
　耳事漢富貴夀考福流子孫非偶然也大智大勇必<lb/>
　能忍小恥小忿彼其雲蒸龍變欲有所㑹豈與瑣瑣<lb/>
　者校乎東坡論子房潁濱論劉項專説一忍字張公<lb/>
　藝九世同居亦只是得此一字之力杜牧之云包羞<lb/>
　忍耻是男兒<lb/>
宣和中有反語云冦萊公之知人則哲王子明之將順<lb/>
<pb n="KR3k0065_WYG_022-24a"/>
　其美包孝肅之飲人以和王介甫之不言所利此皆賢<lb/>
　者之過人皆得而見之者也<lb/>
黨籍偽學之禁雖小人無忌憚亦君子有以釀之劉安<lb/>
　世嘗云願士大夫有此名節不願士大夫立此門户<lb/>
　此元祐之士病也黄履翁云願士大夫務道學之實<lb/>
　不願士大夫立道學之名此淳熙以後士病也陳同<lb/>
　甫與朱子書畧云因吾眼之偶開便以為得不傳之<lb/>
　絶學三三兩兩附耳而語有同告宻畫界而立一似<lb/>
<pb n="KR3k0065_WYG_022-24b"/>
　結壇盡絶一世之人於門外而謂二千年之君子皆<lb/>
　盲眼不可㸃洗二千年之天地日月若有若無世界<lb/>
　皆是利欲亦過矣<lb/>
世言歐陽永叔每誇政事不誇文章蔡君謨不誇書吕<lb/>
　濟叔不誇棋何公南不誇飲酒司馬君實不誇清約<lb/>
　大抵不足則誇也<lb/>
劉湏溪㑹孟題蘇李泣别圖云事已矣泣何為蘇武節<lb/>
　李陵詩噫馮海粟子振題楊妃病齒圖云華清宫一<lb/>
<pb n="KR3k0065_WYG_022-25a"/>
　齒痛馬嵬坡一身痛漁陽鼙鼓動地來天下痛陳伯<lb/>
　敷繹曾題楊妃上馬嬌圖云此索清平調詞赴沉香<lb/>
　亭時耶抑聞漁陽鼙鼓聲赴馬嵬坡時也上馬固相<lb/>
　似情狀大不同觀者當審諸觀三公䟦語痛快嚴峻<lb/>
　抑揚感傷使後世之為人君而荒於色為人臣而失<lb/>
　其節者見之寧不知懼乎<lb/>
　<lb/>
　<lb/>
<pb n="KR3k0065_WYG_022-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋稗𩔖鈔卷二十二<lb/>
</p>
<p>
</p>
  </div>
<div>
<head>宋稗𩔖鈔卷二十三</head> <lb/>
    <p>
<pb n="KR3k0065_WYG_023-1a"/>
欽定四庫全書<lb/>
　宋稗𩔖鈔卷二十三<lb/>
　　　　　　　　　　　　　常熟潘永因編<lb/>
　格言第三十八<lb/>
真宗召陳摶至京師士大夫多求其言摶曰優游之所<lb/>
　勿乆戀得意之所勿再往聞者以為至言康節嘗三<lb/>
　復之故詩云珍重至人嘗有語落便宜處得便宜<lb/>
宋景文言為文是靜中一業又言莊周云送君者皆自<lb/>
<pb n="KR3k0065_WYG_023-1b"/>
　涯而返君自兹逺每讀至此令人蕭寥有遺世之意<lb/>
梅摯公儀龍圖景祐初以叚中丞知昭州昭號二廣烟<lb/>
　瘴水土惡弱處公常為之說其畧曰仕亦有瘴急催<lb/>
　暴歛剥下奉上此租賦之瘴也深文以逞良惡不白<lb/>
　此刑獄之瘴也侵牟民利以實私儲此貨財之瘴也<lb/>
　盛陳姬妾以娱聲色此帷簿之瘴也有一於此民怨<lb/>
　神怒安者必疚疚者必隕雖在輦下亦不可免何但<lb/>
　逺方而已仕者或不自知乃歸咎於土瘴不亦謬乎<lb/>
<pb n="KR3k0065_WYG_023-2a"/>
張乖崖嘗言事無大小皆須用智智如水也不流則腐<lb/>
　士君子一日不用智臨大事之際寧有智來<lb/>
趙清獻公座右銘云依本分莫妄想爭先徑路機闗惡<lb/>
　退後語言滋味長爽口物多須作病快心事過必為<lb/>
　殃得便宜處莫再去怕人知事莫萌心盛喜中勿許<lb/>
　人物盛怒中勿答人簡人有不及可以情恕非意相<lb/>
　干可以理遣良田萬頃日食二升大厦千間夜卧八<lb/>
　尺說得一尺行得一寸<lb/>
<pb n="KR3k0065_WYG_023-2b"/>
天道尚左星辰左轉地道尚右𤓰瓠右纍蟻穴知雨烏<lb/>
　鵲知風燕避戊巳鵲背太歲魚聚北道鍼浮南指葵<lb/>
　知向日菊知隕霜此物之靈也人有不節醉飽不謹<lb/>
　寒暑孰謂人為萬物之靈因書為座右銘<lb/>
朱新仲舍人常云人生天地間夀夭不齊姑以七十為<lb/>
　率十歲為兒童父母膝下視寒煖燥濕之節調乳哺<lb/>
　衣食之宜以須成立其名曰生計二十為丈夫骨強<lb/>
　志健問津名利之塲秣馬厲兵以取我勝如驥子伏<lb/>
<pb n="KR3k0065_WYG_023-3a"/>
　櫪志在千里其名曰身計三十至四十日夜注思擇<lb/>
　利而行位欲高財欲厚門欲大子息欲盛其名曰家<lb/>
　計五十之年心怠力疲俯仰世間智術用盡西山之<lb/>
　日漸迫過隙之駒不留常隨緣任運息念休心善刀<lb/>
　而藏如𧖟作繭其名曰老計六十以往甲子一周夕<lb/>
　陽銜山倐爾就木内觀一心要使絲毫無慊其名曰<lb/>
　死計朱公每以語人以身計則喜以家計則大喜以<lb/>
　老計則不答以死計則不勝大笑且曰子之計拙也<lb/>
<pb n="KR3k0065_WYG_023-3b"/>
　朱不勝笑者之衆則亦自疑其拙曰豈皆惡老而諱<lb/>
　死耶因為南華長老作大死菴記遂識其語<lb/>
范文正公書曰舉世不好名則聖人之權去矣公又云<lb/>
　常調官好做家常飯好吃羅大經謂人能甘於吃家<lb/>
　常飯然後甘於做常調官<lb/>
司馬溫公保身說有曰天下有道君子揚於王庭以正<lb/>
　小人之罪而莫敢不服天下無道君子括囊不言以<lb/>
　避小人之禍而猶或不免倘人生昏亂之世不在其<lb/>
<pb n="KR3k0065_WYG_023-4a"/>
　位四海横流而欲以口舌救之臧否人物激濁揚清<lb/>
　撩蛇虺之頭踐虎狼之尾以至身被淫刑禍及朋友<lb/>
　士𩔖殱滅而國隨以亡不亦悲乎夫惟郭泰既明且<lb/>
　哲以保其身申屠蟠見機而作不俟終日卓乎不可<lb/>
　及也<lb/>
司馬文正公云登山有道徐行則不困措足於實地則<lb/>
　不危<lb/>
邵康節嘗言善人固可親未能知不可急合惡人固可<lb/>
<pb n="KR3k0065_WYG_023-4b"/>
　䟱未能逺不可急去<lb/>
韓魏公一日至諸子讀書堂見卧榻邊有一劍公問儀<lb/>
　公何用儀公言夜間以備緩急公笑曰使汝果能手<lb/>
　刃賊賊死於此汝何以處萬一奪入賊手汝不得為<lb/>
　完人矣古人青氊之說汝不記乎何至於是也吾嘗<lb/>
　聞前輩云夜行切不可以刃物自隨吾輩安能害人<lb/>
　徒起惡心非所以自重也<lb/>
學不必博要之有用仕不必達要之無媿學而無用塗<lb/>
<pb n="KR3k0065_WYG_023-5a"/>
　車芻靈也仕而有媿鶴軒虎冠也<lb/>
王荆公論末世風俗云賢者不得行道不肖者得行無<lb/>
　道賤者不得行禮貴者得行無禮其論精矣<lb/>
晁文元逈嘗云陸象先言天下本無事祇是庸人擾之<lb/>
　始為煩耳吾亦曰心間本無事率由妄念擾之始為<lb/>
　煩耳<hi>逈字明逺澶州人</hi>
楊待制安國邇英閣講周易至節卦有慎言語節飲食<lb/>
　之句楊以語朴仁宗又問賈魏公曰慎何言語節何<lb/>
<pb n="KR3k0065_WYG_023-5b"/>
　飲食魏公從容進曰在君子言之則出口之言皆慎<lb/>
　入口之食皆節在王者言之則命令為言語燕樂為<lb/>
　飲食君天下者當慎命令節燕樂上大喜<lb/>
東坡書俚語有可取者處貧賤易耐富貴難安勞苦易<lb/>
　安閒散難忍痛易忍癢難人能安閒散耐富貴忍癢<lb/>
　真有道之士也<lb/>
儋耳進士黎子雲言城北十五里許有唐村莊民之老<lb/>
　曰允從者年七十餘問子雲言宰相何苦以青苗乆<lb/>
<pb n="KR3k0065_WYG_023-6a"/>
　困我於官有益乎子雲言官患民貧富不均富者逐<lb/>
　什一益富貧者取倍稱至鬻田質口不能償故為是<lb/>
　法以均之允從笑曰貧富之不齊自古已然雖天公<lb/>
　不能齊也子欲齊之乎民之有貧富猶器用之有厚<lb/>
　薄也子欲磨其厚等其薄厚者未動而薄者先穴矣<lb/>
　元符三年二月二十一日子雲過予言此負薪能談<lb/>
　王道正謂允從輩耶<lb/>
東坡言子由言有一人死而復生問冥官如何修身可<lb/>
<pb n="KR3k0065_WYG_023-6b"/>
　以免罪答曰子宜置一卷厯旦晝之所為暮夜必記<lb/>
　之但不記者是不可言不可作也無事靜坐便覺一<lb/>
　日似兩日若能處置此生常似今日得至七十便是<lb/>
　百四十歲人世間何藥可能有此效既無反惡又省<lb/>
　藥錢此方人人收得但苦無好湯使多嚥下耳晁無<lb/>
　咎云司馬温公有言吾無過人者但平生所為未嘗<lb/>
　有不可對人言者耳予亦記前軰有詩云怕人知事<lb/>
　莫萌心皆至言可終身守之<lb/>
<pb n="KR3k0065_WYG_023-7a"/>
王充論衡曰貧人與富人並為客受賜於主人富人不<lb/>
　慚貧人常媿者富人有以復之貧人不能故也以此<lb/>
　觀之自昔交際之禮亦貴夫往返<lb/>
王景文云有心於避禍不若無心於任運斯言固達矣<lb/>
　然必自反無愧自省無憾乃可安之於命伊川曰人<lb/>
　之於患難只有一箇處置盡人事然後理足無憾物<lb/>
　之有成必有壊譬人之生必有死而國之有興必有<lb/>
　亡也雖知其然而君子之養身者凡可以乆生而緩<lb/>
<pb n="KR3k0065_WYG_023-7b"/>
　死者無不用其治國也凡可以存存而救亡者無不<lb/>
　為至於不可奈何而後已不得盡委之於命<lb/>
　　青城山上官道人嘗言為國家致太平與養生求<lb/>
　　不死皆非常人所能且當守國使不亂以待奇才<lb/>
　　之出衛生使不夭以須異人之至不亂不夭皆不<lb/>
　　假異術惟謹而已<lb/>
黄太史魯直云士大夫三日不讀書則理義不交於胸<lb/>
　中便覺面貌可憎語言無味<lb/>
<pb n="KR3k0065_WYG_023-8a"/>
眺以道客語中有云富人有子不自乳而使人棄其子<lb/>
　而乳之貧人有子不得自乳而棄之以乳他人之子<lb/>
　富人懶行而使人肩輿貧人不得自行而又肩輿他<lb/>
　人以行是皆習以為常而不察之者推此亦多矣而<lb/>
　人不以為異悲夫<lb/>
章伯鎮珉學士云任京有兩般日月望月初請料錢覺<lb/>
　日月長到月終供房錢覺日月短<lb/>
人之操行莫先於無偽能不為偽雖小善亦有可觀其<lb/>
<pb n="KR3k0065_WYG_023-8b"/>
　積累之必可成其大茍出於偽雖有甚善不特乆之<lb/>
　終不能欺人亦必自有怠而不能終掩者即一時作<lb/>
　為大言以掠美牽率矯厲之行以誇衆或能竊取須<lb/>
　㬰之譽因以得利然外雖未知未有不先為奴婢窺<lb/>
　其後而竊笑者雖欲乆可乎歐陽公與其弟姪書有<lb/>
　云凡人勉強於外何所不至惟考之其私乃見真偽<lb/>
　此非其家人無與知者可以書諸紳也<lb/>
賈文元公戒子孫文云古人重厚朴實乃能立功立事<lb/>
<pb n="KR3k0065_WYG_023-9a"/>
　享悠乆之福又士人所貴節行為大軒冕失之有時<lb/>
　而復來節行失之終身不可得矣搢紳以為格言<hi>賈昌</hi>
　<hi>朝字子明真定人封魏國公諡文元</hi>
龍洲劉改之詩云退一步行安樂法道三箇好喜歡緣<lb/>
　真西山每喜誦之<lb/>
張徳逺座右銘云夫血氣不可以勝人勝人者理也剛<lb/>
　不可以屈物屈物者柔也懐疑於人人未必疑而已<lb/>
　先疑矣逆詐於人人未必詐而已先詐矣揚人之善<lb/>
<pb n="KR3k0065_WYG_023-9b"/>
　人將揚其善掩人之惡人將掩其惡待我以不誠而<lb/>
　我應之以誠則彼自媿犯我以非禮而我服之以禮<lb/>
　則彼自服我以容人則易人以容我則難望人太深<lb/>
　則生怨察物太明則取憎<lb/>
洪容齋云易乾坤之下六卦皆有坎此聖人防患備險<lb/>
　之意也余謂屯蒙未出險者也訟師方履險者也戒<lb/>
　之宜矣若夫需者燕樂之象比者親附之象乃亦有<lb/>
　險焉葢斧斤鴆毒每在於衽席杯觴之間而詡詡笑<lb/>
<pb n="KR3k0065_WYG_023-10a"/>
　語者未必非闗弓下石者於此二卦其戒尤不可不<lb/>
　嚴焉<lb/>
陸放翁戲言曰名園甲第力不能有歌童舞女婦不能<lb/>
　容高文大册才不能為高官厚禄命不能做<lb/>
楊誠齋云人皆以饑寒為患不知所患者正在於不饑<lb/>
　不寒爾此語殊有味乞食於野人晉重耳之所以霸<lb/>
　燎衣破竈而啜豆粥漢光武之所以興况下此者其<lb/>
　可不知饑寒之味哉<lb/>
<pb n="KR3k0065_WYG_023-10b"/>
廖徳明字子晦朱晦菴高弟也少夢有所謁刺題宣教<lb/>
　郎廖某後登第改秩以宣教郎宰閩思前夢恐官止<lb/>
　此不欲行親友相勉為質之文公因指案上物曰人<lb/>
　與器不同如筆止能為筆不能為研劍止能為劍不<lb/>
　能為琴故其成毁乆逺有一定不易之數惟人不然<lb/>
　有朝為跖暮為舜者故其吉凶禍福亦隨而變難以<lb/>
　一定言今子赴官但當力行好事前夢不足芥蔕廖<lb/>
　拜而受教後把麾持節官至正郎<lb/>
<pb n="KR3k0065_WYG_023-11a"/>
諺有之殺人償命欠債還錢理也近世豪家巨室威力<lb/>
　使令遏人致死但捐財賄餌血屬坦然無事至如人<lb/>
　或逋負督迫取償必使投溺自經然後已由此觀之<lb/>
　乃是殺人還錢欠債償命今人米榖登塲則去米製<lb/>
　衣及至後來糧竭復典衣而食謂之著飯吃衣楊醫<lb/>
　官傳食絹方為神仙上藥又寒疾者葢稻席當愈或<lb/>
　嘲曰君吃衣著飯大是奇方<lb/>
士大夫欲永保富貴動有拘忌尤諱言死獨溺於聲色<lb/>
<pb n="KR3k0065_WYG_023-11b"/>
　一切無所顧避聞人家姬侍有惠麗者伺其主翁屬<lb/>
　纊之際已設計賄牙儈俟其放出以售之雖俗有熱<lb/>
　孝之嫌不恤也又佩玉以尸沁為貴酬價増數倍墟<lb/>
　墓之物反為生人寳玩是皆不可以理詰<lb/>
内繕已性當如紀渻之養雞外順物性當如顔闔之養<lb/>
　虎<lb/>
士大夫若愛一文不直一文陳簡齋詩云從來有名士<lb/>
　不用無名錢<lb/>
<pb n="KR3k0065_WYG_023-12a"/>
術者云近世乃下元甲子正直天市垣所以人多好利<lb/>
　為市井之行鮮于伯機云揚州上應天市垣所以兩<lb/>
　浙之地市易浩瀚非他處比<lb/>
　箴規第三十九<lb/>
宋齊丘鎮鍾陵有布衣李匡堯屢贄謁見宋知其忤物<lb/>
　託以他故不見一日宋喪子匡堯隨弔客造謁賓司<lb/>
　復却之乃就賓次大書二十八字云安排唐祚強吞<lb/>
　呉盡見先生啟廟謨一箇孩兒判不得讓皇百口復<lb/>
<pb n="KR3k0065_WYG_023-12b"/>
　何如<lb/>
吕文靖有總髻交王至清以屢試不第𨼆遯山壑後以<lb/>
　子簿畿縣薄游京師吕折簡招之不赴會仁宗詔廢<lb/>
　郭后吕實賛之至清寓書文靖曰僕初與坦夫讀書<lb/>
　山寺論家人一卦坦夫獨以孔子反身二字為此卦<lb/>
　證語乃今天子苐有取於威如之吉使天下夫婦之<lb/>
　主不得終始其義坦夫獨不可以反身之說諫之而<lb/>
　將順至此乎安在其有證於尼父之言耶僕今知讀<lb/>
<pb n="KR3k0065_WYG_023-13a"/>
　書與仕宦自是兩截事幸哉天以布衣終我身也雖<lb/>
　然坦夫自今永保祿位矣何者有所廢必有所愛能<lb/>
　從人主所愛處有勲力焉亦必不愛爵祿以愛其人<lb/>
　於衆人之外也此一牘也先為相業唁後為相位賀<lb/>
　惟坦夫兩受之文靖大怒併其子逐焉<lb/>
丁謂有才智然多希合上旨天下目為奸邪及稍進用<lb/>
　即啟迪真宗以神仙之事又作玉清昭應宫耗費國<lb/>
　帑不可勝計謂既為宫使夏竦以知制誥為判官一<lb/>
<pb n="KR3k0065_WYG_023-13b"/>
　日宴官僚於齋㕔有雜手技俗謂弄盌注者獻藝於<lb/>
　庭丁顧語夏曰古無詠盌注詩舍人可作一篇夏即<lb/>
　席賦詩云舞拂挑珠復弄丸遮藏巧便百千般主人<lb/>
　端坐無由見却被傍人冷眼看丁覽讀變色趙南仲<lb/>
　以誅李全功見忌於鄭清之史揆每左右之得留於<lb/>
　朝其後恢復事起遂分委邊面赴鎮之日朝紳餞之<lb/>
　適有逞竿技者曹垔賦詩云又被鑼聲催上竿這畨<lb/>
　難似舊時難勸君著脚須教穏多少傍人冷眼看後<lb/>
<pb n="KR3k0065_WYG_023-14a"/>
　師卒無功韓侂胄以冬月携家游西湖遍覽南北兩<lb/>
　山之勝末乃置宴南園族子院判與焉有獻牽絲傀<lb/>
　儡為土偶負小兒者名為迎春黄胖韓顧謂族子曰<lb/>
　汝名能詩可詠之即賦一絶云脚踏虛空手弄春一<lb/>
　人頭上要安身忽然線斷兒童手骨肉俱為陌上塵<lb/>
　侂胄怫然不終宴而歸不乆禍作石林詩話載晏元<lb/>
　獻題竿伎詩於中書㕔壁云百尺竿頭裊裊身足跟<lb/>
　騰挂駭傍人漢隂有叟君知否抱甕區區亦未貧王<lb/>
<pb n="KR3k0065_WYG_023-14b"/>
　荆公他日復書一首於後云賜也能言未識真誤將<lb/>
　心許漢隂人桔橰俯仰何妨事抱甕區區老此身觀<lb/>
　此二詩晏乃質實王好更張二公心地即此占知矣<lb/>
　近日有人作竿戲詩曰人皆歡喜上高竿上去難時<lb/>
　下亦難若到上頭須把捉幾多人在下頭看此與宋<lb/>
　人諷賈似道詩同意賈當國日人有作詩云收拾乾<lb/>
　坤一擔擔上肩容易下肩難勸君高著擎天手多少<lb/>
　傍人冷眼看<lb/>
<pb n="KR3k0065_WYG_023-15a"/>
陳恭公執中判亳州遇生日親族多獻老人星圖姪世<lb/>
　修獨獻范蠡游五湖圗且賛曰賢哉陶朱霸越平呉<lb/>
　名隨身後扁舟五湖公即日納節<hi>執中字昭譽陳恕字</hi>
嘉祐中除張堯佐節度陳秀公升之作巾丞上殿爭之<lb/>
　仁宗初盛怒作色待之既進見迎謂之曰豈欲論張<lb/>
　堯佐不當授節度耶節度使本麄官何用力爭時唐<lb/>
　質肅介作御史裏行在衆人後越次進曰節度使太<lb/>
　祖太宗總曾做來上竦然而罷<lb/>
<pb n="KR3k0065_WYG_023-15b"/>
洛中有一僧欲開堂說法司馬君實夜過邵堯夫曰聞<lb/>
　富彦國吕晦叔欲往聽此甚不可晦叔貪佛已不可<lb/>
　勸人亦不怪如何勸得彦國堯夫曰今已日暮姑任<lb/>
　之明日二人果偕往後月餘彦國招數客共飯堯夫<lb/>
　在坐因問彦國曰主上以裴晉公禮起公公何不應<lb/>
　命又聞三遣使公皆卧内見之彦國曰衰病如此豈<lb/>
　能復起否堯夫曰上三命公不起一僧開堂以片紙<lb/>
　見呼即出恐亦未是彦國曰弼亦不曾思量至此<lb/>
<pb n="KR3k0065_WYG_023-16a"/>
李清臣平日多於韓魏公前論釋氏貴定力謂無定力<lb/>
　則不能主善公每然之後朝廷斥異論者清臣頗持<lb/>
　兩端公因書問之曰比來臺閣斥逐紛紛吾親得不<lb/>
　少加定力耶公之善諭人如此<lb/>
王樂道二子實字仲弓寜字幼安實是韓持國壻一日<lb/>
　訪蘇端明端明因問訊持國王曰公自致政來尤好<lb/>
　為歡嘗謂身已癃老且以聲樂自娱不爾無以度日<lb/>
　端明曰殘年正不應爾願為某𫝊一語於持國頃有<lb/>
<pb n="KR3k0065_WYG_023-16b"/>
　一老人未嘗叅禪而雅合禪理死生之際極為了然<lb/>
　一日置酒大會酒闌語衆曰老人即今且去因攝衣<lb/>
　正坐奄奄欲逝諸子惶遽呼號曰大人今日乃與世<lb/>
　訣願留一言為教老人曰本欲無言今為汝懇只且<lb/>
　第一五更起諸子未諭老人曰惟五更可以幹當自<lb/>
　家事諸子曰家中幸豐何用早起舉家諸事皆是自<lb/>
　家豈有分别老人曰所謂自家事是死時將得去者<lb/>
　吾平時治生今日就化可將何者去諸子頗悟今持<lb/>
<pb n="KR3k0065_WYG_023-17a"/>
　國自謂殘年請二君言與持國但言某請持國幹當<lb/>
　自家事與其勞心聲酒不若為可以死時將得去者<lb/>
　計也<lb/>
蘇文忠以作詩下獄自黄州再起遍厯侍從然其詩為<lb/>
　不知者咀味以為有譏訕遂出守錢塘來别文潞公<lb/>
　公曰願君至杭少作詩恐為不喜者誣謗再三言之<lb/>
　臨别上馬潞公笑曰若還興也便有箋云時呉處厚<lb/>
　取蔡安州詩作注以上安州遂遇禍故潞公有箋云<lb/>
<pb n="KR3k0065_WYG_023-17b"/>
　之戲<lb/>
范祖禹淳父極為司馬文正公奨識嘗為進論求教於<lb/>
　公公每見則未始有可否淳父疑而質於公公乆而<lb/>
　言曰子之進論非不美也顧念世人應甲科者絶少<lb/>
　子既得已在列而復習進論以應賢良由我觀之但<lb/>
　有貪心耳光之不喜者為進論也不喜子有貪心也<lb/>
　淳父於是焚去進論不應賢良<lb/>
王荆公乞罷機政待命幾兩月神宗未許呼看命老僧<lb/>
<pb n="KR3k0065_WYG_023-18a"/>
　化成至作一課更為看命化成曰三十年前與相公<lb/>
　看命今仕至宰相矣更復何問公微作色曰安石問<lb/>
　命不在做官但力求去上未許只看旦夕便去得否<lb/>
　化成曰相公得意濃時正好休要去在相公不在上<lb/>
　不疑何卜公有慚色<lb/>
唐子方一日見王介甫誦華嚴經因勸介甫不若早休<lb/>
　官去介甫問之子方曰公之為官正是作業更做執<lb/>
　政數年和佛也費力介甫不答一日子方在朝介甫<lb/>
<pb n="KR3k0065_WYG_023-18b"/>
　乃以子方之言白於上將以危之上大笑而止<lb/>
晁伯字載之少作閔吾廬賦黄魯直以示蘇長公曰此<lb/>
　晁家十郎作年未二十也長公答曰此賦甚奇麗信<lb/>
　是晁家多異材耶凡人至足之餘自溢為奇怪乃可<lb/>
　今晁傷奇太早可作魯直微意諭之勿傷其邁往之<lb/>
　氣魯直以語眺眺自是文章大進<lb/>
張芸叟舜民云頃游京師嘗聽司馬温公王荆公之論<lb/>
　於行義文史為多惟歐陽公多談吏事余言學者見<lb/>
<pb n="KR3k0065_WYG_023-19a"/>
　公莫不欲聞道徳文章今先生何教人以吏事公曰<lb/>
　吾子皆時才異日臨事當自知之大抵文學止於潤<lb/>
　身政事可以及物吾昔貶官彛陵方壯年未厭學欲<lb/>
　求史漢一觀公私無有因取架閣陳年公案反覆觀<lb/>
　之見其枉直乖錯不可勝數違法狥情滅情害義無<lb/>
　所不有且彛陵荒逺僻小尚如此天下固可知也當<lb/>
　時仰天誓心自爾遇事不敢忽時蘇明允父子亦在<lb/>
　共聞此語<lb/>
<pb n="KR3k0065_WYG_023-19b"/>
李伯時善畫馬法秀師讓之曰伯時為士大夫而以畫<lb/>
　行已可恥又作馬忍為之耶伯時恚曰作馬無乃例<lb/>
　能蕩人心墮惡道乎師曰公業已習此則日夕思其<lb/>
　情狀求為神駿繋念不忘一日眼花落地必入馬胎<lb/>
　無疑非惡道而何伯時大驚不覺身去坐榻曰今當<lb/>
　何以洗此過師曰但當畫大士像伯時遂畫此像妙<lb/>
　絶天下一時公卿多師之善誘法秀師嘗語黄魯直<lb/>
　曰公作豔歌小詞可罷之魯直曰空中語耳非殺非<lb/>
<pb n="KR3k0065_WYG_023-20a"/>
　偷不至坐此墮惡道師曰君以筆墨誨淫於我法中<lb/>
　當墮泥犂之獄豈止墮惡道而已魯直由此不作詞<lb/>
　曲<lb/>
王元澤病亟介甫命道流作醮大陳楮泉平甫啟介甫<lb/>
　曰兄在位要須令天下後世人取法雱雖疾丘之禱<lb/>
　乆矣為此奚益且兄常以倉法繩吏奸今乃以楮泉<lb/>
　徼福安知三清門下不行倉法耶<lb/>
紹聖初陳瑩中用章惇薦為太學博士先是惇之妻嘗<lb/>
<pb n="KR3k0065_WYG_023-20b"/>
　勸惇無脩怨惇作相專務報復起朋黨之禍惇妻死<lb/>
　惇悼念不已瑩中見惇容甚戚謂之曰公與其徒自<lb/>
　悲傷曷若念其平生之言惇以為忤不復用<lb/>
蘇養直𨼆居京口紹興間與徐師川同召養直不起師<lb/>
　川造朝時便道過養直留飲甚歡二公平日對奕徐<lb/>
　高於蘇是日養直拈一子笑視師川曰今日還須讓<lb/>
　老夫下此一著師川有愧色<lb/>
洪景盧在翰苑日嘗入直值制詔沓至凡視二十餘草<lb/>
<pb n="KR3k0065_WYG_023-21a"/>
　事竟小步庭間一老人負暄花隂問之是京師人累<lb/>
　世為院吏今已八十餘幼時及識元祐間諸學士今<lb/>
　子孫復為吏故養老於此因言聞今日文書甚多學<lb/>
　士必大勞神洪喜其言告以今日草二十餘制皆事<lb/>
　畢老人復頌曰學士才思敏速真不多見洪矜之云<lb/>
　蘇學士想亦不過如此速耳老人復首肯咨嗟曰蘇<lb/>
　學士敏速亦不過此但不曾檢閱書册洪為赧然自<lb/>
　恨失言<lb/>
<pb n="KR3k0065_WYG_023-21b"/>
朱文公與慶國卓夫人書云聞尊意欲為五哥經營幹<lb/>
　官差遣某竊以為不可人家子弟多因此壊却心性<lb/>
　葢其生長富貴不知艱難一旦仕宦便為此官逐司<lb/>
　只有使長一人可相拘轄又多寛厚長者不欲以法<lb/>
　度見繩上無職事了辦之責下無吏民繫縶之憂而<lb/>
　州縣守令勢反出已下可以陵轢故後生子弟為此<lb/>
　官者無不傲慢縱恣觸事懵然愚意以為可且為營<lb/>
　一稍以下職事喫人打罵差遣乃所以成就之若必<lb/>
<pb n="KR3k0065_WYG_023-22a"/>
　欲與求幹官乃是置之有過之地誤其終身前軰愛<lb/>
　人以徳至於如此卓夫人乃少傅劉公子羽之妃樞<lb/>
　密共公之母五哥即平甫朱與劉葢姻婭初文公之<lb/>
　父韋齋疾革以家事屬少傅韋齋殁文公年十四少<lb/>
　傅為築室於其里俾奉母居焉少傅手書與白水劉<lb/>
　致中云於緋溪得屋五間器用完備在七倉前有地<lb/>
　可樹有圃可蔬有池可魚朱家人口不多可以居文<lb/>
　公視卓夫人稱母云<lb/>
<pb n="KR3k0065_WYG_023-22b"/>
楊誠齋為零陵丞以弟子禮謁張魏公時公以遷謫謝<lb/>
　客公嗣南軒為之介紹數日乃得見因跪請教公曰<lb/>
　元符貴人腰金紆紫者何限惟鄒志完陳瑩中姓名<lb/>
　與日月爭光誠齋得此語終身厲清直之操<lb/>
王嘉叟與王龜齡别語龜齡曰吾軰會合不可常但令<lb/>
　常留面目異日可以相見龜齡每歎賞此言<lb/>
姚鏞為吉州判官以平冦論功不數年擢守章貢為人<lb/>
　豪雋喜作詩自號雪蓬嘗令畫工肖其像騎牛於澗<lb/>
<pb n="KR3k0065_WYG_023-23a"/>
　谷之間索郡人趙東野題詩東野題云騎牛無笠又<lb/>
　無簔斷隴横岡到處過暖日暄風不常有前村雨暗<lb/>
　却如何葢規切之也居無何忤帥臣以貪劾之時端<lb/>
　平更化之初施行特重貶衡陽人皆服東野之先見<lb/>
淳熙甲辰省元徐霖狀元留夢炎皆三衢人一時士林<lb/>
　歆羡時楊彦瞻以工部侍郎守衢遂大書狀元坊以<lb/>
　表其廬既以為未足則又揭雙元坊以誇大之鄉曲<lb/>
　以為至榮而二公不欲其成各以書謝且辭焉彦瞻<lb/>
<pb n="KR3k0065_WYG_023-23b"/>
　答之云嘗聞前軰之言曰吾鄉昔有及第奉常而歸<lb/>
　旗者鼔者饋者迓者往來而觀者闐路駢陌如堵牆<lb/>
　既而閨門賀焉宗族賀焉婣者及友者客者交賀焉<lb/>
　至怙讐者亦茹恥戴愧而賀且謝焉獨鄰屋一室扄<lb/>
　鐍逺引若避㓂然余因怪而問之愀然曰所貴乎衣<lb/>
　錦之榮者謂其得時行道也將有以庇吾鄉里也今<lb/>
　也或竊一名得一官即起朝貴暮富之想名愈高官<lb/>
　愈穹而用心愈謬武斷者有之兼并者有之庇姦慝<lb/>
<pb n="KR3k0065_WYG_023-24a"/>
　把持州縣者有之是一身之榮一害之增也其居日<lb/>
　以廣隣日以促吾將入山林深密之地以避之是可<lb/>
　弔何以賀為吾聞而異其言因黙識而謹書之凡交<lb/>
　游間必道此語相摩切而非心相知者不道也執事<lb/>
　於不肖可謂心相知如是而不以告罪也且今日此<lb/>
　扁之揭所以獨異於尋常者葢僕之望於執事者亦<lb/>
　異焉人於此時每以諛獻僕乃獨以忠告非異於人<lb/>
　也所冀進執事之徳而逺執事之器也執事不以僕<lb/>
<pb n="KR3k0065_WYG_023-24b"/>
　之言為然則已若以為然則兩坊之建可以無愧矣<lb/>
　前之不受賀者亦必將先衆人而賀矣今得雋南宫<lb/>
　者皆執事友也幸亦以是語之焉二公得書為之悚<lb/>
　然其後徐以道學名留以功業顯世以為彦瞻有以<lb/>
　發之<lb/>
孔某者皇慶癸丑間為江浙省掾吏身軀短小僅與堂<lb/>
　上公案等凡呈署牘文必用低凳閣足令高脫歡丞<lb/>
　相以其先聖子孫而且才學優長甚禮遇之時有詔<lb/>
<pb n="KR3k0065_WYG_023-25a"/>
　許文正公從祀孔子廟庭公之子參知政事惡孔風<lb/>
　度不雅因小過叱之退丞相曰他祖公容得參政父<lb/>
　親坐參政反不容他一箇子孫立耶許大慚<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0065_WYG_023-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋稗𩔖鈔卷二十三<lb/>
</p>
<p>
</p>
  </div>
<div>
<head>宋稗𩔖鈔卷二十四</head> <lb/>
    <p>
<pb n="KR3k0065_WYG_024-1a"/>
欽定四庫全書<lb/>
　宋稗𩔖鈔卷二十四<lb/>
　　　　　　　　　　　　　常熟潘永因編<lb/>
　稱譽第四十<lb/>
宋景文云左太冲詩曰振衣千仭岡濯足萬里流使人<lb/>
　飄飄有世表意不减嵇康目送飛鴻語<lb/>
歐陽文忠公在潁上日取新唐書列𫝊令其子棐讀而<lb/>
　卧聽之至藩鎮𫝊叙嗟賞曰若皆如此其筆力亦何<lb/>
<pb n="KR3k0065_WYG_024-1b"/>
　可及公平日少許人惟服韓稚圭嘗因事歎曰屢百<lb/>
　歐陽修何敢望韓公<lb/>
東坡詩文落筆輙為人𫝊誦每一篇到歐公為終日喜<lb/>
　前後𩔖如此一日與其子棐論文因及東坡公歎曰<lb/>
　汝記吾言三十年後世上人更不道著我也崇寧間<lb/>
　海内外稱坡公詩文不復有言歐公者<lb/>
　　張安道與歐陽文忠素不相能安道守成都日文<lb/>
　　忠為翰林蘇明允父子自眉州走成都將求知於<lb/>
<pb n="KR3k0065_WYG_024-2a"/>
　　安道安道曰吾何足為重乃為作書辦裝使人送<lb/>
　　至京師謁文忠文忠得明允父子所著書亦不以<lb/>
　　安道所薦為嫌大笑曰後來文字當在此即極力<lb/>
　　推挽天下髙此兩人<lb/>
東坡初登第以書謝梅聖俞聖俞以示歐陽文忠公公<lb/>
　答梅書畧云不意後生能達斯理也吾老矣當放此<lb/>
　子出一頭地故東坡送晁羙叔詩云醉翁遣我從子<lb/>
　游翁如退之踐軻丘尚欲放予出一頭酒醒夢斷四<lb/>
<pb n="KR3k0065_WYG_024-2b"/>
　十秋葢叙書語也<lb/>
東坡初為趙清獻公作表忠觀碑或持以示王荆公公<lb/>
　讀之沉吟曰此何語耶時有客在傍遽詆訿之公不<lb/>
　答讀至再三又携之而起且行且讀忽歎曰此三王<lb/>
　世家也客大慚<lb/>
王荆公在鍾山有客自黄州來公曰東坡近日有何妙<lb/>
　語客曰東坡宿於臨臯亭醉解而起作成都勝相院<lb/>
　經藏記千有餘言㸃定才一兩字有寫本適留船中<lb/>
<pb n="KR3k0065_WYG_024-3a"/>
　公立遣人取至時月出東南林影在地公展讀於風<lb/>
　簷喜見眉鬚曰子瞻人中龍也然有一字未穏客請<lb/>
　之公曰日勝日負不若曰如人善博日勝日貧耳東<lb/>
　坡聞之拊手大笑亦以公為知言<hi>吕正獻公平日最不喜人博嘗云勝</hi>
　<hi>則傷人敗則傷儉一本坡公原作日貧荆公改為日負見野客叢書日負更覺蘊藉</hi>
東坡守彭城參寥嘗往見之坡遣官妓馬盻盻索詩叅<lb/>
　寥笑口占絶句云多謝尊前窈窕娘好將幽夢惱襄<lb/>
　王禪心已作沾泥絮不逐春風上下狂坡喜曰予嘗<lb/>
<pb n="KR3k0065_WYG_024-3b"/>
　見栁絮落泥中私謂可以入詩偶未曾收拾乃為此<lb/>
　老所先可惜也叅寥於内外典無所不窺能文章尤<lb/>
　善為詩秦少游與之友契嘗在臨平道中作詩云風<lb/>
　蒲獵獵弄輕柔欲立蜻蜓不自由五月臨平山下路<lb/>
　藕花無數滿汀洲東坡一見為寫而刻石宗婦曹夫<lb/>
　人善丹青作臨平藕花圖人爭𫝊寫葢不獨寳其畵<lb/>
　也<lb/>
蘇子瞻自海外歸與米元章書云嶺海八年親友曠絶<lb/>
<pb n="KR3k0065_WYG_024-4a"/>
　亦未嘗闗念但念吾元章邁往凌雲之氣清雄絶俗<lb/>
　之文超妙入神之字何時見之以洗我積年瘴毒耶<lb/>
　兩日來疾有增無减兒子於何處得寳月觀賦琅然<lb/>
　誦之老僕卧聼未半蹶然而起恨二十年相從知元<lb/>
　章不盡若此賦當過古人不論今世也天下豈盡如<lb/>
　我軰聾聵耶公不乆當自有大名不勞我軰説也元<lb/>
　章答云更有知不盡處脩楊許之業為帝宸碧落之<lb/>
　游異時相見廼知也其高自標置如此<lb/>
<pb n="KR3k0065_WYG_024-4b"/>
東坡嘗語少子過曰秦少游張文潛才識學問為當世<lb/>
　第一無能優劣少游下筆精悍心所黙㑹而口不能<lb/>
　𫝊者能以筆𫝊之然而氣韻雄㧞踈通秀朗當推文<lb/>
　潛二人皆辱與予游同升而並黜有自雷州來者逓<lb/>
　至少游所惠詩文居蠻獠中乆得此如在齊聞韶也<lb/>
　汝可記之勿忘吾言<lb/>
東坡曰意盡而言止者天下之至言也然言止而意不<lb/>
　盡尤為極致又曰某平生無快意事惟作文章意之<lb/>
<pb n="KR3k0065_WYG_024-5a"/>
　所到則筆力曲折無不盡意自謂世間樂事無踰此<lb/>
　者<lb/>
崇寧大觀間朝廷禁止蘇公文章賞錢増至八十萬禁<lb/>
　愈嚴而𫝊愈盛往往以多相誇士大夫不能誦坡詩<lb/>
　便自覺氣索而人謂之不韻<lb/>
叅寥常與客評詩客曰世間故實小説有可以入詩者<lb/>
　有不可以入詩者惟東坡全不揀擇入手便用如街<lb/>
　談巷説一經坡手似神仙㸃瓦礫為黄金自有妙處<lb/>
<pb n="KR3k0065_WYG_024-5b"/>
　叅寥曰老坡牙頰間别有一副爐鞲他人豈可學耶<lb/>
　座客無不以為然<lb/>
黄山谷云先生道義文章名滿天下所謂青天白日奴<lb/>
　𨽻亦知其清明者也心悦而誠服者豈但中分魯國<lb/>
　哉士之不游蘇氏之門與嘗升其堂而畔之者可知<lb/>
　也當先生之棄海濵其平生交游多諱之矣而王周<lb/>
　彦萬里致醫藥以文字乞品目此豈流俗人炙手求<lb/>
　熱救溺取名者哉<lb/>
<pb n="KR3k0065_WYG_024-6a"/>
潭州一巨賈私藏蚌胎為闗吏所捜盡籍之皆南海明<lb/>
　珠也在仕無不垂涎而愛之太守而下輕其估悉自<lb/>
　售焉唐質肅公介時以言事謫潭倅分珠獄𤼵奏方<lb/>
　入仁宗預料謂近侍曰唐介必不肯買案具奏覈上<lb/>
　覽之果然真所謂知臣莫若君也<lb/>
唐李洞字才江苦吟有聲慕賈浪仙之詩鑄其像事之<lb/>
　誦賈島佛不絶口時以為異五代孫晟初名鳯又名<lb/>
　忌好學尤長於詩為道士居廬山蘭寂宫常畵賈島<lb/>
<pb n="KR3k0065_WYG_024-6b"/>
　像置屋壁晨夕事之人以為妖葢酸醎之嗜固有異<lb/>
　世而同者長江簿何以得此於人哉凡人著書立言<lb/>
　正不必合於一時後世有揚子雲當自知之黄魯直<lb/>
　晚年懸東坡像於室中每晨衣冠薦香肅揖甚敬或<lb/>
　以同時聲名相上下為問則離席驚避曰庭堅望蘇<lb/>
　公門弟子耳安敢失其序<lb/>
　　承暉生自富貴居家頗𩔖寒素常置司馬光蘇軾<lb/>
　　像於室中曰吾師司馬而友蘇公<lb/>
<pb n="KR3k0065_WYG_024-7a"/>
黄山谷嘗與座客論王介甫文一客曰魯直不知前軰<lb/>
　亦未深許介甫也嘗見歐陽公一帖乃答人論介甫<lb/>
　文言此人而能文角而翼者也此帖今在孫元忠家<lb/>
　其子甚秘之非氣𩔖者不以出示然就帖中語攷之<lb/>
　乃是介甫方辭起居注時也<lb/>
黄魯直年十七八時自稱清風客俞清老見而目之曰<lb/>
　竒逸通脱真驥子墮地也<lb/>
黄魯直見謝無逸詩歎曰使在館閣當不减眺張<hi>晁補之無</hi>
<pb n="KR3k0065_WYG_024-7b"/>
　<hi>咎張耒文潛</hi>
蔣希魯家有楊文公與王魏公一帖用半幅紙有折㾗<lb/>
　其畧云昨夜進士蔣堂携所作文來極可喜不敢不<lb/>
　布聞子瞻曰夜得一士旦以告人察其情若喜而不寐<lb/>
　者世言文公為魏公客公經國大謀人所不知者獨<lb/>
　文公得與觀此帖不特見文公好賢下士之急且得<lb/>
　一士必亟告之其補於公者亦多矣片紙折封猶見<lb/>
　前人至誠相與簡易平實不為虚文安得復有隠情<lb/>
<pb n="KR3k0065_WYG_024-8a"/>
　皆可為後世法<lb/>
蘇子由云荘周養生一篇誦之如神龍行空爪趾鱗翼<lb/>
　所及皆自合規矩<lb/>
程伯淳嘗至天寧寺方飯見趨進揖遜之盛歎曰三代<lb/>
　威儀盡在是矣<lb/>
龔殿院彦和清介自立少有重名元祐間僉判瀛州與<lb/>
　弟大壯同行尤特立不羣曾文肅子宣帥瀛州欲見<lb/>
　不可得一日經過彦和邀其弟出不可辭也遂出相<lb/>
<pb n="KR3k0065_WYG_024-8b"/>
　見即為置酒從容終日乃去因題詩壁間其末句云<lb/>
　自慙太守非何武得向河陽見兩龔<lb/>
江公著初任洛陽尉乆旱微雨作詩云雲葉紛紛雨脚<lb/>
　勻亂花柔草長精神雷車却碾前山過不灑原頭陌<lb/>
　上塵司馬文正公於士人家立借紙筆脩刺謁之且<lb/>
　為稱薦由此知名<lb/>
李覿字子範𡊮州人元豐二年以特奏名推名尉吉州<lb/>
　太和縣時豫章先生為令贈之詩曰乃兄自是文章<lb/>
<pb n="KR3k0065_WYG_024-9a"/>
　伯之子今為矍鑠翁葢覿乃李觀之弟也觀字夢符<lb/>
　初試南宫賦偶落韻有司愛其策為取特㫖由是登<lb/>
　第以著作佐郎知臨江軍清江縣時歐陽文忠公扶<lb/>
　䕶太夫人䘮歸廬陵舟過清江太守請觀為文以祭<lb/>
　之太守訝其簡率觀曰無深訝也既而文忠擊節稱<lb/>
　之其文曰昔孟軻亞聖母之教也有子如軻雖死何<lb/>
　憾尚享觀初為太學官因上言役法不合出通判處<lb/>
　州題詩一絶於直㕔之壁曰十謁朱門九不開利名<lb/>
<pb n="KR3k0065_WYG_024-9b"/>
　淵藪且徘徊自知不是公矦骨夜夜江山入夢來<lb/>
吕太尉惠卿赴延安帥道出西都時程正叔居里中謂<lb/>
　門人曰吾聞吕吉甫未識其面明且西出必經吾門<lb/>
　我且一覘之迨旦了無所聞詢之則過已乆矣道旁<lb/>
　多不知正叔歎曰夫以從者數百人馬數千行道中<lb/>
　能使悄然無聲馭衆如此可謂整肅矣立朝雖多可<lb/>
　議其才亦何可掩<lb/>
陳無已與眺以道俱學文於曽子固無已晚得詩法於<lb/>
<pb n="KR3k0065_WYG_024-10a"/>
　黄魯直他日二人論文以道曰吾曹不可負曾南豐<lb/>
　既而論詩無已曰吾此一瓣香須為山谷道人燒也<lb/>
劉原父文章敏贍嘗直舍人院一日追封皇子公主九<lb/>
　人方下直為之立馬却坐一揮九制成文辭典麗各<lb/>
　得其體真天才也歐陽文忠公聞而歎曰昔王勃一<lb/>
　日草五王策未足尚也<lb/>
米元章與李端叔曰老夫嬾作文但𫝊得東坡嶺外文<lb/>
　時一㣲吟清風颯然顧同味者難得耳<lb/>
<pb n="KR3k0065_WYG_024-10b"/>
王質景文在太學與九江王阮齊名阮嘗曰聼景文談<lb/>
　如讀酈道元水經名川支渠貫穿周匝無有間斷咳<lb/>
　唾皆成珠璣<lb/>
紹聖中用蔡京之請置元祐黨籍刻石禁中時尚書省<lb/>
　國子監亦有石刻國子監有無名子以朱大題其碑<lb/>
　上曰千佛名經陳瑩中題元祐黨籍碑曰嗚呼漢世<lb/>
　得人於斯為盛<lb/>
錢忱伯誠妻瀛國夫人唐氏正肅公之孫既歸錢氏紹<lb/>
<pb n="KR3k0065_WYG_024-11a"/>
　聖初隨其姑長公主入謝欽宗向后於禁中先有戚<lb/>
　里婦數人在焉俱從后歩過受釐殿同行者皆仰視<lb/>
　讀釐為離夫人笑於旁曰受禧也取宣室受釐之義<lb/>
　耳后喜回顧主曰好人家男女終是别葢后亦以是<lb/>
　謂也<lb/>
施聖與嘗使金親王至不肯退班一時稱其有守後金<lb/>
　使至闕問館伴云師㸃今居何官館伴宇文价於班<lb/>
　列中指聖與示之金使恍然曰一見正人令人眼明<lb/>
<pb n="KR3k0065_WYG_024-11b"/>
宋贈鄂王岳飛謚忠武文曰李將軍口不出辭聞者流<lb/>
　涕藺相如身雖已死凛然猶生又曰易名之典雖行<lb/>
　議禮之言未一始為忠愍之號旋更武穆之稱𫉬睹<lb/>
　中興之舊章灼知皇祖之本意爰取危身奉上之實<lb/>
　仍采勘定禍亂之文合此兩言節其一惠昔孔明之<lb/>
　志興漢室子儀之光復唐都雖計効以或殊在秉心<lb/>
　而弗異垂之典冊何嫌今古之同辭賴及子孫將與<lb/>
　河山而並乆然今天下岳祠皆稱武穆此未定之謚<lb/>
<pb n="KR3k0065_WYG_024-12a"/>
　當稱忠武為宜<lb/>
　詆毁第四十一<lb/>
郭昱狹中詭僻登顯徳進士耻赴常調獻書於宰相趙<lb/>
　普自比巢由朝議惡其矯激故不調後復伺普望塵<lb/>
　自陳普笑謂人曰今日甚榮得巢由拜於馬前<lb/>
吳僧賛寧頗讀儒書愽覧强記而辭辨縱横人莫能屈<lb/>
　時有安鴻漸者文辭雋敏尤好嘲咏嘗街行遇賛寧<lb/>
　與數僧相隨鴻漸指而嘲曰鄭都官不愛之徒時時<lb/>
<pb n="KR3k0065_WYG_024-12b"/>
　作隊賛寧應聲答曰秦始皇未坑之軰往往成羣時<lb/>
　皆善其㨗對鴻漸所道乃鄭谷詩云愛僧不愛紫衣<lb/>
　僧也<lb/>
太祖嘗與趙中令普議事不合喟然曰安得宰相如桑<lb/>
　維翰者與之謀乎普對曰使維翰在陛下亦不用葢<lb/>
　維翰嗜錢太祖曰茍用其長亦當䕶其短措大眼孔<lb/>
　小賜十萬貫則塞破屋子矣<lb/>
國初宋琪沈義倫俱在黄閣時乆旱既雨復不止廣陌<lb/>
<pb n="KR3k0065_WYG_024-13a"/>
　塗淖琪厭之謂義倫曰可謂爕成三日雨而義倫遽<lb/>
　對曰調得一城泥藝祖知而耻大臣之不學楊徽之<lb/>
　聞而抵掌曰不意中書再生沈宋<lb/>
丁晉公為玉清昭應宫使每遇醮祭即奏有仙鶴儛於<lb/>
　殿廡之上及記真宗東封方升中展事而羣鶴迎繞<lb/>
　前後瀰望不知其數至於天書所降亦必奏有鶴導<lb/>
　之時㓂萊公判陜府一日坐山亭中有烏鵶數十飛<lb/>
　鳴而過萊公笑顧屬僚曰使丁謂見之當復目為仙<lb/>
<pb n="KR3k0065_WYG_024-13b"/>
　鶴矣每自以令威之裔好言仙鶴故世號為鶴相猶<lb/>
　唐李逢吉呼牛僧孺為丑座也<lb/>
丁晉公詩有天門九重開終當掉臂入王元之見曰入<lb/>
　公門鞠躬如也天門豈可掉臂入乎此人必不忠<lb/>
夏竦嘗統師西伐掲榜塞上云有得元昊頭者賞錢五<lb/>
　百萬貫爵西平王元昊使人入市賣箔陜西荻箔甚<lb/>
　髙倚之食肆外佯為食訖遺去至晚食肆竊喜以為<lb/>
　有所𫉬徐展之乃元昊購竦之榜懸箔之端云有得<lb/>
<pb n="KR3k0065_WYG_024-14a"/>
　夏竦頭者賞錢兩貫文竦聞之急令藏揜而已諠播<lb/>
　逺近竦大慚沮<lb/>
許懐徳為殿帥嘗有一舉人因懐徳乳姥求為門客懐<lb/>
　徳許之舉子曵襴拜於庭下懐徳據座受之人謂懐<lb/>
　徳武人不知事體宻謂之曰舉人無没階之禮宜少<lb/>
　降接也懐徳應之曰我得打乳姥闗節秀才只消如<lb/>
　此待之<lb/>
文潞公入相因張貴妃也貴妃父堯封嘗為彦愽父洎<lb/>
<pb n="KR3k0065_WYG_024-14b"/>
　門客貴妃因認彦愽為伯父亦欲得士大夫為助耳<lb/>
　彦愽知成都貴妃以近上元令織異錦為獻彦愽遂<lb/>
　令工人織金線燈籠載蓮花中為錦又為秋千以備<lb/>
　寒食貴妃始衣之以見上上驚曰何處有此錦妃正<lb/>
　色曰昨令成都文彦慱織來以嘗與妾父有舊然妾<lb/>
　安能使之葢彦愽奉陛下耳上色怡自爾屬意彦慱<lb/>
　自成都歸不乆參知政事貝州王則叛朝廷遣明鎬<lb/>
　往討之賊将破上以近京甚憂之一日宫中語曰執<lb/>
<pb n="KR3k0065_WYG_024-15a"/>
　政大臣無一人為國家分憂者日日上殿無有取賊<lb/>
　意貴妃明日宻令人語彦愽明日上殿乞身往破賊<lb/>
　上大喜以彦愽任統軍至則鎬已下貝州則成擒矣<lb/>
　㨗書至遂就路拜彦愽同平章事後因監察御史唐<lb/>
　介疏論召彦愽殿上靣質竒錦事數件皆實有詔彦<lb/>
　愽守故官出知許州明年上元中官有詩曰無人更<lb/>
　進燈籠錦紅粉宫中憶佞臣上聞此句亦笑<hi>仁宗一日幸張</hi>
　<hi>貴妃閣見定州紅甆器帝怪問曰安得此物妃以王拱辰所獻為對帝怒曰嘗戒汝勿通臣僚餽遺不聼</hi>
<pb n="KR3k0065_WYG_024-15b"/>
　<hi>何也因以所持柱斧碎之妃媿謝乆之乃已妃又嘗侍宴於端門服所謂燈籠錦者上亦怪問妃曰彦愽</hi>
　<hi>以陛下眷妾故有此獻上終不樂或曰潞公夫人遺妃公不知也</hi>
　　唐子方之貶梅堯臣作書竄詩曰皇祐辛卯冬十<lb/>
　　月十九日御史唐子方危言初造膝曰朝有巨姦<lb/>
　　臣介所憤疾願條一二事臣職敢妄率巨奸宰相<lb/>
　　愽邪行世莫匹曩時守成都委曲媚貴暱銀璫挿<lb/>
　　左貂窮臈使馳驛邦媛將夸侈中賫金十鎰為我<lb/>
　　寄使君竒紋織纎宻遂傾西蜀巧日夜急鞭抶紅<lb/>
<pb n="KR3k0065_WYG_024-16a"/>
　　經緯金鏤排科鬬八七比比雙蓮花篝燈戴星出<lb/>
　　幾日成一端馳行如鬼疾明年觀上元𬒳服稳稱<lb/>
　　質燦然驚上目遽爾有薄詰既聞所從來接對似<lb/>
　　未失且云奉至尊於妾豈能必遂回天子顔百事<lb/>
　　容丐乞臣今得初陳狡猾彼非一偷威與賣利次<lb/>
　　第推甲乙是惟隂猾雄仁斷宜勇黜必欲至太平<lb/>
　　在列無如弼弼亦昧平生况臣不阿屈臣言天下<lb/>
　　公奚以身自䘏君傍有側臣喑啞横詆斥指言為<lb/>
<pb n="KR3k0065_WYG_024-16b"/>
　　㒺上廢汝還蓬蓽是時白此心尚不畏斧鑚雖令<lb/>
　　禦魑魅甘且同飴蜜既如勿可懼復以强詞窒帝<lb/>
　　聲亦大厲論奏不容必介也容甚閒猛士股為憟<lb/>
　　立貶嶺外春速欲為異物内外臣恟恟陛下何未<lb/>
　　悉即敢救者誰襄執左史筆謂此儻不容盛美有<lb/>
　　所咈平明中執法懐疏又堅述介言或似狂百豈<lb/>
　　無一實恐傷四海和幸勿若倉卒亟許遷英山衢<lb/>
　　路有嗟咄翼日宣白麻稱快口盈溢阿附連諌官<lb/>
<pb n="KR3k0065_WYG_024-17a"/>
　　去若懐絮虱其問因𫉬利竊笑等蚌鷸英州五千<lb/>
　　里瘦馬行䭿䭿毒蛇噴曉霧晝與嵐氣没妻孥不<lb/>
　　同塗風浪過蛟窟存亡未可知旅館愁傷骨饑僕<lb/>
　　時後先隨猿拾橡栗越林多蔽天黄柑維丹橘萬<lb/>
　　室通釀酤撫逺無禁律醉去不須錢醒來弄明瑟<lb/>
　　山水仍竒怪巳可消愁鬱莫作楚大夫懐沙自沉<lb/>
　　汩西漢梅子真出為吳市卒市卒且不慚况兹别<lb/>
　　秉秩始堯臣作此詩不示人及歐陽文忠公為編<lb/>
<pb n="KR3k0065_WYG_024-17b"/>
　　其集時有嫌避又削去此詩是以人少知者<hi>以潞公之</hi>
　　<hi>賢而疑其有此及閲梅聖俞之詩而疑益甚後乃知此事出於碧雲騢乃襄陽魏秦所作而嫁其名</hi>
　　<hi>於堯臣者其書詆毁時賢雖范文正狄武襄軰俱不能免人亦何苦用心若是</hi>
范文正公始以獻百官圖譏切吕許公坐貶饒州梅聖<lb/>
　俞時官旁郡作靈烏賦以寄所謂事將兆而獻忠人<lb/>
　返謂爾多凶公亦作賦報之有言知我者謂吉之先<lb/>
　不知我者謂凶之𩔖及公秉政聖俞乆困意公必援<lb/>
　已而漠然無意所薦乃孫明復季秦伯聖俞有違言<lb/>
<pb n="KR3k0065_WYG_024-18a"/>
　遂作靈烏後賦以責之畧云我昔閔汝之忠作賦弔<lb/>
　汝今主人誤豐爾食安爾巢而爾不復啄叛臣之目<lb/>
　伺賊壘之去反憎鴻鵠之不親愛燕雀之來附意以<lb/>
　其西師無成功世頗以聖俞為隘<lb/>
荆公素輕沈文通遘以為寡學故贈之詩曰翛然一榻<lb/>
　枕書卧直到日斜騎馬歸及作文通墓誌遂云公雖<lb/>
　不嘗讀書或規之曰渠乃狀元此語得無太過乃改<lb/>
　讀書作視書又嘗見鄭毅夫獬夢仙詩曰授我碧簡<lb/>
<pb n="KR3k0065_WYG_024-18b"/>
　書竒篆蟠丹砂讀之不可識翻身凌紫霞大笑曰此<lb/>
　人不識字不勘自承毅夫曰不然吾乃用太白語也<lb/>
　公又笑曰自首减等<lb/>
　　白詩云遺我鳥跡書飄然落岩間其字乃上古讀<lb/>
　　之了不閑東坡云李白尚氣乃自招不識字不如<lb/>
　　韓愈崛強云我寧屈曲自世間安能隨汝巢神山<lb/>
　　也<lb/>
富鄭公初甚欲見黄山谷及一見便不喜語人曰將謂<lb/>
<pb n="KR3k0065_WYG_024-19a"/>
　黄某如何原來只是分寧一茶客<lb/>
陳無已詩話云某公用事排斥端士矯飾偽行范蜀公<lb/>
　詠僧房假山詩曰倐忽平為險分明假奪真某公指<lb/>
　荆公也又一假山詩云安石作假山其中多詭怪雖<lb/>
　然知是假争柰主人愛世以為東坡所作<lb/>
王荆公素不樂滕元𤼵鄭毅夫目為滕屠鄭酤然二公<lb/>
　豪邁殊不病其言毅夫為内相一日送客出郊過朱<lb/>
　亥冡俗謂之屠兒原者因作詩曰髙論唐虞儒者事<lb/>
<pb n="KR3k0065_WYG_024-19b"/>
　賣交負國豈勝言慿君莫笑金椎陋却是屠酤解報<lb/>
　恩<lb/>
王荆公知制誥一日賞花釣魚宴内侍各以金楪盛釣<lb/>
　餌藥置几上安石食之盡明日仁宗謂宰輔曰王安<lb/>
　石詐人也使誤食釣餌一粒則止矣食之盡不情也<lb/>
　常不樂之後安石自著日録厭薄祖宗仁宗為甚每<lb/>
　謂漢文不足取其心薄仁宗也故一時大臣富弼文<lb/>
　彦愽韓𤦺皆為其詆毁云<lb/>
<pb n="KR3k0065_WYG_024-20a"/>
熙寧七年四月王荆公罷相鎮金陵是秋江左大蝗有<lb/>
　無名子題詩賞心亭曰青苗免役兩妨農天下嗷嗷<lb/>
　怨相公惟有蝗䖝感恩徳又隨旌斾過江東荆公一<lb/>
　日餞客至亭上覧之不悦而莫知作者為何人<lb/>
王荆公柄國時有人題相國寺壁云終嵗荒蕪湖浦焦<lb/>
　貧女戴笠落柘條阿儂去家京洛遥驚心㓂盗來攻<lb/>
　剽人皆以為夫出婦憂荒亂也及荆公罷相子瞻召<lb/>
　還諸公飲蘓寺中以此詩問之蘇曰於貧女句可以<lb/>
<pb n="KR3k0065_WYG_024-20b"/>
　得其人矣終嵗十二月也十二月為青字荒蕪田有<lb/>
　草也草田為苖字湖浦焦水去也水旁去為法字女<lb/>
　戴笠為安字柘落木條剰石字阿儂是吳言合吳言<lb/>
　為誤字去家京洛為國㓂盗為賊民葢言青苖法安<lb/>
　石誤國賊民也<lb/>
文思副使方圭好為惡詩逢人即誦數十篇其言喋喋<lb/>
　可憎宋丞相庠以資政殿學士知揚州圭假道淮上<lb/>
　一日宋宴客於平山堂圭譚詩於坐宋惡之欲已圭<lb/>
<pb n="KR3k0065_WYG_024-21a"/>
　之詞時望見野外一牛就𣗳磨痒宋顧坐客胡恢曰<lb/>
　青牛恃力狂挨樹恢應聲答曰妖鳥啼春不避人宋<lb/>
　公大笑圭曉其意洎飲罷至客次奮拳擊恢衆救之<lb/>
　而免<lb/>
劉貢父作給事中時鄭穆學士表請致仕狀過門下省<lb/>
　劉謂同舍曰宏中請致仕為年若干答者云鄭年七<lb/>
　十三劉遽曰慎不可遂其請問其故劉曰且留取伴<lb/>
　八十四底時潞公年八十四再起平章事潞公聞之<lb/>
<pb n="KR3k0065_WYG_024-21b"/>
　甚不懌宏中穆字也<lb/>
蘇子瞻曰予一日醉卧有魚頭鬼身者自海中來云廣<lb/>
　利王請端明予披褐黄冠而去亦不知身入水中但<lb/>
　聞風雷聲有頃豁然明目疑入水晶宫其下驪目夜<lb/>
　光文犀尺璧南金火齊不可仰視間以珊瑚琥珀廣<lb/>
　利佩劍冠服而出從二青衣予曰海上逐客重煩邀<lb/>
　命有頃東華真人南溟夫人亦至出鮫綃丈餘命予<lb/>
　賦詩予寫竟進廣利諸仙迎看稱妙獨廣利旁一冠<lb/>
<pb n="KR3k0065_WYG_024-22a"/>
　簮者謂之鱉相公進言蘇軾不謹祝融二字犯王諱<lb/>
　王大怒斥出予退而歎曰某到處被鱉相公厮壊<lb/>
東坡一日㑹客坐客舉令欲以兩卦名証一故事一人<lb/>
　云孟嘗門下三千客大有同人一人云光武兵渡滹<lb/>
　沱河既濟未濟一人云劉寛婢羮汙朝衣家人小過<lb/>
　東坡云牛僧孺父子犯罪大畜小畜葢指荆公父子<lb/>
　也<lb/>
司馬温公之亡當明堂大享朝廷以致齋不及奠肆赦<lb/>
<pb n="KR3k0065_WYG_024-22b"/>
　畢蘇子瞻率同軰以往程正叔固争引論語子於是<lb/>
　日哭則不歌子瞻曰明堂乃吉禮不可謂歌則不哭<lb/>
　正叔又諭司馬諸孤不得受弔子瞻戲曰頥可謂燠<lb/>
　糟鄙俚叔孫通<lb/>
司馬文正公薨時程正叔以臆説歛之正如封角狀東<lb/>
　坡嫉其怪妄因怒詆曰此豈信物一角附上閻羅大<lb/>
　王者耶<hi>唐虞堯卿以傭保起家托附權勢盗用塩鐵錢六十萬緍畢師鐸之亂廣陵䧟亡命為仇</hi>
　<hi>所殺棄尸衢中其妻以紙絮葺棺斂之好事者題其上曰信物一角附至阿鼻地獄請去斜封送上閻羅</hi>
<pb n="KR3k0065_WYG_024-23a"/>
　<hi>大王坡語本此</hi>
東坡云石介作三豪詩其畧云曼卿豪於詩永叔豪於<lb/>
　文而杜黙師雄豪於歌也永叔亦贈黙詩云贈之三<lb/>
　豪篇而我濫一名黙之歌少見於世初不知之後見<lb/>
　其一篇云學海波中老龍聖人門前大蟲皆此等語<lb/>
　甚矣介之無識也永叔不欲嘲笑之者公素惡争名<lb/>
　且為介諱也吾觀杜黙豪氣正是京東學究飲私酒<lb/>
　食瘴死牛肉醉飽後所𤼵者也作詩狂怪至盧仝馬異<lb/>
<pb n="KR3k0065_WYG_024-23b"/>
　極矣若更求竒便作杜黙矣<lb/>
劉元城言哲宗皇帝嘗因春經筵講罷移坐小軒中賜<lb/>
　茶自起折一柳枝程頥為説書遽起諌曰方春萬物<lb/>
　生榮不可無故摧折哲宗色不平因擲棄之温公聞<lb/>
　之不樂謂門人曰遂使人主不欲親近儒生正為此<lb/>
　軰太后聞之歎曰怪鬼壊事吕晦叔亦不樂其言也<lb/>
　云不須得如此<lb/>
　　沈明逺寓簡曰程氏之學自有佳處至椎魯不學<lb/>
<pb n="KR3k0065_WYG_024-24a"/>
　　之人竄趾其中狀𩔖有徳其實土木偶也而盗一<lb/>
　　時之名東坡譏罵畧無假借人或過之不知東坡<lb/>
　　之意懼其為楊墨將率天下人流為矯䖍庸惰之<lb/>
　　習也闢之恨不力耳豈過也哉<lb/>
張文潛耒嘗問張安道云司馬君實直言王介甫不曉<lb/>
　事是如何安道云賢只消去看字説文潛云字説也<lb/>
　只是二三分不合人意安道云若然則足下亦有八<lb/>
　九分不解事矣劉貢父言每見介甫道字説便待打<lb/>
<pb n="KR3k0065_WYG_024-24b"/>
　諢<lb/>
杜少陵宿龍門詩云天闕象緯逼王介甫改闕為閲黄<lb/>
　山谷對衆極言其是劉貢父聞之曰直是怕他<lb/>
章子厚為侍從遇其生朝㑹客門人林特以詩為夀子<lb/>
　厚出詩示客指其頌徳處歎以為工特頗不平忽曰<lb/>
　昔人有令畵工𫝊神以其不似命别為之既又以為<lb/>
　不似凡三四易畵工怒曰若畵得似處是甚模様滿<lb/>
　座烘然<lb/>
<pb n="KR3k0065_WYG_024-25a"/>
章惇罷相俄落職林公希為舍人當制詞云悻悻無大<lb/>
　臣之節怏怏非少主之臣章相寄聲曰此一聨毋乃<lb/>
　太甚林答曰長官𤼵惡雜職棒毒無足怪也紹聖初<lb/>
　召拜首台翰林曾子宣草麻洎庭宣有赤舄几几南<lb/>
　山巖巖之語時大夫語云今則几几巖巖柰硜硜鞅<lb/>
　鞅乎<lb/>
章子厚與蘇子瞻小時相善一日章坦腹而卧適子瞻<lb/>
　自外來章摩其腹以問子瞻曰公道此中何所有子<lb/>
<pb n="KR3k0065_WYG_024-25b"/>
　瞻曰都是謀反底家事<lb/>
趙挺之為御史彈黄魯直除右丞不當葢係御史中丞<lb/>
　孫覺之壻户部尚書李常之甥左司郎中黄亷之姪<lb/>
　翰林學士蘇軾歌笑詼諧之友<lb/>
曾布以翰林學士權三司坐言市易事落職知繞州舍<lb/>
　人許將當制頗多斥詞許是曾公所引心不自安往<lb/>
　曾許謝過曾曰君不聞宋子京之事乎昔晏元獻當<lb/>
　國子京為翰林學士晏愛宋之才雅欲旦夕相見遂<lb/>
<pb n="KR3k0065_WYG_024-26a"/>
　税一第於旁近延居之遇中秋啓燕晏召宋出妓飲<lb/>
　酒賦詩達旦方罷翼日罷相宋當草詞頗極詆斥至<lb/>
　有廣營産以植私多役兵而規利之語方子京揮毫<lb/>
　之際昨日餘酲尚在左右觀者亦駭葢此事由來逺<lb/>
　矣何足校耶許憮然而去<hi>蘇子由以為晏之罷相由仁宗恨其撰章懿太后志</hi>
　<hi>文不實更以其名在圖䜟欲加重罰賴子京止以他罪罪之得免深譴也</hi>
蔡卞妻七夫人是荆公女頗知書能詩詞蔡每有國事<lb/>
　先謀之牀第然後宣於廟堂時執政相語曰吾軰每<lb/>
<pb n="KR3k0065_WYG_024-26b"/>
　日奉行者皆其咳唾之餘也蔡拜右相家宴張樂伶<lb/>
　人揚言曰右丞今日大拜都是夫人裙帶中外𫝊以<lb/>
　為笑<lb/>
張天覺言近世文館寂寞向所謂有文者歐陽修己老<lb/>
　劉敞已死王珪王安石已登兩府後來所謂有文者<lb/>
　皆五房檢正三舍直講崇文校書間有十許人今日<lb/>
　之所謂詞臣者曰陳絳曰王益柔曰許將而已覺嘗<lb/>
　評之陳絳之文如欵叚學驥筋力雖勞而不成步驟<lb/>
<pb n="KR3k0065_WYG_024-27a"/>
　王益柔之文如村夫織機杼雖成幅而不成錦繡許<lb/>
　將之文如穉子吹塤終日喧呼而不合律吕此三人<lb/>
　者皆以出辭令行詔誥而揚作外庭者也今其文如<lb/>
　此恐不足以𤼵帝猷炳王度矣<lb/>
王景亮與鄰里仕族浮薄子數人結為一社純事嘲誚<lb/>
　士大夫無問賢否一經諸人之目無有不𬒳不雅之<lb/>
　名者嘗號其里為猪嘴闗元祐間吕惠卿察訪東京<lb/>
　吕天姿清瘦每説語輒以雙手指畫社人因目為説<lb/>
<pb n="KR3k0065_WYG_024-27b"/>
　法馬留時邵箎以上殿泄氣出知東平邵髙鼻圈鬈<lb/>
　髯社人目為泄氣師子景亮又從而足為七字對曰<lb/>
　説法馬留為察訪泄氣師子作知州惠卿大啣之因<lb/>
　諷部使者𤼵以他事舉社皆虀粉矣葢口之為業非<lb/>
　獨𤼵人隂私敗人成事賈禍歛怨禍亦及之<lb/>
宋元祐黨籍碑成於蔡氏父子其意則王安石啓之也<lb/>
　安石嘗作曹杜詩以寓意謂神奸變化自古難知辨<lb/>
　之而不疑者惟禹鼎焉魑魅合謀葢非一日太丘之<lb/>
<pb n="KR3k0065_WYG_024-28a"/>
　社其亡也晚葢以喻新法異意之人將為宋室之禍<lb/>
　也其後門生子壻相繼得政果鑄寳鼎列元祐諸賢<lb/>
　司馬光而下姓名於其上以安石比禹績而以司馬<lb/>
　諸公為魑魅吕惠卿載諸謝章曰九金聚粹畵圖魑<lb/>
　魅之形自此黨論大興賢才消伏卒致邊疆不守赤<lb/>
　縣丘墟一言䘮邦安石之謂也後金兵入汴見鑄鼎<lb/>
　之象而歎曰宋之君臣用舍如此焉得乆長遂怒而<lb/>
　撃碎之<lb/>
<pb n="KR3k0065_WYG_024-28b"/>
崇寧間初興學校州郡建學聚學糧日不暇給士人入<lb/>
　辟雍皆給劵一日不可緩緩則謂之害學政議罰不<lb/>
　少貸已而置居養院安濟坊漏澤園所費尤大朝廷<lb/>
　課以為殿最往往竭州郡之力僅能枝梧諺曰不養<lb/>
　徤兒却養乞兒不管活人只管死尸<lb/>
建中靖國初有前與紹聖共政者欲反其𩔖道建議盡<lb/>
　召元祐流人還朝以為身謀未幾元祐諸人並集不<lb/>
　肯為之用則復逐之而更召所反者既至亦惡其翻<lb/>
<pb n="KR3k0065_WYG_024-29a"/>
　覆排之尤力其人卒不得安其位而去張芸叟時以<lb/>
　元祐人先罷居長安里中間之壁間適有扇架戲題<lb/>
　其下曰扇子解招風本要熱時用秋來掛壁間却被<lb/>
　風吹動時競𫝊之以為笑<lb/>
陳和叔繹為舉子時通率少檢後舉制科驟為質村淳<lb/>
　古之狀時謂之熟熱顔回熈寧中孔文仲對制策言<lb/>
　時事有可痛哭歎息者執政惡而黜之繹時為翰林<lb/>
　學士語於衆曰文仲狂躁真杜園賈誼也王平甫曰<lb/>
<pb n="KR3k0065_WYG_024-29b"/>
　曰杜園賈誼可對熟熱顔回合坐大噱繹有慚色杜<lb/>
　園熱熟皆當時鄙語<lb/>
魏秦道輔自號臨漢𨼆君著東軒雜録續録訂誤詩話<lb/>
　等書又有一書譏評巨公偉人闕失目曰碧雲騢取<lb/>
　莊獻明肅太后垂簾時西域貢名馬頸有旋毛文如<lb/>
　碧雲以是不得人御閑之意嫁其名於梅堯臣聖俞<lb/>
蔡攸嘗賜晏禁中徽宗頻以巨觥宣勸之攸懇辭不任<lb/>
　杯酌將至顛踣上曰就令灌死亦不至失一司馬光<lb/>
<pb n="KR3k0065_WYG_024-30a"/>
　也由是言之則上之尊光而薄攸至矣然光已死不<lb/>
　免追奪而攸迄被寵眷是可歎也王黼雖為相然事<lb/>
　徽廟極䙝宫中使内人為市黼為市令若東昏之戲<lb/>
　一日上故責市令撻之取樂黼窘呼曰告堯舜免一<lb/>
　次上笑曰吾非唐虞汝非稷契也又一日與踰垣微<lb/>
　行黼以肩承帝趾墻峻微有不相接處上曰聳上來<lb/>
　司馬光黼應曰伸下來神宗皇帝君臣相謔乃爾<lb/>
徐神翁自海陵到京師蔡魯公謂徐云且喜天下太平<lb/>
<pb n="KR3k0065_WYG_024-30b"/>
　是時河北盗賊方定徐云太平天上方遣許多魔君<lb/>
　下生人間作壊世界蔡云如何識得其人徐笑云太<lb/>
　師亦是蔣頴叔為𤼵運使至泰州謁徐神翁坐定一<lb/>
　無所説將起忽自言曰天上人間都不定疊蔣因叩<lb/>
　之曰天上已遣五百魔王來世間作官安得定疊蔣<lb/>
　復叩以身之休咎徐謂之曰𤼵運使亦是一赤天魔<lb/>
　王也<lb/>
宣和末黄安時曰亂作不過一二年矣天使蔡京八十<lb/>
<pb n="KR3k0065_WYG_024-31a"/>
　不死病亟復蘇是將使之身受禍也天下其能乆無<lb/>
　事乎靖康兵亂宣和舊臣悉已逺竄安時居夀春歎<lb/>
　曰造禍者全家盡去嶺外避地却令我軰横屍路隅<lb/>
　耶安時卒死於兵可哀也<lb/>
汪彦章投李伯紀啓云孤忠貫日正二儀傾側之中凛<lb/>
　氣横秋揮萬騎笑談之頃又云士訟公冤咸舉幡而<lb/>
　集闕下帝從民望令免胄以見國人其賛美至矣及<lb/>
　居翰苑草伯紀謫詞乃云朋姦㒺上有虞必去於驩<lb/>
<pb n="KR3k0065_WYG_024-31b"/>
　兠欺世盗名孔子先誅於正夘又云專殺尚威傷列<lb/>
　聖好生之徳信䜛喜佞為一時羣小之宗伯紀真君<lb/>
　子而醜詆至此且與前啓又何反也當時亦有以此<lb/>
　問彦章者彦章云我前啓自直一翰林學士而彼不<lb/>
　我用安得不醜詆之是可笑也<lb/>
渡江初吕元直作相堂厨每㕔日食四千至秦㑹之當<lb/>
　國每食折四十餘千執政有差於是始不㑹食胡明<lb/>
　仲侍郎曰雖欲伴食不可得矣<lb/>
<pb n="KR3k0065_WYG_024-32a"/>
蜀人任子淵好謔鄭宣撫剛中自蜀召還葢秦㑹之欲<lb/>
　害之也鄭治蜀有惠政人猶覬其復來暨聞秦氏之<lb/>
　指俱大失望衆中或曰鄭不來矣子淵對曰秦少恩哉<lb/>
　當時稱其敢言<lb/>
南渡諸將俱封王尊榮安富而張循王俊尤善治生其<lb/>
　罷兵而歸嵗収租米六十萬斛紹興間内宴有優人<lb/>
　作善天文者云世間貴人必應星象我悉能窺之法<lb/>
　當用渾天儀設玉衡若對其人窺之見星而不見人<lb/>
<pb n="KR3k0065_WYG_024-32b"/>
　玉衡不能卒辦用銅錢一文亦可乃令窺光堯云帝<lb/>
　星也秦師垣曰相星也韓蘄王曰將星也張循王曰<lb/>
　不見其星衆皆駭復令窺之曰中不見星只見張郡<lb/>
　王在錢眼内坐殿上大笑<lb/>
洪景盧奉使其父忠宣嘗薦之景盧為金困辱而歸太<lb/>
　學諸生作詞云洪邁被拘留垂哀作楚囚七日忍饑<lb/>
　猶不耐堪羞蘇武曽經十九秋厥父既無謀厥子安<lb/>
　能解國憂萬里歸來誇舌辨村牛好擺頭時不擺頭<lb/>
<pb n="KR3k0065_WYG_024-33a"/>
　葢洪好搖頭也<lb/>
孝宗時大旱有詔迎天竺觀音就明慶寺請禱或作詩<lb/>
　曰走殺東頭供奉班𫝊宣聖㫖到人間太平宰相堂<lb/>
　中坐天竺觀音却下山趙温叔雄由是免相<lb/>
真文忠公徳秀負一時重望端平更化人傒其來若元<lb/>
　祐之涑水翁也是時楮輕物貴民生頗艱意真儒一<lb/>
　用必有建明轉移之間立可致治於是民間為之語<lb/>
　曰若欲百物賤直待真直院及童馬入朝敷陳之際<lb/>
<pb n="KR3k0065_WYG_024-33b"/>
　首以尊崇道學正心誠意為苐一義繼而復以大學<lb/>
　衍義進愚民無知乃以其言為不切於時務復以俚<lb/>
　語足前句云喫了西湖水打了一鍋麵市井小兒囂<lb/>
　然誦之繼參大政未及有所建置而薨魏了翁督師<lb/>
　亦未及有所經畧而罷臨安優人裝一儒生手持一<lb/>
　鶴别一儒生與之邂逅問其姓名曰姓鍾名庸問其<lb/>
　手持何物曰大鶴也因傾葢歡然呼酒對飲其人大<lb/>
　嚼洪吸酒肉靡有孑遺忽顛仆於地數人曵之不動<lb/>
<pb n="KR3k0065_WYG_024-34a"/>
　中一人乃批其頰大罵曰説甚中庸大學吃了許多<lb/>
　酒肉一動也動不得遂一笑而罷西山省試主文有<lb/>
　輕薄子作賦云誤南省之多士真西山之餓夫<lb/>
沈子固先生曰道學之名起於元祐盛於淳熈其徒甚<lb/>
　盛其間假此以欺世者真可嘘枯吹生凡治才賦者<lb/>
　則目為聚歛開閫扞邉者則目為粗材讀書作文者<lb/>
　則指為玩物䘮志留心吏事者則斥為刀筆舞文<lb/>
　葢其所讀者止四書近思録通書太極圖西銘及諸<lb/>
<pb n="KR3k0065_WYG_024-34b"/>
　家語録之𩔖自詭其學能正心齊家至於治國平天<lb/>
　下故為之説曰為天地立心為生民立極為前聖繼<lb/>
　絶學為萬世開太平凡為州為縣為監司必須建立<lb/>
　書院及道統諸賢之祠或刋注四書衍緝近思録等<lb/>
　文則可釣聲譽致通顯下而士子時文必須引以𥪡<lb/>
　義則亦擢巍科而稱名士否則立身如温國文章氣<lb/>
　節如東坡皆非本色也於是天下之士競趨之稍有<lb/>
　違異其黨必擠之為小人雖時君亦不得而辨之其<lb/>
<pb n="KR3k0065_WYG_024-35a"/>
　氣燄可畏如此然所言所行了不相顧往往皆不近<lb/>
　人情之事馴至淳祐咸平則此弊極矣是時為朝士<lb/>
　者必議論憒憒頭腦冬烘弊衣菲食出則乗破竹轎<lb/>
　舁之以村夫髙巾破履人望而知其為道學君子顯<lb/>
　達清要旦夕可致也然其家囊金匱帛至為市人所<lb/>
　不為賈師憲獨持相權惟恐有攘之者則專用此軰<lb/>
　列之要路名為尊崇道學其實幸其闒茸不才不致<lb/>
　掣其肘以是馴致萬事不理䘮身亡國鳴呼孰謂道<lb/>
<pb n="KR3k0065_WYG_024-35b"/>
　學之禍不甚於典午之清談乎陳同甫亦曰今世之<lb/>
　儒士自謂得正心誠意之學者皆風痺不知痛癢之<lb/>
　人也舉一世安於君父之大讎而方且揚眉拱手以<lb/>
　談性命不知何者謂之性命乎周公謹有言世有一<lb/>
　種淺陋之士自視無堪以為進取之地輒亦自附於<lb/>
　道學之名褒衣愽帶危坐濶步或鈔節語録以資高<lb/>
　談或低眉合眼號為黙識而試叩其所學則古今無<lb/>
　所聞知考驗其所行則義利無所分别此聖門之大<lb/>
<pb n="KR3k0065_WYG_024-36a"/>
　罪人也同甫所嫉者正為此軰爾<lb/>
　　世有嘐嘐然以不仕為高而其經營反甚於躁進<lb/>
　　者或不得間而入故為小異以去矯托恬退往往<lb/>
　　竊浮聲而躋榮膴世終不悟也俗謔有窮書生欲<lb/>
　　噉饅頭計無從得一日過市見有列肆而鬻者輒<lb/>
　　大呼仆地主人驚問曰吾畏饅頭主人曰安有是<lb/>
　　理乃設百許枚空室閉之徐伺於外寂不聞聲穴<lb/>
　　壁窺之則以兩手摶撮而食殆過半矣亟開門詰<lb/>
<pb n="KR3k0065_WYG_024-36b"/>
　　其然曰吾見此忽自不畏主人知其紿怒而斥曰<lb/>
　　若尚有畏乎曰有猶畏臘茶兩椀耳<lb/>
理宗朝嘗欲舉行推回畝田之令議而未决至賈似道<lb/>
　當國卒行之有人作詩曰三分天下二分亡猶把山<lb/>
　川寸寸量縱使一坵添一畝也應不似舊封疆又云<lb/>
　量盡山田與水田只留滄海與青天如今那有閒州<lb/>
　渚寄語沙鷗莫浪眠又有作沁園春詞云道過江南<lb/>
　泥墻粉壁右具在前述何縣何鄉里住何人地佃何<lb/>
<pb n="KR3k0065_WYG_024-37a"/>
　人田氣象蕭條生靈憔悴經界從來未必然惟何甚<lb/>
　為官為己不把人憐思量幾許山川况土地分張又<lb/>
　百年西蜀巉巖雲迷鳥道兩淮清野日警狼烟宰相<lb/>
　弄權奸人㒺上誰念干戈未息肩掌大地何須經理<lb/>
　萬取千焉樞宻使文及翁<hi>錢塘遺事作陳藏一</hi>亦嘗作百字令<lb/>
　詠雪以譏之云没巴没鼻煞時間做出漫天漫地不<lb/>
　問髙低併上下平白都教一例鼓弄滕六招邀巽二<lb/>
　只恁施威勢識它不破至今道是祥瑞最苦是鵝鴨<lb/>
<pb n="KR3k0065_WYG_024-37b"/>
　池邉三更半夜誤了呉元濟東郭先生都不管掩上<lb/>
　門兒稳睡一夜東風三竿紅日萬事隨流水東皇笑<lb/>
　道山河原是我的<lb/>
賈似道當國御史陳伯大奏立士籍凡應舉及免舉人<lb/>
　州縣給厯一道親書年貎世系及所肆業於厯首執<lb/>
　以赴舉過省叅對筆跡異同以防偽濫時有詩譏之<lb/>
　云戎馬掀天動地來襄陽城下哭聲哀平章束手全<lb/>
　無䇿却把科塲惱秀才又有作沁園春云國步多艱<lb/>
<pb n="KR3k0065_WYG_024-38a"/>
　民心靡定誠吾隠憂歎浙民轉徙怨寒嗟暑荆襄死<lb/>
　守閲嵗經秋㓂未易支人將相食識者深為社稷羞<lb/>
　當今亟出陳大諌箸借留矦迂濶為謀天下士如何<lb/>
　可籍収况君能堯舜臣皆稷契世逢湯武業比伊周<lb/>
　政不必新貫宜仍舊莫與秀才做盡休勸吾元老廣<lb/>
　四門賢路一柱中流又詞云士籍令行條件分明逐<lb/>
　一排連問子孫何習父兄何業明經詞賦右具如前<lb/>
　最是中間娶妻某氏試問於妻何與焉鄉保舉那當<lb/>
<pb n="KR3k0065_WYG_024-38b"/>
　著押開口論錢祖宗立法於前又何必更張萬萬千<lb/>
　算行闗改㑹限田放糴生民凋瘁膏血俱朘只有士<lb/>
　心僅存一脈今又艱難最可憐誰作俑陳堅伯大附<lb/>
　勢專權<lb/>
似道令人販鹽百艘至臨安賣之太學生有詩云昨夜<lb/>
　江頭長碧波滿船都載相公鹺雖然要作調羮用未<lb/>
　必調羮用許多<lb/>
景定甲子七月初二日彗見東方昭示天邉有詔責巳<lb/>
<pb n="KR3k0065_WYG_024-39a"/>
　求直言京庠唐棣上言指切賈丞相云大臣徳不足<lb/>
　以居功業之髙量不足以展經綸之大七司條例一<lb/>
　旦變更薪茗榻藏香椒積壓與商販爭微利致兩浙<lb/>
　無富家夾袋不收拾人才而遍諸賤伎之姓名化地<lb/>
　不斡旋陶冶而恣行非僻之方術挾不肖之騃弟以<lb/>
　卿月而弄風月於花衢招無賴之愽徒以秋<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>而厭<lb/>
　谿<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>於槐闥踏青泛緑不思萬井之蕭條醉醲飽鮮<lb/>
　遑恤百貨之騰踊劉良貴賤丈夫也乃倚之以揚鷹<lb/>
<pb n="KR3k0065_WYG_024-39b"/>
　犬之威董宋臣非巨蠧哉復縱之而出虎兕之押人<lb/>
　心怨怒致此彗妖誰秉國鈞盍執其咎<lb/>
嘉泰開禧間郭倪位殿巖賔客日盛相與慫慂直以為<lb/>
　卧龍復出酒後輒咏三顧頻煩兩朝開濟之句屏風<lb/>
　扇靣一一皆書此二句遂逢當軸意以興六月之師<lb/>
　吳衡守旴𣅿過見之於揚倪迎謂曰君所謂洗脚上<lb/>
　船也予生西陲如斜谷祁山皆狹隘可守而不可出<lb/>
　豈若得平衍空曠之地掉鞅成大功顧不快耶陳景<lb/>
<pb n="KR3k0065_WYG_024-40a"/>
　俊為隨軍漕先行燕之中席酌酒曰木牛流馬則以<lb/>
　煩公衆咸笑之倬既潰於符離僎又敗於儀真自度<lb/>
　不復振對客泣數行下時彭法𫝊師為法曹好謔適<lb/>
　在座謂人曰此帶汁諸葛也𫝊者莫不拊掌唐源休<lb/>
　受朱泚偽官自比蕭何之功入長安日首收圖籍時<lb/>
　人笑之目曰火迫鄼矦正可作對也<lb/>
杭僧温日觀善畵蔔萄性嗜酒唯楊總統飲以酒則不<lb/>
　一沾唇見輒罵曰掘墳賊掘墳賊<lb/>
<pb n="KR3k0065_WYG_024-40b"/>
至元丙子淮南閫帥夏貴歸附大元授中書左丞至己<lb/>
　夘嵗死有贈以詩云自古誰無死惜公遲四年問公<lb/>
　今日死何似四年前又有弔其墓云享年八十三而<lb/>
　不七十九嗚呼夏相公萬代名不朽昔宋禇彦回身<lb/>
　事二姓弟炤歎曰使淵作中書而死不當是一名士<lb/>
　耶世徳不昌令有期頥之夀<lb/>
　<lb/>
　宋稗𩔖鈔卷二十四<lb/>
</p>
<p>
</p>
  </div>
<div>
<head>宋稗𩔖鈔卷二十五</head> <lb/>
    <p>
<pb n="KR3k0065_WYG_025-1a"/>
欽定四庫全書<lb/>
　宋稗𩔖鈔卷二十五<lb/>
　　　　　　　　　　　　　常熟潘永因編<lb/>
　詼諧第四十二<lb/>
　尚書榖使呉越忠懿王宴之因食蝤蛑詢其族𩔖忠<lb/>
　懿命自蝤蛑至蜞蚏凡取十餘種以進榖曰真所謂<lb/>
　一蠏不如一蠏宴將畢或進葫蘆羮相勸榖下箸忠<lb/>
　懿笑曰先王時庖人善為此羮今依様饌來者榖一<lb/>
<pb n="KR3k0065_WYG_025-1b"/>
　語不答<hi>榖譏錢氏一代不如一代忠懿以榖有年年依様畫葫蘆之句故報之</hi>
　　陶尚書奉使江南韓熙載遣家妓以奉盥<graphic n="KR1250" url="https://raw.githubusercontent.com/kanripo/KR-Gaiji/master/images/KR1250.png" mimeType="image/png"/>及旦<lb/>
　　以書謝有云巫山之麗質初臨霞侵鳥道洛浦之<lb/>
　　妖姿自至月滿鴻溝舉朝不能㑹其辭熙載因召<lb/>
　　家妓詢之云是夕忽當浣濯<lb/>
陶尚書榖本姓唐避石普諱而改焉小字鐵牛李相濤<lb/>
　出典河中嘗有書與陶公曰每過中流潛思令徳陶<lb/>
　初不為意細思方悟葢河中有張燕公鑄繫橋鐵牛<lb/>
<pb n="KR3k0065_WYG_025-2a"/>
　也<lb/>
太宗欲周知天下之事雖疎逺小臣茍欲詢訪皆得登<lb/>
　對王禹偁大以為不可上疏有曰至如三班奉職其<lb/>
　卑賤可知比因使還亦得上殿云云當時盛傳此語<lb/>
　未幾王坐論妖尼道安救徐鉉事讁為商州團練副<lb/>
　使一日從太守赴國忌行香天未明彷彿見一人紫<lb/>
　𫀆秉笏立於佛殿之側王意恐官髙欲與之叙位其<lb/>
　人歛板曰某即可知也王不曉其言而問之其人曰<lb/>
<pb n="KR3k0065_WYG_025-2b"/>
　公嘗疏云三班奉職卑賤可知某今官為借職是即<lb/>
　可知也王憮然自失聞者莫不大笑<lb/>
盛文肅公度豐肌大腹居馬上前如俯後如仰而眉目<lb/>
　清秀丁晉公謂疎痩靣如刻削二公皆浙人也並以<lb/>
　文辭知名梅學士詢在真宗朝久為名臣至慶厯中<lb/>
　為翰林侍讀好潔衣服裛以龍麝其在官舍每晨起<lb/>
　將視事必焚香兩爐以公服罩之撮其䄂以出坐定<lb/>
　徐展濃香郁然滿室有竇元賔者五代漢相貞固之<lb/>
<pb n="KR3k0065_WYG_025-3a"/>
　孫也以名家子有文行為館職而不事脩潔衣服垢<lb/>
　汗經時未嘗沐浴時人為之語曰盛肥丁痩梅香竇<lb/>
　臭<lb/>
　　明孝宗朝元守直為通政使王敞為左通政姜清<lb/>
　　李浩為叅議聲音俱不甚稱時有謠曰元哭王唱<lb/>
　　姜辣李苦葢元重濁王尖麗姜則急躁李則氣短<lb/>
　　皆切中云<lb/>
盛度體豐肥一日自前殿趨出宰相在後盛初不知忽<lb/>
<pb n="KR3k0065_WYG_025-3b"/>
　見即欲趨避行百餘步乃得直舍𨼆於其中石學士<lb/>
　見其喘甚問之盛告其故石曰相公問否盛曰不問<lb/>
　别去十餘步乃悟罵曰奴乃以我為牛<lb/>
楊文公大年嘗戒門人為文宜避俗語既而公因作表<lb/>
　云伏惟陛下徳邁九皇門人鄭戩遽請於公曰未審<lb/>
　何時得賣生菜于是公為之大笑易之<lb/>
楊大年方與客棋石中立自外至坐于一隅大年因誦<lb/>
　賈誼鵩賦以戲之云止於坐隅貌甚閒雅石即答云<lb/>
<pb n="KR3k0065_WYG_025-4a"/>
　口不能言請對以臆<hi>楊名億故云</hi>
楊文公億有重名嘗因草制為執政者多所塗削甚不<lb/>
　平因取稿上塗抹處以濃墨就加為鞋底様題其旁<lb/>
　曰世業楊家鞋底人或問故億曰此謂見别人脚跡<lb/>
　當時𫝊以為笑後舍人草制𬒳墨黜者則相謔曰又<lb/>
　遭鞋底<lb/>
祥符中日本國忽梯航稱貢葢因本國之東有祥光現<lb/>
　其國素𫝊中原天子聖明則此光現真宗喜勅本國<lb/>
<pb n="KR3k0065_WYG_025-4b"/>
　建一佛祠以鎮之賜額曰神光朝辭日上親臨遣貢<lb/>
　使回乞賜寺記時詞臣當直者文學不甚優贍遂假<lb/>
　張學士君房捉刀既傳宣令急撰寺記時張醉飲於<lb/>
　<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>樓遣人遍覓之不得而貢使在閤門翹足而待又<lb/>
　中人三促之紫薇大窘後錢楊二公玉堂暇日改閒<lb/>
　忙令大年曰世上何人得最閒司諫拂衣歸華山葢<lb/>
　种放得告還山養病之時也希白曰世上何人號最<lb/>
　忙紫薇失却張君房時𫝊為雅笑<lb/>
<pb n="KR3k0065_WYG_025-5a"/>
張亢滑稽敏㨗有門客因㑹話亢問曰近日作賦乎門<lb/>
　客曰近作坤厚載物賦因自舉其破題曰粤有大徳<lb/>
　其名曰坤亢應聲答曰奉為續兩句可移贈和尚續<lb/>
　曰非講經之座主是傳法之沙門<lb/>
龍圖劉煜嘗與内相劉筠聚㑹飲茗問左右曰湯滚也<lb/>
　未左右皆應曰已滚筠曰僉曰鯀哉煜應聲曰吾與<lb/>
　㸃也<lb/>
晏元獻以文章名譽少年富貴性豪俊所至延賔客一<lb/>
<pb n="KR3k0065_WYG_025-5b"/>
　時名士多出其門罷樞宻副使為南京留守時年三<lb/>
　十八幕丁王琪張亢最為上客亢體肥大琪目為牛<lb/>
　琪痩骨立亢目為猴二人互相譏誚琪嘗嘲亢曰張<lb/>
　亢觸墻成八字亢應聲曰王琪望月呌三聲一座為<lb/>
　之大笑<lb/>
苖振以苐四人及第既而召試館職一日謁晏丞相晏<lb/>
　語之曰君久從吏事必踈筆研今將就試宜稍温習<lb/>
　也振率然答曰豈有三十年為老娘而倒䙀孩兒者<lb/>
<pb n="KR3k0065_WYG_025-6a"/>
　乎晏公俛而哂之既而試澤宫選士賦韻叶有王字<lb/>
　振叶之曰率土之濱莫非王由是不中選晏公聞而<lb/>
　笑曰苖君竟倒䙀孩兒矣<lb/>
石中立喜滑稽天禧中為員外郎時西域獻獅子畜於<lb/>
　御苑日給羊肉十五斤石率同列往觀或曰吾軰忝<lb/>
　與郎曹反不及一獸石曰汝何不知分彼乃苑中獅<lb/>
　子吾曹員外郎耳安可並耶<lb/>
包彈對杜撰為甚的包拯為臺官嚴毅不恕朝列有過<lb/>
<pb n="KR3k0065_WYG_025-6b"/>
　必力彈擊故言事無瑕疵者曰没包彈杜黙為詩多<lb/>
　不合律故言事不合格者曰杜撰世言杜撰包彈本<lb/>
　此湘山野録載盛文肅度撰文節神道碑石叅政中<lb/>
　立急問曰誰撰盛卒對曰度撰滿堂大笑文肅在杜<lb/>
　黙之前則知杜撰之説其來久矣<lb/>
章郇公得象與石資政中立素相友善而石喜談諧嘗<lb/>
　戲章云昔時名畫有戴嵩牛韓幹馬而今乃有章得<lb/>
　象也<lb/>
<pb n="KR3k0065_WYG_025-7a"/>
丁普公在秘閣日凝寒近火嘗以鐵箸於灰燼間書畫<lb/>
　同舍伺公暫起燒箸使熱公至為箸所熨曰昨宵通<lb/>
　曉不寐為四鄰絃管喧呼所聒同舍曰是必嫁娶之<lb/>
　家也公曰非也是時平嵗稔小人軰共樂<hi>烙</hi>其父母<lb/>
　祖先耳<lb/>
丁普公自崖州還坐客論天下州郡何地最隆盛公曰<lb/>
　唯崖州地望最重客問其故答曰宰相只作彼州司<lb/>
　戸叅軍他州何可及<lb/>
<pb n="KR3k0065_WYG_025-7b"/>
文潞公坐客有言新義極迂怪者公笑不答久之曰頗<lb/>
　嘗記明皇坐勤政樓上見釘鉸者上呼曰朕有一破<lb/>
　損平天冠汝能釘鉸否此人既為完之上曰朕無用<lb/>
　此冠以與汝為丁直其人惶恐謝罪上曰俟夜深閉<lb/>
　門後獨自戴甚無害也<lb/>
韓縝為秦州以賊殺不辜去官秦人語曰寧逢乳虎莫<lb/>
　逢韓玉汝或問莫逢韓玊汝當以何對孫臨最滑稽<lb/>
　曰可怕李金吾<lb/>
<pb n="KR3k0065_WYG_025-8a"/>
歐陽公與人行令各作詩兩句須犯徒以上罪者一云<lb/>
　持刀哄寡婦下海劫人船一云月黒殺人夜風髙放<lb/>
　火天至歐云酒黏衫䄂重花壓㡌簷偏或問之答云<lb/>
　當此時徒以上罪亦做了<lb/>
歐陽文忠公知貢舉省闈故事士子有疑許上請文忠<lb/>
　方以復古道自任將明告之以崇雅黜浮期以丕變<lb/>
　文格葢至日昃猶有喋喋弗去者過晡稍閴矣方與<lb/>
　諸公酌酒賦詩士猶有扣簾梅聖俞怒曰凟則不告<lb/>
<pb n="KR3k0065_WYG_025-8b"/>
　當勿對文忠不可竟出應鵠𫀆環立觀所問士忽前<lb/>
　曰諸生欲用堯舜事而疑其為一事或二事惟先生<lb/>
　幸教之觀者閧然笑文忠不動色徐曰似此疑事誠<lb/>
　恐其誤但不必用可也内外又一笑<lb/>
　　有士大夫投啟謝論薦者云措諸事業皆仲尼之<lb/>
　　皇皇𤼵為文章合唐虞之渾渾以唐虞與仲尼為<lb/>
　　對可與此士分謗<lb/>
王宣徽拱辰於洛中營第甚侈中堂起屋三層最上曰<lb/>
<pb n="KR3k0065_WYG_025-9a"/>
　朝天閣時司馬公亦在洛於私第穿地丈餘作壤室<lb/>
　邵康節見富鄭公公問洛中新事邵云近有一巢居<lb/>
　一穴處者富為大笑<lb/>
王岐公詩喜用金玊珠璧以為富貴而其兄謂之至寳<lb/>
　丹有人云詩能窮人且强作富貴語看何如數日捜<lb/>
　索止得一聨云脛脡化為紅玳瑁眼睛變作碧琉璃<lb/>
　為之絶倒<lb/>
王介甫為相大講天下水利劉貢父嘗造介甫值一客<lb/>
<pb n="KR3k0065_WYG_025-9b"/>
　在坐獻䇿曰梁山泊决而涸之可得良田萬頃但未<lb/>
　擇得利便之地貯其水耳介甫俯首沉思貢父抗聲<lb/>
　曰此甚不難介甫欣然以為有䇿遽問之貢父曰别<lb/>
　穿一梁山泊則足以貯此水矣介甫大笑而止<lb/>
荆公禹玉熙寧中同在相府一日侍朝忽有虱自荆公<lb/>
　𥜗領而上直縁其鬚上顧之笑公不自知也朝退禹<lb/>
　玊指以告公公命從者去之禹玉曰未可輕去輙獻<lb/>
　一言以頌虱公曰如何禹玊笑而應之曰屢游相鬚<lb/>
<pb n="KR3k0065_WYG_025-10a"/>
　曽經御覽荆公亦為之解頥<lb/>
王荆公封舒王配享宣聖廟位居孟子之上與顔子為<lb/>
　對其壻蔡元度卞實主之優人嘗因對御戲設孔子<lb/>
　正坐顔孟與安石侍側孔子命之坐安石揖孟子居<lb/>
　上孟辭曰天下逹尊爵居其一軻僅䝉公爵相公貴<lb/>
　為真王何必謙光如此遂揖顔子顔曰囘也陋巷匹<lb/>
　夫平生無分毫事業公為名世真儒辭之過矣安石<lb/>
　遂處其上夫子不能安席亦避位安石惶懼拱手云<lb/>
<pb n="KR3k0065_WYG_025-10b"/>
　不敢往復未决子路在外憤憤不能堪徑趨從祀堂<lb/>
　挽公冶長臂而出公冶為窘廹之狀謝曰長何罪乃<lb/>
　責數之曰汝全不救䕶丈人看取别人家女壻其後<lb/>
　朝論亦頗疑窒於禮文每車駕幸學輙以屏障其面<lb/>
　舊制兖鄒二公東西向今郡縣學二公並列於左者<lb/>
　葢靖康撤荆公像之時徒撤而不復正耳<lb/>
大臣至近戚有疾恩禮厚者多宣醫及薨例遣内侍監<lb/>
　䕶塟事謂之勅塟國醫未必皆髙手既𬒳㫖須求靣<lb/>
<pb n="KR3k0065_WYG_025-11a"/>
　投藥為功病者不敢辭偶藥不中病往往為害勅塟<lb/>
　則喪家無預一聽命於監䕶官不敢復計費惟其所<lb/>
　欲至有罄資不能辦者于時諺云宣醫納命勅塟破<lb/>
　家<lb/>
蘇長公在維揚一日設客十餘人皆一時名士米元章<lb/>
　亦在坐酒半元章忽起立自賛曰世人皆以芾為顛<lb/>
　願質之子瞻長公笑答曰吾從衆<lb/>
東坡在元祐以髙才狎侮公卿率有標目獨於司馬温<lb/>
<pb n="KR3k0065_WYG_025-11b"/>
　公不敢有所輕重一日相與論免役差役利害不合<lb/>
　及歸舍方卸巾弛帶輙連呼曰司馬牛司馬牛<lb/>
東坡謁吕㣲仲㣲仲方寢久不出已而見于便坐其庭<lb/>
　中有昌羊盆豢一緑毛龜坡指曰此易得耳唐莊宗<lb/>
　時有進六目龜者時伶人敬新磨獻口號云不要閙<lb/>
　不要閙聽取龜兒口號六隻眼兒睡一覺抵别人三<lb/>
　覺<lb/>
宋初懲五代藩鎮之弊置通判以分知州之權謂之監<lb/>
<pb n="KR3k0065_WYG_025-12a"/>
　州有錢昆少卿者餘杭人嗜蟹嘗求𥙷郡人問其所<lb/>
　欲昆曰但得有螃蟹無通判處則可此語風味似普<lb/>
　人東坡云欲問君王乞符竹但憂無蟹有監州即用<lb/>
　其事<lb/>
昔有黠者滑稽以玩世曰彭祖八百歲而死其婦哭之<lb/>
　慟其鄰里共解之曰人生八十不可得而翁八百矣<lb/>
　尚何尤婦對曰汝軰自不論爾八百死矣九百猶在<lb/>
　也世以癡為九百謂其精神不足也又曰令新視事<lb/>
<pb n="KR3k0065_WYG_025-12b"/>
　而不習吏道召胥魁具道笞十至五十及折杖數令<lb/>
　遽止之曰我解矣笞六十為杖十四耶魁笑曰五十<lb/>
　尚可六十猶癡耶長公取為偶對曰九百不死六十<lb/>
　猶癡<lb/>
李覯字泰伯旴江人賢而有文章蘇子瞻諸公極推重<lb/>
　之素不喜佛不喜孟子好飲酒一日有逹官送酒數斗<lb/>
　泰伯家釀亦熟然性介僻不與人往還一士人知其<lb/>
　富有酒無計得飲乃作詩數首罵孟子其一云完廩<lb/>
<pb n="KR3k0065_WYG_025-13a"/>
　捐階未可知孟軻深信亦還癡丈人尚自為天子女<lb/>
　婿如何弟殺之又云乞丐何曽有二妻鄰家焉得許<lb/>
　多雞當時尚有周天子何必紛紛説魏齊李見詩大<lb/>
　喜留連數月所與談莫非罵孟子也無何酒盡乃辭<lb/>
　去既而又有寄酒者士人再往作仁義正論三篇大<lb/>
　率皆詆釋氏李覽之笑曰公文采甚竒但前次𬒳公<lb/>
　喫了酒後極索寞今次不敢相留留此酒以自遣懐<lb/>
　聞者莫不絶倒<lb/>
<pb n="KR3k0065_WYG_025-13b"/>
梁太祖受禪姚垍受翰林學士上問及裴延裕行止曰<lb/>
　頗知其人文思甚㨗垍曰向在翰林號為下水船太<lb/>
　祖應聲曰卿便自上水船議者以垍為急湍灘頭上<lb/>
　水船黄魯直詩曰花氣薫人欲破禪心情其實過中<lb/>
　年春來詩思何所似八節灘頭上水船山谷㸃化前<lb/>
　人語而其妙如此詩中三昧手也<lb/>
東坡在惠州天下傳其已死後七年北歸時章丞相方<lb/>
　貶雷州東坡見南昌太守葉祖洽葉問曰世傳端明<lb/>
<pb n="KR3k0065_WYG_025-14a"/>
　已歸道山今尚爾游戲人間耶坡曰途中見章子厚<lb/>
　乃回返耳<lb/>
王聖塗闢之云蘇子瞻文章議論獨出當世風格髙邁<lb/>
　書畫亦精絶有得其真跡者重於珠玉而遇人温厚<lb/>
　有片善即與之傾盡城府論辨酬唱間以談謔謫居<lb/>
　黄州日有陳處士携紙筆求書㑹客方鼓琴遂書曰<lb/>
　或對一貴人彈琴者天隂聲不𤼵貴人怪之曰豈絃<lb/>
　慢耶對曰絃也不慢其清談善謔𩔖如此<lb/>
<pb n="KR3k0065_WYG_025-14b"/>
東坡在黄州陳季常慥在岐亭時相往來季常喜談養<lb/>
　生自謂吐納有所得後季常因病公以書獻之曰公<lb/>
　養生之效有成績今又一病彌月雖使臯陶聽之未<lb/>
　易平反公之養生正如小子之圓覺可謂害脚法師<lb/>
　鸚鵡禪五通氣毬黄門妾也前軰相與可謂善謔也<lb/>
蘇子由在政府子瞻為翰苑有一故人與子由兄弟有<lb/>
　舊者來干子由求差遣久而未遂一日來見子瞻且<lb/>
　曰某有望内翰以一言為助公徐曰舊聞有人貧甚<lb/>
<pb n="KR3k0065_WYG_025-15a"/>
　無以為生乃謀伐冢遂破一墓見一人祼而坐曰爾<lb/>
　不聞漢世楊王孫乎祼塟以矯世無物以濟汝也復<lb/>
　鑿一冡用力彌艱既入見一王者曰我漢文帝也遺<lb/>
　制壙中無納金銀器皆陶瓦何以濟汝復見有二冡<lb/>
　相連乃穿其在左者久之方透見一人曰我伯夷也<lb/>
　瘠羸靣有饑色餓於首陽之下無以應汝之求其人<lb/>
　嘆曰用力之勤無所𫉬不若更穿西冡或冀有得也<lb/>
　瘠嬴者謂曰勸汝别謀於他所汝視我形骸如此舍<lb/>
<pb n="KR3k0065_WYG_025-15b"/>
　弟叔齊豈能為人也故人大笑而去<lb/>
元祐初用治平故事命大臣薦士試館職多一時名士<lb/>
　在館者率論資考次遷未有越次進用者皆有滯留<lb/>
　之歎張文潛晁無咎俱在其間一日二人閱朝報見<lb/>
　蘇子由自中書舍人除戸部侍郎無咎意以為平緩<lb/>
　曰子由此除不離核謂如果之黏核者文潛遽曰豈<lb/>
　不勝汝枝頭乾乎聞者皆大笑東北有果如李每熟<lb/>
　不及摘輙便稿土人因取蔵之謂枝頭亁故云<lb/>
<pb n="KR3k0065_WYG_025-16a"/>
元祐中一官有婚於中表者已涉溱洧之嫌及夜深女<lb/>
　家索催粧詩儐者張仲素朗吟曰舜耕餘草木禹鑿<lb/>
　舊山川坐有李程者應聲笑曰禹舜之事吾知之矣<lb/>
郎中曹琰滑稽便㨗嘗有僧以詩投獻閲其首篇登潤<lb/>
　州甘露閣曰下觀洋子小琰曰何不道卑吠狗兒肥<lb/>
　次閱一篇送僧云猿啼旅思悽琰曰何不道犬吠張<lb/>
　三嫂座中無不大笑<lb/>
洪舜俞為考功郎應詔言事論臺諫失職詞甚剴切内<lb/>
<pb n="KR3k0065_WYG_025-16b"/>
　有其相率勇往而不顧者惟恭請聖駕欵謁景靈宫<lb/>
　而已句遂為臺官所劾謂祇見宗廟重事也而舜俞<lb/>
　乃云而已有輕宗廟之意因𬒳落三官舜俞自為詩<lb/>
　云不得之乎成一事却因而已失三官<hi>藝祖幸朱雀門指門額問</hi>
　<hi>趙普何不止書朱雀門乃着之字普曰語助詞藝祖曰之乎者也助得甚事洪語本此</hi>
劉攽博學有俊才然滑稽喜謔玩屢以犯人熙寧中為<lb/>
　開封府試官出臨以教思無窮論舉人上請曰此卦<lb/>
　大象如何劉曰要見大象當詣南御苑也又有請曰<lb/>
<pb n="KR3k0065_WYG_025-17a"/>
　至于八月有凶何也答曰九月固有㐫矣葢南苑豢<lb/>
　馴象而牓帖之出常在八月九月之間也馬黙為臺<lb/>
　官彈奏攽輕薄不當置在文館攽聞而歎曰既為馬<lb/>
　黙豈合驢鳴吕嘉問提舉市易務三司使曽布劾其<lb/>
　違法王荆公惑黨人之説反以為罪曽既隔下朝請<lb/>
　而嘉問治事如故攽聞而歎曰豈意曽子避席望之<lb/>
　儼然乎望之嘉問字也<lb/>
王彦和汾口吃劉攽嘗嘲之曰恐是昌家又疑非𩔖不<lb/>
<pb n="KR3k0065_WYG_025-17b"/>
　見雄名唯聞艾氣葢以周昌韓非楊雄鄧艾皆吃也<lb/>
　又嘗同趨朝聞呌班聲汾謂曰紫宸殿下頻呼汝葢<lb/>
　常朝知班吏多云班班謂之喚班攽應聲答曰寒食<lb/>
　原頭屢見君汾與墳同音各以其名為戲也攽又嘗<lb/>
　戲王覿曰公何故見賣王答曰賣公直甚分文攽與<lb/>
　王介甫最為故舊介甫嘗戲拆其名曰劉攽不直分<lb/>
　文攽遂答曰失女便成宕無宀真是妬下交亂真如<lb/>
　上頸誤當宁介甫大啣之<lb/>
<pb n="KR3k0065_WYG_025-18a"/>
陳亞揚州人仕至太常少卿年七十卒葢近世滑稽之<lb/>
　雄也嘗著藥名詩百餘首行於世若風月前湖近軒<lb/>
　窗半夏凉棋怕臘寒呵子下衣嫌春暖宿紗裁及咏<lb/>
　白髪云若是道人頭不老老君當日合烏頭贈祈雨<lb/>
　僧詩云無雨若還過半夏和師晒作葫蘆羓之𩔖最<lb/>
　膾炙人口又嘗知祥符縣親故多借車馬亞亦作詩<lb/>
　曰地居京界足親知托借尋常無歇時但看車前牛<lb/>
　領上十家皮没五家皮覽者無不絶倒常言藥名用<lb/>
<pb n="KR3k0065_WYG_025-18b"/>
　於詩無所不可而幹運曲折使各中理在人之智思<lb/>
　耳或曰延胡索可用乎曰可沉思久之因朗吟曰布<lb/>
　𫀆䄂裏懐漫刺到處遷延胡索人聞者莫不大笑又<lb/>
　自為亞字謎曰若教有口便啞且要無心為惡中間<lb/>
　全沒肚腸外面强生稜角此雖一時俳諧之詞然所<lb/>
　寄興亦有深意亞嘗知嶺南思州到任與親舊書曰<lb/>
　使君五馬雙旌名目而已螃蟹兩螯八足真實不虚<lb/>
　又嘗知潤州幕中有上官弼為亞所親任滿將去謂<lb/>
<pb n="KR3k0065_WYG_025-19a"/>
　亞曰郎中才行無玷宜簡調謔亞曰君乃上官鼻也<lb/>
　如下官口何弼笑而去蔡君謨以其名獻之曰陳亞<lb/>
　有心終是惡陳復之曰蔡襄無口便成衰時以為名<lb/>
　對宋初郭忠恕嘲司業聶崇義云近貴全為聵攀龍<lb/>
　不是聾雖然三箇耳其柰不成聰聶應聲曰莫笑有<lb/>
　三耳何如蓄二心蔡陳相戲所自祖也<lb/>
劉攽與王介同為開封府試官用事忿争監試陳襄以<lb/>
　聞二人皆贖金而中丞吕公著又言責之太輕遂皆<lb/>
<pb n="KR3k0065_WYG_025-19b"/>
　奪主判是時雍子方為開封府推官戲攽曰據罪名<lb/>
　當坐决臀杖十三攽答曰然吾已入文字矣其詞曰<lb/>
　切見開封府推官雍子方身材長大臀腿豐肥臣實<lb/>
　不如舉以自代合坐大笑攽之奪主判其實中丞素<lb/>
　不樂攽也其謝表畧曰彍弩射市薄命難逃飄瓦在<lb/>
　前忮心不校又曰在矢人之術唯恐不傷而田主之<lb/>
　牛奪之已甚<lb/>
劉貢父為中書舍人一日朝㑹幙次與三衛相鄰時諸<lb/>
<pb n="KR3k0065_WYG_025-20a"/>
　帥兩人出軍伍有一水晶茶盂傳玩良久一帥曰不<lb/>
　知何物所成瑩潔如此貢父隔幙謂之曰諸公豈不<lb/>
　識此乃多年老兵耳<lb/>
劉貢父初入館乘一騍馬而出或言此豈公所乘亦不<lb/>
　慮趨朝之際有從羣者或致奔踶之患耶貢父曰吾<lb/>
　將處之也或問何以處之吾令市青布作小䄡繋之<lb/>
　馬後耳或曰此更詭異也貢父曰吾初幸館閣之除<lb/>
　俸入儉薄不給桂薪之用因就亷直取此馬以代步<lb/>
<pb n="KR3k0065_WYG_025-20b"/>
　不意諸君督過之深姑為此以揜言者之口耳<lb/>
沈存中為内翰劉貢父與從官數人同訪之始下馬典<lb/>
　謁者報云内翰方就浴可少待貢父語同行曰存中<lb/>
　死矣待之何益衆驚問其故貢父曰孟子云死矣盆<lb/>
　成括衆方悟其為戲<lb/>
石曼卿為集賢校理游娼館為不逞者所窘曼卿醉與<lb/>
　之校為術司所録曼卿詭怪不羈謂主者曰只乞就<lb/>
　本廂科决欲詰旦歸館供職廂帥不喻其謔曰此必<lb/>
<pb n="KR3k0065_WYG_025-21a"/>
　三館吏人也杖而遣之<lb/>
邊人𫝊誦一詩云昨日隂山吼賊風帳中驚起紫髯翁<lb/>
　平明不待全師出連把金鞭打鐵驄有張師雄者西<lb/>
　京人好以甘言悦人晩年尤甚洛中號曰宻翁翁出<lb/>
　官在邊郡一夕賊馬至界上忽城中失師雄所在至<lb/>
　曉方見師雄重衣披裘伏於土窟中西人呼土窟為<lb/>
　空尋有人改舊詩以嘲曰昨夜隂山吼賊風帳中驚<lb/>
　起蜜翁翁平明不待全師出連著皮裘入土空<lb/>
<pb n="KR3k0065_WYG_025-21b"/>
嘉興聞人徳茂名滋老儒也喜留客食然不過蔬豆而<lb/>
　已郡人求館客者多就之謀又多蓄書喜借人自言<lb/>
　作門牙客充書籍行開豆腐羮店<lb/>
長安有安氏家蔵唐明皇骷髏作紫金色其家事之至<lb/>
　謹因而富盛後其家析居争髑髏斧為數片張文潛<lb/>
　聞之曰明皇生死為姓安人蒿惱合坐大笑時秦少<lb/>
　游方為賈御史彈劾不當受館職文潛戲少游曰千<lb/>
　餘年前賈生過秦今復爾也聞者以為佳謔<lb/>
<pb n="KR3k0065_WYG_025-22a"/>
林瑀王淶同作直講林謂王曰何相見之濶也王曰遭<lb/>
　此霖雨瑀曰今後轉更踈濶王曰何故答云逢此短<lb/>
　晷葢譏王之侏儒<lb/>
元祐間有治春秋陳生與宋門一娼狎一日㑹飲于曹<lb/>
　門因用春秋之文題壁曰春正月㑹呉姬于宋夏四<lb/>
　月復㑹于曹或譏者就以其文戲之曰秋饑冬大雪<lb/>
　公薨君子曰不度徳不量力其死於饑寒也宜哉<lb/>
宋行都節序皆有休假惟七夕百司皆不准假有時相<lb/>
<pb n="KR3k0065_WYG_025-22b"/>
　問堂吏七夕不作假有何典故吏應曰七夕古今無<lb/>
　假時相但唯唯不知其有所侮也栁詞七夕二郎神<lb/>
　曰須知此景古今無價<lb/>
紹聖間朝廷貶責元祐大臣及禁毁元祐學術文字有<lb/>
　言司馬温公神道碑乃蘇軾撰述合行除毁於是州<lb/>
　牒廵尉毁折碑樓及碎碑張山人聞之曰不須如此<lb/>
　行遣只消令山人帶一箇玉冊官去碑額上添鐫兩<lb/>
　箇不合字便了也碑額本云忠清粹徳之碑云<lb/>
<pb n="KR3k0065_WYG_025-23a"/>
彭齊吉州人才辨滑稽無與為對未第時嘗謁南豐宰<lb/>
　而宰不喜士平居未嘗展禮一夕虎入縣廨咥所畜<lb/>
　羊棄殘而去宰即以㑹客彭亦預翼日投詩謝之曰<lb/>
　昨夜黄班入縣來分明踪跡印蒼苔幾多道徳驅難<lb/>
　去些子猪羊便引來令尹聲聲言有過録公口口道<lb/>
　無灾思量也解開東閣留取頭蹄設秀才覽者無不<lb/>
　絶倒<lb/>
錢穆甫為如臯令㑹嵗旱蝗𤼵而泰興令獨紿郡將云<lb/>
<pb n="KR3k0065_WYG_025-23b"/>
　縣界無蝗已而蝗大起郡將詰之令辭窮乃言縣本<lb/>
　無蝗葢自如臯飛來仍檄如臯請嚴捕蝗無使侵鄰<lb/>
　境穆甫得檄輙書其紙尾報之曰蝗蟲本是天灾即<lb/>
　非縣令不才既自敝邑飛去却請貴縣押來<hi>一作米元章雍</hi>
　<hi>丘縣事誤也</hi>
林可山稱和靖七世孫不知和靖不娶已見梅聖俞序<lb/>
　中姜石帚嘲之曰和靖當年不娶妻因何七世有孫<lb/>
　兒若非鶴種并梅種定是𤓰皮搭李皮<lb/>
<pb n="KR3k0065_WYG_025-24a"/>
一相士黄生見黄魯直懇求數字取信為游謁之資魯<lb/>
　直大書遺曰黄生相予官為兩制夀至八十是所謂<lb/>
　大葫蘆種也一笑黄生得之欣然士夫間莫解其意<lb/>
　因問之黄笑曰一時戲謔耳某頃年見京師相國寺<lb/>
　中賣大葫蘆種仍背一葫蘆甚大一粒數百錢人競<lb/>
　買至春種結仍乃瓠爾葢譏黄術之難信也<lb/>
王觀恃才放誕陸子履慎黙於事無所可否觀嘗以方<lb/>
　直少之然二人極相善觀嘗寝疾子履往候之觀褁<lb/>
<pb n="KR3k0065_WYG_025-24b"/>
　㡌坐複帳中子履笑曰體中小不佳何至是所謂王<lb/>
　三惜命也觀厲聲曰王三惜命何如六四括囊聞者<lb/>
　莫不大笑<lb/>
紹聖中蔡京館伴遼使李儼葢泛使者留館頗久一日<lb/>
　儼方飲忽持盤中杏曰來未開花如今多幸京即舉<lb/>
　梨謂之曰去雖葉落安可輕移<lb/>
　　劉貢父觴客子瞻有事先起劉調曰幸早裏且從<lb/>
　　容子瞻曰柰這事須當歸各以三果一藥為對<lb/>
<pb n="KR3k0065_WYG_025-25a"/>
强淵明字𨼆季帥長安辭蔡太史京蔡戲云公今吃冷<lb/>
　茶去也强不曉而不敢𤼵問親戚間有熟知長安風<lb/>
　物者因以此語訪之乃笑曰長安妓女步武極小行<lb/>
　皆遲緩故有吃冷茶之戲<lb/>
毛澤民受知曾文肅擢寘館閣文肅南遷坐黨與得罪<lb/>
　流落久之蔡元度鎮潤州與澤民俱臨川王氏婿澤<lb/>
　民傾心事之惟謹一日家集觀池中鴛鴦元度席上<lb/>
　賦詩末句云莫學饑鷹飽便飛澤民即席和以呈元<lb/>
<pb n="KR3k0065_WYG_025-25b"/>
　度曰貪戀恩波未肯飛元度夫人笑曰豈非適從曾<lb/>
　相公池中飛過來者耶澤民慚不能舉首<lb/>
　　建中初曾文肅秉軸與蔡元長兄弟為敵有當時<lb/>
　　文士與文肅啟畧云扁舟去國頌聲惟在於曽門<lb/>
　　䇿杖還朝足迹不登於蔡氏明年文肅南遷元度<lb/>
　　當國即更其語以獻曰幅巾還朝頌聲咸歸於蔡<lb/>
　　氏扁舟去國片言不及於曾門士大夫不足養如<lb/>
　　此<lb/>
<pb n="KR3k0065_WYG_025-26a"/>
錢昻治郡有聲以材能稱於崇觀間短小精悍老而矍<lb/>
　鑠嘗帥秦州時童貫初得幸為熙河措置邊事恃寵<lb/>
　驕倨將迎不暇獨昻未嘗加禮一日赴天寧開啟待<lb/>
　貫之來久之方至昻問之曰太尉來何暮也貫曰偶<lb/>
　以所乘驢小而難騎動輙跳躍適方欲據鞍忽盤旋<lb/>
　庭中甚久以此遲遲昻曰太尉之驢雄邪貫對曰雄<lb/>
　者也昻曰既爾難柰何不若閹之貫一時愧怒而莫<lb/>
　能報其後貫大用事卒致遷讁<lb/>
<pb n="KR3k0065_WYG_025-26b"/>
有一士夫于京師買一妾自言是蔡太師府厨中人一<lb/>
　日命作包子辭以不能詰之曰既是厨中人何為不<lb/>
　能作包子對曰妾乃包子厨中鏤葱絲者曽無疑乃<lb/>
　周益公門下士有委之作誌銘者無疑援此事以辭<lb/>
　曰某於益公之門乃包子厨中鏤葱絲者豈能作包<lb/>
　子哉<lb/>
呉元中丞相在辟雍試經義五篇盡用字説援據精博<lb/>
　蔡京為進呈特免過省以為學字説之勸及作相上<lb/>
<pb n="KR3k0065_WYG_025-27a"/>
　章乞復春秋科反攻王氏徐擇之時為左相語人曰<lb/>
　呉相此舉雖湯武不能過客不解擇之曰逆取而順<lb/>
　守元中甚不能平<hi>呉敏字元中真州人</hi>
南齊胡諧之譖梁州刺史范栢年於武帝曰欲擅一州<lb/>
　栢年已受代帝欲不問諧之曰見虎格得而放上山<lb/>
　于是賜死紹聖中謫元祐大臣過嶺吕吉甫聞之嘻<lb/>
　笑曰捕得黄巢笞而遣之<lb/>
　　紹聖中貶元祐人蘇子瞻儋州子由雷州黄魯直<lb/>
<pb n="KR3k0065_WYG_025-27b"/>
　　宜州劉莘老新州皆取其字之偏旁也時相之忍<lb/>
　　忮如此時有術者曰儋字從立人子曕其尚能北<lb/>
　　歸乎雷字雨在田上承天之澤也子由其未艾乎<lb/>
　　宜字乃直字有葢棺之義魯直其不返乎後東坡<lb/>
　　北歸子由退老於潁十年乃終魯直竟卒於宜<lb/>
陳瑩中云嶺南之人見逐客不問官髙卑皆呼相公想<lb/>
　是見相公常來也<lb/>
宣政間戚里子邢俊臣性滑稽喜嘲咏常出入禁中善<lb/>
<pb n="KR3k0065_WYG_025-28a"/>
　作臨江仙末章必用唐律兩句以當調笑徽宗置花<lb/>
　石綱石之大者名神運石大舟排聨十尾僅能勝載<lb/>
　既至上大喜置艮嶽萬嵗山命俊臣為臨江仙詞以<lb/>
　髙字為韻末句云巍峩萬丈與天髙物輕人意重千<lb/>
　里送鵝毛又令賦陳朝檜以陳字為韻檜亦髙六七<lb/>
　丈圍九尺餘枝覆䕃幾百步詞末云逺來猶自憶梁<lb/>
　陳江南無好物聊贈一枝春上容之弗怒也内侍梁<lb/>
　師成位兩府甚尊顯用事以文學自命尤自矜為詩<lb/>
<pb n="KR3k0065_WYG_025-28b"/>
　因進詩上稱善顧謂俊臣曰汝可為好詞以咏師成<lb/>
　詩句之美且命押詩字韻俊臣口占末云欲知勤苦<lb/>
　為新詩吟安一箇字撚㫁數莖髭上大笑師成恨之<lb/>
　譖其漏洩禁中語讁為越州鈐轄太守王嶷聞其名<lb/>
　置酒待之醉歸燈火蕭踈明日携詞見府帥叙其寥<lb/>
　落之狀末云捫窗摸戸入房來笙歌歸院落燈火下<lb/>
　樓臺後復預燕席間有妓秀美而肌白如雪頗有體<lb/>
　氣豐甫令乞詞末云酥胸露出白皚皚遥知不是雪<lb/>
<pb n="KR3k0065_WYG_025-29a"/>
　為有暗香來座客無不絶倒<lb/>
　　京師有一樂妓潔白而陋人目曰雪獸頭<lb/>
宣和間鈞天樂部焦徳者以諧謔𬒳遇時借以諷諫一<lb/>
　日從幸禁苑指花竹草木以詢其名徳曰皆芭蕉也<lb/>
　上詰之乃曰禁苑花竹皆取於四方在途之逺巴至<lb/>
　上林則已焦矣上大笑亦猶鍬澆焦燒四時之戲掘<lb/>
　以鍬水以澆既而焦焦而燒也其後毁艮嶽任百姓<lb/>
　取花木以充薪亦其䜟也<lb/>
<pb n="KR3k0065_WYG_025-29b"/>
宣和中徐申幹臣自諱其名知常州一邑宰白事言已<lb/>
　三狀申府未施行徐怒形於色責之曰君為縣宰豈<lb/>
　不知長吏名乃作意相侮宰亦好犯上者即大聲曰<lb/>
　今此事申府不報便當申監司否則申戸部申臺申<lb/>
　省申來申去直待申死即休語罷長揖而去徐雖怒<lb/>
　然無以罪之<lb/>
大駕初駐蹕臨安故都及四方士民商賈輻輳又創立<lb/>
　官府扁牓一新好事者取以為對云鈐轄諸道進奉<lb/>
<pb n="KR3k0065_WYG_025-30a"/>
　院詳定一司勅令所王防禦契聖眼科陸官人遇仙<lb/>
　風藥乾濕脚氣四斤丸偏正頭風一字散三朝御褁<lb/>
　陳忠翊四世儒醫陸大丞東京石朝議女壻樂駐洎<lb/>
　藥舖西蜀費先生外甥寇保義卦肆如此凡數十聨<lb/>
　不能盡記<lb/>
虞雍公允文既却金兵於采石金懲前衂將改圖𤓰洲<lb/>
　葉樞宻義問留鑰金陵時張忠定燾及幕屬馮校書<lb/>
　方洪檢詳邁在坐相與勞問畢天風欲雪因留卯飲<lb/>
<pb n="KR3k0065_WYG_025-30b"/>
　酒方行警報㳫至坐上皆恐葉四顧久之酌巵醪以<lb/>
　前曰馮洪二君雖參帷幄實未履行陣舍人威名方<lb/>
　新士卒想望勉為國家卒此勲業雍公受巵立曰某<lb/>
　去却不妨然記得一小話敢為都督誦之昔有人得<lb/>
　一鱉欲烹而食之不忍當殺生之名乃熾火使釡中<lb/>
　百沸横篠為橋與鱉約曰能渡此則活汝鱉知主人<lb/>
　以計取之勉力<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>沙僅能一渡主人曰汝能渡橋甚<lb/>
　善更為我渡一遭我欲觀之僕之此行無乃𩔖是乎<lb/>
<pb n="KR3k0065_WYG_025-31a"/>
　席上皆笑已而雍公竟如鎮江金主不克渡而弑自<lb/>
　此簡上知馴至魁柄<hi>義問素不習軍旅㑹劉錡㨗書至讀之至金人又添生兵顧問</hi>
　<hi>吏曰生兵是何物</hi>
葉丞相衡罷相歸金華里中不復問時事但召布衣交<lb/>
　日飲亡何一日覺意中忽忽不怡問諸客曰某且死<lb/>
　所恨未知死後佳否耳一士人在下坐作而對曰佳<lb/>
　甚丞相驚顧問何以知之曰使死而不佳死者皆逃<lb/>
　歸矣一往不返是以知其佳也滿座皆笑明年丞相<lb/>
<pb n="KR3k0065_WYG_025-31b"/>
　竟不起<lb/>
東陽陳同甫資髙學竒跌宕不羈嘗與客言昔有一士<lb/>
　鄰於富家貧而屢空每羡其鄰之樂旦日衣冠謁而<lb/>
　請焉富翁告之曰致富不易也子歸齋三日而後告<lb/>
　子以其故如言復謁乃命待於屛間設髙几納師資<lb/>
　之贄揖而進之曰大凡致富之道當先去其五賊五<lb/>
　賊不除富不可致請問其故曰即世之所謂仁義禮<lb/>
　智信是也士盧胡而退同甫每言及此輙掀髯曰吾<lb/>
<pb n="KR3k0065_WYG_025-32a"/>
　儒不為五賊所制當成何等人耶<lb/>
裴晉公與郎中庾威同生于甲辰裴嘗戲威曰郎中乃<lb/>
　雌甲辰也程文惠公與龎潁公同生于戊子程已貴<lb/>
　而龎尚為小官嘗戲龎曰君乃小戊子耳後潁公大<lb/>
　拜文惠致書賀曰今日大戊子却為小戊子耳潁公<lb/>
　笑之<lb/>
秦檜以紹興十五年四月丙子朔賜第望仙橋并銀絹<lb/>
　萬兩匹錢千萬綵千縑有詔就第賜宴假以教坊優<lb/>
<pb n="KR3k0065_WYG_025-32b"/>
　伶宰執咸與中席優長誦數言而退有參軍前褒檜<lb/>
　功徳一伶以荷葉交椅從之詼語雜至參軍方就椅<lb/>
　忽墜其幞頭乃緫髪為髻如行伍之巾後有大環為<lb/>
　雙疊勝伶指而問曰此何環曰二勝環伶遽以朴擊<lb/>
　其首曰爾但坐太史交椅請取銀絹例物此環掉腦<lb/>
　後何也一坐失色檜怒明日下伶於獄有死者於是<lb/>
　語禁始益繁芮煜令衿等吻禍葢其末流也一云楊<lb/>
　存中在建康旗上畫雙勝連環謂之二勝環葢取兩<lb/>
<pb n="KR3k0065_WYG_025-33a"/>
　宫北還之意後得美玉琢為㡌環以進有一伶在旁<lb/>
　髙宗指示之此楊太尉所進二勝環伶人跪捧諦觀<lb/>
　徐奏曰可惜二勝環却放在腦後髙宗為之改容<lb/>
秦檜在相位久擅威福士大夫一言合意立取顯美至<lb/>
　以選階一二年為執政人懐速化之望故仕於朝者<lb/>
　多不肯求外遷時有王仲荀者以滑稽游公卿間一<lb/>
　日坐於秦府賔次朝彦雲集仲荀在隅席輙前白曰<lb/>
　今日公相未出堂衆官久伺某有一小語願資醒困<lb/>
<pb n="KR3k0065_WYG_025-33b"/>
　何如衆知其善謔争聳聽之乃抗聲曰昔一朝士出<lb/>
　謁未還有客投刺於門閽者告以某官不在客忽勃<lb/>
　然𤼵怒叱閽曰汝何敢爾凡人之死者乃稱不在我<lb/>
　與某官厚故來相見而敢以此語詛之耶閽惶恐謝<lb/>
　曰小人誠不曉諱忌但今謁者例告之如此不審更<lb/>
　作何語以謝客客曰苐云某官出外可也閽愀然蹙<lb/>
　額曰我官人寧死却是諱出外兩字滿座大噱仲荀<lb/>
　出入秦門預䙝客談辭多風秦雖煽語禍獨優容之<lb/>
<pb n="KR3k0065_WYG_025-34a"/>
　葢亦一吻流也<lb/>
曹泳為浙漕一日坐客言汪王靈異者泳問汪王若為<lb/>
　對有唐永夫者在坐遽曰可對曹漕泳以為工絶愛<lb/>
　之曾覿字純甫偶歸正官蕭鷓巴來謁既退復一客<lb/>
　至其素所狎也因問曰蕭鷓巴可對何人客曰正可<lb/>
　對曾鶉脯覿以為慢已大怒與之絶<lb/>
馬子約純負材自任好靣折人人敬畏之建炎中吕元<lb/>
　直作相子約求郡元直拒之徐云有英州見缺公可<lb/>
<pb n="KR3k0065_WYG_025-34b"/>
　往否子約曰領鈞㫖待先去為相公葢一宅子奉候<lb/>
夀皇臨御有一川官得郡陛辭有宦者奏知來日有川<lb/>
　知州上殿官家莫要笑夀皇問如何不要笑曰外靣<lb/>
　有一語云裹上幞頭西字臉恐官家見了要笑只得<lb/>
　先奏所謂川知州者靣大而横濶故有此語來日上<lb/>
　殿夀皇見之憶得先語便笑云卿所奏不必宣讀容<lb/>
　朕宫中自看愈笑不已其人出外曰早來天顔甚悦<lb/>
　以其奏劄稱㫖殊不知西字臉先入之言所以動夀<lb/>
<pb n="KR3k0065_WYG_025-35a"/>
　皇之笑也<lb/>
隆興間有揚州帥貴戚也宴席間語客曰諺所謂三世<lb/>
　仕宦方解著衣喫飯僕欲作一書言衣㡌酒殽之制<lb/>
　未得書名通判鮮于廣蜀人即對曰公方立勲業今<lb/>
　未暇此他時功成名遂休逸林下乃可成書耳請先<lb/>
　立名曰逸居集帥不之悟有牛僉判者京東歸正官<lb/>
　也輙撡齊音曰安撫莫信他此是通判罵安撫飽食<lb/>
　暖衣逸居而無教則近於禽獸是甚言語帥為𤼵怒<lb/>
<pb n="KR3k0065_WYG_025-35b"/>
　頳靣而通判欣然有得色<lb/>
張晉彦才氣過人然急於進取子孝祥在西掖時晉彦<lb/>
　未老每見湯岐公自薦岐公戲之曰太師尚書令兼<lb/>
　中書令是公合做底官職餘何足道所稱之官皆輔<lb/>
　臣贈官也謂安國且大用耳晉彦終身以為憾<hi>張祁字晉</hi>
　<hi>彦其子孝祥狀元及第秦檜羅織下獄檜死乃仕湯思退封岐公祁弟邵字才彦有詩名</hi>
陜西鳯州伎女雖不盡妖麗然手皆纎白州境内所生<lb/>
　栁翠色尤可愛與他處不同又公庫多美醖故世言<lb/>
<pb n="KR3k0065_WYG_025-36a"/>
　鳯州有三出謂手栁酒也宣州士人李愈曰吾鄉有<lb/>
　四出問何物答云漆栗筆蜜<lb/>
張子韶對䇿有桂子飄香之語趙明誠妻嘲之曰露花<lb/>
　倒影栁三變桂子飄香張九成秦少游善樂府取隋<lb/>
　煬帝寒鵶萬㸃流水繞孤村之句以為滿庭芳詞而<lb/>
　首言山抺㣲雲天黏衰草尤為當時所傳子瞻戲之<lb/>
　云山抺㣲雲秦學士露花倒影栁屯田露花倒影栁<lb/>
　永破陣子語也<lb/>
<pb n="KR3k0065_WYG_025-36b"/>
同州澄城縣有九龍廟然止一妃耳土人云馮瀛王之<lb/>
　女也夏縣司馬才仲戲題詩云身既事十主女亦妃<lb/>
　九龍過客讀之無不一笑才仲名棫温公姪孫豪傑<lb/>
　之士<lb/>
張又延平人少負才入太學有聲為率性齋長甚眇小<lb/>
　而多姿製動以苛禮律諸生同舍俱不平之莆田林<lb/>
　叔躬亦輕薄士也於是以其名字作詩賦各一首嘲<lb/>
　之其賦警聨云身材短小欠曹交六尺之長腹内空<lb/>
<pb n="KR3k0065_WYG_025-37a"/>
　虚乏劉义一㸃之墨詩警句云中分爻兩段風使十<lb/>
　横斜文上元無分人前强出些曲盡形容之妙聞者<lb/>
　絶倒<lb/>
　　慶厯中有試天子之堂九尺賦者或云成湯當陛<lb/>
　　而立不欠一分孔子歴階而升止餘六寸意用孟<lb/>
　　子曹交言湯九尺史記孔子九尺六寸事有二主<lb/>
　　司一以為善一以為不善争久之不决至上章交<lb/>
　　訟傳者以為笑<lb/>
<pb n="KR3k0065_WYG_025-37b"/>
乾道中衆客赴郡宴爾日伎樂甚盛一少年勇於見色<lb/>
　甫就席中一客以服辭乃命撤樂勸酬次少年責此<lb/>
　人曰敗一席之歡者爾也真所謂不自殞滅禍延過<lb/>
　客者耶賓主為之哄堂<lb/>
㑹稽有富人馬生以入粟得官號馬殿幹喜賔客有姬<lb/>
　美艷能歌時出佐酒客有梁縣丞者頗黠因與之目<lb/>
　成後馬生殂梁捐金得之他日置酒觴客陳無損益<lb/>
　之在坐酒酣舉杯屬梁曰有儷語奉上梁諦聽之即<lb/>
<pb n="KR3k0065_WYG_025-38a"/>
　琅然髙唱曰昔居殿幹之家爰䘮其馬今入縣丞之<lb/>
　室毋逝我梁一坐大笑梁憮然不樂無幾病死<lb/>
魏鶴山天寳遺事詩云紅錦綳盛河北賊紫金盞酌夀<lb/>
　王妃弄成晩嵗郎當曲正是三郎快活時俗所謂快<lb/>
　活三郎即明皇也小説載明皇自蜀還京以駝馬載<lb/>
　珍玩自隨明皇聞駝馬所帶鈴聲謂黄幡綽曰鈴聲<lb/>
　頗似人言語幡綽對曰佀言三郎郎當三郎郎當明<lb/>
　皇愧且笑<lb/>
<pb n="KR3k0065_WYG_025-38b"/>
唐司空圖詩云昨日流鶯今日蟬起來又是夕陽天六<lb/>
　龍飛轡長相窘更忍乘危自著鞭戒好色自戕者也<lb/>
　楊誠齋善謔嘗謂好色者曰閻羅王未曽相喚子乃<lb/>
　自求押到何也即此詩之意<lb/>
楊叔賢郎中異眉州人言頃有眉守初視事三日大排<lb/>
　樂人獻口號其㫁句云為報吏民須慶賀灾星移去<lb/>
　福星來新守頗喜後數日召優者問前日大排樂詞<lb/>
　口號誰撰其工對曰本州自來舊例只用此一首<lb/>
<pb n="KR3k0065_WYG_025-39a"/>
楊叔賢自强人也古今未嘗許人頃為荆州牧時虎傷<lb/>
　人楊就虎穴磨巨崖大刻誡虎文如鱷魚之𩔖其畧<lb/>
　曰咄乎爾彪出境潛游後改官知鬱林以書託知事<lb/>
　趙定基打誡虎文數本書言嶺俗庸獷欲以此化之<lb/>
　仍有詩曰且將先聖詩書教暫作文翁守鬱林趙遣<lb/>
　人打碑次日本耆申某月日磨崖碑下大蟲咬殺打<lb/>
　碑匠二人荆門止以耆狀附逓寄答<lb/>
姑蘇李章敏於調戲偶赴鄰人小集主人素鄙㑹次章<lb/>
<pb n="KR3k0065_WYG_025-39b"/>
　適坐其傍既進饌主人前一煎鮭特大於衆客者章<lb/>
　即請於主人曰章與主人俱蘇人每見人書蘇字不<lb/>
　同其魚不知合在左邊者是在右邊者是主人曰古<lb/>
　人作字不拘一體移易從便也章即引手取主人之<lb/>
　魚示衆客曰領主人指揮今日左邊之魚亦合從便<lb/>
　移過右邊如何一座輟飯而笑終席乃已<lb/>
安鴻漸有滑稽清才而復内懼婦翁死哭於柩其孺人<lb/>
　素性嚴呼入繐幕中詬之曰汝哭何得無淚漸曰以<lb/>
<pb n="KR3k0065_WYG_025-40a"/>
　帕拭乾妻嚴戒曰來日早臨定須見淚漸曰唯計既<lb/>
　窘來日以寛巾濕紙置於額大叩其顙而慟慟罷其<lb/>
　妻又呼入窺之驚曰淚出於眼何故額流漸對曰僕<lb/>
　但聞自古云水出髙原<lb/>
唐牛竒章𤣥怪録載蕭至忠欲出獵羣獸求哀於山神<lb/>
　云當令㢲二起風滕六致雨翼日風雨蕭不復出郊<lb/>
　建炎中張韓擁兵於髙郵時金兵駐楚泗間整師大<lb/>
　入二將自料非其敵深以為怯將欲交鋒之際風雨<lb/>
<pb n="KR3k0065_WYG_025-40b"/>
　大作敵衆辟易散走損折甚多因遂奏凱范師直方<lb/>
　滑稽之雄也為叅贊軍事笑云焉知張七韓五乃得<lb/>
　㢲二滕六力耶聞者為之閧堂<lb/>
梁溪尤延之博洽工文與楊誠齋為金石交淳熙中誠<lb/>
　齋為秘書監延之為太常卿又同為青宫寮寀無日<lb/>
　不相從二公皆善謔延之嘗曰有一經句請秘監對<lb/>
　曰楊氏為我誠齋應曰尤物移人衆皆歎其敏確誠<lb/>
　齋呼延之為蝤蛑延之呼誠齋為羊一日食羊白腸<lb/>
<pb n="KR3k0065_WYG_025-41a"/>
　延之曰秘監錦心繡腸亦為人所食乎誠齋笑吟曰<lb/>
　有腸可食何須恨猶勝無腸可食人葢蝤蛑無腸也<lb/>
　一坐大笑厥後閒居書問往來延之則曰羔兒無恙<lb/>
　誠齋則曰彭越安在誠齋寄語云文戈却日玉無價<lb/>
　寳氣蟠胸金欲流亦以蝤蛑戲之也延之先卒誠齋<lb/>
　祭文云齊歌楚些萬象為挫瓌偉詭譎我倡公和放<lb/>
　浪諧謔尚友方朔巧𤼵㨗出公嘲我酢<lb/>
史彌逺權勢赫烜引布憸壬李和孝梁成大等為之鷹<lb/>
<pb n="KR3k0065_WYG_025-41b"/>
　犬搏擊善𩔖士流無恥者多以鑚刺進秩宫宴時有<lb/>
　伶人執拳石以大鑚鑚之久而不入嘆曰鑚之彌堅<lb/>
　一伶人扑其首曰汝不去鑚彌逺却來鑚彌堅可知<lb/>
　道鑚不入也舉座弁栗翼日彌逺杖伶人而出之境<lb/>
　一云蜀閫大宴伶為古衣冠數人游於庭自稱孔門<lb/>
　弟子相與言吾儕皆𨕖人遂各言其姓氏曰吾為嘗<lb/>
　從事吾為於從政吾為吾將仕遂相與歎咤以選調<lb/>
　為淹抑有慫慂其旁者曰子之名不見於七十子固<lb/>
<pb n="KR3k0065_WYG_025-42a"/>
　聖門下第盍叩十哲而受教焉如其言見顔閔方在<lb/>
　堂羣而請益子騫子蹙額曰如之何何必改兖公應<lb/>
　之曰回也不改最後宰我至曰於予予改兖公愠曰<lb/>
　吾為四科之首而不改汝何為獨改請質諸夫子夫<lb/>
　子不答久而曰鑚遂改兖公曰吾非不鑚而鑚彌堅<lb/>
　耳夫子曰汝之不改宜也何不鑚彌逺乎<lb/>
韓平原在慶元初其弟仰胄為知閤門事頗與宻議時<lb/>
　人謂之大小韓求㨗徑者争趨之一日内宴優人有<lb/>
<pb n="KR3k0065_WYG_025-42b"/>
　為衣冠到選者自叙覆歴材藝應得美官而留滯銓<lb/>
　曹自春徂冬未有所擬方徘徊浩歎適一日者弊㡌<lb/>
　持扇過其旁遂邀使談庚甲問以得禄之期日者厲<lb/>
　聲曰君命甚髙但於五星局中財帛宫㣲有所礙目<lb/>
　下若欲亨逹先見小寒更望成事必見大寒可也侍<lb/>
　燕者皆縮頸匿笑徽之祁門客邸壁間一詩乃天族<lb/>
　之試南宫者所作其辭曰蹇衛衝風怯曉寒也隨舉<lb/>
　子到長安路人莫作親王看姓趙如今不似韓旁有<lb/>
<pb n="KR3k0065_WYG_025-43a"/>
　何人細書霍氏之禍萌於驂乘八字墨蹟尚新<lb/>
慶元初京尹趙師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>請盡以西湖為放生池作亭池上<lb/>
　求國子司業髙炳如文虎為記髙故博洽疾時文浮<lb/>
　誕痛抑之以故失士心㑹記中有鳥獸魚鱉咸若商<lb/>
　厯以興既已鋟之石本流傳殆不可掩改商為夏痕<lb/>
　刻猶存輕薄子作詞以謔之云髙文虎稱伶俐萬苦<lb/>
　千辛作箇放生亭記從頭無一句説着官家盡把太<lb/>
　師歸美這老子忒無亷恥不知潤筆能幾夏王却作<lb/>
<pb n="KR3k0065_WYG_025-43b"/>
　商王只怕伏生是你陳晦行草史集賢制用昆命元<lb/>
　龜事閔帥倪侍郎駁之陳屢疏援引唐人及本朝命<lb/>
　相制皆用此語史擢陳臺端劾倪削秩罷去或為一<lb/>
　聨云舍人舊錯夏商鱉御史新争舜禹龜聞者絶倒<lb/>
今人於榜下擇壻號臠壻其語葢本諸袁崧尤無義理<lb/>
　其間或有意不願而為貴勢豪族擁逼不得辭者有<lb/>
　一新後軰少年有風姿為貴族之有勢力者所慕命<lb/>
　十數僕擁致其第少年欣然而行畧不辭避觀者如<lb/>
<pb n="KR3k0065_WYG_025-44a"/>
　堵須㬰有衣金紫者出曰某惟一女亦不至醜陋願<lb/>
　配君子可乎少年鞠躬謝曰寒㣲得托迹髙門固幸<lb/>
　將更歸家試與妻子商量看如何衆皆大笑而散<lb/>
頃嵗兒女合卺之夕壻登髙座賦詩催粧為常禮後皆<lb/>
　畧去京師貴游納壻𩔖設次通衢先觀人物岳母忽<lb/>
　笑曰我女如菩薩却嫁箇麻胡子謂其多髯也迨索<lb/>
　詩乃大書曰一雙兩好古來無好女從來無好夫郤<lb/>
　扇卷簾明㸃燭待交菩薩看麻胡一座𫝊觀閧堂<lb/>
<pb n="KR3k0065_WYG_025-44b"/>
餘干有王徳者僣竊九十日為王有一士人𬒳執作詔<lb/>
　云兩條脛脡馬趕不前一部髭髯蛇鑚不入身坐銀<lb/>
　校之椅手執銅鎚之䤪翡<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>簾前好似漢髙之祖鴛<lb/>
　鴦殿上有如秦始之皇一應文武不許著草履上殿<lb/>
　徳就擒此士人以作詔得免<lb/>
郭鉅性善謔攻詞曲以選人入市易務親知每見之必<lb/>
　詰問所由郭口喫不能答作河傳咏甘草以見意云<lb/>
　大官無悶剛𬒳旁人競來相問又難為子細敷陳且<lb/>
<pb n="KR3k0065_WYG_025-45a"/>
　祗將甘草論朴消大㦸并銀粉疏風𦂳甘草間相混<lb/>
　及至下來轉殺他人爾甘草有一分<lb/>
張湍為河南司録府當祭社買猪以呈尹而猪宇入湍<lb/>
　家湍即捉殺之尹問故湍曰律云猪無故夜入人家<lb/>
　主人登時殺之勿論尹大笑為别市猪<lb/>
陳桷待制紹興中嘗從諸大將為謀議官頗好修養之<lb/>
　方且自以為得道嘗題其所居曰神仙多是大羅客<lb/>
　我比大羅超一格有輕薄者續其後曰行滿三千我<lb/>
<pb n="KR3k0065_WYG_025-45b"/>
　四千功成八百我九百<lb/>
有數貴人遇休沐擕歌舞燕僧舍者酒酣誦前人詩因<lb/>
　過竹院聞僧話偷得浮生半日閒僧聞而笑之貴人<lb/>
　問師何笑僧曰尊官得半日閒老僧却忙了三日謂<lb/>
　一日供帳一日燕集一日掃除也<lb/>
李祐晉臣初在河朔守官監司怒其喏太文對衆責之<lb/>
　翼日請見遂極武監司愈怒移文責問祐供狀云髙<lb/>
　來不可低來不可乞指揮明降喏様一箇<lb/>
<pb n="KR3k0065_WYG_025-46a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0065_WYG_025-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋稗𩔖鈔卷二十五<lb/>
</p>
<p>
</p>
  </div>
<div>
<head>宋稗𩔖鈔卷二十六</head> <lb/>
    <p>
<pb n="KR3k0065_WYG_026-1a"/>
欽定四庫全書<lb/>
　宋稗𩔖鈔卷二十六<lb/>
　　　　　　　　　　　　　常熟潘永因編<lb/>
　紕繆第四十三<lb/>
建隆初王師下湖南澧民素不識槖駝村落婦女見而<lb/>
　驚異競來觀之有拜而祝者曰山王靈聖願賜福祐<lb/>
　及見屈膝而促又走避之曰卑下小人不勞山王下<lb/>
　拜軍士見者無不大噱又拾其所遺之糞以線穿聫<lb/>
<pb n="KR3k0065_WYG_026-1b"/>
　戴於男女頸項之下用禳兵疫之氣南中相𫝊以為<lb/>
　笑<lb/>
北方民家吉凶輒有相禮者謂之白席多鄙俚可笑韓<lb/>
　魏公自樞宻歸鄴赴一姻家禮席偶盤中有荔枝欲<lb/>
　㗖之白席者遽唱言曰資政喫荔枝請衆客同喫荔<lb/>
　枝魏公憎其喋喋因置不復取白席者又云資政惡<lb/>
　發也却請衆客放下荔枝魏公為一笑<lb/>
有朝士陸東通判蘇州而權州事因斷流罪命黥其靣<lb/>
<pb n="KR3k0065_WYG_026-2a"/>
　曰特刺配某州牢城黥畢幕中相與白曰凡言特者<lb/>
　罪不至是而出於朝廷一時之㫖今此人應配矣又<lb/>
　特者非有司所得行東大恐即改特刺字為凖條字<lb/>
　再黥之頗為人所笑後有薦東之才於兩府者石參<lb/>
　政聞之曰吾知其人矣得非權蘇州日於人面上起<lb/>
　草者乎<lb/>
慶厯中河北大水仁宗憂形於色有走馬承受公事使<lb/>
　臣到闗即時召對問河北水災何如使臣對曰如䘮<lb/>
<pb n="KR3k0065_WYG_026-2b"/>
　考妣上黙然既退即詔閤門今後武臣上殿奏事並<lb/>
　須直説不得過為文飾<lb/>
楊安國膠東經生也累官至天章閣侍講其為人沽激<lb/>
　矯偽言行鄙朴動有可笑每進講則雜以俚下鄽市<lb/>
　之語自扆坐至侍臣中官見其舉止已先發笑一日<lb/>
　侍仁宗講至一簞食一瓢飲安國操東音曰顔囘甚<lb/>
　窮但有一羅粟米飲一葫蘆漿水又講自行束修以<lb/>
　上吾未嘗無誨焉安國遽啟曰官家昔孔子教人也<lb/>
<pb n="KR3k0065_WYG_026-3a"/>
　須要錢仁宗哂之翼日遍賜講官皆懇辭不拜唯安<lb/>
　國受之時又有彭乘為翰林學士文章誥命尤為可<lb/>
　笑有邉帥乞朝覲仁宗許其候秋涼即途乗為批答<lb/>
　之詔曰當俟蕭蕭之侯爰堪靡靡之行田況知成都<lb/>
　府㑹西蜀荒歉饑民流離況始入劍門即發倉賑濟<lb/>
　既而上表待罪乘又批答曰才度巖巖之險便興惻<lb/>
　惻之情王琪滑稽多所侮誚及乘之死琪為挽詞有<lb/>
　最是蕭蕭句無人繼後風葢謂是耳<lb/>
<pb n="KR3k0065_WYG_026-3b"/>
黄州潘大臨工詩家甚貧東坡山谷尤喜之臨川謝無<lb/>
　逸以書問有新作否潘答曰秋來景物件件是佳句<lb/>
　恨為俗氛所翳耳昨日閒卧聞攪林風雨聲欣然起<lb/>
　題其壁曰滿城風雨近重陽忽催租人至遂敗意止<lb/>
　於一句奉寄聞者笑其迂濶<hi>大臨即潘邠老</hi>
　　南唐一詩僧賦中秋月詩云此夜一輪滿至來秋<lb/>
　　方得下句云清光何處無喜躍半夜起撞鐘城人<lb/>
　　盡驚李後主擒而訊之具道其事得釋<lb/>
<pb n="KR3k0065_WYG_026-4a"/>
吴中一士人曾為轉運司别試解頭以此自負好託附<lb/>
　顯位是時侍御史李制知常州丞相莊敏龎公知湖<lb/>
　州士人遊毗陵挈其徒飲倡家顧謂一騶卒曰汝往<lb/>
　白李二我在此飲速遣有司持酒肴來俄頃郡厨以<lb/>
　飲食至甚豐腆適有一蓐醫在座見其事後至御史<lb/>
　家因語及之李君極怪使人捕得騶卒乃兵馬都監<lb/>
　所假受士人教戒就使官厨買飲食以紿坐客耳李<lb/>
　廼杖騶卒使街司白遣士人出城郡僚有相善者出<lb/>
<pb n="KR3k0065_WYG_026-4b"/>
　與之别唁之曰倉卒遽行當何所詣士人應之曰且<lb/>
　往湖州依龎九耳聞者莫不大笑<lb/>
　　有故相逺派在姑蘇嘗嬉遊書寺壁曰大丞相再<lb/>
　　從姪某嘗遊士人李璋素好俳謔題其傍曰混元<lb/>
　　皇帝三十七代孫李璋繼至<lb/>
慶厯中衛士有震驚宫掖尋捕殺之時臺臣宋禧上言<lb/>
　此葢平日防閑不周所以致患臣聞蜀有羅江狗赤<lb/>
　而尾小者其儆如神願養此狗於掖庭以警倉卒時<lb/>
<pb n="KR3k0065_WYG_026-5a"/>
　謂之宋羅江又有御史席平因鞫詔獄畢上殿仁宗<lb/>
　問其事平曰已從車邉斤矣時謂之斤車御史紹興<lb/>
　乙卯以旱禱雨諌議大夫趙霈上言聖節殺鷄鵝太<lb/>
　多只令殺猪羊大牲適傳一龍虎大王南侵邉方以<lb/>
　為憂胡致堂侍郎云不足慮此有雞鵝御史足以當<lb/>
　之嘉定中察院羅相上言越州多虎乞行下措置多<lb/>
　方捕殺正言張次賢上言八盤嶺乃禁中來龍乞禁<lb/>
　人行太學諸生遂有羅擒虎張尋龍之對<lb/>
<pb n="KR3k0065_WYG_026-5b"/>
御史臺故事凡拜命滿百日無啟事者斥外王平拜御<lb/>
　史滿百日而未言事或云王端公有待而發茍言之<lb/>
　必大事也一日聞入劄子衆共偵乃彈御膳中有髪<lb/>
　其彈詞云是何穆若之容忽睹鬈如之狀<hi>宋時侍御史號雜端</hi>
　<hi>最為雄劇臺屮㑹聚則於座南設横榻號南牀又曰癡牀言登此牀者倨傲如癡</hi>
張丞相雅好草聖而不工流輩皆譏笑之丞相自若也<lb/>
　一日得句索筆疾書滿紙龍蛇飛動使其姪録之當<lb/>
　波險處姪罔然而止執所書問曰此何字丞相熟視<lb/>
<pb n="KR3k0065_WYG_026-6a"/>
　久之亦自不辨詬曰何不早問致吾忘之<lb/>
彭淵材初見范文正公畫像驚喜再拜前磬折稱新昌<lb/>
　布衣彭几幸𫉬拜謁既罷熟視曰有竒徳者必有竒<lb/>
　形乃引鏡自照又捋其鬚曰大略似之矣只無耳毫<lb/>
　數莖耳年大當十相具足也又至廬山太平觀見狄<lb/>
　梁公像睂目入鬢又前再拜贊曰有宋進士彭几謹<lb/>
　拜謁又熟視久之呼刀鑷者使剃其睂尾令作卓枝<lb/>
　入鬢之狀家人軰望見驚笑淵材怒曰何笑吾前見<lb/>
<pb n="KR3k0065_WYG_026-6b"/>
　范文正公恨無耳毫今見狄梁公不敢不剃睂何笑<lb/>
　之乎耳毫未至天也剃睂人也君子修人事以應天<lb/>
　奈何兒女子以為笑乎吾每欲行古道而不見知於<lb/>
　人所謂傷古人之不見嗟吾道之難行也<lb/>
淵材好談兵曉大樂通知諸國音語嘗咤曰行師頓營<lb/>
　每患乏水近聞開井法甚妙時館於太清宫於是日<lb/>
　相其地而掘之無水又遷掘數處觀之四旁遭其掘<lb/>
　鑿孔穴棋布道士月下登樓之際顰額曰吾觀為敗<lb/>
<pb n="KR3k0065_WYG_026-7a"/>
　龜殻乎何四望孔穴之多也淵材不懌又嘗從郭太<lb/>
　尉遊園咤曰吾比𫝊禁蛇方甚妙但呪語耳而蛇聴<lb/>
　約束如使稚子俄有蛇甚猛太尉呼曰淵材可施其<lb/>
　術蛇舉首來奔淵材無所施其術反走汗流脱其冠<lb/>
　巾曰此太尉宅神不可禁也太尉為之一笑嘗獻樂<lb/>
　書得恊律郎使其從子乘䟦其書曰子落筆當公不<lb/>
　可以叔姪故溢美也乗題曰淵材在布衣有經綸志<lb/>
　善談兵曉大樂文章葢其餘事獨禁蛇開井非其所<lb/>
<pb n="KR3k0065_WYG_026-7b"/>
　長淵材觀之怒曰司馬子長以酈生所為事事竒獨<lb/>
　説高祖封六國為失故於本傳不言者著人之美為<lb/>
　完𫝊也又於子房傳載之者欲𨼆實也奈何言禁蛇<lb/>
　開井乎聞者絶倒<lb/>
紹聖初曾子宣在西府淵材往謁之論邉事極言官軍<lb/>
　不可用用士人為良子宣喜之既罷與其從子乗過<lb/>
　興國寺和尚食素分茶甚美將畢問奴楊照取錢奴<lb/>
　曰忘持錢來奈何淵材色窘乗戲曰兵計將安出淵<lb/>
<pb n="KR3k0065_WYG_026-8a"/>
　材以手捋鬚良久目乗趨自後門出若將便旋然乘<lb/>
　迫之淵材以手挈㡌搴衣走如飛乘與奴楊照過二<lb/>
　相公廟淵材乃敢囘顧喘立靣無人色曰編虎頭撩<lb/>
　虎鬚幾不免虎口哉乗又戲曰在兵法何計淵材曰<lb/>
　三十六計走為上計<lb/>
淵材迂濶好怪嘗畜兩鶴客至指以誇曰此仙禽也凡<lb/>
　禽卵生而此胎生語未卒園丁報曰此鶴夜産一卵<lb/>
　大如梨淵材靣發赤訶曰敢謗鶴也卒去鶴輒兩展<lb/>
<pb n="KR3k0065_WYG_026-8b"/>
　其脛伏地淵材訝之以杖驚使起忽誕一卵淵材嗟<lb/>
　咨曰鶴亦敗道吾乃為劉禹錫佳話所誤自今除佛<lb/>
　老孔子之語予皆勘騐要之淵材自信之力但讀相<lb/>
　鶴經未熟耳又嘗曰吾平生無所恨所恨者五事耳<lb/>
　人問其故淵材斂目不言久之曰吾語不入時聽恐<lb/>
　汝曹輕易之問者力請其説乃答曰第一恨鰣魚多<lb/>
　骨第二恨金橘太酸第三恨蓴菜性冷第四恨海棠<lb/>
　無香第五恨曾子固不能作詩聞者大笑淵材瞠目<lb/>
<pb n="KR3k0065_WYG_026-9a"/>
　曰諸子果輕易吾論也李舟大夫客都下一年無差<lb/>
　遣乃受昌州議者以去家逺改授鄂倅淵材聞之吐<lb/>
　飯大步往謁李曰今日聞大夫改授鄂倅有之乎李<lb/>
　曰然淵材悵然曰誰為大夫謀昌佳郡也奈何棄之<lb/>
　李驚曰供給豐乎曰非也民訟簡乎曰非也然則何<lb/>
　以知其佳淵材曰天下海棠無香昌州海棠獨香非<lb/>
　佳郡乎聞者𫝊以為笑<lb/>
淵材遊京師十餘年其家饘粥不給父以書促歸跨一<lb/>
<pb n="KR3k0065_WYG_026-9b"/>
　驢攜一布囊親舊相慶曰布囊中必金珠也君官爵<lb/>
　雖未入手且使父母妻兒脱凍餒之厄囊中所有可<lb/>
　早出之淵材喜見鬚睂曰吾富可埒國汝可拭目以<lb/>
　觀既開囊乃李廷珪墨一丸文與可墨竹一枝歐陽<lb/>
　公五代史稿草一巨束<lb/>
一士人以鬻書為業盡掊其家所有約百餘千買書將<lb/>
　入京中塗遇一士人取書目閱之愛其書而貧不能<lb/>
　得家有數古銅器將貨之而鬻書者雅有此癖一見<lb/>
<pb n="KR3k0065_WYG_026-10a"/>
　甚喜乃母庸貨也我與汝估其值而兩易之於是盡<lb/>
　以隨行之書換數十銅器亟返其家其妻視其行李<lb/>
　但見二三布囊磊磈然鏗鏗有聲問得其實乃詈其<lb/>
　夫曰你換得他這箇幾時近得飯喫其人曰他換得<lb/>
　我那箇也幾時近得飯喫聞者無不絶倒<lb/>
　　有嘲好古者云以市古物不計直破家無以食遂<lb/>
　　為乞猶持所有顔子陋巷瓢太王去邠杖號於衆<lb/>
　　曰孰有太公九府錢乞一枚<lb/>
<pb n="KR3k0065_WYG_026-10b"/>
李寰建節晉州表兄武恭性誕妄又稱好道及蓄古物<lb/>
　遇寰生日乃遺箱挈一故皂襖子餉寰曰此是李令<lb/>
　公收復京師時所服願尚書功業一似西平寰以書<lb/>
　謝後聞知恭生日箱挈一破䐈脂幞頭餉恭曰知兄<lb/>
　深慕高真求得一洪崖先生初得仙時幞頭願兄得<lb/>
　道一如洪崖賔僚無不大笑<lb/>
　　劉宋江夏王義恭性愛古物常遍就朝士求之侍<lb/>
　　中何朂已有所贈而王徴索不已何意不平常出<lb/>
<pb n="KR3k0065_WYG_026-11a"/>
　　行於道中見狗枷敗犢鼻乃命左右取之還以箱<lb/>
　　檠貯送遺之牋云承命復取古物今奉上李斯狗<lb/>
　　枷相如犢鼻<lb/>
張懐素舒州人崇寧元年入京師自稱道術通神雖聾<lb/>
　蟲異物能呼遣之至言孔子誅少正卯嘗諌以太蚤<lb/>
　楚漢成皐相持亦屢登高觀戰一時公卿皆惑之至<lb/>
　大觀中事敗牽引士𩔖吕吉甫蔡元度俱坐之降讁<lb/>
王荆公次子名雱為太常寺太祝素有心疾娶同郡龎<lb/>
<pb n="KR3k0065_WYG_026-11b"/>
　氏女為妻逾年生一子雱以貌不𩔖已百計欲殺之<lb/>
　竟以悸死又與其妻日相鬬閧荆公知其子失心念<lb/>
　其婦無罪欲離異之則恐其誤被惡聲遂與擇壻而<lb/>
　嫁之是時工部員外郎侯叔獻者荆公門人也娶魏<lb/>
　氏女為妻少悍叔獻死而幃箔不肅荆公奏逐魏氏<lb/>
　婦歸本家京師有諺語曰王太祝生前嫁婦侯工部<lb/>
　死後休妻<lb/>
進士李居仁與鄭輝為友居仁年踰耳順鬚盡白輝少<lb/>
<pb n="KR3k0065_WYG_026-12a"/>
　年輕侮乃呼為李公居仁於是盡摘其鬚去之輝一<lb/>
　日見居仁陽驚曰數日不見風彩頓異居仁整容喜<lb/>
　曰如何曰昔日皤然一公今日公然一婆矣<lb/>
　　有一郎官年六十餘置媵侍數人鬚已班白令其<lb/>
　　妻妾互鑷之妻忌其少恐為羣妾所悦乃去其黒<lb/>
　　者妾欲其少乃去其白者不踰月頤頷遂空<lb/>
熙寧中省試王射虎侯賦一試卷云講君子必爭之藝<lb/>
　飾大人所變之皮又嘗試貴老為其近於親賦一試<lb/>
<pb n="KR3k0065_WYG_026-12b"/>
　卷云覩兹黄耉之狀𩔖我嚴君之容一時傳以為笑<lb/>
　　治平中國學試䇿問體貌大臣進士䇿對曰若文<lb/>
　　相公富相公皆大臣之有體者若馮當世沈文通<lb/>
　　皆大臣之有貌者意謂文富豐碩馮沈美少也劉<lb/>
　　原甫遂目沈馮為有貌大臣<lb/>
李獻臣好為雅言知鄭州時孫次公為陜漕罷赴闕先<lb/>
　遣一使臣入京所遣乃獻臣故吏到鄭庭參獻臣甚<lb/>
　喜欲令左右延飯乃問之曰餐來未使臣誤意餐者<lb/>
<pb n="KR3k0065_WYG_026-13a"/>
　謂次公也遽對曰離長安日都運已治裝獻臣曰不<lb/>
　問孫待制官人餐來未其人慚沮而言曰不敢仰昧<lb/>
　為三司軍將日曽喫却十三葢鄙語謂遭杖為餐獻<lb/>
　臣掩口笑曰官人誤也問曽與未曾餐飯欲奉留一<lb/>
　食耳<lb/>
　　中官杜浙好學文談凡答親舊書若此事甚大必<lb/>
　　曰兹務孔洪亦此𩔖也<lb/>
熙寧以前凡郊祀大駕還内至朱雀門外忽有緑衣人<lb/>
<pb n="KR3k0065_WYG_026-13b"/>
　出道中蹣跚潦倒如醉狀乗輿為之少抳謂之天子<lb/>
　避酒客及門兩扉遽闔門内抗聲曰從南來者是何<lb/>
　人門外應曰是趙家第幾朝天子又曰是也不是應<lb/>
　曰是開門乗輿乃進謂之勘箭<lb/>
　　舊制郊祀禮成駕還闕門有勘契之儀其制以劄<lb/>
　　為箭長三尺鏤金飾其端緘以泥金絳囊金吾掌<lb/>
　　之金塗銅為鏃長三寸其端所以合符也貯以泥<lb/>
　　金紫囊駕前掌之駕至端門閽吏闔扉以問曰南<lb/>
<pb n="KR3k0065_WYG_026-14a"/>
　　來者為誰駕前司告曰天皇皇帝奏請行勘箭之<lb/>
　　鏃奏曰勘訖又審曰是否贊者齊聲曰是三審乃<lb/>
　　啟扉列班啟居駕乃入契刻檀為魚金飾鱗鬛荆<lb/>
　　刻檀板為坎足以容魚殿前掌板駕過殿門合魚<lb/>
　　乃啟扉其制如勘箭之儀熙寧中詔罷其制<lb/>
紹聖間馬從一監南京排岸司適漕使至隨衆迎謁漕<lb/>
　一見怒甚即叱之曰聞汝不職本欲按汝何不亟去<lb/>
　尚敢來見耶從一惶恐自陳湖湘人迎親竊禄求哀<lb/>
<pb n="KR3k0065_WYG_026-14b"/>
　不已漕察其語南音也乃稍霽威云湖南亦有司馬<lb/>
　氏乎從一答曰某姓馬監排岸司耳漕乃微笑曰然<lb/>
　則勉力職事可也初葢誤認為温公族人故欲害之<lb/>
　自是從一刺謁但稱監南京排岸而已𫝊者皆以為<lb/>
　笑<lb/>
蔡京改官制奏云太宗皇帝嘗為尚書令殊不知是唐<lb/>
　太宗舉朝莫不揶揄而不敢指其非<hi>古稱姬姜望姓也後人稱姬妾</hi>
　<hi>已誤京改公主為帝姬益謬矣</hi>
<pb n="KR3k0065_WYG_026-15a"/>
李鄴使金還云金人上馬如龍步行如虎渡水如獺登<lb/>
　城如猿時人目為四如給事<lb/>
秦檜主和議金人敗盟入寇檜顧盼朝士問計䇿時張<lb/>
　巨山微誦徳無常師檜心異之留與語召諸將為攻<lb/>
　戰計即命巨山為奏稿倉卒不仔細起頭兩句云伊<lb/>
　尹告成湯曰徳無常師主善為師孔子曰陳力就列<lb/>
　不能者止遂急書進呈檜後喜遂播告天下決䇿用<lb/>
　兵已而順昌大捷金人遂退檜後専其功擢巨山中<lb/>
<pb n="KR3k0065_WYG_026-15b"/>
　書舍人有無名子作詩嘲之一聨云成湯為太甲宣<lb/>
　聖作周任<lb/>
徐仲車父名石終身不踐石逢橋則使人負之而趨陳<lb/>
　烈弔蔡君謨之喪及門率子弟匍匐而進遵毛詩凡<lb/>
　民有喪匍匐救之之義也夫徐幸生江北若在江南<lb/>
　則終身無可踐之地陳幸生江南若在江北則當墜<lb/>
　汚泥溝澮中矣迂濶可笑乃至於此晉汲桑當盛暑<lb/>
　重裘累茵使人扇之恚不清涼斬扇者宋党進當大<lb/>
<pb n="KR3k0065_WYG_026-16a"/>
　雪擁鑪酌酒醉飽汗出捫腹徐行曰天氣不正有兵<lb/>
　士侍帳外曰小人此處頗正天下人何嘗無對<lb/>
田登作郡自諱其名觸者必怒吏卒多被笞于是舉州<lb/>
　皆謂燈為火上元放燈吏人遂書榜揭於市曰本州<lb/>
　依例放火三日承平日有宗室名宗漢自惡人犯其<lb/>
　名謂漢子曰兵士舉宫皆然其妻供羅漢其子授漢<lb/>
　書宫中人曰今日夫人召僧供十八大阿羅兵士太<lb/>
　保請官教㸃兵士書都下閧然𫝊以為笑<lb/>
<pb n="KR3k0065_WYG_026-16b"/>
程覃尹京日有治聲唯不甚知字嘗有部民投牒乞執<lb/>
　狀造橋覃大書昭執二字有吏在傍見其誤遂白之<lb/>
　合是照執今是昭執乃漏下四㸃耳覃遽取筆於執<lb/>
　字下加四㸃遂為昭熱焉<lb/>
　　乾道中駁放秦塤等科名方集議時中司誤以駁<lb/>
　　為剥衆雖知其非畏中司䕶前遂皆書曰剥可寓<lb/>
　　一笑<lb/>
紹興末謝景思守括蒼司馬季思佐之皆名伋劉季高<lb/>
<pb n="KR3k0065_WYG_026-17a"/>
　以書與景思曰公作守司馬九作倅想郡事皆如律<lb/>
　令也聞者絶倒<lb/>
翁肅閩人守江州昬耄代者至既交割猶居右席代者<lb/>
　不校也罷起轉身復將入州宅代者攬衣止之曰這<lb/>
　箇使不得<lb/>
乾道間林謙之為司業與正字彭仲舉遊天竺小飲論<lb/>
　詩談到少陵妙處仲舉微醉忽大呼曰杜少陵可殺<lb/>
　有俗子在鄰壁聞之遍告人曰有一怪事林司業與<lb/>
<pb n="KR3k0065_WYG_026-17b"/>
　彭正字在天竺謀殺人或問其所謀殺者為誰曰杜<lb/>
　少陵也不知是何處人聞者絶倒<lb/>
嶺南監司有但中庸者一日有朝士同觀邸報見嶺南<lb/>
　郡守以不法被劾朝㫖令但中庸根勘有一人輒歎<lb/>
　曰此郡守必是權貴所主問何以知之曰若是孤寒<lb/>
　必須痛治此乃令但中庸根勘即是有力可知同坐<lb/>
　者無不掩口其人倖然作色曰崛直宜為諸公所笑<lb/>
　竟不悟而去<lb/>
<pb n="KR3k0065_WYG_026-18a"/>
鍾弱翁所至好貶駁榜額字畫必除去之出新意自立<lb/>
　名為重書然書實不工人皆苦之嘗過廬陵一山寺有<lb/>
　高閣壯麗弱翁與僚屬部曲擁立望其榜曰定惠之<lb/>
　閣旁題姓名漫滅弱翁放意稱謬使僧梯取之拭拂<lb/>
　就視乃魯國顔真卿書弱翁顧謂客曰似此字畫何<lb/>
　不刻石即令刻石傳者以為笑<hi>鍾𫝊字弱翁章惇黨也</hi>
臨平明因寺尼刹也豪僧往來多投是寺每至則呼尼<lb/>
　之少艾者供寢寺主苦之於是専設一寮以貯尼之<lb/>
<pb n="KR3k0065_WYG_026-18b"/>
　淫濫者供客僧不時之需名曰明因尼站<lb/>
弁陽老人曰余負日茅簷分漁樵半席時見山翁野媪<lb/>
　捫身得蝨則置之口中若將甘心焉意甚惡之然揆<lb/>
　之於古亦有記焉應侯謂秦王曰得宛臨流陽夏斷<lb/>
　河内臨東陽邯鄲猶口中蝨王莽校尉韓威曰以新<lb/>
　室之威北係單于頸無異口中蚤蝨陳思王著論亦<lb/>
　曰得蚤蝨者莫不靡之齒牙為身害也三人者皆當<lb/>
　時貴人其言乃爾則野老嚼蝨葢亦自有典故可發<lb/>
<pb n="KR3k0065_WYG_026-19a"/>
　一笑<lb/>
冲晦處士李退夫作事矯怪攜一子遊京師居北郊别<lb/>
　墅帶經灌園一日老圃請撒園荽俗𫝊撒此物須主<lb/>
　人口誦穢語播之則茂退夫固矜純節執菜子於手<lb/>
　撒之但低聲宻誦曰夫婦之道人倫之始云云不絶<lb/>
　於口無何客至不能訖事戒其子使畢之其子尤矯<lb/>
　於父執餘子呪之曰大人已曽上聞皇祐中館閣以<lb/>
　為雅戲凡曰澹話清談則曰宜撒園荽一巡<lb/>
<pb n="KR3k0065_WYG_026-19b"/>
至元間詔天下除道徳經外其餘説謊道經盡行燒毁<lb/>
　道士受佛經者為僧不願為僧者娶妻為民時江南<lb/>
　釋教都總統楊璉真伽恢復佛寺三十餘所鑑湖天<lb/>
　長觀有道士為僧者獻觀於總統云賀知章倚托史<lb/>
　彌逺聲勢將寺改觀乞復原曰寺額楊髠從其請真<lb/>
　可笑也<lb/>
　<lb/>
　宋稗𩔖鈔卷二十六<lb/>
</p>
<p>
</p>
  </div>
<div>
<head>宋稗𩔖鈔卷二十七</head> <lb/>
    <p>
<pb n="KR3k0065_WYG_027-1a"/>
欽定四庫全書<lb/>
　宋稗𩔖鈔卷二十七<lb/>
　　　　　　　　　　　　　常熟潘永因編<lb/>
　尤悔第四十四<lb/>
　衮江南録云江南周后隨後主歸朝封鄭國夫人例<lb/>
　隨命婦入宫每入輒數日而岀必大泣罵後主聲聞<lb/>
　於外後主多宛轉避之又韓玉汝家有李主歸朝後<lb/>
　與金陵舊宫人書云此中日夕只以眼淚洗面<lb/>
<pb n="KR3k0065_WYG_027-1b"/>
王文正公旦從東封車駕回過陜處士魏野寄以詩云<lb/>
　聖朝宰相年年出公在中書十二秋西祀東封俱已<lb/>
　了好來相伴赤松游旦袖此詩求退遂得請冦萊公<lb/>
　凖自永興被召野亦以詩送之云好去上天辭富貴<lb/>
　却來平地作神仙公得詩不恱後二年貶通州每題<lb/>
　前詩於窗間朝夕吟哦之說者謂萊公之南遷不如<lb/>
　文正之早退然公題驛亭詩未必不晩悟於魏處士<lb/>
　者其詩云沙堤築處迎丞相驛使催時送逐臣到了<lb/>
<pb n="KR3k0065_WYG_027-2a"/>
　輸他林下客無榮無辱自由身夫榮辱猶是小事若<lb/>
　夫一朝綰印千里輿棺此又更輸牖下老人一著也<lb/>
丁朱崖當政日宴私第忽語於衆曰嘗聞江南國主鍾<lb/>
　愛一女為擇佳婿須少年美風儀有才學門第髙者<lb/>
　或曰洪州劉生為郡參謀年方弱冠風骨秀美大門<lb/>
　嘗任貳卿博學有文可以充選國主亟令召至見之<lb/>
　大喜尚主拜駙馬都尉鳴珂鏘玉出入禁闥甲第珍<lb/>
　寳竒玩豪華富貴冠於一時未幾主告殂國主悲悼<lb/>
<pb n="KR3k0065_WYG_027-2b"/>
　不勝曰吾將不復見劉生削其官一物不與遣還洪<lb/>
　州生恍疑夢覺觸物如失丁笑曰某他日不失作劉<lb/>
　㕘謀也未幾有海上之行籍其家孑然南去<lb/>
富鄭公晚居西都嘗㑹客於第中邵康節與焉因食羊<lb/>
　肉鄭公顧康節曰煑羊惟堂中為勝堯夫所未知也<lb/>
　康節云野人豈識堂食之味但林下蔬筍則常喫耳<lb/>
　鄭公赧然曰弼失言<lb/>
劉孟節槩天資絶俗酷愛山水好為詩慷慨多大節舉<lb/>
<pb n="KR3k0065_WYG_027-3a"/>
　進士及第為幕僚一任不得志棄官歸青之南有冶<lb/>
　原乃歐冶子鑄劍之地山竒水清旁無人烟叢筠古<lb/>
　木氣象幽絶富鄭公鎮青為築室原上居之每游山<lb/>
　獨挈飯一甖窮探幽險無所不至夜則宿於巖石之<lb/>
　下或屢日乃返不畏虎豹蛇虺嘗寓龍興僧舍之西<lb/>
　軒往往凭欄静立慨想世事吁唏獨語或以手拍欄<lb/>
　杆自詠詩曰讀書悞我四十年幾囘醉把欄杆拍<lb/>
吕惠卿與王荆公相失惠卿服除荆公為宫使居鍾山<lb/>
<pb n="KR3k0065_WYG_027-3b"/>
　吕以啓講和曰惠卿啓合乃相從疑有殊於天屬析<lb/>
　雖或使殆不自於人為然以情論形則已析者宜難<lb/>
　於復合以道致命則自天者詎知其不人如某叨蒙<lb/>
　一臂之交謬意同心之列㤀懐履坦失戒同巇闗弓<lb/>
　之泣非踈碾足之辭未已而溢言皆達茀氣並生既<lb/>
　莫知其所終兹不疑於有敵而門墻責善數移兩解<lb/>
　之書殿陛對休親奉再和之詔固其願也方且圖之<lb/>
　重罹苫塊之憂遂稽竿牘之獻然以言乎昔則一朝<lb/>
<pb n="KR3k0065_WYG_027-4a"/>
　之過不足害平生之歡以言乎今則八年之間亦將<lb/>
　隨數化之改内省凉薄尚無細故之嫌仰揆髙明夫<lb/>
　何舊惡之念恭惟觀文特進相公知德之與達命之<lb/>
　情親疎㝠於所同愛憎融於不有氷炭之息豁然倘<lb/>
　示於至恩桑榆之收繼此請圖於改事側躬以待唯<lb/>
　命之從荆公答曰安石啓與公同心以至異意皆縁<lb/>
　國事豈有他哉同朝紛紛公獨助我則我何憾於公<lb/>
　人或言公吾無預焉則公亦何尤於我趍時便事吾<lb/>
<pb n="KR3k0065_WYG_027-4b"/>
　不知其說焉考實論情公亦宜照於此開諭重悉覽<lb/>
　之悵然昔之在我誠無細故之疑今之在公尚何舊<lb/>
　惡足念然公以壯烈方進為於聖世而某薾然衰疾<lb/>
　將待盡於山林趍舍異事則相煦以濕不若相㤀之<lb/>
　愈也趍召想在朝夕惟良食自愛王吕隙末曲全在<lb/>
　吕荆公之答或法或巽操縱可以隨意獨計吕之負<lb/>
　恩反噬喪心厚顔為此曲筆亦復委婉曲折若此<lb/>
　　荆公初執政用惠卿為心腹惠卿指擿教導以濟<lb/>
<pb n="KR3k0065_WYG_027-5a"/>
　　其惡青苗助役議出其手仍為公畫刼持上下之<lb/>
　　䇿大率多用刑獄以震動天下及公去位薦以自<lb/>
　　代既得志恐公復召欲逆閉其途凡可以中公者<lb/>
　　無不用至𤼵其私書且曰無使齊年知齊年者馮<lb/>
　　京也荆公與京同生戊子故謂之齊年公由是得<lb/>
　　罪<lb/>
蔡元長既南遷中路有㫖追取所寵姬慕容邢武者三<lb/>
　人以金人指名來索也元長作詩以别云為愛桃花<lb/>
<pb n="KR3k0065_WYG_027-5b"/>
　三樹紅年年歲歲惹春風如今去逐他人手誰復尊<lb/>
　前念老翁初元長之竄也道中市飲食於居民問之<lb/>
　知為蔡氏皆不肯售至有隨以詬罵者元長轎中獨<lb/>
　歎曰京失人心一至於此至潭州作詞曰八十衰年<lb/>
　初謝三千里外無家孤行骨肉各天涯遙望神京泣<lb/>
　下金殿五曽拜相玉堂十度宣麻追思往昔謾繁華<lb/>
　到此畨成夢話後數日卒門人吕川卞老醵錢塟之<lb/>
　先是海陵徐神翁寫字與人多驗蔡京得東明二字<lb/>
<pb n="KR3k0065_WYG_027-6a"/>
　皆謂東明向日之象可卜富貴未艾及京貶死潭州<lb/>
　城南五里外東明寺<lb/>
　　盧多遜南遷朱崖踰嶺憇一山店店嫗舉止和淑<lb/>
　　頗能談京華事盧因訪之嫗不知盧也曰家故汴<lb/>
　　都累代仕宦一子仕州縣盧丞相違法治一事子<lb/>
　　不能奉誣竄南荒到纔周嵗盡室淪喪獨餘殘老<lb/>
　　一身流落居此意實有待盧丞相欺上㒺下倚勢<lb/>
　　害物天道昭昭行當南竄未亡間庶或見於此一<lb/>
<pb n="KR3k0065_WYG_027-6b"/>
　　快宿憾耳因號呼泣下盧不待食促駕而去<lb/>
吕辨者蔡元長門人也蔡罷相珠履盡散獨吕送至長<lb/>
　沙因乗間問蔡云公高明逺識洞鑒今古亦知國家<lb/>
　之事必至於斯乎蔡答云非不知也將謂老身可以<lb/>
　幸免<lb/>
宣和間芒山有盗臨刑母來與之訣盜對母云願如小<lb/>
　兒時一吮母乳死且無憾母與之乳盜嚙斷乳頭流<lb/>
　血滿地母死盜因告刑者曰吾少也盜一菜一薪吾<lb/>
<pb n="KR3k0065_WYG_027-7a"/>
　母見而喜之以至不檢遂有今日故恨殺之此不可<lb/>
　為訓存之以見義方之教當於嬰孩也<lb/>
紹興和議成顯仁太后將還欽宗挽其裾曰寄語九哥<lb/>
　吾南歸但為太乙宫主足矣他無望於九哥也后與<lb/>
　誓曰吾先歸茍不來迎瞽吾目既歸所見大異不敢<lb/>
　言未幾后失明募醫療者莫効有道士應募入宫金<lb/>
　鍼一撥左翳脱然復明更求治其右道士笑曰一目<lb/>
　視物已足其一存誓言可也后惕然起拜曰師聖人<lb/>
<pb n="KR3k0065_WYG_027-7b"/>
　知吾之𨼆謝遺一無所受但曰太后不相㤀累脩靈<lb/>
　泉縣朱仙觀足矣拂衣而出時上方視朝仗下急跡<lb/>
　訪之無所得後王剛中帥成都而得㫖東朝圗朱仙<lb/>
　像進入儼然當日道士也<lb/>
　　高宗母顯仁韋太后北歸至臨平因問何不見大<lb/>
　　小眼將軍或對曰岳飛死獄矣遂怒帝欲出家乃<lb/>
　　服道裝終身焉<hi>當是金人畏飛相𫝊其狀貌故后習聞之耳不知后北轅時飛尚未</hi>
　　<hi>知名也</hi>
<pb n="KR3k0065_WYG_027-8a"/>
曹泳侍即妻碩人厲氏餘姚大族女始嫁四明曹秀才<lb/>
　與夫不相得仳離而歸再適泳時尚武弁不數年以<lb/>
　秦㑹之婣黨易文階驟擢至徽猷閣守鄞元夕張燈<lb/>
　州治大合樂宴飲曹秀才携家往觀見碩人服用精<lb/>
　麗左右供侍備極尊嚴謂其母曰渠乃合在此中享<lb/>
　富貴吾家豈能留歎息久之泳日益顯為户部侍郎<lb/>
　尹京㑹之歿泳調新州而亡碩人挈二子取喪歸塟<lb/>
　子復不肖家貧蕩析至不能給朝餔趙徳老觀文亦<lb/>
<pb n="KR3k0065_WYG_027-8b"/>
　厲氏壻碩人從父媦也憐其貧老無倚招至四明里<lb/>
　第養之終身碩人間出訪親舊過故夫曹秀才廬門<lb/>
　庭整潔花竹蓊荗顧使婢曰我當時能自安於此豈<lb/>
　有今日因泣下數行二十年間夫妻更相悔羡世態<lb/>
　翻覆不可料如此方泳盛時鄉里奔走承迎唯恐後<lb/>
　獨碩人之兄厲徳斯不然泳衘怒帥越時徳斯為里<lb/>
　正泳風邑官脅治百端冀其祈己竟不屈㑹之甫殂<lb/>
　乃遣一介致書於泳啓封乃樹倒猢猻散賦一篇洎<lb/>
<pb n="KR3k0065_WYG_027-9a"/>
　新州之貶又以詩贈行云斷尾雄雞不畏犧憑依掇<lb/>
　禍復何疑八千里路新州瘴歸骨中原是幾時泳得<lb/>
　詩憤極然無如之何<lb/>
黄徳潤事阜陵人或議其循黙淳熙末上將内禪一日<lb/>
　退朝留二府賜坐從容諭及倦勤之意諸公交賛公<lb/>
　獨無語上顧曰卿以為何如對曰皇太子聖徳誠克<lb/>
　負荷顧李氏不足母天下宜留聖慮上愕然色變公<lb/>
　徐奏陛下問臣臣不敢自黙然臣既出此語自今不<lb/>
<pb n="KR3k0065_WYG_027-9b"/>
　得復覲清光陛下異日思臣之言欲復見臣亦不可<lb/>
　復得矣退即求去甚力夀皇在重華宫每撫几歎曰<lb/>
　悔不用黄洽之言或至淚下<lb/>
　　光宗逾年不朝重華宫夀皇居常怏怏一日登望<lb/>
　　潮露臺聞委巷小兒争閙呼趙官家者夀皇曰朕<lb/>
　　呼之尚不至枉自呌耳凄然不樂自此不豫<lb/>
尹穡字少稷博學工文閉户讀書不汲汲於仕進諸公<lb/>
　薦之與陸務觀同賜出身後附麗湯思退力排張魏<lb/>
<pb n="KR3k0065_WYG_027-10a"/>
　公以是除諫議公論始薄之後貶嶺南屢年蒙恩北<lb/>
　歸周益公素與之善便道來訪謂益公曰某三十年<lb/>
　閉户讀書養得少名思之不審所得於彼者幾何而<lb/>
　破壊掃地雖悔何及悵然久之益公毎舉之以為士<lb/>
　大夫末路之戒<lb/>
李全擾淮時史彌逺在廟堂束手無䇿有訛𫝊全軍已<lb/>
　渡江過行在京師人民惶惶彌逺夜半忽披衣而起<lb/>
　有愛寵林夫人見其意似非常亦推枕隨之忽見彌<lb/>
<pb n="KR3k0065_WYG_027-10b"/>
　逺欲投池中林急扶起泣告曰相公且少耐區處數<lb/>
　日後得趙葵捷書<lb/>
　　彌逺死已久一夕其家聞叩門聲曰丞相歸舉家<lb/>
　　駭匿比入門燈轎紛紜升堂即席子婦皆出羅拜<lb/>
　　訊慰平生厯厯囑家事索紙筆題詩云𡨕路茫茫<lb/>
　　萬里雲妻孥無復舊為羣早知泡影須㬰事悔把<lb/>
　　恩仇抵死分<lb/>
賈秋壑徳祐乙亥八月生日建醮青詞云老臣無罪何<lb/>
<pb n="KR3k0065_WYG_027-11a"/>
　衆議之不容上帝好生奈死期之已迫適值垂弧之<lb/>
　旦預陳易簀之辭竊臣際遇三朝始終一節為國任<lb/>
　怨但知存大體以杜私門遭時多艱安敢顧㣲軀而<lb/>
　思末路屬封豕長蛇之薦食率驕兵悍將以徂征違<lb/>
　命不前致成酷禍措躬無所惟冀後圖衆口皆詆其<lb/>
　非百喙難明此謗四十年勞悴悔不為留侯之保身<lb/>
　三千里流離猶恐置霍光於赤族仰慚覆載俯媿劬<lb/>
　勞伏願皇天后土之鑒臨理考度宗之昭格三宫霽<lb/>
<pb n="KR3k0065_WYG_027-11b"/>
　怒收瘴骨於江邊九廟闡靈掃兵氛於境外此時已<lb/>
　無廖王諸客矣葢似道手筆也<lb/>
常州蘇掖仕至監司家富而性嗇每置産吝不與直争<lb/>
　一文至失色尤喜乗人窘急時以㣲資取竒貨嘗置<lb/>
　别墅與售者反復甚苦其子在旁曰大人可増少金<lb/>
　我輩他日賣之亦得善價也父愕然自是少悟士大<lb/>
　夫競𫝊其語<lb/>
　傷逝第四十五<lb/>
<pb n="KR3k0065_WYG_027-12a"/>
雷宣徽有終頗涉道書因讀史廢書流涕曰功名者貪<lb/>
　夫之釣餌横戈開邊枝劍討叛死生食息之不顧及<lb/>
　其死也一棺戢身萬事都已悲夫<lb/>
錢思公謫居漢東日撰一曲曰城上風光鶯語亂城下<lb/>
　烟波春拍岸緑楊芳草幾時休淚眼愁腸先已斷情<lb/>
　懐漸變成衰晚鸞鏡朱顔驚暗換昔年多病厭芳尊<lb/>
　今日芳尊惟恐淺每歌之酒闌則垂涕時後閤尚有<lb/>
　故國一白髪姬乃鄧王俶歌鬟驚鴻也曰吾憶先王<lb/>
<pb n="KR3k0065_WYG_027-12b"/>
　將薨預誡挽鐸中歌木蘭花引紼為送今相公其將<lb/>
　亡乎果薨於隋鄧王舊曲亦有帝鄉烟雨鎖春愁故<lb/>
　國山川空淚眼之句頗相𩔖<lb/>
江幾鄰休復云胡翼之凶訃至京錢公輔學士與太學<lb/>
　生徒百餘人詣興國寺戒壇院舉哀又自陳師䘮給<lb/>
　二日假近時無復此事<hi>胡瑗字翼之</hi>
熙寧三年京輔猛風大雪草木皆稼厚者氷及數寸既<lb/>
　而華山震阜頭谷圮折數十百丈蕩搖十餘里覆壓<lb/>
<pb n="KR3k0065_WYG_027-13a"/>
　甚衆唐天寳中氷稼而寧王死故當時諺曰冬凌樹<lb/>
　稼逹官怕又詩有泰山其頺哲人其萎之說衆謂大<lb/>
　臣當之未數年而司徒侍中魏國韓公𤦺薨王荆公<lb/>
　作挽詞畧曰氷稼嘗聞達官怕山頺今見哲人萎葢<lb/>
　謂是也<lb/>
司馬温公隧碑賜名清忠粹徳紹聖初磨毁之際大風<lb/>
　走石羣吏莫敢視獨一匠氏揮斤而擊未盡碎忽仆<lb/>
　於碑下而死<lb/>
<pb n="KR3k0065_WYG_027-13b"/>
蘇子瞻云昔劉原父酒酣誦陳季弼告陳元龍語因自<lb/>
　仰天太息此自原父舒其胸中磊塊之氣吾嘗作詩<lb/>
　云平生我亦輕餘子晚嵗人誰念此翁記原父語也<lb/>
　原父没尚有貢父在每與語强人意今復死矣何時<lb/>
　復見此俊傑人乎<lb/>
東坡初入荆溪有樂死之語繼而抱疾稍革徑山老惟<lb/>
　琳來候坡曰萬里嶺海不死而歸宿田里有不起之<lb/>
　憂非命也耶然生死亦細故耳後二日將屬纊聞根<lb/>
<pb n="KR3k0065_WYG_027-14a"/>
　先離琳叩耳大聲曰端明勿㤀西方坡言西方不無<lb/>
　但個裏著力不得語畢而終李秃翁曰西方不無此<lb/>
　便是疑信之間若真實信有西方正好著力如何説<lb/>
　著力不得也<lb/>
東坡訃至京師王定國及李豸皆有疏文張耒時知潁<lb/>
　州聞坡卒為舉哀行服出俸錢於薦福禪寺修供以<lb/>
　致師尊之哀乃遭論列謫房州别駕<lb/>
　　李方叔祭東坡文有云道大不容才高為累皇天<lb/>
<pb n="KR3k0065_WYG_027-14b"/>
　　后土鑒平生忠義之心名山大川還千古英靈之氣<lb/>
　　識與不識誰不䀌傷聞所未聞吾將安放時氷華<lb/>
　　居士錢濟明祭坡文有降鄒陽於十三世夫豈偶<lb/>
　　然繼孟軻於五百年吾無間也之句氷華云元祐<lb/>
　　劉貢父夢至一官府案間文軸甚多偶取一軸展<lb/>
　　視之云在宋為蘇軾逆數而上十三世云在西漢<lb/>
　　為鄒陽<lb/>
元祐黨籍皆一時名賢逮宣和中徃徃多在鬼録獨劉<lb/>
<pb n="KR3k0065_WYG_027-15a"/>
　器之范徳孺二公在未幾器之訃至晁以道對賔客<lb/>
　誦南嶽新摧天柱峯之句至哽咽不得語客皆抆睫<lb/>
　以道徐曰耆哲凋喪殆盡緩急將奈何客曰世未嘗<lb/>
　乏材前輩雖殄瘁之感安知無後來之秀以道曰人<lb/>
　材於世譬如名方靈藥之於病世之集名方儲靈藥<lb/>
　者多矣然不肯先疾而備至於疾既彌留始閱方書<lb/>
　而治藥材不如見成湯劑為應所須而取効速也時<lb/>
　坐客無不深味其言<lb/>
<pb n="KR3k0065_WYG_027-15b"/>
有為吕與叔挽詩云曲禮三千目躬行四十年<lb/>
韓子華兄弟皆為宰相門有梧桐京師人以桐木韓家<lb/>
　呼之以别魏公也子華既下世陸司農為作挽章云<lb/>
　棠棣行中排宰相梧桐名上識韓家皆紀其實也<lb/>
　<lb/>
　<lb/>
　<lb/>
　宋稗𩔖鈔卷二十七<lb/>
</p>
<p>
</p>
  </div>
<div>
<head>宋稗𩔖鈔卷二十八</head> <lb/>
    <p>
<pb n="KR3k0065_WYG_028-1a"/>
欽定四庫全書<lb/>
　宋稗𩔖鈔卷二十八<lb/>
　　　　　　　　　　　　　常熟潘永因編<lb/>
　宗乘第四十六<lb/>
芝上人言近有節度判官朱炎學禪乆之忽於楞嚴經<lb/>
　若有所得者問講僧義江曰此身死後此心何往江<lb/>
　云此身未死此心何在炎良乆以偈答曰四大不須<lb/>
　先後覺六根還向用時空難將語黙呈師也只在尋<lb/>
<pb n="KR3k0065_WYG_028-1b"/>
　常語黙中師可之炎後竟坐化真廟時人也<lb/>
歐陽文忠官洛中一日游嵩山郤去僕吏放意而往至<lb/>
　一山寺入門修竹滿軒霜清鳥啼風物鮮明文忠休<lb/>
　於殿陛旁有老僧閱經自若與語不甚顧答文忠異<lb/>
　之曰道人住山乆如對曰甚乆又問誦何經對曰法<lb/>
　華經文忠曰古之高僧臨生死之際𩔖皆談笑脫去<lb/>
　何道致之耶對曰定慧力耳又問曰今乃寂寥無有<lb/>
　何哉老僧笑曰古之人念念在定慧臨終安得亂今<lb/>
<pb n="KR3k0065_WYG_028-2a"/>
　之人念念在散亂臨終安得定文忠大驚不自知其<lb/>
　膝之屈也<lb/>
富鄭公少好道自言吐納長生之術信之甚篤亦時為<lb/>
　燒煉而不以示人熙寜初再罷相守亳州有圓照大<lb/>
　本者住蘇州瑞光方以其道震東南潁州僧正顒華<lb/>
　嚴者從之得法以歸公聞而致之亳館於書室親作<lb/>
　弟子禮一日旦起公方聽事公堂顒視室中有書櫃<lb/>
　數十其一扄鐍甚嚴問之左右曰公常手自啟閉人<lb/>
<pb n="KR3k0065_WYG_028-2b"/>
　不得與意必道家方術之言亟使取火焚之執事者<lb/>
　爭弗得公適至問狀顒即告之曰吾先為公去一大<lb/>
　病矣公初亦色微變若不樂者已而意定即不問自<lb/>
　是豁然遂有得顒曰此非我能為公當歸之吾師乃<lb/>
　以書偈通圎照故世言公得法大本也薨之夕有大<lb/>
　星殞於寢洛人皆見之<lb/>
富文忠公深達性理熙寜中呉處厚官洛下公時為亳<lb/>
　守遺呉書託為訪荷澤諸禪師影像處厚因以偈戲<lb/>
<pb n="KR3k0065_WYG_028-3a"/>
　之云是身如泡幻盡非真實相况兹紙上影妄外更<lb/>
　生妄到岸不須船無風休起浪惟當清靜觀妙法了<lb/>
　無象公答偈曰執相誠非破相亦妄不執不破是名<lb/>
　實相既又以手筆貺之曰承此偈見警美則美矣理<lb/>
　則未然所謂無可無不可者畫亦得不畫亦得就其<lb/>
　中觀像者為不得不觀像者所得如何禪在甚麽處<lb/>
　似不以有無為礙者近乎通也思之思之<lb/>
熙寜前未有談禪者自富鄭公得法於圎照大本於是<lb/>
<pb n="KR3k0065_WYG_028-3b"/>
　一時幡然慕向人人喜言名理惟司馬温公范蜀公<lb/>
　以為不然既乆二公亦自偶入其說而温公尤信蜀<lb/>
　公遂以為譏温公曰吾豈謂天下無禪但吾儒所聞<lb/>
　有不必棄我而從其書耳此亦幾所謂實與而文不<lb/>
　與者後因蜀公不納乃以書戲之曰賤子悟已乆景<lb/>
　仁今尚迷又云到岸何須筏揮鋤不用金浮雲任來<lb/>
　往明月在天心此理極致本無差别温公悟理已到<lb/>
　至處乃能知其不異<lb/>
<pb n="KR3k0065_WYG_028-4a"/>
張文定公方平奉佛甚謹杜祁公衍獨不信佛法每對<lb/>
　客嘲笑有一醫姓朱出入二公之門嘗欲方便勸導<lb/>
　祁公乆而未𫉬一日公病召朱朱以讀楞嚴未了不<lb/>
　即往既至公怒曰楞嚴何等書而讀之朱出袖中手<lb/>
　軸呈之公覽竟索餘軸不覺遽盡十卷乃絶歎以為<lb/>
　奇書因與朱同謁文定責其不早以告文定曰譬如<lb/>
　失物既已得之不必詰其得之之晚公自此即若有<lb/>
　得大加崇信<lb/>
<pb n="KR3k0065_WYG_028-4b"/>
大覺璉禪師皇祐二年十二月十九日仁宗皇帝詔至<lb/>
　後苑齋於化成殿齋畢𫝊宣效南方禪林儀範開堂<lb/>
　演法又宣左衙副僧錄慈雲大師清滿啟白滿謝恩<lb/>
　畢倡曰帝苑春回皇家㑹啟萬乘既臨於舜殿兩階<lb/>
　𫉬奉於堯眉爰當和煦之辰正是闡揚之日宜談祖<lb/>
　道上副宸衷謹白璉遂陞座問答罷乃曰古佛堂中<lb/>
　曾無異說流通句内誠有多談得之者妙用無虧失<lb/>
　之者觸途成滯所以溪山雲月處處同風水鳥樹林<lb/>
<pb n="KR3k0065_WYG_028-5a"/>
　頭頭顯道若向迦葉門下直得堯風蕩蕩舜日高明<lb/>
　野老謳歌漁人鼔舞當此之時純樂無為之化焉知<lb/>
　有恁麽事皇情大悅<lb/>
慶厯中士大夫多修佛學往往作偈頌以發明禪理司<lb/>
　馬溫公為解禪偈六篇云文中子以佛為西方聖人<lb/>
　信如文中子之言則佛之心可知矣今之言禪者好<lb/>
　為𨼆語以相迷大言以相勝使學之者倀倀然益入<lb/>
　於迷妄故予廣文中子之言而解之作解禪偈六首<lb/>
<pb n="KR3k0065_WYG_028-5b"/>
　若其果然雖中國可行何必西方若其不然則非予<lb/>
　之所知也偈曰忿怒如烈火利欲如銛鋒終朝長戚<lb/>
　戚是名阿鼻獄顔回甘陋巷孟軻安自然富貴如浮<lb/>
　雲是名極樂國孝悌通神明忠信行蠻貊積善來百<lb/>
　祥是名作因果仁人之安宅義人之正路行之誠且<lb/>
　乆是名不壊身道徳修一身功德被萬物為賢為大<lb/>
　聖是名菩薩佛言為百世師行為天下法乆久不可<lb/>
　揜是名光明藏當世稱其精理<lb/>
<pb n="KR3k0065_WYG_028-6a"/>
司馬君實嘗言吕晦叔之信佛近夫佞歐陽永叔之不<lb/>
　信近夫躁皆不須如此信與不信纔有形迹便不是<lb/>
　或問范景仁何以不信佛景仁曰爾必待我合掌膜<lb/>
　拜然後為信耶<lb/>
楊次公留心釋典嘗上殿神考問佛法楊並不詳答直<lb/>
　云佛法實亦有助吾教既歸人言聖主難遇次公平<lb/>
　日所學如此今乃唯唯何也楊曰朝廷端欵明辯吾<lb/>
　懼度作導師<lb/>
<pb n="KR3k0065_WYG_028-6b"/>
晏景初尚書請僧住院僧辭以窮陋不可為景初曰高<lb/>
　才固易耳僧曰巧婦安能作無麫湯餅乎景初曰有<lb/>
　麫則拙婦亦辦矣僧慚而退<hi>晏敦復字景初丞相殊之曽孫</hi>
王荆公嘗問張文定孔子去世百年生孟子亞聖自後<lb/>
　絶無人何也文定言豈無只有過孔子上者公問是<lb/>
　誰文定言江南馬大師汾陽無業禪師雪峯岩頭丹<lb/>
　霞雲門是也儒門淡薄收拾不住皆歸釋氏耳荆公<lb/>
　欣然歎服<lb/>
<pb n="KR3k0065_WYG_028-7a"/>
王荆公在修撰經義局因見舉燈言佛書有日月燈光<lb/>
　明佛燈光豈足以配日月吕惠卿曰日煜乎晝月煜<lb/>
　乎夜燈煜乎日月所不及其用無差别也公大以為<lb/>
　然<lb/>
　　孛木魯翀子翬公在翰林時進講罷上問曰三教<lb/>
　　何者為貴對曰釋如黄金道如白璧儒如五穀上<lb/>
　　曰若然則儒賤耶對曰黄金白璧無亦何妨五榖<lb/>
　　於世豈可一日闕哉上大說<lb/>
<pb n="KR3k0065_WYG_028-7b"/>
舒王丁太夫人憂讀經蔣山與元禪師游問祖師意㫖<lb/>
　元不答王益叩之元曰公般若有障三有近道之質<lb/>
　一更一兩生來恐純熟王曰願聞其說元曰公受氣<lb/>
　剛大世緣深以剛大氣遭世緣深必以身任天下之<lb/>
　重懐經濟之志用舍不能必則心未平以未平之心<lb/>
　經世何時能一念萬年哉又多怒而學問尚理於道<lb/>
　為所知愚此其三也特視名利如脫髪甘淡薄如頭<lb/>
　陀此為近道且當以教乘滋茂之可也王再拜受教<lb/>
<pb n="KR3k0065_WYG_028-8a"/>
馮當世晚年好佛知并州日以書寄王平甫曰并州歌<lb/>
　舞妙麗閉目不窺日以談禪為上平甫答曰若如所<lb/>
　論未達禪理閉目不窺已是一重公案<lb/>
范蜀公素不飲酒又詆佛教在許下與韓持國兄弟往<lb/>
　還而諸韓皆崇此二事每燕集蜀公未嘗不與極飲<lb/>
　盡歡少間則必以談禪相勉蜀公頗病之蘇子瞻時<lb/>
　在黄州乃以書問救之當以何術曰麴蘖有毒平地<lb/>
　生出醉鄉土偶作祟眼前妄見佛國子瞻報之曰請<lb/>
<pb n="KR3k0065_WYG_028-8b"/>
　公試觀能惑之性何自而生欲救之心作何形相此<lb/>
　猶不立彼復何依正恐黄面瞿曇亦須斂衽况學之<lb/>
　者耶意亦將有以曉公而公終不領<lb/>
濟南監鎮宋保國出觀荆公華嚴解東坡曰華嚴有八<lb/>
　十一卷今獨其一何也保國云公言此佛語至深妙<lb/>
　他皆菩薩語耳東坡曰予於藏經中取佛語數句雜<lb/>
　菩薩語中復取菩薩語數句雜佛語中子能識其非<lb/>
　是乎曰不能也東坡曰余昔在岐下聞河陽猪肉甚<lb/>
<pb n="KR3k0065_WYG_028-9a"/>
　美使人往市之使者醉猪夜逸去貿他猪以償客皆<lb/>
　大詫以為非他産所及既而事敗客皆大慚今荆公<lb/>
　之猪未敗耳若一念清淨牆壁瓦礫皆說無上妙法<lb/>
　而云佛語深妙菩薩不及豈非夢中語耶保國稱善<lb/>
　<hi>華嚴經阿僧祇品是如來說</hi>
蘇子瞻云范景仁平生不好佛晚年清謹無欲一物不<lb/>
　芥蔕於心真却是學佛作家然至死常不取佛法某<lb/>
　謂景仁雖不學佛而達佛理雖毁佛罵祖亦可也<lb/>
<pb n="KR3k0065_WYG_028-9b"/>
東坡鎮維揚幕下皆奇豪一日石塔長老遣侍者投牒<lb/>
　求解宅東坡問長老欲何往對曰師歸西湖舊廬即<lb/>
　今出别候指揮東坡於是將僚佐同至石塔令擊鼔<lb/>
　大衆聚觀袖中出疏使眺無咎讀之其詞曰大師何<lb/>
　曽出世誰作金毛之聲衆生各自開堂何關石塔之<lb/>
　事去無作相住亦隨緣戒公長老開不二門施無盡<lb/>
　藏念西湖之乆别亦是偶然為東坡而少留無不可<lb/>
　者一時稽首重聽白槌渡口船迴依舊雲山之色秋<lb/>
<pb n="KR3k0065_WYG_028-10a"/>
　來雨過一新鐘鼔之聲謹疏<lb/>
東坡夜宿曹溪讀傳燈錄燈花墮卷上燒一僧字即以<lb/>
　筆記於窓間曰山堂夜岑寂燈下讀𫝊燈不覺燈花<lb/>
　落茶毘一箇僧<lb/>
蘇長公赴杭過潤佛印正掛牌與弟子入室公便入方<lb/>
　丈見之師云内翰何來此間無坐處公戲云暫借和<lb/>
　尚四大用作禪牀師云山僧有一轉語内翰言下即<lb/>
　答當從所請如稍涉擬議所繋玉帶願留以鎮山門<lb/>
<pb n="KR3k0065_WYG_028-10b"/>
　公許之便解置几上師曰山僧四大本無五蘊非有<lb/>
　内翰欲於何處坐公未即答師急呼侍者云收此玉<lb/>
　帶永鎮山門遂取衲裙相報公有絶句云病骨難堪<lb/>
　玉帶圍鈍根仍落箭鋒機欲教乞食歌姬院故與雲<lb/>
　山舊衲衣<lb/>
　　韓熙載妓樂數百月俸盡以散之常敝衣芒屩作<lb/>
　　瞽者持獨絃琴俾門生舒雅執板挽之隨房乞食<lb/>
　　以為笑樂又裴休常披毳衲於歌姬院乞食自謂<lb/>
<pb n="KR3k0065_WYG_028-11a"/>
　　不為俗情所縛可以說法為人二事甚𩔖坡詩似<lb/>
　　用裴事<lb/>
坡叅玉泉皓禪師師問尊官高姓坡曰姓秤秤天下長<lb/>
　老輕重師喝曰且道這一喝重多少坡無對於是尊<lb/>
　禮之後過金山坡題自己照容偈曰心似已灰之木<lb/>
　身如不繫之舟問汝平生功業黄州儋州惠州<lb/>
東坡在惠州佛印居江浙以地逺無人致書為憂有道<lb/>
　人卓契順者慨然歎曰惠州不在天上行即到矣因<lb/>
<pb n="KR3k0065_WYG_028-11b"/>
　請書以行印即致書云嘗讀退之送李愿歸盤谷序<lb/>
　愿不遇知於主上者猶能坐茂林以終日子瞻中大<lb/>
　科登金門上玉堂逺放寂寞之濱權臣忌子瞻為宰<lb/>
　相耳人生一世間如白駒之過隙三二十年功名富<lb/>
　貴轉盻成空何不一筆勾斷尋取自家本來面目萬<lb/>
　劫常住永無墮落縱未得到如來地亦可以驂駕鸞<lb/>
　鶴翺翔三島為不死人何乃膠柱守株待入惡趣昔<lb/>
　有問師佛法在甚麽處師云在行住坐卧處著衣喫<lb/>
<pb n="KR3k0065_WYG_028-12a"/>
　飯處痾屎撒尿處沒理沒㑹處死活不得處子瞻胸<lb/>
　中有萬卷書筆下無一㸃塵到這地位不知性命所<lb/>
　在一生聰明要做甚麽三世諸佛則是一個有血性<lb/>
　的漢子子瞻若能脚下承當把一二十年富貴功名<lb/>
　賤如泥土努力向前珍重珍重<lb/>
東坡云元豐七年十二月浴泗州雍熙塔下戲作如夢<lb/>
　令兩闋云水垢何曾相受細看兩俱無有寄語揩背<lb/>
　人盡日勞君揮肘輕手輕手居士本來無垢又云自<lb/>
<pb n="KR3k0065_WYG_028-12b"/>
　淨方能洗彼我自汗流呀氣寄語噪浴人且共肉身<lb/>
　游戲但洗但洗俯為世間一切此曲本唐莊宗製一<lb/>
　名憶仙姿嫌其不雅馴後改云如夢莊宗作此詞卒<lb/>
　章云如夢如夢和淚出門相送取以為之名<lb/>
黄龍寺晦堂老子嘗問山谷以吾無𨼆乎爾之義山谷<lb/>
　詮釋再三晦堂終不然其說時暑退凉生秋香滿院<lb/>
　晦堂因問曰聞木犀香乎山谷曰聞晦堂曰吾無𨼆<lb/>
　乎爾山谷乃服<lb/>
<pb n="KR3k0065_WYG_028-13a"/>
山谷嘗言利害毁譽稱譏苦樂此八物無名種子也人<lb/>
　從無名種子中生連皮帶骨豈有可逃之地但以百<lb/>
　年觀之則人與我及彼八物皆成一空古人云衆生<lb/>
　身同太虚煩惱何處安脚細思熟念煩惱從何處來<lb/>
　有益於事有益於身否八風之波渺然無涯而以百<lb/>
　年有涯之生種種計較惑利惡害怒毁喜譽求稱避<lb/>
　譏厭苦逐樂得喪又自有宿因决不可計較而為之<lb/>
　且猿騰鳥逐至於澌盡而後休不可謂智也此山谷<lb/>
<pb n="KR3k0065_WYG_028-13b"/>
　有得於學佛者今人聞伊洛之緒論知學佛為可恥<lb/>
　然亦何曾似渠用工解說到此地位<lb/>
洪州武寜安和尚者天衣懐禪師之嗣也與秀闗西為<lb/>
　同行秀已應詔住法雲寺其威光可以挾其友登雲<lb/>
　天而翔而安止荒邨破院單丁五十年秀時以書致<lb/>
　安安未嘗視棄之侍者不解因間問之安曰吾始以<lb/>
　秀有精彩乃今知其痴夫出家兒塜間樹下辦那事<lb/>
　如救頭燃無故於八達衢頭架大屋養數百閒漢此<lb/>
<pb n="KR3k0065_WYG_028-14a"/>
　真開眼尿牀也何足復對語哉吾宗亦自此微矣<lb/>
張丞相天覺喜談禪初為江西運判至撫州見兜率從<lb/>
　悅與語意合遂授法悅黄龍老南之子初非其高弟<lb/>
　而江西老宿為南所深許道行一時者數十人天覺<lb/>
　皆厯詆之其後天覺浸顯諸老宿畧已盡後來庸流<lb/>
　𫝊南學者乃復奔走推天覺稱相公禪天覺亦當之<lb/>
　不辭近歲遂有為長老開堂承嗣天覺者前此葢未<lb/>
　有勢利之移人雖此曹亦然也初與老南同得道於<lb/>
<pb n="KR3k0065_WYG_028-14b"/>
　慈明者有文悅住雲峯其行解堅高畧與南等從悅<lb/>
　既因天覺而重故其徒謂雲峯悅為文悅以别之<lb/>
　　吕申公公著素喜釋氏之學及為相務簡靜罕與<lb/>
　　士大夫接惟能談禪者多得從游於是好進之徒<lb/>
　　往往幅巾道袍日游禪寺隨僧齋粥講說性理覬<lb/>
　　以自售時人謂之禪鑚<lb/>
饒徳操臨川人以文章著名曾子宣魏了翁皆與之游<lb/>
　往來襄鄧間始亦有婚宦意嘗令其僕守舍歸見其<lb/>
<pb n="KR3k0065_WYG_028-15a"/>
　占對異常怪而問之僕曰守舍無所用心聞鄰寺長<lb/>
　老有道價往請一轉語忽爾覺悟身心泰然無他也<lb/>
　徳操慨然曰汝能如是我乃不能耶徑往白崖問道<lb/>
　八日而悟盡發囊槖與其僕祝髪為浮屠徳操名如<lb/>
　璧僕名如琳遍叅諸方至浙樂靈𨼆山川因掛錫焉<lb/>
　琳有疾徳操躬進藥餌既卒盡送終之義夏均父為<lb/>
　其疏云無復挾書更逐康成之後何憂成佛不居靈<lb/>
　運之先又云豈惟江左公卿盡傾支遁獨有襄陽耆<lb/>
<pb n="KR3k0065_WYG_028-15b"/>
　舊未識道安時稱其精當徳操號倚松道人詩文皆<lb/>
　高妙名倚松集<lb/>
　　如璧江西進士饒節次子也少年嘗投書於曽子<lb/>
　　宣論新法不合乃祝髮更名長於詩其梅花一聮<lb/>
　　云遂教天下無雙色來作人間第一春又答吕居<lb/>
　　仁云長憶他時對短檠詩成重改又雞鳴如今老<lb/>
　　矣無心力口誦君詩繞竹行吕紫薇云饒徳操為<lb/>
　　僧後詩更高妙嘗勸予專意學道詩云向來相許<lb/>
<pb n="KR3k0065_WYG_028-16a"/>
　　濟時功大似頻伽餉逺空我已定交木上座君猶<lb/>
　　求舊管城公文章不療百年老世事能排兩頰紅<lb/>
　　好貸夜牕三十刻胡床趺坐究幡風<lb/>
佛印禪師為王觀文升座云此一瓣香奉為掃烟塵博<lb/>
　士䕶世界大王殺人不貶眼上將軍立地成佛大居<lb/>
　士王公大喜以其乆帥多專殺也<lb/>
紹聖改元九月禁中為宣仁作小祥道塲宣隆報長老<lb/>
　陞座上設御幄於旁以聽其僧祝曰伏願皇帝陛下<lb/>
<pb n="KR3k0065_WYG_028-16b"/>
　愛國如身視民如子每念太皇之保佑常如先帝之<lb/>
　憂勤庶尹百僚謹守漢家之法度四方萬里永為趙<lb/>
　氏之封疆即時有僧問話云太皇居何處答云身居<lb/>
　佛法龍天上心在兒孫社稷中當時傳播莫不稱歎<lb/>
　嗚呼太皇之聖内外稱為女堯舜方其垂簾每有號<lb/>
　令天下人謂之快活條貫<lb/>
宋杲論禪云譬如人載一車兵器弄了一件又取出一<lb/>
　件來弄便不是殺人手段我則只有寸鐵便可殺人<lb/>
<pb n="KR3k0065_WYG_028-17a"/>
　朱文公亦喜其說葢自吾儒言之若子貢之多聞弄<lb/>
　一車兵器者也曾子之守約寸鐵殺人者也<lb/>
葉石林云佛氏論持律以隔牆聞釵釧聲為破戒蘇子<lb/>
　由為之說曰聞而心不動非破戒心動為破戒子由<lb/>
　葢自謂深於佛者而言之陋如此何也夫淫坊酒肆<lb/>
　皆是道塲内外牆壁初誰隔限此耳本何所在今見<lb/>
　有牆為隔是一重公案知聲為釵釧又是一重公案<lb/>
　尚問心動不動乎<lb/>
<pb n="KR3k0065_WYG_028-17b"/>
崇寜二年三月一日衞州𫉬嘉縣民聀氏殺猪祭神而<lb/>
　民劉氏獵犬得其棄首骨<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>之狺四日不食民使其<lb/>
　子析之其左牡齒臼中得肉如拇諦視之如來像也<lb/>
　髻有珠如粟瞑目跏趺瞳子𨼆然莊嚴畢具觀者萬<lb/>
　人眺載之伯宇嘗記其事眺無咎又作賛以稱歎之<lb/>
政和丁酉真州慈受禪師懐深近赴村落富人家齋見<lb/>
　羣犬爭<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>嚙一牛脛骨狂噬相嗾不已村人持挺驅<lb/>
　逐亦竟不去衆異之因奪而破之其中血髓已堅凝<lb/>
<pb n="KR3k0065_WYG_028-18a"/>
　如玉自成一菩薩形衣紋瓔珞相好奇特雖雕琢有所<lb/>
　不及其家乃取去藏之佛之慈悲化身無乎不在以<lb/>
　警於好殺者俾生信心哀愍有情故示希有之異闡<lb/>
　提者得不少悛乎又其歲真州郊外一家屠一牛買<lb/>
　肉歸者往往於刲割之際錚錚有聲視之於肉脈中<lb/>
　皆有舍利也大小不一光瑩如玉詢數家皆有之自<lb/>
　爾一村之民不復食牛<lb/>
徽宗時濟南府開元寺因更脩掘地得石碑葢㑹昌中<lb/>
<pb n="KR3k0065_WYG_028-18b"/>
　汰僧碑也字皆磨滅惟八字獨存云僧盡烏巾尼皆<lb/>
　綠鬢僧惡碎之後有詔改沙門為徳士遂符其言<lb/>
和尚置梳箆亦俚語言必無用也崇寜中改僧為徳士<lb/>
　皆加冠巾蔡魯公不以為然嘗爭之不勝翼日有冠<lb/>
　者數十人詣公謝髮既未有皆為贋髻以簮其冠公<lb/>
　戲之曰今當遂梳箆乎不覺烘堂大笑冠有墜地者<lb/>
真定大厯寺有藏雖小而精巧蔵經多唐宫人所書經<lb/>
　尾題名氏極可觀佛龕上有塗金匣藏經一卷字體<lb/>
<pb n="KR3k0065_WYG_028-19a"/>
　尤婉麗其後題曰善女人楊氏為大唐皇帝李三郎<lb/>
　書<lb/>
　　李後主手書金字心經一卷賜其宫人喬氏喬氏<lb/>
　　後入太宗禁中聞後主薨自内庭出經捨相國寺<lb/>
　　西塔以資薦且自書於後云故李氏國主宫人喬<lb/>
　　氏伏遇故主百日謹捨昔時賜妾所書般若心經<lb/>
　　一卷在相國寺西塔院伏願彌勒尊前持一花而<lb/>
　　見佛云云字整潔而詞甚愴惋所記止此其後江<lb/>
<pb n="KR3k0065_WYG_028-19b"/>
　　南僧持歸故國置之天禧寺塔相輪中寺後大火<lb/>
　　相輪自火中墮落而經不損<lb/>
乾道七年丞相魏公把出守姑蘇請僧可觀主北禪院<lb/>
　入院之際適值重九指座云胸中一寸灰已冷頭上<lb/>
　千莖雪未消老步只宜平地去不知何事又登高魏<lb/>
　公為之撃節吁彼老而汩沒於名利之塲貪得不休<lb/>
　升高履險而不知戒其有媿此僧之詩多矣<lb/>
熙寜間駕部郎中徐師回記其所親官於河朔夜見司<lb/>
<pb n="KR3k0065_WYG_028-20a"/>
　理院獄屋高處有光駭人明日而赦下州人怪之上<lb/>
　尋光處得文字三十八其辭曰觀世音南無佛與佛<lb/>
　有因與佛有緣佛法相因行念觀世音坐念觀世音<lb/>
　念念不離心念佛從心起有張氏子病目念此得瘥<lb/>
胡少汲夜夢游一寺與勒和尚衲僧六七人共步長廊<lb/>
　少汲手持長鑱劃青方石如錐畫沙書六句頌云我<lb/>
　在世間多動少息暫休寳坊萬慮俱寂明日入山八<lb/>
　面受敵勒和尚隨句微哦旁皆嘆息中有一僧云萬<lb/>
<pb n="KR3k0065_WYG_028-20b"/>
　慮俱寂句法甚勝明日是將動也似覺復寐自理前<lb/>
　頌増住為主人動轉為客二語於出句上廣為八句<lb/>
　道教第四十七<lb/>
柴通伭字文元本綿州彰明縣弓手公幹山樊覩一鷹<lb/>
　𢃄綠絛胸絆於林間柴喜其俊異又疑豪子所蓄遂<lb/>
　取以歸道遇少年就索柴即與之少年媿謝𫝊以符<lb/>
　術授丹筆一枚曰遇人疾厄當書符以救之柴歸縣<lb/>
　不喜執役遂竄迹兩蜀到處每書符以治疾亦時得<lb/>
<pb n="KR3k0065_WYG_028-21a"/>
　金以助行囊後游太華見陳希夷問子何處得太乙<lb/>
　真君筆乎方知得遇乃太乙即求披戴住閿鄉縣觀<lb/>
　中真宗西祀回召對賜坐問以無為之要賜茶藥束<lb/>
　帛時百餘歲喜服氣能長嘯精神如中年人觀即唐<lb/>
　軒轅游宫有明皇詩及所註道徳經二碑真宗作詩<lb/>
　賜之改賜祥符觀額邑人後呼為柴先生觀婁道者<lb/>
　漣水人生有奇相右中手指凡七節父母異之令出<lb/>
　家依文殊院即院之隅雙松間一席當空為棲𨼆地<lb/>
<pb n="KR3k0065_WYG_028-21b"/>
　強名曰藥師菴其實無屋廬也蓬首裸足不間寒暑<lb/>
　雖積雨雪宛轉泥淖間所藉席非甚敗不輒易隆冬<lb/>
　則卧雪浴氷盛夏或擁毳附火傍有物若虺狀動止<lb/>
　與俱逮師示滅亦不復見菴絶人迹蕪穢不治有顔<lb/>
　翁者日來掃除師亦聽焉獨菴傍十步禁不聽治每<lb/>
　事已告去師必指一磚謂曰下有錢可取翁𤼵磚輙<lb/>
　得之日易其處止五十文翁他日覬其多也兩手掬<lb/>
　之其數自若師既絶物願見者足纔踵門輙嫚罵疏<lb/>
<pb n="KR3k0065_WYG_028-22a"/>
　其𨼆諱皆控其所不閒於人者發之必慚退雖不得<lb/>
　見恥心且格矣有民婦贄幣求見師厲聲曰若事姑<lb/>
　不謹何見我為不用汝物也可抱柱著婦意其使之<lb/>
　聽命也既及柱則旋柱疾走若有牽制是不得脫自<lb/>
　晨達午不解鄰人祈師師曰今縱汝去鄰人曰是嘗<lb/>
　苦其姑推磨殆坐此乎乆之名聞京師太宗召見賜<lb/>
　褐加禮遣還祥符中章宗復召館於開寳寺造塔道<lb/>
　院與石頭道者同對上用明皇飲張果故事賜酒師<lb/>
<pb n="KR3k0065_WYG_028-22b"/>
　引飲無難色侍者下咽輙仆師摩其項擊以三掌平<lb/>
　愈如故上益異焉昭陵為太子師撫之曰他日為四<lb/>
　十二年太平天子復命宫中同装服畢出脩敬師閉<lb/>
　目端坐閱數十人内至一人遽起曰願善待此人他<lb/>
　日為陛下作得家主乃章獻明肅太后也既辭歸上<lb/>
　賜兩褐并金器等物師復有一目生於掌中不以示<lb/>
　人唯二聖親覽焉淮楚呉水患而漣泗尤被其酷泗<lb/>
　衝淮汴下流二川與衆水東至泗葢千里而合復道<lb/>
<pb n="KR3k0065_WYG_028-23a"/>
　漣入於海海潮來去漣當其咽師之未滅與滅之後<lb/>
　屢顯功力以禦水災漣人尤徳之議者謂僧伽居泗<lb/>
　以制漳水之衝師居漣以禦潮波之害非偶然也師<lb/>
　之法號曰澄因大師<lb/>
祥符中封禪事竣宰執對於後殿上曰治平無事乆欲<lb/>
　與卿等一處閒玩今日可矣遂引羣公及内侍數人<lb/>
　入一小殿殿前有山甚高山面一洞上既入乃招羣<lb/>
　公從行初覺甚暗數十步則天宇豁然千峯百嶂雜<lb/>
<pb n="KR3k0065_WYG_028-23b"/>
　花流水極天下之偉觀少焉至一處重樓複閣金碧<lb/>
　照耀有一道士貌亦奇古來揖上執禮甚恭上亦答<lb/>
　之良厚邀上主席上再三遜謝然後坐羣臣再拜居<lb/>
　道士之次所論皆𤣥妙之㫖而牢醴之屬又非人間<lb/>
　所見也鸞鶴舞庭除笙簫振林木至夕乃罷道士送<lb/>
　上出門而别曰萬幾之暇無惜與諸公頻見過也復<lb/>
　由舊路以歸臣下因以請於上上曰此道家所謂蓬<lb/>
　萊三山者也羣臣自失者屢日後亦不復再往不知<lb/>
<pb n="KR3k0065_WYG_028-24a"/>
　何術以致之也<lb/>
東坡先生知揚州一夕夢在山林間忽見一虎來欲噬<lb/>
　公方甚怖時有一紫袍黄冠以袖障公叱虎使去明<lb/>
　日有道士投謁曰昨夜不驚畏否公瞋目罵曰䑕子<lb/>
　乃敢爾本欲杖汝脊吾豈不知子夜來術耶道士惶<lb/>
　駭而退蔡君謨嘗夢為虎所逼有一人救之虎既去<lb/>
　與之坐曰公貴人也但頭角不正手為按之曰骨已<lb/>
　正矣翼日李士寜道人謁君謨謂曰夜夢頗驚惶否<lb/>
<pb n="KR3k0065_WYG_028-24b"/>
　君謨愕然視其狀乃夢中逐虎正骨者此葢方術家<lb/>
　幻惑人之事爾<lb/>
樞密安公諱犯御名傳元祐末為江東漕因游廬山太<lb/>
　虚觀未至數里間有道士紫衣皂巾領徒七人迎謁<lb/>
　既而不知所在問左右皆無見至觀謁陸靜修仙師<lb/>
　遺像則宛然其人也元符庚辰公再到賦詩曰昔年<lb/>
　游厯訪霓旌多謝仙師數里迎今日重來知有意此<lb/>
　身應不為公卿<lb/>
<pb n="KR3k0065_WYG_028-25a"/>
韓待制子倉言貴城山中一道士命小童持鐵湯瓶出<lb/>
　觀貰酒小童巾道登厠以瓶掛樹端瓶重木弱為風<lb/>
　所揺木葉揩磨所著處皆成金色徐以木葉再揩未<lb/>
　至處則表裏黄赤即煅以火付市貨之得上金之價<lb/>
　自是隂識其木試之輒効年逾六十寓滑州天慶觀<lb/>
　以老病不出幾十年未嘗乏絶私念欲𫝊其術而未<lb/>
　有可付者㑹觀前一賣卜老人不問年之荒歉以一<lb/>
　斗求息一文意其為行有常或可以傳一日招至酒<lb/>
<pb n="KR3k0065_WYG_028-25b"/>
　肆密告以意老人曰余能是乆矣其人不之信期他<lb/>
　日共試之詰旦老者至因扄觀户鄰房數軰穴壁竊<lb/>
　窺之則見二人破一釡各以火煅次下藥物少間傾<lb/>
　注於地赤金爛然方把玩稱歎不虞窺壁者一擁而<lb/>
　入倉皇不及收因之喧呶爭奪二人者竟壓死矣衆<lb/>
　亦因是坐獄葢天地至寳鬼神所秘而二人輒私用<lb/>
　之宜於不免也<lb/>
臧論道郎中知洪州日有老兵為國子能致非時果菜<lb/>
<pb n="KR3k0065_WYG_028-26a"/>
　臧氏子弟稍異之問之則紿以得於市使他人求之<lb/>
　終不得也密察其所為則無妻息獨卧圃中草舍往<lb/>
　往夜定有語笑聲及迫而近之則又寂然其後論道<lb/>
　從容挽接益乆纔畧告曰今夜三更漏㸃中半公能<lb/>
　獨步至園中當有一語授公茍少差違則遂成虚矣<lb/>
　論道其夕不寐夜分具袍笏將出其妻苦問之不得<lb/>
　已以實告其妻不測而強制之漏向盡論道急趨草<lb/>
　舍而老兵已死矣論道歎恨彌日使人舉而葬之屍<lb/>
<pb n="KR3k0065_WYG_028-26b"/>
　如輕泡<lb/>
㑹稽天寜觀老何道士喜栽花釀酒以延客居於觀之<lb/>
　東廊一日有道人狀貌甚偉欵門求見善談論喜作<lb/>
　大字何欣然接之欵留數日乃别去未幾有妖人張<lb/>
　懐素號落拓者謀亂乃前日道人也何亦坐繋獄以<lb/>
　不知謀得釋自是畏客如虎杜門絶往還忽有一道<lb/>
　人亦美風表多技術觀之西廊道士曰張若水介之<lb/>
　來謁何大怒曰我坐接無頼道人幾死於囹圄豈敢<lb/>
<pb n="KR3k0065_WYG_028-27a"/>
　復見汝耶因大怒闔扉拒之而此道人葢永嘉林靈<lb/>
　噩也旋得幸貴震一時賜名靈素平日一飯之恩必<lb/>
　厚報之若水乘驛赴闕命以道官至蘂珠殿校籍視<lb/>
　殿修撰父贈朝奉大夫母封宜人而老何以嘗罵之<lb/>
　朝夕憂懼若水為揮解且以書慰之始少安觀中人<lb/>
　𫝊以為笑<lb/>
　　林靈素以術顯附之者多得美官或題靈素畫像<lb/>
　　曰當日先生在市㕓世人那識是真仙只因學得<lb/>
<pb n="KR3k0065_WYG_028-27b"/>
　　飛昇後雞犬相隨也上天<lb/>
伭教之尊奉前代如秦皇漢武間亦留心於此然至於<lb/>
　道君則亘古所未有也宣和中黄冠出入禁闥號金<lb/>
　門羽客氣焰赫然而林靈素為之宗主道官自金壇<lb/>
　郎至太虚大夫班秩與廷臣等一日盛暑亭午上在<lb/>
　水殿熱甚詔靈素作法祈雨乆之奏云四瀆上帝皆<lb/>
　命封閉唯黄河一路可通但不能及外詔急致之俄<lb/>
　震雷大霔霔皆濁流少頃即止中使自外入言内門<lb/>
<pb n="KR3k0065_WYG_028-28a"/>
　以外赫日自若上益奇之宣和末死於温州未死前<lb/>
　先自籍平日錫賚物寄之郡帑且為治命殮以容身<lb/>
　之棺棺中止置所賜萬歲籐杖封窆甚固建炎初惟<lb/>
　下温州籍其資而已後數年有内侍劉太尉之姪避<lb/>
　地至長沙於酒肆見一駝裘丈夫負壁而立熟視乃<lb/>
　靈素也劉叩先生何得至此曰吾亡命耳向不早為<lb/>
　此身首異處矣倐失所在後葬永嘉黄土山先命見<lb/>
　石龜方下棺開穴深數丈果得之時又有王仔昔者<lb/>
<pb n="KR3k0065_WYG_028-28b"/>
　初館於蔡京屬大旱徽宗焦心禱雨每遣中使持一<lb/>
　幅素紙求仔昔書皆為禱雨也一日中使再持紙至<lb/>
　仔昔忽書一小符仍札其左云焚符湯沃而洗之中<lb/>
　使不肯受仔昔怒曰第持去上得之駭異葢上先黙<lb/>
　禱而寵嬪赤目者因一沃而愈詔封通妙先生後以<lb/>
　語言不遜殺之<hi>仔昔一作資息</hi>
　　王仔昔倨傲又少戅帝待以客禮故其遇巨閹若<lb/>
　　僮奴及林靈素有寵忌之陷以事下獄死仔昔之<lb/>
<pb n="KR3k0065_WYG_028-29a"/>
　　得罪宦者馮浩譛之甚力獄中書示其徒曰上蔡<lb/>
　　遇冤人其後浩南竄至上蔡竟被誅<lb/>
宣和間林靈素希世寵幸數召入禁中賜坐便殿一日<lb/>
　靈素倐起趨階下曰九華安妃且至玉清上真也有<lb/>
　頃果中宫至靈素再拜殿下繼又曰神霄某夫人來<lb/>
　已而果有貴嬪繼至者靈素曰在仙班中與臣等列<lb/>
　禮不當拜長揖而坐俄忽<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>視唶曰是間何乃有妖<lb/>
　魅氣也時露臺妓李師師者出入宫禁言訖而師師<lb/>
<pb n="KR3k0065_WYG_028-29b"/>
　至靈素怒目攘袂亟起取御爐火箸逐而擊之内侍<lb/>
　救䕶得免靈素曰若殺此人其屍無狐尾者臣甘㒺<lb/>
　上之誅上笑而不從<lb/>
林靈素開講於寳籙宫一道者怒目立於前靈素問爾<lb/>
　何能道者曰無所能靈素曰無所能何以在此道者<lb/>
　曰先生無所不能何以在此徽宗異之宣問實有何能<lb/>
　道者對曰臣能生養萬物遂下道院取可以有種<lb/>
　者得茴香一掬命道者種於艮岳之趾仍遣衛監送<lb/>
<pb n="KR3k0065_WYG_028-30a"/>
　於道院中是夜三鼔失所在翼日視艮岳茴香已成<lb/>
　林矣<lb/>
宣和間崇尚道教四方矯偽之徒乘間因人以進者相<lb/>
　繼皆假古神仙為言公卿從而和之信而不疑有王<lb/>
　資息者淮甸間人最狂妄言師許旌陽王老志者濮<lb/>
　州人本出胥史言師鍾離先生劉棟者棣州人嘗為<lb/>
　舉子言師韓君文三人皆小有術動人資息後有罪<lb/>
　誅死棟為直龍圗閣宣和末林靈素敗乞歸唯老志<lb/>
<pb n="KR3k0065_WYG_028-30b"/>
　狡獪有智數不肯為已甚館於蔡魯公家自言鍾離<lb/>
　先生日與相往來自始至即日求去每戒魯公速避<lb/>
　位若將禍及者魯公頗信之或言此反而求奇中者<lb/>
　也一日苦口為魯公言其故翼日魯公見之輒瘖不<lb/>
　能言索紙書云其師怒泄天機故瘖之魯公為是力<lb/>
　請乃能於盛時遽自引退魯公有妾為尼嘗親見老<lb/>
　志事魯公每聞其言亦懼常密語所親妾喟然曰吾<lb/>
　未知他日竟如何惜其聽之不果也<lb/>
<pb n="KR3k0065_WYG_028-31a"/>
高宗在潜邸遇道人徐神翁甚敬禮之神翁臨别獻詩<lb/>
　曰牡蠣灘頭一艇横夕陽西去待潮生與君不負登<lb/>
　臨約同上金鰲背上行當時不知詩意謂何後兩宫<lb/>
　北狩高宗匹馬南渡即位至建炎庚戌正月三日帝<lb/>
　避兵航海次章安鎮灘淺閣舟落帆於鎮之福濟寺<lb/>
　前以候晚潮顧舟人曰此何灘曰牡蠣灘遥見山上<lb/>
　有閣巋然問居人曰此何山曰金鰲山高宗乃登焉<lb/>
　入閣見神翁大書往年所獻詩在壁間墨痕如新方<lb/>
<pb n="KR3k0065_WYG_028-31b"/>
　信神翁能前知為神仙中人也<lb/>
鄂州黄鶴樓下有石光澈名曰石照其右鉅石世𫝊以<lb/>
　為仙人洞也一守闗老卒每晨起即拜洞下一夕月<lb/>
　如晝見三道士自洞中出吟嘯乆之將復入洞卒即<lb/>
　從之道士云汝何人也卒具言其所以且乞富貴道<lb/>
　士曰此洞間石速抱一塊去卒持而出石合無從入<lb/>
　明日視石黄金也鑿而貨之衣食頓饒為隊長所察<lb/>
　執之以為盗也卒以實告官就取其石至郡則金化<lb/>
<pb n="KR3k0065_WYG_028-32a"/>
　矣非金非玉非石非鉛藏於軍資庫中<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0065_WYG_028-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋稗𩔖鈔卷二十八<lb/>
</p>
<p>
</p>
  </div>
<div>
<head>宋稗𩔖鈔卷二十九</head> <lb/>
    <p>
<pb n="KR3k0065_WYG_029-1a"/>
欽定四庫全書<lb/>
　宋稗𩔖鈔卷二十九<lb/>
　　　　　　　　　　　　　常熟潘永因編<lb/>
　報應第四十八<lb/>
趙韓王疾夜夢甚惡使道流上章禳謝因請章㫖趙難<lb/>
　言之從枕躍起索筆自書曰情闗母子弟及自出於<lb/>
　人謀計協臣民子賢難違乎天意乃憑幽<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>遽逞强<lb/>
　陽瞰臣血氣之衰肆彼魘呵之厲信周祝霾魂於鳩<lb/>
<pb n="KR3k0065_WYG_029-1b"/>
　愬何晉巫雪魄於雉經倘合帝心誅既不誣管蔡幸<lb/>
　原臣死事堪永謝朱均云云宻封令弗發向空焚之<lb/>
　火正爇函而此章為大風所掣吹墮朱雀門為人所<lb/>
　得傳誦於時<lb/>
　　趙韓王久病無生意解所寶雙魚犀帶遣親吏甄<lb/>
　　潜詣上清太平宫醮謝道士姜道元為公叩幽都<lb/>
　　乞神語神曰趙某開國勲臣奈何冤累不可避姜<lb/>
　　又叩曰冤者為誰神以淡墨一巨牌示之濃烟罩<lb/>
<pb n="KR3k0065_WYG_029-2a"/>
　　其上但識牌末一火字而已道元以告公曰我知<lb/>
　　之矣必秦王庭美也當時自是渠與盧多遜遣堂<lb/>
　　吏趙白交通事露遘禍咎豈在吾嗚呼一聞火字<lb/>
　　即知必是秦王心下事其可打過或云普病見廷<lb/>
　　美坐於牀側與之忿争而卒<lb/>
唐路巖為相宻奏臣下有罪應賜死皆令死者剔取結<lb/>
　喉三寸以驗其實至巖賜死乃自罹其酷行刑之地<lb/>
　乃楊收死所葢收為巖所陷者盧相多遜貶朱崖知<lb/>
<pb n="KR3k0065_WYG_029-2b"/>
　開封府李符白趙普曰朱崖雖在海外水土不甚惡<lb/>
　春州近在内地至者無生還宜以多遜改竄春州外<lb/>
　示寛宥而實置之必死之地普頷之月餘符坐事貶<lb/>
　宣州行軍司馬上怒未已欲再貶嶺外普具述其事<lb/>
　即以符知春州到任未浹旬而卒元豐六年王荆公<lb/>
　改春州為陽春縣𨽻南恩州既改為縣自此𫉬罪者<lb/>
　遂不至其地<hi>趙普以秦王廷美居西京非便諷李符上言安置房州又恐符言洩乃坐符他</hi>
　<hi>事貶之符固枉做小人普亦忍矣哉</hi>
<pb n="KR3k0065_WYG_029-3a"/>
徐鉉竄邠州而卒其家挈喪歸𦵏道出一邑時索湘為<lb/>
　邑宰忽一官自稱江南放叟徐鉉來謁曰僕有少懇<lb/>
　僕在江南為學士時嘗為人以一寶帶投執政變一<lb/>
　獄雖事不枉法然不免以贓名汚身今旅魂過海帝<lb/>
　廟下恐不為帝所容君為邑宰廟籍鄉版皆𨽻於君<lb/>
　君為吾謝之帝必難拒言訖不見湘感其誠乃為禱<lb/>
　謝柩舟過果無纎瀾虞薄暮鉉復來謝含喜歘然而<lb/>
　去以此知受贓枉法者無所容於天地之間<lb/>
<pb n="KR3k0065_WYG_029-3b"/>
張尚書詠守成都夜夢詣紫府真君繼請到西門黄承<lb/>
　事真君降階接之禮甚恭揖尚書坐承事下夢覺莫<lb/>
　知所謂明日問左右西門有黄承事否左右云有命<lb/>
　召之戒令具常服來既至果如夢中所見者問平生<lb/>
　有何陰徳真君禮遇如此承事云别無他長惟毎嵗<lb/>
　收成時以錢三萬緡收糴米糧俟至新陳未接之際<lb/>
　糶與細民價例不増升斗如故在我初無所損而小<lb/>
　民得濟所急尚書嘆曰此宜居吾之上也使两吏掖<lb/>
<pb n="KR3k0065_WYG_029-4a"/>
　之而拜承事名兼濟其子孫青紫不絶云<lb/>
夏英公素好術數凡陰陽山水之說無不收迨其薨於<lb/>
　洛中得善地以葬時其子龍圖安期以貴顯當開塋<lb/>
　域不自督促委之幹者其地乃古一侍中葬穴也其<lb/>
　故槨碑刻具在幹者以大事迫期遂諱不白而易之<lb/>
　取棺碑於旁近埋之既葬未幾龍圖死其婦挈家資<lb/>
　數萬改適其次子又得罪廢斥<lb/>
沈遼叡逺言嘉祐中其兄文通自越赴杭所經諸堰皆<lb/>
<pb n="KR3k0065_WYG_029-4b"/>
　集牛以運舟是時夏暑堰上露宿以俟之夜久人静<lb/>
　聞以行相呼云今吾輩有何生活答曰明日沈幾兒<lb/>
　子過於越任杭州又云沈幾早有子知杭州乎嘆息<lb/>
　不已使臣者審其聲甚椎重非人聲又深夜野次更<lb/>
　無外人其言氣非流俗因熟察之乃堰數牛也張芸<lb/>
　叟聞其事而言曰既以行呼豈非沈之親朋耶因果<lb/>
　之説凡禄厚而無功澤於民者即轉生為象牛駝馬<lb/>
　復以大力償衆人耳<lb/>
<pb n="KR3k0065_WYG_029-5a"/>
梅尚書和勝執禮嘗序送呉仲儀提㸃江西路刑獄云<lb/>
　劉夔侍郎自負有道術功行一旦上章解組竟入武<lb/>
　彛山樓居遐想日俟仙去俄有神降之言罪莫大於<lb/>
　殺人汝抱大罪奈何興妄念於帝所夔叩首自列生<lb/>
　平修謹雖㣲物不敢殺而況於人神曰昔提㸃某路<lb/>
　刑獄時某縣入某死罪州如之汝弗察也其罪入均<lb/>
　夔於是悵然悔咎不可及又嘗聞陳睦提㸃两浙路<lb/>
　刑獄㑹杭州民有妾夏沉香者浣衣井傍其嫡子適<lb/>
<pb n="KR3k0065_WYG_029-5b"/>
　墮井其妻謂沉香擠之訟於州三易獄不合睦怒劾<lb/>
　掾别委掾攝治之既獄具即以才薦遂逐三掾而殺<lb/>
　沉香東坡詩所謂殺人無驗終不快此恨終身恐難<lb/>
　了葢有激云他日睦還京師久之無所授聞廟師邢<lb/>
　頗從仙人游乃宻叩以未來事邢終拒弗之答尋語<lb/>
　所親曰如沉香何睦為之震汗廢食屢日<lb/>
故滄州節度使朱信本銀夏部落以軍功起家纎嗇聚<lb/>
　斂為時所鄙於京師龍和曲築大第外營田園内造<lb/>
<pb n="KR3k0065_WYG_029-6a"/>
　邸舍日入㑹算何啻千緡其長子任供奉官以信在<lb/>
　不敢自専但厚利貸於富室其劵詞有鐘聲纔絶本<lb/>
　利齊到之語葢謂信一瞑目即還也於是私募僕夫<lb/>
　十餘輩飾以珍異袍帶令伺宅傍俟其出擁掖而去<lb/>
　鞍馬服玩備極華美其黨皆京師搖唇鼓舌游手無<lb/>
　賴日有十數贊其嬉游則稱信陵孟嘗誇其用度則<lb/>
　鄙石崇王愷諂佞互攻聾騃不悟而復大言人間之<lb/>
　物靡有難至錢去便到其速如神至於筵㑹有奉其<lb/>
<pb n="KR3k0065_WYG_029-6b"/>
　歡心者器皿之具盡傾以與之嘗謂盡此生逸樂惟<lb/>
　我而已至信卒時已用過十餘萬及信葬畢籍其餘<lb/>
　者比信時十去五六加以恣縱蕩費更踰於前以至<lb/>
　鬻田園邸舍未周嵗而日入之緡亦絶其弟方四嵗<lb/>
　乳母與家人竊議若此不改我輩皆為餒鬼乳母乃<lb/>
　抱小兒詣府陳訴是時真宗在壽邸尹開封聞之赫<lb/>
　然怒具以上言舉餘財盡與弟供奉者斥出之一簮<lb/>
　不着其手仍除其班籍因兹索然無歸寄跡旅店乃<lb/>
<pb n="KR3k0065_WYG_029-7a"/>
　歴自來游從處求衣食徃既數四皆有厭心遂於京<lb/>
　師代獄卒搖鈴警夜聊足糊口素不服勞又以疎怠<lb/>
　被逐京師貨藥者多假㺯獅子猢猻為戲聚集市人<lb/>
　供奉者形質么麽頦頰尖薄克肖猢猻復委質於戲<lb/>
　場韋頸跳擲不已旁觀者為之汗顔而彼殊無怪也<lb/>
　公侯之裔一旦如此有其父必生其子何足怪耶<lb/>
　　唐盧坦字保衡始仕為河南尉時杜黄裳為尹召<lb/>
　　坦諭曰某巨室子與惡人游破産盍察之坦曰凡<lb/>
<pb n="KR3k0065_WYG_029-7b"/>
　　居官亷雖大臣無厚蓄其能積財者必剥下致之<lb/>
　　如子孫善守是天富不道之家不若恣其不道以<lb/>
　　歸之於人也黄裳驚異其言<lb/>
謝絳呉人雅秀有詞藻景祐中知制誥然輕黠利唇舌<lb/>
　人罕測其心時謂之士面觀音與范諷同年素為諷<lb/>
　所薄及龎籍訟諷两被黜時王堯臣當制絳求代草<lb/>
　其詞籍誥末曰季孫行父之功吾不忘矣葢指諷為<lb/>
　四凶也論者益畏之未幾出守南陽疾亟自噬舌噀<lb/>
<pb n="KR3k0065_WYG_029-8a"/>
　其血肉而卒聞者深鑒之<lb/>
陳公洎為開封功曹時章憲太后臨朝族人杖死一卒<lb/>
　公當驗問太后遣中使十數輩諭㫖吏惶懼欲以病<lb/>
　死聞洎獨正色曰彼實冤死待我而申奈何懼罪而<lb/>
　驗不以實乎爾曹但勿預吾當任咎乃手自為牘以<lb/>
　白府尹程琳大喜曰官人用心如此前程非琳所及<lb/>
　即為入奏雖大忤㫖而公論歸之既而太后原其族<lb/>
　人公亦不及罪自是遂顯清名不數年歴官清要其<lb/>
<pb n="KR3k0065_WYG_029-8b"/>
　孫道履皆以詞學為一時聞人葢陰徳之報也<lb/>
舊制沙門島黥卒溢額則取一人投於海殊失朝廷寛<lb/>
　宥之意馬黙知登州建白乞後溢額選年深至配所<lb/>
　不作過者移本州牢城以廣好生之徳神宗深然之<lb/>
　著為定例後馬夢有告之者爾本無子耳無壽上帝<lb/>
　以爾請貸罪人賜一子且益壽云<hi>罪人定額官給糧者纔三百人溢額</hi>
　<hi>則糧不足且地狹難容寨主李慶一任至殺七百餘人</hi>
　　黙以貸罪人事𫉬報生子純字子約紹興中為江<lb/>
<pb n="KR3k0065_WYG_029-9a"/>
　　西漕時梁企道楊祖為帥每强盜勅下貸命必配<lb/>
　　潮州諭部吏至郊外即投之江中子約云使其合<lb/>
　　死則自正典刑以其罪止於流故赦其生猶或自<lb/>
　　新既斷之後即平人爾倘如此與殺無罪之人何<lb/>
　　以異乎二公由此不咸後以他事交愬於朝俱罷<lb/>
　　去黙字處厚仕至諫議大夫壽八十子約亦以大<lb/>
　　中大夫致仕壽八十一而終<lb/>
馬巨濟之父中年未得子母為置妾媵偶𫉬一處子質<lb/>
<pb n="KR3k0065_WYG_029-9b"/>
　色殊麗父忻然納之但每對鏡理髮即避匿有沮喪<lb/>
　之容宻詢其故乃垂泣曰某父守官某所不幸物故<lb/>
　不𫉬歸葬鄉里母乃見鬻得值將畢葬事今父死未<lb/>
　經卒哭尚約髪以白繒而以絳綵蒙之懼君之見耳<lb/>
　無他故也涓父惻然乃訪其母以女歸之且為具舟<lb/>
　載其資装遣送是夕涓母夢羽人告之云天錫爾子<lb/>
　慶流涓涓後生巨濟即以涓名之涓既赴御試畢夢<lb/>
　人告之曰子欲及第須作十三魁涓歴數其在太學<lb/>
<pb n="KR3k0065_WYG_029-10a"/>
　及預薦送止作十二魁心甚憂之逮至賜第則魁冠<lb/>
　天下果十三魁也<lb/>
李士衡為館職使髙麗一武臣為副髙麗禮幣贈遺之<lb/>
　物士衡皆不闗意一切委於副使時船底疎漏副使<lb/>
　以士衡所得縑帛藉船底然後實已物以避濕漏至<lb/>
　海中遇大風船欲傾覆舟人大恐請盡棄所載不爾<lb/>
　船重必難免副使倉皇取載物投之海中不暇揀擇<lb/>
　約投及半風止船定既而檢㸃所投皆副使物士衡<lb/>
<pb n="KR3k0065_WYG_029-10b"/>
　所得在船底一無所失<lb/>
王韶晚年頗悔取熙河時事嘗游金山寺以因果問衆<lb/>
　僧皆言以王法殺人如舟行壓殺螺蜯自是無心韶<lb/>
　猶疑之時有刁景純者比韶為前輩亦學佛多在金<lb/>
　山忽一日與韶邂逅於長老坐間韶復舉前話以問<lb/>
　衆答如初刁獨無語韶曰十八丈以為何如刁曰但<lb/>
　打得過賢心下否韶曰不知十八丈以為打得過否<lb/>
　刁曰以某所見賢打過不得曰何以知之曰若打得<lb/>
<pb n="KR3k0065_WYG_029-11a"/>
　過自不問也韶亦不自安後數嵗害發背終日闔眼<lb/>
　醫者告之曰看病亦當看眼色樞宻試開眼看韶曰<lb/>
　安敢開眼斬頭截脚人有許多在前月餘遂卒當韶<lb/>
　未病前涇原宰王直温一夕忽夢奉天符令斷王韶<lb/>
　公事直温熟視罪人頗殷肥矬矮其吏宣判將韶決<lb/>
　脊杖配洪州覺而以韶名字問人或告以樞宻使王<lb/>
　韶亦殷肥矬矮直温異之未幾聞韶罷樞宻謫官洪<lb/>
　州𤼵背而卒<lb/>
<pb n="KR3k0065_WYG_029-11b"/>
大觀中有人於京師賣靴忽見其父葬時一靴在焉詰<lb/>
　之舖翁云一官員携來修俟其後至可問有頃其人<lb/>
　果來乃其父也拜之不顧但取靴乘馬而去士人追<lb/>
　隨約二三里度力不可及乃呼曰生為父子何無一<lb/>
　言相教其父曰爾可學鎮江葛蘩士人遂造蘩問何<lb/>
　以為幽㝠所重蘩對曰予始者日行一利人事嗣後<lb/>
　或一或三或數四或十今四十餘年未嘗少廢又問<lb/>
　何以為利人事蘩指坐間踏子曰此物置之不正則<lb/>
<pb n="KR3k0065_WYG_029-12a"/>
　觸人足予為正之若人渴與以杯水皆利人事也但<lb/>
　隨其事而利之上至卿相下至乞丐皆可以行惟在<lb/>
　長久而已後有異僧見蘩在浄土境中葢其能以利<lb/>
　人為急則日用無非利人之事矣<lb/>
劉元城貶梅州章惇輩必欲殺之郡有王豪兇人也以<lb/>
　貲得官徃來京師見惇自言能殺元城惇大喜即除<lb/>
　本路轉運判官其人驅車速進及境郡守遣人告元<lb/>
　城元城畧處置後事與客笑談飲酒以待之至夜半<lb/>
<pb n="KR3k0065_WYG_029-12b"/>
　忽聞鐘聲問之則其人忽嘔血死矣秦檜父嘗為静<lb/>
　江府古縣令守帥胡舜陟欲為檜父立祠於縣以為<lb/>
　逢迎計縣令髙登剛正士也堅不奉命舜陟大怒文<lb/>
　致其罪送獄鍛鍊備極慘毒未數日舜陟忽殂登乃<lb/>
　𫉬免大理寺評事胡夢昱以直言貶象郡過桂林帥<lb/>
　錢宏祖欲害之未及有所施行亦暴亡嗚呼謂天不<lb/>
　佑忠賢可乎胡澹菴謫嶺南士大夫多凌蔑之否則<lb/>
　畏避之方務徳滋本亦檜黨待之獨加禮澹菴深徳<lb/>
<pb n="KR3k0065_WYG_029-13a"/>
　之檜死其黨皆逐務徳入京謀一差遣不可得栖栖<lb/>
　旅館澹菴偶與王梅溪語及其事梅溪曰此君子也<lb/>
　率館中諸公訪之且揄揚其美務徳由此遂晉用可<lb/>
　見君子贏得做君子小人枉了做小人<lb/>
龍舒人劉觀任平江許浦監征其子堯舉字唐卿因就<lb/>
　嘉禾流寓試僦舟以行舟人有女堯舉調之舟人防<lb/>
　閑甚嚴無由得間既引試舟人以其重扃棘圍無他<lb/>
　慮也日出市貿易而試題適唐卿私課既得意出院<lb/>
<pb n="KR3k0065_WYG_029-13b"/>
　甚早比两塲皆然遂與舟女得諧私約觀夫婦一夕<lb/>
　夢黄衣二人馳至報榜云郎君首薦觀前欲視其榜<lb/>
　傍一人忽掣去云劉堯舉近作欺心事天符殿一榜<lb/>
　矣覺言其夢而協頗驚異俄而拆卷堯舉以雜犯見<lb/>
　黜主文皆歎惜其文既歸觀以夢語之且詰其近作<lb/>
　何事匿不敢言次舉雖首薦於舒亦竟不第<lb/>
建炎初劇盜張遇起江淮間所至噬螫無噍𩔖衆且數<lb/>
　十萬其禆將馬吉者狀絶魁偉善用兵然頗仁慈毎<lb/>
<pb n="KR3k0065_WYG_029-14a"/>
　戒軍士勿妄殺人曰為盜脱饑耳得食則已奈何廣<lb/>
　殺凡擄𫉬士人及僧道輒條别善遇之有疾病視其<lb/>
　起居飲食甚篤士卒得婦女以獻者置别室訪其親<lb/>
　戚還之無所歸擇配嫁之一日遇宴帳下諸人有譛<lb/>
　之者曰是收軍情者遇怒欲斬之呼至數其罪吉嘻<lb/>
　笑自若曰賊殺賊豈須有罪耶何云云如是我死固<lb/>
　分耳即就地坐瞑目合爪視之死矣遇雖殘忍亦為<lb/>
　變色左右至流涕古稱得道至人以至佛菩薩多𨼆<lb/>
<pb n="KR3k0065_WYG_029-14b"/>
　盜賊牢獄屠沽釣獵中以救人如吉殆是耶<lb/>
入内都知宣慶使陳永錫言上皇朝内人有两劉娘子<lb/>
　其一人年近五旬志性素謹自入中年即飯蔬誦經<lb/>
　有程課宫中呼為看經劉娘子其一乃上皇藩邸人<lb/>
　敏於給事每上食則就案析治脯脩多如上意宫中<lb/>
　呼為尚食劉娘子樂禍而喜暴人之私一日有小宫<lb/>
　嬪㣲忤上㫖潜求救於尚食既諾之而反從中下石<lb/>
　小嬪知之多取紙筆焚之云我且上訴於天帝即自<lb/>
<pb n="KR3k0065_WYG_029-15a"/>
　縊死不踰月两劉娘子同日而亡時五月三日也至<lb/>
　輿尸出閣門棺斂初舉尚食之衾而其首已斷旋轉<lb/>
　於地視之則羣蛆藂雜而穢氣不可近繼啟看經之<lb/>
　衾香馥集人面色如生於是内人知者皆稽首云善<lb/>
　惡之報昭示如此不可不為之戒也<lb/>
章思文福唐人家世貧窶思文以鈎距心計致富初一<lb/>
　武臣監秀州華亭縣鹽塲贓汚不法多受亭户賄賂<lb/>
　任思文以為肘臂約所得中分之武臣者以方在任<lb/>
<pb n="KR3k0065_WYG_029-15b"/>
　欲匿其跡故受賂多寄思文所信之不疑也秩滿受<lb/>
　代徃取思文盡乾沒不與武臣者不勝忿恨致疾以<lb/>
　死思文暮年始生一子鍾愛之而其子㓜則多病治<lb/>
　療之費竭産不恤年六七嵗竟死思文慟悼恨不身<lb/>
　代之也蓋棺之際痛不能捨復舉面羃撫之則其子<lb/>
　面已變如向武臣之狀盛怒勃然懼而亟瘞之<lb/>
衛仲逵字子逵秀州華亭人為館職時因病入㝠府立<lb/>
　於庭下俟命有四人者坐其上西向少年者呼曰為<lb/>
<pb n="KR3k0065_WYG_029-16a"/>
　他試一檢三人難之少年曰若不檢如何行遣三人<lb/>
　曰渠已是合還何必檢恐出手不得爾少年意不可<lb/>
　囘摳衣吏諭意吏捧牙盤而上中置紅黒牌二紅者<lb/>
　金書善字黒者白書惡字少年指黒牌吏持以去少<lb/>
　焉吏人捧簿書出盈庭即有一秤横前两皆有柈吏<lb/>
　舉其簿置東柈柈重壓至地地為動搖衛立不能安<lb/>
　三人皆失色云向固云不可檢今果爾奈何少年亦<lb/>
　慘沮有悔意須㬰曰更與檢善看吏又持紅牌去忽<lb/>
<pb n="KR3k0065_WYG_029-16b"/>
　西北隅㣲明如落照狀一朱衣道士捧玉盤出四人<lb/>
　皆起立道士居中而坐望玉盤中文書僅如箸大吏<lb/>
　持下置西柈柈亦壓地而東柈髙舉向空大風歘起<lb/>
　卷其紙蔽天如烏鳶亂飛無一存者四人起相賀命<lb/>
　席延衛坐衛拱手曰仲逵年未四十平生不敢為過<lb/>
　惡何由簿書充塞如此少年曰心善者惡輕心惡者<lb/>
　惡重舉念不正此即書之何必真犯衛謝曰是則然<lb/>
　矣敢問善状何事也少年曰朝廷興工修三山石橋<lb/>
<pb n="KR3k0065_WYG_029-17a"/>
　君曽上書諫此乃奏藁也衛曰雖曽上疏朝廷不從<lb/>
　何益於事曰事之行止在君非臣也君言得用豈但<lb/>
　活數萬人命君當位極人臣奈惡簿頗多猶不失八<lb/>
　座勉之遂遣人導歸後位至吏部尚書<lb/>
河南民家婦某元兵下江南婦被擄姑與夫行求數年<lb/>
　得之湖南婦已妻千户某饒於財情好甚洽視夫姑<lb/>
　若途人會有㫖凡婦人被擄許夫贖取敢匿者死某<lb/>
　懼罪亟遣婦婦堅不行夫姑留以俟婦閉其室弗與<lb/>
<pb n="KR3k0065_WYG_029-17b"/>
　通遂號慟頓絶而去行未百步青天無雲而雷囘視<lb/>
　婦已震死矣<lb/>
大徳間荆南境内有九人山行值雨避於路傍舊土洞<lb/>
　中忽有一虎來居洞口咆哮怒視目光射人内一人<lb/>
　素愚八人者宻議虎若不得人烏得去因紿愚者先<lb/>
　出我輩共掩殺之愚者意未決遂各解一衣縛作人<lb/>
　形擲而出之虎愈怒八人併力排愚者於外虎即啣<lb/>
　置洞口怒視如前須㬰土洞壓塌八人皆死愚者𫉬<lb/>
<pb n="KR3k0065_WYG_029-18a"/>
　生夫當顛沛患難之際乃欲以八人之智而陷一人<lb/>
　之愚其用心亦險矣天道果夢夢耶<lb/>
　神鬼第四十九<lb/>
雒陽大内興立自隋唐五代至聖朝藝祖嘗欲都之開<lb/>
　寶末幸焉而宫中多見怪且適霖雨徒雩祀謝見上<lb/>
　帝而歸是後至宣和又為年百五十久虚曠葢自金<lb/>
　鑾殿後雖白晝人不敢入入則多有異蠆或大於斗<lb/>
　蛇率為巨蟒日夜絲竹歌哭之聲不絶也宣和末有<lb/>
<pb n="KR3k0065_WYG_029-18b"/>
　監官呉本者武人恃氣不畏事夏月因納凉於殿廡<lb/>
　間至晡時候天尚未昏黒從者堅請歸舍不聴俄忽<lb/>
　聞蹕聲自内出即有衛從繽紛執紅綃金龍燭者數<lb/>
　十對成行羅列中一人衣黄衣如帝王狀胸間尚帶<lb/>
　鮮血擁從甚盛徐行由殿廡從本寓舍前過本與其<lb/>
　從者急趨入户避之得詳瞰焉最後有一衛士似怒<lb/>
　本納凉故妨其行蹤也乃以手两指按其卧榻之四<lb/>
　足遂穿磚而陷於地頃刻轉他殿而去遂忽不見本<lb/>
<pb n="KR3k0065_WYG_029-19a"/>
　大駭自是不敢宿止其中矣因圖畫所見徧以示人<lb/>
　雒陽士大夫多傳之曰此必唐昭宗也<lb/>
冀公王欽若淳化二年自懐州赴舉與西州武覃偕行<lb/>
　途次圃田忽失公所在覃遂止於民家散僕尋之俄<lb/>
　見僕濶步而至驚悸言曰自此數里有一神祠見公<lb/>
　所乘馬弛韁宇下某徑至蕭屏有門吏約云令公適<lb/>
　與王相歡飲不可入也某竊窺見其中果有笙歌杯<lb/>
　盤之具覃急與僕同徃見公已來将半酣矣詢之笑<lb/>
<pb n="KR3k0065_WYG_029-19b"/>
　而不答覃却到民家指公㑹處乃裴晉公廟覃心異<lb/>
　之登第後不數年為翰林學士使两川囘軺至褎城<lb/>
　驛方憩於正寢將吏忽見導從自外而至中有一人<lb/>
　云唐宰相裴令公入謁公欣然接之因宻謂公大用<lb/>
　之期乃懐中出書一卷示公以富貴黙定之事言終<lb/>
　而𨼆及公登庸出俸新圃田神祠為文記之<lb/>
韓退之木居士詩偶然題作木居士便有無窮求福人<lb/>
　葢當時以枯木𩔖人形因以乞靈也今在衡州之耒<lb/>
<pb n="KR3k0065_WYG_029-20a"/>
　陽縣元豐初年旱暵縣令禱之不應柝而焚之主僧<lb/>
　道符乃更刻木為形而祠之張芸叟南遷郴州過而<lb/>
　見之題詩於壁云波穿火透本無竒初見潮州刺史<lb/>
　詩當日老翁終不免後來居士欲奚為山中雷雨誰<lb/>
　宜主水底蛟龍睡不知若使天年俱自遂如今已復<lb/>
　長孫枝予每憤南方淫祠之多所至有之陸龜蒙所<lb/>
　謂有雄而毅<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>而碩者則曰將軍有温而愿哲而少<lb/>
　者則曰某郎有媪而尊嚴者則曰姥有婦而容者則<lb/>
<pb n="KR3k0065_WYG_029-20b"/>
　曰姑而三吴尤甚所主之神不一或曰太尉或曰相<lb/>
　公或曰夫人或曰娘子村民家有疾病不服藥劑惟<lb/>
　神是恃事必先禱之謂之問神茍許其請雖冒險以<lb/>
　觸憲網必為之倘不諾其請卒不敢違也凡禱必許<lb/>
　以牲牢祀謝刲物命所費不貲禱而不驗病者已殂<lb/>
　猶償所許之祭曰弗償其禍必甚無知之俗以神之<lb/>
　禦災捍患為可惴惴然不敢少懈也近世士大夫家<lb/>
　亦漸習此風其稍有識者心知其非而見女子之易<lb/>
<pb n="KR3k0065_WYG_029-21a"/>
　惑故牽於閨幃之愛亦遂徇俗殊可駭歎且神聰明<lb/>
　正直而一者也豈有以酒食是嗜而竊福以饕餮於<lb/>
　愚鹵之民豈所謂聰明正直者耶至於嶽也瀆也古<lb/>
　先賢徳有功於人載在祀典血食一方者吾敢不欽<lb/>
　奉之乎所謂郎者姑者安能禍福於忠信之士吾所<lb/>
　未信也世豈無一狄公為一革之木居士既為令之<lb/>
　所焚矣彼庸髠者復假托以惑衆此尤可笑云余又<lb/>
　聞蜀人言陳子昻閬州人州有陳拾遺廟語訛為十<lb/>
<pb n="KR3k0065_WYG_029-21b"/>
　姨遂更廟貌為婦人裝飾甚嚴有禱亦或驗利之所<lb/>
　在茍僅得豚肩巵酒子昻且屈為婦人勉應之不辭<lb/>
　則新木居士亦奚為不可乎聞者絶倒<lb/>
　　温州有土地杜拾姨無夫五髭鬚相公無婦州人<lb/>
　　迎杜十姨以配五髭鬚合為一廟杜拾姨為誰杜<lb/>
　　拾遺也五髭鬚為誰伍子胥也若少陵有靈豈不<lb/>
　　對子胥笑曰爾尚有相公之稱而我乃為十姨何<lb/>
　　雌我耶大小孤山在江湖中嶷然獨立而世俗轉<lb/>
<pb n="KR3k0065_WYG_029-22a"/>
　　孤為姑小孤側有石磯謂之澎浪磯遂轉為彭郎<lb/>
　　磯云彭郎者小姑壻也故小姑廟像乃一婦人其<lb/>
　　額為聖母廟<lb/>
　　西京龍門山在伊水上自端門望之如雙闕故謂<lb/>
　　之闕塞而山口有廟曰闕口廟廟中神像甚勇手<lb/>
　　持一屠刀尖鋭按膝而坐問其居人云此乃豁口<lb/>
　　大王也<lb/>
　　北方有牛王廟畫百牛於壁而牛王居其中問牛<lb/>
<pb n="KR3k0065_WYG_029-22b"/>
　　王為何人乃冉伯牛也<lb/>
　　陳州城外有厄䑓寺乃孔子絶糧之地今其中有<lb/>
　　一字王佛云是孔子像舊榜文宣王因風雨洗剥<lb/>
　　但存王一字而釋氏附㑹為一字王佛也其侍者<lb/>
　　冠服猶是顔淵之狀如杜甫之作十姨天下如是<lb/>
　　不可勝數<lb/>
六一居士曰石曼卿自少以詩酒豪放自得其氣貌偉<lb/>
　然詩格竒峭又工於書筆畫遒勁兼顔栁為世所珍<lb/>
<pb n="KR3k0065_WYG_029-23a"/>
　余家嘗得南唐後主澄心堂紙曼卿為余以此紙書<lb/>
　其籌筆驛詩詩曼卿平生所自愛者至今藏之號為<lb/>
　三絶曼卿卒後其故人有見之者云恍惚如夢中言<lb/>
　我今為鬼仙所主芙蓉城欲呼故人徃游不得憤然<lb/>
　騎一素騾去如飛其後又降於亳州一舉子家又呼<lb/>
　其舉子去不得因留詩一篇其一聫云鶯聲不逐春<lb/>
　光老花影長隨日脚留神仙事怪不可知其詩頗𩔖<lb/>
　曼卿語舉子不能道也<lb/>
<pb n="KR3k0065_WYG_029-23b"/>
洪州學正張某天性刻薄老而益甚雖生徒告假亦靳<lb/>
　不與學官給五日則改為三日給三日則改為二日<lb/>
　他皆𩔖是衆憾之有張鬼子者以形容似鬼得名衆<lb/>
　使為作陰府追鬼以怖張老鬼子欣然曰願奉命然<lb/>
　㺯假須似真要得一𡨕司牒乃可衆曰牒式當何如<lb/>
　曰曽見人為之乃索紙以白<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>細書而自押字於後<lb/>
　是夜詣州學學門已扄鬼子入自隙間衆駭愕張老<lb/>
　見之怒曰畜生何敢然必諸人使爾夜怖我笑曰奉<lb/>
<pb n="KR3k0065_WYG_029-24a"/>
　陰府牒追君張索牒讀未竟鬼子露其巾有两角横<lb/>
　其首張老驚號即死鬼子出立於庭言曰吾真牛頭<lb/>
　獄卒奉命追此老偶渡水失符至今二十年懼不敢<lb/>
　歸今賴諸秀才力得以反命㺯假却成真矣拜謝而<lb/>
　逝<lb/>
舊𫝊荆州江亭柱間有詞云簾卷曲欄獨倚山展暮天<lb/>
　無際淚眼不曽晴家在呉頭楚尾數㸃雪花亂委撲<lb/>
　漉沙鷗驚起詩句欲成時沒入蒼烟叢裏黄魯直讀<lb/>
<pb n="KR3k0065_WYG_029-24b"/>
　之凄然曰似為余𤼵也不知何人所作筆勢𩔖女子<lb/>
　又淚眼不曽晴之句疑為鬼是夕夢女子曰我家豫<lb/>
　章吴城山附客舟至此墮水不得歸登江亭有感而<lb/>
　作不意公能識之魯直驚悟曰此必呉城小龍女輩<lb/>
　也時建中靖國元年云至乾道六年呉明可芾守豫<lb/>
　章其子登科同年生朱景父因孫來見得攝新建尉<lb/>
　值府中葺呉城龍王廟命之董役忽憶荆州詞以為<lb/>
　語意憤抑悽斷殆非龍宫嫺雅出塵之度為賦玉樓<lb/>
<pb n="KR3k0065_WYG_029-25a"/>
　春一闋書於女祠壁云玉階瓊室氷壺帳恁地水晶<lb/>
　簾不上兒家住處隔紅塵雲氣悠揚風淡蕩有時閒<lb/>
　把蘭舟放霧鬢霜鬟乘翠浪夜深滿載月明歸畫破<lb/>
　琉璃千萬丈是夜夢旌幢羽葆儀衛甚盛𫝊言龍女<lb/>
　來謁宴飲寢昵如經一日夜言談瀟灑風儀穆然將<lb/>
　别謂朱曰君前身本南海廣利王幼子行游江湖為<lb/>
　我家壻妾實得奉箕帚今君雖以宿縁來生朱氏然<lb/>
　呉城之念正爾不忘以故得禄多在豫章之分須君<lb/>
<pb n="KR3k0065_WYG_029-25b"/>
　官南海陽禄且盡當復諧佳偶言訖愴别而去既覺<lb/>
　亟書其事識之特未悟南海語耳後浸淫病瘠家人<lb/>
　疑其有祟挽使罷歸明年丁艱服闋調𡊮州分宜主<lb/>
　簿須次家居縣之士子昔從為學者相率來謁因話<lb/>
　𡊮州風土偶及主簿廨前有南海王廟朱恍然自失<lb/>
　明日抱疾遂不起竟未嘗得至官凡两攝職於豫章<lb/>
　所謂多得禄者如是而已意其初撰詞時方寸墮妄<lb/>
　境故契神女之夢豈黠鬼乘念託以為奸者與<lb/>
<pb n="KR3k0065_WYG_029-26a"/>
資聖寺在海鹽縣西寺有寶墖極髙峻四面層層㸃燈<lb/>
　照東海行舟者皆望此為標的焉有海濱業戸某與<lb/>
　兄弟泛舟入洋口接鮮風濤驟惡舟楫悉壊俱溺於<lb/>
　海其家日夕號泣一夕夢其夫歸曰我未出海時先<lb/>
　夢神告曰來日有風波之厄不可徃吾不信遂死於<lb/>
　此初墜海時彈指隨波已去數百里今在海潮鬼部<lb/>
　中極苦毎日潮上皆我輩推擁而來他佛事祭享皆<lb/>
　為諸鬼奪去我不可得獨有資聖塔燈光明功徳浩<lb/>
<pb n="KR3k0065_WYG_029-26b"/>
　大耳其妻因鬻家貲入寺設燈願次夕又夢夫來云<lb/>
　今得升一等矣<lb/>
洪揚祖嚴州人入太學以三含法釋褐嘉熙庚子間為<lb/>
　京局官一日偕友人泛湖至三賢堂登岸縱步得小<lb/>
　逕松竹蕭然頗訝前是未覩行數武新宅一所青衣<lb/>
　候門曰娘子待官人久矣衆與俱入主人延客啜茶<lb/>
　於堂則姣然少婦也謂洪曰别來安否洪恍然曰娘<lb/>
　子誰氏婦人曰官人遽忘妾耶洪諦視良久念姻戚<lb/>
<pb n="KR3k0065_WYG_029-27a"/>
　間無有而其貌頗𩔖舊所狎妓漫曰子非某人乎婦<lb/>
　人曰是也洪曰子下世久矣吾嘗燒香送喪湖上今<lb/>
　乃不死豈而家紿我乎婦人笑曰妾果死矣曰死則<lb/>
　何以在是曰世間如我者甚多特人不識耳因相與<lb/>
　道故舊臨别謂洪曰世事可知得嬉且嬉三十年後<lb/>
　此為血池衆出門大驚曰吾曹乃白日見鬼耶使其<lb/>
　僕挿竹記路明日率十餘友再徃則榛翳無跡不可<lb/>
　復辨矣其甥黄宗仁為洪撰墓誌不敢盡言但云公<lb/>
<pb n="KR3k0065_WYG_029-27b"/>
　遇異人告之將來世變遂以詩酒自娯世事罕嬰懐<lb/>
　抱云又開禧中有一官人到部僦旅摟而居後樓亦<lb/>
　一官人以妾自隨前樓人聴其言語歌聲宛然亡妾<lb/>
　也心甚訝之一日俟其主出推窻呼之妾亦倚窻而<lb/>
　望前樓人曰汝非某人乎曰是也曰汝死久矣何為<lb/>
　在此曰世間如我輩不少苐不為人所覺耳前樓人<lb/>
　見國事日非常懐杞憂因問曰汝在陰間必知陽世<lb/>
　事國祚如何曰不逺矣但視浙江潮若不來國必亡<lb/>
<pb n="KR3k0065_WYG_029-28a"/>
　矣至理宗時潮頭漸撃西興浙江亭遂為沙漲之地<lb/>
李通判者忘其名一女既笄遴擇佳壻久未有可意者<lb/>
　一日有陳察推者通謁與李有舊叙話甚欵因言近<lb/>
　喪偶且及期矣言及歔欷流涕且言家有二女皆已<lb/>
　及嫁思念逝者悲不自勝李女自青瑣間窺之竊謂<lb/>
　侍婢曰是人篤於情義如此決非輕薄者得為之配<lb/>
　亦幸矣因再三詢其姓氏每言輒及之陳時年逾强<lb/>
　仕瘠黒而多髯容狀塵垢素好學能詩妙書札李喜<lb/>
<pb n="KR3k0065_WYG_029-28b"/>
　之每歎曰使其年貌稍稱吾女亦足壻矣女聞之竊<lb/>
　謂傅姆曰女子托身惟擇所歸年之少長貌之美醜<lb/>
　豈論也哉由是家人頗識女意媒議他姻則黙不樂<lb/>
　父母怪之曰豈宿縁耶乃遣媒通約陳初固拒以年<lb/>
　長非偶其議屢格則女輒憂忿或愠不食父母憂之<lb/>
　固請不得已乃委禽焉女喜甚既成婚伉儷和鳴撫<lb/>
　二女如已出謂陳曰女已長婚對當及時不宜緩也<lb/>
　朝夕屢以為言且廣詢媒妁不半載而嫁其長女傾<lb/>
<pb n="KR3k0065_WYG_029-29a"/>
　貲奉之陳曰季女尚可二三年妻曰不然趣之尤力<lb/>
　陳辭曰縱得壻今無以備奩具妻曰但求壻吾為營<lb/>
　辨又數月亦受聘亟議嫁遣陳曰奈何妻忽謂陳曰<lb/>
　君昔貯金五十星於小罌中埋牀下盍取用之豈於<lb/>
　已女而有吝耶陳大驚曰汝何從知之但笑而不言<lb/>
　葢陳實嘗埋金他人無知者因取用之不期年而二<lb/>
　女皆出適妻謂陳曰吾責已塞今無餘事矣當置酒<lb/>
　相賀乃與陳對飲極量歡甚各大醉而寢翼旦寢覺<lb/>
<pb n="KR3k0065_WYG_029-29b"/>
　妻忽驚遽大呌曰此何所耶顧陳曰爾何人耶陳大<lb/>
　驚疑其心疾媵侍輩圍守妻驚恐惶惑問曰我何為<lb/>
　在此媵侍曰夫人成親一年豈不省耶妻都不曉俄<lb/>
　其父母至撫慰之因歴言其本末妻大慟曰父母生<lb/>
　女不為擇配此人醜老可惡忍以我棄之耶不肯留<lb/>
　乃送其家自言恍如夢覺前事皆不知之陳亦悟埋<lb/>
　金之事惟其亡妻知之疑其繋念二女而魂附李女<lb/>
　以畢姻嫁也後竟仳<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>而改醮焉異哉<lb/>
<pb n="KR3k0065_WYG_029-30a"/>
福州海商楊氏父子三人同溺於大洋共附一木遂漂<lb/>
　墜鬼國中烟火聚落悉如人世但其人形軀枯悴生<lb/>
　理窮窶每相報云去每州每縣赴法會則各有喜色<lb/>
　徃徃盡室以行大率醉歸挾餘饌分餉三楊賴以充<lb/>
　饑或數日不值枵腹竟夕居數年不堪鬼氣薫蒸父<lb/>
　兄皆死惟㓜子存一旦見飛符使者從天而下訪問<lb/>
　此子衆鬼謀曰使去則不可若不去又已有他姓名<lb/>
　令隨隊而行戒瞑目勿開既登塗耳畔聞風雨波濤<lb/>
<pb n="KR3k0065_WYG_029-30b"/>
　之聲甚厲良久脚履平地見僧振鈴呪食衆合掌盡<lb/>
　入引楊生蔽身大樹之上時持食物出餽忽振鈴羣<lb/>
　誦大悲呪楊少年時能之自墮異域已廢忘一聴其<lb/>
　聲便能憶亦隨口持諷鬼不復相親會散掃跡楊徬<lb/>
　徨到曉徃來見者指為猿猱乃下樹與人説本末始<lb/>
　認得夜來法席正其家也楊氏一門且疑且畏妻亦<lb/>
　不敢深相認識經日驗其無他方悲泣存問積久漸<lb/>
　復人色<lb/>
<pb n="KR3k0065_WYG_029-31a"/>
建康巨商楊二郎本以牙儈起家數販南海徃來十有<lb/>
　餘年累貲千萬淳熙中遇盜於鯨波同行盡遭害楊<lb/>
　偶先墮水得免逢一木抱之沉浮漂至一島捨而登<lb/>
　岸信脚行入一洞男女雜沓争來聚觀多裸形而聲<lb/>
　音可辨認一婦人若最尊者稱為鬼國母侍衛頗衆<lb/>
　令引當前問之曰汝願住此否楊自念無計可脱姑<lb/>
　委命逃生應曰願住母即分付小鬟為治一室使為<lb/>
　夫婦約近二年久飲食起居與世間無異嘗有駛卒<lb/>
<pb n="KR3k0065_WYG_029-31b"/>
　持書至曰真仙邀迎國母請赴瓊室即命而出自此<lb/>
　旬日或一月必徃其衆悉從楊獨處洞中他日言於<lb/>
　母乞侍行母曰汝是凡人欲去不得如是者累累致<lb/>
　懇忽許之飄然履虚如躡烟雲至一館宇優樂盤殽<lb/>
　極為豐潔主者占位而坐鬼母導楊伏於桌幃戒以<lb/>
　屏息勿動移時宴罷乃焚燒楮鏹漸次聞人哭聲審<lb/>
　聴之葢其妻子與姻戚也楊從桌下出喚家人名皆<lb/>
　以鬼物交口唾罵惟妻泣曰汝沒大海杳無消息當<lb/>
<pb n="KR3k0065_WYG_029-32a"/>
　時𤼵喪行服招魂卜葬今夕除靈故設水陸道塲追<lb/>
　薦莫是别有强魂附托耶楊曰我元不曽死具道所<lb/>
　遇曲折方信為然鬼母在外招喚繼以怒罵然不能<lb/>
　相近少頃寂然楊氏呼醫用藥調治幾嵗顔狀始復<lb/>
臨安府天慶觀有老道士劉虚静年七十餘寓雲安堂<lb/>
　旦於天尊像前注香冥禱禮甚䖍至觀有小道士伏<lb/>
　暗中黙聆其禱乃云虛静年老單羈一身常恐一旦<lb/>
　數盡身膏草野若䝉上天賜以白金十星為身後之<lb/>
<pb n="KR3k0065_WYG_029-32b"/>
　備志願足矣小道士乃取白蠟範為小錠俟其夕禱<lb/>
　即遙擲其旁虚静得之驚異伏謝再三不復細視姑<lb/>
　謹藏之語其徒曰人之誠悃常患不至耳雖天道髙<lb/>
　逺而聴甚卑無不從人者小道士復欲戲之因又宻<lb/>
　求視其所𫉬請之既數不免示之小道士即懐之疾<lb/>
　走以示衆人相與笑其狂昩虚静從而執之且熟視<lb/>
　其物曰此白蠟耳非我所𫉬者喧譊不置必欲訟之<lb/>
　官小道士家素饒於財衆道士勸諭之曰汝若致訟<lb/>
<pb n="KR3k0065_WYG_029-33a"/>
　則所廢不止此不若如數償之遂真有所𫉬雖虚静<lb/>
　一時非意之禱而造物者宛曲取付葢亦巧矣<lb/>
降仙之事人多疑為持箕者狡獪以愚旁觀或宿搆詩<lb/>
　文托為仙語或云能致鬼之能文者紹興斜橋客邸<lb/>
　有請紫姑者命艣為題詩云寒嚴雪壓松枝折斑斑<lb/>
　剥盡青虬血運斤巧匠斵削成劍脊半開魚尾裂五<lb/>
　湖仙子多竒致欲駕神舟探仙穴碧雲不動曉山横<lb/>
　數聲搖落江天月又湖學甲子嵗科舉後士人有請<lb/>
<pb n="KR3k0065_WYG_029-33b"/>
　仙問得失者賦詞云凄凉天氣凄凉院宇孤鴻呌斜<lb/>
　月寒燈伴殘漏落盡梧桐秋影瘦鑑古畫難就重陽<lb/>
　又近也對黄花依舊此人竟失舉淳祐間有降仙於<lb/>
　杭泮者或以鬼譏之大書一詩云眼前清白誰知我<lb/>
　口裏雌黄一任君縱使挾山可超海也須覆雨更翻<lb/>
　雲或以功名為問答云朝經暮史無閒日北履南鞭<lb/>
　知幾年踐履未能求實地榮枯何必問青天報其相<lb/>
　譏也又董無益常記女仙三絶句云栁條金嫩不勝<lb/>
<pb n="KR3k0065_WYG_029-34a"/>
　鴉青粉墻邊道韞家燕子未來春寂寂小窻和雨夢<lb/>
　梨花松影侵壇林觀静桃花流水石橋寒東風吹過<lb/>
　雙蝴蝶人倚危樓第幾欄屈曲闌干月半規藕花香<lb/>
　澹水漪漪分明一夜文姬夢只有青團扇子知亦可<lb/>
　喜也又宋慶之寓永嘉時遇詔嵗鄉士從之結課者<lb/>
　頗衆適逢七夕學徒醵飲有僧法辯者善五星每以<lb/>
　八煞為說時人號為辨八煞一士致仙扣試事忽箕<lb/>
　動大書文章伯降宋怪之漫云姑置此且求一七夕<lb/>
<pb n="KR3k0065_WYG_029-34b"/>
　新詞復請韻宋指辯云以八煞為韻意欲困之忽運<lb/>
　箕如飛大書鵲橋仙一闋云鸞輿初駕牛車齊𤼵𨼆<lb/>
　𨼆鵲橋咿軋尤雲殢雨正歡濃但只怕來朝初八霞<lb/>
　垂彩幔月明銀燭馥郁香噴金鴨年年此際一相逢<lb/>
　未審是甚時結煞亦警敏可喜又李知父嘗於貴家<lb/>
　觀降仙扣其姓名不答忽作薛稷體大書一詩云猩<lb/>
　袍玉帶落邊塵幾見東風作好春因過江南省宗廟<lb/>
　眼前誰是舊京人捧箕者皆悚然驚散知為淵聖在<lb/>
<pb n="KR3k0065_WYG_029-35a"/>
　天之靈為之凄然又岳侯死後臨安西溪寨将軍子<lb/>
　弟因請紫姑神侯降焉大書其名衆已驚愕請其花<lb/>
　押則宛如平日真跡也復書一絶云經畧中原二<lb/>
　十秋功多過少未全酬丹心似石今誰辨空自遊魂<lb/>
　遍九州丞相秦聞而惡之擒治其徒流竄者數人多<lb/>
　有死者又鄧端若少時𫝊得召紫姑呪訣而所致皆<lb/>
　女仙喜作詩嘗為鄧氏婦女賦衣領及裙帶三絶句<lb/>
　清婉可誦衣領篇云小剪雲羅雪色白香媒隨意作<lb/>
<pb n="KR3k0065_WYG_029-35b"/>
　真行新詩便是班昭戒勝却閒書坐右銘其二云時<lb/>
　樣新裁段色衣不將綵線縷花枝慇懃只要詩仙句<lb/>
　綉出分明一段竒裙帶詩云尺六腰圍栁樣輕娉娉<lb/>
　嫋嫋最傾城羅裙新剪湘江水緩步金蓮襪底生時<lb/>
　庭前桃正花或請賞詠應聲落筆云武陵溪上舊時<lb/>
　花两岸晴紅爛彩霞試問劉郎縁底事花開時節未<lb/>
　還家其他所作聫句對皆機警敏捷了不抒思而成<lb/>
　又吉州人家邀紫姑正作詩適有美女子在其傍因<lb/>
<pb n="KR3k0065_WYG_029-36a"/>
　請詠手即書曰笑折夭桃力不禁時攀楊柳㺯春陰<lb/>
　管絃曲裏傳聲慢星月樓前斂拜深綉幕偷囘雙舞<lb/>
　袖緑窻閒整小眉心秋來幾度挑羅襪為憶相思放<lb/>
　却針信筆而成殊不思索頗有雅致<hi>沈彦博詠纎手云曽見花梢棟</hi>
　<hi>俏枝宛如春筍露𠫭差金釵欲溜輕扶髩寶鑑重臨淡掃眉雙送鞦韆扶索處半楦羅袖賭<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>時香腮悶</hi>
　<hi>托聞嘶馬忙掲朱簾問阿誰</hi>又吴興周權選伯乾道五年知衢州<lb/>
　西安縣招郡士沈延年名館生沈能邀紫姑神談未<lb/>
　來事多驗尤善屬文清新敏捷出人意表通判方楶<lb/>
<pb n="KR3k0065_WYG_029-36b"/>
　宴客就郡借妓周適邀仙因求賦一詞徃侑席指瓶<lb/>
　内一捻紅牡丹令詠之名瑞鶴仙用捻字為韻意欲<lb/>
　以險困之不思而就云覩嬌紅細捻似西子當日留<lb/>
　心千葉西都競栽接賞園林䑓榭何妨日涉輕羅慢<lb/>
　褶費多少陽和調爕向曉來露浥芳苞一㸃醉紅朝<lb/>
　頰雙壓姚黄國艷魏紫天香倚風羞怯雲鬟試挿便<lb/>
　引動狂蜂蝶況東君開宴賞心樂事莫惜獻酬頻叠<lb/>
　看相將紅藥翻階尚餘侍妾既成畧不加㸃又有召<lb/>
<pb n="KR3k0065_WYG_029-37a"/>
　箕仙賦詩以芭蕉一葉置袖扣之即賦一絶云袖裏<lb/>
　深藏一葉青知君有意侮神靈今宵試聴西窻雨欠<lb/>
　滴瀟瀟一两聲可謂絶妙此必平生以詩名世者可<lb/>
　與八煞之詞𩔖耳又客有降仙者心疑捧箕者自為<lb/>
　之因命題賦筆且令作七言律詩頃刻輒就云兔出<lb/>
　中山骨欲仙何人扶頴纒尖圓拙夫堪笑堆成塜豪<lb/>
　客曽同掃似椽窻下玉蜍涵夜月几間雪繭湧春泉<lb/>
　當時定逺成何事輕擲毛錐忽未然縱使人為其速<lb/>
<pb n="KR3k0065_WYG_029-37b"/>
　亦不可及也<lb/>
蜀中灌口二郎云是李氷第二子初封王號至徽宗改<lb/>
　為真君張魏公用兵禱於其廟夜夢神語之云我向<lb/>
　來封王有血食之奉今祭我以素食故無威福之靈<lb/>
　今須復封為王當有威靈相助魏公遂乞復其封每<lb/>
　嵗人户祭賽殺羊萬頭廟前積骨如山州府亦因之<lb/>
　得税又利路梓潼神極靈两神若割據两川然<lb/>
廣徳軍祠廣徳王姓張名渤前漢呉興郡烏程縣横山<lb/>
<pb n="KR3k0065_WYG_029-38a"/>
　人始於本郡長興縣顯靈鄉發跡役陰兵導河流欲<lb/>
　抵廣徳縣故東自長興荆溪疏鑿聖瀆王先時與夫<lb/>
　人李氏宻期每餉至鳴鼔三聲王即自至不令夫人<lb/>
　至開河之所厥後因夫人遺飱於鼔為烏啄而鼓鳴<lb/>
　王以為餉至至則無有逡巡夫人至鳴其鼓王反不<lb/>
　至夫人遂親至河所見王為大豕驅役陰兵開河瀆<lb/>
　王見夫人未及變形從此恥之遂不與夫人相見聖<lb/>
　瀆之功遂息逃於廣徳縣西五里横山之頂居民思<lb/>
<pb n="KR3k0065_WYG_029-38b"/>
　之立廟於山西南隅夫人李氏亦至縣東二里而化<lb/>
　時人亦立其廟由是歴漢唐五代以來凡有水旱災<lb/>
　沴禱之無不應都人以王故呼豕曰烏羊<lb/>
　<lb/>
　<lb/>
　<lb/>
　<lb/>
　宋稗𩔖鈔卷二十九<lb/>
</p>
<p>
</p>
  </div>
<div>
<head>宋稗𩔖鈔卷三十</head> <lb/>
    <p>
<pb n="KR3k0065_WYG_030-1a"/>
欽定四庫全書<lb/>
　宋稗𩔖鈔卷三十<lb/>
　　　　　　　　　　　　　常熟潘永因編<lb/>
　怪異第五十<lb/>
宋師取青唐時大軍始集下寨治作壕塹鑿土遇一壙<lb/>
　得琉璃瓶瑩徹如新瓶中有大髑髏其長盈尺缾口<lb/>
　僅數寸許不知從何入此亦異矣主帥復命瘞之<lb/>
張文定公齊賢裔孫名虞卿者居西京伊陽縣水鎮得<lb/>
<pb n="KR3k0065_WYG_030-1b"/>
　古瓦瓶於土中色甚黒頗愛之置書室養花方冬極<lb/>
　寒一夕忘去水意其凍裂明日視之凡物有水者皆<lb/>
　凍獨此瓶不然異之試注以湯終日不冷張或與客<lb/>
　出郊置瓶於篋傾水㵸茗皆如新沸者自是始知寶<lb/>
　惜後為醉僕觸碎視其中與常陶器等但夾厚二寸<lb/>
　有鬼執火以燎刻畫甚精無人識其為何時物又天<lb/>
　台陳達善淳熈中自監左藏庫出知開州得一銅銚<lb/>
　濶徑剛三寸下列三足上有葢其薄如紙或告之曰<lb/>
<pb n="KR3k0065_WYG_030-2a"/>
　投食物於中燃紙炬燎之少頃即熟陳試取猪石一<lb/>
　雙使庖人如常法批切漬以鹽酒仍注水焉自持一<lb/>
　炬燎其腹俄聞銚中汩汩有聲及炬盡舉葢石子已<lb/>
　糜熟自是每夙興必用此法具食乃出視事<lb/>
歐陽文忠公嘗言昔日在彛陵從乾徳泊舟於漢江野<lb/>
　岸中夕後聞語言歌笑男女老幼甚衆亦有交易評<lb/>
　議及呌賣果餌之聲若市井然迨曉方止翼日問之<lb/>
　舟人云聞聲但不見人而四瞻皆曠野無復蹤路文<lb/>
<pb n="KR3k0065_WYG_030-2b"/>
　忠乃步於岸逺望有一城基近村而詢之曰即古隋<lb/>
　地也<lb/>
蕭注從狄殿前之破蠻洞也收其寶貨珍異得一龍長<lb/>
　尺餘云是鹽龍蠻人所豢也藉以銀盤中置玉盂以<lb/>
　玉筯摭海鹽飲之每鱗甲中出鹽如雪則收取用酒<lb/>
　送一錢匕専主興陽後因蔡元度就其體䑛鹽而龍<lb/>
　死則加醢焉間數日用之尚有效後聞歸蔡元長家<lb/>
　云<lb/>
<pb n="KR3k0065_WYG_030-3a"/>
湘潭界中有寺名方廣每至四月朔日在東壁則照見<lb/>
　維揚官府樓堞居民舍宇物物可數又有客寓宿福<lb/>
　清紫薇院至三鼓後忽聞院後讙呼交易之聲儼如<lb/>
　闤闠皆是淛音達旦而止明日起視皆高山峻壁寺<lb/>
　僧云一嵗中凡數次如此謂之鬼市<lb/>
余尚書靖慶厯中知桂州州境窮僻處有林木延袤數<lb/>
　十里月盈之夕輙有笛聲發於林中甚清逺土人云<lb/>
　聞之已數十年竟不詳其何怪也公遣人尋之其聲<lb/>
<pb n="KR3k0065_WYG_030-3b"/>
　自一大栢中出乃伐取以為枕笛聲如期而發甚寶<lb/>
　惜之凡數年公之季弟欲窮其怪命工解視但見木<lb/>
　之文理正如人於月下吹笛之像雖善畫者不能及<lb/>
　重以膠合之則不復有聲矣<lb/>
　　酉陽雜俎云京西持國寺前有槐𣗳數株金監買<lb/>
　　一株令所使巧匠解之及入内迴匠白木無他異<lb/>
　　金大嗟惋令膠之曰此不堪矣但使爾知余工也<lb/>
　　遂别理解之每片一天王塔㦸成就<lb/>
<pb n="KR3k0065_WYG_030-4a"/>
慶厯中有客僧届一寺呼淨人酤酒寺僧惡其行麄奪<lb/>
　瓶擊庭前栢樹其瓶百碎酒凝著樹上如緑玉揺之<lb/>
　不散客僧曰某嘗持般若經湏傾此一杯即諷詠瀏<lb/>
　亮乃將瓶就𣗳盛之其酒盡落器中涓滴無遺今僧<lb/>
　謂酒為般若湯葢因此也<lb/>
仁宗朝江沔建州人以布衣游塲屋三十年未成名在<lb/>
　京師殊無聊忽一日支强屢欠伸猶不快偶持重物<lb/>
　乃㣲快因漸取最重物持之滋重滋快嘗過貴使門<lb/>
<pb n="KR3k0065_WYG_030-4b"/>
　外見大扁石試捧之舉甚易又游相國寺與衆書生<lb/>
　倚殿柱觀倡優沔隂抱殿柱柱即與礎離沔以脚撥<lb/>
　一書生衣尾入柱下從而壓之俄頃欲去而不可沔<lb/>
　笑曰相戲耳為啓柱而脱之於是都下相𫝊沔有神<lb/>
　力或勸勉應武舉者曰他人壯勇自少得之今君得<lb/>
　於中年葢天所賛也沔從之遂中第然官止殿直<lb/>
范文正公家古鏡背具十二時如博棋每至此時則博<lb/>
　棊中明如月循環不休又市人蔣家有十二鐘能應<lb/>
<pb n="KR3k0065_WYG_030-5a"/>
　時自鳴豈非古器之靈異乎<lb/>
嘉祐中海州漁人𫉬一物魚身而首如虎亦作虎文有<lb/>
　两短足在肩指爪皆虎也長八九尺視人輒涙下舁<lb/>
　至郡中數日方死有父老云昔年曽見之謂之海蠻<lb/>
　師<lb/>
熈寧癸丑華山阜頭峯崩峯下一嶺一谷居民甚衆皆<lb/>
　晏然不聞乃越四十里外平川土石雜下如簸揚七<lb/>
　社民家壓死者幾萬人壞田七八千頃固可異矣紹<lb/>
<pb n="KR3k0065_WYG_030-5b"/>
　興間嚴州大水夀昌縣有一小山高八九丈隨水漂<lb/>
　至五里外而四傍草木廬舍比水退皆不壊則此山<lb/>
　殆空行而過也<lb/>
熈寧八年陳州大霜城内外數里間厚冰上有綾文𨼆<lb/>
　起如鐫琢彷彿成攀枝孩兒好事者以墨塗而印之<lb/>
　𫝊視親舊其枝葩婉妙與呉蜀所織爭工云郡守陳<lb/>
　襄述古以上聞<lb/>
菜品中蕪菁菘芥之𩔖遇旱其標多結成花如蓮花或<lb/>
<pb n="KR3k0065_WYG_030-6a"/>
　作龍蛇之形此常性無足怪者熈寧中李賔客及之<lb/>
　知潤州園中菜花悉成荷花仍各有一佛坐於花中<lb/>
　形如雕刻莫知其數暴乾之其相依然或云李家奉<lb/>
　佛甚篤因有此異<lb/>
元豐末秀州人家屋瓦霜後氷自成花每瓦一枝正如<lb/>
　畫家所謂折枝有大花如牡丹芍藥者細花如萱草<lb/>
　海棠者皆有枝葉無毫髪不具雖巧筆不能為之以<lb/>
　紙摹之無異石刻<lb/>
<pb n="KR3k0065_WYG_030-6b"/>
宣義郎萬延之錢塘人性剛不能屈曲州縣中年拂意<lb/>
　而歸徙居餘杭行視苕霅陂澤可為田者即市之嵗<lb/>
　收租入數盈萬斛常語人曰吾以萬為氏至此足矣<lb/>
　即營建大第為終焉之計家蓄一瓦缶葢初赴𨕖時<lb/>
　遇都下銅禁嚴甚因以十錢市之以代沃盥之用時<lb/>
　當凝寒注湯頮面既覆缶出水而有餘水留缶凝結<lb/>
　成冰視之桃花一枝也衆人異之以為偶然明日用<lb/>
　之則又成雙頭牡丹一枝次日又成寒林滿缶水村<lb/>
<pb n="KR3k0065_WYG_030-7a"/>
　竹屋斷鴻翹鷺宛如畫圖逺近景者自後以白金為<lb/>
　䕶什襲而藏遇凝寒時即預約客張宴以賞之未嘗<lb/>
　有一同者其最詭異方上皇登極而致仕郎例遷一<lb/>
　秩萬遷宣徳郎詔下之日適其始生之辰親朋畢集<lb/>
　是日復大寒設缶當席既凝冰成象則一山石上坐<lb/>
　一老人龜鶴在側如所畫夀星之像觀者莫不咨嗟<lb/>
　嘆異以為器出於陶革於凡火初非五行精氣所鍾<lb/>
　而變異若此竟莫有能窮其理者然萬氏自得缶之<lb/>
<pb n="KR3k0065_WYG_030-7b"/>
　後雖資用饒給其剥下益甚後有誘其子結婚副車<lb/>
　王晉卿家費用幾二萬緡而娶其孫女奏補三班借<lb/>
　職延之死三班亦繼入鬼録餘資為王氏席卷而歸<lb/>
　二子日就淪替旋至寄食於人衆始悟萬氏之富如<lb/>
　冰花在玩非堅久之祥也後歸蔡京家云<lb/>
福州近郊幽嵓院資産甚盛有大麫床號千人麫床蔡<lb/>
　君謨作帥因聖節宴犒遣人舁至使厨久之院僧禱<lb/>
　䕶伽籃神云春㑹動無麫床何以聚衆施利不至神<lb/>
<pb n="KR3k0065_WYG_030-8a"/>
　亦何依一夕公獨坐便齋聞喏聲不見形問何人神<lb/>
　對幽嵓院每嵗恃春㑹以贍衆願請麫床歸給長住<lb/>
　公頷之明日公庫半夜失麫床公令問幽嵓果已還<lb/>
　院郡人莫不異之<lb/>
右班直張擇為父置棺鋸解之木内有泗州普照化王<lb/>
　之形睂目衣坐皆具𨼆然如畫郭功甫為文以記其<lb/>
　事<lb/>
宣和間新喻𫝊侯初為蘄春蔡氏壻登第六年婦家簇<lb/>
<pb n="KR3k0065_WYG_030-8b"/>
　𧖟不繭縁屋吐絲自然成叚長丈餘廣數尺奕奕正<lb/>
　黄厚薄如一若有邉幅然鄉人以為祥賦詩盈軸有<lb/>
　一聨云園客有絲難比瓮鮫人無杼自成綃稱為絶<lb/>
　出<lb/>
崇寧間漁人夜舉網鏡湖覺甚重强加挽拽竟不能舉<lb/>
　召集同輩合力久而方升乃一大古鏡方五六尺厚<lb/>
　五寸形模竒怪或持以鑑形於昏暗中膓胃肝鬲皆<lb/>
　洞見之置之舟内欲明日賫詣越府貨於市忽鏗然<lb/>
<pb n="KR3k0065_WYG_030-9a"/>
　有聲光采炫晃湖水如晝俄頃復躍於波心風激浪<lb/>
　湧移時始定<lb/>
沈存中云予於譙毫得一古鏡以手循之當其中心則<lb/>
　鏑然如灼龜之聲人或曰此夾鏡也然夾不可鑄須<lb/>
　兩重合之此鏡甚薄畧無銲迹恐非可合也就使銲<lb/>
　之則其聲當銑塞今扣之其聲泠然纎逺既因按抑<lb/>
　而響剛銅當破柔銅則不能如此澄瑩洞徹厯訪鏡<lb/>
　工皆惘然不測<lb/>
<pb n="KR3k0065_WYG_030-9b"/>
郢州漁人於漢水下網舉之覺重得一石長尺餘圓直<lb/>
　如斷椽細視之乃羣小蛤鱗次相比綢繆鞏固以物<lb/>
　試抉其一端得一書卷乃唐天寶年所造金剛經題<lb/>
　誌甚詳字法竒古其末云醫博士攝比陽縣令朱均<lb/>
　施不知何年墜水中首尾畧無霑漬為土豪李孝源<lb/>
　素奉佛寶藏其書蛤筒復養之水中客至欲見則出<lb/>
　以示之<lb/>
宣和末有巨商捨三萬緡裝飾泗州普照墖煥然一新<lb/>
<pb n="KR3k0065_WYG_030-10a"/>
　建炎中商歸湖南至池州大江中一日晨興忽見一<lb/>
　墖十三級浮水上南來金碧照耀隨波傾颭若欲倒<lb/>
　者商舉家及舟師人人見之皆驚怖誦佛既漸近有<lb/>
　僧出墖下舉手揖曰元來是裝墖施主船淮上方火<lb/>
　災大師將墖往海東行化去語未竟忽大風作墖去<lb/>
　如飛遂不見未幾乃聞墖廢於火矣<lb/>
　　後魏永熈三年二月永寧寺浮圖災其年五月有<lb/>
　　人從象郡來云見浮圖於海中光明照耀儼然如<lb/>
<pb n="KR3k0065_WYG_030-10b"/>
　　新海上之民咸見之俄而霧起浮圖遂𨼆<lb/>
大溪山在廣州境山舊有一洞其處所人不常識每嵗<lb/>
　五月五日洞開則見之土人預備墨紙刷帚至期入<lb/>
　其中以手摸石壁覺有凹隙若鐫刻者急以墨刷其<lb/>
　上覆紙印摸而出洞亦隨閉持所印紙視之或咒語<lb/>
　或藥方所得皆不同亦有不成字無所得者咒術藥<lb/>
　方應用無不驗葢南法之所出也<lb/>
林靈素未遭遇時落魄不檢嘗從旗亭貰酒久不歸值<lb/>
<pb n="KR3k0065_WYG_030-11a"/>
　主人督之靈素計窘即舉手自捫其面則左頰已成<lb/>
　枯骨髑髏餘半靣如故謂其人曰汝迫我不已我且<lb/>
　更捫右頰矣其人驚怖竟為折劵<lb/>
華亭徳藏寺鐘音極洪亮嘗見故老云初鑄時有匠者<lb/>
　云此鐘未可便扣俟吾行至六十里乃擊之及去方<lb/>
　至新坊十八里寺僧遽扣之匠人聞其聲歎曰聲止於此今<lb/>
　寺中鐘自新坊十八里外不復聞矣怪哉<lb/>
紹興七年建康府寓旅家盆水有文如畫佳卉茂木華<lb/>
<pb n="KR3k0065_WYG_030-11b"/>
　葉敷芬數日易以他水變趣愈竒盡春暄乃止又秀<lb/>
　州吕氏家冰瓦有文樓觀車馬人物竝蒂芙蓉重莢<lb/>
　牡丹長春萱草藤蘿經日不釋悉以瑞聞<lb/>
徐州䕶戎陳皐供奉行田間遇開墓者得瑪瑙盂圓淨<lb/>
　無雕鏤文盂中容二合許疑古酒巵也陳用以貯水<lb/>
　注硯因見硯之中有一鯽長寸許游泳可愛意為偶<lb/>
　汲水得之不以為異也後取置缶中盡出餘水騐之<lb/>
　魚不復見復酌水滿中須㬰復一魚泛然而起以手<lb/>
<pb n="KR3k0065_WYG_030-12a"/>
　取之終無形體可拘竟不知為何寶也時水曹趙子<lb/>
　立被㫖開鑿吕梁之險辟陳督役目覩斯異因言頃<lb/>
　在都下偶以百錢於相國寺市得一異石將為紙鎮<lb/>
　遇一玉工求以錢二萬易之趙不與工歎息數四曰<lb/>
　此寶非余不能精辨餘人一錢不值也持歸幾年了<lb/>
　無他異其季子康不值工言以斧破視之中有泓水<lb/>
　一鯽躍出撥剌於地急取之亾矣是亦斯盂之𩔖也<lb/>
　又契丹雜記所載晉出帝既遷黄龍契丹主新立召<lb/>
<pb n="KR3k0065_WYG_030-12b"/>
　與相見帝因以金盌魚盆為獻金盌半猶是磁云是<lb/>
　唐明皇令道士葉法静冶化金藥成㸃磁盆試之者<lb/>
　魚盆則一木素盆也方圓二尺中有木紋成二魚狀<lb/>
　鱗鬛畢具長五寸許若貯水用則雙魚𨼆然湧起頃<lb/>
　之遂成真魚覆水則宛然木紋之魚也至今句容人<lb/>
　鑄銅為洗名雙魚者用其遺製也<lb/>
西域有沙海正據要津其水熱如湯不可向邇終古未<lb/>
　嘗通中國忽一夕有巨獸骨浮水而至其骨長數十<lb/>
<pb n="KR3k0065_WYG_030-13a"/>
　里横于兩涘如津梁然骨中有竅可容竝馬於是西<lb/>
　極之路始通其國課往來者每以膏油塗其骨令潤<lb/>
　懼一旦枯朽槯折則無復可通故耳<lb/>
鮮于伯機乃翁云北方古寺中有大鐵鍋可作數百人<lb/>
　食一夕忽有聲如牛吼曉起視之已破矣於鐵竅中<lb/>
　有蟲色皆紅凡數百枚猶有蠕動者鐵中生蟲亦前<lb/>
　所未聞也<lb/>
汴京天津橋上有竒石大片有自然華裔圖山青水緑<lb/>
<pb n="KR3k0065_WYG_030-13b"/>
　河黄路白粲然如畫真異物也後聞移置文廟中作<lb/>
　拜石<lb/>
漳州界有一水號烏脚溪涉者足皆如墨數十里間水<lb/>
　皆不可飲飲則病瘴行人皆載水自隨梅龍圖公儀<lb/>
　宦州縣時㳂牒至漳州素多病預憂瘴癘為害至烏<lb/>
　脚溪使數人肩荷之以物蒙身恐為毒水所霑兢惕<lb/>
　過甚睢盱矍鑠忽墜水中至於沒頂及出之舉體黒<lb/>
　如崑崙自謂必死然自此宿病盡除頓覺康健無復<lb/>
<pb n="KR3k0065_WYG_030-14a"/>
　昔之羸瘵又不知何也<lb/>
瀕海素少士人祥符中亷州人梁士卜地葬其親至一<lb/>
　山中見居人説旬日前有數十龜負一大龜葬於此<lb/>
　山中梁以為龜神物其葬處或是福地與其人登山<lb/>
　觀之乃見有丘墓之象試發之果得一死龜梁乃遷<lb/>
　龜他所以其穴葬親其後梁生三子立則立賢皆以<lb/>
　進士登科立儀亦官於朝徙居廣州蔚為士族人謂<lb/>
　之龜葬<lb/>
<pb n="KR3k0065_WYG_030-14b"/>
内侍李舜舉家曽為暴雷所震其堂之西室雷火自窓<lb/>
　間出赫然出簷人以為堂屋已焚皆出避之及雷止<lb/>
　其舍宛然墻壁窗紙皆黔有一木格其中雜貯諸器<lb/>
　其漆器銀釦者銀悉鎔流在地漆器曽不焦灼有一<lb/>
　寶刀極堅鋼就刀室中鎔為汁而室亦儼然人必謂<lb/>
　火當先焚草木然後流金石今乃金石皆鑠而草木<lb/>
　無一燬者非人情所測也佛書言龍火得水而熾人<lb/>
　火得水而滅此理信然人但知人境中事耳人境之<lb/>
<pb n="KR3k0065_WYG_030-15a"/>
　外事有何限欲以區區世智情識窮測至理不亦難<lb/>
　哉<lb/>
温州巨商張愿世為海賈往來數千里未嘗失利紹興<lb/>
　七年涉大洋遭風漂其船不知所届經五六日得一<lb/>
　山修竹戛雲彌望極目乃登岸伐十竿擬為篙掉之<lb/>
　用方畢事見白衣翁云此是何世界非汝所當留宜<lb/>
　急囘不可緩也船人拱手白曰某輩已迷失路將葬<lb/>
　魚腹仙翁幸垂教如何可達鄉閭翁指東南方果得<lb/>
<pb n="KR3k0065_WYG_030-15b"/>
　善還十竹已雜用其九臨抵岸有倭客及崑崙奴望<lb/>
　桅檣拊膺大呌可惜者不絶口既泊纜衆凝晜船内<lb/>
　見一竹尚存爭欲買曰吾不論價愿度其意必欲得<lb/>
　試索二千緡衆齊聲答曰好即就近取錢以償愿曰<lb/>
　此至寶也我適相戲耳非五千緡勿復議崑崙尤喜<lb/>
　如其數輦錢授之而後立約約成愿問之曰此竹既<lb/>
　成交易不復翻悔然我實不識是何寶物盍為我言<lb/>
　之對曰此乃寶伽山聚寶竹每立竹於巨浸中則諸<lb/>
<pb n="KR3k0065_WYG_030-16a"/>
　寶不采而聚雖累千萬價亦所不惜愿始嗟歎而付<lb/>
　之<lb/>
華亭縣市中有小常賣舖適有一物如小桶而無底非<lb/>
　竹非木非金非石既不知其名亦不知何用如此者<lb/>
　凡數年未有過而睨之者一日有海舶老商見之駭<lb/>
　愕且有喜色撫弄不已叩其所值其人亦駔黠漫索<lb/>
　五百緡商嘻笑償以三百即取錢付駔因叩曰此物<lb/>
　我實不識今已成交得錢決無悔理幸以告我商曰<lb/>
<pb n="KR3k0065_WYG_030-16b"/>
　此至寶也其名曰海井尋常航海必須載淡水自隨<lb/>
　今但以大器滿貯海水置此井於水中汲之皆甘泉<lb/>
　也平生聞其名於畨賈而未嘗遇今幸得之吾事濟<lb/>
　矣<lb/>
嘉議大夫吏部尚書致仕許昌馮公名夢弼字士啓嘗<lb/>
　言其始仕在八蕃時乗𫝊出至一驛驛吏語以今夕<lb/>
　晚有馬絆出在江上不若勿行士啓漫不省即選馬<lb/>
　亟行行未三四十里忽烏刺赤者急下馬拜跪伏其<lb/>
<pb n="KR3k0065_WYG_030-17a"/>
　語侏離莫能曉而其意則甚哀窘士啓問之揺手意<lb/>
　謂且死矣於是士啓亦下馬禱曰某萬里逺客從吏<lb/>
　遐方使有禄命固不死無之敢逃死時月微明覩一<lb/>
　物如小屋大竟滚入江水腥風臭浪襲人行數里許<lb/>
　乃問烏剌赤烏剌赤曰是之謂馬絆問馬絆何物揺<lb/>
　手不敢對三更後至前驛驛吏出迎錯愕曰是何大<lb/>
　膽敢越馬絆來乎士啓問馬絆驛吏乃言此馬黄精<lb/>
　也遇之者輒為其所㗖云<lb/>
<pb n="KR3k0065_WYG_030-17b"/>
　方技第五十一<lb/>
太祖時或詣司天監苗光裔卜苗布策成卦曰當遷徙<lb/>
　問損人丁否曰無害又一人占如前又一人占亦如<lb/>
　前苗疑之執其裾問為何物其人不得已對曰我金<lb/>
　明池龜也前二人吾祖吾父也今朝廷廣池將及吾<lb/>
　穴恐見殺故來問耳苗頷之即以表聞已而掘地得<lb/>
　龜數十萬下令不得傷一龜悉輦送他水聶心逺云<lb/>
　或謂物之靈無如龜故決嫌疑定猶豫必問之龜今<lb/>
<pb n="KR3k0065_WYG_030-18a"/>
　禍福休咎龜不自知反決之人人靈乎龜靈乎<lb/>
韓王普初罷隴西巡官到京至日者王勛卜肆問命次<lb/>
　簾下看范魯公騶殿之盛歎曰似此大官修箇甚福<lb/>
　來得到此勛曰員外即富貴更强似此人何足歎羡<lb/>
　將來便為交代亦未可知後果如其言<lb/>
太宗萬幾之暇留心奕棋自製三勢一曰對面千里勢<lb/>
　二曰天鵞獨飛勢三曰海底明珠勢一時近臣例以<lb/>
　棋圖頒賜故王元之詩云太宗多材復多藝萬幾餘<lb/>
<pb n="KR3k0065_WYG_030-18b"/>
　暇翻棊勢對面千里為第一獨飛天鵞為第二第三<lb/>
　海底取明珠三陣堂堂皆御製中使宣來侍近臣天<lb/>
　機秘宻逼鬼神所以紀其事也<lb/>
張僕射齊賢漕江南日以書薦王冀公於錢希白錢時<lb/>
　以才名獨步館閣適延一術士于邸不容通謁王跼<lb/>
　踳門下厲聲詬閽人術者遥聞之謂錢曰此不知何<lb/>
　人若形勢相稱世無此貴者但恐形不副聲耳願延<lb/>
　入使某一見希白召之冀公單微逺人神貌疎痩舉<lb/>
<pb n="KR3k0065_WYG_030-19a"/>
　止山野希白蔑視之術者竦然側目諦視既退稽顙<lb/>
　興歎曰人中之貴有此十全者希白戲曰都堂便有<lb/>
　此等宰相乎術者正色曰公何言歟且宰相何時而<lb/>
　無此君不作則已若作則天下富盛而君臣相得至<lb/>
　死有慶而無弔不完者但無子而已希白曰他日當<lb/>
　陶鑄吾輩乎術者曰恐不在他日願公無忽後希白<lb/>
　方為翰林學士冀公已真拜<hi>錢易字希白呉越王倧之子</hi>
眺文元公逈少聞方士之術言凡人耳有靈響目有神<lb/>
<pb n="KR3k0065_WYG_030-19b"/>
　光其後聽於静中若鈴聲逺聞耆年之後愈覺清徹<lb/>
　公名之曰三妙音一曰幽泉潄玉二曰清聲揺空三<lb/>
　曰秋蟬曳緒<lb/>
張乖崖太平興國三年試不陣成功賦葢太宗明年將<lb/>
　有河東之幸公賦有包戈卧鼓豈煩師旅之威雷動<lb/>
　風行舉順乾坤之徳自謂擅塲欲奪大魁夫何有司<lb/>
　以對偶韻失因黜之選胡旦為狀元公憤然毁裂儒<lb/>
　服欲學道於陳希夷摶趨豹林谷以弟子事之決無<lb/>
<pb n="KR3k0065_WYG_030-20a"/>
　仕志希夷善風鑒一見之謂曰子當為貴公卿一生<lb/>
　辛苦譬如人家張筵方笙歌鼎沸忽中庖火起座客<lb/>
　無奈唯賴子滅之然禄後年此地非棲憇之所乖崖<lb/>
　堅乞入道陳曰子性度明躁安可學道果後二年及<lb/>
　第希夷以詩遺之云征吴入蜀是尋常鼎沸笙歌救<lb/>
　火忙乞得江南佳麗地郤應多謝腦邉瘡初不甚曉<lb/>
　後果兩入蜀定王均李順之亂又急移餘杭翦左道<lb/>
　僧紹倫妖蠱之叛此征呉入蜀之騐也屢乞閒地朝<lb/>
<pb n="KR3k0065_WYG_030-20b"/>
　廷終不允因腦瘡乞金陵養疾方許之<lb/>
張堯封南京進士也累舉不第家甚貧有善相者謂曰<lb/>
　視子之相不過一幕職然君骨甚貴必享王封人初<lb/>
　莫曉其㫖其後堯封舉進士及第終於幕職後以温<lb/>
　成皇后故屢贈太師中書令兼尚書令封清河郡王<lb/>
　由是始悟相者之言<lb/>
向文簡公父欲葬其母時開封府城外有地讖云綿綿<lb/>
　之崗勢如奔羊稍前其穴后妃之祥術者以穴在一<lb/>
<pb n="KR3k0065_WYG_030-21a"/>
　小民菜園中恐民不肯與因夜葬其地民以向横訴<lb/>
　於府尹尹令重與之價仍不廢其菜次年遂生文簡<lb/>
　公欽聖后文簡孫也<lb/>
張九歌慶厯中居京師雖盛冬單衣燕王竒之常召見<lb/>
　與之酒嵗餘見王曰將逺游故來别有小伎欲以悦<lb/>
　王乃取羅重叠剪為蜂蝶狀隨剪皆飛去莫知其數<lb/>
　少頃呼之蜂蝶皆來復為羅王曰吾夀幾何曰與開<lb/>
　寶寺浮圖齊堅後浮圖災王亦薨<lb/>
<pb n="KR3k0065_WYG_030-21b"/>
熈寧八年吕惠卿為叅知政事權傾天下時元叅政絳<lb/>
　為翰林學士判羣牧常問三命僧化成曰吕叅政早<lb/>
　晚為相化成曰吕給事為叅政政如草屋上置鴟吻<lb/>
　耳元曰然則其不安乎成曰其黜免可立而待也是<lb/>
　時春方半元曰事應在何時有消息成曰在今年五<lb/>
　月十七日元憮然不測亦潜紀之既而吕權日盛臺<lb/>
　諌噤口無敢指議之者㑹五月十七日元退朝因化<lb/>
　成漫浪之語促召而誚之成曰言必無失姑且俟之<lb/>
<pb n="KR3k0065_WYG_030-22a"/>
　公愈笑其術之非既而聞御史蔡成禧入劄子言吕<lb/>
　叅政兄弟吕罷政事實始此日也<lb/>
丁晉公本呉人其孫徙居建安貲産豪盛子弟中名湜<lb/>
　者少年俊爽負才氣酷嗜賭慱雖常𫉬勝然隨手蕩<lb/>
　析於狎游厥父屢訓責之殊無悛心父怒因縳空室<lb/>
　絶其飲饌飢困瀕死家老嫗憐之破壁使之竄父喜<lb/>
　其去亦不問但謂其必隕溝壑湜假貸族黨得旅費<lb/>
　徑入京師補試太學預貢籍熈寧九年南省奏名相<lb/>
<pb n="KR3k0065_WYG_030-22b"/>
　國寺一相士以技顯其肆如市湜往訪之士曰君氣<lb/>
　色極佳吾閲人無如君者當擢巍第即大書於壁曰<lb/>
　今嵗狀元是丁湜湜益自負而所好固如昔時同榜<lb/>
　有兩蜀士皆多資亦好博湜宛轉鈎致延之酒樓上<lb/>
　仍令僕携慱具立於側蜀士見之而笑遂戲於小閣<lb/>
　始約以萬錢為率戲酣志猛各不能中止累而上之<lb/>
　湜於此藝得竒法是日所嬴六百萬如數算取以歸<lb/>
　邸又兩日復至相士肆士驚曰君今日氣色大非前<lb/>
<pb n="KR3k0065_WYG_030-23a"/>
　比魁選豈復望誤我術矣湜請其説士曰相人先觀<lb/>
　天庭須黄明潤澤則吉今枯燥且黒得非設心不善<lb/>
　為牟利之舉以負神明哉湜涑然盡以實告曰然則<lb/>
　悉以反之可乎士曰既已發心㝠㝠知之矣果能悔<lb/>
　過尚可占甲科居五人之下也湜亟求蜀士還其所<lb/>
　得大半迨庭䇿唱名徐鐸首魁湜為第六<lb/>
邵堯夫在洛中嘗與司馬温公論易數推園中牡丹云<lb/>
　某日某時當毁是日温公命數客以觀日向午花方<lb/>
<pb n="KR3k0065_WYG_030-23b"/>
　穠盛客頗欵之斯須兩馬相踶絶銜斷轡自外突入<lb/>
　馳驟欄上花果毁焉嘗言天下不可𫝊此者司馬君<lb/>
　實章子厚爾葢君實不肯學子厚不可學也臨終焚<lb/>
　其書不𫝊祗以皇極經世行于世<lb/>
徽宗在潜邸宻使人持誕生年月俾術人陳彦論之彦<lb/>
　一見問誰使若來再三詰之乃告以實彦曰覆大王<lb/>
　彦即今閉舖六十日内望富貴後以隨龍官至節鉞<lb/>
　政和全盛日彦嘗以運數中微宻告於上徽宗為作<lb/>
<pb n="KR3k0065_WYG_030-24a"/>
　石記埋宣和殿下<lb/>
潘景字温叟崇寧間以醫稱視古無媿虞部員外郎張<lb/>
　咸妻孕五嵗南陵尉富昌令妻孕二嵗團練使劉彛<lb/>
　孫妻孕十有四月而俱不産温叟視之曰疾也凡醫<lb/>
　曰孕者非也於是作大劑飲之咸妻墮肉塊百餘皆<lb/>
　有眉目狀昌令妻夢三童子色漆黒倉卒怖悸疾走<lb/>
　而去彛孫妻墮大蛇猶蜿蜒不斃又屯田郎中張謹<lb/>
　妻年四十四而天癸不至温叟察其脈曰明年血潰<lb/>
<pb n="KR3k0065_WYG_030-24b"/>
　乃死至期果亡貴江令王霽夜夢與婦人謳歌飲酒<lb/>
　晝不能食者已三嵗温叟治之疾稍平而婦人色加<lb/>
　沮飲酒易怠而謳歌不樂久之遂無所見温叟曰若<lb/>
　疾雖衰而未愈也倘夢見男子青巾而白衣者則愈<lb/>
　矣後果夢之遂能食如故其他所治若此者甚多<lb/>
趙三翁者名進字從先中牟縣白沙顛人授道要於孫<lb/>
　思邈至宣和壬寅嵗年一百八矣於技術無所不通<lb/>
　能役使鬼神知未來事為人噓呵按摩疾痛立愈<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>
<pb n="KR3k0065_WYG_030-25a"/>
　義郎頓公孺苦冷疾二年至於骨立一日正灼艾而<lb/>
　翁來悉令撤去時方盛暑俾就屋開三天窗放日光<lb/>
　下射使頓仰卧揉艾遍鋪腹上約十數斤乘日光炙<lb/>
　之移時熱透臍腹不可忍俄復中如雷鳴下泄口鼻<lb/>
　間皆濃艾氣乃止明日復為之如是一月疾良已仍<lb/>
　令滿百二十日自是宿疴如洗壯健似少年時翁曰<lb/>
　此孫真人秘訣也世人但知灼艾而不知㸃穴之不<lb/>
　審虚受楚痛耗損氣力日者太陽真火艾既遍腹且<lb/>
<pb n="KR3k0065_WYG_030-25b"/>
　又徐徐照射入腹之功極大但五六七月為上若秋<lb/>
　冬間當以厚艾鋪腹蒙以綿衣熨斗盛炭火慢熨之<lb/>
　以聞濃艾氣為度亦其次也其術出竒而中理皆𩔖<lb/>
　此宻縣墮門山道友席洞雲往獨紇嶺瀑水潭側登<lb/>
　玩慕其清峭高爽即築室以居既而百怪畢見未及<lb/>
　一年禍變相踵席謁翁告以故翁曰得無居五箭之<lb/>
　地乎席曰地理之説多矣獨未聞五箭者敢問何謂<lb/>
　也翁曰峯顛嶺脊陵首隴背土囊之口直風當門急<lb/>
<pb n="KR3k0065_WYG_030-26a"/>
　如激矢者名曰風箭峻灘急流懸泉瀉瀑衝石走沙<lb/>
　聲如雷動晝夜不息者名曰水箭堅剛礫燥斥岸沙<lb/>
　磧不生草木不澤水泉硬鉄腥錫蟲毒蟻聚散若壊<lb/>
　壤者名曰土箭層崖叠巘峻壁巉巖鋭鋒峭岫拔刃<lb/>
　攅鍔聳齒露骨狀如浮圖者名曰石箭長林古木茂<lb/>
　樾叢薄翳天蔽日垂蘿蔓藤隂森肅冽如墟墓間者<lb/>
　名曰木箭五箭之地射傷居人皆不用在要囘環紆<lb/>
　抱氣象明邃形勢寛閒壤肥土沃泉甘石清乃為上<lb/>
<pb n="KR3k0065_WYG_030-26b"/>
　地固不必一一泥天星地卦也子歸依我言去凶就<lb/>
　吉當自無恙席敬受其教居止遂寧翁亦不知所終<lb/>
張鬼靈三衢人其父使從里人學相墓術忽自有悟見<lb/>
　因以鬼靈為名建中靖國初至錢塘請者踵至錢塘<lb/>
　尉黄正一為余言縣令周君者括蒼人亦留心地理<lb/>
　具飯延欵謂鬼靈曰凡相墓或不身至而止視圖畫<lb/>
　可言剋應否鬼靈曰若方位山勢不差合塟時年月<lb/>
　亦可言其粗也因指壁間一圖問之鬼靈熟視久之<lb/>
<pb n="KR3k0065_WYG_030-27a"/>
　曰據此圖墓前午上一潭水甚佳其家子弟若有乗<lb/>
　馬墜此潭幾至不救者即是吉地而發祥自此始矣<lb/>
　令曰有之鬼靈曰是年此墜馬人必被薦送次年登<lb/>
　第也令不覺起握其手曰吾不知青烏子郭景純何<lb/>
　如人也今子殆其倫乎為述是年春祀某乗馬從之<lb/>
　馬至潭側忽大驚躍啣勒不制即與某俱墜淵底逮<lb/>
　出氣息而已是秋發薦次年叨忝者某是也蔡靖安<lb/>
　世先墓在富春白昇嶺其兄宏延鬼靈至墓下視之<lb/>
<pb n="KR3k0065_WYG_030-27b"/>
　謂宏此墓當出貴人然必待君家麥甕中飛出鵪鶉<lb/>
　為可賀也宏曰前日某家卧房米甕中忽有此異方<lb/>
　有野鳥入室之憂鬼靈曰此為克應也君家兄弟有<lb/>
　被魁薦者即是貴人也是秋安世果為國學魁𨕖鬼<lb/>
　靈常語人曰我亦患數促非久居世者但恨無人可<lb/>
　授吾術耳後二嵗果歿時年二十五矣<lb/>
政宣間除擢侍從以上皆先命日者推步其五行休咎<lb/>
　然後出命故一時術者謂士大夫窮通在我可否之<lb/>
<pb n="KR3k0065_WYG_030-28a"/>
　間因是此軰益得以慿依揣摩時事以售其説<lb/>
臨安中瓦在御街上士大夫必游之地天下術士皆聚<lb/>
　焉凡挾術者易得厚𫉬而近來數十年間向之行術<lb/>
　者多不驗惟後進者術皆竒中有老于談命者下問<lb/>
　後進汝今之術即我向之術何汝驗而我不驗後進<lb/>
　者云向年士大夫之命占得禄貴生旺皆是貴人今<lb/>
　日士大夫之命多帶刑殺衝擊方是貴人汝不見今<lb/>
　日為監司郡守閫帥者日以殺人為事耶老師歎服<lb/>
<pb n="KR3k0065_WYG_030-28b"/>
宣和初蜀人王俊明在京師謂人曰汴都王氣盡矣吾<lb/>
　夜以盆水直氐房下望之皆無一星照臨汴分野者<lb/>
　更於宣徳門外宻掘土二尺試取一塊嗅之枯燥索<lb/>
　莫不復有生氣天星不照地脉又絶而為萬乗所都<lb/>
　可乎即投匭上書乞移都洛陽<lb/>
靖康間有龍伯康者不知何許人遊京師飲市肆中呌<lb/>
　呼大噱時或箕踞笑歌詼諧縱謔旁若無人衆目為<lb/>
　狂生不知異也一日被酒從城外過大閲之所戲挾<lb/>
<pb n="KR3k0065_WYG_030-29a"/>
　弓矢而射一發中的矢矢相屬十發無一差者衆方<lb/>
　驚訝忽指其地而謂衆曰後三年此間非國家所有<lb/>
　若等姑識之火龍騎日飛雪滿天此京城破滅之兆<lb/>
　也因嘻呼長歎不自禁後三年京城失守如其言<lb/>
謝石潤夫成都人宣和間至京師以相字言人禍福求<lb/>
　相者但隨意書一字即就其字離拆而言無不竒中<lb/>
　者名聞九重上皇因書一朝字令中貴人持往試之<lb/>
　石見字即端視中貴人曰此非觀察所書也然謝石<lb/>
<pb n="KR3k0065_WYG_030-29b"/>
　賤術據字而言今日遭遇即因此字黥配逺行亦此<lb/>
　字朝字離之為十月十日字非此月此日所生之天<lb/>
　人當誰書也一座盡驚中貴馳奏翼日召至後苑令<lb/>
　左右及宫嬪書字示之論説俱有精理錫賚甚厚并<lb/>
　與補承信郎縁此四方來求相者其門如市有朝士<lb/>
　其室懐妊過月手書一也字令其夫持問是日座客<lb/>
　甚多石詳視謂朝士曰此閤中所書否曰何以言之<lb/>
　石曰謂語助者焉哉乎也固知是公内助所書尊閤<lb/>
<pb n="KR3k0065_WYG_030-30a"/>
　盛年三十一否曰是也以也字上為三十下為一字<lb/>
　也然吾官寄此欲力謀遷動可得否曰正以此為撓<lb/>
　耳葢也字著水則為池有馬則為馳今池運則無水<lb/>
　陸馳則無馬是安可動也又尊閤父母兄弟近身親<lb/>
　人當皆無一存者以也字著人則是他字今獨見也<lb/>
　字而不見人故也又尊閤其家物産亦蕩盡否以也<lb/>
　字著土則為地字今不見土只見也俱是否曰誠如<lb/>
　所言然此皆非所問者賤室懐妊過月所以問耳石<lb/>
<pb n="KR3k0065_WYG_030-30b"/>
　曰是必十三箇月也以也字中有十字并兩旁二竪<lb/>
　下一畫為十三也石熟視朝士曰有一事似渉竒怪<lb/>
　欲不言則吾官所問正決此事可盡言否朝士因請<lb/>
　其説石曰也字著虫為虵字今尊閤所妊殆蛇妖也<lb/>
　然不見虫則不能為害謝石亦有薄術可為吾官以<lb/>
　藥下驗之無苦也朝士大異其説因請至家以藥投<lb/>
　之果下百數小蛇而體平都人益共神之而不知其<lb/>
　竟挾何術後復拆字謂秦頭大重壓日無光忤相檜<lb/>
<pb n="KR3k0065_WYG_030-31a"/>
　死於戌<lb/>
建炎間術者周生善相字車駕至杭時金騎驚擾之餘<lb/>
　人心危疑執政呼周生偶書杭字示之周曰懼有警<lb/>
　報乃拆其字以右邉一㸃配木上即為兀术不旬日<lb/>
　果𫝊兀术南侵當趙秦廟謨不恊各欲引退二公各<lb/>
　書退字示之周曰趙必去秦必留日者君象趙書退<lb/>
　字人去日逺秦書人字宻附日下日字左筆下連而<lb/>
　人字左筆斜貫之踪跡固矣欲退得乎既而皆驗<lb/>
<pb n="KR3k0065_WYG_030-31b"/>
耿聴聲者兼能嗅衣物以知吉凶貴賤徳夀聞其名取<lb/>
　宫人扇百柄雜以上及中宫所御令小黄門持扣之<lb/>
　耿嗅至后扇云此聖人也然有隂氣至上扇乃呼萬<lb/>
　嵗上竒之呼入北宫又取妃嬪珠冠十數示之至一<lb/>
　冠奏曰此有尸氣時張貴妃已薨此其故物也後居<lb/>
　侯潮門内夏震微時嘗為殿巖饋酒於耿耿聞其聲<lb/>
　知其必貴遂以其女妻其子子復娶其女時郭棣為<lb/>
　殿帥耿謁之曰君部中有三節度使他日皆為三衙<lb/>
<pb n="KR3k0065_WYG_030-32a"/>
　扣為何人則曰周虎彭輅夏震也虎輅時皆為將官<lb/>
　獨震方為帳前佩印官郭曰周彭地歩或未可知震<lb/>
　安得遽爾乎耿曰吾所見如此可必也耿因與三人<lb/>
　結為義兄弟一日耿謂虎曰吾數夜聞軍中金鼓有<lb/>
　殺聲兵將動君三人皆當此而顯矣未幾開禧出師<lb/>
　虎守和州輅為金州統戎皆以功受賞震則以誅韓<lb/>
　功相繼為殿巖虎亦叅馬跡皆列節度使班悉如其<lb/>
　言<lb/>
<pb n="KR3k0065_WYG_030-32b"/>
靈源禪師住龍舒太平精舍有日者能課使之課莫不<lb/>
　竒中有蘇朝奉者至寺使課無驗非特為蘇課無驗<lb/>
　凡為達官要人言俱無驗至為市井凡庸山林之士<lb/>
　課則如目見靈源問其故答曰我無徳量凡見尋常<lb/>
　人則據術而言無所縁飾見貴人則畏怖往往置術<lb/>
　之實而務為諛辭其不驗要不足怪<lb/>
桂林有韓生嗜酒自云有道術人初不大聽重之也一<lb/>
　日欲自桂過明同行者二人俱止桂林郊外僧寺而<lb/>
<pb n="KR3k0065_WYG_030-33a"/>
　韓生亦來夜不睡自抱一籃持匏杓出就庭下衆共<lb/>
　往視之則見以杓酌取月光作傾瀉入籃狀爭戲之<lb/>
　曰子何為乎韓生曰今夕月色難得我懼他夕風雨<lb/>
　儻夜黒留此待緩急爾衆笑焉明日取視之則空籃<lb/>
　弊杓如故衆益哂其妄及舟行至邵平共坐江亭上<lb/>
　各命僕辨治殽膳多市酒期醉適㑹天大風俄日暮<lb/>
　風益亟燈燭不得張坐上墨黒不辨眉目衆大悶一<lb/>
　客忽念前夕事戲嬲韓生曰子所貯月光今安在寧<lb/>
<pb n="KR3k0065_WYG_030-33b"/>
　可用乎韓生為撫掌而對曰微子我幾忘之即狼狽<lb/>
　走從舟中取藍杓一揮則白光燎焉見於梁棟間如<lb/>
　是連數十揮一坐盡如晴夜月色瀲灔秋毫皆覩衆<lb/>
　乃大呼痛飲達四鼓韓生者又酌取而收之籃夜復<lb/>
　黒如故始知韓生果異人也<lb/>
四明僧奉真良醫也天章閣待制許元為江淮發運使<lb/>
　奏課於京師方欲入對而其子疾亟瞑而不食惙惙<lb/>
　欲絶逾宿矣使奉真視之曰脾已絶不可治死在明<lb/>
<pb n="KR3k0065_WYG_030-34a"/>
　日元曰觀其疾勢固知其不可救今方有事須陛對<lb/>
　能延數日之期否奉真曰如此似可諸臟皆已衰唯<lb/>
　肝臟獨過脾為肝所勝其氣先絶一臟絶則死若急<lb/>
　瀉肝氣令肝氣衰則脾少緩可延三日過此無術也<lb/>
　及投藥至晚乃能張目稍稍復啜粥明日漸蘇而能<lb/>
　食元喜甚奉真笑曰此不足喜肝氣漸舒耳無能為<lb/>
　也後三日果卒<lb/>
朱師古眉州人年三十時得異疾不能食聞葷腥氣輒<lb/>
<pb n="KR3k0065_WYG_030-34b"/>
　嘔惟用一鐺旋煮湯沃淡飯數匕食之每用鐺亦須<lb/>
　滌十餘次不然便覺腥穢不可近也食已鼻中必滴<lb/>
　血一㸃懨懨痩削醫莫能愈乃趨郡謁史載之史曰<lb/>
　俗醫不讀醫經而妄欲療人可歎也君之疾在素問<lb/>
　經中其名曰食掛凡人肺六葉舒張如葢下覆於脾<lb/>
　則子母氣和飲食甘美一或有戾則肺不能舒脾為<lb/>
　之蔽故不嗜食素問曰肺葉焦熱名曰食掛葢食不<lb/>
　下脾瘀而成疾耳遂製藥服之三日覺肉香啖之無<lb/>
<pb n="KR3k0065_WYG_030-35a"/>
　所苦自此嗜食宿恙頓除<lb/>
朱文公有足疾嘗有道人為施鍼術旋覺輕安公大喜<lb/>
　厚謝之且贈以詩云幾載相扶藉瘐笻一針還覺有<lb/>
　竒功出門放杖兒童笑不是從前勃窣翁道人得詩<lb/>
　竟去未數日足疾大作甚於未針時亟令尋逐道人<lb/>
　已莫知所往矣公歎息曰某無意罪之但欲追索其<lb/>
　詩恐復持此誤他人耳是夜夢神曰公一念動天矣<lb/>
　足疾旋瘳<lb/>
<pb n="KR3k0065_WYG_030-35b"/>
趙信公在維揚制閫日有老張總管者北人也精於用<lb/>
　針一日信公侍姬苦脾血疾垂殆時張老留傍郡亟<lb/>
　呼其徒治之乃刺足外踝二寸餘而鍼為物氣所留<lb/>
　竟不可出其徒倉皇請罪曰穴雖中而鍼不出此非<lb/>
　吾師不可請急召之於是命流星馬宵征凡一晝夜<lb/>
　而張至笑曰穴良是但未得吾出鍼法耳遂别於手<lb/>
　腕之交刺之鍼甫入而外踝之鍼躍而出焉即日疾<lb/>
　愈<lb/>
<pb n="KR3k0065_WYG_030-36a"/>
　　李行簡外甥女適葛氏而寡更嫁朱訓忽得疾如<lb/>
　　中風狀山人曹居白視之曰此邪疾也乃出鍼刺<lb/>
　　其足外踝上至一茶久婦人醒曰患平矣每疾作<lb/>
　　時夢故夫引行山林中今早夢如前而故夫忽為<lb/>
　　棘刺刺脛間不可脱惶懼宛轉乗間乃得歸曹笑<lb/>
　　曰適所刺者人邪穴也<hi>一作百邪穴</hi>
章叔恭倅襄州日嘗𫉬試鍼銅人全像以精銅為之腑<lb/>
　臟無一不具錯金書穴名於孔旁每用以試醫外塗<lb/>
<pb n="KR3k0065_WYG_030-36b"/>
　黄䗶内實以汞俾醫以分折寸按穴投鍼中穴則鍼<lb/>
　入而汞出稍差則鍼格而不入矣亦竒巧之器也後<lb/>
　趙南仲得之歸於内府<lb/>
　　龎安常視孕婦難産曰兒雖出胞而手執母腸胃<lb/>
　　不復脱衣即捫兒手所在鍼其虎口兒痛即縮手<lb/>
　　而生及觀兒虎口果有鍼痕<lb/>
括之縉雲有業醫挾術頗精一日忽夢追至城隍主者<lb/>
　戒云凡北之人虐南人葢有數若南人恃北勢以虐<lb/>
<pb n="KR3k0065_WYG_030-37a"/>
　南人者此神明之所甚怒罪無赦趙某者昔在福州<lb/>
　殺人至多𫉬罪於天今使之得瘖疾而死或以榖二<lb/>
　石酒二斗雞四隻相邀汝慎勿徃不然逆天之罪不<lb/>
　可逭也然於次日必有葉氏亦以此數相償且有重<lb/>
　𫉬也既覺惴惴然遂往廟中炷香甫歸家而趙氏令<lb/>
　人果以物至相邀遂辭以疾不往次日葉府召醫疾<lb/>
　愈以物酬謝乃雞酒榖如夢中之數收功𫉬謝而趙<lb/>
　則殂矣<lb/>
<pb n="KR3k0065_WYG_030-37b"/>
蔡州道士楊大均善醫能黙誦素問本草千金方其間<lb/>
　藥石分兩皆不遺一字或問此有何文理而可以記<lb/>
　乎大均言茍通其意其文理有甚於章句偶儷一見<lb/>
　何可忘也<lb/>
　　紫霞翁精於琴曉音律有畫魚周大夫者善歌闇<lb/>
　　令寫譜叅訂雖一字之誤必隨證其非或叩之云<lb/>
　　五凡工尺有何義理而能黙誦如流翁笑曰君特<lb/>
　　未究此事耳其間義理更有甚於文章不然安能<lb/>
<pb n="KR3k0065_WYG_030-38a"/>
　　記之<lb/>
賈師憲少年日嘗馳馬湖山小憇棲霞嶺忽有布裳道<lb/>
　者瞪視曰官人可以愛重將來功名不在韓魏公下<lb/>
　賈意其見侮不顧而去既而醉博平康至於敗靣他<lb/>
　日復遇道者頓足驚歎曰可惜可惜天堂已破必不<lb/>
　能令終矣其後悉驗<lb/>
李國用登州人嘗為卒遇神仙教以觀日之法能洞見<lb/>
　肺腑世稱神明兼能望氣襄陽未破時元世祖命即<lb/>
<pb n="KR3k0065_WYG_030-38b"/>
　其軍中望氣行踰兩三舍即還奏曰臣見卒伍中往<lb/>
　往有台輔氣襄陽不破江南不平置此人於何地未<lb/>
　幾果下襄陽<lb/>
金壇郎王裕福唐人術數頗工常云天運四百二十年<lb/>
　一周而七百甲子備位天地人江河海鬼凡七今正<lb/>
　行鬼後十八年復行天當有異人應時而出又云唐<lb/>
　明皇時正行天元故也<lb/>
古方施之富貴人多騐貧下人多不騐俗方施之貧下<lb/>
<pb n="KR3k0065_WYG_030-39a"/>
　人多驗富貴人多不驗葢富貴人平日䕶持甚謹其<lb/>
　致疾必有漸發於中而見於外非以古方術求之不<lb/>
　能盡得貧下人驟得於寒暑燥濕饑飽勞佚之間未<lb/>
　必皆真疾不待深求其故苟一物相對皆可為也而<lb/>
　古方節度或與之不相契况古方分劑湯液與今多<lb/>
　不同四方藥物所産及人稟賦亦異以理推之以俗<lb/>
　方治庸俗人病亦不可盡廢也<lb/>
㗋閉之疾極速而烈止用鴨嘴膽<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>一味研細以釅醋<lb/>
<pb n="KR3k0065_WYG_030-39b"/>
　調灌即大吐去膠痰立差然膽<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>難真者養生之家<lb/>
　不可不預儲以備用也熊膽善辟塵其試法以淨水<lb/>
　一器塵罩其上投膽粟許則凝塵忽然而開以之治<lb/>
　目障翳極驗每以少許淨水畧調閉盡去筋膜塵土<lb/>
　入冰腦一二片或洟痒則加生薑粉些少時以銀箸<lb/>
　㸃之絶竒赤眼亦可用<lb/>
　<lb/>
　宋稗𩔖鈔卷三十<lb/>
</p>
<p>
</p>
  </div>
<div>
<head>宋稗𩔖鈔卷三十一</head> <lb/>
    <p>
<pb n="KR3k0065_WYG_031-1a"/>
欽定四庫全書<lb/>
　宋稗𩔖鈔卷三十一<lb/>
　　　　　　　　　　　　　常熟潘永因編<lb/>
　工藝第五十二<lb/>
開寳寺塔在京師諸塔中最髙而制度甚精都料匠喻<lb/>
　皓所造也塔初成望之不正而勢傾西北人怪而問<lb/>
　之皓曰京師地平無山而多西北風吹之不百年當<lb/>
　正也其用心之精葢如此國朝以來木工一人而已<lb/>
<pb n="KR3k0065_WYG_031-1b"/>
　有木經三卷行于世世傳皓惟一女每卧則交手於<lb/>
　胸為結搆狀如此踰年撰成木經三卷今行於世者<lb/>
　是也<lb/>
　　錢氏據兩浙時於杭州梵天寺建一木塔方兩三<lb/>
　　級錢帥登之患其塔動匠師云未瓦上輕故如此<lb/>
　　乃以瓦布之而動如初無可奈何宻使其妻見喻<lb/>
　　皓之妻賂以金釵問塔動之因皓笑曰此易耳但<lb/>
　　逐層布板訖便實釘之則定不動矣匠師如其言<lb/>
<pb n="KR3k0065_WYG_031-2a"/>
　　塔遂定葢釘板上下彌束六幕相聨如胠篋人履<lb/>
　　其板六幕相持自不能動人皆服其精練<lb/>
太平興國中蜀人張思訓製上渾儀其制與舊儀不同<lb/>
　最為巧㨗起為樓閣數層髙丈餘以木偶為七直人<lb/>
　以直七政自能撞鐘擊鼓又為十二神各直一時至<lb/>
　其時即自執辰牌循環而出<lb/>
國初兩浙獻龍船長二十餘丈上為宫室層樓設御榻<lb/>
　以備游幸嵗久腹敗欲修治而水中不可施工熙寧<lb/>
<pb n="KR3k0065_WYG_031-2b"/>
　中宫室黄懐信獻計於金明池北鑿大澳可容龍船<lb/>
　其下置柱以大木梁其上乃决水入澳引船當梁上<lb/>
　即車出澳中水船乃笐於空中完𥙷訖復以水浮船<lb/>
　撤去梁柱以大屋䝉之遂為藏船之室永無暴露之<lb/>
　患<lb/>
燕龍圖肅有巧思初為永興推官知府冦萊公好舞柘<lb/>
　枝有一鼓甚惜之其環忽脱公悵然以問諸匠皆莫<lb/>
　知所為燕請以環脚為鏁簧内之則不脱矣萊公大<lb/>
<pb n="KR3k0065_WYG_031-3a"/>
　喜從之燕為人長者博學其漏刻法最精今州郡往<lb/>
　往有之<lb/>
陳康肅公堯咨善射當世無雙公亦以此自矜一日嘗<lb/>
　射於家圃有賣油翁釋擔而立睨之久而不去見其<lb/>
　𤼵矢十中八九但㣲頷之而已康肅問曰汝亦知射<lb/>
　乎吾射不亦精乎翁曰無他但手熟爾康肅忿然曰<lb/>
　爾安敢輕吾射翁曰以吾酌油知之乃取一葫蘆置<lb/>
　於地以錢覆其口徐以杓酌油瀝之自錢孔入而錢<lb/>
<pb n="KR3k0065_WYG_031-3b"/>
　不濕因曰我亦無他惟手熟爾康肅笑而遣之此與<lb/>
　荘生所謂斵輪解牛者何以異<lb/>
章友直伯益以篆得名召至京師翰林篆字待詔數人<lb/>
　聞其名心未之服俟其至乃共詣之云聞先生之藝<lb/>
　久矣願一見筆法以為模式伯益命帖紙數張縱筆<lb/>
　作二圖其一縱横各作十九畫成一棊局其一作十<lb/>
　圓圈成一射帖其行筆之粗細間架之疎宻無毫髪<lb/>
　之失諸人見之大歎驚服再拜而去<lb/>
<pb n="KR3k0065_WYG_031-4a"/>
慶厯中有一術士姓李多巧思嘗木刻一鍾馗髙二三<lb/>
　尺右手持鐵簡以香餌置左手中䑕緣手取食則左<lb/>
　手扼䑕右手運簡斃之以獻荆王王館於門下㑹大<lb/>
　使言月當蝕於昏時李自云有術可禳王試為之是<lb/>
　夜月果不蝕王大神之<lb/>
陵州鹽井深五百餘丈皆石也上下甚寛廣獨中間稍<lb/>
　狹謂之杖鼔腰舊自井底用栢木為幹上出井口自<lb/>
　木幹垂綆而下方能至水井側設大車絞之嵗久井<lb/>
<pb n="KR3k0065_WYG_031-4b"/>
　幹摧敗屢欲新之而井中隂氣襲人入者輙死無縁<lb/>
　措手惟候有雨入井則隂氣隨雨而下稍可施工雨<lb/>
　晴復止後有人以木盤滿中貯水盤底為小竅釃水<lb/>
　一如雨㸃設於井上謂之雨盤令水下終日不絶如<lb/>
　此數月井幹為之一新井利復舊<lb/>
金陵人有𤼵六朝陵寝得古物甚多有得一玉臂釵兩<lb/>
　頭施轉闗可以屈伸令圓僅於無縫為九龍繞之功<lb/>
　侔鬼神世多謂前古民醇工作率鹵拙是大不然古<lb/>
<pb n="KR3k0065_WYG_031-5a"/>
　物至巧正由民醇故也民醇則百工不茍後世風俗<lb/>
　雖侈而工之致力不及古人故物多不精<lb/>
武林有為禽蟲戲者蓄龜七枚大小凡七等置龜几上<lb/>
　擊鼔以諭之則第一等大者先至几心伏定第二等<lb/>
　者從而登其背直至第七等小者登第六等之背乃<lb/>
　豎身直伸其尾向上宛如小塔狀謂之烏龜叠塔又<lb/>
　蓄蝦蟆九枚於席中置小墩其最大者乃踞坐之八<lb/>
　小者左右對列大者作一聲衆亦作一聲作數聲亦<lb/>
<pb n="KR3k0065_WYG_031-5b"/>
　如之既而小者一一至大者前㸃首作聲如作禮狀<lb/>
　而退謂之蝦蟆説法又練細螘黄黒二種各有大者<lb/>
　為之將領插旗為號一鼔對壘再鼔交戰三鼓分兵<lb/>
　四鼓偃旗歸穴謂之螞蟻角<graphic n="KR1061" url="https://raw.githubusercontent.com/kanripo/KR-Gaiji/master/images/KR1061.png" mimeType="image/png"/>又以蠟嘴鳥作傀儡<lb/>
　唱戲曲以𨗳之拜跪起立儼若人狀或使之<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>旗而<lb/>
　舞或寫八卦名帖指使<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>之縱横不差或抛彈空中<lb/>
　飛騰逐取謂之靈禽演劇雖小技殆有神術焉<lb/>
九江有碑工仲寧刻字甚工黄太史題其居曰琢玉坊<lb/>
<pb n="KR3k0065_WYG_031-6a"/>
　崇寧間詔郡國刋元祐黨籍姓名太守呼仲寧使劖<lb/>
　之辭曰小人家舊貧窶止因開蘇學士黄内翰詞翰<lb/>
　遂至飽暖今日以奸人為名誠不忍下手守義之曰<lb/>
　賢哉士大夫所不及也餽以酒而從其請此載揮塵<lb/>
　録又正史所載頒蔡京所書元祐姦黨碑刻石於州<lb/>
　縣令監司長吏㕔皆刻石有長安石工安民當鐫字<lb/>
　辭曰民愚人固不知立碑之意但如司馬相公者海<lb/>
　内稱其正直今謂之姦邪民不忍刻也府官怒欲加<lb/>
<pb n="KR3k0065_WYG_031-6b"/>
　之罪民泣曰𬒳役不敢辭乞免鐫安民二字於石末<lb/>
　恐得罪後世聞者愧之<lb/>
　音樂第五十三<lb/>
寇萊公好柘枝舞㑹客必舞柘枝每舞必盡日時謂之<lb/>
　柘枝顛今鳯翔有一老尼猶萊公時柘枝妓云尚能<lb/>
　歌其曲其曲遍數極多如羯鼓録渾脱解之𩔖好事<lb/>
　者往往傳之古之善歌者有語謂當使聲中無字字<lb/>
　中有聲凡曲止是一聲清濁髙下如縈縷耳字則有<lb/>
<pb n="KR3k0065_WYG_031-7a"/>
　喉唇齒舌等音不同當使字字舉本皆輕圓融入聲<lb/>
　中令轉換處無磊塊此謂聲中無字古人謂之貫珠<lb/>
　今謂之善過度是也如宫聲字而曲合商用商聲則<lb/>
　能轉宫為商歌之此字中有聲也善歌者謂之内裏<lb/>
　聲不善歌者聲無抑揚謂之念曲聲無含藴謂之呌<lb/>
　曲<hi>舞柘枝本出拓跋氏之國流𫝊誤為柘枝也</hi>
歐文忠公在滁州通判杜彬善彈琵琶公每飲酒必使<lb/>
　彬為之往往酒行遂無算故有詩云坐中醉客誰最<lb/>
<pb n="KR3k0065_WYG_031-7b"/>
　賢杜彬琵琶皮作絃此詩既出彬頗病之祈公改去<lb/>
　姓名而人已𫝊卒不得諱政和間郎官有朱維者亦<lb/>
　善音律而尤工吹笛雖教坊亦推之流傳入禁中上<lb/>
　皇喻㫖召維試之使教坊善工在傍按其聲樂工皆<lb/>
　稱善遂除維為典樂維嘗言琵琶以下撥重為難猶<lb/>
　琴之用指深故本色有轢絃䕶索之稱文忠嘗問琵<lb/>
　琶之妙於彬亦以此對乃取使教他樂工試為之下<lb/>
　撥絃皆㫁因笑曰如公之絃無乃皮為之耶故有皮<lb/>
<pb n="KR3k0065_WYG_031-8a"/>
　作絃之句而好事者遂𫝊彬果以皮為絃其實非也<lb/>
　唐人記賀懐智以鵾雞筋作絃人固疑之筋比皮似<lb/>
　有可作弦之理然亦不應得許長且所貴者聲爾安<lb/>
　在以絃為竒耶<lb/>
范文正公喜彈琴然平日止彈履霜一操時人謂之范<lb/>
　履霜<lb/>
髙郵人桑景舒性知音聽百物之聲悉能占其災福尤<lb/>
　善樂律舊𫝊有虞美人草聞人作虞美人曲則枝葉<lb/>
<pb n="KR3k0065_WYG_031-8b"/>
　皆動他曲不然景舒試之良如所傳乃詳其曲聲曰<lb/>
　皆呉音也他日取琴試用呉音製一曲對草鼓之枝<lb/>
　葉亦動乃謂之虞美人操其聲調與虞美人曲全不<lb/>
　相近始末無一聲相似者而草輙應之其律法同管<lb/>
　也<lb/>
都下一小兒纔三嵗無有難曲按皆中節都市觀者如<lb/>
　堵教坊伶人皆稱其妙在母懐食乳撚手指應節葢<lb/>
　宿習也<lb/>
<pb n="KR3k0065_WYG_031-9a"/>
理宗朝張循王府有獻白玉簫管長二尺者中空而瑩<lb/>
　薄竒寳也内府所無即時有㫖𥙷官未幾韓蘄王府<lb/>
　有獻白玉笙一攅其薄如鵝管其聲清越真希世之<lb/>
　珍也此二物皆在軍中日得之北方即宣和故物也<lb/>
　飲食第五十四<lb/>
太宗命蘇易簡講文中子有楊素食經上因問食品稱<lb/>
　珍何物為最易簡曰臣聞物無定味適口者珍臣止<lb/>
　知虀汁為美太宗笑問其故曰臣憶一夕寒甚擁爐<lb/>
<pb n="KR3k0065_WYG_031-9b"/>
　燒火乘興痛飲大醉就寝四鼓始醒以重衾所擁咽<lb/>
　吻燥渇時中庭月明殘雪中覆一虀盎不暇呼童披<lb/>
　衣掬雪以盥手亟引數缶連沃濁肺咀虀數莖燦若<lb/>
　金脆臣此時自謂上界仙厨鸞脯鳯腊殆恐不及屢<lb/>
　欲作氷壺先生傳因循未暇也太宗笑而然之<lb/>
前軰云一郡之政觀於酒一家之政觀於虀葢二事若<lb/>
　善則其他可知<lb/>
東坡與客論食次取紙一幅書以示客云爛蒸同州羊<lb/>
<pb n="KR3k0065_WYG_031-10a"/>
　灌以杏酪食之以匕不以筯南都撥心麺作槐葉温<lb/>
　陶糝以襄邑抺猪炊共城香稻薦以蒸子鵝呉興庖<lb/>
　人斫松江鱸鱠既飽以廬山康王谷水烹曾坑鬬品<lb/>
　少焉解衣仰卧誦東坡赤壁前後賦亦一大快<hi>一作山谷</hi>
　<hi>語</hi>
詩人多用方言俗謂睡美為黒甜飲酒為軟飽故東坡<lb/>
　詩云三杯軟飽後一枕黒甜餘<lb/>
　　東坡謂晨飲為澆書李黄門謂午睡為攤飯放翁<lb/>
<pb n="KR3k0065_WYG_031-10b"/>
　　詩云澆書滿挹浮蛆瓮攤飯横眠夢蝶牀莫笑山<lb/>
　　翁見機晩也勝朝市一生忙<lb/>
東坡自儋耳北歸臨行以詩别黎子雲秀才後批云新<lb/>
　釀甚佳求一具理臨行冩此以折菜錢<hi>南荒人謂瓶甖為具理</hi>
世傳涪翁喜苦筍嘗從斌老乞苦筍詩云南園苦筍味<lb/>
　勝肉籜龍稱冤莫採録煩君更致蒼玉束明日風雨<lb/>
　吹成竹又和坡翁春菜詩云公如端為苦筍歸明日<lb/>
　青衫誠可脱坡得詩戲謂坐客云吾固不愛作官魯<lb/>
<pb n="KR3k0065_WYG_031-11a"/>
　直欲以苦筍硬差致仕聞者絶倒嘗賦苦筍云苦而<lb/>
　有味如忠諌之可活國放翁又從而奨之云我見魏<lb/>
　徴殊嫵媚約束兒童勿多取於是世以諌笋目之及<lb/>
　觀涪翁所自䟦則其所食乃取乎甘非貴乎苦也南<lb/>
　康簡寂觀有甜苦笋周益公詩云蔬食山間茶亦甘<lb/>
　况逢苦筍十分甜君看齒頰留餘味端為森森正且<lb/>
　嚴此亦取其甜耳世人慕名忘味甘心茶苦者果何<lb/>
　説哉又涪翁在戎州日過蔡次律家小軒外植餘甘<lb/>
<pb n="KR3k0065_WYG_031-11b"/>
　子乞名於翁因名之曰味諫軒其後王子予以橄㰖<lb/>
　送翁翁賦云方懐味諫軒中果忽見金盤橄㰖來想<lb/>
　見餘甘有𤓰葛苦中真味晚方囘然則二物亦可名<lb/>
　之諫果也<lb/>
　　東坡橄㰖詩待得餘甘囘齒頰已輸崖蜜十分甜<lb/>
　　俗諺𫝊南人説橄㰖回味清甘北人云待他回味<lb/>
　　時我棗兒已甜半日矣坡詩葢用此意<lb/>
東坡嘗約器之同叅玉版器之每倦山行聞玉版欣然<lb/>
<pb n="KR3k0065_WYG_031-12a"/>
　從之至簾泉寺燒笋而食器之覺笋味勝問此何名<lb/>
　坡曰玉版此老僧善説法令人得禪悦之味器之方<lb/>
　悟其戲<lb/>
范忠宣讁居永州以書寄人云此中羊麺無異北方每<lb/>
　日閉門餐餺飥不知身之在逺也蘇文忠五帖其獻<lb/>
　蠔帖極言蠔之美至令叔黨勿宣𫝊北方君子恐求<lb/>
　讁海南以分其味又云惠州市肆寥落日殺一羊不<lb/>
　敢與在官者争買時囑屠買其脊骨骨間亦有㣲肉<lb/>
<pb n="KR3k0065_WYG_031-12b"/>
　熟煑熱酒漉隨意用酒薄㸃鹽炙㣲焦食之終日摘<lb/>
　剔牙綮間如蟹螯逸味率三五日一餔吾子由三年<lb/>
　堂庖所飽芻豢滅齒而不得骨豈復知此味乎<hi>北人食麫</hi>
　<hi>曰餺飥俗語作不托</hi>
京師中下之戸不重生男毎育女則愛䕶之如擎珠捧<lb/>
　璧稍長則隨其姿質教以藝業用備士大夫採擇娯<lb/>
　侍名目不一有所謂身邊人本事人供過人鍼線人<lb/>
　堂前人雜劇人拆洗人琴童棋童厨娘等稱就中厨<lb/>
<pb n="KR3k0065_WYG_031-13a"/>
　娘最為下色然非極豪貴家不可用嘗聞時官中有<lb/>
　婺人某者奮身寒素歴二倅一守然受用澹泊不改<lb/>
　儒酸偶奉祠居里便嬖不足使令飲饌且大粗率守<lb/>
　念昔留某官處晩膳出都下厨娘烹調極可口適有<lb/>
　便介如京謾作承受人書託以物色費不屑較未幾<lb/>
　承受人復書曰得之矣其人年可二十餘新囬自府<lb/>
　第有容藝曉書算旦夕遣以詣直旬餘果至初憇五<lb/>
　里頭時遣脚夫先申狀來乃其親筆也字畫端楷歴<lb/>
<pb n="KR3k0065_WYG_031-13b"/>
　序慶幸即日伏事左右末乞以四輪接取庶成體靣<lb/>
　辭甚委曲殆非庸碌女子可及守一見為之啓顔及<lb/>
　入門容止循雅紅裙緑裳參視左右乃退守益喜過<lb/>
　望少選親朋皆議舉觴奉賀厨娘遽至請曰未可展<lb/>
　㑹明日且是常食五杯五分因請食品菜品資次出<lb/>
　書以示之食品第一為羊頭簽菜品第一為蔥虀餘<lb/>
　皆易辨者厨娘操筆疏物料内羊頭簽五分各用<lb/>
　羊頭十箇葱虀五碟合用蔥五斤他物稱是守固疑<lb/>
<pb n="KR3k0065_WYG_031-14a"/>
　其妄然未欲遽示以儉鄙姑從之而宻覘其用翊旦<lb/>
　厨師告物料齊厨娘𤼵行奩取鍋銚盂勺湯盤之屬<lb/>
　令小婢先捧以行璀璨溢目皆白金所為大約計六<lb/>
　七十兩至於刀砧雜器亦一一精整旁觀嘖嘖厨娘<lb/>
　更圍襖圍裙銀索攀膊掉臂而入據坐交牀徐起取<lb/>
　抹批臠慣熟條理真有運斤成風之妙其治羊頭簽<lb/>
　也漉置几上别留臉肉餘悉置之地衆問其故曰此<lb/>
　皆非貴人所食矣衆為拾頓他處厨娘笑曰若軰真<lb/>
<pb n="KR3k0065_WYG_031-14b"/>
　狗子也衆雖怒無語以答其治䓤虀也取䓤㣲徹過<lb/>
　沸湯悉去鬚葉視楪之大小分寸而截之又除其外<lb/>
　數重取條心之似韭黄者以淡酒醯浸漬凡所供備<lb/>
　芳甘脆美濟楚細膩難以盡其形容食者舉筯無餘<lb/>
　相顧稱善既撤席厨娘整衿再拜曰此日試厨萬幸<lb/>
　台意須照例優給守方遲難厨娘遽曰豈非待檢例<lb/>
　耶探囊取數幅紙以獻曰是昨在某官處所得支賜<lb/>
　判單也守視之其例每展㑹動賫絹帛或至百疋錢<lb/>
<pb n="KR3k0065_WYG_031-15a"/>
　或至百千無虚拘者守破慳勉副私竊喟歎曰吾軰<lb/>
　事力單薄此等酒筵不宜常設此等厨娘不宜常用<lb/>
　不兩月尋託他故善遣以還逺近聞而笑之<lb/>
楓忩小牘曰舊京工伎固多竒妙即烹煑盤案亦復擅<lb/>
　名如王樓梅花包子曺㜑㜑肉餅薛家羊飯梅家鵞<lb/>
　鴨曹家從食徐家瓠羮鄭家油餅王家乳酪段家熝<lb/>
　物石逢巴子肉之𩔖皆聲稱於時暨南遷湖上魚羮<lb/>
　宋五嫂羊肉李七兒奶房王家血肚羮宋小已之𩔖<lb/>
<pb n="KR3k0065_WYG_031-15b"/>
　皆當行不數者宋五嫂余家蒼頭嫂也每過湖上時<lb/>
　進肆慰談亦他鄉寒故也悲夫<hi>宋五嫂魚羮常經御賞人争赴之遂成富</hi>
　<hi>媪</hi>
　　金陵士大夫淵藪家事鼎鐺種種臻妙虀可照靣<lb/>
　　餛飩湯可注研餅可暎字亦可作勸盞飯可打擦<lb/>
　　擦臺濕麺可穿結𢃄寒具嚼著驚動十里人<lb/>
故都李和煼栗名聞四方他人百計效之終不可及紹<lb/>
　興中陳福公長卿及錢上閣愷使金至燕山忽有兩<lb/>
<pb n="KR3k0065_WYG_031-16a"/>
　人持煼栗各十褁來獻三節人亦人得一褁自賛曰<lb/>
　李和兒也揮涕而去<lb/>
　　承平時鄜州田氏作泥孩兒態度無窮雖京師工<lb/>
　　效之莫能及一對至值十縑一牀至三十千一牀<lb/>
　　者或五或七也小者二三寸大者尺餘無絶大者<lb/>
　　陸放翁家舊藏一對卧者背有小字云鄜畤田玘<lb/>
　　製紹興初避地東陽山遂失去<lb/>
金橘産於江西以逺難致都人初不識明道景祐初始<lb/>
<pb n="KR3k0065_WYG_031-16b"/>
　與竹子俱來竹子味酸人不甚喜後遂不至而金橘<lb/>
　香清味美置之尊俎間光彩的礫如金彈丸都人初<lb/>
　亦不知貴後因温成皇后特好食之由是遂重京師<lb/>
　吉州人最珍此果其欲久留者則於菉豆中藏之可<lb/>
　經時不變云橘性熱而豆性凉故能久也<lb/>
唐鄧間多大柿初生堅實如石而澀凡百十柿以一榠<lb/>
　樝置其中<hi>榅桲亦可</hi>則紅熟如泥而可食土人謂之烘柿<lb/>
　<hi>榠樝音㝠查果名似梨而酸</hi>
<pb n="KR3k0065_WYG_031-17a"/>
淮南人藏鹽酒蟹以皂莢半挺置其中則可經嵗不沙<lb/>
周益公洪容齋嘗侍夀皇宴因談肴核上問容齋卿鄉<lb/>
　里所産容齋鄱陽人也對曰沙地馬蹄鱉雪天牛尾<lb/>
　狸又問益公公廬陵人也對曰金柑玉版笋銀杏水<lb/>
　晶䓤上吟賞又問一侍從忘其名淛人也對曰螺頭<lb/>
　新婦臂龜腳老㜑牙四者皆海鮮也上為之一笑張<lb/>
　景公安人仁宗召見問曰卿江陵有何勝曰兩岸緑<lb/>
　楊遮虎渡一灣芳草䕶龍洲又問所食何物曰新粟<lb/>
<pb n="KR3k0065_WYG_031-17b"/>
　米炊魚子飯嫩冬𤓰煮鱉裙羮<lb/>
有唐茶品以陽羡為上供建溪北苑未著也貞元中常<lb/>
　衮為建州刺史始蒸焙而研之謂研膏茶其後稍為<lb/>
　餅様至本朝建溪獨盛採焙製作士大夫珍尚鑒别<lb/>
　俱過於古丁晉公為福建轉運使始製為鳯團後又<lb/>
　為龍團貢不過四十餅専以上供雖近臣之家未嘗<lb/>
　見也天聖中又為小團其品逈加于大團賜兩府止<lb/>
　於一團惟上大齋宿八人兩府共賜小團一餅縷之<lb/>
<pb n="KR3k0065_WYG_031-18a"/>
　以金八人析歸以侈非常之賜親知瞻玩𢋫唱以詩<lb/>
　熙寧末神宗詔建州製宻雲龍其品又加於小團然<lb/>
　宻雲之出則二團少粗以不能兩好也<lb/>
長沙造茶品極精緻工直之厚輕重等白金士大夫家<lb/>
　多有之置几案間以相誇侈初未嘗用也范蜀公與<lb/>
　司馬温公同游嵩山各携茶以行温公以紙為貼蜀<lb/>
　公用小黒木合子盛之温公見而驚曰景仁乃有茶<lb/>
　具耶蜀公聞其言留合與寺僧而去<lb/>
<pb n="KR3k0065_WYG_031-18b"/>
　　長沙茶器精妙甲天下每副用白金三百星或五<lb/>
　　百星凡茶之具悉備外則以大銀盒貯之趙南仲<lb/>
　　帥潭日嘗以黄金千兩為之以進尚方穆陵大喜<lb/>
　　葢内院之工所不能為也<lb/>
惠山泉頃嵗亦可致於汴都但未免盆盎氣須用細沙<lb/>
　淋過則如新汲時號拆洗惠山泉天台竹瀝水出於<lb/>
　髙巖寺僧㫁竹梢屈而取之若雜以他水則亟敗蘇<lb/>
　才翁與蔡君謨比茶蔡茶精用惠山泉蘇劣用竹瀝<lb/>
<pb n="KR3k0065_WYG_031-19a"/>
　水煎方能取勝<lb/>
蔡君謨善别茶後人莫及建安能仁院有茶生石縫間<lb/>
　寺僧採造得茶八餅號石嵓白以四餅遺君謨以四<lb/>
　餅宻遣人走京師遺王内翰禹玉嵗餘君謨𬒳召還<lb/>
　闕訪禹玉禹玉命子弟於茶筒中選精品碾待君謨<lb/>
　君謨捧甌未嘗輙曰此茶極似能仁石嵓白公何從<lb/>
　得之禹玉未信索茶帖驗之乃服王荆公為小學士<lb/>
　時嘗訪君謨君謨聞公至喜甚自擇絶品茶親滌器<lb/>
<pb n="KR3k0065_WYG_031-19b"/>
　烹㸃以飲公公於夾袋中取消風散一撮投茶甌中<lb/>
　併食之君謨失色公徐曰大好茶味君謨大笑且歎<lb/>
　公之真率<lb/>
　　蔡君謨製小團其品尤精於大團一日福唐蔡葉<lb/>
　　丞秘教召公啜小團坐久復有一客至公啜而味<lb/>
　　之曰非獨小團兼有大團雜之丞驚呼童詢之對<lb/>
　　曰本碾造二人茶繼有一客至造不及乃以大團<lb/>
　　兼之丞神服公之明審<lb/>
<pb n="KR3k0065_WYG_031-20a"/>
羅大經鶴林玉露曰余同年李南金云茶經以魚目湧<lb/>
　泉連珠為煑水之節然近世瀹茶鮮以鼎鑊用瓶煑<lb/>
　水難以候視則當以聲辨一沸二沸三沸之節又陸<lb/>
　氏之法以未就茶鑊故以第二沸為合量而下未若<lb/>
　以沸湯就茶甌瀹之則當用背二涉三之際為合量<lb/>
　乃為聲辨之詩云砌蟲唧唧萬蟬催忽有千車捆載<lb/>
　來聽得松風并澗水急呼縹色緑瓷杯其論固已精<lb/>
　矣然瀹茶之法湯欲嫩而不欲老葢湯嫩則茶味甘<lb/>
<pb n="KR3k0065_WYG_031-20b"/>
　老則過苦矣若聲如松風澗水而遽瀹之豈不過於<lb/>
　老而苦哉惟移瓶去火少待其沸止而瀹之然後湯<lb/>
　適中而茶味甘此南金之所未講者也因𥙷以一詩<lb/>
　云松風檜雨到來初急引銅瓶離竹罏待得聲聞俱<lb/>
　寂後一甌春雪勝醍醐丁晉公有北碗茶録三卷世<lb/>
　多指建州茶焙為北苑故姚寛叢語謂建州龍焙靣<lb/>
　北遂謂之北苑此説非也宫苑非人主不可稱按建<lb/>
　茶供御自江南李氏始别令取其乳作片或號曰京<lb/>
<pb n="KR3k0065_WYG_031-21a"/>
　挺的乳又骨子等每嵗不過五六萬斤迄今嵗出三<lb/>
　十餘萬斤其茶以京挺為名又稱北苑亦以供奉得<lb/>
　名可知矣李氏都平鄴其苑在北故得稱北苑水心<lb/>
　有清輝殿張泊為清輝殿學士别置一殿於内謂之<lb/>
　澄心堂紙其曰北苑茶亦猶澄心堂紙耳李氏集有<lb/>
　翰林學士張橋作北苑侍宴賦詩序曰北苑皇后之<lb/>
　勝槩也掩映丹闕縈迴緑波珍禽異獸充其中修竹<lb/>
　茂林森其後北山蒼翠遥臨複道之隂南内深嚴近<lb/>
<pb n="KR3k0065_WYG_031-21b"/>
　共帷宫之外陋周王之平圃小漢武之上林云云而<lb/>
　李氏亦有御製北苑侍晏詩序其畧云城之北有故<lb/>
　苑焉遇林因藪未媿於離宫均樂同歡尚慚於靈沼<lb/>
　以二序觀之因知李氏有北苑而建州造挺茶又始<lb/>
　之因取此名無可疑者<lb/>
廬山簡寂觀觀出苦笋而味反甜歸宗寺造醎虀而味<lb/>
　反淡山中人語曰簡寂觀前甜苦笋歸宗寺裏淡醃<lb/>
　虀葢紀實也<lb/>
<pb n="KR3k0065_WYG_031-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0065_WYG_031-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋稗𩔖鈔卷三十一<lb/>
</p>
<p>
</p>
  </div>
<div>
<head>宋稗𩔖鈔卷三十二</head> <lb/>
    <p>
<pb n="KR3k0065_WYG_032-1a"/>
欽定四庫全書<lb/>
　宋稗𩔖鈔卷三十二<lb/>
　　　　　　　　　　　　　常熟潘永因編<lb/>
　古玩第五十五<lb/>
鄱陽張世南宦遊紀聞云辨博書畫古器前軰葢嘗著<lb/>
　書矣其間有論議而未詳明者如臨摹硬黄響榻是<lb/>
　四者各有其説今人皆謂臨摹為一體殊不知臨之<lb/>
　與摹逈然不同臨謂置紙在旁觀其大小濃澹形勢<lb/>
<pb n="KR3k0065_WYG_032-1b"/>
　而學之若臨淵之臨摹謂以薄紙覆上隨其曲折婉<lb/>
　轉用筆曰摹硬黄謂置紙熱熨斗上以黄蠟塗勻儼<lb/>
　如枕角毫釐必見響榻謂以紙覆其上就明窗牖間<lb/>
　映光摹之辨古器則有所謂𣢾識臘茶色朱砂斑真<lb/>
　青緑井口之𩔖方為真古其製作有雲紋雷紋山紋<lb/>
　輕重雷紋垂花雷紋鱗紋細紋粟紋蟬紋黄目飛亷<lb/>
　饕餮蛟螭虬龍麟鳯熊虎龜蛇鹿馬象鸞䕫犧蜼鳬<lb/>
　雙魚蟠虺如意圜絡<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>雲百乳鸚耳貫耳偃耳直耳<lb/>
<pb n="KR3k0065_WYG_032-2a"/>
　附耳挾耳獸耳虎耳獸足䕫足百獸三螭穟草瑞草<lb/>
　篆帶<hi>若蚪結之勢</hi>星帶<hi>四旁飾/以星象</hi>輔乳<hi>鍾名用以/節樂者</hi>碎乳<hi>鍾名大乳</hi>
　<hi>三十六外復有小乳周之</hi>立䕫雙䕫之𩔖凡古器制度一有合此<lb/>
　則以名之如雲雷鍾鹿馬洗鸚耳壺之𩔖是也如有<lb/>
　𣢾識則以𣢾識名如周叔夜鼎齊侯鍾之𩔖是也古<lb/>
　器之名則有鍾<hi>大曰特中曰鍾小曰編</hi>鼎尊罍彛舟<hi>𩔖洗而有耳</hi>卣<lb/>
　<hi>音酉又音由中尊器也有攀葢足𩔖壺</hi>瓶爵斗<hi>有耳有流有/足流即觜也</hi>巵觶<hi>之鼓切酒</hi>
　<hi>觴也</hi>角<hi>𩔖彛而/無柱</hi>桮敦簠<hi>其形/方</hi>簋<hi>𩔖鼎而矮/葢冇四足</hi>豆獻<hi>牛偃切無底甑</hi>
<pb n="KR3k0065_WYG_032-2b"/>
　<hi>也</hi>錠<hi>徒徑切又/都定切</hi>斚觚鬲<hi>形製同鼎漢志/謂空足曰鬲</hi>鍑<hi>才宥切似釡而大其</hi>
　<hi>實𩔖小瓮而有環</hi>盉<hi>户戈切又胡卧切盛五味之器/也似鼎而有葢有觜有執攀</hi>壺<hi>其𩔖有四</hi>
　<hi>曰圓曰匾曰方曰温</hi>盫<hi>于舍切覆葢也似洗様/而腰大有足有提攀</hi>瓿<hi>蒲後切𩔖壺而矮</hi>鋪<lb/>
　<hi>𩔖豆鋪陳薦獸之義</hi>罌<hi>𩔖/釡</hi>鑑<hi>盛水器上方如斗鏤底/如風窗下設盤以盛之</hi>匜<hi>代支切沃盥器</hi>
　盤洗盆鋗<hi>呼𤣥切𩔖洗玉篇云小盆也</hi>杅磬錞鐸鉦<hi>𩔖鍾而矮</hi>鐃戚鐓<lb/>
　<hi>飾物柄者</hi>奩鑑<hi>即鋭</hi>節鉞戈矛盾弩機表坐旂鈴刀筆杖頭<lb/>
　蹲龍<hi>宫廟乗輿之飾或云闌楯間物</hi>鳩車<hi>兒戯之具</hi>提梁龜蛇硯滴車輅<lb/>
　托轅之屬此其大概難於盡備然知此者亦思過半<lb/>
<pb n="KR3k0065_WYG_032-3a"/>
　矣所謂𣢾識乃分二義𣢾謂陰字是凹入者刻畫成<lb/>
　之識謂陽字是挺出者正如臨之與摹各自不同也<lb/>
　臘茶色亦有差别三代及秦漢間器流𫝊世間歲月<lb/>
　寖乆其色㣲黄而潤澤今士大夫間論古器以極薄<lb/>
　為真此葢一偏之見也亦有極薄者有極厚者但觀<lb/>
　製作色澤自可見也亦有數百年前句容所鑄其藝<lb/>
　亦精今鑄不及畢竟黒而燥須自然古色方為真古<lb/>
　器也趙<graphic n="KR1789" url="https://raw.githubusercontent.com/kanripo/KR-Gaiji/master/images/KR1789.png" mimeType="image/png"/>鵠洞天清録集古鍾鼎彛器辨云夏尚忠<lb/>
<pb n="KR3k0065_WYG_032-3b"/>
　商尚質周尚文其制器亦然商器質素無文周器雕<lb/>
　篆細密此固一定不易之論而夏器獨不然余嘗見<lb/>
　夏琱戈於銅上相嵌以金其細如髪夏器大抵皆然<lb/>
　歲乆金脱則成陰窾以其刻畫者成凹也銅器入土<lb/>
　千年純青如鋪翠其色子後稍澹午後乗陰氣翠潤<lb/>
　欲滴間有土蝕處或穿或剥並如蝸篆自然或有斧<lb/>
　痕則是偽也銅器墜水千年則純緑色而瑩如玉未<lb/>
　及千年緑而不瑩其蝕處如前今人皆以此二品體<lb/>
<pb n="KR3k0065_WYG_032-4a"/>
　輕者為古不知器大而厚者銅性未盡其重止能減<lb/>
　三分之一或減半器小而薄者銅性為水土蒸淘亦<lb/>
　盡至有鉏擊破處並不見銅色惟翠緑徹骨或其中<lb/>
　有一線紅色如丹然尚有銅聲傳世古則不曾入水<lb/>
　土惟流𫝊人間色紫褐而有硃砂班甚者其班凸起<lb/>
　如上等辰砂入釡以沸湯煑之良乆班愈見偽者以<lb/>
　漆調朱為之易辨也三等古銅並無腥氣惟土古新<lb/>
　出土尚帶土氣乆則否若偽作者熱摩手心以擦之<lb/>
<pb n="KR3k0065_WYG_032-4b"/>
　銅腥觸鼻所謂識紋𣢾紋亦不同識乃篆字以紀功<lb/>
　所謂銘書鍾鼎夏用鳥跡篆商則蟲魚周以蟲魚大<lb/>
　篆秦用大小篆漢以小篆𨽻書三國𨽻書晉宋以來<lb/>
　用楷書唐用楷𨽻三代用陰識謂之偃蹇字其字凹<lb/>
　入也漢以來或用陽識其字凸間有凹者或用刀刻<lb/>
　如鐫碑葢陰識難鑄陽識易為决非三代物也顔色<lb/>
　臭味足矣夫二書之論銅器固已粲然具備然清修<lb/>
　好古之士又不可不讀經傳紀録以求其源委如薛<lb/>
<pb n="KR3k0065_WYG_032-5a"/>
　尚功𣢾識法帖及重廣鍾鼎韻七卷者宣和博古圖<lb/>
　吕大臨考古圖王俅嘯堂集古録黄睿東觀餘論董<lb/>
　逌廣川書䟦等書皆當熟味徧參而㫁之以經庶可<lb/>
　精鑒也<lb/>
錢思公生長富貴而性儉約閨門用度為法甚謹子弟<lb/>
　軰非時不能輒取一錢公有一珊瑚筆格平生尤所<lb/>
　珍惜常置之几案子弟有需錢者輒竊而藏之公即<lb/>
　悵然自失乃榜於家庭以十千購之居一二日子弟<lb/>
<pb n="KR3k0065_WYG_032-5b"/>
　佯為求得以獻公欣然以十千與之他日有欲錢者<lb/>
　又竊去一歲中率五七如此公終不悟也<lb/>
六一居士曰余家有玉罌形製甚古始得之以為碧玉<lb/>
　在頴時嘗以示僚属坐間兵馬鈐轄鄧保吉真宗朝<lb/>
　老内臣也識之曰此謂之翡翠云禁中寳物皆藏宜<lb/>
　聖庫庫中有翡翠盞一隻所以識也其後余偶以金<lb/>
　環于罌腹信手磨之金屑紛紛如研中磨墨<lb/>
王荆公受賜玉帶濶十四稻號玉抱肚真廟時趙徳明<lb/>
<pb n="KR3k0065_WYG_032-6a"/>
　所貢至紹興中王氏猶藏之曾孫奉議郎璹始復進<lb/>
　入禁中<lb/>
東坡為李伯時作洗玉池銘曰世忽不踐以用為急秦<lb/>
　漢以還龜玉道熄六器僅存五瑞莫輯趙璧歸玩魯<lb/>
　璜盗竊䑕亂鄭璞鵲抵晉棘維伯時父吊古啜泣道<lb/>
　逢玉人解驂推食劍璏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>珌錯落其室晚𫉬拱寶遂<lb/>
　空四璧哀此命世乆就淪蟄時節沐浴以幸斯石孰<lb/>
　推是心施及王國如伯時父琅然環玦援手之勞終<lb/>
<pb n="KR3k0065_WYG_032-6b"/>
　睨莫拾得喪在我匪玉欣戚抽翰銘之維以咏徳伯<lb/>
　時自為跋曰元祐八年余時仕京師居紅橋子第得<lb/>
　陳峽州馬臺石愛而致之齋中一日東坡過謂余曰<lb/>
　斵石為沼當以所藏玉時出而浴之且刻其形於四<lb/>
　旁予為子銘其脣而號為洗玉池而所謂玉者凡一<lb/>
　十六雙琥璩三鹿盧環琫珌璊瑑杯水蒼珮螳螂鉤<lb/>
　佩柄珈瑱拱璧是也伯時既下世池亦堙晦徽宗嘗<lb/>
　即其家訪之得於積壤中其子因避時禁磨去銘文<lb/>
<pb n="KR3k0065_WYG_032-7a"/>
　以授使者於是置宣和殿十六玉唯鹿盧環從葬龍<lb/>
　眠餘悉歸内府<lb/>
東坡有與李方叔公據葢恐方叔賣所遺玉鼻騂為立<lb/>
　公據以便之公據劵也山谷跋曰子瞻妙墨作劵或<lb/>
　責方叔當成之安用汲汲索錢此又不識痒痛者從<lb/>
　傍論砭疽爾<lb/>
蔡君謨為歐陽文忠書集古録目序刻石其字尤精勁<lb/>
　為世所珍文忠以䑕鬚栗尾筆銅緑筆格大小龍茶<lb/>
<pb n="KR3k0065_WYG_032-7b"/>
　惠山泉等物為潤筆君謨大笑以為太清而不俗後<lb/>
　月餘有人遺文忠以清泉香餅一篋者君謨聞之歎<lb/>
　曰香餅來遲使我潤筆獨無此一種佳物清泉地名<lb/>
　香餅石炭也用以焚香一餅之火可終日不滅<lb/>
王禹玉作龎潁公神道碑其家送潤筆金帛外参以古<lb/>
　法書名畫三十種杜荀鶴及第試卷亦是其一<lb/>
翰林學士王寓謝賜筆扎記云宣和七年八月二十一<lb/>
　日一夕凡草四制翼日遣中使至玉堂賜以上所常<lb/>
<pb n="KR3k0065_WYG_032-8a"/>
　御筆研等十三事紫青石研一方琴光漆螺甸匣一<lb/>
　宣和殿墨二斑竹筆一金華筆格一塗金鎮紙天禄<lb/>
　二塗金研滴蝦蟆一貯黏麯塗金方奩一鎮紙象尺<lb/>
　二薦研紫栢牀一王方啟封時研間漬墨未乾奩中<lb/>
　餘麯猶存承平文物之盛可想見也<lb/>
　　王著字知微一字成象成都人偽蜀明經及第蜀<lb/>
　　平赴闕太宗以字書訛舛辟士人刪定有以著薦<lb/>
　　者加著作佐郎令模閣帖著有研格書奩銘云爰<lb/>
<pb n="KR3k0065_WYG_032-8b"/>
　　有愚叟棲此陋室風雨可蔽戸庭不出知足為富<lb/>
　　娯老為逸貂冠蟬冕虎皮羊質處之勿疑永爾終<lb/>
　　吉<hi>同時以酒失儀之王著别是一人</hi>
虞夏而降制器尚象後世由漢武帝汾陰得寶鼎因更<lb/>
　其年元而宣帝於扶風亦得鼎𣢾識曰王命元臣官<lb/>
　此物色及後和帝時竇憲勒燕然還南單于遺憲仲<lb/>
　山甫古鼎有銘憲遂上之凡此數者咸見諸史記所<lb/>
　彰灼者迨魏晉六朝隋唐亦數數言𫉬古鼎器梁劉<lb/>
<pb n="KR3k0065_WYG_032-9a"/>
　之遴好古愛竒在荆楚聚古器數十百種又獻古器<lb/>
　數種於東宫皆金錯字然在上者初不大以為事獨<lb/>
　國朝來寖乃珍重始則有劉原父侍讀為之倡而成<lb/>
　於歐陽文忠公又從而和之則若伯父君謨東坡數<lb/>
　公云爾初原父號博雅有盛名曩時出守長安號多<lb/>
　古簋敦鏡甗尊彛之屬因自著一書號先秦古器記<lb/>
　而文忠喜集往古石刻遂又著書名集古録咸載原<lb/>
　父所得古器銘𣢾由是學士大夫雅多好之此風遂<lb/>
<pb n="KR3k0065_WYG_032-9b"/>
　一煽矣元豐後又有文士李公麟者出公麟字伯時<lb/>
　實善畫性希古則又取生平所得暨其覩聞者作為<lb/>
　圖狀説其所以而名之曰考古圖𫝊流至元符問太<lb/>
　上皇即位憲章古始眇然追唐虞之思因大崇尚及<lb/>
　大觀初乃倣公麟之考古作宣和殿博古圖所藏者<lb/>
　大小禮器則已五百有㡬世既知其貴愛有一器動<lb/>
　直金錢數十萬後至百萬不翅者於是天下塜墓破<lb/>
　伐殆盡矣獨政和間為最盛尚方所貯至六千餘數百<lb/>
<pb n="KR3k0065_WYG_032-10a"/>
　器遂盡見三代典禮文章而讀先儒所講説殆有可<lb/>
　哂者始端州上宋成公之鍾而後得以作大晟及是<lb/>
　又𫉬𬒳諸制作於是聖朝郊廟禮樂一旦遂復古跨<lb/>
　越先代當有㫖以所藏列崇政殿暨兩廊召百官宣<lb/>
　示焉當是時天子尚留心政治儲神穆清因從𤨏闥<lb/>
　密窺聽臣僚訊知為誰樂其博識味其議論喜于人<lb/>
　物而百官弗覺也時所重者三代之器而已若秦漢<lb/>
　間物非殊特葢亦不收及宣和後則咸蒙貯録且累<lb/>
<pb n="KR3k0065_WYG_032-10b"/>
　數至萬餘若岐陽宣王之石鼓西蜀文翁禮殿之繪<lb/>
　像凡所知名罔間巨細逺近悉索入九禁而宣和殿<lb/>
　後又剏立保和殿者左右有稽古𫝊古尚古等諸閣<lb/>
　咸以貯古玉印璽諸鼎彛禮器法書圖畫盡在然世<lb/>
　事則益爛漫上志衰矣非復前日之敦尚考驗者俄<lb/>
　遇僣亂都邑傾覆所謂先王之制作古人之風烈悉<lb/>
　入金營夫以孔父子産之景行召公散季之文辭牛<lb/>
　鼎象樽之規模龍瓿雁燈之典雅當時蒐羅聚積不<lb/>
<pb n="KR3k0065_WYG_032-11a"/>
　知耗㡬許之物力一旦坐付他人磨室故鼎竟無返<lb/>
　日言之可為於邑至于圖録規模則班班尚在期流<lb/>
　𫝊於不朽云作古器説<lb/>
宣和間内府尚古器士大夫家所藏三代秦漢遺物無<lb/>
　敢𨼆者悉獻於上而好事復争尋求不較重價一器<lb/>
　至有直千緡者利之所趨人競捜剔山澤發掘塜墓<lb/>
　無所不至往往數千載之藏一旦皆見呉珏為光州<lb/>
　固始令光申伯之國而楚之故封也間有異物以僻<lb/>
<pb n="KR3k0065_WYG_032-11b"/>
　逺人未之知乃令民有罪皆入古器自贖既而罷官<lb/>
　㡬得五六十器與余遇汴上出以相示其間半猶三<lb/>
　代物後余中表繼為守聞之㣲用其法亦得十餘器<lb/>
　范之才為湖北察訪有紿言澤中有鼎不知大小耳<lb/>
　見於外其間可過六七歲小兒亟以上聞詔本部使<lb/>
　者發民掘取凡境内陂藪悉乾之穿地數十丈訖無<lb/>
　有之才尋見讁<lb/>
崇寧中朝廷定雅樂下靈壁縣造石磬磬成每泝汴進<lb/>
<pb n="KR3k0065_WYG_032-12a"/>
　納縣别有小河取都下稍徑或由此河載磬以入則<lb/>
　磬聲率不協律此理殆不可曉<lb/>
　　酉陽雜爼曰厯城縣光政寺有磬石形如半月膩<lb/>
　　光欲滴扣之聲及百里北齊時移於都内使人擊<lb/>
　　之其聲杳絶却令歸本寺扣之聲如故時人語曰<lb/>
　　磬神聖戀光政<lb/>
宣和殿所藏殷王鉞長三尺餘一段美玉文藻精甚三<lb/>
　代之寶也後歸大金今入大元毎大朝會必設於外<lb/>
<pb n="KR3k0065_WYG_032-12b"/>
　廷<hi>輟耕録所載劈正斧以形製攷之疑即此鉞</hi>
宣和間蔡州一士人書屋中忽見小蛇文章陸離蜿蜒<lb/>
　几格間毎已時輒至午乃𨼆去士人異之捕置鐵絲<lb/>
　籃中迨午則堅冷化為石矣質巧天成鬼工不能加<lb/>
　明已復蠕動既而復為石而屈伸蟠結之狀日日不<lb/>
　同士人寶之攜至京見中人梁師成師成嘆曰此神<lb/>
　物造化之所寓禁中有玉䑕玉兔或以時見即其𩔖<lb/>
　也士人遂獻之<lb/>
<pb n="KR3k0065_WYG_032-13a"/>
章申公蓄一古銅蟾蜍研滴毎注水滿中置之研側不<lb/>
　假人力而蟾蜍口出泡泡隕則滴水入研已而復吐<lb/>
　腹空而止米元章見而異之求以古畫博易申公不<lb/>
　許<lb/>
　　姑蘇士人家有玉蟾蜍一枚皤腹中空毎焚香置<lb/>
　　爐邊烟盡歸腹中乆之復自蟾蜍口噴出亦異物<lb/>
　　也毗陵士大夫有仕成都者九日出遊偶藥市見<lb/>
　　一銅鼎已破闕旁一人贊取之既得叩何所用曰<lb/>
<pb n="KR3k0065_WYG_032-13b"/>
　　歸以數爐炷香環此鼎香皆聚於中試之果然乃<lb/>
　　名聚香鼎初不知何代物而致此異<lb/>
劉卿任待制言宣和時王黼宴從官於私第毎客各出<lb/>
　一寳器勸酒侍兒捧一物至卿任前宛若叠縠俄而<lb/>
　瀉酒其中錚然有聲隨酒漲起酒滿如常盃飲盡復<lb/>
　如故名破壺盃云是南方軟琉璃也<lb/>
思陵妙悟八法留神古雅當干戈俶擾之際訪求法書<lb/>
　名畫不遺餘力清燕之餘展玩摹榻不少厭怠四方<lb/>
<pb n="KR3k0065_WYG_032-14a"/>
　獻奉無虗日又於榷塲購北方遺失物故紹興内府<lb/>
　所藏不減宣政惜乎鑒定諸人如曹勛宋貺龍大淵<lb/>
　張儉鄭藻平協劉炎黄冕魏茂實任原軰人品不髙<lb/>
　目力苦短凡經前軰品題者盡皆拆去故御府所藏<lb/>
　多無題識源委授受歲月考訂邈不可求為可恨耳<lb/>
嘉泰間章文莊公潁以右史直禁林時宇文紹節挺臣<lb/>
　為司諌指公為謝深甫子肅丞相之黨出知温陵既<lb/>
　而公入為言官遍歴三院為中執法時挺臣以京湖<lb/>
<pb n="KR3k0065_WYG_032-14b"/>
　宣撫使知江陵府入覲除端明學士徑躋宥府而挺<lb/>
　臣懐前日之疑次且不敢拜文莊識其言乃抗疏言<lb/>
　公論出一時之見豈敢以報私憾乞趣紹節受職未<lb/>
　㡬公亦登政地相得甚驩一日宴聚公出所藏玉盃<lb/>
　侑酒色如截肪真于闐産也坐客皆誇賞之挺臣忽<lb/>
　旁睨㣲笑曰異哉先肅愍公虗中使金日嘗於燕山<lb/>
　𫉬玉<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>徑七寸餘瑩潔無纎瑕或以為宣和殿故物<lb/>
　平日未嘗示人今觀此色澤殊似於是坐客咸欲快<lb/>
<pb n="KR3k0065_WYG_032-15a"/>
　覩趣使取之既至則玉色製作無毫髪異衆客驚詫<lb/>
　以為干鋣之合不足多也公因舉盃以贈挺臣而挺<lb/>
　臣復欲以<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>奉公相與遜讓者乆之不决時李璧季<lb/>
　章在坐起曰以<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>足盃於事為順僉書不得辭也公<lb/>
　遂謝而藏之徐以他物為報<lb/>
　　文莊公少好雅潔居一室必汎掃巧飾陳列琴書<lb/>
　　親朋或譏其齷齪無逺志一日大書素屛曰陳蕃<lb/>
　　不事一室而欲掃除天下吾知其無能為矣作小<lb/>
<pb n="KR3k0065_WYG_032-15b"/>
　　詞極有思致其小重山云栁暗花明春事深小欄<lb/>
　　紅藥已抽簪雨餘風軟碎鳴禽遲遲日猶帶一分<lb/>
　　陰把酒莫沉吟身閒無箇事且登臨舊遊何處不<lb/>
　　堪尋無尋處惟有少年心<lb/>
李淳風論辨真玉云其色如肥物所染𫾣之其聲清引<lb/>
　若金磬之餘響絶而復起殘聲逺沉徐徐方盡頃唐<lb/>
　州任參政之子喻字義可收一璧凝滑如脂略無蟻<lb/>
　缺惟有兩粟大赤<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>葢尸沁也擊之清韻悠揚政如<lb/>
<pb n="KR3k0065_WYG_032-16a"/>
　淳風之說與世所見水蒼玉不可同日而語<lb/>
晉天福中平居誨從使于闐為判官作記紀其採玉處<lb/>
　之玉河在國城外源出崑崙山西流千三百里至國<lb/>
　界牛頭山分為三一曰白玉河在城東三十里二曰<lb/>
　緑玉河在城西二十里三曰烏玉河在緑玉河西七<lb/>
　里源雖一玉隨地變故色不同每歲五六月水漲玉<lb/>
　隨流而至多寡由水大小水退乃可取方言曰撈玉<lb/>
　國主未採禁人輙至河濵大觀中添創八寳從于闐<lb/>
<pb n="KR3k0065_WYG_032-16b"/>
　求大玉一日忽有國使奉表至故事下學士院召譯<lb/>
　表語而後答詔其表云日出東方赫赫大光照見西<lb/>
　方五百國五百國條貫主師子黒汗王表上日出東<lb/>
　方赫赫大光照見四天下四天下條貫主阿舅大官<lb/>
　家你前時要者玉自家甚是用心力只為難得似你<lb/>
　尺寸的自家已令人兩河尋訪纔得似你尺寸的即<lb/>
　奉上也當時𫝊以為笑後果得之厚大逾二尺色如<lb/>
　截肪昔未始有也大抵玉分五色惟青碧一色髙下<lb/>
<pb n="KR3k0065_WYG_032-17a"/>
　最多端帶白色者漿水亦分九等上之上之中之下<lb/>
　中之上之中之下下之上之中之下宣和殿有玉等<lb/>
　子以諸色玉次第排定凡玉至則以等子比之髙下<lb/>
　自見今内帑有金等子亦此法<lb/>
　　道君皇帝以于闐玉益八寳為九寳其文曰範圍<lb/>
　　天地幽贊神明保合太和萬壽無疆王初寮草詔<lb/>
　　曰太極函三運神功於八索乾元用九増寳厯於<lb/>
　　萬年八索用九可謂切事<lb/>
<pb n="KR3k0065_WYG_032-17b"/>
犀之𩔖不一生邕筦之内及交趾者角紋如麻燥而少<lb/>
　潤來自舶上出大食者理潤而倒光采瑩徹若𫝊以<lb/>
　膏甚有花紋而尤異者曰通天犀或如日星或如雲<lb/>
　月或如葩葉或如山水或飛走或龍魚或成神仙宫<lb/>
　殿至有衣冠杖履眉目毛羽鱗角完具若繪畫然為<lb/>
　世所貴其價不貲或以為犀愛一物玩之久則物形<lb/>
　漸入角中是又不可以理推者其紋有正挿有腰鼓<lb/>
　挿方其未解時雖海人亦未知其異故波斯以象牙<lb/>
<pb n="KR3k0065_WYG_032-18a"/>
　為白暗犀角為黑暗言其難識别也犀之通天者自<lb/>
　顧其影則怖故常飲濁水不欲照見其角耳取犀之<lb/>
　法多於山麓植木如羊豕棧犀前足短止則憑木而<lb/>
　息久之木蠧而折犀亦踣焉土人因格殺之犀亦歲<lb/>
　退角自培土埋僻處時復發視驗其有無人跡得之<lb/>
　潛易以木角犀不能辨若直取之則徙竄他山不可<lb/>
　復得矣<lb/>
　　犀紋以麄細為貴賤貴者有通天花紋或云通天<lb/>
<pb n="KR3k0065_WYG_032-18b"/>
　　者是其病理不可知也通天犀腦上角千歲者長<lb/>
　　且鋭白星徹端能出氣通天則能通神可破水駭<lb/>
　　鷄抱朴子曰通天犀有白理如緜者以盛米雞見<lb/>
　　即駭其真者刻為魚衘入水水開三尺俗所謂離<lb/>
　　水犀者是也犀以黒為本其色黒而黄曰正透黄<lb/>
　　而有黒邊曰倒透正者世人貴之南中有偽者磨<lb/>
　　之漸熱乃驗犀性涼磨之不熱<lb/>
大觀間京師和劑局一日請得内帑藥犀百數中一株<lb/>
<pb n="KR3k0065_WYG_032-19a"/>
　大絶常犀因不敢用復納上朝廷命工解以為帶工<lb/>
　覩之極駭歎以為聖徳感召所致葢倒透中反成正<lb/>
　透面猶黄蠟中有異雲一朶雲中夭矯一金龍飛盤<lb/>
　拏空角爪俱全遂為御府第一號瑞雲<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>龍御帶一<lb/>
　云犀工董進善别犀一日御藥郝隨呼至其第出數<lb/>
　犀示之董於内指一犀曰此犀大異餘常物也郝語<lb/>
　之曰汝先名其中物狀為何董曰不知此犀曾經衆<lb/>
　工審定否郝曰衆工已皆具名狀供證獨留以驗汝<lb/>
<pb n="KR3k0065_WYG_032-19b"/>
　精識耳即盡出衆工所供凡三十餘狀董閲畢内推<lb/>
　一土所供云是正透牙魚者且言不意此人目力至<lb/>
　此以進觀之乃一翔龍所恨左角微短耳郝未試其<lb/>
　言亦大異之即令具軍令狀云若果不謬輒當奏賞<lb/>
　既刳視悉如所言有詔製為帶成以進御錫賚有加<lb/>
徳夀在北内頗屬意玩好孝宗極先意承志之道時網<lb/>
　羅人間以供怡顔㑹將舉慶典市有北賈攜通犀帶<lb/>
　一因左璫以進於内帶十三銙銙皆正透有一夀星<lb/>
<pb n="KR3k0065_WYG_032-20a"/>
　扶杖立上得之喜不復問價將為元日夀巵之侑賈<lb/>
　索十萬緡既成矣傍有璫見之從賈求金不得則擿<lb/>
　之曰凡夀星之扶杖者杖過於人之首且詰曲有奇<lb/>
　相今杖直而短僅至身之半不祥物也亟宣視之如<lb/>
　言遂却之此語既聞遍國中無復售者<lb/>
韓似夫嘗言出使金國見金主所繫犀帶倒透中正透<lb/>
　如圓鏡狀光綵絢日似夫注視久之金主云此石晉<lb/>
　少主歸獻耶律氏者唐世所寳日月帶也又命取磁<lb/>
<pb n="KR3k0065_WYG_032-20b"/>
　盆一枚示似夫云此亦石主所獻中有畫雙鯉存焉<lb/>
　水滿則跳躍如生覆之無他矣二物誠絶代之珍也<lb/>
陶器自舜時便有三代迄於秦漢所謂甓器是也今土<lb/>
　中得者其質渾厚不務色澤未俗尚靡不貴金玉而<lb/>
　貴銅磁遂有秘色窰器世言錢氏有國日進奉之物<lb/>
　臣庶不得用故云秘色陸龜蒙詩云九千風露越窰<lb/>
　開奪得千峰秘色來如向中宵盛沆瀣共稽中散鬬<lb/>
　遺桮乃知唐世已有非始於錢氏本朝以定州白磁<lb/>
<pb n="KR3k0065_WYG_032-21a"/>
　器有芒不堪用遂命汝州造青窰器故河北唐鄧耀<lb/>
　州悉有之以瑪瑙末為油唯供御揀退方許出賣世<lb/>
　尤艱得故汝窰為魁江南則處州龍泉窰質頗麤厚<lb/>
　政和間京師自置窰燒造名曰官窰中興渡江有卲<lb/>
　成章提舉後苑號邵局襲故京遺製置窰於修内司<lb/>
　造青器名内窰澄泥為範極其精緻油色瑩徹為世<lb/>
　所珍後郊壇下别立新窰比舊窰大不侔矣餘如烏<lb/>
　泥窰餘杭窰續窰皆非官窰比若謂舊越窰不復見<lb/>
<pb n="KR3k0065_WYG_032-21b"/>
　矣<lb/>
　　窰器俱謂之磁器者葢河南磁州窰最多故相沿<lb/>
　　名之柴窰最古成器不可得今人得其碎片俱用<lb/>
　　以裝飾玩具世傳世宗燒造時所司請其色御批<lb/>
　　云雨過天青雲破處這般顔色做將來柴窰之外<lb/>
　　有定汝官哥四種皆宋器也哥窰與龍泉窰皆出<lb/>
　　處州龍泉縣南宋時有章生一生二弟兄各主一<lb/>
　　窰生一所陶者為哥窰以兄故也生二所陶者為<lb/>
<pb n="KR3k0065_WYG_032-22a"/>
　　龍泉以地名也其色皆青濃澹不一其足皆鐵色<lb/>
　　亦濃澹不一舊聞紫足今少見焉惟土脈細薄油<lb/>
　　水純粹者最貴哥窰則多㫁文號曰百圾破龍泉<lb/>
　　窰至今温處人稱為章窰<lb/>
饒州景徳鎮陶器所自出大觀間窰變一旦色如丹砂<lb/>
　説者謂熒惑纒度照臨而然物反常為妖窰户亟碎<lb/>
　之不敢以進御以非可歲供物也供上之磁器惟取<lb/>
　其端正合制瑩無瑕疵色澤如一者耳民間燒磁舊<lb/>
<pb n="KR3k0065_WYG_032-22b"/>
　聞有一二變者大者亦毁之盞甖小者藏去鬻諸富<lb/>
　室價與金玉等窰變雖珍竒上之不得用於宗廟朝<lb/>
　廷而下之使人不敢用不免毁裂竟同瓦礫而𤨏𤨏<lb/>
　者以供富室私玩奚以變為哉<lb/>
　　王蜀報朱梁信物有金稜碗越瓷器致語云金稜<lb/>
　　含寳碗之光秘色抱青瓷之響乃呉越錢鏐事梁<lb/>
　　所燒秘磁相沿以奉柴世宗所謂柴窰者其色如<lb/>
　　天其聲如磬精妙之極今不可復覩矣<lb/>
<pb n="KR3k0065_WYG_032-23a"/>
宣和中宫中重異香廣南所進篤耨龍涎亞悉金顔雪<lb/>
　香褐香軟香之𩔖篤耨有黒白二種黒者每貢數十<lb/>
　觔白者止三觔以瓠壺盛之香性薰漬破之可燒號<lb/>
　瓠香白者毎兩直八十千黒亦三十千外庭得之以<lb/>
　為珍異又貢猫兒眼睛能息火燃炭方熾投之即滅<lb/>
　亦云能解蠱毒之藥<lb/>
政和四年太上於奉宸庫中得龍涎香二琉璃缶多分<lb/>
　錫大臣近侍其形製最大而外視無甚佳毎以一豆<lb/>
<pb n="KR3k0065_WYG_032-23b"/>
　許爇之輙作異花氣芬郁滿座終日畧不歇於是太<lb/>
　上始竒之命籍被賜者隨數多寡復收歸禁中因號<lb/>
　曰古龍涎諸大璫争取一餅可直百緡金玉為穴而<lb/>
　以青絲貫之佩於頸時於衣領間摩挲相示以為誇<lb/>
　炫<lb/>
龍涎出大食國近海傍常有雲氣罩山間即知有龍睡<lb/>
　其下或半載或二三載土人更相守視俟雲散則審<lb/>
　龍已去往視必得龍涎涎遺石上為太陽所爍則結<lb/>
<pb n="KR3k0065_WYG_032-24a"/>
　聚成片隨守視人多寡均給之或不平更相讐殺<lb/>
　　一云龍涎入香能收斂腦麝氣雖經數十年香味<lb/>
　　仍在一云龍涎於香本無損益但能聚烟耳和香<lb/>
　　而用真龍涎焚之則翠烟浮空結而不散坐客可<lb/>
　　用一剪以分篆縷所以然者蜃氣樓臺之餘烈也<lb/>
宣和時嘗造香於睿思東閣南渡後如其法造之時號<lb/>
　東閣雲頭香<lb/>
今日燕集往往焚香以娯客葢亦有謂黄帝云五氣各<lb/>
<pb n="KR3k0065_WYG_032-24b"/>
　有所主惟香氣凑脾漢以前無焚香者自佛入中國<lb/>
　然後有之楞嚴經云純燒沉水無令見火此正佛燒<lb/>
　香法<lb/>
孔雀毛著龍腦則相綴禁中以翠尾作箒毎幸諸閣擲<lb/>
　龍腦以避穢過則以翠尾掃之皆聚無有遺者<lb/>
玫瑰油出北朝色瑩白而氣芬馥不可名狀法用衆香<lb/>
　煎煉北人極珍之毎報聘禮物中止一合奉使者例<lb/>
　𫉬一小甖其法秘不傳也宣和間周武仲憲之使金<lb/>
<pb n="KR3k0065_WYG_032-25a"/>
　過磁州時葉著宣逺為守祝周云回日願以此油分<lb/>
　餉既反命以油贈之葉云今不須矣比禁中厚賂金<lb/>
　使遂得其法煎成賜近臣色香更勝北來者婦翁蔡<lb/>
　京新寄數合且云公還朝必有索者今反獻一合周<lb/>
　亦不受也方珍國篚所輸不過一合而貴近之家餽<lb/>
　遺數倍足以知其侈靡之甚也<lb/>
端研下巖色紫如猪肝密理堅緻理潤而澤儲水發墨<lb/>
　扣之有聲但性質堅礦㫁裂尤多瑕疵秋楓巖石色<lb/>
<pb n="KR3k0065_WYG_032-25b"/>
　㣲澹可亞下嵓堅潤不及梅根巖一名中巖桃花巖<lb/>
　一名上巖二巖石俱皆沙壤相雜無水泉色澹而燥<lb/>
　肌理稍麤然中巖又勝上巖新坑石色帶紅紫其文<lb/>
　細密材質厚大無瑕然止是崖石頗乏堅潤後厯石<lb/>
　與新坑略相似又處其次西坑六崖石色青㣲黒佳<lb/>
　者如歙石麤羅紋而發墨過之石眼圓暈數重青白<lb/>
　黄黒相間極大者為最勝土人以晶瑩圓明無瑕翳<lb/>
　者為活眼形模相𩔖不甚鮮明者為淚眼形體畧具<lb/>
<pb n="KR3k0065_WYG_032-26a"/>
　内外皆白殊無光彩者為枯眼<lb/>
端溪硯有三種曰巖石曰西坑曰後厯石石色深紫襯<lb/>
　手而潤扣之清逺石上有㸃青緑間暈圓小而𦂳者<lb/>
　謂之鸜鵒眼此巖石也採於水底最為貴重其次色<lb/>
　赤呵之乃潤亦有鸜鵒眼色紫文慢而大乃西坑石<lb/>
　其下青紫色向明側視有碎星光㸃如沙中雲母石<lb/>
　理極慢乾而少潤鸜鵒眼反大𩔖偏斜不𦂳謂之後<lb/>
　厯石西坑研三當巖石之一後厯硯三當西坑之一<lb/>
<pb n="KR3k0065_WYG_032-26b"/>
李後主嘗買一研山徑長纔踰尺前聳三十六峰皆大<lb/>
　猶手指左右則引兩阜坡陀而中鑿為研及江南國<lb/>
　破硯山因流𫝊數十家為米老元章所得後米歸丹<lb/>
　陽念將卜宅久未就而蘇仲恭學士之弟素稱好事<lb/>
　有甘露寺下並江一古基多羣木唐晉人所居時米<lb/>
　欲得宅而蘇覬得研於是王彦昭侍郎兄弟與登北<lb/>
　固為之和會蘇米竟相易米後號海嶽菴者是也研<lb/>
　山藏蘇氏未㡬索入九禁矣<hi>雲烟過眼録曰米氏研山後歸宣和御府今在</hi>
<pb n="KR3k0065_WYG_032-27a"/>
　<hi>台州戴覺民家極珍秘不可見之</hi>
晏元獻夫人宋初功臣王超女樞密使徳用妺也有一<lb/>
　研甚竒王氏舊物也號𫝊壻研初𫝊晏元獻次𫝊富<lb/>
　鄭公三𫝊馮文簡四𫝊史聖予五傳滕子濟皆登二<lb/>
　府真盛事也又有古犀帶一亦元獻舊物并歸滕氏<lb/>
丁晉公自海外徙光臨終以巨篋寄郡帑中上題云後<lb/>
　五十五年有姓丁者來此作通判可付開之至是歲<lb/>
　有丁僑者來佐郡政即晉公之孫計其所留年月尚<lb/>
<pb n="KR3k0065_WYG_032-27b"/>
　未生啟視之乃黒匣貯端研一枚上有小竅以一棋<lb/>
　子覆之掲之有水一泓流出無有歇時温潤不可名<lb/>
　狀丁氏子孫世寶之又陳公密子縝知端州日聞部<lb/>
　内有富民蓄一研甚竒至破其家得之研面世所謂<lb/>
　熨斗焦者成一黒龍奮迅之狀二鸜鵒眼以為目毎<lb/>
　遇陰晦則雲霧輒興公密殁歸於張仲謀詢政和間<lb/>
　遂歸内府祐陵置於宣和殿為書符之用靖康之亂<lb/>
　龍徳宫服御多為都監王殊藏匿事露思陵欲誅之<lb/>
<pb n="KR3k0065_WYG_032-28a"/>
　王子裳為棘卿為之營救以此研為謝至今藏於家<lb/>
　二研真希世之寳也又聞北客云今内府有佳研名<lb/>
　蒼龍横沼其說正與前所云相合疑即此研云<lb/>
大觀東庫物有入而無出只端研有三千餘枚張滋墨<lb/>
　世謂勝李廷珪亦無慮十萬觔<lb/>
高平吕老造墨常山遇異人𫝊燒金訣煆出視之瓦礫<lb/>
　也有教之為研者研成堅潤宜墨光溢如漆毎研首<lb/>
　必有一白書吕字為誌吕老死法不授子而湯陰人<lb/>
<pb n="KR3k0065_WYG_032-28b"/>
　盗其名而為之甚衆持至京師毎研不滿百錢之值<lb/>
　至吕老所遺好竒之士有以十萬錢購一研不可得<lb/>
　者研出於陶而以金鐵物劃之不入為真悟靖處士<lb/>
　王衷天誘所藏沉泥研正紫色而堅澤如端溪石扣<lb/>
　之鏗然有聲以金鐵劃之了無痕釁或疑是澤州吕<lb/>
　老所作而研首無吕字其製巧妙非俗士所能為天<lb/>
　誘云米元章見之名孫真人研是非故無所稽考自<lb/>
　是一種佳物也<lb/>
<pb n="KR3k0065_WYG_032-29a"/>
歙之大姓汪氏一夕山居漲水暴至遷寓莊户之廬莊<lb/>
　户硯工也夜有光起於支牀之石異而取之使琢為<lb/>
　研石色正天碧細羅文中涵金星七布列如斗宿狀<lb/>
　輔星在焉因目之為斗星研汪自是家道饒益懼為<lb/>
　强者所奪秘不語人毎為周旋人一出必焚香再拜<lb/>
　而視之方臘之亂亡之矣<lb/>
周仁熟與米元章交契一日米言得一研非世間物殆<lb/>
　天地秘藏待我而識之答曰公雖名博識所得之物<lb/>
<pb n="KR3k0065_WYG_032-29b"/>
　真<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>居半特善誇耳米起取於笥周亦隨起索巾滌<lb/>
　手者再若欲敬觀狀米喜出研周稱賞不已且云誠<lb/>
　為尤物未知發墨如何命取水未至亟以唾㸃磨墨<lb/>
　米變色曰公何先恭後倨研汙矣不可用為公贈繼<lb/>
　歸之竟不納<lb/>
　　米自言春和便思弄筆札手龜不作乃可自滌研<lb/>
　　若不自滌者書皆不成<lb/>
　　曾公衮見黄實師是嘗言生平有二事稍堪自慰<lb/>
<pb n="KR3k0065_WYG_032-30a"/>
　　元豐甲子為淮東提舉除夜泊汴口見蘇子瞻植<lb/>
　　杖立對岸若有所俟歸舟中以揚州厨釀二尊雍<lb/>
　　酥一奩遺之後十五年為發運使時大暑泊清淮<lb/>
　　樓見米元章衣犢鼻自滌研於淮口索篋中獨得<lb/>
　　小龍圑二餅亟遣人送入趂其滌研未畢也<lb/>
栁公權記青州石末研墨易冷凡頑石捍堅磨墨者用<lb/>
　力太過而疾則兩剛相拒必熱而沫起俗言把筆如<lb/>
　壯夫磨墨如病兒貴其輕也石末本瓦研唐世尚未<lb/>
<pb n="KR3k0065_WYG_032-30b"/>
　知有端歙石當是以瓦質不堅磨墨無沫耳今或急<lb/>
　於磨墨而沫起但取耳中塞一粟許投之不過一蕞<lb/>
　磨即不復見物性相制固有不可知者<lb/>
研之美者無過於端溪而唐詢彦猷作研録乃以青州<lb/>
　黒山紅絲石為冠以為紅絲石理黄者其絲紅理紅<lb/>
　者其絲黄文之美者則有旋轉其絲凡十餘重次第<lb/>
　不亂資質潤美發墨乆為水所浸漬即有膏液出焉<lb/>
　此石之至靈者非他石可與較議故列之於首米元<lb/>
<pb n="KR3k0065_WYG_032-31a"/>
　章則以唐州方城山葛仙公巖石為冠以為方城巖<lb/>
　石石理白者視之如玉瑩如鑑光而着墨如澄泥不<lb/>
　滑稍磨之則已下而不熱生泡發墨生光如漆如油<lb/>
　歲久不退常如新成有君子一徳之操色紫可愛聲<lb/>
　平而有韻二公俱於翰墨留意者其説俱未當也紅<lb/>
　絲石文彩誠如彦猷之説但石理麄慢殊不發墨特<lb/>
　堪為几案之玩耳方城石色如端溪堅重縝密作研<lb/>
　極剉墨不數磨而已盈研元章性急以磨墨甚易為<lb/>
<pb n="KR3k0065_WYG_032-31b"/>
　快耳然多損筆墨士人謂之筆墨劊子<lb/>
上古無墨竹挺㸃漆而書中古方以石磨汁或云是延<lb/>
　安石液至魏晉時始有墨丸乃漆烟松煤夾和為之<lb/>
　所以晉人用凹心硯欲磨墨貯潘耳自後有螺子墨<lb/>
　亦墨丸之遺製唐髙麗歲貢松烟墨用多年老松烟<lb/>
　和䴢鹿膠造成至唐末墨工奚超與其子廷珪自易<lb/>
　水渡江遷居歙州南唐賜姓李氏廷珪父子之墨始<lb/>
　集大成然亦尚用松烟廷珪初名廷邽故世有奚廷<lb/>
<pb n="KR3k0065_WYG_032-32a"/>
　邽墨又有李廷珪墨或有作庭珪字者偽也墨亦不<lb/>
　精熈豐間張遇供御墨用油烟入腦麝金箔謂之龍<lb/>
　香劑元祐間潘谷墨見稱於時自後蜀中蒲大韶梁<lb/>
　杲徐伯常及雪齋齊峰葉茂實翁彦卿等出世不乏<lb/>
　墨惟茂實得法清黒不凝滯彦卿莫能及中統至元<lb/>
　以來各有所傳可以倣古<lb/>
近世墨工多名手自潘谷陳瞻張谷名振一時之後又<lb/>
　有常山張順九華朱覲嘉禾沈珪金華潘衡之徒皆<lb/>
<pb n="KR3k0065_WYG_032-32b"/>
　不愧舊人宣政間如闗珪闗瑱梅鼎張滋田守元曾<lb/>
　知惟亦有佳者唐州桐栢山張浩製作精緻膠法甚<lb/>
　竒遂壓京都之作前者數工所製好墨者往往韜藏<lb/>
　至今存者尚多予舊有此癖收古今數百笏種種有<lb/>
　之渡江時為人疑篋之重以為金玉竊取之殊可惜<lb/>
　也今尚餘一巨挺極厚重印曰河東解子誠又一圭<lb/>
　印曰韓偉昇膠力皆不乏精采與新製敵可與李氏<lb/>
　父子甲乙也士大夫留意詞翰者往往多喜收蓄惟<lb/>
<pb n="KR3k0065_WYG_032-33a"/>
　李格非文叔獨不喜之嘗著破墨癖説云客有出墨<lb/>
　一函其製為璧為丸為手握凡十餘種一一以錦囊<lb/>
　之詫曰昔李廷珪為江南李國主父子作墨絶世後<lb/>
　二十年乃有李承晏又二十年有張遇自是墨無繼<lb/>
　者矣自吾大父始得兩丸於徐常侍鉉其後吾父為<lb/>
　天子作文章書碑銘法當賜黄金或天子寵異則以<lb/>
　此易之余於是以兩手當心捧研惟謹不敢議然余<lb/>
　私怪余用薛安潘谷墨三十餘年皆如吾意不覺少<lb/>
<pb n="KR3k0065_WYG_032-33b"/>
　有不足不知所謂廷珪墨者用之當何如也他日客<lb/>
　又出墨余又請其説甚辨余曰吁余可以不愛墨矣<lb/>
　且子之言曰吾墨堅可以割然余割當以刀不以墨<lb/>
　也曰吾墨可以置水中再宿不腐然吾貯水當以盆<lb/>
　罃不用墨也客復曰余説未盡凡世之墨不過二十<lb/>
　年膠敗輒不可用今吾墨皆百餘年不敗余曰此尤<lb/>
　不足貴余墨當用二三年者何苦用百年墨哉客辭<lb/>
　窮曰吾墨得多色凡用墨一圭他墨兩圭不逮余曰<lb/>
<pb n="KR3k0065_WYG_032-34a"/>
　余用墨毎一二歲不能盡一圭往往失去乃易墨何<lb/>
　嘗苦少墨也唯是説刷碑印文書人乃常常少墨耳<lb/>
　客心欲取勝曰吾墨黒余曰天下固未有白墨雖然<lb/>
　使其誠異他墨猶足尚乃使取研屏人雜錯以他墨<lb/>
　書之使客自辨客亦不能辨也因恚曰天下竒物要<lb/>
　當自有識者余曰此正吾之所以難也夫碔砆之所<lb/>
　以不可以為玉魚目之所以不可以為珠者以其用<lb/>
　之才異也今墨之用在書苟有用於書與凡墨無異<lb/>
<pb n="KR3k0065_WYG_032-34b"/>
　則亦凡墨而已焉烏在所寳者嗟乎非徒墨也世之<lb/>
　人不攷其實用而眩於虗名者多矣此天下寒弱禍<lb/>
　敗之所由兆也吾安可以不辨於墨<lb/>
世人論墨多貴其黒而不取其光光而不黒固為棄物<lb/>
　黒而不光索然無神采亦復無用要使其光清而不<lb/>
　浮湛湛如小兒目睛乃為佳也茶欲其白墨欲其黒<lb/>
　方求黒時嫌漆白方求白時嫌雪黒然墨磨隔宿則<lb/>
　色暗茶碾過日則香減頗相似也茶以新為貴墨以<lb/>
<pb n="KR3k0065_WYG_032-35a"/>
　古為佳又相反也茶可於口墨可於目蔡君謨老病<lb/>
　不能飲則烹而玩之吕行甫好藏墨而不能書則時<lb/>
　磨而小啜之此又可以發來者之一笑也<lb/>
彭門寇鈞國家其先世所藏李廷珪下至潘谷十三家<lb/>
　墨㫁珪殘璧粲然滿目東坡先生臨郡日取試之為<lb/>
　書杜詩十三篇各於篇下書墨工姓名因第其品次<lb/>
　云<lb/>
　　子瞻云未知一生當著㡬兩屐吾有佳墨七十枚<lb/>
<pb n="KR3k0065_WYG_032-35b"/>
　　而猶取不已不近愚耶石昌言蓄李廷珪墨不許<lb/>
　　人磨或戯之云子不磨墨墨將磨子今昌言墓木<lb/>
　　拱矣而墨故無恙李公擇見墨輒奪公卿間抄取<lb/>
　　殆遍近有人從渠許來云懸墨滿堂此亦通人之<lb/>
　　一蔽也余嘗有詩戯之云非人磨墨墨磨人此語<lb/>
　　殆可凄然云<lb/>
昭陵晚歲内宴與大臣侍從從容談笑且以香藥名墨<lb/>
　遍賚焉一人得李超墨而蔡君謨所得乃廷珪時覺<lb/>
<pb n="KR3k0065_WYG_032-36a"/>
　其人竊歎有不足色因密語能易之乎其人唯唯葢<lb/>
　但習聞廷珪為貴而不知有超也既易輒欣然及宴<lb/>
　罷騎從出内門去將分道君謨於馬上長揖曰還知<lb/>
　廷珪是李超兒否<lb/>
何薳春渚記聞曰余嘗於章序臣家見一墨背列李承<lb/>
　宴李惟益張谷潘谷四人名氏序臣云是王量提學<lb/>
　所製患無佳墨取四家㫁碎者再和膠成之自謂勝<lb/>
　絶此其見遺者因謂序臣曰此亦好竒之過也余聞製<lb/>
<pb n="KR3k0065_WYG_032-36b"/>
　墨之妙正在和膠今之造佳墨者非不擇精烟而不<lb/>
　能佳絶者膠法謬也如不善為文而取五經之語以<lb/>
　已意合而成章望其髙古終不能佳也序臣曰東坡<lb/>
　先生亦嘗欲為雪堂義墨何也余曰東坡葢欲與衆<lb/>
　共之而患其髙下不一耳非所為集衆美以為善也<lb/>
宣州筆工諸葛氏自右軍以來世其業其筆制散卓也<lb/>
　當元符崇寧時士大夫如米元章軰之好事者争所<lb/>
　寶愛亦皆散卓耳及大觀間已有黄魯直様作棗心<lb/>
<pb n="KR3k0065_WYG_032-37a"/>
　者蔡魯公不獨喜毛頴亦多用長鬚主簿遂有魯公<lb/>
　筆毫様俄又為蔡元度出觀文様既數數更其調度<lb/>
　奔走時好至與挈竹臨閭閻貸雞子入奴臺手抄圭<lb/>
　撮者争先步武矣政和後諸葛之名於是頓息<lb/>
周弁陽言先君善書體兼虞栁余書學栁不成學歐又<lb/>
　不成不自知其拙往往歸過筆墨諺所謂不善操舟<lb/>
　而惡河之曲也雖然前軰善書者亦莫不留意於此<lb/>
　焉王右軍少年多用紫紙中年用麻紙又用張永義<lb/>
<pb n="KR3k0065_WYG_032-37b"/>
　製紙取其流麗便於行筆蔡中郎非流紈豐素不妄<lb/>
　下筆韋誕云用張芝筆左伯紙任及墨兼此三具又<lb/>
　得巨手然後可以建經丈之字方寸千言韋㫤善書<lb/>
　而妙於筆故子敬稱為竒絶漢世郡國貴兎惟趙為<lb/>
　勝歐陽通用狸毛筆皇象云直措毫筆委曲宛轉不<lb/>
　叛散滑密沾汙墨須多膠紺黟者如此逸豫餘日手<lb/>
　調適而心嘉娯正可小展試世惟米家父子及薛紹<lb/>
　彭留意筆札元章謂筆不可意者如朽竹篙舟曲筯<lb/>
<pb n="KR3k0065_WYG_032-38a"/>
　哺物此最善喻然則古人未嘗不留意於此獨率更<lb/>
　令臨書不擇筆並得如意要是古今能事耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0065_WYG_032-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋稗𩔖鈔卷三十二<lb/>
</p>
<p>
</p>
  </div>
<div>
<head>宋稗𩔖鈔卷三十三</head> <lb/>
    <p>
<pb n="KR3k0065_WYG_033-1a"/>
欽定四庫全書<lb/>
　宋稗𩔖鈔卷三十三<lb/>
　　　　　　　　　　　　　常熟潘永因編<lb/>
　八法第五十六<lb/>
當世能書咸推蔡君謨然得古人𤣥妙者當遜米元章<lb/>
　米亦自負如此嘗有論書一篇及雜書十篇皆中翰<lb/>
　墨之病用鷄林紙書贈張太亨嘉甫葢米老得意書<lb/>
　也其論書云厯觀前賢論書徴引迂逺比況竒巧如<lb/>
<pb n="KR3k0065_WYG_033-1b"/>
　龍跳天門虎卧鳯闕是何等語或遣辭求工去法愈<lb/>
　逺無益學者故吾所論要在入人不為溢詞吾書小<lb/>
　字行書有如大字惟家藏真蹟䟦尾間或為之不以<lb/>
　與求書者心既注之隨意落筆皆得自然備其古雅壯<lb/>
　歳未能立家人謂吾書為集古字葢取諸家長處總<lb/>
　而成之既老始自成家人見之不知以何為祖也江<lb/>
　南吳𡷗登州王子韶大𨽻題榜有古意吾小兒尹仁<lb/>
　大𨽻題榜與之等又幼兒尹知代吾名書碑及手書<lb/>
<pb n="KR3k0065_WYG_033-2a"/>
　大字更無辨門下許侍郎尤愛其小楷云毎小簡可<lb/>
　使令嗣書之謂尹知也老杜作薛稷恵普寺詩云鬱<lb/>
　鬱三大字蛟龍岌相纒今有石本得而視之乃是勾<lb/>
　勒倒收筆鋒畫畫如蒸餅普字如人握兩拳伸臂而<lb/>
　立醜怪難狀以是論之古無眞大字明矣葛洪天台<lb/>
　之觀飛白為大字之冠古今第一歐陽詢道林之寺<lb/>
　寒儉無精神柳公權國清寺大小不相稱費盡觔骨<lb/>
　裴休率意寫碑乃有眞趣不陥醜怪真字甚昜惟有<lb/>
<pb n="KR3k0065_WYG_033-2b"/>
　體勢難為不如畫筭勻而勢活也字之八靣惟尚真<lb/>
　楷見之大小各自有分智永有八靣已少鍾法丁道<lb/>
　䕶歐虞始匀古法亡矣桞公權師歐不及逺甚而為<lb/>
　醜怪惡札之祖自桞始世有俗書唐官誥在世為褚<lb/>
　陸徐嶠之體殊有不俗者開元以來縁明皇字體肥<lb/>
　俗始有徐浩以合時君所好經生字亦自此肥開元<lb/>
　以前古氣無復有矣唐人以徐浩比王僧䖍甚失當<lb/>
　徐浩大小一倫是猶吏楷也僧䖍蕭子雲𫝊鍾法與<lb/>
<pb n="KR3k0065_WYG_033-3a"/>
　子敬無異大小各有分不一倫徐浩為真卿辟客書<lb/>
　韵自張顛血脉來教顔大字促令小小字展令大非<lb/>
　古也石刻不可學但自書使人刻之已非已書也故<lb/>
　必須真蹟觀之乃得趣如顔真卿毎使家僮刻字不<lb/>
　㑹主人意修改波撇致大失真惟吉人廬山題名題<lb/>
　訖而去後人刻之故皆得其真無做作凡俗差佳乃<lb/>
　知顔出於褚也又真蹟皆無𧖟頭燕尾之筆與郭知<lb/>
　運爭坐位帖有篆籕氣顔傑思也柳出歐陽為惡醜<lb/>
<pb n="KR3k0065_WYG_033-3b"/>
　怪札之祖自此世人始有為俗書葢縁時君所好其<lb/>
　弟公綽乃不俗於其兄筋骨之說出於桞世人但以<lb/>
　怒張為筋骨凡大字要如小字小字要如大字唯禇<lb/>
　遂良小字如大字其後經生祖述間有造妙者大字<lb/>
　如小字未之見也世人多寫大字時用力捉筆字愈<lb/>
　無筋骨神氣作圓筆如蒸餅大可鄙笑要湏如小字<lb/>
　鋒勢備全都無刻意做作乃佳自古及今余不敏實<lb/>
　得之榜字固已滿世自有識者知之石曼卿作佛號<lb/>
<pb n="KR3k0065_WYG_033-4a"/>
　都無囘互轉折之勢小字展令大大字促令小是張<lb/>
　顛教顔真卿謬論葢字自有大小相稱且如寫太一<lb/>
　之殿作四窠分豈可作一字肥滿一窠以對殿字乎<lb/>
　葢自有相稱大小不當展促也予嘗書天慶之觀天<lb/>
　之二字皆四筆慶觀多畫在下各隨其相稱寫之掛<lb/>
　起氣勢自𢃄過皆如大小一般雖真有飛動之勢也<lb/>
　書至𨽻與大篆古法大壞矣篆籀各隨字形大小放<lb/>
　百物之狀活動圓健各各自足𨽻乃始有展促之勢<lb/>
<pb n="KR3k0065_WYG_033-4b"/>
　而三代法亡矣　其雜書十篇云歐虞褚柳顔皆一<lb/>
　筆書也安排費工豈能垂世李邕脱子敬體乏纖濃<lb/>
　徐浩晚年用力過更無氣骨不如作郎官時婺州碑<lb/>
　也董孝子不空皆晚年惡札全無妍媚此自有識者<lb/>
　知之沈傳師變格自有超世真軌徐不及也御史蕭<lb/>
　誠書太原題名唐人無出其右為司馬係南嶽真君<lb/>
　觀碑極有鍾王軌轍餘皆不及矣智永臨集書千文<lb/>
　秀潤圓勁八面具備有真蹟自顛沛字起在唐林夫<lb/>
<pb n="KR3k0065_WYG_033-5a"/>
　處他人收不及也　半山莊臺上故多文公書今不<lb/>
　知存否文公學楊凝式書人尠知之予語其故公大<lb/>
　賞其見鍳　金陵幕山樓臺榜乃闗蔚宗二十年前<lb/>
　書想六朝宫殿榜皆如是智永硯心成臼乃能到右<lb/>
　軍若穿透始到鍾繇也可不勉之　一日不書便覺<lb/>
　思澁想古人未嘗片時廢書也因思蘓之才桓公至<lb/>
　洛帖字字用意相鈎連非復便一筆直到底也若旋<lb/>
　安排即虧活勢耳　字要骨格肉須裹筋筋須藏肉<lb/>
<pb n="KR3k0065_WYG_033-5b"/>
　貼乃秀潤生布置穏不俗瞼不怪老不枯潤不肥變<lb/>
　態真形不貴苦苦生怒怒生怪貴形不貴作作入畫<lb/>
　畫入俗皆字病也　顔魯公行字可教真便入俗品<lb/>
　萬等古人書不如此學吾家多小兒作草字大段有<lb/>
　意思　少存若天性習慣如自然兹古語也吾夢古<lb/>
　衣冠人授以摺紙法書自此差進寫與他人却不曉<lb/>
　蔡元度見而驚曰法何太遽異耶此公亦具眼人章<lb/>
　子厚以真自名獨稱吾行草欲吾書如排算子然真<lb/>
<pb n="KR3k0065_WYG_033-6a"/>
　草須有體製乃佳耳　薛稷書慧普寺老杜以為蛟<lb/>
　龍岌相纒今見其本乃如柰重兒擡蒸餅勢信老杜<lb/>
　不能書也學書湏得趣他好俱忘乃入妙别為一好<lb/>
　縈之便不工也<lb/>
世之論書者多謂書不必有法各自成一家此語得其<lb/>
　一偏譬如西施毛嬙容貎雖不同而皆為麗人然手<lb/>
　須是手足須是足此不可移者作字雖形不同掠須<lb/>
　是掠磔須是磔千變萬化此不可移也若掠不成掠<lb/>
<pb n="KR3k0065_WYG_033-6b"/>
　磔不成磔縱其精神筋骨猶西施毛嬙而手足乖戾<lb/>
　終不為完人盡得師法律度備全猶是奴書然須自此<lb/>
　入過此一路乃渉妙境無跡可窺然後入神<lb/>
書貴勁健瘦硬忌肥厚重濁老杜云書貴瘦硬方有神<lb/>
　歐陽永叔評書亦曰書之肥者譬如厚皮饅頭食之<lb/>
　味必不佳而命之為俗物矣江南李後主善書嘗與<lb/>
　近臣語書有言顔魯公端勁有法者後主鄙之曰真<lb/>
　卿之書有法而無佳處正如扠手並脚田舍翁耳慎<lb/>
<pb n="KR3k0065_WYG_033-7a"/>
　伯筠工書王逢原贈之詩有曰鐵索急纒蛟龍僵葢<lb/>
　言其筆法老勁也東坡見其題壁曰此有何佳但似<lb/>
　篾束枯竹耳丹陽有戴叔倫碑是其遺跡<lb/>
宣和間蔡寳臣致君收南唐後主書數軸來京師以獻<lb/>
　蔡儵約之其一乃王師攻金陵城垂破時倉皇中作<lb/>
　一疏禱於釋氏願兵退之後許造佛像若干身菩薩<lb/>
　若干身齋僧若干萬員建殿宇若干所其數皆甚多<lb/>
　字畫潦草然皆遒勁可愛葢危逼窘急中書也又有<lb/>
<pb n="KR3k0065_WYG_033-7b"/>
　㸔經發願文自稱蓮峰居士李煜又有長短句臨江<lb/>
　仙云櫻桃結子春光歸盡蜨翻金粉雙飛子規啼月<lb/>
　小樓西鈎羅幕惆悵捲金泥門巷寂寥人去後望殘<lb/>
　烟草低迷而無結尾劉延仲為補之云何時重聴玉<lb/>
　驄嘶撲簾飛絮依約夢回時<lb/>
江南李後主常於黄羅扇上書以賜宫人慶奴云風情<lb/>
　漸老見春羞到處魂消感舊逰多謝長條似相識強<lb/>
　垂烟態拂人頭讀之可想見其風流也扇至今𫝊在<lb/>
<pb n="KR3k0065_WYG_033-8a"/>
　一貴人家<lb/>
太宗留意字書淳化中嘗出内府及士大夫家所藏漢<lb/>
　晉以下古帖集為十卷刻石於秘閣世傳為閣帖是<lb/>
　也中間晉宋帖多出王貽永家貽永祁公之子國初<lb/>
　藏名書畫最多奇蹟而當時摹勒出待詔手筆多凝<lb/>
　滯間亦有偽本如李斯書乃李陽氷王宻徳政碑文<lb/>
　也石後於禁中被燼絳人潘師旦取閣本再摹藏于<lb/>
　家為絳本慶厯間劉丞相沆知潭州亦令僧希白摹<lb/>
<pb n="KR3k0065_WYG_033-8b"/>
　刻於州廨為潭本絳本雜以五代近世人書㣲出潭<lb/>
　下希白自善書潭本差能得其行筆意元祐間徐王<lb/>
　府又取閣本刻於木板無甚精彩建中靖國初曽丞<lb/>
　相布當國命劉燾為館職取淳化所遺與近出者别<lb/>
　為續法帖十卷字多作燾體又愈下矣<lb/>
仁宗萬幾之暇惟親翰墨而飛白尤神妙凡飛白以㸃<lb/>
　畫象形物而㸃最難工至和中有書待詔李唐卿撰<lb/>
　飛白三百㸃以進自謂窮盡變態上亦佳之乃特為<lb/>
<pb n="KR3k0065_WYG_033-9a"/>
　清浄二字以賜之其六㸃又出三百㸃外尤為奇絶<lb/>
歐陽文忠公云作字要熟熟則神氣完寔而有餘於静<lb/>
　坐中自是一樂事又云自蘇子羙死後遂覺筆法中<lb/>
　絶近年君謨獨歩當世然謙譲不肻主盟往年余嘗<lb/>
　戯謂君謨學書如泝急流用盡氣力不離故處君謨<lb/>
　頗笑以為能取譬今思此語已二十餘年竟何如哉<lb/>
　又云學書費紙猶勝飲酒費錢徃時王文康公戒其<lb/>
　子弟云吾生平不以全幅紙作封皮文康太原人世<lb/>
<pb n="KR3k0065_WYG_033-9b"/>
　以晉人喜嗇資談笑信有是哉吾年向老亦不欲多<lb/>
　好耗用物誠未足以有益於人然衰年志思不壯於<lb/>
　事少能快然亦其理耳<lb/>
張公觀家藏有唐桞公權手筆啓草二紙其一云上翰<lb/>
　林桞學士某謬至顯榮皆承闕乏昨者璽書慰勉蘭<lb/>
　省遷超雖上意欲壯於軍威在外臣轉深於官謗此<lb/>
　皆學士曲垂獎㑹潛為扶持繼音容於北風為主人<lb/>
　於東道况兼姻媾早接清華推魏公感外家之情用<lb/>
<pb n="KR3k0065_WYG_033-10a"/>
　何氏奉諸姨之敬念深外妹亦愛愚夫道已隔而分<lb/>
　更敦官轉尊而志愈下藏之不忘佩以彌芳思奉氷<lb/>
　霜邈同雲漢仰計亘霄路於臺閣隔人烟於禁垣嘯<lb/>
　傲霞髙從容日近閒揮彩筆時弄紫泥益彰叔寳鸞<lb/>
　鶴之姿轉映王恭神仙之狀便當遨乗顥氣濯㺯瑶<lb/>
　池秉隂陽之罏錘輔天地之槖籥異時𫉬賜今日先<lb/>
　知瞻望風猷常在魂夢某再拜其二曰侍郎頡頏重<lb/>
　霄騰凌迥漢列名仙館絶跡人寰潤飾洪猷承迎中<lb/>
<pb n="KR3k0065_WYG_033-10b"/>
　㫖金莖瑞露雲表先嘗玉輦靈桃牕間暗識方矜獨<lb/>
　歩誰敢争衡况藝奮神工時推妙翰鳯鸞異態龍虎<lb/>
　殊姿白首何人墨池誰子後生是畏前聖有言若非<lb/>
　思與神凝韻無俗累則安能致兹遒逸超彼等彝窮<lb/>
　鍾蔡之楷模入王張之閫域徃者韋相公嘗謂侍郎<lb/>
　能以筆諫者今則行執陶鈞坐登台輔終提一筆以<lb/>
　絶百僚後命之來延頸而俟某素無勲効叨濫寵榮<lb/>
　一授藩垣兩遷官秩猶以據牀操扇麤識孤虚跨馬<lb/>
<pb n="KR3k0065_WYG_033-11a"/>
　彎弓未為遲暮誓將丹懇以奉休明所冀侍郎猥録<lb/>
　孤㣲終垂庇遇使其晚節無媿平生下情云云兩帖<lb/>
　前軰皆䟦為柳筆然非公權亦不能作此但啟中有<lb/>
　筆諫語或他人遺柳啟柳自書之耳<lb/>
長安今府宇即唐尚書省府籙㕔前石幢即郎官題名<lb/>
　石也張長史書序筆畫端嚴張平生作字詭怪顛倒<lb/>
　殆難辨識至為楷法整若軍陣乃知能事之極無所<lb/>
　不可<lb/>
<pb n="KR3k0065_WYG_033-11b"/>
蘓才翁筆法妙天下不肯下一世人惟稱范文正書與<lb/>
　樂毅論同法黄山谷謂才翁傲睨一世衆人皆側目<lb/>
　而文正公待之甚厚故才翁評書少曲董狐之筆耳<lb/>
　山谷此評似非君子之言文正公字法實入書家之<lb/>
　品才翁非佞語也王荆公字本無所解評者謂其作<lb/>
　字似忙世間那得如許忙事而山谷阿私所好謂荆<lb/>
　公字法出於楊虚白又謂金陵定林寺壁有荆公書<lb/>
　數百字惜未見賞音者何荆公字在當時無一人賞<lb/>
<pb n="KR3k0065_WYG_033-12a"/>
　音而山谷獨稱之耶才翁曲筆於范文正公不猶愈<lb/>
　山谷獻諛於王安石乎<lb/>
章丞相申公子厚以能書自負性喜揮翰雖在政府暇<lb/>
　時日書數幅嘗書論書九事其内一則云吾毎論學<lb/>
　書當作意使前無古人凌厲鍾王直出其上始可即<lb/>
　自立少分若直爾低頭就其規矩之内不免為之奴<lb/>
　矣縱復脱灑至妙猶當在子孫之列耳不能雁行也<lb/>
　况於抗衡乎此非茍作大言乃至妙之理也禪家有<lb/>
<pb n="KR3k0065_WYG_033-12b"/>
　云見過於師方堪傳授見與師齊减師半徳悟此語<lb/>
　者乃能曉吾言矣夫於師法不傳字學廢絶數百年<lb/>
　之後欲興起之以繼古人之迹非至強神悟不能至<lb/>
　也又云力在手中而不在手中必湏用力而不得用<lb/>
　力應須在意而不得在意此可以神遇而不可以言<lb/>
　𫝊者也學佛悟吾此語可以撒手到家矣<lb/>
徐州有營妓馬盻者甚慧麗東坡守徐日極喜之盻能<lb/>
　學公書得其髣髴公嘗書黄樓賦未畢盻竊傚公書<lb/>
<pb n="KR3k0065_WYG_033-13a"/>
　山川開合四字公見之大笑略為潤色不復昜之今<lb/>
　碑中四字盻之書也<lb/>
黄魯直戯東坡曰昔右軍書為換鵝字近日韓宗儒性<lb/>
　饕餮每得公一帖於殿帥姚麟家換羊肉數斤可名<lb/>
　公書為換羊書矣公在翰苑一日以生辰製作紛冗<lb/>
　宗儒致簡相寄以圖報書來人督索甚急公笑曰𫝊<lb/>
　語本官今日斷屠<lb/>
　　東坡云劉十五孟父論李十八公擇草書謂之鸚<lb/>
<pb n="KR3k0065_WYG_033-13b"/>
　　哥嬌謂鸚鵡能言不過數句大率雜以鳥語十八<lb/>
　　其後稍進以書問僕近日書如何僕答之可作秦<lb/>
　　吉了矣然僕此書自有公在乾侯之態也<hi>謂鸜鵒也</hi>
黄山谷䟦東坡帖曰東坡書圓勁成就所謂怒猊抉石<lb/>
　渇驥奔泉恐不在㑹稽之筆而在東坡之手矣此數<lb/>
　十行又兼董孝子碣禹廟詩之妙處士大夫多訾東<lb/>
　坡用筆不合古法彼葢不知古法從何出爾杜周云<lb/>
　三尺安在哉前王所是以為律後王所是以為令余<lb/>
<pb n="KR3k0065_WYG_033-14a"/>
　嘗以此論書而東坡輒絶倒也往時桞子厚劉禹錫<lb/>
　譏評韓退之平淮西碑當時道聴塗說者亦多以為<lb/>
　然今日觀之果何如耶或云東坡作戈多成病筆又<lb/>
　腕著而筆卧故左秀而右枯此又見其管中窺豹不<lb/>
　識大體殊不知西施捧心而顰雖其病處乃自成妍<lb/>
　今人未解愛重此書逺付百年公論自出但恨封徳<lb/>
　彝軰無如許夀及見之耳余書雖不工而酷喜論書<lb/>
　固不能如經生軰左規右矩形容王氏獨得其義味<lb/>
<pb n="KR3k0065_WYG_033-14b"/>
　曠百世而與之反故作決定論耳山谷又評東坡帖<lb/>
　日學問文章之氣鬱鬱葱葱散於筆墨之間此所以<lb/>
　他人終莫能及東坡嘗自云吾酒後乗興作數十字<lb/>
　覺氣拂拂從十指中出也趙子俊孟籲有東坡書迹<lb/>
　甚佳後有一人題云觀此真跡始覺偽者為可笑也<lb/>
　最善下語先生翰墨之妙既經崇寧大觀焚毁之餘<lb/>
　人間所藏葢一二數也至宣和間内府復加蒐訪一<lb/>
　紙定直萬錢而梁師成以三百千取英州石橋銘譚<lb/>
<pb n="KR3k0065_WYG_033-15a"/>
　稹以五萬錢掇沈元弼月林堂榜名三字至於幽人<lb/>
　釋子所藏數紙皆為利誘盡歸諸貴近并輪積天上<lb/>
　矣<lb/>
晁無咎言蘇公少時手抄經史皆一通每一書成輒變<lb/>
　一體卒之學成而已迺知筆下變化皆自端楷中來<lb/>
　爾不端其本而欺以求售吾知書中孟嘉自可黙識<lb/>
　也<lb/>
黄山谷云蘇翰林用宣城諸葛齊鋒筆作字疎疎宻宻<lb/>
<pb n="KR3k0065_WYG_033-15b"/>
　隨意緩急而字間妍媚百出古來以文章名重天下<lb/>
　例不工書所以子瞻翰墨尤為世人所重今日市人<lb/>
　持之以得善價百餘年後想見其風流餘韻當萬金<lb/>
　購藏耳盧州李伯時近作子瞻按藤杖坐盤石極似<lb/>
　其醉時意態此紙妙天下可乞伯時作一子瞻像吾<lb/>
　軰會聚時開置席上如見其人亦一佳事也<lb/>
評東坡書者衆矣劒㧞弩張驥奔猊抉則不能無至於<lb/>
　尺牘狎書姿態横生不矜而姸不束而莊不軼而豪<lb/>
<pb n="KR3k0065_WYG_033-16a"/>
　蕭㪚容與霏霏如零春之雨森疎掩斂熠熠如從月<lb/>
　之星紆徐婉轉纚纚如抽繭之絲恐學者所未到也<lb/>
張友正鄧公之季子少喜學書不出仕有别業價三百<lb/>
　萬盡鬻以買紙筆蹟高簡有晋宋人風味尤工於草<lb/>
　書故廬在甜水巷一日棄去從水櫃街僦小屋與染<lb/>
　工為鄰或問其故答曰吾欲假其縑素學書耳於是<lb/>
　與約凢有欲染皂者先假之一端酬二百錢如是日<lb/>
　書數端米元章書自得於天資然自少至老筆未嘗<lb/>
<pb n="KR3k0065_WYG_033-16b"/>
　停有以紙餉之者不問多寡入手即書至盡乃已元<lb/>
　祐末知雍丘縣蘇子瞻自揚州召還乃具飯邀之既<lb/>
　至則對設長案各以精筆佳墨紙三百列其上而置<lb/>
　饌其旁子瞻見之大笑就坐毎酒一行即伸紙共作<lb/>
　字以二小史磨墨幾不能供薄暮酒行既終紙亦盡<lb/>
　乃更相易攜去俱自以為平日書莫及也友正既未<lb/>
　嘗仕其性介不多與人通故其書知之者少但不逮<lb/>
　元章<lb/>
<pb n="KR3k0065_WYG_033-17a"/>
　　黄山谷與王立之柬有云來日恐子瞻來可備少<lb/>
　　紙於清凉處設几案陳之如張武筆其所好也<lb/>
徽皇聞米芾有字學一日於瑶林殿張絹圖方廣二丈<lb/>
　許設瑪瑙硏李廷珪墨牙管筆金硯匣玉鎮紙水滴<lb/>
　召米書之上映簾觀賞令梁守道相伴賜酒果米反<lb/>
　繋袍袖跳躍便㨗落筆如雲龍蛇飛動聞上在簾下<lb/>
　回顧抗聲曰奇絶陛下上大喜即以御筵筆硏之屬<lb/>
　賜之尋除書學博士一日崇政殿對事畢手執劄子<lb/>
<pb n="KR3k0065_WYG_033-17b"/>
　上顧視令留椅子上米乃顧直殿云皇帝呌内侍要<lb/>
　唾盂閤門彈奏上云俊人不可以禮法拘上嘗問本<lb/>
　朝以書名世者數人芾各以其人對曰蔡京不得筆<lb/>
　蔡卞得筆而乏逸韻蔡㐮勒字黄庭堅描字蘓軾畫<lb/>
　字上曰卿書如何曰臣書刷字<lb/>
　　芾為書學博士一日上與蔡京論書艮嶽復召芾<lb/>
　　至令書一大屏顧左右乞宣取筆硏上指御案間<lb/>
　　硏使就用之書成捧硯跪請曰此硏經賜臣芾濡<lb/>
<pb n="KR3k0065_WYG_033-18a"/>
　　染不堪復以進御取進止上大笑因以賜之芾舞<lb/>
　　蹈以謝即抱負出餘墨沾漬𫀆袖而喜見顔色上<lb/>
　　顧京曰顚名不虚得也京奏曰芾人品誠高所謂<lb/>
　　不可無一不可有二<lb/>
米芾行書傚羲之詩追李白篆宗史籕𨽻法師宜官晚<lb/>
　年出入規矩深得意外之㫖自謂善書者只得一筆<lb/>
　我獨有四靣識者然之寸紙數行人爭售之以為珍<lb/>
　玩至於請求碑榜而户外之屨常滿家藏古帖由晋<lb/>
<pb n="KR3k0065_WYG_033-18b"/>
　以來者甚富乃名其所居為寳晋齋簮纓好事之流<lb/>
　出其所有奇蹟以求䟦語増重其書而芾或喜之即<lb/>
　為作古紙臨傚便與真者無辨兼以偉岸不羈口無<lb/>
　俗語頎然束𢃄一古君子故贈其詩者有衣冠唐制<lb/>
　度人物晉風流之句然議者謂其書神鋒太峻如强<lb/>
　弩射千里又如仲由未見孔子時風氣<lb/>
米芾得能書之名似無負於海内芾於真草𨽻篆不甚<lb/>
　工惟於行草誠入能品以芾如六朝翰墨副在筆端<lb/>
<pb n="KR3k0065_WYG_033-19a"/>
　故沉著痛快如乘駿馬進退裕如不煩鞭勒無不當<lb/>
　人意然意傚其法者不過得外貎髙視濶歩氣若軒<lb/>
　昻殊未究其中本六朝妙處醞醸風骨自然超逸也<lb/>
　又芾之詩文無蹈襲出風烟之上覺其詞翰固有凌<lb/>
　雲之氣覽者當自得之<lb/>
黄山谷在冝州嘗為余若著書後漢書范滂𫝊字徑數<lb/>
　寸筆勢飄動葢悼黨錮之漢禍也後百年真蹟逸人<lb/>
　間趙忠定得之寳置巾篋縉紳題䟦如牛腰焉既乃<lb/>
<pb n="KR3k0065_WYG_033-19b"/>
　躬蹈其禍可謂奇讖忠定之子崇憲字履常守九江<lb/>
　刻石郡治四説堂<lb/>
　　若著倅宜州日黄魯直謪居是邦時黨禁甚嚴士<lb/>
　　大夫例削扎掃迹若著慨然為之經理館舍敬遇<lb/>
　　不怠遣二子滋滸奉几杖執諸生禮一日攜紙求<lb/>
　　書魯直問所欲拱而對曰先生今日舉動無媿東<lb/>
　　都黨錮諸賢願寫范孟博一𫝊許之遂黙誦大書<lb/>
　　盡卷僅有二三字疑誤二子相顧愕然魯直顧曰<lb/>
<pb n="KR3k0065_WYG_033-20a"/>
　　漢書非能盡記也如此等𫝊豈可不熟聞者敬嘆<lb/>
王榮老嘗官於觀州欲渡觀江七日風作不得濟父老<lb/>
　曰公篋中必蓄寳物此江神極靈當獻之得濟榮老<lb/>
　自顧無所有唯一玉麈尾即以獻之風如故又以端<lb/>
　硏獻之風愈作又以宣州包鼎畵虎障子獻之皆不<lb/>
　騐夜卧念曰猶有黄魯直草書扇頭題韋應物詩即<lb/>
　取視之儻恍之際曰我猶不識鬼寧識之乎試持獻<lb/>
　之香火未收天水相照如兩鏡展對南風徐來張㠶<lb/>
<pb n="KR3k0065_WYG_033-20b"/>
　一餉而濟竊計神必元祐遷客所為不然何嗜之深<lb/>
　耶<lb/>
　　檇李一士人眈嗜古遺墨購得龍眠歸去來卷順<lb/>
　　事布景繪境神妙子瞻書其詞曽入勝國内府有<lb/>
　　虞趙諸公䟦恒展玩不釋手後為楚中學博擕以<lb/>
　　自隨遷秩將渡洞庭夜夢一神人冠裳齋遫告曰<lb/>
　　君有東坡龍眠手蹟願出眎可乎士人呈卷神掀<lb/>
　　髯動色頌賛不已隨拱手而别既覺懷疑及過湖<lb/>
<pb n="KR3k0065_WYG_033-21a"/>
　　衝風倐起崩浪刮天舟幾覆士人悟昨夢乃惶遽<lb/>
　　拜祝曰神欲吾卷耶舉篋投之風浪頓息乃知神<lb/>
　　踪異跡鬼神亦重之也<lb/>
高廟嘗臨蘭亭賜夀皇於建邸後有批字云可依此臨<lb/>
　五百本葢兩宫篤學如此世傳智永冩千字文八百<lb/>
　本於此可信矣<lb/>
宋諸王孫趙孟堅字子固號彛齋居嘉禾之廣陳修雅<lb/>
　博識善筆札工詩文酷嗜法書多藏三代以來金石<lb/>
<pb n="KR3k0065_WYG_033-21b"/>
　名蹟遇其㑹意時遂傾家易之不靳也又善作梅竹<lb/>
　徃徃得逃禪石室之妙如水僊為尤奇時人珍之襟<lb/>
　度瀟爽有六朝諸賢風氣時比之米南宫東西薄遊<lb/>
　必挾所有以自隨一舟横陳僅留一席為偃息之地<lb/>
　隨意左右取之撫摩吟諷至忘寢食所至識與不識<lb/>
　望而知其為米家書畵船也庚申嵗客輦下㑹菖蒲<lb/>
　節一時好事者邀子固各攜所藏買舟湖山相與評<lb/>
　賞飲酧子固脱㡌以酒晞髪箕踞歌離騷傍若無人<lb/>
<pb n="KR3k0065_WYG_033-22a"/>
　薄暮入西冷掠孤山<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>櫂荗𣗳間指林麓絶茂處瞪<lb/>
　目絶呌曰此真洪谷子董北苑得意筆也鄰舟數十<lb/>
　皆驚駭絶歎以為真謪仙人異時蕭千巖之姪渷得<lb/>
　白石舊藏五字不損本稧叙後歸之俞夀翁子固復<lb/>
　從夀翁善價得之喜甚乗舟夜泛而歸至霅之弁山<lb/>
　風作舟覆幸值支港行李渰溺無餘子固方𬒳溼衣<lb/>
　立淺水中手持稧帖示人曰蘭亭在此餘不足介意<lb/>
　也因題八言於卷首云性命可輕至寳是保其帖後<lb/>
<pb n="KR3k0065_WYG_033-22b"/>
　歸之悦生堂今復出人間矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋稗𩔖鈔卷三十三<lb/>
</p>
<p>
</p>
  </div>
<div>
<head>宋稗𩔖鈔卷三十四</head> <lb/>
    <p>
<pb n="KR3k0065_WYG_034-1a"/>
欽定四庫全書<lb/>
　宋稗𩔖鈔卷三十四<lb/>
　　　　　　　　　　　　　常熟潘永因編<lb/>
　丹青第五十七<lb/>
唐張彦逺著厯代名畵記十卷自軒轅時至㑹昌元年<lb/>
　能畫者三百七十餘人其叙畫之源流曰夫畫者成<lb/>
　教化助人倫窮神變測幽㣲與六籍同功古先聖王<lb/>
　受命膺籙則有龜字效靈龍圖呈寳自巢燧已來皆<lb/>
<pb n="KR3k0065_WYG_034-1b"/>
　有此瑞庖犧氏𤼵於滎河中典籍圖畫萌矣軒轅氏<lb/>
　得於温洛中史皇蒼頡狀焉是時也書畫同體而未<lb/>
　分象制肇創而猶畧無以𫝊其意故有書無以見其<lb/>
　形故有畫按字學之部其六曰鳥書在幡信上書端<lb/>
　象鳥頭者則畫之流也顔光禄云圖載之意有三一<lb/>
　曰圖理卦象是也二曰圖識字學是也三曰圖形繪<lb/>
　畫是也又周官教國子以六書其三曰象形則畫之<lb/>
　意也是故知書畫異名而同體也洎乎有虞作繪繪<lb/>
<pb n="KR3k0065_WYG_034-2a"/>
　畫明矣既就彰施仍深比象於是禮樂大闡教化由<lb/>
　興故能揖讓而天下治廣雅云畫𩔖也爾雅云畫形<lb/>
　也説文曰畫畛也象曰畛畔所以畫也釋名云畫挂<lb/>
　也以采色挂物象也故鍾鼎刻則識魑魅而知神姦<lb/>
　旂章明則昭軌度而備國制清廟肅而尊彝陳廣輪<lb/>
　度而疆理辨以忠以孝盡在於雲臺有烈有勛皆登<lb/>
　於麟閣見善足以戒惡見惡足以思賢故陸士衡云<lb/>
　宣物莫大於言存形莫善於畫此之謂也其論畫六<lb/>
<pb n="KR3k0065_WYG_034-2b"/>
　法曰昔謝赫云畫有六法一曰氣韻生動二曰骨法<lb/>
　用筆三曰應物象形四曰隨𩔖傅采五曰經營位置<lb/>
　六曰𫝊模移寫自古畫人罕能兼之彦逺試論之曰<lb/>
　古之畫或能遺其形似而尚其骨氣以形似之外求<lb/>
　其畫此難可與俗人道也今之畫縱得形似而氣韻<lb/>
　不生以氣韻求其畫則形似在其間矣上古之畫迹<lb/>
　簡意澹而雅正顧陸之流是也中古之畫細宻精緻<lb/>
　而臻麗展鄭之流是也近代之畫煥爛而求備今人<lb/>
<pb n="KR3k0065_WYG_034-3a"/>
　之畫錯亂而無㫖衆工之迹是也夫𧰼物必在乎形<lb/>
　似形似須全其骨氣骨氣形似皆本乎立意而歸乎<lb/>
　用筆顧愷之曰畫人最難次山水次狗馬其臺閣一<lb/>
　定器耳差易為也斯言得之至於鬼神人物有生動<lb/>
　之可狀須神韻而後全故韓子曰狗馬難鬼神易狗<lb/>
　馬乃凡俗所見鬼神乃譎怪之狀斯言得之至於經<lb/>
　營位置則畫之總要然今之畫人麤善寫貎得其形<lb/>
　似則無其氣韻具其采色則失其筆法豈曰畫也其<lb/>
<pb n="KR3k0065_WYG_034-3b"/>
　論畫體工用榻寫曰夫畫物特忌形貎采章歴歴具<lb/>
　足甚謹甚細而外露巧宻所以不患不了而患於了<lb/>
　既知其了亦何必了此非不了也若不識其了是真<lb/>
　不了也夫失於自然而後神火於神而後妙失於妙<lb/>
　而後精精之為病也而成謹細自然者為上品之上<lb/>
　神者為上品之中妙者為上品之下精者為中品之<lb/>
　上謹而細者為中品之中余今立此五等以包六法<lb/>
　以貫衆妙其間詮量可有數百等孰能周知非夫神<lb/>
<pb n="KR3k0065_WYG_034-4a"/>
　邁識髙情超心慧者豈可議乎知畫宋郭若虚著圖<lb/>
　畫見聞志六卷自唐㑹昌元年至神宗熙寧七年能<lb/>
　畫者二百七十四人其論製作楷模曰大率圖畫風<lb/>
　力氣韻固在當人其如種種之要不可不察畫人物<lb/>
　必分貴賤氣貎朝代衣冠釋門有善巧方便之顔道<lb/>
　像具修真度世之範帝王崇上聖天日之表外譯得<lb/>
　慕華欽順之情儒賢見忠信禮義之風武士多勇悍<lb/>
　英烈之貌隠逸識肥遯髙世之節貴戚尚紛華侈靡<lb/>
<pb n="KR3k0065_WYG_034-4b"/>
　之容天帝明威福嚴重之儀鬼神作魗䰩<hi>尺者反</hi>馳趡<lb/>
　<hi>於鬼反</hi>之狀士女宜秀色婑<hi>鳥果/反</hi>媠<hi>奴坐反</hi>之態田家有<lb/>
　醇甿朴野之真畫衣紋林石用筆全𩔖于書衣紋有<lb/>
　重大而條暢者有縝細而勁健者勾綽縱掣理無妄<lb/>
　下以狀髙側深斜卷摺飄舉之勢林木有樛枝梃榦<lb/>
　屈節皴皮紐裂多端分敷萬狀作怒龍驚<graphic n="KR1699" url="https://raw.githubusercontent.com/kanripo/KR-Gaiji/master/images/KR1699.png" mimeType="image/png"/>之勢聳<lb/>
　凌霄翳日之姿山石多作礬頭亦為稜面落筆便見<lb/>
　堅重之性皴澹即生窊凸之形破墨之功尤難畫畜<lb/>
<pb n="KR3k0065_WYG_034-5a"/>
　獸全要停分向背筋力精神肉質肥圓毛骨隐起畫<lb/>
　龍窮遊泳蜿蜒之妙得回蟠升降之宜畫水湯湯若<lb/>
　動使觀者有浩然之氣畫屋木折算無虧筆畫勻壯<lb/>
　深逺透空畫花竹有四時景候隂陽向背筍篠老嫩<lb/>
　苞蕚先後自然艷麗閒野逮諸園蔬野草咸有出土<lb/>
　體性畫禽鳥識形體各件之異悟翔舉飛集之態其<lb/>
　論氣韻非師曰謝赫六法精論萬古不移然而骨法<lb/>
　用筆以下五法可學如其氣韻必在生知固不可以<lb/>
<pb n="KR3k0065_WYG_034-5b"/>
　巧宻得復不可以嵗月到黙契神㑹不知然而然其<lb/>
　論用筆得失曰凡畫氣韻本乎遊心神采生於用筆<lb/>
　意在筆先筆周意内畫盡意在像應神全夫内自足然<lb/>
　後神閒意定神閒意定則思不竭而筆不困也畫有<lb/>
　三病皆繫用筆一曰版二曰刻三曰結版者腕弱筆<lb/>
　癡全虧取與物狀平𥚹不能圓混也刻者運筆中疑<lb/>
　心手相戻勾畫之際妄生圭角也結者欲行未行當<lb/>
　散不散似物凝滯不能流暢也其論古今優劣曰佛<lb/>
<pb n="KR3k0065_WYG_034-6a"/>
　道人物士女牛馬近不及古山水林石花竹禽魚古<lb/>
　不及近何以明之且顧愷之陸探微張僧繇呉道元<lb/>
　及閻立徳立本皆純重雅正性出天然吳生之作為<lb/>
　萬世法號曰畫聖張萱周昉韓幹戴嵩氣韻骨法皆<lb/>
　出意表後之學者終莫能到故曰近不及古如李成<lb/>
　闗仝范寛董源之迹徐熙黄筌居宷之蹤前不藉師<lb/>
　資後無復繼踵者借使二李三王之軰復起邊鸞陳<lb/>
　庶之倫再生亦将何以措手於其間哉故曰古不及<lb/>
<pb n="KR3k0065_WYG_034-6b"/>
　近鄧椿著畫繼十卷自熙寧七年至孝宗乾道三年<lb/>
　能畫者一百一十九人其論逺曰畫之為用大矣盈<lb/>
　天地間者萬物悉皆含毫運思曲盡其態而所以能<lb/>
　曲盡者止一法耳一者何也曰𫝊神而已矣世徒知<lb/>
　人之有神而不知物之有神此若虚深鄙衆工謂雖<lb/>
　曰畫而非畫者葢止能𫝊其形不能𫝊其神也故畫<lb/>
　法以氣韻生動為第一而若虚獨歸于軒冕巖穴有<lb/>
　以哉又曰自昔鍳賞家分品有三曰神曰妙曰能獨<lb/>
<pb n="KR3k0065_WYG_034-7a"/>
　唐朱景真譔唐賢畫録三品之外更增逸品其後王<lb/>
　休復作益州名畫記乃以逸為先而神妙能次之景<lb/>
　真雖云逸格不拘常法用表賢愚然逸之髙豈得附<lb/>
　於三品之末未若復休首推之為當也又有畫繼補<lb/>
　遺一卷不知誰所譔則自乾道以後至理度間能畫<lb/>
　者八十餘人爾後陳徳輝著續畫記一卷再自高宗<lb/>
　建炎初至㓜主徳祐乙亥能畫者一百五十一人然<lb/>
　與畫繼補遺則相出入者耳二書僅可考閲姓名無<lb/>
<pb n="KR3k0065_WYG_034-7b"/>
　足觀也趙希鵠洞天清録集云古畫多直幅至有畫<lb/>
　身長八尺者雙幅亦然横披始於米氏父子非古制<lb/>
　也河北絹經緯一等故無背面江南絹則經麤而緯<lb/>
　細有背面唐人畫或用搗熟絹為之然止是生搗令<lb/>
　絲匾不碍筆非如今煑錬加漿也古絹自然破者必<lb/>
　有鯽魚口與雪絲偽作者則否古畫色墨或澹黑則<lb/>
　積塵所成自有一種古香可愛若偽作者多作黄色<lb/>
　而鮮明不塵暗此可辨也米芾畫史云古畫若得之<lb/>
<pb n="KR3k0065_WYG_034-8a"/>
　不脱不須背裱若不佳換裱一次背一次壊屢更矣<lb/>
　深可惜葢人物精神髪采花之穠艶蜂蝶只在約略<lb/>
　濃澹之間一經背多或失之也古畫至唐初皆生絹<lb/>
　至吳生周昉韓幹後來皆以熟湯湯半熟槌如銀版<lb/>
　故作人物精采入筆今人收唐畫必以絹辨見紋麤<lb/>
　便云不是唐非也張僧繇閻令畫皆生絹南唐畫皆<lb/>
　麤絹徐熙絹或如布絹素百破必好畫裂文各有辨<lb/>
　長幅横卷裂紋横横幅直卷裂紋直各隨軸勢裂也<lb/>
<pb n="KR3k0065_WYG_034-8b"/>
　直斷不當一縷嵗乆卷自兩頭蘇開斷不相合不作<lb/>
　毛搯亦蘇不可偽作其偽者快刀直過當縷兩頭依<lb/>
　舊生作毛起搯又堅紉也溼染者色棲縷間乾熏者<lb/>
　烟臭上深下淺古紙素有一般古香真絹色澹雖百<lb/>
　破而色明白精神采色如新惟佛像多經香烟熏損<lb/>
　本色染絹作温香色棲塵文間最易辨仍葢色上作<lb/>
　一重古破不直裂須連兩三經不可偽作國朝東楚<lb/>
　湯垕字君載號采真子著畫鍳一卷論厯代名畫悉<lb/>
<pb n="KR3k0065_WYG_034-9a"/>
　有依據其雜論曰古人作畫皆有深意運使落筆莫<lb/>
　不各有所主况名下無虛士相𫝊既乆必有過人處<lb/>
　今人看畫出自己見不經師授不閲記録但合其意<lb/>
　者為佳不合其意者為不佳及問其如何是佳則茫<lb/>
　然失對僕自十七八嵗時便有迂濶之意見圖畫愛<lb/>
　玩不去手見鍳賞之士便加體問徧借記録髣髴成<lb/>
　誦詳味其言歴觀名迹參攷古説始有少悟若不留<lb/>
　心不過為聼聲隨影終不精鍳也燈下不可看畫醉<lb/>
<pb n="KR3k0065_WYG_034-9b"/>
　餘酒邊不可看畫俗客尤不可示之卷舒不得其法<lb/>
　最為害物至於庸人孺子見畫必看妄加雌黄品藻<lb/>
　本不識物亂訂真偽令人短氣古人畫藁謂之粉本<lb/>
　前軰多寳畜之葢其草草不經意處有天然之妙宣<lb/>
　和紹興所藏粉本多有神妙古人作畫有得意者多<lb/>
　再作之如李成寒林范寛雪山王詵烟江叠障不可<lb/>
　枚舉㸔畫如㸔美人其風神骨相在體肌之外者今<lb/>
　人㸔古迹必先求形似次及𫝊染次及事實殊非賞<lb/>
<pb n="KR3k0065_WYG_034-10a"/>
　鑒之法也元章謂好事家與賞鍳家自是兩等家多<lb/>
　資力貪好名勝遇物收置不過聼聲此謂好事若鍳<lb/>
　賞則天資高明多閲𫝊録或自能畫或深畫意每得<lb/>
　一圖終日寳玩如對古人不能奪也觀六朝畫先觀<lb/>
　絹素次觀筆法次觀氣韻大概十中可信者一二有<lb/>
　御府題印者尤不可信古畫東移西掇撏補成章此<lb/>
　弊自髙宗朝莊宗古始也余友人吳興夏文彦字士<lb/>
　良號蘭渚生其家世藏名蹟鮮有比者朝夕玩索心<lb/>
<pb n="KR3k0065_WYG_034-10b"/>
　領神㑹加以遊于畫藝悟入厥趣是故鍳賞品藻萬<lb/>
　不失一因取各畫記圖畫見聞志畫繼續畫記為本<lb/>
　参以宣和畫譜南渡七朝畫史齊梁魏陳唐宋以來<lb/>
　諸家畫録及𫝊記雜説百氏之書搜潛剔秘網羅無<lb/>
　遺自軒轅時至宋幼主徳祐乙亥得能畫者一千二<lb/>
　百八十餘人又女真三十人本朝自至元丙子至今<lb/>
　九十餘年間二百餘人共一千五百餘人其考覈誠<lb/>
　至矣其用心良勤矣所論畫之三品葢擴前人所未<lb/>
<pb n="KR3k0065_WYG_034-11a"/>
　𤼵論曰氣韻生動出於天成人莫窺其巧者謂之神<lb/>
　品筆墨超絶𫝊染得宜意趣有餘者謂之妙品得其<lb/>
　形似而不失規矩者謂之能品古人畫墨色俱入網<lb/>
　縷精神逈出偽者雖極力髣髴而粉墨皆浮於縑素<lb/>
　之上神氣亦索然葢古人筆法圓熟用意精到初若<lb/>
　率易愈玩愈佳今人雖極工緻一覽而意盡矣唐及<lb/>
　五代絹素麤厚宋絹輕細望而可别也御題畫真偽<lb/>
　相雜往往有當時名筆臨摹之作故秘府所藏臨摹<lb/>
<pb n="KR3k0065_WYG_034-11b"/>
　本皆題為真迹惟明昌所題最多具眼自能識也吁<lb/>
　可謂真知畫者哉<lb/>
　　夫畫家各有𫝊派不相混淆如人物其白描有二<lb/>
　　種趙松雪出於李龍眠李龍眠出於顧愷之此所<lb/>
　　謂鐡線描也馬逺則出於吳道子此所謂蘭葉描<lb/>
　　也其法固自不同畵山水亦有數家闗仝荆浩其<lb/>
　　一家也董源僧巨然其一家也李成范寛其一家<lb/>
　　也至李唐又一家也此數家筆力神韻兼備後之<lb/>
<pb n="KR3k0065_WYG_034-12a"/>
　　作畵者能宗此數家便是正脈若南宋馬逺夏圭<lb/>
　　亦是髙手馬人物最勝其樹石竹筆甚遒勁夏圭<lb/>
　　若用焦墨是畵家時出者然只是院體<lb/>
　　山水之為物禀造化之秀隂陽晦暝晴雨寒暑朝<lb/>
　　昏晝夜隨行改步有無窮之趣自非胸中丘壑汪<lb/>
　　洋如萬頃波者未易學也如六朝至唐初畵者雖<lb/>
　　多筆法位置鮮得古意自王維張璪畢寵鄭䖍之<lb/>
　　軰出深造其理五代荆闗又别出新意一洗前習<lb/>
<pb n="KR3k0065_WYG_034-12b"/>
　　迨於宋朝董源李成范寛三家鼎立前無古人後<lb/>
　　無來者山水之法始備三家之下各有入室弟子<lb/>
　　二三人終不逮也<lb/>
唐明皇令韓幹觀御府所藏畫馬幹曰不必觀也陛下<lb/>
　廐馬萬匹皆臣之師李伯時工畵馬曹輔為太僕卿<lb/>
　太僕廨舍國馬皆在焉伯時每過之必終日縱觀至<lb/>
　不暇與客語大概畵馬者必先有全馬在胸中若能<lb/>
　積精儲神賞其神駿乆乆則胸中有全馬矣信意落<lb/>
<pb n="KR3k0065_WYG_034-13a"/>
　筆自超妙所謂用意不分乃凝於神也山谷詩云李<lb/>
　候畵骨亦畵肉筆下馬生如破竹生字下得最妙東<lb/>
　坡文與可竹記云竹之始生一寸之萌耳而節葉具<lb/>
　焉自蜩腹蛇跗以至于劍㧞十尋者生而有之也今<lb/>
　畫者節節而為之葉葉而累之豈復有竹乎故畵竹<lb/>
　者必先得成竹於胸中執筆熟視乃見其所欲畵者<lb/>
　急起從之振筆直遂以追其所見如兔起鶻落少縱<lb/>
　則逝矣東坡善於畵故其論精確如此曽巢雲無疑<lb/>
<pb n="KR3k0065_WYG_034-13b"/>
　工畵草蟲年邁愈精嘗自言其少時取草蟲籠而觀<lb/>
　之窮晝夜不厭又恐其神之不完也復就草地之間<lb/>
　觀之於是始得其天方其落筆之際不知我之為草<lb/>
　蟲耶草蟲之為我耶此與造化生物之機緘葢無以<lb/>
　異非有法之可𫝊也<lb/>
江南中主時有北苑使董源善畵尤工秋嵐逺景多寫<lb/>
　江南真山不為竒峭之筆其後建業僧巨然祖述源<lb/>
　法皆臻妙理大抵源及巨然畵筆皆宜逺觀其用筆<lb/>
<pb n="KR3k0065_WYG_034-14a"/>
　甚草草近視之幾不𩔖物象逺觀則景物粲然幽情<lb/>
　逺思如觀異境如源畵落照圖近視無功逺觀村落<lb/>
　杳然深逺悉是晚景逺峰之頂宛有返照之色此妙<lb/>
　處也<lb/>
郭熙河陽温縣人以畫得名其子思後登科熙喜甚乃<lb/>
　於縣庠宣聖殿内圖山水窠石四壁雄偉清潤妙絶<lb/>
　一時自云平生所得極意於此筆矣熙能為逺景意<lb/>
　趣益新畧不相雜貴人家收熙一景山水二十四幅<lb/>
<pb n="KR3k0065_WYG_034-14b"/>
　挂髙堂上森然若在林壑間未易得也思後為待制<lb/>
　乃重資以收父畵欲晦其迹也<lb/>
廬州東林寺有畵須菩提像梵相竒古筆法簡易真竒<lb/>
　畵也題曰戊辰樵人王翰作追憶其時開寳四年也<lb/>
　南唐自周顯徳五年用中原正朔國中士大夫以為<lb/>
　耻故江南諸寺觀中碑多不題年號但書甲子而已<lb/>
當時江南布衣徐熙偽蜀翰林待詔黄筌皆以善畵著<lb/>
　名尤長於花竹蜀平黄筌并弟居寳惟亮皆𨽻翰林<lb/>
<pb n="KR3k0065_WYG_034-15a"/>
　圖畫院擅名一時其後江南平徐熙至京師送圖畵<lb/>
　院品其畵格諸黄畵花妙在著色用筆極細殆不見<lb/>
　墨迹但以輕色染成謂之冩生徐熙以墨筆畵之殊<lb/>
　草草畧施丹粉而已神氣逈出别有生動之意筌惡<lb/>
　其軋已言熙麄惡不入格罷之熙之子乃效諸黄之<lb/>
　格更不用墨筆直以粉色圖之謂之没骨圖工與諸<lb/>
　黄不相下筌等不復能瑕疵遂得齒院品然其氣韻<lb/>
　皆不及熙逺甚<lb/>
<pb n="KR3k0065_WYG_034-15b"/>
世𫝊修老子廟廟有吳道子畵壁老杜所謂冕旒俱秀<lb/>
　𤼵旌斾盡飛揚者也官以其壁募人買有隐士以三<lb/>
　百千得之於是閉門不出者三年廼以車載壁沉之<lb/>
　洛河廟亦落成矣壁當再畵郡以請隐士隐士弗辭<lb/>
　有老畵工夤縁以至者衆議誰當畵東壁隐士以讓<lb/>
　畵工畵工不敢當讓者再三隠士遂就東壁畵天帝<lb/>
　初落筆作前驅二人工就視之不語而去工亦畵前<lb/>
　驅二人隠士往觀亦不語而去於是各解衣盤礴慘<lb/>
<pb n="KR3k0065_WYG_034-16a"/>
　澹經營不復相顧及成工來觀其初有不相許之色<lb/>
　漸觀其次迤邐咨嗟擊節及見輦中人工愧駭下拜<lb/>
　曰先生之才不可當也某自是焚作具不敢復言畵<lb/>
　矣或問之工曰前驅賤也骨相當嗔目怒髯可比騶<lb/>
　馭近侍清貴也骨相當清竒龎秀可比臺閣至於輦<lb/>
　中人則帝王也骨相當龍姿日表也可比至尊今先<lb/>
　生前驅乃作清竒龎秀某竊謂賤𨽻若此則何以作<lb/>
　近侍近侍雖可强力少加則又何以作輦中之人也<lb/>
<pb n="KR3k0065_WYG_034-16b"/>
　若貴賤之狀一等則不足以為畵矣今觀先生所畵<lb/>
　前驅乃吾近侍也所畫近侍乃吾輦中人也洎觀輦<lb/>
　中之人其神宇骨相葢吾生平未嘗見者此所以使<lb/>
　吾慚愧駭服隐士曰此畵天上人也爾所作怒目虬<lb/>
　髯則人間人耳人間人則面目氣象皆塵俗雖爾藝<lb/>
　與他工不同要之但能作人間畵耳工往自毁其壁<lb/>
　以家貲償之請隠士畢其事<lb/>
　　武宗元真廟朝比部員外郎也畵手妙一時中岳<lb/>
<pb n="KR3k0065_WYG_034-17a"/>
　　告成召宗元圖羽儀於壁以名手十餘人從行既<lb/>
　　至武獨占東壁遣羣工居西幕以幃帳羣工規模<lb/>
　　未定武乃畵一長脚幞頭執撾者在前諸人愕然<lb/>
　　且怪笑之問曰比部以上命至乃畵此一人何耶<lb/>
　　武曰非爾所知既而武畵先畢其間羅列森布大<lb/>
　　小臣僚下至厮役貴賤形止各當其分幾欲飛動<lb/>
　　諸人始大服<lb/>
名畵李成以山水供奉禁中然以子姓饒貲為宫市珠<lb/>
<pb n="KR3k0065_WYG_034-17b"/>
　玉大商不易為人落筆惟性嗜香藥名酒人亦不知<lb/>
　獨相國寺東宋藥家最與相善每往醉必累日不特<lb/>
　紙素揮灑盈滿箱篋即舖門兩壁亦為淋漓潑染識<lb/>
　者謂畵壁最入神妙惜在白堊上耳<lb/>
神宗禁中忽得吳道子畵鍾馗像因使鏤板賜二府吳<lb/>
　冲卿時為相欲贈以常例王禹玉曰上前未有特賜<lb/>
　此出異恩當稍増之乃贈五千其後遂為故事明年<lb/>
　除日復賜例授五千冲卿因戲同列曰一馗足矣衆<lb/>
<pb n="KR3k0065_WYG_034-18a"/>
　皆大笑宣和間一二大臣恩幸既殊將命之人有飲<lb/>
　食果實而得五十千者日或至一再賜也<lb/>
藏書畵者多取空名偶𫝊為鍾王顧陸之筆見者爭售<lb/>
　此所謂耳鑒又以觀畵而以手模之相𫝊以為色不<lb/>
　印指者為佳畵此又在耳鑒之下謂之揣骨聼聲歐<lb/>
　陽公嘗得一古畵牡丹叢其下有一猫永叔未知其<lb/>
　精妙丞相正肅吳公與歐公家相近一見曰此正午<lb/>
　牡丹也何以明之其花披哆而色燥此日中時花也<lb/>
<pb n="KR3k0065_WYG_034-18b"/>
　猫眼黒晴如線此正午猫眼也有帶露花則房斂而<lb/>
　色澤猫眼早暮則晴圓正午則如一線耳此亦善求<lb/>
　古人之意也<lb/>
范忠宣舊藏一江都王馬李伯時見之稱嘆失措借歸<lb/>
　累日用意模寫竟不能下手復還之但以粉牌榜其<lb/>
　上云神妙上上品江都王馬云某㸔之累日不能下<lb/>
　手聊留數字以見歸向之意時米元章為郎每到相<lb/>
　府求觀不興言唯遶屋狂呌而已<lb/>
<pb n="KR3k0065_WYG_034-19a"/>
宣和間李伯時畵幾與吳生等有持其一二紙取美官<lb/>
　者踵相繼而伯時無恙時但諸名士鑒賞得好詩數<lb/>
　十篇爾<lb/>
趙廣合淝人本李伯時家小史伯時作畫每使侍左右<lb/>
　乆之遂善畵尤工作馬幾能亂真建炎中䧟賊賊聞<lb/>
　其善畵使圖所掠婦人廣毅然辭以實不能畵脇以<lb/>
　白刅不從遂斷右手拇指遣去而廣畵實用左手亂<lb/>
　定惟畵觀音大士而已又數年乃死今士大夫所藏<lb/>
<pb n="KR3k0065_WYG_034-19b"/>
　伯時觀音多廣筆也<lb/>
元祐間黄秦諸君子在館暇日觀畵山谷出李龍眠所<lb/>
　作賢已圖博奕摴蒱之儔咸列焉博者六七人方据<lb/>
　一局投迸盆中五皆六而一猶旋轉不已一人俯盆<lb/>
　疾呼旁觀皆變色起立纎濃態度曲盡其妙相與歎<lb/>
　賞以為卓絶適東坡從外来睨之曰李龍眠天下士<lb/>
　顧效閩人語耶衆賢怪請其故東坡曰四海語音六<lb/>
　皆合口惟閩音則張口今盆中皆六一猶未定法當<lb/>
<pb n="KR3k0065_WYG_034-20a"/>
　呼六而疾呼者乃張口何也龍眠聞之亦笑而服<lb/>
蓬省羣玉堂屏有坡翁所作石竹相𫝊淳熙間南安縣<lb/>
　某人取之長樂僧寺壁間去其故土而背施髹漆匣<lb/>
　以持獻曾海野曽後復獻韓平原韓誅籍録送官<lb/>
　　唐韓晉公滉鑒古好書聞建業古壁餘蕭子雲一<lb/>
　　蕭字遷置南徐海榴堂右壁朝夕對玩後李約載<lb/>
　　以入洛特建精室藏之因題為蕭齋<lb/>
米元章酷嗜書畵尤工臨寫嘗從人借古畵自臨榻榻<lb/>
<pb n="KR3k0065_WYG_034-20b"/>
　竟并以真<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>本歸之俾其自擇而莫辨也巧偷豪奪<lb/>
　故所得為多<lb/>
　　元章知漣水日客鬻戴嵩牛圖元章借留數日以<lb/>
　　摹本易之而不能辨後客持圖來乞還真本元章<lb/>
　　怪而詰之曰爾何以别之客曰牛目中有牧童此<lb/>
　　則無也又在真州謁蔡攸於舟中攸出右軍王畧<lb/>
　　帖示之元章驚歎求以他畵易之攸意以為難元<lb/>
　　章曰公若不見從某不復生即投此江死矣因大<lb/>
<pb n="KR3k0065_WYG_034-21a"/>
　　呼據舩舷欲墮攸遽與之<lb/>
蜀中杜處士好書畵所寳以百數有戴嵩牛一軸尤所<lb/>
　愛錦囊玉軸常以自隨一日曝書畵有牧童見之撫<lb/>
　掌大笑曰此畵闘牛也牛鬭力在角尾搐入兩股間<lb/>
　今乃掉尾而鬬謬矣處士笑而然之古語云耕當問<lb/>
　奴織當問婢不可改也<lb/>
　　黄筌畵飛鳥頸足皆展或曰飛鳥縮頸則展足縮<lb/>
　　足則展頸無兩展者驗之信然乃知驗物不審雖<lb/>
<pb n="KR3k0065_WYG_034-21b"/>
　　畵師且不能況其大者乎<lb/>
翟院深北海人工畵山人年少時為本郡伶人一日郡<lb/>
　守宴集方在庭執樂忽逰目若有所寓頓失鼓節樂<lb/>
　工舉其過而劾之守詰其故院深具以情對曰性本<lb/>
　善畵操撾之次忽見浮雲在空宛若竒峰絶壁真可<lb/>
　以為畫範目不兩視因失鼔節守歎而釋之<lb/>
戴琬京師人在翰林恩寵特異工畵翎毛花竹嘗得入<lb/>
　閣供奉後因求畵者甚衆徽宗聞之封其臂不令私<lb/>
<pb n="KR3k0065_WYG_034-22a"/>
　畵故其畵𫝊世者鮮唐吳道元入供奉為内教博士<lb/>
　非有詔不得畵<lb/>
王晉卿家舊寳徐處士碧檻蜀葵圖但二幅晉卿每歎<lb/>
　闕其半徽廟一旦訪得之乃從晉卿借半圖晉卿惟<lb/>
　命但謂端邸愛而欲得其秘爾徽宗令匠者裱成全<lb/>
　圖招晉卿以觀因卷以贈一時盛𫝊人已悚異厥後<lb/>
　禁中謂之就日圖者是也太上天縱雅尚已著龍潛<lb/>
　之時矣及踐祚後酷意訪求自崇寧始命宋喬年掌<lb/>
<pb n="KR3k0065_WYG_034-22b"/>
　御前書畵喬年後罷法而繼以米芾軰至末年上方<lb/>
　所藏率舉千計實熙朝盛事也曩於宣和嵗癸卯嘗<lb/>
　得見其目若唐人用硬黄臨二王帖至三千八百餘<lb/>
　幅顔魯公墨迹至八百餘幅歐虞褚薛及唐名臣李<lb/>
　太白白樂天等書不可勝㑹獨兩晉人則有數矣至<lb/>
　二王破羌洛神諸帖真竒絶葢亦為多焉又御府所<lb/>
　秘古來丹青其最髙逺者以曹不興元女授黄帝兵<lb/>
　符圖為第一曹髦卞荘子刺虎圖第二謝雉烈女完<lb/>
<pb n="KR3k0065_WYG_034-23a"/>
　節圖第三自餘始數顧陸僧繇而下不興者吳孫權<lb/>
　時人曹髦乃髙貴鄉公也謝雉亦晉人烈女謂緑珠<lb/>
　實當時所筆又如顧長康古賢圖戴逵破琴圖黄龍<lb/>
　負舟圖皆神絶不可一二紀次則鄭法士展子䖍有<lb/>
　北齊後主幸晉陽圖文書法從圖之屬大率竒特甚<lb/>
　至唐人圖牒已不足數然度人經乃禇河南所書而<lb/>
　閻博陵繪其相𩔖多有此于今無復兹睹矣每令人<lb/>
　氣短<lb/>
<pb n="KR3k0065_WYG_034-23b"/>
劉夫人建炎中掌内翰文字善畵人物師古人筆法及<lb/>
　冩宸翰酷似髙宗甚愛之畵上用奉華堂印<hi>印有大小</hi>又<lb/>
　有一印云閉闗頌酒之裔葢用劉伯倫事又有端文<lb/>
　圖書<lb/>
　　劉貴妃臨安人入官為紅霞帔遷才人累遷媫妤<lb/>
　　婉容紹興二十四年進賢妃頗恃寵驕侈嘗因盛<lb/>
　　夏以水晶飾脚踏帝見之命取為枕妃懼撤去之<lb/>
　　金主亮大舉南侵謂其倖臣秘書監張仲軻曰向<lb/>
<pb n="KR3k0065_WYG_034-24a"/>
　　者梁珫嘗為朕言宋有劉貴妃者姿質美艷今一<lb/>
　　舉而兩得之所謂因行掉臂也<lb/>
王直方詩話云歐陽公盤車圖詩云古畵畵意不畵形<lb/>
　梅詩詠物無隐情忘形得意知者寡不若見詩如見<lb/>
　畵東坡作韓幹畵馬詩曰韓生畵馬真是馬蘇子作<lb/>
　詩如見畵世無伯樂亦無韓此詩作畵誰當㸔又云<lb/>
　論畵求形似見與兒童鄰賦詩必此詩定非知詩人<lb/>
　又云少陵翰墨無形畵韓幹丹青不語詩此畵此詩<lb/>
<pb n="KR3k0065_WYG_034-24b"/>
　今已矣人間駑驥謾爭馳余以為若論詩畵於此盡<lb/>
　矣然晁以道和公詩云畵寫物外形要物形不改詩<lb/>
　𫝊畵外意貴有畵中態又足補坡公之未備也<lb/>
度攴員外郎宋廸工畵尤善為平逺山水其得意者有<lb/>
　平沙雁落逺浦帆歸山市晴嵐江天暮雪洞庭秋月<lb/>
　瀟湘夜雨烟寺晚鐘漁村落照謂之八景好事者多<lb/>
　𫝊之往嵗小窰村陳用之善畵廸見其畵山水謂之<lb/>
　曰汝畵信工但少天趣用之深服其言曰常患其不<lb/>
<pb n="KR3k0065_WYG_034-25a"/>
　及古人者正在於此廸曰此不難耳汝先當求一敗<lb/>
　墻張絹素訖倚之敗墻之上朝夕觀之觀之既乆隔<lb/>
　素見敗墻之上髙平曲折皆成山水之象心存目想髙<lb/>
　者為山下者為水坎者為谷缺者為澗顯者為近晦<lb/>
　者為逺神領意造怳然見其有人禽草木飛動往來<lb/>
　之象了然在目則隨意命筆黙以神㑹自然境皆天<lb/>
　就不𩔖人為是謂活筆用之自此畵格得進<lb/>
劉斯立學易堂記云圖畵對面稍熟似覺厭之則别展<lb/>
<pb n="KR3k0065_WYG_034-25b"/>
　挂行步徙倚玩之忽漫驚目更有新意家所藏甚儉<lb/>
　由此常若有餘東坡䟦畵苑云君厚畵苑處不充篋<lb/>
　笥岀不汗牛馬明窗凈几有坐卧之安髙堂素壁無<lb/>
　舒卷之勞而人物禽魚之變態山川草木之竒姿粲<lb/>
　然陳前亦好事者之一適也<lb/>
　<lb/>
　<lb/>
　宋稗𩔖鈔卷三十四<lb/>
</p>
<p>
</p>
  </div>
<div>
<head>宋稗𩔖鈔卷三十五</head> <lb/>
    <p>
<pb n="KR3k0065_WYG_035-1a"/>
欽定四庫全書<lb/>
　宋稗𩔖鈔卷三十五<lb/>
　　　　　　　　　　　　　常熟潘永因編<lb/>
　草木第五十八<lb/>
張約齋種花法云春分和氣盡接不得夏至陽氣盛種<lb/>
　不得立春正月中旬宜接櫻桃木樨徘徊黄薔薇正<lb/>
　月下旬宜接桃梅李杏半丈紅臘梅梨棗栗柿楊栁<lb/>
　紫薇二月上旬可接紫笑緜橙匾橘已上種接並於<lb/>
<pb n="KR3k0065_WYG_035-1b"/>
　十二月間沃以糞壤二次至春時花果自然結實立<lb/>
　秋後可接金林檎川海棠黄海棠寒毬轉身紅祝家<lb/>
　棠梨葉海棠南海棠以上接種法並要接時將頭與<lb/>
　木身皮對皮骨對骨用麻皮𦂳纒上用箬葉寛覆之<lb/>
　如萌茁稍長即撤去箬葉無有不成也<lb/>
滕處士昌祐字勝華攻書畫畫花竹鳥獸體物像形巧<lb/>
　妙入格所居州東北隅竹樹交蔭景像幽寂有園圃<lb/>
　池亭徧蒔花菓凡壅培種植皆得其法以藥苗為蔬<lb/>
<pb n="KR3k0065_WYG_035-2a"/>
　藥粉為饌年八十五書畫未嘗輟焉㕔壁懸一大粉<lb/>
　板題園中花草品格名目百餘件亦有逺方怪草竒<lb/>
　花葢欲資其畫藝爾園中有一柿樹夏中團坐十餘<lb/>
　人敷張如葢無暑氣云柿有七絶頗宜種之一有壽<lb/>
　二多陰三無禽窠四無蟲蠧五有嘉實六本固七霜<lb/>
　葉紅而堪翫有一盆池云初埋大盆致細土拌勻入<lb/>
　生葱酒糟各少許深二尺餘以水漬之候春初掘取<lb/>
　藕根麄者和顛三節已上四五莖埋入深泥令近盆<lb/>
<pb n="KR3k0065_WYG_035-2b"/>
　底纔及春分葉生當年有花夫藕有四美根為菜花<lb/>
　為翫實為果葉為杓池沼亭檻之前為瑞草萍蘋藻<lb/>
　荇不得與侔也園中有慈竹藂生根不離母故名以<lb/>
　慈也有釣絲竹以其弱杪低而垂至地也有絲竹葉<lb/>
　細而青莖瘦而紫亦謂之墨竹有對青竹身黄色有<lb/>
　一脉青節節相對故謂之對青也有苦竹葉穠多陰<lb/>
　笋髙之時粉香籜翠有柱竹扶疎藂茂瀟灑亭䑓無<lb/>
　出此數君也俗以五月十三日種竹多遭烈日晒乾<lb/>
<pb n="KR3k0065_WYG_035-3a"/>
　園中竹以八月社前後是月天色多陰土潤竹以此<lb/>
　月行根也凡欲移竹先掘坑令寛大以水調細土作<lb/>
　稀泥即掘竹四面鑿斷大根科連根以繩錮定舁時<lb/>
　勿令動著根鬚間土舁入坑致泥漿中令泥漿周匝<lb/>
　徧滿乃東西搖之復南北搖之令泥漿入至鬚間便<lb/>
　以細土覆之勿令土壅過竹本根也若竹稍長者芟<lb/>
　去顛葉纒竹架之恐風搖動即死每窠相去二尺餘<lb/>
　不須實劚只以一脚踏之則來年生笋速也宜於園<lb/>
<pb n="KR3k0065_WYG_035-3b"/>
　東北軟土上種之竹性多西南行根不用頻澆水水<lb/>
　多則肥死園中有梨名車轂圍一尺摘時先以布囊<lb/>
　盛之落地即碎有金桃色深黄剖之至核紅翠如金<lb/>
　味美為桃之最有林檎色如玉向陽處有朱㸃如纈<lb/>
　顆有重四两者其栽果法以冬至後立春前斫美果<lb/>
　直枝須有鶴膝大如母指者長可二尺劄于芋魁中<lb/>
　掘泥令寛調泥漿細切生葱一升許攪於泥中將芋<lb/>
　塊致泥中以細土覆之勿令堅實即當年有花來年<lb/>
<pb n="KR3k0065_WYG_035-4a"/>
　始實絶勝種核接果樹法凡欲接果先得野樹子酸<lb/>
　澁不美者如臂已上然後尋美果枝選隔年有鶴膝<lb/>
　向陽者枝長不過二尺過則難治至時剪下便劄于<lb/>
　蘿蔔中欲不洩其氣也冬至後十日立春前七日其<lb/>
　野樹皮潤萌芽未發時將野樹以鋸截之去地五七<lb/>
　寸中心劈破深二寸許取美枝或一枝或两枝斜<graphic n="KR2528" url="https://raw.githubusercontent.com/kanripo/KR-Gaiji/master/images/KR2528.png" mimeType="image/png"/>
　勿傷其皮挿于野樹罅中外與野樹皮𦂳宻相齊用<lb/>
　牛糞泥封之與笋籜包裹其接處以麻紉纒定上更<lb/>
<pb n="KR3k0065_WYG_035-4b"/>
　以黄土泥塔頭裹之勿使雨水透入野樹或旁生芽<lb/>
　葉即取去之若依此法則當年有花必矣<lb/>
楊文公談苑記江南後主患清暑閣前草生徐鍇令以<lb/>
　桂屑布甎縫中宿草盡死吕氏春秋云桂枝之下無<lb/>
　雜木葢桂枝味辛螫故也雷公炮炙論云以桂為丁<lb/>
　以釘木中其木即死一丁至㣲未必能螫大木自其<lb/>
　性相制耳<lb/>
元豐間禁中有果名鴨脚子者四大樹皆合抱其三在<lb/>
<pb n="KR3k0065_WYG_035-5a"/>
　翠芳亭之北嵗收實至數斛而託地陰翳無可臨玩<lb/>
　　之所其一在太清樓之東得地顯曠可以就賞而未<lb/>
　嘗著一實裕陵嘗指而嘉歎謂事有不能適人意者<lb/>
　如此明年此木遂花而得實數斛上大悦命宴太清<lb/>
　以賞之仍分頒侍從又朝廷問罪西夏五路舉兵秦<lb/>
　鳳路圖上師行營憩形便之次至闗嶺有秦時栢一<lb/>
　株雖質幹不枯而枝葉略無存者既標圖間裕陵披<lb/>
　圖顧問左右偶以御筆㸃其枝間而歎其閲嵗之久<lb/>
<pb n="KR3k0065_WYG_035-5b"/>
　也後郡奏秦朝栢忽復一枝再榮殿中有記當時奏<lb/>
　圖歎賞之語私相聳異謂天人筆澤所加囘枯起死<lb/>
　便同雨露之施昔唐明皇曉起臨苑中時春候已深<lb/>
　而林花未放顧視左右曰是須我一判斷耳亟命取<lb/>
　羯鼔一曲未終而桃杏盡開即棄杖而詫曰是豈不<lb/>
　以我為天公耶由是觀之凡為人君者其一言動固<lb/>
　自與造化宻契雖於草木之㣲偶加眷矚而榮謝從<lb/>
　之若響應聲況於陞黜賢否意所與奪生殺貴賤之<lb/>
<pb n="KR3k0065_WYG_035-6a"/>
　間哉<lb/>
馬塍藝花如藝粟槖駞之技名天下非時之品真足以<lb/>
　侔造化通仙靈凡花之早放者名曰堂花其法以紙<lb/>
　飾宻室鑿地作坎編竹置花其上糞土以牛溲硫黄<lb/>
　盡培溉之法然後筧沸湯於坎中少俟湯氣薫蒸則<lb/>
　扇之以㣲風盎然盛春融淑之氣經宿則花放矣若<lb/>
　牡丹梅桃之𩔖無不然獨桂花則反是葢桂必凉而<lb/>
　後放法當置之石洞巖竇間暑氣不到處鼓以凉風<lb/>
<pb n="KR3k0065_WYG_035-6b"/>
　養以清氣竟日乃開此雖揠而助長然必適其寒温<lb/>
　之性而後能臻其妙耳<lb/>
洛陽牡丹之品見於花譜然未若陳州之盛且多也園<lb/>
　戸植花如種黍粟動以頃計政和壬辰園户牛氏家<lb/>
　忽開一枝色如鵝雛而澹其面一尺三四寸髙尺許<lb/>
　柔葩重疊約千百葉其本姚黄也而於葩英之端有<lb/>
　金粉一暈縷之其心紫蕋亦金粉縷之牛氏乃以縷<lb/>
　金黄名之以籧篨作棚屋圍幛復張青㡩䕶之於門<lb/>
<pb n="KR3k0065_WYG_035-7a"/>
　首遣人約止遊人人輸千錢乃得入觀旬日間其家<lb/>
　𫉬數百千郡守聞之欲剪以進内衆園户皆言不可<lb/>
　曰此花之變易者不可為常他時復來索此品何以<lb/>
　應之又欲移其根亦以此為辭乃已明年花開果如<lb/>
　舊品矣<lb/>
閩廣多異花悉清芬郁烈而末利花為衆花之冠嶺外<lb/>
　人或云抹麗謂能掩衆花也至暮則尤香今閩人以<lb/>
　陶盎種之轉海而來浙中人家以為嘉玩然性不耐<lb/>
<pb n="KR3k0065_WYG_035-7b"/>
　寒極難愛䕶經霜雪則多死亦地土之異宜也顔博<lb/>
　文持約讁官嶺表愛而賦詩云竹梢脱青錦榕葉隨<lb/>
　黄雲嶺頭暑正煩見此蕚緑君欲言嬌不吐藏意久<lb/>
　未分最憐月初上濃香夢中聞蕭然六曲屏西施帶<lb/>
　㣲醺叢深珊瑚帳枝轉翡翠裙譬如追風騎一抹萬<lb/>
　馬羣銅瓶汲清泚聊復為子勤願言少須㬰對此髯<lb/>
　㕘軍觀此詩則花之清淑柔婉風味不言可知矣<lb/>
凡松葉皆雙股故世以為松釵獨栝松每穂三鬚而髙<lb/>
<pb n="KR3k0065_WYG_035-8a"/>
　麗所産每穂乃五鬛焉今所謂華山松是也李賀有<lb/>
　五粒小松歌陸龜蒙詩云松齋一夜懐貞白霜外空<lb/>
　聞五粒風李義山詩松暄翠粒新劉夢得詩翠粒照<lb/>
　晴露皆以粒言松也酉陽雜俎云五粒者當言鬛自<lb/>
　有一種名五粒皮無鱗而結實多新羅所種云然則<lb/>
　所謂粒者鬛也<hi>凡欲松偃葢栽時當去松中大根惟留四傍鬚根則無不偃葢</hi>
竹有雌雄雌者多筍故種竹當種雌自根生上至生稍<lb/>
　一節𤼵者為雌物無逃於陰陽可不信哉<lb/>
<pb n="KR3k0065_WYG_035-8b"/>
梅之早花者皆嫩樹故得春最早樹老則得春漸遲亦<lb/>
　猶人之氣血衰旺老少之異也此説前所未聞<lb/>
朝議大夫李冠卿説揚州所居堂前杏一株極大花多<lb/>
　而不實適有一媒姥至見如此笑謂家人曰來春與<lb/>
　嫁了此杏冬深忽携酒一尊來云是婚家撞門酒索<lb/>
　處子裙一腰繋杏上已而奠酒辭祝再三家人莫不<lb/>
　笑之至明春此杏結子無數江淛間亦聞有嫁橘法<lb/>
　　南方雖産橘然亦畏霜吴中洞庭霜最多即無所<lb/>
<pb n="KR3k0065_WYG_035-9a"/>
　　損詢彼人云洞庭四面皆水水氣上騰尤能辟霜<lb/>
　　所以洞庭橘最佳嵗收不耗<lb/>
朝奉郎劉國均言侍其父吏部公罷官成都行李中有<lb/>
　水銀一篋偶過溪渡篋塞遽脱急求不𫉬即攬取渡<lb/>
　傍叢草塞之而渡至都久之偶欲汞用傾之不出而<lb/>
　斤重如故破篋視之盡成黄金矣國初征澤潞時軍<lb/>
　士於澤中鎌取馬草晚歸鎌刃透成金色<lb/>
　　臨安僧法堅言有歙客經於潛山中見一蛇其腹<lb/>
<pb n="KR3k0065_WYG_035-9b"/>
　　脹甚蜿蜒草中徐遇一草便嚙破以腹就磨頃之<lb/>
　　脹消如故蛇去客念此草必消漲藥也取置篋中<lb/>
　　夜宿旅邸鄰房有過客方呻吟牀第間客就詢之<lb/>
　　云為腹脹所苦即取藥就釜煎一杯湯飲之頃之<lb/>
　　不復聞聲意謂良已至曉但聞鄰房滴水聲呼其<lb/>
　　人不復應急起排戸視之則其血肉俱化為水獨<lb/>
　　遺骸卧牀客大駭挈裝而逃逮明主人視之了不<lb/>
　　測其所以及潔釜炊飯則釜通體成金矣乃宻瘞<lb/>
<pb n="KR3k0065_WYG_035-10a"/>
　　其屍既久經赦客至邸語其事方傳外人也<lb/>
菌不可妄食建寧縣山石間忽生一菌大如車葢鄉民<lb/>
　異之取以為饌食者輒死凡菌為羮照人無影者不<lb/>
　可食食之殺人<lb/>
菌每生於幽𨼆下溼之地或蛇虺嘘氣所成食之皆能<lb/>
　害人人每輕不貲之身以嘗試之嘉定乙亥楊和王<lb/>
　墳上感慈菴僧徳明遊山得竒菌歸作糜供衆毒𤼵<lb/>
　僧行死者十餘人徳明亟嘗不潔𫉬免有日本僧定<lb/>
<pb n="KR3k0065_WYG_035-10b"/>
　心者寧死不汙至膚理拆裂而死其度牒尚藏菴中<lb/>
　年有久定保安治象等號僧衘有法勢大和尚威儀<lb/>
　從儀少屬少録等稱是嵗其國度僧萬人定心姓平<lb/>
　氏日本國京東相州行香縣上守鄉光勝寺僧也咸<lb/>
　淳壬申臨安民家因出郊得佳菌作羮恣食是夜鄰<lb/>
　人聞其家撞突有聲久乃寂然疑有他故遂率衆排<lb/>
　闥而入則其夫婦一女皆殞越嘔血倚壁抱柱而死<lb/>
　矣案間尚餘杯羮以俟其子適以未還幸免於毒<lb/>
<pb n="KR3k0065_WYG_035-11a"/>
囘囘國數千里地産一物極毒全𩔖人形若人参之狀<lb/>
　其國名之曰押不蘆生土中深數丈人或誤觸其毒<lb/>
　氣必死取之法先於四旁開大坎可容人然後以皮<lb/>
　條絡之皮條之系則繋於犬之足既而用杖撃逐犬<lb/>
　犬逸而根㧞起犬感毒氣隨斃就埋土坎中經嵗然<lb/>
　後取出曝乾别用他藥製之每以少許磨酒飲人則<lb/>
　通身麻痺而死雖加以刀斧亦不知也至三日後别<lb/>
　以少藥投之則活葢古華佗能刳腸滌胃以治疾者<lb/>
<pb n="KR3k0065_WYG_035-11b"/>
　必用此藥也今聞御藥院中亦儲之<lb/>
宋景文筆記謂蜀中有蓮大如雀鷇葉舒如錢幹亦有<lb/>
　絲其蕚盛開則向日朝指東停午遡南夕則西指隨<lb/>
　日所至蜀人名曰朝日蓮按鄭熊番禺雜記海南有<lb/>
　向日蓮花似木芙蓉而極香其花東西向日至暮而<lb/>
　謝一呼夜合然則朝日蓮不特蜀中有也<lb/>
京師中太乙宫道士房有楮結子如楊梅徽宗車駕臨<lb/>
　觀之題擬梅軒李似矩呉正仲皆有詩正仲詩云陰<lb/>
<pb n="KR3k0065_WYG_035-12a"/>
　隂緑葉不勝垂著子全多欲壓枝却得君王留一顧<lb/>
　故應雨露亦饒滋五月霏霏雨不開若耶溪畔摘楞<lb/>
　梅朱凡忽向靈窻見疑是雲根越嶺來雖將蜜漬借<lb/>
　㣲酸小摘曽聞飣玉盤争似江南風致在瓶紅初向<lb/>
　緑陰看越中楊梅最佳土人謂之楞梅又北人以梅<lb/>
　汁漬楮實益以蜜假作楊梅故仲至後二篇皆及之<lb/>
　鳥獸第五十九<lb/>
彭蠡小龍顯異至多人人能道之熙寧中王師南征有<lb/>
<pb n="KR3k0065_WYG_035-12b"/>
　軍仗數十船泛江而南自離真州即有一小蛇登船<lb/>
　船師識之曰此彭蠡小龍也當是來䕶軍仗耳典者<lb/>
　以潔器薦之蛇伏其中船乘便風日棹數百里未嘗<lb/>
　有波濤之恐不日至洞庭蛇乃附一商人船囘南康<lb/>
　世傳其封域止於洞庭未嘗踰洞庭而南也有司以<lb/>
　狀聞詔封神為順濟王遣官林希言子中致詔子中<lb/>
　至祠下焚香畢空中忽有一蛇墜祝肩上祝曰龍君<lb/>
　至矣其重一臂不能勝徐下至几案間首如龜不𩔖<lb/>
<pb n="KR3k0065_WYG_035-13a"/>
　蛇首也子中致詔意曰使人至此齋三日然後致祭<lb/>
　王受天子命不可以不齋戒蛇徑入銀香奩中蟠三<lb/>
　日不動祭之日既酌酒蛇乃自奩中引首吸之俄出<lb/>
　循案行色如溼胭脂爛然有光穿一剪綬花過其尾<lb/>
　尚赤其前已變為黄矣正如雌黄色又過一花復變<lb/>
　為緑如嫩草色少頃行上屋梁復乘紙旛脚而下輕<lb/>
　若鴻毛倐忽入帳中遂不見明日子中還船在船後<lb/>
　送之踰彭蠡而囘此龍恒遊舟檝間與常蛇無辨但<lb/>
<pb n="KR3k0065_WYG_035-13b"/>
　蛇行必蜿蜒而此乃直行江人以此辨之<lb/>
　　銕圍山叢談曰小龍靈異見諸傳説甚悉崇寧中<lb/>
　　淮水暴漲而汴口檣舟不能進一日昩爽小龍出<lb/>
　　運綱之舟尾有柁工之婦不識也謂是蜥蜴撥置<lb/>
　　之則又縁柁而上婦怒舉火柴撃其首隨撃霹靂<lb/>
　　大震一聲汴口官私船七百隻皆自相撞撃至碎<lb/>
　　死數十百人朝廷聞而不樂苐命官為賑䘏焉㑹<lb/>
　　𤼵運使上訃而小龍復出大漕窘懼乃焚香祝之<lb/>
<pb n="KR3k0065_WYG_035-14a"/>
　　願與王偕上計入覲天子可乎龍即作喜悦狀因<lb/>
　　舉身入香奩中不動大漕遂携至都輦先以示魯<lb/>
　　公得奏聞上遣使索入内為具酒核以祝之龍輒<lb/>
　　躍出匳中两爪據金杯飲幾釂於是天子異之取<lb/>
　　大琉璃缶貯龍為親加封識焉降付都門外汴水<lb/>
　　龍祠中一夕封識宛如故視缶中則已變化去矣<lb/>
　　上喜加封四字仍大厰其祠宇至大觀末魯公讁<lb/>
　　東南舟行始抵汴口而小龍又出迓魯公然小龍<lb/>
<pb n="KR3k0065_WYG_035-14b"/>
　　所𨽻南北當江湖間素不至两浙也政和壬辰魯<lb/>
　　公在錢塘居鳯山之下私第以正月七日小龍忽<lb/>
　　出佛堂中於是家人大小咸歎異疑必有故明日<lb/>
　　而召命至復加六字王及靖康之初家破魯公貶<lb/>
　　嶺外余從行至江陵將遵陸至鼎灃間公畏暑因<lb/>
　　改舟行憩渚宫之沙頭一倉官廨舍纔弛擔則小<lb/>
　　龍復出見魯公為之涕下且感念龍神乃不忘恩<lb/>
　　舊如此余戲公曰固知小龍之必來爾公愕詢其<lb/>
<pb n="KR3k0065_WYG_035-15a"/>
　　故余曰此亦出公之門也茍每每加意於是無世<lb/>
　　情者則今日必來使此龍一出世間有世情當又<lb/>
　　不來是烏足辱人懐抱耶公乃收淚而笑<lb/>
處士李璞居壽春一日登樓見淮灘雷雨中一龍騰拏<lb/>
　而上雨霽行灘上得一蚌頗大偶拾視之其中有龍<lb/>
　蟠之跡宛然鱗鬛爪角悉具雁宕山中有潭深窅不<lb/>
　測石壁上鎸螺龍郡三字不知何時書也晴晝日光<lb/>
　下注髣髴見一螺殼大如數石甕龍出其中與此政<lb/>
<pb n="KR3k0065_WYG_035-15b"/>
　𩔖<lb/>
横海清池縣尉張澤居於鄆州東城夜自莊舍還而月<lb/>
　色昏暗殆不辨跡偶遇道傍木枝奕然有光因折以<lb/>
　燭路至家挿壁間醉不復省矣晨起取視則枝間一<lb/>
　龍蛻大如新蟬之殻頭角爪尾皆具中空而堅扣之<lb/>
　有聲如玉石且光瑩奪目遇暗則光燭於室遂寶之<lb/>
　傳玩好事沈中老云紹聖間其從兄為青州幕官因<lb/>
　修庭前葡萄架亦得一蛻形體皆如張者獨無光彩<lb/>
<pb n="KR3k0065_WYG_035-16a"/>
　耳神龍變化故無巨細但不知有光無光又何謂也<lb/>
成都府園西樓有大蟒居之率嘗扄鎖虞經臣作帥宴<lb/>
　客樓下蟒忽遺溺正中一武臣之肩須㬰皮肉潰爛<lb/>
　成瘡得妙藥治之方愈經臣為文遣吏祭之即日毁<lb/>
　樓蟒亦不見<lb/>
太宗朝府州折御卿貢馬特異格不甚髙而日行千里<lb/>
　口傍有碧紋如雲霞因名曰碧雲霞上征太原徃來<lb/>
　乘之上下山嶺如履平地上則屈前足下則屈後足<lb/>
<pb n="KR3k0065_WYG_035-16b"/>
　上下如坐安輿不知登降髙下之勞圉人供芻粟或<lb/>
　少倨則嘶鳴奮躍踶齧不已此尤異他馬也上崩悲<lb/>
　鳴不食骨立人不忍視真宗遣從靈駕至永熙陵乃<lb/>
　斃詔與桃花犬同坎瘞<lb/>
義騟者九江戍校王成之鎧騎也成家世𨽻赤籍開禧<lb/>
　間金大入淮甸成以卒從戎四方山屢戰有功稍遷<lb/>
　將候騎方淮民習安倉卒間賊至而逃畜孽滿野成<lb/>
　徇地至花靨見病騟焉疥而瘠骨如堵墻行逐水草<lb/>
<pb n="KR3k0065_WYG_035-17a"/>
　步且僵烏鳶啄其上流血赭髀莫適為主縶而得之<lb/>
　㑹罷兵歸飼以豐秣幾半年膚革僅完毛耏復生日<lb/>
　置之槽櫪憖憖然與羣馬不相顧時一出繋廡下顧<lb/>
　景嘶鳴若自慶其有所遇成亦未始異之牙治在城<lb/>
　陬每旦與同列之𨽻帳下者率夜漏未盡二刻騎而<lb/>
　徃屏息庭槐下執撾候晨雁鶩行立俟頤指午退以為<lb/>
　常馬或䠞薾不任相通融為假借一日有告馬病從<lb/>
　成請騟徃始命鞍踶鳴人立左右驤拒不可制易十<lb/>
<pb n="KR3k0065_WYG_035-17b"/>
　數健卒莫能孰何乃以歸之成成曰安有是呼常馭<lb/>
　羸卒持鞚來則帖耳馴服如平時振迅通衢罄鞚緩<lb/>
　亟無少忤者自是惟成乘則受之他人則復弗受雖<lb/>
　日浴於河羣馬皆裼而騎相望後先騟之馭者終莫<lb/>
　敢竊睨其膺鬛稍前即噬囓之軍中咸指為駑悍擯<lb/>
　弗齒嘉定庚午峒冦李元礪盜弄潢池兵庚符下統<lb/>
　府調兵三千人以徃成與行﨑嶇山澤坦若方軌至<lb/>
　吉之月餘冦來犯龍泉柵成出摶鬬四五合幾敗之<lb/>
<pb n="KR3k0065_WYG_035-18a"/>
　矣或以鈎出其腋及鞬而墜死焉官軍亟鳴鉦騟屹<lb/>
　立不去躑躅徘徊悲鳴屍側賊將顧曰良馬也取之<lb/>
　元礪有弟悍狠恃勢每出掠率强取十二三適見之<lb/>
　色動曰我欲之將不敢逆遂試之蹴踘進退折旋良<lb/>
　愜即不勝喜貯以上廏煮豆粟濯泉翦<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>用金玉為<lb/>
　鎧華韉沃續極其鮮明羣渠皆釃酒來賀輜重卒有<lb/>
　為賊掠取者知之曰騟他日未嘗若是彼畜也而亦<lb/>
　畏賊耶竊怪之於是日遊其騟於峒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>間上下峻坂<lb/>
<pb n="KR3k0065_WYG_035-18b"/>
　無不如意恨得之晚思一快意馳騁而地多阻且不<lb/>
　可得後旬浹復犯永新柵官軍聞有冦至拔鹿角出<lb/>
　迎撃鼓聲始殷果乘騟以來騟識我軍旗幟亟馳賊<lb/>
　覺有異大呼挽勒不止則怒以鐵槊撃之胯盡傷騟<lb/>
　不復顧冐陣以入軍士識之者曰此王校之騟也是<lb/>
　異服者必其魁相與逐之執以下訊而得其實則縛<lb/>
　以徇於軍曰得元礪之弟矣譟而進賊軍大駭軍士<lb/>
　踴躍争奮遂敗之急露羽書以出竒𫉬醜聞檻送江<lb/>
<pb n="KR3k0065_WYG_035-19a"/>
　右道朝廷方患其跳梁日徯吉語聞而嘉之第賞有<lb/>
　差衆恥其功之出於馬也没騟之事騟之義遂不聞<lb/>
　於時居二日騟歸病傷不秣而死稗官氏曰孔子曰<lb/>
　驥不稱其力稱其徳也今視騟之事信然夫不茍受<lb/>
　以為正報施以為仁㢲以用其權而決以致其功又<lb/>
　卒不失其義以死非徳其孰能稱之耶彼仰秣而戀<lb/>
　豆厯跨下而不知恥因人而成事者雖有奔塵絶景<lb/>
　之技才不勝徳嫓之駑駘何足算乎余意君子之將<lb/>
<pb n="KR3k0065_WYG_035-19b"/>
　有取也而居是鄉詳其事故私掇取著於篇<lb/>
　　唐興元有知馬者曰李㓜清暇日常取適於馬肆<lb/>
　　有致悍馬於肆者結繅交落其頭二力士以木挺<lb/>
　　叉其頤三四輩執撾而從之馬氣色如將噬有不<lb/>
　　可馭之狀㓜清迫而察之訊於主者且曰馬惡無<lb/>
　　不具也將貨焉惟其所酬耳㓜清以三萬易之馬<lb/>
　　主慚其多既而聚觀者數百輩詰㓜清㓜清曰此<lb/>
　　馬氣色駿異體骨徳度了非几馬是必主者不知<lb/>
<pb n="KR3k0065_WYG_035-20a"/>
　　俾雜駑輩槽棧陷敗糞穢狼籍刷滌不時芻秣不<lb/>
　　適蹄齧蹂奮蹇跂唐宇志性鬱塞終不得伸久無<lb/>
　　所賴𤼵而狂躁則無不為也既晡觀者少間乃别<lb/>
　　市以新絡頭㓜清自持徐而語之曰爾才性不為<lb/>
　　人知吾為汝易是鏁結穢雜之物馬弭耳引首㓜<lb/>
　　清自負其知乃湯沐剪刷别其槽棧異其芻秣數<lb/>
　　日而神氣小變踰月而大變志性如君子步驟如<lb/>
　　俊又嘶如龍顔如鳯乃天下之駿乘也<lb/>
<pb n="KR3k0065_WYG_035-20b"/>
畢再遇兖州驍將也開禧用兵屢立戰功金人認其旗<lb/>
　幟即避之屢遷至鎮江都統制揚州承宣使驍衛上<lb/>
　将軍後以老病致仕始居於霅有戰馬號黒大蟲駿<lb/>
　駔異常獨主翁能馭之再遇既死其家以鐵絙羈之<lb/>
　闌中適遇嶽祠迎神聞金鼓聲意為赴敵於是長嘶<lb/>
　奮迅斷絙而出其家慮傷人命健卒十餘挽之而歸<lb/>
　乃好言戒之云将軍已死汝莫生事累我家馬聳耳<lb/>
　以聴汪然出涕喑啞長鳴數聲而斃<lb/>
<pb n="KR3k0065_WYG_035-21a"/>
熊居山中雖行數千里悉有潛伏之所必在石嵓枯木<lb/>
　中山民謂之熊館惟虎出百里外則迷不知路<lb/>
世傳補助竒僻之品有所謂山獺者云以少許磨酒飲<lb/>
　之立驗然本草醫方皆所不載止見桂海虞衡志云<lb/>
　出宣州溪峒峒人云獺性淫毒山中有此物凡牝獸<lb/>
　悉避去獺無偶抱木而枯峒獠尤貴重之能解箭毒<lb/>
　中箭者研其骨少許傅之立消其土人號之曰挿翹<lb/>
　一枚值黄金數两抱木枯死者土人自稀得之殺死<lb/>
<pb n="KR3k0065_WYG_035-21b"/>
　者功少劣私貨出界者罪至死方春時<graphic n="KR0889" url="https://raw.githubusercontent.com/kanripo/KR-Gaiji/master/images/KR0889.png" mimeType="image/png"/>女數十歌<lb/>
　嘯山谷以尋藥挑菜為事獺一聞婦人氣輒躍升其<lb/>
　身粘骨而入牢不可脱因扼殺而藏之土人驗之之<lb/>
　法令婦人摩手極熱取置掌心以氣呵之即趯然而<lb/>
　動然其地亦不常有或累數嵗得其一則其人可立<lb/>
　致富矣<lb/>
范忠宣宰襄邑有二鳥𩔖鸛灰羽赤喙數遊囿中衆見<lb/>
　其異以計羅得畜而馴之愛食虵虺纔入口中即為<lb/>
<pb n="KR3k0065_WYG_035-22a"/>
　水半年一縣虵虺幾盡竟不知其名也有廣南賈者<lb/>
　過見之曰此檀雞毒鳥也後其一死居無何忠宣閲<lb/>
　廣南異物志曰檀雞鴆鳥之别名始大駭即命殺而<lb/>
　焚瘞之<lb/>
　　至和中彭乘赴任邕至金城驛方具食聞如以手<lb/>
　　搭腰鼓聲問郵卒曰何處作樂曰非也乃鴆鳥禁<lb/>
　　蛇<lb/>
鬼車俗稱九頭鳥陸長源辨疑志又名渠逸鳥世傳此<lb/>
<pb n="KR3k0065_WYG_035-22b"/>
　鳥昔有十首為犬噬其一至今血滴人家為災咎故<lb/>
　聞之者必叱犬滅燈以速其過澤國風雨之夕徃徃<lb/>
　聞之六一翁有詩曲盡其悲哀之聲然鮮有睹其形<lb/>
　者淳熙間李壽翁守長沙嘗募人捕得之身圓如箕<lb/>
　十脰環簇其九有頭其一獨無而鮮血㸃滴如世所<lb/>
　傳每脰各生两翅當飛時十八翼霍霍競進不相為<lb/>
　用至有爭抝折傷者景定間周漢國公主下降賜第<lb/>
　嘉會門之左飛樓複道近接禁篽主嘗得疾一日正<lb/>
<pb n="KR3k0065_WYG_035-23a"/>
　晝忽有九頭鳥踞主第擣衣石上其狀𩔖野鳬而大<lb/>
　如箕哀鳴啾啾畧不畏憚命弓射之不中而去是夕<lb/>
　主薨<lb/>
鼔山有老僧曽登靈源洞見一禽自海上至身大如牛<lb/>
　翼廣二丈餘下村疃間低飛掠食俄攫二大羖羊復<lb/>
　望海而去識者云是虎鷹能捉捕虎豹<lb/>
紹興二十六年淮宋之地將秋收粟稼如雲而蝗蟲大<lb/>
　起翻飛蔽天所過田畝頃刻而盡未幾有水鳥名曰<lb/>
<pb n="KR3k0065_WYG_035-23b"/>
　鶖形如野鶩而髙且大脰有長嗉可貯數斗物千百<lb/>
　為羣更相呼應共啄蝗盈其嗉不食而吐之既吐復<lb/>
　啄連城數十邑皆若是才旬日蝗靡孑遺嵗以大熟<lb/>
　徐泗上其事於金廷下制封鶖為䕶國大將軍<lb/>
萬安軍南並海石崖中有道士年八九十嵗自言本交<lb/>
　趾人渡海船壊於此崖因庵焉養一雞大如倒挂日<lb/>
　置枕中啼即夢覺又畜玉獅小於蝦蟆風度清癯以<lb/>
　線繋几案間道士喚則跳躑登几唇危坐分殘顆而<lb/>
<pb n="KR3k0065_WYG_035-24a"/>
　食之又有龜狀如錢置合中時掲其葢使出戲衣袖<lb/>
　間予謁之出此三物從予乞詩余熟視曰公小人國<lb/>
　中引道者吾詩俚詎能募寫髙韻<lb/>
邕宜以西南丹諸蠻皆居窮崖絶谷間有獸名曰埜婆<lb/>
　黄髮椎髻跣足裸形儼然一媪也上下山谷如飛猱<lb/>
　自腰以下有皮纍垂盖膝若犢鼻力敵數壯夫喜盜<lb/>
　人子女然性多疑畏罵已盜必復至失子家窺伺之<lb/>
　其家知為所竊則集鄰里大罵不絶口徃徃不勝罵<lb/>
<pb n="KR3k0065_WYG_035-24b"/>
　者之衆則挾以還之其羣皆雌無匹偶每遇男子必<lb/>
　負去求合嘗為健夫設計擠之大壑中展轉哮吼脛<lb/>
　絶不可起集衆刺殺之至死以手䕶腰間不置剖之<lb/>
　得印方寸瑩若蒼玉字𩔖符篆不可識非鎸非鏤葢<lb/>
　自然之文然亦竟莫知其所寶何用也<lb/>
河州有禽名骨托狀𩔖雕髙三尺許常以名自呼能食<lb/>
　鐵石郡守每置酒輒出以示坐客或疑鐵石至堅非<lb/>
　可食之物乃取三寸白石繋以絲繩擲其前即啄而<lb/>
<pb n="KR3k0065_WYG_035-25a"/>
　吞之良久牽出視石已軟爛如泥矣<lb/>
夔峽間有子母鵲比常鵲差大雌雄未嘗相離虞者必<lb/>
　雙得之閉雌於籠中縱雄出食食飽輒歸縱雌亦然<lb/>
　若雙縦則徑去不復返矣<lb/>
髙廟駐蹕建康有大赤鸚鵡自江北來集行在承塵上<lb/>
　口呼萬嵗宦者以手承之鼓翅而下足繫小金牌有<lb/>
　宣和二字因以索架置之畧不驚怪比上膳時行在<lb/>
　草草無樂鸚鵡大呼卜尚樂起方響久之曰卜娘子<lb/>
<pb n="KR3k0065_WYG_035-25b"/>
　不敬萬嵗葢道君時掌樂宫人以方響引樂者故猶<lb/>
　以舊格相呼髙廟為罷膳泣下後此鳥持至臨安忽<lb/>
　死髙宗親為文祭之云金距絳裳何意朱紫乘軒駭<lb/>
　散纒羅鬬死不逺長江來自汴水匪饑則附曰忠自<lb/>
　矢謝跡雲端投身禁裏每呼舊人以勵近侍禽言若<lb/>
　斯鳥官誰似云胡委羽歸魂鶉尾借號有烏來朝無<lb/>
　雉漸肯為儀厯仍輝紀尚饗宸翰灑灑一時大手當<lb/>
　為閣筆<lb/>
<pb n="KR3k0065_WYG_035-26a"/>
髙宗宫中養鸚鵡數百髙宗一日問之曰頗思鄉否鸚<lb/>
　鵡曰思鄉遂遣中使送歸龍山後數年有使臣過隴<lb/>
　山鸚鵡問曰上皇安否使臣曰上皇崩矣鸚鵡聞之<lb/>
　皆悲鳴不已使臣賦詩曰隴口山深草木黄行人到<lb/>
　此斷肝腸耳邊不忍聴鸚鵡猶在枝頭説上皇<lb/>
　　蔡丞相持正謫新州侍兒從焉善琵琶遂名之素<lb/>
　　養一鸚鵡甚慧丞相欲召琵琶即一扣響板鸚鵡<lb/>
　　𫝊呼琵琶逝後一日誤扣響板鸚鵡猶傳言丞相<lb/>
<pb n="KR3k0065_WYG_035-26b"/>
　　大慟感疾不起嘗為詩云鸚鵡言猶在琵琶事已<lb/>
　　非傷心瘴江水同渡不同歸<lb/>
宋時有秦吉了能人言倭蠻欲以錢十萬貨之主人告<lb/>
　吉了曰貧故貨汝吉了云戀主人不願向他去因不<lb/>
　食死厓山宋亡時有白鷴在籠見帝入水遂躑躅<lb/>
　哀鳴竟與籠同墜水中<lb/>
竹雞之性遇其儔必鬬取之者掃落葉為城置媒其中<lb/>
　而𨼆身於後操網馬激媒使之鳴聞者隨聲必至閉<lb/>
<pb n="KR3k0065_WYG_035-27a"/>
　目飛入城直前欲鬬而網已起無脱者葢目既閉則<lb/>
　不復見人鷓鴣性好潔獵人於茂林間浄揮掃地稍<lb/>
　散榖於上禽徃來行遊且步且啄則以粘竿取之麂<lb/>
　行草莽中畏人見其跡但循一逕無問逺近也村民<lb/>
　結繩為繯置其所行處麂足一絓則倒懸於枝上乃<lb/>
　生𫉬之閩中好食蜂子人不能識其穴徃來以長紙<lb/>
　帶粘於肉蜂見之必銜入穴乃躡尋得之熏取其子<lb/>
　蟲鳥之智自謂周身矣如人之不仁何<lb/>
<pb n="KR3k0065_WYG_035-27b"/>
鸂鶒能勅水故水宿而物莫能害鴆能巫步禁蛇啄木<lb/>
　遇蠧穴以嘴畫字成符印蟲自出鵲有𨼆巢木故鷙<lb/>
　莫能見燕啣泥避戊巳日故巢不傾鸛有長水石故<lb/>
　能於巢中養魚而水不涸燕惡艾雀欲奪其巢即啣<lb/>
　艾置巢中燕輒避去<lb/>
淮南諺曰雞寒上樹鴨寒下水驗之皆不然有一媪曰<lb/>
　雞寒上距鴨寒下嘴耳上距謂縮一足下嘴謂藏其<lb/>
　咮於翼間<lb/>
<pb n="KR3k0065_WYG_035-28a"/>
廣陵牛氏家堂燕方育雛而雌為猫所斃雄啁唽久之<lb/>
　翻然而逝少選引一雌偕來共哺其子明日有雛墜<lb/>
　地至晚羣雛畢死取視之滿吭皆卷耳實葢為雌所<lb/>
　毒也嗟乎禽鳥嫉其前雛一至於此<lb/>
羅州山中多孔雀雌者尾短無金翠雄者尾大而緑光<lb/>
　翠奪目然自愛其尾欲棲息必先擇致尾之地南人<lb/>
　捕者先施網罟須俟甚雨尾霑而重不能髙翔初為<lb/>
　所擒則雀欲展其翅恐傷其尾至死尚愛䕶之土人<lb/>
<pb n="KR3k0065_WYG_035-28b"/>
　有活取其尾者持刃於叢篁幽閴處藏蔽其身伺其<lb/>
　過則急斷其尾不急斷迴首一顧即金彩無復光翠<lb/>
　故生者為貴也為婦人首飾及扇拂之𩔖或生擒𫉬<lb/>
　者餉饋如京洛間鵝雁以充口腹其味亦如之解百<lb/>
　毒人食其肉飲藥無驗其首與血解大毒蛇與孔雀<lb/>
　偶得其卵者使雞伏即成其名曰都䕶初年生緑毛<lb/>
　三年生小尾生小火眼五年生大火眼大尾乃成始<lb/>
　春而生三四月後復彫與花蕚相榮衰每至晴明軒<lb/>
<pb n="KR3k0065_WYG_035-29a"/>
　翥其尾自迴顧視之謂之朝尾須以一間房前開窻<lb/>
　牖面向明方東西照映向裏横以木架令棲息其性<lb/>
　愛向明飼之以米榖豆麥勿令闕水與養雞無異每<lb/>
　至秋夏於田野中拾螽斯蟋蟀活蟲餵飼之凡欲餵<lb/>
　飼引於<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事上令慣見賓客又盛夏或患眼痛可以<lb/>
　鵝翎筒子灌少生油以新汲水洗之如眼不開則擘<lb/>
　口餤以小魚鰕不爾餓損及切蒻少許餤之貴其涼<lb/>
　冷如食有餘則愈切不可與鹹酸物食食則減精神<lb/>
<pb n="KR3k0065_WYG_035-29b"/>
　昏暗毛色馴養頗久見婦女童𥪡彩衣綬帶必逐而<lb/>
　啄之或芳時媚景聞絲竹歌吹之聲必舒張翅尾眄<lb/>
　睞而舞若有意焉<lb/>
五臺山有鳥名寒號蟲四足有肉翅不能飛其糞即五<lb/>
　靈脂當盛暑時文彩絢爛乃自鳴曰鳯凰不如我比<lb/>
　至深冬嚴寒之際毛羽脱落索然如鷇雛遂自鳴曰<lb/>
　得過且過嗟夫世之人中無所守者率不甘湛涪鄉<lb/>
　里必振拔自豪求尺寸名詫九族儕𩔖則便志滿意<lb/>
<pb n="KR3k0065_WYG_035-30a"/>
　得出肆入揚以為天下無復我加矣及乎稍遇貶抑<lb/>
　遽若喪家之狗垂首貼耳搖尾乞憐惟恐人不我恤<lb/>
　視寒號蟲何異哉是可哀已<lb/>
北方凡皂鵰作巢所在官司必令人窮巢探卵較其多<lb/>
　寡如一巢而三卵者置卒守䕶日覘視之及其成鷇<lb/>
　一乃狗耳取以飼養進之於朝其狀與狗無異但耳<lb/>
　尾多毛羽數根而已田獵之際鵰則戾天狗則走陸<lb/>
　所逐同至名曰鷹背狗<lb/>
<pb n="KR3k0065_WYG_035-30b"/>
養鷹鸇者其𩔖相語謂之㕲潄㕲音以麥反三館書有<lb/>
　㕲潄三卷皆養鷹鸇法度及其醫療之術<lb/>
杜詩江湖多白鳥天地亦青蠅人多指白鳥為鷺非也<lb/>
　説者謂是蚊蚋梁元帝金樓子云齊威公卧于栢寢<lb/>
　白鳥營饑而求飽公開翠紗之厨而進焉有知禮者<lb/>
　不食而退有知足者雋永而退有不知足者長嘘短<lb/>
　吸而食及其飽也腹為之潰葢戒夫貪也<lb/>
　　内庫書中金樓子有李後主手題曰梁元帝謂王<lb/>
<pb n="KR3k0065_WYG_035-31a"/>
　　仲宣昔在荆州著書數十篇荆州壊盡焚其書今<lb/>
　　在者一篇知名之士咸重之見虎一毛不知其斑<lb/>
　　後西魏破江陵帝亦盡焚其書曰文武之道盡今<lb/>
　　夜矣何荆州焚書一語前後一轍也詩以弔之曰<lb/>
　　牙籖萬軸裹紅綃王粲書同付火燒不是祖龍留<lb/>
　　面目遺篇那得到今朝卷皆薛濤箋所鈔惟今朝<lb/>
　　字誤作金朝徽廟惡之以筆抹去後書竟如䜟入<lb/>
　　金也<lb/>
<pb n="KR3k0065_WYG_035-31b"/>
處士劉易𨼆居王屋山嘗於齋中見一大蜂罥於蛛網<lb/>
　蛛徃逼蜂反為所螫墜地俄頃蛛鼓腹欲裂乃徐徐<lb/>
　行入草嚙芋梗㣲破以瘡就嚙處磨之良久漸消輕<lb/>
　捷如故<lb/>
闗中無螃蠏元豐中秦州人家收得一乾蠏土人怖其<lb/>
　形狀以為怪物每人家有病瘧者借去挂門戸上徃<lb/>
　徃遂差不但人不識鬼亦不識也<lb/>
蝗飛或墜陂浸中輒化為蝦有漁人置網湖側蝗墜壓<lb/>
<pb n="KR3k0065_WYG_035-32a"/>
　網至没漁人輒有喜色明日舉網得蝦數斗<lb/>
狗最畏寒凡卧必以尾掩其鼻方能熟睡或欲其夜警<lb/>
　則翦其尾鼻寒無所蔽則終夕警吠<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0065_WYG_035-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋稗𩔖鈔卷三十五<lb/>
</p>
<p>
</p>
  </div>
<div>
<head>宋稗𩔖鈔卷三十六</head> <lb/>
    <p>
<pb n="KR3k0065_WYG_036-1a"/>
欽定四庫全書<lb/>
　宋稗𩔖鈔卷三十六<lb/>
　　　　　　　　　　　　　常熟潘永因編<lb/>
　搜遺第六十<lb/>
顔之推曰人足所履不過數寸然而咫尺之途必顛蹶<lb/>
　於崖岸拱抱之梁必沉溺於川原者何哉為其傍無<lb/>
　餘地也君子之行已也抑亦如之至誠之言人未必<lb/>
　信至潔之言物或致疑皆由言行聲名無餘地也或<lb/>
<pb n="KR3k0065_WYG_036-1b"/>
　問吕居仁天下歸仁如何居仁作韻語答之曰面前<lb/>
　徑路無令窄窄時無過客無過客時徑益荒眼前滿<lb/>
　地生荆棘黄山谷云面前徑路常須令寛路徑窄則<lb/>
　無著身處况能使人行也以上三言相符彼立已於<lb/>
　峻及離人而立於獨者可以警矣<lb/>
吕獻可以追尊濮園事擊歐公如曰首開邪議妄引經<lb/>
　證以枉道悦人主以近利負先帝者凡十四章具載<lb/>
　奏議中司馬文正作序乃首載歐公諌臣論以為誠<lb/>
<pb n="KR3k0065_WYG_036-2a"/>
　言文正之意以獻可能盡歐公所書諫臣之事使歐<lb/>
　公得以無怨歟抑亦歐公但能言之獻可實能行之<lb/>
　耶不然獻可排歐公為邪反以歐公之論序獻可之<lb/>
　奏又以為誠言可乎歐公晚著濮議一書専與獻可<lb/>
　辨獨歸過獻可可為甚矣<lb/>
五代時有姓吕為侍郎者三人皆名族俱有後仕于朝<lb/>
　為相吕𤦺晉天福中為兵部侍郎曾孫文惠端相太<lb/>
　宗吕夢竒後唐長興中為兵部侍郎孫文穆蒙正相<lb/>
<pb n="KR3k0065_WYG_036-2b"/>
　太宗曾孫文靖夷簡相仁宗衣冠最盛吕咸休周顯<lb/>
　徳中為户部侍郎七世孫正愍大防相哲宗異哉<lb/>
太祖以歸徳軍創業升宋州為歸徳府後為應天府太<lb/>
　宗以晉王即位升并州為太原府真宗以夀王建儲<lb/>
　升夀州為夀春府又嘗為襄王升襄州為襄陽府仁<lb/>
　宗以昇王建儲升建業為江寧府又嘗為慶國公以<lb/>
　慶州為慶陽府英宗以齊州防禦使入繼以齊州為<lb/>
　興徳軍又嘗為宜州刺史鉅鹿郡公岳州防禦使以<lb/>
<pb n="KR3k0065_WYG_036-3a"/>
　宜州為慶逺軍邢州為信徳府安國軍岳州為岳陽<lb/>
　軍神宗自頴王升儲以汝陰為順昌府又嘗為安州<lb/>
　觀察使光國公以安州為徳安府光州為光山軍哲<lb/>
　宗自延安郡王升儲升延州為延安府又嘗為東平<lb/>
　軍節度使均國公以鄆州為東平府均州為武當軍<lb/>
　徽宗自端王入繼升端州為肇慶府又嘗為寧國公<lb/>
　平江鎮江軍節度使以寧州為興寧軍平江鎮江並<lb/>
　升為府欽宗自定王建儲升定州為中山府高宗以<lb/>
<pb n="KR3k0065_WYG_036-3b"/>
　康王中興升康州為徳慶府孝宗以建王建儲升建<lb/>
　安為建寧府并升隆興寧國常徳崇慶諸府皆以其<lb/>
　潜藩分建之地也<lb/>
蘇子容聞人語故事必令人檢出處司馬温公聞新事<lb/>
　即便鈔録且記所言之人故當時諺曰古事莫語子<lb/>
　容今事勿告君實<lb/>
宣和間申禁東坡文字甚嚴有士人竊㩦坡集出城為<lb/>
　門者所𫉬執送有司見集後一詩云文星落處天地<lb/>
<pb n="KR3k0065_WYG_036-4a"/>
　泣此老已亡吾道窮才力漫超生仲達功名猶忌死<lb/>
　姚崇人間便覺無清氣海内何曾識古風平日萬篇<lb/>
　誰愛憎六丁収拾上瑤宫京尹義其人乃陰縱之<lb/>
王荆公在金陵有僧清曉於鍾山道上見有童子數人<lb/>
　持幡幢羽葢之屬僧問之曰往迎王相公幡上書云<lb/>
　中含法性外習塵氛到寺未久聞荆公薨<lb/>
或問李伯紀後來當國蔡京如不死如張邦昌正典刑<lb/>
　否晦菴曰靖康名流多是京晚年牢籠出來的人才<lb/>
<pb n="KR3k0065_WYG_036-4b"/>
　伯紀亦所不免如李泰發是極硬底人亦為京所羅<lb/>
　致他可知已<lb/>
宣政間凡危亾亂字皆禁不得用<lb/>
有人問尹和靖靖康中孰可以為將曰种師道又問孰<lb/>
　可以為相良久曰也只教他做<lb/>
秦檜一日在某寺中慶聖節一樹上貼一榜子云秦相<lb/>
　公是細作是時陳應之到廟堂問和親之故秦云某<lb/>
　意無他但人主有一六十歲老親在逺須要取來相<lb/>
<pb n="KR3k0065_WYG_036-5a"/>
　聚因顧左右取國書看檜掩其前後中間有云不求<lb/>
　而得可謂大恩葢指河南也<lb/>
徐師川㣲時嘗遊廬山遇一宧者鄭諶與之詩曰平生<lb/>
　不善劉蕡策色色門中皆有人後徐入樞府鄭時適<lb/>
　用事似有力焉<lb/>
二蘇文未出學者争𫝊誦徐禧之文禧師川之父黄魯<lb/>
　直之妺壻也永樂之敗禧死難<lb/>
岳太尉本是韓魏公家佃客毎見韓家子弟必拜<lb/>
<pb n="KR3k0065_WYG_036-5b"/>
季清言有一鄉人賣文字遇虎其人無走處耳曾聞人<lb/>
　言虎識字遂鋪開文字與虎㸔虎遂去<lb/>
靖康京城不守王時雍盡搜取婦女與金人時號雍為<lb/>
　金人外公<lb/>
南渡後福建賦税猶易辦浙中全是横斂丁錢有至三<lb/>
　千五百者人由此多去計會中使作宫中名字以免<lb/>
　税辛幼安云曾見糞船亦挿徳夀宫旗字<lb/>
王介甫欲行保伍法以去天下坐食之兵獨此法不曾<lb/>
<pb n="KR3k0065_WYG_036-6a"/>
　行得<lb/>
晦菴云有一等人能談仁義之道做事處却乖此與鬼<lb/>
　念大悲呪一般更無奈他何<lb/>
胡文定少時性最急嘗怒一兵士至親毆之兵輒抗拒<lb/>
　無可如何遂回入書室作小冊盡寫經傳中文有寛<lb/>
　字者以觀玩從此遂不復卞急<lb/>
文潞公嘗曰人但以彦博長年為慶獨不知閲世既久<lb/>
　内外親戚皆亡一時交遊彫喪殆盡所接皆邈然少<lb/>
<pb n="KR3k0065_WYG_036-6b"/>
　年無可論舊事者<lb/>
董敦逸吉水永豐村落人哲宗時為吏部侍郎招鄉人<lb/>
　之寓太學者以訓童稚童稚業不精進董責之自言<lb/>
　幼入上庠甘虀鹽者凡幾年今汝若此何以有成耶<lb/>
　其鄉人答曰公言過矣侍郎乃董十郎兒賢郎乃董<lb/>
　侍郎兒葢董起白屋父行第十<lb/>
仁宗慶厯初急於用賢當時有聲望者王兵部素歐陽<lb/>
　校理修余校理靖魚工部周詢四人並命作諌官朝<lb/>
<pb n="KR3k0065_WYG_036-7a"/>
　野相慶時惟魚望不及三人蔡君謨時為校勘為詩<lb/>
　慶之曰御筆親除三諫官士林相賀復相歡魚聞之<lb/>
　乃曰予不與士論何顔復當誎列遂乞辭職朝廷從<lb/>
　之乃過䑓御史即除蔡代知諌院是時諌院號稱得<lb/>
　人魚在䑓亦稱職旋拜中丞而卒<lb/>
李端懿李端愿問卜人李易簡曰富貴吾不憂但問夀<lb/>
　幾何易簡曰二君大長公主之子生而富貴窮奢極<lb/>
　欲又求長夀當如貧者何造物如此無乃太不均乎<lb/>
<pb n="KR3k0065_WYG_036-7b"/>
　遂不與卜<lb/>
馮當世丞相有答伯庸詩云孔子之文滿天下孔子之<lb/>
　道滿天下得其文者公卿徒得其道者為餓夫<lb/>
緜州諸邑各有所出謂之八子巴西紗子魏城扇子羅<lb/>
　江犬子神泉榛子彰明附子龍安杏子鹽泉絲子石<lb/>
　泉猴子巴西紗一疋重二兩婦人製為夏服甚輕妙<lb/>
　魏域以一繭造一扇謂之緜扇輕而可愛<lb/>
紹聖初陸農師曾子開俱以曾預修神宗實録𬒳謫中<lb/>
<pb n="KR3k0065_WYG_036-8a"/>
　書舍人林希子中草詞云謂爾同為謗訕則於今其<lb/>
　藁不存謂爾有所建明則未嘗争論而去人以為得<lb/>
　實<lb/>
元豐中光禄卿危拱辰為進士時遇五臺山僧號稱知<lb/>
　人拱宸以前程問之僧以手帕裏一大錢贈之曰謹<lb/>
　守終有所見拱宸秘而識之其後登第死於江南饒<lb/>
　州鑄錢監<lb/>
真宗朝簽書樞密院馬公知節武人方直真誠真宗東<lb/>
<pb n="KR3k0065_WYG_036-8b"/>
　封下至從臣皆齋戒至岳下撫問執政曰卿等在路<lb/>
　素食不易時宰相臣僚有私食驢肉者馬乃對曰亦<lb/>
　有打驢子喫的及還都設宴開封府先命巡吏屏出<lb/>
　貧民於城外上御樓見人物之盛喜顧宰臣曰今都<lb/>
　城士女繁富皆卿等輔佐之力馬乃奏曰貧者總趕<lb/>
　在城外左右皆失色真宗以為誠而親之事多𩔖此<lb/>
　馬公一日從駕遊幸羣臣皆賦詩馬素不習文真宗<lb/>
　强之奉詔詩成乃奏曰臣不善書乞宣陳堯叟與臣<lb/>
<pb n="KR3k0065_WYG_036-9a"/>
　書真宗如其言時陳為首相議者惜之<lb/>
徽宗在藩邸楊震給事左右最為周慎嘗有雙鶴降於<lb/>
　中庭左右皆賀震急逐去云是鸛非鶴也又一日芝<lb/>
　生寢閣左右復稱慶震急刈除曰是菌非芝由此信<lb/>
　任彌篤<lb/>
葑草尚能攔浪藕絲不解留連此一聨東坡在黄時戲<lb/>
　書也又云湖上秋風聚螢苑門前春浪散花洲王文<lb/>
　甫所居在黄之車湖即武子故居宅枕大江即散花<lb/>
<pb n="KR3k0065_WYG_036-9b"/>
　洲也東坡屢過其家戲書此<lb/>
秦少遊南遷舟過南康宫亭廟下見湖月光彩特異因<lb/>
　憶昔在雲老惜竹軒所見景色與此不殊其夜夢美<lb/>
　人自稱維摩散花天女以維摩像求贊少㳺愛其畫<lb/>
　謂非呉道子不能作天女戲贈詩曰不知水宿分風<lb/>
　浦何異秋眠惜竹軒開道詩詞妙天下廬山對眼可<lb/>
　無言少遊贊曰竺儀華夢瘴面囚首口雖不言十分<lb/>
　似九應笑蔭覆大千作獅子吼不如搏取浄域丸泥<lb/>
<pb n="KR3k0065_WYG_036-10a"/>
　似陶家手既寤因自書之其真跡落雷州天寧寺<lb/>
齊州城西張意諌議園亭有金線泉石甃方池廣袤丈<lb/>
　餘泉亂發其下東注城濠中澄澈見底池心南北有<lb/>
　金線一道𨼆起水面以油滴一隅則線紋逺去或以<lb/>
　紋亂之則線輒不見水止如故天陰亦不見齊為東<lb/>
　方名郡而張氏濟南盛族園池乃郡之勝遊泉之出<lb/>
　百年矣士大夫過濟南至泉上者不可勝數而無能<lb/>
　䆒其所以然亦無一人題詠者獨蘇子瞻有詩曰槍<lb/>
<pb n="KR3k0065_WYG_036-10b"/>
　旗㩦到齊西境更試城南金線竒然亦不能辨泉之<lb/>
　所以有金線也曾南豐亦有金線泉詩曰玉甃常浮<lb/>
　顥氣鮮金絲不定路南泉雲依美藻争成縷月照寒<lb/>
　漪巧上弦已繞渚花紅灼灼更縈沙竹翠娟娟無風<lb/>
　到底塵埃盡界破氷綃一片天又范諷自給事中謫<lb/>
　官數年方歸逰張氏園亭飲泉上有金線珍珠之目<lb/>
　水木環合乃厯下之勝景園亭主人乃張寺丞聰也<lb/>
　嘗<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>范晏飲於亭范題一絶於壁云園林再到身猶<lb/>
<pb n="KR3k0065_WYG_036-11a"/>
　健官職全抛夢乍醒惟有南山與君眼相逢不改舊<lb/>
　時青<lb/>
英州雷震一山梓樹盡枯而生龍腦京師龍腦為之頓<lb/>
　賤時熙寧元年七月也王禹玉言於司馬文正公使<lb/>
　人就市買之信然一兩直錢千四百味苦而香酷烈<lb/>
　又言潭州益陽雷震山裂出米可數十萬斛炊之成<lb/>
　飯而腥不可食有賫其米至京師者禹玉以相貽其<lb/>
　狀信米也而色黒如炭又言荆襄之間天雨白氂如<lb/>
<pb n="KR3k0065_WYG_036-11b"/>
　馬尾長者尺餘瀰漫山谷亦有賫至京師者管輅所<lb/>
　謂天雨毛賢人逃者也<lb/>
山谷守當塗日郭功父嘗寓焉一日遇山谷論文山谷<lb/>
　𫝊少遊千秋歲詞嘆其句意之善欲和之而海字難<lb/>
　叶功父連舉數海字若孔北海之𩔖山谷頗厭而未<lb/>
　有以郤之次日又過山谷問焉山谷答曰昨晚偶得一<lb/>
　海字韻功父問其所以山谷云羞殺人也爺娘海自<lb/>
　是功父不復論文於山谷矣葢山谷用俚語以却之<lb/>
<pb n="KR3k0065_WYG_036-12a"/>
　也<lb/>
閩賈郁性峭直不容人吏文過為仙遊令及受代有一<lb/>
　吏酣醉郁怒曰吾當再典此邑以懲此軰吏揚言公<lb/>
　欲再作縣令猶造鐵船渡海也郁聞之不言後復典<lb/>
　舊邑時醉吏為庫吏盗官錢數萬下獄具狀郁批榜<lb/>
　之尾曰竊銅鏹以潤家非因鼓鑄造鐵船而渡海不<lb/>
　假鑪錘因决杖徒之未幾移治福清召為御史中丞<lb/>
宋太祖改元乾徳竇儀辯其為亡蜀年號太祖歎其博<lb/>
<pb n="KR3k0065_WYG_036-12b"/>
　綜及見宋朝𩔖苑江南保大中浚秦淮得石志按其<lb/>
　刻有大宋乾徳四年凡六字他皆磨滅不可識令諸<lb/>
　儒參驗乃輔公祐反江東時年號也此不惟年號同<lb/>
　并國號亦同矣<lb/>
宋太祖謀伐燕趙普一代宗臣極論争抗至曰此際官<lb/>
　家何須留意不須留意四字浸入士大夫之心腹幼<lb/>
　而聞壯而行而宋之社稷斷送金元之手矣然中令<lb/>
　疏云所得者少只於得少之中猶難入手所失者多<lb/>
<pb n="KR3k0065_WYG_036-13a"/>
　更於失多之外别有闗心自是奏疏名語<lb/>
世𫝊王荆公與程明道論新法其子元澤囚首跣足攜<lb/>
　婦人冠以出大聲曰梟韓𤦺富弼之首於市法乃得<lb/>
　行其氣象失措是一紈袴無賴子弟熙寧中神宗再<lb/>
　召荆公衆問公來否元澤乃言大人亦不敢不來然<lb/>
　未有一居處衆言居處何難元澤曰不然大人之意<lb/>
　乃欲與司馬十二丈卜鄰以其修身齊家事事可為<lb/>
　子孫法也其雅馴謹厚又如此何一人迥别乃爾又<lb/>
<pb n="KR3k0065_WYG_036-13b"/>
　嘗聞荆公毎獨處論量天下人才首屈指於元澤曰<lb/>
　大哥是一箇其次即吕吉甫章子厚蔡元度兄弟以<lb/>
　下十餘人皆至卿相而元澤則早亡荆公雖偏不至<lb/>
　溺愛不明至此豈毁譽成敗皆未足以盡人耶<lb/>
靖康金退之後呉敏孫敏等秉政有十不管之謡云不<lb/>
　管太原却管太學不管防秋却管春秋不管砲石却<lb/>
　管安石不管肅王却管舒王不管燕山却管聶山不<lb/>
　管河界却管舉人免解不管河東却管陳東不管二<lb/>
<pb n="KR3k0065_WYG_036-14a"/>
　太子却管立太子腐儒之誤國又豈下於妖人賊子<lb/>
　乎<lb/>
建炎時謡曰仕塗捷徑無過賊上將竒謀是受招又曰<lb/>
　欲得官殺人放火受招安<lb/>
司馬温公獨樂園之讀書堂文史萬餘卷晨夕繙閲雖<lb/>
　累數十年皆新若手未觸者嘗謂其子公休曰賈𥪡<lb/>
　藏貨貝儒家惟此耳然當知寳惜吾毎歲以上伏及<lb/>
　重陽間視天氣晴明日即設几案於當日所側羣書<lb/>
<pb n="KR3k0065_WYG_036-14b"/>
　其上以曝其腦所以年月雖深終不損動至於啟卷<lb/>
　必先視几案潔浄藉以茵褥然後端坐看之或欲行<lb/>
　看即承以方版未嘗敢空手捧之非惟手汗漬及亦<lb/>
　慮觸動其腦毎至看竟一版即側右手大指面襯其<lb/>
　沿隨覆以次指面撚而挾過故得不至揉熟其紙毎<lb/>
　見汝軰多以指爪撮起甚非吾意今浮屠老氏猶知<lb/>
　尊敬其書豈以吾儒反不如乎當宜誌之<lb/>
　宋稗𩔖鈔卷三十六<lb/>
</p>
<p>
</p>
  </div></body>
</text>\m</TEI>
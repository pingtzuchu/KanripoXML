<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>新法算書</head>
    <p>
<pb n="KR3f0013_WYG_000-1a"/>
欽定四庫全書　　　　　子部六<lb/>
　新法算書　　　　　　　天文算法類一<hi>推歩之屬</hi>
　　提要<lb/>
　　　　<hi>臣</hi>等謹案新法算書一百卷明大學士徐光<lb/>
　　　　啟太僕寺少卿李之藻光禄寺卿李天經及<lb/>
　　　　西洋人龍華民鄧玉函羅雅谷湯若望等所<lb/>
　　　　修西洋新厯也明自成化以後歴法愈謬而<lb/>
　　　　臺官墨守舊聞朝廷亦憚於改作建議者俱<lb/>
<pb n="KR3f0013_WYG_000-1b"/>
　　　　格不行萬厯中大西洋人龍華民鄧玉函等<lb/>
　　　　先後至京俱精究律法五官正周子愚請令<lb/>
　　　　叅訂修改禮部因舉光啟之藻任其事而庶<lb/>
　　　　務因循未暇開局至崇禎二年推日食不騐<lb/>
　　　　禮部乃始奏請開局修改以光啟領之時滿<lb/>
　　　　城布衣魏文魁著厯元歴測二書令其子獻<lb/>
　　　　諸朝光啟作學厯小辨以斥其謬文魁之説<lb/>
　　　　遂絀於是光啟督成厯書數十卷次第奏進<lb/>
<pb n="KR3f0013_WYG_000-2a"/>
　　　　而光啟病卒李天經代董其事又續以所作<lb/>
　　　　厯書及儀器上進其書凡十一部曰法原曰<lb/>
　　　　法數曰法算曰法器曰㑹通謂之基本五目<lb/>
　　　　曰日躔曰恒星曰月離曰日月交㑹曰五緯<lb/>
　　　　星曰五星交㑹謂之節次六目書首為修厯<lb/>
　　　　縁起皆當時奏疏及考測辨論之事書末厯<lb/>
　　　　法西𫝊新法表異二種則湯若望入<lb/>
　　　本朝後所作而附刻以行者其中有解有術有<lb/>
<pb n="KR3f0013_WYG_000-2b"/>
　　　　圖有考有表有論皆鈎深索𨼆宻合天行足<lb/>
　　　　以盡歐羅巴厯學之藴然其時牽制於廷臣<lb/>
　　　　之門户雖詔立兩局累年測騐明知新法之<lb/>
　　　　宻竟不能行迨<lb/>
　　聖代龍興乃因其成帙用備疇人之掌豈非<lb/>
　天之所祐有開必先莫知其然而然者耶越我<lb/>
　聖祖仁皇帝天亶聰明乾坤合契<lb/>
　御製數理精藴厯象考成諸編益復推闡㣲茫窮究<lb/>
<pb n="KR3f0013_WYG_000-3a"/>
　　　　正變如月離二三均數分為二表交食改黄<lb/>
　　　　平象限用白平象限方位以髙弧定上下左<lb/>
　　　　右又増借根方法解對數法解於㸃線面體<lb/>
　　　　部之末皆是書所未能及者八線表舊以半<lb/>
　　　　徑數為十萬各線數逐分列之今改半徑數<lb/>
　　　　為千萬各線數逐十秒列之用以步算尤為<lb/>
　　　　徑捷至<lb/>
　　欽定厯象考成後編日月以本天為撱圓交食以<lb/>
<pb n="KR3f0013_WYG_000-3b"/>
　　　　日月兩經斜距為白道以視行取視距推步<lb/>
　　　　之宻垂範萬年又非光啟等所能企及然授<lb/>
　　　　時改憲之所自其源流實本於是編故具録<lb/>
　　　　存之庶論西法之權輿者有考於斯焉乾隆<lb/>
　　　　四十六年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
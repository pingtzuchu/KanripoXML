<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>新法算書卷三</head>
    <p>
<pb n="KR3f0013_WYG_003-1a"/>
欽定四庫全書<lb/>
　新法算書卷三　　　　　明　徐光啟等　撰<lb/>
　　縁起三<lb/>
太子太保禮部尚書兼文淵閣大學士臣徐光啟謹奏為<lb/>
治厯已有成摹課功㑹應嚴核謹將在事臣工分别上請<lb/>
懇祈恩叙以光大典事臣才識疎庸濫膺重任欽承明㫖<lb/>
修正厯法夙夜殫竭四載于兹業與該局逺臣及知厯官<lb/>
儒等修改測候譯書造器如從前進過厯書及昨報完厯<lb/>
<pb n="KR3f0013_WYG_003-1b"/>
書并前後所造儀器已經上聞用塵御覽特以微臣卧病<lb/>
私室藥石罔效日致尫羸恐難終事故請補缺員蒙皇上<lb/>
俞允下部議覆矣苐見在臣工勤敏有加勞瘁堪錄惟臣<lb/>
察之最審考之允當苟不及臣目覩身承之日陳其萬一<lb/>
設朝露忽溘後事之臣誰有為皇上請者敢分别叙之如<lb/>
逺臣羅雅谷湯若望等譔譯書表制造儀器算測交食躔<lb/>
度講教監局官生數年嘔心瀝血幾於頴禿唇焦功應首<lb/>
叙但逺臣輩守素學道不願官職勞無可酬惟有量給無<lb/>
礙田房以為安身養贍之地不惟後學攸資而異域歸忠<lb/>
<pb n="KR3f0013_WYG_003-1b"/>
亦可假此為勸知厯生員鄔明著訪舉儒士陳于階等思<lb/>
<pb n="KR3f0013_WYG_003-2a"/>
精推測巧擅繪製書器方藉前勞講解正需後効所當照<lb/>
纂修辦事例優叙者也知厯人如生員程廷瑞孫嗣烈孟<lb/>
履吉監生李次霦訪舉儒士楊之華祝懋元張寀臣黄宏<lb/>
憲董思定李遇春趙承恩等同心續學殫術承天十狐之<lb/>
腋堪裘衆集之思成益所當照纂修効勞例量叙者也原<lb/>
任大理寺評事今帶銜光祿寺錄事王應遴武英殿辦事<lb/>
中書陳應登督率官生叅訂訛正武舉魏邦綸測算明曉<lb/>
堪備策使三臣著聲勤慎所當同行優叙者也其該監官<lb/>
<pb n="KR3f0013_WYG_003-2b"/>
生如右監副戈承科秋官正周𦙍原任五官保章今降充<lb/>
天文生朱國夀五官保章正劉有慶中官正賈良棟候缺<lb/>
保章正賈良琦博士朱光顯天文生朱光燦朱光大等勤<lb/>
學可嘉俟學習完日另叙伏念奏績課成論功行賞從來<lb/>
尚矣况敬天勤民攸繫更重如唐厯大衍一行造之七年<lb/>
而稿成元厯授時守敬造之十年而書進未有子來遹成<lb/>
如今日者測騐推歩上合天行講求著述下窮人巧日成<lb/>
月要不敢悠忽而隳庶工費省工良共効精勤而襄鉅典<lb/>
誠舉局之光一時之選也伏乞聖明俯賜鑒裁勑下該部<lb/>
<pb n="KR3f0013_WYG_003-2b"/>
分别紀錄事完議叙以彰激勸臣無任惶悚待命之至崇<lb/>
<pb n="KR3f0013_WYG_003-3a"/>
禎六年十月初六日奏十二日奉聖㫖該部知道<lb/>
太子太保禮部尚書兼文淵閣大學士臣徐光啟謹奏為<lb/>
進繳勑印開報錢糧以清厯務以完臣局事臣叨受皇恩<lb/>
兢兢拮据不意勞憊之餘交加疾痛髙厚未効涓埃犬馬<lb/>
將填溝壑言念及此惟有涕零如厯法重務雖幸吿成而<lb/>
未了規摹尚湏善後荷蒙皇上俞臣所請將李天經下部<lb/>
議覆其督領厯局印信一顆及諭臣勑諭一道臣應先期<lb/>
奏繳俟接任官到日叧行奏請改給至於錢糧一項自崇<lb/>
<pb n="KR3f0013_WYG_003-3b"/>
禎三年正月至崇禎六年三年共領户禮工三部咨到銀<lb/>
八百七十餘兩臣逐項自行料理纎悉明備已開細數封<lb/>
貯公所因進内儀器正在鳩工難以遽行銷算俟接官逐<lb/>
件查對奏繳臣敢先以總數報聞恐溘露不免乎朝夕漏<lb/>
巵或誤于將來則臣從來矢公節省之意欽天報主之誠<lb/>
兩失之矣伏祈皇上勅下該衙門驗収在案謹將勑諭印<lb/>
信差欽天監博士朱光顯賚送到閣候㫖施行臣不勝惶<lb/>
悚待命之至崇禎六年十月初七日奏本月十二日奉聖<lb/>
㫖勑印着該衙門驗収其錢糧用完接管官奏銷該部知<lb/>
<pb n="KR3f0013_WYG_003-3b"/>
道<lb/>
<pb n="KR3f0013_WYG_003-4a"/>
山東布政使司右叅政李天經謹奏為微臣遵㫖任事謹<lb/>
陳題薦始末以祈聖鑒事臣燕趙鄙儒自癸丑登籍以來<lb/>
受皇上豢養者二十餘年繇學博部郎以至郡守監司縁<lb/>
丁艱適值魏璫熖熾即服闋未敢補官者凡五年幸遇皇<lb/>
上龍飛始出銓補洊厯河南陜西藩臬當時事孔棘之㑹<lb/>
惟知斤斤自守恪供職業敢有非分之想哉祇縁昔任國<lb/>
學閑曹多暇得與先臣邢雲路講究厯理頗聞其槩要未<lb/>
離書生呫嗶聊從所好已耳自是浮沉中外者十七載素<lb/>
<pb n="KR3f0013_WYG_003-4b"/>
所管窺半就荒落不意前嵗壬申臣任陜西按察使于邸<lb/>
報見已故輔臣徐光啟先奏為修厯缺員謹申前請以竣<lb/>
大典事疏内叙述海内知厯謬列臣名臣心竊媿迂闊無<lb/>
當之學尚掛人齒頰間也去嵗九月内輔臣復有厯法修<lb/>
正吿成書器繕治有待一疏則竟欲更置臣來責以任事<lb/>
奉㫖下部議覆而輔臣隨以訃聞維時臣濫竽山左糧道<lb/>
無根抵之容不知輔臣何以一旦推轂及臣意者輔臣于<lb/>
病革之際忽念前緒未終急求代者一時乏人故以相及<lb/>
耶聞報之日且疑且懼惟静聴部覆至本年二月内禮臣<lb/>
<pb n="KR3f0013_WYG_003-4b"/>
題為督理久缺事奉聖㫖李天經着速催到任督理禮部<lb/>
<pb n="KR3f0013_WYG_003-5a"/>
移咨吏部題覆奉聖㫖李天經着以見銜修厯俟有功再<lb/>
議該部曷得輒以添註徇題着該司官回將話來欽此又<lb/>
該禮部題為日食事奉聖㫖日食初虧復圓時刻方向皆<lb/>
與大統厯合其食甚時刻及分數魏文魁所推為合既互<lb/>
有合處端緒可尋速着催李天經到京㑹同悉心講究仍<lb/>
臨期詳加測騐務求畫一以裨厯法魏文魁即着詳叩具<lb/>
奏欽此臣聞命自天不勝隕越竊念臣小臣也有何學問<lb/>
仰佐司天乃屢邀速催之㫖且臣外臣也見銜受事乃其<lb/>
<pb n="KR3f0013_WYG_003-5b"/>
職分敢萌躍冶之心况欽奉明綸不敢不竭蹶前來瞻天<lb/>
咫尺矢報髙深益殫所學悉心講究是臣之所有事也惟<lb/>
是目前所督寫者輔臣已証訂而未上之書所繕治者輔<lb/>
臣已題聞而待進之器所督率者靈臺諸臣所講解而未<lb/>
通之法乃恭繹明㫖又不但責臣以纉前緒而在悉心以<lb/>
求畫一者竊思天道𤣥微以術歩之宻合豈為易事故從<lb/>
古及今治厯者豈止七十餘家雖繇疎漸宻然國朝此日<lb/>
兢鳴者不無二三其見何妨化異為同蓋萬國同戴一天<lb/>
而七政總惟此理草澤之士或有秘傳海外之人原精理<lb/>
<pb n="KR3f0013_WYG_003-5b"/>
數使忘畛域而互相參究于不一之中以求至一乃真畫<lb/>
<pb n="KR3f0013_WYG_003-6a"/>
一但期上合天行襄國家之大典臣願畢矣至於犬馬私<lb/>
情當于厯事吿成再為陳請而今固未敢言也臣謹即推<lb/>
用始末及微臣受事愚悃具奏上聞伏祈睿鑒臣無任戰<lb/>
悚之至奉聖㫖李天經既到任受事着與該監局及魏文<lb/>
魁悉心攷騐叅究異同務期畫一以正厯法本内小日未<lb/>
填姑不究該部知道<lb/>
太子少保禮部尚書兼翰林院學士加俸一級臣李康先<lb/>
等謹題為代請闗防以便俯循職掌事祠祭清吏司案呈<lb/>
<pb n="KR3f0013_WYG_003-6b"/>
奉本部送據山東布政使司右叅政李天經呈稱職于本<lb/>
年内接准禮部照㑹為日食事奉聖㫖日食初虧復圓時<lb/>
刻方向皆與大統厯合其食甚時刻及分數魏文魁所推<lb/>
為合既互有合處端緒可尋着速催李天經到京㑹同悉<lb/>
心講究仍臨期詳加測騐務求畫一以裨厯法魏文魁即<lb/>
着詳叩具奏欽此備行照㑹到職奉㫖遵限前來於四月<lb/>
二十二日見朝外但厯局尚有書器進呈錢糧銷算若非<lb/>
用一闗防曷以奏進申繳職是不能已於冐請也伏按原<lb/>
任大學士徐先啟原給督修厯法闗防一顆及勑諭一道<lb/>
<pb n="KR3f0013_WYG_003-6b"/>
先期奏繳候接管官到日另行奏請改給等因奉聖㫖勑<lb/>
<pb n="KR3f0013_WYG_003-7a"/>
印着該衙門騐収其錢糧用完接管官奏銷該衙門知道<lb/>
欽此所有闗防呈乞代題請給等因到部送司案呈到部<lb/>
照得山東布政司右叅政李天經奉命前來督理厯法其<lb/>
進呈書器銷算錢糧並各衙門應行事宜必須闗防鈐記<lb/>
輯成大典但輔臣徐光啟原給闗防已經奏繳相應題請<lb/>
伏候命下移文印綬監闗領即付李天經収掌庶事歸畫<lb/>
一文有憑稽而天經亦將黽勉受事不致泛然而無所責<lb/>
成矣縁係代請闗防以便俯循職掌事理未敢擅便謹題<lb/>
<pb n="KR3f0013_WYG_003-7b"/>
請㫖崇禎七年五月二十九日具題六月初二日奉聖㫖<lb/>
闗防着該衙門查發<lb/>
督修厯法山東布政使司右叅政臣李天經謹題為月食<lb/>
事竊照本年八月十六日己巳夜望月食其食限分秒時<lb/>
刻并起復方位例應先期上聞除大統回回二厯及布衣<lb/>
魏文魁所測分數已經欽天監及文魁具題外但新法推<lb/>
算者因管局員缺久稽未上臨期測騐何憑臣業奉命受<lb/>
事謹將新法所推諸數逐一開坐并具圖象進呈御覽伏<lb/>
乞勅下該部至期令監督等官如前一併測騐奏聞再照<lb/>
<pb n="KR3f0013_WYG_003-7b"/>
修厯一事法務求夫畫一者所以齊其異同而數必依之<lb/>
<pb n="KR3f0013_WYG_003-8a"/>
各測者正以考其疎宻蓋天運雖髙逺而難窺乃交食則<lb/>
昭著而易見臨時宻測所闗誠匪細矣除測騐諸法如測<lb/>
星壺漏等法固無不備但恐臨期隂晴難料或片雲掩翳<lb/>
便難測度以定准則厯之成也何日之有伏祈勅下禮部<lb/>
移文於山海闗臣及登州撫臣令其臨時細測太隂出地<lb/>
見食分數具印信申文報部以憑稽考且令監局各一人<lb/>
㩦測器以往公同測騐速報庶於近海廣漠之區得見出<lb/>
地時食甚分秒即隂晴不一而此𨼆彼見方不虚此一畨<lb/>
<pb n="KR3f0013_WYG_003-8b"/>
考騐耳伏乞聖裁縁係月食事理未敢擅便謹題請㫖<lb/>
　　計開<lb/>
崇禎七年八月十六日己巳夜望月食分秒時刻并起復<lb/>
方位<lb/>
月食九分三十五秒<lb/>
月出地平見食九分三十五秒是日日入酉正二刻内三<lb/>
十四分七十二秒<lb/>
　初虧申正三刻内八十二分三十九秒在晝　東北<lb/>
　食甚酉正二刻内五十三分五十九秒昏刻　正北<lb/>
<pb n="KR3f0013_WYG_003-8b"/>
　復圓戌正一刻内一十分五十三秒月在地平上髙一<lb/>
<pb n="KR3f0013_WYG_003-9a"/>
　十七度五十六分　西北<lb/>
　　共食限内凡一十三刻二十八分一十四秒<lb/>
食甚日躔黄道鶉尾宫一十四度三十三分五十七秒<lb/>
月離黄道娵訾宫一十四度三十三分五十七秒離黄道<lb/>
　危宿一十六度一十一分離赤道室宿四度一十一分<lb/>
月離緯度<lb/>
　初虧距黄道南三十五分三十秒<lb/>
　食甚距黄道南三十分五十四秒<lb/>
<pb n="KR3f0013_WYG_003-9b"/>
　復圓距黄道南二十六分<lb/>
各省直食甚時刻<lb/>
京師順天府酉正二刻内五十三分五十九秒<lb/>
　南京應天府福建福州府酉正二刻内八十分二十五<lb/>
　秒<lb/>
　山東濟南府酉正二刻内八十六分九十二秒<lb/>
　山西太原府酉初四刻内九十三分六十秒<lb/>
　湖廣武昌府河南開封府酉正一刻内五十三分五十<lb/>
　九秒<lb/>
<pb n="KR3f0013_WYG_003-9b"/>
　陜西西安府廣西桂林府酉初四刻内二十六分九十<lb/>
<pb n="KR3f0013_WYG_003-10a"/>
　三秒<lb/>
　浙江杭州府酉正三刻内三十三分五十八秒<lb/>
　江西南昌府酉正一刻内八十六分九十三秒<lb/>
　廣東廣州府酉正一刻内二十分二十六秒<lb/>
　四川成都府酉正三刻内六分九十三秒<lb/>
　貴州貴陽府酉初四刻内二十六秒<lb/>
　雲南雲南府酉初二刻内二十六秒<lb/>
崇禎七年六月二十八日具題本月三十日奉聖㫖這所<lb/>
<pb n="KR3f0013_WYG_003-10b"/>
奏月食事情着監局各官臨期公同測驗山海闗登州遣<lb/>
人騐報依議禮部知道<lb/>
<pb n="KR3f0013_WYG_003-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0013_WYG_003-11b"/>
太子少保禮部尚書兼翰林院學士加俸一級臣李康先<lb/>
等題為月食事祠祭清吏司案呈奉本部送禮科抄出督<lb/>
修厯法山東布政使司右叅政李天經題稱本年八月十<lb/>
六日己巳夜望月食但恐臨期隂晴難料移文山海闗登<lb/>
州撫臣及令監局各一人携測器以往公同測驗速報等<lb/>
因本年六月三十日奉聖㫖這所奏月食事情着監局各<lb/>
官臨期公同測驗山海闗登州遣人驗報依議禮部知道<lb/>
欽此欽遵抄出到部送司除臨期劄行監局官生叅驗外<lb/>
所有應差監局生儒前往山海登州測驗月食行據欽天<lb/>
<pb n="KR3f0013_WYG_003-12a"/>
監手本開送在局供事天文生朱國夀朱光大相應差遣<lb/>
又據該局開送訪舉知厯生貟鄔明著儒士陳于階奉㫖<lb/>
紀錄堪以任使各携測器前去驗報各等因通查案呈到<lb/>
部既經監局開送前來合無將鄔明著朱光大差往山海關<lb/>
陳于階朱國夀差往登州公同測驗相應題請恭候命<lb/>
下移咨兵部應付往回各給廩糧馬匹隨帶儀器賫文前<lb/>
詣山海登州公同各撫臣至期測驗據實回報以憑具奏<lb/>
施行崇禎七年七月十四日具題十七日奉聖㫖是<lb/>
<pb n="KR3f0013_WYG_003-12b"/>
督修厯法山東布政使司右叅政臣李天經謹題為欽奉<lb/>
明㫖恭進第四次厯書事先該故輔臣徐光啟於崇禎六<lb/>
年九月二十九日題為厯法修正告成書器繕治有待一<lb/>
疏内開新成厯書共六十卷内三十卷業已謄繕三十卷<lb/>
尚屬草藁奉聖㫖覽奏具覘勤恪書成次第進覽李天<lb/>
經著吏部議覆卿還慎加調攝痊可即出佐理以慰延<lb/>
佇該部知道欽此隨該臣於本年五月内遵㫖到任管<lb/>
事除每日與在局官生晝測太陽夜測太隂列宿細心<lb/>
講求畫一外即將已寫諸書逐一詳加攷覈間有字義<lb/>
<pb n="KR3f0013_WYG_003-12b"/>
冗長辭未達意者臣亦逐卷稍為更訂是以逡廵月餘止<lb/>
<pb n="KR3f0013_WYG_003-13a"/>
了前三十卷内有輔臣所報恒星總圖八幅係該局依經<lb/>
緯表㸃定刋刻成圖者臣復督在局逺臣等易之以絹製<lb/>
為屏障八面可以展轉開閤上塵御覽其未寫三十卷臣<lb/>
亦取稿翻閲就中不無疑義尚須再三磨勘刻期錄完叧<lb/>
疏續進謹將見完厯書厯表二十九卷計三套並星屏<lb/>
一架共完三十卷數進呈御覽尚有日晷星晷闚筩逺<lb/>
鏡三器俱係奉㫖造進者臣亦於到任後督率該局官<lb/>
生夙夜製造亦將次第告成其安置之法與運進夫<lb/>
<pb n="KR3f0013_WYG_003-13b"/>
力容臣叧疏奏請統祈睿覽施行縁係欽奉明㫖恭進<lb/>
第四次厯書事理未敢擅便謹題請㫖<lb/>
　　計開<lb/>
第四次進呈書目<lb/>
　五緯總論一卷<lb/>
　日躔増一卷<lb/>
　五星圖一卷<lb/>
　日躔表一卷<lb/>
　火木土二百恒年表並周嵗時刻表共三卷<lb/>
<pb n="KR3f0013_WYG_003-13b"/>
　　已上係逺臣羅雅谷譯譔<lb/>
<pb n="KR3f0013_WYG_003-14a"/>
　交食厯指共三卷<lb/>
　交食諸表用法共二卷<lb/>
　交食表共四卷<lb/>
　　已上係逺臣湯若望譯譔<lb/>
　黄平象限表共七卷<lb/>
　木土加減表共二卷<lb/>
　交食簡法表共二卷<lb/>
　方根表二卷<lb/>
<pb n="KR3f0013_WYG_003-14b"/>
　　已上係二臣指授監局官生推算<lb/>
　恒星屏障一架<lb/>
　　係逺臣湯若望製<lb/>
崇禎七年七月十九日具題二十二日奉聖㫖厯書及星屏<lb/>
留覽未完的還着詳加考核以正厯法該部知道<lb/>
督修厯法山東布政使司右叅政臣李天經謹題為月食事該臣<lb/>
於崇禎七年六月二十八日具題前事本月三十日奉聖<lb/>
㫖這所奏月食事情着監局各官臨期公同測驗山海闗<lb/>
登州遣人驗報依議禮部知道欽此欽遵除業奉㫖遣人<lb/>
<pb n="KR3f0013_WYG_003-14b"/>
携器前往登州山海測候聴彼處撫臣咨部回報外今月<lb/>
<pb n="KR3f0013_WYG_003-15a"/>
十六日己巳夜望月食臣謹依公同測驗明㫖至期親詣<lb/>
欽天監觀象臺協同禮部監督祠祭司員外郎張師度欽<lb/>
天監監正張守登并監局官生人等安頓測器叅調壺漏<lb/>
登臺靜俟間不意候至酉初及戌正一刻乃各法食甚復<lb/>
圓之㑹值天隂微雨無從考驗踈宻又是日禮部劄委祠<lb/>
祭司主事吕一經李焨同西洋二逺臣及監局官生人等<lb/>
在於本局設器測驗赤復相同理合次日據實回奏而臣<lb/>
所以不敢草率徑凟者蓋有説焉恭繹明綸於崇禎五年<lb/>
<pb n="KR3f0013_WYG_003-15b"/>
九月十四日夜望月食該監奏稱雲隂不見奉有有無别<lb/>
法考求之㫖臣仰體皇上欽若昊天於别法二字再四深<lb/>
求憶昔元統李徳芳爭議嵗實消長時太祖髙皇帝聖諭<lb/>
云但以七政行度交㑹無差者為是此真聖明首出深明<lb/>
象緯之言也蓋交食特厯數之一斑而七政乃璣衡之統<lb/>
務矧交食動閲嵗月而日躔月離五星經緯行度則逐日<lb/>
可求此輔臣原題亦匪苐言交食而以晝測日行夜測月<lb/>
行五星凌犯必期事事宻合為言欽奉俞㫖熟思别法無<lb/>
踰此者倘登州山海二處有一見食則諸法疎宻庶可立<lb/>
<pb n="KR3f0013_WYG_003-15b"/>
分萬一俱屬隂雲何以資為考證則七政諸行皆可公同<lb/>
<pb n="KR3f0013_WYG_003-16a"/>
測騐未必非講求畫一以底成績之要法也伏乞聖明鑒<lb/>
裁勅下施行縁係月食事理未敢擅便謹題請㫖崇禎七<lb/>
年八月十八日具題本月二十一日奉㫖已有㫖了七政<lb/>
諸行須晝夜考測李天經即協同各官生精心講求期底<lb/>
成績禮部知道<lb/>
督修厯法山東布政使司右叅政臣李天經謹題為欽奉<lb/>
聖諭據實奏明事臣於本月二十五日准禮部照㑹二十<lb/>
四日接得聖諭諭禮部昨李天經所進厯書星屏果否與<lb/>
<pb n="KR3f0013_WYG_003-16b"/>
魏文魁叅合商訂着李天經奏明欽此欽遵該臣查得臣<lb/>
所進厯書二十九卷星屏一架俱係故輔臣徐光啟先年<lb/>
親手訂證奏聞奉聖㫖書成次第進覽臣奉命接管不過<lb/>
為之督寫代進完輔臣未竟之緒耳况輔臣積學深思嘔<lb/>
心此道數十年其所撰述恐非他人所能増減即文魁亦<lb/>
曽經輔臣逐款駁正有學厯小辨見存則輔臣之書與屏<lb/>
皆依新法測定精心纂輯足闡前人所未發而補中原所<lb/>
未備實未嘗與文魁叅合商訂也若夫叅合商訂實臣之<lb/>
心亦臣之職臣初有微臣遵㫖任事一疏奉有李天經既<lb/>
<pb n="KR3f0013_WYG_003-16b"/>
到任受事着與該監局及魏文魁悉心攷驗叅究異同之<lb/>
<pb n="KR3f0013_WYG_003-17a"/>
㫖煌煌明綸誰敢屑越况臣受兹委任方思博採羣議廣<lb/>
羅夙學以襄大典得文魁而朝夕講究以収同心之益豈<lb/>
非臣之至願哉乃六月初六日蒙皇上賜給修厯闗防隨<lb/>
於十二日到任次日即移文禮部催取魏文魁到局公同<lb/>
監局官生叅究異同以仰副皇上講求畫一之㫖乃久之<lb/>
未至也臣又托彼相知開諭以勿執已見為是當思道理<lb/>
無窮還宜虚心叅證共完鉅典而亦久之未至也但托人<lb/>
傳語若銜厯局夙昔辯駁之隙必不欲見局中一人亦不<lb/>
<pb n="KR3f0013_WYG_003-17b"/>
欲向局中一歩僅與臣一相面於往復私邸中又何闗於<lb/>
考騐叅究之事哉臣于是乎無術相强雖欲與之叅合商<lb/>
訂勢無繇也總之厯數一家今為絶學輔臣讀文魁之書<lb/>
而不敢輕用夫豈無見臣必試文魁之法驗之而後敢用<lb/>
前此冀其來與之互相訂證不得已姑俟驗之月食今俱<lb/>
不可問矣惟有遵奉明綸晝夜考測七政諸行庶可定其<lb/>
疎宻伏乞勅下禮部移送魏文魁到局與諸官生各捐成<lb/>
見預將一月諸曜行度先期依法算定以本月秋分為始<lb/>
容臣開坐奏聞仍照原題劄委司官一員臨局公同測驗<lb/>
<pb n="KR3f0013_WYG_003-17b"/>
孰合孰不合據實奏報則各法是非自見而萬年寶厯亦<lb/>
<pb n="KR3f0013_WYG_003-18a"/>
不致聚訟一堂矣如謂文魁之法與學不必試驗而即奉<lb/>
為主盟此則非臣所敢任也謹將故輔原咨錄呈御覽統<lb/>
乞鑒裁縁係欽奉聖諭據實奏明事為此具本謹題請㫖<lb/>
崇禎七年八月二十七日具題本月三十日奉聖㫖厯書<lb/>
星屏原屬前輔臣手訂知道了魏文魁厯法着另局修定<lb/>
備考禮部知道<hi>原咨見學厯小辨</hi>
督修厯法山東布政使司右叅政臣李天經謹題為預報<lb/>
諸曜㑹合凌犯行度並陳節氣始末以資考核以正厯法<lb/>
<pb n="KR3f0013_WYG_003-18b"/>
事該臣於崇禎七年八月十八日回奏月食奉聖㫖已有<lb/>
㫖了七政諸行須晝夜考測李天經即恊同各官生精心<lb/>
講求期底成績禮部知道欽此欽遵臣恭承明命夙夜乾<lb/>
惕毎毎督率監局官生逐時測算乃於考求七政之餘依<lb/>
新法算得土火金三星本年九月初旬㑹于尾宿之天江<lb/>
左右木星亦於是月前犯鬼宿之積尸氣一時五緯已有<lb/>
其四未必非以數合天即天騐法之一據也從來治厯名<lb/>
家大都于列宿諸星有經度無緯度雖回回厯近之猶然<lb/>
千百年前古法用之未必合天故臣等所推經緯度數時<lb/>
<pb n="KR3f0013_WYG_003-18b"/>
刻分秒若數一二與監推所得者各各不同又如本年八<lb/>
<pb n="KR3f0013_WYG_003-19a"/>
月秋分大統算在八月三十日未正一刻而新法算在閏<lb/>
八月初二日未初一刻一十分相距約差二日臣于閏八<lb/>
月初二日同監局官生用儀器測得太陽午正髙五十度<lb/>
零六分尚差一分入交推變時刻應在未初一刻一十分<lb/>
與新法脗合隨取輔臣徐光啟從前測景簿查對數年俱<lb/>
如一日然此非臆説也臣謹按春秋傳曰分同道也至相<lb/>
過也是二語者可為今日節氣差訛之一証蓋太陽行黄<lb/>
道中線迄二分而黄道與赤道相交此晝夜之所以平而<lb/>
<pb n="KR3f0013_WYG_003-19b"/>
分之名所由起也迄二至則過赤道内外各二十三度有<lb/>
奇矣夫過赤道二十三度有奇者為真至則兩道相交于<lb/>
一線者不為真分乎即舊法亦知分前分後之有晝夜平<lb/>
但拘泥一定之法平分嵗實計日立算其于盈縮加減之<lb/>
理多所未曉無怪其認平與分為二也何也太陽有平行<lb/>
有實行平則每日約行若干而實則有多有寡日日不等<lb/>
從最髙起算用法加減之始得真度分真節氣故新法之<lb/>
與舊法惟冬夏二至止差時刻餘則有差至一日二日者<lb/>
不獨秋分為然秋分其一端也謹將諸曜㑹合凌犯行度<lb/>
<pb n="KR3f0013_WYG_003-19b"/>
開具圖象表説一冊進呈御覽伏乞勅下禮部劄委司官<lb/>
<pb n="KR3f0013_WYG_003-20a"/>
一員仍知㑹欽天監堂官至期公同監局官生在局詳加<lb/>
測驗據實奏聞則一時講求畫一以仰副皇上欽若敬授<lb/>
之至意端在此矣統惟鑒裁崇禎七年閏八月十八日具<lb/>
題二十一日奉聖㫖奏内諸曜㑹合凌犯行度及分至節<lb/>
氣新法舊法異同著禮部該司官與欽天監堂上官率監<lb/>
局官生詳加測驗虚心考核以正厯法書册留覽<lb/>
督修厯法山東布政使司右叅政臣李天經謹題為遵㫖<lb/>
測驗事先該臣考測七政預報諸曜㑹合凌犯行度内開<lb/>
<pb n="KR3f0013_WYG_003-20b"/>
九月初四日昏初火星與土星同度初七日卯正二刻金<lb/>
星與土星同度十一日昏初金星與火星同度奉聖㫖奏<lb/>
内諸曜㑹合凌犯行度及分至節氣新法舊法異同著禮<lb/>
部該司官與欽天監堂上官率監局官生詳加測驗虚心<lb/>
考核以正厯法書册留覽欽此欽遵除木星另經測驗奏<lb/>
明外所有本月初四日火土二星同度例當用臣局黄赤<lb/>
經緯等儀考測但靈䑓官生未諳其用故臣於是日偕兩<lb/>
逺臣羅雅谷湯若望率該局官生㑹同祠祭司郎中陳六<lb/>
韐主事李焨欽天監監正張守登監副戈承科周𦙍靈䑓<lb/>
<pb n="KR3f0013_WYG_003-20b"/>
官劉承惪徐源李之貴等詣觀象䑓候至昏初令該監䑓<lb/>
<pb n="KR3f0013_WYG_003-21a"/>
官用簡儀測之雖簡儀中星古法宿度未與時合而臣所<lb/>
亟欲考測者惟在度之同與不同耳葢兩星俱在一度内<lb/>
曰同一星在此度而一星又在彼度曰不同今測得火星<lb/>
在尾四度五十分土星亦在尾四度七十分測畢臣與部<lb/>
臣再三較勘無異乃陳六韐進諸䑓官一一詢之俱同聲<lb/>
輸服而李焨復秉筆登記所測度分并各官姓名令自書<lb/>
押以昭同然此初四日驗得土火二星同度之始末也至<lb/>
初七日因卯正二刻金土二星同度在晝應於是日昏初<lb/>
<pb n="KR3f0013_WYG_003-21b"/>
滅半日行測之即可得其同度與否至期臣與部臣張師<lb/>
度俱到而該監堂屬官亦到忽遇薄雲西掩兩星難見候<lb/>
至更䦨天雖開霽而木星已西墜矣至十一日則金火星<lb/>
同度臣㑹同諸臣如故諸臣之來㑹也則有部臣張師度<lb/>
監正張守登靈䑓徐源章必選李之貴章必傳王燁等其<lb/>
齊集觀象䑓如故該䑓之用器自測也亦如故乃詳加考<lb/>
訂之餘實測得金星在尾十五度一十分火星在尾十五<lb/>
度二十分其為同度也又已較較不爽矣臣切思之火土<lb/>
之同度也舊法推在初七而臣報初四者合是舊法後天<lb/>
<pb n="KR3f0013_WYG_003-21b"/>
三日而新法密金火之同度也舊法推在初三而臣報十<lb/>
<pb n="KR3f0013_WYG_003-22a"/>
一者合是舊法先天八日而新法又密葢五星一道千古<lb/>
蒙蒙即守敬諸人不能别創一解别䜿一義如今日之測<lb/>
與算合絫黍不差者又安敢望於勦襲舊說者乎然臣法<lb/>
雖密但䑓官墨守成法恐經人道破便是自已罪案故以<lb/>
惴惴畏咎之心堅其黨習錮聞之陋而不肯為皇上實告<lb/>
耳伏乞聖明普賜寛政嘉與維新雖有踈逺勿遽加譴責<lb/>
俾臣得以展布手足與之晝夜考求有不待臣辭之畢而<lb/>
諸臣自有欣欣向往終不能狃是為非矣緣係遵㫖測驗<lb/>
<pb n="KR3f0013_WYG_003-22b"/>
事理未敢擅便謹題請㫖崇禎七年九月十二日具題本<lb/>
月十六日奉聖㫖據稱星度即用簡儀測驗俱合何故推<lb/>
算先後不同還著該監官奏明厯法精㣲李天經宜虚心<lb/>
詳究公同考正豈得獨執已見輙稱千古蒙蒙殊屬誇餙<lb/>
禮部知道<lb/>
督修厯法山東布政使司右叅政臣李天經謹題為遵㫖<lb/>
奏明事本月初十日接邸報見内臣王魁遵㫖回奏一䟽<lb/>
奉聖㫖測驗例用儀器李天經獨用管窺此管有無分度<lb/>
作何窺測著李天經奏明仍據魏文魁奏木星未犯積尸<lb/>
<pb n="KR3f0013_WYG_003-22b"/>
著禮部遵㫖互質詳確奏奪欽此欽遵除聴禮部詳奏外<lb/>
<pb n="KR3f0013_WYG_003-23a"/>
該臣看得測驗之法非止一端測驗之儀亦非一器如觀<lb/>
象䑓舊制有渾儀簡儀新局亦有黄赤經緯象限弧矢等<lb/>
儀要皆各適其用而窺管創自逺西乃新法中儀器之一<lb/>
所以佐諸儀之所不及為用最大此輔臣原題工製一具<lb/>
待日晷星晷造完并進御前者也今奉明㫖敢不詳言其<lb/>
用并臣是日所以獨用之故乎夫此窺管之製論其圓徑<lb/>
不過寸許而上透星光注於人目凡兩星密聮人目難别<lb/>
其界者此管能别之凡星體細㣲人目難見其體者此管<lb/>
<pb n="KR3f0013_WYG_003-23b"/>
能見之凡兩星距半度以内新法所謂三十分窮儀器與<lb/>
目力不能測見分明者此管能兩納其星於中而明晰之<lb/>
是其容半度强者即此管之度分是也惟兩星相距半度<lb/>
以外則不能同見臣請畧舉一二如觜宿三星相距三十<lb/>
七分不能同見五車西柱下二星相距四十四分愈不能<lb/>
同見則此管之度分為半度强不其彰明較著乎故臣於<lb/>
閏八月二十五夜及九月初一夜同部監諸臣在局仰見<lb/>
木星在鬼宿之中距積尸僅半度因木星光大氣體不顯<lb/>
舍窺管别無可測臣以是獨用此管令人人各自窺視使<lb/>
<pb n="KR3f0013_WYG_003-23b"/>
明見積尸為數十小星團聚又能見木星與積尸共納於<lb/>
<pb n="KR3f0013_WYG_003-24a"/>
一管則其相犯為不悞禮臣陳六韐所謂恍見木星之側<lb/>
有數小星結聚云係鬼宿中積氣者是也而魏文魁指為<lb/>
未犯但據臆算未經實測據稱初二木星已在柳初則前<lb/>
此越鬼宿而東度分愈近豈得不犯而能飛渡乎且臣報<lb/>
閏八月二十四日而魁所算在九月初二相距九日度分<lb/>
已移乃執為不犯之証據殊屬舛謬矣然木星之於積氣<lb/>
匪直此日之犯已也後此出鬼宿退行時尚一犯焉既退<lb/>
而順行時又一犯焉臣在厯言厯屢奉明綸晝夜講求知<lb/>
<pb n="KR3f0013_WYG_003-24b"/>
而不言是臣之罪也但䑓官泥於成法以衆目共見之象<lb/>
指為原不必有之事雖有巧器直瓦礫視之宜乎以測為<lb/>
未測顛倒是非必欲實己之言而後已耳至内臣王魁原<lb/>
未目擊竝不知有此測法實無恠其有是言也且此器鳩<lb/>
工已畢旦暮進呈皇上可親試中外可諦觀又何煩臣之<lb/>
强為辨說哉縁係遵㫖奏明事理未敢擅便謹題請㫖崇<lb/>
禎七年九月十三日具題本月十六日奉聖㫖窺管僅儀<lb/>
器之一佐諸儀所不及知道了俟製完進覽禮部知道<lb/>
督修厯法山東布政使司右叅政臣李天經謹題為遵㫖<lb/>
<pb n="KR3f0013_WYG_003-24b"/>
奏明事先該禮部遵㫖據實回奏一䟽奉聖㫖五星躔度<lb/>
<pb n="KR3f0013_WYG_003-25a"/>
奉㫖互質詳查何得各執己見徒滋叅駁據稱木星退行<lb/>
順行當兩經鬼宿依議著李天經魏文魁先將行度尺寸<lb/>
晷刻奏明臨期公同測驗務求至當以定厯法仍著司禮<lb/>
監官盧維寜魏國徴監看具奏欽此欽遵隨該臣查得厯<lb/>
法一事取驗在交食即臣等亦兢兢以測驗交食為急務<lb/>
祗因交食每不多遇雖遇之而或為雲隂所掩無從考核<lb/>
故請併測經緯諸星以試其踈宻則晝夜講求非但謂七<lb/>
政所闗不得偏廢亦以諸星之行度定而二曜之交食斯<lb/>
<pb n="KR3f0013_WYG_003-25b"/>
可考誠非厯法中不急之務耳今奉明㫖臣等依法算得<lb/>
木星順逆兩行其出入鬼宿俱有時日經緯度分可慿與<lb/>
積尸氣相犯亦有分數可據即臨期隂晴不一而木星行<lb/>
遲前後一日俱可互騐且八年六七兩月金火木軒轅四<lb/>
星彼此相掩相犯者不下五六次容臣另䟽奏報謹將木<lb/>
星行鬼諸數逐一開坐併具圖象進呈御覽伏乞勅下該<lb/>
部至期㑹同監看等官詳加測騐據實奏明統候聖裁縁<lb/>
係遵㫖奏明事理未敢擅便謹題請㫖<lb/>
　　計開<lb/>
<pb n="KR3f0013_WYG_003-25b"/>
崇禎七年木星退行鬼宿日時度分俱依赤道算其度分<lb/>
<pb n="KR3f0013_WYG_003-26a"/>
則用百分度之度分取其便測<lb/>
　本年十月二十三日丙午木星退行從柳初入鬼一日<lb/>
　細行七分<lb/>
　本年十一月初五日丁巳夜木星退入鬼宿一度五十<lb/>
　五分與積尸氣同度同分南北相距五十七分即占書<lb/>
　所謂五寸七分也一日細行一十一分是日應測<lb/>
　本年十一月二十日壬申木星退行入井一日細行一<lb/>
　十四分<lb/>
<pb n="KR3f0013_WYG_003-26b"/>
崇禎八年木星順行鬼宿日時度分俱依赤道算其度分<lb/>
亦用百分度之度分<lb/>
　本年四月十四日癸巳木星順行入鬼初度一日細行<lb/>
　一十八分<lb/>
　本年四月二十三日壬寅夜木星順行入鬼宿一度五<lb/>
　十五分與積尸氣同度同分南北相距四十三分即占<lb/>
　書所謂四寸三分也一日細行一十九分是日應測<lb/>
　本年四月二十八日丁未木行順行入柳一日細行二<lb/>
　十分<lb/>
<pb n="KR3f0013_WYG_003-26b"/>
崇禎七年十月十三日具題十六日奉聖㫖知道了俟臨<lb/>
<pb n="KR3f0013_WYG_003-27a"/>
期㑹同詳加測驗該部知道<lb/>
督修厯法山東布政使司右叅政臣李天經謹題為遵㫖<lb/>
製器告成懇勑驗明用法并議安置恭進御覽事案照崇<lb/>
禎五年十月十一日輔臣徐光啓一䟽為月食事内言定<lb/>
時之法古有壺漏近有輪鐘二者皆由人力遷就不如求<lb/>
端於日星以天合天乃為本法特請製日晷星晷窺筩三<lb/>
器本月十五日奉聖㫖覽卿奏月食先後各法不同縁繇<lb/>
及測驗二法考據詳悉朕知道了即著傳示監局官生依<lb/>
<pb n="KR3f0013_WYG_003-27b"/>
法占測務求至當以稱朕欽若授時之意日晷等器如議<lb/>
製成進覽該部知道欽此欽遵因取石運重冶鑄刻鏤動<lb/>
經嵗月輔臣未臻厥成臣奉命接管以來遂督監局供事官<lb/>
生鳩工依新法製造今當告成除支用工價另行奏繳外<lb/>
臣切惟製器所以明時而詳法乃能利用諸儀雖已就緒<lb/>
待進然用法頗為㣲細稍有分毫之差即不便御覽將以<lb/>
有用疑為無用臣兹懼焉敢祈皇上勑令近侍内臣一二員<lb/>
到局騐看容臣等面與詳論所以用之之法并議所以安<lb/>
置之宜然後人器相習方適於用兹敢先言其畧一為日<lb/>
<pb n="KR3f0013_WYG_003-27b"/>
晷礱石為平面内界線以按節氣冬夏二至各一線春秋<lb/>
<pb n="KR3f0013_WYG_003-28a"/>
二分同一線其餘日行相等之節氣皆同一線平靣之邊<lb/>
週列時刻線從各氣節太陽出入為限時分八刻刻列十<lb/>
分若春秋分平分晝夜各四十八刻者凖交食所用以九<lb/>
十六刻為日行之限也又取凖京師北極出地範為三角<lb/>
銅表置其中表體之全景以指時刻表中之銳景以指節<lb/>
氣雖舊法圓晷亦環列時刻然非地平靣亦無節氣出入<lb/>
之限似未若新法之兼偹且凖此日晷之大畧也一為星<lb/>
晷冶銅為柱上安重盤内盤鎸週天度數列十二宫以分<lb/>
<pb n="KR3f0013_WYG_003-28b"/>
節氣外盤鎸列時刻中横刻一縫用以窺星法將内盤本<lb/>
節氣運合於外盤子正初刻次從背靣轉移對照見得帝<lb/>
星與勾陳大星共在一線之内即從盤靣視銳表所指即<lb/>
本夜之真時刻此則古法所未偹而新法獨得其傳乃星<lb/>
晷之大畧也若夫窺筩亦名望逺鏡前奉明問業已約畧<lb/>
陳之但其制兩端俱用玻璃而其中層叠虚管隨視物逺<lb/>
近以為短長亦有引伸之法不但可以仰窺天象且能映<lb/>
數里外物如在目前可以望敵施砲有大用焉此則逺西<lb/>
諸臣羅雅谷湯若望等從其本國携來而葺餙之以呈御覽<lb/>
<pb n="KR3f0013_WYG_003-28b"/>
者也至於日晷宜向南以取日景星晷宜向北以窺星光<lb/>
<pb n="KR3f0013_WYG_003-29a"/>
皆須安置得宜尤必偹石預築䑓基以便安頓又二晷皆<lb/>
重器也其輿運必須多用人夫宜從何衙門撥發統祈皇<lb/>
上勑下内臣騐看奏聞先定安置之所以便擇吉恭進或<lb/>
臨期令臣等率知厯官生審定子午方向如法安置則庶<lb/>
於皇上治厯明時之徳意不無小補矣謹具本預先奏聞<lb/>
崇禎七年十月二十九日具題十一月初三日奉聖㫖據<lb/>
奏日晷星晷二器製造已成即著盧維寜魏國徴到局驗<lb/>
看詳試用法其安置處所及築䑓基事宜著該監㑹同工<lb/>
<pb n="KR3f0013_WYG_003-29b"/>
部酌議速奏仍擇吉撥給人夫恭進窺筩著先進覽該衙<lb/>
門知道<lb/>
督修厯法山東布政使司右叅政臣李天經謹題為遵㫖<lb/>
㳟進儀器事先該臣於本年十月二十九日製器告成一<lb/>
䟽奉聖㫖據奏日晷星晷二器製造已成即著盧維寜魏<lb/>
國徴到局驗看詳試用法其安置處所及築䑓基事宜著<lb/>
該監㑹同工部酌議速奏仍擇吉撥給人夫恭進窺筩著<lb/>
先進覽該門知道欽此欽遵除日晷星晷聴監部㑹議速<lb/>
奏外臣隨於本月初五日㑹同内臣盧維寜魏國徴到局<lb/>
<pb n="KR3f0013_WYG_003-29b"/>
驗看窺筩逺鏡其間引伸之法窺視之宜臣已與二臣詳<lb/>
<pb n="KR3f0013_WYG_003-30a"/>
言之矣謹將窺筩逺鏡一具遵㫖先進御覽伏乞聖鑒<lb/>
　　計開<lb/>
　窺筩逺鏡一具　　托鏡銅器二件<lb/>
　錦袱一件　　　黄綾鏡籙一具<lb/>
　木架一座<lb/>
崇禎七年十一月初九日具題恭進十二日奉聖㫖知道<lb/>
了該衙門知道<lb/>
　<lb/>
<pb n="KR3f0013_WYG_003-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0013_WYG_003-30b"/>
　新法算書巻三<lb/>
</p>
<p>
</p>
  </div>
</body>
</text>
</TEI>
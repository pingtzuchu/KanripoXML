<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>新法算書卷二</head>
    <p>
<pb n="KR3f0013_WYG_002-1a"/>
欽定四庫全書<lb/>
　新法算書卷二　　　　　明　徐光啟等　撰<lb/>
　　縁起二<lb/>
禮部尚書兼翰林院學士協理詹事府事督修厯法臣徐<lb/>
光啓奏為因病再申前請懇祈聖鑒以完大典事臣等近<lb/>
推本年十一月十八日冬至時刻用儀器三事累測日躔<lb/>
如法布算與該監原推不合而該監原推與近來議厯者<lb/>
所言又不合欲求畫一使人人曉暢確然無疑當於臬表<lb/>
<pb n="KR3f0013_WYG_002-1b"/>
二器酌就一巧便之法因於二十八日前往觀象臺再行<lb/>
備細考驗計畫不意偶然失足顛墜臺下致傷腰膝不能<lb/>
動履見今延醫調治據例止應註籍未宜輙以上聞而在<lb/>
臣特不得不言者為修厯事務勢難闕人故也案查去年<lb/>
七月十一日禮部為日食事條陳四欵内一欵言治厯重<lb/>
事須博訪遍求選擇共事庶集衆思以底成績則又俟督<lb/>
領之臣另行斟酌題請等因本月十四日奉聖㫖這修改<lb/>
厯法四欵俱依議徐光啓見在本部著一切督領李之藻<lb/>
速與起補蚤來供事該部知道欽此續于本年七月二十<lb/>
<pb n="KR3f0013_WYG_002-1b"/>
六日臣復具奏為恭承明命自揣無能謹陳愚見以祈聖<lb/>
<pb n="KR3f0013_WYG_002-2a"/>
明採擇事内開專門名家亦宜兼収容臣等隨時訪求有<lb/>
立法超卓陳義精當者具實奏聞以待簡用等因八月初<lb/>
一日奉聖㫖這條議厯法立論簡確列欵明備修正嵗差<lb/>
等事測驗推步叅合諸家西法自宜兼収用人精擇毋濫<lb/>
李之藻著速催前來儀象急用工部委官督造度數旁通<lb/>
有關庶績一併分曹料理該衙門知道欽此臣自兹奉命<lb/>
以後料理未幾旋遭報警輟業逾時今秋纔欲續成而寺<lb/>
臣李之藻物故目下算數測候謄寫員役雖不乏人而釋<lb/>
<pb n="KR3f0013_WYG_002-2b"/>
義演文講究潤色較勘試驗獨臣一身即使強健踰人尚<lb/>
苦茫無究竟況今疾困支離卧病一日則誤一日之事以<lb/>
此再申前請伏乞勑下吏禮二部商求堪用人員更簡數<lb/>
輩前來供事若使臣醫藥遂效可速於告成如或痊可未<lb/>
期亦便於承接矣臣昨具疏以較勘時刻回奏伏奉聖㫖<lb/>
厯學甚㣲其厯數法象必須悉心互叅不可偏執覽奏製<lb/>
器測晷及指傳臺官等事具見詳審知道了該部知道欽<lb/>
此仰見我皇上通㣲之睿慮無窮之教思臣自今以往敢<lb/>
不夙夜佩服無論一已原無特見不敢偏執即載籍有異<lb/>
<pb n="KR3f0013_WYG_002-2b"/>
同衆論有彼此亦不敢偏狥而惟以七政運行為本昔元<lb/>
<pb n="KR3f0013_WYG_002-3a"/>
統李徳芳爭言厯事髙皇帝曰二統皆難憑只驗七政行<lb/>
度交㑹無差者為是洋洋聖謨垂訓至矣臣親承此意故<lb/>
一切立法定數務求與天相合又求與衆共見但其理義<lb/>
甚奥而賾法數甚曲而繁自非集思廣益何能速就況臣<lb/>
既衰且病展轉迴惶不得不凟陳於聖明之前也外訪取<lb/>
西洋逺臣湯若望向寓陜西西安府今經該府咨給前來<lb/>
理合奏聞并候命下令赴鴻臚寺報名見朝隨令到局一<lb/>
體供事伏候勑㫖臣無任激切惶悚待命之至崇禎三年<lb/>
<pb n="KR3f0013_WYG_002-3b"/>
十二月初二日奏本月初六日奉聖㫖審厯非比他藝果<lb/>
有精曉堪任的著吏禮二部擇用不得偏狥取到人員知<lb/>
道了該衙門知道<lb/>
禮部尚書兼翰林院學士協理詹事府事督修厯法徐光<lb/>
啓謹題為欽奉明㫖恭進厯書事案照崇禎三年九月二<lb/>
十日該臣題為奉㫖修厯因事暫輟謹略陳事緒以明職<lb/>
守事内開先後共成厯書并立成表一十九卷竢辦厯畢<lb/>
日糾集官生次第繕寫進呈御覽等因二十三日奉聖㫖<lb/>
這奏修厯事緒知道了原議案季考成既因事暫停譯成<lb/>
<pb n="KR3f0013_WYG_002-3b"/>
書表著繕寫完日進覽該部知道欽此欽遵隨將翻譯撰<lb/>
<pb n="KR3f0013_WYG_002-4a"/>
述過書表等二十三卷并總目一卷共二十四卷行欽天<lb/>
監官生繕寫完備其間卷數有多於前題者係近日續成<lb/>
有前經開載今未完者因本書卷數尚多合待通完并進<lb/>
為此謹將見在厯書厯表二十四冊二套進呈御覽伏祈<lb/>
睿鑒縁係欽奉明㫖恭進厯書事理理合具本謹具題知<lb/>
　　計開<lb/>
厯書一套六卷内<lb/>
　厯書總目一卷<lb/>
<pb n="KR3f0013_WYG_002-4b"/>
　日躔厯指一卷<lb/>
　測天約説二卷<lb/>
　大測二卷<lb/>
厯表一套一十八卷内<lb/>
　日躔表二卷<lb/>
　割圓八線表六卷<lb/>
　黄道升度表七卷<lb/>
　黄赤道距度表一卷<lb/>
　通率表二卷<lb/>
<pb n="KR3f0013_WYG_002-4b"/>
崇禎四年正月二十八日題二月初一日奉聖㫖厯書留<lb/>
<pb n="KR3f0013_WYG_002-5a"/>
覽未完的繕冩續進該部知道<lb/>
禮部尚書兼翰林院學士協理詹事府事加俸一級督修<lb/>
厯法徐光啓題為欽奉明㫖恭進厯書事案照本年正月<lb/>
二十八日該臣題為前事恭進第一次厯書二十四卷二<lb/>
月初一日奉聖㫖厯書留覽未完的繕寫續進禮部知道<lb/>
欽此欽遵一面撰述修潤一面測算繕寫依禮部原題三<lb/>
月一考成則四月終宜有續進但討論潤色原擬多用人<lb/>
員今止臣一人每卷必須七八易稿且測量全義十卷恒<lb/>
<pb n="KR3f0013_WYG_002-5b"/>
星厯八卷兩逺臣分曹著述於時尚未全完難以截數先<lb/>
進而恒星圖表務求分秒無差兩臣與在局人員日算夜<lb/>
測最難就緒近今繕寫齊備凡書表圖像三種共二十卷<lb/>
一摺謹具本進呈御覽臣於本年正月有進呈厯書總目<lb/>
一卷内開基本五目其法原法器今測量全義并前測天<lb/>
約説大測等書已陳其大約矣法數即立成表各依七政<lb/>
本厯附載會通止二卷已經進訖法算即係算術暫用舊<lb/>
法亦足供事更有超㨗深奥者宜待異日是則基本五目<lb/>
略已足用今未敢多端旁騖以致稽延若節次六目前已<lb/>
<pb n="KR3f0013_WYG_002-5b"/>
完過日躔書表三卷今續完恒星書表圖像八卷一摺其<lb/>
<pb n="KR3f0013_WYG_002-6a"/>
月離厯則稿草半就交食厯五星厯方當經始容臣等陸<lb/>
續完進伏祈聖鑒縁係欽奉明㫖恭進厯書事理未敢擅<lb/>
便謹具題知<lb/>
　　計開<lb/>
第二次進呈書目<lb/>
　測量全義十卷<lb/>
　恒星厯指三卷<lb/>
　恒星厯表四卷<lb/>
<pb n="KR3f0013_WYG_002-6b"/>
　恒星總圖一摺<lb/>
　恒星圖像一卷<lb/>
　揆日解訂訛一卷<lb/>
　比例規解一卷<lb/>
崇禎四年八月初一日具題初四日奉聖㫖覽奏進第二<lb/>
次厯書著述詳悉知道了該部知道<lb/>
禮部尚書兼翰林院學士協理詹事府事加俸一級督修<lb/>
厯法臣徐光啓謹題為日食分數非多厯法藉為明證謹<lb/>
具數上聞略陳義據以祈聖鑒以待候騐事案照本年六<lb/>
<pb n="KR3f0013_WYG_002-6b"/>
月十一日該臣題為月食事本年十月十五日夜望月食<lb/>
<pb n="KR3f0013_WYG_002-7a"/>
十三日奉聖㫖覽奏并圖象知道了該部知道欽此其本<lb/>
月辛丑朔仍該日食為是二分以上未及三分例不救䕶<lb/>
止應具本題知然臣竊思之論救䕶可以例免通行論厯<lb/>
法正宜詳加測驗盖厯不差不改不驗不用如日月交食<lb/>
皆天驗之大者而月食在夜加時早晚苦無定據壺漏遲<lb/>
速自昔以為難憑星算切凖臺官業已傳習又獨諳者知<lb/>
之不能共見也惟日食明白易曉按晷定時無可遷就無<lb/>
容𨼆匿故厯疎宻獨此最為的證況臣等翻譯纂輯漸次<lb/>
<pb n="KR3f0013_WYG_002-7b"/>
就緒而向後交食為期尚逺此時不一指實與該監諸臣<lb/>
明白共見即厯成之後臣等之術無憑取驗諸臣在事何<lb/>
從強其必信而安意習之諺曰千聞不如一見未經目擊<lb/>
而以口舌爭以書數傳雖唇焦筆秃無益也非獨此也是<lb/>
日之必當測候臣等於此有四説焉按日食有時差舊法<lb/>
用距午為限中前宜減中後宜加以定加時早晚若食在<lb/>
正中則無時差不用加減故臺官相傳謂日食加時有差<lb/>
多在早晚日中必合獨今此食既在日中而加時則舊術<lb/>
在後新術在前當差三刻以上所以然者七政運行皆依<lb/>
<pb n="KR3f0013_WYG_002-7b"/>
黄道不繇赤道舊法所謂中乃赤道之午中而不知所謂<lb/>
<pb n="KR3f0013_WYG_002-8a"/>
中者黄道之正中也黄赤二道之中獨冬夏二至乃得同<lb/>
度餘日漸次相離今十月朔去冬至度數尚逺兩中之差<lb/>
二十三度有竒豈可仍因食限近午不加不減乎若食在<lb/>
二至又正午相值果可無差即食於他時而不在日中即<lb/>
差之原尚多亦復難辦適際此日又值此時足為顯證是<lb/>
可驗時差之正術一也交食之法既無差誤及至臨期實<lb/>
候其加時又或少有後先此則不因天度而因地度地度<lb/>
者地之經度也本方之地經度未得真率則加時難定其<lb/>
<pb n="KR3f0013_WYG_002-8b"/>
法必從交食時測驗數次乃可較勘畫一今此食依新術<lb/>
測候其加時刻分或先後未合當取從前所記地經度分<lb/>
斟酌改定此可以求里差之真率二也臺官見臣等述譔<lb/>
頗多推算甚繁疑為不可幾及之事若云差違幾刻宜當<lb/>
改正即葸然懼矣繇未能根極要領故也即如時差一法<lb/>
溺於所聞但知中無加減而不知中分黄赤今一經目見<lb/>
一經口授人人知加時之因黄道人人知黄道極之嵗一<lb/>
周天奈何以赤道之午正為黄道之中限乎一時發覆蹊<lb/>
徑了然何足為難而臣等又取黄道中限隨時隨地算就<lb/>
<pb n="KR3f0013_WYG_002-8b"/>
立成監官已經謄錄臨時用之最為簡便其他諸術亦多<lb/>
<pb n="KR3f0013_WYG_002-9a"/>
類此足以明學習之甚易三也該監諸生所最苦者惟從<lb/>
來議厯之人詆為擅改不知其斤斤墨守者郭守敬之法<lb/>
即欲改不能也守敬之法加勝於前多矣而謂其至竟無差亦<lb/>
不能也如時差等術盖非一人一世之聰明所能揣測必因千<lb/>
百年之積候而後智者㑹通立法若前無緒業即守敬不能<lb/>
驟得之况諸臣乎人雖上智於未傳之法豈能自知有而後盡心<lb/>
焉可矣此足以明疎失之非辜四也有此四者即分數甚少亦<lb/>
宜詳加測候以求顯驗故敢冒昧上聞伏乞勅下該監量<lb/>
<pb n="KR3f0013_WYG_002-9b"/>
撥厯科官生到局該監到臺各豫定晷景臨時依法瞻測<lb/>
則分數畢呈疎宻具見宻合則向來述作不為空言有差<lb/>
則向後各法因之裁定其於厯事深為裨益所以當詣局<lb/>
者觀象臺日晷甚小儀器稍粗臣局有石晷木儀似為詳<lb/>
宻又難移動故須分投實候以相印證也為此謹將本日<lb/>
日食分秒時刻起復方位九服異同并具圖象一并上進<lb/>
伏祈聖明裁度施行縁係日食事理未敢擅便謹題請㫖<lb/>
　　計開<lb/>
崇禎四年十月初一日辛丑朔日食分秒時刻并起復方<lb/>
<pb n="KR3f0013_WYG_002-9b"/>
位<lb/>
<pb n="KR3f0013_WYG_002-10a"/>
日食二分一十二秒依大統厯日體十分推算<lb/>
　初虧午正一刻内九十四分四十一秒　西北<lb/>
　食甚未初二刻内一十三分三十三秒　正北<lb/>
　復圓未初四刻内五十一分三十三秒　東北<lb/>
　　計食限内凡七刻八十三分二十四秒<lb/>
食甚日躔黄道經度大火一度二十五分二十八秒<lb/>
食甚月離白道經度未至中交二度一十五分二十一秒<lb/>
月緯度距黄道北實行七十五分二十二秒不應見食用<lb/>
<pb n="KR3f0013_WYG_002-10b"/>
三差法算得本地視行距黄道北二十七分應見食又用<lb/>
二徑折半法算得月入日體二分一十二秒<lb/>
各省直食分<lb/>
京師順天府見食二分一十二秒<lb/>
　河南陜西山東三省俱見食一分内外人目難見與不<lb/>
　見食略同<lb/>
　南京應天府以南全不見食<lb/>
　向北食分漸多至大漠以北食既<lb/>
崇禎四年九月初八日具題本月十一日奉聖㫖這日食<lb/>
<pb n="KR3f0013_WYG_002-10b"/>
分數著該監局各預定晷景臨期分投測驗以相印證述<lb/>
<pb n="KR3f0013_WYG_002-11a"/>
㫖内覽字誤鑒辛丑誤辛亥改正行該部知道<lb/>
禮部尚書兼翰林院學士協理詹事府事加俸一級督修<lb/>
厯法臣徐光啓謹奏為日食事本年九月初八日該臣題<lb/>
為前事本月十一日奉聖㫖這日食分數著該監局各預<lb/>
定晷景臨期分投測驗以相印證述㫖内覽字誤鑒辛丑<lb/>
誤辛亥改正行該部知道欽此欽遵於今月初一日到局<lb/>
督領欽天監秋官正周𦙍五官司厯劉有慶漏刻博士劉<lb/>
承志天文生周士昌薛文燦同兩逺臣羅雅谷湯若望率<lb/>
<pb n="KR3f0013_WYG_002-11b"/>
在局知厯人等預將原推時刻㸃定日晷調定壺漏又將<lb/>
測髙儀器推定食甚刻分應得此時日軌髙於地平三十<lb/>
五度四十分又於宻室中斜開一隙置窺筩眼鏡以測虧<lb/>
復畫日體分數圖板以定食分各安頓訖候至午正二刻<lb/>
内方見初虧則臣等所推實先天半刻有竒至正四刻食<lb/>
甚儀上得日髙三十五度四十分係司厯劉有慶守測實<lb/>
為宻合至未初三刻内已見復圓則臣等所推又後天一<lb/>
刻有竒而食甚分數以窺筩映照實未及二分比原推亦<lb/>
少半分以下此諸官生人等衆目所共見也臣於本月初<lb/>
<pb n="KR3f0013_WYG_002-11b"/>
八日疏中開列四欵其第二言本方之里差經度未得真<lb/>
<pb n="KR3f0013_WYG_002-12a"/>
率則加時難定故欲因此一食斟酌改正今食甚之度分<lb/>
宻合則經度里差似己的確無煩更改盖交食經度以食<lb/>
甚為主故也獨食分加時未及原推者盖因太陽光大昔<lb/>
人言日食須至一分以上乃得見之而臣前疏亦言今食<lb/>
在河南山東陜西等處食止一分内外人目難見與不見<lb/>
食略同今因此推究知日光閃燦惟食及四五分以上者<lb/>
乃得與原推相合若分數原少者其見食更少故一分内<lb/>
外者與不見食略同則二分有竒者所見宜不及二分也<lb/>
<pb n="KR3f0013_WYG_002-12b"/>
食分既少則食限時刻因之亦少矣然惟宻室窺筩形象<lb/>
分明故得此分數時刻與該監官生明白共見不能不信<lb/>
若不用此法止憑目力則眩耀不真或用水盆映照亦蕩<lb/>
揺難定恐所見者僅可一分以上加時或止三四刻也今<lb/>
交食書表半已就緒候完成之日教習官生令已後推算<lb/>
日食合應先用本法算定再查食分多寡酌量加減仍將<lb/>
本法當食若干今當見食若干明白開載其觀象臺上原<lb/>
有板房一間至日食時亦宜如法障蔽仍置備窺筩眼鏡<lb/>
一架與該監應用以便據實奏聞其月食目所易見止時<lb/>
<pb n="KR3f0013_WYG_002-12b"/>
刻難定除漏壺外再用星晷測量及用恒星髙幾度分為<lb/>
<pb n="KR3f0013_WYG_002-13a"/>
初虧某星髙幾度分為食甚至期用儀器測驗以定真正<lb/>
時刻此法諸官生已諳依法用之必可得其實率矣臣無<lb/>
任激切惶恐待命之至謹具奏聞崇禎四年十月初二日<lb/>
奏初七日奉聖㫖覽奏知卿測候詳審以後推驗事宜即<lb/>
如議行該部知道<lb/>
禮部尚書兼翰林院學士協理詹事府事加俸一級督修<lb/>
厯法臣徐光啓謹題為月食事竊照崇禎五年三月十六<lb/>
日癸丑夜望月食其食限分秒並起復位例應先期上聞<lb/>
<pb n="KR3f0013_WYG_002-13b"/>
除大統囘囘二厯近經欽天監具題外臣等新修交食厯<lb/>
漸次就緒謹依法推步將所得諸數逐一開坐并具圖像<lb/>
進星聖覽再照臣等於今年十月十六日囘奏月食疏内<lb/>
開月食之難苦於游氣紛侵往往先見而後食且闇虚之<lb/>
實體與外周之㳺氣界限難分非目力可辨今用窺筩逺<lb/>
鏡已得邊際分明但初虧前約半刻許㳺氣已見復圓後<lb/>
約半刻許㳺氣方絶此㳺氣者似食非食在所推食限分<lb/>
秒之外其分數係是本法所無今次測候尚當詳細推算<lb/>
附載本法至前推食既未合天者半刻今更製造小儀二<lb/>
<pb n="KR3f0013_WYG_002-13b"/>
具以便宻測詳較亦欲先造急用大儀一座業已製就木<lb/>
<pb n="KR3f0013_WYG_002-14a"/>
模但須用銅千餘斤工價百餘兩若此費無出則未敢必<lb/>
也伏乞勑下該部至期令監督等官如前測候奏聞施行<lb/>
縁係月食事理未敢擅便謹題請㫖<lb/>
　　計開<lb/>
崇禎五年三月十六日癸丑夜望月食分秒時刻并起復<lb/>
方位<lb/>
月食五分八十秒依日食例月體為一十分<lb/>
　初虧酉正四刻内五十一分五十秒月將出地平　東<lb/>
<pb n="KR3f0013_WYG_002-14b"/>
　北<lb/>
　食甚戍正一刻内二十三分一十四秒月在地平上十<lb/>
　度三十分　正北<lb/>
　復圓亥初二刻内一十分八十三秒月在地平上二十<lb/>
　度四十三分　西北<lb/>
　　計食限内凡九大刻三小刻又五十九分三十三秒<lb/>
　　共一十刻九分三十三秒<lb/>
食甚日躔黄道在大梁宫一十四度二十五分五十四秒<lb/>
食甚月離黄道在大火宫一十四度二十五分五十四秒<lb/>
<pb n="KR3f0013_WYG_002-14b"/>
月離緯度<lb/>
<pb n="KR3f0013_WYG_002-15a"/>
　初虧月距黄道南四十分三十二秒<lb/>
　食甚月距黄道南四十四分四十七秒<lb/>
　復圓月距黄道南四十九分二秒<lb/>
各省直初虧時刻<lb/>
京師順天府酉正四刻内五十一分五十秒<lb/>
　南京應天府福建福州府酉正四刻内七十九分二十<lb/>
　五秒<lb/>
　山東濟南府酉正四刻内八十六分二十二秒<lb/>
<pb n="KR3f0013_WYG_002-15b"/>
　山西太原府酉正二刻内八十四分八十四秒<lb/>
　湖廣武昌府河南開封府酉正三刻内四十六分八十<lb/>
　四秒<lb/>
　陜西西安府廣西桂林府酉正二刻内一十五分三十<lb/>
　九秒<lb/>
　浙江杭州府酉正四刻内九十三分一十六秒<lb/>
　江西南昌府酉正三刻内八十二分四十六秒<lb/>
　廣東廣州府酉正三刻内一十二分六十九秒<lb/>
　四川成都府酉正初刻内七分五秒<lb/>
<pb n="KR3f0013_WYG_002-15b"/>
　貴州貴陽府酉正一刻内八十七分六十九秒<lb/>
<pb n="KR3f0013_WYG_002-16a"/>
　雲南雲南府酉初三刻内九十五分九十五秒<lb/>
崇禎四年閏十一月初六日具題本月初九日奉聖㫖該<lb/>
部知道<lb/>
<pb n="KR3f0013_WYG_002-17a"/>
禮部尚書兼翰林院學士協理詹事府事加俸一級督修<lb/>
厯法臣徐光啓題為月食事臣於崇禎四年閏十一月初<lb/>
六日具題前事本月初九日奉聖㫖該部知道欽此欽遵<lb/>
於今年三月十六日督領該監秋官正周𦙍五官司厯劉<lb/>
有慶博士薛文燦天文生朱國夀周士昌朱光燦同兩逺<lb/>
臣羅雅谷湯若望率訪取知厯人等於本局登臺測驗看<lb/>
得臣等原推初虧在酉正四刻内五十一分本日日入酉<lb/>
正四刻内八十三分月應帶食而出因雲陰不見食甚在<lb/>
<pb n="KR3f0013_WYG_002-17b"/>
戍正一刻内二十三分應食五分八十秒候至本刻雲氣<lb/>
朦朧約食大半似與原推相合復圓在亥初二刻内一十<lb/>
分候至本刻雖雲氣未盡約見復圓亦與原推相合其時<lb/>
刻本以測星為正法諸官生悉皆通曉今設有測髙儀器<lb/>
亦因雲隂難用止用新式壺漏預先㸃定三限時刻除初<lb/>
虧食甚雲陰難定外其復圓時刻亦為脗合官生人等所<lb/>
共見也再照臣等譯譔厯書除前二次進呈過四十四卷<lb/>
外今年正月間續完月離交食等書三十卷已謄訖二十<lb/>
八卷餘因冬月紙張用盡旋於市中鬻買謄完覺未合式<lb/>
<pb n="KR3f0013_WYG_002-17b"/>
未敢輙進如蒙聖鑒不妨紙色稍異當即日裝潢進呈或<lb/>
<pb n="KR3f0013_WYG_002-18a"/>
容臣等少待南販到日并續完數卷一并謄寫上進伏候<lb/>
勑㫖崇禎五年三月十七日具題本月二十日奉聖㫖知<lb/>
道了書著進覽該部知道<lb/>
禮部尚書兼翰林院學士協理詹事府事加俸一級督修<lb/>
厯法臣徐光啓謹題為欽奉明㫖恭進第三次厯書事臣<lb/>
於本年三月十七日題為月食事奉聖㫖知道了書著進<lb/>
覽該部知道欽此欽遵謹將月離厯指并本表十卷交食<lb/>
厯指并本表六巻南北髙弧表十二卷諸方半晝分表一<lb/>
<pb n="KR3f0013_WYG_002-18b"/>
卷諸方晨昏分表一卷共三十卷裝潢成帙謹具本進呈<lb/>
聖覽竊照臣初次恭進厯書開具節次六目一曰日躔二<lb/>
曰恒星三曰月離四曰交食五曰五緯星六曰五星凌犯<lb/>
除前二次共書四十四卷内完過日躔厯指并表三卷恒<lb/>
星厯指并表圖九卷一摺今次完過月離厯指并表十卷<lb/>
外其交食厯六卷係是總論總表日食月食所宜共用而<lb/>
月食一法附載其中若日食一法理數甚繁尚須譯譔厯<lb/>
指約三卷立成表約二十卷今屬草將半又須於星度里<lb/>
差等事精加叅訂乃敢著為定論五星一節比於日月倍<lb/>
<pb n="KR3f0013_WYG_002-18b"/>
為繁曲漢以來治厯者七十餘家而今所傳通軌等書其<lb/>
<pb n="KR3f0013_WYG_002-19a"/>
五星法不過一卷以之推步多有乖失所以然者日月有<lb/>
交食可證作者盡心焉五星無有故自古及今此理未晰<lb/>
也囘囘厯則有緯度有凌犯稍為詳宻然千年以前之書<lb/>
未經更定而兩書皆無片言隻字言其立法之故使後來<lb/>
者入室無因更張無術凡以此耳今諸逺臣所傳獨為詳<lb/>
備而譯譔頗艱書成亦須二十餘卷不能不少費時日也<lb/>
再惟該監官生向來在局供事止令與訪取諸人一同推<lb/>
算立成諸表繼以謄寫進呈書冊因書籍未備尚未能專<lb/>
<pb n="KR3f0013_WYG_002-19b"/>
功習學今交食總法及月食本法既以就緒容臣等督令<lb/>
到局漸次演習月食既通後來書籍亦當續完次及日食<lb/>
次及氣朔躔離次及五星諸法可以節次成就矣但人情<lb/>
安於故習不有勸懲無繇䇿勵容臣等時加督課其有怠<lb/>
惰頑梗者輕則量懲重則叅罰其勤學有成者容臣依前<lb/>
節次移送禮部考試術業如果精諳懇乞聖明量加叙錄以<lb/>
示鼓舞其現在諸人而外該監官生有志上進者容臣從<lb/>
優立格招徠選取一體訓習冀其中有襃然特出悉通大<lb/>
義者庶幾羲和世業復見於聖代也<lb/>
<pb n="KR3f0013_WYG_002-19b"/>
　　計開<lb/>
<pb n="KR3f0013_WYG_002-20a"/>
第三次進呈書目<lb/>
　月離厯指四卷<lb/>
　月離厯表六卷<lb/>
　　已上係逺臣羅雅谷譯譔<lb/>
　交食厯指四卷<lb/>
　交食厯表二卷<lb/>
　　已上係逺臣湯若望譯譔<lb/>
　南北髙弧表一十二卷<lb/>
<pb n="KR3f0013_WYG_002-20b"/>
　諸方半晝分表一卷<lb/>
　諸方晨昏分表一卷<lb/>
　　已上係二臣指授監局官生推算<lb/>
崇禎五年四月初四日具題本月初十日奉聖㫖卿所進<lb/>
厯書已留覽具見用心詳宻未完的陸續譔進其督教勸<lb/>
懲等事依議行禮部知道<lb/>
禮部尚書兼翰林院學士恊理詹事府事加俸一級督修<lb/>
厯法臣徐光啓題為月食事竊照本年九月十四日己酉<lb/>
夜望月食其食限分秒時刻并起復方位例應先期上聞<lb/>
<pb n="KR3f0013_WYG_002-20b"/>
除大統囘囘二厯已經欽天監具題外臣等用新法推步<lb/>
<pb n="KR3f0013_WYG_002-21a"/>
謹將所得數逐一開坐并具圖象進呈御覽伏乞勅下該<lb/>
部至期令監督等官如前測驗奏聞施行縁係月食事理<lb/>
未敢擅便謹題請㫖<lb/>
　　計開<lb/>
崇禎五年九月十四日己酉夜望月食分秒時刻并起復<lb/>
方位<lb/>
月食四分四十二秒依日食例月體為十分月未入見食<lb/>
三分五十秒<lb/>
<pb n="KR3f0013_WYG_002-21b"/>
月已入不見食九十二秒是日日出夘正三刻内八十一<lb/>
分九十二秒<lb/>
　初虧夘初三刻内六十一分七十四秒月在地平上十<lb/>
　度六分一十一秒　東南<lb/>
　食甚辰初一刻内三十七分四十五秒月在地平下五<lb/>
　度七分二十八秒　正南<lb/>
　復圓辰正三刻内二十二分七十七秒月在地平下二<lb/>
　十一度六十四分三十九秒　西南<lb/>
　　共食限内凡一十一大刻三小刻又二十四分三秒<lb/>
<pb n="KR3f0013_WYG_002-21b"/>
　　共一十一大刻九十四分三秒<lb/>
<pb n="KR3f0013_WYG_002-22a"/>
食甚日躔黄道大火宫四度五十六分三十秒<lb/>
　　月離黄道大梁宫四度五十六分三十秒<lb/>
月離緯度<lb/>
　初虧距黄道北六十七分三十三秒<lb/>
　食甚距黄道北七十三分四十八秒<lb/>
　復圓距黄道北七十九分五十七秒<lb/>
各省直初虧時刻<lb/>
京師順天府夘初三刻内八十八分七十四秒<lb/>
<pb n="KR3f0013_WYG_002-22b"/>
　南京應天府福建福州府夘初四刻内一十六分四十<lb/>
　九秒<lb/>
　山東濟南府夘初四刻内二十三分四十六秒<lb/>
　山西太原府夘初二刻内二十三分八秒<lb/>
　湖廣武昌府河南開封府夘初二刻内八十四分八秒<lb/>
　陜西西安府廣西桂林府夘初一刻内五十二分六十<lb/>
　三秒<lb/>
　浙江杭州府卯初四刻内三十分四十秒<lb/>
　江西南昌府卯初三刻内一十九分七十秒<lb/>
<pb n="KR3f0013_WYG_002-22b"/>
　廣東廣州府卯初二刻内四十九分九十三秒<lb/>
<pb n="KR3f0013_WYG_002-23a"/>
　四川成都府寅正四刻内一十九分九十七秒<lb/>
　貴州貴陽府卯初一刻内二十四分九十三秒<lb/>
　雲南雲南府寅正三刻内三十八分八十九秒<lb/>
崇禎五年四月二十九日題五月初二日奉聖㫖禮部知<lb/>
道<lb/>
<pb n="KR3f0013_WYG_002-24a"/>
大學士徐題本月十四日夜望月食臣已於本年五月初<lb/>
二日題奉聖㫖禮部知道欽此竊惟交食之法臣等所譯<lb/>
譔新法與舊法不無參差若在早晚其驗尤著盖郭守敬<lb/>
之術視古為宻其差最多不過四五刻惟是四五刻之差<lb/>
在日出入之交未免以夜刻為晝以晝刻為夜故前世有<lb/>
推而不食有食而失推者以此之故非星官厯人敢有改<lb/>
易也如今次一食大統法日出卯正二刻新法日出卯正<lb/>
三刻所差約一刻其食時囘囘厯推初虧在辰初初刻則<lb/>
<pb n="KR3f0013_WYG_002-24b"/>
晝食矣大統推初虧卯初一刻依本法見食者五刻依新<lb/>
法見食者六刻新法初虧卯初三刻在舊法後二刻依本<lb/>
法見食者四刻依舊法見食者五刻此外若定時有先後<lb/>
升降有正斜地氣有厚薄亦皆參差之縁也故每交食時<lb/>
臣曽題請身往測候必得其真時刻真分數少有參錯又<lb/>
因而究其所以然然後目前辨難可據以剖晰異時推步<lb/>
可用以尋求矣今臣仰荷聖恩備員揆地例當於中府衙<lb/>
門隨班救䕶如此則本局督視無人雖有逺臣臺官等依<lb/>
法測驗不至乖舛然非臣目所親見而即憑以上聞且勒<lb/>
<pb n="KR3f0013_WYG_002-24b"/>
以垂後實臣心所未安也且是日見食者僅四刻月又當<lb/>
<pb n="KR3f0013_WYG_002-25a"/>
斜入於地初虧時月在地上僅十餘度若在中府則墻屋<lb/>
𨼆蔽恐不可得見候驗爰以此請乞容臣于是日照前登<lb/>
臺實測次日具本奏聞庶於欽若大典不無禆益伏候勅<lb/>
㫖謹題<lb/>
崇禎五年九月十二日具題本月十四日奉聖㫖覽卿奏<lb/>
以月食詣局候驗具徴恪慎朕知道了<lb/>
大學士徐題臣於本月十四日欽奉明㫖至今十五日丑<lb/>
時前往厯局督同逺臣及該監官生在局知厯人等測候<lb/>
<pb n="KR3f0013_WYG_002-25b"/>
月食依法用儀器二具測量星度推算時候叅以星晷壺<lb/>
漏務求四事脗合逐時逐刻測至卯初一刻忽有雲氣隱<lb/>
蔽月體至天明雲尚未開凡食分時刻皆無憑測驗理合<lb/>
奏聞謹題崇禎五年九月十五日具題十八日奉聖㫖朕<lb/>
知道了<lb/>
禮部尚書兼東閣大學士臣徐光啓謹奏為月食事本年<lb/>
九月十五日臣奉㫖前往厯局測候月食自卯初至日出<lb/>
時俱雲隂不見隨于本日具掲囘奏十八日奉聖㫖朕知<lb/>
道了欽此又本日該欽天監一本為觀候事二十一日奉<lb/>
<pb n="KR3f0013_WYG_002-25b"/>
聖㫖月食據靈臺官奏卯初一刻初虧忽遇薄雲漸布該<lb/>
<pb n="KR3f0013_WYG_002-26a"/>
監竟稱雲隂不見何故異同其食時先後各法不一也著<lb/>
奏明禮部知道欽此案照先時推歩本食據欽天監靈臺<lb/>
官俱依郭守敬授時厯法初虧在卯初一刻臣等譯譔新<lb/>
法初虧在卯初三刻囘囘厯初虧在辰初初刻三法之不<lb/>
同如此至期測候正欲藉以辨其離合合則據為凖式離<lb/>
則尚費推求不意候至卯初一刻遂有隂雲迄于天明未<lb/>
見開朗諸法是非無從徴驗該靈臺官言先有薄雲後見<lb/>
濃雲該監言雲隂不見靈臺語意稍詳而雲隂不見亦厯<lb/>
<pb n="KR3f0013_WYG_002-26b"/>
書成語略有異同其實一也迨奉明㫖該監已經呈部覆<lb/>
奏但三法不同之因則厯科官生專諳舊法其習學新法<lb/>
時日未久未能一一究明臣不得不代陳之盖聞交食之<lb/>
法先求平朔望平朔望之算起於厯元今厯法本用元授<lb/>
時厯以至元辛巳為厯元當時所立四應稍有未合臣等<lb/>
新法以崇禎元年戊辰為厯元兩者相提已推得舊法後<lb/>
天六十五分為半刻有竒矣既得平朔望以求定朔望定<lb/>
朔望即日月之食甚定分也法以日躔盈縮月轉遲疾推<lb/>
其各差又以兩差之較為加減時差用以加減于平數得<lb/>
<pb n="KR3f0013_WYG_002-26b"/>
定數焉昨九月十四日夜望則太陽在縮厯而授時法縮<lb/>
<pb n="KR3f0013_WYG_002-27a"/>
厯起夏至不知日有最髙有夏至兩行異法縮厯宜從最<lb/>
髙起算也惟宋紹興年間兩行同度郭守敬後此百年去<lb/>
離僅一度有竒故未及覺今最髙一行已在夏至後六日<lb/>
有竒以推縮差則舊法後天一十八分有竒也是日太隂<lb/>
在疾厯遲疾之法授時止論一轉周新法謂之自行輪月<lb/>
自行之外又有兩次輪以次宻推則舊法疾厯先天二度<lb/>
有竒以推疾差又後天四十分也次以縮疾兩差相較變<lb/>
為時而求定望宜用減法舊法則一推而得四十八刻九<lb/>
<pb n="KR3f0013_WYG_002-27b"/>
十分新法再推先得四十一刻一十三分有竒次得四十<lb/>
四刻八分兩得相較又差三刻弱故舊法之食甚定分得<lb/>
二十八刻弱新法得三十刻弱以推初虧則舊法得在子<lb/>
正後二十二刻二十二分為夘初一刻新法得在子正後<lb/>
二十三刻五十九分為夘初三刻此舊法與新法異同之<lb/>
因也若囘囘厯又異二法者臣等實未能盡曉其故僅知<lb/>
彼厯元為阿剌必年與隋開皇相值去今一千三十餘載<lb/>
矣年逺數殊意其平朔望亦未合也即以減分論則是日<lb/>
太陽縮厯在四宫一度依彼法得縮差一度四十一分新<lb/>
<pb n="KR3f0013_WYG_002-27b"/>
法得一度四十三分其差二分太隂疾厯在十宫十七度<lb/>
<pb n="KR3f0013_WYG_002-28a"/>
依彼法得疾差二度一十九分半新法得三度六分其差<lb/>
一十三分半兩差相併得十五分半變為時約彼法在新<lb/>
法後四刻今差五刻者意其縁正在厯元四應否則創法<lb/>
之處距西一萬餘里或里差又未合也總之三家所報各<lb/>
依其本法展轉推求乃始得之不能立異以相畸亦不能<lb/>
中變以相就必欲辨其疎宻則在臨食之時實測實驗而<lb/>
已今已往之事無復可論將來準法似須商求所宜求者<lb/>
盖有二端其一曰食分多寡按交食法中不惟推步為難<lb/>
<pb n="KR3f0013_WYG_002-28b"/>
併較驗亦復未易臣前疏嘗言日食時陽晶晃耀每先食<lb/>
而後見月食時㳺氣紛侵每先見而後食盖食者二體相<lb/>
交之謂也日食既交因其大光人目未見必至一分以上<lb/>
乃得見之月食未交闇虚之旁先有黒影侵入於月及其<lb/>
體交反無界限故推步縱無舛謬而較驗多任目任意揣<lb/>
摹影響不能灼見分數以證原推得失亦無繇知如宋臣<lb/>
周琮所定差天一分以下為親二分以下為近三分以下<lb/>
為逺非苟自恕盖其術止此而已今欲灼見實分有近造<lb/>
窺筩新法日食時用於宻室中取其光影映照尺素之上<lb/>
<pb n="KR3f0013_WYG_002-28b"/>
自初虧至復圓所見分數界限真確畫然不爽月食不能<lb/>
<pb n="KR3f0013_WYG_002-29a"/>
定其分秒之限然二體離合之際鄞鄂著明中間色象亦<lb/>
與目測逈異此定分法也其一曰加時早晚定時之術相<lb/>
傳有壺漏為古法近有輪鍾為簡法然而調品皆繇人力<lb/>
遷就可憑人意故不如求端於日星晝則用日夜則任用<lb/>
一星皆以儀器測取經緯度數推算得之是為本法其驗<lb/>
之則測日有平晷新法測星有立晷新法皆礱石範銅鑱<lb/>
畫數度節氣時刻一一分明以之較論交食皆於本晷之<lb/>
上某時某刻先期注定至時徴驗是合是離灼然易見此<lb/>
<pb n="KR3f0013_WYG_002-29b"/>
定時法也二法既立一遇交食凡古今諸術得失疎宻如<lb/>
明鏡髙懸妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>莫遁矣然而臺官之情甚以此為苦何者<lb/>
彼之本法有時先後天一二刻或四五刻自以為差天至<lb/>
此不免於罪戾故耳以臣論之臺官之厯郭守敬之厯也<lb/>
守敬之法今日之所謂差當時之所謂宻也臣嘗厯考古<lb/>
今疎宻之致矣月食諸史不載所載日食自漢至隋凡二<lb/>
百九十三而食於晦日者七十七晦前一日者三初二日<lb/>
者三其疎如此唐至五代凡一百一十而食於晦日者一<lb/>
初二日者一初三日者一稍宻矣宋凡一百四十八則無<lb/>
<pb n="KR3f0013_WYG_002-29b"/>
晦食更宻矣猶有推食而不食者十三元凡四十五亦無<lb/>
<pb n="KR3f0013_WYG_002-30a"/>
晦食猶有推食而不食者一食而失推者一夜食而書晝<lb/>
者一至加時先後至四五刻者當其時已然至今遵用安<lb/>
能免此乃守敬之法三百年來世共歸推以為度越前代<lb/>
何也髙逺無窮之事必積時累世乃稍見其端倪故漢至<lb/>
今千五百嵗立法者僅十有三家盖于數十百年間一較<lb/>
工拙非一人之心思智力所能黽勉者也守敬集前古之<lb/>
大成加以精思廣測故所差僅四五刻比于前代洵為宻<lb/>
矣若使守敬復生今世欲更求精宻計非苦心竭力假以<lb/>
<pb n="KR3f0013_WYG_002-30b"/>
數年恐未易得何可責於沿襲舊法如諸臺臣者乎今食<lb/>
分加時並如臣等新法較勘則差殊畢露倘遂以此為諸<lb/>
臣罪能無惶怖能無畏葸然而實非彼罪即加之譴責亦<lb/>
付之無可奈何而已事有非力所及者亦古法所必寛也<lb/>
豈惟諸臣即臣等新法遂成似可悉無前代之誤乃食限<lb/>
或差半分上下加時或差半刻上下慮所不免惟是臣等<lb/>
不敢以差自安亦不敢以差自廢正須縁此㣲差遡厥因<lb/>
起别求新意據理改定臣所懼者諸臣以惶恐畏咎之心<lb/>
堅其安習溺聞之陋臣等書雖告成而願學者少有倡無<lb/>
<pb n="KR3f0013_WYG_002-30b"/>
和有傳無習恐他日終成廢閣耳伏望聖明察其從前之<lb/>
<pb n="KR3f0013_WYG_002-31a"/>
失實非由已開其向往之路嘉與圖新即有疎逺且勿遽<lb/>
加罪譴但令陳説所以然之故有能精習透曉者量加優<lb/>
異久而不諳罰亦隨之將必有翹然傑出明羲和之大業<lb/>
應唐虞之景運者矣若日晷星晷窺筩三器者局中所用<lb/>
體製甚小工作尤粗倘須上呈御覽則模式應加廣長賦<lb/>
列應加精贍其費亦不過數十金耳如蒙賜俞容臣等仰<lb/>
遵前㫖仍於户工二部事例銀内咨取令在局諸臣募工<lb/>
備料造成恭進伏候勅㫖臣無任悚惕待命之至為此具<lb/>
<pb n="KR3f0013_WYG_002-31b"/>
本謹具奏聞崇禎五年十月十一日具奏十五日奉聖㫖<lb/>
覽卿奏月食先後各法不同縁由及測驗二法考據詳悉<lb/>
朕知道了即著傳示監局官生依法占測務求至當以稱<lb/>
朕欽若授時之意日晷等器如議製成進覽該部知道<lb/>
禮部尚書兼東閣大學士臣徐光啓謹奏為修厯缺員謹<lb/>
申前請以竣大典事臣於崇禎二年七月十四日欽奉明<lb/>
㫖督領修正厯法事務中因兵事輟業至三年八月續理<lb/>
前緒四年正月二十八日以後三次進過厯法書表共七<lb/>
十二卷一摺於日躔月離恒星經緯日月交食各種法義<lb/>
<pb n="KR3f0013_WYG_002-31b"/>
併立成數目略已具備所少者止日食一卷及五星經緯<lb/>
<pb n="KR3f0013_WYG_002-32a"/>
交㑹以較全功則未完者約四分之一也猥以疎庸仰蒙<lb/>
特簡入閣辦事控辭未遂迄今五月竟不能復尋舊業止<lb/>
令在局逺臣該監官生併知厯人等推算得各色立成表<lb/>
二十餘卷譯譔得日躔交食及土木火星厯指藁草六卷<lb/>
内立成表則諸臣自能詳加磨覆陸續繕寫惟厯指譚述<lb/>
法意義多奥賾臣不在局尚未能修潤成書也臣曽於崇<lb/>
禎三年十二月初二日以協修缺員具表請補奉㫖下部<lb/>
至今未得其人今者日多草創而莫為成全恐稽大典則<lb/>
<pb n="KR3f0013_WYG_002-32b"/>
用人一事似屬難緩但治厯明時古昔視為鴻鉅故前漢<lb/>
首用丞相張蒼而近代著作有以宰相樞宻主領裁奏於<lb/>
上太史令丞等測驗推步于下者誠重之也方今在任大<lb/>
臣既各有本等職掌外臣之中臣所知者如山東巡撫朱<lb/>
大典陜西按察使李天經又有封疆方面之責不得不於<lb/>
庶僚草澤中求之是以廣諮博訪徘徊數月今看得原任<lb/>
監察御史告病在籍金聲思致沈潛文辭爾雅博涉多通<lb/>
兼綜理數堪以委用使居討論修飾之任其遣文析義當<lb/>
復勝臣若已成諸書方令該監官生漸次學習中間會通<lb/>
<pb n="KR3f0013_WYG_002-32b"/>
二法亦須甄明大意者為之董率臣又看得原任誥勑房<lb/>
<pb n="KR3f0013_WYG_002-33a"/>
辦事大理寺評事今聽降王應遴學亦通綜且數請修厯<lb/>
屢疏奉㫖在部可據用之率領官生可以集事且此二臣<lb/>
者不煩徴求不増資費在金聲病已痊愈乞勑下都察院<lb/>
催取赴補便可前來在王應遴現在候缺亦乞勑下吏部<lb/>
量與相應職級使之供事倘得此兩臣在局而臣亦時加<lb/>
稽覈即前項未完書表可計期告竣矣若草澤中未必無<lb/>
人臣所求惟取好學深思心知其意試有徴驗者方敢上<lb/>
聞今未敢濫及也臣不勝惶悚待命之至為此具本謹具<lb/>
<pb n="KR3f0013_WYG_002-33b"/>
奏聞崇禎五年十月十一日具奏十五日奉聖㫖該部知<lb/>
道<lb/>
欽天監監正張守登謹奏為遵㫖囘奏事本年九月十四<lb/>
夜望月食雲隂掩覆未見虧形仰遵明㫖責令囘奏臣等<lb/>
隨將雲隂異同之故具呈禮部代題奏聞隨于本月十二<lb/>
日奉聖㫖據該監稱月食雲隂不見有無别法考求著他<lb/>
確議來説以後凡遇交食該部先將各法異同一併開寫<lb/>
來看臨期如法測候證定疎宻分别具奏欽此該禮部移<lb/>
文到臣捧讀嚴綸不勝惶懼隨行觀候官詳查當日月食<lb/>
<pb n="KR3f0013_WYG_002-33b"/>
雲隂不見有無别法考求據實呈報以憑囘奏隨據該在<lb/>
<pb n="KR3f0013_WYG_002-34a"/>
臺直日官王燁等呈稱職等推步交食惟遵厯元成法此<lb/>
外無敢臆測其本年月食届期委屬雲隂掩蔽無從測驗<lb/>
本科株守沿襲舊法並無别法可以考求亦不敢妄為擬<lb/>
議惟是四方雲隂不覆之處尚有能見食者或可徧詢而<lb/>
得之也等因到臣該臣等看得交食之分數多寡惟以人<lb/>
目為據而人目所見之親切必以天氣之清朗為真是夜<lb/>
月食初虧在臣監依郭守敬舊法算在夘初一刻輔臣徐<lb/>
光啓依西洋新法算在夘初三刻及臨測驗臣監在城東<lb/>
<pb n="KR3f0013_WYG_002-34b"/>
隅星臺輔臣在城西隅星臺相距約十里而兩處並為雲<lb/>
隂掩蔽不見初虧原推雖差二刻所見實出一揆盖授時<lb/>
固有嵗差里差之異而臣監實不能通融其法西法以真<lb/>
會似㑹為算於此事似頗搜探其根今臣已遣所屬官生<lb/>
詣局學習新法以詳究異同之源庶自今以後之推算或<lb/>
可訂其疎宻也若於無别法中而臆度為法無可確議中<lb/>
而妄揣為議此則臣所不敢出矣但雲隂因地氣上蒸普<lb/>
天之下尚有雲所不蔽之處故宋司馬光言京師不見他<lb/>
處必有見者伏乞勑下禮部行文近畿數百里内各府各<lb/>
<pb n="KR3f0013_WYG_002-34b"/>
將前九月望卯初一刻月食有無雲隂曽否見食據實囘<lb/>
<pb n="KR3f0013_WYG_002-35a"/>
奏縱時刻未得的確其食與不食必可知也若數百里内<lb/>
悉皆隱蔽更移文逺方亦必可考而知也若臣才識淺劣<lb/>
伏望聖慈赦宥優容臣不勝惶悚待命之至崇禎五年十<lb/>
月二十七日具奏十一月初八日奉聖㫖該局既有新法<lb/>
著行習學叅驗有無脗合仍行查前時月食晷刻分數詳<lb/>
報禮部知道<lb/>
　<lb/>
　<lb/>
<pb n="KR3f0013_WYG_002-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0013_WYG_002-35b"/>
　新法算書巻二<lb/>
</p>
<p>
</p>
  </div>
</body>
</text>
</TEI>
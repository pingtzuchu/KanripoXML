<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>新法算書卷九十八</head>
    <p>
<pb n="KR3f0013_WYG_098-1a"/>
欽定四庫全書<lb/>
　新法算書卷九十八　　明　徐光啟等　撰<lb/>
　　厯法西傳<lb/>
　　　引說<lb/>
凡學非能驟成莫不始于格物以致其知而後從而<lb/>
　推廣從而精詳焉以故古人因目所見心悟頓啓<lb/>
　紀而騐之接續成書以詔來世乃成一學卽厯學<lb/>
　亦然矣其初所悟者㮣不岀日月交食及冬夏四<lb/>
<pb n="KR3f0013_WYG_098-1b"/>
　正五緯凌犯等觸目易見者數事因而再求之然<lb/>
　後乃知月有本道焉交食有期有率焉又因而推<lb/>
　廣之精詳之以及他數他理而厯學始為大全此<lb/>
　如原泉一脉涓涓流而為壑浸假而百川彚集由<lb/>
　湖由江以入于海浩浩乎無涯際矣後有好學者<lb/>
　留思古人之學叅以己見曽無㡬許而附以傳世<lb/>
　是為坐收其成豈可擅稱超悟屈抑前功哉余著<lb/>
　厯書百卷大要取之古人而又括以厯引今復為<lb/>
　此編先明西厯古書大指而次則遂及余書蓋一<lb/>
<pb n="KR3f0013_WYG_098-1b"/>
　則著新法非一人之法非近創之法良由博古深<lb/>
<pb n="KR3f0013_WYG_098-2a"/>
　思叅互考訂以得一真無容妄議一則令後之人<lb/>
　便于循習曉暢數百年後測審差數推徃知來善<lb/>
　于變通也或疑中西異法如格碍何余謂天行無<lb/>
　隱君命非私厯至今日中人亦西學矣且即就中<lb/>
　厯而論其根亦本于西如列宿距星皆同又列宿<lb/>
　有屬太陽者四屬太陰者四亦同是知根本既同<lb/>
　而清其枝幹通其脉絡有成書在展卷研求無不<lb/>
　可見豈足相難哉學者勉之可也<lb/>
<pb n="KR3f0013_WYG_098-2b"/>
　　　西古厯法<lb/>
西庠之學其大者有五科一道科二治科三理科四<lb/>
　醫科五文科而理科中旁出一支為度數之學此<lb/>
　一支又分為七家曰數學家曰㡬何家曰視學家<lb/>
　曰音律家曰輕重家曰厯學家曰地理家七家俱<lb/>
　統于度數要皆師傳曹習確有根據者也若多祿<lb/>
　某即西洋厯學名師在郭守敬前一千百有餘年<lb/>
　漢順帝永建時人著書一部計十有三卷<lb/>
　第一卷<lb/>
<pb n="KR3f0013_WYG_098-2b"/>
　　詳証厯學大指如諸星運行天體渾圓地與海<lb/>
<pb n="KR3f0013_WYG_098-3a"/>
　　共為一球地居天與空氣之正中地較天大不<lb/>
　　過一㸃等項次著角理不但以句股測直線之<lb/>
　　長短且用曲線三角形量天是為以圓齊圓所<lb/>
　　得諸星相距度分最凖又求二至相距幾何度<lb/>
　　分在赤道内外㡬何度分并二曜相離最遠為<lb/>
　　㡬何度分設黄道緯度求赤道相應經度設黄<lb/>
　　道經度求赤道相應緯度<lb/>
　第二卷<lb/>
<pb n="KR3f0013_WYG_098-3b"/>
　　論宗動天設黄道在地平上之㸃求其距赤道<lb/>
　　之地平弧設日之高求正側各景之長短又求<lb/>
　　黄道各㸃之半晝弦解正儀晝夜等衆星常見<lb/>
　　之故偏儀二至規下歲一次無景距赤道愈遠<lb/>
　　晝夜愈不等而兩極下毎歲為一晝夜<lb/>
　第三卷<lb/>
　　考太陽行求二分時刻辯二至氣至時難求時<lb/>
　　刻求歲實與毎日太陽平行乃作平行立成表<lb/>
　　又推論日行用同心規及小輪或同心及不同<lb/>
<pb n="KR3f0013_WYG_098-3b"/>
　　心合一之理推地心與日規相距㡬何遠隨求<lb/>
<pb n="KR3f0013_WYG_098-4a"/>
　　太陽最遠㸃<hi>亦名最髙</hi>定太陽厯元及太陽行度毎<lb/>
　　日不等之數<lb/>
　第四卷<lb/>
　　論太陰行証求太陰真行度即月食可考月有<lb/>
　　遲疾平三行乃求月平行併月每日緯度即以<lb/>
　　齊月諸行或用同心圏及小輪或不用同心圏<lb/>
　　二法同理設三月食求同心規及小輪兩半徑<lb/>
　　以定月諸行厯元又求月行正交中交之時推<lb/>
<pb n="KR3f0013_WYG_098-4b"/>
　　二交逆行之數<lb/>
　第五卷<lb/>
　　解月自行以求月經緯度必用小輪推月加减<lb/>
　　立成表求月之更大緯度與月之地半徑差度<lb/>
　　復求日月二輪與地球半徑之比例及日月與<lb/>
　　地景之似徑<hi>地景其形如角所求之徑乃月所過截地景之處</hi>又求月<lb/>
　　半徑及景半徑與地半徑之比例求日真徑求<lb/>
　　日遠于地求景之長大<hi>以上三求皆以地半徑為度</hi>求日月<lb/>
　　地之比例<hi>原書稱三大即日月與地</hi>設日月之遠求地半徑<lb/>
<pb n="KR3f0013_WYG_098-4b"/>
　　差推視差立成表比日月兩視差分月視差有<lb/>
<pb n="KR3f0013_WYG_098-5a"/>
　　三種<lb/>
　第六卷<lb/>
　　解日月合㑹求日月平朔平望併定朔定望時<lb/>
　　及其宮度分求地景及月半徑定日月食限論<lb/>
　　日月半年中能再食月食後五閱月中能再食<lb/>
　　七閲月中不再食日于五閲月中各地能兩食<lb/>
　　七閲月中一地能兩食日于三十日中一地不<lb/>
　　能再食更求月正緯度設月真所在求視所在<lb/>
<pb n="KR3f0013_WYG_098-5b"/>
　　求月正會前後四刻之視行及日月似㑹<hi>卽日食</hi>
　　即求日食初虧食甚復圓三時定日食分秒<lb/>
　第七卷<lb/>
　　論諸恒星遠近終古如一証其晝夜行外别有<lb/>
　　他行論其順天經行以黄道極為本極定歲差<lb/>
　　度設三星相距以二星經緯度求第三星經緯<lb/>
　　度詳測星法<lb/>
　第八卷<lb/>
　　論天漢起没詳天漢中大星所在及衆星拱向<lb/>
<pb n="KR3f0013_WYG_098-5b"/>
　　并其出入設黄道經緯度求赤道緯度等<lb/>
<pb n="KR3f0013_WYG_098-6a"/>
　第九卷<lb/>
　　求五星每年及每日平行解五星大小輪理求<lb/>
　　水星之本行求水星最高求水星大小圏半徑<lb/>
　　比例又求水星小輪上平行以求水星各行厯<lb/>
　　元<lb/>
　第十卷<lb/>
　　解金水二星之行求金星最高及不同心輪與<lb/>
　　小輪半徑比例設時定金星諸行厯元求土木<lb/>
<pb n="KR3f0013_WYG_098-6b"/>
　　火三星之小輪及小輪之本行<hi>亦名歲行</hi>設火星三<lb/>
　　處求其最高測從地心至不同心圏其遠㡬何<lb/>
　　求火星小輪之半徑推火星平行定火星諸行<lb/>
　　之厯元<lb/>
　第十一卷<lb/>
　　解土木二星之理即求地心與木星本心之差<lb/>
　　及木星本輪與小輪之半徑并其平行定木星<lb/>
　　之厯元後設土星三次舍以求其最高求土星<lb/>
　　小輪之半徑而定其厯元設五星之平行求其<lb/>
<pb n="KR3f0013_WYG_098-6b"/>
　　實經度<lb/>
<pb n="KR3f0013_WYG_098-7a"/>
　第十二卷<lb/>
　　解五政行度有退留疾等之故即求其留界及<lb/>
　　逆行之半弧更求金星左右距日之極大弧度<lb/>
　　并水星與日最遠度<lb/>
　第十三卷<lb/>
　　論齊五星緯度之法求火木土三星各本圏及<lb/>
　　黄道交角并定其緯度論五星伏見先求火木<lb/>
　　土三星伏見相距之時次求金水二星伏見及<lb/>
<pb n="KR3f0013_WYG_098-7b"/>
　　其相距之時<lb/>
以上十三卷屬多祿某所著除右引各目外尚有三<lb/>
　百餘欵可為厯算之綱維推歩之宗祖也但其辭<lb/>
　句太古淺學罕能習之故諸名家更互演譯各有<lb/>
　論著今不及敘<lb/>
後又有亞而封所乃極西寶祐時人身居王位自諳<lb/>
　厯學捐數萬金錢訪求四方知厯之人務依先師<lb/>
　所著創立成表以佐推算諸曜之法其功不在多<lb/>
　祿某下緣屬祖述成書故今亦不及敘<lb/>
<pb n="KR3f0013_WYG_098-7b"/>
又其後四百年有歌白尼騐多祿某法雖全備微欠<lb/>
<pb n="KR3f0013_WYG_098-8a"/>
　曉明乃别作新圖著書六卷今為序次之如左<lb/>
　第一卷<lb/>
　　天動以圓解<lb/>
　第二卷<lb/>
　　天并七曜圖解衆星各及其次舍解<lb/>
　第三卷<lb/>
　　論歲差而証其行較古有異論歲實求太陽最<lb/>
　　遠㸃及隨年日時太陽躔度<lb/>
<pb n="KR3f0013_WYG_098-8b"/>
　第四卷<lb/>
　　取古今月食各三度求月小輪之徑求大輪小<lb/>
　　輪之比例并月經緯度推日月交食<lb/>
　第五卷<lb/>
　　求五星平行用古今各三測經度求大小兩輪<lb/>
　　之比例等終求其正經宫度分<lb/>
　第六卷<lb/>
　　求五星緯度<lb/>
以上歌白尼所著後人多祖述焉有西滿者嘗証多<lb/>
<pb n="KR3f0013_WYG_098-8b"/>
　祿某歌白尼兩家之法惟一麻日諾又取歌白尼<lb/>
<pb n="KR3f0013_WYG_098-9a"/>
　測法更為多祿某之圖益見其理無二矣<lb/>
近六十年西土有多名家先後繼起較前人用測更<lb/>
　精立法更盡造圖更美其一未葉大因悟不同心<lb/>
　規與小輪難于推算于是更創蛋形圖以解天文<lb/>
　根本設七政三測求最遠㸃又求地心與不同心<lb/>
　差又求各輪比例等理其二第谷竭四十年心力<lb/>
　窮究厯學備諸巧器以測天度不爽分秒第谷本<lb/>
　大家饍養知厯人造器市書計用二十萬金著書<lb/>
<pb n="KR3f0013_WYG_098-9b"/>
　計六卷<lb/>
　第一卷<lb/>
　　取二分真氣至時<lb/>
　第二卷<lb/>
　　取北極之高并解前人之謬解蒙氣反光之差<lb/>
　　取二至真氣至時并解二至難得真時之故求<lb/>
　　太陽最逺㸃并地心與太陽心之差求加减數<lb/>
　　証最遠㸃之行度及太陽平行求歲實并推立<lb/>
　　成表用立成求日躔宫度而考其法<lb/>
<pb n="KR3f0013_WYG_098-9b"/>
　第三卷<lb/>
<pb n="KR3f0013_WYG_098-10a"/>
　　以二十一月食求月平行設月行新圖以齊月<lb/>
　　行用兩大規及三小輪詳其所以然推立成并<lb/>
　　其用法仍各設假如求月緯度加圖及立成表<lb/>
　　算法因求月食又求月與地相距㡬何立推交<lb/>
　　食法因測五緯之真經緯度先考列宿之真經<lb/>
　　緯度<lb/>
　第四卷<lb/>
　　解測星應用儀器乃駁古測有誤取金星與日<lb/>
<pb n="KR3f0013_WYG_098-10b"/>
　　與某星相距度以求某星距日度分㡬何取近<lb/>
　　黄赤二道距度并之以合周天全度復取六星<lb/>
　　之距度以經度相併適合周天之全度求角宿<lb/>
　　經緯度以起周天之度再求近赤道十二星經<lb/>
　　緯度証星之黄道緯度今古不同求星之經度<lb/>
　　并解其時八百餘星之真經緯度<hi>五十三年前</hi>復加<lb/>
　　百餘星赤道經緯度說<lb/>
　第五卷<lb/>
　　解其時新見大客星計十二章一詳初起及漸<lb/>
<pb n="KR3f0013_WYG_098-10b"/>
　　大至與金星等并漸减二取附某宫星以定其<lb/>
<pb n="KR3f0013_WYG_098-11a"/>
　　經緯度三解測新星所用諸器四取新星與他<lb/>
　　星距度五解其更度幾何六用各法以求新星<lb/>
　　經緯度七求新星赤道經緯度八証新星不麗<lb/>
　　空際而麗列宿天九考新星之大小十取新星<lb/>
　　之似徑得三分三十秒十一証新星大倍于日<lb/>
　　大于地三百六十倍十二考衆星參差<lb/>
　第六卷測器諸圖<lb/>
　　圖計五章一解用測器求三曜之高二解用測<lb/>
<pb n="KR3f0013_WYG_098-11b"/>
　　器求星之緯度三解用測器求星相距度四解<lb/>
　　各儀象五為天文答問<lb/>
　又第谷彗星解十卷<lb/>
　　測彗星之高度尾之長短光之隱顯及其方向<lb/>
　　考十二星在黄道上度以求彗星之真所在設<lb/>
　　彗星離兩星之度求黄赤道經緯度求彗星毎<lb/>
　　日赤道經緯度求彗星所行之道及其道交黄<lb/>
　　赤之角處依每日彗星行黄赤二道作立成表<lb/>
　　証彗星在月上較月更遠于地為三百地半徑<lb/>
<pb n="KR3f0013_WYG_098-11b"/>
　　故知彗星在日月二天之中証其尾恒向日與<lb/>
<pb n="KR3f0013_WYG_098-12a"/>
　　金星作彗星行度圖徵彗星之大為月二之一<lb/>
　　尾長為九十六地半徑<hi>每地半徑為一萬五千里</hi>因考前人<lb/>
　　彗星之論當否<lb/>
第谷沒後望遠鏡出天象微渺盡著于是有加利勒<lb/>
　阿于三十年前創有新圖發千古星學之所未發<lb/>
　著書一部自後名賢繼起著作轉多乃知木星旁<lb/>
　有小星四其行甚疾土星旁亦有小星二金星有<lb/>
　上下弦等象皆前此所未聞且西旅每行至北極<lb/>
<pb n="KR3f0013_WYG_098-12b"/>
　出地八十度即冬季為一夜又嘗周行大地至南<lb/>
　極出地四十餘度即南極星盡見所以星圖記載<lb/>
　獨全<lb/>
以上諸賢所著皆屬推解厯理近因古學奥深學者<lb/>
　為難厯學家别有立成表及測天諸器以便初學<lb/>
　又有永年厯亦立成之類預紀七政經緯及交食<lb/>
　凌犯諸行取凖於天具舉其証葢由推測二功相<lb/>
　佐而成不可疑也今論測器惟渾儀為最用之取<lb/>
　日光求其躔度求日緯度求北極出地㡬何日出<lb/>
<pb n="KR3f0013_WYG_098-12b"/>
　求東西之緯度求太陽午正之高推時求日星之<lb/>
<pb n="KR3f0013_WYG_098-13a"/>
　高求太陽赤道經度求星出地平之時刻求太陽<lb/>
　距子午規時刻求太陽出入并晝夜時刻以日星<lb/>
　高求時刻又作地平日晷求朦朧時刻隨時求東<lb/>
　出黄道宫度分<lb/>
又渾儀挾持未便因又約為平儀體製雖異而施用<lb/>
　不殊<hi>名渾葢</hi>乃有造平儀及百游各儀法其説甚多<lb/>
　其用甚廣<lb/>
又有日晷多種約言其法如作象限作卵形考墻面<lb/>
<pb n="KR3f0013_WYG_098-13b"/>
　之方向求子午線設時求日之高設日之高求時<lb/>
　分論有法日晷葢有六種一地平上晷一向南平<lb/>
　靣晷一向東平面晷一向西平面晷一向北平面<lb/>
　晷一向赤道平面晷詳每日晷有十二種線以景<lb/>
　証日之行如此從地平起時線從子午起時線節<lb/>
　氣線晝線過頂圏線日高線地球之徑圏八十二<lb/>
　種高線㡬節氣出地平上線日出地平算某時刻<lb/>
　日入地平算某時刻每日平分晝為十二時線<hi>名七</hi>
　<hi>政時線</hi>又有向南向北斜面雜向立面雜向倒面挖<lb/>
<pb n="KR3f0013_WYG_098-13b"/>
　面或正圓或長圓正球偏球各日晷及各正表斜<lb/>
<pb n="KR3f0013_WYG_098-14a"/>
　表法槩因無有定向稱無法日晷又設日晷一圖<lb/>
　以大為小以小為大焉夫日晷大不越數尺小僅<lb/>
　數寸而天之高遠太陽之行度經緯悉備變相以<lb/>
　通其理多方以盡其能故曰厯學之廣大即日晷<lb/>
　可徵也<lb/>
　　右皆造日晷法然造晷用圖平行垂線最多下<lb/>
　　手為難乃用立成表其法更精成功更速又日<lb/>
　　晷之度數或用立成表查或用㡬何要法或用<lb/>
<pb n="KR3f0013_WYG_098-14b"/>
　　比例尺諸規矩究竟所得皆符不爽毫髮即此<lb/>
　　而推所算日躔之密合亦并可見矣<lb/>
合而觀之西庠之于天學厯數千年經數百手而成<lb/>
　非徒慿一人一時之臆見貿貿為之者日乆彌精<lb/>
　後出者益竒要不越多祿某範圍也已前所引在<lb/>
　全書僅十分之一覽者即所見以推所未見可也<lb/>
　　　西新厯法<lb/>
余著新法悉本西傳非敢强天就法也乃為法以合<lb/>
　天以測候為厯家之首務故修政以來除西製大<lb/>
<pb n="KR3f0013_WYG_098-14b"/>
　銅儀數具外在局别造有半徑儀三座自心至邊<lb/>
<pb n="KR3f0013_WYG_098-15a"/>
　或一丈或八尺具刻宫度分秒一一詳明以求適<lb/>
　用日督同監局官生晝測日夜測月星三儀所測<lb/>
　或並同或兩同者取以為凖若三各不同則置之<lb/>
　俟再測如是者數年列宿距星遠近異同悉于是<lb/>
　時考定凡遇五星凌犯伏見日月交食公同部司<lb/>
　赴觀象臺測騐務求密合累蒙欽遣内臣同來審<lb/>
　視又因交食差官四方測騐異同嗣後奉命造進<lb/>
　黄赤大儀及星晷天球大日晷等或内庭親測或<lb/>
<pb n="KR3f0013_WYG_098-15b"/>
　偕内靈臺諸臣測如是者又數年于是上下相孚<lb/>
　朝野悅服上乃决計散遣魏文魁等囘籍一意頒<lb/>
　行新法惜兵事倥<graphic n="KR1555" url="https://raw.githubusercontent.com/kanripo/KR-Gaiji/master/images/KR1555.png" mimeType="image/png"/>未免有待將來耳<lb/>
中土徃代修厯不過加减四餘四應歲實等項已耳<lb/>
　一時合天乆則仍錯有數十年一改者有數年一<lb/>
　改者前改既非後改亦復如是厯學廢弛非一日<lb/>
　矣余初奉命修厯時亦有以畧改舊法請者謂作<lb/>
　者可免創始之勞述者兼得習熟之便然而不能<lb/>
　也詳考舊法其錯非在算數乃在基本不清其基<lb/>
<pb n="KR3f0013_WYG_098-15b"/>
　而求積壘不治其本而理枝幹其術未有濟焉者<lb/>
<pb n="KR3f0013_WYG_098-16a"/>
　余故不辭艱瘁晝夜測騐天行叅考西法然後正<lb/>
　其紕繆補其闕畧約有數十餘欵于是著成厯書<lb/>
　解明法原詳整法數自太陽太陰恒星交食以迄<lb/>
　五緯莫不條分縷析綱舉目全共計百有餘卷已<lb/>
　經進呈御覽蒙恩宣付史舘刋本傳布四方與海<lb/>
　内知厯者共之矣兹更將法原諸書逐卷挈其大<lb/>
　指以便觀覽如左<lb/>
日躔厯指測凖歲實平視二行盈縮元及大差大距<lb/>
<pb n="KR3f0013_WYG_098-16b"/>
　度等其題一求南北正子午線以定諸徑圏及十<lb/>
　二時之界以記太陽行滿晝夜毎日之始末乃取<lb/>
　凖于天非如從前徒用一指南針而已<lb/>
　一求北極出地度分以定日出入晝夜長短日月<lb/>
　帯食日食有無并諸曜正斜照地等類此用象限<lb/>
　儀或測日軌午正高得距赤道度餘即北極出地<lb/>
　高度或測近極一星在最高又測之在最卑折中<lb/>
　取之即正北極高也<lb/>
　一求各氣差氣從地發蒙昧空中故自天頂以迄<lb/>
<pb n="KR3f0013_WYG_098-16b"/>
　地平諸曜逐緯詳測定差分秒多寡因而加减原<lb/>
<pb n="KR3f0013_WYG_098-17a"/>
　測卽得各曜真位也<lb/>
　一求黄赤二道之距以定太陽赤緯于夏至前後<lb/>
　一二日測午正日軌<hi>必于午正者免蒙氣也</hi>乃于所測度内<lb/>
　减去地半徑差并赤道高餘即二道相距真度分<lb/>
　一求太陽盈縮之元以定平行加减乃得每宫度<lb/>
　相應之實行葢設太陽以平行旋天毎日前移一<lb/>
　度則宜自秋至春與白春至秋日行之度數相等<lb/>
　矣今天度等而所行日數不等相差八日有竒此<lb/>
<pb n="KR3f0013_WYG_098-17b"/>
　何以故葢因地在太陽天内非其正中也故設一<lb/>
　直線貫地心而以兩端接日天必分為大小兩半<lb/>
　大半之頂距地遠日行經過之時乆小半之頂距<lb/>
　地近日過此必速矣且日體近冬至現大近夏至<lb/>
　現小冬至之月食大小又異于夏至之食總由地<lb/>
　景長短大小係于日光遠近之故西古厯家二千<lb/>
　年以來闡明此理並立測法傳之後人即日躔並<lb/>
　日月交食皆正其本矣乃此中厯家羲和而下守<lb/>
　敬而上舉無有悟此者何也<lb/>
<pb n="KR3f0013_WYG_098-17b"/>
　又一求太陽年日及時之平行以定歲實以確立<lb/>
<pb n="KR3f0013_WYG_098-18a"/>
　推算之根所謂厯元也法先後隔數年或春或秋<lb/>
　于午正時測日軌務得二分之凖時<hi>太陽在二分其緯大日約</hi>
　<hi>得二十四分分應四刻故較他時所得為凖</hi>乃于先後間總時以中年<lb/>
　分之得毎年之平行即真歲實而歲實又以周天<lb/>
　平度<hi>三百六十</hi>分之得一日之平行時亦倣此但因日<lb/>
　天心異于地心漸移右行二心相距遠近未有定<lb/>
　數雖所移甚微而一二百年後必少覺之千年後<lb/>
　差乃顯著則依本法復測復推以加以减即造厯<lb/>
<pb n="KR3f0013_WYG_098-18b"/>
　無異今時故新法實永法也昔郭守敬若知此法<lb/>
　可免歲餘上推百年増一下推百年减一之議惜<lb/>
　乎不能也<lb/>
　一求太陽最高所在及地心與日輪天心相距之<lb/>
　差以定加减始末以得隨時推日實行確法葢太<lb/>
　陽西行及東本行之外其最高亦順十二宫漸漸<lb/>
　東行二心<hi>卽太陽本圈心與地球心</hi>相距歲歲减少古測斷不<lb/>
　可泥厯家若不諳此日躔無根又何慿以推五緯<lb/>
　乎古西土去今千八百年以三角形測日軌記最<lb/>
<pb n="KR3f0013_WYG_098-18b"/>
　高在申宫五度三十五分兩心之差為全徑百分<lb/>
<pb n="KR3f0013_WYG_098-19a"/>
　之四分強千年後又一士測之得最高在申宫二<lb/>
　十二度十七分二心相距為百分之三分半强及<lb/>
　據今測又在未宫六度强二心之差不及百分三<lb/>
　之半矣中厯從來以夏至為凖泥在未宫初度相<lb/>
　沿不改豈非大誤<lb/>
　一求太陽視差即地半徑差此差旣由各天與地<lb/>
　球大小之比例而生則欲求此差者須取一天與<lb/>
　地最遠無可比例者為之則恒星天是已故于恒<lb/>
<pb n="KR3f0013_WYG_098-19b"/>
　星天設三角形查與太陽交角相對之弧<hi>他曜倣此</hi>弧<lb/>
　有大小而本差之多寡即見矣<lb/>
　一論日差以齊諸曜之行所關者大故詳推一立<lb/>
　成表以便厯算即太陽實行嬴縮毎日不等是也<lb/>
　彼旋地一周復于元界<hi>子午圏是</hi>為日必等者稱用日<lb/>
　葢民間所用也厯家若亦泥之則大惑矣<lb/>
恒星厯指三卷其一以金星測恒星及黄赤道度等<lb/>
　法于日未出時先測恒星與太白之距日出後又<lb/>
　測太白太陽之距晩測反是先測太白與太陽而<lb/>
<pb n="KR3f0013_WYG_098-19b"/>
　日沒後乃測太白與恒星因而求太白經緯視差<lb/>
<pb n="KR3f0013_WYG_098-20a"/>
　及太陽經度則以曲線三角形法推得兩經度以<lb/>
　較同測之星加减之并得本恒星之經度今以畢<lb/>
　宿大星婁宿北星角宿距星等為假如定赤道經<lb/>
　緯即餘星倣此可推矣<lb/>
　又測近黃赤二道所有諸大星任定㡬星晷距星<lb/>
　為界或自西而東或自東而西求兩測之距度及<lb/>
　距赤道之緯度用三角形法推得其經度差因連<lb/>
　綴求之以迄一周所得經度若旣合于赤道周則<lb/>
<pb n="KR3f0013_WYG_098-20b"/>
　所測各距之經度必皆密合矣乃復用之為界以<lb/>
　測衆星皆可無不合者再以恒星赤道經緯度推<lb/>
　其黄道經緯反復相求非三角形無由而得葢或<lb/>
　星居兩道之中或南或北或居兩道相交之左右<lb/>
　必設各極所出之曲線遇星而交而復相離各底<lb/>
　本道而止乃為三角形者數矣最便推算且恒星<lb/>
　依本法彼此相推不但其緯度終古不易即相距<lb/>
　之經度差亦終古不易故凡推七政者必用恒星<lb/>
　為界而後諸曜之遠近灼然不爽也<lb/>
<pb n="KR3f0013_WYG_098-20b"/>
　終引所資以測恒星者如測器如子午線如北極<lb/>
<pb n="KR3f0013_WYG_098-21a"/>
　出地高如視差等皆是也葢測星有三求一求出<lb/>
　地平上度分則用象限儀二求相距則用紀限儀<lb/>
　三求距黃赤二道之度則用渾天儀若子午線者<lb/>
　諸星行度升之極降之始也北極出地者所以正<lb/>
　高下也凡用儀必以儀上極與本地之極高下相<lb/>
　當即經緯皆相當故測星者使無子午以正東西<lb/>
　升降無極高以正南北高下即一切推算之法無<lb/>
　從措手若視差就地半徑差論恒星以距地遠得<lb/>
<pb n="KR3f0013_WYG_098-21b"/>
　免就清蒙差論則恒星近地平必皆有之測時宜<lb/>
　用减矣<lb/>
第二卷測恒星黄赤本行其行黄道上即歲差也中<lb/>
　厯論歲差有曰未能測其所以然第以全厯推之<lb/>
　二萬六千八百八十年差一周天毎歲差一分三<lb/>
　十餘秒上推至帝嚳甲子四十年日在虚六度至<lb/>
　夏王不降乙未三十五年日退入女宿啇武乙丙<lb/>
　寅四年日退入牛宿周簡王丁亥十二年日退入<lb/>
　斗宿宋度宗戊辰四年日退入箕宿四度二分餘<lb/>
<pb n="KR3f0013_WYG_098-21b"/>
　且言此定算也又或測日度者以月食衝求之可<lb/>
<pb n="KR3f0013_WYG_098-22a"/>
　謂巧矣然而皆非也夫毎歲所差甚少月食分數<lb/>
　頗寛安得借此求彼此其謬一謂日退者即日逆<lb/>
　行古來測日但有盈縮有公行有本行退逆之行<lb/>
　理所必無此其謬二旣言未測其所以然何從而<lb/>
　得一定之算此其謬三西法則以黄道二分二至<lb/>
　為界據古所測某恒星距界之度從而復測之乃<lb/>
　見遷移以較中古上古此星離冬至漸遠如前此<lb/>
　居冬至者虚也今已順行東去繼之者為女為牛<lb/>
<pb n="KR3f0013_WYG_098-22b"/>
　為斗又後為箕矣是知歲差係恒星前行與七政<lb/>
　依黄道本行無異此為真所以然非日退之說也<lb/>
　且西測星非詳得其分秒置不用非三四器三四<lb/>
　人同地並得在一分以内者置不用此新法所以<lb/>
　獨密也所得歲差定數為五十一秒<hi>依六十算</hi>由此得<lb/>
　恒星歲實小餘為二十四刻九分又約二十七秒<lb/>
　乃古今不易之則也<lb/>
　問星歲無差旣有定算如此厯家不用以推年日<lb/>
　何曰立歲限以定所為主如四時如二至二分等<lb/>
<pb n="KR3f0013_WYG_098-22b"/>
　日行皆有定所星算雖定而其右旋于各節氣恒<lb/>
<pb n="KR3f0013_WYG_098-23a"/>
　無定所故難用推年日也<lb/>
　考黄赤道宿度今古變易緣諸星隨黄道斜交赤<lb/>
　道故也每見太陽之行黄道夏日距赤道北冬距<lb/>
　其南逐年如此豈非由二道斜交之故乎厯家同<lb/>
　時測日經而兩道上所測度分必異又所差日各<lb/>
　不等此為日經之變如從兩極各出直線以交日<lb/>
　心引之徑過以至赤道兩線必不復㑹于一㸃以<lb/>
　是知日經緯在赤道恒變即恒星亦然逐漸右旋<lb/>
<pb n="KR3f0013_WYG_098-23b"/>
　即赤道宿度逐漸有變其數多寡前後必異惟黄<lb/>
　道經度則終古如一而星亦終古如一斗恒似斗<lb/>
　尾恒似鈎古二星在一直線者今時亦然彼此相<lb/>
　距皆同也<lb/>
　累測黄赤兩道恒星之經度以推古今各宿積及<lb/>
　本度並載厯指讀者以參觜不仍舊次為疑不知<lb/>
　宿在黄赤二道原有分别其依黄道不變之度分<lb/>
　參前觜後終古恒然若依赤道而論在昔雖先觜<lb/>
　後參而近自二百年來則參先而觜後矣葢因兩<lb/>
<pb n="KR3f0013_WYG_098-23b"/>
　道從兩極出線以定度數故有異也<lb/>
<pb n="KR3f0013_WYG_098-24a"/>
第三卷以黄道經緯變赤道經緯及繪星圖數法葢<lb/>
　星之去離赤道無恒而其去離黄道有恒即黄赤<lb/>
　二道之相距亦如有恒以兩有恒求一無恒則依<lb/>
　曲線三角形以乘除三率等法推算可得若直欲<lb/>
　從赤道求之無由而得矣緣星行依黄道以向赤<lb/>
　道時有遷移故也<lb/>
　繪圖舊以恒隱圏界為總圖界星偏河南之南不<lb/>
　復有圖矣新法因見隱圏南北隨地不同故以兩<lb/>
<pb n="KR3f0013_WYG_098-24b"/>
　極為心以赤道為界或又簡以中土恒見之圏為<lb/>
　界繪總星圖閩粤以北可見諸星無不具載至圖<lb/>
　内正斜各圏直曲各線依星本經緯應入其中者<lb/>
　本卷一一詳之乃除天漢積屍氣等無算小星外<lb/>
　凡可見可測者别以六等令星在圖在天大小異<lb/>
　形無不相肖<lb/>
月離厯指計四卷首卷論測月平行䇿及遲疾加减<lb/>
　正數如各種行度一隨宗動天日一周行二依本<lb/>
　天順白道自西而東平行此或以太陽為界從合<lb/>
<pb n="KR3f0013_WYG_098-24b"/>
　朔起算或以宮次節氣為界從各㸃起算謂之交<lb/>
<pb n="KR3f0013_WYG_098-25a"/>
　周滿一周謂交終三依本輪自行從東而西然依<lb/>
　輪之上順行依輪之下則逆本天而行但緣月行<lb/>
　甚疾地面但見其遲不見其逆此行謂之轉行滿<lb/>
　一周謂轉終四隨次輪乃本輪之周復有一小輪<lb/>
　其心隨本輪左旋月在其上則又右旋滿一周名<lb/>
　為次轉終也五為交行月行白道出入黄道西行<lb/>
　所交于黄道中線兩㸃一名正交一名中交舊所<lb/>
　稱羅計是也外又一次輪實測則有而據之以推<lb/>
<pb n="KR3f0013_WYG_098-25b"/>
　度數頗微無大用又一面輪使月一面恒照下向<lb/>
　地此亦無關疎密皆置不論<lb/>
　論測月平行乃因視差及蒙氣差參錯難分月體<lb/>
　且月體恒虧無從測心以此測月最繁度分難得<lb/>
　其凖須按西古今法于月食時騐而知之晉史姜<lb/>
　岌亦以月食衝騐太陽所在然而考太陽之躔度<lb/>
　易考太陰之離度難在姜為倒用兩率皆疎矣且<lb/>
　平行亦非一食可騐也葢任用一食僅得當時之<lb/>
　行度何由遽定平行必擇前後兩食各率均齊者<lb/>
<pb n="KR3f0013_WYG_098-25b"/>
　以為兩限然後取其中積平分之庶免日去地時<lb/>
<pb n="KR3f0013_WYG_098-26a"/>
　近時遠所生闇虚時大時小與夫月轉時遲時疾<lb/>
　時在最高時在最卑諸凡月行不平之綠也但欲<lb/>
　得此前後食務須求之記載今考二十一史天文<lb/>
　志但記有年月日而畧時刻分秒無已借西厯補<lb/>
　之<lb/>
　論測正中交行度葢月本圏之自行度曰轉行及<lb/>
　于黄道曰交而轉滿一周曰交終其在後不及轉<lb/>
　之度即謂兩交之逆行也測法亦用月食考古無<lb/>
<pb n="KR3f0013_WYG_098-26b"/>
　傳仍依西史如前法用兩月食測其前後各率均<lb/>
　齊得交逆行日三分十一秒歲十九度零十九秒<lb/>
　四十三微此為二千年前古測後史各加密測推<lb/>
　得交行毎年盈一秒四十二纎應减<lb/>
　論用不同心圏與用小輪名異理同皆藉以分布<lb/>
　度數解明七政盈縮遲疾之行乃公借古今測定<lb/>
　本輪之大小遠近之比例以求加减差立推算各<lb/>
　表之法然而創始難工増修易善厯家積功二千<lb/>
　餘年至近代測騐而後漸次加精較古為密也<lb/>
<pb n="KR3f0013_WYG_098-26b"/>
　終定太陰諸行厯元宜命一定地以慿起算即依<lb/>
<pb n="KR3f0013_WYG_098-27a"/>
　本地初度初分為凖以加以减推算各地本時本<lb/>
　曜之各所在度分此法從古未有且測北極出地<lb/>
　中率不合葢前人未悟地半徑差與蒙氣差于二<lb/>
　至所測之高應有加减故未得真高也<lb/>
二卷論測次輪次加减遲疾及半徑差月徑地景徑<lb/>
　等乃引古今西史月天諸輪之圖解各所遲疾行<lb/>
　之理并經緯隨時度分更推假如令數與圖互相<lb/>
　發明因知欲求月離真所非一均數可定葢雖加<lb/>
<pb n="KR3f0013_WYG_098-27b"/>
　减本輪之自行度可得定朔定望緣距限在五度<lb/>
　内故然而二弦及弦左右之自行差則異于朔望<lb/>
　其距限大至七度半强矣故據次輪之自行加减<lb/>
　立第二均數于理為盡從是可得太陰之視行實<lb/>
　經度<lb/>
　次定交周交行及交行之厯元皆于月食取法葢<lb/>
　須前後兩月食其距太陽之最高遠近均等兩食<lb/>
　分等兩食之在陰厯陽厯正交中交亦畧等則因<lb/>
　兩食之中積而得交㑹及交終之數依此用三率<lb/>
<pb n="KR3f0013_WYG_098-27b"/>
　法以各數推得交行之度分又得月平行距交之<lb/>
<pb n="KR3f0013_WYG_098-28a"/>
　度並其平行距宫次或節氣之度兩數之較為三<lb/>
　分十一秒是為兩交一日逆行之數所謂羅計行<lb/>
　度也若交行之厯元亦于兩月食得其諸率各等<lb/>
　則必并得其距交亦等葢交終由兩食之經時而<lb/>
　知今定交應則因兩食之月距交等度考其中積<lb/>
　時自行滿交周外即得其距交㡬何度分是厯元<lb/>
　也遂命曰某年天正冬至為厯元而某處某府為<lb/>
　厯元本所<lb/>
<pb n="KR3f0013_WYG_098-28b"/>
　又次測黄白二道相距度分法求月軌極高以免<lb/>
　諸視差加减故乃得距赤度分去减黄赤距度餘<lb/>
　為黄白距度此西古今通法中厯黄白相距恒大<lb/>
　于西術謬矣其推月食恒小于天騐殆緣于此<lb/>
　論月視差此因地半徑而生與他曜同但月天視<lb/>
　地為近為卑則地與本天各半徑之比例其視差<lb/>
　並大古今累測得數無異約一度故測太陰先得<lb/>
　其視高乃以地半徑差加之得數又以蒙氣差减<lb/>
　之此為實高如反推則得其實高乃以地半徑差<lb/>
<pb n="KR3f0013_WYG_098-28b"/>
　减之得數又以蒙氣差加之此為視高具見本表<lb/>
<pb n="KR3f0013_WYG_098-29a"/>
　但蒙氣之差因地因時所在各異必求本地勢本<lb/>
　時刻之確數定之<lb/>
　終測月徑地景徑或由月食測定食分并推求其<lb/>
　自行距交距黃道等率而得或以測太陽之似徑<lb/>
　比于地而并記其月距地設三角形推月與地各<lb/>
　徑又地半徑之比例而兩徑可定<lb/>
三卷論測日月地大小近遠之比例引古今法數種<lb/>
　先求各視徑大小如日食時月視徑隨地不等其<lb/>
<pb n="KR3f0013_WYG_098-29b"/>
　各視徑與實徑大小絕異又如月視地為小月天<lb/>
　視六曜天為小去人又近後定日月之實徑推各<lb/>
　體之容詳測日月各距地之高論月天象數及諸<lb/>
　月表之原<lb/>
四卷論測太陰見伏光體并四餘辯天行無紫氣等<lb/>
　引古今交食以証新法並為後學之資葢因中史<lb/>
　失載交食分秒及陰陽厯與太陽之距最高太陰<lb/>
　之自行度分等後人無慿推歩以資修改故悉取<lb/>
　之西史<lb/>
<pb n="KR3f0013_WYG_098-29b"/>
交食厯指第一卷詳太陽光景地景及日食之故先<lb/>
<pb n="KR3f0013_WYG_098-30a"/>
　引界說如何為暗體原光照光次光滿光又如何<lb/>
　為初景次景滿景葢食生于景景生于光滿景非<lb/>
　暗也稱光暗之中即日月食可辨<lb/>
　凡交食或地食光于月景為日食或月體食光于<lb/>
　地景為月食乃日月地三球各體大小不等有静<lb/>
　有動去人有遠有近當求其大小遠近之比例推<lb/>
　其施光受光之體勢乃得交食之體勢今設兩球<lb/>
　大小等一暗一明明者半面施光暗者半面受光<lb/>
<pb n="KR3f0013_WYG_098-30b"/>
　無分遠近未有交食者也若明球小暗球大暗以<lb/>
　小半受光明以大半施光此為太陰照地而地受<lb/>
　其隔日之光也凡大施小受施以小半受以大半<lb/>
　二體彌近大者施光之小半彌小小者受光之大<lb/>
　半彌大此即日居最卑而食之勢也若夫小施大<lb/>
　受則又二體彌遠而施者亦彌小受者亦彌大此<lb/>
　月食之分數有多有少而月近地居景厚處食分<lb/>
　多遠地居景薄處食分少總由大小遠近之比例<lb/>
　而生也<lb/>
<pb n="KR3f0013_WYG_098-30b"/>
　又詳景之處所在受光之背面乃因月與地勢能<lb/>
<pb n="KR3f0013_WYG_098-31a"/>
　出景在日食則為月景下至于地月食則為地景<lb/>
　上至于月景形為角形緣出景之圎體與太陽大<lb/>
　于地于月之倍數相當也月望月有食乃地景隔<lb/>
　日光令月不受照有時失滿光有時全失光月朔<lb/>
　日有食乃月隔日光令地不受照有處射滿景有<lb/>
　處存少光皆係景之作用也至論月在景之光色<lb/>
　或赤或雜或青黒色皆有占騐或生于氣景或映<lb/>
　于旁光或染于近地之清蒙氣皆能令月現種種<lb/>
<pb n="KR3f0013_WYG_098-31b"/>
　色也論食之期二景旣隨日月所至終古不爽即<lb/>
　有定候一在定朔一在定望當食必食多寡先後<lb/>
　上下千百世可知此則本卷益加詳焉<lb/>
第二卷詳交食諸類及推交食之原與簡法葢日月<lb/>
　之行雖有隅照方照六合照等悉無交食獨相㑹<lb/>
　相望<hi>亦名合㑹照會</hi>有食詳之則有實㑹中㑹視㑹之别<lb/>
　皆為推歩之原三㑹或較于地心或較于地面各<lb/>
　異實㑹中㑹相距又無定度必先推求各元法從<lb/>
　本天大小圏以厯元並以三角形細推乃能成表<lb/>
<pb n="KR3f0013_WYG_098-31b"/>
　為密求法以便後人葢因得其所以然而後握簡<lb/>
<pb n="KR3f0013_WYG_098-32a"/>
　御繁無難也<lb/>
第三卷求推交食依人目所見儀器所測之時刻及<lb/>
　所食分數之原必應改實時為視時而此地此時<lb/>
　見食彼地則異時見食也故可隨地推交食之有<lb/>
　無又可上推徃古下騐將來萬年悉如指掌若食<lb/>
　分之多寡旣原于日月地景之各視半徑則定視<lb/>
　徑分秒之數逆計太陰居最高或最卑本視徑差<lb/>
　地景即因太陽居高居卑不同其照地生景之差<lb/>
<pb n="KR3f0013_WYG_098-32b"/>
　以得各實差然後食分可得而定矣<lb/>
第四卷詳食限食甚前後時及繪食圖以解各食向<lb/>
　位論限日與月不同葢雖同以所行各道經度距<lb/>
　交㡬何為有食之始然而月食則太陰與地景遇<lb/>
　因而兩周相切即以兩視半徑並較白道距黄道<lb/>
　度推交周度以定食限日食則太陽與太陰遇雖<lb/>
　亦兩周相切而有視差必先加入視差而後得距<lb/>
　度定其食限也惟其食限各異故推太陰越五月<lb/>
　能再食越七月不再食而太陽越五月七月皆能<lb/>
<pb n="KR3f0013_WYG_098-32b"/>
　再食<lb/>
<pb n="KR3f0013_WYG_098-33a"/>
　至于食分則以距度求之葢兩周之心相距之度<lb/>
　也在月食則為太陰心實距地景之心愈近食分<lb/>
　愈多在日食則為日月兩心以視度相距其近遠<lb/>
　不依實度而依目視之所及為凖此即月食分天<lb/>
　下皆同而日食分隨人目東西南北各異之<hi>原也</hi>
　食分以緯度而定食甚前後時刻則並以經緯而<lb/>
　定葢太陰本時距度多寡不同即入景淺深亦不<lb/>
　同淺則厯時少深則厯時多此葢從緯定也若就<lb/>
<pb n="KR3f0013_WYG_098-33b"/>
　經論太陰之自行時疾時遲緯與視徑雖同而自<lb/>
　行每食不同即所得時刻亦必不同但太陰入景<lb/>
　之弧與出景之弧畧等故依其行弧推食甚前之<lb/>
　時倍之隨得食甚後至復圓之時乃日食時刻則<lb/>
　又以視差有異焉<lb/>
　交食圖列方位方位者日月失光之靣所向之方<lb/>
　也法先考本食是陰厯或陽厯更考黄道是斜交<lb/>
　地平與否葢黄道斜交日月亦依以斜行食時方<lb/>
　向必異不可不審也故繪圖以一直線過日月二<lb/>
<pb n="KR3f0013_WYG_098-33b"/>
　心審其與地面相遇之勢乃定日食方位過日景<lb/>
<pb n="KR3f0013_WYG_098-34a"/>
　二心審其與地平相遇之勢乃定月食方位舊法<lb/>
　徒以陰陽二厯求之疎矣騐時安得合乎<lb/>
第五卷詳日月視差及日食掩地面㡬何凡推歩日<lb/>
　食要以人目為主目見之㑹非實㑹而視㑹也此<lb/>
　差雖由地半徑生<hi>以人目在地面不在地心故</hi>更為人目差分<lb/>
　别有三等一高卑差以天頂為限一南北差以黄<lb/>
　道為限此限能變諸曜緯度一東西差以黄道九<lb/>
　十度為限其左右能變經度及時刻測此三差悉<lb/>
<pb n="KR3f0013_WYG_098-34b"/>
　用三角形因設地半徑為一邊日月各距地高為<lb/>
　一邊各距地靣之遠為一邊測之乃得高弧或正<lb/>
　或斜交于黄道以四方分視差然東西南北二差<lb/>
　又時有變務彼此相較展轉推求可也<lb/>
　論日食之掩地面必係全食或係應不見光之地<lb/>
　面又或本日太陽適在最卑而其視徑大似太陰<lb/>
　之視徑若此則雖二曜之心合而周邊大小微異<lb/>
　乃見金環焉又總論見食之地其廣㡬何且見食<lb/>
　進退一分應地面㡬何由是以推各國各省能見<lb/>
<pb n="KR3f0013_WYG_098-34b"/>
　食與否並食分多寡等義<lb/>
<pb n="KR3f0013_WYG_098-35a"/>
第六卷依原算日食以顯推表及其所用之所以然<lb/>
　必以視差求視㑹因詳前引三差恒垂向下高卑<lb/>
　差為正下南北差為斜下東西差獨中限之一線<lb/>
　為正左右皆斜此是太陰所變距黄道度及順黄<lb/>
　道經度用以加减時刻並求食分可矣但除地半<lb/>
　徑差外别有三差名外差不生于日月地而生于<lb/>
　氣一曰清蒙高差乃地所出清蒙之氣能變易高<lb/>
　下二曰清蒙徑差日月居其中隨變本徑之大小<lb/>
<pb n="KR3f0013_WYG_098-35b"/>
　三曰本氣徑差本氣者即月天以下空中氣也較<lb/>
　清蒙為更精微亦能變太陽之光照令目所見之<lb/>
　視度視徑隨地隨時大小不一也<lb/>
第七卷測考食分方位及時刻務推與測並行以自<lb/>
　騐其法密與否西厯家創法之初審之于天以求<lb/>
　其當然成法之後復考之于天以証其必然正此<lb/>
　意也交食推法旣備前卷本卷則引測交食多寡<lb/>
　之式如測日月各食分或于室内或于室外以真<lb/>
　光形如遠鏡等承其射光之容即食分多寡可得<lb/>
<pb n="KR3f0013_WYG_098-35b"/>
　非舊法水盤所能及也至二曜食時所向之方位<lb/>
<pb n="KR3f0013_WYG_098-36a"/>
　或正或偏測與算合不爽毫末又日月或全或零<lb/>
　食之時其變形之限如二食所共者初虧食甚復<lb/>
　圓月食所獨者食旣生光皆可得其凖也<lb/>
五緯厯指一卷公論定各星古今次序測五星平行<lb/>
　均數據古傳太陰最近地其次為水為金為日而<lb/>
　火而木而土而恒星古又謂諸天皆以地心為本<lb/>
　心今測則惟日月與恒星為然五星各與地不同<lb/>
　心即各視差及各高卑距地遠近可徵也<lb/>
<pb n="KR3f0013_WYG_098-36b"/>
　五星諸行較恒星與太陽而得古今共法也乃先<lb/>
　記其各平行而因各本行圏皆與地為不同心圏<lb/>
　并亦定其本行而更以古今圖様解之且增以新<lb/>
　測五星左右異像焉<lb/>
第二卷至六卷毎卷測定五緯一星之最高及本天<lb/>
　與地中兩心之差並各星表厯元以得各自行及<lb/>
　歲行加减等度分但金水二星之行相似與火木<lb/>
　土異葢火木土或㑹或衝太陽以其實行為歲行<lb/>
　之界而金水即以太陽平行為本天之平行其本<lb/>
<pb n="KR3f0013_WYG_098-36b"/>
　天不出太陽之本輪因加小均輪以齊其順逆行<lb/>
<pb n="KR3f0013_WYG_098-37a"/>
　天一周有二伏二見之時非彼三星每歲一㑹一<lb/>
　衝太陽可比也又火星或以其行甚曲或以其行<lb/>
　之遲疾不等有時四五旬日行過一宫有時二百<lb/>
　餘日不及一宫行似無法兹窮究其理以著于圖<lb/>
　定其經緯高卑之行使測與推諸用法皆明也<lb/>
第七卷論五星緯行推其與恒星或互相照或同出<lb/>
　入以定其凌犯近遠見伏諸類葢舎緯行南北多<lb/>
　寡而止論經行即凌犯諸類無從得其全也故引<lb/>
<pb n="KR3f0013_WYG_098-37b"/>
　古今累測遊星之緯記其各本道與黄道之交角<lb/>
　並繪圖用三角形所推兩道濶狹以顯其實相距<lb/>
　之比例又定五星各本天交行而較火木土于金<lb/>
　水詳其緯從何而生從何而有異同也<lb/>
第八卷著諸曜凌犯相照伏見之原解七政遲疾二<lb/>
　行五星留逆順合衝各情並著表繪圖求入宫入<lb/>
　宿等法并論農家占歲醫家療疾人預知天時之<lb/>
　雨暘皆由日月五星所命又定月大月小節氣閏<lb/>
　月諸法<lb/>
<pb n="KR3f0013_WYG_098-37b"/>
第九卷依古今法測五星各距地之遠近以推其降<lb/>
<pb n="KR3f0013_WYG_098-38a"/>
　施之力測各視徑及實徑之大小定其凌犯及諸<lb/>
　照之密合查五星光色以考其照物之性情葢星<lb/>
　皆借日光之分而所發光色各異有如鏡者有如<lb/>
　水者有如金者殆由各染本體之色而然又據新<lb/>
　法新測以考中厯之古測乃知古測晨夕二留日<lb/>
　時折半以求合伏之時非法也又其所用表晷簡<lb/>
　平等儀皆與星行之道絶不相似而用以測五星<lb/>
　則非其器也大約測五星須用黄赤全儀弧矢儀<lb/>
<pb n="KR3f0013_WYG_098-38b"/>
　經緯象限等與其行相類者而又常較之于恒星<lb/>
　乃可得其凖也<lb/>
以上畧引書目皆歸厯原以全修厯之學闕一不可<lb/>
　古之論厯者或務改厯元如氣應等或務正定歲<lb/>
　差不則求之合朔求之五星求之宿度而已總皆<lb/>
　掛一漏萬其法立窮必如新法乃為無歉且此外<lb/>
　更著學厯要書如割圓法八線表視學㡬何要法<lb/>
　測量全義渾天儀用法比例規籌算開方等法以<lb/>
　為旁通之學而厯學于是乎大備後有學者宜究<lb/>
<pb n="KR3f0013_WYG_098-38b"/>
　心焉<lb/>
<pb n="KR3f0013_WYG_098-39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0013_WYG_098-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　新法算書卷九十八<lb/>
</p>
<p>
</p>
  </div>
</body>
</text>
</TEI>
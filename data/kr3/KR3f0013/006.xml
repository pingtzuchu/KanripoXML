<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>新法算書卷六</head>
    <p>
<pb n="KR3f0013_WYG_006-1a"/>
欽定四庫全書<lb/>
　新法算書卷六　　　　明　徐光啟等　撰<lb/>
　　緣起六<lb/>
太子少保禮部尚書兼翰林院學士臣姜逢元題為遵<lb/>
㫖酌議叅請聖裁事祠祭清吏司案呈奉本部送禮科<lb/>
抄出兵部左侍郎加從二品服俸暫署部事王業浩等<lb/>
題覆崇禎九年十一月初二日奉有羅雅谷湯若望禮<lb/>
部酌議之㫖欽此欽遵抄出到部送司奉此查得戎政<lb/>
<pb n="KR3f0013_WYG_006-1b"/>
衙門疏薦羅雅谷湯若望等又前領發神噐奉有羅雅<lb/>
谷湯若望等着隨營指授有功從優叙賚之㫖迨城守<lb/>
有功一體列名叙録内稱羅雅谷湯若望心逰方外制<lb/>
入彀中既無服官之榮思宜從以成髙尚或查贍養之<lb/>
原疏酌給以示懐柔及兵部題覆奉㫖着臣部酌議案<lb/>
查崇禎六年十月内該太子太保禮部尚書兼文淵閣<lb/>
大學士徐光啟治厯已有成摹一疏内開羅雅谷湯若<lb/>
望等譔譯書表製造儀噐測算交食躔度講教監局官<lb/>
生數年來嘔心瀝血幾於頴秃唇焦功應首叙但逺臣<lb/>
<pb n="KR3f0013_WYG_006-1b"/>
輩守素學道不願官職勞無可酬惟有量給田房以為<lb/>
<pb n="KR3f0013_WYG_006-2a"/>
安身贍養之資不惟後學攸資而異域歸忠亦可假此<lb/>
為勸等因奉聖㫖禮部知道欽此又崇禎七年十二月<lb/>
十二日該督修厯法山東布政使司右恭政李天經題<lb/>
書噐告成叙録宜加一疏内開羅雅谷湯若望等譯書<lb/>
譔表殫其夙學製儀繕噐攄以心法可謂勞苦功高矣<lb/>
當如原題查給田房等因奉聖㫖禮部酌議具奏欽此<lb/>
崇禎八年八月二十日又該天經題恭懇聖恩破格柔<lb/>
逺一疏稱其修厯一役仰邀皇上不次之典已非一端<lb/>
<pb n="KR3f0013_WYG_006-2b"/>
如臣以一介外吏而業照京官例闗領俸薪矣在局生<lb/>
儒鄔明著等所請職銜蒙准下部議覆似亦得叨升斗<lb/>
矣但臣等所翻譯成書推測合度實叅西法而即兩逺<lb/>
臣之法也臣等猥蒙異數而逺臣輩殫其所學拮据六<lb/>
載厯務甫竣繼以旁通乃戮力盡瘁以願効忠於本朝<lb/>
者顧使之肄業無所恒産無資非所以廣聖恩風逺人<lb/>
也縱大官稍有所給乃月僅兩餘未供饔飡而萬里孤<lb/>
踪仕進弗甘生産又絶何以為勞臣勸乎則一㕓之受<lb/>
數椽之棲諒非浩蕩之所靳也等因奉聖㫖該部覈議<lb/>
<pb n="KR3f0013_WYG_006-2b"/>
具覆欽此欽遵前因通查案呈到部看得兵部題叙領<lb/>
<pb n="KR3f0013_WYG_006-3a"/>
發神噐逺臣羅雅谷湯若望奉㫖酌議一節為照修厯<lb/>
逺臣羅雅谷湯若望學究天人思精理數推測不遺餘<lb/>
力考驗具有明徴且撰書製噐不一而足勞苦功多故<lb/>
輔臣徐光啟已經首叙疏開兩臣守素學道不願官職<lb/>
勞無可酬惟有量給田房以為贍養之資即厯臣李天<lb/>
經亦如前請近縁城守叙勞復有或查贍養之原題案<lb/>
查兩臣九萬里來賔七載於兹矣饔飱未繼大官之養<lb/>
日止共領下程銀三分米四合似亦不堪清苦故諸臣<lb/>
<pb n="KR3f0013_WYG_006-3b"/>
以贍養之資再三控請且修厯生儒同叙者已邀一命<lb/>
城守諸臣共事者亦各膺秩級在兩臣固無服官之榮<lb/>
想然既奉有有功從優叙賚之明㫖相應如諸臣前請<lb/>
将羅雅谷湯若望各量給房一所田數頃以資安養俾<lb/>
得於厯事完日仍畢力旁通仰佐國家欽若要務是亦<lb/>
勸功柔逺之一道然非臣部所敢擅擬也既經兵部具<lb/>
題前來相應議覆恭候命下臣部劄行順天府查給田<lb/>
房資其朝夕伏乞聖明裁度施行崇禎九年十二月十<lb/>
八日具題二十一日奉聖㫖羅雅谷等修厯演器著有<lb/>
<pb n="KR3f0013_WYG_006-3b"/>
勤勞自當從優叙賚這量給房田果否妥便還著確議<lb/>
<pb n="KR3f0013_WYG_006-4a"/>
具奏<lb/>
督修厯法山東按察使司按察使照京官例正三品支<lb/>
俸臣李天經謹題為日食各法不一虧復分秒可騐乞<lb/>
勅靈臺如法安置儀器以便臨期證定踈密事竊照崇<lb/>
禎十年正月初一日辛丑朔日食本局分秒時刻已經<lb/>
上聞但臣等所推京師見食一分一十秒而大統則推<lb/>
一分六十三秒回回推三分七十秒蔣所樂及邊大順<lb/>
等推得止有㳺氣侵光三十餘秒似此各法參差倘不<lb/>
<pb n="KR3f0013_WYG_006-4b"/>
詳加考驗踈密何分但臨期日光閃爍止凴目力眩耀<lb/>
不真或用水盆亦蕩搖難定惟有臣前所進窺逺鏡用<lb/>
以映照尺素之上自初虧至復圓所見分數界限真確<lb/>
畫然不爽隨於虧復之際驗以地平日晷時刻自定其<lb/>
法以逺鏡與日光正對將圓紙殻中開圓孔安於鏡尾<lb/>
以掩其光復將别紙界一圓圏大小任意内分十分置<lb/>
對鏡下其距鏡逺近以光滿圏界為度將虧時務移所<lb/>
界分數就之而邊際了了分明矣但在天之正南實為<lb/>
紙上之正北方向乃相反焉伏乞勅下内靈臺臨期如<lb/>
<pb n="KR3f0013_WYG_006-4b"/>
法安置恭請皇上省覽各法疎密自見其於考驗不無<lb/>
<pb n="KR3f0013_WYG_006-5a"/>
少有俾益矣崇禎九年十二月十九日具題二十二日<lb/>
奉聖㫖知道了着臨期如法安置考騐該衙門知道<lb/>
欽天監監正張守登等謹奏為遵㫖據實回奏仰乞聖<lb/>
監事先該禮部題為遵㫖測騐星度據實奏報事奉聖<lb/>
㫖知道了其推測異同疎合縁由還着該監明白具奏<lb/>
欽此抄出到部行令臣監明白具奏臣等欽遵即行該<lb/>
科詳叩推測縁由據天文科五官靈臺郎徐源章必選<lb/>
呈稱臣等於本年四月初十日恭奉明㫖隨同部監前<lb/>
<pb n="KR3f0013_WYG_006-5b"/>
至厯局用黄赤經緯儀測得火星在角宿一度内先是<lb/>
二月初三日昏刻公同禮部司務張𦙍佳偕監局官生<lb/>
測得水星夕見西方司務張𦙍佳未敢遽信復訂初四<lb/>
日再測與前脗合此新法當日公同推測之原也又據<lb/>
厯科春官正等官潘國祥等呈稱臣等於本年四月初<lb/>
十日恭奉明㫖前至厯局公同測驗火水二星俱與新<lb/>
法相合其推算異同之故縁立法各有所依伏查臣等<lb/>
遵依大統厯法家傳世習不敢妄行增損按法推算乃<lb/>
用黄道距度而新法用黄道緯度則是緯度推算較距<lb/>
<pb n="KR3f0013_WYG_006-5b"/>
度更為詳密此用法疎合之故也臣等識短才庸不能<lb/>
<pb n="KR3f0013_WYG_006-6a"/>
臆揣尚須口授心印經手推算再行測候酌為定式方<lb/>
敢遵守於將來等因到監該臣㸔得推測各有所司按<lb/>
法不無新舊臣監推算各官世守其業所遵者大統舊<lb/>
法也法久漸疎自然之理非敢諉託良以智不及前人<lb/>
恐失愈逺是以有異同疎合之分恭逢皇上設局修改<lb/>
監官方在講求尚未授法經手異日較正既確以仰副<lb/>
聖明敬勤之至意未必無小補矣既經各官具呈前來<lb/>
相應據實回奏仰祈聖明俯鑒奉聖㫖據奏測驗星度<lb/>
<pb n="KR3f0013_WYG_006-6b"/>
新法為密着督率監屬官加意考正以副敬慎授時至<lb/>
意該部知道崇禎九年<lb/>
太子少保禮部尚書兼翰林院學士臣姜逢元題為遵<lb/>
㫖酌議恭請聖裁事祠祭清吏司案查先該本部題覆<lb/>
兵部左侍郎加從二品服俸暫署部事王業浩題覆等<lb/>
事内開西洋逺臣羅雅谷湯若望奉㫖酌議等因崇禎<lb/>
九年十二月二十一日奉聖㫖羅雅谷等修厯演器著<lb/>
有勤勞自當從優叙賚這量給田房果否妥便還着確<lb/>
議具奏欽此欽遵抄出到部送司案呈到部看得逺臣<lb/>
<pb n="KR3f0013_WYG_006-6b"/>
羅雅谷湯若望等自應召修厯以來著述獨探理窟製<lb/>
<pb n="KR3f0013_WYG_006-7a"/>
造咸晰天行功次犁然誠有如聖明所謂修厯演器著<lb/>
有勤勞者也但查兩臣婚娶既絶無心仕進朝廷論功<lb/>
覈賞縱不可縻以好爵而受㕓為氓未必非彼所欲則<lb/>
量給田房以資朝夕是亦爵賞之外别示優異臣部再<lb/>
四斟酌似為妥便合無仍将羅雅谷湯若望等各給房<lb/>
一所田數頃俾其饔飱無匱用以酬前勞而勉後效端<lb/>
在是矣伏乞勅下臣部劄行順天府或查給入官田房<lb/>
或另設法措給施行縁係云云事理未敢擅便謹題請<lb/>
<pb n="KR3f0013_WYG_006-7b"/>
㫖崇禎十年二月初二日具題初五日奉聖㫖是<lb/>
督修厯法山東按察使司按察使照京官例正三品支<lb/>
俸臣李天經謹題為遵㫖製噐告竣請乞聖裁以便恭<lb/>
進事案照崇禎九年五月初六日准内靈臺掌印王魁<lb/>
等送到本月初五日奉欽傳着新局造星球一座來進<lb/>
徑過要二尺大一切星象不可遺漏應用錢糧於工部<lb/>
支領欽此欽遵臣當移文該部闗領應用錢糧督令在<lb/>
局官儒星夜鳩工如法製造隨一面將故輔原進兩逺<lb/>
臣譯譔恒星經緯表二卷與臣所進御前屏式再加考<lb/>
<pb n="KR3f0013_WYG_006-7b"/>
測就中經緯度分務期合天稍有未妥者無妨更置之<lb/>
<pb n="KR3f0013_WYG_006-8a"/>
盖此係數百年來創舉臣何敢溺於舊聞偏執己見而<lb/>
不仰體皇上欽若之至意乎迨崇禎九年十一月内復<lb/>
奉有星球着儧造進覽之㫖臣敢不兢業從事畢力勉<lb/>
圖早竣厥事無奈球體廣濶工緻細密而製圓一法猶<lb/>
巧匠所難是以冶鑄鏤刻動經嵗月有非一人一手所<lb/>
能猝辦者今幸業已就緒旦晚進呈御覽伏乞勅下該<lb/>
衙門撥給人夫輿運仍乞指定安置何所以便擇吉恭<lb/>
進臣於此尤有請焉我皇上事事求真處處務實則此<lb/>
<pb n="KR3f0013_WYG_006-8b"/>
勒之金石登之大内者其欲傳信不欲傳疑也必矣乃<lb/>
等所列星座俱皆有噐可測有象可凴一一依經緯㸃<lb/>
定與舊圖原自不同如舊所載天廟稱其在張宿下十<lb/>
有四星所載噐府亦稱其在軫宿下三十二星等類今<lb/>
按之寔測㣲渺難窺匪噐可測臣何敢以漫無可測之星而<lb/>
輕圖之也又如團圓十三之天壘城今測之僅見其三<lb/>
團圓十三之軍市今測之亦僅見其五甚且人星本三<lb/>
也而舊繪以五天廐本三也而舊繪以十諸如此類難<lb/>
以枚舉臣又何敢依様葫蘆而狥此耳食之見乎且有<lb/>
<pb n="KR3f0013_WYG_006-8b"/>
昭然顯著之星舊圖原未盡載者兹且悉為測定增入<lb/>
<pb n="KR3f0013_WYG_006-9a"/>
但縁舊未有名今亦第以增等别之然而恭繹明綸一<lb/>
切星象不可遺漏臣等再四思維星球之製但取合天<lb/>
何嫌同異且從古及今天文各家代有更易何獨拘泥<lb/>
成説而疑於今日乎益以見我皇上大聖人之作用超<lb/>
出前代萬萬矣所有用過錢糧容臣另疏奏銷統候聖<lb/>
裁崇禎十年閏四月初一日具題初四日奉聖㫖是著<lb/>
於中正殿安餘知道了該衙門知道<lb/>
　内官監啟奏奉聖㫖進西安門走元武門赴中正殿<lb/>
<pb n="KR3f0013_WYG_006-9b"/>
安製噐<lb/>
督修厯法山東按察使司按察使照京官例正三品支<lb/>
俸臣李天經謹題為遵㫖恭進儀噐事先該臣於崇禎<lb/>
九年五月初五日奉欽傳着臣局造星球一座來進臣<lb/>
當督率在局官儒星夜鳩工庀材如法造完隨於崇禎<lb/>
十年閏四月初一日題為遵㫖製噐告竣等事一疏本<lb/>
月初四日奉聖㫖是着於中正殿安餘知道了該衙門<lb/>
知道欽此欽遵行據欽天監擇於閏四月二十四日壬<lb/>
戌宜用辰時安置吉臣即移㑹内靈臺如期啟奏仍移<lb/>
<pb n="KR3f0013_WYG_006-9b"/>
行工部營繕清吏司㑹同内官監撥給人夫輿進臣謹<lb/>
<pb n="KR3f0013_WYG_006-10a"/>
於是日同兩逺臣督率各官儒恭詣中正殿相度方向<lb/>
如法安置臣竊以此星球也非同前者星日二晷僅取<lb/>
審定時刻未免借資星日固當置於殿陛之前兹球則<lb/>
列宿森羅一轉移之頃或晝或夜而一時之天象燦於<lb/>
目前自是御用重噐宜安置殿中庶便皇上之御覽亦<lb/>
免風日之剥蝕而不宜與二晷並列者也又謹将前所<lb/>
進渾天儀説摘其與本噐相闗者彚為一冊名曰星球<lb/>
用法按法運儀以求七政之經緯羣星之出沒於推歩<lb/>
<pb n="KR3f0013_WYG_006-10b"/>
占驗有大用焉外此尚有黄赤經緯全儀為用甚大需<lb/>
費無多容臣等如法製造恭進以與日星二晷並列東<lb/>
西庶測量諸噐盡置内廷而欽若大典我皇上手握璣<lb/>
衡非若前代徒托之空文者比也統候聖裁崇禎十年<lb/>
閏四月二十一日具題二十五日奉聖㫖知道了其黄<lb/>
赤經緯全儀着製造進覽該部知道<lb/>
欽天監監副周𦙍謹奏為聖主留神欽若㣲臣敬循職<lb/>
掌敢獻一得之愚以仰佐早襄厯法之明㫖事臣世叨<lb/>
國恩備員監末其職之所司惟知厯法一事獨念年逺<lb/>
<pb n="KR3f0013_WYG_006-10b"/>
數盈積久漸差自宜隨時修改無奈才識短淺成法是<lb/>
<pb n="KR3f0013_WYG_006-11a"/>
遵雖知有差不敢妄自損益延至我皇上龍飛之二年<lb/>
五月朔日食時刻稍差頒諭切責臣等措躬無地隨經<lb/>
具呈禮部恭請修改伏蒙諭允勅命故輔臣徐光啟督<lb/>
修叅用西法廣集衆長博訪知厯人等臣隨奉文送局<lb/>
令與訪舉諸臣一體講究立成諸表繕冩進呈此時因<lb/>
書籍未備新法意㫖尚未窺其籓籬祇見儀式精詳推<lb/>
測簡㨗復蒙輔臣徐光啟疏請傳習業奉有督教勸懲<lb/>
等事依議行之㫖臣即協同臣監厯官賈良棟等在局供<lb/>
<pb n="KR3f0013_WYG_006-11b"/>
事官鄔明著等天文生朱光大等專候學習嗣因臣監<lb/>
為遵㫖回奏一疏復奉有該局既有新法着行習學之<lb/>
㫖臣等敢不勉勵以期速成但縁督修厯法李天經本<lb/>
意以為厯法之失傳由於習其法而失其所以然之理<lb/>
必先講明其理方授其法是以年來止講完日躔月離<lb/>
兩法果為精密其五星交食猶為修証要着雖騐之伏<lb/>
見皆合臣等尚未經手自行推算若仍照前講究再假<lb/>
嵗月尚不能完何以仰副我皇上早襄厯法之㫖據臣<lb/>
愚見不若容臣公同督修厯法臣李天經率所屬官生<lb/>
<pb n="KR3f0013_WYG_006-11b"/>
先從逺臣羅雅谷湯若望學習其法使推算應手然後<lb/>
<pb n="KR3f0013_WYG_006-12a"/>
課其勤惰具疏上聞勤者量示優異惰者即為戒懲諸<lb/>
法學完之日即當申報禮部恭請頒行庶大典得以刻<lb/>
期早襄而皇上欽若至意可以仰副矣臣等職司厯法<lb/>
且因奉㫖習學固不敢溺於舊聞而偏執己見亦不敢<lb/>
遽以未達而妄意担承以負我皇上敬慎上天至意伏<lb/>
乞勅下該局遵奉速為盡法傳習報完令臣等推算合<lb/>
天頒布天下成千秋之曠典作一代之宏謨臣等曷勝<lb/>
慶幸奉聖㫖該部知道崇禎十年九月<lb/>
<pb n="KR3f0013_WYG_006-12b"/>
督修厯法山東按察使司照京官例正三品支俸臣李<lb/>
天經謹題為交食屆期測騐宜明伏乞聖明勅令各法<lb/>
同日報進臨期仍冀内廷親騐以一是非以定疎密事<lb/>
臣以一介外吏荷蒙皇上特簡欽給闗防命臣督修厯<lb/>
法事務其一切厯法事宜臣該得而直陳之一切言厯<lb/>
諸人臣該得而覆騐之但縁臣以孤孑之身膺兹千秋<lb/>
鉅任故操異議者遂分門角技借勢傾排無所不至窺<lb/>
其立意不但欲撓臣局已成之法併欲驅臣局任事之<lb/>
人而後可結彼欺誑之局以塞修完備考之責至於屢<lb/>
<pb n="KR3f0013_WYG_006-12b"/>
疏詆誣而臣寜以緘黙自守不屑與較者非惟自愛其<lb/>
<pb n="KR3f0013_WYG_006-13a"/>
鼎恃有聖明在上公論在人天象昭垂事久論定何屑<lb/>
與之角口舌哉且明知若輩於厯法實無所學終難結<lb/>
局故爾藉勢影射横行無忌冀人一有指摘遂加人以<lb/>
嫉忌之名而彼得巧缷其欺㒺之罪故臣自任事以來<lb/>
惟知埋首著述推測考騐以圖報稱前後共譯算過厯<lb/>
書一百四十餘卷製過新式儀噐十數種并恭進乙亥<lb/>
丙子丁丑叁年七政經緯凌犯諸新厯見在御前是臣<lb/>
局厯法已於乙亥年告成矣其頒行事宜惟俟聖明裁<lb/>
<pb n="KR3f0013_WYG_006-13b"/>
奪目今正在奉㫖製造黄赤經緯全儀并推譯有書數<lb/>
種可以刻期報竣其戊寅年七政經緯等新厯已在繕<lb/>
寫不日恭進昨又於本月二十日准内靈臺親送出本<lb/>
日傳奉聖㫖西洋逺臣進到星球有蛇鳥小斗等星有<lb/>
無占騐着靈臺官去問欽此除蛇鳥等星性情占騐已<lb/>
經移㑹靈臺官囘奏訖臣一面督同逺臣羅雅谷湯若<lb/>
望等細將各星有闗徴應者著為天文實用一書次第<lb/>
進覽以仰副我皇上精心象緯釐正欽若敬授德意所<lb/>
有本年十一十二等月陰陽兩食例應先期上聞第因<lb/>
<pb n="KR3f0013_WYG_006-13b"/>
另局之蔣所樂等借今嵗元旦日食薦邊大順率領其<lb/>
<pb n="KR3f0013_WYG_006-14a"/>
另局至期不騐而邊大順遂安分引退今又借夏至日<lb/>
景薦郭凝之率領其另局奉有郭凝之果否淹通厯學<lb/>
併着核騐奏奪之㫖續因部覆復奉有仍俟交食公同<lb/>
部司監局等官測騐據實奏奪之㫖恭繹明綸是欲於<lb/>
交食之際令各官公同以測騐凝之之法抑令凝之公<lb/>
同各官以為測騐之人乎凝之乃執公同兩字疏中每<lb/>
脱缷其推算之責自許以測騐之任矣此無論於核騐<lb/>
果否淹通之明㫖大不相侔且既為另局引薦之人安<lb/>
<pb n="KR3f0013_WYG_006-14b"/>
望有虚中無着之見是不任算固無以顯其所學而徒<lb/>
任測又何以服臣等之心耶且臣所惴惴懼者不但此<lb/>
也今嵗元旦日食另局謂於法實為不食臣局報食一<lb/>
分有竒至期臣法果騐百官救䕶衆目難掩且續奉有<lb/>
邊大順等所推日光㣲侵秒數測騐未符之㫖而所樂<lb/>
等尚妄奏為雲掩日體大道未明以滋欺溷而此畨交<lb/>
食臣又不得不為鰓鰓過慮焉伏乞聖明勅令另局門<lb/>
人并郭凝之將日月兩食各出已法與臣局同日報部<lb/>
一齊封進以防其依傍那移之弊臨期仍冀皇上將内<lb/>
<pb n="KR3f0013_WYG_006-14b"/>
庭日星二晷依法測騐以定疎密儻有不行推算而支<lb/>
<pb n="KR3f0013_WYG_006-15a"/>
吾推諉致覊測騐者即律以欺誑之罪庶大典不為羣<lb/>
議所淆而真法亦不為影射所撓矣縁係云云崇禎十<lb/>
年十月二十五日具題本月三十日奉聖㫖該部看議<lb/>
具奏<lb/>
督修厯法山東按察使照京官例正三品支俸臣李天<lb/>
經謹題為遵㫖測騐日食敬陳完厯實着伏乞聖明勅<lb/>
令該監諸臣據實奏明以仰副早襄厯法之明㫖事該<lb/>
臣於本年十一月初四日具有恭報日月交食一疏本<lb/>
<pb n="KR3f0013_WYG_006-15b"/>
月十三日奉聖㫖這交食分秒虧復時刻臨期按晷考<lb/>
測知道了該部知道欽此欽遵除月食已經騐明回奏<lb/>
奉有這月食時刻新法為近分秒囘囘厯為近餘俱疎<lb/>
逺該部通看議具奏之㫖外臣於本月初一日督率逺<lb/>
臣羅雅谷湯若望大理寺副王應遴欽天監博士楊之<lb/>
華黄宏憲祝懋元張宷臣朱國壽孟履吉生儒朱廷樞<lb/>
王觀曉宋發王觀明陳正諫李昌本等隨帶臣局窺逺<lb/>
鏡等噐公同禮部祠祭清吏司主事鞏焴右監副周𦙍<lb/>
厯科靈臺等官徐源黄道化李之貴章必傳王煜張三<lb/>
<pb n="KR3f0013_WYG_006-15b"/>
才賈良棟周曉陳亮采吴邦㤗劉有慶戈舜年賈良琦<lb/>
<pb n="KR3f0013_WYG_006-16a"/>
朱光顯等天文生周士昌李景和張其淳周士泰朱光<lb/>
燦周士萃朱南星等及管理另局山西代州知州郭正<lb/>
中另局生儒蔣所樂林䕃世魏象乾楊國榮任選監官<lb/>
安崇吉章必選等齊赴觀象臺又委天文生朱光大擕<lb/>
帶逺鏡前赴禮部公同監官潘國祥薛永明左允化等<lb/>
測候臣等登臺之後主事鞏焴即向在事諸臣申明測<lb/>
騐大意云治厯係國家大典修改數載亦當結局諸人<lb/>
宜虚公紀騐運儀測候兩局及該監各用一人庶無偏<lb/>
<pb n="KR3f0013_WYG_006-16b"/>
倚之嫌且云測騐止凴於天象斷不敢欺君父以欺天<lb/>
下萬世復細閲諸儀詳詢測法臣等公騐簡儀外盤周<lb/>
分十二時每時分為八刻凡初正四刻之下并列初刻<lb/>
者因四刻已盡未及一刻故名為初刻及測至午初四<lb/>
刻之末即午正初刻據臺官徐源等報稱未幾而逺臣<lb/>
羅雅谷湯若望等用逺鏡炤看隨見初虧衆目共覩鞏<lb/>
主事執筆親紀是與臣局所推為合候至未初二刻半<lb/>
逺鏡映照見食六分有餘隨見食分秒退衆目皆同禮<lb/>
臣亦親筆書紀是與臣局時刻分秒俱合候至申初初<lb/>
<pb n="KR3f0013_WYG_006-16b"/>
刻衆報復圓隨亦親紀是與臣局所推申初一刻弱者<lb/>
<pb n="KR3f0013_WYG_006-17a"/>
又合然此畨日食各家所報俱各參差不一其中亦有<lb/>
甚相逺者而臣局今嵗日月三食俱合於衆論不一之<lb/>
日畫一於天庶幾仰副我皇上欽若之至意矣且臣局<lb/>
七政經緯諸厯已於乙亥年告成屢騐之伏見皆合惟<lb/>
俟測騐今嵗交食今交食前月十六夜月食既騐明嵗<lb/>
又無交食已蒙聖明乾斷疎密倘不於此請乞勅令改<lb/>
定維新則治厯大典終無結局之日即監局諸臣各法<lb/>
疎密本心自明第不肯明以入告者祇因崇禎二年五<lb/>
<pb n="KR3f0013_WYG_006-17b"/>
月朔日食不合初三日奉聖諭欽天監推算日食前後<lb/>
刻數俱不對天文重事這等錯悞卿等傳與他姑恕一<lb/>
次以後還要細心推算如再錯誤重治不饒且另局復<lb/>
因八年正月十五夜望月食奉有魏文魁所算初虧復<lb/>
圓俱謬着他自行囘奏之㫖隨於囘奏疏内自認一時<lb/>
失算又云丙子丁丑二年尚有六食或明騐不符甘蹈<lb/>
妄言之咎奉有魏文魁既認推算失誤姑俟再騐以定<lb/>
疎密之㫖今又屢測疎逺而諸臣未免以惶恐畏咎之<lb/>
心轉而生其更端文罪之想然而測騐疎逺亦非諸臣<lb/>
<pb n="KR3f0013_WYG_006-17b"/>
之罪如欽天監因其差訛方請修改疎逺故非其罪而<lb/>
<pb n="KR3f0013_WYG_006-18a"/>
另局諸臣原奉有修定備考之㫖非不欲殫思竭力以<lb/>
期足堪備考及至測騐多至疎逺者蓋由於術業技倆<lb/>
僅止於此大抵屢次推算斷不能出大統範圍又安望<lb/>
其自出聰明以備考測乎故疎逺亦非諸臣之罪總之<lb/>
各家修改皆為國家大典至修正完日無非傳付監官<lb/>
令其遵守以盡厥職耳與其聽測騐於兩局不若專責<lb/>
成於監官臣思該監諸臣世守術業一有差訛輙自修<lb/>
改不敢自文其短想斷不肯作左右袒以自取罪戾當<lb/>
<pb n="KR3f0013_WYG_006-18b"/>
今完厯實着惟乞聖明勅令欽天監看詳具奏如果誰<lb/>
法為密即當遵守誰法則萬年寶厯遂可計日告成矣<lb/>
崇禎十年十二月初二日具題<lb/>
禮部題為囘奏測騐日食事云云主事鞏焴呈為叅騐<lb/>
日食事照得本月初一日乙未朔日食本職先蒙堂委<lb/>
前詣觀象臺云云職仰睇日光初虧於午時初刻食甚<lb/>
未初二刻半復圓未末申初約食將及五分隨據靈臺<lb/>
各官報稱及西洋玻璃逺鏡所騐分秒初虧於午初四<lb/>
刻食甚未初二刻五十分復圓未末申初約食六分餘<lb/>
<pb n="KR3f0013_WYG_006-18b"/>
理合開報等因到部該臣等看得本月初一日日食時<lb/>
<pb n="KR3f0013_WYG_006-19a"/>
刻分秒已經臣部先期題准御覽恭候内廷測騐矣各<lb/>
家離合親疎聖鑒昭然今據該司及靈臺官呈報前來<lb/>
臣部覆按以四分有竒為率衆議僉同者也既經該司<lb/>
叅驗開報相應據實具本云云崇禎十年十二月初三<lb/>
日具題初七日奉聖㫖這日食分秒時刻新局為近其<lb/>
餘雖於時刻有一二稍近又於分秒疎逺着即看議畫<lb/>
一奏奪<lb/>
欽天監監副周𦙍謹奏為奉㫖據實奏明事臣本年十<lb/>
<pb n="KR3f0013_WYG_006-19b"/>
二月十三日准禮部祠祭清吏司手本内開另局纂修<lb/>
厯法魏文魁男生員魏象乾奏為感激天恩剖陳秘法<lb/>
等事本月初八日奉聖㫖魏象乾曾否送掲着鞏焴及<lb/>
欽天監官據實奏明廩薪不准辭該部知道欽此欽遵<lb/>
除部臣自行囘奏外該臣恭述當日在臺始末仰乞聖<lb/>
明垂鑒本年十二月初一日日食臣於是日同部臣鞏<lb/>
焴及兩局官生公同詣臺測騐候至日食將及復圓突<lb/>
見魏象乾袖出一掲向部臣投遞問其所以則曰日食<lb/>
分秒時刻部臣同臣粗畧一看大扺摹擬新法即對象<lb/>
<pb n="KR3f0013_WYG_006-19b"/>
乾言曰凡交食分秒時刻該監俱於半年前預先題奏<lb/>
<pb n="KR3f0013_WYG_006-20a"/>
即兩局推算本年日月兩食亦於前月先期彚齊投部<lb/>
封進庶便臨期考測疎密以服公道今已將近復圓方<lb/>
行投遞不亦晚乎象乾自覺理屈遂拂然袖去此當日<lb/>
在臺送掲先後情事㣲臣不敢隱飾據實囘奏臣不勝<lb/>
悚息待命之至崇禎十年十二月十五日本月十九日<lb/>
奉聖㫖已有㫖了該部知道<lb/>
督修厯法山東按察使司按察使臣李天經謹題為恭<lb/>
進戊寅年七政經緯新厯仰祈聖明獨斷畫一以定厯<lb/>
<pb n="KR3f0013_WYG_006-20b"/>
法事竊照臣於考測繕製之餘督同在局諸臣依新法<lb/>
推算得崇禎十一年戊寅嵗七政經緯新厯各一冊裝<lb/>
潢成帙進呈御覽伏查臣局新法久已告成未蒙畫一<lb/>
通行者盖縁我皇上敬慎欽若至意必欲於推算精詳<lb/>
之後尚須取驗於天行臣即與部監諸臣隨時測騐迄<lb/>
今三載無不密合此非臣之臆説也即該部曾於奏明<lb/>
節氣疏内亟稱其新法之用天度自確乎其不可易宜<lb/>
有以貼挈壺之心而息保章之訟也然該監亦曾於囘<lb/>
奏測驗疏内自謂其測驗俱與新法相合而新法用緯<lb/>
<pb n="KR3f0013_WYG_006-20b"/>
度推算更為詳密等語且目今日月兩食幸蒙聖明洞<lb/>
<pb n="KR3f0013_WYG_006-21a"/>
鑒其臣局新法為近餘俱疎逺見在勅部看議畫一奏<lb/>
奪誠仰見我皇上神聖天縱手握璣衡於衆議紛紜之<lb/>
日而獨判疎密於宸𠂻是數百年未有之典原自我皇<lb/>
上肇其始而億萬載永垂之法亦必我皇上考其成伏<lb/>
乞聖明英斷則闡千古之厯元成一朝之鉅典寶厯維<lb/>
新普天共慶臣惟日望畫一於欽定矣縁係云云崇禎<lb/>
十年十二月十八日具題奉聖㫖畫一厯法已屢有㫖<lb/>
了所進書冊留覽該部知道<lb/>
<pb n="KR3f0013_WYG_006-21b"/>
禮部祠祭清吏司主事臣鞏焴謹奏為遵㫖據實奏明<lb/>
事本月初九日奉本部送禮科抄出另局纂修厯法魏<lb/>
文魁男生員魏象乾奏為感激天恩剖陳秘法願掲愚<lb/>
𠂻仰佐聖明敬授之大典事等因崇禎十年十二月初<lb/>
八日奉聖㫖魏象乾曾否進掲着鞏焴及欽天監官據<lb/>
實奏明廩薪不准辤該部知道欽此欽遵臣焴蒙堂劄<lb/>
委於本年十二月初一日同兩局及欽天監官前赴觀<lb/>
象臺測騐日食四家之印圖較若列眉各局之開單燦<lb/>
若指掌爾時魏象乾亦厠身班行中聞其家傳厯學講<lb/>
<pb n="KR3f0013_WYG_006-21b"/>
求有素似當先期擬定分秒時刻繕進御覽次投掲臣<lb/>
<pb n="KR3f0013_WYG_006-22a"/>
部堂官次投掲臣等上臺之初待其測騐有凖時方<lb/>
可持為左劵以箝盈庭聚訟之口也乃遲至日虧已完<lb/>
始袖出一掲臣同欽天監官公看大抵掲内開載與新<lb/>
法稍覺符合其為素定猝辦俱不可懸揣况臣未奉明<lb/>
㫖未蒙堂批又日食事已告竣不敢擅収事後私掲以<lb/>
附㑹於新法此本日實情實事也至於象乾果識精象<lb/>
緯淹貫厯法與否欽天監官知之必稔臣不敢懸揣蒙<lb/>
奏也今奉有着鞏焴及欽天監官據實奏明之㫖臣即<lb/>
<pb n="KR3f0013_WYG_006-22b"/>
據實奏明仰祈聖明裁奪施行崇禎十年十二月十九<lb/>
日奉聖㫖該部一併看議具奏<lb/>
督修厯法山東按察使司按察使照京官例正三品支<lb/>
俸臣李天經謹題為各法疎密已蒙睿判畫一屢㫖未<lb/>
見欽遵再懇聖明獨斷早定厯法事竊照治厯明時乃<lb/>
國家之首務而法取合天亦千古之定論今臣局厯法<lb/>
自奉勅修改以來逐年推測交食五星無不合天且書<lb/>
噐久已告成惟候晝一遵行耳去冬日月兩食荷蒙聖<lb/>
明内廷親騐兩奉有新法為近餘俱疎逺之㫖屢經勅<lb/>
<pb n="KR3f0013_WYG_006-22b"/>
部畫一而該部諸臣明知新法合天尚欲曲全另局欲<lb/>
<pb n="KR3f0013_WYG_006-23a"/>
臣局與之叅合㑹通移㑹到臣業經逐欵駁明所云厯<lb/>
法原自渾成遷就割裂不得倘一那移一差盡差而部<lb/>
臣猶以甲可乙否終歸紛紜等語模稜具覆以缷怨尤<lb/>
隨奉有厯法務求畫一前已有㫖該部作速看議具奏<lb/>
之㫖是聖明已洞燭其疎逺者無容與合天者相㑹通<lb/>
明矣又於部臣覆疏内續奉有厯議紛紜爾部須折𠂻<lb/>
畫一還着遵㫖確議速奏毋再游移之㫖是聖明亦洞<lb/>
鑒其另局三法自不能一且又悉皆疎逺曾無寸長而<lb/>
<pb n="KR3f0013_WYG_006-23b"/>
於備考奚補似又不待姑俟再騐而决者更明矣煌煌<lb/>
明綸炳若星日想部臣自宜仰體若欲再踵㑹通之故<lb/>
套不惟真偽不分是非倒置有悮大典抑且仰遵聖㫖<lb/>
之謂何聞部臣已於去冬十二月内具覆矣但未審所<lb/>
奏云何誠恐一時之情面難破畫一之明㫖未能欽遵<lb/>
且聞僞法者乘機凟奏圖逭疎逺之愆百計撓成㒺顧<lb/>
聖明畫一之切㫖所幸我皇上離照當空諒宵小終難<lb/>
熒聽惟是十二月朔之日食臣局所報食甚在未初二<lb/>
刻半者圖疏昭然郭正中見臣法合天疏内揑改臣報<lb/>
<pb n="KR3f0013_WYG_006-23b"/>
未初三刻半而誑陳之又鞏主事於分秒親測六分餘<lb/>
<pb n="KR3f0013_WYG_006-24a"/>
書紀見存部疏又改為四分而誑覆之種種欺㒺難以<lb/>
殫述若非我皇上親騐則臣局新法又幾為若輩所朦<lb/>
蔽矣但新法既經屢測皆符畫一屢厪睿判其阻撓而<lb/>
欺㒺者尚若是游移而不决者又若是後即再測不過<lb/>
總此機局臣於此時倘不請乞聖明大奮乾斷欽定畫<lb/>
一則厯法終鮮結局之日不幾有負我皇上屢頒畫一<lb/>
之嚴㫖乎伏查欽天監舊例如十二年民厯應於十一<lb/>
年二月初一日進様四月初一日頒布刋刻且今稍一<lb/>
<pb n="KR3f0013_WYG_006-24b"/>
蹉跎其期遂悮將必以我皇上親測有不足凴而畫一<lb/>
終無底止臣所以亟亟叩閽者此也總之畫一之法惟<lb/>
取合天者而遵用之今新法既已合天惟乞聖明勅令<lb/>
該監諸臣以後照依新法推算通行庶嫉忌消而元黄<lb/>
息則敬授大典不致久承訛舛而萬年寶厯亦為之煥<lb/>
然一新矣崇禎十一年正月十二日具題十九日奉聖<lb/>
㫖已有㫖了<lb/>
督修厯法山東按察使司按察使照京官例正三品支<lb/>
俸臣李天經謹題為逺臣盡瘁身殞優賚屢㫖久虚懇<lb/>
<pb n="KR3f0013_WYG_006-24b"/>
乞勅部速覆以酬前勞以慰忠魂事切照修厯逺臣羅<lb/>
<pb n="KR3f0013_WYG_006-25a"/>
雅谷者係原任督修厯法故輔臣徐光啟於崇禎三年<lb/>
五月内因逺臣鄧玉函病故修厯乏人具疏上請内稱<lb/>
訪得諸臣同學尚有湯若望羅雅谷二臣者其術業與<lb/>
玉函相埒而年力正强堪以効用伏乞勅下就便移文<lb/>
敦諭二臣并行所在官司資給前來庶令人出所長早<lb/>
奏厥績等因本月十九日奉聖㫖厯法方在改修湯若<lb/>
望等既可訪用着地方官資給前來該衙門知道欽此<lb/>
欽遵隨於本年七月内據河南開封府知府袁楷具文<lb/>
<pb n="KR3f0013_WYG_006-25b"/>
資給羅雅谷前來本月初六日故輔臣徐光啟題奉聖<lb/>
㫖羅雅谷准朝見供事該部知道當經朝見赴局供事<lb/>
九載於兹公同逺臣湯若望等譔成厯法書表一百四<lb/>
十餘卷繕製新式儀噐十數種見在御前且於數年以<lb/>
來指教䑓官嘔心瀝血其日躔月離雖已傳授習熟幾<lb/>
於穎禿唇焦臣與輔臣曾已屢疏列名首叙叠奉有紀<lb/>
録酌議之㫖在部未經議覆復於九年七月内奉有羅<lb/>
雅谷等即着隨營指授有功從優叙賚之㫖兩臣即登<lb/>
陴指授嗣因城守叙勞復奉有羅雅谷等修厯演噐著<lb/>
<pb n="KR3f0013_WYG_006-25b"/>
有勤勞自當從優叙賚之㫖兹無論一時同叙之大小<lb/>
<pb n="KR3f0013_WYG_006-26a"/>
文武臣工俱膺擢陞秩級即捐助如吳守義者亦荷勅<lb/>
賜建坊奬勵祇因兩臣守素學道不願官職已經禮部<lb/>
題准各給房一所田數頃諭允在案而兩臣又苦於書<lb/>
役之谿欲難饜豪强之覇占可虞為是具疏控辤復荷<lb/>
聖明不忍冺其前勞仍勅禮部另議兩臣翹首望恩已<lb/>
成隔嵗有本局博士等官不忍坐視向隅乃於今春二<lb/>
月間具呈禮部堂司已批即題隨經祠祭司郎中何三<lb/>
省循例具稿每人每月各給湯飯桌半張廩米一石并<lb/>
<pb n="KR3f0013_WYG_006-26b"/>
纂修酒食等項以見朝供事之日為始照例補給向後<lb/>
仍令闗支等因呈堂批行臣等伏念兩臣自任事以來<lb/>
每日止共領光禄寺下程銀三分米四合清苦奚堪且<lb/>
以造厯未成如魏文魁者生叨湯飯殁邀秩級之外尚<lb/>
蒙照前補其俸廩父子沾恩而谷等造厯有成守城著<lb/>
績兩奉有優賚之㫖較之自應加優况若各給田房價<lb/>
值奚啻數千金今每人補給湯飯為數不多即每月各<lb/>
補一張在聖恩或弗靳予豈意復逾一月尚未題覆至<lb/>
厯法名仍大統新局推測屢近明㫖昭然其所以旁求<lb/>
<pb n="KR3f0013_WYG_006-26b"/>
更正一節曾未見該監虚心商及於臣僅見其通同妬<lb/>
<pb n="KR3f0013_WYG_006-27a"/>
嫉仍蹈游移之故轍而不遵畫一之屢㫖尚爾侈言再<lb/>
測狃舊憚新正嗟頒布無期河清難俟而逺臣羅雅谷<lb/>
又以積勞成疾忽于三月十三日一旦溘然長逝矣然<lb/>
此臣之忠懐素藴學術淵㣲推測不憚於燠寒著作奚<lb/>
分乎晝夜以致年未艾而鬚髪早白甘貧淡而面鵠形<lb/>
鳩氣息奄奄既已致身於盛世而遺骸之埋瘞不無有<lb/>
望於深仁伏乞聖明勅下該部即如所議速為題覆俾<lb/>
湯若望之生者得以資其朝夕而羅雅谷之死者得以<lb/>
<pb n="KR3f0013_WYG_006-27b"/>
充其殯埋庶我國家澤枯之德與柔逺之仁足以逺播<lb/>
於遐陬而兩臣修厯與城守之㣲勞亦不致終歸冺滅<lb/>
矣臣於此又有請焉伏查臣局厯法書噐久已告成業<lb/>
蒙聖明判斷畫一將疎逺者散遣囘籍差悮者准令更<lb/>
正獨留新法之推測屢近者存監學習今羅雅谷雖已<lb/>
物故而交食七政經緯與夫氣節晦朔弦望等項臣局<lb/>
各官俱素嫻推算然教習臺官不無賴於逺臣湯若望<lb/>
也此臣厯學專門精深博洽足以辦此但苦一人之精<lb/>
力有限又有本等道業誠恐指授與旁通兩事難以獨<lb/>
<pb n="KR3f0013_WYG_006-27b"/>
肩自稱若望同學見有汪爾斐者推測素諳年力正壯<lb/>
<pb n="KR3f0013_WYG_006-28a"/>
堪以訪用伏乞聖明勅下容臣移文所在官司資給前<lb/>
來共襄大典其於治厯明時不無小補矣至若逺臣羅<lb/>
雅谷殁於王事萬里孤魂不堪歸櫬見有例瑪竇之利<lb/>
可援其㑹典亦有成例可考優䘏特典出自聖裁非臣<lb/>
之所敢擅議也崇禎十一年三月十八日具題二十四<lb/>
日奉聖㫖該部看議速覆<lb/>
禮部題為遵㫖酌議恭請聖裁事祠祭清吏司案呈案<lb/>
查先該本部題覆修政厯法逺臣羅雅谷等奏為聖明<lb/>
<pb n="KR3f0013_WYG_006-28b"/>
柔逺過渥㣲臣圖報未遑謹預辭諭允田房以表忠藎<lb/>
事等因崇禎十年九月十七日奉聖㫖羅雅谷等奏辤<lb/>
田房不必再行查給該部還另議具奏欽此欽遵抄部<lb/>
送司隨准督修厯法山東按察使李天經手本開稱城<lb/>
守叙録谷等幸叨優叙但縁兩臣不願官秩題准查給<lb/>
田房具疏控辤既蒙勅部另議可不亟為另行措處給<lb/>
與兩臣自行搆置仍一面比照鄉民吴守義等見行事<lb/>
例題請建坊奬勵等因在案又經移文厯局備查兩臣<lb/>
來京修厯日期去後續據李天經手本内開逺臣羅雅<lb/>
<pb n="KR3f0013_WYG_006-28b"/>
谷自崇禎三年七月初六日見朝供事逺臣湯若望自<lb/>
<pb n="KR3f0013_WYG_006-29a"/>
崇禎三年十二月初二日見朝供事迄今已及八載每<lb/>
日止領光禄寺下程銀三分米四合似未足供日用清<lb/>
苦堪念既奉另議之㫖相應題請囘覆前來正在查議<lb/>
題覆間又該督修厯法山東按察使司按察使照京官<lb/>
例正三品支俸李天經為逺臣盡瘁身殞等事云云非<lb/>
臣之所敢擅議也等因崇禎十一年三月二十四日奉<lb/>
聖㫖該部看議速覆欽此欽遵抄出到部送司所據逺<lb/>
臣羅雅谷已經物故請乞優䘏一節即已行查主客司<lb/>
<pb n="KR3f0013_WYG_006-29b"/>
今據手本内稱備查卷案無凴稽考囘覆前來隨經移<lb/>
文厯局確查前疏所引逺臣利瑪竇等䘏典成例係於<lb/>
何年月日題覆備録過司以凴議覆去後續據修厯按<lb/>
察使李天經手本開稱該本司備查利瑪竇優䘏原疏<lb/>
係萬厯三十八年四月二十三日本部署部事左侍郎<lb/>
吳道南主客司郎中林茂槐等題給葬地奉聖㫖是隨<lb/>
經署府事府丞黄吉士查給阜城門外二里溝籍没私<lb/>
剙佛寺三十八間地基二十畆付竇塋葬此前疏所引<lb/>
之成例也復查大明㑹典内一欵凡外使病故如係逺<lb/>
<pb n="KR3f0013_WYG_006-29b"/>
臣未到京者本部題請翰林院撰祭文所在布政司備<lb/>
<pb n="KR3f0013_WYG_006-30a"/>
祭品遣本司堂上官致祭仍置地塋葬立石封識到京<lb/>
病故者行順天府給棺祠祭司諭祭今羅雅谷正與典<lb/>
例相符且係奉召來京又兼修厯演噐屢著勤勞兩奉<lb/>
有優賚之㫖未及叨恩而身先物故例應破格優䘏但<lb/>
據逺臣湯若望呈稱望等俱係守素學道之人生既不<lb/>
敢萌服官之榮想死亦不敢邀逾分之榮施惟乞題補<lb/>
湯飯酒食銀兩俾生者得以資其朝夕殁者得以充其<lb/>
塟埋令彼自行塋搆仍冀比照吳守義見行事例勅賜<lb/>
<pb n="KR3f0013_WYG_006-30b"/>
扁坊聽其自行置辦則見我國家一字之褒榮踰華袞<lb/>
庶於勞勩酬而澤枯柔逺之仁渥矣等因通查案呈到<lb/>
部看到西洋逺臣羅雅谷湯若望城守効勞部院題叙<lb/>
奉有羅雅谷等修厯演噐著有勤勞自當從優叙賚之<lb/>
㫖隨經本部議給無碍田房又經兩臣具疏控辤奉有<lb/>
田房不必再給另議具奏之㫖臣等再四思維各部寺<lb/>
錢糧闗正額者無容議惟隂陽事例銀雖交兌在户部<lb/>
與臣部相表裏然支給之間殊有未便所未敢輕議酌<lb/>
無可酌隨據博士楊之華等呈稱逺臣羅雅谷湯若望<lb/>
<pb n="KR3f0013_WYG_006-30b"/>
修厯在局供事迄今兩　每日止領光禄寺下程銀三<lb/>
<pb n="KR3f0013_WYG_006-31a"/>
分米四合不足資其朝夕覆看得光禄寺湯飯一節在<lb/>
朝廷於逺人既有大官餼贍之典而來賔者祇受有名<lb/>
比照魏文魁例查補以優異之隨經移查朝見供事日<lb/>
期去後在魏文魁修厯未成業蒙恩賜兩臣以萬里梯<lb/>
航殫精歩算測騐多合用襄欽若大典且其歸忠盡瘁<lb/>
功尤足紀按數補給誠不為過此臣等之初議也隨經<lb/>
督修厯法李天經開載羅雅谷湯若望朝見供事俱在<lb/>
崇禎三年間臣等更屈指扣算未免嵗計有餘積少成<lb/>
<pb n="KR3f0013_WYG_006-31b"/>
多若得按數補給則浩蕩出於皇仁使之仰戴中國聖<lb/>
人之高厚而慕義頌德於無窮矣利瑪竇優䘏一節萬<lb/>
厯三十八年曾經賜給墳地據若望等自稱不敢邀逾<lb/>
分之榮其學道守素相應允從不必另議䘏也旁求恭<lb/>
考更正在督修與欽天監俱當遵奉明㫖無滋諉缷可<lb/>
耳汪爾斐協同推測李天經既身任督修厯法之責所<lb/>
舉應不謬妄合無聽李天經行文所在官司支給前來<lb/>
供事統候聖明裁定勅下臣部遵奉施行縁係云云謹<lb/>
題請㫖崇禎十一年四月二十二日具題二十六日奉<lb/>
<pb n="KR3f0013_WYG_006-31b"/>
聖㫖是湯飯着按數補給不許再延考正學習前㫖已<lb/>
<pb n="KR3f0013_WYG_006-32a"/>
明該監如何不遵汪爾斐不必行取<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0013_WYG_006-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　新法算書卷六<lb/>
</p>
<p>
</p>
  </div>
</body>
</text>
</TEI>
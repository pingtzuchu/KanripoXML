<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>新法算書卷六十八</head>
    <p>
<pb n="KR3f0013_WYG_068-1a"/>
欽定四庫全書<lb/>
　新法算書卷六十八　　　明　徐光啟等　撰<lb/>
　　交食厯指巻五<lb/>
　視差以人目為主第一　四章<lb/>
前言實㑹中㑹視時食限等皆日月食之公法也是皆凖<lb/>
　於地心今再論月食生於地景景生於日故天上之實<lb/>
　食即人所見之視食無二食也日食不然有天上之實<lb/>
　食有人所見之視食其食分之有無多寡加時之早晚<lb/>
<pb n="KR3f0013_WYG_068-1b"/>
　先後各各不同推步日食難於太隂者以此其推算視<lb/>
　食則依人目與地面為凖<lb/>
　　視㑹<lb/>
凡交㑹者必參相直不參直不相掩也日之有實食也地<lb/>
　心與月與日參居一線之上也其有視食也人目與月<lb/>
　與日參居一線之上也人目居地面之上與地心相距<lb/>
　之差為大地之半徑則所見日食與實食恒偏左偏右<lb/>
　分為兩直線各至於宗動天其所指不得同度分是生<lb/>
　視差而人目所參對之線不得為實㑹而特為視㑹<lb/>
<pb n="KR3f0013_WYG_068-1b"/>
　如圖甲為地心乙為地面丙為天頂若丁為日戊為月<lb/>
<pb n="KR3f0013_WYG_068-2a"/>
　即在甲丙一直線上則實㑹即為視㑹因地心與人目<lb/>
　無分線故也若日在辛必月在壬方與地面乙作一線<lb/>
　　　　　　　為視㑹矣若月至己與地心甲作一線<lb/>
　　　　　　　則實㑹也今言交食惟以目見為慿故<lb/>
　　　　　　　日食全論視㑹若所居地面不同即食<lb/>
　　　　　　　分多寡加時早晏亦随之異也又視㑹<lb/>
　實㑹在日月本天皆無度分可指而全依宗動天之黄<lb/>
　道圏度分則此實㑹線所指謂之實度視㑹線所指謂<lb/>
<pb n="KR3f0013_WYG_068-2b"/>
　之視度如圖甲辛線所指為黄道之庚則庚為太陽之<lb/>
　實度若乙目視辛日至黄道癸視己月至黄道午則癸<lb/>
　為太陽之視度午為太隂之視度也<lb/>
　　日月目見之度非實度<lb/>
譬之畫圖者作平圓形則一舉手一運規即得矣若欲為<lb/>
　螺旋線先須依法作識又依法作線乃成形焉測天之<lb/>
　法亦猶是耳今欲知日月纒離東西南北亦轉儀闚表<lb/>
　一覽可知若欲定其本行所在則非聊一寓目遽能得<lb/>
　之必先後累測度分展轉較勘乃可定也假令目居地<lb/>
<pb n="KR3f0013_WYG_068-2b"/>
　之中心<hi>地之心即宗動天之心</hi>極目所見則有恒星以當彼界兩<lb/>
<pb n="KR3f0013_WYG_068-3a"/>
　界中間有日月五星是名七曜七曜相視有逺有近無<lb/>
　有同者即論一曜亦各時逺時近無時同者是則目所<lb/>
　能見也然因目所見得其視度於彼界因以視度測其<lb/>
　與某恒星相距若干度分因以是度推其實與地相距<lb/>
　若干逺近則可謂即目所見遂得其實行能分别其去<lb/>
　地逺近則不可何者七政諸本天雖居恒星天之内乃<lb/>
　不見火木土等内天之星以本體能掩最外之恒星則<lb/>
　何從辯其内外逺近乎又目所見者太隂太陽二體相<lb/>
<pb n="KR3f0013_WYG_068-3b"/>
　若何從知其内外之相距絶遠二體之小大絶不相等<lb/>
　乎内天之兩星參對於外天之兩經星目見之能知外<lb/>
　者之兩相距甚逺内者之兩相距不甚逺乎是三者皆<lb/>
　目力難慿之效也或曰是則然矣測量之法皆慿目所<lb/>
　見也則可廢乎曰何可廢也惟測内天之星得彼界所<lb/>
　指之㸃以為即在恒星之天聊可得之矣何者凡用在<lb/>
　界之弧以測其輳心之角無弗真者目測恒星之天其<lb/>
　在地面與其在地心也無以異<hi>地居恒星天中止當一㸃</hi>若測内天<lb/>
　諸曜目雖不在地心相距亦不甚逺故測日月五星於<lb/>
<pb n="KR3f0013_WYG_068-3b"/>
　彼界上得㸃即與實度相近<hi>曰聊可得之曰距不甚逺曰近其實度皆因有地半</hi>
<pb n="KR3f0013_WYG_068-4a"/>
　<hi>徑視差故</hi>但恒星有時不見或與内天諸曜不相值故厯家<lb/>
　以地平代恒星更用逺視之噐以助目力得日月五星<lb/>
　之視度分依法推步乃正得其實度分矣<lb/>
　　人目差<lb/>
兩目賅存不惟相助以為明相代以備患亦能彼此互用<lb/>
　以察物之逺近葢各以其心<hi>目睛最中之一㸃為心</hi>受外物之象<lb/>
　其過心之兩直線至物體則相遇為兩腰兩睛心自相<lb/>
　距為底成三角形因以其比例之大小别物距目之逺<lb/>
<pb n="KR3f0013_WYG_068-4b"/>
　近是謂目差縁此可推天上之視差以小喻大其理一<lb/>
　也若物大逺於人目則底線極小兩腰極長是過睛心<lb/>
　之兩徑線與平行無異正如地球比恒星天之高特以<lb/>
　一㸃為底視差無所繇生矣<lb/>
　如圖兩目之心為甲為乙目所視之物為丙若甲乙線<lb/>
　　　　　　　　　　　可比於甲丙線<hi>可比者不甚逺則有比例</hi>
　　　　　　　　　　　則兩戊己徑線漸相就如己<lb/>
　　　　　　　　　　　而相遇於丙若物更相近為<lb/>
　丁則兩徑速相就為辛庚<hi>甲乙丙及甲乙丁兩三角形皆等邊又同一底線則丁角</hi>
<pb n="KR3f0013_WYG_068-4b"/>
　<hi>大於丙角而丁甲乙角必小於丙甲乙角</hi>而兩目之光線皆從己歛向於庚<lb/>
<pb n="KR3f0013_WYG_068-5a"/>
　自覺所視之物變逺為近矣若物與目相去甚逺則無<lb/>
　比例者因兩徑絶難相就絶難相遇故也今借此理明<lb/>
　視差之公理如本圖設丁物之前有横堵為壬癸令甲<lb/>
　目獨視丁物則所見若在壬令乙目獨視丁則所見反<lb/>
　在癸而丁前丁後兩交角形必相似即丁物亦不逺於<lb/>
　壬不逺於癸葢視之目分兩線為交角即能分本物之<lb/>
　逺近也若不能分兩線即不能分逺近<lb/>
　　地半徑差<lb/>
<pb n="KR3f0013_WYG_068-5b"/>
目視星欲辨六曜<hi>月五星也</hi>在恒星之内勢不能也則當借地<lb/>
　體之大補目力之不及法用地半徑為底以推測量所<lb/>
　指之界即可得七政逺近上下各居本天之實處如圖<lb/>
　甲乙兩目相距為底則二寸耳今以兩地相距數千里<lb/>
　或數里當之以為底如甲為順天府乙為廣州府丁為<lb/>
　太隂兩人同測之一在甲一在乙因此大底之逺近比<lb/>
　於各距太隂之兩腰得大小之比例則甲丁及乙丁兩<lb/>
　　　　　　　　　　直線必覺彼此相就以趨於丁<lb/>
　　　　　　　　　　矣再使壬癸為列宿天之兩恒<lb/>
<pb n="KR3f0013_WYG_068-5b"/>
　　　　　　　　　　星<hi>或壬癸為太陽之全體壬當其南周癸當其北周</hi>測<lb/>
<pb n="KR3f0013_WYG_068-6a"/>
　者一從甲見太隂丁若在壬以夲體合於一星之體<hi>或太</hi>
　<hi>隂之南周齊太陽之南周</hi>一從乙測太隂反在癸轉就北以合於他<lb/>
　星<hi>或太陽之北周</hi>若甲乙兩測之距愈相逺即所見丁月兩指<lb/>
　之極高亦愈相逺<hi>一偏南一偏北東西亦同</hi>而人在甲能見太隂掩<lb/>
　日為日食人在乙即不可得見矣以此壬癸當宗動天<lb/>
　上之弧正所謂視差與前言目見之小視差其理一也<lb/>
　第兩人相距千里萬里同時並測太隂其勢甚難故立<lb/>
　别法代之<hi>詳見本書第六卷下文畧言之</hi>假令人正居地心推其所得<lb/>
<pb n="KR3f0013_WYG_068-6b"/>
　太隂距天頂應若干度分又同時居地面者實測太隂<lb/>
　距天頂得若干度分兩度之差即所謂視差也如圖甲<lb/>
　乙丙為地球丁為天頂甲戊丁直線所至也若太隂在<lb/>
　　　　　　　　此線左右為己從甲地心測月見之<lb/>
　　　　　　　　當在庚自地面乙測之乃在辛則先<lb/>
　　　　　　　　推定丁甲庚角或所當之丁庚弧後<lb/>
　推丁乙辛角或所當之丁辛弧<hi>乙距甲與乙距丁無比例甲乙至小故</hi>以<lb/>
　兩角或兩弧相減得視差之弧庚辛<lb/>
　問一星距天頂測其宗動天上所指度分在地心測之<lb/>
<pb n="KR3f0013_WYG_068-6b"/>
　則距近在地面測之則距逺若論角則地面之乙角大<lb/>
<pb n="KR3f0013_WYG_068-7a"/>
　於地心之甲角何以證之其故何也曰因其一逺一近<lb/>
　如圖太隂在本天其距頂之弧為己戊己戊之距地心<lb/>
　甲與其距地面乙逺近之差則目所能識也所能分也<lb/>
　　　　　　　　<hi>因地之半徑與月本天之半徑有比例故</hi>則目之在甲與<lb/>
　　　　　　　　在乙所受己戊弧之象實不能無大<lb/>
　　　　　　　　小為己戊弧等而兩角之大小不等<lb/>
　<hi>目受物象皆以角形見交食第一卷</hi>相近者必大逺者必小也角既有大<lb/>
　有小所相當之弧不得不有大小則辛之距天頂視庚<lb/>
<pb n="KR3f0013_WYG_068-7b"/>
　之距天頂不得不逺矣又論辛庚視差實為辛甲庚角<lb/>
　所定何用辛己庚或甲己乙角乎曰甲乙線與甲庚線<lb/>
　無比例<hi>小大絶逺故</hi>而甲乙與甲己則有比例即甲己與甲<lb/>
　庚亦無比例也既甲乙與甲己同為微末不以入算則<lb/>
　　　　　　　用辛己庚角代辛甲庚角無以異矣若<lb/>
　　　　　　　論角則丁乙辛角與丁辛弧相當<hi>因甲乙與</hi>
　　　　　　　<hi>乙丁無大小之比例</hi>又丁乙己角與乙甲己及甲<lb/>
　己乙兩角并等<hi>見幾何第一卷十六題</hi>則兩角并亦與丁辛弧相<lb/>
　當矣今丁庚弧既與丁甲庚角相當則餘弧庚辛必與<lb/>
<pb n="KR3f0013_WYG_068-7b"/>
　餘角甲己乙或辛己庚相當也<lb/>
<pb n="KR3f0013_WYG_068-8a"/>
　視差以天頂為限第二　六章<lb/>
人目在地面或在地心仰視天所得日月道相參直者止<lb/>
　有一不同者無數過兩目之垂線止一至頂之線此外<lb/>
　分離處處各異<lb/>
　　三視差<lb/>
視㑹與實㑹無異者惟有正當天頂之一㸃過此以地半<lb/>
　徑以日月距地之逺測太陽及太隂實有三等視差其<lb/>
　法以地半徑為一邊以太陽太隂各距地之逺為一邊<lb/>
<pb n="KR3f0013_WYG_068-8b"/>
　以二曜高度為一邊成三角形用以得高庳差一也又<lb/>
　偏南而變緯度得南北差二也以黄道九十度限偏左<lb/>
　偏右而變緯度得東西差三也因東西視差故太陽與<lb/>
　太隂㑹有先後遲速之變二曜之㑹在黄平象限度東<lb/>
　即未得實㑹而先得視㑹若在黄平象限西則先得實<lb/>
　㑹而後得視㑹所謂中前宜減中後宜加者也因南北<lb/>
　視差故太隂距度有廣狹食分有大小之變如人在夏<lb/>
　至之北測太隂得南北視差即以加於太隂實距南度<lb/>
　以減於實距北度又東西南北兩視差皆以黄平象限<lb/>
<pb n="KR3f0013_WYG_068-8b"/>
　為主葢正當九十度限絶無東西差而反得最大南北<lb/>
<pb n="KR3f0013_WYG_068-9a"/>
　差距九十度漸逺南北差漸小東西差漸大至最逺乃<lb/>
　全與高庳差為一也<hi>三差恒合為句股形高庳其弦南北其股東西其句至極南則弦與</hi>
　<hi>股合至極東極西則弦與句合也</hi>
　　論日月視高差<lb/>
太陽出地平上漸升至天頂得九十度在夏至則離赤道<lb/>
　　　　　　北二十三度半為丁辛如北極出地四十<lb/>
　　　　　　度即赤道離地平五十度加丁辛二十三<lb/>
　　　　　　度半得七十三度半此日在午正之高也<lb/>
<pb n="KR3f0013_WYG_068-9b"/>
　　　　　　今太陽未至子午圏别作一高弧從甲過<lb/>
　太陽垂至地平上為甲乙丙弧其乙丙既太陽未及午<lb/>
　正之圏即其高不至七十三度也兩曜去天頂有高庳<lb/>
　與恒星有逺近時時處處不同故其視差大小亦各不<lb/>
　同惟曜在天頂則無差若下幾度則少差愈庳愈差庳<lb/>
　至於地平則得其極大差矣今先論太隂如圖甲為地<lb/>
　　　　　　　　心乙為地面丙為天頂丁己為太隂<lb/>
　　　　　　　　本天丙戊為恒星天若人在地心甲<lb/>
　　　　　　　　視太隂正在地平己直至戊在參宿<lb/>
<pb n="KR3f0013_WYG_068-9b"/>
　　　　　　　　第三星下人在地面乙視太隂己直<lb/>
<pb n="KR3f0013_WYG_068-10a"/>
　至壬在參宿第一星下是壬戊不同度至一度○六分<lb/>
　為太隂之極大視高差若太隂高至庚至辛視差漸減<lb/>
　如在丁直視至丙人在甲與在乙悉無交角無差分矣<lb/>
　太隂距地心最近者為乙地面至其本體得為地半徑<lb/>
　者五十六个<hi>後言一个者皆一地半徑省文也</hi>若太陽甚逺於地自地<lb/>
　　　　　　　　面至日輪得一千餘个其差更小日<lb/>
　　　　　　　　出地平之最大差止三分漸高漸小<lb/>
　　　　　　　　矣凡推日食恒以太陽之視差減太<lb/>
<pb n="KR3f0013_WYG_068-10b"/>
　　　　　　　　隂之視差得兩曜之視差假如甲乙<lb/>
　為地球丙丁為日月本天皆如前於最上之天<hi>或指宗動或指</hi>
　<hi>恒星其理同也</hi>得戊庚為太隂視差得己庚為太陽視差相減<lb/>
　得戊己為兩曜之高庳視差<lb/>
　　求太陽高庳差<lb/>
凡地半徑與星距地心之逺此兩直線若能為大小之比<lb/>
　例者即人在地面所測與星所在之實度分不一是為<lb/>
　視差若星距地甚逺其距逺之線極大地半徑極小兩<lb/>
　線絶不能為比例即人所測與地心所出兩直線所指<lb/>
<pb n="KR3f0013_WYG_068-10b"/>
　之度不能分即不能為視差故求星之距地逺近恒以<lb/>
<pb n="KR3f0013_WYG_068-11a"/>
　視差為證以視差之多寡不等推其距地逺近亦不等<lb/>
　如測恒星無視差可證其距地最逺測填星㣲有之僅<lb/>
　得數秒而測太隂所得過一度因知七政之最逺者為<lb/>
　填星最近者為太隂而太陽得視差三分當在其中央<lb/>
　矣太陽太隂之距地逺近如前以月食求之其法更易<lb/>
　今以其逺近及地半徑反推其視差定為高庳差表如<lb/>
　圖甲乙為地半徑甲戊為太陽距地心之逺任在本天<lb/>
　最高或最庳或高庳之間皆有小異今設在高庳之間<lb/>
<pb n="KR3f0013_WYG_068-11b"/>
　者如日初出在丙則甲乙丙三角形内乙甲丙為直角<lb/>
　　　　　　　　甲角直線為甲乙者一千一百四十<lb/>
　　　　　　　　二个<hi>此中數也</hi>推得甲丙乙角三分為太<lb/>
　　　　　　　　陽之最大高庳差若太陽在丁其丙<lb/>
　　　　　　　　丁高弧三十度則以餘弧之乙甲丁<lb/>
　角推得高庳差二分三十六秒為甲丁乙角若丙丁高<lb/>
　弧六十度則甲丁乙為一分三十秒依高度推高差皆<lb/>
　凖此至天頂戊即無差<lb/>
　　求太隂高庳差<lb/>
<pb n="KR3f0013_WYG_068-11b"/>
太隂之距地既近視差既大即其在本輪之最高最庳次<lb/>
<pb n="KR3f0013_WYG_068-12a"/>
　輪之最逺最近視差大小亦皆變易其在本輪最高次<lb/>
　輪最逺<hi>一限</hi>則距地依歌白泥算六十八个二十一分以<lb/>
　六十度高弧推之得視差二十五分二十八秒若在本<lb/>
　輪最高次輪最近<hi>二限</hi>距地六十五个三十○分以同前<lb/>
　高度推視差二十六分三十八秒若在本輪最庳次輪<lb/>
　最近<hi>三限</hi>其距地五十五个○八分以同高弧推得視差<lb/>
　三十一分四十二秒若本輪最庳次輪最逺<hi>四限</hi>距地五<lb/>
　十二个一十七分以同高度推得三十三分二十八秒<lb/>
<pb n="KR3f0013_WYG_068-12b"/>
　是為同六十度弧之最大視差若他高度其法同此所<lb/>
　推視差各異矣又太隂在小輪高庳逺近時時變易視<lb/>
　差随之無能不變欲考其幾何如圖甲為太隂本輪之<lb/>
　心從地心壬出直線過甲至辛指最高於乙最庳於丙<lb/>
　　　　　　　　　　　　　是為次輪心一在最高<lb/>
　　　　　　　　　　　　　一在最庳而己丁及庚<lb/>
　　　　　　　　　　　　　戊兩弧皆設六十度引<lb/>
　乙丁及丙戊直線得甲乙丁及甲丙戊兩三角形今先求<lb/>
　次輪在本輪最高逺近之間各度生何視差借太隂<lb/>
<pb n="KR3f0013_WYG_068-12b"/>
　厯指所定以地半徑量諸輪之半徑得甲己為五个一<lb/>
<pb n="KR3f0013_WYG_068-13a"/>
　十一分甲壬為六十个一十八分而己辛止得二个五<lb/>
　十一分則甲乙丁三角形内得乙丁為一个二十五分<lb/>
　<hi>地半徑為个个六十分</hi>甲乙為六个三十六分丁乙甲角六十度<lb/>
　推得甲丁線六个○七分以并壬甲總得六十六个二<lb/>
　十五分大於壬己線五十五徑分有竒是名剰分今更<lb/>
　設比例分論之如壬己為六十比分即己辛得二比分<lb/>
　三十七秒而剰徑分五十五當化為四十六比秒又己<lb/>
　辛當六十比分依法推得一十八分正<hi>六十與一十八若二分三十七</hi>
<pb n="KR3f0013_WYG_068-13b"/>
　<hi>秒與四十六秒</hi>為次輪上六十度己丁所求高差應減於最近<lb/>
　己高差也次論甲丙戊三角形其兩線甲丙戊角及剰<lb/>
　分同前但壬庚線得五十五个○八分亦以當六十比<lb/>
　分即庚癸得三比分○七秒而剰徑為五十五比秒又<lb/>
　庚癸當六十比分亦推得一十八分<hi>六十與一十八若三分○七秒與五</hi>
　<hi>十五秒</hi>是為次輪上六十度庚戊所求高差應加於最近<lb/>
　庚高差也葢依前所定四限丁六十度在一辛二己逺<lb/>
　近之間高於己得視差少於己故剰分推視差以減於<lb/>
　己得太隂在己正高庳差戊六十度在三庚四癸逺近<lb/>
<pb n="KR3f0013_WYG_068-13b"/>
　之間庳於庚得視差多於庚故剰分所推視差以加於<lb/>
<pb n="KR3f0013_WYG_068-14a"/>
　庚得太隂在戊正高庳差也其餘次輪之逺近度求視<lb/>
　差皆凖此<lb/>
　　太隂在朔高庳視差<lb/>
本書二卷論太隂交㑹時恒居次輪之最近所謂第二第<lb/>
　三限在前圖為己為庚也因太隂食日加時恒不在本<lb/>
　輪之最高最庳而月行次輪周恒倍於本輪周故朔望<lb/>
　時太隂恒在次輪之最近最近所行之周名本輪之内<lb/>
　圏是大於次輪小於本輪以己庚相距之線為徑今欲<lb/>
<pb n="KR3f0013_WYG_068-14b"/>
　求内圏之上下左右各度得何高庳視差如圖己丙庚<lb/>
　内圏己為高最逺庚為庳最近乙距地心甲為地半徑<lb/>
　　　　　　　　　　　六十个一十八分<hi>設歌白泥之數以為</hi>
　　　　　　　　　　　<hi>法</hi>己丙弧六十度乙丙得五<lb/>
　　　　　　　　　　　个一十一分與甲乙六十个<lb/>
　十八分同類之徑分也以甲乙丙三角形推太隂在丙<lb/>
　距二限已六十度得甲丙線六十三个○四分因得甲<lb/>
　己六十五个三十○分剰得二个二十八分今設己庚<lb/>
　為六十○比分即推得一十四比分<hi>六十與一十四若己庚十个二十二</hi>
<pb n="KR3f0013_WYG_068-14b"/>
　<hi>分與剰徑二个二十八分</hi>為剰分以推太隂在丙之視差加於在己<lb/>
<pb n="KR3f0013_WYG_068-15a"/>
　之視差得太隂之真視差<lb/>
　假如太隂距天頂四十二度在本輪七十二度在次輪<lb/>
　六十○度總論其變視差以距頂倍之度查本表得太<lb/>
　隂在逺近之第二限有高庳差三十五分三十一秒以<lb/>
　較第一限贏一分二十九秒今距第二限六十○度依<lb/>
　前法推得一十八分而六十分與一分二十九秒若一<lb/>
　十八分與二十七秒則於二限高庳差減二十七秒餘<lb/>
　三十五分○四秒是一二限間次輪行六十度之高庳<lb/>
<pb n="KR3f0013_WYG_068-15b"/>
　差也又第三限較第四限之視差不及者二分一十九<lb/>
　秒而六十與二分一十九秒若一十八分與四十二秒<lb/>
　　　　　　　　　　　　　以四十二秒加於第三<lb/>
　　　　　　　　　　　　　限之四十二分一十九<lb/>
　　　　　　　　　　　　　秒為四十三分○一秒<lb/>
　是三四限間六十度之高庳視差今太隂行本輪七十<lb/>
　二度又在二三限之間法以丁戊上兩視差相減餘七<lb/>
　分五十七秒於時太隂自行得二十比例分則六十與<lb/>
　七分五十七秒若二十與二分三十九秒以二分三十<lb/>
<pb n="KR3f0013_WYG_068-15b"/>
　九秒加於前推一二限間次輪六十度之視差三十五<lb/>
<pb n="KR3f0013_WYG_068-16a"/>
　分○四秒得太隂居高庳逺近之間本輪七十二度距<lb/>
　天頂四十二度次輪六十○度之真視差三十七分四<lb/>
　十三秒凡以距天頂餘度求四限間之視差法皆凖此<lb/>
　其在二三限日食所用有立成視差表依諸高度及距<lb/>
　地逺近簡之<lb/>
　　測日月求高庳視差<lb/>
借月食推太陽太隂距地心逺近而求視差以三角形推<lb/>
　算為常法欲從天行求之則測日月高度以比其實緯<lb/>
<pb n="KR3f0013_WYG_068-16b"/>
　度兩度之較為高庳差也隆慶六年壬申有客星見王<lb/>
　良北西史第谷以視差求其距地之逺立數法試之其<lb/>
　一候其至子午圏同恒星在極高度測其相距逺俟行<lb/>
　半周在極庳度復測之得逺近之差以推定其高庳差<lb/>
　其一用北極出地度考之從極上極下測一恒星得其<lb/>
　高庳差度半之以加於下測之度或減於上測之度若<lb/>
　未得北極出地之高度即有視差其一南北相距兩地<lb/>
　同測一星以較於北極或於恒星彼此得度有差則有<lb/>
　視差其一測星之高度依法以加以減不正得其赤道<lb/>
<pb n="KR3f0013_WYG_068-16b"/>
　上之本緯度則視差所移易也今測日月其距極甚逺<lb/>
<pb n="KR3f0013_WYG_068-17a"/>
　又有出有入非如北極恒星常見不隠二曜亦不能同<lb/>
　時並測即諸法不可盡用備述此者明測候之理且以<lb/>
　需他用耳<lb/>
　假如萬厯十一年秋八月太隂黄經度從冬至起得一<lb/>
　十五度四十○分黄道緯距北二度四十二分第谷測<lb/>
　其子午高得上周一十三度三十八分其半徑一十五<lb/>
　分蒙氣八分皆以減於高度餘實高度一十三度一十<lb/>
　五分因太隂在赤道南以減本地赤道高度得太隂赤<lb/>
<pb n="KR3f0013_WYG_068-17b"/>
　道緯度二十○度五十○分第以前黄道經緯推本方<lb/>
　之實赤道緯僅一十九度五十七分則以相減得五十<lb/>
　四分為太隂一十三度一十五分之高庳視差也又萬<lb/>
　厯十五年六月太隂黄經度從冬至起得七度五十○<lb/>
　分黄緯五度有竒推其赤道實緯度一十八度○五分<lb/>
　測其上周高一十五度二十○分下周一十四度四十<lb/>
　六分得徑三十四分太隂心高一十五度○三分内減<lb/>
　蒙氣六分餘與赤道高相減得一十九度○八分為太<lb/>
　隂赤道距度較實推贏一度○三分是為本方之高庳<lb/>
<pb n="KR3f0013_WYG_068-17b"/>
　視差也從兩視徑觀之可見徑大者近於最庳小者近<lb/>
<pb n="KR3f0013_WYG_068-18a"/>
　於最高故所測高度畧同所推視差大相逺矣又萬厯<lb/>
　十四年九月測太隂高四十五度其視徑三十四分於<lb/>
　時離鶉火宫十一度一十○分而本度距地平正當黄<lb/>
　道九十度限不必用赤道緯度以求視差祗以黄道實<lb/>
　緯度四度四十五分減視緯度距南五度三十○分得<lb/>
　四十五分為太隂高四十五度之高庳視差也<lb/>
<pb n="KR3f0013_WYG_068-19a"/>
　以四方分視差第三　五章<lb/>
視高差無定方惟日躔月離所在從天頂下垂線過曜至<lb/>
　地平為直角其過曜處分視實之高庳而已至黄道經<lb/>
　緯度亦依視高而有變易則因日月視度從黄道偏南<lb/>
　北或偏東西或正或斜随所在得其横直視差為南北<lb/>
　東西差<lb/>
　　三視差總圖<lb/>
前論視高差為過天頂大圏之弧止向地平随方取之今<lb/>
<pb n="KR3f0013_WYG_068-19b"/>
　論南北差是過黄極大圏之弧為黄道兩平行圏所限<lb/>
　也其一過實度其一過視度東西差則黄道之弧為過<lb/>
　黄極兩大圏所限也亦一過實度一過視度三視差弧<lb/>
　　　　　　　　　獨黄道正南北或正東西則合為<lb/>
　　　　　　　　　一弧外此必成三角形以法推每<lb/>
　　　　　　　　　邊之度分也如圖甲乙為地半徑<lb/>
　　　　　　　　　丙為太隂丙丁為月本天戊己庚<lb/>
　　　　　　　　　為黄道壬己癸為過天頂象限從<lb/>
　　　　　　　　　地心出直線過太隂為甲丙至宗<lb/>
<pb n="KR3f0013_WYG_068-19b"/>
　動天指其實度為辛若從地面出乙丙線指其視度為<lb/>
<pb n="KR3f0013_WYG_068-20a"/>
　午則辛午弧為太隂高庳視差午申弧與黄道平行過<lb/>
　太隂視度於午未辛酉弧亦與黄道平行過太隂實度<lb/>
　於辛則兩平行弧間午未或辛亥為太隂南北視差又<lb/>
　亥辛及午未為過黄道極大圏之弧則亥午在其中為<lb/>
　太隂東西視差合三視差得午未辛或亥辛午三角形<lb/>
　今依本圖設日食在黄平象限西太隂以實行在子正<lb/>
　對太陽在己人在乙尚未見食必太隂過東至丙乙丙<lb/>
　己參相直則見食是為視㑹是實㑹在先視㑹在後也<lb/>
<pb n="KR3f0013_WYG_068-20b"/>
　若食在黄平象限東即反是如次圖更易見設乙甲丁<lb/>
　　　　　　　為地平戊為天頂甲辛己為黄道丙為<lb/>
　　　　　　　其極太陽或太隂在己為實度但人不<lb/>
　　　　　　　在地心在地面如庚視太隂在壬則己<lb/>
　　　　　　　壬為高差從丙至己至壬作丙己丙壬<lb/>
　　　　　　　兩弧線即得甲己線交黄道於辛而辛<lb/>
　己為東西差辛壬為南北差<lb/>
　　高弧正交黄道南北東西差<lb/>
以高弧與黄道相交之角分南北東西差可得其㡬何葢<lb/>
<pb n="KR3f0013_WYG_068-20b"/>
　兩弧相交以直角則高弧正為距度弧不偏東西即絶<lb/>
<pb n="KR3f0013_WYG_068-21a"/>
　無東西差而高庳差徑為南北差若黄道自為高弧而<lb/>
　太隂在交處無距度則高差徑為東西差而絶無南北<lb/>
　差若太隂有距度則黄道不同於高弧太隂不免有東<lb/>
　　　　　　　　西差亦並有南北差如圖甲戊為黄<lb/>
　　　　　　　　道即為高弧與地平為直角甲為天<lb/>
　　　　　　　　頂太隂在丁則其高差丁戊即為東<lb/>
　西差若太隂距南或北作大圏過黄道之兩極為乙丙<lb/>
　其距度為丁乙丁丙得甲乙甲丙弧與甲丁弧必不等<lb/>
<pb n="KR3f0013_WYG_068-21b"/>
　又不交於乙丙弧之極故甲乙丁甲丙丁不能為直角<lb/>
　而並得南北東西差且太隂愈近天頂乙丙兩角愈鋭<lb/>
　南北差愈多太隂愈逺於天頂兩角漸大殆如直角而<lb/>
　南北差漸少<lb/>
　　高弧斜交黄道南北東西差<lb/>
太隂有距度求視差甚難其理甚繁其在交無距度者稍<lb/>
　易稍簡故先之設黄道為甲乙丙其斜交之高弧為丁<lb/>
　乙戊太隂無距度在乙其視高差為乙戊得南北差為<lb/>
　丙戊東西差為乙丙成乙丙戊三角形其形有丙戊為<lb/>
<pb n="KR3f0013_WYG_068-21b"/>
　過黄道兩極之弧則乙丙戊為直角有丙乙戊角其相<lb/>
<pb n="KR3f0013_WYG_068-22a"/>
　　　　　　　當弧甲丁過高下圏及黄道極之弧也<lb/>
　　　　　　　有乙戊視高差法以曲線三角形之理<lb/>
　　　　　　　推乙丙丙戊兩視差之弧但此三角形<lb/>
　小其三邊皆為大圏之弧可用直線法推之再設太隂<lb/>
　不正在交有距度或南或北如圖丁乙為過地平兩極<lb/>
　之高弧甲乙丙為黄道太隂距南在戊距北在己其黄<lb/>
　　　　　　　　經度在乙從天頂得丁戊為太隂距<lb/>
　　　　　　　　南高弧丁己為太隂距北髙弧因實<lb/>
<pb n="KR3f0013_WYG_068-22b"/>
　　　　　　　　度在戊在己視度在庚在壬得戊庚<lb/>
　及己壬為太隂視高差又得庚癸壬辛弧其至癸至辛<lb/>
　指太隂視經度與黄道為直角今以實經緯及北極出<lb/>
　地度算南北東西差<lb/>
　假如以北極高得乙丁過頂弧又有乙戊為太隂距度<lb/>
　弧有甲乙丁為高弧交黄道之角加甲乙戊直角得丁<lb/>
　乙戊角可推丁戊弧及丁戊乙角若太隂距北有丁乙<lb/>
　己為高弧交黄道角之餘角亦可推丁己弧及丁己乙<lb/>
　角又查丁戊丁己視高差表得戊庚及己壬而太隂距<lb/>
<pb n="KR3f0013_WYG_068-22b"/>
　南乙子戊三角形内有子乙戊直角有乙子戊高弧交<lb/>
<pb n="KR3f0013_WYG_068-23a"/>
　黄道之角有戊乙距度弧可推子乙及子戊弧則子癸<lb/>
　庚三角形内有子庚弧有庚子癸角有子癸庚為直角<lb/>
　可推庚癸視距度去減乙戊實距度得南北差亦可推<lb/>
　子癸黄道弧減子乙得乙癸東西差其太隂距北則乙<lb/>
　　　　　　　　癸己三角形内有距度乙己有乙己<lb/>
　　　　　　　　癸角有乙直角可推乙癸及己癸弧<lb/>
　　　　　　　　及乙癸己角去減己壬視高差得壬<lb/>
　癸弧又壬辛癸為直角可推辛癸及壬辛於乙己距度<lb/>
<pb n="KR3f0013_WYG_068-23b"/>
　去減壬辛視距度餘為南北差乙癸減辛癸餘乙辛為<lb/>
　東西差<lb/>
　如上説細論視差於理為盡若恒時推步别有㨗法力<lb/>
　省大半盖丁乙己角可當丁戊乙角甲乙丁角可當乙<lb/>
　癸己角丁乙弧亦可當丁戊及丁己弧故也若本地距<lb/>
　黄道逺依此算即不得有差惟黄道在天頂太隂之大<lb/>
　距五度又在本天最庳則差至六分不得用此若太陽<lb/>
　将食即太隂居食限之内距度不過一度半依省法算<lb/>
　所差者不過一分四十五秒欲并無差仍用原法<lb/>
<pb n="KR3f0013_WYG_068-23b"/>
　　太隂無距度以視高差求南北東西差<lb/>
<pb n="KR3f0013_WYG_068-24a"/>
依圖乙壬戊為子午圏乙甲丙為地平壬為天頂丁甲戊<lb/>
　為黄道壬己為高弧太隂在辛則辛己為視高差自黄<lb/>
　　　　　　　　極癸出癸辛癸己兩大圏弧限辛庚<lb/>
　　　　　　　　為東西差庚己為南北差此三角形<lb/>
　　　　　　　　有己庚辛為直角辛己為高差更得<lb/>
　　　　　　　　高弧交黄道之角庚辛己則視高差<lb/>
　　　　　　　　辛己之正弦與南北差庚己之正弦<lb/>
　若全數與庚辛己角之正弦<lb/>
<pb n="KR3f0013_WYG_068-24b"/>
　假如高弧交黄道之角庚辛己得六十四度三十五分<lb/>
　　　　　　　　一十五秒其正弦九○三二四視高<lb/>
　　　　　　　　差弦辛己得五十八分三十六秒正<lb/>
　　　　　　　　弦一七○四算得正弦一五三九查<lb/>
　　　　　　　　其弧得五十二分五十四秒為太隂<lb/>
　南北差庚己此用正弦法也或用加減算求南北差則<lb/>
　以辛己高差減庚辛己角餘六十三度三十六分三十<lb/>
　九秒得餘弦四四四四六又相加得六十五度三十三<lb/>
　分五十一秒其餘弦四一三六八兩餘弦相減餘三○<lb/>
<pb n="KR3f0013_WYG_068-24b"/>
　七八半之得一五三九為南北差之正弦也或用線求<lb/>
<pb n="KR3f0013_WYG_068-25a"/>
　東西差則全數與庚己南北差之割線若辛己高差之<lb/>
　餘弦與庚辛東西差之餘弦或用角求東西差則庚辛<lb/>
　己曲線三角形甚小可用直線三角形法其高差之正<lb/>
　弦與東西差之正弦若全數與高弧交黄道角之餘弦<lb/>
　假如用線推南北差五十二分五十四秒得割線一○<lb/>
　○○一一八五視高差五十八分三十六秒其餘弦九<lb/>
　九九八五四七推得九九九九七三一為餘弦得二十<lb/>
　五分一十秒為庚辛東西差再以角求東西差則庚辛<lb/>
<pb n="KR3f0013_WYG_068-25b"/>
　己角之餘弦四二九一三高差之正弦一七○四算得<lb/>
　七三一為正弧亦查得二十五分○八秒為東西差或<lb/>
　用加減算則高弧交黄道角之餘二十五度二十四分<lb/>
　四十五秒減高差餘二十四度二十六分○九秒其餘<lb/>
　弦九二○四二加高差得二十六度二十三分二十一<lb/>
　秒其餘弦八九五八○兩餘弦相減餘二四六二半之<lb/>
　得正弦七三一查得二十五分○八秒為庚辛東西差<lb/>
　　太隂有距度以高差求南北東西差<lb/>
前題算有距視差法簡矣又有簡於此者但依太隂時距<lb/>
<pb n="KR3f0013_WYG_068-25b"/>
　南時距北分兩圖解之如圖甲己丙為子午圏甲乙丙<lb/>
<pb n="KR3f0013_WYG_068-26a"/>
　　　　　　　　為地平乙丁為黄道天頂在己太隂<lb/>
　　　　　　　　在子則己癸為高弧子癸為高差又<lb/>
　　　　　　　　辛當北極北極圏為戊庚負黄道極<lb/>
　　　　　　　　戊自戊出大圏之弧戊壬過丑指太<lb/>
　　　　　　　　隂實經度而丑子為實距度又出一<lb/>
　大圏弧戊癸至太隂視度癸從癸作垂線至壬得壬子<lb/>
　癸三角形而子壬為南北差壬癸為東西差<hi>丑壬寅癸兩弧小故</hi>
　<hi>壬癸可當丑寅</hi>欲求其幾何先依第一法從天頂己連赤道極<lb/>
<pb n="KR3f0013_WYG_068-26b"/>
　黄道極為己戊辛三角形形有兩極相距之弧辛戊有<lb/>
　　　　　　　　北極出地之餘弧己辛有極至交圏<lb/>
　　　　　　　　交於子午圏之己辛戊角可推黄極<lb/>
　　　　　　　　距天頂之線己戊次己戊子三角形<lb/>
　　　　　　　　有黄極距天頂之弧己戊有太隂出<lb/>
　　　　　　　　地高之餘弧己子又有戊子在第一<lb/>
　圖為象限戊丑加太隂實距度丑子之總弧在第二圖<lb/>
　為太隂實距度丑子之餘弧可推己子戊角次子癸壬<lb/>
　三角形有高差弧子癸有壬子癸角有子壬癸直角可<lb/>
<pb n="KR3f0013_WYG_068-26b"/>
　推子壬弧是為太隂南北視差又本三角形以子癸高<lb/>
<pb n="KR3f0013_WYG_068-27a"/>
　差子壬南此差推壬癸東西差<lb/>
　假如第谷測太隂在𤣥枵宫初度五十六分距南四度<lb/>
　三十八分日在申正五十○分得太隂高弧九度二十<lb/>
　○分得高差五十四分二十○秒其夲方北極出地五<lb/>
　十五度五十四分三十○秒即升度為三百一十二度<lb/>
　四十三分去減鶉首初之升度餘為極至圏交於子午<lb/>
　圏之己辛戊角而己辛及辛戊兩弧皆不及九十度則<lb/>
　己辛戊為鋭角法全數與第一弧之正弦若第二弧之<lb/>
<pb n="KR3f0013_WYG_068-27b"/>
　正弦與他數<hi>名先得之數</hi>又全數與先得之數若兩弧所包<lb/>
　角之正矢與他數<hi>名後得之數</hi>而後得之數恒加於兩弧較<lb/>
　　　　　　　　差之正矢得第三弧之正矢如前圖<lb/>
　　　　　　　　依第谷測己辛戊三角形求己戊弧<lb/>
　　　　　　　　則兩道大距弧辛戊<hi>第一弧</hi>之正弦三<lb/>
　　　　　　　　九九一五其夲方極高餘己辛弧<hi>第二</hi>
　　　　　　　　<hi>弧</hi>之正弦五六○五二求先得之數<lb/>
　為二二三七三又己辛戊角<hi>兩弧所包角</hi>四十二度四十三<lb/>
　分得正矢二六五二八求後得之數為五九三五以加<lb/>
<pb n="KR3f0013_WYG_068-27b"/>
　兩弧較差之正矢一六九六得七六三一為己戊弧<hi>第三</hi>
<pb n="KR3f0013_WYG_068-28a"/>
　<hi>弧</hi>之正矢查得二十二度三十一分四十一秒以求己<lb/>
　子戊角則己戊子三角形内全數與第一旁線之餘割<lb/>
　線若夲角旁次線之餘割線與他數<hi>名先得之數</hi>又兩旁線<lb/>
　較差之正矢與對夲角線之正矢相減餘為他數<hi>名後得之</hi>
　<hi>數</hi>而全數與先得之數若後得之數與本角之正矢如<lb/>
　前圖己子<hi>角旁次線</hi>為太隂距天頂弧八十○度四十○分<lb/>
　餘割線一○一三四二戊子<hi>第一旁線</hi>為太隂距南加象限<lb/>
　共九十四度三十八分餘割線一○○三二八算得一<lb/>
<pb n="KR3f0013_WYG_068-28b"/>
　○一六七四為先得之數其較弧較差一十三度五十<lb/>
　八分得正矢二九五六減己戊弧之正矢七六三一得<lb/>
　四六七四為後得之數依法算得四七五四為己子戊<lb/>
　角之正矢查得一十七度四十四分一十五秒以求子<lb/>
　壬弧則全數與子癸高差弧之切線若壬子癸角之餘<lb/>
　弦<hi>壬子癸與己子戊兩交角等</hi>與子壬弧之切線而子癸弧之切線<lb/>
　一五九四壬子癸角之餘弦九五二四八算得壬子弧<lb/>
　之切線一五一八查得五十二分一十○秒為太隂南<lb/>
　北差之子壬弧以求東西差則全數與子癸弧之餘弦<lb/>
<pb n="KR3f0013_WYG_068-28b"/>
　九九九八七五一若子壬弧之正割線一○○○一一<lb/>
<pb n="KR3f0013_WYG_068-29a"/>
　五一與壬癸弧之正割線算得九九九九九○二為壬<lb/>
　癸弧之正切線查得一十五分一十○秒為太隂東西<lb/>
　視差壬癸或寅丑<lb/>
　又次法甲乙地平甲丙黄道戊癸高弧丁黄道極皆同<lb/>
　　　　　　　　前此圖加戊辛為太隂實經度出地<lb/>
　　　　　　　　平高之餘弧而戊辛己三角形内又<lb/>
　　　　　　　　有太隂實高度之餘弧戊己有太隂<lb/>
　　　　　　　　實距度己辛以此三邊徑推戊己辛<lb/>
<pb n="KR3f0013_WYG_068-29b"/>
　　　　　　　　角為高弧交太隂緯弧之角其餘角<lb/>
　<hi>前圖</hi>或交角<hi>後圖</hi>為壬己庚角<lb/>
　假如依前算戊己八十○度四十○分得餘割線一○<lb/>
　　　　　　　一三四二太隂距南辛己四度三十八<lb/>
　　　　　　　分餘割線一二三七九四七算得一二<lb/>
　　　　　　　五四五六○為先得之數以本兩弧之<lb/>
　　　　　　　較差七十六度○二分得正矢七五八<lb/>
　六四戊辛弧七十六度一十五分三十○秒得正矢七<lb/>
　六二四五以相減得二八一為後得之數又算得四七<lb/>
<pb n="KR3f0013_WYG_068-29b"/>
　六○為戊己辛角之正矢查得一十七度四十五分<lb/>
<pb n="KR3f0013_WYG_068-30a"/>
　　日食掩地面幾何<lb/>
太陽有全食或周邊無光而晝晦星見者有全食而周顯<lb/>
　金環者又有食不全而此地見食之分多彼地見食之<lb/>
　分寡者今欲求見全食之地幾何廣見金環幾何逺自<lb/>
　見全食之地至盡不見食之地幾何更求相距幾何地<lb/>
　即見食漸差一分此四者大概依視差推算種種具有<lb/>
　法焉<lb/>
　　全食不見光之地面<lb/>
<pb n="KR3f0013_WYG_068-30b"/>
依第谷測定蒙氣之高距地面上約有九里欲求全食時<lb/>
　得人所共見里數若干即以蒙氣高與太隂視徑及太<lb/>
　陽光氣内曲之角定之葢交㑹時太隂當日目之中掩<lb/>
　太陽光其視徑必大於太陽視徑而人目所周之地平<lb/>
　自無光矣但日光從最通明處射地而来一遇次通明<lb/>
　之蒙氣即曲而斜照<hi>見本厯指第一卷</hi>必依氣之高低漸漸聚<lb/>
　合廣狹不等如氣太高則光不至地面而聚合可無滿<lb/>
　景氣太低則光一曲即至地月景反覺開展不止恒測<lb/>
　之界今設氣高九里以絶日光必月景近地占千餘里<lb/>
<pb n="KR3f0013_WYG_068-30b"/>
　必太隂視徑大於太陽視徑四分有餘乃可論食在天<lb/>
<pb n="KR3f0013_WYG_068-31a"/>
　頂也若食在下度則月徑可小景或反大圖中蒙氣高<lb/>
　　　　　　　為甲丁求甲乙丙以定甲丙不受光氣<lb/>
　　　　　　　之拓界乙丁乙丙皆地半徑約一萬二<lb/>
　　　　　　　千里則乙丁與全數若甲乙與甲乙丙<lb/>
　角之割線算得一○○○六○查本表得一度五十九<lb/>
　分為甲乙丙角又全數與本角之切線若丙乙線與甲<lb/>
　丙線得里數為五百一十九即太隂在頂滿景之半徑<lb/>
　也而全徑則一千○三十八里葢食距地平高三十度<lb/>
<pb n="KR3f0013_WYG_068-31b"/>
　即太隂視徑大於太陽視徑止一分必滿景徑得千餘<lb/>
　里視徑加大里數亦多然䝉氣差表未譯故止以地半<lb/>
　徑差别求之<lb/>
　法日月兩半徑相減以差數加太陽視差即於表中本<lb/>
　高度前後查太隂高下視差與得數等即以高度差前<lb/>
　後各得滿景半徑若視差與得數不等即以中比例法<lb/>
　求相應之高弧加於高度差如太陽行最高得視半徑<lb/>
　一十五分太隂行最庳得視半徑一十七分二十○秒<lb/>
　差數為二分二十○秒試以食在天頂<hi>廣東廣西等處夏至時是</hi>下<lb/>
<pb n="KR3f0013_WYG_068-31b"/>
　二度為八十八以本度查太陽視差表得六秒加兩半<lb/>
<pb n="KR3f0013_WYG_068-32a"/>
　徑差數得二分二十六秒於太隂視差表中以八十八<lb/>
　度查二分一十四秒所不及者為一十二秒依比例算<lb/>
　得一十一分宜加於二度即更下去頂愈逺也故天頂<lb/>
　正下為滿景之心前下二度一十一分景缺即初見光<lb/>
　其界限約五百四十六里後下高弧等得里數亦等共<lb/>
　得一千○九十二即同食甚時同見食掩地面之廣也<lb/>
　欲論先後時刻自初見滿景至復見生光則日月並随<lb/>
　宗動天行之度化為里數所得見滿景必不止數千里<lb/>
<pb n="KR3f0013_WYG_068-32b"/>
　矣若太陽行最高太隂在高庳之正中其差數加太陽<lb/>
　視差共一分二十○秒算食甚時得滿景二度二十八<lb/>
　分為里數六百一十七又太陽及太隂皆在最庳得總<lb/>
　差數一分五十三秒算食甚時得八百四十二里為滿<lb/>
　景至於兩徑相等或太隂不甚大於太陽即無滿景因<lb/>
　蒙氣曲光内射故也<lb/>
　試食甚在下度距地平七十○度太隂在最庳得視差<lb/>
　二十一分四十六秒更下二度得視差二十三分四十<lb/>
　九秒差二分○三秒至兩半徑差數餘一十七秒加太<lb/>
<pb n="KR3f0013_WYG_068-32b"/>
　陽在最高從七十至下二度強所變視差度○七秒總<lb/>
<pb n="KR3f0013_WYG_068-33a"/>
　得二十四秒即以比例算應高弧二十四分總得二度<lb/>
　二十四分化為里得六百即地平上自中往後見滿景<lb/>
　之地也若往前設地平高七十二太隂視差一十九分<lb/>
　四十○秒較於太隂高七十度之視差差二分○六秒<lb/>
　至兩半徑差餘一十四秒加太陽變視差七秒<hi>上下加求太隂</hi>
　<hi>從太陽視差故</hi>總得二十一秒因以比例算得二十分加於七<lb/>
　十二度化為里得五百八十三即往前之滿景前後相<lb/>
　加總得一千一百八十三里乃食甚同見滿景之地也<lb/>
<pb n="KR3f0013_WYG_068-33b"/>
　依本法推算食甚距天頂愈逺得滿景愈大而自其中<lb/>
　心論前後兩半徑必随高下度不等如食甚距地平高<lb/>
　四十○度在前得三度二十三分為八百四十六里<hi>景之</hi>
　<hi>前應高度多查表求後景之後應高度少查表求前</hi>在後得三度三十八分為九<lb/>
　百○八里總七度○一分為一千七百五十四里若食<lb/>
　高二十○度必前行一千四百八十三里即五度五十<lb/>
　六分後行二千二百○八里即八度五十○分總三千<lb/>
　六百九十一里為滿景因視差近地平變少必度多即<lb/>
　得變數與兩徑差數等徑差少<hi>或太陽在最庳或太隂距最庳畧逺</hi>即高<lb/>
<pb n="KR3f0013_WYG_068-33b"/>
　度進退亦少里數亦減矣<lb/>
<pb n="KR3f0013_WYG_068-34a"/>
　　見金環之地面<lb/>
太陽在最高其視徑較太隂在最高之視徑畧小較在中<lb/>
　或最庳愈小無比故全食之食甚不顯餘光而周無金<lb/>
　環明矣其在中距與太隂在最高之視徑等雖因蒙氣<lb/>
　可顯金環然以大小之故不能畢露且蒙氣所生大小<lb/>
　随時随處不一則亦無從可定耳自中距以下太陽視<lb/>
　徑漸大較太隂在最高至最庳即大三十○秒矣設食<lb/>
　甚在天頂因周大一十五秒得四圍去中心逺四分度<lb/>
<pb n="KR3f0013_WYG_068-34b"/>
　之一而可見金環者約有六十二里乃全徑則一百二<lb/>
　十五里為此時所同見至先後可見之地者又不止此<lb/>
　若食甚距天頂愈逺得金環愈大假如距四十度<hi>高弧五十</hi>
　<hi>度</hi>依前一十五秒應得二十分全徑則四十餘分以三<lb/>
　十度高弧應得全徑一度二十度高弧應得一度半一<lb/>
　十○度應得四度化為里約一千里何也因視差近地<lb/>
　平變少得度多故也若論蒙氣愈加得金環愈大因此<lb/>
　第谷居北方設月朔半徑大於望半徑亦此意也<lb/>
　　總見食之地面<lb/>
<pb n="KR3f0013_WYG_068-34b"/>
求滿景及金環俱以日月視徑為主如太隂大於太陽則<lb/>
<pb n="KR3f0013_WYG_068-35a"/>
　生滿景太陽反大即為金環此一定之理也今欲得滿<lb/>
　與缺之景㡬何或從見滿景地面<hi>食既是</hi>至漸不見景地<lb/>
　面<hi>復圎是</hi>即以兩曜最高最庳之行求之葢日月皆在最<lb/>
　高見食地面少皆在最庳見食地面反多<hi>因正在高庳故倘相距漸</hi>
　<hi>逺其食景大小亦漸變易</hi>一在高一在庳則見食多寡均矣論天頂<lb/>
　全食法加日月兩半徑以總數查表所得數或等或小<lb/>
　加此兩數之差更加太陽視差復得總數復查表其旁<lb/>
　所得高度即自景中心至不見食之界也<hi>總數不正合髙度用中比</hi>
<pb n="KR3f0013_WYG_068-35b"/>
　<hi>例法求之</hi>假如日月皆在最高加其半徑總得三十○分一<lb/>
　十五秒查表太隂距地最逺之方所對六十高度得三<lb/>
　十○分○六秒較兩半徑總數差九秒太陽視差○一<lb/>
　分二十七秒三數併加共得三十一分四十二秒在高<lb/>
　度五十九及五十八間<hi>自頂往下故</hi>以中比例推得四十六<lb/>
　分乃自天頂至周界得三十一度四十六分為總見食<lb/>
　地面之半徑而全徑則六十三度三十二分化為里共<lb/>
　得一萬五千八百八十三使日月皆在最庫兩半徑數<lb/>
　并得三十二分五十○秒查表本方内得相對高度五<lb/>
<pb n="KR3f0013_WYG_068-35b"/>
　十九依前法推得不止五十八度即見食之界距頂三<lb/>
<pb n="KR3f0013_WYG_068-36a"/>
　十二度五十○分共六十五度四十分為里一萬六千<lb/>
　四百一十七若太陽在最高太隂在最庳總得六十四<lb/>
　度一十八分即一萬六千零七十五里使太隂在最高<lb/>
　太陽在最庳算得六十四度五十二分為里一萬六千<lb/>
　二百一十七<lb/>
　若論全食在下度食愈低其景愈大但地面不全受景<lb/>
　則人目在地面同見食之廣不全依高低度何云食愈<lb/>
　低其景愈大視日月兩輪大小約等以中心與目正對<lb/>
<pb n="KR3f0013_WYG_068-36b"/>
　皆居一直線上雖相距實逺目視之若同為一輪同在<lb/>
　一度今欲見其兩心相離不正在一線則自此地至彼<lb/>
　地勢若横行然葢高度全食前後左右皆於日月為横<lb/>
　行愈高愈横得景亦少若全食在下度或前或後<hi>以髙弧及</hi>
　<hi>同見為主前後非東西南北可定必随日月所居方併過目圏為是</hi>多為對行而非横行<lb/>
　愈下愈對必行之多始得其體之離惟多行故遲出景<lb/>
　外所以食在下度愈低得景愈廣矣何云不全受景見<lb/>
　日食即因日月目併居一直線上<hi>此論以體相對雖心不正在一直線㑹合</hi>
　<hi>亦無妨</hi>今全食在高度或前或後行凡日月目直線可對<lb/>
<pb n="KR3f0013_WYG_068-36b"/>
　者自正以心相對惟去離漸逺至以邊相對則以見食<lb/>
<pb n="KR3f0013_WYG_068-37a"/>
　至復圓為止若全食在下度目少進即見食漸高至兩<lb/>
　曜以邊居直線上亦能盡見其復圓使目退行少許見<lb/>
　食漸低兩曜先至地平不及以邊居線上因而體雖尚<lb/>
　對而所餘食分為目所不見矣縱使更退亦不得見復<lb/>
　圓故地面所受之景乃地景<hi>日巳沒故</hi>非日食之景耳推下<lb/>
　度全食之景法日月兩半徑并與食甚高度太隂之視<lb/>
　差順表相減餘數加太陽視差總數復查表得數等其<lb/>
　旁所遇高度即為前行見食之界若不等以中比例求<lb/>
<pb n="KR3f0013_WYG_068-37b"/>
　相應之高度與表兩半徑并加太隂視差更加太陽自<lb/>
　食甚高度至夲總數相應高度所變視差而末所得總<lb/>
　數必應高度即後行見食之界如日月皆在最高兩半<lb/>
　徑并得三十○分一十五秒設食甚高八十○度太隂<lb/>
　視差在此為一十○分二十九秒兩分數相減餘一十<lb/>
　九分四十六秒約應高度七十一得太陽視差五十六<lb/>
　秒以加總得二十○分四十二秒乃又應高弧六十九<lb/>
　度五十五分即前行至日月過頂二十○度○五分而<lb/>
　見食地面共為三十○度○五分若後行兩分數宜加<lb/>
<pb n="KR3f0013_WYG_068-37b"/>
　得四十○分四十四秒約應高弧四十七度太陽視差<lb/>
<pb n="KR3f0013_WYG_068-38a"/>
　自八十至此變一分二十九秒以加總得四十二分一<lb/>
　十三秒應四十五度一十六分即日月高相離之界共<lb/>
　為三十四度四十四分乃後行見食地面之徑也設食<lb/>
　甚高為六十○度依本法算得前行見界距三十○度<lb/>
　○九分過天頂較前徑畧長後行則景長無比必行六<lb/>
　十度始見下地平其未見復圎者八十餘秒而前後地<lb/>
　面見景為九十餘度設食甚高四十度必前行三十四<lb/>
　度一十四分後行四十度乃下地平尚見食五分八十<lb/>
<pb n="KR3f0013_WYG_068-38b"/>
　餘秒總見景者七十四度設高二十度往前得四十三<lb/>
　度二十分往後行二十度止得見復光約一分總度六<lb/>
　十三度有餘愈下愈見少即此可知同見食之廣不全<lb/>
　依高低度因地面不全受景故也<lb/>
　若日月皆在最庳得半徑并最大數為三十二分五十<lb/>
　○秒設高八十度必前行三十一度後行三十六度共<lb/>
　六十七度所同見食較前畧廣設高六十○度即前行<lb/>
　三十一度後行六十度未可見復圓葢所少為一分二<lb/>
　十秒耳大概依餘日月半徑及餘高度求同見食之地<lb/>
<pb n="KR3f0013_WYG_068-38b"/>
　面皆倣此算而以度數更求里數論先後見食則以總<lb/>
<pb n="KR3f0013_WYG_068-39a"/>
　食之時及時氣兩視差細求之可也<lb/>
　　見食進退一分應地面幾何<lb/>
太陽任在本輪高庳距天頂逺近及在四方偏正俱分一<lb/>
　十平分而見食地面則依高弧取前後以定其徑葢徑<lb/>
　之大小依高度前後不能為同即前所云較食在下度<lb/>
　與食在高度自得更大乃論滿景之公公論也今又設<lb/>
　為全食如前行即太陽從下生光漸至上復圓若後行<lb/>
　即從上生光至下復圓總進退間止在一十分内欲算<lb/>
<pb n="KR3f0013_WYG_068-39b"/>
　法於度數之分所應任取之徑分加太陽視差及日月<lb/>
　各半徑不等之分秒總數查表其旁所對高度即本徑<lb/>
　分之景界化為里得見本食之地面矣假如日月皆在<lb/>
　最高食甚在天頂設生光為一徑分<hi>食退是</hi>求所應之度<lb/>
　即十徑分與三十○分<hi>太陽全徑度數之分</hi>若一徑分與三度數<lb/>
　之分以本三分入表查太陽視差九秒更有日月兩半<lb/>
　徑不等之一十五秒總得三分二十四秒應三度一十<lb/>
　三分即去頂生光之界共八百零四里若生光得太陽<lb/>
　半徑即五徑分當一十五度數之分加太陽視差四十<lb/>
<pb n="KR3f0013_WYG_068-39b"/>
　五秒及兩半徑不等之一十五秒共得一十六分應一<lb/>
<pb n="KR3f0013_WYG_068-40a"/>
　十五度二十四分距頂之界試以復圓即三十○分查<lb/>
　太陽視差一分二十七秒加半徑不等之秒總得三十<lb/>
　一分四十二秒應三十一度四十六分乃與前求總景<lb/>
　之數正合若食若在下度如高六十○度求一徑分相<lb/>
　應之高弧即以三度數之分如本六十高度太隂視差<lb/>
　得三十三分○六秒約對五十七高度因至此太陽變<lb/>
　視差八秒宜加且更加兩半徑不等之秒總得三十三<lb/>
　分二十九秒應五十六度一十○分即自食甚至一徑<lb/>
<pb n="KR3f0013_WYG_068-40b"/>
　分生光得三度五十分較前算自頂退一徑分多得三<lb/>
　十七分為一百五十餘里若求五徑分應幾何即於六<lb/>
　十度太隂視差加一十五分得四十五分○六秒對四<lb/>
　十一度查太陽變視差四十四秒加兩半徑不等之秒<lb/>
　總得四十六分○五秒應四十○度四十五秒自食甚<lb/>
　至半徑生光得一十九度一十五分較前多三度五十<lb/>
　一分若日月在本圏别度得視徑大小較最高不同必<lb/>
　先求徑分所應度數之分幾何然後依本法算而進食<lb/>
　之分與生光之分亦同一理也<lb/>
<pb n="KR3f0013_WYG_068-40b"/>
　　日食掩地面總圖<lb/>
<pb n="KR3f0013_WYG_068-41a"/>
　<lb/>
　<lb/>
　<lb/>
　<lb/>
　<lb/>
　甲為太陽乙為太隂丙為目三者於食甚時皆居一直<lb/>
　線上以心相正對也設太陽視徑小於太隂視徑為丁<lb/>
　戊即地面得滿景為壬辛必自中心丙至壬至辛乃可<lb/>
<pb n="KR3f0013_WYG_068-41b"/>
　見丁戊日輪之邊耳設太陽視徑大於太隂視徑為庚<lb/>
　癸而目在中心丙以丙巳丙子直線見太陽庚癸邊必<lb/>
　周得金環倘退至壬或進至辛即不見之矣論滿景總<lb/>
　為丑卯自中心丙進前至卯即以卯丁直線見日輪復<lb/>
　圓退後至丑即以丑戊直線亦見復圓徑之大小在高<lb/>
　度低度其理一也<lb/>
　<lb/>
　<lb/>
　新法算書卷六十八<lb/>
</p>
<p>
</p>
  </div>
</body>
</text>
</TEI>
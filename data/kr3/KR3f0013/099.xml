<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>新法算書卷九十九</head>
    <p>
<pb n="KR3f0013_WYG_099-1a"/>
欽定四庫全書<lb/>
　新法算書卷九十九　　明　徐光啟等　撰<lb/>
　　新法表異卷上<lb/>
　　總說<lb/>
帝王圖治求端于天厯事由是興焉炎帝八節俶農<lb/>
功也軒轅甲子系日成也帝嚳序星徵天象也堯置<lb/>
閏月四時乃定舜造璣衡七政以齊夏后周人其敎<lb/>
漸詳月令記于戴禮協紀載于箕疇自是以迨春秋<lb/>
<pb n="KR3f0013_WYG_099-1b"/>
率歲登臺測驗日至然而閏多失置晦朔國殊疎舛<lb/>
為甚六厯出于周秦之際後人疑其偽作而今不可<lb/>
考矣漢初張蒼承秦用顓頊厯洛下閎太初劉歆三<lb/>
統始立積年日法以為推歩之準後世因之而行之<lb/>
愈不能久者不知順天求合之道也其後李梵造四<lb/>
分厯七十餘年而儀式方備又百三十年劉洪造乾<lb/>
象厯始减歲餘創制月行遲疾隂陽黃赤交錯以合<lb/>
天度為推歩師表又百八十年後秦姜岌造三紀厯<lb/>
始以月食衝檢知太陽躔度所在又五十七年宋何<lb/>
<pb n="KR3f0013_WYG_099-1b"/>
承天造元嘉厯始悟測景以定冬至又六十五年祖<lb/>
<pb n="KR3f0013_WYG_099-2a"/>
　沖之造大明厯始悟太陽有歲差及極星去不動處<lb/>
　有一度餘又五十二年北齊張子信始悟日月交道<lb/>
　有表裏五星有遲留伏逆又三十三年劉焯造皇極<lb/>
　厯始知日行有盈縮又三十五年唐傳仁均造戊寅<lb/>
　元厯頗采舊儀高宗時李淳風造麟德厯以古厯章<lb/>
　蔀元首分度不齊始為總法用進朔以避晦日晨月<lb/>
　見又六十三年開元時僧一行造大衍厯始以月朔<lb/>
　建為四大三小諸法較宻又九十四年穆宗時徐昻<lb/>
<pb n="KR3f0013_WYG_099-2b"/>
　造宣明厯始悟日食有氣刻時三差又二百三十六<lb/>
　年徽宗時姚舜輔造紀元厯始悟食甚汎餘差數又<lb/>
　一百七十餘年元郭守敬造授時厯兼綜前術時創<lb/>
　新意然亦僅能度越前代諸家而求其宻合天行垂<lb/>
　之永久而無敝終未能也明初作大統厯襲授時之<lb/>
　成法二百餘年不知變通訛舛特甚萬厯間曾議改<lb/>
　修至崇禎己巳乃召望等前來著書演器厯成亟欲<lb/>
　頒行恭遇<lb/>
聖朝建鼎遂用新法造時憲寶厯頒行天下豈非一代<lb/>
<pb n="KR3f0013_WYG_099-2b"/>
　之興必有一代之厯預修二十年以備<lb/>
<pb n="KR3f0013_WYG_099-3a"/>
興朝萬年之法傳哉於戱盛矣古來治厯者稱七十餘<lb/>
　家考之前史僅四十有餘人而已畧引各朝各厯繼<lb/>
　以<lb/>
本朝新厯之凡槪以質諸世之知厯者精粗疎宻展卷<lb/>
　即得夫孰得而掩乎<lb/>
　　漢<lb/>
　武帝太初元年丁丑洛下閎鄧平造太初厯<lb/>
　成帝綏和二年甲寅劉歆造三統厯<lb/>
<pb n="KR3f0013_WYG_099-3b"/>
　　積年一十四萬四千五百一十一<lb/>
　　日法八十一<lb/>
　　二厯同法歆即衍閎平之法而為三統非有異也<lb/>
　　厯家立積年日法以準推歩葢始諸此其法以律<lb/>
　　起厯說多傅㑹初稱脗合積漸後天至元和初失<lb/>
　　天益遠晦朔弦望差天一日宿差五度<lb/>
　　後漢<lb/>
　章帝元和二年乙酉李梵編訢造四分厯<lb/>
　　積年一萬五百六十一<lb/>
<pb n="KR3f0013_WYG_099-3b"/>
　　　日法四<lb/>
<pb n="KR3f0013_WYG_099-4a"/>
　是時舊厯舛甚乃詔梵等另造新厯乃以二十五<lb/>
　刻為歲實小餘以四分度之一為斗分天數與日<lb/>
　數齊而日無盈縮月無遲疾止用一平朔歩厯疎<lb/>
　謬可知至永光十五年七月甲辰造黃道銅儀<lb/>
獻帝建安十一年丙戌劉洪造乾象厯<lb/>
　積年八千四百五十二<lb/>
　日法一千四百五十七<lb/>
　漢厯三統四分皆四分之一餘分太强劉洪始覺<lb/>
<pb n="KR3f0013_WYG_099-4b"/>
　冬至後天乃减歲餘更以五百八十九為紀法百<lb/>
　四十五為斗分考冬至日日在斗二十二度精思<lb/>
　二十餘年始悟月行遲速之理創列差率以囿進<lb/>
　退損益之數又知月行隂陽交錯于黃道表裏日<lb/>
　行黄道于赤道宿度復進有退作乾象厯<lb/>
　魏<lb/>
明帝景初元年丁巳楊偉造景初厯<lb/>
　積年五千零八十九<lb/>
　日法四千五百五十九<lb/>
<pb n="KR3f0013_WYG_099-4b"/>
　先是黃初中韓翊因乾象厯减斗分太過後必先<lb/>
<pb n="KR3f0013_WYG_099-5a"/>
　天乃少益斗分作黃初厯至是楊偉忿翊之非復<lb/>
　作此厯行之乾象黃初二厯參校多年更相是非<lb/>
　無時而决至於景初大槩不出乾象範圍而其推<lb/>
　五星尤為疎濶<lb/>
　晉<lb/>
武帝太元九年甲申姜岌造三紀厯<lb/>
　岌病古今諸厯斗分皆疎以致日月交㑹無驗復<lb/>
　作三紀厯其言曰治厯之道必審日月之行然後<lb/>
<pb n="KR3f0013_WYG_099-5b"/>
　可以上考天時下察地化一失其本則四時變移<lb/>
　矣于是考古今斗分疎密不同法數各異殷厯斗<lb/>
　分粗故不施于今乾象斗分細故不通于古景初<lb/>
　斗分雖在粗細之中而日之所在乃差四度日月<lb/>
　虧已皆不及其次假使日在東井而食以月驗之<lb/>
　乃在參六度差違乃爾安可以考天時治人事乎<lb/>
　乃作三紀厯歲實小餘二四六八三八朔實餘五<lb/>
　三○五九五轉終餘五五四五一○交終餘三二<lb/>
　一六一三凡八萬三千八百四十一算較前為詳<lb/>
<pb n="KR3f0013_WYG_099-5b"/>
　而交終之多則與景初同于五星亦未見考正其<lb/>
<pb n="KR3f0013_WYG_099-6a"/>
　獨創者則以月蝕衝檢日宿度所在為厯術者宗<lb/>
　焉惜其厯未見之施行也<lb/>
　宋<lb/>
文帝元嘉二十年癸未何承天造元嘉厯<lb/>
　積年六千五百四十一<lb/>
　日法七百五十二<lb/>
　承天病前厯昧于日所在之宿度又合朔交食不<lb/>
　在朔望因比歲考校于元嘉二十年作元嘉厯行<lb/>
<pb n="KR3f0013_WYG_099-6b"/>
　之其上表畧曰漢代雜候清臺以昏明中星課日<lb/>
　所在雖不可見月盈則食必當其衝以月推日則<lb/>
　躔次可知焉堯典日永星火以正仲夏今季夏則<lb/>
　火中又宵中星虛以殷仲秋今季秋則虛中邇來<lb/>
　二千七百餘年以中星檢之所差二十七八度則<lb/>
　堯冬至日在須女十度左右也漢太初歴冬至在<lb/>
　牽牛初後漢四分魏景初法同在斗二十一臣以<lb/>
　月蝕檢之則景初今之冬至應在斗十七又以土<lb/>
　圭測景考較二至差三日有餘然則今之二至非<lb/>
<pb n="KR3f0013_WYG_099-6b"/>
　天之二至也宜隨時遷改以取其合乃以一百九<lb/>
<pb n="KR3f0013_WYG_099-7a"/>
　十二章積三千六百四十八年為元法以七百五<lb/>
　十二為日法又改歲實小餘為二四六七一朔實<lb/>
　餘為五三○五八五轉終餘為五五四五二一交<lb/>
　終餘為三二一六○四于是厯成較前為宻至武<lb/>
　帝時祖冲之覺其疎謬乃議改厯<lb/>
武帝大明七年癸卯祖冲之造大明厯<lb/>
　積年五萬二千七百五十七<lb/>
　日法三千九百三十九<lb/>
<pb n="KR3f0013_WYG_099-7b"/>
　冲之因元嘉畧于置法乖遠已見作大明厯法上<lb/>
　之其言曰何承天意存改革而置法簡畧今已乖<lb/>
　遠日月所在差覺三度二至晷景幾失一日五星<lb/>
　伏見至差四旬留逆進退或移兩宿分至乖失則<lb/>
　節閏非正宿度違天則伺察無凖臣率愚瞽更剙<lb/>
　新厯是即大明厯也四應等稍加改易而其改易<lb/>
　之意有二内一欵因冬至宿度古今不同謂天數<lb/>
　旣差則七曜宿度漸與厯舛乖謬旣著輙應改制<lb/>
　今令冬至所在歲歲微差此言得之<lb/>
<pb n="KR3f0013_WYG_099-7b"/>
　魏<lb/>
<pb n="KR3f0013_WYG_099-8a"/>
明帝正光二年辛丑龍祥李業興造正光厯<lb/>
　積年一十六萬八千五百九<lb/>
　日法七萬四千九百五十二<lb/>
　時龍祥等九家厯合為一厯以李業興為主改元<lb/>
　正光名正光厯魏書稱元起壬子律始黄鍾考古<lb/>
　合今可為最宻今就其厯考之大約踵宋厯為之<lb/>
　者<lb/>
　東魏<lb/>
<pb n="KR3f0013_WYG_099-8b"/>
静帝興和二年庚申李業興造興和厯<lb/>
　積年二十萬四千七百三十七<lb/>
　日法二十萬八千五百三十<lb/>
　壬子厯氣朔稍違熒惑失次四星出伏厯亦乖舛<lb/>
　興和元年齊獻武王入鄴復命李業興改正武王<lb/>
　上言之得詔施行　考洛京已來四十餘歲五星<lb/>
　出沒歲星鎭星太白業興厯首尾恒中及有差處<lb/>
　不過一日二日一度兩度他厯之失動校十日十<lb/>
　度熒惑一星伏見體自無常或不應度祖冲之厯<lb/>
<pb n="KR3f0013_WYG_099-8b"/>
　多甲子厯十日六度何承天厯不及三十日二十<lb/>
<pb n="KR3f0013_WYG_099-9a"/>
　九度今厯還與壬子同不有加增辰星一星沒多<lb/>
　見少及其見時與厯無舛今此亦依壬子元不改<lb/>
　太白辰星唯起夕合為異業興以天道高遠測歩<lb/>
　難精五行伏留推考不易人自仰闚未能盡宻但<lb/>
　取其見伏大歸畧其中間小謬如此厯便可行若<lb/>
　專據所見之驗不取出沒之效則厯數之道其幾<lb/>
　廢矣<lb/>
　北齊<lb/>
<pb n="KR3f0013_WYG_099-9b"/>
文宣帝天保元年庚午宋景業造天保厯<lb/>
　積年一十一萬一千二百五十七<lb/>
　日法二萬三千六百六十<lb/>
　文宣受禪景業奉命叶圖䜟造天保厯行之後武<lb/>
　平七年董峻鄭元偉立議非之畧曰景業有心改<lb/>
　作不㑹真理乃使日之所在差至八度節氣後天<lb/>
　閏先一月朔望虧食旣未能知其表裏遲疾之厯<lb/>
　歩又不可以傍通妄設平分虛退冬至冬至虛退<lb/>
　則日數减于周年平分妄設故加時差于異日五<lb/>
<pb n="KR3f0013_WYG_099-9b"/>
　星見伏有違二旬遲疾逆留或乖兩宿又是年六<lb/>
<pb n="KR3f0013_WYG_099-10a"/>
　月戊申朔太陽虧劉孝孫言食於卯時張孟賓言<lb/>
　食於申時鄭元偉董峻言食於辰時宋景業言食<lb/>
　於巳時至月食乃於卯申之間其言皆不能中大<lb/>
　都五代諸厯家俱踵元嘉大明故法改換章蔀斗<lb/>
　分妄自各立門戸争相妒競以塗人耳目如是而<lb/>
　已<lb/>
　後周<lb/>
武帝天和元年丙戌甄鸞造天和厯<lb/>
<pb n="KR3f0013_WYG_099-10b"/>
　積年八十七萬六千五百七<lb/>
　日法二萬三千四百六十<lb/>
静帝大象元年己亥馮顯造大象厯<lb/>
　積年四萬二千二百五十五<lb/>
　日法一萬二千九百九十二<lb/>
　西魏入關尚興李業興正光厯後周明帝詔有司<lb/>
　造周厯頗謬及武帝天和元年甄鸞造天和厯終<lb/>
　于宣政元年至大象元年太史上士馮顯更造大<lb/>
　象厯此厯氣多朔少所差實遠而顯自以為叅校<lb/>
<pb n="KR3f0013_WYG_099-10b"/>
　精宻過矣<lb/>
<pb n="KR3f0013_WYG_099-11a"/>
　隋<lb/>
高祖開皇四年甲辰張賓造開皇厯<lb/>
　積年四百一十二萬九千六百九十七<lb/>
　日法一十萬二千九百六十<lb/>
　高祖初行禪代之事欲以符命曜于天下道士張<lb/>
　賓揣知上意自云洞曉星厯盛言代謝之徵由是<lb/>
　大被知遇命造新厯賓乃依何承天法微加增損<lb/>
　作開皇厯厯旣行劉孝孫與冀州秀才劉焯並稱<lb/>
<pb n="KR3f0013_WYG_099-11b"/>
　其失駁有六條及以古今交食并測景辨其是非<lb/>
　互有短長如聚訟然殊不知張賓止依元嘉舊法<lb/>
　微加增損安得無差卽孝孫等議厯亦止就舊法<lb/>
　辨論總之于盈縮遲疾之竅未得其真雖辯萬言<lb/>
　何益<lb/>
仁壽四年甲子劉焯造皇極厯<lb/>
　積年一百萬九千五百一十七<lb/>
　日法一千二百四十二<lb/>
　開皇二十年太史令袁充表曰京房有言太平<lb/>
<pb n="KR3f0013_WYG_099-11b"/>
　日行上道升平行次道霸代行下道葢日去極<lb/>
<pb n="KR3f0013_WYG_099-12a"/>
　近則景短而日長去極遠則景長而日短今自隋興<lb/>
　晝日漸長開皇元年冬至之景長一丈二尺七寸二<lb/>
　分自爾漸短至十七年短于舊三寸七分矣上臨<lb/>
　朝謂百官曰日長之慶天之佑也今當改元乃改<lb/>
　明年為仁壽元年因以厯事付皇太子東宮劉焯<lb/>
　以太子新立修增其書名皇極厯與張胄元互相<lb/>
　駁難是非不决焯罷歸四年太史奏日食不効帝<lb/>
　召焯欲行其厯胄元排之又會焯死厯竟不行<lb/>
<pb n="KR3f0013_WYG_099-12b"/>
煬帝大業四年戊辰張胄元造大業厯<lb/>
　積年一百四十二萬八千三百一十七<lb/>
　日法一千一百四十四<lb/>
　史稱胄元博學多通精于術數時輩多出其下乃<lb/>
　擢拜散騎侍即兼太史令賜物千段改定新厯至<lb/>
　是行之大抵學祖冲之之法而小變其説葢與劉<lb/>
　焯皆踵舊法為之無甚竒異也總之隋人歩厯不<lb/>
　精氣策未善冬至或差二三日則其景宜乎有三<lb/>
　寸七分之差也而乃妄附太平祥稱仁壽舛矣卒<lb/>
<pb n="KR3f0013_WYG_099-12b"/>
　之厯年三十傳國二世然則景長之效壽耶不耶<lb/>
<pb n="KR3f0013_WYG_099-13a"/>
　唐<lb/>
高祖武德二年己卯傅仁均造戊寅厯<lb/>
　積年一十六萬五千三<lb/>
　日法一萬三千六百<lb/>
　高祖受禪將治新厯東都道士傅仁均善推歩之<lb/>
　學太史令庾儉丞傅奕薦之詔仁均與儉等叅議<lb/>
　合受命歲名為戊寅元厯時稱戊寅厯其大要可<lb/>
　考驗者有七唐以戊寅歲甲子日登極厯元戊寅<lb/>
<pb n="KR3f0013_WYG_099-13b"/>
　日起甲子如漢太初一也冬至日短星昴合于堯<lb/>
　典二也周幽王六年十月辛卯朔入食限合于詩<lb/>
　三也魯僖公五年壬子冬至合春秋命厯序四也<lb/>
　月有三大二小則日食常在朔月食常在望五也<lb/>
　命辰起子半命度起虛六符隂陽之始六也立遲<lb/>
　疾定朔則月行晦不東見朔不西朓七也高宗因<lb/>
　詔司厯起二年用之擢仁均員外散騎侍郎三年<lb/>
　正月望及二月八月朔當食比不効為祖孝孫王<lb/>
　孝通等所駁十八年李淳風上言仁均厯有三大<lb/>
<pb n="KR3f0013_WYG_099-13b"/>
　二小云日月之食必在朔望十九年九月後四朔<lb/>
<pb n="KR3f0013_WYG_099-14a"/>
　頻大詔集諸解厯者詳之不能定庚子詔用仁均<lb/>
　平朔仁均厯法祖述胄元稍以劉孝孫舊議參之<lb/>
　麟德間仁均厯較淳風最疎更相出入其有所中<lb/>
　淳風亦不能逾之<lb/>
高宗麟德二年乙丑李淳風造麟德厯<lb/>
　積年二十七萬四百九十七<lb/>
　日法一千三百四十<lb/>
　高宗時戊寅厯漸差岐州雍人太史令李淳風作<lb/>
<pb n="KR3f0013_WYG_099-14b"/>
　麟德甲子元厯以古厯有章蔀元紀日分度分參<lb/>
　差不齊乃為總法千三百四十以一之損益中晷<lb/>
　術以考日至為渾儀表裏三重以測黄道初隋末<lb/>
　劉焯作皇極厯未行淳風約之為法改作麟德厯<lb/>
　行之淳風又以晦月頻見故立進朔之法謂朔日<lb/>
　小餘在日法四分之三已上者虛進一日以避晦<lb/>
　月見不知月之隱見本天道之自然朔之進退出<lb/>
　人為之牽强孰若廢人用天不復虛進為得哉<lb/>
𤣥宗開元十二年甲子僧一行造大衍厯<lb/>
<pb n="KR3f0013_WYG_099-14b"/>
　積年九千六百九十六萬二千二百九十七<lb/>
<pb n="KR3f0013_WYG_099-15a"/>
　日法三千四十<lb/>
　開元九年一行奉詔作新厯推大衍數立術以應<lb/>
　之十二年測景于天下南至安南北至鉄勒十五<lb/>
　年厯成而一行卒詔張説陳元景等次為厯術七<lb/>
　篇畧例一篇厯議十篇稱㫖明年説表上之起十<lb/>
　七年頒行其大要著于篇者十二内厯本議有曰<lb/>
　日行曰躔其差曰盈縮積盈縮曰先後古者平朔<lb/>
　月朝見曰朒夕見曰朓今以日之所盈縮月之所<lb/>
<pb n="KR3f0013_WYG_099-15b"/>
　遲疾損益之或進退其日以為定朔舒亟之度乃<lb/>
　數使然躔離相錯偕以損益故同謂之朓朒月行<lb/>
　曰離遲疾曰轉度母曰轉法遲疾有衰其變者勢<lb/>
　也月逶迤馴屈行不中道進退遲速不率其常過<lb/>
　中則為速不及中則為遲積遲謂之屈積速謂之<lb/>
　伸陽執中以出令故曰先後隂含章以聽命故曰<lb/>
　屈伸日不及中則損之過則益之月不及中則益<lb/>
　之過則損之尊卑之用暌而及中之志同觀晷景<lb/>
　之進退知軌道之升降軌與晷名舛而義合其差<lb/>
<pb n="KR3f0013_WYG_099-15b"/>
　則水漏之所從也總名曰軌漏中晷長短謂之陟<lb/>
<pb n="KR3f0013_WYG_099-16a"/>
　降景長則夜短景短則夜長積其陟降謂之消息<lb/>
　遊交曰交會交而周曰交終交終不及朔謂之朔<lb/>
　差交中不及望謂之望差日道表曰陽厯其裏曰<lb/>
　隂厯五星見伏周謂之終率以分從日其差為進<lb/>
　退卽此議觀之頗勝前人然亦不過從古二十三<lb/>
　家之厯增宻而已乃欲去増修之名標獨創之美<lb/>
　强作議論仍用算數展轉相合附會大衍令不知<lb/>
　厯術之人稱為作者此則欺人甚矣夫大衍之數<lb/>
<pb n="KR3f0013_WYG_099-16b"/>
　自古有之假令一行生前漢時能舍四分三統而<lb/>
　獨創此厯乎前無劉洪姜岌祖冲之何承天之屬<lb/>
　吾知其必不能也<lb/>
肅宗實應元年壬寅郭獻之造五紀厯<lb/>
　積年二十七萬四百九十七<lb/>
　日法一千三百四十<lb/>
　先是肅宗初大衍厯有誤詔韓穎直司天臺增益<lb/>
　舊術行至德厯至寶應元年六月望月食不効乃<lb/>
　詔司天臺郭獻之等復用麟德元紀更立歲差增<lb/>
<pb n="KR3f0013_WYG_099-16b"/>
　損遲疾交食及五星差數以寫大衍舊術上元七<lb/>
<pb n="KR3f0013_WYG_099-17a"/>
　曜起赤道虛四度帝為製序題曰五紀厯史稱獻<lb/>
　之加減大衍偶與天合遂頒用之<lb/>
德宗興元元年甲子徐承嗣造正元厯<lb/>
　積年四十萬三千三百九十七<lb/>
　日法一千九十五<lb/>
　是時五紀厯氣朔加時後天詔司天徐承嗣與夏<lb/>
　官正楊景風等雜麟德大衍之㫖治新厯上元七<lb/>
　曜起赤道虛四度建中四年厯成名為正元要不<lb/>
<pb n="KR3f0013_WYG_099-17b"/>
　出五紀舊術範圍也<lb/>
穆宗長慶二年壬寅徐昻造宣明厯<lb/>
　積年七百七萬五百九十七<lb/>
　日法八千四百<lb/>
　憲宗卽位司天徐昻上新厯名曰觀象起元和二<lb/>
　年用之然無蔀章之數至于察歛啓閉之候循用<lb/>
　舊法測驗不合至穆宗立以為累世纘緒必更厯<lb/>
　紀乃詔日官改撰厯法名曰宣明上元七曜起赤<lb/>
　道虛九度其氣朔發歛日躔月離皆因大衍舊術<lb/>
<pb n="KR3f0013_WYG_099-17b"/>
　晷漏交㑹則稍增損之更立新數以歩五星大約<lb/>
<pb n="KR3f0013_WYG_099-18a"/>
　皆凖大衍厯法其分秒不同則各據本厯母法云<lb/>
　起長慶二年自敬宗至于僖宗皆遵用之<lb/>
昭宗景福元年壬子邊岡造崇𤣥厯<lb/>
　積年五千三百九十四萬七千六百九十七<lb/>
　日法一萬三千五百<lb/>
　是時宣明厯數漸差詔太子少詹事邊岡治新厯<lb/>
　岡巧于用算然實㝠于本原其上元七曜起赤道<lb/>
　虛四度其氣朔發歛盈縮朓朒定朔弦望九道月<lb/>
<pb n="KR3f0013_WYG_099-18b"/>
　度交會入食限去交前後皆大衍之舊餘雖不同<lb/>
　亦殊塗而至者景福元年厯成賜名崇𤣥按岡用<lb/>
　算巧能立術簡㨗雖仍大衍而皆變其名如策實<lb/>
　曰歲實揲法曰朔實乾實曰周天分之類明白使<lb/>
　人易曉較之閉藏閃爍者不同是可尚也其治晷<lb/>
　度凖陽城日晷前後消息加减得宜九服中晷各<lb/>
　於其地立表候之在陽城之南之北者各有距差<lb/>
　以加减陽城二至中晷九服所在各於其地置水<lb/>
　漏以定漏率各以陽城二至晷漏母除之得加時<lb/>
<pb n="KR3f0013_WYG_099-18b"/>
　黃道日躔交道有差其術甚善後世郭守敬倣之<lb/>
<pb n="KR3f0013_WYG_099-19a"/>
　測驗諸方惜未能盡用其術也<lb/>
　周<lb/>
世宗顯徳三年丙辰王朴造欽天厯<lb/>
　積年七千二百六十九萬八千七百七十七<lb/>
　日法七千二百<lb/>
　五代初用唐厯後諸國各有厯皆行之未久法不<lb/>
　傳惟周世宗欽天厯乃端明殿學士王朴所造其<lb/>
　厯以隂三陽二化成之數得諸法較之八十一取<lb/>
<pb n="KR3f0013_WYG_099-19b"/>
　之黃鍾三千四十取之大衍其牽附為尤甚行五<lb/>
　行周亡<lb/>
　宋<lb/>
太祖建隆三年壬戌王處訥造應天厯<lb/>
　積年四百八十二萬五千八百七十七<lb/>
　日法一萬零二<lb/>
太平興國六年辛巳吳昭素造乾元厯<lb/>
　積年三千五十四萬四千二百七十七<lb/>
　日法二千九百四十<lb/>
<pb n="KR3f0013_WYG_099-19b"/>
眞宗咸平四年辛丑史序造儀天厯<lb/>
<pb n="KR3f0013_WYG_099-20a"/>
　積年七十一萬六千七百七十七<lb/>
　日法一萬一百<lb/>
　顯德欽天厯行五年周亡宋初猶用之建隆二年<lb/>
　五月以其厯推驗疎濶乃詔司天少監王處訥等<lb/>
　别造厯法四年四月新法成賜名應天至太平興<lb/>
　國間有上言應天厯氣候漸差詔處訥等重加詳<lb/>
　定六年表上新厯會冬官正吳昭業所獻新厯氣<lb/>
　朔稍均衆所推服遂用之賜號乾元應天乾元皆<lb/>
<pb n="KR3f0013_WYG_099-20b"/>
　御製序焉眞宗嗣位命判官司天監史序等考驗<lb/>
　前法研覈舊文取其樞要編為新厯咸平四年三<lb/>
　月厯成賜號儀天夫天道運行皆有常度厯家之<lb/>
　術古今不同葢變法以從天隨時而推數故法有<lb/>
　疎宻數有繁簡雖條例稍殊而綱目一也<lb/>
仁宗天聖元年癸亥宋行古造崇天厯<lb/>
　積年九千七百五十五萬六千五百九十七<lb/>
　日法一萬五百九十<lb/>
　宋興百餘年至乾興初詔厯官宋行古等改造新<lb/>
<pb n="KR3f0013_WYG_099-20b"/>
　厯至天聖元年八月厯成詔翰林學士晏殊制序<lb/>
<pb n="KR3f0013_WYG_099-21a"/>
　而施行焉命曰崇天其積年上考徃古歲减一算<lb/>
　下騐將來歲加一算厯成以來年甲子歲用之是<lb/>
　年五月丁亥朔日食不效詔候騐至七年會周琮<lb/>
　言古之造厯必使千百年間星度交食若應繩凖<lb/>
　今厯成而不驗則厯法為未宻又有楊皥于淵者<lb/>
　與琮求較驗而皥術于木為得淵于金為得琮于<lb/>
　月土為得詔增入崇天厯具改用率數云<lb/>
英宗治平元年甲辰周琮造明天厯<lb/>
<pb n="KR3f0013_WYG_099-21b"/>
　積年七十一萬一千九百七十七<lb/>
　日法三萬九十<lb/>
　崇天厯行至嘉祐末英宗卽位命殿中丞判司天<lb/>
　監周琮等作新厯三年而成琮言舊厯節氣加時<lb/>
　後天半日五星之行差半次日食之候差十刻旣<lb/>
　而司天中官正舒易簡等更陳家學于是詔翰林<lb/>
　學士范鎭等考定是非上推尚書辰弗集于房與<lb/>
　春秋之日食參今厯之所候而易簡等所學疎濶<lb/>
　不可用新書為宻遂賜名明天厯詔翰林學士王<lb/>
<pb n="KR3f0013_WYG_099-21b"/>
　珪序之未久以月食不效詔厯官重造新厯至神<lb/>
<pb n="KR3f0013_WYG_099-22a"/>
　宗熈寧元年上之占驗亦差遂復行崇天厯<lb/>
神宗熈寧七年甲寅衛朴造奉元厯<lb/>
　積年八千三百一十八萬五千二百七十七<lb/>
　日法二萬三千七百<lb/>
　厯行十八年至元祐間測有差<lb/>
哲宗元祐七年壬申皇居卿造觀天厯<lb/>
　積年五百九十四萬四千九百九十七<lb/>
　日法一萬二千三十<lb/>
<pb n="KR3f0013_WYG_099-22b"/>
　厯行十一年崇寧間冬至有差<lb/>
徽宗崇寧二年癸未姚舜輔造占天厯<lb/>
　積年二千五百五十萬一千九百三十七<lb/>
　日法二萬二千八十<lb/>
　厯行三年不效<lb/>
崇寧五年丙戌姚舜輔造紀元厯<lb/>
　積年二千八百六十一萬三千四百六十七<lb/>
　日法七千二百九十<lb/>
　厯行二十一年<lb/>
<pb n="KR3f0013_WYG_099-22b"/>
　金<lb/>
<pb n="KR3f0013_WYG_099-23a"/>
太宗天會五年丁未<hi>南宋高宗建炎元年</hi>楊級造大明厯<lb/>
　積年三億八千三百七十六萬八千六百五十七<lb/>
　日法五千二百三十<lb/>
大定二十年庚子<hi>南宋孝宗淳熈七年</hi>趙知微重修大明厯<lb/>
　積年八千八百六十三萬九千七百五十七<lb/>
　日法五千二百三十<lb/>
　天會五年司天楊級始造大明厯十五年春正月<lb/>
　朔始頒行之其法不知所本或曰因宋紀元厯而<lb/>
<pb n="KR3f0013_WYG_099-23b"/>
　增損之至正隆戊寅三月辛酉朔推日當食而不<lb/>
　食大定癸巳五月壬辰朔日食甲午十一月甲申<lb/>
　朔日食加時皆先天丁酉九月丁酉朔食乃後天<lb/>
　由是占候漸差至庚子乃命史官趙知微重修大<lb/>
　明厯十一年厯成二十一年十一月望月食驗知<lb/>
　知微厯為親遂用之<lb/>
　南宋<lb/>
高宗紹興五年乙卯陳得一造統元厯<lb/>
　積年九千四百二十五萬一千七百三十七<lb/>
<pb n="KR3f0013_WYG_099-23b"/>
　日法六千九百三十<lb/>
<pb n="KR3f0013_WYG_099-24a"/>
　厯行三十二年<lb/>
孝宗乾道三年丁亥劉孝榮造乾道厯<lb/>
　積年九千一百六十四萬五千九百三十七<lb/>
　日法三萬<lb/>
　厯行九年<lb/>
淳熈三年丙申劉孝榮造淳熈厯<lb/>
　積年五千二百四十二萬二千七十七<lb/>
　日法五千六百四十<lb/>
<pb n="KR3f0013_WYG_099-24b"/>
　厯行十五年<lb/>
光宗紹熈二年辛亥劉孝榮造會元厯<lb/>
　積年二千五百四十九萬四千八百五十七<lb/>
　日法三萬八千七百<lb/>
　厯行八年<lb/>
寧宗慶元五年己未楊忠輔造統天厯<lb/>
　積年三千九百一十七<lb/>
　日法一萬二千<lb/>
　厯行八年<lb/>
<pb n="KR3f0013_WYG_099-24b"/>
開禧三年丁卯鮑澣之造開禧厯<lb/>
<pb n="KR3f0013_WYG_099-25a"/>
　積年七百八十四萬八千一百五十七<lb/>
　日法一萬六千九百<lb/>
　厯行四十四年<lb/>
理宗淳祐十年辛亥李德卿造淳祐厯<lb/>
　積年一億二千二十六萬七千六百七十七<lb/>
　日法三千五百三十<lb/>
　厯行一年<lb/>
寶祐元年癸丑譚玉造會天厯<lb/>
<pb n="KR3f0013_WYG_099-25b"/>
　積年一千一百三十五萬六千一百五十七<lb/>
　日法九千七百四十<lb/>
　厯行十八年<lb/>
度宗咸淳七年辛未陳鼎造成天厯<lb/>
　積年七千一百七十五萬八千一百五十七<lb/>
　日法七千四百二十<lb/>
　厯行四年<lb/>
　高宗時中原旣失星翁離散紀元厯亡紹興二年<lb/>
　高宗重購得之乃命常州布衣陳得一改造統元<lb/>
<pb n="KR3f0013_WYG_099-25b"/>
　厯厯成詔翰林院學士孫近為序頒行乃有司不<lb/>
<pb n="KR3f0013_WYG_099-26a"/>
　善用之暗用紀元法推歩推得乾道三年丁亥歲<lb/>
　十一月甲子朔裴伯壽陳統元法當進作乙丑于<lb/>
　是依統元正之光州士人劉孝榮言是年四月戊<lb/>
　辰朔日食一分日官言食二分旣而精明不食是<lb/>
　年孝宗命孝榮治厯乃採五代民間萬分厯作三<lb/>
　萬分以為日法造乾道厯時談天者各以技術相<lb/>
　高互相詆毁紛紛不已至淳熈三年因推太陽不<lb/>
　合仍命孝榮改厯四年頒行賜名淳熈淳熈末驗<lb/>
<pb n="KR3f0013_WYG_099-26b"/>
　合朔差光宗紹興二年詔改新厯仍命孝榮為之<lb/>
　賜名會元四年布衣王孝禮言陳得一造統元厯<lb/>
　劉孝榮造乾道淳熈會元三厯皆未嘗測景是以<lb/>
　冬至皆後天一日今宜立表測驗是時朝廷雖從<lb/>
　未暇改作慶元四年會元厯占候多差日官草澤<lb/>
　互有異同舊厯後天十一刻詔楊忠輔造新厯五<lb/>
　年厯成賜名統天是年六月乙酉朔推日食不驗<lb/>
　又嘉泰二年五月甲辰朔日食統天厯先天一辰<lb/>
　有半乃詔草澤有通厯者應聘修治開禧三年大<lb/>
<pb n="KR3f0013_WYG_099-26b"/>
　理評事鮑澣之言統天厯氣朔五星皆立虛加虛<lb/>
<pb n="KR3f0013_WYG_099-27a"/>
　减之數氣朔積分乃有泛積定積之繁其餘差漏<lb/>
　不可備言楊忠輔今見統天厯舛私成新厯容臣<lb/>
　太史草澤諸人所著厯參攷之檢討曾漸亦言願<lb/>
　以諸厯下本省參攷以最近者頒用于是改定新<lb/>
　厯厯成賜名開禧詔以戊辰年權附統天厯頒之<lb/>
　于是附行於世四十五年嘉定十一年太史局推<lb/>
　七月朔日食不驗因命李德卿改造新厯淳祐十<lb/>
　年厯成賜名淳祐是年淳祐新厯推壬子歲立春<lb/>
<pb n="KR3f0013_WYG_099-27b"/>
時刻與開禧厯所推相差六刻又推日食分亦差<lb/>
　六刻有餘十二年秘書省言李德卿厯與譚玉所<lb/>
　進新厯各有得失請商確推算合衆長而為一未<lb/>
　幾厯成賜名㑹天寶祐元年行之咸淳六年十一<lb/>
　月三十日冬至後為閏十一月旣已頒厯浙江安<lb/>
　撫司凖備差遣臧元震言十九歲為一章至朔同<lb/>
　日謂之章月今以十一月三十日為冬至又以冬<lb/>
　至後為閏十一月自淳祐壬子至咸淳庚午凡十<lb/>
　九年是為章歲以十九年七閏推之則閏月當在<lb/>
<pb n="KR3f0013_WYG_099-27b"/>
　冬至前不當在冬至後以至朔同日論之則冬至<lb/>
<pb n="KR3f0013_WYG_099-28a"/>
　當在十一月初一日不當在三十日因更造厯六<lb/>
　年成七年頒行卽成天厯也<lb/>
　按宋史云宋開國以來其厯曰應天曰乾元曰儀<lb/>
　天曰崇天曰明天曰奉天曰觀天曰紀元迨靖康<lb/>
　丙午百六十餘年而八改厯南渡之後曰統元曰<lb/>
　乾道曰淳熈曰㑹元曰統天曰開禧曰㑹天曰成<lb/>
　天至德祐丙子又百五十年復八改厯使其初立<lb/>
　法脗合天道則千歲日至可坐而致奚必數數更<lb/>
<pb n="KR3f0013_WYG_099-28b"/>
　法以求幸合𤣥象哉雖然天歩惟艱古今通患天<lb/>
　運日行左右旣分不能無忒謂七十九年差一度<lb/>
　雖視古差宻亦僅得其槩耳又况黃赤道度有斜<lb/>
　正濶狹之殊日月運行有盈縮朏朒表裏之異測<lb/>
　北極者率以千里差三度有竒晷景稱是古今測<lb/>
　驗止於岳臺而岳臺豈必天地之中餘杭則東南<lb/>
　相距二千餘里華夏幅員東西萬里發歛晷刻豈<lb/>
　能盡諧又造厯者追求厯元踰越曠古抑不知二<lb/>
　帝授時齊政之治畢殫于是否乎今其遺法具在<lb/>
<pb n="KR3f0013_WYG_099-28b"/>
　方册惟奉天㑹天二法不存大抵數異術同因仍<lb/>
<pb n="KR3f0013_WYG_099-29a"/>
　增損以追合乾象俱無以大相過也<lb/>
　元<lb/>
國初承用金大明厯庚辰歲太宗西征五月望月食<lb/>
不効二月五月朔㣲月見於西南中書令耶律楚材<lb/>
以大明厯後天乃為更改又創里差以增損之名為<lb/>
西征庚午元厯表上之不果頒用至元四年西域扎<lb/>
馬魯丁撰進萬年厯世祖稍頒行之十三年平宋遂<lb/>
詔前中書左丞許衡太子贊善王恂都水少監郭守<lb/>
<pb n="KR3f0013_WYG_099-29b"/>
敬改治新厯乃創簡儀仰儀高表諸器測候日月星<lb/>
辰消息運行之變兼考前代厯法叅别同異酌取中<lb/>
數以為厯本當時測景之所二十有七東極朝鮮西<lb/>
至滇池南踰朱崖北盡鐵勒十七年冬至厯成詔賜<lb/>
名曰授時厯十八年頒行按授時厯不用積年日法<lb/>
革去人為附㑹之失而惟順天以求合又以日月實<lb/>
合時刻定朔而不用虛進法誠為卓見超越前代矣<lb/>
約畧計之其所考正者凡七事一曰冬至自至元十<lb/>
四年丁丑至十七年庚辰各冬至詳測日晷酌取至<lb/>
<pb n="KR3f0013_WYG_099-29b"/>
日前後同者為凖二曰歲餘自宋大明壬寅年距今<lb/>
<pb n="KR3f0013_WYG_099-30a"/>
八百一十年每歲合得三百六十五日二十四刻二<lb/>
十五分卽用二十五分為授時厯歲餘合用之數較<lb/>
大明厯减去一十一秒并定上推百年增一下推百<lb/>
年减一之議三曰日躔用至元丁丑四月癸酉望月<lb/>
食旣推求日躔得冬至日躔赤道箕宿十度黃道九<lb/>
度有竒較大明厯差七十六分六十四秒四曰月離<lb/>
自丁丑後每日測知逐時太隂行度推算變從黃道<lb/>
求入轉極遲疾幷平行得大明厯入轉後天又因考<lb/>
<pb n="KR3f0013_WYG_099-30b"/>
驗交食加大明厯三十刻五曰入交自丁丑五月後<lb/>
憑每日測得太隂去極度比擬黄道去極度得月道<lb/>
交于黃道仍依日食法度推求皆有食分得入交時<lb/>
刻六曰二十八宿距度自漢太初以來距度不同互<lb/>
有損益大明厯則于度分附以太半少皆私意牽就<lb/>
未嘗實測其數授時新儀皆細刻周天度分每度為<lb/>
三十六分以距線代管窺宿度餘分並依實測不以<lb/>
私意牽就七曰日出入晝夜刻大明厯止據汴京為<lb/>
凖刻數與大都不同授時一以大都為正所創法者<lb/>
<pb n="KR3f0013_WYG_099-30b"/>
五事一曰太陽盈縮用四正定氣立升降限求得每<lb/>
<pb n="KR3f0013_WYG_099-31a"/>
日行分初末極差積度二曰月行遲疾古厯用二十<lb/>
八限授時以萬分日之八百二十分為一限析為三<lb/>
百三十六限求其遲疾度數逐時不同三曰黃赤道<lb/>
差依新算求得度率積差差率四曰黄赤内外度據<lb/>
累年實測内外極度度分求每日去極若干五曰白<lb/>
道交周舊法黄道變推白道以斜求斜授時用立渾<lb/>
比量得月與赤道正交春秋二正度分擬以為法推<lb/>
逐月每交二十八宿度分已上考正創法共十有二<lb/>
<pb n="KR3f0013_WYG_099-31b"/>
事守敬擅稱此術槪在于是顧欲據是遂謂上通徃<lb/>
古下驗將來無不宻合可垂永久而無敝豈其然乎<lb/>
何者求理未精立法未全也夫天有不同心圏地有<lb/>
緯度太陽高卑限不在二至月與五星有小輪有緯<lb/>
行七政各有視差有清蒙氣差諸如此類縷舉之不<lb/>
下數十種凡皆守敬所未聞也而厯家舍此數十種<lb/>
必無密合天行之理無惑乎授時厯成至大德三年<lb/>
八月推日當食而不食六年六月又食而失推守敬<lb/>
亦付之無可柰何也且當日加工僅于日月而畧于<lb/>
<pb n="KR3f0013_WYG_099-31b"/>
五星五星則猶沿用大明厯然則其厯術之淺深可<lb/>
<pb n="KR3f0013_WYG_099-32a"/>
知矣<lb/>
　明<lb/>
洪武初年首命太史監正元統釐正厯典統上言一<lb/>
代之興必有一代之厯隨時修改以合天度遂以洪<lb/>
武十七年甲子歲為厯元作厯法四卷改名大統而<lb/>
其法皆襲授時獨棄去百年消長之法李德芳争之<lb/>
不從于是相沿二百餘年不知變通交食旣訛節候<lb/>
亦爽五星伏見益復謬迷改修之議始于萬厯决于<lb/>
<pb n="KR3f0013_WYG_099-32b"/>
崇禎歲次己巳望等應召前來著書演器閱六年厯<lb/>
成叅前驗後無不宻合天行時有布衣魏文魁以曉<lb/>
厯著聞曾隨觀察邢公雲路著有律厯考一書乃率<lb/>
門徒上疏要求設局以角勝負卒以測驗屢疎散遣<lb/>
囘籍<lb/>
　<lb/>
　<lb/>
　<lb/>
　<lb/>
<pb n="KR3f0013_WYG_099-32b"/>
　新法算書卷九十九<lb/>
</p>
<p>
</p>
  </div>
</body>
</text>
</TEI>
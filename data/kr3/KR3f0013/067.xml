<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>新法算書巻六十七</head>
    <p>
<pb n="KR3f0013_WYG_067-1a"/>
欽定四庫全書<lb/>
　新法算書巻六十七　　　明　徐光啟等　撰<lb/>
　　交食厯指巻四<lb/>
　食限第一<lb/>
食限者日月行兩道各推其經度距交若干為有食之始<lb/>
　也而日與月不同月食則太隂與地景相遇兩周相切<lb/>
　以其兩視半徑較白道距黄道度人以距度推交周度<lb/>
　定食限若日食則太陽與太隂相遇雖兩周相切其兩<lb/>
<pb n="KR3f0013_WYG_067-1b"/>
　視半徑未可定兩道之距度為有視差必以之相加而<lb/>
　得距度故特論半徑則日食之二徑狹月食之二徑廣<lb/>
　論日食之限反大於月食之限以視差也<lb/>
　　太隂食限<lb/>
表中地景半徑最大者先定四十七分太隂半徑最大者<lb/>
　一十七分二十○秒并得一度○四分二十○秒日月<lb/>
　兩道之距在此數以内可有月食<hi>可食者可不食也</hi>以此距度<lb/>
　推其相值之交常得一十二度二十八分為月食限推<lb/>
　法最大距度<hi>四度五十八分半</hi>與象限九十度若距度與交常<lb/>
<pb n="KR3f0013_WYG_067-1b"/>
　之弧也其最小者地半徑定四十三分月半徑一十五<lb/>
<pb n="KR3f0013_WYG_067-2a"/>
　分一十五秒并得五十八分一十五秒若距度與之等<lb/>
　者依前法推交常度得一十一度一十六分此限以内<lb/>
　月過景必有食<hi>必食者無不食也</hi>也抑此兩者皆論實望時之<lb/>
　食限耳若論平望其限尤寛如圗甲乙為黄道甲丙當<lb/>
　　　　　　　　白道乙為地景心丙為太陰心月切<lb/>
　　　　　　　　景在丁其最大兩半徑為乙丙得一<lb/>
　　　　　　　　度○四分二十○秒則相值之甲丙<lb/>
　　　　　　　　得一十二度二十八分為定望食限<lb/>
<pb n="KR3f0013_WYG_067-2b"/>
　設平望尚在前為戊則戊平望距丙定望最逺者二度<lb/>
　三十八分有奇為丙戊弧以加甲丙弧得甲戊一十五<lb/>
　度○六分有奇為太陰切景之時以其心距兩交之度<lb/>
　西古史多禄某定實望之食限一十二度一十二分中<lb/>
　望之食限一十五度一十二分其所定視半徑最小之<lb/>
　食限一十○度五十○分<lb/>
何謂平望距定望最逺得二度三十八分曰太陽均度最<lb/>
　大者二度○三分一十五秒太隂均度最大者四度五<lb/>
　十八分二十七秒并得七度○一分四十二秒為兩交<lb/>
<pb n="KR3f0013_WYG_067-2b"/>
　時日月以實度相距極逺之弧也從此太陰逐及于日<lb/>
<pb n="KR3f0013_WYG_067-3a"/>
　行訖七度○二分此時間太陽又自行三十二分二十八<lb/>
　秒太隂又須逐及更行三十二分此時間太陽又行三<lb/>
　分弱共為三十五分以加太陽均度得二度三十八分<lb/>
　為日月之實會望距其中望也如圗甲乙為地心所出<lb/>
　　　　　　　過本輪心直線至黄道乙指中會太隂<lb/>
　　　　　　　實行在丙太陽實行在丁總丙丁弧七<lb/>
　　　　　　　度○二分太隂行至丁太陽己過丁而<lb/>
　　　　　　　前又逐及之終合于己故丁己弧三十<lb/>
<pb n="KR3f0013_WYG_067-3b"/>
　五分加乙丁共得乙己中實兩會相距二度三十八分<lb/>
　　太陽食限<lb/>
表中太陽之最大半徑一十五分三十○秒太隂之最大<lb/>
　半徑一十七分二十○秒并得三十二分五十○秒所<lb/>
　謂二徑折半也以此推相值之交常為六度四十○分<lb/>
　是太陽不論視差不分南北正居實會之食限也苐日<lb/>
　食不在天頂即有髙庳視差太隂每偏而在下交會時<lb/>
　以此差故或就近于太陽或移逺隨地隨時各各不同<lb/>
　安得以實度遽定日食之限乎測太隂交食時最大髙<lb/>
<pb n="KR3f0013_WYG_067-3b"/>
　庳差得一度○四分<hi>因距逺五十四地半徑故</hi>減太陽之最大髙庳<lb/>
<pb n="KR3f0013_WYG_067-4a"/>
　差三分餘一度○一分<hi>此為太隂偏南之極多者凡日食時必有一方能見其然是為</hi>
　<hi>大地公共之最大差</hi>以加二徑折半得總視距度一度三十三分<lb/>
　五十○秒外此即無日食在其内則可食依前法求食<lb/>
　限得兩交前後各一十八度五十○分為兩大視徑折<lb/>
　半之限也若以小半徑求食限與前差度并得一度三<lb/>
　十一分有竒推相值之交周度一十七度四十八分為小<lb/>
　視徑折半之日食限若日月㑹入此限内者日必食但非<lb/>
　總大地能見必有地能見耳若以中㑹論食限又須加入<lb/>
<pb n="KR3f0013_WYG_067-4b"/>
　實㑹距中㑹之度其最大弧三度則中會有食之限二十<lb/>
　餘度如圗甲乙為黄道甲戊為白道太隂以實度在己<lb/>
　　　　　　　以視度在丙太陽乙與太隂丙視相切<lb/>
　　　　　　　于丁則己丙為髙庳差己戊為東西差<lb/>
　　　　　　　而丙戊為南北差南北差之最大者一<lb/>
　　　　　　　度○一分以加乙丙為總距度乙戊若<lb/>
　乙丙為大折半<hi>二徑折半省曰折半</hi>推得甲戊食限一十八度五<lb/>
　十○分或以小折半乙丙加丙戊得甲戊一十七度四<lb/>
　十八分設中會更在前為辛得食限甲辛更多于甲戊<lb/>
<pb n="KR3f0013_WYG_067-4b"/>
　　求北中界日食限<lb/>
<pb n="KR3f0013_WYG_067-5a"/>
北中界者地居赤道之北南不至赤道北不至北極也今<lb/>
　依南方極出地十八度北方極出地四十二度定日食<lb/>
　之限則最廣者太隂距南其交常度七度三十一分太<lb/>
　隂距北其交常度一十七度三十五分為可食之限最<lb/>
　狹者太隂距南交常七度距北交常一十六度五十三<lb/>
　分為必食之限其所繇廣狹者因二徑折半有大有小<lb/>
　即相會時所當距度不同故所限交周度亦異也太隂<lb/>
　分南北而定最大日食之限有二義其一論地總本界<lb/>
<pb n="KR3f0013_WYG_067-5b"/>
　中有一方焉距北之最大者以十七度為限又有一方<lb/>
　焉距南之最大者以七度為限非謂一方所見距北可<lb/>
　得十七距南又可得七也其一論黄道度謂本界中有<lb/>
　地有時太隂或南或北距天頂最逺則其視距度最大<lb/>
　以加于太隂實距度得其最大限在北可至十七度在<lb/>
　南可得七度亦非謂諸宮交㑹皆可得七度十七度之<lb/>
　限也今試于本界中論地先論其極髙四十度者又於<lb/>
　本地論時先論其不甚逺於天頂者如日月交㑹在夏<lb/>
　至鶉首宫初度設當時不㑹於正午其髙庳差變為南<lb/>
<pb n="KR3f0013_WYG_067-5b"/>
　北差者必少而所增視距度亦少即所得者不為其最<lb/>
<pb n="KR3f0013_WYG_067-6a"/>
　大限必設實㑹正午月距黄道北得其髙弧七十三度<lb/>
　二十八分以推髙庳差一十八分○八秒全變為太隂<lb/>
　南北差依法加於二徑折半得五十○分五十八秒為<lb/>
　黄白兩道之視距度則所值交周度得一十○度為順<lb/>
　天府北極同髙地黄道本度月距北日食之最大限可<lb/>
　食也設月距南則二徑折半共三十二分五十○秒反<lb/>
　減太隂南北差一十八分○八秒得兩道視距一十四<lb/>
　分四十二秒所值交周止二度五十○分為本地本度<lb/>
<pb n="KR3f0013_WYG_067-6b"/>
　月距南日食之大限可食也次論其甚逺于天頂者設<lb/>
　日月在冬至星紀宫初度㑹亦正午其髙弧二十六度<lb/>
　三十○分推得髙庳差即南北差五十六分二十四秒<lb/>
　加二徑折半得黄北兩道總距一度二十九分一十四<lb/>
　秒為月實距南所推最大日可食之限一十七度二十<lb/>
　四分所以然者人目所見日月以兩心合會必在太隂<lb/>
　所離視道交黄道之處距其兩道實交尚一十一度又<lb/>
　本南北差減二徑折半得距度二十三分三十四秒相<lb/>
　當者得四度三十二分為太隂尚不及實交未過黄道<lb/>
<pb n="KR3f0013_WYG_067-6b"/>
　南而以視差故人目所見則已過交出日食限之外矣<lb/>
<pb n="KR3f0013_WYG_067-7a"/>
　　　　　　如圗丙為太隂丁為太陽甲為黄白兩道<lb/>
　　　　　　之實交論實距度則日月至甲宜相掩而<lb/>
　　　　　　食今冬至南北差甚大太隂之視行循丙<lb/>
　　　　　　乙視道尚在己距甲逺即己切太陽周入<lb/>
　　　　　　日食之限後太陽丁行黄道至乙與太隂<lb/>
　　　　　　視道相遇是為視交即二曜以兩心合㑹<lb/>
　能全食若更前至辛日月亦未及實交甲太隂實未過<lb/>
　黄道南而視行則己過太陽之南即丙不能掩日亦不<lb/>
<pb n="KR3f0013_WYG_067-7b"/>
　能切日不食矣可見太隂實距北在己為順天府同緯<lb/>
　地最大食限得一十七度有竒至辛遂出食限之外况<lb/>
　過甲而後實距南其視度距太陽甚逺安得尚有食乎<lb/>
　再于本界中論地論其極髙一十八度者先設日月在<lb/>
　冬至星紀宫初度實㑹在正午得髙弧四十八度三十<lb/>
　○分髙庳差全變為南北差四十一分五十八秒加二<lb/>
　徑折半總得兩道相距一度一十四分四十八秒外此<lb/>
　無日食在其内可食相值之食限一十四度三十二分<lb/>
　其食甚亦未至實交也若行至實交則太隂以視度過<lb/>
<pb n="KR3f0013_WYG_067-7b"/>
　交而南四十一分五十八秒矣以較二徑折半則視距<lb/>
<pb n="KR3f0013_WYG_067-8a"/>
　為大不已出兩食限之外乎安得有食設日月會于夏<lb/>
　至鶉首宫初度此在天頂北五度三十○分得髙弧八<lb/>
　十四度三十○分推南北差得六分○八秒以加二徑<lb/>
　　　　　折半得三十八分五十八秒為太隂入陽厯<lb/>
　　　　　兩道相距度二曜至此即以周相切推得日<lb/>
　　　　　食限七度三十一分若月距北則兩半徑減<lb/>
　　　　　南北差餘二十六分五十二秒僅得五度一<lb/>
　　　　　十○分為日食限也如圗地居夏至之南目<lb/>
<pb n="KR3f0013_WYG_067-8b"/>
　　　　　視丙月則偏北故太隂之實度在黄道南為<lb/>
　本道上之乙與太陽之實度丁甚相逺却以南北視差<lb/>
　移而就近及以甲乙為食限二曜相掩必未至甲也若<lb/>
　其過實交甲至己在黄道北則因南北差見月更在北<lb/>
　與太陽相距更逺不復能相掩矣<lb/>
　　太陽太隂越六月皆能再食<lb/>
越六月者如寅月食申月得再食也如圗甲丙乙丁為太<lb/>
　　　　　　　　隂離道交黄道于甲于乙甲丙乙為<lb/>
　　　　　　　　其距北半圏餘乙丁甲為距南半圈<lb/>
<pb n="KR3f0013_WYG_067-8b"/>
　　　　　　　　己庚戊辛皆為食限依多祿某隨迤<lb/>
<pb n="KR3f0013_WYG_067-9a"/>
　北諸方所定中會時甲己及乙戊入隂厯為日食限二<lb/>
　十○度四十一分<hi>地愈向北食限愈大故也</hi>甲庚及乙辛入陽厯得<lb/>
　一十一度二十二分則限外弧己丙戊得一百三十九<lb/>
　度庚丁辛得一百五十七度一十六分越六月之中積<lb/>
　交周一百八十四度有奇<hi>先去全周</hi>則大于己丙戊及庚丁<lb/>
　辛兩弧故初月在食限内與正交相近者六月後則近<lb/>
　中交亦在食限内而日能再食若月食不論隂陽厯其<lb/>
　限皆一十五度一十二分則己丙戊弧庚丁辛弧皆一<lb/>
<pb n="KR3f0013_WYG_067-9b"/>
　百四十九度三十六分皆小于中積交周度故初月交<lb/>
　周度入己甲庚食限内後六月又在戊乙辛食限内而<lb/>
　月能再食<lb/>
　　太隂越五月能再食越七月不再食<lb/>
以距月之中積交周度與初月食限外之弧相比若度贏<lb/>
　者則此食限内能起彼食限内能止即兩皆有食若度<lb/>
　縮者則一起一止或在兩食限之外不再食矣如五平<lb/>
　月交周得一百五十三度二十一分<hi>去全周己</hi>月食于髙庳<lb/>
　中處其實限一十一度三十○分南北同得限外無食<lb/>
<pb n="KR3f0013_WYG_067-9b"/>
　之弧一百五十七度亦南北同是皆大于交周弧則五<lb/>
<pb n="KR3f0013_WYG_067-10a"/>
　平月中不可得兩食矣亦有可兩食者則大月也太陽<lb/>
　躔赤道南在其最庳左右必速行同時太隂去全周在<lb/>
　其最髙遲行必得定朔策少月大交周弧亦大夫五月<lb/>
　之平朔策去太隂全周得一百四十五度三十二分中<lb/>
　分之左右并得太陽均度四度三十八分又太隂五月<lb/>
　自行一百二十九度○五分中分之以最大加減得其<lb/>
　并均度八度四十○分太陽均度應加<hi>實度距最庳左右比平度逺故</hi>
　太隂均度應減<hi>設月逐日實未追及故</hi>得日月以實行相距總弧<lb/>
<pb n="KR3f0013_WYG_067-10b"/>
　一十三度一十八分為月逐日未及之弧如圗太陽從<lb/>
　　　　　　　　　秋向春行本天小半周以當黄道<lb/>
　　　　　　　　　正半周必速行以甲乙直線中分<lb/>
　　　　　　　　　其平行左右各得丙丁均度太隂<lb/>
　　　　　　　　　在本輪自戊過最髙辛至己遲行<lb/>
　　　　　　　　　以甲辛平分其遲行弧左右得壬<lb/>
　辛及庚辛均度日月兩均度不同類一加一減并之得<lb/>
　一十三度一十八分為太陽以實行在前太隂以實行<lb/>
　在後之弧而太隂逐太陽行一十三度此時間太陽更<lb/>
<pb n="KR3f0013_WYG_067-10b"/>
　行一度○六分以并于太陽均度總得五度四十四分<lb/>
<pb n="KR3f0013_WYG_067-11a"/>
　為五大月過五平月之度亦為實交周過平交周之度<lb/>
　　　　　　　　以加平交周一百五十三度二十一<lb/>
　　　　　　　　分得一百五十九度○五分較食限<lb/>
　　　　　　　　外之弧羸二度○五分則月食于甲<lb/>
　乙限内為壬距乙甚近而限外交周度壬庚越五月復<lb/>
　可食于庚然食之分數少矣<lb/>
　又證太隂越七月不能復食者則小月也月大或平即<lb/>
　交周弧大于食限外之弧不可得食今太陽在其最髙<lb/>
<pb n="KR3f0013_WYG_067-11b"/>
　左右遲行太隂在其本輪最庳左右速行因而成小月<lb/>
　　　　　　　　　夫七月之平朔策得二百○三度<lb/>
　　　　　　　　　四十五分同時太隂自行一百八<lb/>
　　　　　　　　　十○度四十三分如圗甲乙分日<lb/>
　　　　　　　　　月平行甲辛分太隂自行太陽左<lb/>
　右各得最大均度丙丁并為四度四十二分應減<hi>實度距最</hi>
　<hi>高左右此平度近故</hi>太隂均度壬辛及庚辛并為九度五十八分<lb/>
　應加<hi>設月以實行過太陽故</hi>一加一減并兩均度得一十四度四<lb/>
　十○分為太隂過太陽之弧此時間太陽亦行一度一<lb/>
<pb n="KR3f0013_WYG_067-11b"/>
　十分以加其均度得五度五十五分是為七小月間實<lb/>
<pb n="KR3f0013_WYG_067-12a"/>
　　　　　　　行不及其平行之度又為七月間交周<lb/>
　　　　　　　平行之弧所減以成七小月實行之度<lb/>
　　　　　　　今以平行二百一十四度四十二分去<lb/>
　減五度五十五分得二百○八度四十七分以加于食<lb/>
　限外之弧<hi>此第論太隂在其髙庳中處甲丙左右四食限</hi>為戊乙壬或己庚丁<lb/>
　僅得二百○三度小于七小月之實交周二百○八度<lb/>
　有奇則月初食在戊丁限内後七月不能于己壬限内<lb/>
　再食也<lb/>
<pb n="KR3f0013_WYG_067-12b"/>
　　太陽越五月或七月皆能再食<lb/>
此越五月能再食者必大月也其間交周實行可得一百<lb/>
　五十九度○五分設日月在髙庳中處得二徑折半三<lb/>
　十二分二十○秒設太隂距度亦正得三十二分二十<lb/>
　　　　　　　○秒則以前法求得距交六度一十二<lb/>
　　　　　　　分當在乙或在丁而乙丙丁弧乃得一<lb/>
　　　　　　　百六十七度三十六分若太隂絶無視<lb/>
　差者即食限外之弧乙丙丁大于實交周弧八度三十<lb/>
　一分日月合會先在甲乙弧内有食越五大月復㑹必<lb/>
<pb n="KR3f0013_WYG_067-12b"/>
　不能及丁戊為再食矣然太隂既有南北視差則以交<lb/>
<pb n="KR3f0013_WYG_067-13a"/>
　周度不及食限内之弧八度三十一分平分之兩加于<lb/>
　食限得甲己及戊辛各一十○度二十八分而太隂在<lb/>
　己或在辛皆距黄道五十四分三十○秒減二徑折半<lb/>
　餘視差二十二分三十○秒倍之得己及辛兩視差共<lb/>
　四十五分則諸方能得南北差及此分者所見太隂必<lb/>
　偏南下掩太陽得有食也今所論五大月太陽速行先<lb/>
　于太隂一十三度一十八分又于太隂逐及時間行一<lb/>
　度○六分總得一十四度二十四分太隂行盡此度乃<lb/>
<pb n="KR3f0013_WYG_067-13b"/>
　及日須一日○九刻是為五大月過五平月時刻則五<lb/>
　大月得一百四十八日一十八小時故先定朔在酉正<lb/>
　後必在午正若先在午則後在卯又太陽五大月行一<lb/>
　百五十一度以最庳平分左右得先定朔在壽星宫二<lb/>
　十一度次定朔在娵訾宫二十一度諸方地面得極髙<lb/>
　　　　　　　二十餘度見太隂離是二壤值是二時<lb/>
　　　　　　　南北視差并得四十五分則越五月得<lb/>
　　　　　　　再食此外極出地愈髙南北差愈大食<lb/>
　限愈寛凡交周在黄道北入甲己食限越五大月必入<lb/>
<pb n="KR3f0013_WYG_067-13b"/>
　辛戊食限人居赤道北者可見兩食或交周在黄道南<lb/>
<pb n="KR3f0013_WYG_067-14a"/>
　入戊壬食限越五大月必入庚甲食限入居赤道南<lb/>
　者可見兩食<lb/>
　謂太陽越七月而再食則小月也否則交周度大于<lb/>
　　　　　　正交及中交之總食限而先在内後必<lb/>
　　　　　　在外不食矣若七小月間交周行依前<lb/>
　　　　　　得二百○八度四十七分而設無南北<lb/>
　差者則以日月兩半徑為食限得甲乙及戊丁各六<lb/>
　度一十二分而總乙己丁弧一百九十二度二十四<lb/>
<pb n="KR3f0013_WYG_067-14b"/>
　分小于交周一十六度二十三分即太陽先食于丁<lb/>
　戊限内越七月後必己出甲乙限外亦不食也既常<lb/>
　有南北視差則以較餘交周弧一十六度二十三分<lb/>
　平分之以加于甲乙及戊丁得甲壬及戊癸二限各<lb/>
　一十四度二十三分而壬己癸與交周弧相等又甲<lb/>
　壬及戊癸一十四度二十三分得相值之距度一度<lb/>
　一十三分三十八秒減二徑折半得四十一分一十<lb/>
　八秒為各視差倍之得一度二十三分則諸方有此<lb/>
　視差者得有食也今所論七小月太陽遲行後于太<lb/>
<pb n="KR3f0013_WYG_067-14b"/>
　隂共一十四度四十○分為太隂一日五小時所行<lb/>
<pb n="KR3f0013_WYG_067-15a"/>
　之弧是一日五小時者七小月不及七平月之時刻<lb/>
　也總七小月得二百○五日一十二小時故越七月<lb/>
　得再㑹先會在卯後㑹必在酉又太陽行七小月實<lb/>
　得一百九十八度<hi>前已證</hi>從最髙平分之得先㑹太隂<lb/>
　在陬訾宫二十七度後㑹在壽星宫一十五度則凡<lb/>
　離是二壤值是二時所見太隂南北視差并得一度<lb/>
　二十三分者必越七月得再見日食也此為極出地<lb/>
　三十四度以上盖距赤道愈逺視差愈大所見食分<lb/>
<pb n="KR3f0013_WYG_067-15b"/>
　愈多矣<lb/>
　食分第二<lb/>
欲知此月内有無交食則以食限求之<hi>見上文</hi>欲知此食食<lb/>
　分幾何則以距度求之距度者在月食為太隂心實距<lb/>
　地景之心兩心愈相近月食分愈多在日食為日月兩<lb/>
　心以視度相距其近其逺皆以目視為凖不依實推盖<lb/>
　定朔為實交㑹天下所同而人見日食東西南北各異<lb/>
　所以然者皆視度所為也日食詳說見後篇此先解月<lb/>
　食分則論定望實㑹人所見者東西九服各異南北天<lb/>
<pb n="KR3f0013_WYG_067-15b"/>
　下不殊也如左<lb/>
<pb n="KR3f0013_WYG_067-16a"/>
　　太隂食甚分數<lb/>
太隂在食限内過地景其兩心最相近時為食甚而食分<lb/>
　必多欲知食甚之處用距度求之盖距度與地半景及<lb/>
　月半徑相減得月入景之分<hi>此言分者天周度數之分非平分月徑之分也稱分</hi>
　<hi>有二類見下二文</hi>如兩半徑得一度距度四十○分相減餘二<lb/>
　十分為所求月入景之分也但距度與半景或等或不<lb/>
　等若過不及之分小于月半徑則月不全入景而止食<lb/>
　其半或太半或少半而己若距度小于半景者為太隂<lb/>
<pb n="KR3f0013_WYG_067-16b"/>
　之正半徑則雖全食隨復生光其食分即太隂之全徑<lb/>
　以月自行推之若絶無距度即太隂遇景正在兩交則<lb/>
　并其兩半徑可推月食之分也<lb/>
　　　　　　　　　　　　　假如甲乙為地景<hi>定望時月</hi>
　　　　　　　　　　　　　<hi>入此則失光亦名闇虚</hi>之半徑乙<lb/>
　　　　　　　　　　　　　丙為太隂半徑總得甲<lb/>
　丙為月食限限者乙㸃為二周相切之處食從乙㸃起<lb/>
　漸入漸大若兩周相分于乙㸃則不食也食有三等一<lb/>
　曰不全食二曰全食三曰正食不全食者如一圗甲丁<lb/>
<pb n="KR3f0013_WYG_067-16b"/>
　為黄道丁辛當白道月心在辛即入景者半是為半食<lb/>
<pb n="KR3f0013_WYG_067-17a"/>
　　　　　　　或月心在庚則如二圖入景者大半是<lb/>
　　　　　　　為大半食或在戊則入景者少半為少<lb/>
　　　　　　　半食皆不全食也求食分法以距度減<lb/>
　二徑折半如圖甲己與甲丙等為二徑折半甲戊為距<lb/>
　度以甲戊減甲己餘戊己戊己與戊庚恒相等故于二<lb/>
　半徑減距度即得其入景辛庚為此食之分也全食者<lb/>
　　　　　　　　　　　　　如三圗月心在戊距度<lb/>
　　　　　　　　　　　　　甲戊兩道如前而距度<lb/>
<pb n="KR3f0013_WYG_067-17b"/>
　　　　　　　　　　　　　入于半景者為太隂之<lb/>
　半徑戊己則己庚入景之分為全徑但全入以後太隂<lb/>
　或向交行欲至丁或離交行欲至辛其周旋出景外則<lb/>
　無既内分矣<lb/>
　以上二者皆有距度則皆不食于交㸃皆偏食也若如<lb/>
　　　　　　　第四圗太隂食甚時絶無距度則月心<lb/>
　　　　　　　與景心皆㑹于甲甲乙為半景徑甲戊<lb/>
　　　　　　　為平月徑兩半徑并為甲丙設甲乙丙<lb/>
　為黄道甲丁為白道太隂從丁行以戊邊至甲己全入<lb/>
<pb n="KR3f0013_WYG_067-17b"/>
　于丁甲半景之内矣又行至邊及戊乃食甚故更得甲<lb/>
<pb n="KR3f0013_WYG_067-18a"/>
　戊為既内分總得丁戊兩半徑并為此食之分此月食<lb/>
　之最大食于交㸃者也正食也<lb/>
　　食分二類<lb/>
求食分之大幾何有二類其一為天周度數之分如上文<lb/>
　所論者皆是也月食之最大者可得一度○四分有奇<lb/>
　其一為太隂本徑之分則惟厯家所命如命月體之全<lb/>
　徑為十二平分則最大食得二十二分五十四秒也如<lb/>
　命為十平分則最大食得一十九分○五秒也又此二<lb/>
<pb n="KR3f0013_WYG_067-18b"/>
　類者皆係太隂及地景之視徑雖距度同分而大小多<lb/>
　寡猶多變易設距度恒為二十五分因太隂自行在最<lb/>
　髙得月食度數之分為三十三分一十五秒太隂在最<lb/>
　庳得食度數分為三十九分二十○秒其自行在一宫<lb/>
　或在一十一宫<hi>俱近最髙</hi>得三十三分三十八秒在二或十<lb/>
　宫得三十四分三十六秒在三或九宫得三十六分在<lb/>
　四或八宫得三十七分三十○秒在五或七宫<hi>俱近最庳</hi>得<lb/>
　三十八分四十五秒如前法以太隂半徑半景并每去<lb/>
　減二十五分即得此食分之數他距度依此推之其所<lb/>
<pb n="KR3f0013_WYG_067-18b"/>
　繇漸漸有差者則因太隂距其最髙愈逺則視徑愈大<lb/>
<pb n="KR3f0013_WYG_067-19a"/>
　故也又平分本徑亦有多寡有大小盖太隂在最庳其<lb/>
　全體之天度分為三十四分四十○秒得平徑一十○<lb/>
　分設食甚正在交㸃無距度則二徑折半得天度一度<lb/>
　○四分二十○秒推總食之平徑分得一十八分三十<lb/>
　四秒而一平徑分當天度三分二十八秒又設太隂在<lb/>
　髙庳之中食甚距度如前其平徑亦一十○分以兩半<lb/>
　徑推總食得一十八分四十四秒而一平徑分當天度<lb/>
　三分一十五秒與前不同則以視徑故更設太隂在最<lb/>
<pb n="KR3f0013_WYG_067-19b"/>
　髙其視徑更小僅得天度三十○分三十○秒食甚在<lb/>
　交皆如前亦得平徑一十○分而所推總食分更多于<lb/>
　前為一十九分○五秒則一平徑分當天度三分○三<lb/>
　秒可見距度同平分徑同而食分不同者月自行有髙<lb/>
　庳其去地之逺近異視徑亦異故也<lb/>
　　求月食徑分<lb/>
太隂入景以本徑分明暗之限為人目所見之分若全食<lb/>
　更加入景之餘分<hi>即既内分</hi>推得總食分則距度能翕張其<lb/>
　二徑為食分多寡之緣也今或依第三巻所定太隂及<lb/>
<pb n="KR3f0013_WYG_067-19b"/>
　地景視徑表用引數求之并而去減其距度則太隂視<lb/>
<pb n="KR3f0013_WYG_067-20a"/>
　　　　　　　徑與十平分若其二半徑減距度之餘<lb/>
　　　　　　　分與食分或依第二巻前所設求太隂<lb/>
　　　　　　　均度之圗用甲乙丁三角形求之盖乙<lb/>
　　　　　　　甲丁太隂均度角之正弦與乙丁直線<lb/>
　若甲乙丁總自行餘弧角之正弦與甲丁直線既得甲<lb/>
　丁為太隂距地逺次求太隂視徑則其距地逺甲丙與<lb/>
　　　　　　　　　　　　太隂實徑之正弦丁乙若<lb/>
　　　　　　　　　　　　全數與丁丙乙角之切線<lb/>
<pb n="KR3f0013_WYG_067-20b"/>
　　　　　　　　　　　　次以太隂半徑與地半景<lb/>
　大小之比例為一五○與四○三推地景視半徑盖一<lb/>
　五○與四○三若太隂視半徑之正弦與景視半徑之<lb/>
　正弦也既得視半徑用三率法如前推算食分欲用表<lb/>
　則於引數查視半徑而以月視徑及兩半徑減距度之<lb/>
　餘數查食分然表中列數從引數出其理一也<lb/>
　　求月食面積分<lb/>
前論月食分皆目可見器可測之視徑分也若求其不全<lb/>
　食之面入景之分則有别法設甲為地景之心乙為太<lb/>
<pb n="KR3f0013_WYG_067-20b"/>
　隂之心以距度得其兩心相距為甲乙直線又先得甲<lb/>
<pb n="KR3f0013_WYG_067-21a"/>
　　　　　　　　　丙為地景視半徑得乙丙為太隂<lb/>
　　　　　　　　　視半徑則甲乙丙三角形内有其<lb/>
　　　　　　　　　三直線可求三角又甲乙丁三角<lb/>
　　　　　　　　　形與甲乙丙三角形等則以丙甲<lb/>
　丁總角得丙戊丁弧亦以丙乙丁總角得丙乙丁弧今<lb/>
　欲以徑與圏之比例推丙戊丁及丙己丁兩弧與其本<lb/>
　圏半徑同類之分若干<hi>弧曲線與直線異類以周徑法變曲線分為直線分故曰同類</hi>
　其法以甲丙及丙戊得景中丙甲丁兩半徑弧形<hi>兩半徑弧</hi>
<pb n="KR3f0013_WYG_067-21b"/>
　<hi>形者兩半徑為兩腰弧為底求得其容積也說見測量全義第三卷</hi>亦以乙丁及丁己得<lb/>
　月上丙乙丁兩半徑弧形又丙丁直線為等腰兩三角<lb/>
　形之公底線求其半得丙辛以乘甲辛得甲丙丁三角<lb/>
　形之積以乘乙辛得乙丙丁三角形之積次以兩三角<lb/>
　形之積各減其兩半徑弧形之積所餘丙戊丁己長圓<lb/>
　形為太隂入景之面可得其餘不入景之面也<lb/>
　假如崇禎五年壬申九月十四日夜望月食四分四十<lb/>
　二秒食甚太隂距度四十四分其視半徑一十六分二<lb/>
　　　　　　　　　　十五秒地半景四十三分二十<lb/>
<pb n="KR3f0013_WYG_067-21b"/>
　　　　　　　　　　三秒設甲乙為距度乙丙為月<lb/>
<pb n="KR3f0013_WYG_067-22a"/>
　半徑甲丙為景半徑則最大線甲乙與餘兩腰線甲<lb/>
　丙丙乙若兩腰線相減之餘線甲丁與大線之分也<lb/>
　即算得大線之分甲戊以其餘平分之為戊辛辛乙<lb/>
　　　　　　　　　　　次從丙作丙辛必為甲乙<lb/>
　　　　　　　　　　　之垂線矣既得各線如圗<lb/>
　　　　　　　　　　　皆通為秒以求甲角及乙<lb/>
　角則甲辛與全數十萬若甲丙與丙甲辛角之割線<lb/>
　算得甲角二十一度四十○分倍之得四十三度二<lb/>
<pb n="KR3f0013_WYG_067-22b"/>
　十○分為丙戊丁地景之弧又辛乙與全數若乙丙<lb/>
　與辛乙丙角之割線算得乙角七十七度○六分倍<lb/>
　之得一百五十四度一十二分為丁己丙太隂周之<lb/>
　弧次求其各與本圏半徑同類之分則月徑及地景<lb/>
　徑各與其本周若七分與二十二分也推得地景周<lb/>
　一六三六一月周六一九一因此用丙戊丁及丙己<lb/>
　丁兩弧各求其本圏徑同類之分則全周一六三六<lb/>
　　　　　　　　　一與所截丙戊丁弧之分若全<lb/>
　　　　　　　　　周三百六十度與本截弧四十<lb/>
<pb n="KR3f0013_WYG_067-22b"/>
　　　　　　　　　三度二十○分算得一九六九<lb/>
<pb n="KR3f0013_WYG_067-23a"/>
　為丙戊丁弧其半九八四為丙戊半弧也又太隂全<lb/>
　周之分六一九一與丙己丁弧之分亦若三百六十<lb/>
　度與本截弧一百五十四度一十二分算得二六五<lb/>
　一為丁己丙弧半之得一三二五為丙己半弧也次<lb/>
　以甲戊乘丙戊得丙甲丁地景兩半徑弧形之積二<lb/>
　五六一三五二以乙己乘丙己得丙乙丁太隂兩半<lb/>
　　　　　　　　　徑弧形之積又丙甲辛角之切<lb/>
　　　　　　　　　線<hi>乙丙也</hi>與丙辛若全數<hi>甲丙也</hi>與<lb/>
<pb n="KR3f0013_WYG_067-23b"/>
　　　　　　　　　甲辛得丙辛九六○則彼此求<lb/>
　兩等邊直線三角形之積與求兩半徑弧形之積通<lb/>
　為一法得甲丙丁三角形之積二三二二二四○乙<lb/>
　丙丁三角形之積二一一二○○各減其兩半徑弧<lb/>
　形之積得丙辛丁戊分圏形之積二三九一一二丙<lb/>
　己丁辛一○九三九二五并之得總數一三三三○<lb/>
　三七即丙己丁戊全形之積也又以太隂半徑九八<lb/>
　五乘其半周三○九得三○四八五七五與總數比<lb/>
　得太隂入景之面與其未食之面若一十三分與三<lb/>
<pb n="KR3f0013_WYG_067-23b"/>
　十○分也<lb/>
<pb n="KR3f0013_WYG_067-24a"/>
　　食甚前後時刻第三<lb/>
食甚前初虧也食甚後復圎也兩限間之時刻多寡其緣<lb/>
　有三一在太隂本時距度因距度或多或寡每食不同<lb/>
　即太隂入景淺深不同淺則時刻必少深則時刻必多<lb/>
　其二在月及景兩視半徑半徑小太隂過之所須時刻<lb/>
　少半徑大太隂過之所須時刻多其三在太隂自行自<lb/>
　行有時速有時遲雖則距度同視徑同而自行遲疾不<lb/>
　同即所須時刻不同矣推距度及視徑皆依前所設法<lb/>
<pb n="KR3f0013_WYG_067-24b"/>
　此專求太隂實行以定食時刻分<lb/>
　　月食起復行度<lb/>
太隂入景自初虧至食甚之弧與其出景自食甚至復圓<lb/>
　之弧兩者畧相等故求其一倍之得在景之總弧如圗<lb/>
　　　　　　　　　　　　甲為景心躔甲乙黄道乙<lb/>
　　　　　　　　　　　　丙為白道太隂心至丁為<lb/>
　　　　　　　　　　　　初虧在丙為食甚復圎在<lb/>
　戊丁戊者周天之弧也而所截弧極小故作直線用之<lb/>
　人甲乙丙三角形也而乙角極小乙丙與乙甲畧等故<lb/>
<pb n="KR3f0013_WYG_067-24b"/>
　作平行線用之因而甲丙可為垂線因而丁丙與丙戊<lb/>
<pb n="KR3f0013_WYG_067-25a"/>
　亦可為等今自甲出兩直線為甲丁為甲戊皆當太隂<lb/>
　地景之兩半徑而甲丙為太隂距度故甲丁戊三角形<lb/>
　以甲丁方減甲丙方得甲丁方其根為太隂初虧至食<lb/>
　甚行過太陽之弧若不用開方則有别法以角求對邊<lb/>
　線如甲丁線與丙直角若甲丙線與甲丁丙角既得丁<lb/>
　角餘為丁甲丙角則丙直角與甲丁線若甲角與月行<lb/>
　景之半線丙丁也雖食分不同或半月入景或全體在<lb/>
　景求初虧至食甚之弧恒倣此次求食既至食甚亦倣<lb/>
<pb n="KR3f0013_WYG_067-25b"/>
　此倍之得太隂全入景至生光及復圎之總弧如圗甲<lb/>
　　　　　　　　　　　　乙為黄道乙丙為白道太<lb/>
　　　　　　　　　　　　隂心行至丁則全入景既<lb/>
　　　　　　　　　　　　至戊即生光得丙丁及丙<lb/>
　戊略相等故先得丙丁倍之即丁戊也此則以甲丙為<lb/>
　距度甲丁為地半景減月半徑之餘于甲丙丁三角形<lb/>
　用此兩線及甲丙丁直角推丙丁線與前同法若欲精<lb/>
　求之不聽甲乙乙丙為平行仍作兩線斜交於乙太隂<lb/>
　初虧在丁食甚在丙復圎在戊丙丁是太隂在景之半<lb/>
<pb n="KR3f0013_WYG_067-25b"/>
　為距交一十二分之一即作丁庚線與甲乙平行取丙<lb/>
<pb n="KR3f0013_WYG_067-26a"/>
　　　　　　　　　　　庚亦丙甲距度一十二分<lb/>
　　　　　　　　　　　之一以減甲丙得甲庚是<lb/>
　　　　　　　　　　　太隂初虧之距度以加甲<lb/>
　丙得甲己是太隂復圎之距度次以甲丁甲庚兩線及<lb/>
　庚直角求得庚丁線以庚丁庚丙兩線及庚直角求得<lb/>
　丙丁線為初虧至食甚行度後以甲己甲戊兩線及己<lb/>
　直角求得戊己線以戊己己丙兩線及己直角求得丙<lb/>
　戊線為食甚至復圎行度也<lb/>
<pb n="KR3f0013_WYG_067-26b"/>
　　食甚距度線與白道當為垂線<lb/>
求食時刻設太隂食甚前行度與食甚後行度等即距度<lb/>
　線必當為白道之垂線不然者必行度前後不等而時<lb/>
　刻亦不等如圗甲乙為白道甲丙為黄道太隂在丁自<lb/>
　　　　　　　庚黄極出線過丁月為庚丁弧至戊黄<lb/>
　　　　　　　道指太隂實度在戊因太隂在丁得交<lb/>
　　　　　　　常分甲丁而庚丁與庚乙若甲丁與甲<lb/>
　　　　　　　戊<hi>皆用正弦算</hi>若得甲丁四十五度與甲戊<lb/>
　最差之限得六分<hi>甲戊少于甲丁在圗為己丁</hi>若甲丁在食限内其<lb/>
<pb n="KR3f0013_WYG_067-26b"/>
　與甲戊差又不及三分矣因兩道之最大距不過五度<lb/>
<pb n="KR3f0013_WYG_067-27a"/>
　故也設甲丁弧得二十○度而以甲乙與乙丙之比例<lb/>
　推甲丁與丁戊得丁戊距度一度四十二分今作戊己<lb/>
　與甲乙為垂線又以甲丙與丙乙之比例推甲戊與戊<lb/>
　己亦得戊己相距一度二十四分可見丁與己見有差<lb/>
　戊己與戊丁有微差不足見也今不用戊丁開方而用<lb/>
　戊己又以戊己平分太隂入景與出景之弧其不得有<lb/>
　差甚眀矣<lb/>
　　太隂食在景時刻<lb/>
<pb n="KR3f0013_WYG_067-27b"/>
前第二巻論月食以食甚時為主于食甚前之初虧至食<lb/>
　甚後之復圓總推定時刻分秒其法以太隂在景中行<lb/>
　度變為時刻如先得食甚前行度求所當初虧至食甚<lb/>
　時刻倍之得其餘行度亦變時刻皆依先所定行度用<lb/>
　比例法推算也如崇禎五年壬申三月望太隂初虧至<lb/>
　食甚行四十○分一十六秒欲變時用三率法太隂行<lb/>
　三十三分一十一秒得一小時今四十○分一十六秒<lb/>
　應得一時一十二分四十三秒但太隂自行恒異平行<lb/>
　食時間恒不居本輪之一處故所用一小時之行分以<lb/>
<pb n="KR3f0013_WYG_067-27b"/>
　定食間行之時不得用平行必須考將食之實行查太<lb/>
<pb n="KR3f0013_WYG_067-28a"/>
　隂實行時表法恒以自行宫度得一小時之實行每度<lb/>
　所值各各不同如太隂平行一時得三十○分二十九<lb/>
　秒以本時自行求均度或加或減于平行得實行若加<lb/>
　減度表對自行初宫三十二分四十○秒得均度二分<lb/>
　四十六秒以減三十○分二十九秒得二十七分四十<lb/>
　三秒為表中相當引數初宫初度之率也加減度表對<lb/>
　自行一宫三十二分四十○秒得均度二分二十五秒<lb/>
　以減一小時之平行餘二十八分○四秒為相當引數<lb/>
<pb n="KR3f0013_WYG_067-28b"/>
　一宫及一十一宫之率也其餘皆倣此第自行在本輪<lb/>
　最髙左右必減均度得一時之實行在最庳左右必加<lb/>
　均度得一時之實行耳<lb/>
　既以實行推定總時刻則以食既至食甚之時減先定<lb/>
　食甚時刻分秒得食既時刻分秒以相加得生光時刻<lb/>
　分秒又以減食甚前總時得初虧以相加得復圎又以<lb/>
　初虧減復圎得總食之時刻分秒若初虧在子時前復<lb/>
　圎在子時後則即以丑初為十三時<hi>午正起算用小時</hi>丑正為<lb/>
　十四時如是接續減之<lb/>
<pb n="KR3f0013_WYG_067-28b"/>
　交食圗義第四<lb/>
<pb n="KR3f0013_WYG_067-29a"/>
求日月失光之面向何方位則有兩緣其一從太隂距黄<lb/>
　道度作大圏令過太隂太陽兩心<hi>此日食也</hi>或太隂與地景<lb/>
　兩心<hi>此月食也</hi>下至地平周遭移指交食所向之方也其二<lb/>
　黄道斜交于地平日月隨之行遇食必有時向東南西<lb/>
　北有時向東北西南也欲繪交食圗必先察日月所向<lb/>
　起復方位苐舊法祗以隂陽二厯分别南北殊粗率今<lb/>
　法必可得其度分頗為繁細耳<lb/>
　　距度變日月食所向方位<lb/>
<pb n="KR3f0013_WYG_067-29b"/>
太隂食起復之間以本行屢遷其度分即作過兩心<hi>月心地景</hi>
　<hi>心也</hi>大圏至地平時刻各異所向方位亦時刻各異欲盡<lb/>
　推之其多無數故當求其初虧食既食甚生光復圎五<lb/>
　　　　　向而止如圖甲為地景心甲乙為黄道戊丙<lb/>
　　　　　為白道兩道之大距不逺故作平行線論初<lb/>
　　　　　虧太隂在丙食既在丁食甚在戊即甲丙甲<lb/>
　　　　　丁甲戊皆過月地景兩心之弧因太隂漸近<lb/>
　　　　　于地景心甲其距度逺近漸次不同而乙甲<lb/>
　丙角乙甲丁角乙甲戊角之小大亦不同則太隂所向<lb/>
<pb n="KR3f0013_WYG_067-29b"/>
　地平之方位度分亦不同故恒以本距度推本角如甲<lb/>
<pb n="KR3f0013_WYG_067-30a"/>
　丙初虧之距為半景月半徑并之甲丁食既之距為半<lb/>
　景減半月徑之甲戊食甚則為太隂之正距度也甲戊<lb/>
　丁角可當直角不論其甲戊線與甲丙戊對角若甲丙<lb/>
　線與丁戊甲直角得甲丙戊角與乙甲丙角相等<hi>乙甲丙為</hi>
　<hi>所求</hi>又甲丁戊三角形依此法推甲丁戊角與乙角丁角<lb/>
　<hi>此為所求</hi>相等而食甚乙甲戊為直角故在甲諸角其線不<lb/>
　等即所向方位不等論日食則甲丙為日月兩半徑甲<lb/>
　戊為太隂距太陽食甚之視度以求甲丙戊角向下皆<lb/>
<pb n="KR3f0013_WYG_067-30b"/>
　同前法今更作圗甲為景心乙丙為黄道若太隂初虧<lb/>
　　　　　　　　在乙其入景之面必正向東若復圎<lb/>
　　　　　　　　在丙<hi>初虧在乙復圎必不在丙故曰若指他食也</hi>其出景<lb/>
　　　　　　　　之面必正向西皆無距度故若其距<lb/>
　　　　　　　　北在丁或在戊即入景之面向東南<lb/>
　或西南若其距南或在己或在庚即入景之面向東北<lb/>
　或西北也論日食設甲為太陽心其理同此但出入之<lb/>
　面所向與月食所向正相反此為異耳<lb/>
　　黄道出没變日月食所向方位<lb/>
<pb n="KR3f0013_WYG_067-30b"/>
黄赤兩道之兩交切地平若一在正卯一在正酉不偏南<lb/>
<pb n="KR3f0013_WYG_067-31a"/>
　北即諸方俱無濶度矣外此或黄道距南或距北其距<lb/>
　漸多其出没之濶度去離卯酉亦漸多又南北極愈髙<lb/>
　其相離更逺如北極出地三十六度黄道度去離春秋<lb/>
　分或南或北一宫其濶度左右各一十四度一十五分<lb/>
　若去離二宫則更逺其濶度各二十五度一十三分最<lb/>
　逺者得二十九度二十九分若北極出地四十度即一<lb/>
　宫得濶度一十五度○四分二宫得二十六度四十五<lb/>
　分最逺則三十一度一十九分也太隂既隨黄道行其<lb/>
<pb n="KR3f0013_WYG_067-31b"/>
　食也亦必依其濶度則起復之所向方位太隂亦必依<lb/>
　濶度之左右也今欲定其多寡如圗南西北東為地平<lb/>
　　　　　　　圏丁甲戊為黄道食時得濶度戊距正<lb/>
　　　　　　　東若干太隂心在丙景心在甲過兩心<lb/>
　　　　　　　之庚甲己大圈指己因戊黄道度距正<lb/>
　　　　　　　東逺己隨之距正東亦逺而丙月之初<lb/>
　入景所向為己也今求東己弧先設辛為天頂出髙庳<lb/>
　弧過甲至壬為頂極圏又作一癸午弧與甲庚為直角<lb/>
　次甲乙丙小三角形有乙丙距度有甲丙兩半徑有甲<lb/>
<pb n="KR3f0013_WYG_067-31b"/>
　乙丙直角依比例推得甲角次以食時及甲景所躔黄<lb/>
<pb n="KR3f0013_WYG_067-32a"/>
　道度得戊甲辛角即得其餘辛甲乙角又得辛甲乙所<lb/>
　分之辛甲午角<hi>减乙甲丙小角</hi>次甲辛午三角形有甲角有午<lb/>
　直角又以北極髙及黄道距赤度得甲辛弧可推得辛<lb/>
　午線以加辛癸象限得午癸總弧為午己癸角其餘角<lb/>
　為甲己壬也而己甲壬為辛甲午之對角甲壬為辛甲<lb/>
　之餘弧因可推壬己弧又戊甲壬三角形有原推之甲<lb/>
　戊有甲壬戊直角有乙甲辛相對之壬甲戊角因可推<lb/>
　壬戊弧去減先得之壬己餘己戊為所求太隂初入景<lb/>
<pb n="KR3f0013_WYG_067-32b"/>
　所向東南維之地平經度以加初所得東戊弧則得東<lb/>
　己總弧<lb/>
　　月食圗<lb/>
西厯恒推日月食所向方位以其所虧及復圎距度作圖<lb/>
　求距度食甚前與食甚後為一法以太隂自初虧至食<lb/>
　甚之實行加入太陽同時所行分秒得太隂初虧至食<lb/>
　甚在景之總分以加前所定食甚交常度得復圎交常<lb/>
　度以減得初虧交常度次求初虧距度則全數與其交<lb/>
　常度若黄白之大距度與其距度求復圎距度倣此<lb/>
<pb n="KR3f0013_WYG_067-32b"/>
　假如崇禎五年壬申三月望太隂初虧至食甚景中行<lb/>
<pb n="KR3f0013_WYG_067-33a"/>
　過太陽四十○分一十六秒為時四刻一十二分四十<lb/>
　三秒同時太陽行二分五十七秒以加前行得四十三<lb/>
　分一十三秒為太隂在景之總行其食甚交常度為過<lb/>
　中交八度三十五分五十八秒以加太隂總行四十三<lb/>
　分一十三秒得復圎交常度一十○度一十九分一十<lb/>
　一秒其正弦一七九一四以減得初虧交常度七度五<lb/>
　十二分四十五秒其正弦一三七一○算得太隂初虧<lb/>
　距度四十一分復圓四十九分三十○秒若用表以時<lb/>
<pb n="KR3f0013_WYG_067-33b"/>
　分查太陽本行以交常度查太隂距度更易得矣<lb/>
　欲依本食作圗其外大圈之半徑為月半徑地半景并<lb/>
　得一度○四分三十二秒<hi>量用比例規或先平分一直線</hi>内取食時所<lb/>
　　　　　　　　　得地半景<hi>此為四十六分三十五秒</hi>作内圈以<lb/>
　　　　　　　　　當景次查距度此食在南初虧四<lb/>
　　　　　　　　　十一分復圓四十九分得太隂初<lb/>
　　　　　　　　　在乙後在丁食甚亦依其距度在<lb/>
　　　　　　　　　丙為食之定分圗上下左右書四<lb/>
　方其起復所向方位必與天合也<lb/>
<pb n="KR3f0013_WYG_067-33b"/>
　新法算書巻六十七<lb/>
</p>
<p>
</p>
  </div>
</body>
</text>
</TEI>
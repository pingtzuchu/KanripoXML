<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3f0013_WYG_023-1a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0013_WYG_023-1b"/>
　　逺鏡說<lb/>
　　　人身五司耳目為貴無疑也耳與目又孰為貴<lb/>
　　　乎昔亞利斯多穪耳司為百學之母謂凡授受<lb/>
　　　以耳學問所以彌精彌廣也若目司則巴拉多<lb/>
　　　稱為理學之師何者蓋當其陡與物遇見其然<lb/>
　　　即索其所以然由粗入細由有形入無形理學<lb/>
　　　始終總目為牖矣而不寧惟是明光色光較形<lb/>
　　　聲臭味獨居上分不既属於目乎觀夫亞尼瑪<lb/>
　　　以目為居止孟子謂存乎人者莫良於眸子則<lb/>
<pb n="KR3f0013_WYG_023-2a"/>
　　　凡情開意動之微必達於目善惡莫掩有如執<lb/>
　　　左契然者且耳之於聲也有待目之於形也無<lb/>
　　　待聞每後見每先聞每似見每真聞僅有輕重<lb/>
　　　清濁見豈特𤣥黄采素而已哉物體有大小方<lb/>
　　　圓邪正動靜數有多寡位有逺近疇非於目辨<lb/>
　　　者乎誠若是則目之貴於耳也明矣雖然耳目<lb/>
　　　皆不可廢者也則佐耳佐目之法亦皆不可廢<lb/>
　　　者也第佐耳者用力省以管則逺以螺則清利<lb/>
<pb n="KR3f0013_WYG_023-2b"/>
　　　物出於天成其巧妙自無可得而言佐目者用<lb/>
　　　力煩管以為眶鏡以為睛利物出於人力其巧<lb/>
　　　妙誠有可得而言者無可得而言者言之則誕<lb/>
　　　有可得而言者秘之則欺此逺鏡說之所由述<lb/>
　　　也天啟六年嵗次丙寅仲秋月大西洋湯若望<lb/>
　　　題<lb/>
　　利用<hi>計二端</hi>
夫逺鏡何昉乎昉於大西洋天文士也其用之利可勝<lb/>
言哉蓋凡人視近與大易視逺與小難逺鏡則無逺近<lb/>
<pb n="KR3f0013_WYG_023-2b"/>
無大小者也約畧言之天象地形不出其照而至若山<lb/>
<pb n="KR3f0013_WYG_023-3a"/>
　　　　　　　　　海之間尤為備盜之先資補益<lb/>
　　　　　　　　　人世亦大矣奈何忽為悦目快<lb/>
　　　　　　　　　心之具也今試姑舉一<hi>二</hi>以概<lb/>
　　　　　　　　　其用<lb/>
　　　　　　　　　　一利用於仰觀<hi>計六條</hi>
　　　　　　　　　用以觀太隂則見本體有凸而<lb/>
　　　　　　　　　明者有凹而暗者蓋如山之高<lb/>
　　　　　　　　　處先得日光而明也又觀月時<lb/>
<pb n="KR3f0013_WYG_023-3b"/>
　　　　　　　　　試一目用鏡一目不用鏡則大<lb/>
　　　　　　　　　小迥别焉<lb/>
　　　　　　　　　用以觀金星則見有消長有上<lb/>
　　　　　　　　　弦下弦如月焉其消長上下弦<lb/>
　　　　　　　　　變易於一年之間亦如月之消<lb/>
　　　　　　　　　長上下弦變易於一月之内又<lb/>
　　　　　　　　　見本體間或大小不一則驗其<lb/>
　　　　　　　　　行動周圍隨太陽者居太陽之<lb/>
　　　　　　　　　上其光則滿居太陽之下其光<lb/>
<pb n="KR3f0013_WYG_023-3b"/>
　　　　　　　　　則虚本體之大小以其居太陽<lb/>
<pb n="KR3f0013_WYG_023-4a"/>
　　　　　　　　　　右之上下而别焉<lb/>
　　　　　　　　　用以觀太陽之出没則見本體<lb/>
　　　　　　　　　非至圓乃似鷄鳥卵蓋因塵氣<lb/>
　　　　　　　　　騰空遮蒙恍惚使之然也<hi>即此可知</hi>
　　　　　　　　　<hi>塵氣騰空高逺幾許</hi>若卯酉二時併見太<lb/>
　　　　　　　　　陽邊體齟齬如鋸齒日面有浮<lb/>
　　　　　　　　　游黑㸃㸃大小多寡不一相為<lb/>
　　　　　　　　　隠顯隨從必十四日方周徑日<lb/>
<pb n="KR3f0013_WYG_023-4b"/>
　　　　　　　　　面而出前㸃出後㸃入迄無定<lb/>
　　　　　　　　　期竟不解其何故也<lb/>
　　　　　　　　　用以觀木星則見有四小星左<lb/>
　　　　　　　　　右隨從䕶衛木君者四星隨木<lb/>
　　　　　　　　　有規則有定期又有蝕時則非<lb/>
　　　　　　　　　宿天之星明矣欲知其與木近<lb/>
　　　　　　　　　逺幾何宜先究其經道圏處合<lb/>
　　　　　　　　　下即騐矣<lb/>
　　　　　　　　　用以觀土星則見兩傍有兩小<lb/>
<pb n="KR3f0013_WYG_023-4b"/>
　　　　　　　　　星經久漸益近土竟合而為一<lb/>
<pb n="KR3f0013_WYG_023-5a"/>
　　　　　　　　　如卵兩頭有兩耳焉<lb/>
　　　　　　　　　用以觀宿天諸星較之平時不<lb/>
　　　　　　　　　啻多數十倍而且界限甚明也<lb/>
　　　　　　　　　即如昴宿數不止於七而有三<lb/>
　　　　　　　　　十多鬼宿中積尸氣觜宿中北<lb/>
　　　　　　　　　星天河中諸小星皆難見者用<lb/>
　　　　　　　　　鏡則瞭然矣又如尾宿中距星<lb/>
　　　　　　　　　及神宫北斗中開陽及輔星皆<lb/>
<pb n="KR3f0013_WYG_023-5b"/>
　　　　　　　　　難分者用鏡則見相去甚逺焉<lb/>
　　　　　　　　　是宿天諸星借鏡騐之算之相<lb/>
　　　　　　　　　去幾何絲毫不爽因之而觀察<lb/>
　　　　　　　　　星宿本相星宿所好星宿正度<lb/>
　　　　　　　　　偏度於修厯法尤為切要以上<lb/>
　　　　　　　　　六條是聊述觀天之槩也<lb/>
　　　　　　　　　　一利用於直視<hi>計三條</hi>
　　　　　　　　　樓臺高處用之則逺見山川江<lb/>
　　　　　　　　　河樹林村落雖人物行動如在<lb/>
<pb n="KR3f0013_WYG_023-5b"/>
　　　　　　　　　目前若陡遇兵革之變無論白<lb/>
<pb n="KR3f0013_WYG_023-6a"/>
日即深夜借彼火光用之則逺見敵處營帳人馬器械<lb/>
輜重便知其備不備而我得預為防宜戰宜守或宜安<lb/>
放銃砲功莫大焉<lb/>
海上用之則數十里外之行舟人但見為塊然如山石<lb/>
者我能别其船舟何等帆旂何色或為友伴或為强徒<lb/>
與夫人數之多寡悉無謬焉<lb/>
居室中用之則照見諸逺物其體其色活潑潑地各現<lb/>
本相大西洋有一畫士秘用此法畫種種物像儼然如<lb/>
<pb n="KR3f0013_WYG_023-6b"/>
生舉國竒之以上三條是聊述地海人間之槩也<lb/>
　　　　　　　　　附分用之利<hi>計三端</hi>
　　　　　　　夫逺鏡者二鏡合之以成器者也其<lb/>
　　　　　　　利用既如斯矣乃分之而製造如法<lb/>
　　　　　　　則又各利於用焉即中國所謂眼鏡<lb/>
　　　　　　　也試言之<lb/>
　　　　　　　　一利於苦近視者用之<hi>一條</hi>
　　　　　　　世有自少好逺游喜逺望者年老目<lb/>
　　　　　　　衰則不苦視逺物而苦視近物不耐<lb/>
<pb n="KR3f0013_WYG_023-6b"/>
　　　　　　　三角形射線而耐平行射線習性使<lb/>
<pb n="KR3f0013_WYG_023-7a"/>
　　　　　　　然耳若用逺鏡之中高鏡則物象一<lb/>
　　　　　　　㸃之小散射鏡面從鏡平行入目巧<lb/>
　　　　　　　合其習性視近不勞而自明也然又<lb/>
　　　　　　　有未嘗好逺遊逺望而平日專務平<lb/>
　　　　　　　直是視者亦必老至力衰則視物不<lb/>
　　　　　　　能斂聚其象象形直射恍惚不真若<lb/>
　　　　　　　用中高鏡則物形雖小而暗視之自<lb/>
　　　　　　　大而顯矣<lb/>
<pb n="KR3f0013_WYG_023-7b"/>
　　　　　　　　一利於苦逺視者用之<hi>一條</hi>
　　　　　　　有書生目不去書史視不踰几席習<lb/>
　　　　　　　慣成性喜三角形視近不耐平行視<lb/>
　　　　　　　逺者亦有非繇習慣但眸子精力不<lb/>
　　　　　　　開廣視物象不得員而滿者是二人<lb/>
　　　　　　　者用逺鏡之中窪鏡則物象從鏡角<lb/>
　　　　　　　形入目乃合其習性視物自明矣<lb/>
　　　　　　　　一分用不如合用之無不利<hi>一條</hi>
　　　　　　　人有目精全衰視物全暗者則與無<lb/>
<pb n="KR3f0013_WYG_023-7b"/>
　　　　　　　目同天日不能照固非鏡之所能與<lb/>
<pb n="KR3f0013_WYG_023-8a"/>
力也乃有目精至强視物至明者用鏡亦反加翳焉何<lb/>
也吾人睛中有眸張閉自宜睛底有□屈伸如性高窪<lb/>
二鏡自備目中何以鏡為若二鏡合用之于逺鏡則不<lb/>
然逺鏡者目明益明象顯益顯實備非常之用者也<lb/>
　　原繇<hi>計三端</hi>
　一易象不同而逺鏡獨妙於斜透以為利用之原<hi>計</hi>
　<hi>三條</hi>
是鏡之妙妙乎能易物象也何謂易象蓋凡物之有形<lb/>
<pb n="KR3f0013_WYG_023-8b"/>
者必發越本象於空明中以射人目若象目交接之間<lb/>
無所阻礙則象從徑線直射入目矣茍如為他物形所<lb/>
間則本象或斜透其照而易者有之或反映其照而易<lb/>
者有之乃是鏡易象之妙則妙乎有斜透而無反映此<lb/>
其所以利用也<lb/>
何謂斜透而易反映而易蓋象與目交而為物所間槩<lb/>
有二焉一曰不通光之體一曰通光之體不通光之體<lb/>
可借喻鏡面夫鏡有突如球平如案窪如釜之類其面<lb/>
皆能受物象而其體之不通徹皆不能不反映物象反<lb/>
<pb n="KR3f0013_WYG_023-8b"/>
映之象自不能如本象之光明也所謂反映者此也通<lb/>
<pb n="KR3f0013_WYG_023-9a"/>
　　　　　　　光之體又分二體一謂物象遇大光<lb/>
　　　　　　　明易通徹者比發象元處更光明而<lb/>
　　　　　　　形似廣而散焉一謂物象遇次光明<lb/>
　　　　　　　難通徹者比發象元處少昏暗而形<lb/>
　　　　　　　似斂而聚焉今試以象遇大光明易<lb/>
　　　　　　　通徹者言之即如前圖甲象居盂底<lb/>
　　　　　　　直射乙目乙目可視乙目偏東則象<lb/>
　　　　　　　不現而目不見礙于盂邊也若充水<lb/>
<pb n="KR3f0013_WYG_023-9b"/>
　　　　　　　齊邊則象上映於水遇空明氣之大<lb/>
光明即邪射而象更顯焉甲象更廣散於丙丁邊東目<lb/>
視丙邊即視丙象而象體似居戊處矣即東目更移東<lb/>
尚可見象而象體若更浮戊上矣是又因象映而然也<lb/>
又如舟用篙櫓其半在水視之若曲焉張㫁取魚多半<lb/>
在水視之若短焉乂魚者見魚象浮游水面而投乂刺<lb/>
之必欲稍下於魚乃能得魚蓋水氣兩隔恍惚使然漁<lb/>
夫習之熟知其必然而不知其所以然耳試以象遇次<lb/>
光明難通徹者言之即如上圖甲象在空明氣盂底無<lb/>
<pb n="KR3f0013_WYG_023-9b"/>
水直射盂底乙處乙處可視甲象若戊處則象不射戊<lb/>
<pb n="KR3f0013_WYG_023-10a"/>
　　　　　　　不見礙于盂邊也盂内充水至於丙<lb/>
　　　　　　　丁則空明甲象入水稍暗斂聚於丙<lb/>
　　　　　　　丁邊戊視丁邊則明見甲象而象體<lb/>
　　　　　　　似居己處矣凡此皆所謂斜透者也<lb/>
　　　　　　　夫所云間隔物體大光明能廣散物<lb/>
　　　　　　　象次光明能斂聚物象蓋必大與次<lb/>
　　　　　　　不同體者也若前後二鏡亦既同體<lb/>
　　　　　　　矣而亦有廣散斂聚之别則以同體<lb/>
<pb n="KR3f0013_WYG_023-10b"/>
　　　　　　　而不同形耳前鏡形中高類球鏡而<lb/>
通徹焉是即次光明意也所以照日光能漸聚大光於<lb/>
一㸃而且照日生火照第一等星光能透明於紙上夜<lb/>
借燈光亦能逺照後鏡形中窪類釜鏡而通徹焉是即<lb/>
大光明意也所以照日光則漸散大光至於無光而且<lb/>
照日不能生火不能照星不能逺照正與前鏡相反然<lb/>
照象則甚鮮明也<lb/>
　一射線不一而逺鏡兼攝乎屈曲以為斜透之繇<hi>一</hi>
　<hi>條</hi>
<pb n="KR3f0013_WYG_023-10b"/>
光明之體間隔物象者有正有邪而物象之來有直有<lb/>
<pb n="KR3f0013_WYG_023-11a"/>
　　　　　　　偏以故象直矣而體有未正則象來<lb/>
　　　　　　　之線尚多屈曲况象偏乎體正矣而<lb/>
　　　　　　　象有未直則象來之線亦多屈曲况<lb/>
　　　　　　　體邪乎若二鏡照物之時則必皆正<lb/>
　　　　　　　者也但物象射線不能皆直蓋必射<lb/>
　　　　　　　線直入鏡之中央方無斜透不然射<lb/>
　　　　　　　線去中或近或逺皆不免屈曲所以<lb/>
　　　　　　　皆不能無斜透也<lb/>
<pb n="KR3f0013_WYG_023-11b"/>
　　　　　　　　一視象明而大者繇乎二鏡之合<lb/>
　　　　　　　　用<hi>計二條</hi>
　　　　　　　二鏡之性乃相反以相制者也獨用<lb/>
　　　　　　　則偏並用則得中而成器焉夫逺物<lb/>
　　　　　　　發象從平行線入目則目視逺物亦<lb/>
　　　　　　　必須從平行線視象假若二鏡獨用<lb/>
　　　　　　　其一則前鏡中高而聚象聚象之至<lb/>
　　　　　　　則偏偏則不能平行後鏡中窪而散<lb/>
　　　　　　　象散象之至則亦偏偏亦不能平行<lb/>
<pb n="KR3f0013_WYG_023-11b"/>
　　　　　　　故二鏡合用則前鏡賴有後鏡自能<lb/>
<pb n="KR3f0013_WYG_023-12a"/>
分而散之得乎平行線之中而視物自明後鏡賴有前<lb/>
鏡自能合而聚之得乎平行線之中而視物明且大也<lb/>
前鏡視逺去目如法物象每見其大焉蓋以全鏡之體<lb/>
照物體之分分則見其大矣若鏡目相近則雖鏡體得<lb/>
照全象分分不遺而象則小矣後鏡視逺近目如法視<lb/>
物每見其大焉蓋以全象視物之體若鏡目相逺則以<lb/>
象之一分視物之體而已總之分二鏡而用之則不免<lb/>
昏暗套筒而合用之則彼此相濟視物至大而且明也<lb/>
<pb n="KR3f0013_WYG_023-12b"/>
　　造法用法<hi>計九端</hi>
造鏡至巧也用鏡至變也取不定之法於一定之中必<lb/>
須面授方得了然若但憑書不無差謬今亦撮其大畧<lb/>
而已<lb/>
　一鏡<hi>一條</hi>
造法曰用玻璃製一似平非平之圓鏡曰筒口鏡即前<lb/>
所謂中高鏡所謂前鏡也製一小窪鏡曰靠眼鏡即前<lb/>
所謂中窪鏡所謂後鏡也須察二鏡之力若何相合若<lb/>
何長短若何比例若何茍既知其力矣知其合矣長短<lb/>
<pb n="KR3f0013_WYG_023-12b"/>
宜而比例審矣方能聚一物像雖逺而小者形形色色<lb/>
<pb n="KR3f0013_WYG_023-13a"/>
不失本來也<lb/>
　一筒<hi>一條</hi>
鏡止於兩筒不止於兩筒筒相套欲長欲短可伸可縮<lb/>
　一逺近各得其宜<hi>一條</hi>
用法曰鏡筒相宜以視二百步為定則因之而視數十<lb/>
里視天象視地形無不同之若視二百步以内物形彌<lb/>
近筒鏡彌長逐分伸長物相明亮即為限止大要伸縮<lb/>
宜緩而不宜急<lb/>
<pb n="KR3f0013_WYG_023-13b"/>
　一避眩便觀<hi>計三條</hi>
用以視太陽金星則二者光射明烈故須於近鏡上再<lb/>
加一青綠鏡少禦其烈鏡筒再伸分寸許則光相不眩<lb/>
目力乃精視乃不幻也<lb/>
視太陽又有兩法一加青綠鏡如上所云一不必加青<lb/>
綠鏡只以筒鏡兩相合宜以前鏡直對太陽以白淨紙<lb/>
一張置眼鏡下逺近如法撮其光射則太陽本體在天<lb/>
在紙絲毫不異若用硬紙尺許中翦空圓形冒靠後鏡<lb/>
上則日光團聚下射紙面四暗中光黑白更顯體相更<lb/>
<pb n="KR3f0013_WYG_023-13b"/>
真矣若遇依稀雲霧天太陽本體居明暗中不用綠鏡<lb/>
<pb n="KR3f0013_WYG_023-14a"/>
不用硬紙只以平常格式用目視更快也<lb/>
用以視地形物色前鏡勿對日光以日光照鏡則鏡光<lb/>
與相反昏也<lb/>
　一安放調停<hi>計二條</hi>
將鏡置諸本架或倚著實落處使不搖動視鏡止用一<lb/>
目目力乃專光益聚而象益顯也<lb/>
視欲開廣將鏡牀少少那動欲左而左欲右而右欲上<lb/>
而上欲下而下架無不隨者只用螺絲釘寧住宜堅定<lb/>
<pb n="KR3f0013_WYG_023-14b"/>
不移<lb/>
　一衰目短視用訣<hi>一條</hi>
清目人用此鏡逺視物體更明且大無惑也乃衰目人<lb/>
短視人亦可用蓋筒内後鏡伸長能使易象於前鏡者<lb/>
仍平行線入目縮短能使易象於前鏡者反以廣行線<lb/>
入目一伸一縮能稱衰目短視人則巧妙又在伸縮得<lb/>
宜焉又短視人尋常用眼鏡者今用逺鏡仍用本眼鏡<lb/>
照之亦可<lb/>
　一借照作畫<hi>一條</hi>
<pb n="KR3f0013_WYG_023-14b"/>
室中照鏡畫像全閉門窓務極幽暗或門或窓開一孔<lb/>
<pb n="KR3f0013_WYG_023-15a"/>
大小與前鏡稱取出前鏡置諸孔眼以白淨紙如法對<lb/>
置内室則鏡照諸外像入紙上絲毫不爽摸而畫之西<lb/>
土所謂物像像物者此也<lb/>
　一習用訣<lb/>
欲知鏡之能照逺及小與夫晝夜無異則必於平常試<lb/>
驗置書數十步内晝借日光夜借燈光用鏡照之字字<lb/>
可誦比諸几案上更顯而大焉平常習熟臨大用時庶<lb/>
可無疑謬也<lb/>
<pb n="KR3f0013_WYG_023-15b"/>
　一去垢訣<hi>一條</hi>
兩鏡或受塵垢勿用手揩摸只以新淨絹帛輕輕拂拭<lb/>
即復光明<lb/>
　用鏡測星法<lb/>
前後二鏡各加一積楮圏圏心開圓孔露鏡而以其周<lb/>
掩鏡邊蓋惟邊掩而心孔攝聚星象益加顯著故也孔<lb/>
之大小視鏡光力前圏孔之大以盡見月徑為率月徑<lb/>
約三十分依此為孔以求兩星相距或相凌犯逺近分<lb/>
數舉目可得其法先以鏡向月心目向鏡心一窺而盡<lb/>
<pb n="KR3f0013_WYG_023-15b"/>
得月左右邊際是可凖而用也乃即用以窺星倘亦一<lb/>
<pb n="KR3f0013_WYG_023-16a"/>
窺之中兩星並見則知彼此相距必在三十分内矣於<lb/>
是移筒使一星切居鏡邊以求此星與彼居中星相距<lb/>
之逺近或當月徑之半而贏或當月徑之半而縮其為<lb/>
幾何分數豈不瞭然可辨乎然所謂一窺盡月徑者逺<lb/>
鏡之短者也若其長者所見轉狹一窺不盡必數移窺<lb/>
乃盡焉其法先用鏡定向月心目則左右任移以盡見<lb/>
月邊為率次以鏡切月邊平行徑内某影<hi>月有多影</hi>止記之<lb/>
又以此影切分為邊平行某影止記之如是數窺必盡<lb/>
<pb n="KR3f0013_WYG_023-16b"/>
月徑即可得每窺滿圏所容之分數幾何於是用以測<lb/>
星或亦再三移窺則併移窺所得分數總計之即是兩<lb/>
星相距之分數矣<lb/>
　用鏡測交食法<lb/>
安器於本架筒伸縮令得宜用以直對太陽或太隂焉<lb/>
餘法與視太陽前二法同外所用淨紙預畫一線成圏<lb/>
圏中畫徑線一平分之徑線上畫短線十平分之圏線<lb/>
之大約以二寸為率過大與過小皆足礙光臨測時務<lb/>
使紙與鏡直對平行毋少欹側其相去逺近以光滿圏<lb/>
<pb n="KR3f0013_WYG_023-16b"/>
為率鏡一面向紙一面向日或月當其初虧止見光劣<lb/>
<pb n="KR3f0013_WYG_023-17a"/>
有似游氣後乃黒影漸侵邊内明缺此時務使圏之徑<lb/>
線正與缺當乃視短線即得交食分數<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0013_WYG_023-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　新法算書卷二十三<lb/>
</p>
<p>
</p>
  </div>
</body>
</text>
</TEI>
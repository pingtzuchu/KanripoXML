<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>異魚圖贊箋卷一</head>
    <p>
<pb n="KR3i0049_WYG_001-1a"/>
欽定四庫全書<lb/>
　異魚圖贊箋卷一　　　　明　楊慎　原本<lb/>
　　　　　　　　　　　　大學士胡世安箋<lb/>
　　總贊<lb/>
魚之為字燕尾相似水蟲之中實繁厥類鱗鬛風濤抑<lb/>
龍之次百種千名研桑莫記圖贊所取亦祗以異<lb/>
　鱗物說文□水蟲也象形魚尾與燕相似故□作四<lb/>
　㸃非火非炙魚部凡一百有三始䱵終鯜　淮南子<lb/>
<pb n="KR3i0049_WYG_001-1b"/>
　鱗蟲三百六十而神龍為之長又云介鱗生蛟龍蛟<lb/>
　龍生鯤鯤生鯁鯁生建邪建邪生庶魚凡鱗者生于<lb/>
　庶魚介墰生龍先龍先生𤣥黿𤣥黿生靈龜靈龜生<lb/>
　庶龜凡介者生于庶龜注介鱗鱗之先介墰介之先<lb/>
　也按段成式以龜為魭此盖龜魚之始也　符子觀<lb/>
　于龍門有魚奮鱗鼔鬐登乎龍門而為龍以實應也<lb/>
　　神農書龍八十一鱗具九九之數鯉三十六鱗具<lb/>
　六六之數乾坤之用也鯉為魚王故爾雅釋魚以冠<lb/>
<pb n="KR3i0049_WYG_001-2a"/>
　篇<lb/>
　　鯤<lb/>
鯤本魚子細如蠶茸莊周寓言鯤化為鵬譬彼詩頌雕<lb/>
育桃蟲千古言詮誰發其䝉<lb/>
　莊子北溟有魚其名為鯤鯤之大不知其幾千里此<lb/>
　寓言也按内則卵醬卵音鯤國語魚禁鯤鮞皆以鯤<lb/>
　為魚子至小之物莊子乃以至小為至大便是滑稽<lb/>
　之開端後人不得其意晉江逌詩巨鼇戴蓬萊大鯤<lb/>
<pb n="KR3i0049_WYG_001-2b"/>
　運天池倐忽雲雨興俯仰三洲移孫放詩巨細同工<lb/>
　焉物化無常歸脩鯤解長鱗鵬起扇雲飛撫翼摶積<lb/>
　風仰凌垂大翬皆不得其言詮也雖郭象之𤣥奥沉<lb/>
　思亦誤况司馬彪輩乎後世禪宗衲子却得其意故<lb/>
　有龜毛兔角石女懐胎一口吸盡西江水新羅日午<lb/>
　打三更之偈亦可信以為實事耶余嘗謂天地乃一<lb/>
　大戯塲典籍乃古今大劇本千載而下不得其解皆<lb/>
　矮人觀塲也元儒南充范無隠有是説而余推衍之<lb/>
<pb n="KR3i0049_WYG_001-3a"/>
　<hi>升菴原注</hi>載按字書亦巨魚魚子並注應兩存之<lb/>
　　魴鯉<lb/>
伊雒魴鯉天下最美伊雒鯉魴貴于牛羊雒口黄魚天<lb/>
下不如<hi>河雒記引諺</hi>
　里語雒鯉伊魴貴于牛羊言雒水渾深宜鯉伊水清<lb/>
　淺宜魴也又曰居就糧梁水魴今遼東梁水之魴特<lb/>
　肥而厚　汝墳註魴身廣而薄少力細鱗尾白廣州<lb/>
　記廣而肥甜魚之美者也埤雅云魴一名魾今之青<lb/>
<pb n="KR3i0049_WYG_001-3b"/>
　鯿細鱗縮項濶腹魚之美者然弱魚也其廣方其厚<lb/>
　褊故一曰魴一曰鯿爾雅翼説苑陽晝曰夫投綸錯<lb/>
　餌迎而吸之者陽鱎也其為魚也薄而不美若亡若<lb/>
　存若食若不食者魴也其為魚也博而味厚今網罟<lb/>
　者乃以魴易取豈難于釣而易于網耶詩稱魴魚赬<lb/>
　尾説者以魚勞則尾赤左傳如魚竀尾衡流而方羊<lb/>
　裔焉鄭氏以魚肥則尾赤二説雖不同然魚肥則不<lb/>
　耐勞不耐勞則易赤以魴言之其體博大而肥不能<lb/>
<pb n="KR3i0049_WYG_001-4a"/>
　運其尾加之以衡流則其勞甚矣宜其尾之赬也<lb/>
　林日瑞漁書海魴身扁而博縮頭穹脊兩傍似翼上<lb/>
　青而腹白有尾長似牛尾肉無細骨尾中有刺捕者<lb/>
　多為所蟄尚有黄魴黒魴燕魴味佳而無尾錦魴皮<lb/>
　有硬珠似沙皮可以飾劍又一種名金絲魴出自閩<lb/>
　福寧肉有絲如金色味甚佳毛詩所云皆河産也與<lb/>
　海産不倫　神農書鯉最為魚之主今人以盤水養<lb/>
　之雖困鱗不反白盖徤魚也續博物志鯉魚大小脊<lb/>
<pb n="KR3i0049_WYG_001-4b"/>
　並三十六鱗雜俎亦云脊鱗一道每鱗有小黑㸃大<lb/>
　者皆三十六鱗古語云五尺之鯉與一寸之鯉大小<lb/>
　雖殊而鱗之數等是也述異記鯉魚滿三百六十蛟<lb/>
　龍輒率而飛去一年置一神守之則不去矣神龜也<lb/>
　　陶朱公曰以六畆地為池池中有九洲則周遶無<lb/>
　窮自謂江湖也求懐子鯉魚三赤<hi>尺仝</hi>者二十頭牡鯉<lb/>
　魚三赤者四頭以二月上庚日内<hi>納仝</hi>池中令水無聲<lb/>
　魚必佳<hi>一作生</hi>所以養鯉者鯉不相食易長也至四月<lb/>
<pb n="KR3i0049_WYG_001-5a"/>
　内一神守六月内二神守八月内三神守神守者鼈<lb/>
　也内之則魚不飛去至來年二月可得一赤者一萬<lb/>
　五千二赤者四萬五千三赤者萬枚直五千可得榆<lb/>
　莢一年二十五萬又明年一赤者十萬二赤者五萬<lb/>
　三赤者五萬四赤者四萬畱二赤者二千為種餘可<lb/>
　得榆莢五百十五萬候至來年不可勝計也九洲八<lb/>
　谷谷上立水二赤谷中立水六赤　宋費樞釣磯立<lb/>
　談云鯉一名穉龍<lb/>
<pb n="KR3i0049_WYG_001-5b"/>
　　赤鯉<lb/>
霧光憤世自投盧川盧川水伯赤鯉送旃易名琴髙化<lb/>
形而仙至今揚光清泠之淵<lb/>
　事見符子及吳地記畫圖有水仙乘赤鯉者即其人<lb/>
　按列仙傳及一統志琴髙趙人<hi>一云涇縣</hi>為宋康王舍人<lb/>
　善鼓琴行彭涓之術浮㳺冀涿間二百餘年後入碭<lb/>
　水中取龍子與諸弟子期曰當潔齋待我於水傍果<lb/>
　乗赤鯉來坐畱一月復入水去魏都賦琴髙入水而<lb/>
<pb n="KR3i0049_WYG_001-6a"/>
　不濡時乘赤鯉而周旋陶𢎞景云鯉為諸魚之長形<lb/>
　既可愛又能神變乃至飛越江湖所以仙人琴髙乘<lb/>
　之也　崔豹云交州人呼赤鯉為𤣥駒白鯉為白驥<lb/>
　黄鯉為黄騅雜俎唐律鯉號赤鯶公　博異記王昌<lb/>
　齡誤投金錯刀水中忽有赤鯉入舟剖腹得刀　又<lb/>
　述異記江隂北有子英廟子英即野人也善入水捕<lb/>
　魚得一赤鯉將着家池中養之後長徑一丈有角翅<lb/>
　謂子英曰我迎汝身汝上我背遂升於天為神仙晉<lb/>
<pb n="KR3i0049_WYG_001-6b"/>
　時人　一種通身紅如金曰金鯉一種尾如鳬或三<lb/>
　岐或兩岐曰金鳬魚宋髙宗養之池中寘水銀其下<lb/>
　者也時金元昌而翫以為樂悖矣<lb/>
　　嘉魚<lb/>
南有嘉魚出于丙穴黄河鮇魚佳味相頡最宜為脡鬲<lb/>
以蕉葉不爾脂腴將滴火滅<lb/>
　詩南有嘉魚烝然罩罩雜見水經蜀都賦任豫益州<lb/>
　記樊綽雲南記博物志丙穴穴向丙也餘東序録謂<lb/>
<pb n="KR3i0049_WYG_001-7a"/>
　丙日嘉魚出穴河陽稱鮇魚言味美也按蜀志成都<lb/>
　諸縣皆有細鱗似鱒俗謂拙魚言性鈍也夔府達州<lb/>
　東北明通廢縣井峽中凡十穴皆産嘉魚春社前即<lb/>
　出穴秋社即歸其出也止于巴渠龍脊灘首有黑㸃<lb/>
　謂照映星象相感而成長身細鱗肉白如玉其味自<lb/>
　鹹盖食鹻泉也他如開縣石門山盤頭洞梁山縣栢<lb/>
　枝山下雅州城南皆産皆丙穴又沔縣大景山與小<lb/>
　景山相連有穴方圓三丈餘其口向丙有水潛流二<lb/>
<pb n="KR3i0049_WYG_001-7b"/>
　三月有魚長八九寸從穴中出公孫述傳蜀有魚鹽<lb/>
　兩穴利注漢中二魚穴常以三月取之穴口向丙食<lb/>
　乳水味美食之令人肥健悦澤故名埤雅嘉魚鯉質<lb/>
　鱒鱗肌肉甚美食乳泉出丙穴　鮇魚出黄河口東<lb/>
　山經諸鉤山廣圓百里多寐魚按寐即鮇音味嘉魚<lb/>
　類也　范成大桂海虞衡志嘉魚狀如小鰣魚多脂<lb/>
　味極腴美出梧州大山人作鮓餉逺　劉恂嶺表録<lb/>
　異蒼梧戎縣江水日出嘉魚肥美衆魚所莫及每炙食<lb/>
<pb n="KR3i0049_WYG_001-8a"/>
　以芭蕉隔火恐脂滴火滅也又可作脡　潯州貴縣<lb/>
　西有嘉魚井泉通江中中有嘉魚臨水觀之厯厯可<lb/>
　數　録異記嘉魚䱓魚也形如鱒人以芭蕉隔火炙<lb/>
　之肥美莫及宋祁方物贊云南有丙穴厥産嘉魚鯉<lb/>
　質鱒鱗為味珍腴<lb/>
　　蒲魚<lb/>
蜀有蒲魚其形如粥出于郫縣蒲村之麓<hi>魏武帝四時食制</hi>
　或曰<graphic n="KR2424" url="https://raw.githubusercontent.com/kanripo/KR-Gaiji/master/images/KR2424.png" mimeType="image/png"/>魚今廣州亦曰蒲魚杜詩魚知丙穴繇來美<lb/>
<pb n="KR3i0049_WYG_001-8b"/>
　酒憶郫筒不用沽注引沔南丙穴沔去郫千里不應<lb/>
　逺取盖即此魚也其魚亦出於穴韓詩蒲魚尾如蛇<lb/>
　口眼不相營<lb/>
　　八魚異性色<lb/>
鰋偃鯉俯鱧圓魴方䱾青鯶赤鰻白鱨黄<hi>陸佃</hi>
　說文鰋大鮎本作鮧亦作鮷偃額兩目上陳額大尾<lb/>
　小身滑無鱗一云白額魚性好偃或云匽訓匿鮎善<lb/>
　自藏以避網罟故從匽魚麗註鰱也　鯉赤鱗浮泳<lb/>
<pb n="KR3i0049_WYG_001-9a"/>
　水中首俛于尾或作䱝鯟按篇海䱝牌皮二音黑鯉<lb/>
　鯟音東似鯉　鱧鮦也爾雅翼鱧魚圓長斑㸃有七<lb/>
　作北斗象夜則仰首向北拱之即今黑鱺　魴縮項<lb/>
　穹脊細鱗博腹其味腴其色青白以體方故名　䱾<lb/>
　大青魚詳後青魚箋　鯶似鱒而大色赤一曰惟鯶<lb/>
　魚良其口濶而盆首似鯉而身圓食草而易長謂之<lb/>
　草魚爾雅翼作鯇按本草鯇<hi>音患</hi>魚一名鰀<hi>音緩</hi>魚一名<lb/>
　草魚郭璞作鯶其性舒緩故有鰀名因食草又有草<lb/>
<pb n="KR3i0049_WYG_001-9b"/>
　名李時珍云形長身圓肉厚而鬆狀類青魚又有青<lb/>
　鯇白鯇二種白者味勝商人多䱒之　鰻似鱔無鱗<lb/>
　甲腹下白背青色有雄無雌以影漫鱧而生子故名<lb/>
　亦作□廣韻鰻[魚*黎]鰻鯠一物耳　詩注鱨鯣也今黄<lb/>
　頰魚似燕頭魚身形厚而長大頰骨正黄魚之大而<lb/>
　有力解飛者釋名黄顙魚續博物志食黄顙魚後飲<lb/>
　荆芥湯必死一名揚合黄舊説此魚膽春夏近下秋<lb/>
　冬近上<lb/>
<pb n="KR3i0049_WYG_001-10a"/>
　　鱮鮒<lb/>
清撿出佳鱮濁撿出好鮒美珍于常味取以二月初<hi>水經</hi>
<hi>注</hi>
　一統志沔縣度水有二源曰清撿濁撿在今陽平關<lb/>
　清水出鱮魚濁水出鮒魚味皆美常以二八月取之<lb/>
　　李時珍云酒之美者曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>魚之美者曰鱮陸佃云<lb/>
　好羣行相與也故名鱮相連也故名鰱傳云魚屬連<lb/>
　行是已　博雅鱃魚名鮒鱮按南山經旄山蒼體之<lb/>
<pb n="KR3i0049_WYG_001-10b"/>
　水出焉西注于展水中多鱃魚<hi>注今鰕鰌</hi>其狀如鯉而大<lb/>
　首食者不疣又欽山師水出焉太山鉤水出焉北注<lb/>
　勞水中皆多鱃<lb/>
　　鮒<lb/>
洞庭之鮒出于江渂<hi>即岷或作汶</hi>宏<hi>一作紅</hi>腴青顱朱尾碧鱗<lb/>
<hi>劉邵七華節文</hi>
　鮒一名<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>吕子曰魚之美者洞庭之鮒其魚肉厚味<lb/>
　美性不食釣本草云即鯽色黑而體促腹大而脊隆<lb/>
<pb n="KR3i0049_WYG_001-11a"/>
　所在池沼皆有之埤雅此魚旅行吹沫如星以相即<lb/>
　曰鯽以相附曰鮒易井谷射鮒少牢饋食曰魚用鮒<lb/>
　十有五而俎月十五日而盈也蓋美鮒也　神異經<lb/>
　東南海中有温湖鮒魚生焉食之宜暑而避風寒<lb/>
　養魚經有土附之魚似黑鯉而短小附土而行不似<lb/>
　他魚浮水故名京口録首大而身小謂之吐<graphic n="KR3960" url="https://raw.githubusercontent.com/kanripo/KR-Gaiji/master/images/KR3960.png" mimeType="image/png"/>　雨<lb/>
　航雜録吐哺魚名土附以其附土而行也或曰食物<lb/>
　嚼而吐之故名未審一種否<lb/>
<pb n="KR3i0049_WYG_001-11b"/>
　　鱮<lb/>
緡調餌芳可獲鱮魚網魚得鱮不如噉茹或名曰鱅其<lb/>
性慵如<hi>説苑子賤語又古諺</hi>
　埤雅鱮性亦旅行故制字從與釋名亦稱鰱失水即<lb/>
　死弱魚也亦作魣敝笱註謂似魴厚而頭大李時珍<lb/>
　云狀似鱅而頭小形扁細鱗肥腹其色最白故西征<lb/>
　賦云華魴躍鱗素鱮揚鬐　六韜緡隆餌重則嘉魚<lb/>
　食之緡調餌芳則庸魚食之庸魚鱅也似鱒而黑大<lb/>
<pb n="KR3i0049_WYG_001-12a"/>
　首性慵弱不健魚之不美者故有不如啖茹之諺一<lb/>
　説鯇食草鱮食鯇矢故以為不美然詩稱孔樂韓土<lb/>
　川澤訏訏魴鱮甫甫則昔人美之矣　說文鱅本作<lb/>
　鰫一名鱮幽州曰胡鱅按本草鱅一名鱃魚中之下<lb/>
　品盖庸常以供羞食者故名鄭𤣥作溶魚李時珍云<lb/>
　狀似鰱而色黑其頭最大有至四五十斤味亞于鰱<lb/>
　鰱之美在腹鱅之美在頭或以鰱鱅一物誤矣首之<lb/>
　大小色之黑白大不相侔又按釋名鰫魚似牛音如<lb/>
<pb n="KR3i0049_WYG_001-12b"/>
　豕目旁有骨食之鯁人不可出曰乙惟東海鰫魚有<lb/>
　之非爾雅魚腸曰乙也據二説則鱅鰫俱非鱮豈有<lb/>
　另種同名者耶<lb/>
　　鱒<lb/>
鞏雒之鱒割以為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>分芒析縷細亂蠻足<hi>張平子七問節文</hi>
　爾雅鮅鱒注赤目魚似鯶而小多獨行故从尊此魚<lb/>
　處處有之赤脉貫瞳身圓而長鱗細于鯶青質赤章<lb/>
　好食螺蚌善于遁網者是矣　養魚經有難長之秧<lb/>
<pb n="KR3i0049_WYG_001-13a"/>
　曰猛艘其首黄色曰螺師青以其食螺師也故名爾<lb/>
　雅翼鱒魚食螺蚌是也其口尖期年而鼻竅始通不<lb/>
　得通則死長至尺許乃易大　詩九罭之魚鱒魴盖<lb/>
　鱒員魴方君子道以員内義以方外周公之徳具焉<lb/>
　故詩以取喻<lb/>
　　鯽魚<lb/>
滇池鯽魚冬月可薦中含腴白號水母線北客乍餐以<lb/>
為麵纜<hi>樊綽</hi>
<pb n="KR3i0049_WYG_001-13b"/>
　甫夷志蒙舎地有鯽魚大者重五斤西洱河及滇池<lb/>
　冬月多鯽魚　孟詵云鯽魚平胃氣調中益五藏和<lb/>
　蓴作羮食良又鯽魚狀頗同味則有殊䲙是櫛化鯽<lb/>
　是稷米所化其魚腹上猶有米色寬大者是鯽背髙<lb/>
　腹狹小者䲙功稍不及鯽按米化之說恐不盡然<lb/>
　李時珍云鯽喜猥泥不食雜物故能補胃冬月肉厚<lb/>
　子多其味尤美丹溪云諸魚屬火獨鯽魚屬土有調<lb/>
　胃實腸之功但多食亦能動火　神異經潯陽青林<lb/>
<pb n="KR3i0049_WYG_001-14a"/>
　湖鯽大者二尺餘小者滿尺食之肥美可止寒熱又<lb/>
　東南海内祖洲上有恒湖鯽長八尺食之宜暑而避<lb/>
　風　志安福蜜湖産鯽味甘如蜜奉化出青鯽佳石<lb/>
　門青陽渾出石鯽魚又有重唇魚雙鱗魚皆鯽類竒<lb/>
　品也又滁州成濠出風鯽甚巨　范蠡種魚經以竹<lb/>
　刀剖活鯽入水銀少許同水滓油菜裹之和拌納魚<lb/>
　腹中再以菜裹魚縣空處四十九日取河水一盆用<lb/>
　魚腹中子一二粒置中以物盖之少時一粒即成一<lb/>
<pb n="KR3i0049_WYG_001-14b"/>
　魚<lb/>
　　鮆魚<lb/>
浮玉之山北望具區苕水出焉中多鮆魚胡蝶所化鮤<lb/>
鱴長須<lb/>
　山海經浮玉山北望具區苕水出于其隂中多鮆魚<lb/>
　又汾水多魮魚狀如鯈而赤鱗其音如叱食之不驕<lb/>
　尾有毒按汾産似另種　爾雅鮤鱴刀注鮆魚蘇子<lb/>
　瞻知有江南風物否桃花流水鮆魚肥注狹薄長鬚<lb/>
<pb n="KR3i0049_WYG_001-15a"/>
　太湖中饒　黄省曾養魚經鮆狹薄而首大長者盈<lb/>
　尺俗呼刀鱭初春出于湖　馮元成雨航雜録鮆刀<lb/>
　魚一名魮與石首魚皆以三月八日出文選所謂鯼<lb/>
　魮順時而往還是也子多而肥腹皆似刀夏初曝乾<lb/>
　可以致逺又名䱥　李時珍云即鱭生江湖中三月<lb/>
　始出狀如削木片亦如長薄尖刀形細鱗白色吻上<lb/>
　有二硬須腮下有長鬛如麥芒腹下有硬角刺快利<lb/>
　若刀腹後近尾有短鬛肉中多細刺煎炙或作鮓鱐<lb/>
<pb n="KR3i0049_WYG_001-15b"/>
　皆美烹煮不如淮南子鮆魚飲而不食鱣鮪食而不<lb/>
　飲　嶺表録異嘗有人浮南海泊于孤岸忽有一物<lb/>
　如蒲帆飛過海將近舟舟人競以物擊之如帆者盡<lb/>
　碎墜舟上視之乃蛺蝶也去其翅足秤之得肉八十<lb/>
　斤啖之肥美如魚盖此蝶將入水化魚也胡蝶化魚<lb/>
　此一證<lb/>
　　鱸魚<lb/>
鱸魚肉白如雪不腥東南佳味四腮獨稱金虀玉膾擅<lb/>
<pb n="KR3i0049_WYG_001-16a"/>
美寧馨<lb/>
　吳都鱸魚膾八九月霜下時收鱸三尺以下劈作鱠<lb/>
　浸洗布包瀝水乾置盤内取香柔花葉相間切葱和<lb/>
　鱠拌令匀霜鱠肉白如雪且不腥名金虀玉鱠松江<lb/>
　志華亭谷有水縈繞百餘里乃長泖之異名出鱸魚<lb/>
　按鱸出松江者獨四腮隋煬帝謂金虀玉膾東南佳<lb/>
　味亦見拾遺記　養魚經鱸魚四腮巨口而細鱗非<lb/>
　江海之産則三腮金谷園記秋中繇海而入江可以<lb/>
<pb n="KR3i0049_WYG_001-16b"/>
　作鱠京口録有二種曰脆鱸曰爛鱸閩志鱸身有黑<lb/>
　文按黑色曰盧此魚白質黑章故名李時珍云出以<lb/>
　四五月長僅數寸狀似鱖<lb/>
　　鱏鰉<lb/>
鱏鰉逆流不過鎻江<hi>在叙州</hi>灘崩秭歸<hi>癸卯年事</hi>又隔巫陽魚<lb/>
官空設玉板不嘗<lb/>
　鱏鱘䲋仝養魚經江海之産有鱘鰉之魚其長丈餘<lb/>
　鼻端有肉骨四分身之一兩頰之肉謂之鹿頭可以<lb/>
<pb n="KR3i0049_WYG_001-17a"/>
　為鮓京口録云是兩種鱘肉色白鰉肉色黄廣州謂<lb/>
　之鱘龍之魚云類龍而無角按釋名鱏王鮪也碩人<lb/>
　註鱣魚似龍黄色鋭頭口在頷下背上腹下皆有甲<lb/>
　大者千餘斤鮪似鱣而小黑青色　陳藏器云鱘魚<lb/>
　味甘平無毒主益氣補虛令人肥健生江中背如龍<lb/>
　長一二丈鼻上肉作脯名鹿頭一名鹿肉補虛下氣<lb/>
　子如小豆食之肥美殺腹内小蟲　續博物志鱣無<lb/>
　鱗長鼻軟骨俗謂玉板江東呼黄魚南越志䲋屬長<lb/>
<pb n="KR3i0049_WYG_001-17b"/>
　數丈而骨可啖似黄䱦而長其魚大如五斗奩每三<lb/>
　月中從河上于孟津捕之黄肥堪作鮓　黄衷海語<lb/>
　鰉有二種常鰉類鰣魚而小河海皆産也海鰉身首<lb/>
　差短嵗二八月羣至數百騰于沙嶼移時化為鳥俗<lb/>
　呼火鳩是也海濵居民候其上也譟而驚之化者纔<lb/>
　十五鱗鬛全不開者不全化矣居人羞者市者瀕海<lb/>
　皆足<hi>按鱣釋名黄魚大者曰王鱣一名蠟魚一名玉板魚詳後鰉魚含光二箋</hi>
　　洄魚<lb/>
<pb n="KR3i0049_WYG_001-18a"/>
河豚藥人時魚多骨兼此二美而無兩毒粉紅雪白洄<lb/>
魚堪録西施乳㴙水羊胛熟<lb/>
　釋名鮠即鮰李時珍云鮠生江淮間無鱗甲亦鱘屬<lb/>
　也頭尾身鬐俱似鱘狀惟鼻短爾口目亦在頷下骨<lb/>
　不柔脆腹似鮎魚背有肉鬐尾有岐北人呼鱯南人<lb/>
　呼鮠並與鮰音相近今通稱鮰而鱯鮠之名不彰矣<lb/>
　其名<graphic n="KR2779" url="https://raw.githubusercontent.com/kanripo/KR-Gaiji/master/images/KR2779.png" mimeType="image/png"/>者鱯音之轉秦人謂其發癩又稱䲚魚　漁<lb/>
　書一云鮠魚生海中大如石首不腥作膾如雪隋吳<lb/>
<pb n="KR3i0049_WYG_001-18b"/>
　都進鮠魚膾取快日曝乾瓶盛臨時以布裹水浸用<lb/>
　與祁膾無異　補筆談一卷内載河豚<graphic n="KR2424" url="https://raw.githubusercontent.com/kanripo/KR-Gaiji/master/images/KR2424.png" mimeType="image/png"/>鮠回規之<lb/>
　辨甚詳海語云河豚出于江湖者皆不盈尺海中大<lb/>
　者如豕腹雜紅黄文采可玩常魚率順水而逰此則<lb/>
　旋迴戯躍噴沫之聲烏烏如訓狐舶人聞其聲知其<lb/>
　下有河豚也以小絙繫义鏢擲而獲之有重數十斤<lb/>
　者　李時珍云河豚狀如科斗大者尺餘背色青白<lb/>
　有黄縷文無鱗無腮無膽腹下白而不光率以三頭<lb/>
<pb n="KR3i0049_WYG_001-19a"/>
　相從為一部彼人春月甚貴之尤重其乳原有二種<lb/>
　色淡黑有文點者名斑魚毒最甚陶覽云河豚魚雖<lb/>
　小而獺及大魚不敢啖之王充論衡云萬物含太陽<lb/>
　火氣而生者皆有毒在魚則鮭與<graphic n="KR3034" url="https://raw.githubusercontent.com/kanripo/KR-Gaiji/master/images/KR3034.png" mimeType="image/png"/>䱙故鮭肝死人<lb/>
　<graphic n="KR3034" url="https://raw.githubusercontent.com/kanripo/KR-Gaiji/master/images/KR3034.png" mimeType="image/png"/>䱙螫人　談乘水鹹淡之交出河豚怒氣滿腹腹<lb/>
　中之膟曰西施乳博雅云鯸䱌魨也觸物即怒魨即<lb/>
　豚按唐平曽獻李固鯸鮧賦言此魚觸物而怒翻身<lb/>
　上波録異記鯸鮧魚文斑如虎俗云煑之不熟食者<lb/>
<pb n="KR3i0049_WYG_001-19b"/>
　必死饒州有吳生因誤傷妻成訟舉族懼有明刑之<lb/>
　辱餉以生鯸鮧如是數四竟不能害益加充悦俄㑹<lb/>
　赦𦙍嗣繁衍以夀終　雨航雜録黄駒即<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>魚俗所<lb/>
　謂河豚也一名鮭一名嗔一名鮠一名䲭夷一名鯸<lb/>
　鮐其肝最毒獨眼者尤甚海上人得之去其頭尾用<lb/>
　橄欖甘蔗煑之然初出時可食至後則其毒尤甚諺<lb/>
　曰蘆青長一尺不與河豚作主客予鄉春時延客不<lb/>
　得此為不敬然亦有食而死者或曰煑熟則無患多<lb/>
<pb n="KR3i0049_WYG_001-20a"/>
　食亦發瘍厚生者所當慎樂清人名烏狼膏　陳藏<lb/>
　器云<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>魚肝及子有大毒入口爛舌入腹爛腸肉小<lb/>
　毒人亦食之煑之不可近鐺當以物懸之一名鶘夷<lb/>
　魚以物觸之即嗔腹如氣毬亦名嗔魚腹白背有赤<lb/>
　道如印其目得合與諸魚不同海中者大毒江中者<lb/>
　次之　養魚經河豚目能開闔能作聲鱗中之毒品<lb/>
　也凡烹調腹之子目之精脊之血必盡棄之洎二皮<lb/>
　肉肝之有斑眼之赤肝之獨包鉗之一異具不可食<lb/>
<pb n="KR3i0049_WYG_001-20b"/>
　中毒者水調槐花末或龍腦水或橄㰖子皆可解反<lb/>
　荆芥等風藥服風藥而食之者死物類相感志以荆<lb/>
　芥煑其子候如芡大易荆芥再煮至復小乃可食又<lb/>
　有斑魚似河豚而小食者雖無恙然亦其種類<hi>時珍以毒</hi>
　<hi>更甚</hi>　洄魚一名水底羊東坡有洄魚詩<lb/>
　　時魚<lb/>
時魚似魴厥味肥媺品髙江東價百鱣鮪界江而西謂<lb/>
之瘟魚棄而不餌<lb/>
<pb n="KR3i0049_WYG_001-21a"/>
　養魚經鰣魚盛于四月鮮白如銀其味甘美多骨而<lb/>
　速腐廣州謂之三黧之魚閩志大者長數尺春末有<lb/>
　之　李時珍云鰣形秀而扁似魴而長肉白中多細<lb/>
　刺如毛何景明稱其銀鱗細骨彭淵材恨其美而多<lb/>
　刺也大者不過三尺腹下有三角硬鱗如甲其肪亦<lb/>
　在鱗甲中自甚惜之其性浮㳺漁人以絲網沉水數<lb/>
　寸取之一絲罣鱗即不復動才出水即死且易餒敗<lb/>
　袁達禽蟲述云鰣魚罥網而不動護其鱗也不宜烹<lb/>
<pb n="KR3i0049_WYG_001-21b"/>
　煑惟以筍莧芹荻之屬連鱗煑蒸食乃佳亦可糟藏<lb/>
　之鱗與他魚不同石灰水浸過曬乾層層起之以作<lb/>
　女人花鈿甚良　雨航雜録箭魚即鰣魚也腹下細<lb/>
　骨如箭簇首夏以時至而名本朝甚貴之本草稱其<lb/>
　補虚勞稍發疳痼肋似箭而小　武林遺事每嵗五<lb/>
　月富春江上時魚最盛䱷人捕之移時百里達於城<lb/>
　市或云此魚自漢江來非富春産富春上下非夏無<lb/>
　此人以是竒之　按孫愐云時魚出江東今江中皆<lb/>
<pb n="KR3i0049_WYG_001-22a"/>
　有而江東獨甚應天府以充貢每四月鱭魚出後即<lb/>
　出云從海泝上人甚珍之惟江以西呼作瘟魚畏而<lb/>
　不食<lb/>
　　鮧魚<lb/>
鮧魚偃額兩目上陳頭大尾小身滑無鱗或名曰鮎粘<lb/>
滑是因<hi>爾雅翼</hi>
　釋名鮧一名鰋又名鮎無鱗大首偃額大口大腹鮠<lb/>
　身鱧尾有齒有胃有鬚者是矣生流水者色青白生<lb/>
<pb n="KR3i0049_WYG_001-22b"/>
　止水者色青黄大者亦至三四十斤赤目赤鬚無腮<lb/>
　者殺人　説文<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>訓鮀即鮎按鮎粘滑無鱗韓保昇<lb/>
　謂口腹俱大者曰鱯背青口小名鮡背黄腹白名鮠<lb/>
　江東通呼作鮧其字亦作鮷鯷李時珍云凡食鮎鮠<lb/>
　先割翅下懸之則涎自流盡不粘滑也　衍義云鮧<lb/>
　魚形少類獺有四足腹重墜如囊身㣲紫色嘗剖之<lb/>
　中有三小蟹又有四五小石塊如指面許小魚五七<lb/>
　枚然無鱗與鮎鮠相類今未見用者按此似名同而<lb/>
<pb n="KR3i0049_WYG_001-23a"/>
　種别<lb/>
　　鯷<hi>音題</hi>
魚有名鰾<hi>匹妙切</hi>亦號為鯷化而為人曾謁仲尼鬛㦸鱗<lb/>
甲由也仆之陳蔡之厄天濟聖饑<hi>衝波傳</hi>
　云名鰾者疑承本草鱁鮧注而譌之也盖鱁鮧釋名<lb/>
　鰾陳藏器音逐題乃魚白而李時珍音逐夷云音題<lb/>
　乃鮎也大觀本草鱁鮧作鱁鯷　養魚經鯷大首方<lb/>
　口背青黑而無鱗是多涎　按傳孔子厄於陳蔡夜<lb/>
<pb n="KR3i0049_WYG_001-23b"/>
　有一人長九尺皁衣髙冠咤聲動左右子路出與戰<lb/>
　相搏乆之孔子曰何不探其腮如其言仆于地乃一<lb/>
　大鯷魚也孔子曰此物胡為來哉吾聞物老則羣精<lb/>
　依之凡六畜之物皆能為怪故謂之五酉<hi>一作酋</hi>五行<lb/>
　之方皆有其物酉者老也物老則為怪殺之則已<lb/>
　　鱟<hi>音蔲</hi>魚<lb/>
鱟形如帆與便面同厥足二六雌常負雄漁人取之必<lb/>
得其雙子如麻子南醬是供<lb/>
<pb n="KR3i0049_WYG_001-24a"/>
　爾雅翼形如恵文亦如便面恵文者秦漢以來武冠<lb/>
　也便面古扇也背黑而穹張敞所用以拊馬者今號<lb/>
　溫凉扇大率鱟善候風故其音如候也其雌負雄雖<lb/>
　風濤終不解故號鱟媚失䧺則不能獨活腹中子無<lb/>
　數如麻子大或云亦罅裂而生未知其審　雜俎鱟<lb/>
　雌常負䧺而行漁者必得其雙南人列肆賣之䧺者<lb/>
　少肉<hi>埤雅云雄多肉</hi>舊說過海輒相負於背髙尺餘如帆乘<lb/>
　風㳺行今殻上一物髙七八寸如石珊瑚俗呼鱟帆<lb/>
<pb n="KR3i0049_WYG_001-24b"/>
　成式荆州得一枚　王敬美閩部疏鱟之為物介而<lb/>
　中坼厥血蔚藍熟之純白尾鋭而長觸之能刺㫁而<lb/>
　置地其行郭索雌常負雄觸笱而逝或得其雄雌亦<lb/>
　就斃瀕海諸郡以鱟皮代杓嵗省銅千餘斤　李時<lb/>
　珍云鱟廣尺餘其甲瑩滑青黑色𨫼背骨眼眼在背<lb/>
　上口在腹下頭如蜣蜋足似蟹在腹兩旁殻入香中<lb/>
　能發香氣脂燒之可集鼠南人以其肉作鮓醬小者<lb/>
　名鬼鱟食之害人　雨航雜録鱟形如覆釜大如車<lb/>
<pb n="KR3i0049_WYG_001-25a"/>
　青褐色其血碧口足皆在覆釜下足有十二長五六<lb/>
　寸尾勁而尖長二三尺有刺三稜如㯶莖能觸傷人<lb/>
　尾中有珠如粟色黄雄小雌大置之水中雄者浮雌<lb/>
　者沉南人或帶其珠或磨飲之云利市殻堅硬腰間<lb/>
　横文一線軟可屈摺每一屈一行牝常負牡牝牡相<lb/>
　隨牝者背有目牡者則無牝去則牡死故海上稱婦<lb/>
　女健壯<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>家者作鱟是物在海羣行輒相積於背髙<lb/>
　尺餘人呼鱟帆其衆如牌筏名鱟簰東夷取其殻作<lb/>
<pb n="KR3i0049_WYG_001-25b"/>
　冠次于白角尾作小如意子如麻子溫人取以為醬<lb/>
　甚美　續博物志鱟皮殻堅鋭然性畏蚊蚊小螫之<lb/>
　輒斃埤雅尾燒之可辟蚊暴之日中往往無恙隙光<lb/>
　射之即死其藏伏沙上亦輒飛躍常逺行迹數步如<lb/>
　兔擺蹤足似蟹腹中有子如粟而大中醢　謝肇淛<lb/>
　五雜組云唐皮日休以鱟魚殻為樽澀峰齾角内𤣥<lb/>
　外黄謂之訶陵樽好竒之甚閩人以為杓入沸湯中<lb/>
　甚便不聞可作樽也　海味索隠鱟箋形如覆釜色<lb/>
<pb n="KR3i0049_WYG_001-26a"/>
　如紺碧血如蔚藍尾如秃㦸負如浮圖行如屈折眼<lb/>
　竅于背足攅於腹珠綴于肋乘風曰帆聫逰曰筏伏<lb/>
　雌曰媚竒形異狀莫詳其說　林日瑞漁書云鱟魚<lb/>
　殻如箕雌者腹中子如黍米可數升尾如鎗長二尺<lb/>
　餘身分兩截下截裏面有葉如冊葉然呼為鱟冊兩<lb/>
　傍有刺其身肉口腹足螯俱在上截足盡處有二小<lb/>
　佩狀似刀鮮食作醢並佳四五月間多蠡史曰古人<lb/>
　視鴟制柁視鱟制帆以余論文事武僃俱焉身披甲<lb/>
<pb n="KR3i0049_WYG_001-26b"/>
　胄尾常帶鋒左右有刀足如列㦸非武備乎腹滿珠<lb/>
　璣腰帶書冊非文具乎雄雌相隨不以變故易節更<lb/>
　足以風另一種名黄鱟能殺人又不可不辨<lb/>
　　䱟鯺<lb/>
魚有䱟鯺一頭數尾有脚如蠶食之肥美<lb/>
　玉篇此魚一頭數尾長二三尺左右有脚狀如蠶可<lb/>
　食<lb/>
　　郎君子鮝<hi>應入海錯部</hi>
<pb n="KR3i0049_WYG_001-27a"/>
郎君子鮝雄雌相雜置之醋盂逡巡便合下卵如粟頃<lb/>
刻廿卅善治産難誕生如達<lb/>
　本草名郎君子元文類作郎君子鮝主治婦人難産<lb/>
　手握之便生極騐　唐李珣云郎君子生南海有雌<lb/>
　雄狀似杏仁青碧色欲騐真假口内含熱放醋中雌<lb/>
　雄相逐逡巡便合下卵如粟狀者真也亦難得之物<lb/>
　　顧玠海槎録相思子狀如螺中實如石大如豆藏<lb/>
　篋笥積嵗不壊若置醋中即盤旋不已此即郎君子<lb/>
<pb n="KR3i0049_WYG_001-27b"/>
　又宋周公謹云長生螺置之醋中則活<lb/>
　　䲛魚<hi>當附鮆後</hi>
潛有䲛<hi>當作鰽</hi>魚飛有<graphic n="KR3704" url="https://raw.githubusercontent.com/kanripo/KR-Gaiji/master/images/KR3704.png" mimeType="image/png"/>
                    <hi>當作/<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>鳥同是一物互為形表鳥<lb/>
藏魚出變化莫曉<lb/>
　按䲛音崩音孟其字亦作鯍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>周雒曰鮪蜀曰䱎䲛<lb/>
　此贊的是鰽字之誤釋名鱭一名鰽<hi>廣韻鰽</hi>音遒亦作<lb/>
　鮂音啾此魚鳥所化頂上有細骨如禽毛　異物志<lb/>
　鰽魚初夏從海中泝流而上長尺餘腹下如刀肉中細<lb/>
<pb n="KR3i0049_WYG_001-28a"/>
　骨如鳥毛云是<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鳥所化故腹内尚有鳥腎二枚其<lb/>
　鳥白色如鷖羣飛至夏鳥藏魚出變化無疑<lb/>
　　鱷<lb/>
鱷似蜥蜴一卵百子或如白虺或成蒼兕喙餘三尺長<lb/>
尾利齒岸棹渇虎人肉為胏造化至仁胡為育此<lb/>
　感應經云聞廣州人說鰐魚能陸追牛馬水中覆舟<lb/>
　殺人值網則不敢觸有如此畏懼其一孕生卵數百<lb/>
　于陸地及其成形則有虵有龜有鼈有魚有鼉有蛟<lb/>
<pb n="KR3i0049_WYG_001-28b"/>
　凡數十類及其被人捕取宰殺之其靈能作雷電風<lb/>
　雨此殆神物　嶺表録異鰐魚其身土黄色有四足<lb/>
　修尾形如鼉而舉止趫疾口森鋸齒往往害人南中<lb/>
　鹿多畏懼此物鹿走崖岸之上羣鰐嘷叫其下鹿必<lb/>
　怖懼落崖多為鰐所得亦物之相懾伏也故太尉相<lb/>
　國李徳裕貶官潮州經鰐魚灘損壊舟船平生寳玩<lb/>
　古書圖畫一時沉失遂召舶上崑崙取之見鰐極多<lb/>
　不敢輒近乃鰐魚之窟宅也　潮志府東惡溪<hi>唐西郡西</hi>
<pb n="KR3i0049_WYG_001-29a"/>
　<hi>湫水</hi>中有鱷魚唐刺史韓愈作文驅之遂徙宋陳堯佐<lb/>
　亦嘗殺鱷　萬震南州異物志鰐齒網羅則斷如刀<lb/>
　鋸居水中以食魚為本　真臘風土記鰐魚大者如<lb/>
　船有四脚絶類龍特無角耳肚甚脆美<lb/>
南海有魚其名為鱷其身已朽其齒三作<hi>李淳風物類相感志</hi>
　博物志南海有鱷魚狀似鼉斬其首而乾之椓去其<lb/>
　齒而更生如此者三乃止　洽聞記扶南國出鱷魚<lb/>
　大者二三丈四足似守宫狀常生吞人王令人捕此<lb/>
<pb n="KR3i0049_WYG_001-29b"/>
　魚置壍中以罪人投之若合死鰐乃食之無罪者嗅<lb/>
　而不食此魚别號忽雷熊能制之握其觜至岸裂擘<lb/>
　食之一名骨雷秋化為虎三爪出南海思雷二州臨<lb/>
　海英潘村多有之<hi>捜神記扶南王名范㝷池在今梧州城東</hi>
　　䱐䰽<lb/>
魚有䱐䰽或名江豚欲風則涌恒隨浪翻<lb/>
　即海豚陳藏器云海豚生海中候風潮出沒形如豚<lb/>
　鼻在腦上作聲噴水直上數百成羣其子如蠡魚子<lb/>
<pb n="KR3i0049_WYG_001-30a"/>
　數萬隨母而行人取子繫水中母自來就而取之江<lb/>
　豚生江中狀如海豚而小出沒水中舟人候之占風<lb/>
　　郭璞賦江豚海豨注江豚似豬鼻中有聲胸上有<lb/>
　乳無鱗黑色多脂膏海豬體魚頭似豬韻府江豚脂<lb/>
　亦同奔䱐豚或作㹠俗名江豬豚將風則踴鼉將雨<lb/>
　則鳴故以㹠䜟風以鼉候雨　漁書江㹠土名白鯃<lb/>
　身大而長白色出入波浪中見則有風<lb/>
䱐䰽之魚出淮及五湖黄肥不可食大如百斤猪數枚<lb/>
<pb n="KR3i0049_WYG_001-30b"/>
相隨浮沉自如<hi>魏武帝四時食制</hi>
　李時珍云狀大如數百斤猪形色青黑如鮎魚有兩<lb/>
　乳有雌雄類人數枚同行一浮一沉謂之拜風其肉<lb/>
　肥不中食膏最多和石灰艌船良<lb/>
　　魚舅<lb/>
嘉州魚舅載新厥名鱗鱗迎媵夫豈其甥其文實鯦江<lb/>
圖可徴<lb/>
　爾雅注鯦似鯿而大鱗肥美多鯁一作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>今江東呼<lb/>
<pb n="KR3i0049_WYG_001-31a"/>
　其最大長三尺者為當魱<hi>音胡</hi>　郡國志嘉魚蜀中謂<lb/>
　之拙魚亦名魚舅<lb/>
　　弓魚<lb/>
西洱弓魚三寸其修誰書以公音是字謬又哂多子亦<lb/>
孔之羞<lb/>
　弓魚見魚譜今誤作公大理志洱河出公魚似鰷細<lb/>
　鱗長不滿尺大小俱有子味極佳美滇諺既誤作公<lb/>
　魚而怪其有子遂綴謔語大理公魚皆有子雲南和<lb/>
<pb n="KR3i0049_WYG_001-31b"/>
　尚豈無兒<lb/>
　　<graphic n="KR3736" url="https://raw.githubusercontent.com/kanripo/KR-Gaiji/master/images/KR3736.png" mimeType="image/png"/>魚<lb/>
<graphic n="KR3736" url="https://raw.githubusercontent.com/kanripo/KR-Gaiji/master/images/KR3736.png" mimeType="image/png"/>兒極𦕈僅若鍼鈎盈咫萬尾一筋<hi>或是觔</hi>千頭漁師取<lb/>
之不以網收來如陣雲壓幾沉舟名曰跳艇厥義可求<lb/>
　按<graphic n="KR3736" url="https://raw.githubusercontent.com/kanripo/KR-Gaiji/master/images/KR3736.png" mimeType="image/png"/>鯔全此必鱊兒之訛鱊音聿爾雅鱊鯞小魚是<lb/>
　也段公路北户録廣之恩州出鵝毛脡用鹽藏之其<lb/>
　細如毛其味絶美取不用網夜乘小艇張燈其中魚<lb/>
　見燈光輒上須㬰而盈多則滅燈否則不能載矣郭<lb/>
<pb n="KR3i0049_WYG_001-32a"/>
　義恭所謂武陽小魚大如鍼一片千頭土人以作醬<lb/>
　者又一統志廣東陽江縣出之即鱊兒魚也然今興<lb/>
　國州諸處亦有之彼人呼名春魚云春月自岩穴中<lb/>
　隨水流出狀似初化魚苖土人取收曝乾作脡以充<lb/>
　苞苴食以薑醋味同蝦米　寧國府涇縣琴溪産細<lb/>
　魚僅如小棗核狀類鯽苖然多子土人炙乾以充逺<lb/>
　遺食之爽美即呼琴魚或呼麥魚　賔退録寧國府<lb/>
　涇縣東北二里有琴溪溪側石臺髙一丈曰琴髙臺<lb/>
<pb n="KR3i0049_WYG_001-32b"/>
　溪中别有一様小魚俗傳琴髙投藥滓所化號琴髙<lb/>
　魚嵗三月數十萬一日來集漁者網取漬以鹽而曝<lb/>
　之州縣須索無藝以為土宜舊亦入貢乾道間始罷<lb/>
　　閩中又有一種丁香魺似銀魚而短小腹博皆鱊<lb/>
　之類　雨航雜録䦨胡如小鰍而短大者如人指長<lb/>
　三五寸頭有斑㸃如星潮退數千百跳躑塗泥中土<lb/>
　人施小釣取之一名彈塗以盂覆活者數百于地旦<lb/>
　發視之皆駢首拱北蓋亦朝斗之意𤣥脩者忌食此<lb/>
<pb n="KR3i0049_WYG_001-33a"/>
　雖小魚别種亦其類附識之　林日瑞漁書云彈塗<lb/>
　一名鮡魚小而穴處潮至出逰水上以跳為行其色<lb/>
　藍有小點白文如畫肉軟而味佳<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0049_WYG_001-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　異魚圖贊箋卷一<lb/>
</p>
<p>
</p>
  </div>
</body>
</text>
</TEI>
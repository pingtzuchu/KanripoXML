<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西山讀書記卷三十九<lb/>
                </head>
    <p>
<pb n="KR3a0059_WYG_039-1a"/>
欽定四庫全書薈要<lb/>
　西山讀書記卷三十九<lb/>
　　　　　　　　　　　　宋　真徳秀　撰<lb/>
　　　日月星辰<lb/>
書堯典乃命羲和欽若昊天厯象日月星辰敬授人時<lb/>
　朱子曰此兼命二氏四子作為厯象以授民欲其及<lb/>
　時以趨事也若順也昊廣大之意也厯所以紀數之<lb/>
　書也象所以觀天之器璣衡之属是也日陽精一日<lb/>
<pb n="KR3a0059_WYG_039-1b"/>
　而繞地一周月隂精一月而與日一㑹星二十八宿<lb/>
　衆星為經金木水火土五星為緯皆是也辰以日月<lb/>
　所㑹分周天之度為十二次也人時為耕穫蠶績之<lb/>
　侯凡民事早晩之所闗也<lb/>
分命羲仲宅嵎夷曰暘谷寅賓出日平秩東作日中星<lb/>
鳥以殷仲春厥民析鳥獸孳尾<lb/>
　此以下四節言厯既成而分職以頒布且考驗之恐<lb/>
　其推步之或差也宅居也嵎夷東表之地盖官在國<lb/>
<pb n="KR3a0059_WYG_039-2a"/>
　都而統治之方其極至此非往居於東也曰𤾉谷者<lb/>
　以日之所出而名之也寅敬也賓禮接之如賓客也<lb/>
　出日方出之日盖以春分之旦朝方出之日而識其<lb/>
　初出之景也平均秩序作起也東作春月嵗功方興<lb/>
　所當作起之事也盖以厯之節氣早晚均次其先後<lb/>
　之宜以授有司也日中者晝得其中也盖晝夜皆五<lb/>
　十刻春主陽故以晝言也星鳥南方朱鳥七宿殷中<lb/>
　也仲春者春分之氣盖以日晷中星驗春之中也析<lb/>
<pb n="KR3a0059_WYG_039-2b"/>
　分散也先是冬寒民聚於隩至是則以民之散處而<lb/>
　驗其氣之温也乳化曰孳交接曰尾以物之生育而<lb/>
　驗其氣之和也<lb/>
申命羲叔宅南交平秩南訛敬致日永星火以正仲夏<lb/>
厥民因鳥獸希革<lb/>
　申重也南交南方交趾之地訛化也謂夏月時物長<lb/>
　盛所當變化之事也敬致周禮所謂春夏致日盖以<lb/>
　夏至之日中祠日而識其景如周禮所謂日至之景<lb/>
<pb n="KR3a0059_WYG_039-3a"/>
　尺有五寸謂之地中者也永長也日永晝六十刻也<lb/>
　星火東方蒼龍七宿火謂大火夏至之中星也因析<lb/>
　而又析也以氣愈熱而民愈散也希革毛希而革易<lb/>
　也<lb/>
分命和仲宅西曰昧谷寅餞納日平秩西成宵中星虚<lb/>
以殷仲秋厥民夷鳥獸毛毨<lb/>
　西謂西極之地曰昧谷以日所入而名之也餞禮送<lb/>
　行者之名納日方納之日也盖以秋分之暮夕方納<lb/>
<pb n="KR3a0059_WYG_039-3b"/>
　之日而識其景也西成秋月物成之時所當成就之<lb/>
　事也宵夜也此時亦晝夜各五十刻秋主隂且避春<lb/>
　之日中故舉宵以見日也星虚北方𤣥武七宿虚星<lb/>
　秋分之中星也夷平也暑退而人氣平也毛毨毛落<lb/>
　更生潤澤鮮好也<lb/>
申命和叔宅朔方曰幽都平在朔易日短星昴以正仲<lb/>
冬厥民隩鳥獸<graphic n="KR2653" url="https://raw.githubusercontent.com/kanripo/KR-Gaiji/master/images/KR2653.png" mimeType="image/png"/>毛<lb/>
　朔方北荒之地謂之朔者朔之為言蘇也萬物至此<lb/>
<pb n="KR3a0059_WYG_039-4a"/>
　死而復蘇猶月之晦而有朔也日行至是則淪於地<lb/>
　中萬象幽暗故曰幽都在察也朔易冬月嵗事已畢<lb/>
　除舊更新所當改易之事也日短晝四十刻也冬而<lb/>
　主隂然無所避故直言日也星昴西方白虎七宿昴<lb/>
　星冬至之中星也隩室之内也氣寒而民聚於内也<lb/>
　<graphic n="KR2653" url="https://raw.githubusercontent.com/kanripo/KR-Gaiji/master/images/KR2653.png" mimeType="image/png"/>毛亦以寒而生細毛以自温也盖既命羲和造厯<lb/>
　制器而又分方與時使各驗其實以審夫推步之差<lb/>
　聖人之敬天勤民其謹如是是以術不違天而政不<lb/>
<pb n="KR3a0059_WYG_039-4b"/>
　失時也今按中星或以象言或以次言或以星言者<lb/>
　盖星適當昏中則以星言如星虚星昴是也星不當<lb/>
　中而適當其次者則以次言如星火是也次不當中<lb/>
　而適介於兩次之間者則以象言如星鳥是也聖人<lb/>
　作厯推考參驗以識四時中星其立言之法詳宻如<lb/>
　此又按堯冬至日在虚昏中昴今日在斗昏中壁而<lb/>
　中星古今不同者盖天有三百六十五度四分度之<lb/>
　一嵗有三百六十五日四分之一天度四分之一而<lb/>
<pb n="KR3a0059_WYG_039-5a"/>
　有餘嵗日四分之一而不足故天度常平運而舒日<lb/>
　運常内轉而縮天漸差而西嵗漸差而東此即嵗差<lb/>
　之由唐一行所謂嵗差者日與黄道俱差者是也古<lb/>
　厯簡易未立差法但随時占候修改以與天合至東<lb/>
　晉虞喜始以天為天以嵗為嵗乃立差法以追其變<lb/>
　約以五十年而退一度何承天以為太過乃倍其年<lb/>
　而又反不及至隋劉焯取二家中數為七十五年盖<lb/>
　為近之而亦未為精宻也<lb/>
<pb n="KR3a0059_WYG_039-5b"/>
帝曰咨汝羲暨和朞三百有六旬有六日以閏月定四<lb/>
時成嵗允釐百工庶績咸熙<lb/>
　咨嗟也嗟歎而告之也暨及也朞猶周也嵗周三百<lb/>
　六十五日四分日之一而曰三百有六旬有六日者<lb/>
　舉成數也按天體至圓周圍三百六十五度四分度<lb/>
　之一繞地左旋常一日一週而過一度日麗天而少<lb/>
　遲一日繞地一周無餘而常不及天一度積三百六<lb/>
　十五日九百四十分日之二百三十五而與初躔㑹<lb/>
<pb n="KR3a0059_WYG_039-6a"/>
　是一嵗日行之數也月麗天而尤遲一日常不及天<lb/>
　十三度十九分度之七積二十九日九百四十分日<lb/>
　之四百九十九而與日㑹十二㑹得全日三百四十<lb/>
　八餘分之積五千九百八十八如日法九百四十而<lb/>
　一得六不盡三百四十八通計得日三百五十四九<lb/>
　百四十分日之三百四十八是一嵗月行之數也嵗<lb/>
　有十二月月有三十日三百六十者嵗之常數也故<lb/>
　日行而多五日九百四十分日之二百三十五者為<lb/>
<pb n="KR3a0059_WYG_039-6b"/>
　氣盈月行而少五日九百四十分日之五百九十二<lb/>
　者為朔虚合氣盈朔虚而閏生焉故一嵗閏率則十<lb/>
　日九百四十分日之八百二十七三嵗一閏則三十<lb/>
　二日九百四十分日之六百單一五嵗再閏則五十<lb/>
　四日九百四十分日之三百七十五十有九嵗七閏<lb/>
　則氣朔分齊是為一章也故積之三年而不置閏則<lb/>
　春之一月入於夏而時漸不定矣子之一月入於丑<lb/>
　而嵗漸不成矣積之之久至於三失閏則春皆入夏<lb/>
<pb n="KR3a0059_WYG_039-7a"/>
　而時皆不定十二失閏則子皆入丑而嵗全不成矣<lb/>
　蓋其名實乖戾寒暑反易既為可笑而農桑庶務皆<lb/>
　失其時為害尤甚故必以餘置閏而後四時不差而<lb/>
　嵗功得成以此信治百官而衆功皆廣也<lb/>
洪範王省惟嵗卿士惟月師尹惟日嵗月日時無易百<lb/>
穀用成乂用明俊民用章家用平康嵗月日時既易百<lb/>
穀用不成乂用昏不明俊民用微家用不寧庶民惟星<lb/>
星有好風星有好雨日月之行則有冬有夏月之從星<lb/>
<pb n="KR3a0059_WYG_039-7b"/>
則以風雨<lb/>
易豐彖曰日中則昃月盈則食天地盈虚與時消息而<lb/>
况於人乎况於鬼神乎<lb/>
　程子曰日中盛極則當昃映月既盈滿則有虧缺盈<lb/>
　虚謂盛衰消息謂進退天地之運亦隨時進退也<lb/>
坎為水為月離為火為日為電<lb/>
春秋𫝊晉侯謂伯瑕曰何謂六物對曰嵗時日月星辰<lb/>
是謂也何謂辰對曰日月之㑹是謂也<lb/>
<pb n="KR3a0059_WYG_039-8a"/>
　杜氏曰一嵗日月十二㑹所㑹謂之辰<lb/>
故以配日<lb/>
　謂以子丑配甲乙也○正義曰四時一終曰嵗取嵗<lb/>
　星行一次也年取年穀一熟是言嵗即年也時謂四<lb/>
　時日謂十日從甲至癸也月從正月至十二月也星<lb/>
　二十八宿也辰謂日月所㑹一嵗十二㑹從子至亥<lb/>
　也辰時也言日月聚㑹有時也○書𦙍征乃季秋月<lb/>
　朔辰弗集于房注辰日月所㑹房所舎之次集合也<lb/>
<pb n="KR3a0059_WYG_039-8b"/>
　不合則日食可知正義引昭七年云云是辰謂日月<lb/>
　之㑹日月俱右行於天日行遲月行疾日每日行一<lb/>
　度月日行十三度十九分度之七計二十九日過半<lb/>
　月已行天一週又逐及日而與日聚㑹此聚㑹為辰<lb/>
　一嵗十二㑹故為十二辰即子丑寅卯之屬是也房<lb/>
　謂室之房也故為所舎之次集㑹也㑹即是合日月<lb/>
　當聚共舎今言日月不合於舎則是日食可知也日<lb/>
　食者月掩之也月體掩日月被日映即不成共處故<lb/>
<pb n="KR3a0059_WYG_039-9a"/>
　以不集言日食也<lb/>
記月令<lb/>
　正義曰按老子曰道生一一生二二生三三生萬物<lb/>
　道生一者一則混元之氣與大初大始大素同又與<lb/>
　易之太極禮之太一其義不殊皆為氣形之始也一<lb/>
　生二謂混元之氣分為二二則天地也與易之兩儀<lb/>
　禮之太一分為天地同也二生三者三才也三生萬<lb/>
　物謂天地人既定萬物備生其間也分為天地說有<lb/>
<pb n="KR3a0059_WYG_039-9b"/>
　多家形狀之殊凡有六等一曰蓋天二曰渾天形如<lb/>
　彈丸地在其中天包其外猶如雞卵白之繞黄揚雄<lb/>
　桓譚張衡蔡邕陸績王肅鄭𤣥之徒並所依用三曰<lb/>
　宣夜四曰昕天五曰穹天六曰安天今禮記是鄭氏<lb/>
　所注當用鄭義渾天為說案鄭氏考靈曜云天者純<lb/>
　陽清明無形如鄭此言則天是太虚本無形體但指<lb/>
　諸星運轉以為大耳但諸星之轉從東而西必三百<lb/>
　六十五日四分日之一星復舊處星既左轉日則右<lb/>
<pb n="KR3a0059_WYG_039-10a"/>
　行亦三百六十五日四分日之一至舊星之次即以<lb/>
　一日之行而為一度計二十八宿一同天凡三百六<lb/>
　十五度四分度之一是天之二周之數也天如彈丸<lb/>
　圓圜三百六十五度四分度之一渾天之體雖繞於<lb/>
　地地則中央平正天則北髙南下北極髙於地三十<lb/>
　六度南極下於地三十六度然則北極之下日十六<lb/>
　度嘗見不沒南極之上三十六度常沒不見月是隂<lb/>
　精日為陽精故周髀云日猶火月猶水火則外光水<lb/>
<pb n="KR3a0059_WYG_039-10b"/>
　則含景故月光生於日所照魄生於日所蔽當日則<lb/>
　先盈就日則明盡京房云月與星辰隂者也有形無<lb/>
　光日照之乃有光先師以為日似彈丸月似鏡體或<lb/>
　以為月亦似彈丸日照處則明不照處則暗陽精為<lb/>
　日日分為星故其字日下生也<lb/>
孟春之月日在營室昏參中旦尾中<lb/>
　鄭氏曰日月之行一嵗十二㑹聖王因其㑹而分之<lb/>
　以為大數焉觀斗所建命其四時孟春者日月㑹於<lb/>
<pb n="KR3a0059_WYG_039-11a"/>
　娵訾而斗建寅之辰也凡記昏明中星者為人君南<lb/>
　面而聽天下視時候以授民事○正義曰云日月之<lb/>
　行一嵗十二㑹者同昭七年正義鄭注周禮大師職<lb/>
　云十一月辰在星紀丑十二月辰在𤣥枵子正月辰<lb/>
　在娵訾亥二月辰在降婁戌三月辰在大梁酉四月<lb/>
　辰在實沈申五月辰在鶉首未六月辰在鶉火午七<lb/>
　月辰在鶉尾巳八月辰在夀星辰九月辰在大火卯<lb/>
　十月辰在析木寅此是一嵗十二㑹也按大師正義<lb/>
<pb n="KR3a0059_WYG_039-11b"/>
　日辰與建質處正謂此也娵訾是亥次之號斗謂北<lb/>
　斗循天而轉行一月建一辰也<lb/>
其日甲乙<lb/>
　日之行春東從青道發生萬物月為佐時萬物皆解<lb/>
　孚甲自抽軋而出因以為日名焉乙不為月名者君<lb/>
　統臣功也○正義曰日之行春東從青道者以星辰<lb/>
　之次謂之黄道春時星辰西遊黄道近西黄道之東<lb/>
　謂之青道日體不移依舊而行當青道之上故曰東<lb/>
<pb n="KR3a0059_WYG_039-12a"/>
　從青道云月為之佐者以日月皆經天而行月依從<lb/>
　青道隂佐於陽故云為之佐也知月依從東道者以<lb/>
　緯云月行九道九道者並與日同而青道二黄道東<lb/>
　赤道二黄道南白道二黄道西黒道二黄道北并黄<lb/>
　道而為九道並與日同也云物抽軋而出因以為日<lb/>
　名者以日能生養萬物因物之出以為日功之名也<lb/>
　云乙不為月名者君統臣之功也者月既佐日同有<lb/>
　甲乙之功今獨以甲乙為日名不以為月名者日統<lb/>
<pb n="KR3a0059_WYG_039-12b"/>
　領月之功猶若君統領臣之功以為己功也仲春季<lb/>
　春日在甲乙同不重舉<lb/>
仲春之月日在奎昏弧中旦建星中<lb/>
　仲春者日月㑹於降婁而斗建卯之辰也弧在輿鬼<lb/>
　南建星在斗上<lb/>
季春之月日在胃昏七星中旦牽牛中<lb/>
　季春者日月㑹於大梁而斗建辰之辰<lb/>
孟夏之月日在畢昏翼中旦婺女中<lb/>
<pb n="KR3a0059_WYG_039-13a"/>
　孟夏者日月㑹於實沈而斗建巳之辰<lb/>
其日丙丁<lb/>
　丙之言炳也日之行夏南從赤道長育萬物月為之<lb/>
　佐時萬物皆炳然著見而强大又因以為日名焉<lb/>
仲夏之月日在東井昏亢中旦危中<lb/>
　仲夏者日月㑹於鶉首而斗建午之辰也<lb/>
季夏之月日在栁昏火中旦奎中<lb/>
　季夏者日月㑹於鶉火而斗建未之辰也<lb/>
<pb n="KR3a0059_WYG_039-13b"/>
中央土<lb/>
　火休而盛徳在土也<lb/>
其日戊巳<lb/>
　戊之言茂也巳之言起也日之行四時之間從黄道<lb/>
　月為之佐至此萬物皆枝葉茂盛其含秀者抑屈而<lb/>
　起故因以為日名焉<lb/>
孟秋之月日在翼昏建星中旦畢中<lb/>
　孟秋者日月㑹於鶉尾而斗建申之辰也<lb/>
<pb n="KR3a0059_WYG_039-14a"/>
其日庚辛<lb/>
　庚之言更也辛之言新也日之行秋西從白道成熟<lb/>
　萬物月為之佐萬物皆肅然更改秀發新成又因以<lb/>
　為日名焉<lb/>
仲秋之月日在角昏牽牛中旦觜觿中<lb/>
　仲秋者日月㑹於夀星而斗建酉之辰也<lb/>
季秋之月日在房昏虚中旦栁中<lb/>
　季秋者日月㑹於大火而斗建戌之辰也<lb/>
<pb n="KR3a0059_WYG_039-14b"/>
孟冬之月日在尾昏危中旦七星中<lb/>
　孟冬者日月㑹於析木之津而斗建亥之辰也<lb/>
其日壬癸<lb/>
　壬之言任也癸之言揆也日之行冬北從黒道閉蔵<lb/>
　萬物日為之任時萬物懐任於下揆然萌芽又因以<lb/>
　為日名焉<lb/>
仲冬之月日在斗昏東壁中旦軫中<lb/>
　仲冬者日月㑹於星紀而斗建子之辰也<lb/>
<pb n="KR3a0059_WYG_039-15a"/>
季冬之月日在婺女昏婁中旦氐中<lb/>
　季冬者日月㑹於𤣥枵而斗建丑之辰也<lb/>
是月也日窮于次月窮于紀星回于天數將幾終<lb/>
　言日月星辰運行於此月皆周匝於故處也次舎也<lb/>
　紀㑹也○正義曰日窮于次月窮于紀者紀猶㑹也<lb/>
　去年季冬與日相㑹於𤣥枵自此以来月與日相㑹<lb/>
　在於他辰至此月窮盡遂復㑹於𤣥枵故云云星迴<lb/>
　于天者謂二十八宿隨天而行每日雖周天一匝早<lb/>
<pb n="KR3a0059_WYG_039-15b"/>
　晚不同至此月復其故處與去年季冬早晚相似故<lb/>
　云云數將幾終者幾近也以去年季冬至今年季冬<lb/>
　三百五十四日未滿三百六十五日未得正終唯近<lb/>
　於終故云云<lb/>
禮運天秉陽垂日星地秉隂竅於山川播五行于四時<lb/>
和而后月生也是以三五而盈三五而闕<lb/>
　鄭氏曰秉猶持也言天持陽氣施生照臨下也竅孔<lb/>
　也言地持隂氣出納於山川以舒五行於四時此氣<lb/>
<pb n="KR3a0059_WYG_039-16a"/>
　和乃后月生而上配日若臣功成進爵位也一盈一<lb/>
　闕屈伸之義也必三五者播五行于四時也正義曰<lb/>
　播謂播散五行金木水火土之氣於春夏秋冬之四<lb/>
　時也和而后月生也者若四時不合日月乖度寒燠<lb/>
　失所則月不得依時而生若五行四時調和道度不<lb/>
　失而后月依時而生也云一盈一闕屈伸之義也者<lb/>
　盈謂月光盈滿若臣之進受髙位是其伸也闕謂月<lb/>
　光虧損若臣之退就下位是其屈也○愚按日星麗<lb/>
<pb n="KR3a0059_WYG_039-16b"/>
　乎天陽之為也山川麗乎地隂之為也秉者主持之<lb/>
　謂陽主精氣故為日星之光日太陽也星少陽也隂<lb/>
　主形質故為山川之竅播者布也謂隂陽二氣分為<lb/>
　五行而布於四時也和猶合也謂隂陽和合而月始<lb/>
　生也月太隂也本有質而無光其光虧也以受日光<lb/>
　之多少月之朔也始與日合越三日而明生八日而<lb/>
　上弦其光半十五日而朢其光滿此所謂三五而盈<lb/>
　也既朢而漸虧二十二日而下弦其虧半三十日而<lb/>
<pb n="KR3a0059_WYG_039-17a"/>
　晦其光盡此所謂三五而闕也方其晦也是為純隂<lb/>
　故魄存而光冺至日月合朔而明復生焉和而月生<lb/>
　蓋取此義注疏之說恐非又鄉飲酒義日月者三日<lb/>
　則成魄三月則成時朱子曰魄者月之有體而無光<lb/>
　處也故書言哉生明旁死魄皆謂月生三日月初生<lb/>
　時也凡言既生魄即謂月十六日月始闕時也今此<lb/>
　篇兩言月三日而成魄則是漢儒専門陋學未嘗讀<lb/>
　尚書者之言耳<lb/>
<pb n="KR3a0059_WYG_039-17b"/>
禮器大明生于東月生于西此隂陽之分夫婦之位也<lb/>
　陳氏曰禮記云云詩曰日居月諸出自東方又曰東<lb/>
　方之日東方之月蓋月之始則生於西其後則生於<lb/>
　東<lb/>
孟子曰日月有明容光必照焉<lb/>
　程子曰日月之明有本故容光必照君子之道有本<lb/>
　故無不及也○朱子曰明者光之體光者明之用<lb/>
楚詞天問出自湯谷次于䝉汜自明及晦所行幾里<lb/>
<pb n="KR3a0059_WYG_039-18a"/>
　朱子曰湯音陽次舎也汜水涯也書云宅嵎夷曰暘<lb/>
　谷即湯谷也爾雅云西至日所入為大䝉即䝉汜也<lb/>
　○此問一日之間日行幾里乎答之曰湯谷䝉汜固<lb/>
　無其所然日月出水乃昇於天其西下又入於水故<lb/>
　其出入似有處所而所行里數厯家以為周天赤道<lb/>
　一百七十萬四千里日一晝夜而一周也春秋二分<lb/>
　晝夜各行其半而夏長冬短一進一退又各以其什<lb/>
　之一焉<lb/>
<pb n="KR3a0059_WYG_039-18b"/>
夜光何徳死則又育厥利維何而顧莵在腹<lb/>
　莵一作兎與免同○夜光月也死其晦也育生也月<lb/>
　之生也○此問月有何徳乃能死而復生月何利而<lb/>
　顧望之莵常居其腹乎答曰厯家舊說月朔則去日<lb/>
　漸逺故魄死而明生既朢則去日漸近故魄生而明<lb/>
　死至晦而朔則又逺日而明復生所謂死而復育也<lb/>
　此說誤矣若果如此則未朢之前西近東逺而始生<lb/>
　之明當在月東既朢之後東近西逺而未死之明却<lb/>
<pb n="KR3a0059_WYG_039-19a"/>
　在月西矣安得未朢載魄於西既朢終魄於東而遡<lb/>
　日以為明乎故惟近世沈括之說乃為得之蓋括之<lb/>
　言曰月本無光猶一銀丸日曜之乃光耳光之初生<lb/>
　日在其傍故光側而所見纔如鈎日漸逺則斜照而<lb/>
　光稍滿大抵如一彈丸以粉塗其半側視之則粉處<lb/>
　如鈎對視之則正圓也近嵗王普又申其說曰月生<lb/>
　明之夕但見其一鈎至日月相朢而人處其中方得<lb/>
　見其全明必有神人能凌到景旁日月而往參其間<lb/>
<pb n="KR3a0059_WYG_039-19b"/>
　則雖弦晦之時亦得見其全明而與朢夕無異耳以<lb/>
　此觀之則知月光常滿但人自所立處視之有偏有<lb/>
　正故見其光有盈有虧非既死而復生也若顧莵在<lb/>
　腹之問則世俗桂間蛙兎之𫝊其惑久矣或者以為<lb/>
　日月在天如兩鏡相照而地居其中四旁皆空水也<lb/>
　故月中微黒之處乃鏡中大地之影略有形似而非<lb/>
　真有是物也斯言有理足破千古之疑矣○月只是<lb/>
　受日光月質常圓不曽缺如圓毬只有一面受日光<lb/>
<pb n="KR3a0059_WYG_039-20a"/>
　朢日日在酉月在卯正相對受光為盛天積氣上面<lb/>
　勁只中間空為日月来往地在天中不甚大四邉空<lb/>
　有時月在天中央日在地中央則光從四旁上受於<lb/>
　月其中昏暗便是地影朢以後日與月行便差背向<lb/>
　一畔相去漸漸逺其受光面不正至朔行又相遇日<lb/>
　與月正緊相合日便蝕無光月或從上過或從下過<lb/>
　亦不受光受日光但小耳<lb/>
何闔而晦何開而明角宿未旦曜靈安藏<lb/>
<pb n="KR3a0059_WYG_039-20b"/>
　闔閉户也開闢户也隂闔而晦陽開而明角亢東方<lb/>
　星旦明也曜靈日也○此問何所開闔而為晦明且<lb/>
　東方未明之時日安所藏其精光乎答曰晦明之問<lb/>
　前屢發之其實亦隂陽消息之所為耳陽息而闢則<lb/>
　日出而明隂消而闔則日入而暗又何疑乎角宿固<lb/>
　為東方之宿然循天運轉不常在東古經之言多假<lb/>
　借也日之所出乃地之東方未旦則固已行於地中<lb/>
　特未出地面之上耳<lb/>
<pb n="KR3a0059_WYG_039-21a"/>
程子曰日月隂陽之精氣也<lb/>
　又曰日月隂陽發見盛處<lb/>
日月薄蝕而旋復者不能奪其常也<lb/>
天地日月一也月受日光而日不為之虧然月之光乃<lb/>
日之光也天氣降而至於地地中生物者皆天也惟無<lb/>
成而代有終耳<lb/>
北辰自是不動只不動便為氣之主故為星之最尊也<lb/>
　朱子曰北辰是那中間無星處些子不動是天之樞<lb/>
<pb n="KR3a0059_WYG_039-21b"/>
　紐北辰無星緣人要取此為極不可無箇記認所以<lb/>
　就其旁取一小星謂之極星問極星動不動曰也動<lb/>
　只是他近那辰處雖動不覺如那射糖盤子様北辰<lb/>
　便是中心椿子極星便是近椿底㸃子雖也隨盤轉<lb/>
　緣近椿子便動動得不覺今以管窺極星見其動去<lb/>
　只在管裏面不動出去向来人只說北極不動至本<lb/>
　朝人方推得是北極只在北辰邉頭而極星依舊動<lb/>
　又一說那空無星處謂之辰康節說日月星辰自是<lb/>
<pb n="KR3a0059_WYG_039-22a"/>
　四件辰是那天上分為十二段底即十二辰天壤也<lb/>
　此說是每一辰各有幾度謂如日月宿於角幾度即<lb/>
　所宿處是辰也故曰日月所㑹謂之辰又論五峯說<lb/>
　極星有三箇極星不動殊不可曉若以天運譬如極<lb/>
　盤則極星只是中間蒂子所以不動若是三箇不動<lb/>
　則不可轉矣<lb/>
邵子曰日行陽度則盈行隂度則縮賓主之道也月逺<lb/>
日則明生而遲近日則魄生而疾君臣之義也<lb/>
<pb n="KR3a0059_WYG_039-22b"/>
　張氏曰自冬至以後行陽度而漸長夏至以後行隂<lb/>
　度而漸短雖以陽臨隂為客之禮亦不敢自肆此君<lb/>
　所以禮臣夫所以禮婦也諸厯家說月一日至四日<lb/>
　行最疾日夜行十四度餘五日至八日行次疾日夜<lb/>
　行十三度餘自九日至十九日其行遲日夜行十一<lb/>
　度餘二十日至二十三日行又小疾日夜行十二度<lb/>
　餘二十四至晦行又大疾日夜行十四度餘以月均<lb/>
　之則日得十三度之七也逺日則明生而行遲近日<lb/>
<pb n="KR3a0059_WYG_039-23a"/>
　則魄生而行疾有君臣之義焉故易三多譽四多懼<lb/>
陽消則生隂故日下而月西出也隂盛敵陽故日朢而<lb/>
月東出也天為父日為子故天左旋日右行日為夫月<lb/>
為婦故日東出月西生也<lb/>
　張氏曰初三日日初入時月在庚上哉生明見西方<lb/>
　八日為上弦日初入時月在丁上十五日為朢日初<lb/>
　入時月在甲上盛於東方十六日將出時月在辛上<lb/>
　哉生魄見平旦二十三下弦日將出時月在丙上三<lb/>
<pb n="KR3a0059_WYG_039-23b"/>
　十日為晦月與日合在乙上月本無光借日以為光<lb/>
　及其盛也遂與陽敵為人君者可不慎哉天左旋日<lb/>
　右行日東出月西生父子夫婦之道隂陽之義也月<lb/>
　朢亦東出者敵陽也非常道也○朱子曰二日第一<lb/>
　節之中月生明之時也盖始受一陽之光而昏見於<lb/>
　西方庚地八日第二節之中月上弦之時受二陽之<lb/>
　光而昏見南方丁地十五日第三節之中月既朢之<lb/>
　時全受日光盛滿而昏見於東方之甲地是為乾體<lb/>
<pb n="KR3a0059_WYG_039-24a"/>
　十六日第四節之始也始受下一隂為巽而其魄以<lb/>
　平旦而沒於西方辛地二十三日第五節之中復生<lb/>
　中一陽為艮而下弦以平旦而沒於南方丙地三十<lb/>
　日第六節之終全變三陽而光盡體伏於西北一月<lb/>
　六節既盡而禪於後月復生震卦云○震一兊二乾<lb/>
　三巽四艮五坤六每五日為一節朔旦震始用事日<lb/>
　月隂陽交感之祗道家象此以為修煉之法此參同<lb/>
　注也因附於此<lb/>
<pb n="KR3a0059_WYG_039-24b"/>
日月之相食數之交也日朢月則月食月掩日則日食<lb/>
猶水火之相尅是以君子用智小人用力<lb/>
　張氏曰日月相對謂之朢日月相㑹謂之晦日常食<lb/>
　於朔月常食於聖正如水火之相尅水之尅火掩而<lb/>
　克之小人用力也火之尅水必隔物焉君子用智也<lb/>
　月近日無光為晦月敵日而光盛為朢然日食於朔<lb/>
　月食於朢乃知小人在外雖盛必自危而其柔弱狎<lb/>
　比之時多能為君此則慮與不慮之間所以易戒履<lb/>
<pb n="KR3a0059_WYG_039-25a"/>
　霜而不懼揚庭也日月一年十二㑹十二朢而有食<lb/>
　有不食者交則食不交則不食也所以有交不交者<lb/>
　日行黄道月行九道也亦有交而不食者同道而相<lb/>
　避也<lb/>
月體本黒受日之光而白<lb/>
　張氏曰月體本黒者隂也受日之光而白者得陽之<lb/>
　氣也<lb/>
太陽為日太隂為月少陽為星少隂為辰日月星辰交<lb/>
<pb n="KR3a0059_WYG_039-25b"/>
而天之體盡之矣<lb/>
月者日之影也情者性之影也<lb/>
陽中有隂隂中有陽天之道也陽中之陽日也陽中之<lb/>
隂月也以其陽之類故能見於晝隂中之陽星也所以<lb/>
見於夜隂中之隂辰也天壤也<lb/>
陽中陽日也陽中隂月也隂中陽星也隂中隂辰也柔<lb/>
中柔水也柔中剛火也剛中柔土也剛中剛石也<lb/>
張子曰五緯五行之精氣也<lb/>
<pb n="KR3a0059_WYG_039-26a"/>
　所以知者以天之星辰獨此五星以色言之文有驗<lb/>
　以心取之亦有此說○按漢天文志嵗星曰東方春<lb/>
　木於人五常仁也五事貌也熒惑曰南方夏火禮也<lb/>
　視也太白曰西方秋金義也言也辰星日北方冬水<lb/>
　知也聽也填星曰中央季夏土信也思心也仁義禮<lb/>
　智以信為主貌言視聽以心為主故四星皆失填星<lb/>
　乃為之動<lb/>
地純隂凝聚於中天浮陽轉旋於外此天地之常體也<lb/>
<pb n="KR3a0059_WYG_039-26b"/>
常星不動純繫於天與浮陽運旋而不窮者也日月五<lb/>
星逆天而行并包乎地者也地在氣中雖順天左旋其<lb/>
所繫辰象随之稍遲則反從而右爾間有緩速不齊者<lb/>
七政性殊也月隂精反乎陽者也故其右行最速日為<lb/>
陽精然其質本隂故其右行雖緩亦不純繫乎天如常<lb/>
星不動金水附日前後進退而行者其理精深存乎物<lb/>
感可知矣填星地類然根本五行雖其行最緩亦不純<lb/>
繫乎地也火者亦隂質為陽萃焉然其氣比日而微故<lb/>
<pb n="KR3a0059_WYG_039-27a"/>
其遲倍日惟水九嵗一衰故嵗厯一辰辰者日月一交<lb/>
之次有嵗之象也<lb/>
　　　　右論日月五星<lb/>
天左旋此真至粗之論耳不考日月出沒常星昏曉之<lb/>
變愚謂在天而運者惟七曜而已常星所以為晝夜者<lb/>
直以地氣乗機左旋於中故使恒星河漢因北為南日<lb/>
月因天隠見太虚無體則無以驗其遷動於外也<lb/>
日質本隂月質本陽故於朔朢之際精魄反交則光為<lb/>
<pb n="KR3a0059_WYG_039-27b"/>
之食<lb/>
虧盈法月於人為近日逺在外故月受日光常在於外<lb/>
人視其終初如鈎之曲及其中天也如半璧然此虧盈<lb/>
之驗也<lb/>
月所位者陽故受日之光不受日之精相朢中弦則光<lb/>
為之蝕精之不可以二也<lb/>
日月雖以形相物考其道則有施受健順之差焉星月<lb/>
金水受光於火日隂受而陽施也<lb/>
<pb n="KR3a0059_WYG_039-28a"/>
隂陽之精互蔵其宅則各得其所安故日月之形萬古<lb/>
不變<lb/>
日月得天得自然之理也非蒼蒼之形也朱子曰星亦<lb/>
受日之光凡天地之光皆日也<lb/>
太一如人主北極如帝都<lb/>
　問上蔡謂北極為天之樞也以其居中故謂之北極<lb/>
　以其周建於十二辰之舎故謂之北辰不知然否曰<lb/>
　以其居中不動衆星環向為天樞軸天形如雞子旋<lb/>
<pb n="KR3a0059_WYG_039-28b"/>
　轉極如一物横亘在中兩頭秤定一頭在地上是為<lb/>
　北極一頭在地下是為南極又曰太乙曰太一是帝<lb/>
　座即北極也以星辰位言之謂之太乙以其居之處<lb/>
　言之謂之北極云云<lb/>
緯星隂中之陽經星陽中之隂<lb/>
　蓋五星皆是地上木火土金水之氣上結而成却受<lb/>
　日光經星却是陽氣之餘凝結者但經星則閃爍開<lb/>
　闔其光不定緯星則不然縱有芒角其本體之光亦<lb/>
<pb n="KR3a0059_WYG_039-29a"/>
　自不動細視之可見<lb/>
　　　　右論日月星辰<lb/>
　按張子曰日月星辰之事聖人不言必是顔子輩皆<lb/>
　已理㑹得更不須言也以張子之說推之則日月星<lb/>
　辰之事亦學者所當講也然今所載止取聖賢之言<lb/>
　庶知其大概而已若史志所書厯家所算自當别焉<lb/>
　非此所能該也<lb/>
　　　雷霆風雨之屬<lb/>
<pb n="KR3a0059_WYG_039-29b"/>
易震為雷巽為風坎為水離為電<lb/>
　按諸卦有坎者或為雲或為雨<lb/>
記月令仲春是月也雷乃發聲始電蟄蟲咸動唘户始<lb/>
出先雷三日奮木鐸以令兆民曰雷將發聲有不戒其<lb/>
容止者生子不備必有凶災<lb/>
　鄭氏曰主戒婦人有娠者也容止謂動靜正義曰雷<lb/>
　是陽氣之聲將發與隂相衝蔡邕云季冬雷在地下<lb/>
　則雉應而雊孟春動於地之上則蟄蟲應而振出至<lb/>
<pb n="KR3a0059_WYG_039-30a"/>
　此升而動於天之下其聲發揚以雷出有漸故云乃<lb/>
　云始電者電是陽光陽微則光不見此月陽氣漸升<lb/>
　以擊於隂其光乃見故云始電○蔡氏云迅雷風烈<lb/>
　孔子必變玉藻曰迅雷甚雨則必變雖夜必興衣服<lb/>
　冠而坐所以畏天威也小人不畏天威懈慢褻凟或<lb/>
　至夫婦交接君子制法不可指斥言之故曰有不戒<lb/>
　其容止者言此時夫婦交接生子支體性情必不備<lb/>
　其父母必有灾<lb/>
<pb n="KR3a0059_WYG_039-30b"/>
仲秋是月也雷乃收聲蟄蟲坯户<lb/>
　雷始收聲在地中動内物也正義曰知動内物者以<lb/>
　雷是陽氣主於動不惟地中潛伏而已至十一月一<lb/>
　陽初生震下坤上復卦用事震為動坤為地是動於地<lb/>
　下是終此月為始故云動内物也<lb/>
仲尼閒居天有四時春秋冬夏風雨霜露無非教也地<lb/>
載神氣神氣風霆風霆流形庶物露生無非教也<lb/>
　正義曰神氣謂神妙之氣化也言神氣者氣從地出<lb/>
<pb n="KR3a0059_WYG_039-31a"/>
　又風着於土雷出於地故神氣風雷偏属於地<lb/>
程子曰電者隂陽相軋雷者隂陽相擊也軋者如石相<lb/>
磨而火光出者電便有雷擊者是也<hi>末句疑有誤字</hi>
風雷二物相益者也風烈則雷迅雷激則風怒兩相助<lb/>
益所以為益<lb/>
霜露星之氣異乎雨雪又曰霜與露不同霜金氣星月<lb/>
之氣露亦星月之氣<lb/>
　星感得其氣即為霜如言露結為霜非也朱子曰霜<lb/>
<pb n="KR3a0059_WYG_039-31b"/>
　只是露結成雪只是雨結成古人云露是星月之氣<lb/>
　不然今髙山頂上雖晴亦無露露只是自下蒸上人<lb/>
　言極西髙山上亦無雨雪或問髙山無霜露其理如<lb/>
　何曰上面氣漸清風漸緊雖微有霧氣便吹散了所<lb/>
　以不結若雪只是雨遇寒而嚴凝故髙寒處雪先消<lb/>
雹者隂陽相搏之氣葢沴氣也聖人在上無雹雖有不<lb/>
為灾<lb/>
　按左氏昭四年王正月大雨雹季武子問於申豐曰<lb/>
<pb n="KR3a0059_WYG_039-32a"/>
　雹可禦乎對曰聖人在上無雹雖有不為灾鄭氏曰<lb/>
　雨水陽也雪雹隂也雨水而伏隂薄之則凝而為雹<lb/>
　雨雪而愆陽薄之則合而為霰故程子云沴氣也<lb/>
霹靂天地之怒氣也<lb/>
　問人有不善霹靂震死是人懐不善之心聞霹靂震<lb/>
　懼而死否曰是雷震之也問有使之者否曰人之作<lb/>
　惡與天地之惡氣相擊搏遂以震死云云如人之怒<lb/>
　固自有正然怒時必為之作惡是怒亦惡氣也怒氣<lb/>
<pb n="KR3a0059_WYG_039-32b"/>
　與惡氣相感故爾曰雷所擊處必有火何也雷自有<lb/>
　火動極陽生自然之理<lb/>
易言宻雲不雨自我西郊自西則隂先唱也故雲雖宻<lb/>
而不雨<lb/>
　長安西風而雨終未記此理須是自東自北而風則<lb/>
　雨自南自西則不雨何者東北属陽陽唱而隂和故<lb/>
　雨西南隂也隂唱則陽不和故不雨云云今西風而<lb/>
　雨山勢使然<lb/>
<pb n="KR3a0059_WYG_039-33a"/>
龍隂物也出則濕氣蒸然自出龍之興雲不足恠<lb/>
　雲從龍風從虎云云如濕物在日中氣亦自出雖木<lb/>
　石之微感隂氣尚亦有氣則龍之興雲不足恠虎行<lb/>
　處則風自生<lb/>
邵子曰陽得隂而為雨隂得陽而為風剛得柔而為雲<lb/>
柔得剛而為雷無隂則不能為雨無剛則不能為雷雨<lb/>
柔也而属隂隂不能獨立故待陽而後興雷剛也而屬<lb/>
體體不能自用必待陽而後發也<lb/>
<pb n="KR3a0059_WYG_039-33b"/>
　張氏曰陽唱而隂從則流而為雨隂格而陽薄則散<lb/>
　而為風剛唱而柔從則流而為雲柔畜而剛動則激<lb/>
　而成雷客主先後隂陽順逆不同也風雨自天而降<lb/>
　故言隂陽雲雷自地而升故言柔剛天陽也陽必資<lb/>
　隂故無隂則不能為雨陽得隂然後聚而成體也地<lb/>
　隂也隂必資陽故無陽則不能為雷隂得陽然後發<lb/>
　而成聲也此言隂陽之相資也雨之形柔也属隂者<lb/>
　本乎天之氣也隂不能獨立待陽而後興者天之隂<lb/>
<pb n="KR3a0059_WYG_039-34a"/>
　資乎天之陽也雷之聲剛也属體者出乎地之形也<lb/>
　體不能自用必待陽而後發者地之隂資乎地之陽<lb/>
　也大抵隂陽匹敵雖曰相資然隂無能為必待陽而<lb/>
　後有為君臣父子夫婦之義也陽来則生陽去則死<lb/>
　天地間所主者一陽而已是故陽一而隂一陽尊而<lb/>
　隂卑别而言之則天為陽地為隂合而言之則天有<lb/>
　隂陽地亦有隂陽隂陽氣也剛柔形也既以隂陽言<lb/>
　天則必以剛柔言地然地有柔剛天亦有柔剛所以<lb/>
<pb n="KR3a0059_WYG_039-34b"/>
　先生之言錯綜而用之也風氣也麗乎陽雨形也麗<lb/>
　乎隂雲象也近乎形雷聲也近乎氣氣皆可以言天<lb/>
　形皆可以言地自其始而言則風雨為隂陽雲雷為<lb/>
　柔剛要其終而言則雲雷亦得言隂陽風雨亦得言<lb/>
　柔剛或由天而地或由地而天葢以天地相交上下<lb/>
　同用也<lb/>
雲行雨施電發雷震亦各從其類也<lb/>
　張氏曰隂陽和則氣蒸為雲澤流為雨激則光發為<lb/>
<pb n="KR3a0059_WYG_039-35a"/>
　電聲震為雷和者陽先而隂從之激者陽盛而隂制<lb/>
　之也<lb/>
吹噴吁呵呼風雨雲霧雷言相類也<lb/>
　張氏曰吹為風噴為雨吁為雲呵為霧呼為雷此人<lb/>
　與天地相類者也然所以不相類者人有心而天無<lb/>
　心其裁成輔相則天有賴乎人及其機巧詐辯則人<lb/>
　不若天矣<lb/>
有雷則有電有電則有風雨生於水露生於土雷生於<lb/>
<pb n="KR3a0059_WYG_039-35b"/>
石電生於火雷與風同為陽之極故有電必有風<lb/>
　張氏曰雷者震之氣也電者離之氣也風者巽之氣<lb/>
　也陽為重隂所制怒氣發而為雷怒而極激而為電<lb/>
　隂已不能制矣散而為風則反制隂也故風與雷皆<lb/>
　為陽之極雨者水之氣蒸則為雲凝則為雪露者土<lb/>
　之氣升則為霧結則為霜雷出於石電生於火有雷<lb/>
　則為電火出於石也<lb/>
木之堅非雷不能震草之柔非露不能潤<lb/>
<pb n="KR3a0059_WYG_039-36a"/>
　張氏曰木者地之剛雷亦地之剛草者地之柔露亦<lb/>
　地之柔剛能相制柔能相益<lb/>
張子曰隂性凝聚陽性發散隂聚之陽必散之其勢均<lb/>
散陽為隂累則相持為雨而降隂為陽得則飄揚為雲<lb/>
而升故雲物班布太虚者隂為風驅餘聚而未散者也<lb/>
凡隂氣凝聚陽在内者不得出則奮擊而為雷霆陽在<lb/>
外者不得入則周旋不舎而為風其聚有逺近虚實故<lb/>
雷風有小大暴緩和而散則為霜雪雨露不和而散則<lb/>
<pb n="KR3a0059_WYG_039-36b"/>
為戾氣曀霾隂嘗散緩受交於陽則風雨調寒暑正<lb/>
　朱子曰横渠此論極分曉陽為隂累則相持為雨而<lb/>
　降陽氣正升忽遇隂氣則相持而下為雨盖陽氣輕<lb/>
　隂氣重故陽氣為隂壓墜而下也隂為陽得則飄揚<lb/>
　為雲而升隂氣正升忽遇陽氣則助之飛騰而上為<lb/>
　雲也隂氣凝聚陽在内者不得出則奮擊而為雷霆<lb/>
　陽氣伏於隂氣之内不得出故爆開而為雷也陽在<lb/>
　外者不得入則周旋不舎而爲風隂氣凝結於内陽<lb/>
<pb n="KR3a0059_WYG_039-37a"/>
　氣欲入不得則旋繞於外不已而為風至吹散隂氣<lb/>
　乃已也和而散則為霜雪雨露不和而散則為戾氣<lb/>
　曀霾戾氣飛雹之類曀霾黄霧之類皆隂陽邪惡不<lb/>
　正之氣所以雹水穢濁或青黒色又按隋文帝欲六<lb/>
　月殺人大理少卿趙綽爭之帝曰六月豈無雷霆我<lb/>
　則天而行何不可之有胡氏曰雨露猶人君之恵澤<lb/>
　雷霆猶人君號令生成萬物之時固有雷霆而雷霆<lb/>
　未嘗殺物隋文取則雷霆而乗怒殺人其違天多矣<lb/>
<pb n="KR3a0059_WYG_039-37b"/>
　或問雷霆何為而然者有形耶有神耶曰古人未之<lb/>
　言也然先逹大儒亦嘗明其理矣蓋天地之間無非<lb/>
　隂陽聚散闔闢之所為也可以神言不可以形論非<lb/>
　如異端所謂龍車石斧鬼鼓火鞭怪誕之難信也故<lb/>
　其言曰隂氣凝聚陽在内而不得出則奮擊而為雷<lb/>
　霆雖聖人復起不能易矣凡聲陽也光亦陽也光發<lb/>
　而影隨之陽氣奮擊欲出之勢也電緩小則震亦緩<lb/>
　小電迅大則震亦迅大震電交至則必有雨震而不<lb/>
<pb n="KR3a0059_WYG_039-38a"/>
　電電而不震則無雨由隂氣凝聚之有踈緩迅宻也<lb/>
　曰世人所得雷斧者何物也曰此猶星隕而為石也<lb/>
　本乎天者氣而非形偶隕於地則成形矣然而不盡<lb/>
　然也曰雷之破山壊廟折木殺人者何也曰先儒以<lb/>
　為隂陽之怒氣也氣鬱而怒方爾奮擊偶或值之則<lb/>
　遭震矣然而不盡然也曰電之閃爍激疾如金虺飛<lb/>
　騰之狀何謂也曰電之發也惟光爾適映雲際則如<lb/>
　是不當乎雲之際而在同雲之中則無是矣凡天地<lb/>
<pb n="KR3a0059_WYG_039-38b"/>
　造化之迹茍不以理推必入於幻恠偽誕之說而終<lb/>
　不能明故君子窮理之為要也<lb/>
天象者陽中之隂風霆者隂中之陽<lb/>
雷霆感動雖速然其所由来亦漸<lb/>
<graphic n="KR2324" url="https://raw.githubusercontent.com/kanripo/KR-Gaiji/master/images/KR2324.png" mimeType="image/png"/>蝀者隂氣薄而日氣見也<lb/>
　有一日其全見者是隂氣薄處不全見者是隂氣厚<lb/>
　處<lb/>
朱子曰雪花所以必六出者六者隂數天地自然之數<lb/>
<pb n="KR3a0059_WYG_039-39a"/>
也<lb/>
　太隂𤣥精石亦六稜<lb/>
龍水物也其出與陽氣交蒸故能成雨然雨者隂陽之<lb/>
氣蒸鬱而成非必龍之為也<lb/>
　問龍行雨之說曰云云<lb/>
宻雲不雨尚往也蓋止下氣上升故未能雨<lb/>
　必是上氣蔽蓋無發洩處方能有雨又曰如甑有盖<lb/>
　其氣鬱蒸而汗下則為雨甑不蓋其氣散而不收則<lb/>
<pb n="KR3a0059_WYG_039-39b"/>
　為霧<lb/>
風與天相似旋轉未嘗息也<lb/>
　今此處無風蓋或旋在那處或旋在上面都不可知<lb/>
　如夏多南風冬多北風盖亦可見<lb/>
雷者氣鬱積之極而迸散者也<lb/>
　如今之爆杖<lb/>
雪非能為豐年其所以然者以其凝結陽氣在地至来<lb/>
嵗發達而生長萬物故也<lb/>
<pb n="KR3a0059_WYG_039-40a"/>
雨與露不同雨氣昏而露氣清也露與霧不同露氣肅<lb/>
而霧氣昏也<lb/>
露之結為霜也然露滋物而霜殺物<lb/>
　愚按露未凝則陽也故生凝則隂矣故殺<lb/>
　　　　右論雷霆風雨之屬<lb/>
　<lb/>
　<lb/>
　<lb/>
<pb n="KR3a0059_WYG_039-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西山讀書記卷三十九<lb/>
</p>
<p>
</p>
  </div>
</body>
</text>
</TEI>
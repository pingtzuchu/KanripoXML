<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西山讀書記卷四</head> <lb/>
    <p>
<pb n="KR3a0059_WYG_004-1a"/>
欽定四庫全書<lb/>
　西山讀書記卷四<lb/>
　　　　　　　　　　　　宋　真德秀　撰<lb/>
　　　志<lb/>
書旅獒玩人喪德玩物喪志志以道寜言以道接<lb/>
　蘇氏曰玩物則志以物移故喪志喪則中亂故志以<lb/>
　道寧○愚按玩有戯狎意有耽着意凡人於物所不<lb/>
　可無若耽玩不舍則喪志矣非獨聲色貨利為然雖<lb/>
<pb n="KR3a0059_WYG_004-1b"/>
　書史圖畫之清玩而着之其害亦然若謝氏記誦之<lb/>
　博程子猶以此譏之惟以道養志則志不為物所移<lb/>
　故曰志以道寧<lb/>
子曰三軍可奪帥也匹夫不可奪志也<lb/>
　侯氏曰三軍之勇在人匹夫之志在已故帥可奪而<lb/>
　志不可奪如可奪則不可謂之志矣○南軒曰此所<lb/>
　謂志謂守其道而不渝如虞人非其招不往之類是<lb/>
　也若守認私意而不知徙義則是失其所主謂之任<lb/>
<pb n="KR3a0059_WYG_004-2a"/>
　意則可非志也○孟子士尚志别見<lb/>
　　　　右專言志<lb/>
　　　志氣<lb/>
公孫丑問曰夫子加齊之卿相得行道焉雖由此覇王<lb/>
不異矣如此則動心否乎孟子曰否我四十不動心<lb/>
　朱子曰丑蓋設問孟子若得位而行道則雖由此而<lb/>
　成覇王之業亦不足怪任大責重如此亦有所恐懼<lb/>
　疑惑而動其心乎四十强仕君子道明德立之時孔<lb/>
<pb n="KR3a0059_WYG_004-2b"/>
　子四十而不惑亦不動心之謂<lb/>
曰若是則夫子過孟賁逺矣曰是不難告子先我不動<lb/>
心<lb/>
　孟賁勇士告子名不害孟賁血氣之勇丑蓋借之以<lb/>
　贊孟子不動心之難孟子言告子未為知道乃能先<lb/>
　我不動心此亦未足為難也<lb/>
曰不動心有道乎曰有<lb/>
　程子曰心有主則能不動矣<lb/>
<pb n="KR3a0059_WYG_004-3a"/>
北宫黝之養勇也不膚撓不目逃思以一毫挫於人若<lb/>
撻之於市朝不受於褐寛博亦不受於萬乘之君視刺<lb/>
萬乘之君若刺褐夫無嚴諸侯惡聲至必反之<lb/>
　黝蓋刺客之流以必勝為主而能不動者也<lb/>
孟施舍之所養勇也曰視不勝猶勝也量敵而後進慮<lb/>
勝而後㑹是畏三軍者也舍豈能為必勝哉能無懼而<lb/>
已矣<lb/>
　舍蓋力戰之士以無懼為主而能不動者也<lb/>
<pb n="KR3a0059_WYG_004-3b"/>
孟施舍似曾子北宫黝似子夏夫二子之勇未知其孰<lb/>
賢然而孟施舍守約也<lb/>
　黝務敵人舍專守己子夏篤信聖人曾子反求諸已<lb/>
　故二子之與曽子子夏雖非等倫然論其氣象則各<lb/>
　有所似賢猶勝也約要也言論二子之勇則未知誰<lb/>
　勝論其所守則舍比於黝為得其要也<lb/>
昔者曾子謂子襄曰子好勇乎吾嘗聞大勇於夫子矣<lb/>
自反而不縮雖褐寛博吾不惴焉自反而縮雖千萬人<lb/>
<pb n="KR3a0059_WYG_004-4a"/>
吾往矣<lb/>
　此言曾子之勇也子襄曾子弟子也夫子孔子也縮<lb/>
　直也檀弓曰古者冠縮縫又曰棺束縮二衡三惴恐<lb/>
　懼之也往往而敵之也<lb/>
孟施舍之守氣又不如曾子之守約也<lb/>
　言孟施舍雖似曾子然其所守乃一身之氣又不如<lb/>
　曾子之反身循理所守尤得其要也孟子之不動心<lb/>
　其原蓋出於此守約云者言其所守之得其要爾非<lb/>
<pb n="KR3a0059_WYG_004-4b"/>
　以約為一物而可守也蓋黝舍皆守氣以養勇然以<lb/>
　黝比舍則舍之守為得其要至以舍而比曾子則曾<lb/>
　子所守尤得其要也<lb/>
曰敢問夫子之不動心與告子之不動心可得聞與告<lb/>
子曰不得於言勿求於心不得於心勿求於氣不得於<lb/>
心勿求於氣可不得於言勿求於心不可夫志氣之帥<lb/>
也氣體之充也夫志至焉氣次焉故曰持其志無暴其<lb/>
氣<lb/>
<pb n="KR3a0059_WYG_004-5a"/>
　此一節公孫丑之問孟子誦告子之言又斷以己意<lb/>
　而告之也告子謂於言有所不逹則當舍置其言而<lb/>
　不必反求其理於心於心有所不安則當力制其心<lb/>
　而不必更求其助於氣此所以固守其心而不動之<lb/>
　速也孟子既誦其言而斷之曰彼謂不得於心而勿<lb/>
　求於氣者急於本而緩於末猶之可也謂不得於言<lb/>
　而勿求於心則旣失於外而遂遺其内其不可也必<lb/>
　矣然凡曰可者亦僅可而有所未盡之辭耳若論其<lb/>
<pb n="KR3a0059_WYG_004-5b"/>
　極則志固心之所之而為氣之將帥然氣亦人之所<lb/>
　以充滿於身而為志之卒徒者也故志固為至極而<lb/>
　氣卽次之人固當敬守其志然亦不可不致養其氣<lb/>
　蓋其内外本末交相培養此則孟子之心所以未嘗<lb/>
　必其不動而自然不動之大畧也○言雖發乎口而<lb/>
　實出於心内有蔽陷離窮之病則外有詖淫邪遁之<lb/>
　失不得於言而每求於心則其察理日益精矣孟子<lb/>
　所以知言養氣為不動心之本者用此道也而告子<lb/>
<pb n="KR3a0059_WYG_004-6a"/>
　反之是徒知言之發於外而不知其出於中亦義外<lb/>
　之意也其害理深矣故孟子斷然以為不可<lb/>
旣曰志至焉氣次焉又曰持其志無暴其氣者何也曰<lb/>
志壹則動氣氣壹則動志也今夫蹶者趨者是氣也而<lb/>
反動其心<lb/>
　孟子言志之所向專一則氣固從之然氣之所在專<lb/>
　一則志亦反為之動所以旣持其志又必無暴其氣<lb/>
　也程子曰志動氣者什九氣動志者什一集義程子<lb/>
<pb n="KR3a0059_WYG_004-6b"/>
　曰持其志無暴其氣内外交相養也又曰氣壹則動<lb/>
　志非獨蹶趨藥也酒也亦是然志動氣多氣動志少<lb/>
　雖氣亦能動志然亦在持其志而已<lb/>
敢問夫子惡乎長曰我知言我善養吾浩然之氣<lb/>
　知言者盡心知性凡天下之言無不有以究極其理<lb/>
　而識其是非得失之所以然也浩然盛大流行之貌<lb/>
　氣郎所謂體之充者本自浩然失養故餒惟孟子為<lb/>
　能善養以復其初也蓋惟知言則有以明夫道義而<lb/>
<pb n="KR3a0059_WYG_004-7a"/>
　於天下之事無所疑養氣則有以配夫道義於天下<lb/>
　之事無所懼此其所以當大任而不動心也<lb/>
敢問何謂浩然之氣曰難言也<lb/>
　程子曰觀此一言則孟子實有是氣可知矣<lb/>
其為氣也至大至剛以直養而無害則塞於天地之間<lb/>
　至大初無限量至剛不可屈撓蓋天地之正氣而人得<lb/>
　以生者其體段本如是也惟其自反而縮則得其所養<lb/>
　而又無所作為以害之則其本體不虧而充塞無間<lb/>
<pb n="KR3a0059_WYG_004-7b"/>
　矣程子曰天人一也更不分別浩然之氣乃吾氣也<lb/>
　養而無害則塞乎天地一為私意所蔽則歉然而餒<lb/>
　知其小也謝氏曰浩然之氣須於心得其正時識取<lb/>
　又曰浩然是無虧欠時○集義程子曰内直則其氣<lb/>
　浩然養之至則為大人○又曰石曼卿詩云樂意相<lb/>
　關禽對語生香不斷樹交花此語形容得浩然之氣<lb/>
　又曰主一無適敬以直内便有浩然之氣<lb/>
其為氣也配義與道無是餒也<lb/>
<pb n="KR3a0059_WYG_004-8a"/>
　配者合而有助之意義者人心之裁制道者天理之<lb/>
　自然餒饑乏而氣不充體也言人能養成此氣則其<lb/>
　氣合乎道義而為之助使其行之勇决無所疑憚若<lb/>
　無此氣則其一時所為雖未必不出於道義然其體<lb/>
　有所不充則亦不免於疑懼而不足以有為矣<lb/>
是集義所生者非義襲而取之也行有不慊於心則餒<lb/>
矣我故曰告子未嘗知義以其外之也<lb/>
　集義猶言積善蓋欲事事皆合於義也襲掩取也如<lb/>
<pb n="KR3a0059_WYG_004-8b"/>
　齊侯襲莒之襲言氣雖可配乎道義而其養之之始<lb/>
　乃由事皆合義自反常直是以無所愧怍而此氣自<lb/>
　然發生於中非由只行一事偶合於義便可掩襲於<lb/>
　外而得之也慊快也足也言所行一有不合於義而<lb/>
　自反不直則不足於心而其體有所不充矣然則義<lb/>
　豈在外哉告子不知此理乃曰仁内義外而不復以<lb/>
　義為事則必不能集義以生浩然之氣矣上文不得<lb/>
　於言勿求於心卽義外之意<lb/>
<pb n="KR3a0059_WYG_004-9a"/>
必有事焉而勿正心勿忘勿助長也無若宋人然宋人<lb/>
有閔其苗之不長而揠之者芒芒然歸謂其人曰今日<lb/>
病矣予助苗長矣其子趨而往視之苗則稿矣天下之<lb/>
不助苗長者寡矣以為無益而舍之者不耘苗者也助<lb/>
之長者揠苗者也非徒無益而又害之<lb/>
　必有事焉而勿正趙氏程子以七字為句近世或并<lb/>
　下文心字讀之者亦通必有事焉有所事也如有事<lb/>
　於顓臾之有事正預期也春秋傳曰戰不正勝是也<lb/>
<pb n="KR3a0059_WYG_004-9b"/>
　如作正心義亦同此與大學之所謂正心者語意自<lb/>
　不同也此言養氣者必以集義為事而勿預期其效<lb/>
　其或未充則但當勿忘其所有事而不可作為以助<lb/>
　其長乃集義養氣之節度也揠㧞也芒芒無知之貌<lb/>
　其人家人也病疲倦也舍之而不耘者㤀其所有事揠<lb/>
　而助之長者正之不得而妄有作為者也然不耘則失<lb/>
　養而已揠則反以害之無是二者則氣得其養而無<lb/>
　所害矣如告子不能集義而欲强制其心則必不能<lb/>
<pb n="KR3a0059_WYG_004-10a"/>
　免於正助之病其於所謂浩然者蓋不惟不善養而<lb/>
　又反害之矣○孟子是義精理明天下之物不足以<lb/>
　動其心不是把捉得定○北宫黝孟施舍所以不動<lb/>
　者皆强制於外不是存養之致故又舉曾子之言云<lb/>
　自反縮與不縮所以動與不動只在方寸之間若仰<lb/>
　不愧俯不怍看如何大利害皆不足以易之若有一<lb/>
　毫不直則此心便索○告子不動心是硬把定○問<lb/>
　氣體之充與下面浩然之氣兩箇氣字大意似同而<lb/>
<pb n="KR3a0059_WYG_004-10b"/>
　精微宻察處畧似有異前面氣字若專主形於外者<lb/>
　而言後面氣字若專主發於外者而言先生曰氣無<lb/>
　二義但浩然之氣乃指其本來體段而言謂體之充<lb/>
　者泛言之耳然亦非外此而別有浩然之氣也○持<lb/>
　其志無暴其氣是兩邉做工夫○古人在車則聞鸞<lb/>
　和行則有佩玉凡此皆所以無暴其氣今人旣無此<lb/>
　不知如何而為無暴曰凡人多動作多笑語做力所<lb/>
　不及底事皆是暴其氣學者要須事事節約莫教過<lb/>
<pb n="KR3a0059_WYG_004-11a"/>
　當此便是養氣之道○問遺書曰志一動則動氣氣<lb/>
　一動則動志外書曰志專一則動氣氣專一則動志<lb/>
　二說孰是曰此必一日之語學者同聽之而所記有<lb/>
　淺深志一動則動氣氣一動則動志此言志動氣動<lb/>
　又添入一動字了故不若後說所記得其本㫖蓋曰<lb/>
　志專一則固可以動其氣而氣專一亦可以動其志也<lb/>
　○知言養氣雖是兩事其實相關正如致知格物正<lb/>
　心誠意之類○知言便是窮理不先窮理見得是非<lb/>
<pb n="KR3a0059_WYG_004-11b"/>
　如何養得氣○浩然之氣清明不足以言之纔說浩<lb/>
　然便有箇廣大剛果意思如長江大河浩浩然而來<lb/>
　也富貴貧賤威武不能淫移屈之類皆低不可以語此<lb/>
　問浩然之氣卽是人所受於天地之正氣否先生曰<lb/>
　然又問與血氣如何曰只是一氣義理附於其中則<lb/>
　為浩然之氣若不由義而發則只是血氣養成浩然<lb/>
　之氣則與天地為一更無限量○天下莫强於道義<lb/>
　當然是義總名是道以道義為主有此浩然之氣去<lb/>
<pb n="KR3a0059_WYG_004-12a"/>
　助他方始勇敢果决以進如君有過臣諌之是義也<lb/>
　然有冒死而不顧者便是有浩然之氣去助此義如<lb/>
　合說此話却恧縮不敢言便是氣餒便是欿然之氣<lb/>
　問合而有助助字之訓如何先生曰道義是虛底物<lb/>
　本自孤單得這氣貼起來便自張主無所不逹李先<lb/>
　生曰配是襯貼起來○李復潏水集有一段說浩然<lb/>
　之氣只是要仰不愧俯不怍便自然無怯懼其言雖<lb/>
　麄却盡此章之意○又曰浩然之氣孔子有兩句說<lb/>
<pb n="KR3a0059_WYG_004-12b"/>
　盡了曰内省不疚夫何憂何懼○所謂以直養而無<lb/>
　害乃自反而縮之意○集義只是事事皆直俯仰不<lb/>
　愧便是浩然之氣只將自家身體看到無私曲處自<lb/>
　然有此氣象所以上蔡說於心得其正時識取伊川<lb/>
　將至大至剛以直與坤卦直方大同說不必如此且<lb/>
　只將孟子自看便見孟子說得麄易却說得細○至<lb/>
　大至剛者乃氣之本體如此但人不能養之而反害<lb/>
　之故其大者小剛者弱耳○志動氣是源頭濁下流<lb/>
<pb n="KR3a0059_WYG_004-13a"/>
　亦濁氣動志却是下流壅而不泄反濁了上面至大<lb/>
　至剛以直趙臺卿已如此解直養之說伊川嫌其以<lb/>
　一物養一物故欲從趙注舊嘗用之後來反覆推究<lb/>
　却是至大至剛作一句以直養而無害作一句者為<lb/>
　得孟子之意蓋聖賢立言首尾必相應如云自反而<lb/>
　縮便有直養意思李端伯所記明道語未必不親切<lb/>
　但伊川又自主張得別故有此議論今欲從明道之<lb/>
　說○集義是歲月之功襲取是一朝一夕之事從而<lb/>
<pb n="KR3a0059_WYG_004-13b"/>
　掩取終非己有○至大至剛氣之本體以直養而無<lb/>
　害是用功處塞乎天地乃其效也○天地之氣無處<lb/>
　不到無處不透雖金石不能遏人便是禀得這箇氣<lb/>
　無欠闕所以程子曰天人一也更不分別浩然之氣<lb/>
　乃吾氣也云云○古人臨之以死生禍福而不變敢去<lb/>
　罵賊敢去殉國是他養得這氣大了故無所懼○<lb/>
　人之氣當於平時存養有素故遇事之際以氣助其<lb/>
　道義而行之若於氣上存養有所不足遇事之際便<lb/>
<pb n="KR3a0059_WYG_004-14a"/>
　有十分道理亦畏怯而不敢為如朝廷欲去一小人<lb/>
　我道理旣直有甚怕他不敢動着知其為小人而不<lb/>
　敢去只是這氣衰其氣如此便是合下無工夫○氣<lb/>
　只是一个氣但從義理中出來者卽浩然之氣從血<lb/>
　肉身中出來者為血氣之氣耳○道則是物我公共<lb/>
　自然之理義則吾心之能斷制者所用以處此理者<lb/>
　也○世有理直而不能自明者正為無氣耳譬如利<lb/>
　物可以斬割須有力者乃能用之若自無力利物何<lb/>
<pb n="KR3a0059_WYG_004-14b"/>
　為○孟子許多論氣處只在集義所生一句上或問<lb/>
　集義曰只是無事不求箇是而已○集義只是件件<lb/>
　事要合冝自然積得多○有人不因集義合下來便<lb/>
　恁地剛勇如何曰此是麄氣便是北宫黝孟施舍之<lb/>
　勇底亦終有餒時○問貫之看浩然之氣處如何曰<lb/>
　見集義意思是要得安穏如講究書中道理便也要<lb/>
　見得安穏曰此又是窮理不是集義集義行底工夫<lb/>
　窮理是做知言工夫能窮理然後能知言○配義與<lb/>
<pb n="KR3a0059_WYG_004-15a"/>
　道者大抵以坤配乾必以乾為主以妻配夫必以夫<lb/>
　為主以氣配道義必竟以道義為主而氣隨之是氣<lb/>
　常隨着道義○必有事焉而勿正却以鳶飛魚躍言<lb/>
　之此莫是順天理自然之意否曰孟子之說只是就<lb/>
　養氣上說程子說得又高須是看孟子了又看程說<lb/>
　便見得孟子只說勿忘勿助長程先生之言於其中<lb/>
　自有一个自然底氣象或問必有事焉而勿正曰正<lb/>
　是等待之意如一邉集義一邉在此等待那氣生今<lb/>
<pb n="KR3a0059_WYG_004-15b"/>
　日等不見明日又等不見等來等去便却去助長○<lb/>
　侯師聖說而勿正心伊川舉禪語為說曰事則不無<lb/>
　擬心則差當時於此言下便有省悟某甚疑此語引<lb/>
　得不相似必有事是須有事於此勿正心是不須恁<lb/>
　地等待今說擬心則差是如何言須擬之而後言行<lb/>
　須擬之而後動方可中節不成不擬不議只恁地去<lb/>
　此語似禪某不敢取○有事有事於集義也勿正謂<lb/>
　勿預期等待他聽其自充也○集義如藥頭必有事<lb/>
<pb n="KR3a0059_WYG_004-16a"/>
　勿正心勿㤀勿助長如製度○必有事焉勿正心勿<lb/>
　㤀勿助長是養氣中一節目不要等待不要催促<lb/>
何謂知言曰詖辭知其所蔽淫辭知其所陷邪辭知其<lb/>
所離遁辭知其所窮生於其心害於其政發於其政害<lb/>
於其事聖人復起必從吾言矣<lb/>
　此公孫丑復問而孟子答之也詖偏陂也淫放蕩也<lb/>
　邪邪僻也遁逃避也四者相因言之病也蔽遮隔也<lb/>
　陷沉溺也離叛去也窮困屈也四者亦相因則心之<lb/>
<pb n="KR3a0059_WYG_004-16b"/>
　失也人之有言皆本於心其心明乎正理而無蔽然<lb/>
　後其言平正通逹而無病茍為不然則必有四者之<lb/>
　病矣卽其言之病而知其心之失又知其害於政事<lb/>
　之决然而不可易者如此非心通於道而無疑於天<lb/>
　下之理其孰能之彼告子者不得於言而不肯求之<lb/>
　於心至為義外之說則自不免四者之病其何以知<lb/>
　天下之言而無所疑哉程子曰心通乎道然後能辨<lb/>
　是非如持權衡以較輕重孟子所謂知言是也又曰<lb/>
<pb n="KR3a0059_WYG_004-17a"/>
　孟子知言正如人在堂上方能辨堂下人曲直若猶<lb/>
　未免雜於堂下衆人之中則不能辨决矣○集註四<lb/>
　十彊仕君子道明德立之時孔子四十而不惑亦不<lb/>
　動心之謂李貫之曰愚謂明則不疑立則不懼然未<lb/>
　有不明而能立者故知言養氣雖二者並進而其序<lb/>
　必以知言為先孔子不惑亦不疑之謂不惑則自不<lb/>
　動矣○又程子曰天人一也浩然之氣卽吾氣也集<lb/>
　註曰至大云云蓋天地之正氣而人得以生者體段<lb/>
<pb n="KR3a0059_WYG_004-17b"/>
　本如是李貫之謂程子又嘗云氣有不善性則無不<lb/>
　善今諸先生之說止言人之禀氣莫非天地之正氣<lb/>
　而不復言夫昏明强弱之不齊豈其說猶有未備邪<lb/>
　黄勉齋答以為有天地之性有氣質之性形而後有<lb/>
　氣質之性然天地之性亦未嘗不存孟子言養性於<lb/>
　氣質之中養天地之性孟子言養氣於氣質之中養<lb/>
　天地之氣孟子言養吾浩然之氣則是本來完足其<lb/>
　曰集義所生亦猶火始然泉始逹擴而充之耳非昔<lb/>
<pb n="KR3a0059_WYG_004-18a"/>
　也惡而今也善昔也無而今也有云云公晦答則謂<lb/>
　孟子言性只謂天地之性而不及氣質之性孟子言<lb/>
　氣止謂天地之氣而不及氣質之氣蓋極本窮源之<lb/>
　論也自本源而論之性無有不善氣無有不正能明<lb/>
　乎是能養乎是而又力行以求至乎是則吾性卽天<lb/>
　地之性而氣質之性有不善者亦化而為善矣吾氣<lb/>
　卽天地之氣而氣質之氣雖未正者亦轉而為正矣<lb/>
　此孟子之本指也○又貫之問石曼卿詩云云公晦<lb/>
<pb n="KR3a0059_WYG_004-18b"/>
　答謂此與濓溪忩前草不除云與自家意思一般者<lb/>
　非程子體道之深不能及此極可玩味也又程子曰<lb/>
　敬以直内便有浩然之氣張子曰惟直内則浩然之<lb/>
　氣當處生李貫之疑其太快以為欠却集義工夫公<lb/>
　晦答曰程張二說皆未及集義然茍能一日用力於<lb/>
　此則心廣體胖氣象自别試自騐之可見但孟子之<lb/>
　意却主集義而言耳若一事合義亦當處便生如此<lb/>
　積累以至於成集字可細味也貫之又疑謝氏說曰<lb/>
<pb n="KR3a0059_WYG_004-19a"/>
　浩然之氣須於心得其正時識取人於朝夕之間豈<lb/>
　無心得其正之時然使其未有集義之功則充塞天<lb/>
　地之氣象豈可想像而識公晦答曰謝氏云云非謂<lb/>
　衆人昏荒放肆之中為能識而得之也學者自事其<lb/>
　心一旦靜定義理昭著從此體認見得分明遂持養<lb/>
　而充廣之則盛大流行之體可馴致矣以上數條頗<lb/>
　有發明今附此<lb/>
　　　　右兼言志氣<lb/>
<pb n="KR3a0059_WYG_004-19b"/>
　　　氣<lb/>
孔子曰君子有三戒少之時血氣未定戒之在色及其<lb/>
壯也血氣方剛戒之在鬬及其老也血氣旣衰戒之在<lb/>
得<lb/>
　朱子曰血氣形之所恃以生者血隂而氣陽也隨時<lb/>
　知戒以理勝之則不為血氣所使也○范氏曰聖人<lb/>
　同於人者血氣也異於人者志氣也血氣有時而衰<lb/>
　志氣則無時而衰也少未定壯而剛老而衰者血氣<lb/>
<pb n="KR3a0059_WYG_004-20a"/>
　也戒於色戒於鬬戒於得者志氣也君子養其志氣<lb/>
　故不為血氣所動是以年彌髙而德彌邵也<lb/>
荀子治氣養心之術血氣剛强則柔之以調和智慮漸<lb/>
深則一之以易良勇膽猛戾則輔之以道順齊給便利<lb/>
則節之以動止狹隘褊小則廓之以廣大卑濕重遲貪<lb/>
利則抗之以髙志庸衆駑散則刦之以師友怠慢僄棄<lb/>
則照之以禍災愚欵端慤則合之以禮樂通之以思索<lb/>
　按荀子之言不皆純粹匡衡治性大意畧同而其疵<lb/>
<pb n="KR3a0059_WYG_004-20b"/>
　反少己見氣質篇<lb/>
程子曰義理與血氣常相勝只看消長分數多少為君<lb/>
子小人之别義理所得漸多自然知得血氣消散得漸<lb/>
少消盡為大賢<lb/>
氣有善不善性則無不善也人之所以不知善者氣昏<lb/>
而塞之爾孟子所以養氣者養之至則清明者全而昏<lb/>
塞之患去矣<lb/>
人患乎懾怯者蓋氣不充不素養故也<lb/>
<pb n="KR3a0059_WYG_004-21a"/>
驕氣盈吝氣歉<lb/>
　解論語使驕且吝章朱子曰愚謂驕吝雖有盈歉之<lb/>
　殊然其勢常相因蓋驕者吝之枝葉吝者驕之根本<lb/>
　故嘗騐之天下之人未有驕而不吝未有吝而不驕<lb/>
　者也○南軒曰驕者氣盈挾其有也吝者氣歉懐不<lb/>
　足也害德者固多端而二者其總目與蓋役於血氣<lb/>
　者不失之盈則失之歉耳<lb/>
張子曰戲謔不惟害事志亦為氣所流不戱謔亦持氣<lb/>
<pb n="KR3a0059_WYG_004-21b"/>
之一端<lb/>
　按韓子與張籍書曰昔者夫子猶有所戱詩曰善戱<lb/>
　謔兮不為虐兮記曰張而不弛文武不能也惡害其<lb/>
　為道哉而張子乃云爾何邪蓋牛刀之言夫子特以<lb/>
　發子游而非正言爾故曰戱衛武公之戱曰善曰不<lb/>
　為虐則和而有節可知百日之蜡一日之澤蓋是日<lb/>
　也恣民之宴樂以休其勞非文武自為戱也若張子<lb/>
　則持志養氣之功嚴惟恐戱言戱動以害之故旣為東<lb/>
<pb n="KR3a0059_WYG_004-22a"/>
　銘又發此語學者試以身體之當戱謔時志能不為<lb/>
　氣所流否然後知張子真藥石之言未可以夫子武<lb/>
　公自諉也<lb/>
上蔡謝氏曰氣動其心和其氣所以和其心也<lb/>
五峯胡氏曰氣感於物發如奔霆狂不可制惟明者能<lb/>
自反勇者能自斷<lb/>
問謙卑自牧之義南軒張氏曰牧如牧羊使之馴服方<lb/>
可以言謙今人往往反以驕矜為養氣此特客氣非浩<lb/>
<pb n="KR3a0059_WYG_004-22b"/>
然之氣也<lb/>
　　　　右專言氣<lb/>
　　　意<lb/>
論語子絶四毋意毋必毋固毋我<lb/>
　朱子曰絶無之盡者毋史記作無是也意私意也必<lb/>
　期必也固執滯也我私己也四者相為終始起於意<lb/>
　遂於必留於固而成於我也蓋意必常在事前固我<lb/>
　常在事後至於我又生意則物欲牽引循環不窮矣<lb/>
<pb n="KR3a0059_WYG_004-23a"/>
　程子曰此毋字非禁止之辭聖人絶此四者何用禁<lb/>
　止張子曰四者有一焉則與天地不相似楊氏曰非<lb/>
　知足以知聖人詳視而黙識之不足以記此○或問<lb/>
　聖人從容中道而有所絶有所毋何邪曰絶非屏絶<lb/>
　之絶蓋曰無之盡云爾毋無古通用故論語作毋而<lb/>
　史記作無然經傳多以無為有無之稱毋為禁止之<lb/>
　辭則當以史記為正曰四者之說其詳奈何曰無意<lb/>
　者渾然天理不任私意無必者隨事順理不先期必<lb/>
<pb n="KR3a0059_WYG_004-23b"/>
　也無固者過而不畱無所凝滯也無我者大同於物<lb/>
　不私一身也○問云云先生曰須知四者之相因凡<lb/>
　人作事必先起意不問理之是非必欲其成而後已<lb/>
　事旣成又復執滯不化是之謂固三者只成就得一<lb/>
　箇我及至我之根源愈大少間三者又從這裏生出<lb/>
　我生意意又生必必又生固又歸宿於我正如元亨<lb/>
　利貞元了亨亨了又利利了又貞循環不已但有善<lb/>
　不善之分爾○問意必固我伊川以發而當者理也<lb/>
<pb n="KR3a0059_WYG_004-24a"/>
　發而不當者私意也此語是否曰不是如此所謂毋<lb/>
　意者是不任己意只看道理如何見道理當如此便<lb/>
　順理做將去自家無些子私心所以謂之毋意若纔<lb/>
　有些安排布置底心便是任私意縱使發而偶然當<lb/>
　理也只是私意未說到當理在伊川之語想是被門<lb/>
　人錯記了不可知○南軒曰夫子之於四者非待有<lb/>
　所禁止蓋自無有耳絶云者所以見其無之甚也至<lb/>
　於在學者而言於是四者必用工以克去之四者亡<lb/>
<pb n="KR3a0059_WYG_004-24b"/>
　而後天理得<lb/>
大學所謂誠其意者毋自欺也<lb/>
　詳見後誠意章○按前章言毋意此章言誠意正當<lb/>
　參觀龜山楊氏曰所謂毋意者毋私意而已若誠意<lb/>
　則不可無○南軒曰伊川解毋意惟曰無私意釋氏<lb/>
　則和誠意亦無○按近世有宗江西之學者亦曰心<lb/>
　如太空意如浮雲故以大學誠意為非聖人之言正<lb/>
　如釋氏之失也<lb/>
<pb n="KR3a0059_WYG_004-25a"/>
程子曰意與志異志是所存處意是發動處如先意承<lb/>
志自不同也○或問横渠言志陽而意隂志剛而意柔<lb/>
　南軒張氏曰外書云云尋常人多於發動處差且休<lb/>
　論放僻邪侈一日間是多少閑思想此便是欲若聖<lb/>
　人則意純是理故無所不通而有感應之妙如今且<lb/>
　靜坐收拾身心然後可以為學不然雖講誦何益又<lb/>
　曰王介甫言志者心之所之伊川謂心之所存為志<lb/>
　謂所之則有是有非存則主宰在我矣意乃心之所之<lb/>
<pb n="KR3a0059_WYG_004-25b"/>
　也曰意曰欲曰思則有是有非矣○愚按朱子論志<lb/>
　多從王氏之說南軒則從程子之說學者當詳味之<lb/>
張子曰不得已當為而為之雖殺人皆義也有心而為<lb/>
之雖善皆意也正己而物正大人也正己而正物猶不<lb/>
免有意之累也有意為善利之也假之也無意為善性<lb/>
之也由之也有意在善且為未盡况有意於未善乎仲<lb/>
尼絶四自始學至成德竭兩端之教也<lb/>
　朱子曰横渠之意謂聖人以此四者禁止學者使勿<lb/>
<pb n="KR3a0059_WYG_004-26a"/>
　為故云云<lb/>
志陽而意隂志剛而意柔志公而意私<lb/>
　朱子曰志者心之所之是一直去底意又是志之經<lb/>
　營往來底凡營為謀度皆意也所以横渠云志公而<lb/>
　意私問情比意如何曰情又是意底骨子志與意皆<lb/>
　屬情情字較大<lb/>
　志公而意私然則志果皆善而意果皆惡乎曰以志<lb/>
　意對言則誠如横渠之說亦猶隂與陽對則陽為剛<lb/>
<pb n="KR3a0059_WYG_004-26b"/>
　為善為君子隂為柔為惡為小人此其隂陽之大分<lb/>
　也若析而言之則陽之中自有善有惡隂之中亦有<lb/>
　善有惡周子所謂剛陽善惡中是也以志言之則孔<lb/>
　子所謂不可奪志孟子所謂持志尚志固善也若論<lb/>
　語所謂季孫之惑志左氏所謂崔子之大志公子圍<lb/>
　之異志南蒯之逺志榖梁氏所謂魯惠公之邪志孟<lb/>
　子所謂其志將以求食也非惡乎以意言之若孔子<lb/>
　之毋意固非善矣大學之所謂誠意則意獨非善乎<lb/>
<pb n="KR3a0059_WYG_004-27a"/>
　故學記離經辨志朱子謂辨其為義為利為君子為<lb/>
　小人也以此言之則志非皆善而意非皆惡也灼然<lb/>
　矣<lb/>
　　　　右專言意<hi>兼言志意附</hi>
　　　思<lb/>
書禹拜曰都帝予何言予思日孜孜<lb/>
臯陶曰都慎厥身修思永<lb/>
　觀聖賢之以思為事如此學者其可廢思哉<lb/>
<pb n="KR3a0059_WYG_004-27b"/>
說命髙宗㳟黙思道夢帝賚予良弼<lb/>
　程子曰高宗至誠思得賢相寤寐不㤀故眹兆先見<lb/>
　於夢此理之常問高宗往求說耶說來入夢邪曰譬<lb/>
　如懸鏡於此有物必照亦非鏡往照物亦非物來入<lb/>
　鏡大抵人心虛明善則先知不善亦先知之○范太<lb/>
　史曰中庸曰誠則形形則著揚雄曰人心其神矣乎<lb/>
　高宗之夢蓋誠之形而心之神也○愚謂㳟黙思道<lb/>
　一句最冝深玩非獨人主宅憂之際當然學者平居<lb/>
<pb n="KR3a0059_WYG_004-28a"/>
　求道亦所當然惟深味之乃有見爾○或謂高宗因<lb/>
　思而夢說得無近怪矣乎曰積誠之極可與天通此<lb/>
　感應之常理耳古之孝子固有得鯉於層冰得筍於<lb/>
　深冬者人皆以為孝誠所格何獨於夢說而疑之耶<lb/>
　叔孫穆子之夢豎牛事亦類此但高宗誠其思故夢<lb/>
　亦誠叔孫邪其思故夢亦邪爾<lb/>
洪範二五事一曰貌二曰言三曰視四曰聽五曰思<lb/>
思曰睿<lb/>
<pb n="KR3a0059_WYG_004-28b"/>
　孔氏曰思通於微<lb/>
睿作聖<lb/>
　於事無不通謂之聖○南豐曾氏曰思者所以充人<lb/>
　之材以至於其極聖者人之極也孟子曰或相倍蓰<lb/>
　而無算者不能盡其材者也弗思耳矣蓋思之於人<lb/>
　也如此然而或曰不思而得者何也蓋自誠而明者<lb/>
　不思而得堯舜性之者也自明而誠者思之弗得弗<lb/>
　措也湯武身之者也○程子曰思曰睿思慮久後睿<lb/>
<pb n="KR3a0059_WYG_004-29a"/>
　自然生若於一事上思未得且别換一事思之不可<lb/>
　專守着一事蓋人之知識於這裏蔽着雖强思亦不<lb/>
　通也又曰思曰睿致思如掘井初有混水久後稍引<lb/>
　動得清者出來人思慮始皆溷濁久自明快<lb/>
大傳易無思也無為也寂然不動感而遂通天下之故<lb/>
非天下之至神其孰能與於此<lb/>
　朱子曰易指蓍卦無思無為言其無心也寂然者感<lb/>
　之體感通者寂之用人心之妙其動靜亦如此○寂<lb/>
<pb n="KR3a0059_WYG_004-29b"/>
　感本是說易諸家後來就人上說亦通○問寂感曰<lb/>
　寂然是體感是用當其寂然時理固在此必感而後<lb/>
　發如仁感為惻隠未感時只是仁義感為羞惡未感<lb/>
　時只是義問胡氏說此多指心作已發曰不然縱使<lb/>
　已發感之體固在所謂動中未嘗不靜如此則流行<lb/>
　發見而卓然不可移今只指作已發一齊無本了終<lb/>
　日只得奔波急迫而已○易無思也無為也寂然不<lb/>
　動忠也敬也立大本也感而遂通天下之故恕也義<lb/>
<pb n="KR3a0059_WYG_004-30a"/>
　也行逹道也○易曰無思也無為也寂然不動感而<lb/>
　遂通天下之故其寂然者無時而不感其感通者無<lb/>
　時而不寂是乃天命之全體人心之至正所謂體用<lb/>
　一源流行而不息者也疑若不可以時處分矣然於<lb/>
　其未發也見其感通之體於其已發也見其寂然之<lb/>
　用亦各有當而實未嘗分焉故程子曰中者言寂然<lb/>
　不動者也和者言感而遂通者也然中和以性情言<lb/>
　者也寂感以心言者也中和蓋所以為寂感也<lb/>
<pb n="KR3a0059_WYG_004-30b"/>
咸九四貞吉悔亡憧憧往來朋從爾思<lb/>
　程子曰感者人之動也故皆就人身取象拇初六取<lb/>
　在下而動之微腓六二取先動股九三取其隨九四<lb/>
　無所取且言感之道不言感其心感乃心也四在中<lb/>
　而居上當心之位故為感之主而言感之道貞正則<lb/>
　吉而悔亡感不以正則有悔也又四說體居隂而應<lb/>
　初故戒於貞感之道無所不通有所私蔽則害於感<lb/>
　通乃有悔也聖人感天下之心如寒暑雨𤾉無不通<lb/>
<pb n="KR3a0059_WYG_004-31a"/>
　無不應者亦貞而已矣貞者虛中無我之謂也夫貞<lb/>
　一則無感而不通若往來憧憧然用其私心以感物<lb/>
　則思之所及者有能感而動所不及者不能感也是<lb/>
　其朋類則從其思也以有係之私心旣主於一隅一<lb/>
　事豈能無所不通乎<lb/>
子曰天下何思何慮天下同歸而殊塗一致而百慮天<lb/>
下何思何慮<lb/>
　程子曰夫子因咸卦論感通之道夫以思慮之私心<lb/>
<pb n="KR3a0059_WYG_004-31b"/>
　感物所感狹矣天下之理一也途雖殊而其歸則同<lb/>
　慮雖百而其致則一雖物有萬殊事有萬變統之以<lb/>
　一則無能違也故貞其意則窮天下無不感通焉故<lb/>
　曰天下何思何慮用其思慮之私心豈能無所不感<lb/>
　也○楊氏曰憧憧往來朋從爾思夫思能縁其類而<lb/>
　已不能周也所謂朋從者以類而應故也故孔子曰<lb/>
　天下何思何慮夫感猶鏡也居其所而物自以形來<lb/>
　則所鍳者廣若執鏡隨物以度其形其照幾何或曰<lb/>
<pb n="KR3a0059_WYG_004-32a"/>
　無思所以體道有思所以應世此為不能易之義也<lb/>
　易所謂正思者以謂無所事乎思云爾故其於天下<lb/>
　之故一誠通之而已今人不能誠是以有思又曰不<lb/>
　能無思此何理哉○朱子曰此引咸九四爻辭而釋<lb/>
　之言理本無二而殊途百慮莫非自然何以思慮為<lb/>
　哉必思而從則所從者亦狹矣<lb/>
日往則月來月往則日來日月相推而明生焉寒往則<lb/>
暑來暑往則寒來寒暑相推而歲成焉往者屈也來者<lb/>
<pb n="KR3a0059_WYG_004-32b"/>
信也屈信相感而利生焉<lb/>
　程子曰此以往來屈信明感應之理屈則有信信則<lb/>
　有屈所謂感應也故日月相推而明生寒暑相推而<lb/>
　歲成功用由是而成故曰屈信相感而利生焉感動<lb/>
　也有感必有應凡動皆為感感則必有應所應復為<lb/>
　感所感復有應所以不已也○朱子曰言往來屈信<lb/>
　皆感應自然之常理如憧憧焉則入於私矣所以必<lb/>
　思而後有從也<lb/>
<pb n="KR3a0059_WYG_004-33a"/>
尺蠖之屈以求信也龍蛇之蟄以存身也精義入神以<lb/>
致用也利用安身以崇德也過此以往未之或知也窮<lb/>
神知化德之盛也<lb/>
　程子曰前云屈信之理矣復取物以明之尺蠖之行<lb/>
　先屈而後信蓋不屈則無信信而後有屈觀尺蠖則<lb/>
　知感應之理也龍蛇蟄藏所以存息其身而後能奮<lb/>
　迅也不蟄則不能奮矣動息相感乃屈信也君子濳<lb/>
　心精微之義所以致其用也濳心精微積也致用施<lb/>
<pb n="KR3a0059_WYG_004-33b"/>
　也積與施乃屈信也利用安身以崇德也承上文致<lb/>
　用而言利其施用安處其身所以崇大其德業也所<lb/>
　為合理則事正而身安聖人能事盡於此矣故云過<lb/>
　此以往未之或知也○朱子曰因言屈信往來之理<lb/>
　而又推以言學亦有自然之機也精研其義至於入<lb/>
　神屈之至也然乃所以為出而致用之本利其施用<lb/>
　無適不安信之極也然乃所以為入而崇德之資内<lb/>
　外交相養互相發也過此以往云云下學之事盡力<lb/>
<pb n="KR3a0059_WYG_004-34a"/>
　於精義利用而交養互發之機自不能已自是以上<lb/>
　則亦無所用其力矣至於窮神知化乃德盛仁熟而<lb/>
　自致耳然不知者往而屈也自致者來而伸也是亦<lb/>
　感應自然之理而已張子曰氣有隂陽推行有漸為<lb/>
　化合一不測謂神○天下何思何慮一句便先打破<lb/>
　那箇思字却說箇同歸殊途一致百慮又再說天下<lb/>
　何思何慮謂何用如此憧憧往來而為此朋從之思<lb/>
　也日月寒暑之往來尺蠖龍蛇之屈伸皆是自然底<lb/>
<pb n="KR3a0059_WYG_004-34b"/>
　道理今之為學亦只是如此精義入神用力於内所<lb/>
　以致用於外利用安身求利於外乃所以崇德於内<lb/>
　只是如此做將去雖至於窮神知化地位亦只是德<lb/>
　盛所致何思何慮之有○問思慮難一如何曰若見<lb/>
　得道理分曉自無閑雜思慮人之所以思慮紛擾者<lb/>
　只為未見得實理若實見得此理更何待思慮天下<lb/>
　何思何慮不知有甚事可思慮也○按上蔡對程子<lb/>
　曰天下何思何慮子曰是則是有此理實却發得太<lb/>
<pb n="KR3a0059_WYG_004-35a"/>
　早在說了却云恰好着工夫上蔡以為善鍛錬人豈<lb/>
　非何思何慮非學者所可遽及要必由思以入歟又<lb/>
　張子曰精義入神事豫吾内求利吾外也利用安身<lb/>
　素利吾外致養吾内也窮神知化乃養盛自至非思<lb/>
　勉之能强故崇德而外君子未之或知也其論至矣<lb/>
　學者當深味之<lb/>
艮象曰兼山艮君子以思不出其位<lb/>
　程子曰上下皆山故為兼山君子觀艮止之象而思<lb/>
<pb n="KR3a0059_WYG_004-35b"/>
　安所止不出其位也位者所處之分也萬事各有其<lb/>
　所得其所則止而安若當行而止當速而久或過或<lb/>
　不及皆出其位也况踰分非據乎<lb/>
曾子曰君子思不出其位<lb/>
　朱子曰此艮卦之象辭也曾子蓋嘗稱之范氏曰物<lb/>
　各止其所而天下之理得矣故君子所思不出其位<lb/>
　而君臣上下大小各得其職也○南軒曰位非獨職<lb/>
　位之稱大而君臣父子微而一事一物之間當其時<lb/>
<pb n="KR3a0059_WYG_004-36a"/>
　與其地所思有所止無所越皆為不出其位也非有<lb/>
　主於其中者能然乎<lb/>
詩魯頌駉思無疆思馬斯臧<lb/>
　無疆言其思之深廣無窮也臧善也<lb/>
思無期思馬斯才<lb/>
　無期言其思之久也才材力也<lb/>
思無斁思馬斯作<lb/>
　斁厭也作奮起也<lb/>
<pb n="KR3a0059_WYG_004-36b"/>
思無邪思馬斯徂<lb/>
　思無邪誠也徂行也<lb/>
子曰詩三百一言以蔽之曰思無邪<lb/>
　吕氏曰僖公修牧馬之政以誠心行之故言思無疆<lb/>
　思無期思無斁思無邪馬之所以臧才作徂者其效<lb/>
　也與衛風秉心塞淵騋牝三千之意同古之賢君誠<lb/>
　心行善政皆若此不獨牧馬而已○朱子曰程子云<lb/>
　云蓋行無邪未是誠思無邪乃可為誠也又曰思無<lb/>
<pb n="KR3a0059_WYG_004-37a"/>
　邪是表裏皆無毫髪之不正世人固有修飾於外而<lb/>
　其中未必能純一惟至於思亦無邪斯可謂之誠<lb/>
子曰學而不思則罔思而不學則殆<lb/>
　朱子曰不求諸心故昏而無得不習其事故危而不<lb/>
　安○程子曰博學審問慎思明辨篤行五者廢其一<lb/>
　非學也○問云云曰學是學其事如讀書便是學須<lb/>
　緩緩精思其中義理方得且如做此事亦是學須思<lb/>
　量此事道理是如何只恁下頭做不思這事道理則<lb/>
<pb n="KR3a0059_WYG_004-37b"/>
　昧而無得若只空思索又不倚所做事上體察則心<lb/>
　終是不安穏須是事與思互相發明<lb/>
子曰吾嘗終日不食終夜不寢以思無益不如學也<lb/>
　朱子曰此為思而不學者言之蓋勞心以必求不若<lb/>
　遜志而自得○以其事與前章相關故附焉<lb/>
季文子三思而後行子聞之曰再斯可矣<lb/>
　程子曰為惡之人未嘗知有思有思則為善矣然至<lb/>
　於再則已審三則私意起而反惑矣故夫子譏之朱<lb/>
<pb n="KR3a0059_WYG_004-38a"/>
　子曰按季文子慮事如此可謂詳審而冝無過舉矣<lb/>
　而宣公簒立文子乃不能討反為之使齊而納賂焉<lb/>
　豈非程子所謂私意起而反惑之騐歟是以君子務<lb/>
　窮理而貴果斷不徒多思之為尚○或問云云天下<lb/>
　之事以義理斷之則是非可否再思而已審以私意<lb/>
　揣之則利害得喪萬變而無窮思止於再者聖人之<lb/>
　以義制事而不汨於利害之私也<lb/>
唐棣之華偏其反而豈不爾思室是逺而<lb/>
<pb n="KR3a0059_WYG_004-38b"/>
　朱子曰此逸詩也於六義屬興上兩句無意義但以<lb/>
　起下兩句之辭耳其所謂爾亦不知其何所指也<lb/>
子曰未之思也夫何逺之有<lb/>
　夫子借其言而反之蓋仁逺乎哉之意○程子曰聖<lb/>
　人未嘗言易以驕人之志亦未嘗言難以沮人之進<lb/>
　但曰未之思也夫何逺之有此言極有涵蓄意味深<lb/>
　逺○南軒曰此夫子所刪去之詩以詩語之未安也<lb/>
　故刪而不取詳味夫子斯言辭則抑揚意蓋無窮也<lb/>
<pb n="KR3a0059_WYG_004-39a"/>
　夫道以為易知乎則精微之際未易擇也以為難知<lb/>
　乎則其天然之理本自不隠也曰易則學者將忽而<lb/>
　不之究曰難則學者將怠而不之進曰未之思也夫<lb/>
　何逺之有而顯微之義循求之序亦涵蓄而備盡矣<lb/>
孔子曰君子有九思視思明聽思聰色思温貌思㳟言<lb/>
思忠事思敬疑思問忿思難見得思義<lb/>
　程子曰九思各專其一謝氏曰未至於從容中道無<lb/>
　時而不省察也雖有不存焉寡矣此之謂思誠朱子<lb/>
<pb n="KR3a0059_WYG_004-39b"/>
　曰視無所蔽則明聽無所壅則聰色見於面者貌舉<lb/>
　身而言思問則疑不蓄思難則忿必懲思義則得不<lb/>
　茍○或問九思曰公且道色與貌可以要得他温㳟<lb/>
　若是視聽如何要得聰明曰這只是誠了自會如此<lb/>
　曰若如公說又却都沒些事聖人教人意思不如此<lb/>
　有物必有則一个物有一个道理况耳目聰明得之<lb/>
　於天本來自合如此只為私意蔽惑而失其理聖人<lb/>
　教人不是理㑹一件其餘自會好須是逐一做工夫<lb/>
<pb n="KR3a0059_WYG_004-40a"/>
　内外夾持起來恁地積累成熟便會無些子滲漏且<lb/>
　道如何視明聽聰只是就視聽上理會視逺惟明聽<lb/>
　德惟聰如有一件可喜物在眼前便要看他便被他<lb/>
　蔽了須是知得此物不當視便是見得逺不蔽於眼<lb/>
　前近底故曰視逺惟明仁義忠信之言將耳常常聽<lb/>
　着不好說話莫教入耳故曰聽德惟聰○南軒曰九<lb/>
　思當乎此則思入乎此天理之所由擴人欲之所由<lb/>
　遏也然而是九者要當養之於未發之前而持之於<lb/>
<pb n="KR3a0059_WYG_004-40b"/>
　旣發之後若但欲察之於流而收之於暫則多見其<lb/>
　紛擾而無力矣<lb/>
子張曰士見危致命見得思義祭思敬喪思哀其可已<lb/>
矣<lb/>
　朱子曰四者立身之大節一有不至則餘無足觀南<lb/>
　軒曰見危則致命見得則思義能决擇於義利之際<lb/>
　也祭則思敬喪則思哀篤於本也○愚按見危致命<lb/>
　獨不言思蓋臨難而死士節之常有所不必思故也<lb/>
<pb n="KR3a0059_WYG_004-41a"/>
　○切問近思見言仁篇○中庸不思而得思之弗得<lb/>
　弗措孟子思誠並見言誠篇<lb/>
程子曰學原於思又曰思方有感悟處<lb/>
　問張旭學草書見擔夫與公主爭道及公孫大娘舞<lb/>
　劒而後悟筆法是心常思念至此而感發否曰然須<lb/>
　是思方有感悟處若不思怎生得如此然可惜其畱<lb/>
　心於書若移此心於道何所不至<lb/>
問不深思則不能造於道不深思而得者其得易失然<lb/>
<pb n="KR3a0059_WYG_004-41b"/>
而學者有無思無慮而得者何也曰以無思無慮而得<lb/>
之者乃所以深思而得之也以無思無慮為不思而自<lb/>
以為得者未之有也<lb/>
或問何以窒欲曰思<lb/>
　問云云莫是言欲心一萌當思禮義以勝之否朱子<lb/>
　曰然又問思與敬如何曰人於敬上未有用力處且<lb/>
　自思入庻幾有箇把攬處思一字於學者煞有力○<lb/>
　詳見治情篇<lb/>
<pb n="KR3a0059_WYG_004-42a"/>
或問思慮雖多果出於正亦無害否曰且如宗廟主敬<lb/>
朝廷主莊軍旅主嚴此是也如發不以時紛然無度雖<lb/>
正亦邪<lb/>
要息思慮便是不息思慮<lb/>
　或問云云朱子曰思慮息不得只敬便自然無<lb/>
人有學未至而言至者循其言亦可以入道管子曰思<lb/>
之思之又重思之思之而不通鬼神將通之非鬼神之<lb/>
力也精氣之極也循此言可以及道管子初不及此<lb/>
<pb n="KR3a0059_WYG_004-42b"/>
楊氏曰思可以作聖而君子於貌言視聽必有思焉謂<lb/>
有思皆邪可乎繫辭曰易無思也無為也寂然不動感<lb/>
而遂通天下之故非天下之至神其孰能與於此夫自<lb/>
至神而下蓋未能無思也惟無思為足以感通天下之<lb/>
故而謂無思土木也可乎此非窮神知化未足與議也<lb/>
　胡珵舉蘇氏說以問先生答之如此按蘇氏語曰孔<lb/>
　子曰思無邪凡有思皆邪也而無思則土木也孰能<lb/>
　使有思而非邪無思而非土木乎夫無思之思端正<lb/>
<pb n="KR3a0059_WYG_004-43a"/>
　莊栗如臨君師未嘗一念放逸然卒無所思詳蘇氏<lb/>
　本意蓋謂凡人有思則易入於邪無思則又如木土<lb/>
　必也有思而非邪無思而非木土然後為善其語意<lb/>
　未為差失非如龜山所云故朱子亦取焉○又荀子<lb/>
　曰空石之中有人焉善射而好思耳目之欲接則敗<lb/>
　其思蚊蝱之聲聞則挫其精是以闢耳目之欲而逺<lb/>
　蚊蝱之聲閑居靜思則通思仁若是可謂微乎與孟<lb/>
　子奕射意畧同然其語近於莊列故不足取<lb/>
<pb n="KR3a0059_WYG_004-43b"/>
　　　　右專言思<lb/>
　　　念慮<lb/>
書多方乃惟爾商後王逸厥逸圖厥政不蠲烝天惟降<lb/>
時喪惟聖罔念作狂惟狂克念作聖天惟五年須暇之<lb/>
子孫誕作民主㒺可念聽<lb/>
　吕氏曰言紂雖當亡天尚以先哲王之故未忍遽絶<lb/>
　而待其改也紂固無能改之事而有可改之理聖狂<lb/>
　罔克之機所謂可改之理也聖者通明之稱雖曰通<lb/>
<pb n="KR3a0059_WYG_004-44a"/>
　明不念則狂雖曰狂惑能念則通其機在念不念之<lb/>
　間爾<lb/>
伊訓曰弗慮胡獲弗為胡成<lb/>
說命慮善以動動惟厥時<lb/>
論語子曰人無逺慮必有近憂<lb/>
　蘇氏曰人之所履者容足之外皆為無用之地而不<lb/>
　可廢也故慮不在千里之外則患在几席之下朱子<lb/>
　取之○南軒曰慮之不逺其憂卽至故曰近憂易於<lb/>
<pb n="KR3a0059_WYG_004-44b"/>
　履霜卽曰堅氷至以見其憂之近也慮患於履霜之<lb/>
　初則有以弭其憂矣○大學慮而後能得見本篇<lb/>
　　　　右兼言念慮<lb/>
　　　情<lb/>
記禮運何謂人情喜怒哀懼愛惡欲七者不學而能<lb/>
　鄭氏曰按昭二十五年左傳天有六氣在人為六情<lb/>
　謂喜怒哀樂好惡此之喜怒哀惡與彼同也此云欲<lb/>
　則彼云樂也此云愛則彼云好也謂六情之外增一<lb/>
<pb n="KR3a0059_WYG_004-45a"/>
　懼而為七熊氏曰懼則怒中之小別以見怒而怖懼<lb/>
　耳六氣謂隂陽風雨晦明也按彼傳云喜生於風怒<lb/>
　生於雨哀生於晦樂生於明好生於陽惡生於隂其<lb/>
　義可知也○問七情喜愛欲發於陽怒哀惡懼發於<lb/>
　隂否朱子曰然問怒如何屬隂曰怒畢竟屬義義屬<lb/>
　隂怒與惡皆羞惡之發所以屬隂愛與欲相似欲又<lb/>
　較深問欲屬水喜屬火愛屬木惡與怒屬金哀與懼<lb/>
　亦屬水否曰然○問七情中愛與欲何以别曰愛是<lb/>
<pb n="KR3a0059_WYG_004-45b"/>
　泛愛那物欲則有意於必得○哀與懼是從惻隠發<lb/>
　蓋懼亦是怵惕之甚者但七情不可分配四端七情<lb/>
　自於四端便貫通了○問欲與慾字有何分别荅曰<lb/>
　無心欲字虛有心欲字實<lb/>
春秋傳子太叔曰民有好惡喜怒哀樂生於六氣是故<lb/>
審則冝類以制六志哀有哭泣樂有歌舞喜有施舍怒<lb/>
有戰鬬喜生於好怒生於惡是故審行信令禍福賞罰<lb/>
以制死生生好物也死惡物也好物樂也惡物哀也哀<lb/>
<pb n="KR3a0059_WYG_004-46a"/>
樂不失乃能恊於天地之性是以長久<lb/>
　杜氏曰為禮以制好惡喜怒哀樂六志使不過節按<lb/>
　此云六志不云六情情者性之所發志者心之所之<lb/>
　皆指動處而言故朱子曰志與意皆屬情○孟子四<lb/>
　端見後五常篇朱子曰四者情也又曰四端理之發<lb/>
　七情氣所發<lb/>
　　　　右專言情<lb/>
　　　治情<lb/>
<pb n="KR3a0059_WYG_004-46b"/>
書太甲王拜手稽首曰予小子不明于德自底不類欲<lb/>
敗度縱敗禮以速戾于厥躬<lb/>
　愚謂德者得之於天者也不類猶不肖也天性本善<lb/>
　人自昧之則反善而為惡與天不相似矣欲者嗜好<lb/>
　也縱者放肆也奉身當有度嗜好無節則敗度矣修<lb/>
　身當有禮縱肆不㳟則敗禮矣二字乃太甲前日受<lb/>
　病之源故至此首以自責<lb/>
周武王杖銘曰惡乎危于忿㚄惡乎失道於嗜慾惡乎<lb/>
<pb n="KR3a0059_WYG_004-47a"/>
相忘於富貴<lb/>
　愚謂此銘蓋因杖以自警杖所以扶危者也忿㚄不<lb/>
　戒亦能危身猶舍杖而傾跌也杖遵道而行者也嗜<lb/>
　慾不戒違背正理猶行道而迷錯也杖徒行所用富<lb/>
　貴而車馬則忘乎杖矣猶貧賤而戒懼富貴而驕肆<lb/>
　則忘乎戒懼矣危字句斷下同<lb/>
易象曰山下有澤損君子以懲忿窒慾<lb/>
　程子曰修己之道所當損者唯忿與慾○朱子曰觀<lb/>
<pb n="KR3a0059_WYG_004-47b"/>
　山之象以懲忿觀澤之象以窒慾慾如汙澤然其中<lb/>
　穢濁解汙染人須當填塞了○問觀山之象以懲忿<lb/>
　如何曰人怒時自是恁突兀起來故孫權云令人氣<lb/>
　湧如山○又云懲忿如摧山窒慾如填壑<lb/>
左昭二十五年宋公享昭子明日宴飲酒樂宋公使昭<lb/>
子右坐語相泣也樂祁佐退而告人曰今兹君與叔孫<lb/>
其皆死乎吾聞之哀樂而樂哀皆喪心也心之精爽是<lb/>
謂魂魄魂魄去之何以能久<lb/>
<pb n="KR3a0059_WYG_004-48a"/>
　昭子叔孫婼也杜氏曰哀樂可樂而哀也樂哀可哀<lb/>
　而樂也<lb/>
子曰吾未見剛者或對曰申棖子曰棖也慾焉得剛<lb/>
　程子曰人有慾則無剛剛則不屈於慾謝氏曰剛與<lb/>
　慾正相反能勝物之謂剛故長伸於萬物之上為物<lb/>
　揜之謂慾故常屈於萬物之下○顔回不遷怒憲問<lb/>
　克伐怨欲不行並見後<lb/>
司馬牛問君子子曰君子不憂不懼曰不憂不懼斯謂<lb/>
<pb n="KR3a0059_WYG_004-48b"/>
之君子矣乎子曰内省不疚夫何憂何懼<lb/>
　朱子曰由其平日無愧於心故能内省不疚而自無<lb/>
　憂懼○晁氏曰不憂不懼由乎德全而無疵故無入<lb/>
　而不自得非實有憂懼而强排遣之也○南軒曰聖<lb/>
　人之所謂不憂不懼者以夫内自省察無所愧病故<lb/>
　得其樂而物莫之攖也能進於是非君子乎曾子之<lb/>
　守約蓋以此也使司馬牛而知所從事則勉之於己<lb/>
　不然徒膠擾於憂懼之域何益哉<lb/>
<pb n="KR3a0059_WYG_004-49a"/>
子曰唯仁者能好人能惡人<lb/>
　又好仁惡不仁者並見言仁篇<lb/>
子貢曰君子亦有惡乎曰有惡惡稱人之惡者惡居下<lb/>
流而訕上者惡勇而無禮者惡果敢而窒者<lb/>
　朱子曰訕毁也窒不通也稱人惡則無仁厚之意下<lb/>
　訕上則無忠敬之心勇無禮則為亂果而窒則妄作<lb/>
　故夫子惡之<lb/>
曰賜也亦有惡乎惡徼以為知者惡不孫以為勇者惡<lb/>
<pb n="KR3a0059_WYG_004-49b"/>
訐以為直者<lb/>
　惡徼以下子貢之言也徼伺察也訐謂攻發人之隂<lb/>
　私○楊氏曰仁者無不愛則君子疑若無惡矣子貢<lb/>
　之有是心也故問焉以質其是非○侯氏曰聖賢之<lb/>
　所惡如此所謂唯仁人能惡人也<lb/>
子曰惡紫之奪朱也惡鄭聲之亂雅樂也惡利口之覆<lb/>
邦家者<lb/>
　朱子曰朱正色紫間色雅正也利口㨗給覆傾敗也<lb/>
<pb n="KR3a0059_WYG_004-50a"/>
　范氏曰天下之理正而勝者常少不正而勝者常多<lb/>
　利口之人以是為非以非為是以賢為不肖以不肖<lb/>
　為賢人君茍悅而信之則國家之覆也不難矣<lb/>
曲禮曰敖不可長欲不可從志不可滿樂不可極<lb/>
　鄭氏曰四者慢逰之道桀紂所以自禍也<lb/>
樂記曰君子樂得其道小人樂得其欲以道制欲則樂<lb/>
而不亂以欲忘道則惑而不樂<lb/>
孟子曰無為其所不為無欲其所不欲如此而已矣<lb/>
<pb n="KR3a0059_WYG_004-50b"/>
　李氏曰有所不為不欲人皆有是心也至於私意一<lb/>
　萌而不能以禮義制之則為所不為欲所不欲者多<lb/>
　矣能反是心則所謂擴充其羞惡之心者而義不勝<lb/>
　用矣<lb/>
孟子曰養心莫善於寡欲其為人也寡欲雖有不存焉<lb/>
者寡矣其為人也多欲雖有存焉者寡矣<lb/>
　朱子曰欲如口鼻耳目四肢之欲雖人之不能無然<lb/>
　多而不節未有不失其本心者學者所當深戒也程<lb/>
<pb n="KR3a0059_WYG_004-51a"/>
　子曰所欲不必深溺只有所向便是欲○集義程子<lb/>
　曰孟子言養心莫善於寡欲欲寡則心自誠荀子言<lb/>
　養心莫善於誠既誠矣又何養此已不識誠又不知<lb/>
　所以養○致知在所養養知莫過於寡欲○吕氏曰<lb/>
　欲者感物而動也治心之道莫善於少欲少欲則耳<lb/>
　目之官不蔽於物而心常寧矣心常寜則定而不亂<lb/>
　明而不暗道之所由生德之所自成也不存者梏亡<lb/>
　之謂也寡欲之人則無梏亡之患矣其為人也多欲<lb/>
<pb n="KR3a0059_WYG_004-51b"/>
　則好動而無節妄作而失常善端所由喪而天理虧<lb/>
　焉故雖有存焉寡矣是故心者性之用也可以成性<lb/>
　可以失性得其養則道進而德長所以成性失其養<lb/>
　則反道敗德所以失性云云又曰天下之難持者莫<lb/>
　如心天下之易染者莫如欲○南軒曰有所向則為<lb/>
　欲多欲則百慮紛紜其心外馳尚何所存乎寡欲則<lb/>
　思慮淡血氣平其心虛寧而不存者寡矣雖然天資<lb/>
　寡欲之人其不存焉者固寡然不知存其存則亦莫<lb/>
<pb n="KR3a0059_WYG_004-52a"/>
　之能充也若學者以寡欲為要則當存養擴充由寡<lb/>
　欲以至無欲則其清明高逺者為無窮矣<lb/>
周子曰聖可學乎曰可有要乎曰有請問焉曰一為要<lb/>
一者無欲也無欲則静虛動直静虛則明明則通動直<lb/>
則公公則溥明通公溥其庻矣乎<lb/>
　朱子曰此章之㫖最為要切然其辭義明白不煩訓<lb/>
　解學者能深玩而力行之則有以知無極之真兩儀<lb/>
　四象之本皆不外乎此心而日用間自無别用力處<lb/>
<pb n="KR3a0059_WYG_004-52b"/>
　矣<lb/>
又嘗為養心說曰孟子曰養心莫善於寡欲其為人也<lb/>
寡欲雖有不存焉者寡矣予謂養心者不止於寡而存<lb/>
耳蓋寡焉以至於無無則誠立明通誠立賢也明通聖<lb/>
也<lb/>
　朱子曰誠立謂實體安固明通則實用流行立如三<lb/>
　十而立之立通則不惑知命而鄉乎耳順矣○一者<lb/>
　無欲今試㸔無欲之時心豈不一人只為有欲此心<lb/>
<pb n="KR3a0059_WYG_004-53a"/>
　便千頭萬緒○太極圖說無欲故靜己見前論語仁<lb/>
　者靜孔氏注曰無欲故靜周子意亦有所本歟<lb/>
程子曰聖人未嘗無喜也象喜亦喜聖人未嘗無怒也<lb/>
一怒而安天下之民聖人未嘗無哀也哀此惸獨聖人<lb/>
未嘗無懼也臨事而懼聖人未嘗無愛也仁民而愛物<lb/>
聖人未嘗無欲也我欲仁斯仁至矣但其中節則謂之和<lb/>
治怒為難治懼亦難克己可以治怒明理可以治懼甚<lb/>
哉欲之害人也人之為不善慾誘之也誘之而弗知則<lb/>
<pb n="KR3a0059_WYG_004-53b"/>
至於滅天理而不反故目欲色耳欲聲以至鼻之於香<lb/>
口之於味四肢之於安佚皆然此皆有以使之也然則<lb/>
何以窒其慾曰思而已矣學者莫過於思惟思乃能窒<lb/>
慾又曰曾子三省窒慾之道也<lb/>
周公至公無私進退以道無利欲之蔽故雖在危疑之<lb/>
地安步舒㤗赤舄几几然也<lb/>
　此詩狼跋註也上文云狼獸之貪者猛於求欲故陷<lb/>
　於機穽羅縶前跋後躓進退困險詩人取之以言夫<lb/>
<pb n="KR3a0059_WYG_004-54a"/>
　狼之所以致禍如是者以其有貪欲故也云云○范<lb/>
　氏曰神龍或潛或飛能大能小其變化不測然得而<lb/>
　畜之若犬羊然有欲故也凡有欲之類莫不可制焉<lb/>
　聖人無欲故天地萬物不能易也<lb/>
人雖不能無欲然當有以制之無以制之而惟欲之從<lb/>
則人道廢而入於禽獸矣以道制欲則能順命又能於<lb/>
怒時遽忘其怒而觀理之是非<lb/>
　全文已見前○問聖人恐無怒容否朱子曰當怒時<lb/>
<pb n="KR3a0059_WYG_004-54b"/>
　亦必形於色如治人之罪却為笑容則不可曰如此<lb/>
　則恐涉忿厲之氣否曰天之怒雷霆亦震但當怒而<lb/>
　怒便中節事過便消了更不積<lb/>
人於天理昏者只為嗜慾亂著它莊子言其嗜慾深者<lb/>
其天機淺此言却最是如舜之誅四凶怒在四凶舜何與<lb/>
焉蓋因其人有可怒之事而怒之聖人之心本無怒也<lb/>
　全文云問顔子不遷怒語録有怒甲不怒乙之說是<lb/>
　否朱子曰是曰若此則甚易何待顔子而後能曰只<lb/>
<pb n="KR3a0059_WYG_004-55a"/>
　被說得淺了諸君便道易此莫是最難須是理㑹得<lb/>
　因何不遷怒云云譬如明鏡好物來時便見是好惡<lb/>
　物來時便見是惡鏡何嘗有好惡也世之人固有怒<lb/>
　於室而色於市且如怒一人對那人說話能無怒色<lb/>
　否有能怒一人而不怒别人者能忍得如此已是煞<lb/>
　知義理若聖人因物而未嘗有怒此莫是甚難君子<lb/>
　役物小人役於物見人可喜可怒之事自己着一分<lb/>
　陪奉他此亦勞矣聖人之心如止水<lb/>
<pb n="KR3a0059_WYG_004-55b"/>
程子傳易履九二象曰幽人貞吉中不自亂也履道在<lb/>
於安靜其中恬正則所履安裕中若躁動豈能安其所<lb/>
履故必幽人則能堅固而吉蓋其中安靜不以利欲自<lb/>
亂也<lb/>
豫六二介于石不終日貞吉逸豫之道說則失正故豫<lb/>
之諸爻多不得正唯六二一爻處中正又無應為自守<lb/>
之象當豫之時獨能以中正自守可謂特立之操是其<lb/>
節介如石之堅也人之于豫樂心說之故遲遲遂至於<lb/>
<pb n="KR3a0059_WYG_004-56a"/>
耽戀不能已也二以中正自守其介如石其去之速不<lb/>
俟終日故貞正而吉也處豫不可安且久也久則溺矣<lb/>
隨出門交有功傳人心所從多所親愛者常人之情愛<lb/>
之則見其是惡之則見其非故妻孥之言雖失而多從<lb/>
所憎之言雖善為惡也茍以親愛而隨之則是私情所<lb/>
與豈合正理故出門而交則有功也<lb/>
遯九四好遯君子吉小人否四與初為正應是所好愛<lb/>
者也君子雖有所好愛義茍當遯則去而不疑所謂克<lb/>
<pb n="KR3a0059_WYG_004-56b"/>
己復禮以道制欲是以吉也小人則不能以義處暱於<lb/>
所好牽於所私至於陷辱其身而不能已故在小人則<lb/>
否也否不善也<lb/>
頥初九舍爾靈龜觀我朶頥凶爾謂初也舍爾之靈龜<lb/>
乃觀我而朶頥龜能咽息不食靈龜喻其明智而可以<lb/>
不求養於外也才雖如是然以陽居動體而在頥之時<lb/>
求頥人所欲也上應於四不能自守志在上行說所欲<lb/>
而求頥者也心既動則其自失必矣迷欲而失己以陽<lb/>
<pb n="KR3a0059_WYG_004-57a"/>
而從隂則何所不至是以凶也朶頥為朶動其頥頷人<lb/>
見食而欲之則動頥埀涎故以為象象曰觀我朶頥亦<lb/>
不足貴也九動體朶頥謂其說隂而志動旣為欲所動<lb/>
則雖有剛健明智之才終必自失故其才亦不足貴也<lb/>
人之貴乎剛者為其能立而不屈於欲也貴乎明者為<lb/>
其能照而不失於正也旣惑所欲而失其正何剛明之<lb/>
有為可賤也<lb/>
損二簋可用享損者損過而就中損浮末而就本實也<lb/>
<pb n="KR3a0059_WYG_004-57b"/>
天下之害無不由末之勝也峻宇雕墻本於宫室酒池<lb/>
肉林本於飲食淫酷殘忍本於刑罰窮兵黷武本於征<lb/>
討凡人欲之過者皆本於奉養其流之逺則為害矣先<lb/>
王制其本者天理也後人流於末者人欲也損之義損<lb/>
人欲以復天理而已<lb/>
益上九莫益之或擊之立心勿恒凶利者衆人所同欲<lb/>
也專欲益已其害大矣欲之甚則昏蔽而忘義理求之<lb/>
極則侵奪而致怨仇故夫子曰放於利而行多怨孟子<lb/>
<pb n="KR3a0059_WYG_004-58a"/>
謂先利則不奪不饜聖賢之深戒也九以剛而求益之<lb/>
極衆人所共惡故無益之者而或攻擊之矣立心勿恒<lb/>
凶聖人戒人存心不可專利云勿恒如是凶之道也又<lb/>
曰理者天下之至公利者衆人所同欲茍公其心不失<lb/>
其正理則與衆同利無侵於人人亦欲與之若切於求<lb/>
利蔽於自私求自益以損於人則人亦與之力争矣<lb/>
艮其背不獲其身行其庭不見其人無咎人之所以不<lb/>
能安其止者動於欲也欲牽於前而求其止不可得也<lb/>
<pb n="KR3a0059_WYG_004-58b"/>
故艮之道當艮其背所見者在前而背乃背之是所不<lb/>
見也止於所不見則無欲以亂其心而止乃安不獲其<lb/>
身不見其身也謂忘我也無我則止矣不能無我無可<lb/>
止之道行其庭不見其人庭除之間至近也在背則雖<lb/>
至近不見謂不交於物也外物不接内欲不萌如是而<lb/>
止乃得止之道為無咎也<lb/>
　朱子曰人之四肢皆能動惟背不動有止之象艮其<lb/>
　背是止於其所當止之地不獲其身行其庭不見其<lb/>
<pb n="KR3a0059_WYG_004-59a"/>
　人萬物各止其所便都只是理也不見有己也不見<lb/>
　有人都只見道理<lb/>
歸妹無攸利柔乘剛也男女有尊卑之序夫婦有唱隨<lb/>
之禮此常理也如恒是也茍不由常正之道徇情肆欲<lb/>
唯說是動則夫婦瀆亂男牽欲而失其剛婦狃說而忘<lb/>
其順如歸妹之乘剛是也所以凶無所往而利也夫隂<lb/>
陽之配合男女之交媾理之常也然從欲而流放不由<lb/>
義理則淫邪無所不至傷身敗德豈人理哉歸妹之所<lb/>
<pb n="KR3a0059_WYG_004-59b"/>
以凶也又曰大率以説而動安有不失正者<lb/>
張子曰湛一氣之本攻取氣之欲口腹於飲食鼻口於<lb/>
臭味皆攻取之性也知德者屬饜而已不以嗜欲累其<lb/>
心不以小害大末喪本焉爾<lb/>
　朱子曰湛一是未感物時湛然純一此是氣之本攻<lb/>
　取如目之欲色耳之欲聲便是氣之欲<lb/>
仁之難成久矣人人失其所好蓋人人有利欲之心與<lb/>
學正相背馳故學者要寡欲<lb/>
<pb n="KR3a0059_WYG_004-60a"/>
莫非天也陽明勝則德性用隂濁勝則物欲行領惡而<lb/>
全好者其惟學乎<lb/>
　朱子曰云云只將自家意思體騐便見得人心虛静<lb/>
　自然清明才為物欲所蔽便隂隂地黒暗了此隂濁<lb/>
　之所以勝也<lb/>
上逹反天理下逹徇人欲<lb/>
鄭衛之音悲哀令人意思畱連又生怠惰之意從而致<lb/>
驕淫之心雖珍玩竒貨其始感人也亦不若是切從而<lb/>
<pb n="KR3a0059_WYG_004-60b"/>
生無限嗜好故孔子曰必放之亦是聖人經歴過但聖<lb/>
人能不為物所移耳<lb/>
上蔡謝氏曰任意喜怒都是人欲須察見天理涵養始<lb/>
得<lb/>
又曰天理與人欲相對有一分人欲即滅一分天理存<lb/>
一分天理即勝一分人欲<lb/>
　其全文曰所謂格物窮理須是識得天理始得所謂<lb/>
　天理者乃自然底道理無毫髪杜撰今人乍見孺子<lb/>
<pb n="KR3a0059_WYG_004-61a"/>
　將入於井皆有怵惕惻隠之心方乍見時其心怵惕<lb/>
　所謂天理也要譽於鄉黨朋友内交於孺子父母惡<lb/>
　其聲而然卽人欲耳云云人欲才肆天理滅矣任私<lb/>
　用意杜撰做事所謂人欲肆也故莊子曰去智與故<lb/>
　循天之理若在聖人分上卽說循字不得○或問謝<lb/>
　子於勢利如何曰打透此關十餘年矣當初大段做<lb/>
　工夫揀難捨底棄却後來漸漸輕至今日於器用之<lb/>
　類置之只為合用更無健羡底心又問公於外間一<lb/>
<pb n="KR3a0059_WYG_004-61b"/>
　切放得下否曰實就上面做工夫來凡事須有根屋<lb/>
　柱無根拆却便倒樹木有根雖剪枝條相次又發如<lb/>
　人要富貴要他做甚必須有用處尋討要用處病根<lb/>
　將來斬斷便沒事○按上蔡後二段語乃去人欲存<lb/>
　天理切實工夫故附此<lb/>
武夷胡氏曰克己可以治怒順理可以忘怒<lb/>
春秋文八年公孫敖奔莒傳曰按左氏公孫敖奔莒從<lb/>
己氏也男女人之大欲存焉寡欲者養心之要欲而不<lb/>
<pb n="KR3a0059_WYG_004-62a"/>
行可以為難矣然欲生於色而縱於淫色出於性目之<lb/>
所視有同美焉不可掩也淫出於氣不持其志則放辟<lb/>
趨蹶無不為矣夫以志徇氣肆行人欲而不能為之帥<lb/>
至於棄其家國出奔而不顧此天下之大戒也春秋謹<lb/>
書其事於敖與何誅使後人為鑒必持其志修身窒慾<lb/>
之方也<lb/>
　欲生於色淫出於氣本上蔡語<lb/>
治心修身以飲食男女為切要從古聖賢於此用工其<lb/>
<pb n="KR3a0059_WYG_004-62b"/>
可忽乎<lb/>
　又曰人於一切世味淡薄方好不要有富貴相孟子<lb/>
　謂堂高數仞食前方丈我得志不為學者須先除去<lb/>
　此等常自激昂便不到得墜墮<lb/>
西山李氏曰欲為聖賢之事必須去世俗之欲<lb/>
致堂胡氏曰惟酒無量不及亂亂者内昏其心志外喪<lb/>
其威儀甚則班伯所謂淫亂之原皆在於酒是也聖人<lb/>
飲無定量亦無亂態蓋從心所欲不踰矩是以如此學<lb/>
<pb n="KR3a0059_WYG_004-63a"/>
者未能然當知戒可也<lb/>
五峰胡氏曰物欲不行則志氣清明而應變無失<lb/>
朱子曰凡徇人欲自是危險莊子所謂其熱焦火其寒<lb/>
凝氷<lb/>
　愚按近世詩人有險心游萬仞躁欲生五兵之句亦<lb/>
　此意<lb/>
南軒張氏敬簡堂記曰若何而能敬克其所以害敬者<lb/>
則敬立矣害敬者莫甚於人欲自容貌顔色詞氣之間<lb/>
<pb n="KR3a0059_WYG_004-63b"/>
而察之天理人欲絲毫之分耳遏止其欲而順保其理<lb/>
則敬在其中引而逹之擴而充之則將有常惺惺法而<lb/>
服膺勿失矣<lb/>
南軒張氏曰人欲横流强止遏之未有不奔潰湍决者<lb/>
此鯀治水也水之性無有不下禹能順而治之行其所<lb/>
無事也自然平治人之良心豈無發見之時引而伸之<lb/>
涵養而擴充之天理明人欲自消<lb/>
　先生臨終再三誦曰春融天理之妙蟬蛻人欲之私<lb/>
<pb n="KR3a0059_WYG_004-64a"/>
　可以觀所養矣<lb/>
　　　　右言治情之道<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0059_WYG_004-64b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西山讀書記卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西山讀書記卷八</head> <lb/>
    <p>
<pb n="KR3a0059_WYG_008-1a"/>
欽定四庫全書<lb/>
　西山讀書記卷八<lb/>
　　　　　　　　　　　　宋　真德秀　撰<lb/>
　　　義<lb/>
論語子曰君子之於天下也無適也無莫也義之與比<lb/>
　朱子曰適專主也春秋傳曰吾誰適從是也莫不肯<lb/>
　也比從也○謝氏曰適可也莫不可也無可無不可<lb/>
　茍無道以主之不幾於猖狂自恣乎此佛老之學所<lb/>
<pb n="KR3a0059_WYG_008-1b"/>
　以自謂心無所往而能應變而卒得罪於聖人之門<lb/>
　也聖人之學不然於無可無不可之間有義存焉然<lb/>
　則君子之心果有所倚乎○南軒曰適莫兩端也適<lb/>
　則有所必莫則無所主蓋不失於此則失之於彼鮮<lb/>
　不倚於一偏也夫義者人之正路倚於一偏則莫能<lb/>
　遵於正路矣惟君子之心無適也而亦無莫也其於<lb/>
　天下惟義之視而已蓋天下事事物物皆有義焉存<lb/>
　於中而形於外也無適無莫而義之與比非窮理之<lb/>
<pb n="KR3a0059_WYG_008-2a"/>
　明克己之至者安能及此若夫異端之學則初欲爲<lb/>
　無適莫而不知有義存焉如狥其私意以爲可否而<lb/>
　其無適無莫者乃所以爲有適有莫而卒墮於一偏<lb/>
　也○黄氏曰於天下言天下之事無不然如出處去<lb/>
　就以至立政用人之類皆在其中惟義之從而已不<lb/>
　可先懷適莫之念也知此則漸進於絶四之地矣<lb/>
子曰非其鬼而祭之諂也見義不爲無勇也<lb/>
　朱子曰知而不爲是無勇也○問見義不爲無勇這<lb/>
<pb n="KR3a0059_WYG_008-2b"/>
　亦不爲無所見但爲之不力所以爲無勇曰固是見<lb/>
　得是義而爲之不力亦是見得未明若已見得分明<lb/>
　則行之自有力這般處着兩下並看○問云云莫是<lb/>
　連上句否曰不須連上句自說凡事見得是義便着<lb/>
　做不獨說祭祀也<lb/>
子路曰君子尚勇乎子曰君子義以爲上君子有勇而<lb/>
無義爲亂小人有勇而無義爲盜<lb/>
　朱子曰君子小人以位言也尹氏曰義以爲尚則其<lb/>
<pb n="KR3a0059_WYG_008-3a"/>
　勇也大矣子路好勇故夫子以此救其失也胡氏曰<lb/>
　疑此子路初見孔子時問答也<lb/>
孟子曰大人者言不必信行不必果惟義所在<lb/>
　朱子曰必猶期也大人言行不先期於信果但義之<lb/>
　所在則必從之卒亦未嘗不信果也○尹氏曰主於<lb/>
　義則信果在其中矣主於信果則未必合義王勉曰<lb/>
　若不合於義而不信不果則妄人爾○南軒曰言行<lb/>
　固欲信果然有必之之心則非也必乃私也故言必<lb/>
<pb n="KR3a0059_WYG_008-3b"/>
　欲信而不知義將至於守其所不可復者私意相與<lb/>
　而非所謂信也行必欲果而不知義將至於爲其所<lb/>
　不可爲者直情徑行而非所謂果也故君子不必夫<lb/>
　果與信而獨精吾義焉耳事事物物皆有義存焉而<lb/>
　著於吾心茍能體是心而推之則義可得而精也義<lb/>
　精則有所不言言莫非義而無不信之言矣有所不<lb/>
　行行莫非義而無不果之行矣○孟子集義外已别<lb/>
　見<lb/>
<pb n="KR3a0059_WYG_008-4a"/>
程子曰在物爲理處物爲義又曰中理在事義在心<lb/>
　又曰義之精者須是自求得之如此則善求義也○<lb/>
　問義還因事而見否曰非也性中自有或曰無狀可<lb/>
　見曰說有便是見但人自不見昭昭然在天地之中<lb/>
　也且如性何須待有物方指爲性性自在也子所言<lb/>
　見者事吾所言見者理如曰不見而章是也<lb/>
朱子曰義字若一利劒然凡事物到前便分剖去<lb/>
　義如利刄相似胸中許多勞勞攘攘到此一齊割斷<lb/>
<pb n="KR3a0059_WYG_008-4b"/>
　了<lb/>
　　　　右專言義<lb/>
　　　義利<lb/>
子曰君子喻於義小人喻於利<lb/>
　朱子曰喻猶曉也義者天理之所宜利者人情之所<lb/>
　欲○程子曰君子之於義猶小人之於利惟其深喻<lb/>
　是以篤好○楊氏曰君子有舍生而取義者以利言<lb/>
　之則人之所欲無甚於生所惡無甚於死孰肯舍生<lb/>
<pb n="KR3a0059_WYG_008-5a"/>
　而取義哉其所喻者義而已不知利之爲利故也小<lb/>
　人反是○或問喻字之義曰蓋心解通達則其幾微<lb/>
　曲折無不盡矣曰然則君子小人之所喻者各爲一<lb/>
　事邪將一事之中具此兩端而各隨人之所見邪曰<lb/>
　是皆有之但君子深通於此而小人酷曉於彼耳曰<lb/>
　對義言之則利爲不善對害言之則利非不善君子<lb/>
　之所爲固非欲其不利何獨以喻利爲小人乎曰胡<lb/>
　氏言之悉矣胡氏曰義固所以利也易所謂利者義<lb/>
<pb n="KR3a0059_WYG_008-5b"/>
　之和者是也然自利爲之則反致不奪不饜之害自<lb/>
　義言之則蒙就義之利而逺於利之害矣孟子之告<lb/>
　梁王意猶是也○義利猶首尾然義者宜也君子見<lb/>
　得這事合當如此那事合當如彼但裁處其宜爲之<lb/>
　則何不利之有君子只理㑹義一截利處更不理㑹<lb/>
　小人只理㑹利一截義處更不問蓋君子之心虛明<lb/>
　洞徹見得義分明小人只管計較雖絲毫底利也自<lb/>
　理㑹得○君子只知得當做與不當做當做處便是<lb/>
<pb n="KR3a0059_WYG_008-6a"/>
　合當如此小人則只計較利害如此則利如此則害<lb/>
　君子則更不顧利害只看天理如何○問云云曰這<lb/>
　只就眼前看只如做官須是廉勤自君子爲之只是<lb/>
　道合如此自小人爲之只道如此做得人說好可以<lb/>
　求知於人○君子喻於義小人喻於利只是這一事<lb/>
　上君子只見得是義小人只見得是利如伯夷見飴<lb/>
　曰可以養老盜跖見之曰可以沃戸樞蓋小人於利<lb/>
　他見這一物便思量做一物用他計較精密更有非<lb/>
<pb n="KR3a0059_WYG_008-6b"/>
　君子所能知者縁他氣稟中有許多汙穢惡濁底物<lb/>
　所以才見那物事便出來應他君子之於義亦是如<lb/>
　此或曰伊川云惟其深喻是以篤好若作惟其篤好<lb/>
　是以深喻亦得曰陸子靜說正如此按陸氏白鹿講<lb/>
　義曰此章以義利判君子小人辭旨曉白然讀之者<lb/>
　茍不切己觀省亦恐未能有益也竊謂學者於此當<lb/>
　辨其志人之所喻由其所習所習由其所志志乎義<lb/>
　則所習者必在於義所習在義斯喻於義矣志乎利<lb/>
<pb n="KR3a0059_WYG_008-7a"/>
　則所習者必在於利所習在利斯喻於利矣故學者<lb/>
　之志不可不辨也○見利思義已見前○孟子首章<lb/>
　見後仁義篇○大學利義見本篇<lb/>
孟子伯夷伊尹於孔子若是班乎曰否自有生民以來<lb/>
未有孔子也然則有同與曰有得百里之地而君之皆<lb/>
能以朝諸侯有天下行一不義殺一不辜而得天下皆<lb/>
不爲也是則同<lb/>
　朱子曰行一不義殺一不辜而得天下有所不爲心<lb/>
<pb n="KR3a0059_WYG_008-7b"/>
　之正也聖人之所以爲聖人其本根節目之大者惟<lb/>
　在於此於此不同則亦不足以爲聖人矣<lb/>
孟子曰雞鳴而起孳孳爲善者舜之徒也雞鳴而起孳<lb/>
孳爲利者蹠之徒也欲知舜與蹠之分無他利與善之<lb/>
間也<lb/>
　程子曰言間者謂相去不逺所爭毫末爾善與利公<lb/>
　私而已矣才出於善便以利言也○楊氏曰舜蹠之<lb/>
　相去逺矣而其分乃在善利之間而已是豈可以不<lb/>
<pb n="KR3a0059_WYG_008-8a"/>
　謹然講之不熟見之不明未有不以利爲義者又學<lb/>
　者所當深察也<lb/>
董子曰皇皇於求財利常恐乏匱者庻人之意也皇皇<lb/>
求仁義常恐不能化民者大夫之意也<lb/>
程子曰聖人以義爲利義安處便爲利<lb/>
　全文云利不獨財利之利凡有利心便不可如作一<lb/>
　事須尋自家穩便處皆利心也云云如釋氏之學皆<lb/>
　本於利故便不是○又曰利害者天下之常情人皆<lb/>
<pb n="KR3a0059_WYG_008-8b"/>
　知趨利而避害聖人則更不論利害惟看義當爲與<lb/>
　不當爲便是命在其中也<lb/>
大凡出義則入利出利則入義天下之事惟義利而已<lb/>
矣陰爲小人利爲不善不可一槩論陰助陽以成物者<lb/>
君子也其害陽者小人也利和義者善也其害義者不<lb/>
善也凡順理無害處即是利<lb/>
　問利貞之利與以利爲本之利同否曰凡字只有一<lb/>
　箇用有不同只看如何用云云君子未嘗不欲利然<lb/>
<pb n="KR3a0059_WYG_008-9a"/>
　孟子言何必曰利者蓋只以利爲利便有害○又曰<lb/>
　故者以利爲本故是本如此也才不利便害性利只<lb/>
　是順天下只是一个利孟子與周易所言一般只爲<lb/>
　後人趨着利便有弊故孟子拔本塞源不肯言利其<lb/>
　不信孟子者却是不合非利其信者又直道不得近<lb/>
　利人無利直是生不得安得無利且譬如椅子人坐<lb/>
　此便安是利也如求安不已又要褥子以求温煖無<lb/>
　所不爲然後奪之於君父此趨利之弊也利只是一<lb/>
<pb n="KR3a0059_WYG_008-9b"/>
　箇利只爲人用得别<lb/>
龜山楊氏曰人能於得處知辨義理亦自難得故孔子<lb/>
以見利思義爲成人而以見得思義稱士<lb/>
　或謂人無利心然後爲君子龜山曰以此自爲可也<lb/>
　以此責人恐不勝責矣云云<lb/>
王氏有言利者陰也陰當隠伏義者陽也陽當宣著其<lb/>
源發於仲舒此正王氏心術之蔽觀其所爲雖名爲義<lb/>
其實利也<hi>謂王安石</hi>
<pb n="KR3a0059_WYG_008-10a"/>
上蔡謝氏曰以天下爲心者雖有未善亦義心也求濟<lb/>
一身之欲者雖有善亦利心也蓋其平日處心積慮如<lb/>
此君子小人之所由分也<lb/>
南軒張氏曰學者潛心孔孟必求其門而入愚以爲莫<lb/>
先於明義利之辨蓋聖賢無所爲而然也無所爲而然<lb/>
者命之所以不已性之所以不偏而教之所以無窮也<lb/>
凡有所爲而然者皆人欲之私而非天理之所存此義<lb/>
利之分也自未知省察者言之終日之間鮮不爲利矣<lb/>
<pb n="KR3a0059_WYG_008-10b"/>
非但名位貨殖而後爲利也意之所向一渉於有所爲<lb/>
雖有淺深之不同而其爲狥己自私則一而已如孟子<lb/>
所謂内交要譽惡其聲之類是也是心日滋則善端遏<lb/>
塞欲邇聖賢之門墻以求自得豈非却行而望及前人<lb/>
乎學者當立志以爲先持敬以爲本而精察於動靜之<lb/>
間毫釐之差審其爲霄壤之判則有以用吾力矣學然<lb/>
後知不足平時未覺吾利欲之多也灼然有見於義利<lb/>
之辨將日救過之不給由是而不舍則趣益深理益明<lb/>
<pb n="KR3a0059_WYG_008-11a"/>
而不可以已也孔子曰古之學者爲己今之學者爲人<lb/>
爲人者無適而非利爲己者無適而非義曰利雖在己<lb/>
之事皆爲人也曰義則施諸人者亦莫非爲己也嗟乎<lb/>
義利之辨大矣豈特學者治己之所當先施之天下國<lb/>
家一也王者所以建立邦本垂裕無疆以義故也而霸<lb/>
者所以陷溺人心貽毒後世以利故也<lb/>
　朱子曰義也者無所爲而然者也此言蓋可謂廣前<lb/>
　聖之所未發而同於性善養氣之功者歟<lb/>
<pb n="KR3a0059_WYG_008-11b"/>
道二義與利而已矣義者亘古今通天下之正逵而利<lb/>
者犯荆棘入險阻之私逕也<lb/>
　又按朱子曰義利之際固當深明而力辨然伊洛發<lb/>
　明未接物時主敬一段工夫更須精進乃佳不爾或<lb/>
　無所據以審夫義利之分也此說尤學者所當知故<lb/>
　附此<lb/>
　　　　右兼言義利<lb/>
　　　禮<lb/>
<pb n="KR3a0059_WYG_008-12a"/>
書天叙有典勅我五典五惇哉天秩有禮自我五禮有<lb/>
庸哉<lb/>
　程子曰書言天叙天秩天有是理聖人循而行之所<lb/>
　謂道也○張子曰生有先後所以爲天叙小大髙下<lb/>
　相並而相形焉是謂天叙天之生物也有序物之既<lb/>
　形也有秩知序然後經正知秩然後禮行○朱子曰<lb/>
　這箇典禮自是天理之當然欠他一毫不得添他一<lb/>
　毫不得惟是聖人之心與天合一故行出這禮無一<lb/>
<pb n="KR3a0059_WYG_008-12b"/>
　不與天合其間曲折厚薄淺深莫不恰好這都不是<lb/>
　聖人自撰出都是天理决定合着如此後之人未得<lb/>
　似聖人之心只得將聖人已行底聖人所傳於後世<lb/>
　底依這樣子做做得合時便是合天理之自然<lb/>
易曰雷在天上大壯君子以非禮弗履<lb/>
　程子曰雷震於天上大而壯也君子觀大壯之象以<lb/>
　行其壯君子之大壯者莫如克己復禮古人曰自勝<lb/>
　之謂强中庸於和而不流中立而不倚皆曰强哉矯<lb/>
<pb n="KR3a0059_WYG_008-13a"/>
　赴湯火蹈白刃武夫之勇皆能也至於克己復禮則<lb/>
　非君子之大壯不可能也故曰君子以非禮弗履<lb/>
春秋傳晉叔向曰忠信禮之器也卑讓禮之宗也<lb/>
　昭二年叔弓聘於晉報宣子也晉侯使郊勞辭曰寡<lb/>
　君使弓來繼舊好固曰女無敢爲賓徹命於執事敝<lb/>
　邑𢎞矣敢辱郊使請辭致館辭曰寡君命下臣來繼<lb/>
　舊好好合使成臣之禄也敢辱大館叔向曰子叔子<lb/>
　知禮哉吾聞之曰云云辭不忘國忠信也先國後己<lb/>
<pb n="KR3a0059_WYG_008-13b"/>
　卑讓也詩云敬慎威儀以近有德夫子近德矣○叔<lb/>
　弓叔老子宣子韓起也<lb/>
晉女叔齊曰禮所以守其國行其政令無失其民者也<lb/>
　昭五年公如晉自郊勞至於贈賄無失禮晉侯謂女<lb/>
　叔齊曰魯侯不亦善於禮乎對曰魯侯焉知禮公曰<lb/>
　何爲對曰是儀也不可謂禮云云今政令在家不能<lb/>
　取也有子家羈弗能用也奸大國之盟陵虐小國利<lb/>
　人之難不知其私公室四分民食於他思莫在公不<lb/>
<pb n="KR3a0059_WYG_008-14a"/>
　圖其終爲國君難將及身不恤其所禮之本末將於<lb/>
　是乎在而屑屑焉習儀以亟言善於禮不亦逺乎君<lb/>
　子謂叔侯於是乎知禮<lb/>
子大叔曰夫禮天之經也地之義也民之行也天地之<lb/>
經而民實則之<lb/>
　昭二十五年子大叔見趙簡子簡子問揖讓周旋之<lb/>
　禮焉對曰是儀也非禮也簡子曰敢問何謂禮對曰<lb/>
　吉也聞諸先大夫子産曰云云則天之明日月星辰<lb/>
<pb n="KR3a0059_WYG_008-14b"/>
　天之明也因地之性高下剛柔地之性也生其六氣<lb/>
　謂陰陽風雨晦明用其五行氣爲五味發爲五色章<lb/>
　爲五聲淫則昏亂民失其性滋味聲色過則傷性是<lb/>
　故爲禮以奉之制禮以奉其性爲六畜五牲三犧以<lb/>
　奉五味爲九文六采五章以奉五色爲九歌八風七<lb/>
　音六律以奉五聲爲君臣上下以則地義君臣有尊<lb/>
　卑法地有髙下爲夫婦外内以經二物夫治外婦治<lb/>
　内各治其物爲父子兄弟姑姊甥舅婚媾姻亞以象<lb/>
<pb n="KR3a0059_WYG_008-15a"/>
　天明六親和睦以奉嚴父若衆星之拱辰極也妻父<lb/>
　曰昏重昏曰媾壻父曰姻兩壻相謂曰亞爲政事庸<lb/>
　力行務以從四時在君爲政在民爲事民功曰庸治<lb/>
　功曰力行其德教務其時要禮之本也爲刑罰威獄<lb/>
　使民畏忌以類其震耀殺戮雷霆電曜天之威也聖<lb/>
　人作刑戮以象類之爲温慈惠和以効天之生殖長<lb/>
　養民有好惡喜怒哀樂生於六氣此六者皆稟陰陽<lb/>
　風雨晦明之氣是故審則宜類以制六志爲禮以制<lb/>
<pb n="KR3a0059_WYG_008-15b"/>
　六志使不可過節哀有哭泣樂有歌舞喜有施舍怒<lb/>
　有戰鬭喜生於好怒生於惡是故審行信令禍福賞<lb/>
　罰以制死生生好物也死惡物也好物樂也惡物哀<lb/>
　也哀樂不失乃能協於天地之性是以長久簡子曰<lb/>
　甚哉禮之大也對曰禮上下之紀天地之經緯也經<lb/>
　緯錯居以相成者民之所以生也是以先王上之簡<lb/>
　子曰鞅也請終身守此言也○正義曰禮是儀之心<lb/>
　儀是禮之貌本其心謂之禮察其貌謂之儀行禮必<lb/>
<pb n="KR3a0059_WYG_008-16a"/>
　爲儀爲儀未是禮故云儀非禮也鄭𤣥禮序云禮者<lb/>
　體也履也統之於心曰體踐而行之曰履○自夫禮<lb/>
　至因地之性言禮本法天地也自生其六氣至民失<lb/>
　其性言天用氣味聲色以養人不得過其度也是故<lb/>
　爲禮以下言聖王制禮以奉天性不使過其度也○<lb/>
　人稟天地之性而生動作皆象天地其所踐履謂之<lb/>
　爲行但人有賢不肖行有過不及聖人制爲中法名<lb/>
　之曰禮故禮是民之行也人之本性自然法象天地<lb/>
<pb n="KR3a0059_WYG_008-16b"/>
　聖人還復法象天地而制禮教之是禮由天地而來<lb/>
　故仲尼說孝子産說禮天地民三者並言之○傳稱<lb/>
　天有六氣此言生其六氣謂天生之也用其五行謂<lb/>
　天用之也上天用此五行以養人五行之氣入人口<lb/>
　爲五味發見於目爲五色章徹於耳爲五聲味以養<lb/>
　口色以養目聲以養耳此三者雖復用以養人人用<lb/>
　不得過度過度則爲昏亂使人失其常性故須爲禮<lb/>
　以節之○味色聲本於五行又六氣所生口欲嘗味<lb/>
<pb n="KR3a0059_WYG_008-17a"/>
　目欲觀色耳欲聽聲此自然之性也欲之不已則失<lb/>
　其性聖人全其性故爲禮以奉養其性使不失也<lb/>
晏子曰禮之可以爲國也久矣與天地並君令臣恭父<lb/>
慈子孝兄愛弟敬夫和妻柔姑慈婦聽禮也君令而不<lb/>
違臣恭而不貳父慈而教子孝而箴兄愛而友弟敬而<lb/>
順夫和而義妻柔而正姑慈而從婦聽而婉禮之善物<lb/>
也<lb/>
　昭二十六年齊侯與晏子坐於路寢公嘆曰美哉室<lb/>
<pb n="KR3a0059_WYG_008-17b"/>
　其誰有此乎晏子曰敢問何謂也公曰吾以爲在德<lb/>
　對曰如君之言其陳氏乎陳氏雖無大德而有施於<lb/>
　民民歌舞之矣後世若少惰陳氏而不亡則國其國<lb/>
　也公曰善哉其可若何對曰惟禮可以已之在禮家<lb/>
　施不及國民不遷農不移工賈不變士不濫官不滔<lb/>
　大夫不收公利公曰善哉我不能矣吾今而後知禮<lb/>
　之可以爲國也對曰云云公曰善哉寡人今而後聞<lb/>
　此禮之上也對曰先王所稟於天地以爲其民也是<lb/>
<pb n="KR3a0059_WYG_008-18a"/>
　以先王上之○正義曰大夫稱家國人是君之所有<lb/>
　大夫不得妄施遺之以樹己私惠陳氏施及國人是<lb/>
　違禮也又曰洪範曰惟辟作福惟辟作威言作福作<lb/>
　威君之利也大夫不得聚收公利自作福也陳氏作<lb/>
　福以招國人之心施民作福是收公利也<lb/>
孟僖子曰禮人之榦也無禮無以立<lb/>
　昭七年公至自楚孟僖子病不能相禮乃講學之苟<lb/>
　能禮者從之將死召其大夫曰云云吾聞孔丘聖人<lb/>
<pb n="KR3a0059_WYG_008-18b"/>
　之後也我若獲沒必屬說與何忌於夫子使事之而<lb/>
　學禮焉<lb/>
有子曰禮之用和爲貴先王之道斯爲美小大由之<lb/>
　朱子曰禮者天理之節文人事之儀則也和者從容<lb/>
　不迫之意蓋禮之爲體雖嚴而皆出於自然之理故<lb/>
　其爲用必從容不迫乃爲可貴云云<lb/>
有所不行知和而和不以禮節之亦不可行也<lb/>
　徒知和之爲貴而一於和不復以禮節之則亦非禮<lb/>
<pb n="KR3a0059_WYG_008-19a"/>
　之本然所以流蕩忘反而亦不可行也○程子曰禮<lb/>
　勝則離故禮之用和爲貴樂勝則流故有所不行○<lb/>
　范氏曰凡禮之體主於敬而其用則以和爲貴敬者<lb/>
　禮之所以立也和者樂之所由生也若有子可謂達<lb/>
　禮樂之本矣愚謂嚴而泰和而節此理之自然禮之<lb/>
　全體也毫釐有差則失其中正而各倚於一偏其不<lb/>
　可行均矣○或問禮之有和何也曰禮之所以有是<lb/>
　品節之詳者皆出於人心自然之節非以人之所不<lb/>
<pb n="KR3a0059_WYG_008-19b"/>
　欲者强之也故行之雖或甚苦而自有不失其和者<lb/>
　若不本於此而徒勉强於儀貌之間則是徒禮而無<lb/>
　和矣云云○黄直卿言内則一篇於事父母之禮亦<lb/>
　嚴矣然下氣怡色則和可知也玉藻鄉黨所載臣之<lb/>
　事君禮亦嚴矣然二爵言言三爵油油君在與與則<lb/>
　和可知也先生曰如此則和與禮成二物矣須是見<lb/>
　得禮便是和乃可如入公門鞠躬如不容可謂至嚴<lb/>
　矣然甘心爲之而無厭倦之意者乃所以爲和也至<lb/>
<pb n="KR3a0059_WYG_008-20a"/>
　嚴之中便有至和處不可分作兩截看○禮之用和<lb/>
　是禮中之和知和而和已離却禮○禮中自有和須<lb/>
　是知得當如此則行之自然到和處因舉龜山與薛<lb/>
　宗博說㑹職事茶事薛曰禮起聖人之僞今日㑹茶<lb/>
　莫不消得如此龜山曰只此打不過處便見得禮非<lb/>
　聖人之僞禮之用和爲貴只爲不如此則心有不安<lb/>
　故行之自和耳○禮之和處便是禮之樂樂之有節<lb/>
　處便是樂之禮○禮主於敬而其用以和爲貴然如<lb/>
<pb n="KR3a0059_WYG_008-20b"/>
　何得他敬而和著意做不得才著意嚴敬便拘迫而<lb/>
　不安要放寛些又流蕩而無節須是真箇識得禮之<lb/>
　自然處則事事物物上都有自然之節文雖欲不如<lb/>
　此不可得故雖嚴而未嘗不和雖和而未嘗不嚴也<lb/>
　○南軒曰禮主乎敬而其用則以和然有敬而後有<lb/>
　和和者樂也禮樂相須而成故禮必以和爲貴禮樂<lb/>
　分而言之則爲體爲用相須相成合而言之本一而<lb/>
　已也<lb/>
<pb n="KR3a0059_WYG_008-21a"/>
林放問禮之本<lb/>
　朱子曰放見世之爲禮專事繁文而疑其本之不在<lb/>
　是也故以爲問<lb/>
子曰大哉問<lb/>
　孔子以時方逐末而放獨有志於本故大其問蓋得<lb/>
　其本而禮之全體無不在其中矣<lb/>
禮與其奢也寧儉喪與其易也寧戚<lb/>
　易治也孟子曰易其田疇在喪禮則節文習熟而無<lb/>
<pb n="KR3a0059_WYG_008-21b"/>
　哀痛慘怛之實者也戚則一於哀而文不足耳禮貴<lb/>
　得中奢易則過於文儉戚則不及而質二者皆未合<lb/>
　理然凡物之理必先有質而後有文則質乃禮之本<lb/>
　也○范氏曰夫祭與其敬不足而禮有餘也不若禮<lb/>
　不足而敬有餘也喪與其哀不足而禮有餘也不若<lb/>
　禮不足而哀有餘也禮失之奢喪失之易皆不能反<lb/>
　本而隨其末故也禮奢而備不若儉而不備之愈也<lb/>
　喪易而文不若戚而不文之愈也儉者物之質戚者<lb/>
<pb n="KR3a0059_WYG_008-22a"/>
　心之誠故爲禮之本楊氏曰禮始諸飲食故汙尊抔<lb/>
　飲爲之簠簋籩豆罍爵之餙所以文之也則其本儉<lb/>
　而已喪不可以徑情而直行爲之衰麻哭踊之數所<lb/>
　以節之也則其本戚而已周衰世方以文滅質而林<lb/>
　放獨能問禮之本故夫子大之而告之以此○問林<lb/>
　放問禮并以喪告之何也曰喪亦是禮○黄氏曰夫<lb/>
　子於禮但言其從周未見其從質也今乃以儉與戚<lb/>
　爲可尚何也聖人因俗之弊感放之意而爲是言也<lb/>
<pb n="KR3a0059_WYG_008-22b"/>
　然其辭必曰與其奢寧儉與其易寧戚則本非以儉<lb/>
　戚爲可尚特與其流於文弊則寧如此耳其言之抑<lb/>
　揚得其中正如此所以爲無弊也<lb/>
子入太廟每事問或曰孰謂鄹人之子知禮乎入太廟<lb/>
每事問子聞之曰是禮也<lb/>
　朱子曰敬謹之至乃所以爲禮也○尹氏曰禮者敬<lb/>
　而已矣雖知亦問謹之至也其爲敬莫大於此謂之<lb/>
　不知禮者豈足以知孔子哉<lb/>
<pb n="KR3a0059_WYG_008-23a"/>
子貢欲去告朔之餼羊<lb/>
　朱子曰告朔之禮古者天子常以季冬頒來歲十二<lb/>
　月之朔於諸侯諸侯受而藏之祖廟月朔則以特羊<lb/>
　告廟請而行之餼生牲也魯自文公始不視朔而有<lb/>
　司猶供此羊故子貢欲去之<lb/>
子曰賜也爾愛其羊我愛其禮<lb/>
　愛猶惜也子貢蓋惜其無實而妄費然禮雖廢羊存<lb/>
　猶得以識之而可復焉若并去其羊則此禮遂亡矣<lb/>
<pb n="KR3a0059_WYG_008-23b"/>
　孔子所以惜之○楊氏曰告朔諸侯所以稟命於君<lb/>
　親禮之大者魯不視朔矣然羊存則告朔之名未冺<lb/>
　而其實因可舉此夫子所以惜之也<lb/>
子曰管仲之器小哉<lb/>
　朱子曰言其不知聖賢大學之道故局量褊淺規模<lb/>
　卑狹不能正身修德以致主於王道<lb/>
或曰管仲儉乎曰管氏有三歸官事不攝焉得儉然則<lb/>
管仲知禮乎曰邦君樹塞門管氏亦樹塞門邦君爲兩<lb/>
<pb n="KR3a0059_WYG_008-24a"/>
君之好有反坫管氏亦有反坫管氏而知禮孰不知禮<lb/>
　此皆諸侯之禮而管仲僣之不知禮也愚謂孔子譏<lb/>
　管仲之器小其旨深矣或人不知而疑其儉故斥其<lb/>
　奢以明其非儉或又疑其知禮故又斥其僣以明其<lb/>
　不知禮蓋雖不復明言小器之所以然而其所以小<lb/>
　者於此亦可見矣故程子曰奢而犯禮其器之小可<lb/>
　知蓋器大則自知禮而無此失矣此言當深味也<lb/>
子曰君子博學於文約之以禮亦可以弗畔矣夫<lb/>
<pb n="KR3a0059_WYG_008-24b"/>
　朱子曰君子學欲其博故於文無不考守欲其要故<lb/>
　其動必以禮如此則可以不畔道矣○程子曰博學<lb/>
　於文而不約之以禮必至於汗漫博學矣又能守禮<lb/>
　而由於規矩則亦可以不畔道矣○博文約禮聖門<lb/>
　之要法博文所以驗諸事約禮所以體諸身約之以<lb/>
　禮禮字便作理字看不得正是持守有節文處克己<lb/>
　復禮之說亦然○博文約禮者之初須作兩般理㑹<lb/>
　而各盡其力則久之見得功効却能交相爲助而打<lb/>
<pb n="KR3a0059_WYG_008-25a"/>
　成一片若合下便要兩相倚靠互相推托則彼此擔<lb/>
　閣都不成次第矣然所謂博非泛然考質雜記掇拾<lb/>
　異聞以夸多取勝之謂此又不可不知<lb/>
子曰恭而無禮則勞慎而無禮則葸勇而無禮則亂直<lb/>
而無禮則絞<lb/>
　朱子曰葸畏懼貌絞急切也無禮則無節文故有四<lb/>
　者之弊○南軒曰恭慎勇直皆善道也然無禮以主<lb/>
　之則過其節而有弊反害之也蓋禮者存乎人心有<lb/>
<pb n="KR3a0059_WYG_008-25b"/>
　節而不可過者也夫恭而無禮則自爲罷勞慎而無<lb/>
　禮則徒爲畏懼勇而無禮則流於陵犯直而無禮則<lb/>
　傷於訐切其弊如此豈所貴於恭慎勇直者哉蓋有<lb/>
　禮以節之則莫非天理之本然無以節之則亦人爲<lb/>
　之私而已是故君子以約諸己爲要也<lb/>
子曰麻冕禮也今也純儉吾從衆拜下禮也今拜乎上<lb/>
泰也雖違衆吾從下<lb/>
　朱子曰臣與君行禮當拜於堂下君辭之乃升成拜<lb/>
<pb n="KR3a0059_WYG_008-26a"/>
　泰驕慢也○程子曰君子處世事之無害於義者從<lb/>
　俗可也害於義則不可從也○南軒曰聖人於斯世<lb/>
　豈有意於從違哉皆道之所在焉耳於其儉則不嫌<lb/>
　於從俗於其泰則不避於違衆聖人之意蓋可見矣<lb/>
曲禮夫禮者所以定親疎决嫌疑别同異明是非也禮<lb/>
不妄說人<lb/>
　鄭氏曰爲近佞媚也君子說之不以道則不說也<lb/>
不辭費<lb/>
<pb n="KR3a0059_WYG_008-26b"/>
　爲傷信君子先行其言而後從之<lb/>
禮不踰節不侵侮不好狎<lb/>
　爲傷敬也<lb/>
修身踐言謂之善行<lb/>
　踐履也言履而行之<lb/>
行修言道禮之質也<lb/>
　言道言合於道質猶本也禮爲之文飾耳<lb/>
道德仁義非禮不成教訓正俗非禮不備分爭辨訟非<lb/>
<pb n="KR3a0059_WYG_008-27a"/>
禮不决君臣上下父子兄弟非禮不定官學事師非禮<lb/>
不親班朝治軍莅官行法非禮威嚴不行禱祠祭祀供<lb/>
給鬼神非禮不誠不莊是以君子恭敬撙節退讓以明<lb/>
禮<lb/>
　吕氏曰兼天下而體之之謂仁理之所當然之謂義<lb/>
　由是而之焉之謂道有仁義於己之謂德節文乎仁<lb/>
　義之謂禮仁義道德皆其心之所同有於是而行之<lb/>
　雖不中不逺矣然無節無文則過與不及害之以至<lb/>
<pb n="KR3a0059_WYG_008-27b"/>
　於道之不明不行此所以非禮不成也云云君子恭<lb/>
　敬所以明禮之實撙節所以明禮之文退讓所以明<lb/>
　禮之用○愚按兼天下而體之謂仁未妥<lb/>
人有禮則安無禮則危故曰禮者不可不學也夫禮者<lb/>
自卑而尊人雖負販者必有尊也而況富貴乎<lb/>
　鄭氏曰負販者輕恌志利宜若無禮然<lb/>
富貴而知好禮則不驕不淫貧賤而知好禮則志不懾<lb/>
　愚謂富貴者以禮自檢故無驕淫之過貧賤者以禮<lb/>
<pb n="KR3a0059_WYG_008-28a"/>
　自安故無懾怯之病<lb/>
禮運孔子曰夫禮先王以承天之道以治人之情故失<lb/>
之者死得之者生詩曰相䑕有體人而無禮人而無禮<lb/>
胡不遄死<lb/>
故聖人耐以天下爲一家以中國爲一人者非意之也<lb/>
必知其情辟於其義明於其利達於其患然後能爲之<lb/>
何謂人情喜怒哀懼愛惡欲七者弗學而能何謂人義<lb/>
父慈子孝兄良弟弟夫義婦聽長惠幼順君仁臣忠十<lb/>
<pb n="KR3a0059_WYG_008-28b"/>
者謂之人義講信修睦謂之人利爭奪相殺謂之人患<lb/>
故聖人之所以治人七情修十義講信修睦尚慈讓去<lb/>
爭奪舍禮何以治之<lb/>
飲食男女人之大欲存焉死亡貧苦人之大惡存焉故<lb/>
欲惡者心之大端也人藏其心不可測度也美惡皆在<lb/>
其心不見其色也欲一以窮之舍禮何以哉<lb/>
夫禮必本於太一分而爲天地轉而爲陰陽變而爲四<lb/>
時列而爲鬼神其降曰命<lb/>
<pb n="KR3a0059_WYG_008-29a"/>
　正義曰必本於太一者謂天地未分混沌之元氣也<lb/>
　極大曰太未分曰一其氣既極大而未分故曰太一<lb/>
　也禮理既與太一而齊故制禮者用至善之大理以<lb/>
　爲教本是本於太一也分而爲天地者混沌元氣既<lb/>
　分輕清爲天在上重濁爲地在下而制禮者法之以<lb/>
　立尊卑之位也轉而爲陰陽者天地二形既分而天<lb/>
　之氣運轉爲陽地之氣運轉爲陰而制禮者貴左以<lb/>
　象陽貴右以象陰也變而爲四時者陽氣則變爲春<lb/>
<pb n="KR3a0059_WYG_008-29b"/>
　夏陰氣則變爲秋冬而制禮者吉禮則有四時之生<lb/>
　凶禮則有恩禮節權是法四時也列而爲鬼神者鬼<lb/>
　神謂生成萬物鬼神也四時變化生成萬物皆鬼神<lb/>
　之功聖人制禮則陳列鬼神之功以爲教也其降曰<lb/>
　命者降下也言聖人制禮皆仰法太一以下之事而<lb/>
　下之以爲教命也○按正義以至善之大理言太一<lb/>
　其義甚精蓋太一者即太極之異名以其未分故曰<lb/>
　一以其極至故曰極<lb/>
<pb n="KR3a0059_WYG_008-30a"/>
故惟聖人之爲知禮之不可以己也故壞國喪家亡人<lb/>
必先去其禮<lb/>
禮器先王之立禮也有本有文忠信禮之本也義理禮<lb/>
之文也無本不立無文不行<lb/>
禮釋回增美質措則正施則行其在人也如竹箭之有<lb/>
筠也如松栢之有心也二者居天下之大端矣故貫四<lb/>
時而不改柯易葉故君子有禮則外諧而内無怨故物<lb/>
無不懷仁鬼神饗德<lb/>
<pb n="KR3a0059_WYG_008-30b"/>
祀帝於郊敬之至也宗廟之祭仁之至也喪禮忠之至<lb/>
也備服器仁之至也賓客之用幣義之至也故君子欲<lb/>
觀仁義之道禮其本也<lb/>
君子曰甘受和白受采忠信之人可以學禮茍無忠信<lb/>
之人則禮不虛道是以得其人之爲貴也<lb/>
禮時爲大順次之體次之宜次之稱次之堯授舜舜授<lb/>
禹湯放桀武王伐紂時也<lb/>
　鄭氏曰言聖人制禮所先後<lb/>
<pb n="KR3a0059_WYG_008-31a"/>
君子之行禮也不可不慎也衆之紀也紀散而衆亂<lb/>
禮也者猶體也體不備君子謂之不成人設之不當猶<lb/>
不備也禮有大有小有顯有微大者不可損小者不可<lb/>
益顯者不可揜微者不可大也故經禮三百曲禮三千<lb/>
其致一也未有入室而不由戸者<lb/>
禮坊記禮者因人之情而爲之節文以爲民坊者也<lb/>
禮經解禮之於正國也猶衡之於輕重也繩墨之於曲<lb/>
直也規矩之於方圜也故衡誠縣不可欺以輕重繩墨<lb/>
<pb n="KR3a0059_WYG_008-31b"/>
誠陳不可欺以曲直規矩誠設不可欺以方圜君子審<lb/>
禮不可誣以姦詐是故隆禮由禮謂之有方之士不隆<lb/>
禮不由禮謂之無方之民<lb/>
夫禮禁亂之所由生猶坊止水之所自來也故以舊坊<lb/>
爲無所用而壞之者必有水敗以舊禮爲無所用而去<lb/>
之者必有亂患故昏姻之禮廢則夫婦之道苦而淫辟<lb/>
之罪多矣鄉飲酒之禮廢則長幼之序失而爭鬭之獄<lb/>
繁矣喪祭之禮廢則臣子之恩薄而倍死忘生者衆矣<lb/>
<pb n="KR3a0059_WYG_008-32a"/>
聘覲之禮廢則君臣之位失諸侯之行惡而倍畔侵陵<lb/>
之敗起矣故禮之教化也微其止邪也於未形使人日<lb/>
徙善逺罪而不自知也是以先王隆之也<lb/>
任人有問屋廬子曰禮與食孰重曰禮重<lb/>
　朱子曰任國名屋廬子名連孟子弟子也<lb/>
色與禮孰重<lb/>
　任人復問<lb/>
曰禮重曰以禮食則飢而死不以禮食則得食必以禮<lb/>
<pb n="KR3a0059_WYG_008-32b"/>
乎親迎則不得妻不親迎則得妻必親迎乎屋廬子不<lb/>
能對明日之鄒以告孟子孟子曰於答是也何有<lb/>
　何有不難也<lb/>
不揣其本而齊其末方寸之木可使髙於岑樓<lb/>
　本謂下末謂上方寸之木至卑喻食色岑樓樓之髙<lb/>
　銳似山者至髙喻禮若不取其下之平而升寸木於<lb/>
　岑樓之上則寸木反髙而岑樓反卑矣<lb/>
金重於羽者豈謂一鉤金與一輿羽之謂哉<lb/>
<pb n="KR3a0059_WYG_008-33a"/>
　鉤帶鉤也金本重而帶鉤小故輕喻禮有輕於食色<lb/>
　者羽本輕而一輿多故重喻食色有重於禮者<lb/>
取食之重者與禮之輕者而比之奚翅食重取色之重<lb/>
者與禮之輕者而比之奚翅色重<lb/>
　翅與啻同禮食親迎禮之輕者也饑而死以滅其性<lb/>
　不得妻而廢人倫食色之重者也奚翅猶言何但言<lb/>
　其相去懸絶不但有輕重之差而已<lb/>
往應之曰紾兄之臂而奪之食則得食不紾則不得食<lb/>
<pb n="KR3a0059_WYG_008-33b"/>
則將紾之乎踰東家牆而摟其處子則得妻不摟則不<lb/>
得妻則將摟之乎<lb/>
　紾戾也摟牽也處子處女也此二者禮與食色皆其<lb/>
　重者而以之相較則禮爲尤重也○此章言義理事<lb/>
　物其輕重固有大分然於其中又各自有輕重之别<lb/>
　聖賢於此錯綜斟酌毫髮不差固不肯枉尺而直尋<lb/>
　亦未嘗膠柱而調瑟所以斷之一視於理之當然而<lb/>
　已矣<lb/>
<pb n="KR3a0059_WYG_008-34a"/>
荀子曰人生而有欲欲而不得則不能無求求而無度<lb/>
量分界則不能不爭爭則亂亂則窮先王惡其亂也故<lb/>
制禮義以分之以養人之欲給人之求使欲必不窮於<lb/>
物物必不屈於欲兩者相待而長也<lb/>
禮者人道之極也<lb/>
凡禮事生飾歡也送死飾哀也師旅飾威也是百王之<lb/>
所同古今之所一也<lb/>
　按荀子書有禮論其論禮之本末甚備至其論性則<lb/>
<pb n="KR3a0059_WYG_008-34b"/>
　以禮爲聖人之僞豈不謬哉<lb/>
有人勞程子曰先生謹於禮四五十年亦甚勞且苦矣<lb/>
先生曰吾日履安地何勞苦之有他人日踐危地乃勞<lb/>
苦也<lb/>
或勸先生以加禮貴近先生曰何不見責以盡禮而責<lb/>
之以加禮禮盡則已豈有加也<lb/>
張子曰學者且須觀禮蓋禮者滋養人德性又使人有<lb/>
常業守得定非禮勿言非禮勿動即是養心之術<lb/>
<pb n="KR3a0059_WYG_008-35a"/>
　又曰某所以使學者先學禮者只爲學禮則便除去<lb/>
　世俗一切惡習熟纒繞譬之延蔓之物解纒繞即上<lb/>
　去茍能除去惡習則自然脫灑也<lb/>
進人之速無如禮學<lb/>
　程子曰子厚以禮教學者善使學者先有所據守也<lb/>
　　　　右專言禮<lb/>
　　　智<lb/>
易臨六五知臨大君之宜吉<lb/>
<pb n="KR3a0059_WYG_008-35b"/>
　程子曰五以柔中順體居尊位而下應於二剛中之<lb/>
　臣是能倚任於二不勞而治以知臨下者也夫以一<lb/>
　人之身臨乎天下之廣若區區自任豈能周於萬事<lb/>
　故自任其知者適足爲不知唯能取天下之善任天<lb/>
　下之聰明則無所不周是不自任其知則其知大矣<lb/>
中庸子曰舜其大知也與舜好問而好察邇言隠惡而<lb/>
揚善執其兩端用其中於民其斯以爲舜乎<lb/>
　朱子曰舜之所以爲智以其不自用而取諸人也<lb/>
<pb n="KR3a0059_WYG_008-36a"/>
孟子曰天下之言性也則故而已矣故者以利爲本<lb/>
　朱子曰性者人物所得以生之理也故者其已然之<lb/>
　迹若所謂天下之故者也利猶順也語其自然之勢<lb/>
　也言事物之理雖若無形而難知然其發見之已然<lb/>
　則必有迹之可見故天下之言性者但言其故則理<lb/>
　自明猶所謂善言天者必有驗於人也如人之善水<lb/>
　之下非有所造作矯揉而然也若人之爲惡水之在<lb/>
　山則非自然之故矣<lb/>
<pb n="KR3a0059_WYG_008-36b"/>
所惡於智者爲其鑿也如智者若禹之行水也則無惡<lb/>
於智矣禹之行水也行其所無事也如智者亦行其所<lb/>
無事則智亦大矣<lb/>
　程子曰智出於人之性人之爲智或入於巧僞而老<lb/>
　莊之徒遂欲棄智是豈性之罪也哉善乎孟子之言<lb/>
　所惡於智者爲其鑿也○朱子曰天下之理本皆順<lb/>
　利小智之人務爲穿鑿所以失之禹之行水則因其<lb/>
　自然之勢而導之未嘗以私智穿鑿而有所事是以<lb/>
<pb n="KR3a0059_WYG_008-37a"/>
　水得其潤下之性而不爲害也<lb/>
天之髙也星辰之逺也茍求其故千歳之日至可坐而<lb/>
致也<lb/>
　天雖髙星辰雖逺茍求其已然之迹則其運有常雖<lb/>
　千歲之久其日至之度可坐而得況於事物之近若<lb/>
　因其故而求之豈有不得其理者而何以穿鑿爲哉<lb/>
　必言日至者造厯者以上古十一月甲子朔夜半冬<lb/>
　至爲厯元也○程子曰此章專爲智而發愚謂事物<lb/>
<pb n="KR3a0059_WYG_008-37b"/>
　之理莫非自然順而循之則爲大智若用小智而鑿<lb/>
　以自私則害於性而反爲不智程子之言可謂深得<lb/>
　其指矣○南軒曰所惡於智者爲其鑿也鑿者以人<lb/>
　爲爲之也無是理而强爲之故謂之鑿鑿者失其性<lb/>
　失其性則不可推而行無所利矣此所以惡夫智也<lb/>
　是蓋以其私智爲智而非所謂智矣蓋就下者水之<lb/>
　性也水之性非禹之所得爲禹能知而順之非智乎<lb/>
　事事物物其理之素具者皆若水之就下然也智者<lb/>
<pb n="KR3a0059_WYG_008-38a"/>
　之於事物皆若禹之於水則智不亦大矣乎所謂行<lb/>
　其所無事也謂由其所當然未嘗致纎毫之力也天<lb/>
　雖髙星辰雖逺而其故皆可得而求蓋莫非循自然<lb/>
　之理也求其故則千歲之日至亦可坐而致也而況<lb/>
　他乎故夫上世聖人所以建立人紀裁成萬化其事<lb/>
　業爲無窮然在聖人亦何加毫末於此皆天下之性<lb/>
　所當然而聖人特以利之耳<lb/>
　　　　右專言智<lb/>
<pb n="KR3a0059_WYG_008-38b"/>
　　　信<lb/>
易中孚豚魚吉利渉大川利貞<lb/>
　程子曰中孚爲卦澤上有風風行澤上而感於水中<lb/>
　爲中孚之象感謂感而動也内外皆實而中虛爲中<lb/>
　孚之象又二五皆陽中實亦爲孚義在二體則中實<lb/>
　在全體則中虛中虛信之本中實信之質又曰豚躁<lb/>
　魚㝠物之難感者也孚信能感於豚魚則無不至矣<lb/>
　忠信可以蹈水火況渉川乎守信之道在乎堅正故<lb/>
<pb n="KR3a0059_WYG_008-39a"/>
　利於貞也<lb/>
彖曰中孚柔在内而剛得中<lb/>
　二柔在内中虛爲誠之象二剛得上下體之中中實<lb/>
　爲孚之象卦所以爲中孚也<lb/>
說而巽孚乃化邦也<lb/>
　以二體言卦之用也上巽下說爲上至誠以順巽於<lb/>
　下下有孚以說從其上如是其孚乃能化於邦國也<lb/>
　若人不說從或違咈事理豈能化天下乎<lb/>
<pb n="KR3a0059_WYG_008-39b"/>
豚魚吉信及豚魚也<lb/>
　信能及於豚魚信道至矣所以吉也<lb/>
利渉大川乗木舟虛也<lb/>
　以中孚渉險難其利如乗木濟川而以虛舟也舟虛<lb/>
　則無沉覆之患卦虛中爲舟虛之象<lb/>
中孚以利貞乃應乎天也<lb/>
　中孚而貞則應乎天矣天之道孚貞而已<lb/>
九五有孚攣如无咎<lb/>
<pb n="KR3a0059_WYG_008-40a"/>
　五居君位人君之道當以至誠感通天下使天下之<lb/>
　心信之固結如拘攣然則爲无咎也<lb/>
象曰有孚攣如位正當也<lb/>
　五居君位之尊由中正之道能使天下信之如拘攣<lb/>
　之固乃稱其位人君之道當如是○按易之言孚不<lb/>
　止中孚一卦今取諸卦言孚處并程子傳義附於此<lb/>
需有孚光亨貞吉利渉大川<lb/>
　傳曰需者須待也以卦才言之五居君位爲需之主<lb/>
<pb n="KR3a0059_WYG_008-40b"/>
　有剛健中正之德而誠信充實於中中實有孚也有<lb/>
　孚則光明而能亨通得貞正而吉也以此而需何所<lb/>
　不濟雖險無難矣故利渉大川<lb/>
訟有孚窒惕中吉終凶<lb/>
　傳曰訟之道必有其孚實中無其實乃是誣妄凶之<lb/>
　道也卦之中實爲有孚之象訟者與人爭辨而待决<lb/>
　於人雖有孚亦須窒塞未通不窒則已明無訟矣事<lb/>
　既未辨吉凶未可知也故有畏惕中吉得中則吉也<lb/>
<pb n="KR3a0059_WYG_008-41a"/>
　終凶終極其事則凶也<lb/>
比初六有孚比之无咎有孚盈缶終來有他吉<lb/>
　傳曰初六比之始也相比之道以誠信爲本中心不<lb/>
　信而親人人誰與之故比之始必有孚誠乃无咎也<lb/>
　孚信之在中也誠信充實於内若物之盈滿於正中<lb/>
　也缶質素之器言若缶之盈實其中外不加文飾則<lb/>
　終能來有他吉也他外也誠信中實雖他外皆當感<lb/>
　而來從孚信比之本也<lb/>
<pb n="KR3a0059_WYG_008-41b"/>
小畜六四有孚血去惕出无咎<lb/>
　傳曰四於畜時處近君之位畜君者也若内有孚誠<lb/>
　則五志信之從其畜也卦獨一陰畜衆陽者也諸陽<lb/>
　之志係於四四茍欲以力畜之則一柔敵衆剛必見<lb/>
　傷害唯盡其孚誠以應之則可以感之矣故其傷害<lb/>
　逺其危懼免如此則无咎此以柔畜剛之道也以人<lb/>
　君之威嚴而微細之臣有能畜止其欲者蓋有孚信<lb/>
　以感之也<lb/>
<pb n="KR3a0059_WYG_008-42a"/>
九五有孚攣如富以其鄰<lb/>
　傳曰小畜衆陽爲陰所畜之時也五以中正居尊位<lb/>
　而有孚信則其類皆應之矣故曰攣如謂牽攣相從<lb/>
　也五必援挽與之相濟是富以其鄰也<lb/>
大有六五厥孚交如威如吉<lb/>
　傳曰六五當大有之時居君位虛中爲孚信之象人<lb/>
　君執柔守中而以孚信接於下則下亦盡其信誠以<lb/>
　事於上上下孚信相交也以柔居尊位當大有之時<lb/>
<pb n="KR3a0059_WYG_008-42b"/>
　人心安易若專尚柔順則陵慢生矣故必威如則吉<lb/>
象曰厥孚交如信以發志也<lb/>
　傳曰下之志從乎上者也上以孚信接於下則下亦<lb/>
　以誠信事乎上故厥孚交如由上有孚信以發其下<lb/>
　孚信之志下之從上猶響之應聲也<lb/>
隨九四隨有獲貞凶有孚在道以明何咎<lb/>
　傳曰九四以陽剛之才處臣位之極若於隨有獲則<lb/>
　雖正亦凶有獲謂得天下之心隨於己爲臣之道當<lb/>
<pb n="KR3a0059_WYG_008-43a"/>
　使恩威一出於上衆心皆隨於君若人心從已危疑<lb/>
　之道也故凶居此地者奈何唯孚誠積於中動爲合<lb/>
　於道以明哲處之則又何咎<lb/>
觀盥而不薦有孚顒若<lb/>
　傳曰君子居上爲天下之表儀必極其莊敬則下觀<lb/>
　仰而化也故爲天下之觀當如宗廟之祭始盥之時<lb/>
　不可如既薦之後則下民盡其至誠顒然瞻仰之矣<lb/>
習坎有孚維心亨行有尚<lb/>
<pb n="KR3a0059_WYG_008-43b"/>
　傳曰陽實在中爲中有孚信維心亨維其心誠一故<lb/>
　能亨通至誠可以通金石蹈水火何險難之不可亨<lb/>
　也行有尚謂以誠一而行則能出險有可嘉尚謂有<lb/>
　功也不行則常在險中矣<lb/>
彖曰習坎重險也水流而不盈行險而不失其信<lb/>
　傳曰習坎謂重險也上下皆坎兩險相重也水流而<lb/>
　不盈陽動於險中而未出於險乃水性之流行而未<lb/>
　盈於坎既盈則出乎坎矣行險而不失其信陽剛中<lb/>
<pb n="KR3a0059_WYG_008-44a"/>
　實居險之中行險而不失其信者也坎中實水就下<lb/>
　皆爲信義有孚也<lb/>
維心亨乃以剛中也<lb/>
　傳曰維其心可以亨通者乃以其剛中也中實爲有<lb/>
　孚之象至誠之道何所不通以剛中之道而行則可<lb/>
　濟險難而亨通也<lb/>
家人上九有孚威如終吉<lb/>
　傳曰治家之道非至誠不能也故必中有孚信則能<lb/>
<pb n="KR3a0059_WYG_008-44b"/>
　常久而衆人自化爲善不由至誠己且不能常守也<lb/>
　況欲使人乎故治家以有孚爲本家之患常在禮法<lb/>
　不足而凟慢生故必有威嚴則終吉保家之終在有<lb/>
　孚威如二者而已<lb/>
睽九四睽孤遇元夫交孚厲无咎<lb/>
　傳曰九四當睽時居非所安無應而在二陰之間是<lb/>
　暌離孤處者也以剛陽之德當暌離之時孤立無與<lb/>
　必以氣類相求而合是以遇元夫也夫陽稱元善也<lb/>
<pb n="KR3a0059_WYG_008-45a"/>
　初九當暌之初遂能與同德而一暌之悔處暌之至<lb/>
　善者也故目之爲元夫猶云善士也四則過中爲暌<lb/>
　已甚不若初之善也四與初皆以陽處一卦之下居<lb/>
　相應之位當暌乖之時各無應援自然同德相親故<lb/>
　㑹遇也同德相遇必須至誠相與交孚各有孚誠也<lb/>
　上下二陽以至誠相合則何時之不能行何危之不<lb/>
　可濟故雖處危厲而无咎也當暌離之時孤處二陰<lb/>
　之間處不當位危且有咎也以遇元夫而交孚故得<lb/>
<pb n="KR3a0059_WYG_008-45b"/>
　无咎也<lb/>
象曰交孚无咎志行也<lb/>
　傳曰初四皆陽剛君子當暌乖之時上下以至誠相<lb/>
　交協志同力則其志可以行不止无咎而已卦辭但<lb/>
　言无咎夫子又從而明之云可以行其志救時之暌<lb/>
　也蓋君子陽剛之才而至誠相輔何所不能濟也<lb/>
損有孚元吉无咎可利貞有攸往<lb/>
　傳曰損减損也凡損抑其過以就義理皆損之道也<lb/>
<pb n="KR3a0059_WYG_008-46a"/>
　損之道必有孚誠謂至誠順於理也損而順理則大<lb/>
　善而吉所損無過差可貞固常行而利有攸往人之<lb/>
　所損或過或不及或不常皆不合正理非有孚也非<lb/>
　有孚則无吉而有咎非可貞之道不可行也<lb/>
益六三益之用凶事无咎有孚中行告公用圭<lb/>
　傳曰三居下體之上在民上者也居陽應剛處動之<lb/>
　極居民上而剛决果於爲益者也果於爲益用之於<lb/>
　凶事則无咎凶事謂患難非常之事三居下之上在<lb/>
<pb n="KR3a0059_WYG_008-46b"/>
　下當承稟於上安得自任擅爲益乎唯於患難非常<lb/>
　之事則可量宜應卒奮不顧身力庇其民故无咎也<lb/>
　下專自任上必忌疾雖當凶難義在可爲然必有其<lb/>
　孚誠而所爲合於中道則誠意通於上而上信與之<lb/>
　矣專爲而無爲上愛民之至誠固不可也雖有誠意<lb/>
　而所爲不合中道亦不可也圭者通信之物凡祭祀<lb/>
　朝聘用圭玉所以通達誠信也有誠孚而得中道則<lb/>
　能使上信之是猶告公上用圭玉也其孚能通達於<lb/>
<pb n="KR3a0059_WYG_008-47a"/>
　上矣<lb/>
九五有孚惠心勿問元吉有孚惠我德<lb/>
　傳曰五剛陽中正居尊位又得六二之中正相應以<lb/>
　行其益何所不利以陽實在中有孚之象也以九五<lb/>
　之德之才之位而中心至誠在惠益於物其至善大<lb/>
　吉不問可知故云勿問元吉有孚惠我德人君至誠<lb/>
　益於天下天下之人無不至誠愛戴以君之德澤爲<lb/>
　恩惠也<lb/>
<pb n="KR3a0059_WYG_008-47b"/>
象曰有孚惠心勿問之矣惠我德大得志也<lb/>
　傳曰人君有至誠惠益天下之心其元吉不假言也<lb/>
　天下至誠懷吾德以爲惠是其道大行人君之志得<lb/>
　矣<lb/>
夬揚于王庭孚號有厲<lb/>
　傳曰小人方盛之時君子之道未勝安能顯然以正<lb/>
　道决去之故含晦俟時漸圖消之之道今既小人衰<lb/>
　微君子道盛當顯行之於王朝使人明知善惡故揚<lb/>
<pb n="KR3a0059_WYG_008-48a"/>
　於王庭孚信之在中誠意也號者命衆之詞君子之<lb/>
　道雖長盛而不敢忘戒備故至誠以命衆使知尚有<lb/>
　危道雖以此之甚盛而彼之甚衰若易而無備則有<lb/>
　不虞之悔是尚有危理必有戒懼之心則無患也聖<lb/>
　人設戒之意深矣<lb/>
彖曰孚號有厲其危乃光也<lb/>
　傳曰盡誠信以命其衆而知有危懼則君子之道乃<lb/>
　无咎而光大也<lb/>
<pb n="KR3a0059_WYG_008-48b"/>
萃初六有孚不終乃亂乃萃若號一握爲笑勿恤往无<lb/>
咎<lb/>
　傳曰初與四爲正應本有孚以相從者也然當萃時<lb/>
　三陰聚處柔無守正之節若舍正應而從其類乃有<lb/>
　孚而不終也乃亂惑亂其心也乃萃與其同類聚也<lb/>
　初若守正不從號呼以求正應則一握笑之矣一握<lb/>
　俗語一團也謂衆以爲笑也若能勿恤而往從剛陽<lb/>
　之正應則無過咎不然則入小人之羣矣<lb/>
<pb n="KR3a0059_WYG_008-49a"/>
六二引吉无咎孚乃利用禴<lb/>
　傳曰初陰柔又非中正恐不能終其孚故因其才而<lb/>
　爲之戒二雖陰柔而得中正故雖戒而其辭微引吉<lb/>
　无咎引者相牽也人之交相求則合相持則離二與<lb/>
　三爲正應當萃者也而相逺又在羣陰之間必相牽<lb/>
　引則得其萃矣五居尊位有中正之德二亦以中正<lb/>
　之道往與之萃乃君臣和合也其所共致豈可量也<lb/>
　是以吉而无咎无咎者善補過也二與五不相引則<lb/>
<pb n="KR3a0059_WYG_008-49b"/>
　過矣孚乃利用禴孚信之在中誠之謂也禴祭之簡<lb/>
　薄者菲薄而祭不尚備物直以誠意交於神明也孚<lb/>
　乃者謂有其孚則可不用文飾專以至誠交於上也<lb/>
　以禴言者謂薦其誠而已上下相聚而尚飾焉是未<lb/>
　誠也蓋其中實者不致飾於外用禴之義也孚信者<lb/>
　萃之本也不獨君臣之義在誠而已<lb/>
升九二孚乃利用禴无咎<lb/>
　傳曰二陽剛而在下五陰柔而居上夫以剛事柔以<lb/>
<pb n="KR3a0059_WYG_008-50a"/>
　陽從陰雖有時而然非順道也以暗而臨明以剛而<lb/>
　事弱若黽勉於事勢非誠服也上下之交不以誠其<lb/>
　可以久乎其可以有爲乎五雖陰柔然居尊位二雖<lb/>
　剛陽事上者也當内存至誠不假文飾於外誠積於<lb/>
　中則自不事外飾故曰利用禴言尚誠敬也自古剛<lb/>
　强之臣事柔弱之君未有不爲矯飾者也禴祭之簡<lb/>
　質者也云孚乃者謂既孚乃宜不用文飾專以其誠<lb/>
　感通於上已如是則得无咎<lb/>
<pb n="KR3a0059_WYG_008-50b"/>
象曰九二之孚有喜也<lb/>
　傳曰二能以孚誠事上則不獨爲臣之道无咎而已<lb/>
　可以行剛中之道澤及天下是有喜也<lb/>
井上六井收勿幕有孚元吉<lb/>
　傳曰井以上出爲用居井之上井道大成也收汲取<lb/>
　也幕蔽覆也取而不蔽其利無窮井之施廣矣大矣<lb/>
　有孚有常而不變也夫井之用博施而有常大善之<lb/>
　吉也<lb/>
<pb n="KR3a0059_WYG_008-51a"/>
革已日乃孚<lb/>
　傳曰革者變其故也變其故則人未能遽信故必已<lb/>
　日然後人心信從<lb/>
彖曰已日乃孚革而信之<lb/>
　傳曰事之變革人心豈能盡信必終日而後孚在上<lb/>
　者於改爲之際當詳告申令至於己日使人信之人<lb/>
　心不信雖强之行不能成也<lb/>
九三征凶貞厲革言三就有孚<lb/>
<pb n="KR3a0059_WYG_008-51b"/>
　傳曰九三以剛陽爲下之上又居離之上而不得中<lb/>
　躁動於革者也在下而躁於變革以是而行則有凶<lb/>
　也然居下之上事茍當革豈可不爲也在乎守貞正<lb/>
　而懷危懼順從公論則可行之不疑革言謂當革之<lb/>
　論就成也舍也審察當革之言至於三而皆合則可<lb/>
　信也言慎重之至能如是則必得至當乃有孚也已<lb/>
　可信而衆所信也如此則可以革矣<lb/>
九四悔亡有孚改命吉<lb/>
<pb n="KR3a0059_WYG_008-52a"/>
　傳曰九四當革之時也事之可悔而後革之革而當<lb/>
　其悔乃亡也革之既當唯在處之以至誠故有孚則<lb/>
　改命吉改命改爲也既事當而弊革行之以誠上信<lb/>
　而下順其吉可知<lb/>
象曰改命之吉信志也<lb/>
　傳曰改命而吉以上下信其志也誠既至則上下信<lb/>
　矣革之道以上下之信爲本不當不孚則不信當而<lb/>
　不信猶不可行況不當乎<lb/>
<pb n="KR3a0059_WYG_008-52b"/>
九五大人虎變未占有孚<lb/>
　傳曰以大人中正之道亦又革之炳然昭著不待占<lb/>
　决知其至當而天下必信也<lb/>
豐六二豐其蔀日中見斗往得疑疾有孚發若吉<lb/>
　傳曰明動相資乃能成豐二爲明之主可謂明者也<lb/>
　而五在正應之地陰柔不正非能動者也至明之才<lb/>
　以所應不足與而不能成其豐故曰見斗斗昏見者<lb/>
　也蔀周匝之義用障蔽之物掩晦於明者也五以陰<lb/>
<pb n="KR3a0059_WYG_008-53a"/>
　柔而居君位日中盛明之時乃見斗猶豐大之時乃<lb/>
　遇柔弱之主二雖至明所遇乃柔暗不正之君既不<lb/>
　能下求於己若往求之則反得疑猜忌疾然則如之<lb/>
　何則可夫君子之事上也不得其心則盡其至誠以<lb/>
　感發其志意而已茍誠意既動則雖昏蒙可開也雖<lb/>
　柔弱可輔也雖不正可正也古人之事庸君常主而<lb/>
　克行其道者已之誠意上達而君見信之篤耳管仲<lb/>
　之相威公孔明之輔後主是也<lb/>
<pb n="KR3a0059_WYG_008-53b"/>
象曰有孚發若信以發志也<lb/>
　傳曰有孚發若謂以己之孚信感發上之心志也<lb/>
兌九二孚兌吉悔亡<lb/>
　傳曰二承比陰柔陰柔小人也說之則當有悔二剛<lb/>
　中之德孚信内充雖比小人自守不失君子和而不<lb/>
　同說而不失剛中故吉而悔亡<lb/>
象曰孚兌之吉信志也<lb/>
　傳曰心之所存爲志二剛實居中孚信存於中也志<lb/>
<pb n="KR3a0059_WYG_008-54a"/>
　存誠信豈至說小人而自失乎是以吉也<lb/>
九五孚于剥有厲<lb/>
　傳曰九五得尊位而處中正盡說道之善矣而聖人<lb/>
　復設有厲之戒盡堯舜之盛未嘗無戒也戒所當戒<lb/>
　而已雖聖賢在上天下未嘗無小人然不敢肆其惡<lb/>
　聖人亦說其能勉而革面也彼小人者未嘗不知聖<lb/>
　賢之可說也如四凶處堯朝隠惡而順命是也聖人<lb/>
　非不知其終惡也取其畏罪而强仁耳五若誠心信<lb/>
<pb n="KR3a0059_WYG_008-54b"/>
　小人之假善爲實善而不知其包藏則危道也小人<lb/>
　者備之不至則害於善聖人爲戒之意深矣剥者消<lb/>
　陽之名陰消陽者也蓋指上六故孚于剥則危也以<lb/>
　五在說之時密比於上六故爲之戒雖舜之聖且畏<lb/>
　巧言令色安得不戒也說之惑人易入而可懼也如<lb/>
　此<lb/>
象曰孚于剥位正當也<lb/>
　傳曰戒孚于剥者以五所處之位而正當戒也密比<lb/>
<pb n="KR3a0059_WYG_008-55a"/>
　陰柔有相說之道故戒在信之也<lb/>
　中孚己見前<lb/>
未濟上九有孚于飲酒无咎濡其首有孚失是<lb/>
　傳曰九以剛在上剛之極也居明之上明之極也剛<lb/>
　極而能明則不爲躁而爲决明能燭理則能斷義居<lb/>
　未濟之極非得濟之位無可濟之理則當樂天順命<lb/>
　而已至誠安於義命而自樂則可无咎飲酒自樂也<lb/>
　不樂其處則忿躁隕穫入於凶咎矣若從樂而躭肆<lb/>
<pb n="KR3a0059_WYG_008-55b"/>
　過禮至濡其首亦非能安其處也有孚自信於中也<lb/>
　失是失其宜也如是則於有孚爲失也人之處患難<lb/>
　知其無可奈何而放意不反者豈安於義命者哉○<lb/>
　按程傳論孚信之義無一不切於用者其間雖論人<lb/>
　君之事然在人臣亦無不可用者皆當熟玩而服膺<lb/>
　焉<lb/>
子曰人而無信不知其可也大車無輗小車無軏其何<lb/>
以行之哉<lb/>
<pb n="KR3a0059_WYG_008-56a"/>
　楊氏曰車無輗軏則無以引重而致逺人之於信猶<lb/>
　是也故立則見其參於前在輿則見其倚於衡夫然<lb/>
　後行舍是則不行於州里況天下乎<lb/>
程子曰信不足以盡誠猶愛不足以盡仁<lb/>
　　　　右專言信<lb/>
　<lb/>
　<lb/>
　<lb/>
<pb n="KR3a0059_WYG_008-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西山讀書記卷八<lb/>
</p>
<p>
</p>
  </div>
</body>
</text>
</TEI>
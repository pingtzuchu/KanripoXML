<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西山讀書記卷二十六<lb/>
                </head>
    <p>
<pb n="KR3a0059_WYG_026-1a"/>
欽定四庫全書薈要<lb/>
　西山讀書記卷二十六<lb/>
　　　　　　　　　　　　宋　真德秀　撰<lb/>
　　　廣大學<lb/>
論語子曰加我數年五十以學易可以無大過矣<lb/>
易䷀<hi>乾上乾下</hi>象曰天行健君子以自强不息<lb/>
　程子曰此解一卦之象乾道覆育之象至大非聖人<lb/>
　莫能體欲人皆可取法故取其行健而已至健固足<lb/>
<pb n="KR3a0059_WYG_026-1b"/>
　以見天道也君子以自强不息法天之行健也○朱<lb/>
　子曰天乾卦之象也凡重卦皆取重義此獨不然者<lb/>
　天一而已但言天行則見其一日一周而明日又一<lb/>
　周若重複之象非至健不能也君子法之不以人欲<lb/>
　害其天德之剛則自强不息矣○天惟健故不息不<lb/>
　可把不息做健使天有一頃之息則地必䧟人必跌<lb/>
　死矣惟其不息故局得地在中間○問健足以形容<lb/>
　乾否曰可伊川曰健而無息謂之乾蓋自人而言固<lb/>
<pb n="KR3a0059_WYG_026-2a"/>
　有一時之健有一日之健惟無息乃天之德<lb/>
䷁<hi>坤下坤上</hi>象曰地勢坤君子以厚德載物<lb/>
　程子曰坤道之大猶乾也非聖人孰能體之地厚而<lb/>
　其勢順故取其順厚之象而云地勢坤也君子觀<lb/>
　坤厚之象以深厚之德容載庶物○朱子曰地坤之<lb/>
　象亦一而已故不言重而言其勢之順則見其高下<lb/>
　相因之無窮至順極厚而無所不載也<lb/>
䷂<hi>震下坎上</hi>象曰雲雷屯君子以經綸<lb/>
<pb n="KR3a0059_WYG_026-2b"/>
　程子曰坎不云雨而云雲者雲為雨而未成者也未<lb/>
　能成雨所以為屯君子觀屯之象經綸天下之事以<lb/>
　濟於屯難經緯綸緝謂營為也○朱子曰經綸治絲之<lb/>
　事經引之綸理之也屯難之世君子有為之時也○<lb/>
　問屯需二象皆隂陽未和洽成雨之象也然屯言君<lb/>
　子以經綸而需乃言飲食宴樂何也曰需是緩急在<lb/>
　它無所致力只得飲食宴樂屯是物之始生象草木<lb/>
　初出地之狀其初出時欲破地靣而出不無齟齬艱<lb/>
<pb n="KR3a0059_WYG_026-3a"/>
　難之時故當為經綸其義所以不同也<lb/>
䷃<hi>坎下艮上</hi>象曰山下出泉䝉君子以果行育德<lb/>
　程子曰山下出泉出而遇險未有所之䝉之象也若<lb/>
　人䝉穉未知所適也君子觀䝉之象以果行育德觀<lb/>
　其出而未能通行則以果决其所行觀其始出未有<lb/>
　所向則以養育其明德也○朱子曰泉水之始出者<lb/>
　必行而有漸也<lb/>
䷄<hi>乾下坎上</hi>象曰雲上於天需君子以飲食宴樂<lb/>
<pb n="KR3a0059_WYG_026-3b"/>
　程子曰雲氣蒸而上升於天必待隂陽和洽然後成<lb/>
　雨雲方上於天未成雨也故為須待之義隂陽之氣<lb/>
　交感而未成雨澤猶君子畜其才德而未施於用也<lb/>
　君子觀雲上於天需而為雨之象懐其道德安以待<lb/>
　時飲食以養其氣體宴樂以和其心志所謂居易以<lb/>
　俟命也○朱子曰雲上於天無所復為待其隂陽之<lb/>
　和而自雨耳事之當需者亦不容更有所為但飲<lb/>
　食宴樂俟其自至而已一有所為則非需矣○需待<lb/>
<pb n="KR3a0059_WYG_026-4a"/>
　也云云待之須有至時學道者亦猶是也<lb/>
䷅<hi>坎下乾上</hi>象曰天與水違行訟君子以作事謀始<lb/>
　程子曰天上水下相違而行二體違戾訟之也若上<lb/>
　下相順訟何由興君子觀象知人情有争訟之道故<lb/>
　凡所作事必謀其始絶訟端於事之始則訟無由生<lb/>
　矣謀始之義廣矣若謹交結明契劵之類是也○朱<lb/>
　子曰作事謀始言觀此等象便當每事謀之於其始<lb/>
䷆<hi>坎下坤上</hi>象曰地中有水師君子以容民畜衆<lb/>
<pb n="KR3a0059_WYG_026-4b"/>
　程子曰地中有水水聚於地中為衆聚之象故為師<lb/>
　也君子觀此象以容保其民畜聚其衆也○朱子曰<lb/>
　水不外於地兵不外於民故能養民則可以得衆矣<lb/>
䷇<hi>坤下坎上</hi>象曰地上有水比先王以建萬國親諸侯<lb/>
　程子曰夫物相親比而無間者莫如水所以比也先<lb/>
　王觀比之象以建萬國親諸侯建立萬國所以比民<lb/>
　也親撫諸侯所以比天下也○朱子曰地上有水水<lb/>
　比於地不容有間建國親侯亦先王所以比於天下<lb/>
<pb n="KR3a0059_WYG_026-5a"/>
　而無間者也○伊川曰建萬國以比民言民不可盡<lb/>
　得而比故建諸侯使比民而天下所親者諸侯而已<lb/>
　這便是它比天下之道<lb/>
䷈<hi>乾下巽上</hi>象曰風行天上小畜君子以懿文德<lb/>
　程子曰乾之剛徤而為巽所畜夫剛徤之性唯柔順<lb/>
　為能畜止之雖可以畜止之然非能固制其彊徤也<lb/>
　但柔順以擾系之耳故為小畜也君子觀小畜以懿<lb/>
　美其文德畜聚為藴畜之義君子所藴畜者大則道<lb/>
<pb n="KR3a0059_WYG_026-5b"/>
　德經綸之業小則文章才藝君子觀小畜之象以懿<lb/>
　美其文德文德方之道義為小也朱子曰風有氣而<lb/>
　無質能畜而不能乆故為小畜之象懿文德言未能<lb/>
　厚積而逺施也○問云云曰山是堅剛之物故能力<lb/>
　畜其三陽風是柔軟之物止能小畜之而已云云<lb/>
　言畜他不住且只逐些子發泄出來只以大畜比之<lb/>
　便見得大畜說多識前言徃行以畜其德便見得小<lb/>
　畜只是做得這些箇文德如威儀文辭之類<lb/>
<pb n="KR3a0059_WYG_026-6a"/>
䷉<hi>兌下乾上</hi>象曰上天下澤履君子以辨上下定民志<lb/>
　程子曰天在上澤居下上下之正理也人之所履當<lb/>
　如是故取其象而為履君子觀履之象以辨别上下<lb/>
　之分以定其民志夫上下之分明而後民志有定民<lb/>
　志定然後可以言治民志不定天下不可得而治也<lb/>
　古之時公卿大夫而下位各稱其德終身居之得其<lb/>
　分也位未稱德則君舉而進之士修其學學至而君<lb/>
　求之皆非有預於己也農工商賈勤其事而所享有<lb/>
<pb n="KR3a0059_WYG_026-6b"/>
　限故皆有定志而天下之心可一後世自庶士至於<lb/>
　公卿日志於尊榮農工商賈日志於富侈億兆之心<lb/>
　交騖於利天下紛然如之何而可一也欲其不亂難<lb/>
　矣此由上下無定志也君子觀履之象而分辨上下<lb/>
　使各得其位以定民之心志也<lb/>
䷊<hi>乾下坤上</hi>象曰天地交泰后以財成天地之道輔相天地<lb/>
之宜以左右民<lb/>
　程子曰天地交而陰陽和則萬物茂遂所以泰也人<lb/>
<pb n="KR3a0059_WYG_026-7a"/>
　君當體天地通泰之象而以財成天地之道輔相天<lb/>
　地之宜以左右生民也財成謂體天地交泰之道而<lb/>
　財制成其施為之方也輔相天地之宜天地通泰則<lb/>
　萬物茂遂人君體之而為法制使民用天時因地利<lb/>
　輔助化育之功成其豐美之利也如春氣發生萬物<lb/>
　則為播殖之法秋氣成實萬物則為收歛之法乃輔<lb/>
　相天地之宜以左右輔助於民也民之生必頼君上<lb/>
　為之法制以教率輔翼之乃得遂其生養是左右之<lb/>
<pb n="KR3a0059_WYG_026-7b"/>
　也○朱子曰財成以制其過輔相以補其不及○問<lb/>
　裁成輔相云云曰裁成猶裁截成就之也裁成者所<lb/>
　以輔相也又問裁成何處可見曰且如君臣父子兄<lb/>
　弟夫婦聖人便為制下許多禮數倫序只此便是裁<lb/>
　成處萬物本自有此理若非聖人裁成亦不能得如<lb/>
　此齊整所謂贊天地而與之參也<lb/>
䷋<hi>坤下乾上</hi>象曰天地不交否君子以儉德辟難不可榮以<lb/>
禄<lb/>
<pb n="KR3a0059_WYG_026-8a"/>
　程子曰天地不相交通故為否否塞之時君子道消<lb/>
　當觀否塞之象而以儉損之德避免禍難不可榮居<lb/>
　禄位也否者小人得志之時君子居顯榮之地禍患<lb/>
　必及其身故宜晦處窮約也○朱子曰收歛其德不<lb/>
　形於外以辟小人之難人不得以禄位榮之<lb/>
䷌<hi>離下乾上</hi>象曰天與火同人君子以類族辨物<lb/>
　程子曰不云火在天下天下有火而云天與火者天<lb/>
　在上火性炎上火與天同故為同人之義君子觀同<lb/>
<pb n="KR3a0059_WYG_026-8b"/>
　人之象而以類族辨物各以其類族辨物之同異也<lb/>
　若君子小人之黨善惡是非之理物情之離合事理<lb/>
　之異同凡同異者君子能辨明之故處物不失其方<lb/>
　也○朱子曰天在上而火炎上其性同也類族辨物<lb/>
　所以審異而致同也○問類族辨物如伊川云各以<lb/>
　其類族辨物之同異也則是就族類上辨物否曰類<lb/>
　族是就人上説辨物是就物上説天下有不可以皆<lb/>
　同之理故隨地頭項如分别類族去分姓氏張姓同<lb/>
<pb n="KR3a0059_WYG_026-9a"/>
　作一類辨物如牛類是一類就其類處以致其所以<lb/>
　為同也伊川之説不可曉也<lb/>
䷍<hi>乾下離上</hi>象曰火在天上大有君子以遏惡揚善順天休<lb/>
命<lb/>
　程子曰火髙在天上照見萬物之衆多故為大有繁<lb/>
　庻之義君子觀大有之象以遏絶衆惡揚明善類以<lb/>
　奉順天休美之命萬物衆多則有善惡之殊君子享<lb/>
　大有之盛當代天工治養庶類治衆之道不過遏惡<lb/>
<pb n="KR3a0059_WYG_026-9b"/>
　揚善而已○朱子曰火在天上所照者廣為大有之<lb/>
　象所有既大無以治之則釁蘖萌於其間矣天命有<lb/>
　善而無惡故遏惡揚善所以順天反之於身亦若是<lb/>
　而已矣<lb/>
䷎<hi>艮下坤上</hi>象曰地中有山謙君子以裒多益寡稱物平施<lb/>
　程子曰地體卑下山之高大而在地中外卑下而内<lb/>
　藴高大之象故為謙也不云山在地中而曰地中有<lb/>
　山言卑下之中藴其崇高君子觀謙之象山而在地<lb/>
<pb n="KR3a0059_WYG_026-10a"/>
　下是高者下之卑者上之見抑髙舉下損過益不及<lb/>
　之義以施於事裒取多者增益寡者稱物之多寡以<lb/>
　均其施與使得其平也○朱子曰以卑藴高謙之象<lb/>
　也裒多益寡所以稱物之宜而平其施損高益卑以<lb/>
　趨於平亦謙之意也<lb/>
䷏<hi>坤下震上</hi>象曰雷出地奮豫先王以作樂崇德殷薦之上<lb/>
帝以配祖考<lb/>
　程子曰雷者陽氣奮發隂陽相薄而成聲也陽始潛<lb/>
<pb n="KR3a0059_WYG_026-10b"/>
　閉地中及其動則出地奮震也始閉鬱及奮發則通<lb/>
　暢和豫故為豫也地順震發和順積中而發於聲樂<lb/>
　之象也先王觀雷出地而奮和暢發於聲之象作聲<lb/>
　樂以褒崇功德其殷盛至於薦之上帝推配之以祖<lb/>
　考殷盛也禮有殷奠謂盛也薦上帝配祖考盛之至<lb/>
　也○朱子曰雷出地奮和之至也先王作樂既象其<lb/>
　聲又取其義○先王作樂無處不用然用樂之大者<lb/>
　尤在於薦上帝配祖考○問作樂崇德是自崇其德<lb/>
<pb n="KR3a0059_WYG_026-11a"/>
　如大韶大武之類否曰然<lb/>
䷐<hi>震下兌上</hi>象曰澤中有雷隨君子以嚮晦入宴息<lb/>
　程子曰雷震於澤中澤隨震而動為隨之象君子觀<lb/>
　象以隨時而動隨時之宜萬事皆然取其最明且近<lb/>
　者言之君子以嚮晦入宴息君子書則自强不息及<lb/>
　嚮昏晦則入居於内㝠息以安其身起居隨時適其<lb/>
　宜也禮君子晝不居内夜不居外隨時之義也○朱<lb/>
　子曰雷藏澤中隨時休息<lb/>
<pb n="KR3a0059_WYG_026-11b"/>
䷑<hi>巽下艮上</hi>象曰山下有風蠱君子以振民育德<lb/>
　程子曰山下有風風遇山而回則物皆散亂故為有<lb/>
　事之象君子觀有事之象以振濟於民養育其德也<lb/>
　在已則養德於天下則濟民君子之所事無大於此<lb/>
　二者○朱子曰山下有風物壊而有事矣而事莫大<lb/>
　於二者乃治己治人之道也<lb/>
䷒<hi>兌下坤上</hi>象曰澤上有地臨君子以教思无窮容保民无<lb/>
疆<lb/>
<pb n="KR3a0059_WYG_026-12a"/>
　程子曰澤之上有地澤岸也水之際也物之相臨與<lb/>
　含容無若水之在地故澤上有地為臨也君子觀親<lb/>
　臨之象則教思無窮親臨於民則有教導之意思也<lb/>
　無窮至誠無斁也觀含容之象則有容保民之心無<lb/>
　疆廣大無疆限也含容有廣大之意故為無窮無疆<lb/>
　之義○朱子曰地臨於澤上臨下也二者皆臨下之<lb/>
　事教之無窮者兌也容之無疆者坤也○問臨卦臨<lb/>
　字不特是上臨下之謂臨凡進而逼近者皆謂之臨<lb/>
<pb n="KR3a0059_WYG_026-12b"/>
　否曰然此是二陽自下而進上則知凡相逼近者皆<lb/>
　為臨也<lb/>
䷓<hi>坤下巽上</hi>象曰風行地上觀先王以省方觀民設教<lb/>
　程子曰風行地上周及庻物為由歴周覽之象故先<lb/>
　王體之為省方之禮以觀民俗而設政教也天子巡<lb/>
　省四方觀視民俗設為政教如奢則約之以儉儉則<lb/>
　示之以禮是也省方觀民也設教為民觀也<lb/>
䷔<hi>震下離上</hi>象曰雷電噬嗑先王以明罰勅法<lb/>
<pb n="KR3a0059_WYG_026-13a"/>
　程子曰象無倒置者疑此文互也雷電相須並見之<lb/>
　物亦有嗑象電明而雷威先王觀雷電之象法其明<lb/>
　與威以明其刑罰飭其法令法者明事理而為之防<lb/>
　者也○問雷電噬嗑與雷電豊似一同朱子曰噬嗑<lb/>
　明在上動在下是明得事理先立這法在此未有犯<lb/>
　底人留待異時而用故云明罰敕法豊威在上明在<lb/>
　下是用這法時須是明見下情曲折方得不然威動<lb/>
　於上必有過差故云折獄致刑此伊川之意説得極<lb/>
<pb n="KR3a0059_WYG_026-13b"/>
　善<lb/>
䷕<hi>離下艮上</hi>象曰山下有火賁君子以明庻政无敢折獄<lb/>
　程子曰山者草木百物之所聚生也火在其下而上<lb/>
　照庶類皆被其光明為賁餙之象也君子觀山下有<lb/>
　火明照之象以修明其庻政成文明之治而無果敢<lb/>
　於折獄也折獄者人君之所致慎也豈可恃其明而<lb/>
　輕自用乎乃聖人之用心也為戒深矣象之所取唯<lb/>
　以山下有火明照庻物以用明為戒而賁亦自有無<lb/>
<pb n="KR3a0059_WYG_026-14a"/>
　敢折獄之義折獄者專用情實有文餙則沒其情矣<lb/>
　故無敢用文以折獄也○朱子曰山下有火明不及<lb/>
　遠明庻政事之小者折獄事之大者内離明而外艮<lb/>
　止故取象如此○問本義云云伊川却就賁餙說不<lb/>
　知二説可相偹否曰明庻政是就離上説無折獄是<lb/>
　就艮上説離明在内艮止在外則是事之下者可以<lb/>
　用明折獄是大事一折便了有止之義明在内不能<lb/>
　及他故止而不敢折也大凡就象中説則意味長若<lb/>
<pb n="KR3a0059_WYG_026-14b"/>
　懸空説道理亦説得去亦不甚親切也又曰此與旅<lb/>
　卦都說刑獄事但争艮與離之在内外故其説相反<lb/>
䷖<hi>坤下艮上</hi>象曰山附於地剥上以厚下安宅<lb/>
　程子曰艮重於坤山附於地也山高起於地而反附<lb/>
　著於地圮剥之象也上謂人君與居人上者觀剥之<lb/>
　象而厚固其下以安其居也下者上之本未有基本<lb/>
　固而能剥者也故上之剥必自下下剥則上危矣為<lb/>
　人上者知理之如是則安養人民以厚其本乃所以<lb/>
<pb n="KR3a0059_WYG_026-15a"/>
　安其居也書曰民惟邦本本固邦寧<lb/>
䷗<hi>震下坤上</hi>象曰雷在地中復先王以至日閉關商旅不行<lb/>
后不省方<lb/>
　程子曰雷者隂陽相薄而成聲當陽之㣲未能發也<lb/>
　雷在地中陽始復之時也陽始生於下而甚㣲安静<lb/>
　而後能長先王順天道當至日陽之始生安静以養<lb/>
　之故閉關使商旅不得行人君不省視四方觀復之<lb/>
　象而順天道也在一人之身亦然當安静以養其陽<lb/>
<pb n="KR3a0059_WYG_026-15b"/>
　也○問陽始生甚㣲安静而后能長人於迷途之復<lb/>
　其善端之萌亦甚㣲故須莊敬持養然後能大不然<lb/>
　復亡之矣朱子曰然<lb/>
䷘<hi>震下乾上</hi>象曰天下雷行物與无妄先王以茂對時育萬<lb/>
物<lb/>
　程子曰雷行於天下隂陽交和相薄而成聲於是驚<lb/>
　蟄藏振萌芽發生萬物其所賦與洪纎髙下各正其<lb/>
　性命無有差妄物與無妄也先王觀天下雷行發生<lb/>
<pb n="KR3a0059_WYG_026-16a"/>
　賦與之象而以茂對天時養育萬物使各得其宜如<lb/>
　天與之无妄也茂盛也盛對之為言猶盛行永言之<lb/>
　比對時謂順合天時天道生萬物各正其性命而不<lb/>
　妄王者體天之道養育人民以至昆蟲草木使各得<lb/>
　其宜乃對時育物之道也○朱子曰天下雷行震動<lb/>
　發生萬物各正其性命是物物而與之以無妄也先<lb/>
　王法此以對時育物因其所性而不為私焉<lb/>
䷙<hi>乾下艮上</hi>象曰天在山中大畜君子以多識前言徃行以<lb/>
<pb n="KR3a0059_WYG_026-16b"/>
畜其德<lb/>
　程子曰天為至大而在山之中所畜至大之象君子<lb/>
　觀象以大其藴畜人之藴畜由學而大在多聞前古<lb/>
　聖賢之言與行考跡以觀其用察言以求其心識而<lb/>
　得之以畜成其德乃大畜之義也○朱子曰天在山<lb/>
　中不必實有是事但以其象言耳<lb/>
䷚<hi>震下艮上</hi>象曰山下有雷頥君子以慎言語節飲食<lb/>
　程子曰以二體言之山下有雷雷震於山下山之生<lb/>
<pb n="KR3a0059_WYG_026-17a"/>
　物皆動其根荄發其萌芽為養之象以上下義言之<lb/>
　艮止而震動上止而下動頥頷之象以卦形言之上<lb/>
　下二陽中含四隂外實中虚頥口之象口所以養身<lb/>
　也故君子觀其象以養其身慎言語以養其德節飲<lb/>
　食以養其體不唯就口取養義事之至近而所繫至<lb/>
　大者莫過於言語飲食也在身為言語於天下則凡<lb/>
　命令政教出於身者皆是慎之則必當而無失在身<lb/>
　為飲食於天下則凡貨資財用養於人者皆是節之<lb/>
<pb n="KR3a0059_WYG_026-17b"/>
　則適宜而無傷推養身之道養德養天下莫不然也<lb/>
䷛<hi>巽下兌上</hi>象曰澤滅木大過君子以獨立不懼遯世無悶<lb/>
　程子曰澤潤養於木者也乃至滅沒於木則甚過矣<lb/>
　故為大過君子觀大過之象以立其大過人之行君<lb/>
　子所以大過人者以其能獨立不懼遯世無悶也天<lb/>
　下非之而不顧獨立不懼也舉世不見知而不悔遯<lb/>
　世無悶也如此然後能自守所以為大過人也○朱<lb/>
　子曰澤在下而木在上今澤水高漲乃至浸沒了木<lb/>
<pb n="KR3a0059_WYG_026-18a"/>
　為大過程子曰木雖為水浸而未嘗動故君子觀之<lb/>
　而獨立不懼遯世無悶<lb/>
䷜<hi>坎下坎上</hi>象曰水洊至習坎君子以常德行習教事<hi>說見前德</hi>
<hi>行篇</hi>
䷝<hi>離下離上</hi>象曰明兩作離大人以繼明照於四方<lb/>
　程子曰若云兩明則是二明不見繼明之義故云明<lb/>
　兩明而重兩謂相繼也作離明兩而為離繼明之義<lb/>
　也震巽之類亦取洊隨之義然離之義尤重也大人<lb/>
<pb n="KR3a0059_WYG_026-18b"/>
　以德言則聖人以位言則王者大人觀離明相繼之<lb/>
　象以世繼其明德照臨於四方大凡以明相繼皆繼<lb/>
　明也舉其大者故以世襲繼照言之○朱子曰明兩<lb/>
　作離若做兩明則是有二箇日不可也故云云只是<lb/>
　一箇日相繼之義<lb/>
䷞<hi>艮下兌上</hi>象曰山上有澤咸君子以虚受人<lb/>
　程子曰澤性潤下土性受潤澤在山上而其漸潤通<lb/>
　徹是二物之氣相感通也君子觀山澤通氣之象而<lb/>
<pb n="KR3a0059_WYG_026-19a"/>
　虚其中以受於人夫人中虚則能受實則不能入矣<lb/>
　虚中者無我也中無私主則無感不通以量而容之<lb/>
　擇合而受之非聖人有感必通之道也○朱子曰山<lb/>
　上有澤以虚而通也上若不虚如何受得<lb/>
䷟<hi>巽下震上</hi>象曰雷風恒君子以立不易方<lb/>
　程子曰君子觀雷風相與成恒之象以常乆其德自<lb/>
　立於大中常久之道不變易其方所也<lb/>
䷠<hi>艮下乾上</hi>象曰天下有山遯君子以遠小人不惡而嚴<lb/>
<pb n="KR3a0059_WYG_026-19b"/>
　程子曰天下有山山下起而乃止天上進而相違是<lb/>
　遯避之象也君子觀其象以避逺乎小人逺小人之<lb/>
　道若以惡聲厲色適足以致其怨忿惟在乎矜莊威<lb/>
　嚴使知敬畏則自然逺矣○朱子曰天體無窮山高<lb/>
　有限遯之象也嚴者君子自守之常而小人自不能<lb/>
　近<lb/>
䷡<hi>乾下震上</hi>象曰雷在天上大壯君子以非禮勿履<lb/>
　程傳見前禮篇○朱子曰君子之自治須是如此猛<lb/>
<pb n="KR3a0059_WYG_026-20a"/>
　烈方得<lb/>
䷢<hi>坤下離上</hi>象曰明出地上晉君子以自昭明徳<lb/>
　程子曰昭明之也傳曰昭德塞違昭其度也君子觀<lb/>
　明出地上而益明晉之象而以自昭其明德去蔽致<lb/>
　知昭明德於己也明明德於天下昭明德於外也明<lb/>
　明德在己故云自昭<lb/>
䷣<hi>離下坤上</hi>象曰明入地中明夷君子以莅衆用晦而明<lb/>
　程子曰明所以照君子無所不照然用明之過則傷<lb/>
<pb n="KR3a0059_WYG_026-20b"/>
　於察大察則盡事而無含𢎞之度故君子觀明入地<lb/>
　中之象於莅衆也不極其明察而用晦然後能容物<lb/>
　和衆衆親而安是用晦乃所以為明也若自任其明<lb/>
　無所不察則已不勝其忿疾而無寛厚含𢎞之德人<lb/>
　情暌疑而不安失莅衆之道適所以為不明也古之<lb/>
　聖人設前旒屏樹者不欲明之盡乎隠也<lb/>
䷤<hi>離下巽上</hi>象曰風自火出家人君子以言有物而行有恒<lb/>
　程子曰正家之本在正其身正身之道一言一動不<lb/>
<pb n="KR3a0059_WYG_026-21a"/>
　可易也君子觀風自火出之象知事之由内而出故<lb/>
　所言必有物所行必有恒也物謂事實恒謂常度法<lb/>
　則也德業之著於外由言行之謹於内也言正行修<lb/>
　則身正而家治矣○朱子曰風自火出是火中有風<lb/>
　如一堆火在此氣自薰蒸上出也<lb/>
䷥<hi>兌下離上</hi>象曰上火下澤睽君子以同而異<lb/>
　程子曰上火下澤二物之性違異所以為睽離之象<lb/>
　君子觀暌異之象於大同之中而知所當異也夫聖<lb/>
<pb n="KR3a0059_WYG_026-21b"/>
　賢之處世在人理之常莫不大同於世俗所同者則<lb/>
　有時而獨異蓋彛則同矣於世俗之失則異也不能<lb/>
　大同者亂常拂理之人也不能獨異者隨俗習非之<lb/>
　人也要在同而能異耳中庸曰和而不流是也○朱<lb/>
　子曰二卦合體而性不同○或謂同而異作理一分<lb/>
　殊㸔如何曰理一分殊是理之自然如此這處又就<lb/>
　人事之異上說如所謂周而不比羣而不黨是也大<lb/>
　抵易中六十四象下句皆是説人事之近處不必深<lb/>
<pb n="KR3a0059_WYG_026-22a"/>
　去求伊川說得甚好<lb/>
䷦<hi>艮下坎上</hi>象曰山上有水蹇君子以反身修德<lb/>
䷧<hi>坎下震上</hi>象曰雷雨作解君子以赦過宥罪<lb/>
　程子曰天地解散而成雷雨故雷雨作而為解也與<lb/>
　明兩作離語不同赦釋之宥寛之過失則赦之可<lb/>
　也罪惡而赦之則非義也故寛之而已君子觀雷雨<lb/>
　作解之象體其發育則施恩仁體其解散則行寛釋<lb/>
　也○朱子曰天地解而雷雨作隂陽之氣閉結之極<lb/>
<pb n="KR3a0059_WYG_026-22b"/>
　忽然迸散出做這雷雨只管閉結了若不解散如何<lb/>
　㑹有雷雨作小畜所以不能成雷雨者畜不極也雷<lb/>
　便是如今箇爆杖<lb/>
䷨<hi>兌下艮上</hi>象曰山下有澤損君子以懲忿窒欲<hi>説已見治情篇</hi>
䷩<hi>震下巽上</hi>象曰風雷益君子以見善則遷有過則改<hi>説見廣大</hi>
　<hi>學之五篇</hi>
䷪<hi>乾下兑上</hi>象曰澤上於天夬君子以施禄及下居德則忌<lb/>
　程子曰澤水之聚也而上於天至高之處故為夬象<lb/>
<pb n="KR3a0059_WYG_026-23a"/>
　君子觀澤决於上而注溉於下之象則以施禄及下<lb/>
　謂施其禄澤以及於下也觀其决潰之象則以居德<lb/>
　則忌居德謂安處其德則約也忌防也謂約立防禁<lb/>
　有防禁則無潰散也王弼作明忌亦通不云澤在天<lb/>
　上而云澤上於天上於天則意不安而有决潰之勢<lb/>
　云在天上乃安辭也○朱子曰澤上於天潰决之勢<lb/>
　也施禄及下潰决之意也<lb/>
䷫<hi>巽下乾上</hi>象曰天下有風姤后以施命誥四方<lb/>
<pb n="KR3a0059_WYG_026-23b"/>
　程子曰風行天下無所不周為君后者觀其周徧之<lb/>
　象日施其命令周誥四方也風行地上與天下有風<lb/>
　皆為周徧庻物之象而行於地上徧觸萬物則為觀<lb/>
　經歴觀省之象也行於天下周徧四方則為姤施發<lb/>
　命令之象也諸象或稱先王或稱后或稱君子大人<lb/>
　稱先王者先王所以立法制建國作樂省方勅法閉<lb/>
　關育物享帝皆是也稱后者后王之所為也財成天<lb/>
　地之道施命誥四方是也君子則上下之通稱大人<lb/>
<pb n="KR3a0059_WYG_026-24a"/>
　者王公之通稱<lb/>
䷬<hi>坤下兌上</hi>象曰澤上於地萃君子以除戎器戒不虞<lb/>
　程子曰澤上於地為萃聚之象君子觀萃象以除治<lb/>
　戎器用戒備於不虞凡物之萃則有不虞度之事故<lb/>
　衆聚則有争物聚則有奪大率既聚則多故矣故觀<lb/>
　萃象而戒也除謂簡治也去弊惡也除而聚之所以<lb/>
　戒不虞也<lb/>
䷭<hi>巽下坤上</hi>象曰地中生木升君子以順德積小以高大<lb/>
<pb n="KR3a0059_WYG_026-24b"/>
　程子曰木生地中長而上升為升之象君子觀升之<lb/>
　象以順修其德積累㣲小以至高大也順則可進逆<lb/>
　乃退也萬物之進長皆以順道也善不積不足以成<lb/>
　名學業之充實道德之崇高皆由積累而至積小所<lb/>
　以成高大升之義也○朱子曰王肅本順作慎古字<lb/>
　通用○汪公嘗言曽老䆒樹木之生日月滋長若一<lb/>
　日不長便是生理不接日以枯瘁矣學者之於學不<lb/>
　可一日少懈一日不進則退木一日不長則必死學<lb/>
<pb n="KR3a0059_WYG_026-25a"/>
　一日不進則心亦危<lb/>
䷮<hi>坎下兌上</hi>象曰澤無水困君子以致命遂志<hi>說見處患難篇</hi>
䷯<hi>巽下坎上</hi>象曰木上有水井君子以勞民勸相<lb/>
　張子曰木承水而上之乃器汲水而出井之象君子<lb/>
　觀井之象法井之德以勞徠其民而勸勉以相助之<lb/>
　道也勞徠其民法井之用也勸民使相助法井之施<lb/>
　也○朱子曰木上有水津潤上行井之象也勞民者<lb/>
　以君勸民勸相者使民相養皆取井養之義○草木<lb/>
<pb n="KR3a0059_WYG_026-25b"/>
　之生津潤皆下而上如菖蒲葉毎旦有水如珠雖藏<lb/>
　宻室中亦如此非露水也又曰木上有水便如井中<lb/>
　之水水在井底却能上來治人之食故取象如井也<lb/>
䷰<hi>離下兌上</hi>象曰澤中有火革君子以治厯明時<lb/>
　程子曰水火相息為革革變也君子觀變革之象推<lb/>
　日月星辰之遷易以治厯數明四時之序也夫變易<lb/>
　之道事之至大理之至明跡之至著莫如四時觀四<lb/>
　時而順變革則與天地合其序矣○朱子曰澤中有<lb/>
<pb n="KR3a0059_WYG_026-26a"/>
　火水能滅火此只是説隂盛陽衰火盛則克水水盛<lb/>
　則克火此是澤中有火之象便有那四時之革意思<lb/>
　君子觀這象便去治厯明時林艾軒説因革卦得厯<lb/>
　法云厯須年年改革不改革便差了天度此説不然<lb/>
　天度之差蓋緣不曾推得那厯元定却不因不改革<lb/>
　而然治厯明時非謂厯當改革蓋四時變革中便有<lb/>
　治厯明時底道理<lb/>
䷱<hi>巽下離上</hi>象曰木上有火鼎君子以正位凝命<lb/>
<pb n="KR3a0059_WYG_026-26b"/>
　程子曰木上有火鼎木巽火有烹飪之象故為鼎君<lb/>
　子觀鼎之象以正位凝命鼎者法象之器其形端正<lb/>
　其體安重取其端正之象則以正其位謂正其所居<lb/>
　之位君子所處必正其小至於席不正不坐毋跛毋<lb/>
　倚取其安重之象則以凝其命令安重其命令也凝<lb/>
　聚止之義謂安重也今世俗有凝然之語以命令而<lb/>
　言耳凡動為皆當安重也○朱子曰正位凝命伊川<lb/>
　說得未然此言人君臨朝也須端莊安重一似那鼎<lb/>
<pb n="KR3a0059_WYG_026-27a"/>
　相似安在這裏不動然後可以凝住那天之命如所<lb/>
　謂恊於上下以承天休○鼎重器也故有正位凝命<lb/>
　之意凝猶至道不凝焉之凝<lb/>
䷲<hi>震下震上</hi>象曰洊雷震君子以恐懼修省<lb/>
　程子曰洊重襲也上下皆震故為洊雷雷重洊則威<lb/>
　益盛君子觀洊雷威震之象以恐懼自修餙循省也<lb/>
　君子畏天之威則修正其身思省其過咎而改之不<lb/>
　唯雷震凡遇驚懼之事皆當如是<lb/>
<pb n="KR3a0059_WYG_026-27b"/>
䷳<hi>艮下艮上</hi>象曰兼山艮君子以思不出其位<hi>說已見前</hi>
䷴<hi>艮下巽上</hi>象曰山上有木漸君子以居賢徳善俗<lb/>
　程子曰山上有木其高有因漸之義也君子觀漸之<lb/>
　象以居賢善之德化美於風俗人之進於賢德必有<lb/>
　其漸習而後能安非可凌節而遽至也在已且然教<lb/>
　化之於人不以漸其能入乎移風易俗非一朝一夕<lb/>
　所能成故善俗必以漸也○朱子曰二者皆當以漸<lb/>
　而進疑賢字衍或善字下有脱字<lb/>
<pb n="KR3a0059_WYG_026-28a"/>
䷵<hi>兌下震上</hi>象曰澤上有雷歸妹君子以永終知敝<hi>說已見夫婦篇</hi>
䷶<hi>離下震上</hi>象曰雷電皆至豐君子以折獄致刑<lb/>
　程子曰雷電皆至明震並行也二體相合故云皆至<lb/>
　明動相資成豐之象離明也照察之象震動也威斷<lb/>
　之象折獄者必照其情實惟明克允致刑者以威於<lb/>
　姦惡唯斷乃成故君子觀雷電明動之象以折獄致<lb/>
　刑也噬嗑言先王飭法豐言君子折獄以明在上而<lb/>
　麗於威震王者之事故為制刑立法以明在下而麗<lb/>
<pb n="KR3a0059_WYG_026-28b"/>
　於威震君子之用故為折獄致刑旅明在上而云君<lb/>
　子者旅取慎用刑與不留獄君子皆當然也○朱子<lb/>
　曰取其威照並行之象<lb/>
䷕<hi>離下艮上</hi>象曰山上有火旅君子以明慎用刑而不留獄<lb/>
　程子曰火之在髙明無不照君子觀明照之象則以<lb/>
　明慎用刑明不可恃故戒以慎明而止亦慎象觀火<lb/>
　行不處之象則不留獄獄者不得已而設民有罪而<lb/>
　入豈可留滯淹乆也○朱子曰慎刑如山不留如火<lb/>
<pb n="KR3a0059_WYG_026-29a"/>
䷸<hi>巽下巽上</hi>象曰隨風巽君子以申命行事<lb/>
　程子曰兩風相重隨風也隨相繼之義君子觀重巽<lb/>
　相繼以順之象而以申命令行政事隨與重上下皆<lb/>
　順也上順下而出之下順上而從之上下皆順重巽<lb/>
　之義也命令政事順理則合民心而民順從矣○問<lb/>
　申字是兩畨降命令否曰非也只是丁寧反復說便<lb/>
　是申命巽風也風之吹物無處不入無物不動詔令<lb/>
　之入人淪肌浹髓亦如風之動物也<lb/>
<pb n="KR3a0059_WYG_026-29b"/>
䷹<hi>兌下兌上</hi>象曰麗澤兌君子以朋友講習<hi>說已見朋友篇</hi>
䷺<hi>坎下巽上</hi>象曰風行水上渙先王以享於帝立廟<lb/>
　程子曰風行水上有渙散之象先王觀是象收天下<lb/>
　之渙散至於享帝立廟也收合人心無如宗廟祭祀<lb/>
　之報出於其心故享帝立廟人心之所歸也係人心<lb/>
　合離散之道無大於此○朱子曰皆所以合其散<lb/>
䷻<hi>兌下坎上</hi>象曰澤上有水節君子以制數度議德行<hi>說已見德</hi>
<hi>行篇</hi>
<pb n="KR3a0059_WYG_026-30a"/>
䷼<hi>兌下巽上</hi>象曰澤上有風中孚君子以議獄緩死<lb/>
　程子曰澤上有風感於澤中水體虚故風能入之人<lb/>
　心虚故物能感之風之動乎澤猶物之感於中故為<lb/>
　中孚之象君子觀其象以議獄與緩死君子之於議<lb/>
　獄盡其中而已於决死極其惻而已故誠意常求於<lb/>
　緩緩寛也於天下之事無所不盡其忠而議獄緩死<lb/>
　最其大者也○朱子曰風感水受中孚之象議獄緩<lb/>
　死中孚之意○議獄緩死只是以誠意求之澤上有<lb/>
<pb n="KR3a0059_WYG_026-30b"/>
　風感得水動議獄緩死則能動人心<lb/>
䷽<hi>艮下震上</hi>象曰山上有雷小過君子以行過乎恭䘮過乎<lb/>
哀用過乎儉<lb/>
　程子曰雷震於山上其聲過常故為小過天下之事<lb/>
　有時當過而不可過甚故為小過君子觀小過之象<lb/>
　事之宜過者則勉之行過乎恭䘮過乎哀用過乎儉<lb/>
　是也當過而過乃其宜也不當過而過則過矣○朱<lb/>
　子曰山上有雷其聲小過三者之過皆小者之過可<lb/>
<pb n="KR3a0059_WYG_026-31a"/>
　過於小而不可過於大可以小過而不可甚過彖所<lb/>
　謂可小事而宜下者也○小過大率是過得不多如<lb/>
　大過便說獨立不懼小過只說行喪用只是這般小<lb/>
　事小過是過於慈惠之類大過則是剛嚴果毅氣象<lb/>
　○行過恭用過儉皆是宜下之意<lb/>
䷾<hi>離下坎上</hi>象曰水在火上既濟君子以思患而豫防之<lb/>
　程子曰水火既交各得其用為既濟時當既濟唯慮<lb/>
　患害之生故思而豫防使不至於患也自古天下既<lb/>
<pb n="KR3a0059_WYG_026-31b"/>
　濟而致禍亂者蓋不能思患而豫防也<lb/>
䷿<hi>坎下離上</hi>象曰火在水上未濟君子以愼辨物居方<lb/>
　程子曰水火不交不相濟為用故為未濟火在水上<lb/>
　非其處也君子觀其處不當之象以慎處於事物辨<lb/>
　其所當各居其方謂止於其所也○朱子曰水火異<lb/>
　物各居其所故君子觀象而審辨之○以上言六十<lb/>
　四卦之象蓋有是象則有是理理與象未嘗相離故<lb/>
　曰㣲顯無間象有形故曰顯理無形故曰㣲聖人見<lb/>
<pb n="KR3a0059_WYG_026-32a"/>
　其象即知其理故發之以示人欲人體象而盡其理<lb/>
　也在聖人則物自格知自至不待窮索而知之學者<lb/>
　則當因象而推其理故列此於格物致知之條使學<lb/>
　者知天地之間相塞充滿無非至道誠能虚心以體<lb/>
　之則耳目所接妙理粲然而形而上者真不在形而<lb/>
　下者之外矣<lb/>
古者包犧氏之王天下也仰則觀象於天俯則觀法於<lb/>
地觀鳥獸之文與天地之宜近取諸身逺取諸物於是<lb/>
<pb n="KR3a0059_WYG_026-32b"/>
始作八卦以通神明之德以類萬物之情作結䋲而為<lb/>
網罟以佃以漁蓋取諸離<lb/>
　朱子曰兩目相承而物麗<lb/>
包犧氏沒神農氏作斵木為耜揉木為耒耒耨之利以<lb/>
教天下蓋取諸益<lb/>
　二體皆木上入下動天下之益莫大於此<lb/>
日中為市致天下之民聚天下之貨交易而退各得其<lb/>
所蓋取諸噬嗑<lb/>
<pb n="KR3a0059_WYG_026-33a"/>
　日中為市上明而下動又借噬為市嗑為合也<lb/>
神農氏沒黄帝堯舜氏作通其變使民不倦神而化之<lb/>
使民宜之易窮則變變則通通則乆是以自天祐之吉<lb/>
無不利黄帝堯舜垂衣裳而天下治蓋取諸乾坤<lb/>
　乾坤變化而無為<lb/>
刳木為舟剡木為楫舟楫之利以濟不通致遠以利天<lb/>
下蓋取諸渙<lb/>
　木在水上也致逺以利天下疑衍<lb/>
<pb n="KR3a0059_WYG_026-33b"/>
服牛乘馬引重致逺以利天下蓋取諸隨<lb/>
　下動上說<lb/>
重門擊拆以待暴客蓋取諸豫<lb/>
　豫備之意<lb/>
斷木為杵掘地為臼臼杵之利萬民以濟蓋取諸小過<lb/>
　下止上動<lb/>
弦木為弧剡木為矢弧矢之利以威天下蓋取諸睽<lb/>
　睽乖然後威以服之<lb/>
<pb n="KR3a0059_WYG_026-34a"/>
上古穴居而野處後世聖人易之以宫室上棟下宇以<lb/>
待風雨蓋取諸大壯<lb/>
　壯固之意<lb/>
古之𦵏者厚衣之以薪塟之中野不封不樹喪期無數<lb/>
後世聖人易之以棺槨蓋取諸大過<lb/>
　送死大事而過於厚<lb/>
上古結繩而治後世聖人易之以書契百官以治萬民<lb/>
以察蓋取諸夬<lb/>
<pb n="KR3a0059_WYG_026-34b"/>
　明夬之意○愚按此亦前所列卦象之意也蓋離之<lb/>
　中虚而物麗乾坤之上下風之行水上此皆物象之<lb/>
　自然者也有自然之象則有自然之理人之所共睹<lb/>
　也然常人見其象而昧其理惟聖人之心虚明洞徹<lb/>
　故見是象則知是理知是理則制是器人皆謂備物<lb/>
　致用立成器以利天下出於聖人之心思不知聖人<lb/>
　亦因其所固有而已蓋天地之間昭布森列莫非至<lb/>
　理之所存故曰春秋冬夏風雨霜露無非教也又曰<lb/>
<pb n="KR3a0059_WYG_026-35a"/>
　天何言哉四時行焉百物生焉天豈有隠乎哉百姓<lb/>
　日用而不知耳學者誠能虚心以體天下之物則精<lb/>
　義妙道莫不昭昭然接於吾之心目然後真知道器<lb/>
　之相合而顯㣲之無間也又後漢志上古聖人見轉<lb/>
　蓬始知為輪輪行可載因物智生復為之輿輿輪相<lb/>
　乘流運罔極任重致遠天下獲其利後世聖人觀於<lb/>
　天視斗周旋魁方物曲以攜龍角為帝車於是乃曲<lb/>
　其輈乘牛駕馬登險赴難周覧八極故易震乘龍謂<lb/>
<pb n="KR3a0059_WYG_026-35b"/>
　之壯言器莫有尚之者也此志所云即十三卦之意<lb/>
　故附焉<lb/>
子在川上曰逝者如斯夫不舎晝夜<lb/>
　說已見道體篇<lb/>
徐子曰仲尼亟稱於水曰水哉水哉何取於水也<lb/>
　朱子曰亟數也水哉水哉歎美之辭<lb/>
孟子曰原泉混混不舍晝夜盈科而後進放乎四海有<lb/>
本者如是是之取爾<lb/>
<pb n="KR3a0059_WYG_026-36a"/>
　原泉有原之水也混混湧出之貌不舍晝夜言常出<lb/>
　不竭也盈滿也科坎也言其進以漸也放至也言水<lb/>
　有原本不已而漸進以至於海如人有實行則亦不<lb/>
　已而漸進以至於極也<lb/>
茍為無本七八月之間雨集溝澮皆盈其涸也可立而<lb/>
待也故聲聞過情君子恥之<lb/>
　集聚也澮田間水道也涸乾也如人暴得虚譽不能<lb/>
　長乆也聲聞名譽也情實也恥者恥其無實而將不<lb/>
<pb n="KR3a0059_WYG_026-36b"/>
　繼也林氏曰徐子之為人必有躐等干譽之病故孟<lb/>
　子以是答之○鄒氏曰孔子之稱水其㫖㣲矣孟子<lb/>
　獨取此者自徐子所急者言之也孔子嘗以聞達教<lb/>
　子張矣達者有本之謂也聞者無本之謂也然則學<lb/>
　者其可以不務本乎○又家語孔子觀於東流之水<lb/>
　一段亦當參觀古今同此水也然孔子觀之而明道<lb/>
　體之無息孟子推之而明為學之有本今人之凡觀<lb/>
　於水者其亦知此乎此格物致知所當察也<lb/>
<pb n="KR3a0059_WYG_026-37a"/>
孟子有孺子歌曰滄浪之水清兮可以濯我纓滄浪之<lb/>
水濁兮可以濯我足孔子曰小子聽之清斯濯纓濁斯<lb/>
濯足矣自取之也<lb/>
　朱子曰聖人聲入心通無非至理此類可見○愚按<lb/>
　聲入心通四字朱子嘗以解耳順之義矣今復用於<lb/>
　此蓋聖人之心表裏澄澈故所聞之言雖淺而所悟<lb/>
　之理甚精亦猶見至顯之象而識至㣲之理也故附<lb/>
　於此○自易象至此皆言聖人物格知至之事<lb/>
<pb n="KR3a0059_WYG_026-37b"/>
書說命說拜稽首曰非知之艱行之惟艱王忱不艱允<lb/>
恊于先王成德惟說不言有厥咎<lb/>
　南軒張氏曰孔子觀上世之化曰大哉知乎雖堯舜<lb/>
　之民比屋可封亦能使之由之而已知者凡聖之分<lb/>
　也豈可易云乎哉傅說之教髙宗髙宗蓋知之者恭<lb/>
　黙思道夢帝賚予良弼非知之者有此乎此舊學于<lb/>
　甘盤之所得也故君奭篇言在武丁時則有若丼盤<lb/>
　而未及于傅說蓋發髙宗之知者丼盤也知之非艱<lb/>
<pb n="KR3a0059_WYG_026-38a"/>
　行之惟艱說之意亦曰雖已知之此非艱也貴於身<lb/>
　親實履之此為知之者言也若髙宗未克知之而教<lb/>
　之曰知之非艱則說為失言矣<lb/>
易乾九三文言子曰君子進德修業忠信所以進德也<lb/>
修辭立其誠所以居業也知至至之可與幾也知終終<lb/>
之可與存義也<lb/>
　程子曰知至至之致知也求知所至而後至之知之<lb/>
　在先故可與幾所謂始條理者智之事也知終終之<lb/>
<pb n="KR3a0059_WYG_026-38b"/>
　力行也既知所終則力進而終之守之在後故可與<lb/>
　存義所謂終條理者聖之事也此學之始終也○朱<lb/>
　子曰知至至之進德之事也知終終之居業之事也<lb/>
　○知至是要知所至之地至之便是至那地了知終<lb/>
　是知得合如此知終便須下終底工夫幾字是知之<lb/>
　初方是見得事幾便須是至之存義是守得定方存<lb/>
　得這義○上至字是至處下至字是到那至處知終<lb/>
　是終處終之是終之而不去蓋求必終於是而守之<lb/>
<pb n="KR3a0059_WYG_026-39a"/>
　不去也知至至之可與幾也先知為幾如人欲徃長<lb/>
　安雖未到長安然已知長安之所在所謂可與幾也<lb/>
　知終終之可與存義也存者守而勿失既知得箇道<lb/>
　理如此則堅守之而勿失所謂可與存義也○知至<lb/>
　至之知至則知字是輕至之則至字是實大學知至<lb/>
　知字是重至字是輕<lb/>
論語子路有聞未之能行惟恐有聞<lb/>
　朱子曰前所聞者既未及行故恐復有所聞而行之<lb/>
<pb n="KR3a0059_WYG_026-39b"/>
　不給也○范氏曰子路聞善勇於必行門人自以為<lb/>
　不及也故著之若子路可謂能用其勇矣○集義尹<lb/>
　氏曰子路勇於行者故有聞而未能行唯恐有聞也<lb/>
　○問云云曰可見古人為已之實處子路急於為善<lb/>
　唯恐行之不徹子路不急於聞而急於行今人惟恐<lb/>
　不聞既聞了便休更不去行處着工夫○南軒曰門<lb/>
　人記此亦可謂善觀子路者矣○中庸博學審問慎<lb/>
　思明辨篤行已見為學篇○生知安行好學力行章<lb/>
<pb n="KR3a0059_WYG_026-40a"/>
　已見智仁勇篇<lb/>
程子曰書云知之非艱行之惟艱此固是也然知之亦<lb/>
自艱<lb/>
　譬如人欲徃京師必知是出那門行那路然後可徃<lb/>
　若不知雖有欲徃之心其將何之自古非無美材能<lb/>
　力行者然鮮能明道以此見知之亦難也又曰須是<lb/>
　識在所行之先譬如行路須得光照○問致知與力<lb/>
　行兼否曰為常人言纔知得非禮不可為須用勉强<lb/>
<pb n="KR3a0059_WYG_026-40b"/>
　至於知穿窬不可為則不待勉强是知亦有淺深也<lb/>
　又曰知至則當至之知終則當終之須以知為本知<lb/>
　之深則行之必至無有知之而不能行只是知得淺<lb/>
　飢而不食鳥喙人不蹈水火只是知人為不善只為<lb/>
　不知知至而至之知之事故可與幾知終而終之故<lb/>
　可與存義知至是致知博學審問慎思明辨皆致知<lb/>
　知至之事篤行便是終之又曰世有篤學力行而不<lb/>
　知道者○餘已見大學致知章<lb/>
<pb n="KR3a0059_WYG_026-41a"/>
呂氏曰知崇者所以致吾知也禮卑者所以篤吾行也<lb/>
朱子曰知行常相須如目無足不行足無目不見論先<lb/>
後知為先論輕重行為重<lb/>
　又曰聖賢說知便說行大學說如切如磋道學也便<lb/>
　說如琢如磨自修也中庸說學問思辨便說篤行又<lb/>
　曰講學克已二事各是一件工夫學者於此須是無<lb/>
　所不用其極然後足目俱到無偏倚之病○問某在<lb/>
　湖南見一先生只教人踐履朱子曰義理不明如何<lb/>
<pb n="KR3a0059_WYG_026-41b"/>
　踐履曰它說行得便見得曰如人行路不見便如何<lb/>
　行又曰有人專要理㑹躬行此亦是孤又曰言而不<lb/>
　行固為失之只說踐履而不務窮理亦非小病○問<lb/>
　須是先知之然後行之不成曰未明理便都不持守<lb/>
　且如曽㸃與曽子便是兩箇様子曽㸃便是理會得<lb/>
　底而行有不揜曽子便是合下持守旋旋明理而一<lb/>
　唯處又曰大學明明德是知止至善是守夫子曰智<lb/>
　及之仁能守之聖賢未嘗不為兩頭説話如中庸所<lb/>
<pb n="KR3a0059_WYG_026-42a"/>
　謂擇善是知之事固執是守之事又曰至善是以其<lb/>
　極言知要到極處行亦要到極處○王德修相見先<lb/>
　生問和靖大概如何接引學者曰先生只云在力行<lb/>
　力行以前更有甚工夫德修曰尊所聞行所知曰須<lb/>
　是知得方始行得德修曰自志學至不踰矩皆是說<lb/>
　行曰須是先知了然後能志<lb/>
南軒張氏曰學而不思則㒺思而不學則殆歴觀聖賢<lb/>
之意蓋欲使學者於此二端兼致其力始則據其所知<lb/>
<pb n="KR3a0059_WYG_026-42b"/>
而行之行之力則知愈進知之深則行愈逹是知常在<lb/>
先而行未嘗不隨之也知有精粗必由粗以至精行有<lb/>
始終必自始以及終内外交正本末不遺條理如此而<lb/>
後可以言無弊然則聲氣容色之間洒掃應對進退之<lb/>
事乃致知力行之原也其可舎是而他求乎<lb/>
　又曰知之而行譬皎日當空脚踏實地歩歩相應未<lb/>
　知而行者如闇中摸索雖或中而不中者多矣○以<lb/>
　上皆言知行並進之事<lb/>
<pb n="KR3a0059_WYG_026-43a"/>
　　　　右廣大學之四<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0059_WYG_026-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西山讀書記卷二十六<lb/>
</p>
<p>
</p>
  </div>
</body>
</text>
</TEI>
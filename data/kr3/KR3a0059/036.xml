<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西山讀書記卷三十六<lb/>
                </head>
    <p>
<pb n="KR3a0059_WYG_036-1a"/>
欽定四庫全書薈要<lb/>
　西山讀書記卷三十六<lb/>
　　　　　　　　　　　　宋　真徳秀　撰<lb/>
　　　吾道異端之辨<hi>下</hi>
揚子曰舍舟航而濟乎瀆者末矣舍五經而濟乎道者<lb/>
末矣棄常珍而嗜乎異饌者惡覩其識味也委大聖而<lb/>
好乎諸子者惡覩其嗜道也山<graphic n="KR2060" url="https://raw.githubusercontent.com/kanripo/KR-Gaiji/master/images/KR2060.png" mimeType="image/png"/>之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不可勝由矣向<lb/>
牆之户不可勝入矣曰惡由入曰孔氏孔氏者户也又<lb/>
<pb n="KR3a0059_WYG_036-1b"/>
曰述正道而稍邪哆者有矣未有述邪哆而稍正也<lb/>
古者楊墨塞路孟子辭而闢之廓如也後之塞路者有<lb/>
矣竊自比於孟子<lb/>
　按子雲此言不可謂無意於衛道者然其論老子以<lb/>
　言道徳為有取則未可謂知道者夫未能知道而欲<lb/>
　以衛道自任可乎此所以見譏於程子也<lb/>
或問人有倚孔子之牆弦鄭衛之聲誦韓莊之書則引<lb/>
諸門乎曰在夷貉則引之倚門牆則麾之<lb/>
<pb n="KR3a0059_WYG_036-2a"/>
　按此論得之故韓子取以為法焉<lb/>
或問道曰道也者通也無不通也或曰可以適它與曰<lb/>
適堯舜文王為正道非堯舜文王為它道君子正而不<lb/>
它<lb/>
狙詐之家曰狙詐之計不戰而屈人兵堯舜也<lb/>
書不經非書也言不經非言也言書不經多多贅矣<lb/>
莊楊蕩而不法墨晏儉而廢禮申韓險而無化鄒衍迃<lb/>
而不信<lb/>
<pb n="KR3a0059_WYG_036-2b"/>
多聞見而識乎正道者正識也多聞見而識乎邪道者<lb/>
迷識也<lb/>
或問儀秦學乎鬼谷術而習乎縦横言安中國者各十<lb/>
餘年是夫曰詐人也聖人惡諸曰孔子讀而儀秦行何<lb/>
如也曰甚矣鳯鳴而鷙翰也然則子貢不為與曰亂而<lb/>
不解子貢恥諸說而不富貴儀秦恥諸<lb/>
曰仲尼之道猶四瀆也經營中國終入大海他人之道<lb/>
者西北之流也綱紀夷貉或入於沱或淪於漢淮南說<lb/>
<pb n="KR3a0059_WYG_036-3a"/>
之用不如太史公之用也太史公聖人將有取焉淮南<lb/>
鮮取焉爾必也儒乎乍出乍入淮南也文麗用寡長卿<lb/>
也多愛不忍子長也仲尼多愛愛義也子長多愛愛竒<lb/>
也<lb/>
或問人言仙者有諸乎吁吾聞宓羲神農殁黄帝堯舜<lb/>
殂落而死文王畢孔子魯城之北獨子愛其死乎非人<lb/>
之所及也仙亦無益子之彚矣或曰聖人不師仙厥術<lb/>
異也聖人之於天下恥一物之不知仙人之於天下恥<lb/>
<pb n="KR3a0059_WYG_036-3b"/>
一日之不生曰生乎生乎名生而實死也或曰世無仙<lb/>
則焉得斯語曰語乎者非囂囂也與惟囂囂能使無為<lb/>
有或問仙之實曰無以為也有與無非問也問也者忠<lb/>
孝之問也忠臣孝子偟乎不偟有生者必有死有始者<lb/>
必有終自然之道也<lb/>
　按道家養生之說出於老子如谷神章其最要也莊<lb/>
　子云黄帝見廣成子於空同之上順下風膝行而進<lb/>
　曰敢問治身奈何而可以長久廣成子曰善哉至道<lb/>
<pb n="KR3a0059_WYG_036-4a"/>
　之精窈窈冥冥至道之極昏昏黙黙無視無聽抱神<lb/>
　以静形將自正必靜必清無勞汝形無揺汝精乃可<lb/>
　以長生此其至要之言也其後道家者流推而衍之<lb/>
　乃有神仙飛昇之說時君之信其術者自燕昭王始<lb/>
　秦始漢武溺之尤甚武帝蓋晩而後悟善乎谷永之<lb/>
　論曰明於天地之性者不可惑以神怪知萬物之情<lb/>
　者不可罔以非類諸背仁義之正道不遵五經之法<lb/>
　言而盛稱竒怪鬼神廣崇祭祀之方求報無福之嗣<lb/>
<pb n="KR3a0059_WYG_036-4b"/>
　及世有仙人服食不終之藥遙興輕舉登遐到景覽<lb/>
　觀縣圃浮游蓬莱耕耘五徳朝種暮穫與山石無極<lb/>
　黄冶變化堅氷淖溺化色五倉之術者皆姦人惑衆<lb/>
　挾左道懐詐偽以欺㒺世主聽其言洋洋滿耳若將<lb/>
　可遇求之盪盪如係風捕景終不可得是以明主距<lb/>
　而不聽聖人絶而不語唯陛下距絶此類毋令姦人<lb/>
　有所窺朝者成帝末年頗好鬼神多上書言祭祀者<lb/>
　故永之論如此朱子以為發端數語蓋必古人遺言<lb/>
<pb n="KR3a0059_WYG_036-5a"/>
　非永所能道也○歐陽氏序黄庭經曰自古有道無<lb/>
　僊而後世之人知有道而不得其道不知無僊而妄<lb/>
　學仙此我之所哀也道者自然之理也生而必死亦<lb/>
　自然之理也以自然之道養自然之生不自戕賊夭<lb/>
　閼而盡其天年此自古聖智之所同也禹走天下乘<lb/>
　四載治百川可謂勞其形矣而夀百年顔子蕭然卧<lb/>
　於陋巷簞食瓢飲外不誘於物内不動於心可謂至<lb/>
　樂矣而年不及三十斯二人者皆古之仁人也勞其<lb/>
<pb n="KR3a0059_WYG_036-5b"/>
　形者長年安其樂者短命蓋命之長短稟之於天非<lb/>
　人力之所為也惟不自戕賊而各盡其天年則二人<lb/>
　之所同也此所謂以自然之道養自然之生後世貪<lb/>
　生之徒為養生之術者無所不至至茹草木服金石<lb/>
　吸日月之精光又有以謂此外物不足恃而反求諸<lb/>
　内於是息慮絶欲鍊精氣勤吐納専於内守以養其<lb/>
　神其術雖本於貪生及其至也尚或可以全形而卻<lb/>
　疾猶愈於肆欲稱情以害其生者也謂養内之術故<lb/>
<pb n="KR3a0059_WYG_036-6a"/>
　上智任之自然其次養内以卻疾最下妄意而貪生<lb/>
　○問神仙飛昇之說有諸程子曰若謂白日飛昇之<lb/>
　類則無之若言居山林間保形鍊氣以延年益夀則<lb/>
　有之譬如一爐火置之風中則易過置之於密室則<lb/>
　難過有此理也又問揚子言聖人不師仙厥術異也<lb/>
　聖人能為此等事否曰此是天地間一賊若非竊造<lb/>
　化之機豈能延年使聖人肯為周孔為之矣人有語<lb/>
　導氣者問程子曰君亦有術乎曰吾甞夏葛而冬裘<lb/>
<pb n="KR3a0059_WYG_036-6b"/>
　飢食而渇飲節嗜欲定心氣如斯而已矣○朱子詩<lb/>
　曰盜啟元命袐竊當生死闗又曰但恐逆天理偷生<lb/>
　詎能安是亦程子之意至其釋屈原逺遊於所謂一<lb/>
　氣孔神兮於中夜存毋滑其魂兮彼將自然虚以待<lb/>
　之兮無為之先則深取之以為養生之至言雖廣成<lb/>
　子之告黄帝者曽不過是則其意亦可識矣後世方<lb/>
　士眩惑人主如冦謙之栁泌趙歸真之屬可為世主<lb/>
　戒者別著之<lb/>
<pb n="KR3a0059_WYG_036-7a"/>
晉范氏甯曰王何之罪甚於桀紂<lb/>
　或以為太過甯曰王何滅棄典文幽沈仁義游辭浮<lb/>
　說波蕩後生桀紂縦暴一時適足以喪身覆國豈能<lb/>
　回百姓之觀聽哉故愚以自喪之惡小迷衆之罪大<lb/>
　也○按魏正始中何晏等祖述老莊以清談相尚至<lb/>
　晉此風益甚晏甞立論以天地萬物皆以無為本由<lb/>
　是士大夫皆以浮誕為美裴頠著崇有論以釋其蔽<lb/>
　然不能救也陳頵甞遺王導書以老莊之俗傾惑朝<lb/>
<pb n="KR3a0059_WYG_036-7b"/>
　廷速宜改張然後大業可舉導不能從一時名士如<lb/>
　庾亮輩皆以清談為風流之宗國子祭酒袁瓌甞請<lb/>
　立太學而士大夫習尚莊老儒術終以不振㑹稽王<lb/>
　昱敖洗等又從而扇之雖謝安石之賢不免為習俗<lb/>
　所移甯獨好儒學故為此論然終於晉亡而不能革<lb/>
　至梁武帝好佛而太子又講莊老詹事何敬容歎曰<lb/>
　西晉尚浮虚使中原淪於胡羯今江東復爾江南其<lb/>
　為戎乎其後元帝好𤣥談於龍光殿講老子胡氏論<lb/>
<pb n="KR3a0059_WYG_036-8a"/>
　之曰老子之言其害非釋氏比也然棄仁義捐禮樂<lb/>
　以為道遺物離人趨於澹泊而生人之治忽矣或問<lb/>
　曹參治齊師蓋公其相漢也以清淨文景之治大率<lb/>
　依本黄老約躬省事薄斂緩獄不言兵而天下富老<lb/>
　子之教亦何負與曰蓋公之語參曰治道貴清淨而<lb/>
　民自定此在老子書中一語爾此一語非有搥提仁<lb/>
　義滅絶禮教之失也故參用之務為休息不擾至於<lb/>
　文景斯極功矣雖然庶矣富矣而未及於教也比之<lb/>
<pb n="KR3a0059_WYG_036-8b"/>
　二帝三王化民成俗之道可同日語哉又況掇拾其<lb/>
　𤣥談清論而不切於事理有如西晉至使胡羯氐羌<lb/>
　腥薰岱華幾三百年仲尼之道豈有此禍哉彼蕭繹<lb/>
　曽何足云然方在漂揺隉杌中不思保國之計而講<lb/>
　老子近有簡文不知監也其亦愚蔽之甚矣又曰自<lb/>
　何晏王弼以老莊之書訓釋大易王衍葛𤣥競相慕<lb/>
　效専事清談糟粕五經蔑棄本實風流波蕩晉遂以<lb/>
　亡又曰為清談者以心與迹二道與事殊形器法度<lb/>
<pb n="KR3a0059_WYG_036-9a"/>
　皆芻狗之餘視聴言動非性命之理此其所以大失<lb/>
　而不自知也何晏王衍自喪其身喪人之國者如出<lb/>
　一軌後世宗師釋氏其弊又甚於清談其教源之差<lb/>
　則亦相類耳○愚按文中子有曰清談甚而晉室衰<lb/>
　非老莊之罪也夫清談之弊正祖於老莊謂非其罪<lb/>
　可乎近歳文士又謂自正始以風流相命賞好成俗<lb/>
　士雖坐談空解不畏臨戎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>袴子弟能破百萬兵矣<lb/>
　是清談致效而非喪邦也夫卻敵者臨戎之功而喪<lb/>
<pb n="KR3a0059_WYG_036-9b"/>
　邦由清談所致其得失自不相掩而曰清言致效可<lb/>
　乎此所謂反理之評不得不辨<lb/>
韓子原道曰博愛之謂仁行而宜之之謂義由是而之<lb/>
焉之謂道足乎已無待於外之謂徳仁與義為定名道<lb/>
與徳為虚位故道有君子有小人而徳有凶有吉老子<lb/>
之小仁義非毁之也其見者小也坐井而觀天曰天小<lb/>
者非天小也彼以煦煦為仁孑孑為義其小之也則宜<lb/>
其所謂道道其所道非吾所謂道也其所謂徳徳其所<lb/>
<pb n="KR3a0059_WYG_036-10a"/>
徳非吾所謂徳也凡吾所謂道徳云者合仁與義言之<lb/>
也天下之公言也老子之所謂道徳云者去仁與義言<lb/>
之也一人之私言也周道衰孔子沒火於秦黄老於漢<lb/>
佛於晉宋魏齊梁隋之間其言道徳仁義者不入於楊<lb/>
則入於墨不入於老則入於佛入於彼必出乎此入者<lb/>
主之出者奴之入者附之出者汙之噫後之人其欲聞<lb/>
仁義道徳之說孰從而聽之老者曰孔子吾師之弟子<lb/>
也佛者曰孔子吾師之弟子也為孔子者習聞其說樂<lb/>
<pb n="KR3a0059_WYG_036-10b"/>
其誕而自小也亦曰吾師亦甞云耳不惟舉之於其口<lb/>
而又筆之於其書噫後之人雖欲聞仁義道徳之說其<lb/>
孰從而求之甚矣人之好怪也不求其端不訊其末惟<lb/>
怪之欲聞古之為民者四今之為民者六古之教者處<lb/>
其一今之教者處其三農之家一而食粟之家六工之<lb/>
家一而用器之家六賈之家一而資焉之家六奈之何<lb/>
民不窮且盜也古之時人之害多矣有聖人者立然后<lb/>
教之以相生養之道為之君為之師驅其蟲蛇禽獸而<lb/>
<pb n="KR3a0059_WYG_036-11a"/>
處之中土寒然後為之衣飢然後為之食木處而顛土<lb/>
處而病也然後為之宫室為之工以贍其器用為之賈<lb/>
以通其有無為之醫藥以濟其夭死為之葬埋祭祀以<lb/>
長其恩愛為之禮以次其先後為之樂以宣其湮鬱為<lb/>
之政以率其怠勌為之刑以鋤其强梗相欺也為之符<lb/>
璽斗斛以信之相奪也為之城郭甲兵以守之害至而<lb/>
為之備患生而為之防今其言曰聖人不死大盜不止<lb/>
剖斗折衡而民不争嗚呼其亦不思而已矣如古之無<lb/>
<pb n="KR3a0059_WYG_036-11b"/>
聖人人之類滅久矣何也無羽毛鱗介以居寒熱也無<lb/>
爪牙以争食也是故君者出令者也臣者行君之令而<lb/>
致之民者也民者出粟米麻絲作器皿通貨財以事其<lb/>
上者也君不出令則失其所以為君臣不行君之令而<lb/>
致之民民不出粟米麻絲作器皿通貨財以事其上則<lb/>
誅今其法曰必棄而君臣去而父子禁而相生養之道<lb/>
以求其所謂清浄寂滅者嗚呼其亦幸而出於三代之<lb/>
後不見黜於禹湯文武周公孔子也其亦不幸而不出<lb/>
<pb n="KR3a0059_WYG_036-12a"/>
於三代之前不見正於禹湯文武周公孔子也帝之與<lb/>
王其號名殊其所以為聖一也夏葛而冬裘渇飲而飢<lb/>
食其事殊其所以為智一也今其言曰曷不為太古之<lb/>
無事是亦責冬之裘者曰曷不為葛之之易也責飢之<lb/>
食者曰曷不為飲之之易也傳曰古之欲明明徳於天<lb/>
下者先治其國欲治其國者先齊其家欲齊其家者先<lb/>
修其身欲修其身者先正其心欲正其心者先誠其意<lb/>
然則古之所謂正心而誠意者將以有為也今也欲治<lb/>
<pb n="KR3a0059_WYG_036-12b"/>
其心而外天下國家滅其天常子焉而不父其父臣焉<lb/>
而不君其君民焉而不事其事孔子之作春秋也諸侯<lb/>
用夷禮則夷之夷而進於中國則中國之經曰夷狄之<lb/>
有君不如諸夏之亡詩曰戎狄是膺荆舒是懲今也舉<lb/>
夷狄之法而加之先王之教之上幾何其不胥而為夷<lb/>
也夫所謂先王之教者何也博愛之謂仁行而宜之之<lb/>
謂義由是而之焉之謂道足乎已無待於外之謂徳其<lb/>
文詩書易春秋其法禮樂刑政其民士農工賈其位君<lb/>
<pb n="KR3a0059_WYG_036-13a"/>
臣父子師友賓主昆弟夫婦其服麻絲其居宫室其食<lb/>
粟米果蔬魚肉其為道易明而為教易行也是故以之<lb/>
為己則順而祥以之為人則愛而公以之為心則和而<lb/>
平以之為天下國家無所處而不當是故生則得其情<lb/>
死則盡其常郊焉而天神假廟焉而人鬼饗曰斯道也<lb/>
何道也曰斯吾所謂道也非向所謂老與佛之道也堯<lb/>
以是傳之舜舜以是𫝊之禹禹以是𫝊之湯湯以是𫝊<lb/>
之文武周公文武周公傳之孔子孔子𫝊之孟軻軻之<lb/>
<pb n="KR3a0059_WYG_036-13b"/>
死不得其𫝊焉荀與揚也擇焉而不精語焉而不詳由<lb/>
周公而上上而為君故其事行由周公而下下而為臣<lb/>
故其說長然則如之何其可也曰不塞不流不止不行<lb/>
人其人火其書廬其居明先王之道以道之鰥寡孤獨<lb/>
癈疾者有養也其亦庶乎其可也又與孟簡書曰䝉恵<lb/>
書云有人𫝊愈近少奉釋氏者妄也潮州時有一老僧<lb/>
號大顛頗聰明識道理逺地無可與語者故自山召至<lb/>
州郭留十數日實能外形骸以理自勝不為事物侵亂<lb/>
<pb n="KR3a0059_WYG_036-14a"/>
與之語雖不盡解要自以為難得因與來往及祭神至<lb/>
海上遂造其廬及來袁州留衣服為别乃人之情非崇<lb/>
信其法求福田利益也孔子云丘之禱久矣凡君子行<lb/>
已立身自有法度聖賢事業具在方冊可效可師仰不<lb/>
愧天俯不愧人内不愧心積善積惡殃慶自各以其類<lb/>
至何有去聖人之道捨先王之法而從夷狄之教以求<lb/>
福利也詩不云乎豈弟君子求福不回傳又曰不為威<lb/>
惕不為利疚假如釋氏能與人為禍祟非守道君子之<lb/>
<pb n="KR3a0059_WYG_036-14b"/>
所懼也況萬萬無此理且彼佛者果何人哉其行事類<lb/>
君子邪小人邪若君子也必不妄加禍於守道之人如<lb/>
小人也其身已死其鬼不靈天地神祗昭布森列非可<lb/>
誣也又肯令其鬼行胷臆作威福於其間哉進退無所<lb/>
據而信奉之亦且惑矣且愈不助釋氏而排之者其亦<lb/>
有說孟子云今天下不之楊則之墨楊墨交亂而聖賢<lb/>
之道不明則三綱淪而九法斁禮樂崩而夷狄横幾何<lb/>
其不為禽獸也故曰能言距楊墨者皆聖人之徒也揚<lb/>
<pb n="KR3a0059_WYG_036-15a"/>
子雲云古者楊墨塞路孟子辭而闢之廓如也夫楊墨<lb/>
行正道廢且將數百年以至於秦卒滅先王之法燒除<lb/>
其經坑殺學士天下遂大亂及秦滅漢興且百年尚未<lb/>
知修明先王之道其後始除挾書之律稍求亡書招學<lb/>
士經雖多得皆殘缺十亡二三故學士多老死新者不<lb/>
見全經不能盡知先王之事各以所見為守分離乖隔<lb/>
不合大公二帝三王羣聖人之道於是大壞後之學者<lb/>
無所尋逐以至於今泯泯也其禍出於楊墨肆行而莫<lb/>
<pb n="KR3a0059_WYG_036-15b"/>
之禁故也孟子雖賢聖不得位空言無施雖切何補然<lb/>
賴其言而今學者尚知宗孔氏崇仁義貴王賤霸而已<lb/>
其大經大法皆亡滅而不救壞爛而不收所謂存十一<lb/>
於千百安在其能廓如也然茍無孟氏則皆服左袵而<lb/>
言侏離矣故愈甞推尊孟氏以為功不在禹下者為此<lb/>
也漢已來羣儒區區修補百孔千瘡隨亂隨失其危如<lb/>
一髮引千鈞綿綿延延寢以微滅於是時也而唱釋老<lb/>
於其間鼔天下之衆而從之嗚呼其亦不仁甚矣釋老<lb/>
<pb n="KR3a0059_WYG_036-16a"/>
之害過於楊墨韓愈之賢不及孟子孟子不能救之於<lb/>
未亡之前而韓愈乃欲全之於已壞之後嗚呼其亦不<lb/>
量其力且見其身之危莫之救以死也雖然使其道由<lb/>
愈而粗傳雖滅死萬萬無恨天地鬼神臨之在上質之<lb/>
在傍又安得因一摧折自毁其道以從於邪也又送浮<lb/>
屠文暢師序曰人固有儒名而墨行者問其名則是校<lb/>
其行則非可以與之逰乎如有墨名而儒行者問其名<lb/>
則非校其行則是可以與之遊乎楊子雲稱在門墻則<lb/>
<pb n="KR3a0059_WYG_036-16b"/>
麾之在夷狄則進之吾取以為法焉文暢喜文章其周<lb/>
遊天下凡有行必請於搢紳先生以求咏歌其所志貞<lb/>
元十九年春將行東南栁君宗元為之請解其裝得所<lb/>
叙詩累百餘篇非至篤好其何能致多如是耶惜其無<lb/>
以聖人之道告者而徒舉浮屠之說贈焉夫文暢浮屠<lb/>
也如欲聞浮屠之說當自就其師而問之何故謁吾徒<lb/>
而來請也彼見吾君臣父子之懿文物之盛其心有慕<lb/>
焉拘其法而未能入故樂聞其說而請之如吾徒者宜<lb/>
<pb n="KR3a0059_WYG_036-17a"/>
當告之以二帝三王之道日月星辰之行天地之所以<lb/>
著鬼神之所以幽人物之所以蕃江河之所以流而語<lb/>
之不當又為浮屠之說而瀆告之也民之初生固若禽<lb/>
獸夷狄然聖人者立然後知宫居而粒食親親而尊尊<lb/>
生者養而死者藏是故道莫過乎仁義教莫大乎禮樂<lb/>
刑政施之於天下萬物得其宜措之於其躬體安而氣<lb/>
平堯以是𫝊之舜舜以是𫝊之禹禹以是𫝊之湯湯以<lb/>
是𫝊之文武文武以是傳之周公孔子書之於冊中國<lb/>
<pb n="KR3a0059_WYG_036-17b"/>
之人世守之今浮屠者孰為而孰𫝊之邪夫鳥俛而啄<lb/>
仰而四顧夫獸深居而簡出懼物之為己害也猶且不<lb/>
脫焉弱之肉强之食今吾與文暢安居而暇食優游以<lb/>
生死與禽獸異者寜可不知其所自耶<lb/>
　按後漢永平八年楚王英奉黄縑白紈詣國相曰託<lb/>
　在蕃輔過惡累積奉送縑帛以贖愆咎詔報曰楚王<lb/>
　通黄老之微言尚浮屠之仁祠潔齋三月與神為誓<lb/>
　何嫌何疑當有悔吝其還所贖以助伊蒲塞桑門之<lb/>
<pb n="KR3a0059_WYG_036-18a"/>
　盛饌初帝聞西域有神其名曰佛因遣使之天竺求<lb/>
　其道得其書及沙門以來其書大抵以虚無為宗貴<lb/>
　慈悲不殺以為人死精神不滅隨復受形生時所行<lb/>
　善惡皆有報應故所貴修鍊精神以至為佛善為宏<lb/>
　濶勝大之言以勸誘愚俗精於其道者號曰沙門於<lb/>
　是中國始傳其術圖其形像而王公貴人獨楚王英<lb/>
　最先好之又後魏釋老志曰按漢武元狩中遣霍去<lb/>
　病討匈奴至臯蘭過居延斬首大獲昆邪王殺休屠<lb/>
<pb n="KR3a0059_WYG_036-18b"/>
　王將其衆五萬來降獲其金人帝以為大神列於甘<lb/>
　泉宫金人率長丈餘不祭祀但燒香禮拜而已此則<lb/>
　佛道流通之漸也及開西域遣張騫使大夏還傳其<lb/>
　旁有身毒國一名天竺始聞有浮屠之教哀帝元夀<lb/>
　元年博士弟子秦景憲受大月氏王使伊存口授浮<lb/>
　屠經中土聞之未之信了也後孝明夜夢金人頂有<lb/>
　白光飛行殿庭乃訪羣臣傅毅始以佛對遣使於天<lb/>
　竺冩浮屠遺範乃與沙門攝摩騰竺法蘭東還洛陽<lb/>
<pb n="KR3a0059_WYG_036-19a"/>
　中國有沙門及跪拜之法自此始也又得佛經四十<lb/>
　二章及釋迦像明帝令畫工圖置清涼臺及顯節陵<lb/>
　上經緘於蘭臺石室使之還也以白馬負經而至漢<lb/>
　因立白馬寺於洛城雍闗西浮屠正號曰佛陁佛陁<lb/>
　與浮屠聲相近皆西方言其來轉為二音華言譯之<lb/>
　則曰淨覺其經大抵言生生之類皆因行業而起有<lb/>
　過去當今未來歴三世識神常不滅凡為善惡必有<lb/>
　報應漸積勝業陶冶麤鄙經無數形藻鍊神明乃致<lb/>
<pb n="KR3a0059_WYG_036-19b"/>
　無生而得佛道其間階次心行等級非一皆縁淺以<lb/>
　至深藉微而至著率在於積仁順蠲嗜慾習虚静而<lb/>
　成通照也故其始修心則依佛法僧謂之三歸又有<lb/>
　五戒去殺盜婬妄言飲酒奉之則生天人勝處虧犯<lb/>
　則墜鬼畜諸苦惡生處凡有六道焉其為沙門者初<lb/>
　修十誡曰沙彌而終於二百五十則具足成大僧婦<lb/>
　人曰比丘凡其誡至於五百皆以浮為本隨事增數<lb/>
　在於防心攝身正口心去貪忿癡身除殺婬盜口斷<lb/>
<pb n="KR3a0059_WYG_036-20a"/>
　妄雜諸非正言總謂之十善道能具此謂之三業清<lb/>
　浄凡人修行有三種其根業大差謂之三乘聲聞乗<lb/>
　縁覺乗取其可乗運以至道為名此之人惡迹已盡<lb/>
　但修心盪累濟物進徳初根人為小乗行四諦法中<lb/>
　根人為中乗受十二因縁上根人為大乗則修六度<lb/>
　雖階三乗而要由修進仁行拯度羣生乃可登佛境<lb/>
　矣所謂佛者本號釋迦文者譯言能仁謂道充徳盛堪<lb/>
　濟萬物也釋迦前有六佛釋迦繼六佛而成道釋迦<lb/>
<pb n="KR3a0059_WYG_036-20b"/>
　者天竺迦維衛國王之子天竺其總稱迦維名也初<lb/>
　釋迦以四月八日生姿相超異者三十二種生時當<lb/>
　周莊王九年春秋魯莊公七年夏四月恒星不見夜<lb/>
　明是也年三十成佛導化羣生四十九載乃於拘尸<lb/>
　那城娑羅雙樹間入般湼槃湼槃譯言滅度或言常<lb/>
　樂我浄明無遷謝及諸苦累也諸佛法身有二種義<lb/>
　一者真實二者權應真實身謂至極之體妙絶拘累<lb/>
　不得以方處期不可以形量限有感斯應體常湛然<lb/>
<pb n="KR3a0059_WYG_036-21a"/>
　權應身者謂和光六道同塵萬類生滅隨時修短應<lb/>
　物形由感生體非實有惟形雖謝真體不遷但時無<lb/>
　妙感莫得常見耳明佛生非實生滅非實滅也既湼<lb/>
　槃後有聲聞弟子大迦葉等五百人撰集著録阿難<lb/>
　親承囑授多聞總持蓋能綜覈深致無所漏失乃綴<lb/>
　文字撰載三藏十二部經如九流之異統其大歸終<lb/>
　以三乗為本漢明帝時云云桓帝時襄楷言佛陀黄<lb/>
　老道以諫欲令好生惡殺少嗜慾去奢泰尚無為魏<lb/>
<pb n="KR3a0059_WYG_036-21b"/>
　明帝曽欲壞宫西佛圖沙門乃金槃盛水置於殿前<lb/>
　以佛舍利投之於水乃有五色光起於是帝歎異之<lb/>
　後有天竺沙門曇柯迦羅入洛宣譯誡律中國誡律<lb/>
　之始也自洛中構白馬寺盛飾佛圗畫迹甚妙為四<lb/>
　方式凡宫㙮制度猶依竺舊狀而重構之從一級至<lb/>
　三五七九世人相承謂之浮圖或云佛圖晉世<lb/>
　洛中佛圖有四十二所矣晉元康中有胡沙門支恭<lb/>
　明譯維摩法華等經微言隠義未之能究後有沙門<lb/>
<pb n="KR3a0059_WYG_036-22a"/>
　衛道安性聰敏日誦經萬餘言研求幽㫖既無師匠<lb/>
　獨坐静室十二年覃思構精神悟妙賾以前所出經<lb/>
　多有舛駁乃正其謬石勒時有佛圖澄為勒所宗澄<lb/>
　卒後中國紛亂道安乃率門徒南逰新野欲令𤣥宗<lb/>
　所在流布分遣弟子各趣諸方法汰詣楊州法和入<lb/>
　蜀道安與慧逺之襄陽道安後入苻堅堅宗以師禮<lb/>
　時西域有胡沙門鳩摩羅什思通法門道安思與講<lb/>
　釋勸堅致羅什道安卒後羅什至長安道安所正經<lb/>
<pb n="KR3a0059_WYG_036-22b"/>
　義與羅什譯出符㑹如一於是法㫖大著中原後魏<lb/>
　太祖天興元年下詔曰佛法之興其來逺矣濟益之<lb/>
　功㝠及存没勅有司於京城中飾整宫舍令信尚之<lb/>
　徒有所舍止其後累朝彌加崇敬是時鳩摩羅什為<lb/>
　姚興所重於長安草堂寺集義學八百人重譯經本<lb/>
　羅什聰辨有淵思達東西方言時沙門道彤等數人<lb/>
　與羅什共相提挈發明幽致諸大經論十有餘部更<lb/>
　定章句辭義通明彤等皆識學洽通僧肇尤為其最<lb/>
<pb n="KR3a0059_WYG_036-23a"/>
　羅什之撰譯僧肇常執筆定諸辭義學者宗之魏世<lb/>
　祖初即位每引髙徳沙門與其談論於四月八日與<lb/>
　佛像行於通衢帝御樓臨觀散花以致禮敬及得冦<lb/>
　謙之信行其術司徒崔浩亦奉謙之道尤不信佛與<lb/>
　帝言數加非毁帝頗信之後以伐蓋呉至長安先是<lb/>
　長安沙門種麥寺内御騶牧馬於麥中帝入觀馬沙<lb/>
　門飲從官酒從官入其便室見有弓矢矛楯帝怒以<lb/>
　爲與蓋吴通謀又閱其財産得釀具及婬亂之迹浩<lb/>
<pb n="KR3a0059_WYG_036-23b"/>
　因進說詔誅長安沙門焚破佛像及下四方行之時<lb/>
　真君七年三月也崔浩死帝頗悔之禁稍寬弛髙宗<lb/>
　即位詔諸州縣各聽建佛圖一所任其財用不制㑹<lb/>
　限其欲為沙門者不問長幼聽其出家天下承風朝<lb/>
　不及夕往時所毁圖寺仍還修矣孝文太和中數幸<lb/>
　永寜寺設齋聽講時京城内寺新舊且百所僧尼二<lb/>
　千餘人四方諸寺六千四百七十八僧尼七萬七千<lb/>
　二百五十八人自魏有國至於禪代佛經流通中國<lb/>
<pb n="KR3a0059_WYG_036-24a"/>
　凡有四百一十五部合一千九百一十九卷正光以<lb/>
　後天下多虞工役尤甚於是所在編民相與入道假<lb/>
　慕沙門實避調役猥濫之極自中國之有佛法未之<lb/>
　有也略計僧尼二百萬寺三萬有餘流弊不歸一至<lb/>
　於此識者所以嘆息也隋經籍志所叙畧同者不録<lb/>
　其云魏黄初中中國人始依佛戒剃髮為僧晉太始<lb/>
　中有月支沙門竺法護西遊諸國大得佛經至洛翻<lb/>
　譯部數甚多佛法東流自此而盛姚萇時胡僧至長<lb/>
<pb n="KR3a0059_WYG_036-24b"/>
　安數十輩惟鳩摩羅什才徳最優與曇摩羅懺等所<lb/>
　譯經典不可勝記自是佛法流通遍於四海梁武大<lb/>
　崇佛法於華林園中總集釋氏經典凡五千四百卷<lb/>
　隋開皇初高祖普詔天下任聽出家仍令計口出錢<lb/>
　營造經像而京師及諸郡都邑之處並官寫一切經<lb/>
　置於寺内而又別寫藏於秘閣天下之人從風而靡<lb/>
　競相景慕民間佛經多於六經數十百倍合魏隋二<lb/>
　史志觀之則漢明以後已有佛法至晉以後始盛故<lb/>
<pb n="KR3a0059_WYG_036-25a"/>
　韓子曰佛於晉宋齊梁魏隋之間今畧摘其要以備<lb/>
　稽考云<lb/>
歐陽子本論曰佛法為中國患千餘歳世之卓然不惑<lb/>
而有力者莫不欲去之已甞去矣而復大集攻之暫破<lb/>
而愈堅撲之未滅而愈熾遂至於無可奈何是果不可<lb/>
去邪蓋亦未知其方也夫醫者之於疾也必推其疾之<lb/>
所自來而治其受病之處病之中人乗乎氣虚而入焉<lb/>
則善醫者不攻其疾而務養其氣氣實則病去此自然<lb/>
<pb n="KR3a0059_WYG_036-25b"/>
之効也故救天下之患者亦必推其患之所自來而治<lb/>
其受患之處佛為夷狄去中國最逺而有佛固已久矣<lb/>
堯舜三代之際王政修明禮義之教充於天下於此之<lb/>
時雖有佛無由而入及三代衰王政缺禮義廢後三百<lb/>
餘年而佛至乎中國由是言之佛所以為吾患者乗其<lb/>
缺廢之時而來此其受患之本也補其缺修其廢使王<lb/>
政明而禮義充則雖有佛無所施於吾民矣此亦自然<lb/>
之勢也昔堯舜三代之為政設為井田之法籍天下之<lb/>
<pb n="KR3a0059_WYG_036-26a"/>
人計其口而皆受之田凡人之力能勝耕者莫不有田<lb/>
而耕之斂以什一差其征賦以督其不勤使天下之人<lb/>
力皆盡於南畆而不暇乎其他然又懼其勞且怠而入<lb/>
於邪僻也於是為制牲牢酒醴以養其體弦匏俎豆以<lb/>
悅其耳目於其不耕休力之時而教之以禮故因其田<lb/>
獵而為蒐狩之禮因其嫁娶而為婚姻之禮因其死葬<lb/>
而為喪祭之禮因其飲食羣聚而為鄉射之禮非徒以<lb/>
防其亂又因而敎之使知尊卑長幼明人之大倫也故<lb/>
<pb n="KR3a0059_WYG_036-26b"/>
凡養生送死之道皆因其欲而為之制飾之物采而文<lb/>
焉所以悅之使其易趣也順其性情而節焉所以防之<lb/>
使其不過也然猶懼其未也又為立學以講明之故上<lb/>
自天子之郊下至鄉黨莫不有學擇民之聰明者而習<lb/>
焉使相告語而誘勸其愚惰嗚呼何其備也蓋堯舜三<lb/>
代之爲政如此其慮民之意甚精治民之具甚備防民<lb/>
之術甚周誘民之道甚篤行之以勤而被於物者洽浸<lb/>
之以漸而入於人者深故民之生也不盡力乎南畆則<lb/>
<pb n="KR3a0059_WYG_036-27a"/>
從事於禮樂之際不在其家則在乎庠序之間耳聞目<lb/>
見無非仁義禮樂而趣之不知其倦終身不見異物又<lb/>
奚暇夫外慕哉故曰雖有佛無由而入者謂有此具也<lb/>
及周之衰秦并天下盡去三代之法而王道中絶後之<lb/>
有天下者不能勉强其為治之具不備防民之術不周<lb/>
佛於此時乗間而出千有餘嵗之間佛之來者日益衆<lb/>
吾之所為者日益壞井田最先廢而兼并逰惰之姦起<lb/>
其後所謂蒐狩婚姻喪祭鄉射之禮凡所以教民之具<lb/>
<pb n="KR3a0059_WYG_036-27b"/>
相次而盡廢然後民之姦者有暇而為他其良者泯然<lb/>
不見禮義之及已夫姦民有餘力則思為邪僻良民不<lb/>
見禮義則莫知所趣佛於此時乗其隙方鼔其雄誕之<lb/>
說而牽之則民不得不從而歸矣又况王公大人每倡<lb/>
而驅之曰佛是真可歸依者然則吾民何疑而不歸焉<lb/>
幸而有一不惑者方艴然而怒曰佛何為者吾將操戈<lb/>
而逐之又曰吾將有說以排之夫千嵗之患徧於天下<lb/>
豈一人一日之可為民之沈酣入於骨髓非口舌之可<lb/>
<pb n="KR3a0059_WYG_036-28a"/>
勝然則將奈何曰莫若修其本以勝之昔戰國之時楊<lb/>
墨交亂孟子患之而専言仁義故仁義之說勝則楊墨<lb/>
之學廢漢之時百家並興董生患之而退修孔氏之道<lb/>
故孔子之道明而百家息此所謂修其本以勝之之效<lb/>
也今八尺之夫被甲荷㦸勇蓋三軍然而見佛則拜聞<lb/>
佛之說則有畏慕之誠者何也彼誠壯狡中心茫然無<lb/>
所守而然也一介之士渺然柔懦進趨畏怯然而聞有<lb/>
道佛者則義形於色非徒不為之屈又欲驅而絶之者<lb/>
<pb n="KR3a0059_WYG_036-28b"/>
何也彼無他焉學問明而禮義熟中心有所守以勝之<lb/>
也然則禮義者勝佛之本也今一介之士知禮義者尚<lb/>
能不為之屈使天下皆知禮義則勝之矣此自然之勢<lb/>
也又曰昔荀卿子之說以為人性本惡著書一篇以持<lb/>
其論予始愛之及見世人之歸佛者然後知荀卿之說<lb/>
繆焉甚矣人之性善也彼為佛者棄其父子絶其夫婦<lb/>
於人之性甚戾又有蠶食蟲蠧之弊然而民皆相率而<lb/>
歸焉者以佛有為善之說故也嗚呼誠使吾民曉然知<lb/>
<pb n="KR3a0059_WYG_036-29a"/>
禮義之為善則安知不相率而從哉奈何教之諭之之<lb/>
不至也佛之說熟於人耳入乎其心久矣至於禮義之<lb/>
事則未甞見聞今將號於衆曰禁汝之佛而為吾禮義<lb/>
則民將駭而走矣莫若為之以漸使其不知而趣焉可<lb/>
也蓋鯀之治水也鄣之故其害益暴及禹之治水也導<lb/>
之則其患始息蓋患深勢盛則難與敵莫若馴致而去<lb/>
之易也今堯舜三代之政其說尚𫝊其具皆在誠能講<lb/>
而修之行之以勤而浸之以漸使民皆樂而趣焉則充<lb/>
<pb n="KR3a0059_WYG_036-29b"/>
行乎天下而佛無所施矣𫝊曰物莫能兩大自然之勢<lb/>
也同時徂徠石氏亦有怪說今不録<lb/>
程子曰楊墨之害甚於申韓佛老之害甚於楊墨楊氏<lb/>
為我疑於仁墨氏兼愛疑於義申韓則淺陋易見故孟<lb/>
子只闢楊墨為其惑世之甚也佛老其言近理又非楊<lb/>
墨之比此所以為害尤甚<lb/>
釋氏之學於敬以直内則有之矣義以方外則未之有<lb/>
也故滯固者入於枯槁疏通者歸於恣肆此佛之教所<lb/>
<pb n="KR3a0059_WYG_036-30a"/>
以為隘也<lb/>
　又曰佛有一箇覺之理可以謂敬以直内矣然無義<lb/>
　以方外其直内者要之其本亦不是<lb/>
聖人本天釋氏本心<lb/>
　愚謂天者指理而言心者兼乎血氣而言釋氏以精<lb/>
　靈知覺為主故曰本心聖人以仁義禮智為主故曰<lb/>
　本天<lb/>
釋氏本怖死生為利豈是公道唯務上達而無下學然<lb/>
<pb n="KR3a0059_WYG_036-30b"/>
則其上達處豈有是也<lb/>
　元不相連屬但有間斷非道也孟子曰盡其心者知<lb/>
　其性也彼所謂識心見性是也若存心養性一段事<lb/>
　則無矣彼固曰出家獨善便於道體自不足或曰釋<lb/>
　氏地獄之類皆是為下根之人設此怖令為善先生<lb/>
　曰至誠貫天地人尚有不化豈有立偽教而人可化<lb/>
　乎又曰學者於釋氏之說直須如淫聲美色以逺之<lb/>
　不爾則駸駸然入其中矣又曰所以謂萬物一體者<lb/>
<pb n="KR3a0059_WYG_036-31a"/>
　皆有此理只為從那裏來生生之謂易生則一時生<lb/>
　皆具此理人則能推物則氣昏推不得不可道他物<lb/>
　不與有也人只為自私將自家軀殻上頭起意故看<lb/>
　得道理小了他底放這身來都在萬物中一例看大<lb/>
　小大快活釋氏以不知此去他身上起意思奈何那<lb/>
　身不得故却厭惡要得去盡根塵為心源不定故要<lb/>
　得如枯木死灰然沒此理要有此理除是死也釋氏<lb/>
　其實是愛身放不得故說許多譬如負物之蟲已載<lb/>
<pb n="KR3a0059_WYG_036-31b"/>
　不起猶自更取物在身又如抱石沈河以其重愈沈<lb/>
　終不道放下石頭惟嫌重也又曰佛氏不識隂陽晝<lb/>
　夜死生古今安得謂形而上者與聖人同乎又曰釋<lb/>
　氏之說若欲窮其說而去取之則其說未能窮固已<lb/>
　化而為佛矣只於迹上考之其設教如是則其心果<lb/>
　如何固難為取其心不取其迹有是心則有是跡王<lb/>
　通言心迹之判便是亂說故不若且於迹上斷定不<lb/>
　與聖人合其言處則吾道固已有所不合者固所不<lb/>
<pb n="KR3a0059_WYG_036-32a"/>
　取如是立定却省易謝顯道歴舉佛說與吾儒同處<lb/>
　問伊川伊川曰恁地同處雖多只是本領不是一齊<lb/>
　差却又曰道之外無物物之外無道是天地之間無<lb/>
　適而非道也即父子而父子在所親即君臣而君臣<lb/>
　在所嚴以至為夫婦為長幼為朋友無所為而非道<lb/>
　所以不可須臾離也然則毁人倫去四大者其分於<lb/>
　道也逺矣又曰聖賢以死生為本分事無可懼故不<lb/>
　論死生佛之學為怕死生故只管說不已下俗之人<lb/>
<pb n="KR3a0059_WYG_036-32b"/>
　固多懼易以利動楊墨之害今世已無之道家之說<lb/>
　其害終小惟佛學今人人談之彌漫滔天其害無涯<lb/>
　舊甞問學佛者𫝊燈録幾人云千七百某曰敢道此<lb/>
　千七百人無一達者果有一人見得聖人朝聞道夕<lb/>
　死可矣與曽子易簀之理必不肯削髮胡服而終禪<lb/>
　者曰此迹也何不論其心曰心迹一也豈有迹非而<lb/>
　心是者正如兩足方行指其心曰我本不欲行他兩<lb/>
　足自行豈有此理蓋上下本末内外都是一理方是<lb/>
<pb n="KR3a0059_WYG_036-33a"/>
　道又曰古亦有釋氏盛時尚只是崇設像教其害至<lb/>
　小今日之風便先言性命道徳先驅了智者才愈髙<lb/>
　明陷溺愈深又曰今日卓然不為此學者惟范景仁<lb/>
　與君實耳然其所執理有出於禪學之下者又曰今<lb/>
　日釋氏盛而道家蕭索方其盛時天下之士往往自<lb/>
　從其學自難與之力争惟當自明吾理吾理自然明<lb/>
　則彼不必與争又曰中庸言禮儀三百威儀三千方<lb/>
　是說優優大哉非如異教之說須得如槁木死灰以<lb/>
<pb n="KR3a0059_WYG_036-33b"/>
　為得也或謂佛之理比孔子為徑曰天下果有徑理<lb/>
　則仲尼豈欲使學者迂逺而難至乎故外仲尼之道<lb/>
　而由徑則是冒險阻犯荆棘而已矣又曰釋氏說道<lb/>
　譬之以管窺天只務直上去惟見一偏不見四旁故<lb/>
　皆不能處事聖人之道則如在平野之中四方莫不<lb/>
　見也又曰釋氏無實又曰佛言前後際斷純亦不已<lb/>
　是也彼安知此哉子在川上曰逝者如斯夫不舍晝<lb/>
　夜自漢以來儒者皆不識此義此見聖人之心純亦<lb/>
<pb n="KR3a0059_WYG_036-34a"/>
　不已也又曰聖人致公心盡天地萬物之理各當其<lb/>
　分佛氏總為一己之私是安得同乎聖人循理故平<lb/>
　直易行異端造作大小費力非自然也故失之逺又<lb/>
　曰學者之流必談禪者只是為無處撈摸故須入此<lb/>
　又曰釋氏尊伯自言覺悟是既已達道又却須要印<lb/>
　證則是未知也得他人道是然後無疑則是信人言<lb/>
　語不可言自信又曰釋氏之學不可道他不知亦儘<lb/>
　極乎髙深然要之卒歸乎自私自利之規模何以言<lb/>
<pb n="KR3a0059_WYG_036-34b"/>
　之天地之間有生便有死有樂便有哀釋氏却言免<lb/>
　死齊煩惱卒歸乎自私老氏之學更挾些權詐若言<lb/>
　與之乃意在取之張之乃意在翕之又大意在愚其<lb/>
　民而自智秦之愚黔首其術蓋亦出於此又曰聖人<lb/>
　之言依本分至大至妙事語之若尋常此所以味長<lb/>
　釋氏之說才見得些便驚天動地言語走作却是味<lb/>
　短只為乍見不似聖人慣見又曰昔謂異教中疑有<lb/>
　達者或是無歸且安於此考之卒不達若達則於其<lb/>
<pb n="KR3a0059_WYG_036-35a"/>
　前日所處不能一朝居也觀曽子易簀之意便知其<lb/>
　不達朝聞道夕死可矣豈能安其所未安如毁其人<lb/>
　形絶其倫類無君臣父子之道若達則不安也只夷<lb/>
　言左袵尚可言隨其國俗至如人道豈容有異又曰<lb/>
　儒者其卒必入異教其勢自然如此蓋智窮力屈欲<lb/>
　休來又知未得安穏故見人有一道理其勢須從之<lb/>
　譬之行一大道坦然無阻則更不由徑只為逢著山<lb/>
　水行不得有窒礙則見一邪徑欣然從之儒者所以<lb/>
<pb n="KR3a0059_WYG_036-35b"/>
　窒礙者何也只為不致知知至至之則自無事可奪<lb/>
　今有人處於異鄉元無安處則言某處安某處不安<lb/>
　須就安處若已有家人言他人家為安必不肯抛彼<lb/>
　故儒者而卒歸異教者只為於己道實無所得雖曰<lb/>
　聞道終不曽實有之又曰佛莊之說大抵畧見道體<lb/>
　乍見不似聖人慣見故其說走作又曰學禪者常謂<lb/>
　天下之忙者無如市井之人答以市人雖日營利猶<lb/>
　有休息時至忙者無如禪客何以言之禪者之行住<lb/>
<pb n="KR3a0059_WYG_036-36a"/>
　坐卧無不在道存無不在之心便是常忙又曰學佛<lb/>
　者多要忘是非是非安可忘得自有許多道理何事<lb/>
　忘為夫事外無心心外無事世人只被外物所役便<lb/>
　覺苦事多若物各付物便役物世人只為一齊在那<lb/>
　昏惑迷暗海中拘滯執泥坑裏便事事轉動不得沒<lb/>
　著身處問佛說性如何曰佛亦是說本善只不合將<lb/>
　才做縁習又問說死生如何曰譬如水漚亦有些意<lb/>
　思又曰佛言生死輪迴果否曰此事說有說無皆難<lb/>
<pb n="KR3a0059_WYG_036-36b"/>
　須自見得聖人只一句斷盡了故對子路曰未知生<lb/>
　焉知死又曰佛亦是西方賢者方外山林之士但為<lb/>
　愛脅持人說利害其實為利耳其學譬如以管窺天<lb/>
　謂他不見天不得只是不廣大又曰浮屠之說最善<lb/>
　化誘故人多向之然其術所以化衆人也故人亦有<lb/>
　向者有不向者如介甫之學他便只是去人主心術<lb/>
　處加功故今日靡然而同無有異者所謂一正君而<lb/>
　國定也此學極有害以介甫才辨施之學者誰能出<lb/>
<pb n="KR3a0059_WYG_036-37a"/>
　其右始則且以利而從久而遂安其學今天下之新<lb/>
　法害事處但一日除了便沒事其學化革了人心為<lb/>
　害最甚又曰今日釋氏却未須理㑹却要先整頓介<lb/>
　甫之學○按末二條因論釋氏而及於荆舒之學以<lb/>
　見荆舒之害尤甚於釋老故附此○致堂胡氏亦曰<lb/>
　自有載籍以來三千嵗矣為世害者固多有之大抵<lb/>
　皆淫辭邪說楊墨一也佛釋二也老莊三也荆舒四<lb/>
　也楊墨之學近於老佛而其術淺孟子辭而闢之既<lb/>
<pb n="KR3a0059_WYG_036-37b"/>
　無其𫝊矣老有莊列乃翼之其說浸浸足以悅人耳<lb/>
　目而蕩其心故其後為王何啟清虚空曠華而不實<lb/>
　之禍比之楊墨其被廣而其流逺矣佛氏之害前已<lb/>
　言之若夫荆舒則取佛老之似以亂孔孟之真用仁<lb/>
　義之名以濟申商之實託理財之說以行交征之事<lb/>
　仗人主之威以行空言之教假養材之道以收速肖<lb/>
　之士闡趨利之便以變天下之心兼此數端其為害<lb/>
　詎止於王何而已哉又曰昔人謂王何清談之罪甚<lb/>
<pb n="KR3a0059_WYG_036-38a"/>
　於桀紂而未見臨川談經之禍甚於王何也<lb/>
張子曰釋氏妄意天性而不知範圍大用反以六根之<lb/>
微因縁天地明不能盡則誣天地日月為幻妄蔽其用<lb/>
於一身之小溺其志於空虚之大此所以語大語小流<lb/>
遁失中其過於大也塵芥六合其蔽於小也夢幻人世<lb/>
謂之窮理可乎不知窮理而謂之盡性可乎謂之無不<lb/>
知可乎塵芥六合謂天地為有窮也夢幻人世明不能<lb/>
究其所從也<lb/>
<pb n="KR3a0059_WYG_036-38b"/>
浮圖明鬼謂有識之死受生循環遂厭苦求免可謂知<lb/>
鬼乎以人生為妄見可謂知人乎天人一物輒生取舍<lb/>
可謂知天乎孔孟所謂天彼所謂道惑者指遊魂為變<lb/>
為輪迴未之思也大學當先知天徳知天徳則知聖人<lb/>
知鬼神今浮圖劇論要歸必謂死生流轉非得道不免<lb/>
謂之悟道可乎<lb/>
　悟則有義有命均死生一天人推知書夜通隂陽體<lb/>
　之无二<lb/>
<pb n="KR3a0059_WYG_036-39a"/>
自其說熾𫝊中國儒者未容窺聖學門墻已為引取淪<lb/>
胥其間指為大道乃其俗達之天下致善惡智愚男女<lb/>
臧獲人人著信使英才間氣生則溺耳目恬習之事長<lb/>
則師世儒崇尚之言遂冥然被驅因謂聖人可不修而<lb/>
至大道可不學而知故未知聖人心已謂不必求其迹<lb/>
未見君子志已謂不必事其文此人倫所以不察庶物<lb/>
所以不明治所以忽徳所以亂異言滿耳上無禮以防<lb/>
其偽下無學以稽其弊自古詖淫邪遁之辭翕然並興<lb/>
<pb n="KR3a0059_WYG_036-39b"/>
一出佛氏之門者千五百年向非獨立不懼精一自信<lb/>
有大過人之才何以正立其間與之較是非計得失哉<lb/>
上蔡謝氏曰佛之論性如儒之論心佛之論心如儒之<lb/>
論意<lb/>
　循天之理便是性不可容些私意纔有意便不能與<lb/>
　天為一<lb/>
又曰釋氏所謂性乃吾儒所謂天釋氏以性為日以念<lb/>
為雲去念見性猶披雲見日釋氏所去正吾儒之所當<lb/>
<pb n="KR3a0059_WYG_036-40a"/>
事者<lb/>
　又曰問學佛者欲免輪迴超三界於意云何蔡曰是<lb/>
　有利心私而已矣輪迴之說信然否曰此心有止而<lb/>
　太虚決知其無盡必為輪迴推之於始何所付受其<lb/>
　終何時間斷也且天下人物各有數矣又曰性本體<lb/>
　也目視耳聽手舉足運見於作用者心也自孟子沒<lb/>
　天下學者向外馳求不識自家寳藏被他佛氏窺見<lb/>
　一班半㸃遂將擎拳豎拂底事把持在手敢自尊大<lb/>
<pb n="KR3a0059_WYG_036-40b"/>
　輕視中國學士大夫而世人莫敢與之爭又從而信<lb/>
　向歸依之使聖學有𫝊豈至此乎問從上諸聖皆有<lb/>
　相𫝊處至如老子門如何謝子曰他見得錯了余問<lb/>
　錯在甚處曰只如失道而後徳失徳而後仁失仁而<lb/>
　後義失義而後禮是甚說話自然不可易底便喚做<lb/>
　道體在我身上便喚做徳有如覺識痛癢便喚做仁<lb/>
　運用處皆是當便喚做義大都只是一事那裏有許<lb/>
　多分別莊周如何曰吾曽問莊周與佛如何伊川曰<lb/>
<pb n="KR3a0059_WYG_036-41a"/>
　周安得比佛佛說直有髙妙處莊周氣象大故淺近<lb/>
　如人睡初覺時乍見上下東西指天說地怎消得恁<lb/>
　地只是家常茶飯誇逞箇甚底吾曽歴舉佛說與吾<lb/>
　儒同處問伊川先生曰恁地同處雖多只是本領不<lb/>
　是一齊差却問本領何故不是曰為他不窮天理只<lb/>
　將拈匙把筯日用的便承當做大事大事任意縦横<lb/>
　將來作用便是差處便是私處余問佛說直下便是<lb/>
　動念即乖如何曰此是乍見孺子已前底事乍見孺<lb/>
<pb n="KR3a0059_WYG_036-41b"/>
　子底吾儒喚做心他便喚做前塵妄想當了是見得<lb/>
　太高吾儒要就上面體認做工夫他却一切掃除却<lb/>
　那裏得地位進步佛家說大乗頓覺一聞便悟將乍<lb/>
　見孺子底心一切掃除須是他顔雍已上底資質始<lb/>
　得顔子猶要請事斯語今資質萬倍不如他却便要<lb/>
　一切掃除怎生得且如乍見孺子底心生出來便有<lb/>
　是自然底天理怎生掃除得去佛大概是自為私心<lb/>
　學佛者欲脫離生死豈不是私又曰儒以名利闗為<lb/>
<pb n="KR3a0059_WYG_036-42a"/>
　難透釋氏以聲色闗為難透釋氏不窮理以覺念為<lb/>
　宗釋氏指性於天故蠢動含靈與我同性明道有言<lb/>
　以吾儒觀釋氏疑於無異然而不同問儒佛之辨曰<lb/>
　吾儒下學而上達窮理之至自然見道與天為一故<lb/>
　孔子曰知我者其天乎以天為我也佛氏不從理求<lb/>
　故不自信必待人證明然後信又曰儒異於禪正在<lb/>
　下學處顔子工夫真百世軌範舍此應無入路無住<lb/>
　宅<lb/>
<pb n="KR3a0059_WYG_036-42b"/>
龜山楊氏曰六經不言無心惟佛氏言之亦不言修性<lb/>
揚雄言之心不可無性不假修故易止言洗心盡性記<lb/>
言正心尊徳性孟子言存心養性佛氏和順於道徳之<lb/>
意蓋有之理於義則未也<lb/>
儒佛深處所差杪忽耳見儒者之道分明則佛在其下<lb/>
矣今學之徒曰儒者之道在其下是不見吾道之大也<lb/>
朱子曰知堯舜孔孟所𫝊之正則知異端之為害也深<lb/>
而息邪距詖之功大矣<lb/>
<pb n="KR3a0059_WYG_036-43a"/>
　鄭厚折衷云秦皇漢武欲無夷狄韓愈欲無釋老孟<lb/>
　子欲無楊墨甚哉未之思也天不惟慶雲甘雨而霜<lb/>
　雹降焉地不惟五穀桑麻而荑稗鈎吻生焉山林河<lb/>
　海不惟龜龍麟鳯而鴟梟豺狼蛟鼉生焉古今豈有<lb/>
　無小人之國哉作易者其知道乎朱子辨之曰云云<lb/>
　彼曰景風時雨戾氣旱蝗均出於天五榖桑麻與荑<lb/>
　稗鈎吻均出於地此固然矣人生其間混然中處盡<lb/>
　其燮理之功則有景風時雨而無戾氣旱蝗有五榖<lb/>
<pb n="KR3a0059_WYG_036-43b"/>
　桑麻而無荑稗鈎吻此人之所以參天地贊化育而<lb/>
　天地待之而為三才者也孟子之闢異端如宣王之<lb/>
　攘夷狄其志亦若此而已豈秦皇漢武之比哉聖人<lb/>
　作易以立人極其義以君子為主故為君子謀而不<lb/>
　為小人謀觀泰否剥復名卦之意則可見矣而曰古<lb/>
　今豈有無小人之國哉嗚呼作易者其知道乎其不<lb/>
　知易也甚哉又答東萊書云來教謂吾道無對不當<lb/>
　與世俗較勝負此說美矣而亦非鄙意之所安也夫<lb/>
<pb n="KR3a0059_WYG_036-44a"/>
　道固無對者也然其中却著不得許多異端邪說直<lb/>
　須一一剔撥出後方曉然見得箇精明純粹底無對<lb/>
　之道若和泥合水便只著箇無對包了竊恐此無對<lb/>
　中却多藏得病痛也孟子言楊墨之道不熄孔子之<lb/>
　道不著而大易於君子小人之際其較量勝負尤為<lb/>
　詳密豈其未知無對之道耶蓋無對之中有隂則有<lb/>
　陽有善則有惡陽消則隂長君子進則小人退循環<lb/>
　無窮初不害其為無對也<lb/>
<pb n="KR3a0059_WYG_036-44b"/>
孟子闢楊墨則老莊在其中矣後世佛學亦出於楊氏<lb/>
　問佛老與楊墨之學如何先生云楊墨之說猶未足<lb/>
　以動人墨氏謂愛無差等欲人人皆如至親此自難<lb/>
　從故人亦未必信楊氏一向為我超然逺舉視營營<lb/>
　於利祿者皆不足道此其為說雖甚髙然人亦難學<lb/>
　未必盡從楊朱即老子弟子又言孟子不闢老氏不<lb/>
　知云云後世佛氏之學亦出於楊氏其初如不愛身<lb/>
　以濟衆生之說雖近墨氏然此說淺近未是他深處<lb/>
<pb n="KR3a0059_WYG_036-45a"/>
　後來是達麽過來初見梁武帝武帝不曉其說只從<lb/>
　事於因果遂去面壁九年只說人心至善即此便是<lb/>
　不用辛苦修行又有人取老莊之說從而附益之所<lb/>
　以其說愈精妙然只是不是耳又有所謂頑空真空<lb/>
　之說頑空者如死灰槁木真空則能攝衆有而應變<lb/>
　然亦只是空耳又曰佛氏乗虚入中國廣大自勝之<lb/>
　說幻妄寂滅之論自齋戒變為義學如逺法能支道<lb/>
　林皆義學然只是盜襲莊子之說及達麽入來又翻<lb/>
<pb n="KR3a0059_WYG_036-45b"/>
　了許多窠臼說出禪來又髙妙於義學以為可以直<lb/>
　超徑悟而其禍福報應之說又足以鉗制愚俗此其<lb/>
　所以盛也唐之韓文公本朝之歐陽公以及闗洛諸<lb/>
　公既皆闡明正道以排釋老而其言之切要如傅奕<lb/>
　本𫝊宋景文李蔚贊東坡儲祥觀碑陳後山白鶴宫<lb/>
　記皆足以盡見其失此數人皆未深知道而其言或<lb/>
　出於强為是以終有不滿人意處又曰西漢時儒者<lb/>
　說道理亦只是黄老意思如揚雄太𤣥經皆是故其<lb/>
<pb n="KR3a0059_WYG_036-46a"/>
　自言有曰老子之言道徳吾有取焉耳後漢明帝時<lb/>
　佛始入中國當時楚王英最好之然都不曉其說直<lb/>
　至晉宋間其敎漸盛然當時文字亦只是將莊老之<lb/>
　說來鋪張如逺法師諸論皆成斥盡是老莊意思直<lb/>
　至梁㑹通間達麽入來然後一切被他掃蕩不立文<lb/>
　字直指人心蓋當時儒者之學既廢絶不講老佛之<lb/>
　說又如此淺陋被他窺見這个罅隙了故横說豎說<lb/>
　如是張王沒奈他何人才聰明便被他誘引將去問<lb/>
<pb n="KR3a0059_WYG_036-46b"/>
　釋氏之無與老氏之無何以異先生云老氏依舊有<lb/>
　如所謂無欲觀其妙有欲觀其徼是也若釋氏則以<lb/>
　天地為幻妄以四大為假合則是全無也又曰老氏<lb/>
　只是要長生節病易見釋氏於天理大本處見得些<lb/>
　分數然却認為己有而以生為寄要見得父母未生<lb/>
　時面目既見更不認作衆人公共底須要見得為己<lb/>
　有死後亦不失而以父母所生之身為寄寓若聖人<lb/>
　則不然於天理大本處見得是衆人公共底便只隨<lb/>
<pb n="KR3a0059_WYG_036-47a"/>
　他天理去更無分毫私見如此便倫理自明不是自<lb/>
　家作為出來皆是自然如此往來屈伸我安得而私<lb/>
　之哉又曰老氏欲保全其身底意思多釋氏又却全<lb/>
　不以其身為事自是外面攔截曰釋氏只是勿視勿<lb/>
　聽無那非禮工夫曰然蔡季通因曰世上事便要人<lb/>
　做只管做他坐定做甚日月便要行天地便要運先<lb/>
　生曰他不行不運固不是吾輩是行是運只是人運<lb/>
　行得差如今妄喜妄怒豈不是差他却是過之今人<lb/>
<pb n="KR3a0059_WYG_036-47b"/>
　又是不及問昔有一禪僧每日喚曰主人翁惺惺著<lb/>
　大學或問之中亦取謝氏常惺惺法之語不知是同<lb/>
　是異曰謝氏之說地步濶於身心事物上皆有工夫<lb/>
　若如禪者所見只看得个主人翁便了其動而不中<lb/>
　理者都不管矣徐子融有枯槁有性無性之論先生<lb/>
　曰性只是理有是物斯有是理子融錯處是認心為<lb/>
　性義與佛氏相似只是佛氏磨擦得這心極精細如<lb/>
　一塊物事剥了一重皮又剥一重皮至剥到極盡無<lb/>
<pb n="KR3a0059_WYG_036-48a"/>
　可剥處所以磨礲得這心精光他便認做性殊不知<lb/>
　此正聖人之所謂心故上蔡云佛氏所謂性正聖人<lb/>
　所謂心佛氏所謂心正聖人所謂意心只是該得這<lb/>
　理佛氏便認知覺運動底做性如視聽言貌聖人則<lb/>
　視有視之理聽有聽之理言有言之理動有動之理<lb/>
　思有思之理如箕子所謂明聰從恭睿是也佛氏則<lb/>
　只認那能視聴言動思底便是性視明也得不明也<lb/>
　得聽聰也得不聰也得言從也得不從也得思睿也<lb/>
<pb n="KR3a0059_WYG_036-48b"/>
　得不睿也得他都不管横來豎來它都認做性所以<lb/>
　它最怕人說這理穿他都要除掉了此正告子生之<lb/>
　謂性之說也問聖門說知性佛氏亦言知性有以異<lb/>
　乎曰據公所見如何友仁曰據友仁所見及佛氏之<lb/>
　說者此一性在心所發為意在目為見在耳為聞在<lb/>
　口為議論在手為能持在足為運奔所謂知性者知<lb/>
　此而已先生曰如此見得只是个無星之秤無寸之<lb/>
　尺若聖門則在心所發為意須是誠始得在目雖見<lb/>
<pb n="KR3a0059_WYG_036-49a"/>
　須是明始得在耳雖聞須是聰始得在口談論及在<lb/>
　手在足之類須是皆動之以禮始得夫天生蒸民有<lb/>
　物有則若如公所見及佛氏之說有物無則了所以<lb/>
　與聖門有差又曰釋氏棄了道心却取人心之危者<lb/>
　而作用之遺其精者取其粗者以為道如以仁義禮<lb/>
　智為非性而以眼前作用為性是也此只是源頭處<lb/>
　錯了又曰儒者以理為不生不滅釋氏以神識為不<lb/>
　生不滅又曰聖人不說死已死了更說甚事聖人只<lb/>
<pb n="KR3a0059_WYG_036-49b"/>
　說既生之後未死之前須是與他精細理㑹道理教<lb/>
　是胡明仲自說得好人生物也佛不言生而言死人<lb/>
　事可見也佛不言顯而言幽問佛黙然處如何曰是<lb/>
　他到處曰如何與灑掃應對合曰蓋言精粗無二又<lb/>
　曰禪只是一个保守法如麻三斤乾屎橛他道理初<lb/>
　不在這上只是把定一心不令散亂久後光明自發<lb/>
　所以不識字底人才悟別有一物不生不滅歐公甞<lb/>
　言老氏貪生釋氏畏死其說亦好氣聚則生氣散則<lb/>
<pb n="KR3a0059_WYG_036-50a"/>
　死順之而已釋氏則皆悖之者也或問佛與老莊不<lb/>
　同處曰莊老絶滅倫理未盡至佛則人倫滅盡至禪<lb/>
　則義理滅盡又曰佛初入中國止說修行未有許多<lb/>
　禪厎說話天下只是這道理終是走不得如佛老便<lb/>
　是滅人倫然自是逃不得如無父子他却拜其師為<lb/>
　父以弟子為子長者為師兄少者為師弟但是他只<lb/>
　䕶得箇假厎聖賢便是存得个真厎○以上兼言佛<lb/>
　老之學○某人言天下無二道聖人無兩心儒釋雖<lb/>
<pb n="KR3a0059_WYG_036-50b"/>
　不同畢竟只是一理某說道惟其天下無二道聖人<lb/>
　無兩心所以有我厎著他厎不得有他厎著我厎不<lb/>
　得若使天下有二道聖人有兩心則我行得我厎他<lb/>
　行得他厎又曰釋老之書極有髙妙者句句與自家<lb/>
　箇同但不可將來比方煞誤人事因舉佛氏之學與<lb/>
　吾儒甚相似處如云有物先天地無形本寂寥能為<lb/>
　萬象主不逐四時彫他是甚麽様見識今區區小儒<lb/>
　怎生出得他手宜其為他揮下也此是法眼禪師下<lb/>
<pb n="KR3a0059_WYG_036-51a"/>
　一派宗㫖如此今之禪家皆破其說以為有理路落<lb/>
　窠臼礙正當知見今之禪家多是麻三斤乾屎橛之<lb/>
　說謂之不落窠臼不墮理路妙喜之說便是如此然<lb/>
　又有翻轉不如此說時又曰儒釋言性異處只是釋<lb/>
　言空儒言實釋言無儒言有又曰釋言說空便不是<lb/>
　但空裏面須有道理始得若只說道我見箇空厎不<lb/>
　知他有箇實厎道理却做甚用得又曰釋氏合下見<lb/>
　得一箇道理空虚不實故要得超脫盡去物累方是<lb/>
<pb n="KR3a0059_WYG_036-51b"/>
　無漏為佛地位其他有惡趣者皆是衆生餓鬼只隨<lb/>
　順有所修為者猶是菩薩地位未能作佛也若吾儒<lb/>
　合下見得箇道理便實了故首尾與之不合又曰吾<lb/>
　以心與理為一彼以心與理為二亦非固欲如此乃<lb/>
　是見處不同彼見得心空而無理此見得心雖空而<lb/>
　理咸備又甞言釋氏之徒為學精専曰便是其甞說<lb/>
　吾儒這邊難得如此看他下工夫直是自日至夜無<lb/>
　一念走作别處去如今學者一時一日之間是多少<lb/>
<pb n="KR3a0059_WYG_036-52a"/>
　閒雜念慮如何得似他只惜他所學非所學枉了工<lb/>
　夫若吾儒邊人下得這工夫是甚次第又曰當初佛<lb/>
　學只是說無存養底工夫至唐六祖始教人存養當<lb/>
　初儒學亦只是說不曽就身心上做工夫至伊川方<lb/>
　教人就身心上做所以人謂伊川竊佛說為己使問<lb/>
　釋氏入定道家數息曰他只要静則應接事物不差<lb/>
　孟子便也要存夜氣然而須是理㑹旦晝所為曰吾<lb/>
　儒何不效他恁地曰他開眼便依舊失了只是硬把<lb/>
<pb n="KR3a0059_WYG_036-52b"/>
　捉不如吾儒非禮勿視聽言動戒謹恐懼乎不睹不<lb/>
　聞敬以直内義以方外都一切悟後便作得偈頌悟<lb/>
　後所見雖同然亦有深淺問神者去知之一字衆妙<lb/>
　之門它也知得這知字之妙曰所以伊川說佛氏之<lb/>
　言近理謂此類也它也微見得這意思要籠絡這箇<lb/>
　道理只是他用處全差所以都間斷相接不著問其<lb/>
　所謂知正指此心之神明作用者否曰然問佛法如<lb/>
　何是以利心求曰要求清淨寂滅超脫世界是求一<lb/>
<pb n="KR3a0059_WYG_036-53a"/>
　身利便又曰自伊洛君子之沒諸公亦多聞闢佛氏<lb/>
　矣然竟說他不下者未知其失之要領耳釋氏自謂<lb/>
　識心見性然其所以不可推行者何哉為其於性與<lb/>
　用分為兩截也聖人之道只是率性凡修道之教無<lb/>
　不本於此故雖功用充塞天地而未有出於性之外<lb/>
　者釋氏非不見性及到作用處則曰無所不可為故<lb/>
　棄君背父無所不至者由其性與用不相管也又曰<lb/>
　天命之謂性是空無一法耶為萬理畢具邪若空則<lb/>
<pb n="KR3a0059_WYG_036-53b"/>
　浮屠勝實則儒者是又曰儒釋不同彼見得心空而<lb/>
　無理此見得心雖空而萬理咸備又曰又云某年十<lb/>
　五六時亦甞學禪一日在劉病翁坐㑹一僧與之語<lb/>
　僧退為病翁言某亦理㑹得箇昭昭靈靈厎禪某聞<lb/>
　之意其便有妙處遂往問之見其說亦好後見李先<lb/>
　生告之先生但云不是再三質問則曰且看聖賢言<lb/>
　議遂取聖人書讀之一日復一日覺得聖人言語漸<lb/>
　漸有味却且看釋氏說漸漸破綻罅漏日出<lb/>
<pb n="KR3a0059_WYG_036-54a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0059_WYG_036-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西山讀書記卷三十六<lb/>
</p>
<p>
</p>
  </div>
</body>
</text>
</TEI>
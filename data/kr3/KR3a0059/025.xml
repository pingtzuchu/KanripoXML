<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西山讀書記卷二十五<lb/>
                </head>
    <p>
<pb n="KR3a0059_WYG_025-1a"/>
欽定四庫全書薈要<lb/>
　西山讀書記卷二十五<lb/>
　　　　　　　　　　　　宋　真德秀　撰<lb/>
　　　讀書之序<lb/>
中庸辟如行逺必自邇辟如登髙必自卑<lb/>
程子曰初學入徳之門無如大學其它莫如論語孟子<lb/>
又曰學者且先讀語孟更讀一經然後㸔春秋先識得<lb/>
箇義理方可㸔春秋以何為凖無如中庸<lb/>
<pb n="KR3a0059_WYG_025-1b"/>
　朱子亦曰先㸔大學次語孟次中庸果然下工夫句<lb/>
　句字字涵泳切已㸔得透徹一生受用不盡只怕人<lb/>
　不下工夫雖多讀古人書無益書止是明得道理却<lb/>
　要人做出書中所說聖賢工夫來若果看此數書它<lb/>
　書可見而决矣又曰大學者中庸之户庭中庸者大<lb/>
　學之閫奥又曰學問須以大學為先論語孟子次中<lb/>
　庸中庸工夫宻規模大又曰論孟中庸待大學通貫<lb/>
　浹洽無可得㸔後方㸔乃佳又曰為學之序為已而<lb/>
<pb n="KR3a0059_WYG_025-2a"/>
　後可以及人逹理然後可以制事故程子教人先讀<lb/>
　語孟次及諸經然後觀史其序不可亂也若恐其徒<lb/>
　務空言但當就論孟經書中教以躬行之意庻不相<lb/>
　逺至於左氏奏䟽之言則皆時事利害而非學者切<lb/>
　身之急務也其為空言亦益甚矣而欲使之從事其<lb/>
　間而得躬行之實不亦背馳之甚乎○按此荅東萊<lb/>
　書時東萊方令學者讀左氏及諸賢奏䟽又曰讀大<lb/>
　學語孟中庸四書然後㸔詩書禮易與春秋皆未易<lb/>
<pb n="KR3a0059_WYG_025-2b"/>
　㸔又曰孟子曰博學而詳說之將以反說約也故必<lb/>
　先觀論孟大學中庸以考聖賢之意讀史以考存亡<lb/>
　治亂之迹讀諸子百家以見其駁雜之病其節目自<lb/>
　有次序不可以越過近日學者欲約而不於博求之<lb/>
　不知不求於博何以考騐其約又有專於博上求之<lb/>
　而不反其約今日考一制度明日又考一制度空於<lb/>
　無用處作工夫其病又甚於約而不博者○以上論<lb/>
　讀書之序<lb/>
<pb n="KR3a0059_WYG_025-3a"/>
　　　讀書之法<lb/>
程子曰經所以載道也器所以適用也學經而不知道<lb/>
治器而不適用奚益哉<lb/>
　又曰聖人之道坦如大路學者病不得其門耳得其<lb/>
　門無逺之不可到也求入其門不由於經乎今之治<lb/>
　經者亦衆矣然而買櫝還珠之蔽人人皆是經所以<lb/>
　載道也誦其言辭解其訓詁而不及道乃無用之糟<lb/>
　粕耳覬足下由經以求道勉之又勉異日見卓爾有<lb/>
<pb n="KR3a0059_WYG_025-3b"/>
　立於前然後不知手之舞而足之蹈不加勉而不能<lb/>
　自止矣○按此伊川與人帖也<lb/>
若不能存養只是說話<lb/>
　延平李氏曰讀書者知其所言莫非吾事而即吾身<lb/>
　以求之則凡聖賢所至而吾未至者皆可勉而進矣<lb/>
　若直以文字求之悅其詞義以資誦說其不為玩物<lb/>
　䘮志者幾希朱子亦曰學須做自家底便見切已今<lb/>
　人讀書只要科舉用已及第則為雜文用其髙者則<lb/>
<pb n="KR3a0059_WYG_025-4a"/>
　為古文用皆做外靣㸔又曰人惟有私意聖賢所以<lb/>
　留千言萬語以掃滌人私意又曰學者當以聖賢之<lb/>
　言反求諸身一一體察或人請諸經之疑先生既答<lb/>
　之復曰今雖盡與公說公盡曉得不於自家心地上<lb/>
　做工夫亦不濟事又曰讀書不可只專就紙上求理<lb/>
　義須反來就自家身上推䆒秦漢以後無人說到此<lb/>
　亦只是一向去書册上求不就自家身上理㑹自家<lb/>
　見未到聖人先説在那裏自家只借他言語來就身<lb/>
<pb n="KR3a0059_WYG_025-4b"/>
　上推䆒始得又曰開卷便有與聖賢不相似處豈可<lb/>
　不自鞭䇿又曰讀書無為己之意只欲以資口耳作<lb/>
　文字即意思浮淺㸔它義理不出又曰聖人言語須<lb/>
　是實體於身灼然行得方是讀書豈可以言語解過<lb/>
　一遍便休又曰孟子言學問之道惟在求其放心而<lb/>
　程子所言心要在腔子裏今一向耽着文字令此心<lb/>
　全體都奔在册子上更不知有已便是箇無知覺不<lb/>
　識痛癢之人雖讀得書亦何益於吾事耶<lb/>
<pb n="KR3a0059_WYG_025-5a"/>
尹焞問為學之方曰為學須是讀書觀書不必多要知<lb/>
其約多觀而不知其約書肆耳須是將聖人言語玩味<lb/>
入心記著然後力去行之自有所得<lb/>
　某緣少時讀書貪多如今多忘了又曰讀書要玩味<lb/>
　○朱子亦曰讀書着玩味方見得義理從文字中迸<lb/>
　出又曰博雜極害事伯恭曰前只向雜博處用功却<lb/>
　於要約處不曽子細研䆒如閫範之作指意極佳然<lb/>
　讀書只如此亦有何意味耶先逹所以深懲玩物䘮<lb/>
<pb n="KR3a0059_WYG_025-5b"/>
　志之弊者正為是耳范醇夫一生作此等功夫想見<lb/>
　將聖賢之言却只忙中草草㸔過抄節一畨便是事<lb/>
　了元不曽子細玩味所以從先生許乆見處全不精<lb/>
　明是豈不可戒也耶又曰講學貴於實見義理要在<lb/>
　熟讀精思潛心玩味不可貪多務得渉獵敷衍便為<lb/>
　䆒竟也又曰為學不可以不讀書而讀書之法又當<lb/>
　熟讀沈思反覆㴠泳銖積寸累乆自見功不惟理明<lb/>
　心亦自定若欲徒為渉臘而求此理之明又欲别求<lb/>
<pb n="KR3a0059_WYG_025-6a"/>
　方便以期此心之定其亦難矣又曰讀書須是將本<lb/>
　文熟讀且咀嚼有味若有理㑹不得處然後將注解<lb/>
　㸔方是有益又曰觀書静着心寛着意思沉?反覆<lb/>
　將乆自㑹曉得去又因說讀書云韓退之所謂沉?<lb/>
　乎訓義反覆乎句讀須有沉潛反覆之功方得又曰<lb/>
　觀書不可只觀𦂳要處閑慢處都要周匝若能沉?<lb/>
　專一㸔得文字只此便是治心養性之法<lb/>
凡觀書不可以相類泥其義<lb/>
<pb n="KR3a0059_WYG_025-6b"/>
　不爾則字字相梗當觀其文勢上下之意如充實之<lb/>
　謂美與詩之美不同○朱子亦曰凡讀書須㸔上下<lb/>
　之意是如何不可泥㸔一字如揚子於仁也柔於義<lb/>
　也剛到易中又將剛來配仁柔來配義如孟子學不<lb/>
　厭智也教不倦仁也到中庸又謂成已仁也成物智<lb/>
　也此等須是各隨本文意㸔便自不相疑<lb/>
凡觀書先須曉其文義然後可求其意未有文義不曉<lb/>
而見意者也<lb/>
<pb n="KR3a0059_WYG_025-7a"/>
　又曰學者不泥文義又全背却速去理㑹文義者又<lb/>
　滯泥不通如子濯孺子為將之事孟子只取其不背<lb/>
　師之意人須就上面理㑹事君之道如何也又如萬<lb/>
　章問舜完廪浚井事孟子只答它大意人須要理浚<lb/>
　井如何出得來完廪又怎生下得來若此之學徒費<lb/>
　心力<lb/>
凡讀文字如七年一世百年之事皆當思其如何作為<lb/>
乃有益<lb/>
<pb n="KR3a0059_WYG_025-7b"/>
張子曰書以維持此心又曰讀書則此心常在<lb/>
　讀書少則無由考校得義精盖書以維持此心一時<lb/>
　放下則一時德性有懈讀書則此心常在不讀書則<lb/>
　終㸔義理不見書須成誦精思多在夜中或静坐得<lb/>
　之不記則思不起但通貫得大原後書亦易記所以<lb/>
　觀書者釋己之疑明己之未達每見每加新益則學<lb/>
　進矣於不疑處有疑方是進○朱子曰近與學者講<lb/>
　論尤覺横渠成誦之說最為㨗徑盖未論㸔得義理<lb/>
<pb n="KR3a0059_WYG_025-8a"/>
　如何且是收得此心有歸着處不至走作然亦須是<lb/>
　專一精研使一書通透爛熟都無記不起處方可别<lb/>
　換一書乃為有益○又云所讀之書經文注脚記得<lb/>
　首尾通貫浹洽方有可玩繹處不然泛觀雜論徒費<lb/>
　日用决無所益也<lb/>
學者信書且須信論語孟子詩書無舛雜禮雖雜出諸<lb/>
儒亦若無害義處如中庸大學出於聖門無可疑者禮<lb/>
記則是諸儒雜記<lb/>
<pb n="KR3a0059_WYG_025-8b"/>
　至如禮文不可不信己之言禮未必勝於諸儒如有<lb/>
　前後所出不同且闕之記有疑義亦且闕之就有道<lb/>
　而正焉<lb/>
六經須循環理㑹義理儘無窮待自家長得一格則又<lb/>
見得别如中庸文字輩直須句句理㑹過使其言互相<lb/>
發明<lb/>
　又曰某觀中庸義二十年每觀每有義已長得一格<lb/>
　六經循環年欲一觀觀書以静為心但只是物不入<lb/>
<pb n="KR3a0059_WYG_025-9a"/>
　心然人豈能常静須有以制其亂<lb/>
書多閱而好忘者只為理未精耳<lb/>
　理精則須記了無去處也仲尼一以貫之盖只着一<lb/>
　義理都貫却<lb/>
楊氏曰六經之義驗之於心而然施之行事而順然後<lb/>
為得<lb/>
　驗之於心而不然施之於行事而未順則非所謂經<lb/>
　義今之治經者工無用之文徼幸科第而已果何益<lb/>
<pb n="KR3a0059_WYG_025-9b"/>
　哉<lb/>
以身體之以心驗之從容嘿㑹於燕閒静一之中超然<lb/>
自得於書言象之表<lb/>
　語仲素曰某嘗有數句教學者讀書之法云云又與<lb/>
　人書曰至道之歸固非筆舌能盡也要以身體之云<lb/>
　云則庻乎其至矣反是皆口耳誦數之學也<lb/>
讀書須先㸔古人立意所發明者何事不可只於言上<lb/>
求之<lb/>
<pb n="KR3a0059_WYG_025-10a"/>
　如萬章問象日以殺舜為事孟子答舜所以處之之<lb/>
　道其意在説聖人無偽此則不可不知若從枝葉上<lb/>
　理㑹如象欲使二嫂治朕棲之語此豈可信堯在上<lb/>
　豈容有此<lb/>
學者須有所疑乃能進德然須用力深方有疑今之士<lb/>
讀書為學盖自以為無可疑者故其學莫能相尚<lb/>
　如孔子門人所疑皆後世所謂不必疑者也子貢問<lb/>
　政子曰足食足兵民信之矣子貢疑所可去答之以<lb/>
<pb n="KR3a0059_WYG_025-10b"/>
　去兵於食與信猶有疑焉故能發孔子民無信不立<lb/>
　之說若今人問政使之足食足兵何疑之有樊遲問<lb/>
　仁子曰愛人問知子曰知人是甚明白而遲猶曰未<lb/>
　達故孔子以舉直錯諸枉能使枉者直教之由是而<lb/>
　行之於智之道不其庻矣乎然遲退而見子夏猶申<lb/>
　問舉直錯諸枉之義於是又得舜舉臯陶湯舉伊尹<lb/>
　之事為證故仁智兼盡其説如使今之學者方得其<lb/>
　初問之荅便不復疑矣盖嘗謂古人以為疑者今人<lb/>
<pb n="KR3a0059_WYG_025-11a"/>
　不知疑也學何以進又曰讀書須有疑然後能進今<lb/>
　人讀書元不知疑所以不及古人如子夏問巧笑倩<lb/>
　兮美目盼兮直推至於禮後問宰我於三年之䘮猶<lb/>
　有疑問何也曰此其所以為宰我也凡學於孔子者<lb/>
　皆欲窮䆒到無疑處方已三年之䘮在他人於此不<lb/>
　敢發言宰我疑以朞斷故必求質於聖人雖被深責<lb/>
　所不辭也○西山李氏曰學者讀書須是於無味處<lb/>
　當致思焉至於群疑並興寢食俱廢乃能驟進朱子<lb/>
<pb n="KR3a0059_WYG_025-11b"/>
　曰驟進二字最下得好須是如此若進得些子或進<lb/>
　或退若存若亡不濟事如用兵相戰爭得些兒小子<lb/>
　一二十里地也不濟事須大㨗一畨方是善勝為學<lb/>
　之要亦是如此又曰讀書無疑者須教有疑有疑者<lb/>
　却要無疑到這裏方是長進又曰讀書始讀未知有<lb/>
　疑其次則漸漸有疑中則節節是疑過了這一畨後<lb/>
　疑漸漸减以至融㑹貫通都無疑方始是學<lb/>
延平李氏嘗語問者曰講學切在深濳縝宻然後氣味<lb/>
<pb n="KR3a0059_WYG_025-12a"/>
深長蹊徑不差若概以理一而不察夫分之殊此學者<lb/>
所以流於疑似亂真之説而不自知也<lb/>
朱子教人讀書之法有曰正身危坐緩視㣲吟虚心涵<lb/>
咏切己省察<lb/>
又曰立志不定如何讀書<lb/>
　又曰人要讀書須是先收拾身心令稍安静然後開<lb/>
　卷方有所益若只如此馳騖紛擾則方寸之間自與<lb/>
　道理全不相近如何㸔得文字今亦不必多言但且<lb/>
<pb n="KR3a0059_WYG_025-12b"/>
　閉門端坐半月十日却來觀書自當信此言之不妄<lb/>
　也又曰今世之人心不在軀殻裏如何讀得聖人之<lb/>
　書又曰昔陳烈先生苦無記性一日讀孟子學問之<lb/>
　道無他求其放心而已矣忽悟曰我心不曽收得如<lb/>
　何記得書遂閉門静坐百餘日以收放心却去讀書<lb/>
　遂一覧無遺又問讀書須是有精力或云亦須是聰<lb/>
　明先生曰雖有聰明亦須是静方運得精神縁静則<lb/>
　心虚道理方㸔得出又曰今人㸔文字多是以昏怠<lb/>
<pb n="KR3a0059_WYG_025-13a"/>
　去㸔所以不子細故學者且於静處收拾教意思在<lb/>
　裏然後虚心去㸔則其義理未有不明者也又曰讀<lb/>
　書閑暇宜於静室安坐庶幾心平氣和可以思索義<lb/>
　理又曰收歛精神方可商量讀書<lb/>
人常讀書庻幾可以管攝此心使之常存須是存心與<lb/>
讀書為一事方得<lb/>
　又曰觀書一舉兩得這邉又存得心那邉理又到又<lb/>
　曰本心䧟溺之乆義理浸灌未透且宜讀書窮理常<lb/>
<pb n="KR3a0059_WYG_025-13b"/>
　不間斷則物欲之心自不能勝而本心之義理自安<lb/>
　且固矣<lb/>
問讀諸經之法曰亦無法只是虗心平讀去<lb/>
　又曰㸔文字須是虗心莫先立己意又云虗心切己<lb/>
　虗心則見道理明切己自然要體認得出又答學者<lb/>
　曰所喻讀書未能有疑此初學之通患盖縁平日讀<lb/>
　書只為科舉之計貪多務得不暇子細慣得意思長<lb/>
　時忙廹今當以此為戒洗滌净盡别立規模將合㸔<lb/>
<pb n="KR3a0059_WYG_025-14a"/>
　文字擇其尤精而最急者且㸔一書一日隨力㸔一<lb/>
　兩段俟一段已曉方換一段一書皆畢方換一書先<lb/>
　要虗心平氣熟讀精思令一字一句皆有下落諸家<lb/>
　注解一一通貫然後可以較其是非以求聖賢之本<lb/>
　意雖已得之亦更反復玩味令其義理浹洽於中淪<lb/>
　肌浹髓然後乃可言學耳又曰讀書須虚心静慮依<lb/>
　傍文義推尋句脉㸔定此句指意是説何事略用今<lb/>
　人言語襯貼替換一兩字説得古人意思出來先教<lb/>
<pb n="KR3a0059_WYG_025-14b"/>
　自家心裏分明歴落如與古人對面説話彼此對荅<lb/>
　無一言一字不相肯可此外别無閑雜説話方是得<lb/>
　箇入處若棄却本文肆為浮説都忘了從初因甚話<lb/>
　頭説得到此此最學者大病也又曰觀書當虗心平<lb/>
　氣以徐觀義理之所在如其可取雖世俗庸人之言<lb/>
　有所不廢如有可疑雖或傳以為聖賢之言亦須更<lb/>
　加審擇自然意味平和道理明白脚踏實地讀書之<lb/>
　法無它只是篤志虗心反復詳玩為有功耳近見學<lb/>
<pb n="KR3a0059_WYG_025-15a"/>
　者多是率然穿鑿便為定論或即信所傳聞不復稽<lb/>
　考所以日誦聖賢之書而不識聖賢之意其所誦説<lb/>
　只是㨿自家見識撰成爾如此豈復能有所進<lb/>
學者貪作工夫便㸔得義理不精<lb/>
　讀書須是子細逐句逐字要見去着若用工麤鹵不<lb/>
　務精思只道無可疑理㑹未到不知有疑爾譬如飲<lb/>
　食從容咀嚼其味必長大嚼大咽終不知味也又曰<lb/>
　讀書只恁逐段子細㸔積累去到一生讀多少書若<lb/>
<pb n="KR3a0059_WYG_025-15b"/>
　務貪多則反不曾讀得又曰其始也自謂百事能其<lb/>
　終也一事不能此言人讀書不專一而貪多廣閲之<lb/>
　弊也問通書云㸔雞雛可以觀仁如何曰既通道理<lb/>
　後這般箇乆乆自知之記曰善問者如攻堅木先其<lb/>
　易者而後其節目所以游先生問隂陽不測之謂神<lb/>
　而程子荅之曰公是揀難底問是疑後問故昨日與<lb/>
　公説讀書須㸔一句後又㸔一句讀一章後又讀一<lb/>
　章正如格物格一物後又格一物見這箇物事道理<lb/>
<pb n="KR3a0059_WYG_025-16a"/>
　既多則難者道理自然識得又曰知讀書有漸甚善<lb/>
　但亦須且讀一書先其近而易知者字字考驗句句<lb/>
　推詳上句了然後及下句前段了然後及後段乃能<lb/>
　真實該徧無所不通使自家意思與古聖賢冺然無<lb/>
　間乃為真讀書爾又曰㸔此一書且須專此一書便<lb/>
　待此邉冷如水那邉熱如火亦不可捨此而觀彼<lb/>
泛觀博取不若熟讀而精思又曰學者只是要熟工夫<lb/>
純一而已矣讀時熟玩味時熟<lb/>
<pb n="KR3a0059_WYG_025-16b"/>
　又曰書須熟讀所謂書只是一般然讀十遍時與讀<lb/>
　一遍時終别讀百遍時與讀十遍又自不同也又曰<lb/>
　讀書不精深只是不專一又曰讀書須純一如㸔了<lb/>
　一般未了又要涉一般都不濟事某向時讀書方讀上句<lb/>
　不知有下句讀上章不知有下章又曰讀論語如無<lb/>
　孟子讀前一段如無後一段不然方讀此又思彼擾擾<lb/>
　於中這般人不惟無得於書胷中如此做事全不得<lb/>
讀書須心在簡册上方可研䆒義理<lb/>
<pb n="KR3a0059_WYG_025-17a"/>
　本文云讀書須將心貼在書册上逐句逐字㸔得各<lb/>
　有着落方始好商量又曰㸔文字須此心在上靣若<lb/>
　心下不在便是不曾㸔相似所謂視之而不見聽之<lb/>
　而不聞問着心讀書有時半板前心在書上半板後<lb/>
　忽然思量它事口雖讀心自在别處如何得心只在<lb/>
　書上先生曰此最不可所謂不誠無物雖讀猶不讀<lb/>
　也又曰大凡讀書須是要身心都入在這一叚裏靣<lb/>
　更不問外靣有何事方見得一叚道理出如博學而<lb/>
<pb n="KR3a0059_WYG_025-17b"/>
　篤志切問而近思如何却説仁在其中盖自家能常<lb/>
　常存得此心莫教走作則理自然在其中今人却一<lb/>
　邊去㸔文字一邉去思量外事只是枉費了工夫不<lb/>
　如放下了文字待打疊教意思静了却去㸔<lb/>
又曰蓄之極則通<lb/>
　㸔文字且自用工夫先己切至方可舉所疑與朋友<lb/>
　講論假無朋友乆之亦能自見得盖蓄積者多忽然<lb/>
　爆開便自然通此所謂何天之衢亨也盖蓄極則通<lb/>
<pb n="KR3a0059_WYG_025-18a"/>
大凡讀書少㸔熟讀一也不必鑚研立説但反覆體驗<lb/>
二也埋頭理㑹不必求效三也三者學者當守此讀書<lb/>
須是徧布周滿某嘗以為寜詳毋略寜下毋高寜拙毋<lb/>
巧寜近毋逺<lb/>
古人文章大率平説而意自長觀書且須觀其平易正<lb/>
當處<lb/>
　又曰㸔文字且先㸔明白易曉者又曰觀書當平心<lb/>
　以觀之大抵㸔書不可穿鑿㸔從分明去處不可尋<lb/>
<pb n="KR3a0059_WYG_025-18b"/>
　從隠僻去處凡文字諸家説異同處最可觀熹舊日<lb/>
　讀書專於異同處觀之又曰凡㸔文字諸家説有異<lb/>
　同處最可觀謂如甲説如此且撏扯住甲窮盡其詞<lb/>
　乙説如此且撏扯住乙窮盡其詞兩家之説既盡又<lb/>
　參攷而窮究之必有一真是者出矣又曰學者觀書<lb/>
　病在只要向前不肯退歩㸔愈向前愈㸔得不分曉<lb/>
　不若退步却㸔得審大概病在執着不肯放下正如<lb/>
　聽訟心先有主張乙底意思便只見得甲底不是先<lb/>
<pb n="KR3a0059_WYG_025-19a"/>
　有主張甲底意思便只見乙底不是不若姑置甲乙<lb/>
　之説徐徐觀之方能辨其曲直<lb/>
學者有二患一是自主己意一是有先入之説<lb/>
　本文云横渠言濯去舊見以來新意此説甚當若不<lb/>
　濯去舊見何處得新意來今學者有二種病一是主<lb/>
　自家意思一是舊有先入之説雖欲擺脱亦被他自<lb/>
　來相尋又曰讀書若有所見未必便是不可便執着<lb/>
　且放在一邉益更讀書以來新見若執着一見到此<lb/>
<pb n="KR3a0059_WYG_025-19b"/>
　心便被此見遮蔽了譬如一片凈㓗田地若上靣纔<lb/>
　安一物便須有遮蔽了處聖人七通八逹事事説到<lb/>
　極致處學者須是多讀書使互相發明事事窮到極<lb/>
　致處所謂本諸身徴諸庻民考諸三王而不繆建諸<lb/>
　天地而不悖質諸鬼神而無疑百世以俟聖人而不<lb/>
　惑直到這個田地方是語云執德不𢎞易云寛以居<lb/>
　之聖人多説個廣大寛大之意學者要須體之<lb/>
讀書不可不先立一程限如農之有畔為學亦然<lb/>
<pb n="KR3a0059_WYG_025-20a"/>
　又曰嚴立功程寛着意思乆之自當有味不可求欲<lb/>
　速之功也<lb/>
觀書當㸔大意又㸔句語中何字是切要<lb/>
　孟子謂仁義禮智根於心只根字甚有意如此用心<lb/>
　義理自出<lb/>
文字大節目痛理㑹三五處後當迎刄而解學者之患<lb/>
在於輕浮不沉着痛快<lb/>
為學者計當就日用間致其下學之功讀書窮理則細<lb/>
<pb n="KR3a0059_WYG_025-20b"/>
立課程耐煩着實而勿速解操存持守則隨時隨處省<lb/>
覺收歛而勿計近功<lb/>
　全文云人無英氣固安於卑陋而不足以語上其或<lb/>
　有之而無以制之則又反為所使而不肯遜志于學<lb/>
　此學者之通患所以古人設教自洒掃應對進退之<lb/>
　節禮樂射御書數之文必皆使之抑心下首以從事<lb/>
　於其間而不敢忽然後可以消磨其飛揚倔强之氣<lb/>
　而為入德之階今既皆無此矣則唯有讀書一事尚<lb/>
<pb n="KR3a0059_WYG_025-21a"/>
　可以為攝伏身心之助然不知循序而致謹焉則亦<lb/>
　未有益也故今為學者計云云如此積累做得三五<lb/>
　年工夫庻幾心意漸馴根本粗立而有可㨿之地不<lb/>
　然終恐為氣所使而不得有所就也<lb/>
或問左傳疑義曰子不求之於六經語孟之中而用功<lb/>
於左傳有甚義理縱有能幾何<lb/>
　只㸔聖人所説無不是這個大本如云天高地下萬<lb/>
　物散殊而禮制行矣流而不息合同而化而樂興焉<lb/>
<pb n="KR3a0059_WYG_025-21b"/>
　不然子思何故説個天命之謂性率性之謂道脩道<lb/>
　之謂教此三句是怎生如此説是乃天地萬物之大<lb/>
　本大根萬化皆從此出人若能體察得力見得聖賢<lb/>
　所説道理皆從自己胷中流出不假他求又曰人須<lb/>
　是於這大原本上㸔得透自然胷中開闊見世間事<lb/>
　皆𤨏𤨏不足道矣<lb/>
理明後雖讀申韓書亦有得<lb/>
尹氏門人有言尹和靖教學者云耳順心得如誦己言<lb/>
<pb n="KR3a0059_WYG_025-22a"/>
用功既至誦聖賢言語即已言語<lb/>
觀書當如猛將用兵酷吏治獄<lb/>
　直是鏖戰一陳直到推䆒到底始得○又按朱子教<lb/>
　人讀書有曰讀書已是第二義盖人之生道理合下<lb/>
　皆完具所以要讀書者是未曽經歴見得許多聖人<lb/>
　是經歴見得許多所以冩在世上與人㸔而今讀書<lb/>
　只是要見得許多道理及理㑹得了又皆是自家合<lb/>
　下元有底不是外靣旋添得來又曰讀書如理亂髪<lb/>
<pb n="KR3a0059_WYG_025-22b"/>
　理髮須逐條理教條直又曰讀書須逐句逐字理㑹<lb/>
　教通透又曰㸔文字且逐條㸔多是一事不須牽合<lb/>
　問孟子言羞惡之心義之端也又曰義之實從兄是<lb/>
　也不知羞惡與從兄之意如何相似曰不要如此㸔<lb/>
　且理會一處上義理教通透了方可别看如今理㑹<lb/>
　一處未得却又牽一處來滚同説着少間愈無理㑹<lb/>
　處聖賢說話各有指歸且與他逐句逐字上理㑹將<lb/>
　去又曰讀書須細㸔見意思通融後都不見注解但<lb/>
<pb n="KR3a0059_WYG_025-23a"/>
　見有正經幾個字方好又曰讀書理㑹得通徹是當<lb/>
　了則終生更不用再理㑹後靣只須把出來温尋㴠<lb/>
　泳若不逐件理㑹則雖讀到老依舊是生底如不曾<lb/>
　讀一般○曾裘父詩話中載東坡教人讀書小簡先<lb/>
　生取以示學者曰讀書要當如是按裘父詩話載東<lb/>
　坡與王郎書云少年為學者每一書皆作數次讀之<lb/>
　富如入海百貨皆有人之精力不能兼收盡取但得<lb/>
　其所欲求者爾故願學者每次作一意求之如欲求<lb/>
<pb n="KR3a0059_WYG_025-23b"/>
　古今興亡治亂聖賢作用且只作此意求之勿生餘<lb/>
　念又别作一次求事迹文物之類亦如之他皆倣此<lb/>
　若學成八靣受敵與涉獵者不可同日而語又山谷<lb/>
　與李幾仲帖云不審諸經諸史何者最熟大率學者<lb/>
　喜博而常病不精汎濫百書不若精於一也有餘力<lb/>
　然後及諸書則渉獵諸篇亦得其精盖以我觀書則<lb/>
　處處得益以書博我則釋卷而茫然先生深喜之以<lb/>
　為有補於學者<lb/>
<pb n="KR3a0059_WYG_025-24a"/>
南軒張氏讀書樓之銘曰洪惟元聖研幾極深出言為<lb/>
經以逹天心天心煌煌聖謨洋洋有赫其傳惠我無疆<lb/>
嗟哉學子生乎千載孰謂聖逺遺經猶在孰不讀書而<lb/>
昧厥㫖章句是鑿文采是事矧其所懐惟以禄利茫乎<lb/>
四馳其曷予塈嗟哉學子當知讀書匪有所為惟求厥<lb/>
初厥初惟何爾所固然因書而發爾知其全維誦維歌<lb/>
維䆒維復維以泳游勿肆勿梏維平乃心以㑹其理切<lb/>
于乃躬以察以體積功既深有燁其明逈然意表大體<lb/>
<pb n="KR3a0059_WYG_025-24b"/>
斯呈聖豈予欺實發予機俾予自知以永于為若火始<lb/>
然若泉始逹推之自茲進孰予遏若登泰山益髙益崇<lb/>
維理無形維經無窮嗟哉學子盍敬念茲以是讀書則<lb/>
或庻幾<lb/>
　以上論讀書之法○又元城劉氏嘗舉司馬公讀三<lb/>
　國志曹操遺令事以語客客曰非温公識見不能及<lb/>
　此劉氏曰此無他也乃一誠字爾老先生讀書必具<lb/>
　衣冠正坐莊色不敢懈怠惟以誠意讀之誠之者可<lb/>
<pb n="KR3a0059_WYG_025-25a"/>
　以開金石况此虚偽之事一㸔即解散也○愚按朱<lb/>
　子歛襟危坐即此意故附見焉<lb/>
程子曰聖人之言其逺如天其近如地<lb/>
　上文云凡解文字坦易其心自見理理只是人理甚<lb/>
　分明如一條平坦路道詩曰周道如砥其直如矢此<lb/>
　之謂也或曰聖人之言恐不可以淺近㸔曰聖人之<lb/>
　言自有近處自有深逺處如近處乍生强要鑿教深<lb/>
　逺楊子曰聖人之言逺如天賢人之言近如地某與<lb/>
<pb n="KR3a0059_WYG_025-25b"/>
　改之云云朱子亦曰聖賢之言有髙逺處有平實處<lb/>
　又曰今之談經者徃徃有四者之病本卑也而抗之<lb/>
　使髙本淺也而鑿之使深本近也而推之使逺本明<lb/>
　也而必使至於晦此今日談經之大患又曰聖賢立<lb/>
　言本自平易而平易之中其㫖無窮今必推之使髙<lb/>
　鑿之使深是未必真能髙深而固已離其本指䘮其<lb/>
　平易無窮之味矣<lb/>
解經不同無害但要切處不可不同<lb/>
<pb n="KR3a0059_WYG_025-26a"/>
好著書則多言多言則害道<lb/>
　程子勸楊時勿好著書云云學者要當察此<lb/>
楊氏曰解經欲得理通而語簡<lb/>
　舊嘗解易簡而天下之理得云行其所無事不亦易<lb/>
　乎一以貫之不亦簡乎如是則天下之理得矣又言<lb/>
　行其所無事一以貫之方是一個自然之理<lb/>
朱子曰解經但可畧釋文義名物而使學者自求之乃<lb/>
為有益<lb/>
<pb n="KR3a0059_WYG_025-26b"/>
　先生謂南軒孟子解文不過數語而所解者文過數<lb/>
　倍將使學者求經而先坐困於吾説非先賢談經之<lb/>
　體且如易傳已為太詳然必先釋字義次釋文義然<lb/>
　後推本而索言之其淺深近逺詳宻有序不如是之<lb/>
　忽遽繁雜也云云<lb/>
漢儒善説經不過只説訓詁使人以此玩索經文訓詁<lb/>
經文不相離異只作一道㸔直是意味深長<lb/>
　先生謂近世説經者多是推衍文義自做一片文字<lb/>
<pb n="KR3a0059_WYG_025-27a"/>
　非惟屋下架屋説得意味淡薄且是使人㸔者將註<lb/>
　與經作兩項工夫做了下稍㸔得支離至於本㫖全<lb/>
　不相照云云<lb/>
經書有不可解處只得闕若一向去解便是繆處<lb/>
讀書先有立説之心此念已外馳矣<lb/>
解經當如破的<lb/>
　以上論解經之法○自易要指至此皆格物致知之<lb/>
　事程子所謂讀書講明義理者也故以為廣大學之<lb/>
<pb n="KR3a0059_WYG_025-27b"/>
　首<lb/>
　　　　右廣大學之一<lb/>
語子謂子産有君子之道四焉其行已也恭其事上也<lb/>
敬其養民也惠其使民也義<lb/>
　朱子曰子産鄭大夫公孫僑恭謙遜也敬謹恪也惠<lb/>
　愛利也使民義如都鄙有章上下有服田有封洫廬<lb/>
　井有伍之類○呉氏曰數其事而責之者其所善者<lb/>
　多也臧文仲不仁者三不知者三是也數其事而稱<lb/>
<pb n="KR3a0059_WYG_025-28a"/>
　之者猶有所未至也子産有君子之道四焉是也今<lb/>
　或以一言盖一人一事盖一時皆非也或問是四事<lb/>
　者亦有序耶曰行已恭則其事上也敬非有容悦之<lb/>
　私意于民惠後使之以義焉則民雖勞而不怨矣○<lb/>
　問子産莫短於才否曰孔子稱之如此安得短於材<lb/>
　而為政不專於寛有非理者須以法治之孟子所言<lb/>
　惠不知為政盖指其一耳○南軒曰子産此四者為<lb/>
　得君子之道然君子之道其目亦多矣子産有此四<lb/>
<pb n="KR3a0059_WYG_025-28b"/>
　者而已其它固未盡得也聖人與人為善故特舉其<lb/>
　所長焉<lb/>
子曰伯夷叔齊不念舊惡怨是用希<lb/>
　伯夷叔齊孤竹君之二子孟子稱其不立於惡人之<lb/>
　朝不與惡人言與鄉人立其冠不正望望然去之若<lb/>
　將凂焉其介如此宜若無所容矣然其所惡之人能<lb/>
　改即止故人亦不甚怨之也○程子曰不念舊惡此<lb/>
　清者之量又曰二子之心非夫子孰能知之○或問<lb/>
<pb n="KR3a0059_WYG_025-29a"/>
　夷齊之有舊惡何也曰蘇氏盖嘗言之然無所考未<lb/>
　敢斷以為必然也蘇氏曰夷齊之事逺矣傳失其辭<lb/>
　意其出也父子之間有間言焉若申生之事與不若<lb/>
　是則又何惡之可念哉○問云云曰此與不遷怒相<lb/>
　似其所惡者因其人之可惡惡之而所惡不在我及<lb/>
　其能改又只見它善處聖賢之心皆是如此○南軒<lb/>
　曰以夷齊平日之節觀之疑其狹隘而不容矣今夫<lb/>
　子乃稱之如此何其宏裕也盖於其所為亦安夫天<lb/>
<pb n="KR3a0059_WYG_025-29b"/>
　理之所當然而其胷中休休然初無一毫間於其間<lb/>
　也若有一毫介於其間則是私意之所執而豈夷齊<lb/>
　之心哉味夫子此言庻幾可以識之矣怨是用希者<lb/>
　己無所怨於人而人亦無所怨於己也<lb/>
子曰孰謂㣲生髙直或乞醯焉乞諸其鄰而與之<lb/>
　朱子曰㣲生姓髙名魯人素有直名者醯醋也人來<lb/>
　乞時其家無有故乞諸鄰家以與之夫子言此譏其<lb/>
　曲意狥物掠美市恩不得為直也○程子曰㣲生髙<lb/>
<pb n="KR3a0059_WYG_025-30a"/>
　所枉雖小害直為大范氏曰是曰是非曰非有謂有<lb/>
　無謂無曰直聖人觀人於其一介之取予而千駟萬<lb/>
　鐘從可知焉故以微事斷之所以教人不可不謹也<lb/>
　○或問微生乞醯之説或有謂直非中庸之行微生<lb/>
　之事夫子盖美之者然乎曰為是説者新則新矣然<lb/>
　即其言以觀之有以知其無正大之情也夫醯非難<lb/>
　得之物或乞於我而我無之則直答以無而已彼將<lb/>
　去而求之它人豈患其不得哉設其有急難之用而<lb/>
<pb n="KR3a0059_WYG_025-30b"/>
　不知可得之處則告之可也求之而不得焉則往助<lb/>
　其求可也今微生高之乞諸鄰也必不告以求之之<lb/>
　意其與之也必不告以得之之所其掠美行私左右<lb/>
　異態如此夫子尚何美之云哉善乎沂國王文正公<lb/>
　之言曰恩欲已出怨使誰當至哉斯言其亦異乎微<lb/>
　生之用心矣且直之為言自古聖賢未有以為非美<lb/>
　德者特惡其過而失於較計而己今槩以直為非中<lb/>
　庸之行吾不知其何取而為斯言耶然則斯人之所<lb/>
<pb n="KR3a0059_WYG_025-31a"/>
　謂中庸者乃胡廣之中庸而非子思之中庸必矣○<lb/>
　問張子韶説乞醯不是不直曰此無它只是要人回<lb/>
　互委曲以為直爾此鄉原之漸不可不謹○南軒曰<lb/>
　順理之謂直計較作為有纎毫之枉則害於直矣故<lb/>
　夫子舉此以明直之理<lb/>
子曰巧言令色足恭左丘明恥之丘亦恥之匿怨而友<lb/>
其人左丘明恥之丘亦恥之<lb/>
　朱子曰足過也程子曰左丘明古之聞人也謝氏曰<lb/>
<pb n="KR3a0059_WYG_025-31b"/>
　二者之可恥有甚於穿窬也左丘明耻之其所養可<lb/>
　知矣夫子自言丘亦恥之盖竊比老彭之意又以深<lb/>
　戒學者使察乎此而立心以直也○或問左丘明非<lb/>
　傳春秋者耶曰未可知也啖趙陸氏辨之於纂例詳<lb/>
　矣先友鄧著作考之氏姓書曰此人盖左丘姓而明<lb/>
　名傳春秋者乃左氏耳鄧名世字元亞云○足是加<lb/>
　添之意能恭則禮已盡矣若又去上靣添些便是私<lb/>
　欲○巧言令色足恭與匿怨皆不誠實者也人而不<lb/>
<pb n="KR3a0059_WYG_025-32a"/>
　誠實何所不至所以可恥與上文乞醯之義相似○<lb/>
　南軒曰是在衆人習以為常而未知為耻惟君子學<lb/>
　以為己不忍須臾自欺故以為耻焉觀諸此則丘明<lb/>
　為人誠實可知言已亦恥之以明丘明所恥之為得<lb/>
　又可以味聖人與人為善其辭氣温厚如此<lb/>
子曰孟之反不伐奔而殿將入門䇿其馬曰非敢後也<lb/>
馬不進也<lb/>
　朱子曰孟之反魯大夫名側胡氏曰反即莊周所稱<lb/>
<pb n="KR3a0059_WYG_025-32b"/>
　孟子反者是也伐誇功也奔敗走也軍後曰殿䇿鞭<lb/>
　也戰敗而還以後為功反奔而殿故以此言自揜其<lb/>
　功也事在哀公十一年○謝氏曰人能操無欲上人<lb/>
　之心則人欲日消天理日明而凡可以矜己誇人者<lb/>
　皆無足道矣然不知學者欲上人之心無時而忘也<lb/>
　若孟之反可以為法矣○南軒曰為學之害矜伐居<lb/>
　多聖人取孟之反所以教門人也<lb/>
子謂衛公子荆善居室始有曰茍合矣少有曰茍完矣<lb/>
<pb n="KR3a0059_WYG_025-33a"/>
富有曰茍美矣<lb/>
　朱子曰荆衛大夫茍聊且粗畧之意合聚也完備也<lb/>
　言其循序而有節不以欲速盡美累其心○楊氏曰<lb/>
　務為全美則累物而驕吝之心生公子荆皆曰茍而<lb/>
　已則不以外物為心其欲易足故也○或問八章之<lb/>
　説曰胡氏之説為備胡氏曰自合進而完自完進而<lb/>
　美非善乎其事不能彌光於前而公子荆知此非所<lb/>
　存心者直謂之茍且而已既見其不以殖産自能又<lb/>
<pb n="KR3a0059_WYG_025-33b"/>
　見其不以多財自累富而無驕滿而弗溢非賢而能<lb/>
　之乎此可為居室之法<lb/>
或問子産子曰惠人也<lb/>
　朱子曰子産之政不專於寛然其心則一以愛人為<lb/>
　主故孔子以為惠人盖舉其重而言也<lb/>
問子西曰彼哉彼哉<lb/>
　子西楚公子申能遜楚國立昭王而改紀其政亦賢<lb/>
　大夫也然不能革其僭王之號昭王欲用孔子又沮<lb/>
<pb n="KR3a0059_WYG_025-34a"/>
　止之其後卒召白公以致禍亂則其為人可知矣彼<lb/>
　哉者外之之詞<lb/>
問管仲曰人也奪伯氏駢邑三百飯䟽食沒齒無怨言<lb/>
　人也猶言此人也伯氏齊大夫駢邑地名齒年也盖<lb/>
　桓公奪伯氏之邑以與管仲伯氏自知己罪而心服<lb/>
　管仲之功故窮約以終身而無怨言荀卿所謂與之<lb/>
　書社三百而富人莫之敢拒者即此事也○或問管<lb/>
　仲子産孰優曰管仲之德不勝其才子産之才不勝<lb/>
<pb n="KR3a0059_WYG_025-34b"/>
　其德然於聖人之學則概乎其未有聞也○或問十<lb/>
　章之説曰胡氏之説為詳胡氏曰鄭小國也介乎晉<lb/>
　楚子産為政黜汰侈崇恭儉作封洫鑄刑書惜幣爭<lb/>
　承皆以豊財足用禁奸保民其用法雖深為政雖嚴<lb/>
　而卒歸於愛故夫子以惠人蔽之及其卒也聞之出<lb/>
　涕而曰古之遺愛也然孟子以為惠而不知為政禮<lb/>
　記以為能食民而不能教者盖先王之政之教子産<lb/>
　誠有所未及也諸家皆不論子西為何人獨呉氏為<lb/>
<pb n="KR3a0059_WYG_025-35a"/>
　能考之呉氏曰當時有三子西鄭駟夏楚宜申公子<lb/>
　申也駟夏未嘗當國無大可稱宜申謀亂被誅相去<lb/>
　又逺宜皆所不論者獨公子申與孔子同時又讓國<lb/>
　昭王欲用孔子而子西止之其後又召白公以致楚<lb/>
　亂則其為人可知矣○問管仲人也范楊皆以為盡<lb/>
　人道如何曰恐未然古注謂猶詩言所謂伊人莊子<lb/>
　所謂之人也若作盡人道説除管仲是個人他人便<lb/>
　不是人管仲也未盡得人道在○愚按古注范楊之<lb/>
<pb n="KR3a0059_WYG_025-35b"/>
　説皆似未安意人字之上猶有一字若子産惠人之<lb/>
　類而逸之與<lb/>
子曰孟公綽為趙魏老則優不可以為滕薛大夫<lb/>
　朱子曰公綽魯大夫趙魏晉卿之家老家臣之長大<lb/>
　家勢重而無諸侯之事家老望尊而無官守之責優<lb/>
　有餘也滕薛二國名大夫任國政者滕薛國小政煩<lb/>
　大夫位髙責重然則公綽盖亷静寡欲而短於才者<lb/>
　也○楊氏曰知之弗豫枉其才而用之則為棄人矣<lb/>
<pb n="KR3a0059_WYG_025-36a"/>
　此君子所以患不知人也言此則孔子之用人可知<lb/>
　矣○南軒曰老者行義為人所尊之稱趙魏老當時<lb/>
　號為家事治者公綽之不欲其德可取也故以為趙<lb/>
　魏老則優若滕薛則小國也大夫之職煩勞意者公<lb/>
　綽之才有所不足故不可為耳大抵用人之方貴在<lb/>
　處之得其當而已○黄氏曰君子不器則無施而不<lb/>
　可也未至於不器則各有所長而不能相通世之議<lb/>
　論人物者但見其長厚則曰此賢也然賢而不能任<lb/>
<pb n="KR3a0059_WYG_025-36b"/>
　事則亦未足為全德夫子之於公綽云云其言可謂<lb/>
　公且平矣<lb/>
子問公叔文子於公明賈曰信乎夫子不言不笑不取<lb/>
乎<lb/>
　朱子曰公叔文子衛大夫公孫枝也公明姓賈名亦<lb/>
　衛人文子為人其詳不可知然必亷静之士故當時<lb/>
　以三者稱之<lb/>
公明賈對曰以告者過也夫子時然後言人不厭其言<lb/>
<pb n="KR3a0059_WYG_025-37a"/>
樂然後笑人不厭其笑義然後取人不厭其取子曰其<lb/>
然豈其然乎<lb/>
　厭者苦其多而惡之之辭事適其可則人不厭而不<lb/>
　覺其有是矣是以稱之或過而以其不言不笑不取<lb/>
　也然此言也非禮義充溢於中得時措之宜者不能<lb/>
　文子雖賢疑未及此但君子與人為善不欲正言其<lb/>
　非也故曰其然豈其然乎盖疑之也○或問公叔文<lb/>
　子得不言不笑不取之名而公明賈以為時然後言<lb/>
<pb n="KR3a0059_WYG_025-37b"/>
　笑取何也曰蘇氏曰凡事之因物而中理者人不知<lb/>
　其有是也飲食未嘗無五味也而人不知者以其適<lb/>
　宜而中度也飲食而知其有五味必其過者也此文<lb/>
　子得不言不笑不取之名也而公明賈以是稱之也<lb/>
　夫子之疑之何也曰呉氏曰文子請享靈公也史鰌<lb/>
　曰子富君貧禍必及矣觀此則文子之言豈能皆當<lb/>
　而其取豈能皆善乎○南軒曰公叔文子意者簡黙<lb/>
　厚重之士故人之稱之如此聖人質之於其門人將<lb/>
<pb n="KR3a0059_WYG_025-38a"/>
　以察其然也公明賈之言善矣然非文子之所及也<lb/>
　盖如賈所言非和順積中發而中節莫能不直謂不<lb/>
　然而為之疑辭曰其然豈其然乎聖人辭氣含洪忠<lb/>
　厚如此<lb/>
子曰臧武仲以防求為後於魯雖曰不要君吾不信也<lb/>
　朱子曰防地名武仲所封邑也要有挾而求也武仲<lb/>
　得罪奔邾如防使請立後而避邑以求若不得請則<lb/>
　將㨿邑以叛是要君也范氏曰要君者無上罪之大<lb/>
<pb n="KR3a0059_WYG_025-38b"/>
　者武仲之邑受之於君得罪出奔則立後在君非己<lb/>
　所得專也而㨿邑以請由其好智而不好學也楊氏<lb/>
　曰武仲卑辭請後其跡非要君者而意實要之夫子<lb/>
　之言亦春秋誅意之法南軒曰尹氏云㨿邑以請非<lb/>
　要君而何不知義者將以武仲之存先祀為賢也故<lb/>
　夫子正之<lb/>
子曰晉文公譎而不正齊桓公正而不譎<lb/>
　朱子曰晉文公名重耳齊桓公名小白譎詭也二公<lb/>
<pb n="KR3a0059_WYG_025-39a"/>
　皆諸侯盟主攘夷狄以尊周室者也雖其以力假仁<lb/>
　心皆不正然桓公伐楚仗義執言不由詭道猶為彼<lb/>
　善於此文公則伐衛以致楚而隂謀以取勝其譎甚<lb/>
　矣二君它事亦多類此故夫子言此以發其隠○晉<lb/>
　文用兵便是戰國孫呉氣習○南軒曰詳觀召陵討<lb/>
　罪之舉城濮怒楚之戰則可見矣二君皆以功利為<lb/>
　心為三王之罪人則同然就其中行事之迹又有譎<lb/>
　正之異<lb/>
<pb n="KR3a0059_WYG_025-39b"/>
公叔文子之臣大夫僎與文子同升諸公<lb/>
　朱子曰臣家臣公公朝謂薦之與己同進為公朝<lb/>
　之臣也<lb/>
子聞之曰可以為文矣<lb/>
　文者順理而成章之謂諡法亦有所謂錫民爵位曰<lb/>
　文者○洪氏曰家臣之賤而引之使與己並有三善<lb/>
　焉知人一也忘己二也事君三也○南軒曰志在上<lb/>
　賢而無媢疾之心以斯一善其謚以文可也<lb/>
<pb n="KR3a0059_WYG_025-40a"/>
子言衛靈公之無道也康子曰夫如是奚而不䘮<lb/>
　朱子曰䘮失位也<lb/>
孔子曰仲叔圉治賔客祝鮀治宗廟王孫賈治軍旅夫<lb/>
如是奚其䘮<lb/>
　仲叔圉即孔文子也三人皆衛臣雖未必賢而其才<lb/>
　可用靈公用之又各當其才○尹氏曰衛靈公之無<lb/>
　道宜䘮也而能用此三人猶足以保其國而况有道<lb/>
　之君能用天下之賢才者乎詩曰無競維人四方其<lb/>
<pb n="KR3a0059_WYG_025-40b"/>
　訓之○南軒曰以衛靈公之無道然所用得其才猶<lb/>
　足以無䘮雖然僅能維持使之勿䘮而己若身正於<lb/>
　上而用得其人則孰禦焉<lb/>
子曰臧文仲其竊位者與知柳下惠之賢而不與立也<lb/>
　朱子曰竊位言不稱其位而有愧於心如盗得而隂<lb/>
　㨿之也柳下惠魯大夫展獲字禽食邑柳下諡曰惠<lb/>
　與立謂與之並立於朝范氏曰臧文仲為政于魯若<lb/>
　不知賢是不明也知而不舉是蔽賢也不明之罪小<lb/>
<pb n="KR3a0059_WYG_025-41a"/>
　蔽賢之罪大故孔子以為不仁又以為竊位○按論<lb/>
　語所論人物如管仲晏平仲臧文仲令尹子文陳文<lb/>
　子季文子寗武子子桑伯子史魚柳下惠各已見前<lb/>
　論今不重出而春秋褒貶尤衆又當即全經而考焉<lb/>
　非此所能盡録也學者觀聖人論人之得失皆當反<lb/>
　而觀己之得失然後為有補云<lb/>
孟子匡章曰陳仲子豈不誠亷士哉居於陵三日不食<lb/>
耳無聞目無見也井上有李螬食實者過半矣匍匐往<lb/>
<pb n="KR3a0059_WYG_025-41b"/>
將食之三咽然後耳有聞目有見<lb/>
　朱子曰匡章陳仲子皆齊人亷有分辨不茍取也於<lb/>
　陵地名螬蠐螬蟲也匍匐言無力不能行也咽吞也<lb/>
孟子曰於齊國之士吾必以仲子為巨擘焉雖然仲子<lb/>
惡能亷充仲子之操則蚓而後可者也<lb/>
　巨擘大指也言齊人中有仲子如衆小指中有大指<lb/>
　也充推而滿之也操所守也蚓丘蚓也言仲子未得<lb/>
　為亷也必若滿其所守之志則惟丘蚓之無求於世<lb/>
<pb n="KR3a0059_WYG_025-42a"/>
　然後可以為亷耳<lb/>
夫蚓上食槁壤下飲黄泉仲子所居之室伯夷之所築<lb/>
與抑亦盗跖之所築與所食之粟伯夷之所樹與抑亦<lb/>
盗跖之所樹與是未可知也<lb/>
　槁壤亁土也黄泉濁水也抑發語辭也言蚓無求於<lb/>
　人而自足而仲子未免居室食粟若所從來或有<lb/>
　非義則是未能如蚓之亷也<lb/>
曰是何傷哉彼身織屨妻辟纑以易之也<lb/>
<pb n="KR3a0059_WYG_025-42b"/>
　辟績也纑練麻也<lb/>
曰仲子齊之世家也兄戴蓋禄萬鐘以兄之禄為不義<lb/>
之禄而不食也以兄之室為不義之室而不居也辟兄<lb/>
離母處於於陵他日歸則有饋其兄生鵝者已頻顣曰<lb/>
惡用是鶃鶃者為哉他日其母殺是䳘也與之食之其<lb/>
兄自外至曰是鶃鶃之肉也出而哇之<lb/>
　世家世卿之家兄名戴食采於蓋其入萬鐘也歸自<lb/>
　於陵歸也己仲子也鶃鶃䳘聲也頻顣而言以其兄<lb/>
<pb n="KR3a0059_WYG_025-43a"/>
　受饋為不義也哇吐之也<lb/>
以母則不食以妻則食之以兄之室則弗居以於陵則<lb/>
居之是尚為能充其類也乎若仲子者蚓而後充其操<lb/>
者也<lb/>
　言仲子以母之食兄之室為不義而不食不居其操<lb/>
　守如此至於妻所易之粟於陵所居之室既未必伯<lb/>
　夷之所為則亦不義之類耳今仲子於此則不食不<lb/>
　居於彼則食之居之豈為能充滿其操守之類者乎<lb/>
<pb n="KR3a0059_WYG_025-43b"/>
　必其無求自足如蚯蚓然乃為能充滿其志而得為<lb/>
　亷耳然豈人之所可為哉○范氏曰天之所生地之<lb/>
　所養惟人為大人之所以為大者以其有人倫也仲<lb/>
　子避兄離母無親戚君臣上下是無人倫也豈有無<lb/>
　人倫而可為亷哉○南軒曰於陵仲子於所當享有<lb/>
　所不安引而避之而其窮至於無以食而食井上之<lb/>
　螬李在當時或稱其亷謂其能不以一介取諸人也<lb/>
　曽不知伊尹之不以一介與人不以一介取諸人以<lb/>
<pb n="KR3a0059_WYG_025-44a"/>
　非其義非其道之故耳若於其所當居而不居則反<lb/>
　害於道義矣仲子齊之世家也兄戴蓋禄萬鐘仲子<lb/>
　茍以為不當虗享其禄食則當與其兄共思社稷之<lb/>
　計光輔其主治其國家保其民人則齊國有無窮之<lb/>
　業而仲子之家亦有無窮之聞斯為稱焉耳今乃昧<lb/>
　正大之見為狹陋之思以食粟受鵝為不義而不知<lb/>
　避兄離母之為非徒欲潔身以為清而不知廢大倫<lb/>
　之為惡小亷妨大徳私意害公義原仲子本心亦豈<lb/>
<pb n="KR3a0059_WYG_025-44b"/>
　不知母子之性重於其妻兄之居為愈於於陵乎惟<lb/>
　其私意所萌亂夫倫類至此極也衆人惑於其迹以<lb/>
　其清苦髙介而取之而不知原其所萌若是其差殊<lb/>
　也嗟乎世之貪冒茍得肆而為惡者多矣而孟子於<lb/>
　仲子之徒獨闢之之深者盖世之為惡者其失易見<lb/>
　而仲子之徒其過為難知也惟其難知故可以惑世<lb/>
　俗而禍仁義孟子反復闢之盖有以也<lb/>
公都子曰匡章通國皆稱不孝焉夫子與之遊又從而<lb/>
<pb n="KR3a0059_WYG_025-45a"/>
禮貎之敢問何也<lb/>
　朱子曰匡章齊人通國盡一國之人也禮貎敬之也<lb/>
孟子曰世俗所謂不孝者五惰其四支不顧父母之養<lb/>
一不孝也博奕好飲酒不顧父母之養二不孝也好貨<lb/>
財私妻子不顧父母之養三不孝也從耳目之欲以為<lb/>
父母戮四不孝也好勇闘狠以危父母五不孝也章子<lb/>
有一於是乎<lb/>
　戮羞辱也狠忿戾也<lb/>
<pb n="KR3a0059_WYG_025-45b"/>
夫章子子父責善而不相遇也<lb/>
　遇合也相責以善而不相合故為父所逐也<lb/>
責善朋友之道也父子責善賊恩之大者<lb/>
　賊害也朋友當相責以善父子行之則害天性之恩也<lb/>
夫章子豈不欲有夫妻子母之屬哉為得罪於父不得<lb/>
近出妻屏子終身不養焉其設心以為不若是是則罪<lb/>
之大者是則章子已矣<lb/>
　言章子非不欲身有夫妻之配子有子母之属但為<lb/>
<pb n="KR3a0059_WYG_025-46a"/>
　身不得近於父故不敢受妻子之養以自責罰其心<lb/>
　以為不如此則其罪益大也○此章之㫖於衆所惡<lb/>
　而必察焉可以見聖賢至公至仁之心矣楊氏曰章<lb/>
　子之行孟子非取之也特哀其志而不與之絶耳○<lb/>
　南軒曰常人之私情樂聞人之過責人惟恐不深而<lb/>
　不復察其理君子恕以待人油然公平各以其分而<lb/>
　是非無不得矣匡章之事亦可謂處乎其不幸者也<lb/>
　衆人皆歸之以不孝之名而孟子獨明其不然者察<lb/>
<pb n="KR3a0059_WYG_025-46b"/>
　其理故耳盖諌於其父而父不受以至於怒而屏之<lb/>
　以君子之法論之章特未知夫有隠而無犯與夫號<lb/>
　泣而從之之義耳夫其所謂有隠而無犯與夫號泣<lb/>
　而從者其婉愉委曲為如何非致其深愛者不能也<lb/>
　章之諌也無乃不能察其親之意而或過於辭色歟<lb/>
　是以為責善而賊恩也夫至於責善而賊恩則非惟<lb/>
　不能正救其事而反以傷其父子之天性其所處固<lb/>
　不為無過然謂之不孝則抑甚矣盖章本心亦庻幾<lb/>
<pb n="KR3a0059_WYG_025-47a"/>
　欲其父之為善耳而處之或過反以致其怒而章又<lb/>
　以為既得罪於父則己亦不當安夫妻子之養則從<lb/>
　而黜屏其妻子謂不若是則己之罪益大也其深自<lb/>
　咎責之意可見矣夫察章之事既異乎世俗之所謂<lb/>
　不孝而原章之心則又以得罪于父為不遑安則章<lb/>
　亦庻幾其可進于善者而豈當棄絶于君子之門哉<lb/>
　若章得罪於父而不知懼則是以忿戾之氣行于其<lb/>
　間而可罪矣然則君子之觀人也豈茍云乎哉夫齊<lb/>
<pb n="KR3a0059_WYG_025-47b"/>
　國之士皆以仲子為亷通國皆稱匡章為不孝而孟<lb/>
　子獨明其不然世俗之毁譽如無本之水非君子孰<lb/>
　能察之○按孟子論人物如伯夷柳下惠伊尹之類<lb/>
　已散見諸篇若仲子事合見出處篇匡章事亦合在<lb/>
　父子篇以其察世俗之毁譽而斷之以至公之理深<lb/>
　得論人之法故備載焉若荀楊以下評論人物未必<lb/>
　皆當故略之<lb/>
問四凶堯不誅而舜誅之何也程子曰四凶皆大才也<lb/>
<pb n="KR3a0059_WYG_025-48a"/>
在堯之時未嘗為惡堯安得而誅之及舉舜加其上然<lb/>
後始有不平之心而肆其惡故舜誅之耳曰堯不知四<lb/>
凶乎曰惟堯知之知其惡而不去何也曰在堯之時非<lb/>
特不為惡亦頼以為用<lb/>
或言髙宗於傅說文王於太公盖已素知之矣恐群臣<lb/>
未信故託夣卜以神之曰此偽也聖人豈偽乎<lb/>
問伯夷叩馬諌武王義不食周粟有諸曰叩馬則不可<lb/>
知非武王誠有之也夫是之謂隘君尊臣卑天下之常<lb/>
<pb n="KR3a0059_WYG_025-48b"/>
理也伯夷知守常理而不知聖人之變故隘不食粟盖<lb/>
不食其禄非餓而不食也史記所載諌詞皆非也<lb/>
　韓退之頌伯夷甚好然說得伯夷隘處要知伯夷心<lb/>
　須是聖人語曰不念舊惡怨是用希此甚說得伯夷<lb/>
　心也<lb/>
問伐國不問仁人何也曰未知其所以伐如何若武王<lb/>
伐紂則皆仁人也柳下惠之時諸侯以土地之故糜爛<lb/>
其民皆不義之伐宜仁人不忍言也<lb/>
<pb n="KR3a0059_WYG_025-49a"/>
問宋襄公不鼓不成列如何曰此愚也<lb/>
　既與他戰又郤不鼔不成列必待他成列圗个甚<lb/>
問漢文多灾異漢宣多祥瑞何也曰譬之小人多行不<lb/>
義人不之責至君子才有一事則議論便生此一理也<lb/>
白者易汙此又一理也詩中幽王大惡為小異宣王小<lb/>
惡為大異此又一理也東漢之士尚名節只為不明理<lb/>
若使明理則皆大賢也<lb/>
趙苞為邉守虜奪其母招之以城降苞遽戰而殺其母<lb/>
<pb n="KR3a0059_WYG_025-49b"/>
非也以君之城降而求生其母固非也然亦當求所以<lb/>
生母之方奈何遽戰乎不得已身降之可也王陵母在<lb/>
楚而使質以招陵陵降可也徐庶得之矣<lb/>
問三國之興孰為正曰蜀志在復漢則正也<lb/>
唐太宗為藩臣佐父取天下一功臣耳而可奪元良之<lb/>
位乎終唐之世三綱不正太宗啟之<lb/>
　又曰太宗人知其為英主不曽有人識其惡余同文<lb/>
　曰如肅宗即位靈武分明是簒也又曰唐有天下如<lb/>
<pb n="KR3a0059_WYG_025-50a"/>
　貞觀開元間雖號治平然亦有夷狄之風三綱不正<lb/>
　無父子君臣夫婦其原起於太宗故其後世子孫皆<lb/>
　不可使𤣥宗使肅宗便簒肅宗使永王璘便反君不<lb/>
　君臣不臣故曰藩鎮不賔權臣䟦扈陵夷至于五代<lb/>
　之亂<lb/>
朱子曰鬻拳乃一粗厲之人其意則忠而其事皆非不<lb/>
足法也<lb/>
　按左氏傳以鬻拳為愛君曰諌以自納於刑刑而不<lb/>
<pb n="KR3a0059_WYG_025-50b"/>
　忘納君於善是豈所以為人臣法歟故朱子辨其不<lb/>
　然然范寗亦議其非矣<lb/>
樂毅亦一戰國之士何嘗是王者之師<lb/>
　問樂毅伐齊文中子以為善藏其用東坡則責其不<lb/>
　合妄效王者事業以取敗二者說孰是朱子曰不然<lb/>
　此只是田單㑹守遂無如之何耳毅其初是合秦魏<lb/>
　之師又因怨湣王之暴故一舉下齊七十餘城及涽<lb/>
　王使人心之怒已解它又恐三國夾分它功急發遣<lb/>
<pb n="KR3a0059_WYG_025-51a"/>
　了以燕之力亦只做得恁地况田單忠義死節堅守<lb/>
　二城自是不可攻非不欲取盖力不能耳云云毅在<lb/>
　當時亦恣意鹵掠正與孟子所謂毁其宗廟遷其重<lb/>
　器同○愚按夏侯𤣥以來稱許皆大過至是無餘藴<lb/>
　矣鹵掠事見毅與燕惠王書云珠玉財寳車甲珍器<lb/>
　盡収入於燕是也<lb/>
漢髙祖私意分數尚少唐太宗一切假借仁義以行其<lb/>
私<lb/>
<pb n="KR3a0059_WYG_025-51b"/>
漢髙祖急于攻楚所以致太公之歸<lb/>
　廣武之㑹項羽所以不殺沛公者盖是時漢強而楚<lb/>
　小弱使髙祖屈意干事楚則有懼斃而已惟其云云<lb/>
　項籍亦能曉此知殺太公為不可不若歸之可以致<lb/>
　漢之歡心若分羮之說則大不可<lb/>
漢文帝資質雖美然安於此而已<lb/>
　如云卑之無甚髙論今人可行之類是也先王之道<lb/>
　情願不要去做只循循自守<lb/>
<pb n="KR3a0059_WYG_025-52a"/>
武帝之病固多然天資髙志向大惜其無真儒輔佐不<lb/>
能勝其多欲之私耳然輪臺之悔終是資髙故能如此<lb/>
嘗因言太子仁柔不能用武帝曰若太子又如朕所為<lb/>
是襲亡秦之迹可見當時自知其非向若能以仲舒為<lb/>
相汲黯為御史大夫豈不善邪邵平髙于四皓<lb/>
或問霍光不負社稷而有許后之事馬援以口過戒子<lb/>
孫而他日有裹屍之禍朱子曰采葑采菲無以下體取<lb/>
人之善為己師法不當如是論也<lb/>
<pb n="KR3a0059_WYG_025-52b"/>
漢儒董仲舒最平正劉向博洽而淺然皆不見聖人大<lb/>
道賈誼司馬遷皆駁雜大意是言權謀功利時以仁義<lb/>
揜覆之然終救不得<lb/>
漢儒專以災異䜟緯之屬為學問<lb/>
　如徐孺子之徒多能此<lb/>
反以義理之學為外學<lb/>
　如鍾離意傳所載脩夫子廟事說夫子若㑹覆射者<lb/>
　甚可恠也<lb/>
<pb n="KR3a0059_WYG_025-53a"/>
問黄憲豈得似顔子曰其資質終是美又問若得聖人<lb/>
為之依歸如何曰又未知其志向何若顔子豈徒一柔<lb/>
善之人觀其敢問為邦而孔子教以四代禮樂其聰明<lb/>
絶人可見矣<lb/>
人知曹操之為漢賊而不知孫權亦漢賊也若權有意<lb/>
興復漢室當與先主并心合謀以正曹氏之罪奈何先<lb/>
主稍能自立即摧而仆之如襲取關羽之類是也<lb/>
　權自知與操同是竊㨿土地之人若先主可成必滅<lb/>
<pb n="KR3a0059_WYG_025-53b"/>
　曹氏且復㓕吳矣權之奸謀盖不可掩平日所與先<lb/>
　主交通姑為自全計爾<lb/>
問羊陸之事曰此敵國相傾之謀耳非善意也觀陸抗<lb/>
正是彰其徳於祜之言斯可見矣<lb/>
　如石勒脩祖父母墓亦相類<lb/>
嵇紹蕩隂之忠固可取亦不足以贖事讎之過二者正<lb/>
不相掩也<lb/>
陶淵明古之逸民<lb/>
<pb n="KR3a0059_WYG_025-54a"/>
唐起事由於私侍故閨門失禮之事不以為異<lb/>
唐史賛太宗功徳兼隆盖謂除隋之亂是功致治之美<lb/>
是徳自道學不明故言功徳者如此揆以聖門之法則<lb/>
此二事不過是功未可謂之徳<lb/>
顔魯公是有忠義而無意智之人<lb/>
　當時去那裏見使者來不知是賊便兩拜後來知得<lb/>
　方罵○愚按顔公始以節制之權遜賀蘭進明不居<lb/>
　功之意甚矣而不知進明之不可恃晩為盧把所忌<lb/>
<pb n="KR3a0059_WYG_025-54b"/>
　不知引去以全明哲保身之道皆於智有所不足朱<lb/>
　子之評當矣<lb/>
南軒張氏曰責己須要備人有片善皆當取之古人之<lb/>
學只是為己如晏平仲其事君臨政未必皆是然善與<lb/>
人交聖人便取之子産有君子之道四焉其不合道處<lb/>
想多只是四者便是吾之師責己而取人不惟飬吾之<lb/>
徳亦所以與人為善<lb/>
問髙祖規模宏逺何事可驗曰約法三章用董公仁義<lb/>
<pb n="KR3a0059_WYG_025-55a"/>
之說此二事可驗<lb/>
漢武謂多欲不宜君國子民此言當矣帝雖能言而自<lb/>
亦多欲然此言不可以人廢<lb/>
于定國為廷尉天下無寃民史氏將誰欺趙盖楊韓之<lb/>
死皆在定國之手寃莫大焉<lb/>
　大凡看史不可被史官謾過<lb/>
人言東漢之亡黨錮趣之也曽不知東漢若無數君子<lb/>
其亡也尤速<lb/>
<pb n="KR3a0059_WYG_025-55b"/>
　譬如羸病者之服丹一旦死則歸罪於丹不知其所<lb/>
　以能延數日之命者丹之功也<lb/>
問趙苞當初不當為邉守曰然當擇於初至是無可為<lb/>
者非不忠則不孝矣又曰温嶠當時只當終老北方不<lb/>
當棄母<lb/>
劉𤣥徳言濟大事以人為本今人歸吾吾何忍棄去大<lb/>
哉言乎足以得人之心矣<lb/>
　因言𤣥徳胸襟是大不同向在淮上有歸正人來或<lb/>
<pb n="KR3a0059_WYG_025-56a"/>
　欲不受因舉此言謂此等皆吾之赤子久相隔絶不<lb/>
　得見其父母幸而有路歸來父母閉户而拒之可乎<lb/>
孟宗當與立傳又曰孫翊之妻能報夫之讎又不汙其<lb/>
身可謂智仁勇三者兼全矣<lb/>
　史傳中煞有好人埋没而不顯者如吳主下詔方事<lb/>
　之殷國家多難凡在職遭䘮而奔赴者置之大辟吳<lb/>
　令孟宗䘮母奔䘮已而拘之聽刑賴陸遜等力陳其<lb/>
　素具减一等如此等人是甚力量當云云雖是一事<lb/>
<pb n="KR3a0059_WYG_025-56b"/>
　關係甚大又如孫翊之妻云云<lb/>
李太白從永王璘非必有意於璘之爵䘵也亦是踈快<lb/>
忽過耳若杜子美則無此<lb/>
　自語孟論人物至此亦格物致知之事程子所謂辨<lb/>
　論古今人物而别其是非者也然諸老先生所論多<lb/>
　已見諸篇其評將相大臣事業又當悉入乙記至若<lb/>
　司馬公通鑑范氏唐鑑致堂胡氏讀史管見及龜山<lb/>
　史論了齋史約與南軒諸老先生史論當即全書而<lb/>
<pb n="KR3a0059_WYG_025-57a"/>
　觀之故今獨取程子以下數條列之於此以為廣大<lb/>
　學之一條云<lb/>
世間常有一種邪説與正説相對如唐肅宗時議䧟賊<lb/>
官罪李勉議當以九等定刑而當時却恐堅河比叛臣<lb/>
之心不知所以正叛臣之罪也<lb/>
　又如渡江之初衆論欲先追駕而後即位而黄潛善<lb/>
　汪伯彦則唱為先即位之論正論常見危邪説常見<lb/>
　安使吾人平日閒暇講䆒必不到得錯只恐利害倉<lb/>
<pb n="KR3a0059_WYG_025-57b"/>
　卒之際錯了路岐某觀昔賢多是於利害倉卒之際<lb/>
　錯了是故學不可不講氣不可不養<lb/>
　　　　右廣大學之二<lb/>
　亦格物致知之事程子所謂講論古今人物而辨其<lb/>
　是非也<lb/>
孟子桃應問曰舜為天子臯陶為士瞽瞍殺人則如之<lb/>
何<lb/>
　朱子曰桃應孟子弟子也其意以為舜雖愛父而不<lb/>
<pb n="KR3a0059_WYG_025-58a"/>
　可以私害公臯陶雖執法而不可以刑天子之父故<lb/>
　設此問以觀聖賢用心之所極非以為真有此事也<lb/>
孟子曰執之而已矣<lb/>
　言臯陶之心知有法而己不知有天子之父也<lb/>
然則舜不禁與<lb/>
　桃應問也<lb/>
曰夫舜惡得而禁之夫有所受之也<lb/>
　言臯陶之法有所傳授非所敢私雖天子之命亦不<lb/>
<pb n="KR3a0059_WYG_025-58b"/>
　得而廢之也<lb/>
然則舜如之何<lb/>
　桃應又問<lb/>
曰舜視棄天下猶棄敝蹝也竊負而逃遵海濵而處終<lb/>
身訢然樂而忘天下<lb/>
　蹝草屨也遵循也言舜之心知有父而己不知有天<lb/>
　下也孟子嘗言舜棄天下猶草芥而惟順於父母可<lb/>
　以解憂與此意互相發○此章言為士者但知有法<lb/>
<pb n="KR3a0059_WYG_025-59a"/>
　而不知天子父之尊為子者但知有父而不知天下<lb/>
　之為大盖其所以為心者莫非天理之極人倫之至<lb/>
　學者察此而有得焉則不待較計論量而天下無難<lb/>
　處之事矣○南軒曰善發明舜之心者其惟孟子乎<lb/>
　若以後世利害之見論之則謂天下方歸戴於舜而<lb/>
　賴其治舜乃舎而去之得無廢已成之業而孤天下<lb/>
　之望乎此不知天理之言也聖人之所以為治者循<lb/>
　天理而已若汨於利害而失天理之所存則雖舜何<lb/>
<pb n="KR3a0059_WYG_025-59b"/>
　以治天下哉或者以舜竊負為狂是未之思也又以<lb/>
　為臯陶既執瞽瞍舜烏得而竊之是又未之思也臯<lb/>
　陶執瞽瞍於前而使舜得以申竊負之義於後是乃<lb/>
　天理時中全夫君臣父子之義者也㣲孟子孰能推<lb/>
　之○按程子以應接事物而處其當否為格物致知<lb/>
　之一事然所謂處事之方不過本之以義理而參之<lb/>
　以時與勢而已湯之以義制事易之義以方外中庸<lb/>
　之時中是也各已散見諸篇今獨取孟子一章列之<lb/>
<pb n="KR3a0059_WYG_025-60a"/>
　於此盖其事乃天下之至難而聖賢處之曲盡其道<lb/>
　此即處事之大法也又朱子嘗謂正其誼不謀其利<lb/>
　明其道不計其功乃處事之要學者誠能每事以義<lb/>
　為的而權其輕重可否之宜不雜以世俗利害之私<lb/>
　則庻乎應酧事物有餘裕矣<lb/>
　　　　右廣大學之三<lb/>
　亦格物致知之事程子所謂應接事物而處其當否<lb/>
　也<lb/>
<pb n="KR3a0059_WYG_025-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西山讀書記卷二十五<lb/>
</p>
<p>
</p>
  </div>
</body>
</text>
</TEI>
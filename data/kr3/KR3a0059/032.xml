<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西山讀書記巻三十二<lb/>
                </head>
    <p>
<pb n="KR3a0059_WYG_032-1a"/>
欽定四庫全書薈要<lb/>
　西山讀書記巻三十二<lb/>
　　　　　　　　　　　　宋　真徳秀　撰<lb/>
　　　聖賢氣象<lb/>
詩狼跋美周公也狼跋其胡載疐其尾公孫碩膚赤舄<lb/>
几几<lb/>
　鄭氏曰公周公也程氏曰遜者遜而弗居也毛氏曰<lb/>
　碩大膚美也王氏曰几人所馮以為安几几安也○<lb/>
<pb n="KR3a0059_WYG_032-1b"/>
　程氏曰周公攝政居危疑之地雖成王不知四海流<lb/>
　言終不能損其聖徳者以其忠誠在於王家無貪欲<lb/>
　之私心也狼獸之貪者猛於求欲故陷於機穽羅縶<lb/>
　前跋後疐進退困險詩人取之以言夫狼之所以致<lb/>
　禍難危困如是者以其有貪欲故也若周公者至公<lb/>
　不私進退以道無私欲之蔽以謙遜自處不有其尊<lb/>
　不矜其徳故雖在危疑之地安然舒泰赤舄几几然<lb/>
　也○又曰周公之處已也䕫䕫然存恭畏之心其存<lb/>
<pb n="KR3a0059_WYG_032-2a"/>
　誠也蕩蕩然無顧慮之意所以不失其聖也○范氏<lb/>
　曰其徳備者其容亦盛赤舄几几則其餘可見矣○<lb/>
　朱氏曰赤舄冕服之舄也几几安重貌周公雖遭疑<lb/>
　謗然所以處之不失其常故詩人美之言狼跋其胡<lb/>
　則疐其尾矣公遭流言之變而其安肆自得乃如此<lb/>
　蓋其道隆徳盛而安土樂天有不足言者所以遭大<lb/>
　變而不失其常也○明道對神宗言王安石之學不<lb/>
　是上愕然曰何故對曰臣常讀詩言周公之徳曰公<lb/>
<pb n="KR3a0059_WYG_032-2b"/>
　孫碩膚赤舄几几周公盛徳形容如是之盛如王安<lb/>
　石其身猶不能自治何足以及此○龜山集載上問<lb/>
　王安石是聖人否餘同<lb/>
淇奥美武公之徳也瞻彼淇奥緑竹猗猗<lb/>
　毛氏曰美盛貌<lb/>
有匪君子<lb/>
　匪文章貌<lb/>
如切如磋<lb/>
<pb n="KR3a0059_WYG_032-3a"/>
　治骨曰切象曰磋<lb/>
如琢如磨<lb/>
　治玉曰琢石曰磨<lb/>
瑟兮僴兮<lb/>
　瑟矜莊貌僴寛大貌<lb/>
赫兮喧兮<lb/>
　赫有明徳赫赫然喧威儀容止宣著也<lb/>
有匪君子終不可諼兮<lb/>
<pb n="KR3a0059_WYG_032-3b"/>
　諼忘也<lb/>
瞻彼淇奥緑竹青青有匪君子充耳琇瑩<lb/>
　充耳瑱也琇瑩美石<lb/>
㑹弁如星<lb/>
　弁皮弁㑹縫中飾以玉采<lb/>
瞻彼淇奥緑竹如簀<lb/>
　宻比如簀<lb/>
有匪君子如金如錫如圭如璧<lb/>
<pb n="KR3a0059_WYG_032-4a"/>
　毛氏曰金錫鍊而精圭璧性有質○程氏曰成質之<lb/>
　美如金錫圭璧然<lb/>
寛兮綽兮<lb/>
　程氏曰寛𢎞裕綽開豁也<lb/>
猗重較兮<lb/>
　朱子曰重較卿士之車也<lb/>
善戯謔兮不為虐兮<lb/>
　程氏曰言其樂易而以禮自防節不至於過是不為<lb/>
<pb n="KR3a0059_WYG_032-4b"/>
　虐也<lb/>
烝民仲山甫之徳柔嘉維則令儀令色小心翼翼古訓<lb/>
是式威儀是力<lb/>
　朱氏曰柔嘉維則不過其則也過其則為弱不得謂<lb/>
　之柔嘉矣令儀令色小心翼翼言其表裏柔嘉也古<lb/>
　訓是式威儀是力言其學問進脩也<lb/>
論語子禽問於子貢曰夫子至於是邦也必聞其政求<lb/>
之與抑與之與子貢曰夫子温良恭儉讓以得之夫子<lb/>
<pb n="KR3a0059_WYG_032-5a"/>
之求之也其諸異乎人之求之與<lb/>
　朱子曰温和厚也良易直也恭莊敬也儉節制也讓<lb/>
　謙遜也五者夫子之盛徳光輝接於人者也言夫子<lb/>
　未嘗求之但其徳容如是故時君敬信自以其政就<lb/>
　而問之耳非若他人必求之而後得也聖人過化存<lb/>
　神之妙未易窺測然卽此而觀則其徳盛禮恭而不<lb/>
　願乎外亦可見矣學者所當濳心而勉學也○謝氏<lb/>
　曰學者觀於聖人威儀之間亦可以進徳矣若子貢<lb/>
<pb n="KR3a0059_WYG_032-5b"/>
　亦可謂善觀聖人矣亦可謂善言徳行矣今去聖人<lb/>
　千五百年以此五者想見其形容尚能使後人興起<lb/>
　而況於親炙之者乎○南軒曰夫子至是邦必聞其<lb/>
　政而未有能委國而授之以政者蓋見聖人之儀刑<lb/>
　而樂告之者秉彛好徳之良心也而私欲害之是以<lb/>
　終不能用耳<lb/>
顔淵季路侍子曰盍各言爾志子路曰願車馬衣輕裘<lb/>
與朋友共敝之而無憾顔淵曰願無伐善無施勞<lb/>
<pb n="KR3a0059_WYG_032-6a"/>
　朱子曰伐誇也善謂有能施亦張大之意勞謂有功<lb/>
　易曰勞而不伐是也或曰勞勞事也勞事非已所欲<lb/>
　故亦不欲施之於人亦通<lb/>
子路曰願聞子之志子曰老者安之朋友信之少者懐<lb/>
之<lb/>
　老者養之以安朋友與之以信少者懐之以恩一說<lb/>
　安之安我也信之信我也懐之懐我也亦通○程子<lb/>
　曰夫子安仁顔淵不違仁子路求仁又曰子路顔淵<lb/>
<pb n="KR3a0059_WYG_032-6b"/>
　孔子之志皆與物共者也但有大小之差耳又曰子<lb/>
　路勇於義者觀其志豈可以勢利拘之哉亞於浴沂<lb/>
　者也顔子不自私已故無伐善知同於人故無施勞<lb/>
　其志可謂大矣然未免出於有意也至於夫子則如<lb/>
　天地之化工付與萬物而已不勞焉此聖人之所為<lb/>
　也今夫覊靮以御馬而不以制牛人皆知覊靮之作<lb/>
　在乎人而不知覊靮之生由於馬聖人之化亦猶是<lb/>
　也先觀二子之言後觀聖人之言分明天地氣象凡<lb/>
<pb n="KR3a0059_WYG_032-7a"/>
　看論語非但欲理㑹文字須要識得聖人氣象○南<lb/>
　軒曰人之不仁病於有已故雖衣服車馬之間此意<lb/>
　未嘗不存焉子路蓋欲先去其私於車馬之間者其<lb/>
　志可謂篤而用工亦實矣至於顔子則幾於廓然大<lb/>
　公而無物我之間矣然猶所謂誠之者人之道也至<lb/>
　於孔子則純乎天矣物各付物止於其分而無不得<lb/>
　焉此誠者天之道也然而學者有志於求仁則子路<lb/>
　之事亦不可忽要當如此用力然後顔子之事可以<lb/>
<pb n="KR3a0059_WYG_032-7b"/>
　馴致若慕高逺而忽卑近則亦妄意躐等終身無所<lb/>
　成就而已耳<lb/>
子之燕居申申如也夭夭如也<lb/>
　朱子曰燕居閒暇無事之時楊氏曰申申其容舒也<lb/>
　夭夭其色愉也○程子曰此弟子善形容聖人處也<lb/>
　為申申字說不盡故更著夭夭字今人燕居之時不<lb/>
　怠惰放肆必太嚴厲嚴厲時著此四字不得怠惰放<lb/>
　肆時亦著此四字不得唯聖人便自有中和之氣○<lb/>
<pb n="KR3a0059_WYG_032-8a"/>
　南軒曰聖人聲氣容色之所形盛徳之至不勉而中<lb/>
　也○黄氏曰記此語者足以見聖人渾然天理與時<lb/>
　偕行一弛一張皆有當然之則初豈有心為之哉<lb/>
子食於有䘮者之側未嘗飽也<lb/>
　朱子曰臨䘮哀不能甘也<lb/>
子於是日哭則不歌<lb/>
　哭謂弔哭一日之内餘哀未忘自不能歌也○謝氏<lb/>
　曰學者於此二者可見聖人情性之正也能識聖人<lb/>
<pb n="KR3a0059_WYG_032-8b"/>
　之情性然後可以學道○南軒曰臨䘮則哀食何由<lb/>
　飽哭者哀之至歌者樂之至二者不容相襲學者法<lb/>
　聖人而勉之亦足以養忠厚之心也<lb/>
子與人歌而善必使反之而後和之<lb/>
　朱子曰反復也必使復歌者欲得其詳而取其善也<lb/>
　而後和之者喜得其詳而與其善也此見聖人氣象<lb/>
　從容誠意懇至而其謙遜審宻不掩人善又如此蓋<lb/>
　一事之微而衆善之集有不可勝旣者焉讀者宜詳<lb/>
<pb n="KR3a0059_WYG_032-9a"/>
　味之<lb/>
子温而厲威而不猛恭而安<lb/>
　朱子曰厲嚴肅也人之徳性本無不備而氣質所賦<lb/>
　鮮有不偏惟聖人全體渾然隂陽合徳故其中和之<lb/>
　氣見於容貌之間者如此門人熟察而詳記之亦可<lb/>
　見其用心之宻矣抑非知足以知聖人而善言徳行<lb/>
　不能記故程子以為曽子之言學者所宜反復而玩<lb/>
　味也<lb/>
<pb n="KR3a0059_WYG_032-9b"/>
陳司敗問昭公知禮乎孔子曰知禮孔子退揖巫馬期<lb/>
而進之曰吾聞君子不黨君子亦黨乎君取於吳為同<lb/>
姓謂之吳孟子君而知禮孰不知禮巫馬期以告子曰<lb/>
丘也幸茍有過人必知之<lb/>
　朱子曰孔子不可自謂諱君之惡又不可以娶同姓<lb/>
　為知禮故受以為過而不辭○吳氏曰魯蓋夫子父<lb/>
　母之國昭公魯之先君也司敗又未嘗顯言其事而<lb/>
　遽以知禮為問其對之宜如此也及司敗以為有黨<lb/>
<pb n="KR3a0059_WYG_032-10a"/>
　而夫子受以為過蓋夫子之盛徳無所不可也然其<lb/>
　受以為過也亦不正言其所以過初若不知孟子之<lb/>
　事者可以為萬世之法矣○南軒曰他國之大夫問<lb/>
　吾國之君知禮與否則但可告之以知禮而已及巫<lb/>
　馬期以司敗之言告則又豈可謂取同姓為知禮哉<lb/>
　若言為君隠之意則淺露已甚而失前對之本意矣<lb/>
　故但引已之過而已然而取同姓之為非禮其義固<lb/>
　已在其中矣聖人辭氣之間其天地造化歟○愚按<lb/>
<pb n="KR3a0059_WYG_032-10b"/>
　聖人之言如元氣之運渾然無迹而春生秋殺嘿寓<lb/>
　其中如對王孫賈媚竈之問答陽貨懐寶迷邦之誚<lb/>
　皆此類也雖非學者所可望而及然優游諷詠涵浸<lb/>
　而不已則其所以轉移變化於㝠㝠之中者其益可<lb/>
　勝計哉<lb/>
子見齊衰者冕衣裳者與瞽者見之雖少必作過之必<lb/>
趨<lb/>
　范氏曰聖人之心哀有䘮尊有爵矜不成人其作與<lb/>
<pb n="KR3a0059_WYG_032-11a"/>
　趨蓋有不期然而然者尹氏曰此聖人之誠心内外<lb/>
　一者也○南軒曰愛敬生於中而形於外惟聖人為<lb/>
　能有常而無失於齊衰哀有䘮也於冕衣裳貴達尊<lb/>
　也於瞽者矜困窮也推之則帝王所以治天下之綱<lb/>
　要亦在是也<lb/>
鄉黨孔子於鄉黨恂恂如也似不能言者<lb/>
　程子曰鄉黨一篇形容聖人動容周旋甚好使學者<lb/>
　宛然如見聖人○楊氏曰聖人之所謂道者不離乎<lb/>
<pb n="KR3a0059_WYG_032-11b"/>
　日用之間也故夫子之平日一動一靜門人皆審視<lb/>
　而詳記之尹氏曰甚矣孔門諸子之耆學也於聖人<lb/>
　之容色言動無不謹書而備録之以貽後世今讀其<lb/>
　書即其事宛然如聖人之在目也雖然聖人豈拘拘<lb/>
　而為之者哉蓋盛徳之至動容周旋自中乎禮耳學<lb/>
　者欲潛心於聖人宜於此求焉○朱子曰恂恂信實<lb/>
　之貌似不能言者謙卑遜順不以賢知先人也鄉黨<lb/>
　父兄宗族之所在故孔子居之其容貌辭氣如此○<lb/>
<pb n="KR3a0059_WYG_032-12a"/>
　南軒曰此篇所記於夫子言語容貌衣服飲食之際<lb/>
　可謂察之精矣門人亦善學聖人哉蓋聖人之道如<lb/>
　是其高深也茫然測度懼夫泛而無入徳之地也故<lb/>
　即其顯見之實而盡心焉存而味之則而象之於此<lb/>
　有得則内外並進體用不離而其高深者可以馴致<lb/>
　矣<lb/>
其在宗廟朝廷便便言唯謹爾<lb/>
　便便辯也宗廟禮法之所在朝廷政事之所出言不<lb/>
<pb n="KR3a0059_WYG_032-12b"/>
　可以不明辯故必詳問而極言之但謹而不放爾○<lb/>
　此一節記孔子在鄉黨宗廟朝廷言貌之不同<lb/>
朝與下大夫言侃侃如也與上大夫言誾誾如也<lb/>
　此君未視朝時也侃侃剛直也誾誾和悅而諍也<lb/>
君在踧踖如也與與如也<lb/>
　君在視朝也踧踖恭敬不寧之貌與與威儀中適之<lb/>
　貌張子曰與與不忘向君也亦通此一節記孔子在<lb/>
　朝廷事上接下之不同也<lb/>
<pb n="KR3a0059_WYG_032-13a"/>
君召使擯色勃如也足躩如也<lb/>
　擯主國之君所使出接賓者勃變色貌躩盤辟貌皆<lb/>
　敬君命故也<lb/>
揖所與立左右手衣前後襜如也<lb/>
　與立謂同擯者也揖左人則左其手揖右人則右其<lb/>
　手襜整貌<lb/>
趨進翼如也<lb/>
　疾趨而進張拱端好如鳥舒翼<lb/>
<pb n="KR3a0059_WYG_032-13b"/>
賓退必復命曰賓不顧矣<lb/>
　紓君敬也○此一節記孔子為君擯相之容○黄氏<lb/>
　曰色勃足躩被命之初也揖也趨進也行禮之際也<lb/>
　賓退禮畢之後也皆天理之節文所當然也至於揖<lb/>
　之左右衣之前後手之翼如皆禮文之至末者聖人<lb/>
　於此動容周旋無不中禮盛徳之至從心所欲不踰<lb/>
　矩也門人弟子亦必審觀而詳記之可謂善學者矣<lb/>
入公門鞠躬如也如不容<lb/>
<pb n="KR3a0059_WYG_032-14a"/>
　鞠躬曲身也公門高大而若不容敬之至也<lb/>
立不中門行不履閾<lb/>
　中門中於門也謂當棖闑之間君出入處也謝氏曰<lb/>
　立中門則當尊行履閾則不恪<lb/>
過位色勃如也足躩如也其言似不足者<lb/>
　位君之虚位謂門屏之間人君宁立之處所謂宁也<lb/>
　君雖不在過之必敬不敢以虛位而慢之也言不敢<lb/>
　肆也○南軒曰君不在焉而莊敬也如此則其事君<lb/>
<pb n="KR3a0059_WYG_032-14b"/>
　之誠可知矣<lb/>
攝齊升堂鞠躬如也屏氣似不息者<lb/>
　禮將升堂兩手摳衣使去地尺恐躡之而傾跌失容<lb/>
　也屏藏也息鼻息出入者也近至尊氣容肅也<lb/>
出降一等逞顔色怡怡如也没階趨進翼如也復其位<lb/>
踧踖如也<lb/>
　等階之級也逞放也漸逺所尊舒氣解顔怡怡和悅<lb/>
　也没階下盡階也趨走就位也復位踧踖敬之餘也<lb/>
<pb n="KR3a0059_WYG_032-15a"/>
　此一節記孔子在朝之容<lb/>
執圭鞠躬如也如不勝上如揖下如授勃如戰色足蹜<lb/>
蹜如有循<lb/>
　圭諸侯命圭聘問鄰國則使大夫執以通信如不勝<lb/>
　執主器執輕如不克敬慎之至也上如揖下如授謂<lb/>
　執圭平衡手與心齊高不過揖卑不過授也戰色戰<lb/>
　而懼也蹜蹜舉足促狹也如有循記所謂舉前曳踵<lb/>
　言行不離地如縁物也<lb/>
<pb n="KR3a0059_WYG_032-15b"/>
享禮有容色<lb/>
　享獻也旣聘而享用圭璧有庭實有容色和也儀禮<lb/>
　曰發氣滿容<lb/>
私覿愉愉如也<lb/>
　私覿以私禮見也愉愉則又和矣○此一節記孔子<lb/>
　為君聘於鄰國之禮也<lb/>
君子不以紺緅飾<lb/>
　紺深青楊赤色齊服也緅絳色三年之䘮以飾練服<lb/>
<pb n="KR3a0059_WYG_032-16a"/>
　飾領縁也<lb/>
紅紫不以為褻服<lb/>
　紅紫間色不正且近於婦人女子之服也褻服私居<lb/>
　服也言此則不以為朝祭之服可知<lb/>
當暑袗絺綌必表而出之<lb/>
　欲其不見體也詩所謂蒙彼縐絺是也<lb/>
緇衣羔裘素衣麑裘黄衣狐裘褻裘長短右袂狐貉之<lb/>
厚以居去䘮無所不佩非帷裳必殺之羔裘𤣥冠不以<lb/>
<pb n="KR3a0059_WYG_032-16b"/>
弔吉月必朝服而朝<lb/>
　吉月月朔也孔子在魯致仕時如此○此一節記孔<lb/>
　子衣服之制<lb/>
齊必有明衣布<lb/>
　齊必沐浴浴竟卽著明衣所以明潔其體也以布為<lb/>
　之此下脫前章寢衣一簡<lb/>
必有寢衣長一身有半<lb/>
　齊主於敬不可解衣而寢又不可著明衣而寢故别<lb/>
<pb n="KR3a0059_WYG_032-17a"/>
　有寢衣其半蓋以覆足○從程子說移附此<lb/>
齊必變食居必遷坐<lb/>
　變食謂不飲酒不茹葷遷坐易常處也此一節記孔<lb/>
　子謹齊之事○楊氏曰齊所以交神故致潔變常以<lb/>
　盡敬<lb/>
食不厭精膾不厭細<lb/>
　食精則能養人膾麤則能害人不厭言以是為善非<lb/>
　謂必欲如是也<lb/>
<pb n="KR3a0059_WYG_032-17b"/>
食饐而餲魚餒而肉敗不食色惡不食臭惡不食失飪<lb/>
不食不時不食<lb/>
　饐飯傷熱濕也餲味變也魚爛曰餒肉腐曰敗色惡<lb/>
　臭惡未敗而色臭變也飪烹調生熟之節也不時五<lb/>
　榖不成果實未熟之類此數者皆足以傷人故不食<lb/>
割不正不食不得其醬不食<lb/>
　割肉不方正者不食造次不離於正也漢陸續之母<lb/>
　切肉未嘗不方斷葱以寸為度蓋其質美與此暗合<lb/>
<pb n="KR3a0059_WYG_032-18a"/>
　也食肉用醬各有所宜不得則不食惡其不備也此<lb/>
　二者無害於人但不以嗜味而茍食耳<lb/>
肉雖多不使勝食氣惟酒無量不及亂<lb/>
　食以榖為主故不使肉勝食氣酒以為人合歡故不<lb/>
　為量但以醉為節而不及亂耳程子曰不及亂者非<lb/>
　唯不使亂心志雖血氣亦不可使亂但浹洽而已可<lb/>
　也<lb/>
沽酒市脯不食<lb/>
<pb n="KR3a0059_WYG_032-18b"/>
　沽市皆買也恐不精潔或傷人也與不嘗康子之藥<lb/>
　同意<lb/>
不撤薑食<lb/>
　薑通神明去穢惡故不撤<lb/>
不多食<lb/>
　適可而止無貪心也<lb/>
祭於公不宿肉祭肉不出三日出三日不食之矣<lb/>
　助祭於公所得胙肉歸卽頒賜不俟經宿者不留神<lb/>
<pb n="KR3a0059_WYG_032-19a"/>
　惠也家之祭肉則不過三日皆以分賜蓋過三日則<lb/>
　肉必敗而人不食之是褻鬼神之餘也<lb/>
食不語寢不言<lb/>
　答述曰語自言曰言范氏曰聖人存心不他當食而<lb/>
　食當寢而寢言語非其時也楊氏曰肺為氣主而聲<lb/>
　出焉寢食則氣窒而不通語言恐傷之也<lb/>
雖疏食菜羮𤓰祭必齊如也<lb/>
　齊嚴敬貌孔子雖薄物必祭其祭必敬聖人之誠也<lb/>
<pb n="KR3a0059_WYG_032-19b"/>
　此一節記孔子飲食之節謝氏曰聖人飲食如此非<lb/>
　極口腹之欲然聖人之所不食窮口腹者或反食之<lb/>
　欲心勝而不暇擇也胡氏曰亂者内昏其心志外䘮<lb/>
　其威儀甚則班伯所謂滛亂之原皆在於酒是也聖<lb/>
　人飲無定量亦無亂態蓋從心所欲而不踰矩是以<lb/>
　如此學者未能然則如晉元帝可也帝初鎮江東以<lb/>
　酒廢事王導以為言帝命酌飲觴覆之於此遂絶○<lb/>
　黄氏曰飲食以養生故欲其精然亦能傷生故惡其<lb/>
<pb n="KR3a0059_WYG_032-20a"/>
　敗至於失節違禮縱欲敗徳無不致其謹焉聖人一<lb/>
　念之微莫非天理學者不可以不戒也<lb/>
席不正不坐<lb/>
　謝氏曰聖人心安於正故於位之不正者雖小不處<lb/>
鄉人飲酒杖者出斯出矣<lb/>
　杖者老人也六十杖於鄉未出不敢先旣出不敢後<lb/>
鄉人儺朝服而立於阼階<lb/>
　無所不用其誠敬也或曰恐其驚先祖五祀之神欲<lb/>
<pb n="KR3a0059_WYG_032-20b"/>
　其依已而安也此一節記孔子居鄉之事<lb/>
問人於他邦再拜而送之<lb/>
　拜送使者如親見之敬也<lb/>
康子饋藥拜而受之曰丘未達不敢嘗<lb/>
　楊氏曰大夫有賜拜而受之禮也未達不敢嘗謹疾<lb/>
　也必告之直也此一節記孔子與人交之誠意<lb/>
廐焚子退朝曰傷人乎不問馬<lb/>
　非不愛馬然恐傷人之意多故未暇問蓋貴人賤畜<lb/>
<pb n="KR3a0059_WYG_032-21a"/>
　理當如此<lb/>
君賜食必正席先嘗之君賜腥必熟而薦之君賜生必<lb/>
畜之<lb/>
　正席先嘗如對君也腥生肉熟而薦之祖考榮君賜<lb/>
　也畜之者仁君之惠無故不敢殺也<lb/>
侍食於君君祭先飯<lb/>
　不祭而先飯若為君嘗食然不敢當客禮也<lb/>
疾君視之東首加朝服拖紳<lb/>
<pb n="KR3a0059_WYG_032-21b"/>
　東首以受生氣也病臥不能著衣束帶又不可以褻<lb/>
　服見君故加朝服於身又引大帶於上也<lb/>
君命召不俟駕行矣<lb/>
　急趨君命行出而駕車隨之此一節記孔子事君之<lb/>
　禮<lb/>
入太廟每事問朋友死無所歸曰於我殯朋友之饋雖<lb/>
車馬非祭肉不拜<lb/>
　朋友有通財之義故雖車馬之重不拜祭肉則拜者<lb/>
<pb n="KR3a0059_WYG_032-22a"/>
　敬其祖考同於已親也此一節記孔子交朋友之道<lb/>
寢不尸居不容<lb/>
　范氏曰惰慢之氣不設於身體雖舒布其四體而未<lb/>
　嘗肆耳居不容非惰也但不若奉祭祀見賓客而已<lb/>
　申申夭夭是也<lb/>
見齊衰者雖狎必變見冕者與瞽者雖褻必以貌<lb/>
　狎謂素親狎褻謂燕見貌禮貌<lb/>
凶服者式之式負版者<lb/>
<pb n="KR3a0059_WYG_032-22b"/>
　式車前横木有所敬則俯而慿之負版持邦國圖籍<lb/>
　者式此二者哀有喪重民數也<lb/>
有盛饌必變色而作<lb/>
　敬主人之禮非以其饌也<lb/>
迅雷風烈必變<lb/>
　迅速也烈猛也必變者所以敬天之怒記曰若有疾<lb/>
　風迅雷甚雨則必變雖夜必興衣服冠而坐<lb/>
升車必正立執綏<lb/>
<pb n="KR3a0059_WYG_032-23a"/>
　綏挽以上車之索也范氏曰正立執綏則心體無不<lb/>
　正而誠意肅恭矣蓋君子莊敬無所不在升車則見<lb/>
　於此也<lb/>
車中不内顧不疾言不親指<lb/>
　此一節記孔子升車之容<lb/>
閔子侍側誾誾如也子路行行如也冉有子貢侃侃如<lb/>
也子樂<lb/>
　朱子曰誾侃義見鄉黨行行剛強之貌子樂者樂得<lb/>
<pb n="KR3a0059_WYG_032-23b"/>
　英才而敎育之<lb/>
若由也不得其死然<lb/>
　尹氏曰子路剛強有不得其死之理故因以戒之其<lb/>
　後子路卒死於衛孔悝之難○或問誾誾侃侃於前<lb/>
　篇之訓其亦通已乎曰誾誾者外和内剛徳氣深厚<lb/>
　所謂和說而諍者也侃侃則和順不足而剛直稍外<lb/>
　見矣前篇之訓樂故侃侃直而果故行行有諸中形<lb/>
　於外莫揜也○按鄉黨注引許氏說文侃侃剛直也<lb/>
<pb n="KR3a0059_WYG_032-24a"/>
　誾誾和說而諍或問二字之訓不同說文為得何也<lb/>
　曰太史公稱魯道之衰洙泗之間齗齗如也亦作誾<lb/>
　誾說者以為爭譲之意而晉人亦有侃侃正色之語<lb/>
　蓋以音義求之亦宜如此說文之訓所以為得也誾<lb/>
　誾之為中正義有不盡衎衎而樂自作衎不作侃也<lb/>
　後漢書云誾誾衎衎得禮之容寢黙抑心非朝廷福<lb/>
　其意亦以爭辯剛直為是而有此言但侃字誤作衎<lb/>
　爾○朱張二先生誾侃之訓不同更當詳玩<lb/>
<pb n="KR3a0059_WYG_032-24b"/>
子路曽晳冉有公西華侍坐子曰以吾一日長乎爾毋<lb/>
吾以也居則曰不吾知也如或知爾則何以哉子路率<lb/>
爾而對曰千乘之國攝乎大國之間加之以師旅因之<lb/>
以饑饉由也為之比及三年可使有勇且知方也夫子<lb/>
哂之<lb/>
　朱子曰率爾輕遽之貌方向也謂向義也民向義則<lb/>
　能親其上死其長矣哂微笑也<lb/>
求爾何如對曰方六七十如五六十求也為之比及三<lb/>
<pb n="KR3a0059_WYG_032-25a"/>
年可使足民如其禮樂以俟君子赤爾何如對曰非曰<lb/>
能之願學焉宗廟之事如㑹同端章甫願為小相焉<lb/>
　宗廟之事謂祭祀諸侯時見曰㑹衆頫曰同端𤣥端<lb/>
　服章甫禮冠相賛君之禮者<lb/>
㸃爾何如鼔瑟希鏗爾舍瑟而作對曰異乎三子者之<lb/>
撰<lb/>
　希間歇也作起也撰具也<lb/>
子曰何傷乎亦各言其志也曰莫春者春服旣成冠者<lb/>
<pb n="KR3a0059_WYG_032-25b"/>
五六人童子六七人浴乎沂風乎舞雩詠而歸夫子喟<lb/>
然嘆曰吾與㸃也<lb/>
　曽㸃之學蓋有以見夫人欲盡處天理流行隨處充<lb/>
　滿無少欠闕故其動靜之際從容如此而其言志則<lb/>
　又不過即其所居之位樂其日用之常初無舍己為<lb/>
　人之意而其胸次悠然直與天地萬物上下同流各<lb/>
　得其所之妙隠然自見於言外視三子之規規於事<lb/>
　為之末者氣象不侔矣故夫子嘆息而深許之<lb/>
<pb n="KR3a0059_WYG_032-26a"/>
三子者出曽晳後曽晳曰夫三子者之言何如子曰亦<lb/>
各言其志也已矣曰夫子何哂由也曰為國以禮其言<lb/>
不讓是故哂之唯求則非邦也與安見方六七十如五<lb/>
六十而非邦也者唯赤則非邦也與宗廟㑹同非諸侯<lb/>
而何赤也為之小孰能為之大<lb/>
　程子曰古之學者優柔厭飫有先後之序如子路冉<lb/>
　有公西赤言志如此夫子許之亦以此自是實事後<lb/>
　之學者好高如人游心千里之外然自身却只在此<lb/>
<pb n="KR3a0059_WYG_032-26b"/>
　又曰孔子與㸃蓋與聖人之志同便是堯舜氣象也<lb/>
　誠異乎三子之撰特行有不掩焉耳此所謂狂也子<lb/>
　路等所見者小子路只為不達為國以禮道理是以<lb/>
　哂之若達却便是這氣象也又曰三子皆欲得國而<lb/>
　治之故孔子不取曽㸃狂者也未必能為聖人之事<lb/>
　而能知夫子之志故曰浴乎沂風乎舞雩詠而歸言<lb/>
　樂而得其所也孔子之志在於老者安之朋友信之<lb/>
　少者懐之使萬物各遂其性曽㸃知之故孔子喟然<lb/>
<pb n="KR3a0059_WYG_032-27a"/>
　歎曰吾與㸃也又曰曽㸃漆雕開已見大意○集義<lb/>
　謝氏論佛學之失曰為他不窮天理只將拈匙把筯<lb/>
　日用底便承當做大事大事任意縱横將來作用便<lb/>
　是差處便是私處問作用何故是私曰把來作用做<lb/>
　弄便是做兩般看當了是將此事横在肚裏一如子<lb/>
　路冉有相似便被他曽㸃將冷眼看他只管獨對春<lb/>
　風吟詠肚裏渾没些能解豈不快活又問堯舜湯武<lb/>
　做底事業豈不是作用曰他做底事業只是與天理<lb/>
<pb n="KR3a0059_WYG_032-27b"/>
　合一幾曽做作横在肚裏他見做出許多掀天動地<lb/>
　蓋世底功業如太空中一㸃雲相似他把做甚麽又<lb/>
　引呂氏詩云函丈從容問且酬展才無不至諸侯可<lb/>
　憐曽㸃惟鳴瑟獨對春風詠不休謝氏之說集註不<lb/>
　取今附此○或問夫子何以與㸃也曰方三子之競<lb/>
　言所志也㸃獨鼓瑟於其間漠然若無所聞者及夫<lb/>
　子問之然後瑟音少間乃徐舍瑟而起對焉而悠然<lb/>
　遜避若終不肯見所為者及夫子慰而安之然後不<lb/>
<pb n="KR3a0059_WYG_032-28a"/>
　得已而發其言焉而其志之所存又未嘗少出其位<lb/>
　蓋澹然若將終身焉者此夫子所以與之也曰何以<lb/>
　言其與天地萬物各得其所也曰夫暮春之日生物<lb/>
　暢茂之時也春服旣成人體和適之候也冠者五六<lb/>
　人童子六七人少長有序而和也沂上舞雩魯國之<lb/>
　勝處也旣浴而風又詠而歸樂而得其所也夫以所<lb/>
　居之位而言其樂若止於一身然以其心論之則固<lb/>
　藹然天地生萬物之心聖人對時育物之事也夫又<lb/>
<pb n="KR3a0059_WYG_032-28b"/>
　安有物我内外之間哉程子以為與聖人之志同便<lb/>
　是堯舜氣象正謂此爾或曰曽晳胸中無一毫能事<lb/>
　列子御風之事近之其說然乎曰聖賢之心所以異<lb/>
　於佛老者正以無意必固我之累而所謂天地生物<lb/>
　之心對時育物之事者未始一息而停也若但曰曠<lb/>
　然無所倚著而不察乎此此則亦何以異於虚無寂<lb/>
　滅之學而豈聖人之事哉○曽㸃之志如鳳凰翔于<lb/>
　千仞之上故曰異乎三子之撰○只看他鼔瑟希鏗<lb/>
<pb n="KR3a0059_WYG_032-29a"/>
　爾舍瑟而作從容優裕悠然自得處無不是這個道<lb/>
　理○人之一身便是天地只縁人為人欲隔了自看<lb/>
　此理意思不見曽㸃却超然看破這意思○曽㸃於<lb/>
　道見其逺者大者而視其近與小者皆不足為故其<lb/>
　言超然無一毫作為之意唯欲樂其所樂以終身焉<lb/>
　耳○先生令門人說曽㸃之志門人以為只是樂其<lb/>
　性分而已日用間見得天理流行才著一毫私意去<lb/>
　安排便不得曰不是不要著私意去安排這道理自<lb/>
<pb n="KR3a0059_WYG_032-29b"/>
　是天生自然私意自著不得更待誰去安排與聖人<lb/>
　安老懐少信朋友底意思相似惟曽㸃見得到這裏<lb/>
　聖人便做得到這裏○人只是說曽㸃狂看夫子特<lb/>
　與之之意須是大段高縁他資質明敏洞然自得見<lb/>
　斯道之體看天下甚麽事能動得他他大綱如莊子<lb/>
　明道先生亦稱莊子云有大底意思又云莊生形容<lb/>
　道體儘有好處曽㸃見得大意然裏面工夫却疎略<lb/>
　明道亦云莊子無禮無本○問曽㸃浴沂氣象與顔<lb/>
<pb n="KR3a0059_WYG_032-30a"/>
　子樂底意思相近否曰顔子恬靜無許多事曽㸃是<lb/>
　自恁地說顔子是孔子稱他樂他不曽自說我樂○<lb/>
　問吾與㸃處程子謂便是堯舜氣象如何曰曽㸃却<lb/>
　只是見得未必能做堯舜事看其見到處直有堯舜<lb/>
　氣象如莊子亦見得堯舜分曉或問天王之用心何<lb/>
　如便說得天徳而出寧日月照而四時行若晝夜之<lb/>
　有經雲行而雨施以是知他見得堯舜氣象出曽㸃<lb/>
　見識儘高見得此理洞然只是未曽下得工夫㸃參<lb/>
<pb n="KR3a0059_WYG_032-30b"/>
　父子正相反以㸃如此高明參却魯鈍一向低頭捱<lb/>
　將去直到一貫方始透徹此時見識方到曽㸃地位<lb/>
　然而規模氣象又别○此一段唯上蔡見分曉蓋三<lb/>
　子只就事上見得此道理曽㸃只去自己心性上見<lb/>
　得箇中庸道理使曽㸃做三子事未必做得然曽㸃<lb/>
　見處雖堯舜事業亦不過以此為之而已○諸子皆<lb/>
　有安排期必之意曽㸃只以平日所樂處言之○曽<lb/>
　㸃見得道理大所以堯舜事業優為之視三子規規<lb/>
<pb n="KR3a0059_WYG_032-31a"/>
　於事為之末固有間矣是他見得聖人氣象如此雖<lb/>
　超然事物之外而實不離乎事物之中是個無事無<lb/>
　為底道理却做有事有為底功業此所謂大本所謂<lb/>
　忠所謂一者是也㸃操得柄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>據著源頭諸子則從<lb/>
　支流上做工夫諸子底小他底大○觀季武子死曽<lb/>
　㸃倚門而歌便有些莊老底意思○曽㸃言志云云<lb/>
　蓋其見道分明無所係累從容和樂欲與萬物各得<lb/>
　其所之意莫不藹然見於詞氣之間明道謂與聖人<lb/>
<pb n="KR3a0059_WYG_032-31b"/>
　之志同便是堯舜氣象者正指此而言之也○嚴時<lb/>
　亨問曽晳一章夫子旣語以居則曰不吾知也如或<lb/>
　知爾則何以哉正是使之盡言一旦進用何以自見<lb/>
　及三子自述其才之所能堪志之所欲為夫子皆不<lb/>
　許之而獨與曽㸃看來三子所言皆是實事曽㸃雖<lb/>
　答言志之問實未嘗言其志之所欲為有似逍遥物<lb/>
　外不屑當世之務者而聖人與此而不與彼何也嘗<lb/>
　因是而思之為學與為治本來只是一統事他日之<lb/>
<pb n="KR3a0059_WYG_032-32a"/>
　所用不外乎今日所存三子却分作兩截看如治軍<lb/>
　旅治財賦治禮樂與凡天下之事皆學者所當理㑹<lb/>
　無一件是少得底然須先理㑹自家身心使自得無<lb/>
　欲常常神清氣定涵養直到清明在躬志氣如神則<lb/>
　天下無不可為之事程子所謂不得以天下事物撓<lb/>
　已已立後自能了當得天下事物者是矣夫子嘗因<lb/>
　孟武伯之問而言由可治賦求可為宰赤可與賓客<lb/>
　言固已深知其才所能辦而獨不許其仁夫仁者體<lb/>
<pb n="KR3a0059_WYG_032-32b"/>
　無不具用無不該豈但止於一才一藝而已使三子<lb/>
　不自安於所已能孜孜惟求仁是務而好之樂之則<lb/>
　何睱規規於事為之末縁他有這能解横在胸中常<lb/>
　恐無以自見故心欲得國而治之一旦夫子之問有<lb/>
　以觸其機即各述所能凡聖門平日所以講切自身<lb/>
　受用處全不之及將為學為治作兩截看了所以氣<lb/>
　象不宏事業不能到得至處如曽㸃浴沂風雩自得<lb/>
　其樂却與夫子飯蔬食飲水樂在其中顔子陋巷簞<lb/>
<pb n="KR3a0059_WYG_032-33a"/>
　瓢不改其樂襟懐相似大抵士之未用須知舉天下<lb/>
　之物不足以易吾天理自然之安方是本分學者曽<lb/>
　㸃言志乃是素其位而行不願乎其外無入而不自<lb/>
　得者故程子以為樂而得其所也孟子謂廣土衆民<lb/>
　君子欲之所樂不存焉中天下而立定四海之民君<lb/>
　子樂之所性不存焉君子所性雖大行不加焉雖窮<lb/>
　居不損焉分定故也孟子所謂所性即孔子顔子曽<lb/>
　㸃之所樂顔子惟所樂如此故夫子以四代禮樂許<lb/>
<pb n="KR3a0059_WYG_032-33b"/>
　之浴沂風雩識者所以知堯舜事業曽㸃優為之也<lb/>
　如子路食於孔悝求也為季氏聚歛後來成就止於<lb/>
　如此正為他不知平日所養便是建功立業之本未<lb/>
　到無入不自得處夫子之不與其有以知之矣所見<lb/>
　如此不背馳否朱子答曰此段說得極有本末學者<lb/>
　立志要當如此然其用力却有次第已為希遜言之<lb/>
　矣○按先生答歐陽希遜云學者當循下學上達之<lb/>
　序若一向求曽晳見解未有不流於釋老者也○南<lb/>
<pb n="KR3a0059_WYG_032-34a"/>
　軒曰三子之對非偶然而言蓋體察其力之所至而<lb/>
　言其實也言三年而可使如此者其先後條貫素定<lb/>
　於胸中而知其然也向使用力不素驟聞聖人之問<lb/>
　非茫乎無所措則泛然肆其說矣至於曽晳則又異<lb/>
　乎是其鼓瑟舍瑟之間已可見其從容不廹之意矣<lb/>
　言暮春之時與數子者浴沂舞雩吟詠而歸蓋其中<lb/>
　心和樂無所係累油然欲與萬物俱得其所玩味辭<lb/>
　氣温乎如春陽之無不被也故程子以為此即是堯<lb/>
<pb n="KR3a0059_WYG_032-34b"/>
　舜氣象而亦夫子老安少懐之意也晳之志若此非<lb/>
　其見道之明涵泳有素其能然乎然而未免於行有<lb/>
　不揜焉則以其於顔氏工夫有所未盡耳○黄氏曰<lb/>
　觀夫子逝如斯之言欲無言之意是亦歎曽㸃之意<lb/>
　也又曰夫子以是與㸃矣獨不以是教門人何也曰<lb/>
　夫子未嘗不以是教門人也誨之以務内語之以求<lb/>
　仁無非使之存此心之天理也又曰晳之不免為狂<lb/>
　何也曰天下之理固根於人心而未嘗不形見於事<lb/>
<pb n="KR3a0059_WYG_032-35a"/>
　物為學之方固當存養於徳性而亦不可不省察乎<lb/>
　實行夫是以精粗不遺而表裏相應内外交養而動<lb/>
　靜如一然後可以為聖學之全功㸃之質甚高志甚<lb/>
　大然深厚沉潜淳實中正之意有未足則見高而遺<lb/>
　卑見大而略小此所以不及乎顔曽也<lb/>
師冕見及階子曰階也及席子曰席也皆坐子告之曰<lb/>
某在斯某在斯師冕出子張問曰與師言之道與<lb/>
　朱子曰聖門學者於夫子之一言一動無不存心省<lb/>
<pb n="KR3a0059_WYG_032-35b"/>
　察如此<lb/>
子曰然固相師之道也<lb/>
　相助也古者瞽必有相其道如此蓋聖人於此非作<lb/>
　意而為之但盡其道而已○尹氏曰聖人處己為人<lb/>
　其心一致無不盡其誠故也有志於學者求聖人之<lb/>
　心於斯可見矣范氏曰聖人不侮鰥寡不虐無告可<lb/>
　見於此推之天下無一物不得其所矣○或問卒章<lb/>
　之說曰張敬夫推之尤詳曰道無往而不存聖人之<lb/>
<pb n="KR3a0059_WYG_032-36a"/>
　動靜語黙無往而非道蓋各止於其所而已師冕之<lb/>
　見及階則告之階及席則告之席旣坐則歴告之以<lb/>
　在坐者蓋待瞽者之道當然耳子張竊窺而有問焉<lb/>
　夫子以為固相師之道辭則近而意無不盡矣事事<lb/>
　物物莫不有其道蓋所當然者天之所為也夫以一<lb/>
　日之間起居則有起居之道飲食則有飲食之道見<lb/>
　是人則有待是人之道遇是事則有處是事之道不<lb/>
　可須㬰離也一失所宜則廢是道矣是故君子戰兢<lb/>
<pb n="KR3a0059_WYG_032-36b"/>
　自持顛沛必於是造次必於是惟懼其失之也夫惟<lb/>
　天下之至誠一以貫之道之所在如影隨形蓋無往<lb/>
　而非是也○謝先生為朱震子發說論語首舉子見<lb/>
　齊衰者與冕衣裳者與瞽者見之雖少必作過之必<lb/>
　趨又舉師冕見及階子曰階也及席子曰席也皆坐<lb/>
　子曰某在斯某在斯子張問曰與師言之道與曰固<lb/>
　相師之道也夫聖人之道無微顯無内外由洒掃應<lb/>
　對進退而上達天道本末一以貫之一部論語只恁<lb/>
<pb n="KR3a0059_WYG_032-37a"/>
　地看<lb/>
子夏曰君子有三變望之儼然即之也温聽其言也厲<lb/>
　朱子曰儼然者貌之莊温者色之和厲者辭之確○<lb/>
　程子曰他人儼然則不温温則不厲惟孔子全之謝<lb/>
　氏曰此非有意於變蓋並行而不相悖也如良玉温<lb/>
　潤而栗然○南軒曰其為三變豈君子之強為之哉<lb/>
　禮樂無斯須而去身故其成就發見如此<lb/>
孟子曰仁義禮智根於心其生色也睟然見於面盎於<lb/>
<pb n="KR3a0059_WYG_032-37b"/>
背施於四體四體不言而喻<lb/>
　程子曰言四者本於心而生色也孟子非自及此焉<lb/>
　能道到此○又曰人必有仁義之心然後仁義之氣<lb/>
　睟然達於外故曰不得於心勿求於氣可也<lb/>
程子曰仲尼元氣也顔子春生也孟子并秋殺盡見仲<lb/>
尼無所不包顔子示不違如愚之學於後世有自然之<lb/>
和氣不言而化者也孟子則露其材蓋亦自然而已仲<lb/>
尼天地也顔子和風慶雲也孟子泰山巖巖之氣象也<lb/>
<pb n="KR3a0059_WYG_032-38a"/>
觀其言皆可見之矣仲尼無跡顔子微有跡孟子其跡<lb/>
著<lb/>
　謝氏曰顔子具體而微所謂具體者合下來有恁地<lb/>
　氣象但未彰著耳孟子強勇以身任道壁立萬仞誰<lb/>
　敢正覷著非孟子恁地手脚也撑拄此事不去雖然<lb/>
　猶有大底氣象未能消磨得盡不然藐大人等語言<lb/>
　不說出來孔子曰事君盡禮人以為謟當時諸國君<lb/>
　相怎生當得他聖人恁地禮數是他只管行禮又不<lb/>
<pb n="KR3a0059_WYG_032-38b"/>
　與你計較長短與上大夫言便誾誾與下大夫言便<lb/>
　侃侃冕者瞽者見之便作過之便趨蓋其徳全盛自<lb/>
　然到此不是勉強做出來與孟子全别<lb/>
豫章黄氏曰周茂叔胸中灑落如光風霽月<lb/>
　延平先生李氏以為善形容有道者氣象○朱子曰<lb/>
　濓溪清和孔經甫祭文曰公年壯盛玉色金聲從容<lb/>
　和毅一座皆傾墓誌亦謂其精宻嚴恕氣象可想矣<lb/>
　○又曰所謂灑落者只是形容一個不疑所行清明<lb/>
<pb n="KR3a0059_WYG_032-39a"/>
　高逺之意若有一毫私吝心何處更有此等氣象耶<lb/>
　能如此看有道者胸懐表表亦自可見<lb/>
伊川先生曰明道先生資禀旣異而充養有道純粹如<lb/>
精金温潤如良玉寛而有制和而不流忠誠貫於金石<lb/>
孝悌通於神明視其色其接物也如春陽之温聽其言<lb/>
其入人也如時雨之潤胸懐洞然徹視無間測其藴則<lb/>
浩乎若滄溟之無際極其徳美言蓋不足以形容先生<lb/>
行己内主於敬而行之以恕見善若出諸己不欲勿施<lb/>
<pb n="KR3a0059_WYG_032-39b"/>
於人居廣居而行大道言有物而動有常<lb/>
　謝氏曰明道先生坐如泥塑人接人則渾如一團和<lb/>
　氣又云學者須是襟懐擺脫得開始得明道在鄠縣<lb/>
　時有詩云雲淡風輕近午天望花隨栁過前川旁人<lb/>
　不識予心樂將謂偷閒學少年看他襟懐直是好與<lb/>
　曽㸃底事一般○侯師聖云朱公掞見明道于汝歸<lb/>
　謂人曰光庭在春風中坐了一個月游楊初見伊川<lb/>
　伊川瞑目而坐二子侍立旣覺顧謂曰賢軰尚在此<lb/>
<pb n="KR3a0059_WYG_032-40a"/>
　乎日旣晩且休矣及出門門外之雪深一尺其嚴厲<lb/>
　如此晩年乃更平易蓋其學已到至處但於聖人氣<lb/>
　象差少從容爾明道則已從容惜其早死不及用也<lb/>
　使及用於元祐間則不至有今日事矣○劉安禮云<lb/>
　明道先生徳性充完粹和之氣盎於面背樂易多恕<lb/>
　終日怡悅立之從先生三十年未嘗見其忿厲之容<lb/>
　　　　右論聖賢氣象<lb/>
　程子嘗言學者不學聖人則己欲學之須熟玩味聖<lb/>
<pb n="KR3a0059_WYG_032-40b"/>
　人之氣象故近思録亦立此篇今放之然近思所録<lb/>
　併及其道徳學行此則専取其儀形辭氣之可以想<lb/>
　像而興起者若道徳學行則别見云<lb/>
論語子曰君子不器<lb/>
　朱子曰器者各適其用而不能相通成徳之士體無<lb/>
　不具故用無不周非特為一才一藝而已○南軒曰<lb/>
　器者拘於一用凡人可以器言者皆以其才而論之<lb/>
　也器雖有小大然其拘於才而有限則一也若君子<lb/>
<pb n="KR3a0059_WYG_032-41a"/>
　則進於徳進於徳則器質變化而才有弗器者矣不<lb/>
　亦君子乎○先行其言而後從之與訥言敏行章已<lb/>
　見前<lb/>
子曰君子無所爭必也射乎揖讓而升下而飲其爭也<lb/>
君子<lb/>
　朱子曰揖讓而升者大射之禮耦進三揖而後升堂<lb/>
　也下而飲謂射畢揖降以俟衆耦皆降勝者乃揖不<lb/>
　勝者升取觶立飲也言君子恭遜不與人爭惟於射<lb/>
<pb n="KR3a0059_WYG_032-41b"/>
　而後有爭然其爭也雍容揖遜乃如此則其爭也君<lb/>
　子而非小人之爭矣○南軒曰爭生於有己君子克<lb/>
　己者也是以無所爭惟射疑於可爭而君子之於射<lb/>
　於以正己而觀徳耳揖讓而升揖讓而下揖讓而飲<lb/>
　其雍容辭遜自反而下人之意蓋如此然則君子其<lb/>
　爭乎於射而不爭則他可知矣○司馬牛問君子與<lb/>
　君子人與章已見前<lb/>
子曰質勝文則野文勝質則史文質彬彬然後君子<lb/>
<pb n="KR3a0059_WYG_032-42a"/>
　朱子曰野人言鄙略也史掌文書多聞習事而誠或<lb/>
　不足也彬彬猶班班物相雜而適均之貌言學者當<lb/>
　損有餘補不足至於成徳則不期然而然矣○楊氏<lb/>
　曰文質不可以相勝然質之勝文猶之甘可以受和<lb/>
　白可以受采也文勝而至於滅質則其本亡矣雖有<lb/>
　文將安施乎然則與其史也寧野○南軒曰以二者<lb/>
　論之若未得中而有所偏勝與其失而為府史無亦<lb/>
　寧為野人之野乎<lb/>
<pb n="KR3a0059_WYG_032-42b"/>
棘子成曰君子質而已矣何以文為子貢曰惜乎夫子<lb/>
之說君子也駟不及舌文猶質也質猶文也虎豹之鞟<lb/>
猶犬羊之鞟<lb/>
　朱子曰鞟皮去毛者也言文質等耳不可相無若必<lb/>
　盡去其文而獨存其質則君子小人無以辨矣夫棘<lb/>
　子成矯當時之弊固失之過而子貢矯子成之弊又<lb/>
　無本末輕重之差胥失之矣○或問棘子成之言與<lb/>
　夫子之答林放何異而子貢非之若是耶曰夫子之<lb/>
<pb n="KR3a0059_WYG_032-43a"/>
　言權衡審宻而詞氣和平蓋未始以文為可盡去也<lb/>
　若子成則詞氣矯激而取舍過中矣其流之弊將至<lb/>
　於棄禮蔑法如西晉君子之為者故子貢惜其言而<lb/>
　力正之也曰何以言子貢之言之有病也曰子成之<lb/>
　說偏矣而子貢於文質之間又一視之而無本末輕<lb/>
　重緩急之差焉則又矯子成之失而過中者也立言<lb/>
　之難如此自非聖人孰能無所偏倚而常適其平也<lb/>
　哉○恥言過行及君子道者三子路問君子義以為<lb/>
<pb n="KR3a0059_WYG_032-43b"/>
　質章並見前<lb/>
子曰君子病無能焉不病人之不已知也<lb/>
　南軒曰病無能者病夫履行之無其實<lb/>
子曰君子疾没世而名不稱焉<lb/>
　范氏曰君子學以為己不求人知然没世而名不稱<lb/>
　焉則無為善之實可知矣○南軒曰有是實則有是<lb/>
　名名者所以命其實終其身而無實之可名君子病<lb/>
　諸非謂求名於人也<lb/>
<pb n="KR3a0059_WYG_032-44a"/>
子曰君子矜而不爭羣而不黨<lb/>
　朱子曰莊以持己曰矜然無乖戾之心故不爭和以<lb/>
　處衆曰羣然無阿比之意故不黨○南軒曰矜莊以<lb/>
　自持則易以不和而失於爭羣居而相與則易以有<lb/>
　比而失於黨君子非與人異也處己嚴而不失其和<lb/>
　故矜而不爭君子非與人同也待物平而不失其公<lb/>
　故羣而不黨惟敬者為能處此而弗失也<lb/>
子曰君子不以言舉人不以人廢言<lb/>
<pb n="KR3a0059_WYG_032-44b"/>
　南軒曰以言舉人則行不踐者進矣此固不可也然<lb/>
　則雖使小人言之而善亦不害其為善言也以人廢<lb/>
　之則善言棄矣故君子云云公心無蔽也<lb/>
子曰君子貞而不諒<lb/>
　朱子曰貞正而固也諒則不擇是非而必於信○或<lb/>
　問貞諒之别曰處義旣精不期固而自固者貞也不<lb/>
　擇邪正惟知必信而不易者諒也○南軒曰貞者貞<lb/>
　於義也諒者執於小信也貞於義則信在其中若但<lb/>
<pb n="KR3a0059_WYG_032-45a"/>
　執其小信而於義有蔽則失其正而反害於信矣蓋<lb/>
　貞於義者公理所存而執小信者私意之守而已○<lb/>
　君子有三戒三畏與九思三變章並見前五美章以<lb/>
　上言君子之道<lb/>
子張問善人之道子曰不踐迹亦不入於室<lb/>
　朱子曰善人質美而未學者也程子曰踐迹如言循<lb/>
　途守轍善人雖不必踐舊迹而自不為惡然亦不能<lb/>
　入聖人之室也○張子曰善人欲仁而未志於學者<lb/>
<pb n="KR3a0059_WYG_032-45b"/>
　也欲仁故雖不踐成法亦不陷於惡有諸己也由不<lb/>
　學故無自而入聖人之室○或問善人者未能有諸<lb/>
　已乎南軒曰不能有之則安得善然所謂有諸己者<lb/>
　蓋亦有淺深善人謂其不能有諸己則不可然謂其<lb/>
　盡夫有諸己之道則未也○此章言善人之道<lb/>
子張問士何如斯可謂之達矣<lb/>
　朱子曰達者謂徳孚於人而行無不得之謂<lb/>
子曰何哉爾所謂達者<lb/>
<pb n="KR3a0059_WYG_032-46a"/>
　子張務外夫子蓋己知其發問之意故反詰之將以<lb/>
　發其病而藥之也<lb/>
子張對曰在邦必聞在家必聞<lb/>
　言名譽著聞也<lb/>
子曰是聞也非達也<lb/>
　聞與達相似而不同乃誠偽之所以分學者不可不<lb/>
　審也故夫子旣明辨之而下文又詳言之<lb/>
夫達也者質直而好義察言而觀色慮以下人在邦必<lb/>
<pb n="KR3a0059_WYG_032-46b"/>
達在家必達<lb/>
　内主忠信而所行合宜審於接物而卑以自牧皆自<lb/>
　修於内不求人知之事然徳修於己而人信之則所<lb/>
　行自無窒礙矣<lb/>
夫聞也者色取仁而行違居之不疑在邦必聞在家必<lb/>
聞<lb/>
　善其顔色以取於仁而行實背之又自以為是而無<lb/>
　所忌憚此不務實而専求名者故虛譽雖隆而實徳<lb/>
<pb n="KR3a0059_WYG_032-47a"/>
　則病矣○程子曰學者須是務實不要近名有意近<lb/>
　名大本已失更學何事為名而學則是偽也今之學<lb/>
　者大抵為名為名與為利雖清濁不同然其利心則<lb/>
　一也尹氏曰子張之學病在乎不務實故孔子告之<lb/>
　皆篤實之事充乎内而發乎外者也○聞只是求聞<lb/>
　於人達却有實有實方能達○色取仁而行違居之<lb/>
　不疑正是指子張病痛處○問察言而觀色曰此是<lb/>
　實要做工夫察人之言觀人之色乃是要騐吾之言<lb/>
<pb n="KR3a0059_WYG_032-47b"/>
　是與不是今有人自任己意說將去更不看人之意<lb/>
　是信受他是不信受他如此則只是自高更不能謙<lb/>
　下於人實去做工夫大抵人之為學須自低下做將<lb/>
　去才自高了便不濟事這一項都是詳細収歛工夫<lb/>
　如色取仁居之不疑只是麄謾將去○此章大意一<lb/>
　箇是名一箇是實○呂氏謂徳孚於人者必達矯行<lb/>
　求名者必聞此說却好○質與直是兩件質是質朴<lb/>
　直是無偏曲○南軒曰聖人論達蓋為己篤實工夫<lb/>
<pb n="KR3a0059_WYG_032-48a"/>
　若有求聞之意則其心外馳矣色取仁者其色則有<lb/>
　取於仁其行則違如内交要譽惡其聲之類一毫萌<lb/>
　於中皆所謂行違也雖然使其有所不安於心則庻<lb/>
　乎可使之反者惟其居之不疑則終為不仁而已矣<lb/>
　○又曰聞與達異聞謂人知之達謂道行於邦家也<lb/>
子貢問曰何如斯可謂之士矣子曰行己有恥使於四<lb/>
方不辱君命可謂士矣<lb/>
　朱子曰此其志有所不為而其材足以有為者也子<lb/>
<pb n="KR3a0059_WYG_032-48b"/>
　貢能言故以使事告之蓋為使之難不獨貴於能言<lb/>
　而已<lb/>
曰敢問其次曰宗族稱孝焉鄉黨稱弟焉<lb/>
　此本立而材不足者故為其次<lb/>
曰敢問其次曰言必信行必果硜硜然小人哉抑亦可<lb/>
以為次矣<lb/>
　果必行也硜小石之堅確者小人言其識量之淺狹<lb/>
　也此其本末皆無足觀然亦不害於自守也故聖人<lb/>
<pb n="KR3a0059_WYG_032-49a"/>
　猶有取焉下此則市井之人不復可為士矣<lb/>
曰今之從政者何如子曰噫斗筲之人何足算也<lb/>
　算亦作筭今之從政蓋如魯三家之屬噫心不平聲<lb/>
　斗量名容十升筲竹器容斗二升斗筲之人言鄙細<lb/>
　也算數也子貢之問每下故夫子以是警之○程子<lb/>
　曰子貢之意蓋欲為皎皎之行聞於人者夫子告之<lb/>
　皆篤實自得之事○晁氏曰尊義於己不窮於外士<lb/>
　之上也僅能有義於己而未能不窮於外士之次也<lb/>
<pb n="KR3a0059_WYG_032-49b"/>
　孝弟親於宗族鄉黨特行己有恥之事○或問行己<lb/>
　有恥為使不辱亦何足以為高而夫子以為士之上<lb/>
　何邪曰是二者泛而觀之雖若僅免於羞辱然嘗反<lb/>
　諸身而度之則能充其實者正不易得程子所謂篤<lb/>
　實自得者正謂此也曰硜硜小人而亦可以為士何<lb/>
　也曰彼其識量雖淺而非惡也至其所守雖規規於<lb/>
　信果之小節然與夫誕謾茍賤之人則不可同年而<lb/>
　語矣此與不得中行而取狂狷同意故下章言之○<lb/>
<pb n="KR3a0059_WYG_032-50a"/>
　子路問何如斯可謂之士章見前<lb/>
子曰士而懐居不足以為士矣<lb/>
　朱子曰居謂意所便安也○南軒曰懐居者志不立<lb/>
　其何以為士乎○愚按懐居與小人懐土之義同<lb/>
周有八士伯達伯适仲突仲忽叔夜叔夏季隨季騧<lb/>
　楊氏曰盡為士之道子張曰士見危致命章見前<lb/>
孟子曰待文王而後興者凡民也若夫豪傑之士雖無<lb/>
文王猶興<lb/>
<pb n="KR3a0059_WYG_032-50b"/>
　朱子曰興者感動奮發之意豪傑有過人之才知者<lb/>
　也蓋降衷秉彛人所同得惟上智之材無物欲之蔽<lb/>
　為能無待於教而自能感發以有為也○士尚志章<lb/>
　見前○以上言為士之道<lb/>
子路問成人子曰若臧武仲之知公綽之不欲卞莊子<lb/>
之勇冉求之藝文之以禮樂亦可以為成人矣<lb/>
　朱子曰成人猶言全人言兼此四子之長則知足以<lb/>
　窮理亷足以養心勇足以力行藝足以泛應而又節<lb/>
<pb n="KR3a0059_WYG_032-51a"/>
　之以禮和之以樂使徳成於中而文見乎外則材全<lb/>
　徳備渾然不見一善成名之迹中正和樂粹然無復<lb/>
　偏倚駁雜之蔽而其為人也亦成矣然亦之為言非<lb/>
　其至者蓋就子路之所可及而語之也若論其至則<lb/>
　非聖人之盡人道不足以語此<lb/>
曰今之成人者何必然見利思義見危授命乆要不忘<lb/>
平生之言亦可以為成人矣<lb/>
　復加曰字者旣答而復言也授命言不愛其生持以<lb/>
<pb n="KR3a0059_WYG_032-51b"/>
　與人也久要舊約也平生平日也有是忠信之實則<lb/>
　雖其才知禮樂有所未備亦可以為成人之次也○<lb/>
　程子曰知之明信之篤行之果天下之達徳也若孔<lb/>
　子所謂成人亦不出此三者武仲知也公綽仁也卞<lb/>
　莊子勇也冉求藝也須是合此四人之能文之以禮<lb/>
　樂亦可以為成人矣然而論其大成則不止於此若<lb/>
　今之成人有忠信而不及於禮樂則又其次者也又<lb/>
　曰臧武仲之知非正也若文之以禮樂則無不正矣<lb/>
<pb n="KR3a0059_WYG_032-52a"/>
　又曰語成人之名非聖人孰能之孟子曰惟聖人然<lb/>
　後可以踐形如此方可以稱成人之名胡氏曰今之<lb/>
　成人以下乃子路之言蓋不復聞斯行之之勇而有終<lb/>
　身誦之之固矣未詳是否○或問四子之事曰武仲<lb/>
　則春秋傳詳矣公綽他無所見而前章所稱亦可以<lb/>
　得其為人卞莊子事見新序曰莊子養母戰而三北<lb/>
　及母死齊伐魯莊子赴闘三獲甲首以獻曰此塞三<lb/>
　北遂赴齊師殺十人而死冉求之藝則夫子固嘗稱<lb/>
<pb n="KR3a0059_WYG_032-52b"/>
　之矣曰必兼四子之長而又必文之以禮樂然後可<lb/>
　以為成人何也曰四子各有所長而不能相兼又無<lb/>
　禮樂以文之故知者至於要君勇者至於輕死藝者<lb/>
　至於聚歛而不欲者又或不能於小國之大夫也亦<lb/>
　難以為成人矣故孔子言必兼此四人之能而又文<lb/>
　之以禮樂則集其所長去其所短而後可以為成人<lb/>
　也洪氏以為特以四人為言者四人皆魯人而莊子<lb/>
　於子路皆卞人冉求又朋友也舉其近而易知者胡<lb/>
<pb n="KR3a0059_WYG_032-53a"/>
　氏以為言卞莊子蓋以況子路耳言有是一能而不<lb/>
　能兼衆之長與成於禮樂焉則亦不足為成人矣恐<lb/>
　亦有此意也曰今之成人以下或以為子路之言何<lb/>
　如曰未可知也然姑存之以備參考可也胡氏曰此<lb/>
　子路之所己能也夫子方進子路於成人之域豈又<lb/>
　取其己能者而重奬之哉蓋子路晩節末路不復聞<lb/>
　斯行之之勇而有終身誦之之固是以自名其善而<lb/>
　為此辭與未見其止者異矣○文之以禮樂此一句<lb/>
<pb n="KR3a0059_WYG_032-53b"/>
　最重上面四人所長且把做個樸素子唯文之以禮<lb/>
　樂始得○南軒曰文之以禮樂道問學之事也又言<lb/>
　其次者聖人所以引而進也見利思義無茍得也見<lb/>
　危授命無茍避也久要不忘不食其言也是雖未有<lb/>
　過人之才而亦篤實忠信之士也故在今日亦可謂<lb/>
　成人此亦思狂狷之意○此章言成人<lb/>
子曰聖人吾不得而見之矣得見君子者斯可矣善人<lb/>
吾不得而見之矣得見有恒者斯可矣亡而為有虛而<lb/>
<pb n="KR3a0059_WYG_032-54a"/>
為盈約而為泰難乎有恒矣<lb/>
　朱子曰亡讀為無三者皆虛夸之事凡若此者必不<lb/>
　能守其常也○或問云云曰吳氏曽氏說亦得之吳<lb/>
　氏曰君子蓋有賢良而又有作用者特不及聖人耳<lb/>
　若善人則粗能嗣守成緒不至於為惡而已非若君<lb/>
　子之能有為也曽氏曰當夫子時聖人固不可得而<lb/>
　見豈無君子善人有常者乎而夫子云然者蓋其人<lb/>
　少而思見之也及其見則又悅而進之曰君子哉若<lb/>
<pb n="KR3a0059_WYG_032-54b"/>
　人凡此類當得意而忘言善人明乎善者也有常雖<lb/>
　未明乎善亦必有一節終身不易者若本無一長而<lb/>
　為有之狀未能充實而為盈之狀貧約而為泰之狀<lb/>
　此亦妄人而已矣孟子所謂雨集溝澮皆盈其涸可<lb/>
　立而待也烏能久矣曰有亡虛實約泰之分奈何曰<lb/>
　無絶無也虛則未滿之名耳二者兼内外學之所至<lb/>
　事之所能而言約之與泰則貧富貴賤之稱耳為之<lb/>
　云者作為如是之形作為如是之事者也為而無以<lb/>
<pb n="KR3a0059_WYG_032-55a"/>
　繼則雖欲為有常不可得矣○釋曰亡為有虚為盈<lb/>
　約為泰三者夸大欺妄之意不實之謂也人惟實也<lb/>
　則始終如一故能有常今其人不實如此又豈敢望<lb/>
　其有常哉夫子稱聖人君子有恒不可得見而卒反<lb/>
　乎此又以明夫有恒者之亦不可見也言舉世皆虚<lb/>
　浮之徒豈敢望其有常而得見之哉嘆風俗之益薄<lb/>
　也○南軒曰聖人君子以學言善人有恒者以質言<lb/>
　聖人者肖天地者也君子者具其體而未能充盡者<lb/>
<pb n="KR3a0059_WYG_032-55b"/>
　也故聖人不得而見得見君子斯可矣善人資禀醇<lb/>
　篤無惡之稱有恒者則能謹守常分而已故善人不<lb/>
　得而見得見有恒者斯可矣雖然以善人之質而進<lb/>
　學不已聖蓋可幾有恒者力加勉焉亦足以有至也<lb/>
　若夫以無而為有以虚而為實在約以為泰則是驕<lb/>
　矜浮虚不務實者其能以有恒乎未能言恒況可言<lb/>
　學乎○此章言聖人君子善人有恒之分<lb/>
子曰君子周而不比小人比而不周<lb/>
<pb n="KR3a0059_WYG_032-56a"/>
　朱子曰周普徧也比偏黨也皆與人親厚之意但周<lb/>
　公而比私耳○君子小人所為不同如隂陽晝夜每<lb/>
　每相反然究其所以分則在公私之際毫釐之差耳<lb/>
　故聖人於周比和同驕泰之屬常對舉而互言之欲<lb/>
　學者察乎兩間而審其取舍之幾也○南軒曰君子<lb/>
　小人之分公私之間而已周則不比比則不周天理<lb/>
　人欲不並立也君子内恕以及人其於親踈逺近賢<lb/>
　愚處之無不得其分蓋其施無不溥焉所謂周也若<lb/>
<pb n="KR3a0059_WYG_032-56b"/>
　小人則有所偏係而失其正其所親䁥皆私情耳所<lb/>
　謂比也<lb/>
子曰君子懐徳小人懐土君子懐刑小人懐惠<lb/>
　朱子曰懐思念也懐徳謂存其固有之善懐土謂溺<lb/>
　其所處之安懐刑謂畏法懐惠謂貪利君子小人趣<lb/>
　向不同公私之間而已○尹氏曰樂善惡不善所以<lb/>
　為君子茍安務得所以為小人○或問君子小人安<lb/>
　知不以位言耶曰以例求之凡言君子小人而相須<lb/>
<pb n="KR3a0059_WYG_032-57a"/>
　者則君民之謂如愛人易使之類是也言君子小人<lb/>
　而相反者則善惡之謂也如周比和同之類是也此<lb/>
　蓋以相反為言云云又問懐刑之說以為惡不善何<lb/>
　也曰樂善惡不善猶曰好仁惡不仁也必以刑為言<lb/>
　則猶管仲所謂畏威如疾之謂耳○南軒曰懐徳懐<lb/>
　刑好善惡惡之公心也懐土懐恵茍安務得之私意<lb/>
　也○喻義喻利章己見前<lb/>
子曰君子坦蕩蕩小人長戚戚<lb/>
<pb n="KR3a0059_WYG_032-57b"/>
　朱子曰坦平蕩蕩寛廣貌程子曰君子循理故常舒<lb/>
　泰小人役於物欲故多憂戚○程子曰君子坦蕩蕩<lb/>
　心廣體胖○南軒曰正己而不求於人故坦蕩蕩狥<lb/>
　欲而不反諸己故長戚戚坦蕩非謂放懐自適無所<lb/>
　憂慮之謂也謂求之在己而無必於外故常舒泰云<lb/>
　耳<lb/>
子曰君子成人之美不成人之惡小人反是<lb/>
　朱子曰成者誘掖奬勸以成其事也君子小人旣有<lb/>
<pb n="KR3a0059_WYG_032-58a"/>
　厚薄之殊而其所好又有善惡之異故其用心不同<lb/>
　如此○南軒曰君子充其忠愛之心於人之美其樂<lb/>
　之如在己也從而扶持之又從而勸相之惟欲其美<lb/>
　之成也於人之惡則從而正救之正救之不可則哀<lb/>
　矜之惟恐其惡之成也若小人則以刻薄為心幸人<lb/>
　之有過而疾人之勝己非徒坐視其入於惡又從而<lb/>
　濟之非徒欲其美之不成又從而毁之君子小人之<lb/>
　操存未嘗不相反也<lb/>
<pb n="KR3a0059_WYG_032-58b"/>
子曰君子和而不同小人同而不和<lb/>
　朱子曰和者無乖戾之心同者有阿比之意○尹氏<lb/>
　曰君子尚義故有不同小人尚利安得而和○或問<lb/>
　云云曰諸說皆祖晏子之意然晏子之言乃就事而<lb/>
　言而此章之意則直指君子小人之情狀而言似不<lb/>
　可引以為證也蓋此所論君子之和者乃以其同寅<lb/>
　恊恭而無乖爭忌刻之意其不同者乃以其守正循<lb/>
　理而無阿黨朋比之風若小人則反是焉此二者外<lb/>
<pb n="KR3a0059_WYG_032-59a"/>
　雖相似而内實相反乃君子小人情狀之隠微自古<lb/>
　至今如出一轍非聖人不能究極而發明之也且以<lb/>
　本朝諸公論之韓富范公上前議論不同或至失色<lb/>
　而卒未嘗失和氣王呂章曽蔡氏父子同惡相濟而<lb/>
　其䆒也無所不至焉亦足以驗聖言之不可易也如<lb/>
　此說則君子之心無可否同異之私而惟欲必歸於<lb/>
　是若晏子之說則是必於立異然後可以為和而不<lb/>
　同也是非矯枉過直之論哉然其為齊景公梁丘據<lb/>
<pb n="KR3a0059_WYG_032-59b"/>
　而發明切中其病耳<lb/>
子曰君子易事而難悅也悅之不以道不悅也及其使<lb/>
人也器之小人難事而易悅也悅之雖不以道悅也及<lb/>
其使人也求備焉<lb/>
　朱子曰器之謂隨其材器而使之也君子之心公而<lb/>
　恕小人之心私而刻天理人欲之間每相反而已矣<lb/>
　○南軒曰易事者平恕之心難悅者正大之情<lb/>
子曰君子泰而不驕小人驕而不泰<lb/>
<pb n="KR3a0059_WYG_032-60a"/>
　朱子曰君子循理故安舒而不矜肆小人逞欲故反<lb/>
　是○南軒曰泰者心廣而體胖驕者意盈而氣盛曰<lb/>
　驕則何由泰泰則奚驕之有然而能不驕矣而未之<lb/>
　泰者則亦有之蓋雖能制其私而涵養未至未免乎<lb/>
　拘迫者也○君子而不仁章已見前<lb/>
子曰君子上達小人下達<lb/>
　朱子曰君子循天理故日進乎高明小人狥人欲故<lb/>
　日究於汚下○按張子曰上達循天理下達狥人欲<lb/>
<pb n="KR3a0059_WYG_032-60b"/>
　朱子之說本此○南軒曰上達反本下達趨末皆云<lb/>
　達者如喻義喻利同言喻○固窮窮斯濫章見前<lb/>
子曰君子求諸己小人求諸人<lb/>
　謝氏曰君子無不反求諸己小人反是此君子小人<lb/>
　所以分也○楊氏曰君子雖不病人之不己知然亦<lb/>
　疾没世而名不稱也雖疾没世而名不稱然所以求<lb/>
　者亦反諸己而已小人求諸人故違道干譽無所不<lb/>
　至二者文不相蒙而意實相足亦記言者之意○按<lb/>
<pb n="KR3a0059_WYG_032-61a"/>
　此章在病人不已知與疾沒世名不稱之次故楊氏<lb/>
　云云朱子有說見學篇<lb/>
子曰君子不可小知而可大受也小人不可大受而可<lb/>
小知也<lb/>
　朱子曰此言觀人之法知我知之也受彼所受也蓋<lb/>
　君子于細事未必可觀而材徳足以任重小人雖器<lb/>
　量淺狹而未必無一長可取○吳氏曰方舜之耕稼<lb/>
　時視之猶人也一旦受堯之天下若素有之小人有<lb/>
<pb n="KR3a0059_WYG_032-61b"/>
　立談之間其材可知者至委以國則未有不敗○南<lb/>
　軒曰君子所存者大故不可以小者測知而可以當<lb/>
　其大者小人局於狹小其長易見故不可以任大而<lb/>
　可以小知之大受如學者之學聖人有為者之當大<lb/>
　任也<lb/>
　　　　右論君子小人之分<lb/>
　學所以學為君子者也故先之以君子之道次之以<lb/>
　善人之道又次之以士之道與成人之道然後及君<lb/>
<pb n="KR3a0059_WYG_032-62a"/>
　子小人之分學者誠能深玩乎此則其願為君子而<lb/>
　不願為小人也必矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0059_WYG_032-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西山讀書記卷三十二<lb/>
</p>
<p>
</p>
  </div>
</body>
</text>
</TEI>
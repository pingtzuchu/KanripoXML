<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西山讀書記卷十四</head> <lb/>
    <p>
<pb n="KR3a0059_WYG_014-1a"/>
欽定四庫全書<lb/>
　西山讀書記卷十四<lb/>
　　　　　　　　　　　　宋　真徳秀　撰<lb/>
　　　長幼<lb/>
常棣燕兄弟也閔管蔡之失道故作常棣焉常棣之華<lb/>
鄂不韡韡凡今之人莫如兄弟<lb/>
　毛氏曰常棣棣也鄂猶鄂鄂然言外發也韡韡光眀<lb/>
　也○朱氏曰不猶豈不也此燕兄弟之樂歌故言常棣<lb/>
<pb n="KR3a0059_WYG_014-1b"/>
　之華則其鄂然外見者豈不韡韡乎凡今之人則豈<lb/>
　有如兄弟者乎○孔氏曰爾雅釋毛傳以為常棣之<lb/>
　木衆華俱發實韡韡而光眀以興兄弟衆多而相和<lb/>
　睦豈不强盛而有光輝乎○鄭氏曰承華者鄂也不<lb/>
　當作柎柎鄂足也鄂足得華之光眀則韡韡然盛興<lb/>
　者喻弟以敬事兄兄以愛覆弟恩義之顯亦韡韡○<lb/>
　程氏曰常棣今所謂玉李花鄂相承甚力故以喻兄<lb/>
　弟又曰韡韡鮮華壮盛之貌不作柎亦可如字亦可<lb/>
<pb n="KR3a0059_WYG_014-2a"/>
　以花蕚相依生相親力相承興人之莫如兄弟也○<lb/>
　王氏曰花蕚之相恃不可須臾離者以天属故也其<lb/>
　相承覆相恃而不可離如此<lb/>
死喪之威兄弟孔懐原隰裒矣兄弟求矣<lb/>
　毛氏曰威畏也懐思也裒聚也求矣言求兄弟也○鄭<lb/>
　氏曰死生可畏怖之事維兄弟之親甚相思念○程<lb/>
　氏曰此章叙兄弟相賴之事人當死生患難之可畏<lb/>
　則思兄弟之助方困窮離散羣聚於郊野之時則求<lb/>
<pb n="KR3a0059_WYG_014-2b"/>
　所親以相依恃○王氏曰不得保其常居而裒於原<lb/>
　隰之中此與人同患難之時也當是時人各顧其親<lb/>
　則非兄弟孰肯以相求哉○呂氏曰疎其所親而親<lb/>
　其所疎此失其本心者也故此詩反覆言朋友之不<lb/>
　如兄弟葢亦示之以親疎之分使之反循其本也本<lb/>
　心既得則由親而及疎秩然有序兄弟之親既篤而<lb/>
　朋友之義亦敦矣初非薄於朋友也茍雜施而不孫<lb/>
　雖曰厚於朋友如無源之水朝滿夕除豈可保哉或<lb/>
<pb n="KR3a0059_WYG_014-3a"/>
　曰人之在難朋友亦可以坐視歟曰毎有良朋況也<lb/>
　永嘆則非不憂憫也但視兄弟之急難為差耳詩人<lb/>
　之辭各有抑揚然常棣周公作也聖人之言小大髙<lb/>
　下皆宜而前後左右不相悖<lb/>
脊令在原兄弟急難每有良朋況也永嘆<lb/>
　毛氏曰脊令雝渠也飛則鳴行則摇不能自舍耳急<lb/>
　難言兄弟之相救於急難也○鄭氏曰每有雖也良<lb/>
　善也○毛氏曰況兹也永長也○程氏曰此章言兄弟<lb/>
<pb n="KR3a0059_WYG_014-3b"/>
　相須之急猶脊令首尾相應急難之際其相應如是<lb/>
　也○鄭氏曰當急難之時雖有善友來兹對之長嘆而<lb/>
　已○范氏曰兄弟無不相死之義朋友之於患難義有<lb/>
　不得相救也則況也永嘆而已○王氏曰古者朋友<lb/>
　之喪視兄弟視兄弟則急難冦讎何為而不豫曰莫<lb/>
　不有君而為之臣莫不有父而為之子莫不有師而<lb/>
　為之弟子莫不有兄弟而為之兄弟則吾急難冦讐<lb/>
　之所當致力也愽矣又推而致之朋友則吾有所不<lb/>
<pb n="KR3a0059_WYG_014-4a"/>
　暇而無禮以節之則吾之憂無窮而人之責無已葢<lb/>
　古之道如此而後世之士猶有以恩望朋友而至於<lb/>
　離絶者然則世之致力於朋友者非歟曰勢足以振<lb/>
　之力足以周之而無傷於義則鄰里鄉黨不可以不<lb/>
　勉而況於朋友乎<lb/>
兄弟䦧于墻外禦其務每有良朋烝也無戎<lb/>
　毛氏曰䦧狠也鄭氏曰禦禁務侮也兄弟雖内䦧而<lb/>
　外禦也○朱氏曰烝發語聲○毛氏曰戎相也○范氏曰<lb/>
<pb n="KR3a0059_WYG_014-4b"/>
　兄弟内䦧而猶外禦不敗親也外禦則他人不與故<lb/>
　雖朋友猶無相也○王氏曰狠於内非令兄弟也然<lb/>
　及其禦侮則雖有良朋曽不如不令兄弟之為可恃○<lb/>
　朱氏曰此章正為管蔡之事而發以眀兄弟恩情之<lb/>
　篤也呂與叔解䦧為窺伺謂冦至而兄弟同力以相<lb/>
　死也此意亦甚美矣然以文義及一篇全指觀之則<lb/>
　未安也蓋此詩首章畧言至親莫如兄弟之意次章<lb/>
　乃以意外不測之事言之以眀兄弟之情其切如此<lb/>
<pb n="KR3a0059_WYG_014-5a"/>
　三章但言急難則淺於死喪矣至於此章則又以其<lb/>
　情義之甚薄而猶有所不能已者言之其序若曰死<lb/>
　喪不能相救急難尤相助又不幸而至於或有小忿<lb/>
　猶當共禦外侮其所以責之者可謂益輕以約而所<lb/>
　以著夫兄弟之義者益深且切矣至於又不能然乃<lb/>
　或無事而相忘則兄弟眞為路人矣故下章始深責<lb/>
　之然其詞氣和平怨而不怒讀者猶或以為當然而<lb/>
　未之悟也其後兩章乃始極道兄弟至親雖有籩豆<lb/>
<pb n="KR3a0059_WYG_014-5b"/>
　室家之樂然非兄弟則無與同之以備見兄弟之恩<lb/>
　異形同氣死生苦樂無適而不相須之意卒章又申<lb/>
　告之使之反覆窮極驗其信然可謂委曲漸次說盡<lb/>
　人情矣然其詞意髙深初若簡質闊疏而不切於事<lb/>
　者故說者有所不察又以小忿為嫌而曲其說以避<lb/>
　之於是一篇之意無復統紀而失聖人之意逺矣<lb/>
喪亂既平既安且寧雖有兄弟不如友生<lb/>
　歐陽氏曰此乃責之之辭○蘇氏曰人居平安之世不<lb/>
<pb n="KR3a0059_WYG_014-6a"/>
　知兄弟之可恃而以至親相責望則兄弟常多過失<lb/>
　易以生怨故有以朋友為賢於兄弟者○朱氏曰上<lb/>
　章言患難之時兄弟相救非朋友可比此章遂言安<lb/>
　寧之後乃有視兄弟不如友生者悖理之甚也<lb/>
儐爾籩豆飲酒之飫兄弟既具和樂且孺<lb/>
　毛氏曰儐陳也○蘇氏曰飫饜也○程氏曰孺親慕之義<lb/>
　小兒親慕父母謂之孺子此章勸其相燕樂養恩義<lb/>
　陳爾籩豆飲樂飫足兄弟既皆來當和樂而相親慕<lb/>
<pb n="KR3a0059_WYG_014-6b"/>
　也○朱子曰陳籩豆以醉飽而兄弟有不具焉則無與<lb/>
　共享其樂矣<lb/>
妻子好合如鼔瑟琴兄弟既翕和樂且湛<lb/>
　鄭氏曰如鼔瑟琴之聲相和合也○程氏曰此章言兄<lb/>
　弟相樂則其妻子好合其和如琴瑟兄弟既志意翕<lb/>
　合故其和樂久而不厭○朱氏曰言妻子好合如瑟<lb/>
　琴之和而兄弟有不合焉則無以久其樂矣<lb/>
宜爾室家樂爾妻孥是究是圖亶其然乎<lb/>
<pb n="KR3a0059_WYG_014-7a"/>
　毛氏曰孥子也圖謀也亶信也○程氏曰言能如是<lb/>
　親睦其兄弟則能宜其室家樂其妻孥窮究是理圖<lb/>
　念是事信其然乎否○孔氏曰宗族同心人無侵侮<lb/>
　然後宜汝之室家保樂汝之妻子矣兄弟不和忿䦧<lb/>
　自起外見侵侮内不能救則不能保其大小室家危<lb/>
　焉汝於是深思之於是善謀之信其然否乎○蘇氏<lb/>
　曰小人思慮不遠常以為兄弟之於我無所損益不<lb/>
　知兄弟之相親乃所以宜爾室家樂爾妻孥患其淺<lb/>
<pb n="KR3a0059_WYG_014-7b"/>
　陋不信故使之深思逺圖乃知其信否○呂氏曰告<lb/>
　人以兄弟之當親未有不以為然者也不誠知其然<lb/>
　則所知者特其名而已凡學蓋莫不然<lb/>
二子乗舟思伋夀也衞宣公之二子争相為死國人傷<lb/>
而思之二子乗舟汎汎其景願言思子中心養養<lb/>
　毛氏曰宣公為伋取齊女而美公奪之生夀及朔朔<lb/>
　與其母愬伋於公公令伋之齊使賊先待於隘而殺<lb/>
　之夀知之以告伋使去之伋曰君命也不可以逃夀<lb/>
<pb n="KR3a0059_WYG_014-8a"/>
　竊其節而先往賊殺之伋至曰君命殺我夀有何罪<lb/>
　賊又殺之○孔氏曰汎汎然見其影之去○鄭氏曰願<lb/>
　念也○毛氏曰養養然憂不知所定○蘇氏曰自衛適齊<lb/>
　必渉河國人傷其往而不返汎汎然徒見其影欲救<lb/>
　之不可得是以思之養養然<lb/>
二子乗舟汎汎其逝願言思子不瑕有害<lb/>
　毛氏曰逝往也○王氏曰死非其所不得為無瑕䧟父<lb/>
　於不義不得為無害雖然其心豈有他哉故詩人恕<lb/>
<pb n="KR3a0059_WYG_014-8b"/>
　之曰不瑕有害唯其能不瑕有害也是以恕之云爾○<lb/>
　太史公曰余讀世家言至於宣公之子以婦見誅弟<lb/>
　夀争死以相讓此與晉太子申生不敢眀驪姬之過<lb/>
　同俱惡傷父之志然卒死亡何其悲也或父子相殺<lb/>
　兄弟相戮亦獨何哉○愚按自古處兄弟之變者舜<lb/>
　也周公也至於讓國以為仁殺身以為義則有若夷<lb/>
　齊伋夀焉學者觀聖賢待兄弟之道知大舜不以象<lb/>
　將殺己為怨而忘親愛之心則怨之小者當如何知<lb/>
<pb n="KR3a0059_WYG_014-9a"/>
　周公不以管蔡畔周而遂疑忌宗室則變之小者當<lb/>
　如何利莫大於得國觀夷齊之相遜則區區土田金<lb/>
　幣何足校害莫大於殺身觀伋夀之更相為死則利<lb/>
　害得喪之微尤不足言矣大舜周公之聖夷齊伋夀<lb/>
　之賢亦人而已爾均是人也聖賢之於親親若是其<lb/>
　厚而我乃丼心以薄自處不亦甚可媿乎<lb/>
葛藟王族刺平王也周室道衰棄其九族焉緜緜葛藟<lb/>
在河之滸終逺兄弟謂他人父謂他人父亦莫我顧<lb/>
<pb n="KR3a0059_WYG_014-9b"/>
　毛氏曰緜緜長而不絶之貌左傳曰葛藟猶能芘其<lb/>
　本根○胡氏曰周南云葛之覃兮施於中谷又云南有<lb/>
　樛木葛藟纍之大雅云莫莫葛藟施于條枚然則葛<lb/>
　也藟也必生於山谷丘野之地延蔓於草木條枚之<lb/>
　上不生於河滸水厓生不得其地則失物之性也王<lb/>
　氏曰謂他人父謂他人母謂他人昆所謂不愛其親<lb/>
　而愛他人○李氏曰王既以他人為父亦無顧我之意<lb/>
　我九族也<lb/>
<pb n="KR3a0059_WYG_014-10a"/>
緜緜葛藟在河之涘終逺兄弟謂他人母謂他人母亦<lb/>
莫我有<lb/>
　鄭氏曰有言不有也左傳曰不有寡君<lb/>
緜緜葛藟在河之漘終逺兄弟謂他人昆謂他人昆亦<lb/>
莫我聞<lb/>
　毛氏曰昆兄也○李氏曰不與我相聞知也<lb/>
杕杜刺時也君不能親其宗族骨肉離散獨居而無兄<lb/>
弟將為沃所并爾有杕之杜其葉湑湑獨行踽踽豈無<lb/>
<pb n="KR3a0059_WYG_014-10b"/>
他人不如我同父嗟行之人胡不比焉人無兄弟胡不<lb/>
佽焉<lb/>
　毛氏曰杕特生貎杜赤棠也○王氏曰湑湑潤澤也○毛<lb/>
　氏曰踽踽無所親也○范氏曰比親也○毛氏曰佽助也<lb/>
有杕之杜其葉菁菁獨行睘睘豈無他人不如我同姓<lb/>
嗟行之人胡不比焉人無兄弟胡不佽焉<lb/>
　毛氏曰菁菁盛也睘睘無所依也○呂氏曰杜雖特<lb/>
　生然此詩方云其葉湑湑其葉菁菁即非以比晉君<lb/>
<pb n="KR3a0059_WYG_014-11a"/>
　不親宗族也蓋言晉公室枝葉凋落曽杕杜之不如<lb/>
　也獨行踽踽言孤立無親豈無他人不如我同父言<lb/>
　他人之不足恃嗟行之人胡不比焉人無兄弟胡不<lb/>
　佽焉言茍以他人為可恃則嗟彼行道之人胡不自<lb/>
　相親比也凡人無兄弟者胡不外求佽助也蓋深曉<lb/>
　晉君以行道之人必不相親比茍非兄弟必不相佽<lb/>
　助信乎豈無他人不如我同父○以上二詩所刺正<lb/>
　與常棣相反學者以此二詩與常棣參玩則可以見<lb/>
<pb n="KR3a0059_WYG_014-11b"/>
　成周之所以興與平王之不能復振晉昭之所以敗<lb/>
　亡其得失蓋原於此然豈獨有國者所當戒哉凡為<lb/>
　人未有不頼同氣挾持而能有立者司馬氏家範曰<lb/>
　吐谷渾阿豺有子二十人病且死謂曰汝曹各奉吾<lb/>
　一箭將玩之俄命其弟慕利延曰汝取一箭折之慕<lb/>
　利延折之曰汝取十九箭折之慕利延不能折阿豺<lb/>
　曰汝曹知否單者易折衆則難摧戮力一心然後社<lb/>
　稷可固彼異域也猶知宗族相保以為安況華夏乎<lb/>
<pb n="KR3a0059_WYG_014-12a"/>
程子曰今人多不知兄弟之愛且如閭閻小人得一食<lb/>
必先以食父母夫何故以父母之口重於己之口也得<lb/>
一衣必先以衣父母夫何故以父母之體重於己之體<lb/>
也至於犬馬亦然待父母之犬馬必異乎己之犬馬也<lb/>
獨愛父母之子輕於己之子甚者至若仇敵舉世皆然<lb/>
惑之甚矣<lb/>
　顔之推曰兄弟者分形連氣之人也方其幼也父母<lb/>
　左提右挈前襟後裾食則同案衣則傳服學則連業<lb/>
<pb n="KR3a0059_WYG_014-12b"/>
　遊則共方雖有悖亂之人不能不相愛也及其壮也<lb/>
　各妻其妻各子其子雖有篤厚之人不能不少衰也<lb/>
　娣姒之比兄弟則疎薄矣今使疎薄之人而節量親<lb/>
　厚之恩猶方底而圓蓋必不合矣惟友愛深至不為<lb/>
　傍人之所移者免夫又桺仲塗曰皇考治家孝且嚴<lb/>
　旦望弟婦等拜堂下畢即上手低面聽我皇考訓戒<lb/>
　曰人家兄弟無不義者盡因娶婦入門異姓相聚争<lb/>
　長競短漸漬日聞偏愛私藏以至悖戾分門割戸患<lb/>
<pb n="KR3a0059_WYG_014-13a"/>
　若賊讐皆汝婦人所作男子剛腸者幾人能不為婦<lb/>
　言所惑者鮮矣若等寧有是耶退則惴惴不敢出一<lb/>
　語為不孝事開輩頼之獲全其家云○按程子之言<lb/>
　孰不知之而鮮克蹈之者雖薄俗漸染使然其所以<lb/>
　離間骨肉之親者未有不由婦言是聽者也故以顔<lb/>
　桺之說附焉<lb/>
或曰事兄盡禮不得兄之歡心如何曰但當起敬起孝<lb/>
盡至誠不求伸已可也曰接弟之道如何曰盡孝愛之<lb/>
<pb n="KR3a0059_WYG_014-13b"/>
道而已<lb/>
張子曰斯干詩云兄及弟矣式相好矣無相猶矣猶似<lb/>
也人情大抵施不報則輟故恩不能終兄弟之間各盡<lb/>
其己之所宜施者無學其不相報而廢恩也君臣父子<lb/>
朋友之間亦莫不用此道盡已而已<lb/>
　朱子曰按此於文義或未必然然意則善矣○舊說<lb/>
　猶謀也言居是室者兄弟相好而無相謀也故朱子<lb/>
　云云○以上言兄弟<lb/>
<pb n="KR3a0059_WYG_014-14a"/>
問視巳子與兄子有間否曰聖人立法曰兄弟之子猶<lb/>
子也是欲視之猶子也<lb/>
　問第五倫視其子之疾與兄子之疾不同自謂之私<lb/>
　如何曰不特安寢與不安寢只十起與不起便是私<lb/>
　也父子之愛本是公才著些心做便是私也又問云<lb/>
　云曰云云又問天性自有輕重疑若有間然曰只為<lb/>
　今人以私心看了孔子曰父子之道天性也此只就<lb/>
　孝上說故言父子若君臣兄弟賓主朋友之類亦豈<lb/>
<pb n="KR3a0059_WYG_014-14b"/>
　不是天性只為今人小看却不推其本所由來故爾<lb/>
　己之子與兄之子所争幾何是同出於父者也只為<lb/>
　兄弟異形故以兄弟為手足人多以異形故親己之<lb/>
　子異於兄弟之子甚不是也又問孔子以公冶長不<lb/>
　及南容故以兄之子妻南容以己之子妻公冶何也<lb/>
　曰此亦以己之私心看聖人也凡人避嫌者皆内不<lb/>
　足也聖人自是至公何更避嫌凡嫁女必量才求配<lb/>
　若孔子事或是年不相若或時有先後皆不可知以<lb/>
<pb n="KR3a0059_WYG_014-15a"/>
　孔子為避嫌則大不是避嫌雖賢者且不為況聖人<lb/>
　乎此章言兄弟之子與己子不異故附於此<lb/>
禮記適子庶子祗事宗子宗婦<lb/>
　鄭氏曰祗敬也宗子大宗○疏曰適子謂父及祖之<lb/>
　適子是大宗也庶子謂適子之弟宗子謂大宗子宗<lb/>
　婦謂大宗子之妻<lb/>
雖富貴不敢以富貴入宗子之家雖衆車徒舍於外以寡約入<lb/>
　入謂入宗子家<lb/>
<pb n="KR3a0059_WYG_014-15b"/>
子弟猶歸器衣服裘衾車馬則必獻其上而後敢服用<lb/>
其次也<lb/>
　猶若也子弟若有功徳以物見饋賜當以善者與宗<lb/>
　子也<lb/>
若非所獻則不敢以入於宗子之門不敢以富貴加於<lb/>
父兄宗族<lb/>
　謂非宗子之爵所當服也加猶髙也○内則<lb/>
魯人有同姓死而弗弔者人曰在禮當免不免當弔不<lb/>
<pb n="KR3a0059_WYG_014-16a"/>
弔有司罰之如之何子之無弔也曰吾以其疎逺也子<lb/>
思聞之曰無思之甚也昔者季孫問於夫子曰百世之<lb/>
宗有絶道乎子曰繼之以姓義無絶也故同姓為宗合<lb/>
族為屬雖國子之尊不廢其親所以崇愛也是以綴之<lb/>
以食序列昭穆萬世婚姻不通忠篤之道然也<lb/>
　國子諸侯卿大夫之子○孔叢子○范文正公之為<lb/>
　參政也嘗告諸子曰吾呉中宗族甚衆於吾固有親<lb/>
　疎然吾祖宗視之則均是子孫固無親疎也茍祖宗<lb/>
<pb n="KR3a0059_WYG_014-16b"/>
　之意無親疎則飢寒者吾安得不卹也自祖宗來積<lb/>
　徳百餘年而始發於吾得至大官若獨享富貴而不<lb/>
　卹宗族異日何以見祖宗於地下今何顏入家廟乎<lb/>
　於是恩例俸賜常均於族人并置義田宅云○程子<lb/>
　曰凡人家法須令每月族人逺來則為一㑹以合族<lb/>
　雖無事亦當每月一為之古人有花樹韋家宗㑹法<lb/>
　可取也然族人毎有吉凶嫁娶之類更當相與為禮<lb/>
　使骨肉之意常相通骨肉之疎者只為不相見情不<lb/>
<pb n="KR3a0059_WYG_014-17a"/>
　相接耳○蘇氏族譜序曰今之相視如塗人者其初<lb/>
　兄弟也兄弟其初一人之身也其推說亦善故附於<lb/>
　此○以上言宗族<lb/>
禮記年長以倍則父事之<lb/>
　鄭氏曰謂年二十於四十者<lb/>
十年以長則兄事之五年以長則肩隨之<lb/>
　肩隨與之並行而差退也<lb/>
羣居五人則長者必異席<lb/>
<pb n="KR3a0059_WYG_014-17b"/>
　席以四人為節因宜有所尊○曲禮<lb/>
父之齒隨行兄之齒雁行朋友不相踰<lb/>
　廣敬也<lb/>
輕任并重任分頒白者不提挈<lb/>
　皆謂以與父等者○王制<lb/>
幼子常視母誑童子不衣裘裳立必正方不傾聽長者<lb/>
與之提攜則兩手奉長者之手<lb/>
　視與示同習其扶持尊者提挈謂牽行○疏曰為兒<lb/>
<pb n="KR3a0059_WYG_014-18a"/>
　長大方當供養扶持長者故先使學之令習便也<lb/>
負劒辟咡詔之則掩口而對<lb/>
　辟匹亦反咡如志反○口耳之間曰咡負謂負之於<lb/>
　背劒謂挾之於旁辟咡詔之謂傾頭與語口旁曰咡<lb/>
　使之掩口而對習其鄉尊者屏氣矣○疏曰劒謂挾<lb/>
　於脇下如帶劒也長者負兒之時傾頭與語必掩口<lb/>
　而對恐氣觸人也○張子曰古之小兒便能敬事長<lb/>
　者與之提攜則兩手奉長者之手問之掩口而對蓋<lb/>
<pb n="KR3a0059_WYG_014-18b"/>
　稍不敬事便不忠信故敎小兒且須安詳恭敬○曲<lb/>
　禮<lb/>
尊長於己踰等不敢問其年<lb/>
　踰等父兄黨也問年則已恭遜之心不全<lb/>
燕見不將命<lb/>
　見賢遍反○私燕而見不使擯者將傳其命不敢用<lb/>
　賓主之禮來則若子弟然<lb/>
遇於道見則面<lb/>
<pb n="KR3a0059_WYG_014-19a"/>
　尊者若見己己則面見若尊者不見己己則隠不敢<lb/>
　煩動尊者也<lb/>
不請所之<lb/>
　不問所往也<lb/>
喪俟事不犆弔<lb/>
　犆音特○亦不敢故煩動也事朝夕哭時<lb/>
侍坐弗使不執琴瑟不畫地手無容不翣也<lb/>
　尊長或使彈琴指畫則為之可也手無容不弄手也<lb/>
<pb n="KR3a0059_WYG_014-19b"/>
　翣扇也雖熱亦不敢搖扇也此皆端慤所以為敬也<lb/>
寢則坐而將命<lb/>
　坐跪也命有所傳辭若尊者臥而侍者傳辭當跪前<lb/>
　不可以立恐臨尊也<lb/>
侍射則約矢<lb/>
　矢箭也凡射必計耦先設箭在中庭上耦前取一次<lb/>
　下耦又進取一如是更進各得四箭而升堂揷三於<lb/>
　要而手執一若卑者侍射則不敢更拾進取但一時<lb/>
<pb n="KR3a0059_WYG_014-20a"/>
　并取四矢故云約矢<lb/>
侍投則擁矢<lb/>
　投投壺也擁抱也矢投壺箭也尊者委四矢於地一<lb/>
　一取以投卑者不敢委於地悉執之<lb/>
勝則洗而以請<lb/>
　若敵射及投壺竟司射命酌而勝者弟子酌酒不勝<lb/>
　者飲之若卑者得勝則不敢直酌但當洗爵而請問<lb/>
　何所行觴也<lb/>
<pb n="KR3a0059_WYG_014-20b"/>
客亦如之<lb/>
　客射若投壺不勝主人亦洗而請之如卑侍之法所<lb/>
　以優賓也○今按此二句皆是卑者與尊者為耦而<lb/>
　射及投壺若巳勝而司射命酌則不敢使他弟子酌<lb/>
　酒以罰尊者必自洗爵而請行觴若耦勝則亦不敢<lb/>
　煩他弟子酌而飲已必自洗爵而請自飲也註疏說<lb/>
　恐非是<lb/>
不角<lb/>
<pb n="KR3a0059_WYG_014-21a"/>
　角謂觥罰爵也於尊長與客飲如獻酧之爵不敢用<lb/>
　角也<lb/>
不擢馬<lb/>
　擢去也謂徹也已徹馬嫌勝故專之○疏曰凡投壺<lb/>
　每一勝輒立一馬至三馬而成勝但頻勝三馬難得<lb/>
　若一朋得二馬一朋得一馬於是二馬之朋徹取一<lb/>
　馬者足以為三馬以成定勝也今若卑者朋雖得二<lb/>
　馬亦不敢徹尊長馬足成已勝也○少儀以上總言<lb/>
<pb n="KR3a0059_WYG_014-21b"/>
　事長之禮<lb/>
凡為長者糞之禮必加帚於箕上<lb/>
　為去聲○掃席前曰糞如是得兩手奉箕恭也謂初<lb/>
　執而往時也弟子職曰執箕膺擖厥中有帚<lb/>
以袂拘而退其塵不及長者<lb/>
　謂埽時也以袂擁帚之前埽而卻行之○疏曰拘障<lb/>
　也當埽時卻退以一手捉帚又舉一手衣袂以拘障<lb/>
　於帚前且埽且退故曰拘而退<lb/>
<pb n="KR3a0059_WYG_014-22a"/>
以箕自鄉而扱之<lb/>
　鄉與嚮同扱音吸○扱讀曰吸謂收糞時也箕去棄<lb/>
　物以鄉尊者則不恭<lb/>
奉席如橋衡<lb/>
　奉芳勇反橋居廟反○横奉之令左昂右低如有首<lb/>
　尾然橋井上㮮橰衡上低昻○疏曰衡横也如橋之<lb/>
　横也席舒則有首尾故公食禮云卷自末末即尾也<lb/>
　已卷則無首尾此奉之左昻右低故如有首尾也<lb/>
<pb n="KR3a0059_WYG_014-22b"/>
請席何鄉請袵何趾<lb/>
　順尊者所安也袵臥席也坐問鄉臥問趾因於隂陽<lb/>
　○疏曰坐是陽鄉亦陽臥是隂趾亦隂也<lb/>
席南鄉北鄉以西方為上東鄉西鄉以南方為上<lb/>
　布席無常此其順之也上謂席端也坐在陽則上左<lb/>
　坐在隂則上右○曲禮<lb/>
見父之執不謂之進不敢進不謂之退不敢退不問不<lb/>
敢對<lb/>
<pb n="KR3a0059_WYG_014-23a"/>
　敬父同志如事父○曲禮<lb/>
謀於長者必操几杖以從之<lb/>
　從猶就也○疏曰几杖俱是養尊之物故於謀議之<lb/>
　時將就也<lb/>
長者問不辭讓而對非禮也<lb/>
　當謝不敏若曽子之為○曲禮<lb/>
從於先生不越路而與人言<lb/>
　尊不二也先生老人敎學者<lb/>
<pb n="KR3a0059_WYG_014-23b"/>
遭先生於道趨而進正立拱手<lb/>
　為有敎使○疏曰拱手見師而起敬故疾趨而進就<lb/>
　之也又不敢斥問先生所為故正立拱手而聽先生<lb/>
　之敎<lb/>
先生與之言則對不與之言則趨而退<lb/>
　為其不欲與己並行<lb/>
從長者而上丘陵則必鄉長者所視<lb/>
　為逺視不察有所問○曲禮<lb/>
<pb n="KR3a0059_WYG_014-24a"/>
將即席容母怍<lb/>
　怍謂顏色變也○疏曰此謂弟子講問初來之法即<lb/>
　就也<lb/>
兩手摳衣去齊尺<lb/>
　齊音咨○齊裳下緝也謂就席之時以兩手提裳令<lb/>
　下緝去地一尺許恐轉足踐之<lb/>
衣母撥足母蹶<lb/>
　撥發揚貌蹶行遽貌<lb/>
<pb n="KR3a0059_WYG_014-24b"/>
先生書策琴瑟在前坐而遷之戒勿越<lb/>
　廣敬也在前謂當行之前坐亦跪也遷移也越踰也<lb/>
虚坐盡後<lb/>
　盡津忍反○疏曰虚空也空謂非飲食坐也玉藻云<lb/>
　徒坐不盡席亦是也<lb/>
食坐盡前<lb/>
　為汙席○疏曰古者地鋪席而爼豆皆陳於席前之<lb/>
　地若坐近後則濺汙席故盡前也玉藻云讀書食則<lb/>
<pb n="KR3a0059_WYG_014-25a"/>
　齊豆去席尺亦是也<lb/>
坐必安執爾顔<lb/>
　安謂不動執猶守也久坐好異<lb/>
長者不及母儳言<lb/>
　儳任鑒反○儳猶暫也非類雜○疏曰長者正論甲<lb/>
　事未及乙事少者不得輒以乙事暫然雜之○今按<lb/>
　說文云儳互不齊也儳言儳長者之先而言也<lb/>
正爾容聽必恭<lb/>
<pb n="KR3a0059_WYG_014-25b"/>
　正謂矜莊也聽先生之言不恭敬則心不存而易忘<lb/>
母勦說<lb/>
　勦初交反○勦猶擥也謂取人之說以為己說<lb/>
母雷同<lb/>
　雷之發聲物無不同時應者人之言當各由己不當<lb/>
　然也<lb/>
必則古昔稱先王<lb/>
　雖不雷同又不得專輒言必有依據<lb/>
<pb n="KR3a0059_WYG_014-26a"/>
母踐屨母踖席摳衣趨隅必愼唯諾<lb/>
　趨隅升席必由下也愼唯諾者不先舉見問乃應<lb/>
侍坐於先生先生問焉終則對<lb/>
　不敢錯亂尊長之言<lb/>
請業則起請益則起<lb/>
　尊師重道也起若今摳衣前請也業謂篇卷也益謂<lb/>
　受說不解了欲師更眀說之子路問政子曰先之勞<lb/>
　之請益曰無倦<lb/>
<pb n="KR3a0059_WYG_014-26b"/>
父召無諾先生召無諾唯而起<lb/>
　應辭唯恭於諾○疏曰唯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也諾則似緩慢<lb/>
侍坐於所尊敬母餘席<lb/>
　言先生坐一席己坐一席必盡其所近尊者之席端<lb/>
　無使有餘蓋欲得親近若扶持備顧問且擬有後來<lb/>
　者闕其下以待之<lb/>
見同等不起<lb/>
　不為私敬○疏曰同等後來者任其坐於下也<lb/>
<pb n="KR3a0059_WYG_014-27a"/>
燭至起<lb/>
　異晝夜也<lb/>
食至起<lb/>
　為饌變也<lb/>
上客起<lb/>
　敬尊者○疏曰尊者見之起故侍者宜從之而起然<lb/>
　食與燭至起則尊者不起但侍者起也<lb/>
燭不見跋<lb/>
<pb n="KR3a0059_WYG_014-27b"/>
　跋本也燭盡則去之嫌若燼多有厭倦意○疏曰本<lb/>
　把處也古者未有蠟燭惟呼火炬為燭<lb/>
尊客之前不叱狗<lb/>
　主人於尊客之前不敢倦嫌若風去之○疏曰卑客<lb/>
　亦然舉尊為甚<lb/>
讓食不唾<lb/>
　嫌有穢惡<lb/>
侍坐於君子問更端則起而對<lb/>
<pb n="KR3a0059_WYG_014-28a"/>
　離席而對敬異事也君子必令復坐○疏曰更端謂<lb/>
　嚮語已畢更問他事<lb/>
侍於君子不顧望而對非禮也<lb/>
　禮尚謙也不顧望若子路率爾而對○疏曰若指問<lb/>
　一人則一人直對若普問衆人則當顧望坐中恐有<lb/>
　勝己者不得率爾先對也<lb/>
長者賜少者賤者不敢辭<lb/>
　不敢亢禮也賤者僮僕之屬<lb/>
<pb n="KR3a0059_WYG_014-28b"/>
侍坐於君子若有告者曰少間願有復也則左右屏而<lb/>
待<lb/>
　間音閑註同○復白也言欲須少空間有所白也屏<lb/>
　猶退也隠也○疏曰卑者正侍君子而有人來告云<lb/>
　欲侍君子少間無事時有所白則侍者當自退避之<lb/>
　不得迫也<lb/>
毋側聽毋噭應毋淫視毋怠荒遊毋倨立毋跛坐毋箕<lb/>
寢毋伏歛髮毋髢冠毋免勞毋袒暑毋褰裳<lb/>
<pb n="KR3a0059_WYG_014-29a"/>
　毋側聽嫌探人之私也側聽耳屬於垣毋噭應以下<lb/>
　皆為其不敬噭號呼之聲也淫視流動邪睇不正也<lb/>
　怠荒身體放縱不自拘歛也遊行倨慢也跛偏任也<lb/>
　立當雙足並立不得挈舉一足一足蹋地也箕謂舒<lb/>
　展兩足狀如箕舌也伏覆也髢髲也毋垂餘如髲也<lb/>
　免去褰袪也○曲禮<lb/>
侍坐於君子請見不請退君子欠伸運笏澤劒首還屨<lb/>
問日之蚤莫雖請退可也<lb/>
<pb n="KR3a0059_WYG_014-29b"/>
　不請退者云止不敢自由欠伸以下皆解倦之狀伸<lb/>
　頻伸也運澤皆玩弄也金器弄之易以汗澤○疏曰<lb/>
　運動也澤光澤也玩弄劒首則生光澤還轉也尊者<lb/>
　脫屨於戸内屨常在側○少儀<lb/>
侍坐於長者屨不上於堂<lb/>
　屨賤空則不陳於尊者之側○疏曰長者在堂則侍<lb/>
　坐者脫屨於階下不得上堂若長者在室則侍坐者<lb/>
　得著屨上堂而不得入室<lb/>
<pb n="KR3a0059_WYG_014-30a"/>
解屨不敢當階<lb/>
　為妨後升者○疏曰内則云屨著綦鄭云綦屨繫也<lb/>
　將升堂則解之也<lb/>
就屨跪而舉之屏於側<lb/>
　謂獨退也就猶著也屏亦不當階<lb/>
鄉長者而屨跪而遷屨俯而納屨<lb/>
　謂長者送之也不得屛遷就近而已俯俛也納内也<lb/>
　遷或為還○今按注云長者送之恐非是但謂雖降<lb/>
<pb n="KR3a0059_WYG_014-30b"/>
　階出戸猶鄉長者不敢背耳○曲禮<lb/>
排闔說屨於戸内者一人而已矣<lb/>
　闔音合說吐活反○雖衆敵猶有所尊<lb/>
有尊長在則否<lb/>
　在在内也後來之衆皆說屨於戸外○以上云云言<lb/>
　洒掃應對進退之節當與後小學篇參觀<lb/>
燕侍食於君子則先飯而後已<lb/>
　飯扶晩反小飯同○所以勸也○疏曰先飯若甞食<lb/>
<pb n="KR3a0059_WYG_014-31a"/>
　然後己若勸食然<lb/>
毋放飯毋流歠小飯而亟之<lb/>
　亟疾也備噦噎若見問也<lb/>
數噍毋為口容<lb/>
　數色角反噍在笑反又作嚼○數噍謂數數嚼之口<lb/>
　容弄口也<lb/>
客自徹辭焉則止<lb/>
　主人辭其徹○疏曰徹謂徹俎主人辭則客止○少儀<lb/>
<pb n="KR3a0059_WYG_014-31b"/>
侍食於先生異爵者後祭先飯<lb/>
　謙也○玉藻<lb/>
侍食於長者主人親饋則拜而食<lb/>
　長者食耳雖賤不得執食興辭拜而已示敬也<lb/>
主人不親饋則不拜而食<lb/>
　亦以稱禮之施耳○曲禮<lb/>
凡食果實者後君子<lb/>
　隂陽所成非人事也<lb/>
<pb n="KR3a0059_WYG_014-32a"/>
火食者先君子<lb/>
　備火齊不得故先嘗之也<lb/>
食棗桃李弗致於核<lb/>
　核行隔反○恭也弗致者謂不置於地<lb/>
𤓰祭上環食中棄所操<lb/>
　上環頭忖也○忖亦作刌寸本反○疏曰食𤓰亦祭<lb/>
　先圃也環者横斷形如環也上環是疐間下環是脫<lb/>
　華處也○今按頭忖謂疐頭所切一環也以其所生<lb/>
<pb n="KR3a0059_WYG_014-32b"/>
　之本味最丼美又先斷而不汙故以為祭中者中環<lb/>
　也亦甘且潔故以奉尊者所操下環為手所持處以<lb/>
　其味薄而不潔故棄之而不食也○玉藻<lb/>
侍飲於長者酒進則起拜受於尊所<lb/>
　降席拜受敬也燕飲之禮鄉尊○疏曰陳尊之所貴<lb/>
　賤不同若諸侯燕及大射鄉飲酒及鄉大夫燕各見<lb/>
　本篇今燕禮鄉飲酒皆無拜受於尊所之文疑是文<lb/>
　不具耳近尊嚮長者故往於尊所嚮長者而拜也<lb/>
<pb n="KR3a0059_WYG_014-33a"/>
長者辭少者反席而飲長者舉未釂少者不敢飲<lb/>
　不敢先尊者盡爵曰釂燕禮曰公卒爵而後飲也○<lb/>
　疏曰飲酒尊卑異爵故燕禮公執膳爵受賜爵者執<lb/>
　散爵又曰受賜爵者以爵就席坐公卒爵然後飲與<lb/>
　此禮合而士相見禮云若君賜之爵則下席再拜稽<lb/>
　首受爵升席祭卒爵而俟君卒爵然後受虚爵玉藻<lb/>
　云君若賜之爵則越席再拜稽首受登席祭之飲卒<lb/>
　爵而俟君卒爵然後授虚爵皆先言卒爵者此據燕<lb/>
<pb n="KR3a0059_WYG_014-33b"/>
　飲正禮玉藻及士相見禮謂私燕之禮故不同也<lb/>
御同於長者雖貳不辭<lb/>
　謂侍食於長者饌具與之同也貳謂重殽膳也本為<lb/>
　長者而設故不辭其多耳<lb/>
偶坐不辭<lb/>
　偶匹也或彼為客設饌而召己匹坐以食○曲禮<lb/>
　以上言侍食之禮<lb/>
　　　　右言長幼之序<lb/>
<pb n="KR3a0059_WYG_014-34a"/>
　按舜命司徒以敷五敎其四不曰兄弟而曰長幼蓋<lb/>
　宗族鄉黨皆有長焉非但同氣而已故今所敘先兄<lb/>
　弟次宗族次先生長者云<lb/>
　　　朋友<lb/>
易兌之象曰麗澤兌君子以朋友講習<lb/>
　程子曰麗澤二澤相附麗也兩澤相麗交相浸潤互<lb/>
　有滋益之象故君子觀其象而以朋友講習朋友講<lb/>
　習互相益也先儒謂天下之可說莫若朋友講習然<lb/>
<pb n="KR3a0059_WYG_014-34b"/>
　當明相益之象<lb/>
詩伐木燕朋友故舊也自天子至於庶人未有不須友<lb/>
以成者親親以睦友賢不棄不遺故舊則民徳歸厚矣<lb/>
　孔氏曰朋是同門之稱友是同志之名故舊即昔日<lb/>
　之朋友也朋友新故通名故舊唯施久逺舊則不可<lb/>
　更擇新交則非賢不友故變朋友曰友賢也親親以<lb/>
　睦指上棠棣友賢不棄不遺故舊即此篇是也<lb/>
伐木丁丁鳥鳴嚶嚶出自幽谷遷于喬木嚶其鳴矣求<lb/>
<pb n="KR3a0059_WYG_014-35a"/>
其友聲相彼鳥矣猶求友聲矧伊人矣不求友生神之<lb/>
聽之終和且平<lb/>
　毛氏曰丁丁伐木聲○朱氏曰嚶嚶鳥聲之和○郭璞<lb/>
　曰兩鳥鳴○張氏曰神之聽之終和且平此為求友生<lb/>
　○程氏曰和謂相好平謂不變○張氏曰詩人多相<lb/>
　因之詞如伐木而感鳥鳴蓋因此以興焉故也故下<lb/>
　章皆以伐木言之○程氏曰山中伐木非一人能獨為<lb/>
　必與同志者共之既同其事則相親好成朋友之義<lb/>
<pb n="KR3a0059_WYG_014-35b"/>
　伐木之人必有此義況士君子乎故賦伐木之人敘<lb/>
　其情推其義以勸朋友之道燕朋友故舊則歌之所<lb/>
　以風天下朋友故舊篤則民徳厚矣繼言鳥鳴嚶嚶<lb/>
　又以物情興朋友之好嚶嚶相應和之和聲鳥聲相<lb/>
　應和自幽谷升喬木相追隨嚶然其鳴蓋求其應友<lb/>
　聲謂應聲猶人之朋友相從也視鳥如是豈人而不<lb/>
　求友乎朋友之信恆久不渝可質於神眀○丘氏曰<lb/>
　伐木者其聲丁丁然空谷響應出於自然喻朋友故<lb/>
<pb n="KR3a0059_WYG_014-36a"/>
　舊聲類之相從亦如此也○蘇氏曰事之甚小而須友<lb/>
　者伐木也物之無知而不離其羣者鳥也鳥出于谷<lb/>
　而升于木以木為安而不獨有也故嚶然而鳴以求<lb/>
　其友況於事之大於伐木而人之有知者哉<lb/>
伐木許許釃酒有藇既有肥羜以速諸父寧適不來微<lb/>
我弗顧於粲洒埽陳饋八簋既有肥牡以速諸舅寧適<lb/>
不來微我有咎<lb/>
　程氏曰許許衆人共力聲○朱氏曰淮南子云舉大<lb/>
<pb n="KR3a0059_WYG_014-36b"/>
　木者呼邪許蓋舉重勸力之歌也○毛氏曰以筐曰釃<lb/>
　以草曰湑藇美貌羜未成羊也○鄭氏曰速召也○朱<lb/>
　氏曰諸父朋友之同姓而尊者也諸舅朋友之異姓而<lb/>
　尊者也○孔氏曰稱之以父與舅親親之辭也○鄭氏<lb/>
　曰寧適不來寧召之適自不來也○毛氏曰微無也○朱<lb/>
　氏曰顧念也於歎辭○毛氏曰粲鮮明貌○孔氏曰粲然<lb/>
　洒埽其室庭陳飲食之饋○毛氏曰天子八簋○孔氏曰<lb/>
　簋盛黍稷之器○長樂劉氏曰簋八則籩豆倍之天子<lb/>
<pb n="KR3a0059_WYG_014-37a"/>
　燕禮之數也○孔氏曰肥牡肥羜之牡者○毛氏曰咎過<lb/>
　也○李氏曰上章既言伐木丁丁鳥鳴嚶嚶下章但言<lb/>
　伐木許許省文也○朱氏曰言具酒食以樂朋友如此<lb/>
　寧使彼有故而適不來而無使我恩意之不至也孔<lb/>
　子曰所求乎朋友先施之未能也此可謂先施矣<lb/>
伐木于阪釃酒有衍籩豆有踐兄弟無逺民之失徳乾<lb/>
餱以愆有酒湑我無酒酤我坎坎皷我蹲蹲舞我迨我<lb/>
暇矣飲此湑矣<lb/>
<pb n="KR3a0059_WYG_014-37b"/>
　蘇氏曰衍多也○鄭氏曰踐陳列貌○朱氏曰兄弟朋<lb/>
　友之同儕者無逺皆在也先諸舅而後兄弟者尊卑<lb/>
　之等也乾餱食之薄者也愆過也湑亦釃也酤買也<lb/>
　坎坎擊皷聲蹲蹲舞貌迨及也言人之所以至於失<lb/>
　朋友之義者非必有大故或但以乾餱之薄不以分<lb/>
　人而至於有愆耳故我於朋友不計有無但及間暇<lb/>
　則飲酒以相樂也<lb/>
谷風刺幽王也天下俗薄朋友道絶焉<lb/>
<pb n="KR3a0059_WYG_014-38a"/>
　長樂劉氏曰天子之於天下無他職也厚其人倫皇<lb/>
　建厥極人君之所以夙夜者也是故朋友道絶則琢<lb/>
　磨之義不行人不㑹其有極而歸其有極矣於是君<lb/>
　得以遂其不君臣得以遂其不臣父得以遂其不父<lb/>
　子得以遂其不子以至兄弟夫婦皆失其道由琢磨<lb/>
　之義不行而習以成俗莫知以為恥也乃至人倫悖<lb/>
　亂亡國喪身而弗可救非天子之責歟其曰刺之不<lb/>
　亦宜乎○吕氏曰急則相求緩則相棄恩厚不知怨<lb/>
<pb n="KR3a0059_WYG_014-38b"/>
　小必記皆小人之交也天下俗薄朋友道絶則莫小<lb/>
　人之交<lb/>
習習谷風維風及雨將恐將懼惟予與女將安將樂女<lb/>
轉棄予<lb/>
　鄭氏曰習習和調之貌東風謂谷風將且也○孔氏<lb/>
　曰谷風生長之風取其朋友相長益○毛氏曰風雨<lb/>
　相感朋友相須○鄭氏曰風而雨則潤澤行○孔氏曰<lb/>
　潤澤是雨之事也但雨得風乃行則潤澤亦由風故<lb/>
<pb n="KR3a0059_WYG_014-39a"/>
　易曰潤之以風雨是風雨共為潤○丘氏曰危難恐<lb/>
　懼則相親愛曰惟予與汝謂與己厚○孔氏曰纔得<lb/>
　且安且樂汝便轉更棄我乎○毛氏曰朋友趨利窮<lb/>
　達相棄○呂氏曰朋友之義出於天其相求本非以<lb/>
　利害也故窮達若一不知其義則利害而已耳離合<lb/>
　安可常哉玩習習谷風維風及雨之辭其義益可識<lb/>
　矣<lb/>
習習谷風維風及頽將恐將懼寘予于懐將安將樂棄<lb/>
<pb n="KR3a0059_WYG_014-39b"/>
予如遺<lb/>
　毛氏曰頽風之焚輪者○孔氏曰釋天云焚輪謂之<lb/>
　頽扶搖謂之猋○孫炎曰迴風從上下曰頽迴風從下上<lb/>
　曰猋○鄭氏曰寘置也○毛氏曰風薄相扶而上喻朋<lb/>
　友相須而成○孔氏曰頽風從上而下力薄不能更升<lb/>
　谷風與相遇之風并力乃相扶而上以喻朋友相率<lb/>
　而成○鄭氏曰寘我于懐言至親已也如遺者如人<lb/>
　行道遺忘物忽然不省存也○呂氏曰叔向見司馬<lb/>
<pb n="KR3a0059_WYG_014-40a"/>
　侯之子撫而泣之曰自此其父之死吾蔑與比而事<lb/>
　君矣昔者此其父始之我終之我始之夫子終之無<lb/>
　不可所謂維風及頽此其一端也<lb/>
習習谷風維山崔嵬無草不死無木不萎忘我大徳思<lb/>
我小怨<lb/>
　毛氏曰崔嵬山巓○朱氏曰習習谷風維山崔嵬言<lb/>
　其所被者廣然猶無不死之草不萎之木況於朋友<lb/>
　豈可以忘大徳而思小怨○劉氏曰天地之功有所<lb/>
<pb n="KR3a0059_WYG_014-40b"/>
　不足奈何忘我大徳思我小怨○呂氏曰生物之恩<lb/>
　及於崔嵬之山不知以為徳一草一木偶然死絶則<lb/>
　怨其恩之不足此忘我大徳思我小怨也○鄭氏曰大<lb/>
　徳切磋以道相成之謂也<lb/>
子貢問友子曰忠告而善道之不可則止毋自辱焉<lb/>
　朱子曰友所以輔仁故盡其心以告之善其說以道<lb/>
　之然以義合者也故不可則止若以數而見疏則自<lb/>
　辱矣或問云云曰善道云者心平氣和理眀意盡或<lb/>
<pb n="KR3a0059_WYG_014-41a"/>
　從容深厚或親切簡當使聞者不忤而樂於聽從之<lb/>
　謂也○朋友數斯疏矣已見君臣篇<lb/>
曽子曰君子以文㑹友以友輔仁<lb/>
　朱子說見言仁篇○南軒曰朋友講習與夫攝以威<lb/>
　儀莫非文也為仁固由已而亦資朋友輔成之輔之<lb/>
　者左右翼助之意蓋非惟切磋之益其從容浹洽相<lb/>
　觀而善所輔為多<lb/>
孔子曰益者三友損者三友友直友諒友多聞益矣友<lb/>
<pb n="KR3a0059_WYG_014-41b"/>
便辟友善柔友便佞損矣<lb/>
　朱子曰友直則聞其過友諒則進於誠友多聞則進<lb/>
　於眀便習熟也便辟謂習於威儀而不直善柔謂工<lb/>
　於媚說而不諒便佞謂習於口語而無見聞之實三<lb/>
　者損益正相反也○尹氏曰自天子至於庶人未有<lb/>
　不須友以成者而其損益有如是者可不謹哉或問<lb/>
　三友之說盡於集註之說而已乎曰是亦釋其文之<lb/>
　正意云爾若推而言之則是三者之於人皆有薰陶<lb/>
<pb n="KR3a0059_WYG_014-42a"/>
　漸漬之意焉皆有嚴憚畏謹之益焉皆有興起慕効<lb/>
　之益焉不但如彼之所言而已也曰損者之友其相<lb/>
　反奈何曰便辟則無責善之誠矣善柔則無固守之<lb/>
　節矣便佞則無貫通之實矣○南軒曰友者所以輔<lb/>
　成已徳也直者有過必告諒者忠信相與多聞者知<lb/>
　識可資是三者友之則使人常懐進修而不敢自足<lb/>
　焉得不日益乎便辟便佞謂便於辟與佞者善柔謂<lb/>
　善為柔者辟則容止足恭柔則每事卑屈佞則巧言<lb/>
<pb n="KR3a0059_WYG_014-42b"/>
　為悅是三者友之則使人日趨於驕惰焉得不日損<lb/>
　乎自天子以至於庶人皆當謹乎此也○愚按集註<lb/>
　謂便辟直之反善柔諒之反便佞多聞之反南軒則<lb/>
　不然正宜參玩<lb/>
子夏之門人問交於子張子張曰子夏云何對曰子夏<lb/>
曰可者與之其不可者拒之子張曰異乎吾所聞君子<lb/>
尊賢而容衆嘉善而矜不能我之大賢與於人何所不<lb/>
容我之不賢與人將拒我如之何其拒人也<lb/>
<pb n="KR3a0059_WYG_014-43a"/>
　朱子曰子夏之言迫狹子張譏之是也但其所言亦<lb/>
　有過髙之病蓋大賢雖無所不容然大故亦所當絶<lb/>
　不賢固不可以拒人然損友亦所當逺學者不可不<lb/>
　察○或問三章之說曰二子之言各有所偏執以聖<lb/>
　人之中道則初學大畧當如子夏之言然於不可者<lb/>
　亦疎之而已拒之則害乎交際之道成徳大畧當如<lb/>
　子張之說然於其有大故者亦不得而不絶也以是<lb/>
　處之其庶㡬乎○南軒曰包注友交當如子夏泛交<lb/>
<pb n="KR3a0059_WYG_014-43b"/>
　當如子張其說是蓋交有淺深二子論交各為一義<lb/>
　不可廢也若但與之泛然交際而已則固當尊賢而<lb/>
　容衆嘉善而矜不能若與之為朋友之交則當與其<lb/>
　可者而拒其不可也但拒之之辭微過耳然而在學<lb/>
　者之分則子張之言未若子夏之嚴也而遽非子夏<lb/>
　之說且曰我之大賢與於人何所不容其言若以成<lb/>
　徳自居者此亦其堂堂氣象也與<lb/>
朋友死無所歸於我殯朋友之饋雖車馬非祭肉不拜<lb/>
<pb n="KR3a0059_WYG_014-44a"/>
　朱子曰朋友有通財之義故雖車馬之重不拜祭肉<lb/>
　則拜者敬其祖考同於己親也○此一節記孔子交<lb/>
　朋友之義<lb/>
逢䝉學射於羿盡羿之道思天下惟羿為愈己於是殺<lb/>
羿孟子曰是亦羿有罪焉公眀儀曰宜若無罪焉曰薄<lb/>
乎云爾惡得無罪<lb/>
　朱子曰羿有窮后羿也逢䝉羿之家衆也羿善射簒<lb/>
　夏自立後為家衆所殺愈猶勝也薄言其罪差薄耳<lb/>
<pb n="KR3a0059_WYG_014-44b"/>
鄭人使子濯孺子侵衞衞使庾公之斯追之子濯孺子<lb/>
曰今日我疾作不可以執弓吾死矣夫問其僕曰追我<lb/>
者誰也其僕曰庾公之斯也曰吾生矣其僕曰庾公之<lb/>
斯衞之善射者也夫子曰吾生何謂也曰庾公之斯學<lb/>
射於尹公之他尹公之他學射於我夫尹公之他端人<lb/>
也其取友必端矣庾公之斯至曰夫子何為不執弓曰<lb/>
今日我疾作不可以執弓曰小人學射於尹公之他尹<lb/>
公之他學射於夫子我不忍以夫子之道反害夫子雖<lb/>
<pb n="KR3a0059_WYG_014-45a"/>
然今日之事君事也我不敢廢抽矢扣輪去其金發乗<lb/>
矢而後反<lb/>
　之語助也僕御也尹公他亦衞人也端正也孺子以<lb/>
　尹公正人知其取友必正故度庾公必不害己小人<lb/>
　庾公自稱也金鏃也扣輪出鏃令不害人乃以射也<lb/>
　乗矢四矢也孟子言使羿如子濯孺子得尹公他而<lb/>
　敎之則必無逢䝉之禍然夷羿簒弑之賊䝉乃逆儔<lb/>
　庾斯雖全私恩亦廢公義其事皆無足論者孟子蓋<lb/>
<pb n="KR3a0059_WYG_014-45b"/>
　特以取友而言耳<lb/>
萬章問曰敢問友孟子曰不挾長不挾貴不挾兄弟而<lb/>
友友也者友其徳也不可以有挾也<lb/>
　挾者兼有而恃之之稱<lb/>
孟獻子百乗之家也有友五人焉樂正裘牧仲其三人<lb/>
則予忘之矣獻子之與此五人者友也無獻子之家者<lb/>
也此五人者亦有獻子之家則不與之友矣<lb/>
　孟獻子魯之賢大夫仲孫蔑也張子曰獻子忘其勢<lb/>
<pb n="KR3a0059_WYG_014-46a"/>
　五人者忘人之勢不資其勢而利其有然後能忘人<lb/>
　之勢若五人者有獻子之家則反為獻子之所賤矣<lb/>
非惟百乗之家為然也雖小國之君亦有之費惠公曰<lb/>
吾於子思則師之矣吾於顏般則友之矣王順長息則<lb/>
事我者也<lb/>
　惠公費邑之君也師所尊也友所敬也事我者所使<lb/>
　也<lb/>
非惟小國之君為然也雖大國之君亦有之晉平公之<lb/>
<pb n="KR3a0059_WYG_014-46b"/>
於亥唐也入云則入坐云則坐食云則食雖疏食菜羮<lb/>
未嘗不飽蓋不敢不飽也然終於此而已矣弗與共天<lb/>
位也弗與治天職也弗與食天禄也士之尊賢者也非<lb/>
王公之尊賢也<lb/>
　亥唐晉賢人也平公造之唐言入公乃入言坐乃坐<lb/>
　言食乃食也疏食糲飯也不敢不飽敬賢者之命也○<lb/>
　范氏曰位曰天位職曰天職禄曰天禄言天所以待<lb/>
　賢人使治天民非人君所得專者也<lb/>
<pb n="KR3a0059_WYG_014-47a"/>
舜尚見帝帝館甥於貳室亦饗舜迭為賓主是天子而<lb/>
友匹夫也<lb/>
　尚上也舜上而見於帝堯也舘舍也禮妻父曰外舅<lb/>
　謂我舅者吾謂之甥堯以女妻舜故謂之甥貳室副<lb/>
　宫也堯館舜於副宫而就饗其食<lb/>
用下敬上謂之貴貴用上敬下謂之尊賢貴貴尊賢其<lb/>
義一也<lb/>
　貴貴尊賢皆事之宜者然當時但知貴貴而不知尊<lb/>
<pb n="KR3a0059_WYG_014-47b"/>
　賢故孟子曰其義一也○此言朋友人倫之一所以輔<lb/>
　仁故以天子友匹夫而不為詘以匹夫友天子而不<lb/>
　為僭此堯舜所以為人倫之至而孟子言必稱之也<lb/>
孟子謂萬章曰一鄉之善士斯友一鄉之善士一國之<lb/>
善士斯友一國之善士天下之善士斯友天下之善士<lb/>
　朱子曰言己之善蓋於一鄉然後能盡友一鄉之善<lb/>
　士推而至於一國天下皆然隨其髙下以為廣狹也<lb/>
以友天下之善士為未足又尚論古之人頌其詩讀其<lb/>
<pb n="KR3a0059_WYG_014-48a"/>
書不知其人可乎是以論其世也是尚友也<lb/>
　尚上同言進而上也頌誦通論其世論其當世行事<lb/>
　之迹也言既觀其言則不可以不知其為人之實是<lb/>
　以又考其行也夫能友天下之善士其所友衆矣猶<lb/>
　以為未足又進而取於古人是能進其取友之道而<lb/>
　非止為一世之士矣<lb/>
有問於程子者曰吾與人居視其有過而不告則心有<lb/>
所不安告之而人不受則奈何曰與之處而不告非忠<lb/>
<pb n="KR3a0059_WYG_014-48b"/>
也要使誠意之交通在於未言之前則言出而人信矣<lb/>
又曰責善之道要使誠有餘而言不足則於人有益而<lb/>
在我者無自辱矣<lb/>
張子曰人之有朋友不為燕安所以輔佐其仁今之朋<lb/>
友擇其善柔以相與拍肩執袂以為氣合一言不合怒<lb/>
氣相加朋友之際欲其相下不倦故於朋友之間主其<lb/>
敬者日相親與得效最速<lb/>
　又曰有潛心於道忽忽為他慮引去者此氣也舊習<lb/>
<pb n="KR3a0059_WYG_014-49a"/>
　纒繞未能脫洒畢竟無益但樂於舊習耳是故古人<lb/>
　欲得朋友與琴瑟簡編常使心在於此惟聖人知朋<lb/>
　友之取益為多故樂得朋友之求<lb/>
朱子曰人之大倫其别有五自昔聖賢皆以為天之所<lb/>
敘而非人之所能為也然以今考之則惟父子兄弟為<lb/>
天屬而以人合者居其三焉是則若有可疑者然夫婦<lb/>
者天屬之所由以續者也君臣者天屬之所賴以全者<lb/>
也朋友者天屬之所賴以正者也是則所以紀綱人道<lb/>
<pb n="KR3a0059_WYG_014-49b"/>
建立人極不可一日而偏廢雖或以人而合其實皆天<lb/>
理之自然有不得不合者此其所以為天之所敘而非<lb/>
人之所能為者也然是三者之於人或能具其形矣而<lb/>
不能保其生或能保其生矣而不能存其理必欲君臣<lb/>
父子兄弟夫婦之間交盡其道而無悖焉非有朋友以<lb/>
責其善輔其仁其孰能使之然哉故朋友之於人倫其<lb/>
勢若輕而所繫為甚重其分若疎而所闗為至親其名<lb/>
若小而所職為甚大此古之聖人修道立敎所以必重<lb/>
<pb n="KR3a0059_WYG_014-50a"/>
乎此而不敢忽也然自世敎不眀君臣父子兄弟夫婦之<lb/>
間既皆莫有盡其道者而朋友之倫廢闕為尤甚世之君<lb/>
子雖或深病其然未必深知其所以然也予嘗思之父子<lb/>
也兄弟也天屬之親也非其乖離之極固不能輕以相棄<lb/>
而夫婦君臣之際又有雜出於情物事勢而不能自己者<lb/>
以故雖或不盡其道猶得以相牽聨比合而不至於盡壊<lb/>
至於朋友則其親不足以相維其情不足以相固其勢不<lb/>
足以相攝而為之者初未嘗知其理之所從職之所任其<lb/>
<pb n="KR3a0059_WYG_014-50b"/>
重有如此也且其於君臣父子兄弟夫婦之間猶或未嘗<lb/>
求盡其道則固無所藉於責善輔仁之益此其所以恩疎<lb/>
而義薄輕合而易離亦無怪其相視漠然如行路之人也<lb/>
夫人倫有五而其理則一朋友者又其所藉以維持是理<lb/>
而不使至於悖焉者也由夫四者之不求盡其道而朋友<lb/>
以無用廢則朋友之道盡廢而責善輔仁之職不舉彼夫<lb/>
四者又安得獨力而久存哉嗚呼其亦可為寒心也已非<lb/>
夫彊學力行之君子則孰能深察而亟反之哉<lb/>
<pb n="KR3a0059_WYG_014-51a"/>
　始予讀王深甫告友之篇感其言若有補於世敎者<lb/>
　徐而考之則病其推之不及於天理之自然顧以夫<lb/>
　婦君臣一出於情勢之偶合至於朋友則亦不求其<lb/>
　端直以為聖人彊而附於四者之間也誠如是也則<lb/>
　其殘壊廢絶是乃理分之當然無足深嘆而其至是<lb/>
　亦晩矣○王囘深父告友見文鑑今不録<lb/>
　　　　右論朋友之交<lb/>
　　自易以下每條各一義故其凡别與父子君臣諸<lb/>
<pb n="KR3a0059_WYG_014-51b"/>
　　篇不同<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西山讀書記卷十四<lb/>
</p>
<p>
</p>
  </div>
</body>
</text>
</TEI>
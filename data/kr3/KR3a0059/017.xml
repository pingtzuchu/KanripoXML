<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西山讀書記卷十七<lb/>
                </head>
    <p>
<pb n="KR3a0059_WYG_017-1a"/>
欽定四庫全書薈要卷<lb/>
　西山讀書記卷十七<lb/>
　　　　　　　　　　　　宋　真徳秀　撰<lb/>
　　　一<lb/>
孟子曰禹稷當平世三過其門而不入孔子賢之顔子<lb/>
當亂世居於陋巷一簞食一瓢飲人不堪其憂顔子不<lb/>
改其樂孔子賢之孟子曰禹稷顔囘同道禹思天下有<lb/>
溺者由巳溺之也稷思天下有飢者由巳飢之也是以<lb/>
<pb n="KR3a0059_WYG_017-1b"/>
如是其急也禹稷顔子易地則皆然<lb/>
　朱子曰聖賢之心無所偏倚隨感而應各盡其道故<lb/>
　使禹稷居顔子之地則亦能樂顔子之樂使顔子居<lb/>
　禹稷之地亦能憂禹稷之憂也<lb/>
今有同室之人鬬者救之雖被髮纓冠而救之可也<lb/>
　不暇束髮而結纓往救言急也以喻禹稷<lb/>
鄉鄰有鬬者被髮纓冠而往救之則惑也雖閉户可也<lb/>
　喻顔子也○此章言聖賢心無不同事則所遭或異<lb/>
<pb n="KR3a0059_WYG_017-2a"/>
　然處之各當其理是乃所以為同也尹氏曰當其可<lb/>
　之謂時前聖後聖其心一也故所處皆盡善○楊氏<lb/>
　曰君子所以施諸身措之天下各欲當其可而已禹<lb/>
　思天下之溺猶已溺之稷思天下之飢猶已飢之過<lb/>
　門不入弗子其子至胼胝手足不以為病君子不以<lb/>
　為過顔淵在陋巷飯蔬飲水終日如愚人然君子不<lb/>
　謂之不及葢禹稷被髮纓冠而往救者也顔淵閉户<lb/>
　者也故孟子曰易地則皆然若顔淵禹稷不當其可<lb/>
<pb n="KR3a0059_WYG_017-2b"/>
　則是楊墨而已○南軒曰禹稷顔子之心一也心之所<lb/>
　為一者天理之所存而無意必固我加乎其間當其可<lb/>
　而已此之謂時中又曰顔子未見施為而遽比之禹稷<lb/>
　不亦過乎曰禹稷之事功果何所自乎徳者本也事功<lb/>
　末也本末一致也故程子曰有顔子之徳則有禹稷之<lb/>
　事功所謂事功在聖賢夫何有哉惟其時而已矣然而<lb/>
　孟子厯聘諸國皇皇然以行道為己任有異乎顔子之<lb/>
　為何哉方是時異端並起人欲横流世無孔子孟子烏<lb/>
<pb n="KR3a0059_WYG_017-3a"/>
　得不以行道自任予亦曰顔子孟子易地則皆然<lb/>
孟子曰楊子取為我㧞一毛而利天下不為也墨子兼<lb/>
愛摩頂放踵利天下為之子莫執中執中為近之執中<lb/>
無權猶執一也<lb/>
　朱子曰子莫魯之賢人也知楊墨之失中也故度於<lb/>
　二者之間而執其中近近道也權稱錘也所以稱物<lb/>
　之輕重而取中也執中而無權則膠於一定之中而<lb/>
　不知變是亦執一而已矣程子曰中字最難識須是<lb/>
<pb n="KR3a0059_WYG_017-3b"/>
　黙識心通云云見前又曰中不可執也識得則事事<lb/>
　物物皆有自然之中不待安排安排着則不中矣<lb/>
所惡執一者為其賊道也舉一而廢百也<lb/>
　賊害也為我害仁兼愛害義執中者害於時中皆舉<lb/>
　一而廢百者也此章言道之所貴者中中之所貴者<lb/>
　權楊氏曰禹稷三過其門而不入茍不當其可則與<lb/>
　墨子無異顔子在陋巷不改其樂茍不當其可則與<lb/>
　楊子無異子莫執為我兼愛之中而無權鄉鄰有鬬<lb/>
<pb n="KR3a0059_WYG_017-4a"/>
　而不知閉户同室有鬭而不知救之是亦猶執一耳<lb/>
　故孟子以為賊道禹稷顔囘易地則皆然以其有權<lb/>
　也不然則是亦楊墨而已矣○朱子又曰三聖相授<lb/>
　允執厥中與孟子所論子莫執中者文同而意異葢<lb/>
　精一於道心之㣲則無適而非中者曰允執則非徒<lb/>
　然而執之矣子莫之執中則其為我不敢為楊朱之<lb/>
　深兼愛不敢為墨翟之過而於二者之間執其一節<lb/>
　以為中耳故曰三聖以為中則其中活由子莫以為<lb/>
<pb n="KR3a0059_WYG_017-4b"/>
　中則其中死中之活者不待權而無不中中之死者<lb/>
　則非學乎聖人之學不能有以權之而常適於中也<lb/>
　權者權衡之權言其可以稱物之輕重而游移前郤<lb/>
　以適於平葢所以節量仁義之輕重而時措之非如<lb/>
　近世所謂將以濟乎仁義之窮也○按孟子曰執中<lb/>
　無權猶執一也程子亦曰欲知中庸無如權今以經<lb/>
　傳言權之義附於此<lb/>
子曰可與共學未可與適道可與適道未可與立可與<lb/>
<pb n="KR3a0059_WYG_017-5a"/>
立未可與權<lb/>
　朱子曰可與者言其可與為此事也○程子曰可與<lb/>
　共學知所以求之也可與適道知所往也可與立者<lb/>
　篤志固執而不變也權稱錘也所以稱物而知輕重<lb/>
　者也可與權謂能權輕重使合義也○楊氏曰知為<lb/>
　已則可與學矣學足以明善然後可與適道信篤然<lb/>
　後可與立知時措之宜然後可與權○洪氏曰易九<lb/>
　卦終於巽以行權權聖人之大用未能立而言權猶<lb/>
<pb n="KR3a0059_WYG_017-5b"/>
　人未能立而欲行鮮不仆矣程子曰漢儒以反經合<lb/>
　道為權故有權變權術之論皆非也權只是經也自<lb/>
　漢以下無人識權字愚按先儒誤以此章連下文偏<lb/>
　其反而為一章故有反經合道之説程子非之是矣<lb/>
　然以孟子嫂溺援之以手之義推之則權與經亦當<lb/>
　有辨○黄氏曰程子言權只是經或問云權經亦當<lb/>
　有辨何也曰是各有所發明也經常也權變也常者<lb/>
　一定之理變者隨時之宜遇事之常則但當守一定<lb/>
<pb n="KR3a0059_WYG_017-6a"/>
　之理遇事之變則不得不少有移易以就夫權權與<lb/>
　經不可無辨或問之説然也然天下之理唯其當然<lb/>
　而已當經而經當然也當權而權亦當然也則權雖<lb/>
　異於經而以其當然則亦只是經此程子之説然也<lb/>
　有或問之説則經權之義始明有程子之説則經權<lb/>
　之義始正先儒明道之力至是而始備矣○南軒曰<lb/>
　事事物物莫不有中中者天理當然不可過而不可<lb/>
　不及者也毫釐之差則失之矣何以取中而不失乎<lb/>
<pb n="KR3a0059_WYG_017-6b"/>
　所以貴於能權也權者權其輕重而適平之謂此君<lb/>
　子所以貴於時中也或者不知權之所以為中乃以<lb/>
　為反經合道夫經者道之所謂常也權者所以權其<lb/>
　變而求合乎經也既反經矣尚何道之合乎○愚按<lb/>
　公羊傳十一年夏五月癸未鄭伯寤生卒九月宋人<lb/>
　執鄭祭仲祭仲者何鄭伯也何以不名賢也何賢乎<lb/>
　祭仲以為知權也其為知權奈何祭仲往省于留塗<lb/>
　出于宋宋人執之謂之曰為我出忽而立突祭仲不<lb/>
<pb n="KR3a0059_WYG_017-7a"/>
　從其言則君必死國必亡從其言則君可以生易死<lb/>
　國可以存易亡少遼緩之則突可故出而忽可故反<lb/>
　古人之有權者祭仲者也權者何權者反於經然後<lb/>
　有善者也反經之説始此祭仲身為人臣而廢君立<lb/>
　君若舉棊然謂之有權可乎公羊此言葢聖經之狼<lb/>
　莠人心之蟊賊學者不可不察然則董仲舒所謂守<lb/>
　經事而不知其權遭變事而不知其宜者何如也曰<lb/>
　此為不知春秋而言也葢春秋王道之權衡處常則<lb/>
<pb n="KR3a0059_WYG_017-7b"/>
　用經遭變則用權其用權也乃所以求合乎經也漢<lb/>
　儒之論經權惟此為最粹大抵為學必先知經知經<lb/>
　而後可以語權不知經而遽語權未有不流於變詐<lb/>
　者也故張子以學未至而語變為操術之不正信矣<lb/>
　夫○按道一也以其不偏不倚無過不及則謂之中<lb/>
　堯舜禹之相授是也以其純一無間則謂之一伊尹<lb/>
　之告太甲者是也以其極至不可加則謂之極易之<lb/>
　太極書之皇極是也以其真實無妄則謂之誠子思<lb/>
<pb n="KR3a0059_WYG_017-8a"/>
　孟子之所論是也一巳見前今以中極誠係於道德<lb/>
　之後葢此三者皆道之全體貫五常該百行者也其<lb/>
　名雖異而為道則一學者宜叅味之<lb/>
　　　　右專言一<lb/>
　　　極<lb/>
易有太極是生兩儀<lb/>
　朱子曰易者陰陽之變太極其理也又曰太極者象<lb/>
　數未形而其理已具之稱形器已具而其理無朕之<lb/>
<pb n="KR3a0059_WYG_017-8b"/>
　目又曰易有太極是生兩儀是先從實理説若論其<lb/>
　生則俱生但言其次序須有這實理然後有陰陽自<lb/>
　見在事物而觀之則陰陽函太極推其本則太極生<lb/>
　陰陽○南軒曰易者生生之妙而太極者所以生生<lb/>
　者也○愚按古書言太極自易之外如老氏曰有物<lb/>
　混成先天地生寂兮寥兮獨立而不改周行而不殆<lb/>
　可以為天下母吾不知其名字之曰道强名之曰太<lb/>
　佛氏因之亦曰有物先天地無形本寂寥能為萬象<lb/>
<pb n="KR3a0059_WYG_017-9a"/>
　主不逐四時凋夫太極理而已矣二氏乃以物言可<lb/>
　乎又老子曰道生一一生二二生三三生萬物莊子<lb/>
　曰夫道有情有信無為無形可傳而不可見自本自<lb/>
　根未有天地自古以固存神鬼神帝生天生地在太<lb/>
　極之先而不為髙在六極之下而不為深先天地生<lb/>
　而不為久長於上古而不為老列子曰氣形質具而<lb/>
　未相離故曰渾淪凡此皆指太極而言也朱子嘗荅<lb/>
　學者曰太極之義正謂理之極致耳有是理即有是<lb/>
<pb n="KR3a0059_WYG_017-9b"/>
　物無先後次序之可言故曰易有太極則是太極乃<lb/>
　在陰陽之中而非在陰陽之外也今以乾坤未判大<lb/>
　衍未分之時論之恐未安也形而上者謂之道形而<lb/>
　下者謂之器今論太極而以天地未分元氣合而為<lb/>
　一者言之亦恐未安也有是理即有是氣理一而已<lb/>
　氣則無不兩者故易曰太極生兩儀而老子乃謂道<lb/>
　先生一乃生二則其察理亦未精矣朱子所辨可謂<lb/>
　有功於學者大抵自周子以前凡論太極皆以氣言<lb/>
<pb n="KR3a0059_WYG_017-10a"/>
　莊子以為道在太極之先所謂太極乃是指作天地<lb/>
　人三者氣形已具而渾淪未判者之名而道又别是<lb/>
　一懸空底物在太極之先則道與太極為二矣不知<lb/>
　道即太極太極即道以其通行而言則曰道以其極<lb/>
　至而言則曰極又何嘗有二耶若列子渾淪之云漢<lb/>
　志函三為一之説所指皆同倘非周子啓其秘而朱<lb/>
　子又闡而明之孰知太極之為理而非氣也哉或謂<lb/>
　古書有所謂太一有所謂太易太初太始太素其與<lb/>
<pb n="KR3a0059_WYG_017-10b"/>
　太極同乎異乎曰太一者即太極之異名也禮曰禮<lb/>
　必本於太一分而為天地以其極至則曰太極其無<lb/>
　二則曰一所謂名殊而義一者也若所謂太易未見<lb/>
　氣太初氣之始太始形之始太素質之始也則以氣<lb/>
　形質言之而非指乎此理矣不必引以為類也<lb/>
六爻之動三極之道也<lb/>
　朱子曰六爻初二為地三四為人五上為天動即變<lb/>
　也極至也三極天地人之至理三才各一太極也○<lb/>
<pb n="KR3a0059_WYG_017-11a"/>
　周子無極而太極巳見前<lb/>
邵子曰道為太極又曰心為太極<lb/>
　愚按道為太極言道即太極無二理也心為太極謂<lb/>
　萬理總㑹於吾心是渾然一太極以此理而應事物<lb/>
　千變萬化各適其當則又一事一物之太極矣<lb/>
書洪範五皇極皇建其有極斂時五福用敷錫厥庶民<lb/>
惟時厥庶民于汝極錫汝保極凡厥庶民無有淫朋人<lb/>
無有比德惟皇作極凡厥庶民有猷有為有守汝則念<lb/>
<pb n="KR3a0059_WYG_017-11b"/>
之不協于極不罹于咎皇則受之而康而色曰予攸好<lb/>
德汝則錫之福時人斯其惟皇之極無虐㷀獨而畏髙<lb/>
明人之有能有為使羞其行而邦其昌凡厥正人既富<lb/>
方榖汝弗能使有好于而家時人斯其辜于其無好德汝<lb/>
雖錫之福其作汝用咎無偏無陂遵王之義無有作好<lb/>
遵王之道無有作惡遵王之路無偏無黨王道蕩蕩無<lb/>
黨無偏王道平平無反無側王道正直㑹其有極歸其<lb/>
有極曰皇極之敷言是彛是訓于帝其訓凡厥庶民極<lb/>
<pb n="KR3a0059_WYG_017-12a"/>
之敷言是訓是行以近天子之光曰天子作民父母以<lb/>
為天下王<lb/>
　朱子曰洛書九數而五居中洪範九疇而皇極居五<lb/>
　故自孔氏訓皇極為大中諸儒皆祖其説予獨嘗以<lb/>
　經之文義語脉求之而知其必不然也葢皇者君之<lb/>
　稱也極者至極之義標凖之名常在物之中央而四<lb/>
　外望之以取正者也故以極為在中之凖的則可而<lb/>
　便訓極為中則不可若北辰之為天極脊棟之為屋<lb/>
<pb n="KR3a0059_WYG_017-12b"/>
　極其義皆然而禮所謂民極詩所謂四方之極者於<lb/>
　皇極之義為尤近顧今之説者既誤於此而并失於<lb/>
　彼是以其説展轉迷謬而終不能以自明也即如舊<lb/>
　説姑亦無問其他但即經文而讀皇為大讀極為中<lb/>
　則夫所謂惟大作中大則受之為何等語乎今以余<lb/>
　説推之則人君以一身履至尊之位四方輻輳面内<lb/>
　而還觀之自東而望者不過此而西也自南而望者<lb/>
　不過此而北也此天下之至中也既居天下之至中<lb/>
<pb n="KR3a0059_WYG_017-13a"/>
　則必有天下之絶德而後可以立至極之標凖故必<lb/>
　順五行敬五事以修其身厚八政協五紀以齊其政<lb/>
　然後至極之標凖卓然有以立乎天下之至中使夫<lb/>
　面内而還觀者莫不於是而取則焉語其仁則極天<lb/>
　下之仁而天下之為仁者莫能加語其孝則極天下<lb/>
　之孝而天下之為孝者莫能尚是則所謂皇極者也<lb/>
　由是而權之以三德審之以卜筮驗其休咎於天考<lb/>
　其禍福於人如挈裘領豈有一毫之不順哉此洛書<lb/>
<pb n="KR3a0059_WYG_017-13b"/>
　之數所以雖始於一終於九而必以五居其中洪範<lb/>
　之疇所以雖本於五行究於福極而必以皇極為之<lb/>
　主也若箕子之言有曰皇建其有極云者則以言夫<lb/>
　人君以其一身而立至極之標凖於天下也其曰斂<lb/>
　時五福用敷錫厥庻民云者則以言夫人君能建其<lb/>
　極則為五福之所聚而又有以使民觀感而化焉則<lb/>
　是又能布此福而與其民也其曰惟時厥庶民于汝<lb/>
　極錫汝保極云者則以言夫民視君以為至極之標<lb/>
<pb n="KR3a0059_WYG_017-14a"/>
　凖而從其化則是復以此福還錫其君而使之長為<lb/>
　至極之標凖也其曰凡厥庶民無有淫朋人無有比<lb/>
　德惟皇作極云者則以言夫民之所以能有是德者<lb/>
　皆君之德有以為至極之標凖也其曰凡厥庶民有<lb/>
　猷有為有守汝則念之不協于極不罹于咎皇則受<lb/>
　之云者則以言夫君既立極于上而下之從化或有<lb/>
　淺深遲速之不同其有謀者有才者有德者人君固<lb/>
　當念之而不忘其或未能盡合而未抵乎大戾者亦<lb/>
<pb n="KR3a0059_WYG_017-14b"/>
　當受之而不拒也其曰而康而色曰予攸好德汝則<lb/>
　錫之福時人斯其惟皇之極云者則以言夫人之有<lb/>
　能革面從君而以好德自名則雖未必出於中心之<lb/>
　實人君亦當因其自名而與之以善則是人者亦得<lb/>
　以君為極而勉其實也其曰無虐㷀獨而畏髙明人<lb/>
　之有能有為使羞其行而邦其昌云者則以言夫君<lb/>
　之於民一視而同仁凡有才皆使進善則人材衆多<lb/>
　而國頼以興也其曰凡厥正人既富方穀汝弗能使<lb/>
<pb n="KR3a0059_WYG_017-15a"/>
　有好于而家時人斯其辜于其無好德汝雖錫之福<lb/>
　其作汝用咎云者則以言夫凡欲正人者必先有以<lb/>
　富之然後可以納之於善若不能有所頼于其家則<lb/>
　此人必將陷于不義至其無復更有好德之心而後<lb/>
　姑欲教之以修身勸之以求福則已無及于事而其<lb/>
　起以報汝者有惡而無善矣葢人之氣禀或清或濁<lb/>
　或純或駁有不可以一律齊者是以聖人所以立極<lb/>
　乎上者至嚴至密而所以接引乎下者至寛至廣雖<lb/>
<pb n="KR3a0059_WYG_017-15b"/>
　彼之所以化於此者淺深遲速其效或有不同而吾<lb/>
　之所以應於彼者長養涵育其心未嘗不一也其曰<lb/>
　無偏無陂遵王之義無有作好遵王之道無有作惡<lb/>
　遵王之路無偏無黨王道蕩蕩無黨無偏王道平平<lb/>
　無反無側王道正直㑹其有極歸其有極云者則以<lb/>
　言夫天下之人皆不敢徇乎已之私以從乎上之化<lb/>
　而㑹歸乎至極之標凖也葢偏陂好惡者已私之生<lb/>
　於心者也偏黨反側者已私之見於事者也王之義<lb/>
<pb n="KR3a0059_WYG_017-16a"/>
　王之道王之路上之化也所謂皇極者也遵義遵道<lb/>
　遵路方㑹其極也蕩蕩平平正直則已歸於極矣其<lb/>
　曰皇極之敷言是彛是訓于帝其訓云者則以言夫<lb/>
　人君以身立極而布於下則其所以為常為教者皆<lb/>
　天之理而不異於上帝之降衷也其曰凡厥庶民極<lb/>
　之敷言是訓是行以近天子之光云者則以言夫天<lb/>
　下之人於君所命皆能受其教而謹行之則是能不<lb/>
　自絶逺而有以親被其道德之光華也其曰天子作<lb/>
<pb n="KR3a0059_WYG_017-16b"/>
　民父母以為天下王云者則以言夫人君能立至極<lb/>
　之標凖所以能作億兆之父母而為天下之王也不<lb/>
　然則有其位無其德不足以首出庶物統御人羣而<lb/>
　履天下之極尊矣是書也原於天之所以錫禹雖其<lb/>
　茫昧幽𦕈有不可得而知者然箕子之所以言之而<lb/>
　告武王者則已備矣顧其詞之宏深奥雅若有未易<lb/>
　言者然嘗試虛心平氣而再三反復焉則亦坦然明<lb/>
　白而無一字之可疑但先儒未嘗深求其意而不察<lb/>
<pb n="KR3a0059_WYG_017-17a"/>
　乎人君所以修身立道之本是以誤訓皇極為大中<lb/>
　又見其詞多為含容寛大之言因復誤認中為含糊<lb/>
　茍且不分善惡之意殊不知極雖居中而非有取乎<lb/>
　中之義且中之為義又以其無過不及至精至當而<lb/>
　無有毫釐之差亦非如其所止之云也乃以誤認之<lb/>
　中為誤訓之極不謹乎至嚴至宻之體而務為至寛<lb/>
　至廣之量其弊將使人君不知修身以立政而墮於<lb/>
　漢元帝之優游唐代宗之姑息卒至是非顛倒賢否<lb/>
<pb n="KR3a0059_WYG_017-17b"/>
　貿亂而禍敗隨之尚何斂福錫民之可望哉○問皇<lb/>
　極曰此是人君為治之心法如周禮一書只是箇八<lb/>
　政而已○皇極非大中皇乃天子極乃極至言皇建<lb/>
　此極也漢儒雖説作中字亦與今不同如云五事之<lb/>
　中是也今人説中只是含糊依違善不必盡賞惡不<lb/>
　必盡罰如此豈得謂之中○極盡也先生指前面香<lb/>
　車四面盡處是極所以謂之四極四邊視中央中央<lb/>
　是極也如屋之極極髙之處四邊到此盡了去不得<lb/>
<pb n="KR3a0059_WYG_017-18a"/>
　故謂之極宸極亦然至善亦如此應於事到至善是<lb/>
　極盡了更無去處故君子無所不用其極○問標凖<lb/>
　之則如何曰此是聖人正身以作民之凖則問何以<lb/>
　能斂五福曰當就五行五事上推究人君修身使貌<lb/>
　恭言從視明聽聰思睿即身自正五者得其正則五<lb/>
　行得其序以之稽疑則龜從筮從卿士從庶民從在<lb/>
　庶徵則有休徵有咎徵和氣致祥有仁壽而無鄙夭<lb/>
　便是五福反是則福轉為極○蔡氏曰極猶北極之<lb/>
<pb n="KR3a0059_WYG_017-18b"/>
　極至極之義標凖之名中立而四方之所取正焉者<lb/>
　也言人君當盡其道之至語父子則極其親而天下<lb/>
　之為父子者於此取則焉語夫婦則極其别而天下<lb/>
　之為夫婦者於此取則焉語兄弟則極其愛而天下<lb/>
　之為兄弟者於此取則焉以至于一事一物之接一<lb/>
　言一動之發無不極其義理之當然而無一毫過不<lb/>
　及之差則極建矣極者福之本福者極之效極之所<lb/>
　建福之所集也○按太極之極皇極之極其義一也<lb/>
<pb n="KR3a0059_WYG_017-19a"/>
　太極指天道而言皇極指人道而言然太極未嘗不<lb/>
　行乎人道之中皇極未嘗不以天道為本葢一而二<lb/>
　二而一者也故合而為一篇云<lb/>
　　　　右專言極<lb/>
　　　誠<lb/>
易乾九二子曰龍德而正中者也庸言之信庸行之謹<lb/>
閑邪存其誠善世而不伐德博而化<lb/>
　程子曰邪既閑則誠存矣又曰閑邪則誠自存不是<lb/>
<pb n="KR3a0059_WYG_017-19b"/>
　外面捉一箇誠將來存著今人役役於不善於不善<lb/>
　中尋箇善來存著如此豈有入善之理只是閑邪則<lb/>
　誠自存故孟子言性善皆由内出只為誠便存閑邪<lb/>
　更著甚工夫<lb/>
九三子曰忠信所以進德也修辭立其誠所以居業也<lb/>
　程子曰修辭立其誠言能修省言辭便是要立誠若<lb/>
　只是修飾言辭為心只是為偽也若修其言辭正為<lb/>
　立已之誠意乃是體當自家敬以直内義以方外之<lb/>
<pb n="KR3a0059_WYG_017-20a"/>
　實事道之浩浩何處下手惟立誠才有可居之處有<lb/>
　可居之處則可以修業也終日乾乾大事只是忠信<lb/>
　所以進德為實下手處修辭立其誠為實修業處<lb/>
无妄<lb/>
　程子曰序卦復則不妄矣故受之以无妄復者反於<lb/>
　道也既反於道則合正理而无妄為卦天上震下震<lb/>
　動也動以天為无妄動以人欲則妄矣○朱氏曰无<lb/>
　妄實理自然之謂<lb/>
<pb n="KR3a0059_WYG_017-20b"/>
元亨利貞其匪正有𤯝不利有攸往<lb/>
　无妄者至誠也至誠者天之道也天之化育萬物生<lb/>
　生不窮各正其性命乃无妄也人能合无妄之道則<lb/>
　所謂與天地合其德也无妄有大亨之理君子行无<lb/>
　妄之道則可以致大亨矣无妄天之道也卦言人由<lb/>
　无妄之道利貞法无妄之道利在貞正失貞正則妄<lb/>
　也雖無邪心茍不合正理則妄也乃邪心也故有匪<lb/>
　正則為過𤯝<lb/>
<pb n="KR3a0059_WYG_017-21a"/>
象曰天下雷行物與无妄先王以茂對時育萬物<lb/>
　雷行於天下陰陽交和相薄而成聲於是警蟄藏振<lb/>
　萌芽發生萬物其所賦與洪纎髙下各正其性命无<lb/>
　有差妄物與无妄也先王觀天下雷行發生賦與之<lb/>
　象而以茂對天時養育萬物使各得其宜如天與之<lb/>
　无妄也<lb/>
初九无妄往吉<lb/>
　九以陽剛為主於内无妄之象以剛實變柔而居内<lb/>
<pb n="KR3a0059_WYG_017-21b"/>
　中誠无妄者也以无妄而往何所不吉<lb/>
象曰无妄之往得志也<lb/>
　以无妄而往無不得其志也葢誠之於物无不能動<lb/>
　以之修身而身正以之治事則事得其理以之臨人<lb/>
　則人感而化無所往而不得其志也又曰无妄之謂<lb/>
　謂誠不欺其志也<lb/>
中庸天下之達道五所以行之者三君臣也父子也夫<lb/>
婦也昆弟也朋友之交也五者天下之達道也知仁勇<lb/>
<pb n="KR3a0059_WYG_017-22a"/>
三者天下之達德也所以行之者一也<lb/>
　朱子曰一則誠而已矣程子曰所謂誠者只是誠實<lb/>
　此三者三者之外更别無誠<lb/>
凡為天下國家有九經曰修身也尊賢也親親也敬大<lb/>
臣也體羣臣也子庶民也來百工也柔逺人也懷諸侯<lb/>
也<lb/>
　此言九經之序也<lb/>
修身則道立尊賢則不惑親親則諸父昆弟不怨敬大<lb/>
<pb n="KR3a0059_WYG_017-22b"/>
臣則不眩體羣臣則士之報禮重子庶民則百姓勸來<lb/>
百工則財用足柔逺人則四方歸之懷諸侯則天下畏<lb/>
之<lb/>
　此言九經之效也<lb/>
齊明盛服非禮不動所以修身也去讒逺色賤貨而貴<lb/>
德所以勸賢也尊其位重其祿同其好惡所以勸親親<lb/>
也官盛任使所以勸大臣也忠信重祿所以勸士也時<lb/>
使薄斂所以勸百姓也日省月試既禀稱事所以勸百<lb/>
<pb n="KR3a0059_WYG_017-23a"/>
工也送往迎來嘉善而矜不能所以柔逺人也繼絶世<lb/>
舉廢國治亂持危朝聘以時厚往而薄來所以懷諸侯<lb/>
也<lb/>
　此言九經之事也<lb/>
凡為天下國家有九經所以行之者一也<lb/>
　一者誠也一有不誠則是九者皆為虛文矣此九經<lb/>
　之實也<lb/>
凡事豫則立不豫則廢言前定則不跲事前定則不困<lb/>
<pb n="KR3a0059_WYG_017-23b"/>
行前定則不疚道前定則不窮<lb/>
　凡事指達道達德九經之屬豫素定也跲躓也疚病<lb/>
　也此承上文言凡事皆欲先立乎誠如下所推是也<lb/>
在下位不獲乎上民不可得而治矣獲乎上有道不信<lb/>
乎朋友不獲乎上矣信乎朋友有道不順乎親不信乎<lb/>
朋友矣順乎親有道反諸身不誠不順乎親矣誠身有<lb/>
道不明乎善不誠乎身矣<lb/>
　反諸身不誠謂反求諸身而所存所發未能真實而<lb/>
<pb n="KR3a0059_WYG_017-24a"/>
　無妄也不明乎善謂未能察於人心天理之本然而<lb/>
　真知至善之所在也○或問云云曰夫在下位而不<lb/>
　獲乎上則無以安其位而行其志故民不可治然欲<lb/>
　獲乎上又不可以䛕悦取容也其道在信乎友而已<lb/>
　葢不信乎友則志行不孚而名譽不聞故上不見知<lb/>
　然欲信乎友又不可以便佞茍合也其道在悦乎親<lb/>
　而已葢不悦乎親則所厚者薄而無所不薄故友不<lb/>
　見信然欲悦乎親又不可以阿意曲從也其道在誠<lb/>
<pb n="KR3a0059_WYG_017-24b"/>
　乎身而已葢反身不誠則外有事親之禮而内無愛<lb/>
　敬之實故親不見悦然欲誠乎身又不可以襲取强<lb/>
　為也其道在明乎善而已葢不能格物致知以真知<lb/>
　至善之所在則好善必不能如好好色惡惡必不能<lb/>
　如惡惡臭雖欲勉焉以誠其身而身不可得而誠矣<lb/>
　此必然之理也故夫子言此而其下文即以天道人<lb/>
　道擇善固執者繼之葢擇善所以明善固執所以誠<lb/>
　身擇之之明則大學所謂物格而知至也執之之固<lb/>
<pb n="KR3a0059_WYG_017-25a"/>
　則大學所謂意誠而心正身修也知至則反諸身者<lb/>
　將無一毫之不實意誠心正而身修則順親信友獲<lb/>
　上治民將無所施而不利而逹道達德九經凡事亦<lb/>
　一以貫之而無遺矣<lb/>
誠者天之道也誠之者人之道也誠者不勉而中不思<lb/>
而得從容中道聖人也誠之者擇善而固執之者也<lb/>
　誠者真實無妄之謂天理之本然也誠之者未能真<lb/>
　實無妄而欲其真實無妄之謂人事之當然也聖人<lb/>
<pb n="KR3a0059_WYG_017-25b"/>
　之德渾然天理真實無妄不待思勉而從容中道則<lb/>
　亦天之道也未至於聖則不能無人欲之私而其為<lb/>
　德不能皆實故未能不思而得則必擇善而後可以<lb/>
　明善未能不勉而中則必固執而後可以誠身此則<lb/>
　所謂人之道也不思而得生知也不勉而中安行也<lb/>
　擇善學知以下之事固執利行以下之事也<lb/>
博學之審問之愼思之明辨之篤行之<lb/>
　此誠之之目也學問思辨所以擇善而為知學而知<lb/>
<pb n="KR3a0059_WYG_017-26a"/>
　也篤行所以固執而為仁利而行也程子曰五者廢<lb/>
　其一非學也<lb/>
有弗學學之弗能弗措也有弗問問之弗知弗措也有<lb/>
弗思思之弗得弗措也有弗辨辨之弗明弗措也有弗<lb/>
行行之弗篤弗措也人一能之已百之人十能之己千<lb/>
之<lb/>
　君子之學不為則已為之則必要其成故常百倍其<lb/>
　功此困而知勉而行者也勇之事也<lb/>
<pb n="KR3a0059_WYG_017-26b"/>
果能此道矣雖愚必明雖柔必强<lb/>
　明者擇善之功强者固執之效吕氏曰君子所以學<lb/>
　者為能變化氣質而已德勝氣質則愚者可進於明<lb/>
　柔者可進於強不能勝之則雖有志於學亦愚不能<lb/>
　明柔不能立而已矣葢均善而無惡者性也人所同<lb/>
　也昏明强弱之禀不齊者才也人所異也誠之者所<lb/>
　以反其同而變其異也夫以不美之質求變而美非<lb/>
　百倍其功不足以致之今以鹵莽滅裂之學或作或<lb/>
<pb n="KR3a0059_WYG_017-27a"/>
　輟以變其不美之質及不能變則曰天質不美非學<lb/>
　所能變是果於自棄其為不仁甚矣○或問誠之為<lb/>
　義其詳可得聞乎曰難言也姑以其名義言之則真<lb/>
　實無妄之云也若事理之得此名則亦随其所指之<lb/>
　大小而皆有取乎真實無妄之意耳葢以自然之理<lb/>
　言之則天地之間惟天理為至實而無妄故天理得<lb/>
　誠之名若所謂天之道鬼神之德是也以德言之則<lb/>
　有生之類惟聖人之心為至實而無妄故聖人得誠<lb/>
<pb n="KR3a0059_WYG_017-27b"/>
　之名若所謂不勉而中不思而得者是也至於隨事<lb/>
　而言則一念之實亦誠也一事之實亦誠也一行之<lb/>
　實亦誠也是其大小雖有不同然其義之所歸則未<lb/>
　始不在於實也曰然則天理聖人之所以若是其實<lb/>
　者何也曰一則純二則雜純則誠雜則妄此常物之<lb/>
　大情也夫天之所以為天也冲漠無朕而萬理兼該<lb/>
　無所不具然其為體則一而已矣未始有物以雜之<lb/>
　也是以無聲無臭無思無為而一元之氣春秋冬夏<lb/>
<pb n="KR3a0059_WYG_017-28a"/>
　晝夜昏明百千萬年未嘗有一息之謬天下之物洪<lb/>
　纎巨細莫不各得其性命之正以生而未嘗有一毫<lb/>
　之差此天理之所以為實而無妄者也若夫人物之<lb/>
　生性命之正固亦莫非天理之實但以氣質之偏口<lb/>
　鼻耳目四肢之好得以蔽之而私欲生焉是以當其<lb/>
　惻隠之發而忮害雜之則所以為仁者有不實矣當<lb/>
　其羞惡之發而貪昧雜之則所以為義者有不實矣<lb/>
　此常人之心所以雖欲勉於為善而内外隠顯常不<lb/>
<pb n="KR3a0059_WYG_017-28b"/>
　免於二致甚至於詐偽欺㒺而卒墮於小人之歸則<lb/>
　以其二者雜之故也惟聖人氣質清純渾然天理初<lb/>
　無人欲之私以病之是以仁則表裏皆仁而無一毫<lb/>
　之不仁義則表裏皆義而無一毫之不義其為德也<lb/>
　固舉夫天下之善而無一毫之或遺而又其為善也<lb/>
　又極天下之實而無一毫之不滿此其所以不勉不<lb/>
　思從容中道而動容周旋莫不中禮也曰然則常人<lb/>
　未免於私欲而無以實其德奈何曰聖人固已言之<lb/>
<pb n="KR3a0059_WYG_017-29a"/>
　亦曰擇善而固執之耳夫於天下之事皆有以知其<lb/>
　如是為善而不能不為知其如是為惡而不能不去<lb/>
　則其為善去惡之心固已篤矣於是而又加以固執<lb/>
　之功雖其不睹不聞之間亦必戒謹恐懼而不敢懈<lb/>
　則凡所謂私欲者出而無所施於外入而無所藏於<lb/>
　中自將消磨泯滅不得以為吾之病而吾之德又何<lb/>
　患於不實哉是則所謂誠之者也曰然則大學論小<lb/>
　人之陰惡陽善而以誠于中者目之何也曰若是者<lb/>
<pb n="KR3a0059_WYG_017-29b"/>
　自其天理之大體觀之則其為善者誠虛矣自其人<lb/>
　欲之私分觀之則其為惡也何實如之而安得不謂<lb/>
　之誠哉但非天理真實無妄之本然則其誠也適所<lb/>
　以虛其本然之善而反為不誠耳○或問何以言誠<lb/>
　為中庸之樞紐也曰誠者實而已矣天命云者實理<lb/>
　之原也性其在物之實體道其當然之實用而教也<lb/>
　者又因其體用之實而品節之也不可離者此理之<lb/>
　實也隐之見㣲之顯實之存亡而不可揜者也戒謹<lb/>
<pb n="KR3a0059_WYG_017-30a"/>
　恐懼而謹其獨焉所以實乎此理之實也中和云者<lb/>
　所以狀此實理之體用也天地位萬物育則所以極<lb/>
　乎此理之功效也中庸云者實理之適可而平常者<lb/>
　也過與不及不見實理而妄行者也費而隠者言實<lb/>
　理之用廣而體㣲也鳶飛魚躍流動充滿夫豈無實<lb/>
　而有是哉道不逺人以下至於大舜文武周公之事<lb/>
　孔子之言皆實理應用之當然而鬼神之不可揜則<lb/>
　又其發見之所以然也聖人於此固以其無一毫之<lb/>
<pb n="KR3a0059_WYG_017-30b"/>
　不實而至於如此之盛其示人也亦欲其必以真實<lb/>
　而無一毫之偽也葢自然而實者天也必期於實者<lb/>
　人而天也誠明以下累章之意皆所以反復乎此而<lb/>
　語其所以正大經而立大本參天地而賛化育則亦<lb/>
　真實無妄之極功也卒章尚絅之云又本其務實之<lb/>
　初心而言也内省者謹獨克巳之功不愧屋漏者戒<lb/>
　慎恐懼而無已可克之事皆所以實乎此理之序也<lb/>
　時靡有爭變也百辟刑之化也無聲無臭又極乎天<lb/>
<pb n="KR3a0059_WYG_017-31a"/>
　命之性實理之原而言也葢此篇大㫖專以發明實<lb/>
　理之本然欲人之實此理而無妄故其言雖多而樞<lb/>
　紐不越乎誠之一言也嗚呼深哉○問聖人不勉不<lb/>
　思今書載傳授之㫖云允執厥中下一執字似亦大<lb/>
　段著力曰聖人固不思不勉然使聖人自有不思不<lb/>
　勉之意則罔念而作狂矣此類非一更細思之○輯<lb/>
　畧吕氏曰誠者理之極致一而不可易者也大而天<lb/>
　下逺而萬古求之人情參之物理皆所同然有一無<lb/>
<pb n="KR3a0059_WYG_017-31b"/>
　二雖前聖後聖若合符節理本如是非人私智之所<lb/>
　能為此之謂誠即誠天道也天道自然何勉何思故<lb/>
　誠者天之道性之者也誠之者人之道反之者也聖<lb/>
　人之於天道性之者也賢者之於天道反之者也性<lb/>
　之者成性而與天無間也天即聖人聖人即天從心<lb/>
　所欲由仁義行也出於自然從容不迫不待乎思勉<lb/>
　而後中也反之者求復乎性而未至雖誠而猶雜之<lb/>
　偽雖行而未能無息則善不可不思而擇德不可不<lb/>
<pb n="KR3a0059_WYG_017-32a"/>
　勉而執不如是猶不足以至乎誠故學問思辨皆所<lb/>
　以求之也行所以至之也○愚按吕氏朱子此章之<lb/>
　㫖畧同吕詳而明朱約而精學者宜叅味之<lb/>
自誠明謂之性自明誠謂之教誠則明矣明則誠矣<lb/>
　朱子曰自由也德無不實而明無不照者聖人之德<lb/>
　所性而有者也天道也先明乎善而後能實其善者<lb/>
　賢人之學由教而入者也人道也誠則無不明矣明<lb/>
　則可以至於誠矣<lb/>
<pb n="KR3a0059_WYG_017-32b"/>
唯天下至誠為能盡其性能盡其性則能盡人之性能<lb/>
盡人之性則能盡物之性能盡物之性則可以贊天地<lb/>
之化育可以贊天地之化育則可以與天地參矣<lb/>
　朱子曰天下至誠謂聖人之德之實天下莫能加也<lb/>
　盡其性者德無不實故無人欲之私而天命之在我<lb/>
　者察之由之巨細精粗無毫髮之不盡也人物之性<lb/>
　亦我之性但以所賦形氣不同而有異耳能盡之者<lb/>
　謂知之無不明處之無不當也贊猶助也與天地參<lb/>
<pb n="KR3a0059_WYG_017-33a"/>
　謂與天地並立而為三也此自誠而明者之事○問<lb/>
　至誠盡人物之性是曉得盡否曰非特曉得盡亦要<lb/>
　處得盡其道若凡所以養人教人之政與夫利萬物<lb/>
　之政皆是也故下文云贊天地之化育而與天地參<lb/>
　矣若只明得盡如何得天地參○性只是一般物氣<lb/>
　禀不同人雖禀得氣濁善底只在裏許有可開通之<lb/>
　理是以聖人有教化去開通他使復其善物禀得偏<lb/>
　無道理可使開通所謂盡物之性只是所以處之各<lb/>
<pb n="KR3a0059_WYG_017-33b"/>
　當其理且隨他所明處使之他所明處亦只是這个<lb/>
　善聖人便是用他善底如馬悍者用鞭策方乗得此<lb/>
　亦是教化是隨他天理流行發見處使之也○盡已<lb/>
　之性如在君臣則義在父子則親在兄弟則愛之類<lb/>
　已無一之不盡盡人之性如黎民於變時雍各得其<lb/>
　所盡物之性如鳥獸草木咸若如此則可以贊天地<lb/>
　之化育矣皆是實事非私心之倣像也○聖人贊天<lb/>
　地之化育有不恰好處被聖人做得都好丹朱不肖<lb/>
<pb n="KR3a0059_WYG_017-34a"/>
　堯則以天下與人洪水汎濫舜用禹而民得安居桀<lb/>
　紂暴虐湯武起而誅之○人在天地中間雖只是一<lb/>
　理然天人所為各自有分人做得底却有天做不得<lb/>
　底如天能生物而耕種必用人水能潤物而灌溉必<lb/>
　用人火能熯物而薪㸑必用人財成輔相須是人做<lb/>
　非贊助而何輯畧程子張子説已見理性命篇吕氏<lb/>
　云云已見氣質篇其下文云行其所無事順以養之<lb/>
　所謂贊天地之化育者也如堯命羲和欽若昊天至<lb/>
<pb n="KR3a0059_WYG_017-34b"/>
　民之析因夷隩鳥獸之孶尾希革毛毨氄毛無不與<lb/>
　知則所贊可知矣天地之化育猶有所不及必人贊<lb/>
　之而後備則天地非人不立故人與天地並立而為<lb/>
　三才此之謂與天地參○游氏曰萬物皆備於我矣<lb/>
　反身而誠樂莫大焉故惟天下至誠為能盡其性千<lb/>
　萬人之性一巳之性是也故能盡其性則能盡人之<lb/>
　性萬物之性一人之性是也故能盡人之性則能盡<lb/>
　物之性同然皆得者各安其常則盡人之性也羣然<lb/>
<pb n="KR3a0059_WYG_017-35a"/>
　皆生者各得其理則盡物之性也至於盡物之性則<lb/>
　和氣充塞故可以贊天地之化育夫如是則天覆地<lb/>
　載教化各任其職而成位乎其中矣○或問諸説如<lb/>
　何曰程子論窮理盡性以至於命而曰只窮理便是<lb/>
　至於命則亦若有可疑者葢天下之理未嘗不一而<lb/>
　語其分則未嘗不殊人生天地之間禀天地之氣其<lb/>
　體即天地之體其心即天地之心以理而言是豈有<lb/>
　二物哉故凡天下之事雖若人之所為而其所以為<lb/>
<pb n="KR3a0059_WYG_017-35b"/>
　之者莫非天地之所為也又况聖人純於義理而無<lb/>
　人欲之私則所以代天理物者乃以天地之心而贊<lb/>
　天地之化本不見其有彼此之間也若以其分言之<lb/>
　則天地之所為固非人之所及而人之所為又有天<lb/>
　地之所不及者其事固不同也但分殊之狀人莫不<lb/>
　知而理一之致多或未察故程子之言發明理一之<lb/>
　意多而及於分殊者少抑揚之勢不得不然然亦不<lb/>
　無少失其平矣惟其所謂止是一理而天人所為各<lb/>
<pb n="KR3a0059_WYG_017-36a"/>
　自有分乃為全備而不偏矣程張之論雖有不同以<lb/>
　此推之則未嘗甚異葢以理言之則精粗本末初無<lb/>
　二致固不容有漸次當如程子之論若以其事而言<lb/>
　則其親疎逺近淺深先後又不容於無别當如張子<lb/>
　之言也又曰二説皆善而吕尢確實<lb/>
其次致曲曲能有誠誠則形形則著著則明明則動動<lb/>
則變變則化唯天下至誠為能化<lb/>
　其次通大賢以下凡誠有未至者而言也致推致也<lb/>
<pb n="KR3a0059_WYG_017-36b"/>
　曲者一偏也形者積中而發外著則又加顯矣明則<lb/>
　又有光輝發越之盛也動者誠能動物變者物從而<lb/>
　變化則有不知其所以然者葢人之性無不同而氣<lb/>
　則有異故惟聖人能舉其性之全體而盡之其次則<lb/>
　必自其善端發見之偏而悉推致之以各至其極也<lb/>
　曲無不致則德無不實而形著動變之功自不能已<lb/>
　積而至於能化則其至誠之妙亦不異於聖人矣○<lb/>
　又問其次致曲與易中納約自牖之意畧相類納約<lb/>
<pb n="KR3a0059_WYG_017-37a"/>
　自牖是因人之明而導之致曲是因已之明而推之<lb/>
　是如此否曰然○問顔曽以下皆是致曲曰顔子體<lb/>
　段已具曽子却是致曲一一推之至荅一貫之時則<lb/>
　渾合矣○問致曲是就偏曲處致力否曰如程子説<lb/>
　或孝或弟或仁或義所偏發處推致之各造其極也<lb/>
　曰如此恐將來只就所偏處成就曰不然或仁或義<lb/>
　或孝或弟更互而發便就此做致曲工夫○問所謂<lb/>
　善端發見之偏如何曰人所禀各有偏善或禀得剛<lb/>
<pb n="KR3a0059_WYG_017-37b"/>
　强或禀得和柔各有一偏之善所以就其偏而推極<lb/>
　其全惻隠羞惡辭讓是非四端隨人所禀發出來各<lb/>
　有偏重處是一偏之善○輯畧程子曰其次致曲者<lb/>
　學而後知之也而其成也與生而知者不異焉故君<lb/>
　子莫大於學莫害於畫莫病於自是莫罪於自棄學<lb/>
　而不止此湯武之所以聖也○又曰致曲者就其曲<lb/>
　而致之也○又曰人自孩提聖人之質已完只是於<lb/>
　偏勝處發或仁或義或孝或弟去氣偏處發便是致<lb/>
<pb n="KR3a0059_WYG_017-38a"/>
　曲○又曰誠則形形後便有物如參前倚衡如有所<lb/>
　立卓爾是也形則著又著見也著則明是有光輝之<lb/>
　時也明則動誠能動人也君子所過者化豈非動乎<lb/>
　或曰變與化何别曰變如物方變而未化化則更無<lb/>
　舊迹自然之謂也莊子言變大於化非也○問致曲<lb/>
　云云朱子曰伊川説得好將曲專做好説○問明動<lb/>
　變化伊川以所過者化解動字是和那變化都説在<lb/>
　裏否曰動是方感動變則已改其舊然尚有痕迹在<lb/>
<pb n="KR3a0059_WYG_017-38b"/>
　化則都消化無復痕迹矣<lb/>
至誠之道可以前知國家將興必有禎祥國家將亡必<lb/>
有妖孽見乎蓍龜動乎四體禍福將至善必先知之不<lb/>
善必先知之故至誠如神<lb/>
　朱子曰禎祥者福之兆妖孽者禍之萌蓍所以筮龜<lb/>
　所以卜四體謂動作威儀之間如執玉髙卑其容俯<lb/>
　仰之類凡此皆理之先見也然惟誠之至極而無一<lb/>
　毫私偽留于心目之間者乃能有以察其幾焉神謂<lb/>
<pb n="KR3a0059_WYG_017-39a"/>
　鬼神○輯畧吕氏曰至誠與天地同德與天地同德<lb/>
　則其氣化流行與天地同流矣興亡之兆禍福之來<lb/>
　感於吾心動於吾氣如有萌焉無不前知况乎誠心<lb/>
　之至求乎蓍龜而蓍龜告察乎四體而四體應所謂<lb/>
　莫見乎隠莫顯乎㣲者也此至誠所以達乎神明而<lb/>
　無間故曰至誠如神動乎四體如傳所謂威儀之則<lb/>
　以定命也○或問至誠如神之説朱子曰吕氏得之<lb/>
　矣其論動乎四體為威儀之則者尤為確實<lb/>
<pb n="KR3a0059_WYG_017-39b"/>
誠者自成也而道自道也<lb/>
　朱子曰道也之道音導言誠者物之所以自成而道<lb/>
　者人之所當自行也誠以心言本也道以理言用也<lb/>
誠者物之終始不誠無物是故君子誠之為貴<lb/>
　天下之物皆實理之所為故必得是理然後有是物<lb/>
　所得之理既盡則是物亦盡而無有矣故人之心一<lb/>
　有不實則雖有所為亦如無有而君子必以誠為貴<lb/>
　也葢人之心能無不實乃為有以自成而道之在我<lb/>
<pb n="KR3a0059_WYG_017-40a"/>
　者亦無不行矣<lb/>
誠者非自成已而已也所以成物也成已仁也成物知<lb/>
也性之德也合外内之道也故時措之宜也<lb/>
　誠雖所以成已然既有以自成則自然及物而道亦<lb/>
　行於彼矣仁者體之存知者用之發是皆吾性之固<lb/>
　有而無内外之殊既得於已則見於事者以時措之<lb/>
　而皆得其宜也○誠者物之終始猶言體物而不可<lb/>
　遺○誠者物之終始來處是誠去處亦是誠誠則有<lb/>
<pb n="KR3a0059_WYG_017-40b"/>
　物不誠則無物且如而今對人説話若句句説着實<lb/>
　皆自心中流出這便是有物若是脱空誑誕不説實<lb/>
　話雖有兩人對話如無物也且如草木萌芽發生以<lb/>
　至枯為朽腐皆是有此實理方有此物若無此理安<lb/>
　得有此物○誠者物之終始不誠無物如讀書半板<lb/>
　以前心在書上則此半板有終有始半板以後心不<lb/>
　在焉則如不讀矣○誠者物之終始却是事物之實<lb/>
　理始終無有間斷自開闔以來以至人物消盡只是<lb/>
<pb n="KR3a0059_WYG_017-41a"/>
　如此在人之心茍誠實無偽則徹頭徹尾無非此理<lb/>
　一有間斷處即非誠矣凡有一物則其成也必有所<lb/>
　始其壞也必有所終而其所以始者實理之至而向<lb/>
　於有也其所以終者實理之盡而向於無也若無是<lb/>
　理則亦無是物矣此誠所以為物之終始而人心不<lb/>
　誠則雖有所為皆如無有也○問或問中云自其間<lb/>
　斷之後雖有其事皆無實之可言何如曰此是説不<lb/>
　誠無物如人做事未做得一半便棄了即一半便不<lb/>
<pb n="KR3a0059_WYG_017-41b"/>
　成問游氏云四時之運已即成物之功廢先生曰只<lb/>
　為有這些子如無這些子其機闗都死了再問其至<lb/>
　誠無息所以四時行百物生更無巳時此所謂維天<lb/>
　之命於穆不已也先生曰然○問不誠無物曰誠實<lb/>
　也且如人為孝若不是誠恰似不曽誠便是事底骨<lb/>
　子○不誠無物不誠雖有物如禘自既灌而往者誠<lb/>
　意一散如不祭一般○秉彜不存謂之無人可也中<lb/>
　和不存謂之無禮樂可也○心不在焉視而不見聽<lb/>
<pb n="KR3a0059_WYG_017-42a"/>
　而不聞便是無耳目相似○誠者物之終始指實理<lb/>
　而言君子誠之為貴指實心而言○誠者非自成已<lb/>
　而已此自成字與前面不同葢怕人只説自成故言<lb/>
　非自成已乃所以成物成已便以仁言成物便以知<lb/>
　言成已成物固無内外之殊但以先成已然後能成<lb/>
　物此道之所以當自行也成已仁也是體成物知也<lb/>
　是用學不厭知也是體教不倦仁也是用○問成已<lb/>
　仁也成物知也成物如何説知曰須是知運用方成<lb/>
<pb n="KR3a0059_WYG_017-42b"/>
　得物問時措之宜是顔稷閉户纓冠之義否曰亦有<lb/>
　此意須是仁知具内外合然後有箇時措之宜又云<lb/>
　如平康無事時是一般處置倉卒緩急時又有一般<lb/>
　處置成已仁也成物知也以某觀之成已却是知成<lb/>
　物却是仁曰顔子克已復禮為仁非成已而何智周<lb/>
　乎萬物而道濟天下非成物而何○輯畧程子曰誠<lb/>
　者自成如至誠事親則成人子至誠事君則成人臣<lb/>
　不誠無物誠者物之終始猶俗語徹頭徹尾不誠更<lb/>
<pb n="KR3a0059_WYG_017-43a"/>
　有甚物也○或問云云朱子曰誠者物之終始不誠<lb/>
　無物之義惟程子之言為至當然其言太畧請得而<lb/>
　推言之葢誠之為言實而已矣然此篇之言有以理<lb/>
　之實而言者如曰誠不可揜之類是也有以心之實<lb/>
　而言者如曰反諸身不誠之類是也讀者各隨其文<lb/>
　意所指而尋之則其義各得矣所謂誠者物之終始<lb/>
　不誠無物者以理言之則天地之理至實而無一息<lb/>
　之妄故自古及今無一物之不實而一物之中自始<lb/>
<pb n="KR3a0059_WYG_017-43b"/>
　至終皆實理之所為也以心言之則聖人之心亦至<lb/>
　實而無一息之妄故從生至死無一事之不實而一<lb/>
　事之中自始至終皆實心之所為也此所謂誠者物<lb/>
　之終始者然也茍未至於聖人而其本心之實者猶<lb/>
　未免於間斷則其實有是心之初以至未有間斷之<lb/>
　前所為無不實者及其間斷則自有間斷之後以至<lb/>
　未相接續之前凡所云為皆無實之可言雖有其事<lb/>
　亦不異於無有矣如曰三月不違則三月之間所為<lb/>
<pb n="KR3a0059_WYG_017-44a"/>
　皆實而三月之後未免於無實葢不違之終始即其<lb/>
　事之終始也日月至焉則至此之時所為皆實而去<lb/>
　此之後未免於無實葢至焉之終始即其物之終始<lb/>
　也是則所謂不誠無物者然也以是言之則在天者<lb/>
　本無不實之理故凡物之生於理者必有是理方有<lb/>
　是物未有無其理而徒有不實之物者也在人者或<lb/>
　有不實之心故凡物之出於心者必有是心之實乃<lb/>
　有是物之實未有無其心之實而能有其物之實者<lb/>
<pb n="KR3a0059_WYG_017-44b"/>
　也程子所謂徹頭徹尾者葢如此其餘諸說大抵皆<lb/>
　知誠之在天為實理而不知其在人為實心是以為<lb/>
　説太髙以失經文之本意正猶知愛之不足以盡仁<lb/>
　而凡言仁者遂至於無字之可訓其亦悞矣<lb/>
故至誠無息<lb/>
　朱子曰既無虛假自無間斷<lb/>
不息則久久則徵<lb/>
　久常於中也徵驗於外也<lb/>
<pb n="KR3a0059_WYG_017-45a"/>
徵則悠逺悠逺則博厚博厚則髙明<lb/>
　此皆以其驗於外者言之鄭氏所謂至誠之德著於<lb/>
　四方者是也存於中者既久則驗於外者益悠逺而<lb/>
　無窮矣悠逺故其積也廣博而深厚博厚故其發也<lb/>
　髙大而光明<lb/>
博厚所以載物也髙明所以覆物也悠久所以成物也<lb/>
　悠久即悠逺兼内外而言之也本以悠逺致髙厚而<lb/>
　髙厚又悠久也此言聖人與天地同用<lb/>
<pb n="KR3a0059_WYG_017-45b"/>
博厚配地髙明配天悠久無疆<lb/>
　此言聖人與天地同體<lb/>
如此者不見而章不動而變無為而成<lb/>
　見猶示也<lb/>
天地之道可一言而盡也其為物不貳則其生物不測<lb/>
　此以下復以天地明至誠無息之功用天地之道可<lb/>
　一言而盡也其為物不貳則其生物不測不過曰誠<lb/>
　而已不貳所以誠也誠故不息而生物之多有莫知<lb/>
<pb n="KR3a0059_WYG_017-46a"/>
　其所以然者<lb/>
天地之道博也厚也髙也明也悠也久也<lb/>
　言天地之道誠一不二故能各極其盛而有下文生<lb/>
　物之功○問久則徵徵是徵驗發見於外否曰久然<lb/>
　後有徵驗只一兩日工夫如何有徵驗○問悠逺博<lb/>
　厚髙明章句中取鄭氏説豈以聖人之誠自近而逺<lb/>
　自㣲而著如書稱堯光被四表格于上下者乎曰亦<lb/>
　須㸔他一个氣象自至誠不息不息則久積之自然<lb/>
<pb n="KR3a0059_WYG_017-46b"/>
　如此○至誠無息一段諸家多將做進德次第説只<lb/>
　一箇至誠已該了豈復更有許多節次此是言聖人<lb/>
　功業自徵則悠逺至悠久博厚髙明皆是功業著見<lb/>
　如此不須説入裏來古注有不可易處<lb/>
今夫天斯昭昭之多及其無窮也日月星辰繫焉萬物<lb/>
覆焉今夫地一撮土之多及其廣厚載華嶽而不重振<lb/>
河海而不洩萬物載焉今夫山一卷石之多及其廣大<lb/>
草木生之禽獸居之寳藏興焉今夫水一勺之多及其<lb/>
<pb n="KR3a0059_WYG_017-47a"/>
不測黿鼉蛟龍魚鼈生焉貨財殖焉<lb/>
　昭昭猶耿耿小明也此指其一處而言之及其無窮<lb/>
　猶十二章及其至也之意葢舉全體而言也振收也<lb/>
　卷區也此四條皆以發明由其不貳不息以致盛大<lb/>
　而能生物之意然天地山川實非由積累而後大讀<lb/>
　者不以辭害意可也<lb/>
詩云維天之命於穆不已葢曰天之所以為天也於乎<lb/>
不顯文王之德之純葢曰文王之所以為文也純亦不<lb/>
<pb n="KR3a0059_WYG_017-47b"/>
已<lb/>
　於歎辭穆深逺也不顯猶言豈不顯也純純一不雜<lb/>
　也引此以明至誠無息之意程子曰天道不已文王<lb/>
　純於天道亦不已純則無二無雜不已則無間斷先<lb/>
　後○輯畧程子曰維天之命於穆不已此是理自相<lb/>
　續不已非是人為之如使可為雖使百萬般安排也<lb/>
　須有息時只為無為故不息○吕氏曰實理不二則<lb/>
　其體無雜其體不雜則其行無間故至誠之無息非<lb/>
<pb n="KR3a0059_WYG_017-48a"/>
　使之也機自動耳乃乾坤之所以閤闢萬物之所以<lb/>
　生育亘萬古而無窮者也如使之則非實非實則有<lb/>
　時而息矣久者日新而無敝之謂也徵驗也悠逺長<lb/>
　也天地運行而不息故四時變化而無敝日月相從<lb/>
　而不已故朔晦生明而無敝此之謂不息則久四時<lb/>
　變化而無敝故有生生之騐晦朔生明而無敝故有<lb/>
　照臨之騐此之謂久則徵生生也照臨也茍日新而<lb/>
　有徵則可以繼繼其長至於無窮矣此之謂徵則悠<lb/>
<pb n="KR3a0059_WYG_017-48b"/>
　逺悠逺無窮者其積必多博者能積衆狹厚者能積<lb/>
　衆薄此之謂悠逺則博厚有如是廣博則其勢不得<lb/>
　不髙有如是深厚則其精不得不明此之謂博厚則<lb/>
　髙明博厚則無物不能任也髙明則無物不能冒也<lb/>
　悠久則無時而不養也所以載物覆物成物者其能<lb/>
　也所以章所以變所以成者其功也能非力之所任<lb/>
　功非用而後有其勢自然不得不爾是皆至誠不貳<lb/>
　而已此天地之道所以一言而盡也天地所以生物<lb/>
<pb n="KR3a0059_WYG_017-49a"/>
　不測者至誠不息者也天地所以成物者積之無疆<lb/>
　者也如使天地為物而貳則其行有息其積有限昭<lb/>
　昭撮土之㣲將下同乎衆物又安有載物覆物成物<lb/>
　之功哉雖天之大昭昭之多而已雖地之廣撮土之<lb/>
　多而已山之一卷水之一勺亦猶是矣其所以髙明<lb/>
　博厚神明不測者積之之多而已今夫人之有良心<lb/>
　也莫非天地之中是為可欲之善不充之則不能與<lb/>
　天地相似而至於大大而不化則不能不勉不思與<lb/>
<pb n="KR3a0059_WYG_017-49b"/>
　天地合德而至於聖然所以至於聖者充其良心德<lb/>
　盛仁熟而後爾也故曰過此以往未之或知也窮神<lb/>
　知化德之盛也如指人之良心而責之與天地合德<lb/>
　猶指撮土而求其載華嶽振河海之力指一勺而求<lb/>
　其生蛟龍殖貨財之功是亦不思之甚也天之所以<lb/>
　為天不已其命而已聖人之所以為聖不已其德而<lb/>
　已其為天人德命雖異其所以不已則一故聖人之<lb/>
　道可以配天者如此而已○或問云云朱子曰此章<lb/>
<pb n="KR3a0059_WYG_017-50a"/>
　之説最為繁雜吕氏所謂不已其命不已其德意雖<lb/>
　無爽而語亦有病葢天道聖人之所以不息皆實理<lb/>
　之自然雖欲已之而不可得今曰不已其命不已其<lb/>
　德則是有意於不已而非所以明聖人天道之自然<lb/>
　矣又以積天之昭昭至於無窮譬夫人之充其良心<lb/>
　以至於與天地合德意則甚善而此章所謂至誠無<lb/>
　息以至於博厚髙明乃聖人久於其道而天下化成<lb/>
　之事其所積而成者乃其氣象功效之謂非謂在已<lb/>
<pb n="KR3a0059_WYG_017-50b"/>
　之德亦待積而成也故章末引文王之詩以證之夫<lb/>
　豈積累漸次之謂哉若如吕氏之説則是因無息然<lb/>
　後至於誠由不已然後純於天道也失其㫖矣○吕<lb/>
　氏廣博髙明之語甚善譬如為臺觀須根基大然後<lb/>
　上面可以髙萬物精氣蓄於下者深厚則其發越於<lb/>
　外自然光明<lb/>
唯天下至誠為能經綸天下之大經立天下之大本知<lb/>
天地之化育夫焉有所倚<lb/>
<pb n="KR3a0059_WYG_017-51a"/>
　朱子曰經綸皆治絲之事經者理其緒而分之綸者<lb/>
　比其類而合之也經常也大經者五品之人倫大本<lb/>
　者所性之全體也惟聖人之德極誠無妄故於人倫<lb/>
　各盡其當然之實而可以為天下後世法所謂經綸<lb/>
　之也其於所性之全體無一毫人欲之偽以雜之而<lb/>
　天下之道千變萬化皆由此出所謂立之也其於天<lb/>
　之化育則亦其極誠無妄者有黙契焉非但聞見之<lb/>
　知而已此皆至誠無妄自然之功用夫豈有所倚著<lb/>
<pb n="KR3a0059_WYG_017-51b"/>
　於物而後能哉<lb/>
肫肫其仁淵淵其淵浩浩其天<lb/>
　肫肫懇至貌以經綸而言也淵淵靜深貌以立本而<lb/>
　言也浩浩廣大貌以知化而言也其淵其天則非特<lb/>
　如之而已<lb/>
茍不固聰明聖知達天德者其孰能知之<lb/>
　固猶實也鄭氏曰唯聖人能知聖人天道之極致至<lb/>
　此而無以加矣<lb/>
<pb n="KR3a0059_WYG_017-52a"/>
大學所謂誠其意者毋自欺也如惡惡臭如好好色此<lb/>
之謂自謙故君子必慎其獨也<lb/>
　朱子曰謙讀為慊苦刼反誠其意者自修之始也毋<lb/>
　者禁止之辭自欺云者知為善以去惡而心之所發<lb/>
　有未實也慊快也足也獨者人所不知而已所獨知<lb/>
　之地也言欲自修者知為善以去其惡則當實用其<lb/>
　力而禁止其自欺使其惡惡則如惡惡臭好善則如<lb/>
　好好色皆務决去而求必得之以自快足於已不可<lb/>
<pb n="KR3a0059_WYG_017-52b"/>
　徒茍且以徇外而為人也然其實與不實葢有他人<lb/>
　所不及知而已獨知之者故必謹之於此以審其幾<lb/>
　焉<lb/>
小人閒居為不善無所不至見君子而后厭然揜其不<lb/>
善而著其善人之視巳如見其肺肝然則何益矣此謂<lb/>
誠於中形於外故君子必慎其獨也<lb/>
　閒居獨處也厭然消沮閉藏之貌此言小人陰為不<lb/>
　善而陽欲揜之則是非不知善之當為與惡之當去<lb/>
<pb n="KR3a0059_WYG_017-53a"/>
　也但不能實用其力以至此耳然欲揜其惡而卒不<lb/>
　可揜欲詐為善而卒不可詐則亦何益之有哉此君<lb/>
　子所以重以為戒而必謹其獨也<lb/>
曽子曰十目所視十手所指其嚴乎<lb/>
　引此以明上文之意言雖幽獨之中而其善惡之不<lb/>
　可揜如此可畏之甚也<lb/>
富潤屋德潤身心廣體胖故君子必誠其意<lb/>
　胖安舒也言富則能潤屋矣德則能潤身矣故心無<lb/>
<pb n="KR3a0059_WYG_017-53b"/>
　愧怍則廣大寛平而體常舒泰德之潤身者然也葢<lb/>
　善之實於中而形於外者如此故又言此以結之經<lb/>
　曰欲誠其意先致其知又曰知至而後意誠葢心體<lb/>
　之明有所未盡則其所發必有不能實用其力而茍<lb/>
　焉以自欺者然或已明而不謹乎此則其所明又非<lb/>
　已有而無以為進德之基故此章之指必承上章而<lb/>
　通考之然後有以見其用力之始終其序不可亂而<lb/>
　功不可闕如此○或問六章之指其詳猶有可得而<lb/>
<pb n="KR3a0059_WYG_017-54a"/>
　言者耶曰天下之道二善與惡而已矣然揆厥所元<lb/>
　而循其次第則善者天命所賦之本然惡者物欲所<lb/>
　生之邪穢也是以人之常性莫不有善而無惡其本<lb/>
　心莫不好善而惡惡然既有是形體之累而又為氣<lb/>
　禀之拘是以物欲之私得以蔽之而天命之本然者<lb/>
　不得而著其於事物之理固有懵然不知其善惡之<lb/>
　所在者亦有僅識其粗而不能真知其可好可惡之<lb/>
　極者夫不知善之真可好則其好善也雖曰好之而<lb/>
<pb n="KR3a0059_WYG_017-54b"/>
　未能無不好者以拒之於内不知惡之真可惡則其<lb/>
　惡惡也雖曰惡之而未能無不惡者以挽之於中是<lb/>
　以不免於茍焉以自欺而意之所發有不誠者夫好<lb/>
　善而不誠則非惟不足以為善而反有以賊乎其善<lb/>
　惡惡而不誠則非惟不足以去惡而適所以長乎其<lb/>
　惡而何益之有哉聖人於此葢有憂之故為大學之<lb/>
　教而必首之以格物致知之目以開明其心術使既<lb/>
　有以識夫善惡之所在與其可好可惡之必然矣至<lb/>
<pb n="KR3a0059_WYG_017-55a"/>
　此而復進之以必誠其意之説焉則又欲其謹之於<lb/>
　幽獨隠㣲之奥以禁止其茍且自欺之萌而凡其心<lb/>
　之所發如曰好善則必由中及外而無一毫之不好<lb/>
　也如曰惡惡則必由中及外而無一毫之不惡也夫<lb/>
　好善而中無不好則是其好之也如好好色之真欲<lb/>
　以快乎己之目初非為人而好之也惡惡而中無不<lb/>
　惡則是其惡之也如惡惡臭之真欲以足乎己之鼻<lb/>
　初非為人而惡之也所發之實既如此矣而須臾之<lb/>
<pb n="KR3a0059_WYG_017-55b"/>
　頃纎芥之㣲念念相承又無敢少有間斷焉則庶乎<lb/>
　内外昭融表裏澄徹而心無不正身無不修矣若彼<lb/>
　小人幽隠之間實為不善而猶欲外託於善以自葢<lb/>
　則亦不可謂其全然不知善惡之所在但以不知其<lb/>
　真可好惡而又不能謹之於獨以禁止其茍且自欺<lb/>
　之萌是以淪陷至於如此而不自知耳此章之説其<lb/>
　詳如此是固宜為自修之先務矣然非有以開其知<lb/>
　識之真則不能有以致其好惡之實故必曰欲誠其<lb/>
<pb n="KR3a0059_WYG_017-56a"/>
　意者先致其知又曰知至而后意誠然猶不敢恃其<lb/>
　知之已至而聽其所自為也故又曰必誠其意必謹<lb/>
　其獨而毋自欺焉則大學工夫次第相承首尾為一<lb/>
　而不假他術以雜乎其間亦可見矣○誠意只是表<lb/>
　裏如一若外面白裏面黑便非誠意凡惡惡之不實<lb/>
　為善之不勇外然而中實不然或有所為而為之或<lb/>
　始勤而終怠或九分為善尚有一分茍且之心皆不<lb/>
　實而自欺之患也所謂誠其意者表裏内外徹底皆<lb/>
<pb n="KR3a0059_WYG_017-56b"/>
　如此無纎毫絲髮茍且為人之弊如飢之必欲食渴<lb/>
　之必欲飲皆自以求飽足於已而已非為他人而食<lb/>
　飲也又如一盆水徹底皆清瑩無一毫砂石之雜如<lb/>
　此則其好善也必誠好之惡惡也必誠惡之而無一<lb/>
　毫强勉自欺之雜所以説自慊但自滿足而已豈有<lb/>
　待於外哉是故君子謹其獨非特顯明之處是如此<lb/>
　雖至㣲至隠人所不知之地亦嘗謹之小處如此大<lb/>
　處亦如此顯明處如此隠㣲處亦如此表裏内外精<lb/>
<pb n="KR3a0059_WYG_017-57a"/>
　粗隠顯無不謹之方謂之誠其意○問物格知至了<lb/>
　如何到誠意又説毋自欺也毋者禁止之辭曰物既<lb/>
　格知既至到這裏方可着手下工夫不是物格知至<lb/>
　了下面許多一齊掃了若如此却不消説下面許多<lb/>
　㸔下面許多節節有工夫○自欺是箇半知半不知<lb/>
　底人知道善我所當為却又不十成去為善知道惡<lb/>
　不可作却又自家所愛捨他不得這便是自欺○或<lb/>
　問誠其意者毋自欺先生曰譬如一塊物外面是銀<lb/>
<pb n="KR3a0059_WYG_017-57b"/>
　裏面是鐵便是自欺然所以不自欺須是見得分曉<lb/>
　譬如今人見鳥喙之不可食知水火之不可蹈則自<lb/>
　不食不蹈如寒之欲衣飢之欲食則自是不能已今<lb/>
　人果見得分曉如鳥喙之不可食水火之不可蹈如飢<lb/>
　之欲食寒之欲衣則此意自是實矣○而今説自欺<lb/>
　未説到與人説時方謂之自欺只是自家知得善則<lb/>
　要為善然心中却覺得㣲有些没要𦂳底意思便是<lb/>
　自欺正如金已是真金丫只是鍛鍊得㣲不熟有查<lb/>
<pb n="KR3a0059_WYG_017-58a"/>
　滓去不盡顔色或白或青或黄便不是十分精金○<lb/>
　問自慊先生云人之為善須是十分真實為善方是<lb/>
　自慊若有六七分為善又有兩三分為惡底意思在<lb/>
　裏面相牽便不是自慊須是如惡惡臭如好好色方<lb/>
　是○自慊之慊大意與孟子行有不慊相類細思亦<lb/>
　㣲有不同孟子慊訓滿足意多大學訓快意多横渠<lb/>
　云自慊不足以合夫心初㸔亦只一般然橫渠亦是<lb/>
　訓足底意思多○字有同一義而二用者慊字訓足<lb/>
<pb n="KR3a0059_WYG_017-58b"/>
　也吾何慊乎哉彼心中不以彼之富貴而懷不足也<lb/>
　行有不慊於心謂義須充足於中不然則餒也如忍<lb/>
　之一字自容忍而為善者言之則為忍去忿慾之氣<lb/>
　自殘忍而為惡者言之則為忍了惻隠之心慊字一<lb/>
　從口如胡孫兩嗛皆本虛字㸔懷藏何物於内耳如<lb/>
　銜字或為銜恨或為銜恩亦同此義○誠意十分為<lb/>
　善有一分不好底意思潛發以間於其間此意一發<lb/>
　便由斜徑以長這箇却是實前面善意却是虛矣如<lb/>
<pb n="KR3a0059_WYG_017-59a"/>
　見孺子入井救之是好意其間便有些要譽底意思<lb/>
　以雜之如薦好人是善意便有些要人德之之意隨<lb/>
　後生來治惡人是好意便有些狠疾之意隨後來前<lb/>
　面好意都成虛了如姤卦上五爻皆陽下面只一陰<lb/>
　生五陽便立不住○誠與不誠自慊與自欺只爭這<lb/>
　些子毫髮之間耳又曰自慊則一自欺則二自慊者<lb/>
　外面如此中心也是如此表裏一般自欺者外面如<lb/>
　此做中心其實有些子不願外面且要人道好只此<lb/>
<pb n="KR3a0059_WYG_017-59b"/>
　便是二心誠偽之所由分也○誠於中形於外那个<lb/>
　形色氣貌之見於外者自别决不能欺人祗自欺而<lb/>
　已這様永無緣做得好人為其無為善之地也外面<lb/>
　一副當雖好然裏面却踏空永不足以為善○㸔來<lb/>
　如好好色如惡惡臭一段便是連那毋自欺也説言<lb/>
　人之毋自欺時便要如好好色如惡惡臭様方得若<lb/>
　好善不如好好色惡惡不如惡惡臭此便是自欺毋<lb/>
　自欺者謂如為善若有些自欺時便當斬根去之真<lb/>
<pb n="KR3a0059_WYG_017-60a"/>
　个是如惡惡臭始得如小人閒居為不善底一段便<lb/>
　是自欺底只是反説閒居為不善便是惡惡不如惡<lb/>
　惡臭見君子而后厭然揜其不善而著其善便是好<lb/>
　善不如好好色若只如此㸔此一篇文義都貼實平<lb/>
　易坦然無許多屈曲○心廣體胖心本是濶大底物<lb/>
　事只是因愧怍了便卑狹便被他隔礙了只見得一<lb/>
　邊所以體不能舒泰○問誠意章曽子曰十目所視<lb/>
　止心廣體胖處先生曰十目所視十手所指不是怕<lb/>
<pb n="KR3a0059_WYG_017-60b"/>
　人見葢人雖不知而我已自是甚可惶恐了其與所<lb/>
　視所指何以異哉○意誠便全然在天理上行意未<lb/>
　誠以前尚汨在人欲裏<lb/>
孟子曰居下位而不獲乎上民不可得而治也獲於上<lb/>
有道不信於友弗獲於上矣信於友有道事親弗悦弗<lb/>
信於友矣悦親有道反身不誠不悦於親矣誠身有道<lb/>
不明乎善不誠其身矣<lb/>
　朱子曰獲於上得其上之信任也誠實也反身不誠<lb/>
<pb n="KR3a0059_WYG_017-61a"/>
　反求諸心而其所以為善之心有不實也不明乎善<lb/>
　不能即事以窮理無以真知善之所在也游氏曰欲<lb/>
　誠其意先致其知不明乎善不誠乎身矣學至於誠<lb/>
　身則安往而不致其極哉以内則順乎親以外則信<lb/>
　乎友以上則可以得君以下則可以得民矣<lb/>
是故誠者天之道也思誠者人之道也<lb/>
　誠者理之在我者皆實而無偽天道之本然也思誠<lb/>
　者欲此理之皆實而無偽人道之當然也<lb/>
<pb n="KR3a0059_WYG_017-61b"/>
至誠而不動者未之有也不誠未有能動者也<lb/>
　至極也楊氏曰動便是驗處若獲乎上信乎友悦於<lb/>
　親之類是也○此章述中庸孔子之言見思誠為修<lb/>
　身之本而明又為思誠之本乃子思所聞於曽子而<lb/>
　孟子所受於子思者亦與大學相表裏學者宜潛心<lb/>
　焉○南軒曰誠者天之道言其實然之理天之所為<lb/>
　也聖人則全此體身誠而善無不明也思誠者人之<lb/>
　道則是以人之所為求合於天焉學者明善誠身之<lb/>
<pb n="KR3a0059_WYG_017-62a"/>
　功是也<lb/>
周子曰誠者聖人之本大哉乾元萬物資始誠之源也<lb/>
乾道變化各正性命誠斯立焉純粹至善者也故曰一<lb/>
陰一陽之謂道繼之者善也成之者性也元亨誠之通<lb/>
利貞誠之復大哉易也性命之源乎<lb/>
　説已見性命篇<lb/>
聖誠而已矣<lb/>
　朱子曰聖人之所以聖不過全此實理而已即所謂<lb/>
<pb n="KR3a0059_WYG_017-62b"/>
　太極者也<lb/>
五常之本百行之源也<lb/>
　五常仁義禮智信五行之性也百行孝弟忠順之屬<lb/>
　萬物之象也實理全則五行不虧而百行修矣<lb/>
靜無而動有至正而明達者也<lb/>
　方靜而陰誠固未嘗無也以其未形而謂之無耳及<lb/>
　動而陽誠非至此而後有也以其可見而謂之有耳<lb/>
　靜無則至正而已動有然後明與達者可見也<lb/>
<pb n="KR3a0059_WYG_017-63a"/>
五常百行非誠非也邪暗塞也<lb/>
　非誠則五常百行皆無其實所謂不誠無物者也靜<lb/>
　而不正故邪動而不明不達故暗且塞○理一也以<lb/>
　其實有故謂之誠以其體言則有仁義禮智之實以<lb/>
　其用言則有惻隠羞惡恭敬是非之實故曰五常百<lb/>
　行非誠非也葢無其實矣又安得有是名乎<lb/>
故誠則無事矣<lb/>
　誠則衆理自然無一不備不待思勉而從容中道矣<lb/>
<pb n="KR3a0059_WYG_017-63b"/>
至易而行難果而確無難焉<lb/>
　實理自然故易人偽奪之故難果者陽之决確者陰<lb/>
　之守决之勇守之固則人偽不能奪之矣<lb/>
故曰一日克巳復禮天下歸仁焉<lb/>
　克去巳私復由天理天下之至難也然其機可日而<lb/>
　决其效至於天下歸仁果確之無難如此<lb/>
誠無為幾善惡<lb/>
　全文及説見五常篇<lb/>
<pb n="KR3a0059_WYG_017-64a"/>
寂然不動者誠也感而遂通者神也動而未形有無之<lb/>
間者幾也<lb/>
　朱子曰本然而未發者實理之體善應而不測者實<lb/>
　理之用動靜體用之間介然有頃之際則實理發見<lb/>
　之端而衆事吉凶之兆也<lb/>
誠精故明神應故妙幾㣲故幽<lb/>
　清明在躬志氣如神精而明也不疾而速不行而至<lb/>
　應而妙也理雖已萌事則未著㣲而幽也<lb/>
<pb n="KR3a0059_WYG_017-64b"/>
誠神幾曰聖人<lb/>
　性焉安焉則精明應妙而有以洞其幽㣲矣<lb/>
易習坎有孚維心亨行有尚程氏傳曰陽實在中為中<lb/>
有孚信維其心誠一故能亨通至誠可以通金石蹈水<lb/>
火何險難之不可亨也行有尚謂以誠一而行則能出<lb/>
險有可嘉尚也<lb/>
學者不可以不誠不誠無以為善無以為君子修學不<lb/>
以誠則學雜為事不以誠則事敗自謀不以誠則是欺<lb/>
<pb n="KR3a0059_WYG_017-65a"/>
其心而自棄其志與人不以誠則是喪其德而増人之<lb/>
怨今小道異端亦必誠而後得而况欲為君子者乎<lb/>
謝氏曰誠是實理非專一也<lb/>
　尋常人謂至誠止是專一實理則如惡惡臭如好好<lb/>
　色不是安排來○朱子曰以實理言誠謝氏得之愚<lb/>
　謂如惡惡臭如好好色恐只是實心誠者天道之屬<lb/>
　乃實理也<lb/>
問中庸專論誠而論語未嘗一及誠何也楊氏曰論語<lb/>
<pb n="KR3a0059_WYG_017-65b"/>
之教人凡言恭敬忠信所以求仁而進德之事莫非誠<lb/>
也論語示人以入之之方中庸言其至也葢中庸子思<lb/>
傳道之書不正言其至則道不明孔子所罕言孟子常<lb/>
言之亦猶是矣朱子曰誠之為言實也然經傳用之各<lb/>
有所指不可一槩論如周子謂誠者聖人之本葢指實<lb/>
理而言者也如所謂聖誠而已矣即中庸所謂天下至<lb/>
誠者指人之實有此理者而言也温公所謂誠即大學<lb/>
所謂誠其意者指人之實其心而不自欺者也<lb/>
<pb n="KR3a0059_WYG_017-66a"/>
　按元城劉公問學道從何而入曰自誠入又問誠自<lb/>
　何而入曰自不妄語入南軒張氏嘗疑之葢誠者道<lb/>
　之極致學者必先窮理主敬然後誠者幾焉今乃以<lb/>
　為入道之始其語誠若未安今以朱子此説觀之則<lb/>
　知誠之為義經傳所指不同温公之所謂誠主於不<lb/>
　欺詐無矯偽正學者立心之初所當從事非指誠之<lb/>
　至者而言也<lb/>
　按唐虞之時未有誠字舜典所謂允塞即誠之義也<lb/>
<pb n="KR3a0059_WYG_017-66b"/>
　至伊尹告太甲乃曰鬼神無常享享于克誠誠字始<lb/>
　見於此<lb/>
　　　　右專言誠<lb/>
　<lb/>
　<lb/>
　<lb/>
　<lb/>
　西山讀書記卷十七終<lb/>
</p>
<p>
</p>
  </div>
</body>
</text>
</TEI>
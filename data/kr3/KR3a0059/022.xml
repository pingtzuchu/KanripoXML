<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西山讀書記卷二十二<lb/>
                </head>
    <p>
<pb n="KR3a0059_WYG_022-1a"/>
欽定四庫全書薈要<lb/>
　西山讀書記卷二十二<lb/>
　　　　　　　　　　　　宋　真徳秀　撰<lb/>
　　　大學<lb/>
大學之道在明明徳在親民在止於至善<lb/>
　程子曰親當新○朱子曰大學者大人之學也明明<lb/>
　之也明徳者人之所得乎天而虚靈不昧以具衆理<lb/>
　而應萬事者也但為氣禀所拘人欲所蔽則有時而<lb/>
<pb n="KR3a0059_WYG_022-1b"/>
　昏然其本體之明則有未嘗息者故學者當因其所<lb/>
　發而遂明之以復其初也新者革其舊之謂也言既<lb/>
　自明其明徳又當推以及人使之亦有以去其舊染<lb/>
　之汚也止者必至於是而不遷之意至善則事理當<lb/>
　然之極也言明明徳新民皆當止於至善之地而不<lb/>
　遷葢必有以盡夫天理之極而無一毫人欲之私也<lb/>
　此三者大學之綱領也○或問大學之道吾子以為<lb/>
　大人之學何也曰此對小子之學言之也曰敢問其<lb/>
<pb n="KR3a0059_WYG_022-2a"/>
　為小子之學何也曰愚於序文已畧陳之而古法之<lb/>
　宜於今者亦既輯而為書矣學者不可以不之考也<lb/>
　曰吾聞君子務其逺者大者小人務其近者小者今<lb/>
　子方將語人以大學之道而又欲其考乎小學之書<lb/>
　何也曰學之大小固有不同然其為道則一而已是<lb/>
　以方其㓜也不習之於小學則無以收其放心養其<lb/>
　徳性而為大學之基本及其長也不進之於大學則<lb/>
　無以察夫義理措諸事業而收小學之成功是則學<lb/>
<pb n="KR3a0059_WYG_022-2b"/>
　之大小所以不同特以少長所習之異宜而有髙下<lb/>
　淺深先後緩急之殊非若古今之辨義利之分判然<lb/>
　如薰蕕氷炭之相反而不可以相入也今使㓜學之<lb/>
　士必先有以自盡乎洒掃應對進退之間禮樂射御<lb/>
　書數之習俟其既長而後進乎明徳新民以止於至<lb/>
　善是乃次第之當然又何為而不可哉曰㓜學之士<lb/>
　以子之言而得循序漸進以免於躐等陵節之病則<lb/>
　誠幸矣若其年之既長而不及乎此者欲反從事於<lb/>
<pb n="KR3a0059_WYG_022-3a"/>
　小學則恐其不免於扞格不勝勤苦難成之患欲直<lb/>
　從事於大學則又恐其失序無本而不能以自達也<lb/>
　則如之何曰是其歲月之已逝者則固不可得而復<lb/>
　追矣若其工夫之次第條目則豈遂不可得而復補<lb/>
　耶葢吾聞之敬之一字聖學所以成始而成終者也<lb/>
　為小學者不由乎此固無以涵養本原而謹夫洒掃<lb/>
　應對進退之節與夫六藝之教為大學者不由乎此<lb/>
　亦無以開發聰明進徳修業而致夫明徳新民之功<lb/>
<pb n="KR3a0059_WYG_022-3b"/>
　也是以程子發明格物之道而必以是為説焉不幸<lb/>
　過時而後學者誠能用力於此以進乎大而不害兼<lb/>
　補乎其小則其所以進者將不患於無本而不能以<lb/>
　自達矣其或摧頽已甚而不足以有所兼則其所以<lb/>
　固其肌膚之㑹筋骸之束而養其良知良能之本者<lb/>
　亦可以得之於此而不患其失之於前也顧以七年<lb/>
　之病而求三年之艾非百倍其功不足以致之若徒<lb/>
　歸咎於既徃而所以補之於後者又不能以自力則<lb/>
<pb n="KR3a0059_WYG_022-4a"/>
　吾見其扞格勤苦日有甚焉而身心顛倒眩瞀迷惑<lb/>
　終無以為致知力行之地矣况欲有以及乎天下國<lb/>
　家也哉曰然則所謂敬者又若何而用力耶曰程子<lb/>
　於此嘗以主一無適言之矣嘗以整齊嚴肅言之矣<lb/>
　至其門人謝氏之説則又有所謂常惺惺法者焉尹<lb/>
　氏之説則又有所謂其心收歛不容一物者焉觀是<lb/>
　數説足以見其用力之方矣曰敬之所以為學之始<lb/>
　終也奈何曰敬者一心之主宰而萬事之本根也知<lb/>
<pb n="KR3a0059_WYG_022-4b"/>
　其所以用力之方則知小學之不能無頼於此以為<lb/>
　始知小學之頼此以始則夫大學之不能無頼乎此<lb/>
　以為終者可以一以貫之而無疑矣葢此心既立而<lb/>
　由是格物致知以盡事物之理則所謂尊徳性而道<lb/>
　問學由是誠意正心以脩其身則所謂先立其大者<lb/>
　而小者不能奪由是齊家治國以及平天下則所謂<lb/>
　脩己以安百姓篤恭而天下平是皆未始一日而離<lb/>
　乎敬也然則敬之一字豈非聖學始終之要也哉○<lb/>
<pb n="KR3a0059_WYG_022-5a"/>
　問云云曰天道流行發育萬物其所以為造化者隂<lb/>
　陽五行而已而所謂隂陽五行者又必有是理而後<lb/>
　有是氣及其生物則又必因是氣之聚而後有是形<lb/>
　故人物之生必得是理然後有以為健順仁義禮智<lb/>
　信之性必得是氣然後有以為魂魄五藏百骸之身<lb/>
　周子所謂無極之真二五之精妙合而凝者正謂是<lb/>
　也然以其理而言之則萬物一原固無人物貴賤之<lb/>
　殊以其氣而言之則得其正且通者為人得其偏且<lb/>
<pb n="KR3a0059_WYG_022-5b"/>
　塞者為物是以或貴或賤而不能齊也彼其賤而為<lb/>
　物者既牿於形氣之偏塞而無以充其本體之全矣<lb/>
　惟人之生乃得其氣之正且通者而其性為最貴故<lb/>
　其方寸之間虚靈洞徹萬理咸備葢其所以異於禽<lb/>
　獸者正在於此而其所以為堯舜而能參天地賛化<lb/>
　育者亦不外焉是則所謂明徳者也然其通也或不<lb/>
　能無清濁之異其正也或不能無美惡之殊故其所<lb/>
　賦之質智愚賢不肖又有不能同者必其上智大賢<lb/>
<pb n="KR3a0059_WYG_022-6a"/>
　之資乃能全其大體而無少不明其有不及乎此則<lb/>
　其所謂明徳者已不能無蔽而失其全矣况乎又以<lb/>
　氣質有蔽之心接乎事物無窮之變則其目之欲色<lb/>
　耳之欲聲口之欲味鼻之欲臭四肢之欲安佚所以<lb/>
　害乎其徳者又豈可勝言也哉二者相因反覆深固<lb/>
　是以此徳之明日益昏昧而此心之靈所知者不過<lb/>
　情欲利害之私而已然而本明之體終有不可得而<lb/>
　昧者是以雖其昏蔽之極而介然之頃一有覺焉即<lb/>
<pb n="KR3a0059_WYG_022-6b"/>
　此空隙之中而其本體已洞然矣是以聖人施教既<lb/>
　養之於小學之中而後開以大學之道其必先之以<lb/>
　格物致知之説者所以啟其明之之端也繼之以誠<lb/>
　意正心脩身之目者則又以致其明之之實也夫既<lb/>
　有以啟其明之之端又有以致其明之之實則吾之<lb/>
　所得於天而未嘗不明者豈不超然無有氣質物欲<lb/>
　之累而復得其本體之全哉是則所謂明明徳者而<lb/>
　非有所作為於性分之外也然其所謂明徳者又人<lb/>
<pb n="KR3a0059_WYG_022-7a"/>
　人之所同得而非有我之得私也吾既有以自明矣<lb/>
　視彼衆人之同得而不能自明者方甘心迷惑没溺<lb/>
　於卑汙茍賤之中而不自知也豈不為之惻然而思<lb/>
　有以教之哉故必推吾之所自明者以及之始於齊<lb/>
　家中於治國而終及於平天下使皆有以自眀而去<lb/>
　其舊染之汚是則所謂新民者而亦非有所付畀增<lb/>
　益之也然徳之在已而當明與其在民而當新則又<lb/>
　皆非人力之所為而吾之所以明而新之者又非可<lb/>
<pb n="KR3a0059_WYG_022-7b"/>
　以私意茍且而為也是其所以得之於天而見於日<lb/>
　用之間者莫不各有本然一定之則程子所謂以其<lb/>
　義理精㣲之極有不可得而名者故始以至善目之<lb/>
　而傳所謂君之仁臣之敬子之孝父之慈與人交之<lb/>
　信乃其目之大者也衆人之心固莫不有是而或不<lb/>
　能知學者雖或知之而亦鮮能必至於是而不去此<lb/>
　為大學之教者所以慮其理雖粗復而有不純已雖<lb/>
　粗克而有不盡且將無以盡夫脩己治人之道故必<lb/>
<pb n="KR3a0059_WYG_022-8a"/>
　指是而言以為明徳新民之標的也欲明徳而新民<lb/>
　者誠能求必至是而不容其少有過不及之差焉則<lb/>
　其所以去人欲而復天理者無毫髮之遺恨矣大抵<lb/>
　大學一篇之指不出乎八事而八事之要又不出乎<lb/>
　此三者此愚所以斷然以為大學之綱領也○天之<lb/>
　賦於人物者謂之命人與物受之者謂之性主於一<lb/>
　身者謂之心有得於天而光明正大者謂之明徳○<lb/>
　明徳未嘗息時時發見於日用之間如見非義而羞<lb/>
<pb n="KR3a0059_WYG_022-8b"/>
　惡見孺子入井而惻隠皆明徳之發見也如此推之<lb/>
　極多但當因其所發而推廣之○明徳者人之所得<lb/>
　於天而虚靈不昧以具衆理應萬事者也禪家則但<lb/>
　以虚靈不昧者為性而無具衆理以下之事○聖人<lb/>
　教人只在大學第一句明明徳上又曰為學只在此<lb/>
　一句君子存之存此而已小人去之去此而已一念<lb/>
　竦然自覺其非便是明之之端○明明徳須是自家<lb/>
　見得這道理光明燦爛常在目前始得○人知己徳<lb/>
<pb n="KR3a0059_WYG_022-9a"/>
　之不明而欲明之只這便是明徳就這裡便明將去<lb/>
　○至善只是十分好處猶今人言極好明明徳是下<lb/>
　手做至善是行到極處○明明徳是知止至善是守<lb/>
　○明徳新民皆當止於極好處止之為言未到此處<lb/>
　便住不可謂止到得此而不能守亦不可言止○至<lb/>
　善只是明徳極盡處<lb/>
知止而后有定定而后能靜靜而后能安安而后能慮<lb/>
慮而后能得<lb/>
<pb n="KR3a0059_WYG_022-9b"/>
　止者所當止之地即至善之所在也知之則志有定<lb/>
　向靜謂心不妄動安謂所處而安慮謂處事精詳得<lb/>
　謂得其所止○問云云曰此推本上文之意言明徳<lb/>
　新民所以止於至善之由也葢明徳新民固皆欲其<lb/>
　止於至善然非先有以知夫至善之所在則不能有<lb/>
　以得其所當止者而止之如射者固欲其中夫正鵠<lb/>
　然不先有以知其正鵠之所在則不能有以得其所<lb/>
　當中者而中之也知止云者物格知至而於天下之<lb/>
<pb n="KR3a0059_WYG_022-10a"/>
　事皆有以知其至善之所在是則吾所當止之地也<lb/>
　能知所止則方寸之間事事物物皆有定理矣理既<lb/>
　有定則無以動其心而能靜矣心既能靜則無所擇<lb/>
　於地而能安矣能安則日用之間從容閒暇事至物<lb/>
　來有以揆之而能慮矣能慮則隨事觀理極深研幾<lb/>
　無不各得其所止之地而止之矣然既真知所止則<lb/>
　其真得所止固已不甚相逺其間四節葢亦推言其<lb/>
　所以然之故有此四者非如孔子之志學以至從心<lb/>
<pb n="KR3a0059_WYG_022-10b"/>
　孟子之善信以至聖神實有等級之相懸為終身經<lb/>
　歴之次序也又曰此與中庸明動變化相類皆不甚<lb/>
　相逺<lb/>
物有本末事有終始知所先後則近道矣<lb/>
　明徳為本新民為末知止為始能得為終本始所先<lb/>
　末終所後○知止是如射者之於的得止是已中其<lb/>
　的○若知止了自住不得○問事物何以别曰對言<lb/>
　則事是事物是物獨言物則事亦在其中○物亦有<lb/>
<pb n="KR3a0059_WYG_022-11a"/>
　該事而言者如仁人不過乎物所謂物亦只是事<lb/>
古之欲明明徳於天下者先治其國欲治其國者先齊<lb/>
其家欲齊其家者先脩其身欲脩其身者先正其心欲<lb/>
正其心者先誠其意欲誠其意者先致其知致知在格<lb/>
物<lb/>
　明明徳於天下者使天下之人皆有以明其明徳也<lb/>
　心者身之所主也誠實也意者心之所發也實其心<lb/>
　之所發欲其一於善而毋自欺也致推極也知猶識<lb/>
<pb n="KR3a0059_WYG_022-11b"/>
　也推極吾之知識欲其所知無不盡也格至也物猶<lb/>
　事也窮至事物之理欲其極處無不到也此八者大<lb/>
　學之條目也○問云云何也曰此言大學之序其詳<lb/>
　如此葢綱領之條目也格物致知誠意正心脩身者<lb/>
　明明徳之事也齊家治國平天下者新民之事也格<lb/>
　物致知所以求知至善之所在自誠意以至於平天<lb/>
　下所以求得夫至善而止之也所謂明明徳於天下<lb/>
　者自明其明徳而推以新民使天下之人皆有以明<lb/>
<pb n="KR3a0059_WYG_022-12a"/>
　其明徳也人皆有明其明徳則各誠其意各正其心<lb/>
　各脩其身各親其親各長其長而天下無不平矣然<lb/>
　天下之本在國故欲平天下者必先有以治其國國<lb/>
　之本在家故欲治國者必先有以齊其家家之本在<lb/>
　身故欲齊家者必先有以脩其身至於身之主則心<lb/>
　也一有不得其本然之正則身無所主雖欲勉强以<lb/>
　脩之亦不可得而脩矣故欲脩身者必先有以正其<lb/>
　心而心之發則意也一有私欲雜乎其中而為善去<lb/>
<pb n="KR3a0059_WYG_022-12b"/>
　惡或有未實則心為所累雖欲勉强以正之亦不可<lb/>
　得而正矣故欲正心者必先有以誠其意若夫知則<lb/>
　心之神明妙衆理而宰萬物者也人莫不有而或不<lb/>
　能使其表裏洞然無所不盡則隠㣲之間真妄錯雜<lb/>
　雖欲勉强以誠之亦不可得而誠矣故欲誠意者必<lb/>
　先有以致其知致者推致之謂如喪致乎哀之致言<lb/>
　推之而至於盡也至於天下之物則必各有所以然<lb/>
　之故與其所當然之則所謂理也人莫不知而或不<lb/>
<pb n="KR3a0059_WYG_022-13a"/>
　能使其精粗隠顯䆒極無餘則理所未窮知必有蔽<lb/>
　雖欲勉强以致之亦不可得而致矣故致知之道在<lb/>
　乎即事觀理以格夫物格者極至之謂如格於文祖<lb/>
　之格言窮之而至於極也此大學之條目聖賢相傳<lb/>
　所以教人為學之次第至為纎悉然漢魏以來諸儒<lb/>
　之論未聞有及之者至唐韓子乃能援以為説而見<lb/>
　於原道之篇則庶幾其有聞矣然其言極於正心誠<lb/>
　意而無曰致知格物云者則是不探其端而驟語其<lb/>
<pb n="KR3a0059_WYG_022-13b"/>
　次亦未免於擇焉不精語焉不詳之病矣何乃以是<lb/>
　而議荀楊哉○致知是自我而言格物是就物而言<lb/>
　若不格物何縁得知○格物是零細説致知是全體<lb/>
　説致知是吾心之知如一面鏡子本全體通明只被<lb/>
　物所昏而今逐旋磨去使四邉皆照見其明無所不<lb/>
　到○所謂窮理者事事物物各自有一事一物底道<lb/>
　理窮之須要周盡若見得一邉不見一邉便不該通<lb/>
　窮之未得更須欵曲推明天理在人終有明處○窮<lb/>
<pb n="KR3a0059_WYG_022-14a"/>
　理之初如攻堅物必尋其罅隙可入之處乃從而擊<lb/>
　之則用力為不難孟子論四端便各自有个柄靶仁<lb/>
　義禮智皆有頭緒可尋即其所發之端而求其可見<lb/>
　之體莫非可窮之理也○致知所以求為真知真知<lb/>
　是要徹骨都見得透○不言窮理而言格物者葢言<lb/>
　理則無可捉摸理與物有時而離言物則理自在自<lb/>
　是離不得又曰人多把這道理作懸空底物大學所<lb/>
　以説个格物便是要人就事物上理㑹如此方見得<lb/>
<pb n="KR3a0059_WYG_022-14b"/>
　實體所謂實體非就事物上見不得○問或問中云<lb/>
　云何謂妙衆理曰大凡道理皆是我自有之物非從<lb/>
　外得所謂知者便只是知我底道理非是以我之知<lb/>
　去知彼道理也道理固本有用知方發得出來若無<lb/>
　知道理何從而見所以謂之妙衆理猶言能運用衆<lb/>
　道也運用字有病故只下得妙字○問莫不有以知<lb/>
　夫所以然之故與其所當然之則當然之則如君之<lb/>
　仁臣之敬子之孝父之慈所以然之故如君何故用<lb/>
<pb n="KR3a0059_WYG_022-15a"/>
　仁臣何故用敬父何故用慈子何故用孝曰所以然<lb/>
　之故只是上面一層如君之所以仁葢君是个主腦<lb/>
　百姓人民土地皆屬他管自是合着仁愛以一家言<lb/>
　之為家長者便用愛一家之人自是理合如此若天<lb/>
　使之然如父之所以慈子之所以孝葢父子本同一<lb/>
　氣只是一人之身分成二个其恩愛相属有不期然<lb/>
　而然者其他大倫皆然皆天理使之如此也且以仁<lb/>
　言之只天地生這物時便有个仁自源頭處便如此<lb/>
<pb n="KR3a0059_WYG_022-15b"/>
　了義禮智亦然葢自本原而已然非旋安排使如此<lb/>
　也昔龜山問一學者當見孺子入井時其心怵惕惻<lb/>
　隠何故如此曰出於自然龜山曰豈可止説自然如<lb/>
　此了便休須是知其所自來龜山此説極好<lb/>
物格而后知至知至而后意誠意誠而后心正心正而<lb/>
后身脩身脩而后家齊家齊而后國治國治而后天下<lb/>
平<lb/>
　物格者物理之極處無不到也知至者吾心之所知<lb/>
<pb n="KR3a0059_WYG_022-16a"/>
　無不盡也知既盡則意可得而實矣意既實則心可<lb/>
　得而正矣脩身以上明明徳之事也齊家以下新民<lb/>
　之事也物格知至則知所止矣意誠以下皆得所止<lb/>
　之序也○問云云何也曰此覆説上文之意也物格<lb/>
　者事物之理各有以詣其極而無餘之謂也理之在<lb/>
　物者既詣其極而無餘則知之在我者亦隨所詣而<lb/>
　無不盡矣知無不盡則心之所發能一於理而無自<lb/>
　欺矣意不自欺則心之本體物不能動而無不正矣<lb/>
<pb n="KR3a0059_WYG_022-16b"/>
　心得其正則心之所處不至䧟於所偏而無不脩矣<lb/>
　身無不脩則推之天下國家亦舉而措之耳豈外此<lb/>
　而求之智謀功利之末哉曰篇首之言明明徳以新<lb/>
　民為對則固專以自明為言矣後段於平天下者復<lb/>
　以明明徳言之則似新民之事亦在其中何其言之<lb/>
　不一而辨之不明耶曰篇首三言者大學之綱領也<lb/>
　而以其賔主對待先後次第言之則明明徳者又三<lb/>
　言之綱領也至此後段然後極其體用之全而一言<lb/>
<pb n="KR3a0059_WYG_022-17a"/>
　以舉之以見夫天下雖大而吾心之體無不該事物<lb/>
　雖多而吾心之用無不貫葢必析之有以極其精而<lb/>
　不亂然後合之有以盡其大而無餘此又言之序也<lb/>
　○問致知之致知至之至有何分别曰上以致字是<lb/>
　推致方為也下一至字是已至○物格知至處是凡<lb/>
　聖闗物未格知未至縱如何亦是凡人須是物格知<lb/>
　至方能循循不已入聖賢之域又曰物格知至後雖<lb/>
　有不善亦是白地上黑㸃物未格知未至縱善也只<lb/>
<pb n="KR3a0059_WYG_022-17b"/>
　是黑地上白㸃○致知誠意乃學者二个闗致知乃<lb/>
　夢與覺之闗誠意乃惡與善之闗透得致知之闗即<lb/>
　覺不然則夢透得誠意之闗則善不然則惡問心與<lb/>
　意之别曰心言其統體意是就其中發出○致知知<lb/>
　之始誠意行之始○問心者身之主意者心之發既<lb/>
　是意發於心則意當聽命於心可也今曰意誠而后<lb/>
　心正則是心反聽命於意也曰心之本體何嘗不正<lb/>
　所以不得其正者葢由邪惡之念勃然而興有以動<lb/>
<pb n="KR3a0059_WYG_022-18a"/>
　其心故也譬之水本自瑩凈因波濤洶湧遂為所激<lb/>
　而動也○大學一篇有二个大節目物格知至是一<lb/>
　个意誠心正是一个過此二闗便可直前行去又説<lb/>
　大學次序曰致知格物是窮此理誠意正心脩身是<lb/>
　體此理齊家治國平天下只是推此理要做三節㸔<lb/>
自天子以至於庶人壹是皆以脩身為本<lb/>
　壹是一切也正心以上皆所以脩身也齊家以下則<lb/>
　舉此而措之耳<lb/>
<pb n="KR3a0059_WYG_022-18b"/>
其本亂而末治者否矣其所厚者薄而其所薄者厚未<lb/>
之有也<lb/>
　以上大學經文葢孔子之意而曽子述之其傳十章則<lb/>
　曾子之意而門人記之也本謂身也所厚謂家也曰<lb/>
　自天子以至於庶人壹是皆以脩身為本其本亂而<lb/>
　末治者否矣其所厚者薄而其所薄者厚未之有也<lb/>
　何也曰此結上文二節之意也以身對天下國家而<lb/>
　言則身為本而天下國家為末以家對國與天下而<lb/>
<pb n="KR3a0059_WYG_022-19a"/>
　言則其理雖未嘗不一然其厚薄之分亦不容無差<lb/>
　等矣故不能格物致知以誠意正心而脩其身則本<lb/>
　必亂而末不可治不親其親不長其長則所厚者薄<lb/>
　而無以及人之親長此皆必然之理也孟子所謂於<lb/>
　所厚者薄無所不薄其言葢亦本於此云○曰治國<lb/>
　平天下者天子諸侯之事也卿大夫以下葢無與焉<lb/>
　今大學之教乃例以明明徳於天下為言豈不為思<lb/>
　出其位犯非其分而何以得為為己之學哉曰天之<lb/>
<pb n="KR3a0059_WYG_022-19b"/>
　明命有生之所同得非有我之得私也是以君子之<lb/>
　心豁然大公其視天下無一物而非吾心之所當愛<lb/>
　無一事而非吾職之所當為雖或勢在匹夫之賤而<lb/>
　所以堯舜其君堯舜其民者亦未嘗不在其分内也<lb/>
　又况大學之教乃為天子之元子衆子公侯卿大夫<lb/>
　士之適子與國之俊選而設是皆將有天下國家之<lb/>
　責而不可辭者則其所以素教而預養之者安得不<lb/>
　以天下國家為己事之當然而預求有以正其本清<lb/>
<pb n="KR3a0059_WYG_022-20a"/>
　其原哉後世教學不明為人君父者慮不足以及此<lb/>
　而茍狗於目前是以天下之治日常少亂日常多而<lb/>
　敗國之君亡家之主常接迹於當世亦可悲矣論者<lb/>
　不此之監而反以聖法為疑亦獨何哉大抵以學者<lb/>
　而視天下之事以為己事之所當然而為之則雖甲<lb/>
　兵錢榖籩豆有司之事皆為己也以其可以求知於<lb/>
　世而為之雖割股廬墓弊車羸馬亦為人耳善乎張<lb/>
　子敬夫之言曰為己者無所為而然者也此其語意<lb/>
<pb n="KR3a0059_WYG_022-20b"/>
　之深切葢有前賢所未發者學者以是而日日省焉<lb/>
　則有以察乎善利之間而無毫釐之差矣○子謂正<lb/>
　經葢夫子之言而曾子述之其傳則曾子之意而門<lb/>
　人記之何以知其然也曰正經辭約而理偹言近而<lb/>
　指逺非聖人不能及也然以其無他左驗且意其或<lb/>
　出於古昔先民之言也故疑之而不敢質至於傳文<lb/>
　或引曾子之言而又多與中庸孟子者合則知其成<lb/>
　於曾氏門人之手而子思以授孟子無疑也葢中庸<lb/>
<pb n="KR3a0059_WYG_022-21a"/>
　之所謂明善即格物致知之功其曰誠身即誠意正<lb/>
　心脩身之効也孟子之所謂知性者物格也盡心者<lb/>
　知至也存心養性脩身者誠意正心脩身也其他如<lb/>
　謹獨之云不慊之説義利之分常言之序亦無不脗<lb/>
　合焉者故程子以為孔氏之遺書學者之先務而論<lb/>
　孟猶處其次焉亦可見矣曰程子之先是書而後論<lb/>
　孟又且不及乎中庸何也曰是書垂世立教之大典<lb/>
　通為天下後世而言者也論孟應機接物之㣲言或<lb/>
<pb n="KR3a0059_WYG_022-21b"/>
　因一時一事而發者也是以是書之規摹雖大然其<lb/>
　首尾該備而綱領可尋節目分明而工夫有序無非<lb/>
　切於學者之日用論孟之為人雖切然而問者非一<lb/>
　人記者非一手或先後淺深之無序或抑揚進退之<lb/>
　不齊其間葢有非初學日用之所及者此程子所以<lb/>
　先是書而後論孟葢以其難易緩急言之而非以聖<lb/>
　人之言為有優劣也至於中庸則又聖門傳授極致<lb/>
　之言尤非後學之所易得而聞者故程子之教未遽<lb/>
<pb n="KR3a0059_WYG_022-22a"/>
　及之豈不又以為論孟既通然後可以此乎葢不先<lb/>
　乎大學無以提挈綱領而盡論孟之精㣲不參之論<lb/>
　孟無以融貫㑹通而極中庸之歸趣然不㑹其極於<lb/>
　中庸則又何以建立大本經綸大經而讀天下之書<lb/>
　論天下之事哉以是觀之則務講學者固不可不急<lb/>
　於四書而讀四書者又不可不先於大學亦已明矣<lb/>
　今之教者乃或棄此不務而先以他説先焉其不溺<lb/>
　於虚空流於功利而得罪於聖門者幾希矣<lb/>
<pb n="KR3a0059_WYG_022-22b"/>
康誥曰克明徳<lb/>
　康誥周書克能也<lb/>
太甲曰顧諟天之明命<lb/>
　太甲商書顧謂常目在之也諟猶此也或曰審也天<lb/>
　之明命即天之所以與我而我之所以為徳者也常<lb/>
　目在之則無時不明矣<lb/>
帝典曰克明峻徳皆自明也<lb/>
　帝典堯典虞書峻大也或問克明徳者何也曰此言<lb/>
<pb n="KR3a0059_WYG_022-23a"/>
　文王能明其徳也人莫不知徳之當明而欲明之然<lb/>
　氣禀拘於前物欲蔽於後雖欲明之而有不克也文<lb/>
　王之心渾然天理亦無待於克之而自明矣然猶云<lb/>
　爾者亦見其獨能明之而他人不能又以見夫未能<lb/>
　明者不可不致其克之之功也○曰顧諟明命何也<lb/>
　曰人受天地之中以生人之明徳即天所以命我而<lb/>
　至善之所存也是其全體大用葢無時而不發見於<lb/>
　日用之間人惟不察於此是以汨於人欲而不知所<lb/>
<pb n="KR3a0059_WYG_022-23b"/>
　以自明常目在焉而真若其參於前倚於衡也則成<lb/>
　性存存而道義出矣○曰克明峻徳何也曰堯能明<lb/>
　其大徳也曰是三者固皆自明之事然其言之亦有<lb/>
　序乎曰康誥通言明徳而已太甲則明天之未始不<lb/>
　為人而人之未始不為天也帝典則專言成徳之事<lb/>
　而極其大焉其言之淺深亦畧有序矣○自人受之<lb/>
　則曰明徳自天言之則曰明命今人㝠然皆不知有<lb/>
　這明命須時時照管若常目在前則凛然不敢放肆<lb/>
<pb n="KR3a0059_WYG_022-24a"/>
　見許多道理都在這裏○問克明徳曰徳之明與不<lb/>
　明只在人之克與不克須是真个㑹明其明徳○顧<lb/>
　諟云云非謂有一物常在目前可見只是常存此心<lb/>
　知得有這道理光明不昧方其未接物之時此理固<lb/>
　湛然清明及其遇事酧應此理亦隨處發見只要常<lb/>
　提撕省察念念不忘存養既久則是理愈明雖欲忘<lb/>
　之自不可得○問天命至㣲恐不可目在之曰參前<lb/>
　倚衡豈是有物可見○問徳如明珠常自光明但要<lb/>
<pb n="KR3a0059_WYG_022-24b"/>
　時加拂拭耳若為物欲所蔽即為珠為泥涴然光明<lb/>
　之性依舊自在○須要常存得此心則便見得此性<lb/>
　○問天之未始不為人云云曰人之性本無不善而<lb/>
　日用之間莫不有當然之則所謂天理也人若毎事<lb/>
　做得是則便合天理天人本只一理若理㑹得此意<lb/>
　則天何嘗大人何嘗小也又問云云曰天即人人即<lb/>
　天人之始生得於天也既生此人則天又在人矣凡<lb/>
　語言視聽動作皆天也只今説話天便在這裏顧諟<lb/>
<pb n="KR3a0059_WYG_022-25a"/>
　是常要省察光明燦爛照在目前○以上明明徳傳<lb/>
湯之盤銘曰茍日新日日新又日新<lb/>
　盤沐浴之盤也銘名其器以自警也茍誠也湯以人<lb/>
　之洗濯其心以去惡如沐浴其身以去垢故銘其盤<lb/>
　言誠能一日有以滌其舊染之汗而自新則當因其<lb/>
　已新者而日日新之又日新之不可少有間斷也<lb/>
康誥曰作新民<lb/>
　鼓之舞之之謂作言振起其自新之民也<lb/>
<pb n="KR3a0059_WYG_022-25b"/>
詩曰周雖舊邦其命維新<lb/>
　詩大雅文王之篇言周國雖舊至於文王能新其徳<lb/>
　以及於民而始受天命也<lb/>
是故君子無所不用其極<lb/>
　自新新民皆欲止於至善也○或問盤之有銘何也<lb/>
　曰盤者常用之器銘者自警之辭也古之聖賢兢兢<lb/>
　業業固無時而不戒謹恐懼然猶恐其有所怠忽而<lb/>
　或忘之也是以於其常用之器各因其事而刻銘以<lb/>
<pb n="KR3a0059_WYG_022-26a"/>
　致戒焉欲其常接乎目每警乎心而不至於忽忘也<lb/>
　然則沐浴之盤而其所刻之辭如此何也曰人之有<lb/>
　是徳猶其有是身也徳之本明猶其身之本潔也徳<lb/>
　之明而利欲昏之猶身之潔而塵垢汙之也一旦存<lb/>
　養省察之功真有以去其前日利欲之昏而日新焉<lb/>
　則亦猶其䟽瀹澡雪而有以去其前日塵垢之汙也<lb/>
　然既新矣而所以新之之功不繼則利欲之交將復<lb/>
　有如前日之昏猶既潔矣而所以潔之之功不繼則<lb/>
<pb n="KR3a0059_WYG_022-26b"/>
　塵垢之集將復有如前日之汙也故必因其已新而<lb/>
　日日新之又日新之使其存養省察之功無少間斷<lb/>
　則明徳常明不復為利欲之昏亦如人之一日沐浴<lb/>
　而日日沐浴又無日而不沐浴使其䟽㵸澡雪之功<lb/>
　無少間斷則身常潔清而不復為舊染之汚昔成湯<lb/>
　所以反之而至於聖者正惟有得於此故稱其徳者<lb/>
　有曰不邇聲色不殖貨利又曰以義制事以禮制心<lb/>
　有曰從諫弗咈改過不吝又曰與人不求偹檢身若<lb/>
<pb n="KR3a0059_WYG_022-27a"/>
　不及此皆足以見其日新之實至于所謂聖敬日躋<lb/>
　云者則其言愈約而意愈切矣然本湯之所以得此<lb/>
　又其學于伊尹而有發焉故伊尹自謂與湯咸有一<lb/>
　徳而於復政太甲之初復以終始惟一時乃日新為<lb/>
　丁寧之戒云曰此言新民而引此何也曰此自其本<lb/>
　而言之葢以是為自新之本而新民之端也○曰康<lb/>
　誥之言作新民者何也曰武王之封康叔也以商之<lb/>
　餘民染紂汚俗而失其本心也故作康誥之書而告<lb/>
<pb n="KR3a0059_WYG_022-27b"/>
　之以此欲其有以鼓舞而作興之使之振奮踴躍以<lb/>
　去其惡而遷于善舎其舊而進乎新也然此豈聲色<lb/>
　號令之所能及哉亦自新而已矣○曰詩之言其命<lb/>
　維新何也曰言周之有邦自后稷以來千有餘年至<lb/>
　于文王聖徳日新而民亦丕變故天命之以有天下<lb/>
　是其邦雖舊而命則新也葢民之視效在君而天之<lb/>
　視聽在民君徳既新則民徳必新民徳既新則天命<lb/>
　之新亦不旋日矣曰所謂君子無所不用其極何也<lb/>
<pb n="KR3a0059_WYG_022-28a"/>
　曰以結上文詩書之意也葢盤銘言自新也康誥言<lb/>
　新民也文王之詩自新新民之極也故曰云云極即<lb/>
　至善之云也用其極者求其止於是而已矣○以上<lb/>
　新民傳<lb/>
詩云邦畿千里惟民所止<lb/>
　詩商頌𤣥鳥之篇邦畿王者之都也止居也言物各<lb/>
　有所當止之處也<lb/>
詩云緡蠻黄鳥止于丘隅子曰於止知其所止可以人<lb/>
<pb n="KR3a0059_WYG_022-28b"/>
而不如鳥乎<lb/>
　緡詩作綿見詩小雅綿蠻之篇綿蠻鳥聲丘隅岑蔚<lb/>
　之處子曰以下孔子説詩之辭言人當知所當止之<lb/>
　處也<lb/>
詩云穆穆文王於緝熈敬止為人君止於仁為人臣止<lb/>
於敬為人子止於孝為人父止於慈與國人交止於信<lb/>
　詩文王之篇穆穆深逺之意於歎美辭緝繼續也熈<lb/>
　光明也敬止言其無不敬而安所止也引此而言聖<lb/>
<pb n="KR3a0059_WYG_022-29a"/>
　人之止無非至善五者乃其目之大者也學者於此<lb/>
　究其精㣲之藴而又推類以盡其餘則於天下之事<lb/>
　皆有以知其所止而無疑矣○詩詞拈出敬字須玩<lb/>
　○或問云云曰此因聖人之止以明至善之所在也<lb/>
　葢天生蒸民有物有則是以萬物庶事莫不各有當<lb/>
　止之所但所居之位不同則所止之善不一故為人<lb/>
　君則其所當止者在于仁為人臣則其所當止者在<lb/>
　于敬為人子則其所當止者在于孝為人父則其所<lb/>
<pb n="KR3a0059_WYG_022-29b"/>
　當止者在于慈與國人交則其所當止者在于信是<lb/>
　皆天理人倫之極致而發于人心之不容己者而文<lb/>
　王之所以為法于天下可傳于後世者亦不能加毫<lb/>
　末于是焉但衆人類為氣禀物欲之所昏故不能常<lb/>
　敬而失其所止惟聖人之心表裏洞然無有一毫之<lb/>
　蔽故連續光明自無不敬而所止者莫非至善不待<lb/>
　知所止而後得所止也故傳引此詩而厯陳所止之<lb/>
　實固天下後世得以取法焉學者于此誠有以見其<lb/>
<pb n="KR3a0059_WYG_022-30a"/>
　發於本心之不容己者而緝熈之使其連續光明無<lb/>
　所間斷則其敬止之功也是亦文王而已矣詩所謂<lb/>
　上天之載無聲無臭儀刑文王萬邦作孚正此意也<lb/>
　曰子説詩既以敬止之止為語助之辭而於此書又<lb/>
　以為所止之義何也曰古人引詩斷章或姑借其辭<lb/>
　以明己意未必皆取本文之義也曰五者之目詞約<lb/>
　而義該矣子之説乃復有所謂究其精㣲之藴而推<lb/>
　類以通之者何耶曰舉其徳之要而摠名之則一言<lb/>
<pb n="KR3a0059_WYG_022-30b"/>
　足矣論其所以為是一言者則其始終本末豈一言<lb/>
　之所能盡哉得其名而不得其所以名則仁或流于<lb/>
　姑息敬或墮於阿䛕孝或䧟父而慈或敗子且其為<lb/>
　信未必不為尾生白公之為也又况傳之所陳姑以<lb/>
　見物各有止之凡例其于大倫之目猶且闕其二焉<lb/>
　茍不推類以通之亦何以盡天下之理哉<lb/>
詩云瞻彼淇澳菉竹猗猗有斐君子如切如磋如琢如<lb/>
磨瑟兮僴兮赫兮喧兮有斐君子終不可諠兮如切如<lb/>
<pb n="KR3a0059_WYG_022-31a"/>
磋者道學也如琢如磨者自脩也瑟兮僴兮者恂慄也<lb/>
赫兮喧兮者威儀也有斐君子終不可諠兮者道盛徳<lb/>
至善民之不能忘也<lb/>
　詩衛風淇澳之篇淇水名澳隈也猗猗美盛貌興也<lb/>
　斐文貌切以刀鋸琢以椎鑿皆裁物使成形質也磋<lb/>
　以鑢鐋磨以沙石皆治物使其滑澤也治角骨者既<lb/>
　切而復磋之治玉石者既琢而復磨之皆言其治之<lb/>
　有緒而益致其精也瑟嚴宻之貌僴武毅之貌赫喧<lb/>
<pb n="KR3a0059_WYG_022-31b"/>
　宣著盛大之貌諠忘也道言也學謂講習討論之事<lb/>
　自脩者省察克治之功恂慄戰懼也威可畏也儀可<lb/>
　象也引詩而釋之以明明徳者之止於至善道學自<lb/>
　脩言所以得之之由恂慄威儀言其徳容表裏之盛<lb/>
　卒乃指其實而歎美也<lb/>
詩云於戲前王不忘君子賢其賢而親其親小人樂其<lb/>
樂而利其利此以沒世不忘也<lb/>
　詩周頌烈文之篇於戲歎辭前王謂文武也君子謂<lb/>
<pb n="KR3a0059_WYG_022-32a"/>
　其後賢小人謂後民也此言前王所以新民者止於<lb/>
　至善能使天下後世無一物不得其所所以既沒世<lb/>
　而人思慕之愈久而不忘也此兩節咏歎淫液其味<lb/>
　深長當熟玩之○或問復引淇澳之詩何也曰上言<lb/>
　止於至善之理備矣然其所以求之之方與其得之<lb/>
　之驗則未之及故又引此詩以發明之也夫如切如<lb/>
　磋言其所以講於學者已精而益求其精也如琢如<lb/>
　磨言其所以脩於身者已宻而益求其宻也此其得<lb/>
<pb n="KR3a0059_WYG_022-32b"/>
　止于至善之由也恂慄者嚴敬之存于中也威儀者<lb/>
　輝光之著乎外也此其止于至善之驗也盛徳以身<lb/>
　之所得而言至善以理之所極而言切磋琢磨求其<lb/>
　止於是而已矣曰切磋琢磨何以為學問自脩之别<lb/>
　也曰骨角脉理可尋而切磋之功易所謂始條理之<lb/>
　事也玉石渾全堅確而琢磨之功難所謂終條理之<lb/>
　事也曰引烈文之詩而言前王之沒世不忘何也曰<lb/>
　賢其賢者聞而知之仰其徳業之盛也親其親者子<lb/>
<pb n="KR3a0059_WYG_022-33a"/>
　孫保之思其覆育之恩也樂其樂者含哺鼓腹而安<lb/>
　其樂也利其利者耕田鑿井而享其利也此皆先王<lb/>
　盛徳至善之餘澤故雖已沒世而人猶思之愈久而<lb/>
　不能忘也上文之引淇澳以明明徳之得所止言之<lb/>
　而發新民之端也此引烈文以新民之得所止言之<lb/>
　而著明明徳之效也○問章句云云曰大倫有五此<lb/>
　言其三葢不止此䆒其精㣲之藴是就三者裏面窮<lb/>
　究其藴推類以通其餘是就此推廣去如夫婦兄弟<lb/>
<pb n="KR3a0059_WYG_022-33b"/>
　之類大學止善一章工夫都在切磋琢磨上○問切<lb/>
　磋琢磨之説曰恰似剥了一重又有一重學者做工<lb/>
　夫消磨舊習幾時便去得盡須是只管磨礲教十分<lb/>
　凈潔最怕如今眼前道理畧理會得些便自以為是<lb/>
　更不着力向上去如何得到至善田地○衛武公是<lb/>
　大段有學問底人抑之一詩義理精宻詩中如此者<lb/>
　甚不易得○切而不磋亦未到至善處琢而不磨亦<lb/>
　未到至善處瑟兮僴兮則誠敬存于中矣未至于赫<lb/>
<pb n="KR3a0059_WYG_022-34a"/>
　兮喧兮威儀輝光著見于外亦未為至善此四句是<lb/>
　此段𦂳切處專是説至善葢不如此則雖善矣未得<lb/>
　為至善也至于民之不能忘若非十分至善何以使<lb/>
　民至是古人言語精宻有條理如此○以上止至善<lb/>
　傳<lb/>
子曰聽訟吾猶人也必也使無訟乎無情者不得盡其<lb/>
辭大畏民志此謂知本<lb/>
　猶人不異于人也情實也引夫子之言而言聖人能<lb/>
<pb n="KR3a0059_WYG_022-34b"/>
　使無實之人不敢盡其虚誕之辭葢我之明徳既明<lb/>
　自然有以畏服民之心志故訟不待聽而自無也觀<lb/>
　于此言可以知本末之先後矣○問云云曰聖人徳<lb/>
　盛仁熟所以自明者皆極天下之至善故能大有以<lb/>
　畏服其民之心志而使之不敢盡其無實之詞葢已<lb/>
　徳既明而明徳自新則得其本之明效也或不能然<lb/>
　而欲區區於分爭辯訟之間以求新民之效其亦末<lb/>
　矣○聖人所以無訟者却不在善聽訟在於意誠心<lb/>
<pb n="KR3a0059_WYG_022-35a"/>
　正自然有以薫炙漸染大服民志故自無訟之可聽<lb/>
　如成人有兄死而不為衰者聞子臯將至遂為衰又<lb/>
　何嘗聽訟了致然只是有以感動人處故耳○以上<lb/>
　本末傳<lb/>
　朱子曰傳之五章葢釋格物致知之義而今亡矣間<lb/>
　嘗竊取程子之意以補之曰所謂致知在格物者言<lb/>
　欲致吾之知在即物而窮其理也葢人心之靈莫不<lb/>
　有知而天下之物莫不有理惟于理有未窮故其知<lb/>
<pb n="KR3a0059_WYG_022-35b"/>
　有不盡也是以大學始教必使學者即凡天下之物<lb/>
　莫不因其已知之理而益窮之以求至乎其極至于<lb/>
　用力之久而一旦豁然貫通焉則衆物之表裏精粗<lb/>
　無不到而吾心之全體大用無不明矣此謂物格此<lb/>
　謂知之至也或問此經之序自誠意以下其義明而<lb/>
　傳悉矣獨其所謂格物者字義不明而傳復闕焉且<lb/>
　為最初用力之地而無復上文語緒之可尋也子乃<lb/>
　自謂取程子之意以補之程子之言何以見其必合<lb/>
<pb n="KR3a0059_WYG_022-36a"/>
　經意而子之言又似不盡出于程子何耶曰或問于<lb/>
　程子曰學何為而可以有覺也程子曰學莫先于致<lb/>
　知能致其知則思日益明至于久而後有覺爾書所<lb/>
　謂睿作聖董子所謂勉强學問則聞見愽而智益明<lb/>
　正謂此也學而無覺則亦何以學為哉或問忠信則<lb/>
　可勉矣而致知為難奈何程子曰誠敬固不可以不<lb/>
　勉然天下之理不先知之亦未有能勉以行之者也<lb/>
　故大學之序先致知而後誠意其等有不可躐者茍<lb/>
<pb n="KR3a0059_WYG_022-36b"/>
　無聖人之聰明睿智而徒欲勉焉以踐其行事之迹<lb/>
　則亦安能如彼之動容周旋無不中禮也哉惟其燭<lb/>
　理之明乃能不待勉强而自樂循理爾夫人之性本<lb/>
　無不善循理而行宜無難者惟其知之不至而但欲<lb/>
　以力為之是以苦其難而不知其樂耳知之而至則<lb/>
　循理為樂不循理為不樂何苦不循理以害吾樂耶<lb/>
　昔有談虎傷人者衆莫不聞而其間一人神色獨變<lb/>
　問其所以乃嘗傷于虎者也夫虎能傷人人孰不知<lb/>
<pb n="KR3a0059_WYG_022-37a"/>
　然聞之有懼有不懼者知之有真有不真也學者之<lb/>
　知道必如此人之知虎然後為至耳若曰知不善之<lb/>
　不可為而猶或為之則亦未嘗真知而已矣此兩條<lb/>
　者皆言格物致知所以當先而不可後之意也又有<lb/>
　問進脩之術何先者程子曰莫先于正心誠意然欲<lb/>
　誠意必先致知而欲致知又在格物致盡也格至也<lb/>
　凡有一物必有一理窮而至之所謂格物者也然而<lb/>
　格物亦非一端如或讀書講明道義或論古今人物<lb/>
<pb n="KR3a0059_WYG_022-37b"/>
　而别其是非或應接事物而處其當否皆窮理也曰<lb/>
　格物者必物物而格之耶將止格一物而萬理皆通<lb/>
　耶曰一物格而萬理通雖顔子亦未至此唯今日而<lb/>
　格一物焉明日又格一物焉積習既多然後豁然有<lb/>
　貫通處耳又曰自一身之中以至萬物之理理㑹得<lb/>
　多自當豁然有个覺處又曰窮理者非謂必盡窮天<lb/>
　下之理又非謂止窮得一理便到但積累多後自當<lb/>
　脱然有悟處又曰格物非欲盡窮天下之物但於一<lb/>
<pb n="KR3a0059_WYG_022-38a"/>
　事上窮盡其他可以類推至於言孝則當求其所以<lb/>
　為孝者如何若一事上窮不得且别窮一事或先其<lb/>
　易者或先其難者各隨其淺深譬如千蹊萬徑皆可<lb/>
　以適國但得一道而入則可以推類而通其餘矣葢<lb/>
　萬物各具一理而萬理同出一原此所以可推而無<lb/>
　不通也又曰物必有理皆所當窮若天地之所以髙<lb/>
　深鬼神之所以幽顯是也若曰天吾知其髙而已矣<lb/>
　地吾知其深而已矣鬼神吾知其幽且顯而已矣則<lb/>
<pb n="KR3a0059_WYG_022-38b"/>
　是已然之詞又何理之可窮哉如曰如欲為孝則當<lb/>
　知所以為孝之道如何而為奉養之宜如何而為温<lb/>
　凊之節莫不窮究然後能之非獨守夫孝之一字而<lb/>
　可得也或問觀物察己者豈因見物而反求諸已乎<lb/>
　曰不必然也物我一理纔明彼即曉此此合内外之<lb/>
　道也語其大天地之所以髙厚語其小至一物之所<lb/>
　以然皆學者所宜致思也曰然則先求之四端可乎<lb/>
　曰求之情性固切於身然一草一木亦皆有理不可<lb/>
<pb n="KR3a0059_WYG_022-39a"/>
　不察又曰致知之要當知至善之所在如父止於慈<lb/>
　子止於孝之類若不務此而徒欲汎然以觀萬物之<lb/>
　理則吾恐其如大軍之遊騎出太逺而無所歸也又<lb/>
　曰格物莫若察之於身其得之尤切此十條者皆言<lb/>
　格物致知所當用力之地與其次第功程也又曰格<lb/>
　物窮理但立誠意以格之其遲速則在乎人之明暗<lb/>
　耳又曰入道莫如敬未有能致知而不在敬者又曰<lb/>
　涵養須用敬進學則在致知又曰致知在乎所養養<lb/>
<pb n="KR3a0059_WYG_022-39b"/>
　知莫過于寡欲又曰格物者適道之始思欲格物則<lb/>
　固已近道矣是何也以收其心而不放也此五條者<lb/>
　又言涵養本原之功所以為格物致知之本者也凡<lb/>
　程子之為説者不過如此其于格物致知之傳詳矣<lb/>
　今也尋其義理既無可疑考其字義亦皆有㨿至以<lb/>
　他書論之則文言所謂學聚問辨中庸所謂明善擇<lb/>
　善孟子所謂知性知天又皆在乎固守力行之先而<lb/>
　可以驗夫大學始教之功為有在乎此也曰然則吾<lb/>
<pb n="KR3a0059_WYG_022-40a"/>
　子之意亦可得而悉聞之乎曰吾聞之也天道流行<lb/>
　造化發育凡有聲色貌象而盈于天地之間者皆物<lb/>
　也既有是物則其所以為是物者莫不各有當然之<lb/>
　則而自不容己是皆得于天之所賦而非人之所能<lb/>
　為也今且以其至切而近者言之則心之為物實主<lb/>
　於身其體則有仁義禮智之性其用則有惻隠羞惡<lb/>
　恭敬是非之情渾然在中隨感而應各有攸主而不<lb/>
　可亂也次而及于身之所具則有口鼻耳目四肢之<lb/>
<pb n="KR3a0059_WYG_022-40b"/>
　用又次而及于身之所接則有君臣父子夫婦長㓜<lb/>
　朋友之常是皆各有當然之則而自不容己所謂理<lb/>
　也外而至於人則人之理不異于己也逺而至于物<lb/>
　則物之理不異于人也極其大則天地之運古今之<lb/>
　變不能外也盡于小則一塵之㣲一息之頃不能遺<lb/>
　也是乃上帝所降之衷蒸民所秉之彛劉子所謂天<lb/>
　地之中夫子所謂性與天道子思所謂天命之性孟<lb/>
　子所謂仁義之心程子所謂天然自有之中張子所<lb/>
<pb n="KR3a0059_WYG_022-41a"/>
　謂萬物之一原邵子所謂道之形體者但其氣質有<lb/>
　清濁偏正之殊物欲有淺深厚薄之異是以人之與<lb/>
　物賢之與愚相與懸絶而不能同耳以其理之同故<lb/>
　以一人之心而於天下萬物之理無不能知以其禀<lb/>
　之異故於理或有所不能窮也理有未窮故其知有<lb/>
　不盡知有不盡則其心之所發必不能純於義理而<lb/>
　無雜乎物欲之私此其所以意有不誠心有不正身<lb/>
　有不脩而天下國家不可得而治也昔者聖人葢有<lb/>
<pb n="KR3a0059_WYG_022-41b"/>
　憂之是以於其始教為之小學而使之習於誠敬則<lb/>
　所以收其放心養其徳性者已無所不用其至矣及<lb/>
　其進乎大學則又使之即夫事物之中因其所知之<lb/>
　理推而究之以各到乎其極則吾之知識亦得以周<lb/>
　遍精切而無不盡也若其用力之方則或考之事為<lb/>
　之著或察之志慮之㣲或求之文字之中或索之講<lb/>
　論之際使於身心性情之徳人倫日用之常以至天<lb/>
　地鬼神之變鳥獸草木之宜自其一物之中莫不有<lb/>
<pb n="KR3a0059_WYG_022-42a"/>
　以見其所當然而不容己與其所以然而不可易者<lb/>
　必其表裡精粗無所不盡而又益推其類以通之至<lb/>
　于一日脱然而貫通焉則於天下之物皆有以究其<lb/>
　義理精㣲之極而吾之聰明睿智亦皆有以極其心<lb/>
　之本體而無不盡矣此愚之所以補乎本傳闕文之<lb/>
　意雖不能盡用程子之言然其指趣要歸則不合者<lb/>
　鮮矣讀者其亦深攷而實識之哉曰然則子之為學<lb/>
　不求諸心而求諸迹不求之内而求之外吾恐聖賢<lb/>
<pb n="KR3a0059_WYG_022-42b"/>
　之學不如是之淺近而支離也曰人之所以為學心<lb/>
　與理而已矣心雖主乎一身而其體之虚靈足以管<lb/>
　乎天下之理理雖散在萬物而其用之㣲妙實不外<lb/>
　乎人之一心初不可以内外精粗而論也然或不知<lb/>
　此心之靈而無以存之則昏昧雜擾而無以窮衆理<lb/>
　之妙不知衆理之妙而無以窮之則偏狹固滯而無<lb/>
　以盡此心之全此其理勢之相須葢亦有必然者是<lb/>
　以聖人設教使人黙識此心之靈而存之于端莊靜<lb/>
<pb n="KR3a0059_WYG_022-43a"/>
　一之中以為窮理之本使人知有衆理之妙而窮之<lb/>
　于學問思辨之際以致盡心之功巨細相涵動靜交<lb/>
　養初未嘗有内外精粗之擇及其真積力久而豁然<lb/>
　貫通焉則亦有以知其渾然一致而果無内外精粗<lb/>
　之可言矣今必以是為淺近支離而欲藏形匿影别<lb/>
　為一種幽深恍惚艱難阻絶之論務使學者莾然措<lb/>
　其心於文字言語之外而曰道必如此然後可以得<lb/>
　之則是近世佛學詖淫邪遁之尤者而欲移之以亂<lb/>
<pb n="KR3a0059_WYG_022-43b"/>
　古人明徳新民之實學其亦誤矣○曰近世大儒有<lb/>
　為格物致知之説者曰格猶扞也禦也能扞禦外物<lb/>
　而後能知至道也又有推其説者曰人生而靜其性<lb/>
　本無不善而有為不善者外物誘之也所謂格物以<lb/>
　致其知者亦曰扞去外物之誘而本然之善自明耳<lb/>
　是其為説不亦善乎曰天生蒸民有物有則物之與<lb/>
　道固未始相離也今曰禦外物而後可以知至道則<lb/>
　是絶父子而後可以知孝慈離君臣然後可以知仁<lb/>
<pb n="KR3a0059_WYG_022-44a"/>
　敬也是安有此理哉若曰所謂外物者不善之誘耳<lb/>
　非指君臣父子而言也則夫外物之誘人莫甚於飲<lb/>
　食男女之欲然推其本則固亦莫非人之所當有而<lb/>
　不能無者也但于其間自有天理人欲之辨而不可<lb/>
　以毫釐差耳惟其徒有是物而不能察於吾之所以<lb/>
　行乎其間者孰為天理孰為人欲是以無以致其克<lb/>
　復之功而物之誘於外者得以奪乎天理之本然也<lb/>
　今不即物以窮其原而徒惡物之誘乎已乃欲一切<lb/>
<pb n="KR3a0059_WYG_022-44b"/>
　扞而去之則是必閉口枵腹然後可以得飲食之正<lb/>
　絶滅種類然後可以全夫婦之别也是雖裔戎無君<lb/>
　無父之教有不能充其説者况乎聖人大中至正之<lb/>
　道而得以此亂之哉○曰自程子以格物為窮理而<lb/>
　其學者傳之見於文字者多矣是亦有以發其師説<lb/>
　而有助於後學者耶曰程子之説切於己而不遺于<lb/>
　物本於行事之實而不廢文字之工極其大而不畧<lb/>
　其小究其精而不失其粗學者循是而用力焉則既<lb/>
<pb n="KR3a0059_WYG_022-45a"/>
　不務博而蹈於支離亦不徑約而流於狂妄既不舍<lb/>
　其積累之漸而其所謂豁然貫通者又非見聞思慮<lb/>
　之所及也是於説經之意入徳之方其亦可謂反復<lb/>
　詳備而無俟於發明矣若其門人雖曰祖其師説然<lb/>
　恐其皆未足以及此也間獨惟念昔聞延平先生之<lb/>
　教以為為學之初且當常存此心勿為他事所勝凡<lb/>
　遇一事即當且就一事反復推尋以究其理待此一<lb/>
　事融釋脱落然後循序少進而别窮一事如此既久<lb/>
<pb n="KR3a0059_WYG_022-45b"/>
　積累之多胷中自當有洒然處非文字語言之所及<lb/>
　也詳味此言雖其規模之大條理之宻若不逮於程<lb/>
　子然其工夫之漸次意味之深切則有非他説所能<lb/>
　及者惟嘗實用力於此者為能有以識之也曰然則<lb/>
　所謂格物致知之學與世之所謂博物洽聞者奚以<lb/>
　異曰此以反身窮理為主而必究其本末是非之極<lb/>
　至彼以狥外誇多為務而不覈其表裏真妄之實然<lb/>
　必究其極是以知愈博而心愈明不覈其實是以識<lb/>
<pb n="KR3a0059_WYG_022-46a"/>
　愈多而心愈窒此正為己為人之所以分也○問格<lb/>
　物工夫未到得十分亦未害否曰學者之所以學便<lb/>
　須是到聖賢地位不到不休方是但用工做向前去<lb/>
　莫問程途少間自能到如何先立一个不解到得便<lb/>
　休底規模在此○程子前説當察物理不可專在性<lb/>
　情後又言莫若得之於身為尤切皆是互相發處○<lb/>
　問立誠意以格之曰這誠意只是朴實下工夫與經<lb/>
　文誠意不同○致知是推致到極處窮究徹底直見<lb/>
<pb n="KR3a0059_WYG_022-46b"/>
　得决如此○問固有人明得此理而涵養未到却為<lb/>
　私意所奪曰只為明得不盡若明得盡私意自然留<lb/>
　不得若半青半黄未能透徹便是尚有查滓非所謂<lb/>
　真知也今人行到五分便是只知得五分○今日格<lb/>
　一件明日格一件積習既多自當脱然有貫通處乃<lb/>
　是零零碎碎凑合將來不知不覺自然醒悟其始固<lb/>
　須用力及其得之也又却不假用力○所以謂格得<lb/>
　多後自能貫通者只謂是一理釋氏曰一月普現一<lb/>
<pb n="KR3a0059_WYG_022-47a"/>
　切水一切水月一月攝釋氏也窺見此理濓溪通書<lb/>
　只是説這个事○問程子謂一草一木皆所當窮又<lb/>
　有遊騎太逺之説如何曰便是此等語説得好平正<lb/>
　不向一邉去又曰程子于此段節目甚多皆是因人<lb/>
　資質説故有説向外處有説向内處又曰今須合程<lb/>
　子諸説不同處㸔作一意乃善○内事外事皆是自<lb/>
　已合理㑹底但須是六七分去裏面理㑹三四分去<lb/>
　外理㑹方可○致知本是廣大須表裏内外周徧兼<lb/>
<pb n="KR3a0059_WYG_022-47b"/>
　該方得○格物致知彼我相對而言耳格物所以致<lb/>
　知於這一物上窮得一分之理即我之知亦知得一<lb/>
　分於物之理窮得二分即我之知亦知得二分物之<lb/>
　理窮得愈多則我之知愈廣其實只是一理才明彼<lb/>
　即曉此所以説致知在格物又不説欲致其知者先<lb/>
　格其物葢致知便在格物中非格之外别有致處也<lb/>
　又曰格物之理所以致我之知○上蔡説窮理只尋<lb/>
　个甚處其説甚好○正䝉是盡窮天下之理○問或<lb/>
<pb n="KR3a0059_WYG_022-48a"/>
　問云云曰所以然而不可易者是指理而言所當然<lb/>
　而不容己者是指人心而言否曰上句只是指事而<lb/>
　言凡事固有當然而不容己者然又當求其所以然<lb/>
　者何故其所以然理也理如此故不可易如見赤子<lb/>
　入井而有惻隠之心此事之所當然不可已者然其<lb/>
　所以然者是何故必有个道理之不可易者又曰理<lb/>
　之所當為者自不容己孟子最發明此理處如曰<lb/>
　孩提之童無不知愛其親及其長也無不知敬其兄<lb/>
<pb n="KR3a0059_WYG_022-48b"/>
　自是有住不得處○答學者書曰格物致知是大學<lb/>
　第一義脩己治人之道無不從此而出終身要得受<lb/>
　用豈是細事今乃欲不勞而俟其自格一何言之易<lb/>
　耶近世學者氣軟質薄不耐持久每以欲速之心懐<lb/>
　僥倖躐等之望又有科舉世俗之學以奪其志所以<lb/>
　常若有所驅廹而不暇從容以及其有成也○以上<lb/>
　格物致知傳<lb/>
所謂誠其意者毋自欺也如惡惡臭如好好色此之謂<lb/>
<pb n="KR3a0059_WYG_022-49a"/>
自謙故君子必慎其獨也小人閒居為不善無所不至<lb/>
見君子而后厭然揜其不善而著其善人之視己如見<lb/>
其肺肝然則何益矣此謂誠於中形於外故君子必慎<lb/>
其獨也曾子曰十目所視十手所指其嚴乎富潤屋徳<lb/>
潤身心廣體胖故君子必誠其意<lb/>
　説己見前以上誠意傳○經曰欲誠其意先致其知<lb/>
　又曰知至而后意誠葢心體之明有所未盡則其所<lb/>
　發必有不能實用其力而茍焉以自欺者然或已明<lb/>
<pb n="KR3a0059_WYG_022-49b"/>
　而不謹乎彼則其所眀又非已有而無以為進徳之<lb/>
　基故此章之指必承上章而通考之然後有以見其<lb/>
　用力之始終其序不可亂而功不可闕如此云<lb/>
所謂脩身在正其心者心有所忿懥則不得其正有所<lb/>
恐懼則不得其正有所好樂則不得其正有所憂患則<lb/>
不得其正心不在焉視而不見聽而不聞食而不知其<lb/>
味此謂脩身在正其心<lb/>
　説已見前○以上正心脩身傳○此亦承上章以起<lb/>
<pb n="KR3a0059_WYG_022-50a"/>
　下章葢意誠則真無惡而實有善矣所以能存是心<lb/>
　以檢其身然或但知誠意而不能宻察此心之存否<lb/>
　則又無以直内而脩身也<lb/>
所謂齊其家在脩其身者人之其所親愛而辟焉之其<lb/>
所賤惡而辟焉之其所畏敬而辟焉之其所哀矜而辟<lb/>
焉之其所敖惰而辟焉故好而知其惡惡而知其美者<lb/>
天下鮮矣<lb/>
　辟讀為僻人謂衆人之猶於也辟猶偏也五者在人<lb/>
<pb n="KR3a0059_WYG_022-50b"/>
　本有當然之則然常人之情惟其所向而不加察焉<lb/>
　則必陷於一偏而身不脩矣<lb/>
故諺有之曰人莫知其子之惡莫知其苗之碩<lb/>
　諺俗語也溺愛者不明貪得者無厭是則偏之為害<lb/>
　而家之所以不齊也<lb/>
此謂身不脩不可以齊其家<lb/>
　或問云云曰人之常情於此五者一有所向則失其<lb/>
　好惡之平而陷於一偏是以身有不脩不能齊其家<lb/>
<pb n="KR3a0059_WYG_022-51a"/>
　耳葢偏於愛則溺焉而不知其惡矣偏於惡則阻焉<lb/>
　而不知其善矣是其身之所接好惡取舎之間將無<lb/>
　一當于理者而况于閨門之内恩常掩義亦何以勝<lb/>
　其情愛暱比之私而能有以齊之哉曰凡是五者皆<lb/>
　身與物接所不能無今日一有所向便有偏倚而身<lb/>
　不脩則是必其接物之際此心漠然都無親踈之等<lb/>
　尊賤之别然後得免於偏也且心既正矣則宜其身<lb/>
　之無不脩今乃猶有若是之偏何也曰不然也此章<lb/>
<pb n="KR3a0059_WYG_022-51b"/>
　之義實承上章其立文命意大抵相似葢以為身與<lb/>
　事接而後或有所偏非以為一與事接而必有所偏<lb/>
　也所謂心正而后身脩亦曰心得其正而后身脩亦<lb/>
　曰心得其正乃能脩身非謂此心一正則身不待檢<lb/>
　而自脩也○問正心章説忿懥恐懼好樂憂患與脩<lb/>
　身章説親愛賤惡畏敬哀矜敖惰如何曰是心卓然<lb/>
　立乎此數者之外則平正而不偏倚自外來者必不<lb/>
　能動于中自内出者必不至溺於彼或問畏敬如何<lb/>
<pb n="KR3a0059_WYG_022-52a"/>
　曰如家人有嚴君焉吾之所當畏敬者也然當不義<lb/>
　則爭之若過于畏敬而從其令則䧟於偏矣若夫賤<lb/>
　惡者固當賤惡然或有長處亦當知之下文所謂好<lb/>
　而知其惡惡而知其美天下鮮矣此是指㸃人偏處<lb/>
　最切當○問正心章既説忿懥四者矣脩身章又説<lb/>
　親愛之類是如何曰忿懥等是心與物接時事親愛<lb/>
　等是身與物接時事○問辟作僻云云曰人情自有<lb/>
　偏處所親愛莫如父母至于父母有當幾諫處豈可<lb/>
<pb n="KR3a0059_WYG_022-52b"/>
　以親愛而忘正救所敬畏莫如君父至于所當直言<lb/>
　正諫豈可專持畏敬而不敢言○敖惰謂如孔子不<lb/>
　見孺悲孟子不與王讙言哀矜謂如有一般大姦大<lb/>
　惡欲治之以其哀鳴遂恕之這便是哀矜之不得其<lb/>
　正處○問君子亦有敖惰於人者乎曰人自有茍賤<lb/>
　可厭棄者○問敖惰惡徳也豈君子宜有曰讀書不<lb/>
　可泥且當㸔其大意○南軒答文公書曰諭及大學<lb/>
　中人之其所親愛而辟焉處當讀作僻字反復詳之<lb/>
<pb n="KR3a0059_WYG_022-53a"/>
　無可疑者其理則于脩身齊家極為要切易傳所謂<lb/>
　妻孥之言雖失而多從所憎之言雖善而為惡亦是<lb/>
　意也○以上脩身齊家傳○愚謂親愛賤惡畏敬哀<lb/>
　矜者人之所宜有也敖惰者人之所不宜有也然一<lb/>
　溺于偏則雖所宜有者皆失其正况於非所宜有者<lb/>
　乎此辟之一字所以為脩身齊家之深病也五者皆<lb/>
　指人之偏處而言不可獨以敖惰為惡亦不可牽于<lb/>
　四者之故而謂敖惰亦所宜有也<lb/>
<pb n="KR3a0059_WYG_022-53b"/>
所謂治國必先齊其家者其家不可教而能教人者無<lb/>
之故君子不出家而成教於國孝者所以事君也弟者<lb/>
所以事長也慈者所以使衆也<lb/>
　身脩則家可教矣孝弟慈所以脩身而教于家者也<lb/>
　然而國之所以事君事長使衆之道不外乎此此所<lb/>
　以家齊于上而教成于下也<lb/>
康誥曰如保赤子心誠求之雖不中不逺矣未有學養<lb/>
子而後嫁者也<lb/>
<pb n="KR3a0059_WYG_022-54a"/>
　此引書而釋之又明立教之本不假强為在識其端<lb/>
　而推廣之耳<lb/>
一家仁一國興仁一家讓一國興讓一人貪戾一國作<lb/>
亂其機如此此謂一言僨事一人定國<lb/>
　一人謂君也機發動所由也僨覆敗也此言教成於<lb/>
　國之效<lb/>
堯舜帥天下以仁而民從之桀紂帥天下以暴而民從<lb/>
之其所令反其所好而民不從是故君子有諸己而后<lb/>
<pb n="KR3a0059_WYG_022-54b"/>
求諸人無諸己而后非諸人所藏乎身不恕而能喻諸<lb/>
人者未之有也<lb/>
　此乂承上文一人定國而言有善於己然後可以責<lb/>
　人之善無惡於己然後可以正人之惡皆推己以及<lb/>
　人所謂恕也不如是則所令反其所好而民不從矣<lb/>
　喻曉也<lb/>
故治國在齊其家<lb/>
　通釋上文<lb/>
<pb n="KR3a0059_WYG_022-55a"/>
詩云桃之夭夭其葉蓁蓁之子于歸宜其家人宜其家<lb/>
人而后可以教國人<lb/>
　詩周南桃夭之篇夭夭少好貌蓁蓁美盛貌興也之<lb/>
　子猶言是子婦人謂嫁曰歸宜猶善也<lb/>
詩云宜兄宜弟宜兄宜弟而后可以教國人<lb/>
　詩小雅蓼蕭篇<lb/>
詩云其儀不忒正是四國其為父子兄弟足法而后民<lb/>
法之也<lb/>
<pb n="KR3a0059_WYG_022-55b"/>
　詩曹風鳲鳩篇忒差也<lb/>
此謂治國在齊其家<lb/>
　此三引詩皆以咏嘆上文之事而又結之如此其味<lb/>
　深長最宜潜玩或問如保赤子何也曰程子有言赤<lb/>
　子未能自言其意而為之母者慈愛之心出于至誠<lb/>
　則凡所以求其意者雖或不中而不至於大相逺矣<lb/>
　豈待學而后能哉若民則非如赤子之不能自言矣<lb/>
　而使之者反不能無失於其心則以本無慈愛之實<lb/>
<pb n="KR3a0059_WYG_022-56a"/>
　而於此有不察耳傳之言此葢以明夫使衆之道不<lb/>
　過自其慈㓜者而推之而慈㓜之心又非外鑠而有<lb/>
　待於强為也事君之孝事長之弟亦何以異於此哉<lb/>
　○曰仁讓言家貪戾言人何也曰善必積而后成惡<lb/>
　雖小而可懼古人之深戒也書所謂爾惟徳罔小萬<lb/>
　邦惟慶爾惟不徳罔大墜厥宗亦是意爾○曰此章<lb/>
　本言上行下效有不期然而然者今曰有諸己而后<lb/>
　求諸人無諸己而后非諸人則是猶有待於勸勉程<lb/>
<pb n="KR3a0059_WYG_022-56b"/>
　督而后化且己適自脩而遽欲望人之皆有己方僅<lb/>
　免而遂欲責人以必無也曰此為治其國者言之則<lb/>
　推吾所有與民共由其條教法令之施賞善罰惡之<lb/>
　政固有理所當然而不可己者但以所令反其所好<lb/>
　則民不從故又推本言之欲其先成於己而有以責<lb/>
　人固非謂其專務治己都不治人而拱手以俟其自<lb/>
　化亦非謂其矜己之長愧人之短而脇之以必從也<lb/>
　故先君子之言曰有諸己不必求諸人以為求諸人<lb/>
<pb n="KR3a0059_WYG_022-57a"/>
　而無諸己則不可也無諸己不必非諸人以為非諸<lb/>
　人而有諸己則不可也正此意也曰然則未能有善<lb/>
　而遂不求人之善未能去惡而遂不非人之惡斯不<lb/>
　亦恕而終身可行乎哉曰恕字之指以如心為義葢<lb/>
　曰如治己之心以治人如愛己之心以愛人而非茍<lb/>
　然姑息之謂也然人之為心必嘗窮理以正之使其<lb/>
　所以治己愛己者皆出於正然後可以即是推之以<lb/>
　及於人而恕之為道有可言者故大學之傳最後兩<lb/>
<pb n="KR3a0059_WYG_022-57b"/>
　章始及於此則其用力之序亦可見矣至即此章而<lb/>
　論之則欲如治己之心以治人者又不過以强於自<lb/>
　治為本葢能强於自治至於有善而可以求人之善<lb/>
　無惡而可以非人之惡然後推以及人使之亦如我<lb/>
　之所以自治而自治焉則表端景正源潔流清而治<lb/>
　己治人無不盡其道矣所以終身力此而無不可行<lb/>
　之時也今乃不然而直欲以其不肖之身為標凖視<lb/>
　吾治教所當及者一以姑息待之不相訓誥不相禁<lb/>
<pb n="KR3a0059_WYG_022-58a"/>
　戒將使天下之人皆如己之不肖而淪胥以䧟焉是<lb/>
　乃大亂之道而豈所謂終身可行之恕哉近世名卿<lb/>
　之言有曰人雖至愚責人則明雖有聰明恕己則昏<lb/>
　茍能以責人之心責己恕己之心恕人則不患不至<lb/>
　於聖賢矣此言近厚世亦多稱之者但恕字之義本<lb/>
　以如心而得故可以施之於人而不可以施之於己<lb/>
　今曰恕己則己知其如此矣而又曰以恕己之心恕<lb/>
　人則是既不知自治其昏而遂推以及人使其亦將<lb/>
<pb n="KR3a0059_WYG_022-58b"/>
　如我之昏而後己也乃欲由此以入聖賢之域豈不<lb/>
　誤哉藉令其意但為欲反此心以施於人則亦止可<lb/>
　以言下章愛人之事而於此章治人之意與夫中庸<lb/>
　以人治人之説則皆有未合者葢其為恕雖同而一<lb/>
　以及人為主一以自治為主則二者之間毫釐之異<lb/>
　正學者所當深察而明辨也若漢之光武亦賢君也<lb/>
　一且以無罪黜其妻其臣郅惲不能開陳大義以救<lb/>
　其失而姑為緩辭以慰解之是乃所謂不能三年而<lb/>
<pb n="KR3a0059_WYG_022-59a"/>
　緦功是察放飯流歠而齒决是憚者光武乃謂惲為<lb/>
　善恕己量主則其失又甚逺而大啟為人臣者不肯<lb/>
　責難陳善以賊其君之罪一字之義有所不明而其<lb/>
　禍乃至於此可不謹哉○曰既結上文而復引詩者<lb/>
　三何也曰古人言必引詩葢取其嗟嘆咏歌優游厭<lb/>
　飫有以感發人之善心非徒取彼之文證此之義而<lb/>
　已也夫以此章所論齊家治國之事文具而意足矣<lb/>
　復三引詩非能於其所論之外别有所發明也然嘗<lb/>
<pb n="KR3a0059_WYG_022-59b"/>
　試讀之則反復吟咏之間意味深長義理通暢使人<lb/>
　心融神㑹有不知手舞而足蹈者是則引詩之助與<lb/>
　為多焉葢不獨此他凡引詩云者皆以是而求之則<lb/>
　引者之意可見而詩之為用亦得矣曰三詩亦有序<lb/>
　乎曰首言家人次言兄弟終言四國亦刑于寡妻至<lb/>
　于兄弟以御于家邦之意也○孝者所以事君云云<lb/>
　此道理皆是我家裡做成了天下人㸔㸔自能如此<lb/>
　不是我推之於國○心誠求之者求赤子之所欲也<lb/>
<pb n="KR3a0059_WYG_022-60a"/>
　於民亦當求其有不能自達者此是推其慈幼之心<lb/>
　以使衆也○或問范忠宣以恕己之心恕人此語固<lb/>
　冇病但上文先言以責人之心責己則連下句亦未<lb/>
　害曰上句自好下句自不好葢才説恕己便己不是<lb/>
　若横渠云以愛己之心愛人則盡仁以責人之心責<lb/>
　己則盡道語便不同葢恕己與愛己之不同知道君<lb/>
　子發言自别此學者所以貴於知道也○問所藏乎<lb/>
　身不恕恕字還只就接物上説如何曰是就接物上<lb/>
<pb n="KR3a0059_WYG_022-60b"/>
　見得忠只是實心直是真實無偽所應接事物也只<lb/>
　是推這个心去直是忠方能恕若不忠便無本領了<lb/>
　更把甚麽去及物程先生説維天之命於穆不己忠<lb/>
　也便是實理流行乾道變化各正性命恕也便是實<lb/>
　理及物問恁地説又與夫子忠恕相似曰只是一个<lb/>
　忠恕豈有二樣聖人與常人忠恕也不甚相逺○治<lb/>
　國章乃責人之恕平天下章乃愛人之恕○問齊家<lb/>
　治國之道斷然是父子兄弟足法而后人法之然堯<lb/>
<pb n="KR3a0059_WYG_022-61a"/>
　舜不能化其子而周公則上見疑於君下不能和其<lb/>
　兄弟是如何曰聖人是論其常堯舜是處其變㸔他<lb/>
　烝烝乂不格姦至於瞽瞍底豫便是他有以處那變<lb/>
　處○問先吏部説云云曰這是説尋常人若自家有<lb/>
　諸己又何必求諸人無諸己又何必非諸人如孔子<lb/>
　所謂躬自厚而薄責於人攻其惡無攻人之惡至於<lb/>
　大學之説是有天下國家者勢不可以不責他然又<lb/>
　須自家有然後可以求人自家無然後可以非人又<lb/>
<pb n="KR3a0059_WYG_022-61b"/>
　曰此是退一歩説猶言温故知新可以為人師以明<lb/>
　未能如此則不可如此非謂温故知新便要求為人<lb/>
　師也○以上齊家治國傳<lb/>
所謂平天下在治其國者上老老而民興孝上長長而<lb/>
民興弟上恤孤而民不倍是以君子有絜矩之道也<lb/>
　倍與背同老老所謂老吾老也興謂有所感發而興<lb/>
　起也孤者幼而無父之稱絜度也矩所以為方也言<lb/>
　此三者上行下效㨗於影響所謂家齊而國治也亦<lb/>
<pb n="KR3a0059_WYG_022-62a"/>
　可以見人心之所同而不可使有一夫之不獲矣是<lb/>
　以君子必當因其所同推以度物使彼我之間各得<lb/>
　分願則上下四旁均齊方正而天下平矣<lb/>
所惡於上毋以使下所惡於下毋以事上所惡於前毋<lb/>
以先後所惡於後毋以從前所惡於右毋以交於左所<lb/>
惡於左毋以交於右此之謂絜矩之道<lb/>
　此覆解上文絜矩二字之義如不欲上之無禮於我<lb/>
　則必以此度下之心而亦不敢以此無禮使之不欲<lb/>
<pb n="KR3a0059_WYG_022-62b"/>
　下之不忠於我則必以此度上之心而亦不敢以此<lb/>
　不忠事之至于前後左右無不皆然則身之所處上<lb/>
　下四旁長短廣狹彼此如一而無不方矣彼同有是<lb/>
　心而興起焉者又豈有一夫之不獲哉所操者約而<lb/>
　所及者廣此平天下要道也故章内之意皆自此而<lb/>
　推之<lb/>
詩云樂只君子民之父母民之所好好之民之所惡惡<lb/>
之此之謂民之父母<lb/>
<pb n="KR3a0059_WYG_022-63a"/>
　詩小雅南山有臺之篇言能絜矩而以民心為己心<lb/>
　則是愛民如子而民愛之如父母矣<lb/>
詩云節彼南山維石巖巖赫赫師尹民具爾瞻有國者<lb/>
不可以不慎辟則為天下僇矣<lb/>
　詩小雅節南山之篇節截然髙大貌師尹周太師尹<lb/>
　氏也具俱也辟偏也言在上者人所瞻仰不可不謹<lb/>
　若不能絜矩而好惡狥于一己之偏則身弑國亡為<lb/>
　天下之大僇矣<lb/>
<pb n="KR3a0059_WYG_022-63b"/>
詩云殷之未喪師克配上帝儀監于殷峻命不易道得<lb/>
衆則得國失衆則失國<lb/>
　詩文王篇師衆也配對也道言也引詩而言此以結<lb/>
　上文兩節之意有天下者能存此心而不失則所以<lb/>
　絜矩而與民同欲者自不能已矣<lb/>
是故君子先慎乎徳有徳此有人有人此有土有土此<lb/>
有財有財此有用<lb/>
　此承上文不可不慎而言徳即所謂明徳有人謂得<lb/>
<pb n="KR3a0059_WYG_022-64a"/>
　衆有土謂得國有國則不患無財用矣<lb/>
徳者本也財者末也外本内末爭民施奪<lb/>
　人君以徳為外以財為内則是爭鬭其民而施之以<lb/>
　刼奪之教也葢財者人之所同欲不能絜矩而欲專<lb/>
　之則民亦起而爭奪矣<lb/>
是故財聚則民散財散則民聚<lb/>
　外本内末故財聚爭民施奪故民散反是則有徳而<lb/>
　有人矣<lb/>
<pb n="KR3a0059_WYG_022-64b"/>
是故言悖而出者亦悖而入貨悖而入者亦悖而出<lb/>
　悖逆也此以言之出入明貨之出入也自先謹乎徳<lb/>
　以下至此又因財貨以明能絜矩與不能者之得失<lb/>
　也<lb/>
康誥曰惟命不于常道善則得之不善則失之矣<lb/>
　道言也因上文引詩之意而申言之其丁寧反覆之<lb/>
　意益深切矣<lb/>
楚書曰楚國無以為寶惟善以為寶<lb/>
<pb n="KR3a0059_WYG_022-65a"/>
　楚書楚語言不寶金玉而寶善人也<lb/>
舅犯曰亡人無以為寶仁親以為寶<lb/>
　舅犯晉文公舅狐偃字子犯亡人文公時為公子出<lb/>
　亡在外也事見檀弓此兩節又明不外本而内末之<lb/>
　意<lb/>
秦誓曰若有一个臣斷斷兮無他技其心休休焉其如<lb/>
有容焉人之有技若己有之人之彦聖其心好之不啻<lb/>
若自其口出實能容之以能保我子孫黎民尚亦有利<lb/>
<pb n="KR3a0059_WYG_022-65b"/>
哉人之有技媢疾以惡之人之彦聖而違之俾不通實<lb/>
不能容以不能保我子孫黎民亦曰殆哉<lb/>
　秦誓周書斷斷誠一之貌彦美士也聖通明也尚庶<lb/>
　幾也媢忌也違拂戾也殆危也<lb/>
唯仁人放流之迸諸四夷不與同中國此謂唯仁人為<lb/>
能愛人能惡人<lb/>
　迸猶逐也言有此媢疾之人妨賢而病國則仁人必<lb/>
　深惡而痛絶之以其至公無私故能得好惡之正如<lb/>
<pb n="KR3a0059_WYG_022-66a"/>
　此也<lb/>
見賢而不能舉舉而不能先命也<lb/>
　命當作慢<lb/>
見不善而不能退退而不能逺過也<lb/>
　若此者知所愛惡矣而未能盡愛惡之道葢君子而<lb/>
　未仁者也<lb/>
好人之所惡惡人之所好是謂拂人之性菑必逮夫身<lb/>
　好善而惡惡人之性也至於拂人之性則不仁之甚<lb/>
<pb n="KR3a0059_WYG_022-66b"/>
　者也自秦誓至此又皆以申言好惡公私之極以明<lb/>
　上文所引南山有臺節南山之意<lb/>
是故君子有大道必忠信以得之驕泰以失之<lb/>
　君子以位言之道謂居其位而脩己治人之術發己<lb/>
　自盡為忠循物無違謂信驕者矜髙泰者侈肆此因<lb/>
　上所引文王康誥之意而言章内三言得失而語益<lb/>
　加切葢至此而天理存亡之幾决矣<lb/>
生財有大道生之者衆食之者寡為之者疾用之者舒<lb/>
<pb n="KR3a0059_WYG_022-67a"/>
則財恒足矣<lb/>
　吕氏曰國無遊民則生者衆矣朝無倖位則食者寡<lb/>
　矣不奪農時則為之疾矣量入為出則用之舒矣愚<lb/>
　按此因有土有財而言以明足國之道在乎務本而<lb/>
　節用非必外本内末而後財可聚也自此以至終篇<lb/>
　皆一意也<lb/>
仁者以財發身不仁者以身發財<lb/>
　發猶起也仁者散財以得民不仁者亡身以殖貨<lb/>
<pb n="KR3a0059_WYG_022-67b"/>
未有上好仁而下不好義者也未有好義其事不終者<lb/>
也未有府庫財非其財者也<lb/>
　上好仁以愛其下下好義以忠其上所以事必有終<lb/>
　而府庫之財無悖出之患也<lb/>
孟獻子曰畜馬乘不察于雞豚伐氷之家不畜牛羊百<lb/>
乘之家不畜聚歛之臣與其有聚斂之臣寧有盜臣此<lb/>
謂國不以利為利以義為利也<lb/>
　獻子魯賢大夫仲孫蔑也畜馬乘士初試為大夫者<lb/>
<pb n="KR3a0059_WYG_022-68a"/>
　也伐氷之家卿大夫以上喪祭用氷者也百乘之家<lb/>
　有采地者也君子寧亡己之財而不忍傷民之力故<lb/>
　寧有盜臣而不畜聚歛之臣此謂以下釋獻子之言<lb/>
　也<lb/>
長國家而務財用者必自小人矣彼為善之小人之使<lb/>
為國家菑害並至雖有善者亦無如之何矣此謂國不<lb/>
以利為利以義為利也<lb/>
　自由也言由小人導之也此一節深明以利為利之<lb/>
<pb n="KR3a0059_WYG_022-68b"/>
　害而重言以結之其丁寧之意切矣○或問所謂民<lb/>
　之父母何也曰君子有絜矩之道故能以己之好惡<lb/>
　知民之好惡又能以民之好惡為己之好惡也夫好<lb/>
　其所好而與之聚之惡其所惡而不以施焉則上之<lb/>
　愛下真猶父母之于子矣彼民之親其上豈不亦猶<lb/>
　子之愛其父母哉曰此引節南山之詩何也曰言在<lb/>
　尊位者人所親仰不可不謹若人君恣己好惡不與<lb/>
　天下同其好惡則為天下僇如桀紂幽厲也曰得衆<lb/>
<pb n="KR3a0059_WYG_022-69a"/>
　得國失衆失國何也曰言能絜矩則民父母之而得<lb/>
　衆得國矣不能絜矩則為天下僇而失衆失國矣○<lb/>
　所謂先慎乎徳何也曰上言有國者不可不謹此言<lb/>
　其所謹而當先者尤在于徳也徳即所謂明徳所以<lb/>
　謹之亦曰格物致知誠意正心以脩其身而已矣○<lb/>
　曰此其深言務財用而失民何也曰有徳而有人有<lb/>
　土則因天分地不患乎無財用矣然不知本末而無<lb/>
　絜矩之心則未有不爭鬭其民而施之以刼奪之教<lb/>
<pb n="KR3a0059_WYG_022-69b"/>
　者也易大傳曰何以聚人曰財春秋外傳曰王人者<lb/>
　將以導利而佈之上下者也故財聚于上則民散于<lb/>
　下矣財散于下則民歸于上矣言悖而出者亦悖而<lb/>
　入貨悖而入者亦悖而出鄭氏以為君有逆命則民<lb/>
　有逆詞上貪于利則下人侵畔得其㫖矣○曰前既<lb/>
　言命之不易矣此又言命之不常何也曰以天命之<lb/>
　重而致其丁寧之意亦承上文而言之也葢善則得<lb/>
　之者有徳而有人之謂也不善則失之者悖入而悖<lb/>
<pb n="KR3a0059_WYG_022-70a"/>
　出之謂也然則命之不常乃人之所自為耳可不謹<lb/>
　哉○曰其引秦誓何也曰言好善之利及其子孫不<lb/>
　好善之害流于後世亦猶絜矩與否之異也曰媢疾<lb/>
　之人誠可惡矣然仁人惡之之深至于如此得無疾<lb/>
　之已甚之亂耶曰小人為惡千條萬端其可惡者不<lb/>
　但媢疾一事而已仁人不深惡乎彼而獨深惡乎此<lb/>
　者以其有害于善人使民不得被其澤而流禍之長<lb/>
　及于後世而未已也然非殺人於貨之盜則罪不至<lb/>
<pb n="KR3a0059_WYG_022-70b"/>
　死故亦放流之而已然又念夫彼此之勢雖殊而苦<lb/>
　樂之情則一今此惡人放而不逺則其為害雖得不<lb/>
　施于此而彼所放之地其民復何罪焉故不敢以己<lb/>
　之所惡施之于人而必逺而置之無人之境以禦魑<lb/>
　魅而後己葢不惟保安善人使不䝉其害亦所以禁<lb/>
　伏凶人使不得稔其惡雖因彼之善惡而有好惡之<lb/>
　殊然所以仁之之意亦未嘗不行乎其間也此其為<lb/>
　禦亂之術至矣而何致亂之有曰仁人之能愛人能<lb/>
<pb n="KR3a0059_WYG_022-71a"/>
　惡人何也曰仁人者私欲不萌而天下之公在我是<lb/>
　以是非不謬而舉措得宜也曰好善惡惡人之性然<lb/>
　也有拂人之性者何哉曰不仁之人阿黨媢疾有以<lb/>
　䧟溺其心是以其所好惡戾于常性如此與民之父<lb/>
　母能好惡人者正相反使其能勝私而絜矩則不至<lb/>
　於是矣○曰忠信驕泰之所以為得失者何也曰忠<lb/>
　信者盡己之心而不違于物絜矩之本也驕泰則恣<lb/>
　己狥私以人從欲不得與人同好惡矣○曰上文深<lb/>
<pb n="KR3a0059_WYG_022-71b"/>
　陳財用之失民矣此復言生財之道何也曰此所謂<lb/>
　有土而有財者也夫洪範八政食貨為先子貢問政<lb/>
　而夫子告之亦以足食為首葢生民之道不可一日<lb/>
　而無者聖人豈輕之哉特以為國者以利為利則必<lb/>
　至於剥民以自奉而有悖出之禍故深言其害以為<lb/>
　戒耳至于崇本節用有國之常政所以厚下而足民<lb/>
　者則固未嘗廢也吕氏之説得其㫖矣有子曰百姓<lb/>
　足君孰與不足孟子曰無政事則財用不足正此意<lb/>
<pb n="KR3a0059_WYG_022-72a"/>
　也然孟子所謂政事則所以告齊梁之君使之制民<lb/>
　之産者是已豈若後世頭㑹箕歛厲民自養之云哉<lb/>
　曰仁者以財發身不仁者以身發財何也曰仁者不<lb/>
　私其有故財散民聚而身尊不仁者惟利是圖故捐<lb/>
　身賈禍以崇貨也然亦即財貨而以其效言之爾非<lb/>
　謂仁者真有以財發身之意也曰未有府庫財非其<lb/>
　財者何也曰上好仁則下好義矣下好義則事有終<lb/>
　矣事有終則為君者安富尊榮而府庫之財可長保<lb/>
<pb n="KR3a0059_WYG_022-72b"/>
　矣此以財發身之效也上不好仁則下不好義下不<lb/>
　好義則其事不終是將為天下僇之不暇而况府庫<lb/>
　之財又豈得為吾之財乎若商紂以自焚而起鉅橋<lb/>
　鹿臺之財徳宗以出走而豐瓊林大盈之積皆以身<lb/>
　發財之效也曰其引孟獻子之言何也曰雞豚牛羊<lb/>
　民之所蓄養以為利者也既已食君之禄而享民之<lb/>
　奉矣則不當復為之爭此公儀子所以㧞園葵去織<lb/>
　婦而董子因有與之齒者去其角傅之翼者兩其足<lb/>
<pb n="KR3a0059_WYG_022-73a"/>
　之喻皆絜矩之義也聚歛之臣剥民之膏血以奉上<lb/>
　而民被其殃盜臣竊君之府庫以自私而禍不及下<lb/>
　仁者之心至誠惻怛寧亡己之財而不忍傷民之力<lb/>
　所以與其有聚歛之臣寧有盜臣亦絜矩之義也昔<lb/>
　孔子以臧文仲之妾織蒲而直斥其不仁以冉求聚<lb/>
　歛於季氏而欲鳴鼓以聲其罪以聖人之宏大兼容<lb/>
　温良博愛而所以責二子者疾痛深切不少假借如<lb/>
　此其意亦可見矣曰國不以利為利以義為利何也<lb/>
<pb n="KR3a0059_WYG_022-73b"/>
　曰以利為利則上下交征不奪不饜以義為利則不<lb/>
　遺其親不後其君葢惟義之安而自無所不利矣程<lb/>
　子曰聖人以義為利義之所安即利之所在正謂此<lb/>
　也孟子分别義利㧞本塞原之意其傳葢亦出於此<lb/>
　云曰此其言菑害並至無如之何何也曰怨己結於<lb/>
　民心則非一朝一夕之可解矣聖賢深探其實而極<lb/>
　言之欲人有以審於未然而不為無及於事之悔也<lb/>
　以此為防人猶有用桑羊孔僅宇文融楊矜陳京裴<lb/>
<pb n="KR3a0059_WYG_022-74a"/>
　延齡之徒以敗其國者故陸宣公之言曰民者邦之<lb/>
　本財者民之心其心傷則其本傷其本傷則枝幹凋<lb/>
　瘁而根柢蹷㧞矣吕正獻公之言曰小人聚歛以佐<lb/>
　人上之欲人主不悟以為有利於國而不知其終為<lb/>
　害也賞其納忠而不知其大不忠也嘉其任怨而不<lb/>
　知其怨歸於上也嗚呼若二公之言則可謂深得此<lb/>
　章之指者矣有國家者可不監哉○絜矩章專言財<lb/>
　用繼言用人葢人主不能絜矩者皆由利心之起故<lb/>
<pb n="KR3a0059_WYG_022-74b"/>
　狥己欲而不知有人此所以專言財用也人才用舍<lb/>
　最係人心向背若能以公滅私好惡從衆則用舍當<lb/>
　於人心矣此所以繼言用人也○問上老老而民興<lb/>
　孝下面便接是以君子有絜矩之道也似不相續如<lb/>
　何曰這个便是相續絜矩是四面均平底道理我老<lb/>
　敬他亦得老其老這便是絜矩長人恤孤亦然○問<lb/>
　絜矩曰上之人老老長長恤孤則下之人興孝興弟<lb/>
　不倍此是説上行下效到絜矩處是就政事上言若<lb/>
<pb n="KR3a0059_WYG_022-75a"/>
　但興起其善心而不有以使之得遂其心則雖能興<lb/>
　起亦是徒然如政煩賦重不得以養其父母又安得<lb/>
　以遂其善心須是推我之心以及於彼使之仰足以<lb/>
　事俯足以育始得○為國絜矩之大者又在於財用<lb/>
　所以後面只管説財○問前後左右何指曰譬如交<lb/>
　代官相似前官之待我者既不善吾毋以前官之待<lb/>
　我者待後政左右如東鄰西鄰以鄰國為壑是所惡<lb/>
　於左而以交於右也俗語所謂將心比心如此則各<lb/>
<pb n="KR3a0059_WYG_022-75b"/>
　得其平矣○又曰所謂絜矩者如以諸侯言之上有<lb/>
　天子下有大夫天子擾我使不得以行其孝弟我亦<lb/>
　當察此不可有以擾其大夫亦使不得以行其孝弟<lb/>
　又如我家與左右鄰各有一丈地左鄰侵我五尺地<lb/>
　是不矩我必是不直他我又豈可却去侵右鄰五尺<lb/>
　地如此亦是不矩也須是我要地歩方整也教他人<lb/>
　地歩方整方得○問論平天下而言財利何也曰天<lb/>
　下所以不平者皆因此○問絜矩之道是廣其仁之<lb/>
<pb n="KR3a0059_WYG_022-76a"/>
　用否曰此乃求仁工夫此處正要着力若仁者則舉<lb/>
　而措之不待絜矩而自無不平矣○絜矩是我不欲<lb/>
　人之加諸我吾亦欲無加諸人否曰此是二人須把<lb/>
　三人看便見人莫不有在我之上者莫不有在我之<lb/>
　下者如親在我之上子孫在我之下我欲子孫孝於<lb/>
　我而我却不能孝於親我欲親慈於我我却不能慈<lb/>
　於子孫便是一畔長一畔短不是絜矩○斷斷者是<lb/>
　絜矩媢疾者是不絜矩唯仁人能好人能惡人是大<lb/>
<pb n="KR3a0059_WYG_022-76b"/>
　段能絜矩底見賢不能舉舉而不能先是稍能絜矩<lb/>
　而未盡好人所惡惡人所好是大不能絜矩○問未<lb/>
　有上好仁而下不好義如何上仁下便義曰這只是<lb/>
　一个在上便喚做仁在下便喚做義在父曰慈在子<lb/>
　曰孝○食禄之家又畜牛羊是去與民爭利便是不<lb/>
　絜矩○荀子莊子註云絜圍束也是將一物圍束以<lb/>
　為之則也某幼時見范文所言如此他甚自喜以為<lb/>
　先儒所未到○以上治國平天下傳<lb/>
<pb n="KR3a0059_WYG_022-77a"/>
　　　　右專言大學<lb/>
　按程子曰大學孔氏之遺書而初學入徳之門也於<lb/>
　今可見古人為學次第者獨頼此篇之存而論孟次<lb/>
　之學者必由是而學焉則庶乎其不差矣○朱子曰<lb/>
　大學是脩身治人底規模又曰大學總説了又逐段<lb/>
　更説許多道理聖賢怕有些子照管不到節節覺察<lb/>
　將去到這裏有恁地病到那裏有恁地病又曰大學<lb/>
　一書如行程相似自某處到某處幾里識得行程須<lb/>
<pb n="KR3a0059_WYG_022-77b"/>
　便行始得又曰此一个心須每日提撕令常惺覺頃<lb/>
　刻放寛便隨物流轉無復收拾如今大學一書豈是<lb/>
　㸔他言語正欲騐之於心如何如好好色如惡惡臭<lb/>
　試驗之吾心好善惡惡果能如此乎閒居為不善見<lb/>
　君子則掩其不善而著其善是果有此乎一有不至<lb/>
　則勇猛奮躍不已方有長進處今不知如此則書自<lb/>
　書我自我何益之有○大學一書有正經有解有或<lb/>
　問㸔來看去不用或問只看註解便了久之又只看<lb/>
<pb n="KR3a0059_WYG_022-78a"/>
　正經便了又久之自有一部大學在胸中而正經亦<lb/>
　不用矣然不用某許多工夫亦看某底不出不用聖<lb/>
　賢許多工夫亦看聖賢底不出○問敬之有異聞乎<lb/>
　曰得一日教看大學曰我平生精力盡在此書須先<lb/>
　通此方可讀他書又嘗曰横渠云如中庸文字直須<lb/>
　句句理㑹過使其言互相發今讀大學亦然某年十<lb/>
　七八時讀中庸大學每早起須誦十遍今大學且可<lb/>
　熟讀<lb/>
<pb n="KR3a0059_WYG_022-78b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西山讀書記卷二十二<lb/>
</p>
<p>
</p>
  </div>
</body>
</text>
</TEI>
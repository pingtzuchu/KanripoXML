<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西山讀書記卷三</head> <lb/>
    <p>
<pb n="KR3a0059_WYG_003-1a"/>
欽定四庫全書<lb/>
　西山讀書記卷三<lb/>
　　　　　　　　　　　　宋　眞德秀　撰<lb/>
　　　心<lb/>
書大禹謨帝曰人心惟危道心惟微惟精惟一允執厥<lb/>
中<lb/>
　此舜命禹之詞○朱子曰心之虛靈知覺一而已矣<lb/>
　而以為有人心道心之異者以其或生於形氣之私<lb/>
<pb n="KR3a0059_WYG_003-1b"/>
　或原於性命之正而所以為知覺者不同是以或危<lb/>
　殆而不安或微妙而難見爾然人莫不有是形故雖<lb/>
　上智不能無人心亦莫不有是性故雖下愚不能無<lb/>
　道心二者雜於方寸之間而不知所以治之則危者<lb/>
　愈危微者愈微而天理之公卒無以勝夫人欲之私<lb/>
　矣精則察夫二者之間而不雜也一則守其本心之<lb/>
　正而不離也從事於斯無少間斷必使道心常為一<lb/>
　身之主而人心每聽命焉則危者安微者著而動靜<lb/>
<pb n="KR3a0059_WYG_003-2a"/>
　云為自無過不及之差矣○堯舜以來未有議論時<lb/>
　先有此言聖人心法無以易此經中此意極多所謂<lb/>
　擇善而固執之擇善即惟精也固執即惟一也又如<lb/>
　博學審問慎思明辨皆惟精也篤行是惟一也中庸<lb/>
　明善惟精也誠身惟一也大學致知格物非惟精不<lb/>
　可能誠意則惟一學者只是學此理孟子以後失其<lb/>
　傳亦只是失此○問如此則人心純為不善矣乎曰<lb/>
　非也但謂之人心便有口鼻耳目之欲易為物誘所<lb/>
<pb n="KR3a0059_WYG_003-2b"/>
　以謂之惟危聖人亦未嘗無人心其好惡皆與人同<lb/>
　各當其則是所謂道心也○有道理底人心便是道<lb/>
　心○人受天地之中以生道心合下先得但有此形<lb/>
　氣道心便隔了一重所以釋氏嘗說父母未生前一<lb/>
　着便厭棄人心欲併去之殊不知道心卽在這裏○<lb/>
　人心是此心有知覺有嗜欲者感於物而動此豈能<lb/>
　無但為物誘而至於陷溺則為害耳故聖人以為人<lb/>
　心有知覺嗜欲無所主宰則流而㤀反不可據以為<lb/>
<pb n="KR3a0059_WYG_003-3a"/>
　安故曰危道心則是義理之心可以為人心主宰而<lb/>
　人心據之為準者也且以飲食言之凡饑渴而欲飲<lb/>
　食者人心也然必有義理存焉有可以食有不可以<lb/>
　食如子路食於孔悝之類與夫嗟來之食此皆不可<lb/>
　食者也又如父之慈其子子之孝其父常人亦能之<lb/>
　此道心之正也茍父一虐其子則子必狠然以悖其<lb/>
　父此人心之所以危也惟舜則不然雖其父欲殺之<lb/>
　而舜之孝未嘗替此道心也故當使人心每聽道心<lb/>
<pb n="KR3a0059_WYG_003-3b"/>
　之區處方可然此道心却雜出於人心之間微而難<lb/>
　見故必須精之一之而後中可執○謂之人心固未<lb/>
　以為悉皆邪惡謂之危亦未以為便致凶咎但既不<lb/>
　主於理而主於形則其流為邪惡以致凶咎亦不難<lb/>
　矣非若道心必善而無惡有安而無傾有準的而可<lb/>
　憑據也○人心是血氣和合做成先生以手指身嗜<lb/>
　慾之類皆從此出故危道心則本來禀受得仁義禮<lb/>
　智之心聖人以此二者對待而言政欲察之精而守<lb/>
<pb n="KR3a0059_WYG_003-4a"/>
　之一也察之精則兩箇界限分明專一守着道心不<lb/>
　令人欲得以干犯○欲生惡死人心也惟義所在道<lb/>
　心也道心是義理上發出來底人心是人身上發出<lb/>
　來底雖聖人不能無人心如饑食渴飲之類雖小人<lb/>
　亦時有道心如惻隠羞惡之類○一心只在道上少<lb/>
　間人心自降伏恰似都無人心一般○陸子靜云舜<lb/>
　若以人心為全不好則須使人去之今只說危者不<lb/>
　可據以為安爾言精者欲其精察而不為所雜也此<lb/>
<pb n="KR3a0059_WYG_003-4b"/>
　言亦是○道心惟微者此心難明有時發見些子有<lb/>
　時不見了惟聖人能辨之精守得徹頭徹尾學者則<lb/>
　須擇善而固執之大抵人心道心只是一箇不是兩<lb/>
　箇物觀下惟精惟一可見○人只有一箇心知覺從<lb/>
　道理上去便是道心知覺從聲色臭味上去便是人<lb/>
　心只爭得些子人心人欲也此語有病謂之危者未<lb/>
　便是不好只是危險欲墮未墮之間若以道心主之<lb/>
　則危者自安若縱其欲則墮入於惡而不止於危也<lb/>
<pb n="KR3a0059_WYG_003-5a"/>
　喜怒人心也然無故而喜無故而怒與喜至於過而<lb/>
　不能禁怒至於甚而不能制是皆為人心所使也須<lb/>
　是喜其所當喜怒其所當怒乃是道心○勉齋黄氏<lb/>
　荅李貫之問曰喜怒哀樂屬乎氣故曰人心感物而<lb/>
　動易陷於惡故曰危仁義禮智屬乎理故曰道心以<lb/>
　理而動無迹可見故曰微人心之中子細辨别孰為<lb/>
　道心擇之至精知之事也人心之中識得道心此心<lb/>
　之發純一不雜守之事也道卽中也存之於内故曰<lb/>
<pb n="KR3a0059_WYG_003-5b"/>
　道心形之於外故曰中道在内者一而不雜則在外<lb/>
　者信其能執而不變矣此是畫定圖說又曰所論發<lb/>
　不中節為人心者非也雖聖賢不能無人心但人心<lb/>
　之發悉合於理則為道心精者不以人心雜乎道心<lb/>
　亦未安精乃知之事謂子細辨别識其所謂道心也<lb/>
　惟一則守其道心欲其純一也圖内又以執中為道<lb/>
　心中乃道心之發於事無過不及之謂也大抵此章<lb/>
　之義所失有三其一不合以人心便為不善其二不<lb/>
<pb n="KR3a0059_WYG_003-6a"/>
　分别精一為知與守其三不應以執中為道心而不<lb/>
　知其為心之形於事貫之又書䝉教三失因再以章<lb/>
　句序考之乃知本自分明序文曰以其或生於形氣<lb/>
　之私或賦於性命之正此卽來諭屬乎氣為人心屬<lb/>
　乎理為道心之謂也序文又曰人莫不有是形故雖<lb/>
　上智不能無人心人莫不有是性故雖下愚不能無<lb/>
　道心二者雜於方寸之間而不知所以治之則危者<lb/>
　愈危微者愈微此言雖上智亦不免二者之雜但上<lb/>
<pb n="KR3a0059_WYG_003-6b"/>
　智知所以治之耳前日誤以二者雜於方寸之間一<lb/>
　句作不好㸔了便以人心為不善故謂發不中節為<lb/>
　人心又以踰其則為人心殊不察夫所謂屬乎氣者<lb/>
　蓋生而有之豈反得名於中與不中踰與不踰之後<lb/>
　哉序文又曰精則察夫二者之間而不雜也一則守<lb/>
　其本心之正而不離也察與守二字甚明其曰不雜<lb/>
　者亦謂分别二者毋令混雜耳某乃謂不以人心雜<lb/>
　乎道心則上面不見精擇意思下面先侵惟一界分<lb/>
<pb n="KR3a0059_WYG_003-7a"/>
　亦使向下惟一二字反成剩語矣序文又云危者安<lb/>
　微者著而動靜云為自無過不及之差矣此卽道心<lb/>
　之形於事者也序文明白如此而讀之不詳妄有云<lb/>
　云今得所示圖說䝉蔽釋然為幸多矣然尚有欲求<lb/>
　教者性本無惡反之而後為惡凡所謂不善者皆或<lb/>
　過或不及失其本然之故以此言之人之所得以生<lb/>
　者惟有一理更無他物今也一心之中旣有所謂道<lb/>
　心以理而動者又有所謂人心感物而動者不知此<lb/>
<pb n="KR3a0059_WYG_003-7b"/>
　所謂人心者自何時何處已與道心相對而出耶竊<lb/>
　謂極本窮源只是一理至於被命受生之後則理之<lb/>
　屬乎氣者為人心理之不雜乎氣者為道心如此推<lb/>
　之是否黄氏又答曰有此身便有此知覺便識得聲<lb/>
　色臭味喜怒哀樂此人心也於聲色臭味喜怒哀樂<lb/>
　識其所當然此道心也只是一箇知覺本來完具非<lb/>
　二物旋合湊而來也但一則屬乎氣而動一則根乎<lb/>
　性而發故有人心道心之分耳理之屬乎氣為人心<lb/>
<pb n="KR3a0059_WYG_003-8a"/>
　未安謂之人心則不主理而言也李公晦復以書問<lb/>
　曰夫所謂人心者人欲也程說私也朱說所謂道心<lb/>
　者天理也程說公也朱說耳目口鼻之欲人欲之私<lb/>
　也若喜怒哀樂則情也其所當然之則乃性也情則<lb/>
　道之用性則道之體也豈可指以為人慾之私乎故<lb/>
　中庸以未發為中發而中節為和無非以道言也而<lb/>
　斥之以為人心可乎必為此說則必無喜無怒無哀<lb/>
　無樂乃為道心也黄氏答曰來諭以喜怒哀樂為非<lb/>
<pb n="KR3a0059_WYG_003-8b"/>
　人心必欲專指飲食男女為人心此蓋認喜怒哀樂<lb/>
　過於善認人心過於惡是以其說卒不能合也人心<lb/>
　不可全謂之惡若全謂之惡則不但危而已喜怒哀<lb/>
　樂不可全謂之善若全謂之善則不應又有不中節<lb/>
　也伊川及朱先生人心之說語意自不同不可合而<lb/>
　為一伊川直作惡說朱先生只將作人所不能無說<lb/>
　語自不同今合而一之非也要之人心特發於形氣<lb/>
　之私聖愚賢不肖皆不能無不可便謂之人欲○愚<lb/>
<pb n="KR3a0059_WYG_003-9a"/>
　按朱子語録有曰程子云人心人欲故危殆道心天<lb/>
　理故精微惟精以致之惟一以守之如此方能執中<lb/>
　此言盡之而文集所載與學者書亦有取人心私欲<lb/>
　之說黄氏乃以為二先生之說不同者蓋中庸章句<lb/>
　序書大禹謨傳乃親筆著述而語録文集特一時問<lb/>
　答之辭故也又黄氏以喜怒哀樂為人心而公晦乃<lb/>
　辨其不然蓋嘗思之喜怒哀樂發於氣者也而其理<lb/>
　則根於性中庸所謂未發之中中節之和以理言者<lb/>
<pb n="KR3a0059_WYG_003-9b"/>
　也禮運之所謂七情左氏之所謂六志以氣言者也<lb/>
　以氣言則謂之人心以理言則謂之道心黄以氣言<lb/>
　李以理言是以不同若辨朱程之說不可合一則黄<lb/>
　氏乃不易之論也又勉齋别段謂七情皆人心既以人<lb/>
　心為未是人欲又以七情為人心何也蓋欲字單言<lb/>
　之則未發善惡七情皆未分善惡如欲善欲仁固皆<lb/>
　善也若耳目口鼻之欲亦只是形氣之私未可以惡<lb/>
　言若以天理人欲對言之則如陰陽晝夜之相反善<lb/>
<pb n="KR3a0059_WYG_003-10a"/>
　惡於是判然矣朱子形氣之私四字權衡輕重允適<lb/>
　其當非先儒所及也或謂私者公之反安得不為惡<lb/>
　此則未然蓋所謂形氣之私者如饑食渴飲之類皆<lb/>
　吾形體血氣所欲豈得不謂之私然皆人所不能無<lb/>
　者謂之私則可謂之惡則未也但以私滅公然後為<lb/>
　惡耳然黄氏以七情為人心蓋謂七者皆人心之發<lb/>
　耳學者不可便以情為心蓋心該動靜情則專指動<lb/>
　處其界限又不可不明也○江西學者有以朱子所<lb/>
<pb n="KR3a0059_WYG_003-10b"/>
　謂形氣之私為未安者曰私即是惡謂之上智不能<lb/>
　無可乎愚答之曰私者猶言我之所獨耳今人言私<lb/>
　親私恩之類是也其可謂之惡乎又問六經中㑹有<lb/>
　謂私非惡者否愚曰雨我公田遂及我私言私其豵<lb/>
　獻豜于公如此類以惡言之可乎其人乃服<lb/>
詩大明之七章曰殷商之旅其會如林矢于牧野維予<lb/>
侯興上帝臨女無貳爾心<lb/>
　吕氏曰紂以天子之威如林之衆來戰武王方自𦕈<lb/>
<pb n="KR3a0059_WYG_003-11a"/>
　然諸侯而起茍較强弱而計衆寡其心必疑貳矣然<lb/>
　當是時武王方一心以奉天討若上帝實臨之較計<lb/>
　之私豈得而容哉曰云云蓋為勉之之詞以形容武<lb/>
　王奉天討之心也<lb/>
又曰無貳無虞上帝臨女<lb/>
　此魯頌閟宫之辭亦述武王伐紂之事愚謂詩意雖<lb/>
　主伐紂而言然學者平居諷詠其辭凛然如上帝之<lb/>
　實臨其上則所以為閑邪存誠之助顧不大哉又見<lb/>
<pb n="KR3a0059_WYG_003-11b"/>
　義而無必為之勇或以利害得喪二其心者亦冝味<lb/>
　此言以自決也<lb/>
書周官恭儉惟德無載爾偽作德心逸日休作偽心勞<lb/>
日拙<lb/>
　此成王告百官之辭○東萊吕氏曰從事於實則心<lb/>
　廣體胖日以休泰從事於偽則雖殫其智慮左蔽右<lb/>
　隱人之視已如見肺肝日彰其拙矣天下之至逸而<lb/>
　無憂者莫如德天下之至勞而無益者莫如偽<lb/>
<pb n="KR3a0059_WYG_003-12a"/>
畢命兹殷庶士席寵惟舊怙侈滅義服美于人驕淫矜<lb/>
侉將由惡終雖收放心閑之惟艱<lb/>
資富能訓惟以永年惟徳惟義時乃大訓不由古訓于<lb/>
何其訓<lb/>
　此康王命畢公之詞○按放心二字始見於此蓋康<lb/>
　王欲畢公以德與義閑殷士之心而變其驕淫矜侉<lb/>
　之習也然則學者欲自閑其心舍德義何以哉德以<lb/>
　身言義以事言<lb/>
<pb n="KR3a0059_WYG_003-12b"/>
詩靈雨旣零命彼倌人星言夙駕說于桑田匪直也人<lb/>
秉心塞淵騋牝三千<lb/>
　此美衛文公之詩○程子曰須是塞淵然後騋牝三<lb/>
　千塞淵有義理○鄭氏曰塞充實也淵深也張氏曰<lb/>
　虛明如淵也朱子曰塞則多不明塞淵則實而明猶<lb/>
　曰誠明云爾○又燕燕之詩亦曰仲氏任只其心塞<lb/>
　淵仲氏謂戴媯也以婦人而能若是學者可不勉乎<lb/>
　然其道無他中有主故實私不能蔽故明不曰明而<lb/>
<pb n="KR3a0059_WYG_003-13a"/>
　曰淵尤當深味<lb/>
桑柔之三章曰君子實維秉心無競誰生厲階至今為<lb/>
梗<lb/>
　愚嘗聞四明樓氏曰君子之所以實維君子者以其<lb/>
　秉心無競而已蓋持心公平而無爭競之私則禍亂<lb/>
　之源塞一有競心則厲階生矣此牛李之禍所以相<lb/>
　尋而無窮也此說雖未必詩之本指然亦學者所當<lb/>
　深味而實體之也<lb/>
<pb n="KR3a0059_WYG_003-13b"/>
詩烝民之次章曰仲山甫之德柔嘉維則令儀令色小<lb/>
心翼翼<lb/>
　此尹吉甫美宣王能任仲山甫而作○鄭氏曰翼翼<lb/>
　恭敬也按詩稱文王與仲山甫皆以小心翼翼為言<lb/>
　玩其辭㫖可見聖賢氣象<lb/>
泮水之六章曰濟濟多士克廣德心桓桓于征狄彼東<lb/>
南烝烝皇皇不吳不揚不告于訩在泮獻功<lb/>
　孔氏曰謂心德寛洪無褊躁也李氏曰人心可謂廣<lb/>
<pb n="KR3a0059_WYG_003-14a"/>
　矣惟為血氣所使一毫髪之利則忿而爭其心於是<lb/>
　乎隘矣○愚按克廣德心一語學者所宜深體多士<lb/>
　謂虎臣東南斥淮夷狄當作剔謂剔治之也多士惟<lb/>
　能廣其德心故雖有剔治淮夷之功而能烝烝然厚<lb/>
　皇皇然美不讙譁不大聲不爭訟惟在泮獻功而已<lb/>
　士居功名之間茍不能然未有不為渾濬之爭者况<lb/>
　德度弗洪則於天下之事無一之可為又非但處功<lb/>
　名而已陳壽譏魏文帝謂其不能邁志存道克廣德<lb/>
<pb n="KR3a0059_WYG_003-14b"/>
　心然則為人君者尤所當知也<lb/>
子曰飽食終日無所用心難矣哉不有博奕者乎為之<lb/>
猶賢乎已<lb/>
　李氏曰聖人非教人博奕也所以甚言無所用心之<lb/>
　不可爾○南軒張氏曰飽食而無所用心則放越而<lb/>
　莫知其極凡惡之所由生也博奕雖不足道然方其<lb/>
　為之意專乎此比之放越而莫知其極者尤為愈焉<lb/>
　爾○愚按論語言心處甚少從心所欲不踰矩與回<lb/>
<pb n="KR3a0059_WYG_003-15a"/>
　心不違仁及此章而已前二章已别見<lb/>
大學所謂修身在正其心者身有所忿懥則不得其正<lb/>
有所恐懼則不得其正有所好樂則不得其正有所憂<lb/>
患則不得其正<lb/>
　程子曰身有之身當作心○朱子曰忿懥怒也蓋是<lb/>
　四者皆心之用而人所不能無者然一有之而不能<lb/>
　察則欲動情勝而其用之所行或不能不失其正矣<lb/>
心不在焉視而不見聽而不聞食而不知其味<lb/>
<pb n="KR3a0059_WYG_003-15b"/>
　心有不存則無以檢其身是以君子必察乎此而敬<lb/>
　以直之然後此心常存而身無不修也<lb/>
此謂修身在正其心<lb/>
　或問人之有心本以應物今乃以為有所喜怒憂懼<lb/>
　則不得其正然則必如槁木死灰乃為得其正也曰<lb/>
　人之一心湛然虛明如鑑之空如衡之平以為一身<lb/>
　之主者固其真體之本然而喜怒憂樂隨感而應妍<lb/>
　媸俯仰因物藏形者乃其用之所不能無者也故其<lb/>
<pb n="KR3a0059_WYG_003-16a"/>
　未感之時至虛至靜所謂鑑空衡平之體雖鬼神有<lb/>
　不得窺其際者固無得失之可名及其感物之際而<lb/>
　所應者又皆中節則其鑑空衡平之用流行不滯正<lb/>
　大光明是乃所以為天下之逹道亦何不正之有哉<lb/>
　惟其事物之來有所不察應之既或不能無失且又<lb/>
　不能不與俱往則其喜怒憂懼必有動乎中者而此<lb/>
　心之用始有不得其正者耳傳者之意非以心之應<lb/>
　物便為不得其正也惟是此心之靈既曰一身之主<lb/>
<pb n="KR3a0059_WYG_003-16b"/>
　茍得其正而無不在是則耳目鼻口四肢百骸莫不<lb/>
　有所聽命以共其事而其動靜語黙出入起居唯吾<lb/>
　所使而無不合於理如其不然則身在於此而心馳<lb/>
　於彼血肉之軀無所管攝其不為仰面貪看鳥回頭<lb/>
　錯應人者幾希矣孔子所謂操則存舍則亡孟子所<lb/>
　謂求其放心從其大體者蓋皆謂此學者可不深念<lb/>
　而屢省之哉○好樂恐懼忿懥憂患只要從無處發<lb/>
　出不可先有在心下○四者人不能無只是不要他<lb/>
<pb n="KR3a0059_WYG_003-17a"/>
　留而不去如所謂有所則是被他為主於内心反為<lb/>
　他動也○心不可有一物外面酧酢萬變只是隨分<lb/>
　限應去都不關自家心事纔係於物心便為其所動<lb/>
　其所以係於物者有三或事未來而自家先有箇期<lb/>
　待底心或事已過却長留胸中不能㤀或正應事時<lb/>
　意有偏重這都是為物所繫縛既為物所繫縳事到<lb/>
　面前應之便差如何會得其正聖人之心瑩然虛明<lb/>
　隨物隨應此心元不曽有這物事○又曰此心先有<lb/>
<pb n="KR3a0059_WYG_003-17b"/>
　忿懥時這下面便不得其正如鏡有人形在裏面第<lb/>
　二人來便照不得秤盤上加一錢則稱一錢物便成<lb/>
　兩錢重心若先有怒更有當怒事來便成兩分怒有<lb/>
　當喜事來便減了半分喜好樂憂患亦是如此<lb/>
孟子曰大人者不失其赤子之心者也<lb/>
　朱子曰大人之心通逹萬變赤子之心則純一無偽<lb/>
　而已然大人之所以為大人正以其不為物誘而有<lb/>
　以全其純一無偽之本然是以擴而充之無所不知<lb/>
<pb n="KR3a0059_WYG_003-18a"/>
　無所不能而極其大也○大人事事理㑹得只是無<lb/>
　許多巧偽曲折便是赤子之心赤子之心純一無偽<lb/>
　而大人之心亦純一無偽但赤子是無知覺底純一<lb/>
　無偽大人是有知覺底純一無偽○赤子之心不可盡<lb/>
　謂已發亦有未發處○按吕氏以赤子之心為未發<lb/>
　程子為已發而未逺乎道已見前卷中和注○南軒<lb/>
　曰赤子之心無聲色臭味之誘無智巧作為之私云云<lb/>
孟子曰富歲子弟多頼凶歲子弟多暴非天之降才爾<lb/>
<pb n="KR3a0059_WYG_003-18b"/>
殊也其所以陷溺其心者然也今夫麰麥播種而耰之<lb/>
其地同樹之時又同浡然而生至於日至之時皆熟矣<lb/>
雖有不同則地有肥磽雨露之養人事之不齊也故凡<lb/>
同類者舉相似也何獨至於人而疑之聖人與我同類<lb/>
者故龍子曰不知足而為屨我知其不為蕢也屨之相<lb/>
似天下之足同也口之於味有同耆也易牙先得我口<lb/>
之所耆者也如使口之於味也其性與人殊若犬馬之<lb/>
與我不同類也則天下何耆皆從易牙之於味也至於<lb/>
<pb n="KR3a0059_WYG_003-19a"/>
味天下期於易牙是天下之口相似也惟耳亦然至於<lb/>
聲天下期於師曠是天下之耳相似也惟目亦然至於<lb/>
子都天下莫不知其姣也不知子都之姣者無目者也<lb/>
故曰口之於味也有同耆焉耳之於聲也有同聽焉目<lb/>
之於色也有同美焉至於心獨無所同然乎心之所同<lb/>
然者何也謂理也義也聖人先得我心之所同然耳故<lb/>
理義之悅我心猶芻豢之悅我口<lb/>
　程子曰在物為理處物為義體用之謂也孟子言人<lb/>
<pb n="KR3a0059_WYG_003-19b"/>
　心無不悅理義者但聖人則先知先覺乎此耳非有<lb/>
　以異於人也又曰理義之悅我心猶芻豢之悅我口<lb/>
　此語親切有味須實體察得理義之悅心真猶芻豢<lb/>
　之悅口始得○集義吕氏曰我心同然即天理天德<lb/>
　孟子言同然者恐人有私意蔽之茍無私意我心即<lb/>
　天心○謝氏曰嘗問伊川先生養心莫善於寡慾此<lb/>
　一句如何先生曰此一句淺不如理義之悅心猶芻<lb/>
　豢之悅口最親切有滋味云云見前○朱子曰理只<lb/>
<pb n="KR3a0059_WYG_003-20a"/>
　是事物當然底道理義是事之合宜處<lb/>
孟子曰牛山之木嘗美矣以其郊於大國也斧斤伐之<lb/>
可以為美乎是其日夜之所息雨露之所潤非無萌蘖<lb/>
之生焉牛羊又從而牧之是以若彼濯濯也人見其濯<lb/>
濯也而以為未嘗有材焉此豈山之性也哉<lb/>
　朱子曰牛山齊之東南山也邑外謂之郊言牛山之<lb/>
　木前此固嘗美矣今為大國之郊伐之者衆故失其<lb/>
　美耳息生長也日夜之所息謂氣化流行未嘗間斷<lb/>
<pb n="KR3a0059_WYG_003-20b"/>
　故日夜之間凡物皆有所生長也萌芽也蘖芽之旁<lb/>
　出者也濯濯光潔之貌材材木也言山木雖伐猶有<lb/>
　萌蘖而牛羊又從而害之是以至於光潔而無草木<lb/>
　也<lb/>
雖存乎人者豈無仁義之心哉其所以放其良心者亦<lb/>
猶斧斤之於木也旦旦而伐之可以為美乎其日夜之<lb/>
所息平旦之氣其好惡與人相近也者幾希則其旦晝<lb/>
之所為又梏亡之矣梏之反覆則其夜氣不足以存夜<lb/>
<pb n="KR3a0059_WYG_003-21a"/>
氣不足以存則其違禽獸不逺矣人見其禽獸也而以<lb/>
為未嘗有才焉者是豈人之情也哉<lb/>
　良心者本然之善心卽所謂仁義之心也平旦之氣<lb/>
　謂未與物接之時清明之氣也好惡與人相近言得<lb/>
　人心之所同也梏械也反覆展轉也言人之良心雖<lb/>
　已放失然其日夜之間亦必有所生長故平旦未與<lb/>
　物接其氣清明之際良心必猶有發見者但其發見<lb/>
　至微而旦晝所為之不善又已隨而梏亡之如山木<lb/>
<pb n="KR3a0059_WYG_003-21b"/>
　旣伐猶有萌蘖而牛羊又牧之也晝之所為旣有以<lb/>
　害其夜之所息夜之所息又不能勝其晝之所為是<lb/>
　以展轉相害至於夜氣之生日以寖薄而不足以存<lb/>
　其仁義之良心則平旦之氣亦不能清而所好惡遂<lb/>
　與人逺矣<lb/>
故茍得其養無物不長茍失其養無物不消<lb/>
　山木人心其理一也<lb/>
孔子曰操則存舍則亡出入無時莫知其鄉惟心之謂<lb/>
<pb n="KR3a0059_WYG_003-22a"/>
與<lb/>
　孔子言心操之則在此捨之則失去其出入無定時<lb/>
　亦無定處如此孟子引之以明心之神明不測得失<lb/>
　之易而保守之難不可頃刻失其養學者當無時而<lb/>
　不用其力使神清氣定常如平旦之時則此心常存<lb/>
　無適而非仁義也程子曰心豈有出入亦以操舍而<lb/>
　言耳操之之道敬以直内而已○聞之師曰人理義<lb/>
　之心未嘗無唯持守之卽在爾若於旦晝之間不至<lb/>
<pb n="KR3a0059_WYG_003-22b"/>
　梏亡則夜氣愈清夜氣清則平旦未與物接之時湛<lb/>
　然虛明氣象自可見矣孟子發此夜氣之說於學者<lb/>
　極有力宜熟玩而深省也○問旦晝不梏亡則是養<lb/>
　得這夜氣清明曰不是靠氣為主蓋要此氣養仁義<lb/>
　之心如水之養魚水多則魚鮮水涸則魚病養得這<lb/>
　氣盛則仁義之心亦完氣少則仁義之心亦微矣○<lb/>
　孟子此段首尾正為良心設人多將夜氣便做良心<lb/>
　說非也蓋言夜氣至清足以存得此良心耳平旦之<lb/>
<pb n="KR3a0059_WYG_003-23a"/>
　氣亦清亦以存吾良心故其好惡之公猶與人相近<lb/>
　但此心存得不多時至旦晝所為則梏亡之矣所謂<lb/>
　梏者人多謂梏亡其夜氣亦非也謂旦晝之為能梏<lb/>
　亡其良心耳○問平旦之氣先生曰氣清則能存固<lb/>
　有之良心如旦晝之所為有以汨亂其氣則良心為<lb/>
　之不存矣然暮夜止息稍不紛擾則良心又復生長<lb/>
　譬如一井水終日攪動便渾了至夜稍歇則便有清<lb/>
　水出所謂夜氣不足以存者便是攪動得太甚則雖<lb/>
<pb n="KR3a0059_WYG_003-23b"/>
　有止息時亦不能清矣○氣與理本相依旦晝所為<lb/>
　不害於理則夜氣之所養益厚夜之所息既有助於<lb/>
　理則旦晝之所為益無不當矣日間梏亡者寡則夜<lb/>
　氣自然清明虛靜至平旦亦然旦晝應事接物亦莫<lb/>
　不然○梏如被他禁械在那裏更不容他動○心一<lb/>
　放時便是斧斤之戕牛羊之牧一收歛在此便是日<lb/>
　夜之息雨露之潤○問夜氣曰前輩皆無明說某因<lb/>
　將孟子反覆熟讀方看得出後看程子却說夜氣之<lb/>
<pb n="KR3a0059_WYG_003-24a"/>
　所存者良知良能也與臆見合以此知觀書不可茍<lb/>
　熟讀深思道理自見○惟其神明不測所以有出入<lb/>
　惟其能出入所以神明不測○范純夫之女謂心豈<lb/>
　有出入程先生聞之曰此女雖不識孟子却能識心<lb/>
　是否曰此一段說正要人看孟子舉孔子之言曰出<lb/>
　入無時莫知其鄉此别有說伊川言純夫女却能識<lb/>
　心心却易識只是不識孟子之意問操則存曰心不<lb/>
　是死物須把做活看不爾則是釋氏入定坐禪操存<lb/>
<pb n="KR3a0059_WYG_003-24b"/>
　者只是於應事接物之時事事中理便是存若處事<lb/>
　不當便是心不在只是兀然守在這裏忽有事至吾<lb/>
　前操底便散了却是舍則亡也問未應接時如何曰<lb/>
　只是戒慎恐懼而已又曰只要提他醒便是操○求<lb/>
　於操存皆兼動靜而言非塊然黙守之謂○存亡出<lb/>
　入一章乃是正說心之體用其妙不測如此非獨能<lb/>
　安靜純一亦能周流變化學者須是着力照管豈專<lb/>
　為其已放者而言耶今專指其安靜純一者為良心<lb/>
<pb n="KR3a0059_WYG_003-25a"/>
　則於其體用有不周矣○又曰自寂然不動以至感<lb/>
　而遂通天下之故無非此心之妙○南軒曰日夜之<lb/>
　所息者蓋人雖終日汨汨於物欲然亦有休息之時<lb/>
　也程子曰息有二義訓休息亦訓生息息所以生也<lb/>
　云云非有出入因操舍而言也操則在此舍則不存<lb/>
　焉矣以其在此則謂之入可也以其不存焉則謂之<lb/>
　出可也○又曰涪人譙定從伊川學以其所見作牧<lb/>
　牛圖如非禮勿視則牛眼白非禮勿聽則耳白非禮<lb/>
<pb n="KR3a0059_WYG_003-25b"/>
　勿言則口白非禮勿動然後身白藉溪得其圖以寄<lb/>
　猶子太原張之書室一日母翁夫人見之指心曰只<lb/>
　這裏轉了後那得許多事○按此可與范太史女論<lb/>
　心一段參觀故附此<lb/>
孟子曰仁人心也義人路也<lb/>
　仁者心之德程子所謂心如榖種仁則其生之性是<lb/>
　也然但謂之仁則人不知其切於已故反而名之曰<lb/>
　人心則可以見其為此身酧酢萬變之主而不可須臾<lb/>
<pb n="KR3a0059_WYG_003-26a"/>
　失矣義者行事之宜謂之人路則可以見其為出入<lb/>
　往來必由之道而不可須臾舍矣<lb/>
舍其路而弗由放其心而不知求哀哉<lb/>
　哀哉二字最宜詳味令人惕然有深省處<lb/>
人有雞犬放則知求之有放心而不知求<lb/>
　程子曰心至重雞犬至輕雞犬放則知求之心放而<lb/>
　不知求豈愛其至輕而㤀其至重哉弗思而已矣朱<lb/>
　子曰上兼言仁義而此下專論求放心者能求放心<lb/>
<pb n="KR3a0059_WYG_003-26b"/>
　則不違於仁而義在其中矣<lb/>
學問之道無他求其放心而已矣<lb/>
　學問之道固非一端然其道則在於求其放心而已<lb/>
　蓋能如是則志氣清明義理昭著而可以上逹不然<lb/>
　則昬昧放逸雖曰從事於學而終不能有所發明矣<lb/>
　程子曰聖賢千言萬語只是欲人將已放之心約之<lb/>
　使反復入身來自能尋向上去下學而上逹也此乃<lb/>
　孟子開示要切之言程子又發明之曲盡其指學者<lb/>
<pb n="KR3a0059_WYG_003-27a"/>
　宜服膺而勿失也○又曰放心謂心本善而流於不<lb/>
　善是放也○問孟子說求放心從仁人心也說來莫<lb/>
　是收此心便是仁朱子曰也只是存得此心可以存<lb/>
　此仁若只收此心更無動用生意又濟得甚麽所以<lb/>
　程先生曰自能尋向上去這是已得此心方可做去<lb/>
　不是塊然守得這心便了又問放心還當將放了心<lb/>
　重新收來還只存此心便是不放曰不是將已縱出<lb/>
　底收將轉來如七日來復非是已往之陽重來復生<lb/>
<pb n="KR3a0059_WYG_003-27b"/>
　舊底已去這裏自然生出來○學問之道無他求其<lb/>
　放心而已不是學問之道只有求放心一事乃是學<lb/>
　問之道皆是求放心如聖賢一言一語都是此理○<lb/>
　程先生說得如此自家自看不出問賀孫曉得否賀<lb/>
　孫曰如程先生說吾作字甚敬只此便是學這也可<lb/>
　以收放心非是要字好先生曰然如洒掃應對博學<lb/>
　審問慎思明辨皆所以求放心○孟子以放心比雞<lb/>
　犬可謂善喻然雞犬猶有放失求不得若心則求着<lb/>
<pb n="KR3a0059_WYG_003-28a"/>
　便在○或者錯看明道之語謂是收拾放心遂如釋<lb/>
　氏守个空寂不知其意謂收心只有得善端漸能充<lb/>
　廣非如釋氏徒守空寂而已○此心常在私欲自無着<lb/>
　處○知得心放此心便在這裏○求放心非以一心<lb/>
　求一心只求底便是已收之心操則存非以一心操<lb/>
　一心只操底便是已存之心○知求則心在矣○所<lb/>
　謂存所謂收只是喚醒而已○覺處卽心何更求為<lb/>
　此用力甚不多但要常知提醒惺惺自然光明○出<lb/>
<pb n="KR3a0059_WYG_003-28b"/>
　入無時莫知其鄉存養主一使之不走作乃善○求<lb/>
　放心乃為學根本田地既能如此向上更做窮理工<lb/>
　夫方見所存之心所具之理不是兩事隨應自然中<lb/>
　節方是儒者事業不然却與釋子坐禪攝念無異<lb/>
孟子曰今有無名之指屈而不信非疾痛害事也如有<lb/>
能信之者則不逺秦楚之路為指之不若人也指不若<lb/>
人則知惡之心不若人則不知惡此之謂不知類也<lb/>
　明道程先生曰人於外物奉身者事事要好只有自<lb/>
<pb n="KR3a0059_WYG_003-29a"/>
　家一箇身與心却不要好茍得外物好時却不知道<lb/>
　自家身與心已先不好了也<lb/>
孟子曰人之於身也兼所愛兼所愛則兼所養也無尺<lb/>
寸之膚不愛焉則無尺寸之膚不養也所以考其善不<lb/>
善者豈有他哉於已取之而已矣體有貴賤有小大無<lb/>
以小害大無以賤害貴養其小者為小人養其大者為<lb/>
大人<lb/>
　朱子曰賤而小者口體也貴而大者心志也<lb/>
<pb n="KR3a0059_WYG_003-29b"/>
今有場師舍其梧檟養其樲棘則為賤場師焉養其一<lb/>
指而失其肩背而不知也則為狼疾人也飲食之人則<lb/>
人賤之矣為其養小以失大也飲食之人無有失也則<lb/>
口腹豈適為尺寸之膚哉<lb/>
　南軒曰饑渴飲食是亦理也人所為賤之者以其徒<lb/>
　知口腹之養而失其大者耳如使飲食之人而無有<lb/>
　失也者則口腹豈但為養其尺寸之膚固亦理義之<lb/>
　所存也不立其大者則役於血氣而為人欲先立乎<lb/>
<pb n="KR3a0059_WYG_003-30a"/>
　其大者則本諸身心而為至理人欲流則口腹之須<lb/>
　何有窮極此人之所以逺道而不知也天理明則一<lb/>
　飲一食之微亦莫不有則焉此人之所以同歸聖人<lb/>
　而通乎天地也<lb/>
公都子問曰均是人也或為大人或為小人何也孟子<lb/>
曰從其大體為大人從其小體為小人曰均是人也或<lb/>
從其大體或從其小體何也曰耳目之官不思而蔽於<lb/>
物物交物則引之而已矣心之官則思思則得之不思<lb/>
<pb n="KR3a0059_WYG_003-30b"/>
則不得也此天之所以與我者先立乎其大者則其小<lb/>
者不能奪也此為大人而已矣<lb/>
　朱子曰官之為言司也耳司聽目司視各有所職而<lb/>
　不能思是以蔽於外物旣不能思而蔽於外物則亦<lb/>
　一物而已又以此物交於外物其引之而去不難矣<lb/>
　心則能思而以思為職凡事物之來心得其職則得<lb/>
　其理而物不能蔽失其職則不得其理而物來蔽之<lb/>
　此三者皆天之所以與我者而心為大若能有以立<lb/>
<pb n="KR3a0059_WYG_003-31a"/>
　之則事無不思而耳目之欲不能奪之矣此所以為<lb/>
　大人也○范浚心箴曰茫茫堪輿俯仰無垠人於其<lb/>
　間𦕈然有身是身之微太倉稊米參為三才曰惟心<lb/>
　耳徃古來今孰無此心心為形役乃獸乃禽惟口耳<lb/>
　目手足動靜投閒抵隙為厥心病一心之微衆欲攻<lb/>
　之其與存者嗚呼幾希君子存誠克念克敬天君㤗<lb/>
　然百體從令○朱子曰孟子說先立乎其大者此語<lb/>
　最有力且看他下一箇立字昔有人問譙先生為學<lb/>
<pb n="KR3a0059_WYG_003-31b"/>
　之道譙曰某只是先丘乎其大者它之學亦自有要<lb/>
　卓然竪起自心便是立所謂敬以直内也○先立其<lb/>
　大者則小者不能奪今㤀前失後心不主宰被物引<lb/>
　將去致得膠擾所以窮它理不得○南軒解此章全<lb/>
　不提掇立字而曰以思為主心不立而徒思吾未見<lb/>
　其可也今按南軒曰先立云云言心為之主則耳目<lb/>
　不能以移有以宰之故也故君子之動以理小人之<lb/>
　動以物動以理者心得其宰而動以物者心放而欲<lb/>
<pb n="KR3a0059_WYG_003-32a"/>
　流其何有極也然所謂思者非泛然無統也泛而無<lb/>
　統則思之亂也不得謂心之官矣事事物物皆有所<lb/>
　以然其所以然者天之理也思其所以然而循天理<lb/>
　之所無事則雖日與事物接而心體無乎不在斯則<lb/>
　為大人矣南軒所重在思字故朱子云云<lb/>
孟子曰饑者甘食渴者甘飲是未得飲食之正也饑渴<lb/>
害之也豈惟口腹有饑渴之害人心亦皆有害<lb/>
　朱子曰口腹為饑渴所害故於飲食不暇擇而失其<lb/>
<pb n="KR3a0059_WYG_003-32b"/>
　正味人心為貧賤所害故於富貴不暇擇而失其正<lb/>
　理○人心亦皆有害趙氏謂人心為利欲所害此說<lb/>
　甚長愚謂饑渴害其知味之性則飲食雖不甘亦以<lb/>
　為甘利欲害其仁義之性則所為雖不可亦以為可<lb/>
人能無以饑渴之害為心害則不及人不為憂矣<lb/>
　人能不以貧賤之故動其心則過人逺矣○南軒曰<lb/>
　人心虛明知覺萬理森然其好惡是非本何適而非<lb/>
　正惟夫動於私欲則有所忿懥有所恐懼有所好樂<lb/>
<pb n="KR3a0059_WYG_003-33a"/>
　有所憂患而其正理始昧矣人能正其心不使外物<lb/>
　害之如饑渴之害於口腹則無適而非天理之所存<lb/>
　矣<lb/>
孟子謂高子曰山徑之蹊閒介然用之而成路為閒不<lb/>
用則茅塞之矣今茅塞子之心矣<lb/>
　朱子曰徑小路也蹊人行處也介然倐然之頃也用<lb/>
　由也路大路也為閒少頃也茅塞茅草生而塞之也<lb/>
　言理義之心不可少有間斷也○南軒曰此言學者<lb/>
<pb n="KR3a0059_WYG_003-33b"/>
　初聞善道其心無不欣慕而開明猶山徑之有蹊間<lb/>
　也由是而體認充廣朝夕於斯則德進而業廣矣猶<lb/>
　用之而成路也茍惟若有若亡而不用其力則内為<lb/>
　氣習所蔽外為物欲所誘向之開明者幾何不復窒<lb/>
　塞邪然則山徑之蹊閒在夫用與不用士之於學亦<lb/>
　係於思與不思而已思則通不思則塞矣<lb/>
荀子曰君子大心則天而道小心則畏義而節小人則<lb/>
不然大心則慢而暴小心則淫而傾<lb/>
<pb n="KR3a0059_WYG_003-34a"/>
　朱子曰君子心大則是天心心小則如文王之翼翼小<lb/>
　人心大則放肆心小則偏隘私吝<lb/>
耳目鼻口能各有接而不相能也夫是之謂天官心居<lb/>
中虛以治五官夫是之謂天君聖人清其天君正其天<lb/>
官心卧則夣偷則自行使之則謀<lb/>
　朱子曰佛家有所謂流注想最害事所以為山禪師<lb/>
　云參禪幾年至今不能斷得流注想此卽荀子偷則<lb/>
　自行之心也愚按偷則自行謂我無以主宰而聽命<lb/>
<pb n="KR3a0059_WYG_003-34b"/>
　於動也使之則謀謂我有以主宰而惟我所以云云<lb/>
虛壹而靜謂之清明<lb/>
　本文清明之上有大字○愚按虛謂無物欲之礙壹<lb/>
　謂無思慮之雜如是而又靜以養之是之謂清明非<lb/>
　於三者之外又有清明也<lb/>
心者形之君也而神明之主也出令而無所受令<lb/>
　楊氏曰心出令以役百體不為百體所使也<lb/>
心枝則無知傾則不精貳則疑惑<lb/>
<pb n="KR3a0059_WYG_003-35a"/>
　枝散也傾邪也心一則見理明故散則無知心正則<lb/>
　見理的故傾則不精貳則散之東又之西故疑惑枝<lb/>
　與貳相近枝又甚於貳也<lb/>
道經曰人心之危道心之微危微之幾惟明君子而後<lb/>
能知之故人心譬如槃水正錯而勿動則湛濁在下而<lb/>
清明在上則足以見須眉而察理矣<lb/>
　湛澄也濁謂沉泥滓也理謂肌膚之文理也<lb/>
微風過之湛濁動於下清明亂於上則不可以得大形<lb/>
<pb n="KR3a0059_WYG_003-35b"/>
之正也心亦如是矣故導之以理養之以清物莫之傾<lb/>
則足以定是非決嫌疑矣小物引之則其正外易其心<lb/>
内傾則不足以決庻理也<lb/>
　言此者以喻心不一於道異端所蔽則惑矣○愚按<lb/>
　荀子論心前數章皆可取若此章則可疑蓋心之虛<lb/>
　靈知覺者萬理具焉初豈有一毫之汙濁哉自夫汨<lb/>
　於物欲而後有汙濁耳學者必盡去物欲之害則本<lb/>
　然之清明自全今曰湛濁在下而清明在上是物懲<lb/>
<pb n="KR3a0059_WYG_003-36a"/>
　之害初未嘗去但伏而未作耳其可恃以為安邪水<lb/>
　不能不遇風長川巨浸泓澄無底雖大風不能使之<lb/>
　濁心不能不應物欲盡理明表裏瑩徹雖酧酢萬變<lb/>
　不能使之昏無風則清有風則濁者塵滓之伏於下<lb/>
　也靜之則明動之則昏者利欲之藏於中也<lb/>
心也者道之工宰也<lb/>
　工能成物宰能生物心之於道一然也<lb/>
揚子或問神曰心請問之濳天而天濳地而地天地神<lb/>
<pb n="KR3a0059_WYG_003-36b"/>
明而不可測者也心之濳也猶將測之况於人乎况於<lb/>
事倫乎敢問濳心於聖曰昔者仲尼濳心於文王矣逹<lb/>
之顔淵亦濳心於仲尼矣未逹一間耳天神天明照知<lb/>
四方天精天粹萬物作類人心其神矣乎<lb/>
　此下云操則存舍則亡能常操而存者其惟聖人乎<lb/>
　龜山楊氏曰聖人不待操而自存今刪去○按揚子<lb/>
　黙而好深湛之思故其言如此濳之一字最冝深味<lb/>
　天惟神明故照知四方惟精粹故萬物作類人心之<lb/>
<pb n="KR3a0059_WYG_003-37a"/>
　神明精粹本亦如此惟不能濳故神明者昏而精粹<lb/>
　者雜不能燭理而應物也<lb/>
漢趙氏曰天之執持綱維以正二十八宿者北辰也<lb/>
北辰居其所而衆星共之心者人之北辰也<lb/>
　北辰北極天之樞也○朱子感興詩微月墜西嶺爛<lb/>
　然衆星光明河斜未落斗柄低復昂感此南北極樞<lb/>
　軸遙相當太乙有常居仰瞻獨煌煌中天照四國三辰<lb/>
　環侍旁人心要如此寂感無邉方○愚按北辰常不<lb/>
<pb n="KR3a0059_WYG_003-37b"/>
　移故能為列宿之宗人心常不動故能應萬物之變<lb/>
　不動非無所運用之謂也順理而應不随物而遷雖<lb/>
　動猶靜也<lb/>
程子曰心一也有指體而言者寂然不動是也有指用<lb/>
而言者感而遂通天下之故是也惟觀其所見何如耳<lb/>
　朱子曰寂然不動是性感而遂通是情横渠所謂心<lb/>
　包性情者也此說最為穏當<lb/>
又曰中有主則實實則外患不能入自然無事<lb/>
<pb n="KR3a0059_WYG_003-38a"/>
　吕與叔患思慮多不能驅除程子曰此正如破屋中<lb/>
　禦冦東面一人來未逐得西面又一人至矣左右前<lb/>
　後驅逐不暇蓋其四面空踈盜固易入無縁作得主<lb/>
　定又如虛器入水水自然入若以一器實之以水火<lb/>
　何能入來蓋云云<lb/>
又曰有主則虛虛則邪不能入無主則實實謂物來奪<lb/>
之大凡人心不可二用用於一事則它事不能入者事<lb/>
為之主也事為之主尚無思慮紛擾之患若主於敬又<lb/>
<pb n="KR3a0059_WYG_003-38b"/>
焉有此患乎<lb/>
　其全文云學者先務固在心志然有謂欲屏去聞見<lb/>
　知思則是絶聖棄智有欲屏去思慮患其紛擾則須<lb/>
　坐禪入定如明鑑在此萬物畢照是鑑之常難為使<lb/>
　之不照人心不能不交感萬物難為使之不思慮若<lb/>
　是免此惟是心有主如何為主敬而已矣云云○問<lb/>
　伊川先生言有主則實又曰有主則虛於此二者如<lb/>
　何分别朱子曰這箇只是有主於中外邪不能入自<lb/>
<pb n="KR3a0059_WYG_003-39a"/>
　其有主於中言之則謂之實自其外邪不入言之則<lb/>
　謂之虛又曰若無主於中則目之欲從這裏入耳之<lb/>
　欲也從這裏入凡有所欲皆入這裏便滿了如何得<lb/>
　虛因舉林用中作主一銘曰有主則虛神守其都無<lb/>
　主則實鬼闞其室<lb/>
又曰有人胸中常若有二人焉欲為善如有惡以為之<lb/>
間欲為不善又若有羞惡之心者本無二人此正交戰<lb/>
之驗也持其志使氣不能亂此大可驗<lb/>
<pb n="KR3a0059_WYG_003-39b"/>
　其全文曰人心作主不定正如一箇翻車流轉動搖<lb/>
　無須臾停所感萬端若不做一箇主怎生奈何張天<lb/>
　祺嘗言自得數年上着牀便不得思量纔不思量後<lb/>
　須强把他這心來制縛亦須寄寓一形象皆非自然<lb/>
　君實自謂吾得術矣只管念箇中字又為中所繫縳<lb/>
　且中字亦何形象云云要之聖賢必不患心疾○又<lb/>
　曰學者患心慮紛亂不能寧此則天下公病學者只<lb/>
　要立箇心<lb/>
<pb n="KR3a0059_WYG_003-40a"/>
又曰司馬子微作坐忘論是所謂坐馳也<lb/>
　朱子曰他只是要得虛靜都無事但只管要得㤀便<lb/>
　不㤀是馳也○按坐㤀論有云不着一物自入虛無<lb/>
　又曰心法猶眼纎毫入眼眼則不安小事關心心必<lb/>
　動亂旣有動病難入定門修道之要急在除病病若<lb/>
　不除終難得定又曰此心從來未慣獨立怎無所托<lb/>
　難以自安縱得暫安還復散亂隨起隨制務令不動<lb/>
　乆乆調熟自得安閒無問晝夜行住坐卧及應事之<lb/>
<pb n="KR3a0059_WYG_003-40b"/>
　時常須作意安之若心得定則須安養莫令觸惱少<lb/>
　得定力卽堪自樂漸漸馴狎惟益自逺又曰外事都<lb/>
　絶無以干心然後端坐内觀正覺覺一念起卽須滅<lb/>
　除隨起隨滅務令安靜晝夜勤行須臾不替不依一<lb/>
　物而心常住煩惱念想隨覺則除有所見聞如不見<lb/>
　聞卽是非善惡不入於心心不受外名曰虛心心不<lb/>
　逐外名曰安心心安而虛道自來居又曰有事無事<lb/>
　常若無心處靜處喧其志惟一若心不動又須放任<lb/>
<pb n="KR3a0059_WYG_003-41a"/>
　寛急得中常自調息制而無著放而不逸處喧無動<lb/>
　處事無惱者此真宅也又曰以無事為真宅以有事<lb/>
　為應迹若水與鏡遇物見形子微之論如此蓋其說<lb/>
　欲盡絶外事不使關心是乃所以為多事也此程子<lb/>
　所以有譏焉若所謂有事無事常若無心以無事為<lb/>
　真宅有事為應迹等語則亦在所可取也<lb/>
又曰人主心不定視心如冦賊不可制不是事累心乃<lb/>
是心累事<lb/>
<pb n="KR3a0059_WYG_003-41b"/>
　愚謂一事有一事之理人能安定其心順其理以應<lb/>
　之則事既得所心亦不勞若擾擾焉以私心處之則<lb/>
　事必不得其當而其心亦無須臾之寧人徒知事之<lb/>
　累心不知乃心之累事也<lb/>
又曰人多思慮不能自寧只是作心主不定惟是止於<lb/>
事為人君止於仁之類如舜之誅四凶四凶已作惡舜<lb/>
從而誅之舜何與焉人不止於事只是攪他事不能使<lb/>
物各付物物各付物則是役物為物所役則是役於物<lb/>
<pb n="KR3a0059_WYG_003-42a"/>
有物必有則須是止於事<lb/>
　程子又嘗言人有四病四病皆不由自家只是心須<lb/>
　教由自家此卽做心主之謂也<lb/>
又曰心要在腔子裏<lb/>
　問云云若慮事應物時心當如何朱子曰思慮應接<lb/>
　亦不可廢但身在此心須在此○問心如何得在腔<lb/>
　子裏曰敬便在腔子裏<lb/>
又曰心不可有一事<lb/>
<pb n="KR3a0059_WYG_003-42b"/>
　明道在澶州日修橋少一長梁曽博求之民間後因<lb/>
　出入見林木之佳者必起計度之心因語以戒學者<lb/>
　云云○問凡事須思而後通安可謂心不可有一事<lb/>
　朱子曰事如何不思但事過則不畱於心可也<lb/>
又曰人心常要活則周流無窮而不滯於一隅<lb/>
　朱子曰活者不死之謂<lb/>
又曰人於夢寐亦可以卜自家所學之淺深如夢寐顛<lb/>
倒卽是心志不定操存不固<lb/>
<pb n="KR3a0059_WYG_003-43a"/>
　問人心所繫著之事夜夢見之莫不害否程子曰雖<lb/>
　是善事心亦是動凡事有眹兆入夢者亦無害捨此<lb/>
　皆是妄動人心便要定使他思時方思乃是今人都<lb/>
　由心曰心誰使之曰以心使心則可人心自由便放<lb/>
　去也○問以心使心之說上心字卽是道心專以理<lb/>
　義言下心字卽是人心以形氣言以心使心是道心<lb/>
　為主而人心聽命否朱子曰亦是如此然觀程先生<lb/>
　之意只是說自作主宰耳○愚按周禮占夢有六夢<lb/>
<pb n="KR3a0059_WYG_003-43b"/>
　一曰正夢謂無所感動平安自夢也二曰噩夢謂驚<lb/>
　愕而夢也三曰思夢謂覺時所思念而夢也四曰寤<lb/>
　夢謂覺時所道而夢也五曰喜夢謂喜悅而夢也六<lb/>
　曰懼夢謂恐懼而夢也程子所謂眹兆入夢者正夢<lb/>
　也問者謂心所繫著而夢者思夢也正夢則無不正<lb/>
　思夢則有正有邪若高宗之夢說孔子之夢周公皆<lb/>
　思夢也所思者正故其夢亦正趙武靈王之夢吳娃<lb/>
　漢武帝之夢木人梁武帝之夢諸侯朝覲亦思夢也<lb/>
<pb n="KR3a0059_WYG_003-44a"/>
　所思者邪故其夢亦邪致堂胡氏曰心宫萬物之至<lb/>
　靈非但藏往亦能知來凡天地古今之所有無一外<lb/>
　乎此者無明晦古今逺近通塞之間此人之所以有<lb/>
　夢夢之所以多變也然聖人誠存則其夢治若夫思<lb/>
　慮紛擾神情不定則所夢雜亂或正或邪亦與旦晝<lb/>
　之所為等耳善學者旣謹其言動而又必騐諸夢寐<lb/>
　之間也○問人心之靈如日間未應接之前固是寂<lb/>
　然未發若夜間有夢之時亦是此心已動猶晝之有<lb/>
<pb n="KR3a0059_WYG_003-44b"/>
　思如其不夢未覺正當大寐之時亦可謂寂然未發<lb/>
　否朱子曰寤寐者心之動靜也有思無思者又動中<lb/>
　之動靜也有夢無夢者又靜中之動静也但寤陽而<lb/>
　寐隂寤清而寐濁寤有主而寐無主故寂然感通之<lb/>
　妙必於寤而言之○上二條皆言夢寐之理故附於此<lb/>
有人言無心程子曰謂無私心則可謂之無心則不可<lb/>
也<lb/>
　龜山楊氏曰六經不言無心而佛氏言之心不可無<lb/>
<pb n="KR3a0059_WYG_003-45a"/>
　不言修性而揚雄言之性不待修<lb/>
獵自謂無此好周茂叔曰何言之易也但此心潜隠未<lb/>
發一日萌動復如初矣後十二年因見果知未也又曰<lb/>
罪已責躬不可無然亦不當長畱心胷為悔<lb/>
孫思邈曰膽欲大而心欲小可以為法矣<lb/>
　問云云朱子曰膽大是千萬人吾往處天下萬物不<lb/>
　足以動其心貧賤不能移威武不能屈皆是膽大小<lb/>
　心只是畏敬之謂如文王小心翼翼曾子戰戰兢兢<lb/>
<pb n="KR3a0059_WYG_003-45b"/>
　臨深履薄是也○又曰戰戰兢兢方能為糾糾武夫<lb/>
　公侯干城之事○愚謂必有文王之小心然後能一<lb/>
　怒以安天下之民<lb/>
邵子曰心為太極<lb/>
　愚謂心者萬理之總㑹故云云<lb/>
又曰心一而不分故能應萬物此君子所以虛心而不<lb/>
動也<lb/>
　愚謂心虛者無物慾之窒也虛則一一則能應萬物<lb/>
<pb n="KR3a0059_WYG_003-46a"/>
又曰先天學心法也圖皆自中起萬化萬事生乎心也<lb/>
　張氏曰先天圖自坤而生者始於復自乾而生者始<lb/>
　於姤皆在天地之中者心也故先天之學為心法而<lb/>
　主乎誠<lb/>
又曰言之於口不若行之於身行之於身不若盡之於<lb/>
心言之於口人得而聞之行之於身人得而見之盡之<lb/>
於心神得而知人之聰明猶不可欺况神之聰明乎是<lb/>
知無愧於口不若無愧於身無愧於身不若無愧於心<lb/>
<pb n="KR3a0059_WYG_003-46b"/>
無口過易無身過難無身過易無心過難<lb/>
　南軒張氏旣記時習之室又曰夫習之有斷絶者心<lb/>
　過有以害之也心過尤難防一萌於中雖非視聽所<lb/>
　及而吾時習之功已間斷矣察之緩則滋長矣惟人<lb/>
　安於故常以為微而忽焉此豈可使之熟也哉今日<lb/>
　一念之差而不痛以求改則明日兹念重生矣積而<lb/>
　熟時習之功銷矣不兩立也是以君子懼焉萌於中<lb/>
　必覺覺則痛懲而絶之如分桐葉然不可復續如此<lb/>
<pb n="KR3a0059_WYG_003-47a"/>
　則過境自踈時習之功專以至於德以凝道顔子之<lb/>
　不貳一絶不復生也故名吾室曰不貳○按南軒之<lb/>
　用力於遏絶心過也如此可為學者法故附焉<lb/>
張子曰心清時少亂時多其清時視明聽聰四體不待<lb/>
覊束而自然㳟謹其亂時反是何也蓋用心未熟客慮<lb/>
多而常心少也習俗之心未去而實心未完也人又要<lb/>
得剛剛則守得定不回進道勇敢<lb/>
　朱子曰張子此言大段精切又曰客慮是泛泛底思<lb/>
<pb n="KR3a0059_WYG_003-47b"/>
　慮習俗之心便是從來習染偏勝等心實心是義理<lb/>
　底心<lb/>
又曰正心之始當以己心為嚴師凡有動作則知所懼<lb/>
如此一二年間守得牢固則自然心正矣又曰定然後<lb/>
有光明若常移易不定何由光明易大抵以艮為止止<lb/>
乃光明<lb/>
　下文云故大學定而至於能慮人心多則無由光明<lb/>
　○愚按多者思慮紛雜之謂<lb/>
<pb n="KR3a0059_WYG_003-48a"/>
又曰大其心則能體天下之物物有未體則心為有外<lb/>
世人之心止於見聞之狹聖人盡性不以見聞梏其心<lb/>
其視天下無一物非我孟子謂盡心則知性知天以此<lb/>
天大無外故有外之心不足合天心<lb/>
　問體之義如何朱子曰此是置心在物中究見此理<lb/>
　如格物致知之意與體物之體不同此體字是體察<lb/>
　之體否曰須認得如何唤做體察今官司文書行移<lb/>
　所謂體量體究是這様體字或曰是將自家這身入<lb/>
<pb n="KR3a0059_WYG_003-48b"/>
　那事物裏面去體認否曰然猶云體羣臣也程子曰<lb/>
　天理一字却是自家體帖出來是這様體字○横渠<lb/>
　云云蓋天大無物不包物理所在一有所遺則吾心<lb/>
　為有外便與天心不相似○孟子云云此自是横渠<lb/>
　意孟子本意只是說窮理之至則心自然極其全體<lb/>
　而無餘非是要大其心而後知性知天也○問如何<lb/>
　是有外之心曰只是有私意便内外扞格只見得自<lb/>
　家身已凡物皆不與己相關便是有外之心横渠此<lb/>
<pb n="KR3a0059_WYG_003-49a"/>
　說固好只管如此說相將便無規矩無歸着且如夫<lb/>
　子為萬世道德之宗都說得語意平易從得夫子之<lb/>
　言便是無外之實若便要說天大無外則此心便易<lb/>
　瞥入虛空裏去○愚按朱子云云蓋慮其弊至此學<lb/>
　者未可以是遽疑張子之說也<lb/>
又曰心大則百物皆通心小則百物皆病<lb/>
　問云云朱子曰此心小是卑陋狹隘事物來都沒奈<lb/>
　何打不去只管見礙都是病如要敬則礙和要仁則<lb/>
<pb n="KR3a0059_WYG_003-49b"/>
　礙義要剛則礙柔這裏只着得一箇更着兩箇不得<lb/>
　為敬便一向拘束為和便一向放肆仁便煦煦姑息<lb/>
　義便粗暴决裂心大便能容天下萬物有這物皆有<lb/>
　這道理有那物則又有那道理並行而不相悖並育而<lb/>
　不相害<lb/>
龜山楊氏曰列子言廢心用形心不可廢也孟子曰勿<lb/>
忘勿助長也廢則㤀矣廢心而用形是殆猖狂妄為烏<lb/>
能中乎<lb/>
<pb n="KR3a0059_WYG_003-50a"/>
　愚按廢心用形之說形動而心不動也今佛氏之語<lb/>
　亦然<lb/>
又曰孟子一部只是要正人心教人存心養性収其放<lb/>
心至論仁義禮智則以惻隠羞惡辭讓是非之心為之<lb/>
端論邪說之害則曰生於其心害於其政論事君則欲<lb/>
格君心之非千變萬化只說從心上來人能正心則事<lb/>
無足為者矣<lb/>
問正心誠意如何便可以平天下曰後世自是無人正<lb/>
<pb n="KR3a0059_WYG_003-50b"/>
心正得心其效自然如此此心一念之間毫髪有差便<lb/>
是不正<lb/>
　其全文云須是於喜怒哀樂之未發得其所謂中於<lb/>
　已發得其所謂和然後謂之正今按未發一語以程<lb/>
　子纔思則是已發之說質之有所未安故刪去<lb/>
朱子曰自古聖賢皆以心地為本<lb/>
古人言志帥心君須心有主張始得<lb/>
心在羣妄自然退聽<lb/>
<pb n="KR3a0059_WYG_003-51a"/>
學者常用提省此心使如日之升則羣邪自息<lb/>
　其下云他本自光明廣大自家只着些子力去提省<lb/>
　照管他便了不要苦着力苦着力反不是<lb/>
人之一心當應事時常如無事時乃善<lb/>
三國朱然終日欽欽如在行陣學者持此則心嘗不放<lb/>
矣<lb/>
學者為學且要收拾此心都在義理上安頓則乆而於<lb/>
物欲自輕於義理自重<lb/>
<pb n="KR3a0059_WYG_003-51b"/>
　其下云須是義理之心重於物欲則見理必端的自<lb/>
　有欲罷不能之意其於物欲自無暇及之矣<lb/>
學者工夫只在喚醒上<lb/>
　或問人放縱時自能收歛莫是喚醒否曰放縱只為<lb/>
　昏昧之故能喚醒則自不昏昧不昏昧則自不放縱<lb/>
　矣<lb/>
心之虛靈無有限量如六合之外思之卽至前乎千百<lb/>
世之已往後乎千萬世之方來皆在目前人為利欲所<lb/>
<pb n="KR3a0059_WYG_003-52a"/>
昏所以不見此理<lb/>
　又因論心先生曰這箇神明不測至虛至靈是甚次<lb/>
　第然人莫不有此心多是但有利欲被利欲將這个<lb/>
　心包了<lb/>
人心虛靈無所不明禽獸則昏人若以私欲蔽其虛靈<lb/>
卽是禽獸矣人與禽獸不同惟此而已<lb/>
人須是掃去氣禀私欲使胷次虛靈洞徹吾之心卽天<lb/>
地之心而今講學便要去得不與天地相似處<lb/>
<pb n="KR3a0059_WYG_003-52b"/>
心無限量與天地同其大但為物欲間隔故小爾<lb/>
　又曰此心曠然無一毫私意直與天地同量便有天<lb/>
　下一家中國一人底意思<lb/>
心只放寛平不要先有私意隔礙<lb/>
聖人之心曠然如太空了無一物<lb/>
聖人之心如鑑事物之來若大若小四方八面莫不順<lb/>
而應之此心元不曾有此物自古無放心底聖賢一念<lb/>
之微所當深謹心不專靜純一故思慮不精明要須養<lb/>
<pb n="KR3a0059_WYG_003-53a"/>
得此心虛明專靜使道理從此流出乃善<lb/>
問知覺是心之靈固如此抑氣之為邪曰不專是氣是<lb/>
先有知覺之理理未知覺氣聚成形理與氣合便能知<lb/>
覺<lb/>
　又曰所覺者心之理能覺者氣之靈○問心是知覺<lb/>
　性是理心與理如何得貫通為一曰不須去貫通本<lb/>
　來貫通問如何本來貫通曰理無心則無着處○問<lb/>
　五行在人為五臟然心却具得五行之理以心虛靈<lb/>
<pb n="KR3a0059_WYG_003-53b"/>
　之故否曰心屬火是个光明發動底物所以具得許<lb/>
　多道理<lb/>
又發明心字曰一言以蔽之曰生而已矣天地之大德<lb/>
曰生人受天地之氣以生故此心之仁則生矣<lb/>
問心之為物衆理具足所發之善固出於心至所發不<lb/>
善皆氣禀物欲之私亦出於心否曰固非心之本體然<lb/>
亦是出於心也又問此所謂人心否曰然又問心有善<lb/>
惡否曰心是動底物事自然有善惡且如惻隠是善也<lb/>
<pb n="KR3a0059_WYG_003-54a"/>
見孺子入井而無惻隠之心便是惡矣離着善便是惡<lb/>
然心之本體未嘗不善<lb/>
孔子不說心只就事實上說孟子始說心<lb/>
　愚謂孔子雖不言心然其教人於言忠信行篤敬居<lb/>
　處㳟執事敬與人忠上用功則所謂存心收放心固<lb/>
　在其中矣又四非三戒絶四正心上功夫又四勿三<lb/>
　戒知其非禮而勿之者心也知其當戒而戒之亦心<lb/>
　也子絶四意必固我皆心之病也好仁惡不仁者心<lb/>
<pb n="KR3a0059_WYG_003-54b"/>
　之正也則孔子未嘗不言心特不指言其本體耳此<lb/>
　孔孟所以同道也<lb/>
學問之道無他求其放心而已矣又曰凡有四端於我<lb/>
者知皆擴而充之矣孟子之言甚善人之一心在外者<lb/>
要收入來在内者要推出去孟子一部書無非此意<lb/>
　又曰世間只有个闔闢中外人以自體察取心一本云<lb/>
　心在外者要收向裏心在内者却推出去一收一放<lb/>
　一闔一闢道理森然○愚謂收之使入者大本之所<lb/>
<pb n="KR3a0059_WYG_003-55a"/>
　以立推之使出者逹道之所以行不收是謂無體不<lb/>
　推是謂無用太極之有動靜人心之有寂感一而已<lb/>
　矣<lb/>
人心活物當動而動當靜而靜動靜不失其時則其道<lb/>
光明是乃本心全體大用如何須要棲之淡泊然後為<lb/>
得且此心果為何物又何如其棲也耶<lb/>
　答許順之棲心淡泊語<lb/>
　　　　右專言心<lb/>
<pb n="KR3a0059_WYG_003-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西山讀書記卷三<lb/>
</p>
<p>
</p>
  </div>
</body>
</text>
</TEI>
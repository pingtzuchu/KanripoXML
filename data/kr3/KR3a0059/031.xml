<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西山讀書記卷三十一<lb/>
                </head>
    <p>
<pb n="KR3a0059_WYG_031-1a"/>
欽定四庫全書薈要<lb/>
　西山讀書記卷三十一<lb/>
　　　　　　　　　　　　宋　真德秀　撰<lb/>
　　　邵子之學<lb/>
程子曰先生少時自雄其才慷慨有大志既學力慕高<lb/>
逺謂先王之事為可必致及其學益老德益邵玩心高<lb/>
明觀天地之運化隂陽之消長以逹乎萬物之變然後<lb/>
頽然其順浩然其歸在洛㡬三十年始也蓬蓽環堵不<lb/>
<pb n="KR3a0059_WYG_031-1b"/>
蔽風雨躬㸑以飬其父母居之裕如講學于家未嘗強<lb/>
以語人而就問者日衆鄉里化之逺近尊之士人之道<lb/>
洛者有不之公府而必之先生之廬先生德氣粹然望<lb/>
之可知其賢然不事表襮不設防畛正而不諒通而不<lb/>
汚清明坦夷洞徹中外接人無貴賤親疎之間羣居燕<lb/>
飲笑語終日不取甚異於人顧吾所樂如何耳其與人<lb/>
言必依於孝弟忠信樂道人之善而未嘗及其惡故賢<lb/>
者悦其德不賢者服其化所以厚風俗成人材者先生<lb/>
<pb n="KR3a0059_WYG_031-2a"/>
之功多矣昔七十子學於仲尼其傳可見者曽子子思<lb/>
而子思之所以授孟子耳其餘門人各以材之所宜為<lb/>
學雖同尊聖人所因而入者門户則衆矣况後此千嵗<lb/>
師道不立學者莫知其從来獨先生之學為有傳也先<lb/>
生得之於李挺之挺之得之於穆伯長推其源流逺有<lb/>
端緒今穆李之言及其行事槩可見而先生醇一不雜<lb/>
汪洋髙大乃其所自得者多矣然而名其學者豈所謂<lb/>
門户之衆各有所因而入者與語成德者昔難其居若<lb/>
<pb n="KR3a0059_WYG_031-2b"/>
先生之道就所至而論之則可謂安且成矣先生有書<lb/>
十二卷曰皇極經世古詩二千篇題曰擊壤集銘曰嗚<lb/>
呼先生志豪力雄濶歩長趨凌髙厲空探幽索隠曲暢<lb/>
旁通在古或難先生從容<lb/>
　又門人張崏為行狀畧曰先生治易書詩春秋之學窮意<lb/>
　言象數之藴明皇帝王霸之道著書十餘萬言研精極<lb/>
　思三十年觀天地之消長推日月之盈縮考隂陽之<lb/>
　度數察剛柔之形體故經之以元紀之以㑹參之以<lb/>
<pb n="KR3a0059_WYG_031-3a"/>
　運終之以世又斷自唐虞訖于五代本諸天道質以<lb/>
　人事興廢治亂靡所不載其辭約其義廣其書著其<lb/>
　㫖隱嗚呼美矣至矣天下之能事畢矣先生少事北<lb/>
　海李之才挺之挺之聞道於汶陽穆脩伯長伯長以<lb/>
　上雖有其聞未之詳也先生既受其學又遊河汾之<lb/>
　曲以至淮海之濵渉於濟汶逹於梁宋茍有逹者必<lb/>
　訪以道無常師焉廼退居其城廬於百源之上大覃<lb/>
　思於易經夜不設寝口不再食三年而學以大成○<lb/>
<pb n="KR3a0059_WYG_031-3b"/>
　程子曰某接人多矣不雜者三人張子厚邵堯夫司<lb/>
　馬君實又曰堯夫放曠又曰堯夫猶空中樓閣又曰<lb/>
　堯夫豪傑之士根本不帖帖地又曰堯夫有詩云頻<lb/>
　頻到口微成醉拍拍滿懐都是春又曰梧桐月向懐<lb/>
　中照楊栁風来面上吹不止風月言皆有理又曰卷<lb/>
　舒萬古興亡手出入幾重雲水身若荘周大抵寓言<lb/>
　要入他放蕩之場堯夫却皆有理自以為皆有理故<lb/>
　要得從心妄行總不妨堯夫又得詩云聖人喫𦂳些<lb/>
<pb n="KR3a0059_WYG_031-4a"/>
　兒事其言太急廹此道理平鋪地放著裏何必如此<lb/>
　又曰堯夫之學先從理上推意言象數言天下之理<lb/>
　須出於四者我得此大者則萬事由我無有不定然<lb/>
　未必有術要之亦難以治天下國家其為人則直是<lb/>
　無禮不恭又曰堯夫詩雪月風花未品題他便把這<lb/>
　些事便與堯舜三代一般此等語自孟子後無人曽<lb/>
　敢如此道来須信畫前元有易自從刪後更無詩這<lb/>
　個意思元古未有人道来○邵子嘗謂程子曰子雖<lb/>
<pb n="KR3a0059_WYG_031-4b"/>
　聰明然天下事亦衆矣子能盡知耶子曰天下之事<lb/>
　頥所不知者固多然堯夫所謂不知者何事是時適<lb/>
　雷起堯夫曰子知雷起處乎子曰頥知之堯夫不知<lb/>
　也堯夫愕然曰何謂也子曰既知之安用數推之以<lb/>
　其不知故待推而後知堯夫曰子以為起於何處子<lb/>
　曰起於起處堯夫瞿然稱善晁以道嘗以書問康節<lb/>
　之數於伊川伊川答書云頥與堯夫同里巷居三十<lb/>
　年餘世間事無所不問惟未嘗一字及數○程子言<lb/>
<pb n="KR3a0059_WYG_031-5a"/>
　堯夫疾革言試與觀化一遭子厚言觀化他人便觀<lb/>
　得自家又何如觀得化嘗觀堯夫詩意纔做得識道<lb/>
　理却於儒術未見所得又曰堯夫臨終時只是諧謔<lb/>
　須臾而去以聖人觀之則亦未是葢猶有意也比之<lb/>
　常人甚懸絶也問堯夫先知死何也曰只是一個不<lb/>
　動心釋氏平生只學這個事将這個做一件大事學<lb/>
　者不必學他但燭理明自能之只如邵堯夫事他自<lb/>
　如此亦豈嘗學<lb/>
<pb n="KR3a0059_WYG_031-5b"/>
朱子曰周子從理處觀邵子從數上觀皆只是此理<lb/>
　又曰從着理上看則君處大數目是細碎<lb/>
又曰太極不如先天之大先天不如太極之精<lb/>
　先天乃伏羲本圖非康節自作雖無言語而所該甚<lb/>
　廣凡今易中一字一義無不自其中流出者太極却<lb/>
　是濓溪自作發明易中大槩綱領意思而已故論其<lb/>
　格局則太極不如先天之大而詳論其義理則先天<lb/>
　不如太極之精而約葢合一規模不同而太極終在<lb/>
<pb n="KR3a0059_WYG_031-6a"/>
　先天範圍之内又不若彼之自然不假思慮安排也<lb/>
　若以數言之則先天之數自一而二自二而四自四<lb/>
　而八以為八卦太極之數亦自一而二剛柔自二而<lb/>
　四剛善剛惡柔善柔惡遂加其一以為五行而遂百<lb/>
　及於萬物葢物理本同而象數亦無二致但推得有<lb/>
　大小詳畧可<lb/>
伊川之學於大體瑩澈而小節目猶有疏䖏康節能盡<lb/>
得事物之變而大體乃有未粹<lb/>
<pb n="KR3a0059_WYG_031-6b"/>
　問康節善談易見得透徹曰然伊川却輕之嘗有簡<lb/>
　與横渠云堯夫説易好聽今夜試来聽它説某嘗謂<lb/>
　此便見伊川不及孔子處只觀孔子便不如此<lb/>
邵子曰性者道之形體心者性之郛郭較之横渠心統<lb/>
性情説得尤宻真不易之論<lb/>
　詳已見心性篇又邵子名言多已見前而先天之説<lb/>
　朱子學易啟䝉盡之此不復録○程子稱康節空中<lb/>
　樓閣言看得四通八逹○或言康節心胸如此快活<lb/>
<pb n="KR3a0059_WYG_031-7a"/>
　廣大安得如之曰它是甚麽様工夫○問近日學者<lb/>
　有厭拘檢樂舒放惡精詳喜簡便者自謂慕堯夫為<lb/>
　人如何曰邵子這道理豈易及哉它胸襟中有這個<lb/>
　學能包括宇宙終始古今如何不做得大放下得今<lb/>
　人却恃個甚後敢如此因誦其詩曰日月星辰髙照<lb/>
　耀皇王帝伯大鋪舒可謂人豪矣○又言看康節為<lb/>
　人須極㑹處置事為它神閑氣定不動聲氣須處置<lb/>
　得别葢它氣質本来清明又養得来純厚又不曽枉<lb/>
<pb n="KR3a0059_WYG_031-7b"/>
　用了心它用心都在𦂳要上為它静極了看得天下<lb/>
　事理精明嘗於百原深山中闢書齋獨處其中王勝<lb/>
　之嘗乘月訪之必見其燈下正襟危坐雖夜深亦如<lb/>
　之若不是飬得至静之極如何見得道理到此又曰<lb/>
　它看見天下之事才上手来便成四截其先後緩急<lb/>
　莫不有定動中機㑹事到靣前便處置得下康節甚<lb/>
　喜子房以為子房善藏其用以老子為得易之體孟<lb/>
　子為得易之用合二者而用之想見善處事○問康<lb/>
<pb n="KR3a0059_WYG_031-8a"/>
　節嘗有荘老之説如何曰便是它有些子這個曰如<lb/>
　此莫於道理有異否曰他常説老子云云孟子云云<lb/>
　體用自分作兩截二程謂其不雜以今觀之亦恐未<lb/>
　然曰他説風花雪月莫是曾㸃意思否曰也是見得<lb/>
　眼前這個好曰意其有與自家意思一般之意曰也<lb/>
　是它有這些子若不然却淺陋了○問堯夫之學似<lb/>
　揚雄如何曰數同○某看康節易了却看别人底不<lb/>
　得他説那太極生兩儀兩儀生四象又都無甚𤣥妙<lb/>
<pb n="KR3a0059_WYG_031-8b"/>
　只是從来更無人識又曰太元擬易方州部家皆自<lb/>
　三數推之方為之首一以生三為三方三生九為九<lb/>
　州九生二十七為二十七部九九乘之斯為八十一<lb/>
　家首之以八十一所以凖六十四卦賛之以七百二<lb/>
　十九所以凖三百八十四爻無非三數推之康節之<lb/>
　數只是加倍之法○康節其初想只是得太極生兩<lb/>
　儀兩儀生四象心只管在那上轉乆之理自透徹想<lb/>
　見一舉眼便成四片其法四之外又有四焉凡物才<lb/>
<pb n="KR3a0059_WYG_031-9a"/>
　過到二之半時便煩惱了葢已漸趍於衰也謂如是<lb/>
　花方菩蕾則知其将盛既開則知其将衰其理不過<lb/>
　如此理在數内數又在理内康節是見得一個盛衰<lb/>
　消長之理故能知之若説它知得甚事如歐陽叔弼<lb/>
　定諡之類此知康節之淺者也○或問康節數學曰<lb/>
　且未須理㑹數自是有此理有生便有死有盛必有<lb/>
　衰且如一朶花含蘂時是将開略放時是正盛爛熳<lb/>
　時是衰謝又如看人即其氣之盛衰便可以知其生<lb/>
<pb n="KR3a0059_WYG_031-9b"/>
　死葢其學本於明理故明道謂其觀天地之運化然<lb/>
　後頽乎其順浩然其歸若曰渠能知未来事則與世<lb/>
　間占覆之術何異其去道逺矣其知康節者末矣葢<lb/>
　它玩得此理熟了事物到靣前便見更不待思量又<lb/>
　云康節以四起數疊疊推去自易以後無人做得一<lb/>
　物如此整齊包括得盡想他毎見一物便成四片了<lb/>
　但才到二分以上便怕乾卦方終便知有個姤卦来<lb/>
　葢縁他於起處推将来至交接處看得分曉廣云先<lb/>
<pb n="KR3a0059_WYG_031-10a"/>
　生前日説康節之學與周子程子少異處莫正在此<lb/>
　否若是聖人則處乾時自有個處乾底道理處姤時<lb/>
　自有個處姤底道理否先生曰然○或誦康節詩云<lb/>
　若論先天一事無後天方要着工夫先生問如何是<lb/>
　一事無對曰出於自然不用安排廣云一事無處是<lb/>
　太極先生曰嘗謂太極是個藏頭底物事重重推将<lb/>
　去更無盡期廣云先生所謂迎之而不見首隨之而<lb/>
　不見其後是也○邵子天地定位否泰反類一詩正<lb/>
<pb n="KR3a0059_WYG_031-10b"/>
　是發明先天方圖之義先天圖傳自希夷希夷又自<lb/>
　有所傳葢方士技術用以脩煉參同契所言是也○<lb/>
　問舊無垢引心賛云廓然心鏡大無倫盡此規模有<lb/>
　㡬人我性即天天即性莫於微處起經綸不知如何<lb/>
　曰是殆非康節之詩也林少頴云蘇内翰作次第是<lb/>
　子發也問何以辨曰若是真實見得必不恁地張皇<lb/>
　如康節云天向一中分造化人從心上起經綸多少<lb/>
　平易實見得者自别又問一中分造化曰本是一個<lb/>
<pb n="KR3a0059_WYG_031-11a"/>
　而消息盈虚便生隂陽事事物物皆恁地有消便有<lb/>
　息有盈便有虚有個面便有個背道夫曰這便是自<lb/>
　然非人力之所能為者曰這便是生兩儀之理○邵<lb/>
　堯夫詩雪月風花未品題此言事物皆有造化○康<lb/>
　節曰思慮未起鬼神莫知不由乎我更由乎誰此間<lb/>
　有術者人来問事心下黙念則他説相應不念則説<lb/>
　不應問姓㡬畫口中黙數則它説便着不數者説不<lb/>
　着○先生誦康節詩曰施為欲似千鈞弩磨礪當如<lb/>
<pb n="KR3a0059_WYG_031-11b"/>
　百煉金或問千鈞弩如何曰只是不妄發○康節之<lb/>
　學其骨髓在皇極經世其花草便是詩直卿云其詩<lb/>
　多説閑静樂底意思太煞把做事了先生曰這個未<lb/>
　説聖人只顔子之樂亦不恁地<lb/>
　　　張子之學<lb/>
張子西銘乾稱父坤稱母予兹藐焉乃混然中處<lb/>
　朱子曰天陽也以至健而位乎上父道也地隂也以<lb/>
　至順而位乎下母道也人稟氣於天賦形於地以藐<lb/>
<pb n="KR3a0059_WYG_031-12a"/>
　然之身混合無間而位乎中子道也然不曰天地而<lb/>
　曰乾坤者天地其形體也乾坤其性情也乾者徤而<lb/>
　無息之謂萬物之所資以始者也坤者順而有常之<lb/>
　謂萬物之所資以生者也是乃天地之所以為天地<lb/>
　而父母乎萬物者故指而言之<lb/>
故天地之塞吾其體天地之帥吾其性<lb/>
　乾陽坤隂此天地之氣塞乎兩間而人物之所資以<lb/>
　為體者也故曰天地之塞吾其體乾徤坤順此天地<lb/>
<pb n="KR3a0059_WYG_031-12b"/>
　之志為氣之帥而人物之所得以為性者也故曰天<lb/>
　地之帥吾其性深察乎此則父乾母坤混然中處之<lb/>
　實可見矣<lb/>
民吾同胞物吾與也<lb/>
　人物並生於天地之間其所資以為體者皆天地之<lb/>
　塞其所得以為性者皆天地之帥也然體有偏正之<lb/>
　殊故其於性也不無明暗之異惟人也得其形氣之<lb/>
　正是以其心最靈而有以通乎性命之全體於並生<lb/>
<pb n="KR3a0059_WYG_031-13a"/>
　之中又為同類而最貴焉故曰同胞則其視之也皆<lb/>
　如己之兄弟矣物則得夫形氣之偏而不能通乎性<lb/>
　命之全故與我不同類而不若人之貴然原其體性<lb/>
　之所自是亦本之天地而未嘗不同也故曰吾與則<lb/>
　其視之也亦如已之儕軰矣惟同胞也故以天下為<lb/>
　一家中國為一人如下文之云惟吾與也故凡有形<lb/>
　於天地之間者若動若植有情無情莫不有以若其<lb/>
　性遂其宜焉此儒者之道所以必至於參天地賛化<lb/>
<pb n="KR3a0059_WYG_031-13b"/>
　育然後為功用之全而非有所強於外也<lb/>
大君者吾父母宗子其大臣宗子之家相也尊高年所<lb/>
以長其長慈孤弱所以㓜吾㓜聖其合徳賢其秀者也<lb/>
凡天下疲癃殘疾惸獨鰥寡皆吾兄弟之顛連而無告<lb/>
者也<lb/>
　乾父坤母而人生其中則凡天下之人皆天地之子<lb/>
　矣然繼承天地統理人物則大君而已故為父母之<lb/>
　宗子輔佐大君綱紀衆事則大臣而已故為宗子之<lb/>
<pb n="KR3a0059_WYG_031-14a"/>
　家相天下之老一也故凡尊天下之髙年者乃所以<lb/>
　長吾之長天下之㓜一也故凡慈天下之孤弱者乃<lb/>
　所以㓜吾之㓜聖人與天地合其德是兄弟之合德<lb/>
　乎父母者也賢者才德過於常人是兄弟之秀出乎<lb/>
　等夷者也是皆以天地之子言之則凡天下之疲癃<lb/>
　殘疾惸獨鰥寡非吾兄弟之無告者而何哉<lb/>
于時保之子之翼也樂且不憂純乎孝者也<lb/>
　畏天以自保者猶其敬親之至也樂天而不憂者猶<lb/>
<pb n="KR3a0059_WYG_031-14b"/>
　其愛親之純也<lb/>
違曰悖德害仁曰賊濟惡者不才其踐形惟肖者也<lb/>
　不循天理而狥人欲者不愛其親而愛他人也故謂<lb/>
　之悖德戕滅天理自絶本根者賊殺其親大逆無道<lb/>
　也故謂之賊長惡不悛不可教訓者世濟其凶増其<lb/>
　惡名也故謂之不才若夫盡人之性而有以充人之<lb/>
　形則與天地相似而不違矣故謂之肖<lb/>
知化則善述其事窮神則善繼其志<lb/>
<pb n="KR3a0059_WYG_031-15a"/>
　孝子善繼人之志善述人之事者也聖人知變化之<lb/>
　道則所行者無非天地之事矣通神明之德則所存<lb/>
　者無非天地之心矣此二者皆樂天踐形之事也<lb/>
不愧屋漏為無忝存心養性為匪懈<lb/>
　孝經引詩曰無忝爾所生故事天者仰不愧俯不怍<lb/>
　則不忝乎天地矣又曰夙夜匪懈故事天者存其心<lb/>
　飬其性則不懈乎事天矣此二者畏天之事而君子<lb/>
　所以求踐夫形者也<lb/>
<pb n="KR3a0059_WYG_031-15b"/>
惡㫖酒崇伯子之顧飬育英才潁封人之錫類<lb/>
　好飲酒而不顧父母之飬者不孝也故遏人欲如禹<lb/>
　之惡㫖酒則所以顧天之飬者至矣性者萬物之一<lb/>
　源非有我之得私也故育英材如潁考叔之及荘公<lb/>
　則所以永錫爾類者廣矣<lb/>
不弛勞而底豫舜其功也無所逃而待烹申生其㳟也<lb/>
　舜盡事親之道而瞽瞍底豫其功大矣故事天者盡<lb/>
　事天之道而天心豫焉則亦天之舜也申生無所逃<lb/>
<pb n="KR3a0059_WYG_031-16a"/>
　而待烹其恭至矣故事天者天夀不貳而脩身以俟<lb/>
　之則亦天之申生也<lb/>
體其受而歸全者參乎勇於從而順令者伯竒也<lb/>
　父母全而生之子全而歸之若曾子之啟手啓足則<lb/>
　體其所受乎親者而歸其全也况天之所以與我者<lb/>
　無一善之不備亦全而生之也故事天者能體其所<lb/>
　受於天者而全歸之則亦天之曾子矣子於父母東<lb/>
　西南北唯令之從若伯竒之履霜中野則勇於從而<lb/>
<pb n="KR3a0059_WYG_031-16b"/>
　順令也况天之所以命我者吉凶禍福非有人欲之<lb/>
　私故事天者能勇於從而順受其正則亦天之伯竒<lb/>
　矣<lb/>
富貴福澤将厚吾之生也貧賤憂戚庸玉女於成也<lb/>
　富貴福澤所以大奉於我而使吾之為善也輕貧賤<lb/>
　憂戚所以拂亂於我而使吾之為志也篤天地之於<lb/>
　人父母之於子其設心豈有異哉故君子之事天也<lb/>
　以周公之富而不至於驕以顔子之貧而不改其樂<lb/>
<pb n="KR3a0059_WYG_031-17a"/>
　其事親也愛之則喜而弗忘惡之則懼而無怨其心<lb/>
　亦一而已矣<lb/>
存吾順事沒吾寧也<lb/>
　孝子之身存則其事親也不違其志而已沒則安而<lb/>
　無所愧於親也仁人之身存則其事天也不逆其理<lb/>
　而已沒則安而無所愧於天也葢所謂朝聞夕死吾<lb/>
　得正而斃焉者故張子之銘以是終焉○論曰天地<lb/>
　之間理一而已矣然乾道成男坤道成女二氣交感<lb/>
<pb n="KR3a0059_WYG_031-17b"/>
　化生萬物則其大小之分親疎之等至於十百千萬<lb/>
　而不能齊也不有聖賢者出孰能合其異而反其同<lb/>
　哉西銘之作意葢如此程子以為明理一而分殊可<lb/>
　謂一言以蔽之矣葢以乾為父坤為母有生之類無<lb/>
　物不然所謂理一也而人物之生血脉之屬各親其<lb/>
　親各子其子則其分亦安得而不殊哉一統而萬殊<lb/>
　則雖天下一家中國一人而不流於兼愛之蔽萬殊<lb/>
　而一貫則雖親疎異情貴賤異等而不梏於為我之<lb/>
<pb n="KR3a0059_WYG_031-18a"/>
　私此西銘之大指也觀其推親親之厚以大無我之<lb/>
　公因事親之誠以明事天之道葢無適而非所謂分<lb/>
　立而推理一者夫豈專以民吾同胞長長㓜㓜為理<lb/>
　一而必黙識於言意之表然後知其分之殊哉且所<lb/>
　謂稱物平施者正謂稱物之宜以平吾之施云爾若<lb/>
　無稱物之義則亦何以知夫所施之平哉龜山第二<lb/>
　書葢欲發明此意然言不盡而理有飾也故愚得因<lb/>
　其説而遂言之如此同志之士幸相與折衷焉○某<lb/>
<pb n="KR3a0059_WYG_031-18b"/>
　既為此觧後得尹氏書云楊中立答伊川先生論西<lb/>
　銘書有釋然無惑之語先生讀之曰楊時也未釋然<lb/>
　乃知此論所疑第一書之説先生葢亦未之許也然<lb/>
　龜山語録有曰西銘理一而分殊知其理一所以為<lb/>
　仁知其分殊所以為義所謂分殊猶孟子言親親而<lb/>
　仁民仁民而愛物其分不同故所施不能無差等耳<lb/>
　或曰如是則體用果離而二矣曰用未嘗離體也以<lb/>
　人觀之四支百骸具於一身者體也至其用處則首<lb/>
<pb n="KR3a0059_WYG_031-19a"/>
　不可以加屨足不可以納冠葢即體而言而分已在<lb/>
　其中矣此論分别異同各有歸趣大非答書之比豈<lb/>
　其年髙德盛而所見始益精與因復表而出之以明<lb/>
　答書之説誠有未釋然者而龜山所見葢不終於此<lb/>
　而已也○問西銘曰更須子細看他説理一而分殊<lb/>
　而今道天地不是父母父母不是天地不得分明是<lb/>
　一理乾道成男坤道成女則凡天下之男皆乾之氣<lb/>
　凡天下之女皆坤之氣從這裏便徹上徹下都即是<lb/>
<pb n="KR3a0059_WYG_031-19b"/>
　一個氣○西銘自首至末皆是理一分殊乾父坤母<lb/>
　固是一理分而言之便見乾坤自乾坤父母自父母<lb/>
　又問自惡㫖酒至勇於從而順令此六聖賢事可見<lb/>
　理一分殊乎曰惡㫖酒育英才是事天顧飬及錫類<lb/>
　則是事親每一句皆存兩義推類可見問天地之塞<lb/>
　如何是塞先生曰塞與帥字皆張子用字之妙處塞<lb/>
　乃孟子塞天地之間體乃孟子氣體之充者有一毫<lb/>
　不滿不足之處則非塞矣帥即志氣之帥而有主宰<lb/>
<pb n="KR3a0059_WYG_031-20a"/>
　之意○西銘一篇正在天地之塞吾其體天地之帥<lb/>
　吾其性兩句○乾為父坤為母便是理一而分殊予<lb/>
　兹藐焉混然中處便是分殊而理一○西銘有個劈<lb/>
　下来底道理有個横截斷底道理直卿疑之竊意當<lb/>
　時語意似謂每句直下而觀則事天事親之理皆在<lb/>
　焉全篇中斷而觀之則上專是事天下專是事親各<lb/>
　有攸屬○問向日曾以西銘仁孝之理請問先生令<lb/>
　截斷横看後来見得孝是發見之先仁是天德之全<lb/>
<pb n="KR3a0059_WYG_031-20b"/>
　事親如事天即是孝自此推之事天如事親即仁矣<lb/>
　老吾老㓜吾㓜自老老㓜㓜之心推之至於疲癃殘<lb/>
　疾皆如吾兄弟顛連而無告方始盡故以敬親之心<lb/>
　不欺闇室不愧屋漏以敬其天以愛親之心樂天循<lb/>
　理無所不順以安其天方始盡性竊意横渠大意只<lb/>
　是如此不知是否曰他不是説孝是将孝来形容這<lb/>
　仁事親底道理便是事天底様子人且逐日自把身<lb/>
　心来體察一遍便見得吾身便是天地之塞吾性便<lb/>
<pb n="KR3a0059_WYG_031-21a"/>
　是天地之帥許多人物生於天地之間同此一氣同<lb/>
　此一性便是吾兄弟黨與大小等級之不同便是親<lb/>
　疎逺近之分故敬天當如敬親無所不順天之生我<lb/>
　安頓得好令我富貴崇髙便如父母愛我當喜而不<lb/>
　忘安頓得不好令我貧賤憂戚便如父母欲成就我<lb/>
　當勞而不怨徐子融曰先生謂事親是事天底様子<lb/>
　只此一句説盡西銘之意矣○知化則善述其事窮<lb/>
　神則善繼其志這志便是那天地之帥吾其性底志<lb/>
<pb n="KR3a0059_WYG_031-21b"/>
　為人子便要述得父之事繼得父之志如此方是事<lb/>
　親如事天便要述得天之事繼得天之志方是事天<lb/>
　若是違了此道理便是天之悖德之子若害了這仁<lb/>
　便是天之賊子若是濟惡不悛便是天之不才之子<lb/>
　若能踐形便是天地克肖之子這意思血脉都是從<lb/>
　天地之塞吾其體天地之帥吾其性説𦂳要都是這<lb/>
　兩句若不是這兩句則天自是天我自是我有何干<lb/>
　渉○吾其體吾其性有我去承當之理○問西銘説<lb/>
<pb n="KR3a0059_WYG_031-22a"/>
　潁封人之錫類申生其恭二子皆不能無失處豈能<lb/>
　盡得孝道先生曰西銘本不是説孝只是説事天但<lb/>
　推事親之心以事天耳二子就此處論之誠是如此<lb/>
　葢事親却未免有失處若天道純然則無失之處只<lb/>
　是推此心以奉事之耳○問西銘無逃而待烹申生<lb/>
　未盡子道何故取之先生曰天不到得似獻公也人<lb/>
　有妄天則無妄若教自家死便是理合如此只得聽<lb/>
　受之○問西銘只是言仁孝繼志述事曰是以父母<lb/>
<pb n="KR3a0059_WYG_031-22b"/>
　比乾坤主意不是説孝只是以人所易曉者明其所<lb/>
　難曉者耳○白雲郭氏云西銘專為理言不為分設某<lb/>
　謂西銘之書横渠所以示人至為深切而伊川又以<lb/>
　理一分殊賛之言雖至約而理則無餘矣葢乾之為<lb/>
　父坤之為母所謂理一者也然乾坤者天下之父母<lb/>
　也父母者一身之父母則其分不得不殊矣故以民<lb/>
　為同胞物為吾與者自其天下之父母者言之所謂<lb/>
　理一者也然謂之民則非真以為吾之同胞謂之物<lb/>
<pb n="KR3a0059_WYG_031-23a"/>
　則非真以為我之同類矣此自其一身之父母者言<lb/>
　之所謂分殊者也又以其曰同胞曰吾與曰宗子曰<lb/>
　家相曰老曰㓜曰聖曰賢曰顛連而無告則於其中<lb/>
　間又有如是差等之殊哉但其所謂理一者貫乎分<lb/>
　殊之中而未始相離爾此天地自然古今不易之理<lb/>
　夫子始發明之非一時救弊之言姑以彊此而弱彼<lb/>
　也又云西銘止以假塗非終身之學某謂西銘之言<lb/>
　指吾體性之所自来以明父乾母坤之實極樂天踐<lb/>
<pb n="KR3a0059_WYG_031-23b"/>
　形窮神知化之妙以至於無一行之不慊而沒身焉<lb/>
　故伊川以為充得盡時便是聖人恐非專為始學者<lb/>
　一時所見而發也○西銘它無所附故載於此○愚<lb/>
　按張子之學只在西銘一篇<lb/>
程子曰西銘之書推理以存義擴前聖所未發與孟子<lb/>
性善飬氣之論同功<lb/>
　楊時致書伊川曰西銘言體而不及用恐其流遂至<lb/>
　於兼愛先生答之曰云云豈墨氏之比哉西銘明理<lb/>
<pb n="KR3a0059_WYG_031-24a"/>
　一而分殊墨氏則二本而無分分殊之蔽私勝而失<lb/>
　仁無分之罪兼愛而無義分立而推理一以止私勝<lb/>
　之流仁之方也無别而迷兼愛以至於無父之極義<lb/>
　之賊也子比而同之過矣且彼正欲使人推而行之<lb/>
　本為用也反為無用不亦異乎餘已見前朱子説<lb/>
西銘原道之宗祖也自孟子後葢未見此書<lb/>
　又曰訂頑之言極醇無雜秦漢學者所未到又曰訂<lb/>
　頑一篇意極完備乃仁之體也學者其體此意令有<lb/>
<pb n="KR3a0059_WYG_031-24b"/>
　諸已其地位已髙到此地位自别有見處不可窮髙<lb/>
　極逺恐於道無補也又曰訂頑立心便逹天德又曰<lb/>
　游酢得西銘讀之即渙然不逆於心曰此中庸之理<lb/>
　也能求之語言之外者也又因論𢎞毅曰西銘言𢎞<lb/>
　之道又曰觀子厚西銘能飬浩然之氣者也又曰西<lb/>
　銘某得此意只是須得子厚如此筆力它人無縁做<lb/>
　得孟子以後未有人及此文字省多少言語要之仁<lb/>
　孝之理備於此須臾而不於此則是不仁不孝也○<lb/>
<pb n="KR3a0059_WYG_031-25a"/>
　問西銘如何曰此横渠文之粹者也曰充得盡時如<lb/>
　何曰聖人也横渠能充盡否曰言有多端有有德之<lb/>
　言有造道之言有德之言説自已事如聖人説聖人<lb/>
　事也造道之言則智足以知此如賢人説聖人事也<lb/>
　横渠道儘髙自孟子後儒者都無它見識<lb/>
子厚以禮教學者最善使學者先有所㨿守<lb/>
　以上皆程子稱道之言而其答書則曰所論大槩有<lb/>
　苦心極力之象而無寛裕温柔之氣非明睿所照而<lb/>
<pb n="KR3a0059_WYG_031-25b"/>
　考察至此故意屢偏而言多窒小出入時有之明所<lb/>
　照者如目所覩纎微盡識之矣考索至者如揣料於<lb/>
　物見彷彿可能無差乎更望完飬思慮涵泳義理它<lb/>
　日自當條暢又嘗曰子厚謹嚴才謹嚴便有廹切意<lb/>
　象無寛舒之氣<lb/>
藍田吕氏曰先生志氣不群當康定用兵時年十八慨<lb/>
然以功名自許上書謁范文正公一見知其逺器欲成<lb/>
就之反責之曰儒者自有名教何事於兵因勸讀中庸<lb/>
<pb n="KR3a0059_WYG_031-26a"/>
先生讀其書雖愛之猶未以為足也於是又訪諸釋老<lb/>
之書累年盡究其説知無所得反而求之六經嘉祐初<lb/>
見洛陽程伯淳正叔昆弟於京師共語道學之要先生<lb/>
渙然自信曰吾道自足何事旁求乃盡棄異學淳如也<lb/>
　一本作盡棄其學學焉遺書伊川曰表叔平生議論<lb/>
　謂某兄弟有同處則可若謂學於某兄弟無是事故<lb/>
　後本云云朱子㨿以為定○尹彦明云横渠昔在京<lb/>
　師坐虎皮説周易聽從甚衆一夕二程至論易次日<lb/>
<pb n="KR3a0059_WYG_031-26b"/>
　横渠徹去虎皮曰吾平日為諸公説者皆亂道有二<lb/>
　程近到深明易道吾所弗及汝軰可師之<lb/>
晩自崇文移疾西歸終日危坐一室左右簡編俯而讀<lb/>
仰而思有得則識之或中夜起坐取燭以書其志道精<lb/>
思未始須臾息亦未嘗須臾忘也學者有問多告以知<lb/>
禮成性變化氣質之道學必如聖人而後已聞者莫不<lb/>
動心有進而自得之者窮神知化一天人立大本斥異<lb/>
學自孟子以来未之有也嘗謂門人曰吾學既得於心<lb/>
<pb n="KR3a0059_WYG_031-27a"/>
則脩其辭命辭命無差然後斷事斷事無失吾乃沛然<lb/>
精義入神者豫而已矣<lb/>
　熈寧九年秋集所立言謂之正䝉出示門人曰此書<lb/>
　予歴年致思之所得其言殆與前聖合大要發端示<lb/>
　人而已其觸類廣之則吾将有待於學者○吕與叔<lb/>
　撰行状<lb/>
龜山楊氏曰西銘止是發明事天之理所謂事天者循<lb/>
天理而已<lb/>
<pb n="KR3a0059_WYG_031-27b"/>
　又曰西銘只是要學者求仁而已<lb/>
朱子曰横渠用工親切程氏規模廣大學者用工要當<lb/>
如此<lb/>
横渠之於程子猶伯夷伊尹之於孔子<lb/>
　問横渠似孟子否曰横渠嚴宻孟子宏濶横渠之學<lb/>
　是苦心得之乃是致曲與伊川異又曰某自十四五<lb/>
　時得程張二家之書讀之至今四十餘年但覺其義<lb/>
　之深指之逺而近世紛紛所謂文章議論者殆不足<lb/>
<pb n="KR3a0059_WYG_031-28a"/>
　復過眼信乎孟氏以来一人而已然非用力之深者<lb/>
　亦無以信其必然也舊嘗擇其言之近者别為一書<lb/>
　名近思録云又曰横渠云言有教動有法晝有為宵<lb/>
　有得瞬有飬息有存此語極好君子終日乾乾不可<lb/>
　食息間亦不必終日讀書或静坐存飬亦是天地之<lb/>
　生物以四時運動春生夏長同是不息及至秋冬凋<lb/>
　落亦只藏於其中故明年復生若使至秋冬已絶則<lb/>
　来春無縁復有生意學者常喚令此心不死則日有<lb/>
<pb n="KR3a0059_WYG_031-28b"/>
　進○以上論張子之學○按張子有言為天地立心<lb/>
　為生民立極為前聖繼絶學為萬世開太平又曰此<lb/>
　道自孟子後千有餘嵗若天不欲此道復明則不使<lb/>
　今人有知者既使人有知者則必有復明之理此皆<lb/>
　先生以道自任之意故附焉○張戬字天棋横渠先<lb/>
　生之弟篤實寛裕儼然正色雖喜愠不形於色然與<lb/>
　人居温厚之意乆而益親終日言未嘗及於利樂道<lb/>
　人之善而不及其惡樂進已之德而不事無益之言<lb/>
<pb n="KR3a0059_WYG_031-29a"/>
　其清不以能病人其和不以物奪志常鷄鳴而起勉<lb/>
　勉矯強任道力行每若不及德大容物沛然有餘常<lb/>
　自省小過差必語人曰我知之矣公等察之後此不<lb/>
　復為矣横渠嘗語人曰吾弟德性之美吾有所不如<lb/>
　其不自暇而勇於不屈在孔門之列宜與子夏後先<lb/>
　晩講學而逹又曰吾弟全器也然語道而合乃自今<lb/>
　始○吕希哲字原明始從安定胡先生於太學與程<lb/>
　先生頥居並舎察程先生學問淵源非它人比首以<lb/>
<pb n="KR3a0059_WYG_031-29b"/>
　師禮事之而明道先生横渠兄弟皆與公遊由是知<lb/>
　見日益廣大然公未嘗專主一説不私一門務畧去<lb/>
　枝葉一意涵飬直截徑㨗以造聖人為説書二年日<lb/>
　夕勸導人主以脩身為本脩身以正心誠意為主心<lb/>
　正意誠天下自化不假它術身不能脩左右之人且<lb/>
　不能喻况天下乎公之行已務自省察校量以自進<lb/>
　益晩年嘗言十餘年前在楚州橋壊墮水中時覺心<lb/>
　動數年前大病已稍勝前今次疾病全不動矣其自<lb/>
<pb n="KR3a0059_WYG_031-30a"/>
　力如此公閑居日讀易一爻遍考古今諸儒之説黙<lb/>
　坐沉思隨事觧釋夜則與子孫評論古今商確得失<lb/>
　乆之而罷公少從諸老先生學晩更從髙僧宗本脩<lb/>
　顒遊盡究其道然後知佛之道與吾聖人合嘗説攻<lb/>
　其惡無攻人之惡葢自攻其惡日夜且自㸃檢絲毫<lb/>
　不盡即有慊於心矣豈有工夫㸃檢它人耶○范祖<lb/>
　禹字淳夫嘗與伊川論唐事及為唐鑑盡用先生之<lb/>
　意先生謂門人曰淳夫乃能相信如此元祐中客有<lb/>
<pb n="KR3a0059_WYG_031-30b"/>
　見伊川者几案無它書惟唐鑑一部先生謂客曰三<lb/>
　代以来無此議論又嘗稱淳夫色温而氣和尤可以<lb/>
　開陳是非導人主之意又尹彦明問淳夫之為人先<lb/>
　生曰其人如玉○朱光庭字公掞初授學於安定先<lb/>
　生教以為學之本主於忠信公終身力行之又從二<lb/>
　程先生於洛陽其所聞以格物致知為進道之門正<lb/>
　心誠意為入德之方公服行之造次不忘嘗謂百世<lb/>
　以俟聖人而不惑者惟孔孟為然故力排異端以扶<lb/>
<pb n="KR3a0059_WYG_031-31a"/>
　聖道○劉絢字質夫自髫齡即事明道先生程氏兄<lb/>
　弟受學焉君所授有本末所知造淵微知所止矣孜<lb/>
　孜焉不知其它也天性孝悌樂善而不為異端所惑<lb/>
　故其履也安内日加重而無交戰之病故其行也果<lb/>
　明道嘗謂人曰它人之學敏則有矣未易保也斯人<lb/>
　之至吾無疑焉君之為人氣和而體荘持論不茍合<lb/>
　跬歩不忘學既病與其友李端伯言曰每瞀悶時正<lb/>
　坐端意氣即下平居持飬豈可忽乎自㓜治春秋其<lb/>
<pb n="KR3a0059_WYG_031-31b"/>
　學祖於程氏專以孔孟之言斷經意既卒伊川以文<lb/>
　哭之曰聖學不傳乆矣吾生百世之後将明斯道興<lb/>
　斯學於既絶力小任重而不懼其難者亦有冀矣以<lb/>
　謂茍能使知之者廣則用力者衆何難之不易也遊<lb/>
　吾門者衆矣而信之篤得之多行之果守之固若子<lb/>
　者㡬希方頼子致力以相輔而不幸遽亡使吾悲傳<lb/>
　學之難則所以惜子者豈止遊從之情哉侯師聖嘗<lb/>
　稱曰明道平和簡易惟劉絢庶㡬近之○李籲字端<lb/>
<pb n="KR3a0059_WYG_031-32a"/>
　伯程子稱其才識頴悟又嘗言明道語録只有李籲<lb/>
　本無錯他人只依説時不敢改動或脱忘一二字便<lb/>
　大别籲却得其意不拘言語徃徃録得都是其卒也<lb/>
　伊川以文祭之曰自予兄弟倡鳴道學世方驚疑能<lb/>
　使學者視效而信從子與劉質夫為有力焉予謂二<lb/>
　子可以大受期之逺到半年之間相繼以亡使予憂<lb/>
　事道者鮮悲傳學之難天於斯文何其艱哉吕與叔<lb/>
　亦哭之曰子之胸中閎肆開發求之孔門如賜也逹<lb/>
<pb n="KR3a0059_WYG_031-32b"/>
　○吕大鈞字和叔為人質厚剛正以聖門事業為己<lb/>
　任所知信而力可及則身遂行之不復疑畏故識者<lb/>
　方之季路而君之所趍葢亦未見其止也葢大學之<lb/>
　廢絶乆矣自扶風張先生唱之而後進蔽於俗尚其<lb/>
　才俊者急於進取昏塞者艱於領觧由是寂寥無有<lb/>
　知者君於先生為同年友及聞先生學於是心悦誠<lb/>
　服執弟子禮請無倦乆而益親自是學者靡然知所<lb/>
　向矣先生之學大抵以誠明為本以禮樂為行衆人<lb/>
<pb n="KR3a0059_WYG_031-33a"/>
　則姑誦其言而未知其所以進於是焉君即若蹈大<lb/>
　路朝夕從事不啻飢渇之營飲食也濳心玩理望聖<lb/>
　賢之致尅期可到而日用躬行必取先生之法度以<lb/>
　為宗範自身及家自家及鄉人旁及親戚朋友皆紀<lb/>
　其行而述其事方諫議憂自始䘮至於塟祭倣古儀<lb/>
　所得為者而居䘮之節鉅細規矩於禮又推之祭祀<lb/>
　冠婚飲酒相見慶弔之事皆不混習俗粲然有文以<lb/>
　相接人咸安而愛之君少時贍學給聞無所不該一<lb/>
<pb n="KR3a0059_WYG_031-33b"/>
　日聞先生説遷其素志而前日之學博而以約明渙<lb/>
　然氷釋矣故比他人功敏而得之者尤多范㢲表其<lb/>
　墓曰惟君明善至學性之所得者盡之心心之所知<lb/>
　者踐之身又曰君性純厚易直強明正亮所行不二<lb/>
　於心所知不二於行其學以孔子下學上逹之心立<lb/>
　其志以孟子集義之功養其德以顔子克已復禮之<lb/>
　用厲其行其要歸之誠明不息不為衆人沮之而疑<lb/>
　小辯奪之而屈勢利刼之而回知力窮之而止其自<lb/>
<pb n="KR3a0059_WYG_031-34a"/>
　任以聖賢之重如此○吕大臨字與叔初學於横渠<lb/>
　之門横渠卒乃求見二先生而卒業焉伊川稱其六<lb/>
　月中来緱氏常窺之必見其儼然危坐可謂敦篤矣<lb/>
　元祐中范祖禹薦其脩身好學行如古人為可稱官<lb/>
　不及用兄大忠字進伯程子嘗曰進伯老而好學理<lb/>
　㑹直是到底又曰和叔任道其風力甚勁然深潜縝<lb/>
　宻有所不逮於與叔又嘗言和叔至誠相信又言與<lb/>
　叔守横渠學甚固每横渠無説處皆相從才有説了<lb/>
<pb n="KR3a0059_WYG_031-34b"/>
　更不肯回○蘇昞字季明亦横渠門人而卒業於程<lb/>
　氏者吕大忠嘗薦於朝謂其德性純茂強學篤志行<lb/>
　年四十不求仕進從故崇文校書張載學為門人之<lb/>
　秀自布衣召為博士後坐上書邪黨竄謫胡安國譏<lb/>
　其越職上書必有非所宜言者○謝良佐字顯道初<lb/>
　見明道明道語人曰此秀才展拓得開将来可望明<lb/>
　道一日謂之曰爾軰在此相從只是學某言語故其<lb/>
　學心口不相應盍若行之請問焉曰且静坐伊川每<lb/>
<pb n="KR3a0059_WYG_031-35a"/>
　見人静坐便歎其善學明道又謂謝子雖小魯直是<lb/>
　誠篤理㑹事有不透其顙有泚憤悱如此顯道初以<lb/>
　記問為學自負該博對明道舉書史不遺一字明道<lb/>
　曰賢却記得許多可謂玩物䘮志謝聞此語汗流浹<lb/>
　背靣發赤明道却云只此便是惻隱之心及看明道<lb/>
　讀史又却逐行看過不差謝甚不服後来省悟却将<lb/>
　此事做話頭接引博學之士謝子與伊川别一年徃<lb/>
　見之伊川問做甚得工夫謝曰也只去個矜字子細<lb/>
<pb n="KR3a0059_WYG_031-35b"/>
　檢㸃得来病痛盡在這裏若按伏得這個罪過方有<lb/>
　向進處伊川首肯之因語坐同志者曰此人為學切<lb/>
　問近思者也伊川又嘗問近日事如何謝曰天下何<lb/>
　思何慮伊川曰是則是有此理賢發得太早在伊川<lb/>
　直是會鍛鍊得人説了又却道恰好著工夫也游定<lb/>
　夫嘗問公於外物一切放得下否謝曰實在上面做<lb/>
　工夫来凡事須有根屋柱無根拆着便倒樹木有根<lb/>
　雖剪枝條相次又發如人要富貴要他做甚必須有<lb/>
<pb n="KR3a0059_WYG_031-36a"/>
　用處尋討要用處病根将来斬斷便沒事或問子於<lb/>
　勢利如何曰打透此闗十餘年矣當初大故做工夫<lb/>
　揀難捨底弃却後来漸漸輕至今於器物之類置之<lb/>
　只為合要用却無徤羡底心又曰舊多恐懼常於危<lb/>
　階上習又嘗作課簿記日用言動視聽是禮與非禮<lb/>
　者又言萬事真實有命人力計較不得故平生未嘗<lb/>
　干人在書局亦不謁政㦯勸之曰它安能陶鑄我自<lb/>
　有命在學者稱之曰上蔡先生云○游酢字定夫伊<lb/>
<pb n="KR3a0059_WYG_031-36b"/>
　川以事至京師一見謂其資可與適道是時明道知<lb/>
　扶溝縣事先生兄弟方以倡明道學為己任設庠序<lb/>
　聚邑人子弟教之召公職學事公欣然徃從之得其<lb/>
　微言於是盡棄其學而學焉其後得邑河清游定夫<lb/>
　徃見之伊川謂定夫曰游君德器粹然問學日進政<lb/>
　事亦絶人逺甚於師門見稱如此先生志其墓亦曰<lb/>
　公自㓜不群讀書一過目輙成誦比壮益自力心傳<lb/>
　目到不為世儒之習誠於中形諸外儀容辭令粲然<lb/>
<pb n="KR3a0059_WYG_031-37a"/>
　有文望之知其成德君子云○楊時字中立宋嘉祐<lb/>
　中有河南二程先生得孟子不傳之學於遺經以倡<lb/>
　天下而升堂觀奥號稱髙弟在南方則廣平游定夫<lb/>
　上蔡謝顯道與公三人是也公天資夷曠濟以問學<lb/>
　充飬有道德器早成積於中者純粹而閎深見於外<lb/>
　者簡易而平淡閒居和樂色笑可親臨事截䖏不動<lb/>
　聲氣與之遊者雖群居終日嗒然不語飲人以和而<lb/>
　鄙薄之態自不形也推本孟子性善之説發明中庸<lb/>
<pb n="KR3a0059_WYG_031-37b"/>
　大學之道有欲知方者為指其攸趣無所隱也學者<lb/>
　稱之曰龜山先生云伊川自涪歸見學者凋落多從異<lb/>
　學獨楊謝不變因歎曰學者昏流於夷狄惟有楊謝<lb/>
　二君長進又嘗曰楊時於新學極精今日一有所問<lb/>
　能盡知其短而持之介甫之學大抵支離伯淳嘗與<lb/>
　楊時讀了數篇其後盡能推類以通之上蔡言舊在<lb/>
　二先生之門者伯淳最愛中立正叔最愛定夫二人<lb/>
　氣象亦相似○劉安節字元承天資近道而敏於學<lb/>
<pb n="KR3a0059_WYG_031-38a"/>
　問嘗從當世賢而有道者遊始以致知格物發其材<lb/>
　沉涵熟復存心飬性乆之於是有得常曰堯舜之道<lb/>
　不過孝悌天下之理有一無二乃若異端則有間矣<lb/>
　所治二州專以仁義教化平易近民民有訟委曲訓<lb/>
　戒之俾毋再犯㦯問於上蔡曰劉子進乎曰未見它<lb/>
　有進處問所以不進者何曰只為未有根因指庭前<lb/>
　荼䕷曰此花只為有根故一年長盛如一年○尹焞<lb/>
　字彦明年二十師事伊川應進士舉答䇿問議誅元<lb/>
<pb n="KR3a0059_WYG_031-38b"/>
　祐黨人先生曰噫尚可以干禄為哉不對而出告於<lb/>
　程子曰吾不復應進士舉矣子曰子有母在先生歸<lb/>
　告其母母曰吾知汝以為善飬不知汝以禄飬於是<lb/>
　先生退不復就舉程子聞之曰賢哉母也大觀中新<lb/>
　學日興有言者曰程頥倡為異端尹焞張繹為之左<lb/>
　右先生遂不欲仕而聲聞益盛學益成同門之士皆<lb/>
　尊畏之程子曰我死而不失其正者尹氏子也靖康<lb/>
　以布衣召未㡬力辭授和靖處士以歸虜陷洛陽先<lb/>
<pb n="KR3a0059_WYG_031-39a"/>
　生之家死於賊先生死復蘇竄長安山中劉豫僣位<lb/>
　使人来招先生先生夜逃去徒歩渡渭乆之止於涪<lb/>
　紹興五年有從臣言先生之道遂以崇政説書召後<lb/>
　為從臣以争和議去先生荘正仁實不欺闇室其於<lb/>
　聖人六經之言可順心得如出諸已初見伊川令看<lb/>
　敬字請益伊川曰主一則是敬其後看得親切祈寛<lb/>
　問如何是主一先生曰敬有甚形影只收歛身心便<lb/>
　是主一又言見伊川後半年方得大學西銘看伊川<lb/>
<pb n="KR3a0059_WYG_031-39b"/>
　教人專以敬以直内為本先生能力行之嘗問伊川<lb/>
　不習無不利時更無睹當更無計較也耶伊川深以<lb/>
　為然且曰不易見得如此且更涵飬莫要輕説嘗同<lb/>
　張思叔見伊川伊川問二子於某之言如何尹曰聞<lb/>
　先生之言言下領意焞不如繹能終守先生之學繹<lb/>
　不如焞伊川然之伊川嘗稱彦明必有用於世○張<lb/>
　繹字思叔初見道楷禪師有祝髪從之之意時周恭<lb/>
　叔官洛中謂之曰它日程先生歸可從之學無為空<lb/>
<pb n="KR3a0059_WYG_031-40a"/>
　祝髪也及伊川歸自涪陵思叔始見先生時從學者<lb/>
　甚衆先生獨許思叔因讀孟子志士不忘在溝壑勇<lb/>
　士不忘䘮其元始有自得處伊川嘗言晩得二士謂<lb/>
　思叔及尹焞也○馬伸字時中崇寧中禁元祐學奸<lb/>
　人用事出其黨為諸路學使專紏其事伊川之門學<lb/>
　者無幾雖宿素從遊間以趍利叛去公方自吏部求<lb/>
　為西京司法曹事鋭然為親依之計至則因張繹求<lb/>
　見先生辭焉公曰使伸得聞道雖死何憾况不至於<lb/>
<pb n="KR3a0059_WYG_031-40b"/>
　死乎先生聞而歎曰此真有志者遂引而進之自爾<lb/>
　出入凡三年公暇雖風雨必一造焉靖康初為御史<lb/>
　張邦昌僣位公移書責之且勸迎立康王而退就北<lb/>
　靣之列髙宗立進殿中以論汪黄誤國謫濮州監酒<lb/>
　死公居常稱曰志士不忘在溝壑勇士不忘䘮其元<lb/>
　今日何時溝壑乃吾死所也故其臨事奮不顧身如<lb/>
　此公平居晨興必整衣冠端坐讀中庸一過然後出<lb/>
　視事常曰志在行道使吾以富貴為心則為富貴所<lb/>
<pb n="KR3a0059_WYG_031-41a"/>
　累使吾以妻子為念則為妻子所累是道不可行也<lb/>
　故其在廣陵隨身行李一擔而圖書半之○侯師聖<lb/>
　字仲良明道伊川舅氏也胡文定稱其安於覊苦守<lb/>
　節不移講論經術通貫不窮商畧時事纎微皆察尹<lb/>
　和靖曰伊川嘗謂侯子議論只好隔壁聽○王蘋字<lb/>
　信伯楊文靖嘗稱同門後来成就莫踰信伯者胡文<lb/>
　定亦稱其學有師承識通世務云○問程門誰真得<lb/>
　其傳朱子曰也不盡見得如劉質夫張思叔軰又不<lb/>
<pb n="KR3a0059_WYG_031-41b"/>
　見它文字看程門諸公力量見識比之康節横渠皆<lb/>
　不及又曰吕與叔之文煞實説得好處如千兵萬馬<lb/>
　飽滿伉壮上蔡雖有過當處亦説得透龜山文字却<lb/>
　弱似是合下㑹得易某嘗謂看文字須似法家深刻<lb/>
　方窮究得盡問尹和靖立朝議論曰和靖不觀它書<lb/>
　只是持守得好它語録中説涵飬持守處分外親切<lb/>
　有些朝廷文字多是門人代作又問龜山立朝却有<lb/>
　許多議論曰龜山雜博是讀多少文字問云云曰以<lb/>
<pb n="KR3a0059_WYG_031-42a"/>
　某觀之二先生衣鉢似無傳之者又問上蔡議論莫<lb/>
　太過曰上蔡好於事上理會理却有過處又問和靖<lb/>
　專於主敬集義處少曰和靖主敬把得定亦多近傍<lb/>
　理又曰張思叔敏似和靖伊川稱其朴茂然亦狭無<lb/>
　展拓氣象又曰伊川之門謝上蔡自禪門来其説亦<lb/>
　有差張思叔最後進然深惜其早世使天予之年殆<lb/>
　不可量又曰程門弟子親炙伊川亦自多錯葢合下<lb/>
　見得不盡㦯後来放倒葢此理無形體故易差有百<lb/>
<pb n="KR3a0059_WYG_031-42b"/>
　般滲漏問伊川門人如此其衆何故後来更無一人<lb/>
　見得親切或云游楊亦不乆親炙曰也是諸人有首<lb/>
　無尾不曾盡心在上靣各去奔走仕宦所以不能理<lb/>
　㑹得透如邵康節從頭至尾極終身之力而後得之<lb/>
　雖其不能無偏然就它這道理所謂安而成矣如濓<lb/>
　溪資禀便較髙他也去仕宦只它這所學自是從合<lb/>
　下直到後来所以有成某看来這道理若不是拚生<lb/>
　盡死去理㑹終不觧得又曰游楊謝三君子初皆學<lb/>
<pb n="KR3a0059_WYG_031-43a"/>
　禪後来餘禪猶在故學之者多流於禪游先生大是<lb/>
　禪學必是程先生當初説得太髙了它門只曉見上<lb/>
　一截少下靣着實工夫故流弊至此或謂龜山恐不<lb/>
　如此曰只論語序便可見又曰吕與叔惜乎不夀程<lb/>
　子稱其深潜縝宻可見資質好又能涵飬某若只如<lb/>
　吕之年亦不見得到此田地又曰吕與叔本是個剛<lb/>
　底氣質涵飬得到如此故聖人以剛為君子柔為小<lb/>
　人若剛矣須除去剛之病全其為剛之德相次可以<lb/>
<pb n="KR3a0059_WYG_031-43b"/>
　為學若不剛終是不能成又曰吕與叔論顔子等處<lb/>
　極好又云未發之前心體昭昭具在伊川不破此説<lb/>
　克已銘不合以已與物對説又曰上蔡髙邁卓絶言<lb/>
　論宏肆善開發人其語雖不能無過然却是確實做<lb/>
　工夫来問人之病痛不一各隨所偏處去上蔡才髙<lb/>
　所以病痛在矜字曰此説是也然謝氏謂去得矜字<lb/>
　後来矜依舊未去説道理好楊楊地又曰上蔡觀復<lb/>
　齋記中説道理皆是禪學意思觀它説復與伊川異<lb/>
<pb n="KR3a0059_WYG_031-44a"/>
　似以静處如云見此消息不下工夫之類乃是謂儒<lb/>
　佛本同而所以不同但是下截耳龜山亦如此某謂<lb/>
　明道云以吾觀於佛疑於無異然而不同又曰如今<lb/>
　人説道愛從髙妙處説便入禪去自上蔡以来已然<lb/>
　又曰龜山天資髙朴實簡易然所見定更不窮究少<lb/>
　年未見伊川時先本看荘列等文字後来此念熟了<lb/>
　不覺時發出来游先生尤甚羅仲素亦時有此意又<lb/>
　曰胡文定作龜山墓誌云其似栁下惠看来是如此<lb/>
<pb n="KR3a0059_WYG_031-44b"/>
　又曰尹和靖在程門直是十分鈍底被它只就一個<lb/>
　敬字上做工夫終做得成又曰和靖持守有餘而格<lb/>
　物未至故所見不精明無活法又曰和靖日看光明<lb/>
　經一部門人問之曰母命不敢違也此便是平日闕<lb/>
　却諭父母於道一節便致得如此○以上論程張門<lb/>
　人之學○按二程之學龜山得之而南傳之豫章羅<lb/>
　氏羅氏傳之延平李氏李氏傳之朱氏此其一𣲖也<lb/>
　上蔡傳之武夷胡氏胡氏傳其子五峯五峯傳之南<lb/>
<pb n="KR3a0059_WYG_031-45a"/>
　軒張氏此又一𣲖也若周恭叔劉元承得之為永嘉<lb/>
　之學其源亦同自出然惟朱張之傳最得其宗故今<lb/>
　先叙胡氏父子及羅李二氏之學於伊洛門人之後<lb/>
　而又特表朱子以繼周程之統緒而張氏吕氏附見<lb/>
　焉千載源流於是乎可考矣○胡安國字康侯少入<lb/>
　太學同舎有頴昌靳裁之嘗聞西洛程氏之學與公<lb/>
　論經史大義公以是學日強識日明紹聖登第時䇿<lb/>
　問大約欲復熈豐之政公推言大學格物致知正心<lb/>
<pb n="KR3a0059_WYG_031-45b"/>
　誠意以平天下之道詞㡬萬言考官得之定為第一<lb/>
　宰執以䇿中無詆元祐語欲降其第上親擢為第三<lb/>
　紹興初為上言春秋乃仲尼親筆實經世大典義精<lb/>
　理奥尤難窺測今方思濟艱難豈於理戎禦侮之際<lb/>
　虚費光隂耽味文采而已乎陛下必欲削平僣暴恢<lb/>
　復寶圖使亂臣賊子懼而不作莫若潜心仲尼之經<lb/>
　則南靣之術盡在是矣除兼侍讀專以春秋進講初<lb/>
　王荆公盡屏先儒以為淺陋獨用已意著三經新説<lb/>
<pb n="KR3a0059_WYG_031-46a"/>
　離析字畫偏旁謂之道德性命之學於春秋聖人行<lb/>
　事之實漫不能曉則詆以為斷爛朝報直廢弃之不<lb/>
　列於學官下逮崇寧防禁益甚故家遺俗㦯存三傳<lb/>
　舊本見者撫歎或遂指以為春秋而仲尼經世之心<lb/>
　㡬於熄矣公自壮年即有服膺之志嘗曰六籍惟此<lb/>
　書出於先聖之手乃使人主不得聞講説學士不得<lb/>
　相傳習亂倫滅理用夷變夏殆由此乎於是潜心刻<lb/>
　意裒古今諸儒於著述無慮百家片言之善采拾靡<lb/>
<pb n="KR3a0059_WYG_031-46b"/>
　遺害義切深必加辨正或去或取無一毫好惡之偏<lb/>
　葢凖則之以語孟權衡之以五經證㨿之以歷代之<lb/>
　史窮研玩味游泳沈酣者三十年及得伊川先生所<lb/>
　作傳其間精義十餘條若合符節益以自信探索愈<lb/>
　勤至是年六十有一而書始就慨然歎曰此傳心之<lb/>
　要典也葢於克已脩德之方尊君父討亂賊攘夷狄<lb/>
　存天理正人心之術未嘗不屢書而致詳焉公負傑<lb/>
　出絶異之資見善必為為必要其成知惡必去去必<lb/>
<pb n="KR3a0059_WYG_031-47a"/>
　絶其根自㓜少時㔾有出塵之趣登科後同年宴集<lb/>
　飲酒過量是後終身不復醉常好奕碁先令人責之<lb/>
　曰得一第德業竟止是奕邪是後不復奕學官父師<lb/>
　同僚多勸之買妾事既集慨然歎曰吾親侍飬千里<lb/>
　之外曾是以為急遽寢其議亦終身不復買妾也在<lb/>
　長沙日按行属部過衡嶽愛其雄秀欲一登覧已戒<lb/>
　行矣俄而思曰非職事所在也即止辭受取舎一介<lb/>
　之微必度於義恬静簡嘿寡於言動雖在宴閒獨處<lb/>
<pb n="KR3a0059_WYG_031-47b"/>
　未嘗有怠容慢色語孟五經諸史周而復始至老未<lb/>
　嘗釋手每晨昏子弟定省必問何所業有合意則曰<lb/>
　士當志於聖人勿臨深以為髙見怠慢不䖍必嚬蹙<lb/>
　曰流光可惜将為小人之歸矣子弟㦯近出燕集雖<lb/>
　夜已深猶未寝必俟其歸驗其醉否且問其所集何<lb/>
　客所論何事有益無益以是為常士子有自逺来學<lb/>
　者公隨其資性而接之大抵以立志為先忠信為本<lb/>
　以致知為窮理之漸以敬為持飬之要每誦曾子之<lb/>
<pb n="KR3a0059_WYG_031-48a"/>
　言曰君子之愛人也以德小人之愛人也以姑息故<lb/>
　不以辭色假借子弟及學者亦未嘗降志孫言茍為<lb/>
　唯諾以祈人之悦也壮年嘗觀釋氏書後遂屏絶嘗<lb/>
　答贑川曽㡬書曰窮理盡性乃聖門事業物物而察<lb/>
　知之始也一以貫之知之至也来書以五典四端每<lb/>
　事充擴亦未免物物致察非一以貫之之要是欲不<lb/>
　舉足而登太山也四端固有非外鑠五典天叙不可<lb/>
　違充四端惇五典則性成而倫盡矣釋氏雖有了心<lb/>
<pb n="KR3a0059_WYG_031-48b"/>
　之説然其未了者為其不先窮理反以為障而於用<lb/>
　處不復究竟也故其説流遁莫可致詰接物應事顛倒<lb/>
　差繆不堪㸃檢聖門之學則以致知為始窮理為要<lb/>
　知至理得不迷本心如日方中萬象必見則不疑所<lb/>
　行而内外合也故自脩身至於天下國家無所䖏而<lb/>
　不當矣来書又謂充良知良能而至於盡與宗門要<lb/>
　妙兩不相妨何必捨彼而取此夫良知良能愛親敬<lb/>
　長之本心也儒者則擴而充之逹於天下釋氏則以<lb/>
<pb n="KR3a0059_WYG_031-49a"/>
　為前塵為妄想批根㧞本而殄滅之正相反也而以<lb/>
　為不相妨何哉公於出處由道㨿義以心之所安為<lb/>
　主其欲出也非由勸勉其欲去也不可挽留朱震被<lb/>
　召以出處問公公曰世間惟講學論政則當切切詢<lb/>
　究至於行已大致去就語黙之㡬如人飲食其飢飽<lb/>
　寒温必自斟酌不可决之於人亦非人所能决也安<lb/>
　國出處自崇寧以来皆内斷於心雖定夫顯道諸丈<lb/>
　人行皆不以此謀之也定夫者游察院酢也顯道者<lb/>
<pb n="KR3a0059_WYG_031-49b"/>
　謝學士良佐也與楊時中立皆二程先生之髙弟公<lb/>
　不及二程之門而三君子皆以斯文之任期公謝公<lb/>
　嘗語朱震曰胡康侯正如大冬嚴雪百草萎死而松<lb/>
　柏挺然獨秀也使其困厄如此乃天将降大任焉耳<lb/>
　公尚論古人則以諸葛武侯為首於本朝卿相則以<lb/>
　韓忠獻公為冠慕用鄉仰言必稱之性本剛急及其<lb/>
　老也氣宇粹温儀貌雍穆於和樂中有毅然不可犯<lb/>
　之象於嚴正中有薰然可親近之意年浸髙矣加以<lb/>
<pb n="KR3a0059_WYG_031-50a"/>
　疾病而謹飭於禮無異家世至貧轉徙流寓遂至空<lb/>
　乏然貧之一字於親故間非惟口所不道故亦手所<lb/>
　不書嘗戒子弟曰對人言貧者其意将何求自登第<lb/>
　逮休致凡四十年其在實歴之日不登六載雖數以<lb/>
　罪去而愛君之心逺而愈篤每被召即置家事不問<lb/>
　或通夕不寝思所以告吾君者然宦情如寄所好不<lb/>
　在焉侯仲良曰視不義富貴如浮雲者當今天下惟<lb/>
　公一人耳子宏字仁仲自㓜志於大道嘗見楊中立<lb/>
<pb n="KR3a0059_WYG_031-50b"/>
　先生於京師又從侯師聖先生於荆門而卒傳文靖<lb/>
　公之學優游南山之下餘二十年玩心神明不舎晝<lb/>
　夜力行所知親切至到析太極精微之藴窮皇王制<lb/>
　作之端綜事物於一源貫古今於一息指人欲之偏<lb/>
　以見天理之全即形而下者而發無聲無臭之妙使<lb/>
　學者驗端倪之不逺而造髙深之無極先生之於斯<lb/>
　道可謂見之明而擴之至矣其為知言一書誠道學<lb/>
　之樞要制治之蓍龜也其言有曰誠成天下之性性<lb/>
<pb n="KR3a0059_WYG_031-51a"/>
　立天下之有情效天下之動心妙性情之德又曰誠<lb/>
　者命之道乎中者性之道乎仁者心之道乎惟仁者<lb/>
　為能盡性至命學者能精察於視聽言動之間而知<lb/>
　心之所以為妙則性命之理葢可黙識矣此南軒張<lb/>
　氏所作知言序也朱子於前二章極稱歎之而於性<lb/>
　無善惡則辨其不然皆㔾見首篇矣又嘗曰五峰善<lb/>
　思然思過處亦有之東莱云知言勝似正䝉朱子曰<lb/>
　葢後出者巧也問文定却是卓然有立所謂非文王<lb/>
<pb n="KR3a0059_WYG_031-51b"/>
　猶興者曰固是資質好然在太學多聞先生師友之<lb/>
　訓所以能然其學問多得頴昌靳裁之啟發又曰文<lb/>
　定之學後来得之上蔡者為多又曰五峯臨終謂虞<lb/>
　德美曰聖門工夫要處只在個敬此為名論○李侗<lb/>
　字愿中世所謂延平先生也少遊鄉校有聲㔾而聞<lb/>
　郡人羅仲素得河洛之學於龜山楊文靖公之門遂<lb/>
　徃學焉羅公清介絶俗雖里人鮮克知之見先生從<lb/>
　遊受業或頗非笑先生若不聞從之累年受春秋中<lb/>
<pb n="KR3a0059_WYG_031-52a"/>
　庸語孟之説從容潜玩有㑹於心盡得其所傳之奥<lb/>
　羅公少然可亟稱許焉於是退而屏居山里結茅水<lb/>
　竹之間謝絶世故餘四十年簞瓢屢空怡然自適中<lb/>
　間郡将學官聞其名而招致之或遣子弟從遊受學<lb/>
　州郡士人有以矜式焉云云初龜山先生唱道東南<lb/>
　士之遊其門者甚衆然語其潜思力行任重詣極如<lb/>
　羅公葢一人而已先生既從之學講誦之餘危坐終<lb/>
　日以驗夫喜怒哀樂未發之前氣象為何如而求所<lb/>
<pb n="KR3a0059_WYG_031-52b"/>
　謂中者若是葢乆之而知天下之大本真有在乎是<lb/>
　也葢天下之理無不由是而出既得其本則凡出於<lb/>
　此者雖品節萬殊曲折萬變莫不該攝洞貫以次融<lb/>
　釋而各有條理如川流脉絡之不可亂大而天地之<lb/>
　所以髙厚細而品彚之所以化育以至於經訓之微<lb/>
　言日用之小物折之於此無一不得其衷焉由是操<lb/>
　存益固涵飬益熟精明純一觸處洞然泛應曲酬發<lb/>
　必中節云云後學答問窮夜不倦隨人淺深誘之各<lb/>
<pb n="KR3a0059_WYG_031-53a"/>
　不同而要以反身自得而可以入聖賢之域故其言<lb/>
　曰學問之道不在多言但黙坐澄心體認天理若真<lb/>
　有所見雖一毫私欲之發亦退聽矣乆乆用力於此<lb/>
　庶㡬漸明講學始有力耳又曰學者之病在於未有<lb/>
　洒然氷觧凍釋處縱有力持守不過茍免顯然悔尤<lb/>
　而已若此者恐未足道也又曰今人之學與古人異<lb/>
　如孔門諸子群居終日交相切磨又得夫子為之依<lb/>
　歸日用之間觀感而化者多矣恐於融釋脱落處非<lb/>
<pb n="KR3a0059_WYG_031-53b"/>
　言説所及也不然子貢何以言夫子之言性與天道<lb/>
　不可得而聞也耶嘗以黄太史之稱濓溪周夫子胸<lb/>
　中洒落如光風霽月云者為善形容有道者氣象嘗<lb/>
　諷誦之而顧謂學者曰存此於胸中庶㡬遇事廓然<lb/>
　而義理少進矣其語中庸曰聖門之傳是書其所以<lb/>
　開悟後學無遺䇿矣然所謂喜怒哀樂未發謂之中<lb/>
　者又一篇之指要也若徒記誦而已則亦奚以為哉<lb/>
　必也體之於身實見是理若顔子之歎卓然見其為<lb/>
<pb n="KR3a0059_WYG_031-54a"/>
　一物而不違乎心目之間然後擴充而徃無所不通<lb/>
　則庶乎可以言中庸矣其語春秋曰春秋一事各是<lb/>
　發明一例如觀山水徙歩而形勢不同不可拘以一<lb/>
　法然所以難言者葢以常人之心推測聖人未到聖<lb/>
　人灑然處豈能無失耶其於語孟他經無不貫逹茍<lb/>
　有疑問答之必極其趣葢嘗曰讀書者知其所言莫<lb/>
　非吾事而即吾身以求之則凡聖賢所至而吾所未<lb/>
　至者皆可勉而進矣若直以文字求之悦其辭義以<lb/>
<pb n="KR3a0059_WYG_031-54b"/>
　資誦説其不為玩物䘮志者㡬希以故未嘗為講觧<lb/>
　文書然其辨析精微毫釐畢察嘗語問者曰講學功<lb/>
　在深潜縝宻然後氣味滋長蹊徑不差若槩以理一<lb/>
　而不察乎其分之殊此學者所以流於疑似亂真之<lb/>
　説而不自知也其開端示人大要類此先友鄧廸天<lb/>
　啟謂愿中如氷壺秋月表裏澄徹識者賞其知言云<lb/>
　此朱子所為行状也○問延平先生言行曰他却不<lb/>
　曾著書充飬得極好凡為學不過是恁地涵飬将去<lb/>
<pb n="KR3a0059_WYG_031-55a"/>
　初無異義只是先生睟靣盎背自然不可及又曰李<lb/>
　延平初亦是豪邁底人到後来也得琢磨之力問延<lb/>
　平先生静坐之説聞先生頗不以為然如何曰此亦<lb/>
　難説静坐理㑹道理自不妨只是討要静坐則不可<lb/>
　若理㑹得道理明透自然是静嘗見李先生説舊見<lb/>
　羅先生説春秋頗覺不甚好不知到羅浮極静後又<lb/>
　理㑹得如何某心嘗疑之以今觀之是如此葢心下<lb/>
　熱閙如何看得道理出問李先生謂常存此心勿為<lb/>
<pb n="KR3a0059_WYG_031-55b"/>
　事物所勝曰李先生涵飬得自是别真所謂不為事<lb/>
　物所勝者古人云終日無疾言遽色先生直是如此<lb/>
　問李先生行状云終日危坐以驗夫喜怒哀樂之前<lb/>
　氣象為如何而求其所謂中者與伊川之説若不相<lb/>
　似曰這處是舊日下得語太重今以伊川之語格之<lb/>
　則其下工夫處亦是有些子偏只是被李先生静得<lb/>
　極了便自見得是有個覺處問延平欲於未發之前<lb/>
　觀其氣象此與楊氏體於未發之前者異同如何曰<lb/>
<pb n="KR3a0059_WYG_031-56a"/>
　這個亦有些病那體驗字是有個思慮了便是已發<lb/>
　若觀時恁著意看便也是已發問此體驗是著意觀<lb/>
　乆恁平常否曰此是以不觀觀之又曰李先生説人<lb/>
　心中大段惡念却易制伏最是那不大段計利害乍<lb/>
　徃乍来底念慮相續不斷難為驅除今㸔得来是如<lb/>
　此<lb/>
　　　朱子𫝊授<lb/>
勉齋黄氏曰先生自少厲志聖賢之學自韋齋得中原<lb/>
<pb n="KR3a0059_WYG_031-56b"/>
文獻之傳聞河洛之學推明聖賢遺意日誦大學中庸<lb/>
以用力於致知誠意之地先生蚤嵗已知其説而心好<lb/>
之韋齋病且亟屬曰籍溪胡原仲白水劉致中屏山劉<lb/>
彦沖三人吾友也學有淵源吾所敬畏吾即死汝徃事<lb/>
之而惟其言之聽則吾死不恨矣先生既孤則奉以告<lb/>
三君子而禀學焉時年十有四慨然有求道之志博求<lb/>
之經傳徧交當世有識之士雖釋老之學亦必究其歸<lb/>
趣訂其是非延平李先生學於豫章羅先生羅先生學<lb/>
<pb n="KR3a0059_WYG_031-57a"/>
於龜山楊先生延平於韋齋為同門友先生歸自同安<lb/>
不逺數百里徒歩徃從之延平稱之曰樂善好義鮮與<lb/>
倫比又曰頴悟絶人力行可畏其所論難體認切至自<lb/>
是從遊累年精思實體而學之所造者益深矣其為學<lb/>
也窮理以致其知反躬以踐其實居敬者所以成始成<lb/>
終也謂致知不以敬則昏惑紛擾無以察義理之歸躬<lb/>
行不以敬則怠惰放肆無以致義理之實持敬之方莫<lb/>
先主一既為之箴以自警又筆之書以為小學大學皆<lb/>
<pb n="KR3a0059_WYG_031-57b"/>
本於此終日儼然端坐一室討論典訓未嘗少輟自吾<lb/>
一心一身以至萬事萬物莫不有理存此心於齊荘静<lb/>
一之中窮此理於學問思辨之際皆有以見其所當然<lb/>
而不容㔾與其所以然而不可易然充其知而見於行<lb/>
者未嘗不反之於身也不睹不聞之前所以戒懼者愈<lb/>
嚴愈敬隐微幽獨之際所以省察者愈精愈宻思慮未<lb/>
萌而知覺不昧事物既接而品節不差無所容乎人欲<lb/>
之私而有以全乎天理之正不安於偏見不急於小成<lb/>
<pb n="KR3a0059_WYG_031-58a"/>
而道之正統在是矣其為道也有太極而隂陽分有隂<lb/>
陽而五行具禀隂陽之氣以生則太極之理各具於其<lb/>
中天所賦為命人所受為性感於物為情統性情為心<lb/>
根於性則為仁義禮智之德發於情則為惻隐羞惡辭<lb/>
遜是非之端形於身則為手足耳目口鼻之用見於事<lb/>
則為君臣父子夫婦兄弟朋友之常求諸人則人之理<lb/>
不異於㔾參諸物則物之理不異於人貫徹古今充塞<lb/>
宇宙無一息之間斷無一毫之空闕莫不析之極其精<lb/>
<pb n="KR3a0059_WYG_031-58b"/>
而不亂然後合之盡其大而無餘先生之於道可謂建<lb/>
諸天地而不悖質諸聖賢而無疑矣故其得於已而為<lb/>
德也以一心而窮造化之原盡性情之妙逹聖賢之藴<lb/>
以一身而體天地之運備事物之理任綱常之責明足<lb/>
以察其微剛足以任其重𢎞足以致其廣毅足以極其<lb/>
常其存之也虚而静其發之也果而確其用之也應事<lb/>
接物而不窮其守之也歴變履險而不易本末精粗不<lb/>
見其或遺表裏初終不見其㦯異至其飬深積厚矜持<lb/>
<pb n="KR3a0059_WYG_031-59a"/>
者純熟嚴厲者和平心不待操而存義不待索而精猶<lb/>
以為義理無窮嵗月有限常慊然有不足之意葢有日<lb/>
新又新不能自已者而非後學之所可擬議也其可見<lb/>
之行則脩諸身者其色荘其言厲其行舒而恭其坐端<lb/>
而直其閒居也未明而起深衣幅巾方履拜於家廟以<lb/>
及先聖退坐書室几案必正書籍器用必整其飲食也<lb/>
羮食行列有定位匕箸舉措有定所倦而休也瞑目端<lb/>
坐休而起也整歩徐行中夜而寝既寝而寤則擁衾而<lb/>
<pb n="KR3a0059_WYG_031-59b"/>
坐或至逹旦威儀容止之則自少至老祁寒盛暑造次<lb/>
顛沛未嘗有須臾之離也行於家者奉親極其孝撫下<lb/>
極其慈閨庭之間内外斬斬恩義之篤怡怡如也其祭<lb/>
祀也事無纎鉅必誠必敬小不如儀則終日不樂已祭<lb/>
無違禮則油然而喜死䘮之際哀戚備至飲食衰絰各<lb/>
稱其情賔客徃来無不延遇稱家有無常盡其歡於親<lb/>
故雖疎逺必致其愛於鄉閭雖微賤必致其恭吉凶慶<lb/>
弔禮無所遺賙䘏問遺恩無所闕其自奉則衣取蔽體<lb/>
<pb n="KR3a0059_WYG_031-60a"/>
食取充腹居止取足以障風雨人不能堪而處之裕如<lb/>
也若其措諸事業則州縣之施設立朝之言論經綸規<lb/>
畫正大宏偉亦可槩見雖逹而行道不能施之一時然<lb/>
退而明道足以傳之萬代謂聖賢道統之傳散在方冊<lb/>
聖經之㫖不明則道統之傳始晦於是竭其精力以研<lb/>
窮聖賢之經訓於大學中庸則補其闕遺别其次第綱<lb/>
領條目粲然復明於論語孟子則深原當時答問之意<lb/>
使讀而味之者如親見聖賢而面命之於易與詩則求<lb/>
<pb n="KR3a0059_WYG_031-60b"/>
其本義攻其末失深得古人遺意於數千載之上凡數<lb/>
經者見之傳注其闗於天命之微人心之奥入德之門<lb/>
造道之閾者既已極深研㡬探賾索隐發其㫖趣而無<lb/>
所遺矣至於一字未安一辭未備亦必沉潜反覆或逹<lb/>
旦不寐或累日不倦必求于至當而後已故章㫖字義<lb/>
至微至細莫不理明辭順易知易行於書則疑今文之<lb/>
艱澁反不若古文之平易於春秋則疑聖心之正大决<lb/>
不類傳注之穿鑿於禮則病王安石廢罷儀禮而傳記<lb/>
<pb n="KR3a0059_WYG_031-61a"/>
獨存於樂則憫後世律尺既亡而清濁無㨿是數經者<lb/>
亦嘗討論本末雖未能著為成書然其大㫖固已獨得<lb/>
之矣若歴代史記則又考論西周以来至於五代取司<lb/>
馬公編年之書繩以春秋紀事之法綱舉而不繁目張<lb/>
而不紊國家之理亂君臣之得失如指諸掌周程張邵<lb/>
之書所以繼孔孟道統之傳歴時未乆微言大義鬱而<lb/>
不章為之裒集發明而後得以盛行於世太極先天圖<lb/>
精微廣博不可涯涘為之觧剥條畫而後天地本原聖<lb/>
<pb n="KR3a0059_WYG_031-61b"/>
賢藴奥不至於泯沒程張門人祖述其學所得有淺深<lb/>
所見有疏宻先生既為之區别以悉取其所長至或識<lb/>
見小偏流於異端者亦必研窮剖析而不沒其所短南<lb/>
軒張公東萊吕公同出其時先生以其志同道合樂與<lb/>
之友至或識見少異亦必講磨辨難以一其歸至若求<lb/>
道而過者病傳注誦習之煩以為不立文字可以識心<lb/>
見性不假脩為可以造道入德守虚靈之識而昧天理<lb/>
之真借儒者之言以文老佛之説學者利其簡便詆訾<lb/>
<pb n="KR3a0059_WYG_031-62a"/>
聖賢捐棄經典猖狂呌呶側僻固陋自以為悟立論愈<lb/>
下者則又崇奨漢唐比附三代以便其計功謀利之私<lb/>
二説並立髙者䧟於空無下者溺於卑陋其害豈淺淺<lb/>
哉先生力排之俾不至亂吾道以惑天下於是學者靡<lb/>
然向之先生教人以大學語孟中庸為入道之序而後<lb/>
及諸經以為不先乎大學則無以提綱挈領而盡語孟<lb/>
之精微不參之以論孟則無以融㑹貫通而極中庸之<lb/>
㫖趣然不㑹其極於中庸則又何以建立大本經綸大<lb/>
<pb n="KR3a0059_WYG_031-62b"/>
經而讀天下之書論天下之事哉其於讀書也又必使<lb/>
之辨其音釋正其章句玩其辭求其義研精覃思以究<lb/>
其所難知平心易氣以聽其所自得然為己務實辨别<lb/>
義利毋自欺謹其獨之戒未嘗不三致意焉葢亦欲學<lb/>
者窮理反身而持之以敬也従遊之士迭誦所習以質<lb/>
其疑意有未諭則委曲告之而未嘗倦問有未切則反<lb/>
覆戒之而未嘗隱務學篤則喜見於言進道難則憂形<lb/>
於色講論經典啇略古今率至夜半雖疾病支離至諸<lb/>
<pb n="KR3a0059_WYG_031-63a"/>
生問辨則脱然沉痾之去體一日不講學則惕然常以<lb/>
為憂摳衣而来逺自川蜀文辭之傳流及海外至於夷<lb/>
虜亦知慕其道竊問其起居窮鄉晩出家蓄其書私淑<lb/>
諸人者不可勝數先生既沒學者傳其書信其道者益<lb/>
衆亦足以見理義之感於人者深矣繼徃聖将微之緒<lb/>
啟前賢未發之機辨諸儒之得失闢異端之訛謬明天<lb/>
理正人心事業之大又孰有加於此者至若天文地志<lb/>
律厯兵機亦皆洞究淵微文辭字畫騷人才士疲精竭<lb/>
<pb n="KR3a0059_WYG_031-63b"/>
神常病其難至先生未嘗用意而亦皆動中規繩可為<lb/>
世法是非姿稟之異學行之篤安能事事物物各當其<lb/>
理各造其極哉學脩而道立德成而行尊見之事業者<lb/>
又如此秦漢以来迂儒曲學既皆不足以望其藩墻而<lb/>
近代諸儒有志乎孔孟周程之學者亦豈能以造其閫<lb/>
域哉嗚呼是殆天所以相斯文焉篤生哲人以大斯道<lb/>
之傳也<lb/>
　黄氏又曰道之正統待人而後傳自周以来任傳道<lb/>
<pb n="KR3a0059_WYG_031-64a"/>
　之責得統之正者不過數人而能使斯道章章較著<lb/>
　者一二人而止耳由孔子而後曾子子思繼其微至<lb/>
　孟子而始著由孟子而後周程張子繼其絶至先生<lb/>
　而始著葢千有餘年之間孔孟之徒所以推明是道<lb/>
　者既已煨燼殘闕離析穿鑿而微言㡬絶矣周程張<lb/>
　子崛起於斯文湮塞之餘人心蠧壊之後扶持植立<lb/>
　厥功偉然未及百年蹖駁尤甚先生出而自周以来<lb/>
　聖賢相傳之道一旦豁然如大明中天昭晰呈露則<lb/>
<pb n="KR3a0059_WYG_031-64b"/>
　摭其言行又可畧歟輙探同志之議敬述世系爵里<lb/>
　出處言論與夫學問道德行業人之所共知者而又<lb/>
　私竊以道統之著者終之以俟知德者考焉按先生<lb/>
　語録多自言為學工夫今附此○問嘗讀孟子求放<lb/>
　心章今每覺心中有三病云云曰若論求此心放失<lb/>
　有千般萬様病何止於三然亦别無道理醫治只在<lb/>
　專一果能專一則静静則明明則自無遮蔽既無遮<lb/>
　蔽須自有舒泰寛展處這也未嘗如此且收歛此心<lb/>
<pb n="KR3a0059_WYG_031-65a"/>
　專一漸漸自㑹熟熟了自有此意㸔来百事只在熟<lb/>
　且如百工技藝也只要熟熟則精精則巧又問先生<lb/>
　徃時初學亦覺心有不專一否曰某初為學初無見<lb/>
　成模様這邊也去理㑹尋討那邊也去理㑹尋討向<lb/>
　時諸前軰每人各是一般説話後来見李先生較説<lb/>
　得有下落説得較縝宻若㸔如今自是有見成下工<lb/>
　夫處㸔来須是先理㑹箇安著處譬如人治生也須<lb/>
　先理㑹箇屋子安着身已方始如何積累漸漸須做<lb/>
<pb n="KR3a0059_WYG_031-65b"/>
　成家計若先来未有安着身已處雖經營畢竟不濟<lb/>
　事為學者不先存此心雖説要去理㑹東東西西都<lb/>
　自無安着處孟子所以云收放心亦不是説只收放<lb/>
　心便了收放心且收歛得箇根基方可以做工夫若<lb/>
　但知收放心不做工夫則如近日江西所説只是守<lb/>
　箇死物事又曰某不敢自昧實以銖累寸積而得之<lb/>
　又曰已前㸔得心只是虚蕩地而今㸔得来湛然空<lb/>
　明時那萬理便在裏靣向前㸔得似一張白紙今㸔<lb/>
<pb n="KR3a0059_WYG_031-66a"/>
　得那紙上都是字又曰某舊時持論亦好髙近来漸<lb/>
　漸移近下漸漸覺實○今日學者不長進只是心不<lb/>
　在焉嘗記少年時在同安夜聞鐘鼓聲聽其一聲未<lb/>
　絶而此心已自走作因此警懼乃知為學須是專心<lb/>
　致志又言人有一正念自是分曉又從旁别生一小<lb/>
　念漸漸放濶去不可不察又曰延平先生嘗云人之<lb/>
　念慮若是於顯然過惡萌動此却易見易除却怕於<lb/>
　匹似閑底事爆起来纒繞思念将去不能除此尤害<lb/>
<pb n="KR3a0059_WYG_031-66b"/>
　事某向来亦是如此○又嘗論科舉云非是科舉累<lb/>
　人自是人累科舉若髙見逺識之士讀聖賢之書據<lb/>
　吾所見而為文以應之得失利害置之度外雖日日<lb/>
　應舉亦不累也某於科舉自小便見得輕初亦非有<lb/>
　所見而輕之也○又言初師屏山籍溪學於文定又<lb/>
　好佛老以文定之學為論治道則可而道未至然於<lb/>
　佛老亦未有見屏山少年能為舉業官莆田接㙮下<lb/>
　一僧能入定數日後乃見了老歸家讀誦儒書以為<lb/>
<pb n="KR3a0059_WYG_031-67a"/>
　與佛合故作聖傳論其後屏山先亡籍溪在某自見<lb/>
　於此道未有所得乃見延平因論象山之學子静説<lb/>
　話常是兩頭明中間暗㦯問暗是如何曰是它那不<lb/>
　説破處他所以不説破處便是禪鴛鴦綉出從君㸔<lb/>
　莫把金針度與人他禪家自愛如此某年十五六時<lb/>
　亦嘗留心於此一日在劉病翁所㑹一僧與之語其<lb/>
　僧只相應和了説也不説是不是却與劉説某也理<lb/>
　㑹得箇昭昭靈靈底禪劉後説與某某遂疑此心更<lb/>
<pb n="KR3a0059_WYG_031-67b"/>
　有要妙處在遂去叩問也見他説得也煞好及去赴<lb/>
　試時便用他意思去胡説是時文字不似而今細宻<lb/>
　由人麄説試官為某説動了遂得舉後赴同安任時<lb/>
　年二十四至此始見李先生與他説李先生只説不<lb/>
　是某却倒疑李先生理㑹此未得再三質問李先生<lb/>
　為人簡重却不甚㑹説只教㸔聖賢言語某遂将那<lb/>
　禪来權倚閣起意中道禪亦自在且将聖人書来讀<lb/>
　讀来讀去一日復一日覺得聖賢言語漸漸有味却<lb/>
<pb n="KR3a0059_WYG_031-68a"/>
　回頭㸔釋氏之説漸漸破綻罅漏百出又曰某少時<lb/>
　未有知亦曾學禪只李先生極言其不是後来考竟<lb/>
　却是這邊味長才這邊長得一寸那邊便縮了一寸<lb/>
　到今銷鑠無餘矣○又曰舊嘗以論心論性處皆類<lb/>
　聚㸔㸔熟乆則自見○又曰讀書須純一如㸔一般<lb/>
　未了又要般渉都不濟事某向時讀書方其讀上句<lb/>
　則不知有下句方其讀上章則不知有下章讀中庸<lb/>
　則祗讀中庸讀論語則祗讀論語一日之間祗㸔一<lb/>
<pb n="KR3a0059_WYG_031-68b"/>
　二章将諸家説㸔合與不合凡讀書到冷淡無味處<lb/>
　尤當着力推考又曰舊見李先生説理㑹文字須令<lb/>
　一件融釋了後方更理㑹一件融釋二字下得極好<lb/>
　此亦伊川所謂今日格一件明日又格一件格得多<lb/>
　後自脱然有貫通處此亦是它眞曾經歴来便説得<lb/>
　如此分明今若一件未能融釋而又欲理㑹一件則<lb/>
　第二件又不了推之萬事事不了何益又曰讀書貪<lb/>
　多最是大病下稍都理㑹不得若到閑時無書讀時<lb/>
<pb n="KR3a0059_WYG_031-69a"/>
　得一件書㸔更子細某向為同安簿滿到泉州候批<lb/>
　書在客邸借文字只借得一冊孟子将来子細讀方<lb/>
　尋得本意見㸔他初問如此問又如此答待再問又<lb/>
　恁地答其文雖若不同自有意脉都相貫通句句語<lb/>
　意都有下落○又曰凡㸔文字諸家説異同處最可<lb/>
　觀某舊日㸔文字專㸔異同處如謝上蔡之説如彼<lb/>
　楊龜山之説如此何者為得何者為失所以為得者<lb/>
　是如何所以為失者是如何又曰㸔道理若只恁地<lb/>
<pb n="KR3a0059_WYG_031-69b"/>
　説過一遍便了則都不濟事須是常常把来思量始<lb/>
　得延平先生嘗言道理須是日中理㑹夜裡却去静<lb/>
　處坐地思量方始有得某依此説去做真个是不同<lb/>
　又曰某所以讀書自覺得力者只是不先立論且尋<lb/>
　句内意隨文觧義曰某少時讀四書甚辛苦諸公今<lb/>
　讀時却又較易做工夫了又曰某向来㸔大學猶病<lb/>
　於未子細如今愈㸔方見得精切因説前軰諸先生<lb/>
　長者説話於大體處固無可議若㸔其他細碎處大<lb/>
<pb n="KR3a0059_WYG_031-70a"/>
　有工夫未到又曰某於大學用工甚多温公作通鑑<lb/>
　言臣平生精力盡在此書某於大學亦然論孟中庸<lb/>
　却不費力又曰某舊時㸔文字甚費心力如論孟諸<lb/>
　家觧有一箱每㸔一段必各就諸説上推尋意脉各<lb/>
　見得著落然後斷其是非是底都抄出一兩字好亦<lb/>
　抄出雖未如今集注簡静然大綱已定今集注只就<lb/>
　那上冊来但人不着心守見成就只草草㸔了今試<lb/>
　将精義来參㸔兩段所以去取底是如何便自見得<lb/>
<pb n="KR3a0059_WYG_031-70b"/>
　○因與朋友言及易曰易非學者之急務也某平生<lb/>
　也費了些精神理㑹易與詩然其得力則未若語孟<lb/>
　之多○因説讀詩惟是諷誦之功上蔡亦云詩須是<lb/>
　謳吟諷誦以得之某舊時讀詩也只先去㸔許多注<lb/>
　觧少間却被惑亂後来讀至半了却只将詩来諷誦<lb/>
　至四五十過已漸漸得詩之意却去㸔注觧便覺減<lb/>
　了五分以上工夫更從而諷誦四五十過則胸中判<lb/>
　然矣因説如今讀書多是不曾理㑹一處通透了少<lb/>
<pb n="KR3a0059_WYG_031-71a"/>
　間却多牽引前靣疑難来説此最學者大病○問胡<lb/>
　氏春秋止説歸忠孝處便為經義不知果得孔子意<lb/>
　否荅曰否嘗説詩書是隔一重兩重説易春秋是隔<lb/>
　三重四重説春秋義例易爻象雖是聖人立下今説<lb/>
　者用之各信巳見然於人倫大綱皆通但未知㑹得<lb/>
　聖人當初本説否且不如讓渠如此説且存取大意<lb/>
　得三綱五常不至廢墜足矣今欲直得聖人本意不<lb/>
　差未須理㑹他經先須於論語孟子中專意㸔他切<lb/>
<pb n="KR3a0059_WYG_031-71b"/>
　不可忙虚心觀之不須先自立見識徐徐以俟之莫<lb/>
　立課程某二十年前得上蔡語録觀之初用銀朱畫<lb/>
　出合處及再觀則不同矣乃用粉筆三觀則又用墨<lb/>
　筆數過之後則全與元㸔時不同矣○因言讀書用<lb/>
　功之難諸公覺得大故淺近不曾着心某舊時用心<lb/>
　甚苦思量這道理如過危木橋子相去只在毫髪之<lb/>
　間才失脚便跌落下去用心極苦五十嵗已後覺得<lb/>
　心力短㸔見道理只争絲髪之間只是心力已不上<lb/>
<pb n="KR3a0059_WYG_031-72a"/>
　所以大學中庸語孟諸文字皆是五十嵗已前做了<lb/>
　五十嵗已後長進得甚不多又曰大抵讀書須是虚<lb/>
　心方得它聖人説一字是一字自家只平着心去秤<lb/>
　停他都不使得一毫杜撰只順他去某向時也杜撰<lb/>
　説得終不濟事如今方見得分明方見得聖人一言<lb/>
　一字不吾欺只今六十一嵗方理㑹得恁地若或去<lb/>
　年死也則杜了自今夏来覺見得纔是聖人説話也<lb/>
　不少一箇字也不多一箇字恰恰地好都不用些穿<lb/>
<pb n="KR3a0059_WYG_031-72b"/>
　鑿荘子云吾與之虚而委蛇既虚了又要隨他曲折<lb/>
　恁地去又曰某覺得今年方無疑又曰某當初講學<lb/>
　也豈意到這裏幸而天假之年許多道理在這裏今<lb/>
　年頗覺勝似去年去年勝似前年○敬子舉先生所<lb/>
　謂傳命之脉及佛氏傳心傳髓之説曰便是要自家<lb/>
　意思與它為一若心不在上靣書自是書人自是人<lb/>
　如何㸔得出孔子曰吾十有五而志於學只十五嵗<lb/>
　時便斷斷然以聖人為志矣○又按李方子為文公<lb/>
<pb n="KR3a0059_WYG_031-73a"/>
　年譜今剟其要附此○先生字元晦屏山祝辭曰木<lb/>
　晦於根春容燁敷人晦於身神明内腴昔者曽子稱<lb/>
　其友曰有若無實若虚不斥厥名而傳於書雖百世<lb/>
　之逺揣其氣象知顔氏如愚自諸子言志回欲無伐<lb/>
　一宣於聲終身弗越陋巷闇然其光烈烈從事於兹<lb/>
　惟參也無慚貫通雖一省身則三夾輔孔門翺翔兩<lb/>
　驂學的欲正吾知斯之為指南惟先吏部文儒之粹<lb/>
　彪炳育珍又華其繼来兹講磨融融熹熹真聦廓開<lb/>
<pb n="KR3a0059_WYG_031-73b"/>
　如源之方駃古人不云乎純亦不㔾子德不日新則<lb/>
　時予之耻勿謂此耳充之益充借曰合矣宜飬於䝉<lb/>
　言而思毖動而思躓凛凛惴惴惟曽顔是畏○先生<lb/>
　㓜有異禀五嵗入小學始誦孝經即了其大義書八<lb/>
　字於其上曰若不如此便不成人間從群兒嬉遊獨<lb/>
　以沙列八卦象詳觀側玩又嘗指日問於吏部曰日<lb/>
　何所附曰附於天又問天何所附吏部竒之○先生<lb/>
　為屏山劉先生墓表有曰先生病時某以童子侍疾<lb/>
<pb n="KR3a0059_WYG_031-74a"/>
　一日請問平昔入道次第先生欣然告之曰吾少未<lb/>
　聞道官莆田時以疾病始接佛老子之徒聞其所謂<lb/>
　清静寂滅者而心悦之以為道在是矣比歸讀吾書<lb/>
　而有契焉然後知吾道之大其體用之全乃如是抑<lb/>
　吾於易得入德之門焉所謂不逺復者乃吾之三字<lb/>
　符也汝尚勉之又為胡籍溪先生墓表曰先生受學<lb/>
　於譙公之言曰心為物漬則不能有見惟學乃可明<lb/>
　耳於是慨然有得曰所謂學者豈克已工夫也邪由<lb/>
<pb n="KR3a0059_WYG_031-74b"/>
　是自信不疑篤志力行以沒其身先生早嵗所聞於<lb/>
　二君子者如此○初先生學靡常師出入於經傳泛<lb/>
　濫於釋老者亦既有年及見延平洞明要道頓悟異<lb/>
　端之非盡能掊擊其失由是專精致誠剖微窮深晝<lb/>
　夜不懈至忘寝食而道統之傳始有所歸矣○先生<lb/>
　常言自見李先生為學始就平實乃知向日從事於<lb/>
　釋氏之説皆非又云初見延平説得無限道理也曽<lb/>
　去學禪李先生曰公恁地懸空理㑹得許多道理而<lb/>
<pb n="KR3a0059_WYG_031-75a"/>
　面前事却理㑹不下道亦無他𤣥妙只在日用間着<lb/>
　實實做工夫處便自見得其後来方曉他説故今日<lb/>
　不至于無理㑹耳○延平與其友羅博文宗禮書曰<lb/>
　元晦進學甚力樂善畏義吾黨鮮有晩得此人商量<lb/>
　所疑甚慰又云此人極頴悟力行可畏講學極造其<lb/>
　微處論辨某因此追求有所省渠所論難處皆是操<lb/>
　戈入室須從原頭體認来所以好説話某嘗於羅先<lb/>
　生得入處後無朋友㡬放倒了得渠如此極有益渠<lb/>
<pb n="KR3a0059_WYG_031-75b"/>
　初從謙開善處下工夫来故皆就裡靣體認今既論<lb/>
　難見儒者啟脉極能指其差微之處自見羅先生来<lb/>
　未見如此者又云此子别無它事一味潛心於此初<lb/>
　講學時頗為道理所縳今漸能融釋於日用處一意<lb/>
　下工夫若如此漸然則體用合矣此道理全在日用<lb/>
　處熟若静處有而動用處無則非矣○隆興初元先<lb/>
　生将趨命召過延平先生問所宜言延平謂今日三<lb/>
　綱不正義利不分故中國之道衰而夷狄盛人皆趍<lb/>
<pb n="KR3a0059_WYG_031-76a"/>
　利不顧義故主勢孤先生用其首説以對○乾道三<lb/>
　年八月如湖南見南軒先生二先生講論之語無所<lb/>
　考見按南軒贈行詩有曰遺經得紬繹心事兩綢繆<lb/>
　超然㑹太極眼底無全牛先生荅曰昔我抱氷炭從<lb/>
　君識乾坤始知太極藴要妙難具論謂有寧有迹謂<lb/>
　無復何存惟兹酬酢處特達見本根萬化自此流千<lb/>
　聖同茲源以二詩觀之則其徃復而深相契者太極<lb/>
　之㫖也○四年編程氏遺書成初二程子之門人各<lb/>
<pb n="KR3a0059_WYG_031-76b"/>
　有所録雜出並行間頗為後人竄易至是序次有倫<lb/>
　去取精審學者始有定從而程子之道復明於世○<lb/>
　六年先生居䘮盡禮既𦵏日居墓側旦望則歸奠几<lb/>
　筵葢自始死至祥禫㕘酌古今咸盡其變因成䘮𦵏<lb/>
　祭禮又推之于冠昏共為一編命曰家禮然未嘗為<lb/>
　學者道之其後亦多損益未暇更定云○八年編次<lb/>
　語孟精義成初學者讀二書未知折衷至是書出始<lb/>
　知道之有統學之有宗因而興起者甚衆是年資治<lb/>
<pb n="KR3a0059_WYG_031-77a"/>
　通鑑綱目成初司馬公既編成通鑑又著目録又著<lb/>
　舉要厯胡文定公又著舉要補遺先生因二公四書<lb/>
　别為義例表嵗以首年而因年以著統大書以提要<lb/>
　而分註以備言大略綱倣春秋而兼採群史之長目<lb/>
　倣左氏而稽合諸儒之粹自有通鑑以来未有此書<lb/>
　其後再加更定未畢然大經大法則已粲然矣○是<lb/>
　年西銘觧義成○九年太極圖傳通書觧成是年編<lb/>
　次程氏外書成○淳熈二年東莱吕公自東陽来留<lb/>
<pb n="KR3a0059_WYG_031-77b"/>
　止寒泉精舎旬日相與掇周子程子張子書闗大體<lb/>
　而切日用者彚次成十四篇盖凡學者所以求端用<lb/>
　力處已治人之要與夫辨異端觀聖賢之大畧皆粗<lb/>
　見其梗槩號近思録先生嘗語學者曰四子六經之<lb/>
　階梯近思録四子之階梯以言為學者當自此而入<lb/>
　也四年論語孟子集註或問成初先生既編次語孟<lb/>
　集義又約其精粹妙得本㫖者為集註又疏其所以<lb/>
　去取之意為或問然恐學者轉而趍薄故或問之書<lb/>
<pb n="KR3a0059_WYG_031-78a"/>
　未嘗出以示人然辨析毫釐無微不顯真讀書之龜<lb/>
　鑑也是年詩集傳成詩自毛鄭以来皆以小序為主<lb/>
　其與經文舛戾則妄穿鑿為説前後諸儒莫能釐正<lb/>
　先生獨以經文為主而訂其序之是非復為一編附<lb/>
　於經後以還其舊云○六年在南康軍作白鹿書院<lb/>
　約聖賢教人為學之大端條列以示學者○七年南<lb/>
　軒先生張公終於江陵明年麗澤先生吕公終於婺<lb/>
　先生皆有文以哭之○十一年先生還自浙東見其<lb/>
<pb n="KR3a0059_WYG_031-78b"/>
　士習馳騖於外每語學者且觀孟子道性善及求放<lb/>
　心兩章務收歛凝定以致克已求仁之功而深斥其<lb/>
　所學之誤以為舎六經語孟而尊史遷舎窮理盡性<lb/>
　而窮世變舎治心修身而喜事功大為學者心術之<lb/>
　害極力為吕祖謙軰言之又答陳亮書箴其義利䨇<lb/>
　行王霸並用之説先生嘗謂海内學術之弊不過兩<lb/>
　説江西頓悟永康事功若不極力争辨此道無由得<lb/>
　明○十三年易學啟䝉成而序之易經自文王前皆<lb/>
<pb n="KR3a0059_WYG_031-79a"/>
　為卜筮至夫子作十翼專用義理發揮經言而未行<lb/>
　於世遭秦煨燼易以卜筮故獨得全迄漢魏流為方<lb/>
　伎之學王弼始刋落象數釋以清談諸儒因之至我<lb/>
　朝伊川程子始發孔子之微言而卦爻之本則未及<lb/>
　焉康節邵子傳伏羲先天圖葢得其本而亦未及於<lb/>
　卜筮也先生逺推羲文之意作易本義又懼學者未<lb/>
　明厥指乃作啟䝉四篇以為言易不本象數既支離<lb/>
　散漫而無所根著其本象數者又不知法象之自然<lb/>
<pb n="KR3a0059_WYG_031-79b"/>
　未免穿鑿傅㑹故其篇目以本圖書原卦畫明蓍䇿<lb/>
　考變占為次凡掛揲及變爻皆盡破古今諸儒之失<lb/>
　而易經始還其舊學者不可不知也○十四年編次<lb/>
　小學書成初先生既發揮大學以開悟學者又懼其<lb/>
　失序無本而不足以有進也乃輯此書以訓䝉士使<lb/>
　培其根以逹其支云○十五年始出太極通書西銘<lb/>
　二書觧義以授學者○十六年始序大學中庸章句<lb/>
　二書之成乆矣不輟修改至是以稳惬於心而始序<lb/>
<pb n="KR3a0059_WYG_031-80a"/>
　之○紹熈元年在潭州刋四經四子書成奉以告諸<lb/>
　先聖易取古文分經傳為十二篇其説曰易經為卜<lb/>
　筮而作皆因吉凶以示訓戒故其言雖約而所包甚<lb/>
　廣夫子作傳亦畧舉其一端以見凡例而已然而諸<lb/>
　儒分經合傳之後學者便文取義徃徃未及玩心全<lb/>
　經而遽執傳之一端以為定説於是一卦一爻僅為<lb/>
　一事而易之為用反有所局而無以通乎天下之故<lb/>
　若是者某葢病之詩書皆取序合為一篇寘諸經後<lb/>
<pb n="KR3a0059_WYG_031-80b"/>
　其論書曰漢儒以伏生之書為今文而謂安國之書<lb/>
　為古文以今考之則今文多艱澁而古文反平易或<lb/>
　者以為今文自伏生女子口授晁錯時失之則先秦<lb/>
　古書所引之文皆已如此或者以為記録之實語難<lb/>
　工而潤色之雅詞易好則暗誦者不應偏得所難而<lb/>
　考文者反專得其所易是皆有不可知者至諸序之<lb/>
　文或頗與經不合而安國之序又絶不類西京文字<lb/>
　亦皆可疑讀者姑務沉潜反復乎其所易而不必穿<lb/>
<pb n="KR3a0059_WYG_031-81a"/>
　鑿傅㑹於其所難可也春秋則出左氏經文别為一<lb/>
　書以踵三經之後四子則謂程子之教人必先使之<lb/>
　用力乎大學論語中庸孟子之書然後及乎六經葢<lb/>
　其難易逺近大小之序固如此而不可亂也然讀者<lb/>
　不先於孟子而遽及中庸則非所以為入道之漸○<lb/>
　五年自長沙召為侍講首論經常權變之道次以學<lb/>
　之所得為上言之其詞曰人之有是生也天固與之<lb/>
　以仁義禮智之性而叙其君臣父子之倫制乎事物<lb/>
<pb n="KR3a0059_WYG_031-81b"/>
　當然之則矣以其氣質之有偏物慾之有蔽也是以<lb/>
　或昧其性而亂其倫敗其則而不知反必其學以開<lb/>
　之然後有以正心修身而為齊家治國之本此人之<lb/>
　所以不可不學而其所以學者初非記誦詞章之謂<lb/>
　而亦非有聖愚貴賤之殊也以是而言則臣之所嘗<lb/>
　用力固有可為陛下言者請遂陳之葢為學之道莫<lb/>
　先於窮理而窮理之要必在於讀書讀書之决莫貴<lb/>
　於循序而致精而致精之本則又在於居敬而持志<lb/>
<pb n="KR3a0059_WYG_031-82a"/>
　此不易之理也夫天下之事莫不有理為君臣者有<lb/>
　君臣之理為父子者有父子之理為夫婦為兄弟為<lb/>
　朋友以至于出入起居應事接物之際亦莫不各有<lb/>
　理焉有以窮之則自君臣之大以至事物之微莫不<lb/>
　知其所以然而亡纎芥之疑善則從之惡則去之而<lb/>
　無毫髪之累此為學所以莫先於窮理也至論天下<lb/>
　之理則要妙精微各有攸當亘古亘今不可移易唯<lb/>
　古之聖人為能盡之而其所行所言無不可為天下<lb/>
<pb n="KR3a0059_WYG_031-82b"/>
　後世不易之大法其餘則順之者為君子而吉背之<lb/>
　者為小人而凶吉之大者則能保四海而可以為法<lb/>
　凶之甚者則不能保其身而可以為戒是其粲然之<lb/>
　跡必然之效蓋莫不具於經訓史冊之中欲窮天下<lb/>
　之理而不即是以求之則是正墻靣而立爾此窮理<lb/>
　所以必在乎讀書也若夫讀書則不好之者固怠忽<lb/>
　間斷而無所成矣其好之者又不免夫貪多而務廣<lb/>
　徃徃未啟其端而遽欲探其終未究夫此而忽已志<lb/>
<pb n="KR3a0059_WYG_031-83a"/>
　乎彼是以雖復終日勤勞不得休息而意緒怱怱常<lb/>
　若有所奔趍廹逐而無從容涵泳之樂是又安能深<lb/>
　信自得常乆不厭以異於彼之怠忽間斷而無所成<lb/>
　者哉孔子所謂欲速則不逹孟子所謂進鋭者退速<lb/>
　正謂此也誠能鍳此而有以反之則心潜於一乆而<lb/>
　不移而所讀之書文意連接血脉貫通自然漸漬浹<lb/>
　洽心與理㑹而善之為勸者深惡之為戒者切矣此<lb/>
　循序致精所以為讀書之法也若夫致精之本則在<lb/>
<pb n="KR3a0059_WYG_031-83b"/>
　於心而心之為物至虚至靈神妙不測常為一身之<lb/>
　主以提萬事之綱而不可有頃刻之不存者也一不<lb/>
　自覺而馳騖飛揚以狥物慾於軀殻之外則一身無<lb/>
　主萬事無綱雖其俯仰顧盻之間蓋已不自覺其身<lb/>
　之所在而况能反復聖言參考事物以求義理至當<lb/>
　之歸乎孔子所謂君子不重則不威學則不固孟子<lb/>
　所謂學問之道無他求其放心而已矣者正謂此也<lb/>
　誠能嚴恭寅畏常存此心使其終日儼然不為物欲<lb/>
<pb n="KR3a0059_WYG_031-84a"/>
　之所侵亂則以之讀書以之觀理将無所徃而不通<lb/>
　以之應事以之接物将無所處而不當矣此居敬持<lb/>
　志所以又為讀書之本也此數語者皆愚臣平生為<lb/>
　學艱難辛苦已試之效竊意聖賢復生所以教人不<lb/>
　過如此不獨布衣韋帶之士所當從事蓋推帝王之<lb/>
　學殆無以易之特以近年以来風俗薄陋士大夫間<lb/>
　聞此等語例皆指為道學必排去之而後已是以食<lb/>
　芹之美無路自通每抱遺經徒切慨嘆今者乃遇皇<lb/>
<pb n="KR3a0059_WYG_031-84b"/>
　帝陛下始初清明無他嗜好獨於問學孜孜不倦而<lb/>
　臣當此時特䝉引對故敢忘其固陋而輙以為獻伏<lb/>
　望聖明深賜省鍳試以其説騐之於身蚤寤晨興無<lb/>
　忘今日之志而自強不息以緝熙于光明使時嘉靖<lb/>
　邦國如商髙宗興衰撥亂如周宣王以著明人主講<lb/>
　學之效卓然為萬世帝王之標凖則臣雖退伏田野<lb/>
　與世長辭與有榮矣先生每講務積誠意以感悟上<lb/>
　心每勉上以求放心為之本未㡬䜛説得行先生遂<lb/>
<pb n="KR3a0059_WYG_031-85a"/>
　去國歸塗過玉山為其令司馬䢍講四端之㫖學者<lb/>
　傳焉是冬竹林精舎成率諸生行釋菜之禮以告成<lb/>
　事其文曰後學朱某敢昭告於先聖至聖文宣王㳟<lb/>
　惟道統逺自羲軒集厥大成允属元聖述古垂訓萬<lb/>
　世作程三千其徒化若時雨惟顔曾氏傳得其宗逮<lb/>
　思及孟益以光大自時厥後口耳失真千有餘年乃<lb/>
　曰有繼周程授受萬理一原曰邵曰張爰及司馬學<lb/>
　雖殊轍道則同歸俾我後人如夜復旦某以凡陋少<lb/>
<pb n="KR3a0059_WYG_031-85b"/>
　䝉義方中靡常師晩親有道載鑚載仰雖未有聞頼<lb/>
　天之靈幸無失墜逮兹退老同好鼎来落此一邱群<lb/>
　居伊始探原推本敢昧厥初奠以告䖍庶其昭格陟<lb/>
　降庭止惠我光明傳之方来永永無斁今以吉日恭<lb/>
　修釋菜之禮以先師兖國公顔氏郕侯曾氏沂水侯<lb/>
　孔氏鄒國公孟氏濓溪周先生明道程先生伊川程<lb/>
　先生康節邵先生横渠張先生温國司馬文正公延<lb/>
　平李先生從祀○慶元六年三月先生有疾己未夜<lb/>
<pb n="KR3a0059_WYG_031-86a"/>
　為諸生説太極圖庚寅夜復説西銘且言為學之要<lb/>
　惟事事審求其是决去其非積集乆之心與理一自<lb/>
　然所發皆無私曲聖人應萬事天地生萬物直而已<lb/>
　矣辛酉改大學誠意章午刻疾甚不能興癸亥諸生<lb/>
　問疾先生勉以相倡率下堅苦工夫牢固著足方有<lb/>
　進歩處甲子命移寝中堂諸生復入問疾因請曰先<lb/>
　生之疾革矣萬一不諱當用書儀乎先生揺首然則<lb/>
　當用儀禮乎亦揺首然則以儀禮書儀參用之乃頷<lb/>
<pb n="KR3a0059_WYG_031-86b"/>
　之就枕誤觸巾目門人使正之揮婦人無得近諸生<lb/>
　揖而退良乆恬然而逝是日大風㧞木洪流崩山哲<lb/>
　人之萎豈小變哉○李方子曰先生之道之至原其<lb/>
　所以臻斯域者無他焉亦曰主敬以立其本窮理以<lb/>
　致其知反躬以踐其實而敬者又貫通乎二者之間<lb/>
　所以成終而成始也故其主敬也一其内以制乎外<lb/>
　齊其外以飬乎内内則無貳無適寂然不動以為酬<lb/>
　酢萬變之主外則儼然肅然終日若對神明而有以<lb/>
<pb n="KR3a0059_WYG_031-87a"/>
　保固其中心之所存及其乆也静虚動直中一外融<lb/>
　而人不見其持守之力則篤敬之驗也其窮理也虚<lb/>
　其心平其氣字求其訓句索其㫖未得乎前則不敢<lb/>
　求乎後未通乎此則不敢志乎彼使之意定理明而<lb/>
　無躁易凌躐之患心專慮一而無貪多欲速之蔽始<lb/>
　以熟讀使其言皆若出於吾之口繼以精思使其意<lb/>
　皆若出於吾之心自表而究裏自流而遡源索其精<lb/>
　微若别黒白辨其節目若數一二而又反復以涵泳<lb/>
<pb n="KR3a0059_WYG_031-87b"/>
　之切已以體察之必若先儒所謂沛然若江海之浸<lb/>
　膏澤之潤渙然氷釋怡然理順而後為有得焉若乃<lb/>
　立論以驅率聖言鑿説以妄求新意或援引以相紏<lb/>
　紛或假借以相混惑麄心浮氣意象匆匆常若有所<lb/>
　廹逐而未嘗徘徊顧戀如不忍去以待其浹洽貫通<lb/>
　之功深以為學者之大病不痛絶乎此則終無入徳<lb/>
　之期葢自孔孟以降千五百年之間讀書者衆矣未<lb/>
　有窮理若此其精者也其反躬也不覩不聞之前所<lb/>
<pb n="KR3a0059_WYG_031-88a"/>
　以戒懼者愈嚴愈敬隱微幽獨之際所以省察者愈<lb/>
　精愈宻思慮未萌而知覺不昧事物既接而品節不<lb/>
　差視聽言動非禮不為意必固我與迹俱冺無所容<lb/>
　乎人欲之私而有以全乎天理之正蓋語黙云為之<lb/>
　際周旋出入之頃無徃而非斯道之流行矣合是三<lb/>
　者而一以貫之其惟敬乎先生天資英邁視世之所<lb/>
　屑者不啻如草芥翛然獨與道俱卓然獨與道立固<lb/>
　已迥出庶物之表及夫理明義精飬深積盛充而為<lb/>
<pb n="KR3a0059_WYG_031-88b"/>
　德行發而為事業人之視之但見其渾灝磅礴不可<lb/>
　涯涘而莫知為之者雖門人弟子親炙之乆固亦莫<lb/>
　得而形容也姑以蠡測管窺者言之則修諸身者其<lb/>
　色荘其言厲其行舒而恭其坐端而直其閒居也未<lb/>
　明而起幅巾深衣大帶方履拜於家廟以及先聖退<lb/>
　坐書室几席必正書籍噐用必整其飲食也羮食行<lb/>
　列有定位匕箸舉措有定所倦而休也瞑目端坐休<lb/>
　而起也整歩徐行中夜而寝既寝而寤則擁衾而坐<lb/>
<pb n="KR3a0059_WYG_031-89a"/>
　或至逹旦威儀容止之則自少至老祁寒盛暑造次<lb/>
　顛沛未嘗有須臾之離也行於家者奉親極其孝撫<lb/>
　下極其慈閨庭之間内外斬斬恩義之篤怡怡如也<lb/>
　其祭祀也事無纎鉅必誠必敬小不如儀則終日不<lb/>
　樂已祭無違禮則油然而安死䘮之祭哀戚備至飲<lb/>
　食衰絰各稱其情賔客徃来無不延遇稱家有無常<lb/>
　盡其歡於親故雖踈逺必致其愛於鄉閭雖微賤必<lb/>
　致其恭吉凶慶吊禮無所遺賙䘏問遺恩無所闕其<lb/>
<pb n="KR3a0059_WYG_031-89b"/>
　自奉則衣取蔽體食取充腹居止取足以障風雨人<lb/>
　不能堪而處之裕如也至於入以事君則必思堯舜<lb/>
　其君出以治民則必欲堯舜其民言論風㫖之所傳<lb/>
　政教條令之所布固皆可為世法而其考諸先聖而<lb/>
　不謬建諸天地而不悖百世以俟聖人而不惑者則<lb/>
　以訂正群書立為凖則使學者有所據依循守以入<lb/>
　於堯舜之道此其勲烈之尤彰明盛大者語孟二書<lb/>
　世所誦習為之説者亦多而析理未精釋言未備大<lb/>
<pb n="KR3a0059_WYG_031-90a"/>
　學中庸自程子始表章之然大學次序不倫闕遺未<lb/>
　補中庸雖為完篇而章句渾淪讀者亦莫知其條理<lb/>
　之燦然也先生蒐輯先儒之説而斷以已意彚别區<lb/>
　分文從字順妙得聖人之本㫖昭示斯道之標的又<lb/>
　使學者先讀大學以立其規模次及語孟以盡其藴<lb/>
　奥而後㑹其歸於中庸尺度權衡之既定由是以窮<lb/>
　諸經訂群史以及百氏之書則将無理之不可精無<lb/>
　事之不可處矣又嘗集小學書使學者得以先正其<lb/>
<pb n="KR3a0059_WYG_031-90b"/>
　操履集近思録使學者得以先識其門庭羽翼四子<lb/>
　以相左右蓋此六書者學者之飲食裘葛凖繩規矩<lb/>
　不可以須㬰離也聖人復起不易斯言矣其於易也<lb/>
　推卦畫之本體辨三聖之㫖歸專主筮占而實該萬<lb/>
　變以還㓗净精微之舊其於詩也深玩辭氣而得詩<lb/>
　人之本意盡削小序以破後儒之臆説妄言美刺悉<lb/>
　就芟夷以復温柔篤厚之教其於禮也則以儀禮為<lb/>
　經而取禮記及諸經史書所載有及於禮者皆以附<lb/>
<pb n="KR3a0059_WYG_031-91a"/>
　於本經之下具列註疏諸儒之説補其闕遺兩析其<lb/>
　疑晦雖書不克就而宏綱大要固已舉矣謂書之出<lb/>
　於口授者多艱澁得於壁藏者反平易學者當沉潜<lb/>
　反復於其易而不必穿鑿附㑹於其難謂春秋正義<lb/>
　明道尊王賤霸尊君抑臣内夏外夷乃其大義而以<lb/>
　爵氏名字日月土地為褒貶之例若法家之深刻乃<lb/>
　傳者之鑿説謂周官徧布周宻周公運用天理熟爛<lb/>
　之書學者既通四子又讀一經而遂學焉則所以治<lb/>
<pb n="KR3a0059_WYG_031-91b"/>
　國平天下者思過半矣謂通鑑編年之體近古因就<lb/>
　繩以䇿牘之法以綱提其要以目紀其詳綱倣春秋<lb/>
　而兼採羣史之長目倣左氏而稽合諸儒之粹褒貶<lb/>
　大義凛乎烈日秋霜而繁簡相發又足與史家之矩<lb/>
　範謂諸子百家其言多詭於聖人獨韓子論性專指<lb/>
　五常最為得之因為之考訂其集之同異以傳於世<lb/>
　而屈原忠憤千古莫白亦頗為發明其㫖樂律乆亡<lb/>
　清濁無據亦嘗討論本末探測幽渺雖未及著為成<lb/>
<pb n="KR3a0059_WYG_031-92a"/>
　書而其大㫖固㔾獨得之矣若夫析世學之謬辨異<lb/>
　教之非𢷬其巢穴而砭其隱微使學者由於大中至<lb/>
　正之則而不躓於荆棘獲穽之塗摧陥肅清之功固<lb/>
　非近世諸儒所能髣髴其萬一也自夫子設教洙泗<lb/>
　以博文約禮授學者顔子曾子子思孟子相與守之<lb/>
　未嘗失墜其後正學失傳士各以意為學其騖於後<lb/>
　治者既以聞見積累自矜而流於泛濫駁雜之歸其<lb/>
　溺於徑約者又謂不立文字可以識心見性而陷於<lb/>
<pb n="KR3a0059_WYG_031-92b"/>
　曠蕩空虚之域學者則知所傳矣亦或悦於持敬之<lb/>
　約而憚於觀理之煩先生身任道統而廣覧載籍先<lb/>
　秦古書既加攷索歴代史記國朝典章以及古今儒<lb/>
　生學士之作靡不徧觀取其所同而削其不合稽其<lb/>
　實用而剪其煩蕪參伍辨證以扶經訓而詰其舛差<lb/>
　秋毫不得遁焉數千年間世道學術議論文詞之變<lb/>
　皆若身親歴於其間而耳接目覩焉者大本大根固<lb/>
　已上逹有遂柯葉散殊亦皆隨其所至究其所窮條<lb/>
<pb n="KR3a0059_WYG_031-93a"/>
　分派别經緯萬端本末鉅細包羅嚢括無所遺漏故<lb/>
　所釋諸書悉有依據不為臆度料想之説外至天文<lb/>
　地志律厯兵機邊鄙屯防戰守經畫至纎至悉靡不<lb/>
　洞究下至文章字畵亦皆髙絶一世蓋其包涵停蓄<lb/>
　溥博淵泉故其出之者自若是無窮也學者據經辨<lb/>
　疑隨問隨析固著極其精要暇而論難古今其應如<lb/>
　響愈扣愈深亹亹不絶及詳味而細察之則亦融貫<lb/>
　於一理而已矣嘗有言曰學者聖道未見固必即書<lb/>
<pb n="KR3a0059_WYG_031-93b"/>
　以窮理茍有見焉亦當博考諸書有所證驗而後實<lb/>
　有所裨助而後安不然則德孤而與枯槁寂滅者無<lb/>
　以異矣潜心大業何有哉矧自周衰教失禮樂飬德<lb/>
　之具一切盡廢而所以維持此心者惟有書耳詎可<lb/>
　轥轢經傳遽指為糟粕而不觀乎要在以心體之以<lb/>
　身踐之而勿以空言視之而已矣以是存心以是克<lb/>
　已仁豈逺乎哉至於晩嵗德尊言立猶以義理無窮<lb/>
　嵗月有限慊然有不足之意洙泗以還博文約禮兩<lb/>
<pb n="KR3a0059_WYG_031-94a"/>
　極其至者先生一人而已先生教人規模廣大而科<lb/>
　級甚嚴循循有序不容躐等凌節而進至於切已務<lb/>
　實辨别義利毋自欺謹其獨之戒未嘗不丁寧懇到<lb/>
　提耳而極言之每誦南軒張公無所為而然之語必<lb/>
　三嘆焉學者即其所誦而質其疑意有未喻則委曲<lb/>
　告之而未嘗倦問有未切則反覆戒之而未嘗隱務<lb/>
　學篤則喜見于言進道難則憂形于色講論商畧率<lb/>
　至夜半雖疾病支離至諸生問辨則脱然沉痾之去<lb/>
<pb n="KR3a0059_WYG_031-94b"/>
　體一日不講學則惕然常以為憂晩見學者繳繞於<lb/>
　文義之間深慮斯道之無傳始頗指示本體使深思<lb/>
　而自得之其望於學者益切矣嗚呼道之在天下未<lb/>
　嘗亡也而統之相傳茍非其人則不得而與自孟子<lb/>
　沒千有餘年而後周程張子出焉歴時未乆浸失其<lb/>
　真及先生出而後合濓洛之正傳紹魯鄒之墜緒前<lb/>
　聖後賢之道該徧全備其亦可謂盛矣蓋昔者易更<lb/>
　三古而混於八索詩書煩亂禮樂散亡而莫克正也<lb/>
<pb n="KR3a0059_WYG_031-95a"/>
　夫子從而贊之定之刪之正之又作春秋六經始備<lb/>
　以為萬世道德之宗主秦火之餘六經既已爛脱諸<lb/>
　儒各以已見妄穿鑿為説未嘗有知道者也周程張<lb/>
　子其道明矣然於經言未暇釐正一時從遊之士或<lb/>
　昧其㫖遁而入于異端者有矣先生於是考訂訛謬<lb/>
　探索深微總裁大典勒成一家之言仰包粹古之載<lb/>
　籍下採近世之獻文集其大成以定萬世之法然後<lb/>
　斯道大明如日中天有目者皆可睹也夫子之統得<lb/>
<pb n="KR3a0059_WYG_031-95b"/>
　先生而正夫子之道得先生而明起斯文於将墜覺<lb/>
　来裔於無窮雖與天壤俱弊可也<lb/>
　　　張氏吕氏之學<lb/>
朱子記南軒張氏之事曰某嘗竊病聖門之學不傳而<lb/>
道術遂為天下裂士之醇慤者拘於記誦其敏秀者衒<lb/>
於詞章既皆不足以發明天理而見諸人事於是言理<lb/>
者歸於老佛而論事者騖於管商則於理事之正反皆<lb/>
有以病之而去道益逺矣中間河洛之間兩程夫子得<lb/>
<pb n="KR3a0059_WYG_031-96a"/>
其不傳之緒而推明之然今不能百年而學者又失其<lb/>
指近嵗乃幸得吾友敬夫焉而天下之士乃有以知理<lb/>
之未始不該於事而事之未始不根於理也公諱某字<lb/>
敬夫故丞相魏國忠獻公之嗣子也生有異質穎悟夙<lb/>
成忠獻公愛之自其㓜學而所以教者莫非忠孝仁義<lb/>
之實既長又命徃從南嶽胡公仁仲先生問河南程氏<lb/>
學先生一見知其大噐即以所聞孔門論仁親切之指<lb/>
告之公退而思若有得也以書質焉而先生報之曰聖<lb/>
<pb n="KR3a0059_WYG_031-96b"/>
門有人吾道幸矣公以是益自奮厲直以古之聖賢自<lb/>
期作希顔録一篇蚤夜觀省以自警䇿所造既深逺矣<lb/>
而猶未敢自以為足則又取友四方益務求其學之所<lb/>
未至葢玩索講評踐行體騐反覆不置者十有餘年然<lb/>
後昔之所造深者益深逺者益逺而反以得乎簡易平<lb/>
實之地其於天下之理蓋皆瞭然心目之間而實有以<lb/>
見其不能已者是以决之勇行之力而守之固其所以<lb/>
篤於君親一於道義而沒世不忘者初非有所勉慕而<lb/>
<pb n="KR3a0059_WYG_031-97a"/>
強為也又曰公為人坦蕩明白表裏洞然詣理既精信<lb/>
道又篤其樂於聞過而勇於徙義則又奮厲明决無毫<lb/>
髪滯吝意以至病疾垂死而口不絶吟於天理人欲之<lb/>
間則平日可知也故其德日新業日廣而所以見於論<lb/>
説行事之間者上下信之至於如此雖小人以其好惡<lb/>
之私或能壅害於一時然至於公論之乆長蓋亦莫得<lb/>
而揜之也公之教人必使之先有以察乎義利之間而<lb/>
後明理居敬以造其極其剖析開明傾倒切至必竭兩<lb/>
<pb n="KR3a0059_WYG_031-97b"/>
端而後已所為郡必葺其學於静江又特盛暇日召諸<lb/>
生告語不倦民以事至廷中者亦必隨事教戒而於孝<lb/>
悌忠信睦婣任恤之意尤孜孜焉世俗鬼神老佛之説<lb/>
所至必屏絶之獨於社稷山川古先聖賢之奉為兢兢<lb/>
雖法令所無亦以義起其水旱禱祠無不應也平生所<lb/>
著書唯論語説最後出而洙泗言仁諸葛忠武侯傳為<lb/>
成書其他如書詩孟子太極圖説經世編年之屬則猶<lb/>
欲稍更定焉而未及也然其提綱挈領所以開悟後學<lb/>
<pb n="KR3a0059_WYG_031-98a"/>
使不迷於所鄉其功則已多矣蓋其嘗言有曰學莫先<lb/>
於義利之辨而義也者本心之所當為而不能自已非<lb/>
有所為而為之者也一有所為而後為之則皆人欲之<lb/>
私而非天理之所存矣嗚呼至哉言也其亦可謂擴前<lb/>
聖之所未發而同於性善飬氣之功者歟<lb/>
　南軒事未畢<lb/>
　東莱事附註<hi>未有所考</hi>
　　　　右叙聖賢𫝊授源𣲖<lb/>
<pb n="KR3a0059_WYG_031-98b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西山讀書記卷三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西山讀書記卷十二</head> <lb/>
    <p>
<pb n="KR3a0059_WYG_012-1a"/>
欽定四庫全書<lb/>
　西山讀書記卷十二<lb/>
　　　　　　　　　　　　宋　真徳秀　撰<lb/>
　　　君臣<lb/>
論語子曰事君盡禮人以為諂也<lb/>
　黄氏曰孔子於事君之禮非有所加也如是而後盡<lb/>
　耳○程子曰聖人事君盡禮當時以為諂若他人言<lb/>
　之必曰我事君盡禮小人以為諂而孔子之言止於<lb/>
<pb n="KR3a0059_WYG_012-1b"/>
　如此聖人道大徳宏此亦可見○按鄉黨君在踧踖<lb/>
　如也與與如也入公門鞠躬如也如不容立不中門<lb/>
　行不履閾過位色勃如也足躩如也其言似不足者<lb/>
　攝齊升堂鞠躬如也屏氣似不息者出降一等逞顔<lb/>
　色怡怡如也沒階趨翼如也復其位踧踖如也吉月<lb/>
　必朝服而朝君賜食必正席先嘗之侍食於君君祭<lb/>
　先飯疾君視之東首加朝服拖紳君命召不俟駕行<lb/>
　矣又曰拜下禮也今拜乎上泰也雖違衆吾從下凡<lb/>
<pb n="KR3a0059_WYG_012-2a"/>
　此皆所謂事君之禮也<lb/>
禮記将適公所宿齋戒居外寝沐浴史進象笏書思對<lb/>
命既服習容觀玉聲乃出揖私朝煇如也登車則有光<lb/>
矣<lb/>
　玉藻○左氏晉靈公不君趙宣子驟諫公患之使鉏<lb/>
　麑賊之晨往寝門闢矣盛服将朝尚早坐而假寐麑<lb/>
　退嘆而言曰不忘恭敬民之主也賊民之主不忠棄<lb/>
　君之命不信有一於此不如死也觸槐而死○此将<lb/>
<pb n="KR3a0059_WYG_012-2b"/>
　朝之禮<lb/>
儀禮始見于君執摯至下容彌蹙<lb/>
　鄭氏曰促恭慤貌○此始見之禮<lb/>
禮記大夫出入君門由闑右<lb/>
　鄭氏曰臣統於君此出入君門之禮<lb/>
君命召雖賤人大夫士必自御之<lb/>
　鄭氏曰御當為迓迓迎也君雖使賤人來必自出迎<lb/>
　之尊君命也<lb/>
<pb n="KR3a0059_WYG_012-3a"/>
君命召無諾<lb/>
　孟子曰孔子當仕有官職而以其官召之也<lb/>
凡君召以三節二節以走一節以趨<lb/>
　鄭氏曰節所以明信輔君命使使召臣急則持二緩<lb/>
　則持一○玉藻○此趍召之禮<lb/>
君若賜之爵則越席再拜稽首受登席祭之飲卒爵而<lb/>
俟君卒爵然後授虚爵君子之飲酒也受一爵而色洒<lb/>
如也<lb/>
<pb n="KR3a0059_WYG_012-3b"/>
　鄭氏曰洒如肅敬貌<lb/>
二爵而言言斯禮已<lb/>
　言言和敬貌<lb/>
三爵而油油以退<lb/>
　油油說敬貌禮飲過三爵則敬殺可以去矣○玉藻<lb/>
　○此侍燕之禮<lb/>
若君賜之食則君祭先飯偏嘗膳飲而俟君命之食然<lb/>
後食<lb/>
<pb n="KR3a0059_WYG_012-4a"/>
　鄭氏曰君祭先飯食其祭食臣先飯示為君嘗食也<lb/>
　此謂君與之禮食膳謂進庶羞既嘗庶羞則飲俟君<lb/>
　之徧嘗也<lb/>
若有将食者則俟君之食然後食<lb/>
　将食猶進食謂膳宰也膳宰進食則臣不嘗食周禮<lb/>
　云膳夫授祭品嘗食王乃食○士相見禮○此侍食<lb/>
　之禮<lb/>
賜果於君前其有核者懐其核<lb/>
<pb n="KR3a0059_WYG_012-4b"/>
　鄭氏曰嫌棄尊者物也<lb/>
君賜車馬乘以拜賜衣服服以拜賜<lb/>
　敬君惠也○玉藻○此受賜之禮<lb/>
凡為君使者已受命君言不宿于家<lb/>
　鄭氏曰急君命也言謂有故所問也<lb/>
若使人于君所則必朝服而命之使者反則必下堂而<lb/>
受命<lb/>
　鄭氏曰此臣有所告請於其君也○曲禮下同○此<lb/>
<pb n="KR3a0059_WYG_012-5a"/>
　受命請命之禮<lb/>
執天子之器則上衡諸侯則平衡<lb/>
　鄭氏曰謂髙於心彌敬也此衡謂與心平<lb/>
凡執主器執輕如不克執主器操幣圭璧則尚左手行<lb/>
不舉足車輪曳踵<lb/>
　克勝也重慎之也尚左手尊左也車輪謂行不絶地<lb/>
立則磬折垂佩主佩倚則臣佩垂主佩垂則臣佩委<lb/>
　君臣俛仰之節倚謂附於身小俛則垂大俛則垂于<lb/>
<pb n="KR3a0059_WYG_012-5b"/>
　地○此執器俛仰之體<lb/>
大夫士下公門式路馬以足蹙路馬有誅齒路馬有誅<lb/>
　鄭氏曰廣敬也○衛靈公與夫人夜坐聞車聲轔轔<lb/>
　至闕而止過闕復有聲公問夫人曰知此為誰夫人<lb/>
　曰此蘧伯玉也公曰何以知之夫人曰妾聞禮下公<lb/>
　門式路馬所以廣敬也夫忠臣孝子不為昭昭信節<lb/>
　不為冥冥惰行蘧伯玉衛之賢大夫也仁而有智敬<lb/>
　於事上此其人必不以闇昧廢禮是以知之公使人<lb/>
<pb n="KR3a0059_WYG_012-6a"/>
　視之果伯玉也○以上皆言事君之禮傳記所載不<lb/>
　止於此姑志其畧云<lb/>
子曰君子之事君也進思盡忠退思補過将順其美匡<lb/>
救其惡故上下能相親<lb/>
子路問事君子曰勿欺也而犯之<lb/>
　朱子曰犯謂犯顔諫争○范氏曰犯非子路之所難<lb/>
　也而以不欺為難故夫子教以先勿欺而後犯○南<lb/>
　軒曰盡誠而不欺犯顔而納忠事君之義大要盡是<lb/>
<pb n="KR3a0059_WYG_012-6b"/>
　矣然勿欺其本也勿欺矣則誠信充積一不得已有<lb/>
　時而犯之則有以感動也若忠信有所不足則於事<lb/>
　君之道為未盡而徒以犯顔為事亦鮮味矣如内交<lb/>
　要譽惡其聲之類一毫之萌皆為欺也以子路之剛<lb/>
　强懼其果於犯也故告之以勿欺為主○黄氏曰偽<lb/>
　言不直謂之欺直言無隠謂之犯欺與犯正相反夫<lb/>
　子之告子路乃是一戒一勸兩面平説之辭若反覆<lb/>
　以觀則能勿欺而不能犯則未免有回護之失能犯<lb/>
<pb n="KR3a0059_WYG_012-7a"/>
　矣而不能勿欺則未免有矯飾之病此又不可以不<lb/>
　戒也<lb/>
季子然問仲由冉求可謂大臣與子曰吾以子為異之<lb/>
問曽由與求之問所謂大臣者以道事君不可則止今<lb/>
由與求也可謂具臣矣曰然則從之者與子曰弑父與<lb/>
君亦不從也<lb/>
　朱子曰以道事君者不從君之欲不可則止者必行<lb/>
　已之志○南軒曰大臣不枉道以狥人其不合則有<lb/>
<pb n="KR3a0059_WYG_012-7b"/>
　去而已由求為季氏之臣坐觀其失而不能去直尸<lb/>
　禄備數而已故曰具臣然則從之者與季氏意其不<lb/>
　能止則當無不從也方是時季氏無君之心已著矣<lb/>
　謂弑父與君亦不從者非惟言由求所長抑可使之<lb/>
　聞而懼也或曰此何必由求而後能之曽不知順從<lb/>
　之臣其始也惟利害之是狥而已履霜堅氷之不戒<lb/>
　馴習蹉跌以至於從人而弑君父者多矣如荀彧劉<lb/>
　穆之之徒其始從曹操劉裕之時亦豈遂欲弑父與<lb/>
<pb n="KR3a0059_WYG_012-8a"/>
　君哉惟其漸浸順長而勢卒至此耳<lb/>
子曰鄙夫可與事君也與哉其未得之也患得之既得<lb/>
之患失之<lb/>
　何氏曰患得之謂患不能得之<lb/>
茍患失之無所不至矣<lb/>
　小則吮疽䑛痔大則弑父與君皆生於患失而已○<lb/>
　胡氏曰許昌靳裁之有言曰士之品大概有三志於<lb/>
　道徳者功名不足以累其心志於功名者富貴不足<lb/>
<pb n="KR3a0059_WYG_012-8b"/>
　以累其心志於富貴而已矣則亦無所不至矣志於<lb/>
　富貴即孔子所謂鄙夫也○南軒曰患得患失者以<lb/>
　得失為事也患得者患無以得之也惟其有是心故<lb/>
　既得則患失矣其患失之心乃患得之心也若是則<lb/>
　几可以勿失者皆在所必為而亦何所不至哉自古<lb/>
　亂臣賊子其初亦豈敢遽有簒弑之萌惟其患失之<lb/>
　心蹉跌至此故夫未得則患得既得則患失患失則<lb/>
　無所不至履霜堅氷馴致其道也然則患得患失之<lb/>
<pb n="KR3a0059_WYG_012-9a"/>
　萌是乃弑父與君之原也聖人謂為鄙夫者盖區區<lb/>
　惟己私之狥不亦鄙乎○按眉山蘇氏曰李斯憂蒙<lb/>
　恬之奪其權則立二世以亡秦盧把懼李懐光之數<lb/>
　其惡則誤徳宗以再亂其心本生於患失其禍乃至<lb/>
　於喪邦乃知聖人之言良不為過亦名論也<lb/>
晉丕鄭曰事君者從其義不阿其惑<lb/>
　國語曰晉獻公將黜太子申生而立奚齊里克丕鄭<lb/>
　荀息相見里克曰夫史蘇之言將及矣其若之何荀<lb/>
<pb n="KR3a0059_WYG_012-9b"/>
　息曰吾聞事君者竭力以役事不聞違命君立臣從<lb/>
　何貳之有丕鄭曰吾聞云云必立太子里克曰我不<lb/>
　識義亦不阿惑吾其静也三大夫乃别○愚按三大<lb/>
　夫所見不同惟丕鄭之言大臣之言也而荀息一於<lb/>
　阿惑里克一於中立遂成新城之禍惜哉方里克許<lb/>
　驪姬以中立丕鄭曰惜也不如曰不信以疏之亦固<lb/>
　太子以擕之多為之故以變其志志少疏乃可間也<lb/>
　今子曰中立况固其謀彼有成矣難以得間未幾卒<lb/>
<pb n="KR3a0059_WYG_012-10a"/>
　如其言亦可謂善謀矣鄭又云事君者君為我心制<lb/>
　不在我亦名言也鄭在晉雖不得為賢大夫而其言<lb/>
　有可法者故録之<lb/>
晏子曰君所謂可而有否焉臣獻其否以成其可君所<lb/>
謂否而有可焉臣獻其可以去其否是以政平而不干<lb/>
民無争心<lb/>
　左氏傳齊景公至自田晏子侍子猶馳而造焉公曰<lb/>
　唯據與我和夫晏子對曰據亦同也焉得為和公曰<lb/>
<pb n="KR3a0059_WYG_012-10b"/>
　和與同異乎對曰異和如羮焉水火醯醢鹽梅以烹<lb/>
　魚肉燀之以薪宰夫和之齊之以味濟其不及以洩<lb/>
　其過君子食之以平其心君臣亦然云云故詩曰亦<lb/>
　有和羮既戒既平騣嘏無言時靡有争今據不然君<lb/>
　所謂可據亦曰可君所謂否據亦曰否若以水濟水<lb/>
　誰能食之若琴瑟之専一誰能聴之同之不可也如<lb/>
　是<lb/>
禮記曰為人臣者有諫而無訕有亡而無疾頌而無讇<lb/>
<pb n="KR3a0059_WYG_012-11a"/>
諫而無驕<lb/>
　鄭氏曰亡去也疾惡也頌謂將順其美驕謂言行謀<lb/>
　從恃知而慢○愚謂無驕者不䛕其君之美以驕其<lb/>
　心也鄭説恐非<lb/>
怠則張而相之廢則埽而更之謂之社稷之役<lb/>
　廢政教壊亂無可因也役為也○少儀<lb/>
為人臣之禮不顯諫<lb/>
　鄭氏曰謂明言其君之惡不幾㣲也<lb/>
<pb n="KR3a0059_WYG_012-11b"/>
三諫而不聴則逃之<lb/>
　君臣有義則合無義則去○愚按不顯諫與事父母<lb/>
　幾諫之義同當參玩也○曲禮○豫章黄氏詩曰誰<lb/>
　云君臣難是亦父子間大雅稱補衮不言能犯顔此<lb/>
　意宜深味也<lb/>
子云善則稱君過則稱己則民作忠君陳曰爾有嘉謀<lb/>
嘉猷入告爾后于内女乃順之于外曰此謀此猷惟我<lb/>
后之徳於乎是惟良顯哉○坊記<lb/>
<pb n="KR3a0059_WYG_012-12a"/>
子曰事君欲諫不欲陳<lb/>
　鄭氏曰謂陳其過於外也<lb/>
詩云心乎愛矣瑕不謂矣中心蔵之何日忘之<lb/>
　瑕之言胡也謂猶告也○表記<lb/>
景子曰内則父子外則君臣人之大倫也父子主恩君<lb/>
臣主敬丑見王之敬子也未見所以敬王也曰惡是何<lb/>
言也齊人無以仁義與王言者豈以仁義為不美也其<lb/>
心曰是何足與言仁義也云爾則不敬莫大乎是我非<lb/>
<pb n="KR3a0059_WYG_012-12b"/>
堯舜之道不敢以陳於王前故齊人莫如我敬王也<lb/>
　朱子曰景丑所言敬之小者也孟子所言敬之大者<lb/>
　也<lb/>
孟子事君無義進退無禮言則非先王之道者猶沓沓<lb/>
也故曰責難於君謂之恭陳善閉邪謂之敬吾君不能<lb/>
謂之賊<lb/>
　范氏曰人臣以難事責於君使其君為堯舜之君者<lb/>
　尊君之大也開陳善道以禁閉君之邪心唯恐其君<lb/>
<pb n="KR3a0059_WYG_012-13a"/>
　或陷於有過之地者敬君之至也謂其君不能行善<lb/>
　道而不以告者賊害其君之甚也○南軒曰責難於<lb/>
　君者以先王事業望其君不敢以君為難也<lb/>
孟子曰人不足與適也政不足間也惟大人為能格君<lb/>
心之非君仁莫不仁君義莫不義君正莫不正一正君<lb/>
而國定矣<lb/>
　朱子曰言人君用人之非不足過讁行政之失不足<lb/>
　非間惟有大人之徳則能格其君心之不正以歸于<lb/>
<pb n="KR3a0059_WYG_012-13b"/>
　正而國無不治矣大人者大徳之人正已而物正者<lb/>
　也○程子曰天下之治亂繫乎人君之仁不仁耳心<lb/>
　之非即害於政不待乎發之於外昔者孟子三見齊<lb/>
　王而不言事曰我先攻其邪心心既正然後天下之<lb/>
　事可得而理也夫政事之失用人之非智者能更之<lb/>
　直者能諫之然非心存焉則事事而更之後復有其<lb/>
　事將不勝其更矣人人而去之後復用其人將不勝<lb/>
　其去矣是以輔相之軄必在乎格君心之非然後無<lb/>
<pb n="KR3a0059_WYG_012-14a"/>
　所不正而欲格君心之非者非有大人之徳則亦莫<lb/>
　之能也○南軒曰格之為言感通至到也書曰格于<lb/>
　上帝盖君心之非不可以氣力勝必也感通至到而<lb/>
　使之自消靡焉所謂格也盖積其誠意一動静一語<lb/>
　默無非格之之道也若心非未格則雖責其人才更<lb/>
　其政事幸其見聴而肯改易他日之所用所行亦未<lb/>
　必是也何者其源不正不可勝救也心非既格則人<lb/>
　才政事皆將源源而日新矣然而格君之業非大人<lb/>
<pb n="KR3a0059_WYG_012-14b"/>
　則不能若在已之非猶有未之能覺者而將何以盡<lb/>
　夫感通之道哉後世道學不明論治者不過及於人<lb/>
　才政事而已孰知其本在於君心而格君之本乃在<lb/>
　於吾心乎<lb/>
魯欲使慎子為將軍孟子曰不教民而用之謂之殃民<lb/>
殃民者不容於堯舜之世一戰勝齊遂有南陽然且不<lb/>
可慎子勃然不悦曰此則滑釐所不識也曰吾明告子<lb/>
天子之地方千里不千里不足以待諸侯諸侯之地方<lb/>
<pb n="KR3a0059_WYG_012-15a"/>
百里不百里不足以守宗廟之典籍周公之封於魯為<lb/>
方百里也地非不足而儉於百里太公之封於齊也亦<lb/>
為方百里也地非不足也而儉於百里今魯方百里者<lb/>
五子以為有王者作則魯在所損乎在所益乎徒取諸<lb/>
彼以與此然且仁者不為況於殺人以求之乎君子之<lb/>
事君也務引其君於當道志於仁而已<lb/>
　朱子曰當道謂事合於理志仁謂心在於仁<lb/>
孟子曰今之事君者曰我能為君辟土地充府庫今之<lb/>
<pb n="KR3a0059_WYG_012-15b"/>
所謂良臣古之所謂民賊也君不鄉道不志於仁而求<lb/>
富之是富桀也我能為君約與國戰必克今之所謂良<lb/>
臣古之所謂民賊也君不鄉道不志於仁而求為之强<lb/>
戰是輔桀也由今之道無變今之俗雖與之天下不能<lb/>
一朝居也<lb/>
　南軒曰此章大抵與前章意同戰國之臣所以事君<lb/>
　者徒以能富國强兵為急而其君亦固以此為臣之<lb/>
　忠於我而孟子以為民賊何哉盖君不鄉道不志於<lb/>
<pb n="KR3a0059_WYG_012-16a"/>
　仁而但欲之為富强之計則君益以驕肆而民益以<lb/>
　憔悴是上成君之惡而下絶民之命也當時諸侯乃<lb/>
　以民賊為良臣豈不痛哉孟子之言曰由今之道無<lb/>
　變今之俗雖與之天下不能一朝居此聖賢拔本塞<lb/>
　源之道今之道功利之道也今之俗功利之俗也由<lb/>
　是道不變其俗本源既差縱使其間節目之善亦終<lb/>
　無以相逺也故必以不由其道為先不由其道則由<lb/>
　仁義之道矣由仁義之道變而為仁義之俗然後名<lb/>
<pb n="KR3a0059_WYG_012-16b"/>
　正言順而事可成也所謂不能一朝居者功利既勝<lb/>
　人紀墮喪雖得天下何以維持主守之乎故功愈就<lb/>
　而害愈深利愈大而禍愈速富國强兵之說至於秦<lb/>
　可謂獲其利矣然自始皇初并天下固已在絶滅之<lb/>
　中人心内離豈復為秦之臣也哉孟子謂雖與天下<lb/>
　不能一朝居者寧不信乎知此義然後可以謀人之<lb/>
　國矣<lb/>
孟子謂蚔鼃曰子之辭靈丘而請士師似也為其可以<lb/>
<pb n="KR3a0059_WYG_012-17a"/>
言也今既數月矣未可以言與蚔鼃諫於王而不用致<lb/>
為臣而去齊人曰所以為蚔鼃則善矣所以自為則吾<lb/>
不知也公都子以告曰吾聞之也有官守者不得其職<lb/>
則去有言責者不得其言則去我無官守我無言責也<lb/>
則吾進退豈不綽綽然有餘裕哉<lb/>
　朱子曰官守以官為守者言責以言為責者孟子居<lb/>
　賓師之位未嘗受禄故其進退之際寛裕如此○尹<lb/>
　氏曰進退久速各當於理而已<lb/>
<pb n="KR3a0059_WYG_012-17b"/>
齊宣王問卿孟子曰王何卿之問也王曰卿不同乎曰<lb/>
不同有貴戚之卿有異姓之卿王曰請問貴戚之卿曰<lb/>
君有大過則諫反復之而不聴則易位王勃然變乎色<lb/>
曰王勿異也王問臣臣不敢不以正對王色定然後請<lb/>
問異姓之卿曰君有過則諫反復之而不聴則去<lb/>
　朱子曰大過謂足以亡其國者易位易君之位更立<lb/>
　親戚之賢者盖與君有親親之恩無可去之義以宗<lb/>
　廟為重不忍坐視其亡故不得已而至於此若異姓<lb/>
<pb n="KR3a0059_WYG_012-18a"/>
　不合則可去盖君臣以義合故也○此章言大臣之<lb/>
　義親疎不同守經行權各有其分貴戚之卿小過非<lb/>
　不諫也但必大過而不聴乃可易位異姓之卿大過<lb/>
　非不諫也雖小過而不聴已可去矣然三仁貴戚不<lb/>
　能行之於紂而霍光異姓乃能行之於昌邑此又委<lb/>
　任權力之不同不可以執一論也○南軒曰非謂貴<lb/>
　戚之卿諫君反復而不從便可以易位盖極其理而<lb/>
　言之有可以易位之道所謂以正對也或謂斯言不<lb/>
<pb n="KR3a0059_WYG_012-18b"/>
　亦過乎盖對宣王之問不如是無以深警其心也○<lb/>
　愚按貴戚易位之説非後世之所得行君有大過惟<lb/>
　當反復極言如屈平劉向之為爾平諫懐疾聴雖放<lb/>
　流睠顧楚國繫心懐王不忘欲反冀幸君之一悟俗<lb/>
　之一改也其存君興國而欲反覆之一篇之中三致<lb/>
　意焉至無可奈何而後已可謂忠矣然忿而沈淵則<lb/>
　過也致堂胡氏嘗論之曰世謂屈原劉向皆同姓之<lb/>
　臣忠言著於當時文采表於後世未易以優劣判以<lb/>
<pb n="KR3a0059_WYG_012-19a"/>
　愚觀之向盖優於原也向厯事三帝前經恭顯擅朝<lb/>
　後值王鳯顓政殺戮忠諫之時上則正言譏刺懇懇<lb/>
　納忠下則官雖不遷禍亦不及豈非徳信有孚周身<lb/>
　無闕故邪原則偏介悻直掲掲然衆邪之中上忤君<lb/>
　心下取衆疾昧於不可則止之道怨刺强聒無所容<lb/>
　身懐沙赴流智斯下矣胡氏之論向甚當然於平則<lb/>
　貶之太過必如朱子曰原之為人其志行雖或過於<lb/>
　中庸而不可以為法然皆出於忠君愛國之誠心然<lb/>
<pb n="KR3a0059_WYG_012-19b"/>
　後為當其實爾又同姓之卿雖無可去之義若其君<lb/>
　有大惡而不可諫易位之事又不得行宗社将危豈<lb/>
　容坐待則㣲子去之亦有明義存焉其惡雖未如紂<lb/>
　然非可事之君義不當食其禄則魯之叔肸可以為<lb/>
　法春秋宣十有七年公弟叔肸卒榖梁傳曰叔肸賢<lb/>
　之也其賢之何也宣弑而非之也非之則胡為不去<lb/>
　也曰兄弟也何去而之與之財則曰我足矣織屨而<lb/>
　食終身不食宣公之食春秋貴之因時制義初無定<lb/>
<pb n="KR3a0059_WYG_012-20a"/>
　法也○又按孟子反覆二字最宜親體前世人臣因<lb/>
　有見君之過失姑一言以塞責者曰吾亦嘗諫之云<lb/>
　爾而不從非吾責也此其用心既欲茍全爵位又欲<lb/>
　厭塞公言張華之所以見屈於張林而不能自免也<lb/>
　必反覆而諫諫而不從則去此人臣之正法孟子之<lb/>
　言胡可易哉<lb/>
孟子去齊尹士語人曰不識王之不可以為湯武則是<lb/>
不明也識其不可然且至則是干澤也千里而見王不<lb/>
<pb n="KR3a0059_WYG_012-20b"/>
遇故去三宿而後出晝是何濡滯也士則兹不悦髙子<lb/>
以告曰夫尹士惡知予哉千里而見王是予所欲也不<lb/>
遇故去豈予所欲哉予不得已也予三宿而後出晝於<lb/>
予心猶以為速王庶幾改之王如改諸則必反予夫出<lb/>
晝而王不予追也予然後浩然有歸志予雖然豈舍王<lb/>
哉王猶足用為善王如用予則豈徒齊民安天下之民<lb/>
舉安王庶幾改之予日望之<lb/>
　朱子曰浩然如水之流不止也楊氏曰齊王天資朴<lb/>
<pb n="KR3a0059_WYG_012-21a"/>
　實如好勇好貨好色好世俗之樂皆以直告而不隠<lb/>
　故足以為善若乃其心不善而謬為大言以欺人是<lb/>
　人終不可與入堯舜之道矣<lb/>
予豈若是小丈夫然哉諫於其君而不受則怒悻悻然<lb/>
見於其面去則窮日之力而後宿哉尹士聞之曰士誠<lb/>
小人也<lb/>
　此章見聖賢行道濟時汲汲之本心愛君澤民惓惓<lb/>
　之餘意李氏曰於此見君子憂則違之之情而荷蕢<lb/>
<pb n="KR3a0059_WYG_012-21b"/>
　者所以為果也○孟子曰予日望之孟子非不知道<lb/>
　之行否有命而拳拳不已者吉凶與民同患之心也<lb/>
　學者所宜反覆詳味之若夫諫而不用則怒悻悻然<lb/>
　見於其面去則窮日之力則是私意之所發其諫也<lb/>
　固無未言之感而其去也豈復有忠厚之氣哉<lb/>
考槃刺鄭莊公不能繼先公之業使賢者之退窮處考<lb/>
槃在澗碩人之寛獨寐寤言永矢弗諼<lb/>
　毛氏曰考成槃樂也程氏曰賢者之退窮處澗谷間<lb/>
<pb n="KR3a0059_WYG_012-22a"/>
　雖徳體寛裕而心在朝廷寤寐不能忘懐深念其不<lb/>
　得以善道告君故陳其由也○楊氏曰矢如臯陶矢<lb/>
　厥謨之矢自陳其不能忘君<lb/>
考槃在阿碩人之薖獨寐寤歌永矢弗過<lb/>
　毛氏曰阿薖寛大貌○楊氏曰自陳不得過君之朝<lb/>
考槃在陸碩人之軸獨寐寤宿永矢弗告<lb/>
　蘇氏曰軸槃桓不行從容自廣之謂也張子曰考槃<lb/>
　之詩永矢弗過弗告解以永不復告君過豈是賢者<lb/>
<pb n="KR3a0059_WYG_012-22b"/>
　之言○楊氏曰考槃云云説者曰誓不過君之朝非<lb/>
　也昔有以問常立者立曰古之人盖有視其君如冦<lb/>
　讎者此尤害理雖其時君使賢者退而窮處為可罪<lb/>
　夫茍一日有悔過遷善之心復以用我我必復立其<lb/>
　朝何終不過之有○鄭介夫説畧同<lb/>
羔裘大夫以道夫其君也國小而迫君不用道好潔其<lb/>
衣服逍遙遊燕而不能自强於政治故作是詩也<lb/>
　鄭氏曰以道去其君者三諫不從待放於郊得玦乃<lb/>
<pb n="KR3a0059_WYG_012-23a"/>
　去○孔氏曰公羊傳云大夫已去三年待放范甯以<lb/>
　為君賜之環則還賜之玦則往故荀卿云召人以環<lb/>
　絶人以玦<lb/>
羔裘逍遙狐裘以朝豈不爾思勞心忉忉<lb/>
　毛氏曰羔裘以逰燕狐裘以適朝○范氏曰急於遊<lb/>
　燕而怠於政治此賢人所以去也夫忠臣之事君言<lb/>
　不用而去之不得已也其心豈舍君哉故曰云云<lb/>
羔裘翺翔狐裘在堂豈不爾思我心憂傷<lb/>
<pb n="KR3a0059_WYG_012-23b"/>
　鄭氏曰翺翔猶逍遙也<lb/>
羔裘如膏日出有曜豈不爾思中心是悼<lb/>
　朱子曰羔裘色潤澤如脂膏所漬日色照之則有光<lb/>
　耀○檜風又鄭風狡童之詩曰彼狡童兮不與我言<lb/>
　兮維子之故使我不能餐兮彼狡童兮不與我食兮<lb/>
　維子之故使我不能息兮昭公之昏淫國人以狡童<lb/>
　目之其不君可知矣不與我食其踈棄賢者又可知<lb/>
　矣賢者猶憂之念之至于不能食息況於猶足為善<lb/>
<pb n="KR3a0059_WYG_012-24a"/>
　者乎○又樂毅曰古之君子交絶不出惡聲忠臣去<lb/>
　國不顯其名○劉向曰忠臣雖在畎畆猶不忘君惓<lb/>
　惓之義也其言皆忠厚可法故附以上言事君之道<lb/>
　與夫言不行而去去而不忘其君者皆人臣所當知<lb/>
　也<lb/>
栢舟言仁而不遇也衛頃公之時仁人不遇小人在側<lb/>
　鄭氏曰不遇者君不受己之志也○張氏曰不遇非<lb/>
　不達也不受其志也<lb/>
<pb n="KR3a0059_WYG_012-24b"/>
汎彼栢舟亦汎其流耿耿不寐如有隠憂㣲我無酒以<lb/>
敖以遊<lb/>
　毛氏曰興也汎汎流貌栢木宜為舟耿耿猶儆儆也<lb/>
　隠痛也非我無酒可以敖遊忘懐也<lb/>
我心匪鑒不可以茹亦有兄弟不可以據薄言往愬逢<lb/>
彼之怒<lb/>
　毛氏曰茹度也○長樂王氏曰責我心之如鑒必能<lb/>
　度形猶責周公必知管蔡之叛而不使之責孟子必<lb/>
<pb n="KR3a0059_WYG_012-25a"/>
　識齊王之不可為湯武而不應其聘○朱氏曰鑒能<lb/>
　度物而我不能但以兄弟宜可據依而不知其不可<lb/>
　也故或往愬焉而反逢其怒耳○范氏曰此公族之<lb/>
　臣也故僚類皆兄弟<lb/>
我心匪石不可轉也我心匪席不可卷也威儀棣棣不<lb/>
可選也<lb/>
　毛氏曰石雖堅尚可轉席雖平尚可卷棣棣富而閑<lb/>
　習也○歐陽氏曰其意謂石席可轉卷我匪石席故<lb/>
<pb n="KR3a0059_WYG_012-25b"/>
　不可轉卷也○吕氏曰不可選也言威儀閑習自有<lb/>
　常度不可選擇以避禍也翟方進謂馮參君侯以王<lb/>
　舅見廢不得在公卿位今五侯至尊貴也與之並列<lb/>
　宜少詘節卑體視有所宗而君侯盛修容貌以威嚴<lb/>
　加之此非所以下五侯而自益者也參性好禮儀不<lb/>
　改其常操<lb/>
憂心悄悄愠于羣小覯閔既多受侮不少静言思之寤<lb/>
辟有摽<lb/>
<pb n="KR3a0059_WYG_012-26a"/>
　毛氏曰悄悄憂貌愠怒也閔病也静安也辟拊心也<lb/>
　摽拊心貌○歐陽氏曰愠于羣小羣小愠仁人也○<lb/>
　王氏曰國亂而君昏則小人衆而君子獨君子憂而<lb/>
　小人樂君子之憂者憂其國而已憂其國則與小人<lb/>
　異趣其為小人所愠固其理也故曰憂心悄悄愠于<lb/>
　羣小小人得志則為䜛誣以病君子君子既病矣則<lb/>
　又從而侮之故曰覯閔既多受侮不少其曰既多不<lb/>
　少者以著小人之衆也<lb/>
<pb n="KR3a0059_WYG_012-26b"/>
日居月諸胡迭而㣲心之憂矣如匪澣衣静言思之不<lb/>
能奮飛<lb/>
　孔氏曰居諸者語助也檀弓云何居注云居語助也<lb/>
　歐陽氏曰日居月諸胡迭而㣲者謂仁人傷衛日往<lb/>
　月來而漸㣲爾猶言日朘月削也○范氏曰如匪澣<lb/>
　衣者中垢而不濯也不能奮飛者鬱陶無所發也○<lb/>
　鄭氏曰臣不遇於君猶不忍去厚之至也<lb/>
北門刺仕之不得志也言衛之忠臣不得其志爾<lb/>
<pb n="KR3a0059_WYG_012-27a"/>
　楊氏曰忠信重禄所以勸士也衛之忠臣至于窶貧<lb/>
　莫知其艱則無勸士之道仕之所以不得志也先王<lb/>
　視臣如手足豈有以事敦遺之而不知其艱哉然不<lb/>
　擇事而安之無懟憾之辭知其無可奈何而歸之於<lb/>
　天所以為忠臣也張氏曰此詩忠臣所自作也<lb/>
出自北門憂心慇慇終寠且貧莫知我艱已焉哉天實<lb/>
為之謂之何哉<lb/>
　爾雅曰慇慇憂也○李氏曰爾雅云窶貧也兼言之<lb/>
<pb n="KR3a0059_WYG_012-27b"/>
　以見其貧之甚也○張氏曰出自北門是㳺息偶出<lb/>
　北門因有此言也○朱氏曰衛之忠臣不得其志因<lb/>
　行出北門而有所感心為之憂慇慇然盖出北門背<lb/>
　明向隂亦處亂世事暗君之比也鄭氏曰詩人事君<lb/>
　無二志自決歸之於天<lb/>
王事適我政事一埤益我我入自外室人交徧讁我已<lb/>
焉哉天實為之謂之何哉<lb/>
　鄭氏曰王事國有王命役使之事○蘇氏曰政事國<lb/>
<pb n="KR3a0059_WYG_012-28a"/>
　之政事○毛氏曰適之埤厚也讁責也○朱氏曰王<lb/>
　事既適我矣政事又一埤益我其勞如此而窶貧之<lb/>
　甚室人無以自安而交徧讁我則其困於内外極矣<lb/>
王事敦我政事一埤遺我我入自外室人交徧摧我已<lb/>
焉哉天實為之謂之何哉<lb/>
　韓詩云敦迫也毛氏曰遺加也摧沮也○以上二詩<lb/>
　一則不見遇於君困於羣小而不忍舍去一則不得<lb/>
　志於時窘於貧窶而安之若命皆人臣所宜知然栢<lb/>
<pb n="KR3a0059_WYG_012-28b"/>
　舟同姓之臣故所處如此<lb/>
曾子曰可以託六尺之孤可以寄百里之命臨大節而<lb/>
不可奪也君子人與君子人也<lb/>
　朱子曰其才可輔幼君攝國政其節至于死生之際<lb/>
　而不可奪可謂君子矣與疑詞也决詞設為問答所<lb/>
　以深著其必然也程子曰節操如是可謂君子矣問<lb/>
　云云本是兼才節説然𦂳要却在節操曰不然三句<lb/>
　都是一般説須是才節兼全方謂之君子若無其才<lb/>
<pb n="KR3a0059_WYG_012-29a"/>
　而徒有其節雖死何益如受人託孤之責我雖無欺<lb/>
　孤之心却為他人所欺即是我不能受人之託受人<lb/>
　百里之命我雖無竊命之心却為他人所竊亦是我<lb/>
　不能受人之寄矣徒能守節不能了事只是枉死濟<lb/>
　得甚事如晉荀息是也所謂君子者豈是拱手端坐<lb/>
　無所能為之人耶故伊川説君子者才徳出衆之名<lb/>
　孔子曰君子不器既曰君子須是事事理會得方可<lb/>
　若但有節無才亦喚作好人只是不濟得事爾○問<lb/>
<pb n="KR3a0059_WYG_012-29b"/>
　此三句如霍光當得否曰霍光亦當得上二句如許<lb/>
　后事大節已奪矣譬如有猷有為有守託孤寄命是<lb/>
　有猷有為臨大節而不可奪是有守霍光雖有猷有<lb/>
　為只是無所守○聖人言語渾全温厚曾子便恁地<lb/>
　剛勁有孟子氣象即此語可見也<lb/>
晉荀息曰臣竭其股肱之力加之以忠貞其濟君之靈<lb/>
也不濟則以死繼之<lb/>
　國語晉獻公立奚齊為太子使荀息傅之公疾召之<lb/>
<pb n="KR3a0059_WYG_012-30a"/>
　曰以是藐諸孤辱在大夫其若之何稽首而對曰云<lb/>
　云公曰何謂忠貞對曰公家之利知無不為忠也送<lb/>
　往事居耦俱無猜貞也公卒里克丕鄭以三公子之<lb/>
　徒作亂将殺奚齊先告荀息曰三怨将作秦晉輔之<lb/>
　子将何如荀息曰將死之里克曰君殺正而立不正<lb/>
　廢長而立幼如之何荀息曰吾與先君言矣不可以<lb/>
　貳能欲復言而愛身乎雖無益也將焉辟之里克殺<lb/>
　奚齊荀息立公子卓克又殺之荀息死之息可謂不<lb/>
<pb n="KR3a0059_WYG_012-30b"/>
　食言矣○按荀息阿獻公之惑而立奚齊不得為忠<lb/>
　然其言有可取者使當申生將廢之時而能引義力<lb/>
　争未必不見從不從而死則於義得矣不死於申生<lb/>
　而死於奚齊其何謂耶故司馬文正公嘗論之以為<lb/>
　左氏之志所以貶荀息而非襃也今特以其言之善<lb/>
　而錄之亦因以為戒也<lb/>
狐突曰子之能仕父教之忠古之制也策名委質貳乃<lb/>
辟也<lb/>
<pb n="KR3a0059_WYG_012-31a"/>
　杜氏曰質音贄各書於所書之冊屈膝而事之則不<lb/>
　可以貳辟罪也<lb/>
今臣之子名在重耳有年數矣若又召之教之貳也父<lb/>
教子貳何以事君<lb/>
　左氏晉懐公命無從亡人期期而不至無赦狐突之<lb/>
　子毛及偃久從重耳在秦弗召懐公執狐突曰子來<lb/>
　則免對曰云云刑之不濫君之明也臣之願也淫刑<lb/>
　以逞誰則無罪臣聞命矣乃殺之<lb/>
<pb n="KR3a0059_WYG_012-31b"/>
解揚曰君能制命為義臣能承命為信信載義而行之<lb/>
為利謀不失利以衛社稷民之主也義無二信信無二<lb/>
命君之賂臣不知命也受命以出有死無霣又可賂乎<lb/>
臣之許君以成命也死而成命臣之禄也寡君有信臣<lb/>
下臣獲考死又何求<lb/>
　杜氏曰欲為義者不行兩信欲行信者不受二命考<lb/>
　成也○左氏楚子圍宋晉使解揚如宋使無降楚曰<lb/>
　晉師悉起将至矣鄭人囚而獻諸楚楚子厚賂之使<lb/>
<pb n="KR3a0059_WYG_012-32a"/>
　反其言不許三而許之登諸樓車使呼宋人而告之<lb/>
　遂致其君命楚子将殺之使與之言曰爾既許不糓<lb/>
　而反之何故非我無信汝則棄之速即爾刑對曰云<lb/>
　云楚子舍之以歸○按漢景帝時吳楚反漢使路中<lb/>
　大夫告梁使勿下為吳所得誘之使反其言路大夫<lb/>
　陽許之卒致其君命與解揚事畧同然揚獲免而大<lb/>
　夫死亦無愧於人臣之義矣史失其名惜哉<lb/>
箴尹曰君天也天可逃乎<lb/>
<pb n="KR3a0059_WYG_012-32b"/>
　左氏傳宣三年楚滅若敖氏箴尹克黄使於齊還及<lb/>
　宋聞亂其人曰不可以入矣箴尹曰棄君之命獨誰<lb/>
　受之云云遂歸復命而自拘於司敗王思子文之治<lb/>
　楚國也曰子文無後何以勸善使復其位改命曰生<lb/>
　按鬭椒作亂楚滅其族箴尹克黄子文之孫鬭椒之<lb/>
　族也人臣不幸而遭此則如箴尹之所處者得之矣<lb/>
　又以君為天始見於此故録之<lb/>
齊王蠋曰忠臣不事二君烈女不更二夫<lb/>
<pb n="KR3a0059_WYG_012-33a"/>
　史記樂毅破齊聞晝邑人王蠋賢令軍中環邑三十<lb/>
　里無入使人請蠋蠋謝不往燕人曰不來吾且屠晝<lb/>
　邑蠋曰云云齊王不用吾諫故退而耕於野國破君<lb/>
　亡吾不能存而又欲劫之以兵吾與其不義以生不<lb/>
　若死遂經其頸於樹枝自奮絶脰而死齊人聞之曰<lb/>
　王蠋布衣也義不北面於燕況在位食禄者乎乃相<lb/>
　聚如莒求諸子立為襄王<lb/>
肥義曰貞臣也難至而節見忠臣也累至而行明<lb/>
<pb n="KR3a0059_WYG_012-33b"/>
　史記趙武靈王愛少子何二十七年大朝於東宫傳<lb/>
　國立子何為王肥義為相國傅王武靈王自號為主<lb/>
　父封長子章為代安陽君章素侈心不服其弟立主<lb/>
　父又使田不禮相章也李兑謂肥義曰公子章黨衆<lb/>
　而欲大田不禮忍殺而驕二人相得必有隂謀夫小<lb/>
　人有欲輕慮淺謀徒見其利而不顧其害同類相推<lb/>
　俱入禍門以吾觀之必不久矣子任重而勢大亂之<lb/>
　所始禍之所集也子必先患仁者愛物而智者避禍<lb/>
<pb n="KR3a0059_WYG_012-34a"/>
　於未形不仁不智何以為國子奚不稱疾毋出傳政<lb/>
　於公子成毋為怨府毋為禍梯肥義曰不可昔者主<lb/>
　父以王屬義也曰毋變而度毋異而慮堅守一心以<lb/>
　沒而世義再拜受命而藉之今畏不禮之難而忘吾<lb/>
　藉變孰大焉進受嚴命退而不全負孰大焉變負之<lb/>
　臣不容於刑諺曰死者復生生者不愧吾言已在前<lb/>
　矣吾欲全吾言安得全吾身且夫云云子則有賜而<lb/>
　忠我矣雖然吾有語在前者也終不敢失李兑曰諾<lb/>
<pb n="KR3a0059_WYG_012-34b"/>
　子勉之矣吾見子止今年矣涕泣而出李兑數見公<lb/>
　子成以備田不禮之事異日肥義謂信期曰公子與<lb/>
　田不禮甚可憂也其於義也聲善而實惡此為人也<lb/>
　不子不臣吾聞之也姦臣在朝國之殘也䜛臣在中<lb/>
　主之蠧也此人貪而欲大内得主而外為暴矯令為<lb/>
　慢以擅一旦之命不難為也禍且逮國今吾憂之夜<lb/>
　而忘寐飢而忘食盜賊退入不可不備自今以來若<lb/>
　有召王者必見吾而我将先以身當之無故而王乃<lb/>
<pb n="KR3a0059_WYG_012-35a"/>
　可入信期曰善哉四年朝羣臣安陽君亦以朝主父<lb/>
　令王聴朝而自從旁觀窺羣臣宗室之禮見其長子<lb/>
　章傫然反北面為臣心憐之欲分趙而王章於代計<lb/>
　未決而輟主父及王逰沙丘異宫公子章即以其徒<lb/>
　與田不禮作亂詐以主父令召王肥義先入殺之髙<lb/>
　信即與王戰公子成與李兑自國至乃起四邑之兵<lb/>
　入距難殺公子章及田不禮滅其賊黨以定王室按<lb/>
　肥義不忍背君命而全其身可謂忠矣然知田不禮<lb/>
<pb n="KR3a0059_WYG_012-35b"/>
　之必亂不能預為之備而止患於未形僅能以身當<lb/>
　其難而已使無公子成李兑入而討賊則惠文王必<lb/>
　死於亂義雖忠其何益乎然其言有可法者故併錄<lb/>
　其事以為戒是亦前章取荀息之義也李兑有知幾<lb/>
　之智又有定亂之材其過肥義逺矣然沙丘之圍併<lb/>
　及主父而弑之是自陷於亂臣賊子之域也仁與智<lb/>
　果安在乎士大夫不幸受任於危難之時必有狥國<lb/>
　之忠而輔之以弭亂之謀然後可不然則是一肥義<lb/>
<pb n="KR3a0059_WYG_012-36a"/>
　而已矣嗚呼難哉<lb/>
爰盎曰社稷臣主在與在主亡與亡<lb/>
　漢爰盎傳絳侯為相朝罷趨出意甚得盎進曰丞相<lb/>
　何如人也文帝曰社稷臣盎曰所謂功臣非社稷臣<lb/>
　也云云方諸吕用事劉氏不絶如帶是時絳侯為太<lb/>
　尉本兵柄不能正吕后崩大臣共誅諸吕遇會其成<lb/>
　功所謂功臣非社稷臣○按盎此言本以傾絳侯耳<lb/>
　然所謂主在與在主亡與亡則名論也故録之○以<lb/>
<pb n="KR3a0059_WYG_012-36b"/>
　上皆言事君之節<lb/>
子㳺曰事君數斯辱矣朋友數斯疏矣<lb/>
　程子曰數煩數也胡氏曰事君諫不行則當去導友<lb/>
　善不納則當止至於瀆則言者煩聴者厭矣是以求<lb/>
　榮而反辱求親而反䟽也○范氏曰君臣朋友皆以<lb/>
　義合故其事同<lb/>
子曰事君敬其事而後其食<lb/>
　朱子曰後與後獲之後同食禄也君子之食也有官<lb/>
<pb n="KR3a0059_WYG_012-37a"/>
　守者修其職有言責者盡其忠皆以敬吾之事而已<lb/>
　不可先有求禄之心也○南軒曰事君者主於敬其<lb/>
　事而已後其食猶後獲之意然則為貧而仕則奈何<lb/>
　孔子嘗為委吏矣亦曰會計當而已矣盖亦以敬其<lb/>
　事為主也若曰為貧而仕食焉而已遑恤其事則失<lb/>
　其義矣<lb/>
子曰事君慎始而敬終<lb/>
　鄭氏曰輕交易絶君子所取○表記<lb/>
<pb n="KR3a0059_WYG_012-37b"/>
子曰不以舜之所以事堯者事君不敬其君者也<lb/>
　全文見前仁篇<lb/>
文中子房𤣥齡問事君之道子曰無私又問正主庇民<lb/>
之道曰先遺其身夫能遺其身然後無私無私然後能<lb/>
至公至公然後以天下為心矣文中子曰不以伊尹周<lb/>
公之道康其國非大臣也不以霍光諸葛亮之心事其<lb/>
君者皆具臣也<lb/>
程子曰為臣之道當含晦其章美有善則歸之於君乃<lb/>
<pb n="KR3a0059_WYG_012-38a"/>
可常而得正上無忌惡之心下得恭順之道也<lb/>
　易坤六三傳<lb/>
世儒有論魯祀周公以天子禮樂以為周公能為人臣<lb/>
不能為之功則可用人臣不得用之禮樂是不知人臣<lb/>
之道也夫居周公之位則為周公之事由其位而能為<lb/>
者皆所當為也周公乃盡其軄耳<lb/>
　師九二傳<lb/>
臣之於君竭其忠誠致其才力乃顯比其君之道也用<lb/>
<pb n="KR3a0059_WYG_012-38b"/>
之與否在君而已不可阿䛕逢迎求其比已<lb/>
　比九五傳<lb/>
當君道方否之時處逼近之地所惡在居功取忌而已<lb/>
若能使動必出於君命威柄一歸於上則无咎而其志<lb/>
行可以濟時之否矣<lb/>
　否九四傳<lb/>
為臣之道當使恩威一出於上衆心皆隨於君若人心<lb/>
從已危疑之道也居此地者奈何唯孚誠積於中動為<lb/>
<pb n="KR3a0059_WYG_012-39a"/>
合於道以明哲處之則又何咎<lb/>
　隨九四傳<lb/>
大臣之任上畜止人君邪心下畜止天下之惡人人之<lb/>
惡止於初則易既盛而後禁則扞格而難勝故上之惡<lb/>
既甚則雖聖人救之不能免違拂下之惡既甚則雖聖<lb/>
人治之不能免刑戮莫若止之於初如童牛加梏則元<lb/>
吉也<lb/>
　大畜六四傳<lb/>
<pb n="KR3a0059_WYG_012-39b"/>
以人臣而當重任必常懐危厲則吉如伊尹周公何嘗<lb/>
不憂勤兢畏故得終吉<lb/>
　頤上九傳<lb/>
以剛强之臣事柔弱之君當内存至誠不假文飾於外<lb/>
故曰利用禴謂尚誠敬也上下之交不以誠其能久乎<lb/>
　萃六二傳<lb/>
夫君子之事上也不得其心則盡其至誠以感發其志<lb/>
意而已茍誠意能動則昏蒙可開也柔弱可輔也雖不<lb/>
<pb n="KR3a0059_WYG_012-40a"/>
正可正也古人之事庸君常主而克行其道者己之誠<lb/>
意上達而君見信之篤耳管仲之相桓公孔明之輔後<lb/>
主是也<lb/>
　豐六二傳<lb/>
大臣當險難之時唯至誠見信於君其交固而不可解<lb/>
又能開明君心則可保无咎矣夫欲上之篤信唯當盡<lb/>
其質實而已多儀而尚飾莫如燕享之禮故以燕享喻<lb/>
之言當不尚浮飾唯以質實所用一樽之酒二簋之食<lb/>
<pb n="KR3a0059_WYG_012-40b"/>
復以瓦缶為器質之至也其質實如此又須納約自牖<lb/>
納約謂進結於君之道牖開通之義室之暗也故設牖<lb/>
所以通明自牖言自通明之處以況君心所明處詩云<lb/>
天之牖民毛公訓牖為道亦開通之謂人臣以忠信善<lb/>
道結於君心必自其所明處乃能入也人心有所蔽有<lb/>
所通所蔽者暗處也所通者明處也當就其明處而告<lb/>
之求信則易也且如君心蔽於荒樂唯其蔽也故爾雖<lb/>
力抵其荒樂之非如不省何必於所不蔽之事推而及<lb/>
<pb n="KR3a0059_WYG_012-41a"/>
之則能悟其心矣自古能諫其君者未有不因其所明者<lb/>
也故訐直强勁者率多取忤而温厚明辨者其説多行如<lb/>
漢祖愛戚姬將易太子是其所蔽也羣臣争之者衆矣嫡<lb/>
庶之義長幼之序非不明也如其蔽而不察何四老者髙<lb/>
祖素知其賢而重之此其不蔽之明心也故因其所明而<lb/>
及其事則悟之如反手且四老人之力孰與周昌叔孫通<lb/>
然而不從彼而從此者由攻其所蔽與就其明之異耳<lb/>
　坎六四傳<lb/>
<pb n="KR3a0059_WYG_012-41b"/>
當睽之時君心未合賢臣在下竭力盡誠期使之信合<lb/>
而已至誠以感動之盡力以扶持之明義理以致其知<lb/>
杜蔽惑以誠其意如是宛轉以求其合也遇非枉道迎<lb/>
逄也巷非邪僻曲徑也故曰未失道也<lb/>
　暌九二傳○又按南軒荅人書曰來諭謂事最忌激<lb/>
　觸然所謂激觸者要當平心易氣審處其理期於中<lb/>
　節而已若欲遷就囘互於當然而不然枉尋而以求<lb/>
　直尺而曰吾所畏者激觸也无乃終墮於姦邪之域<lb/>
<pb n="KR3a0059_WYG_012-42a"/>
　人欲愈肆而天理愈滅歟觀伊川解遇主于巷一爻<lb/>
　意極明切後人不知乃以己私窺聖人之意其失大<lb/>
　矣<lb/>
人臣之義當以王陵為正<lb/>
　以上亦言事君之道每條各發一義皆人臣所當知<lb/>
　也<lb/>
孟子曰有事君人者事是君則為容悦者也<lb/>
　朱子曰阿狥以為容逢迎以為悦此鄙夫之事妾婦<lb/>
<pb n="KR3a0059_WYG_012-42b"/>
　之道也<lb/>
有安社稷臣者以安社稷為悦者也<lb/>
　言大臣之計安社稷如小人之務悦其君眷眷於此<lb/>
　而不忘也<lb/>
有天民者達可行於天下而後行之者也<lb/>
　民者無位之稱以其全盡天理乃天之民故謂之天<lb/>
　民必其道可行於天下然後行之不然則寧沒世不<lb/>
　見知而不悔不肯小用其道以狥於人也張子曰必<lb/>
<pb n="KR3a0059_WYG_012-43a"/>
　功覆斯民然後出如伊吕之徒<lb/>
有大人者正已而物正者也<lb/>
　大人徳盛而上下化之所謂見龍在田天下文明者<lb/>
　此章言人品不同略有四等容悦佞臣不足言安社<lb/>
　稷則忠矣然猶一國之士也天民則非一國之士<lb/>
　也然猶有意也唯其所在則物无不化惟聖者能之<lb/>
　南軒曰以事是君為容悦者慕爵禄而從君者也以<lb/>
　安社稷為悦者則志存乎功業者也與為容悦者固<lb/>
<pb n="KR3a0059_WYG_012-43b"/>
　有間矣然未及乎道義者盖志存乎功業則茍可就<lb/>
　其功業而遂其志則亦所屑為矣古之人惟守道明<lb/>
　義而已故雖有盖世之功業在前可為而在我者有<lb/>
　一毫未安則不敢徇也盖功業一時之事而良心萬<lb/>
　世之彛故也所謂天民者必明見夫達而其道可行<lb/>
　于天下而後行之盖其所主在道而非必於行也謂<lb/>
　之天民者言能全夫天生此民之理也天之生民也<lb/>
　其理無不具而人之虧欠者多矣故程子謂天民為<lb/>
<pb n="KR3a0059_WYG_012-44a"/>
　能踐形者也以其在下而未達故謂之民大人者即<lb/>
　天民之得時得位者也若伊尹之在莘野則為天民<lb/>
　出而佐商則為大人也正已而物正者已正而物自<lb/>
　正也秦漢而下其間號為賢臣者極於以安社稷為<lb/>
　悦而已語夫天民之事業則鮮矣<lb/>
荀子有態臣者有簒臣者有功臣者有聖臣者内不足<lb/>
使一民外不足使距難百姓不親諸侯不信然而巧敏<lb/>
佞説善取寵乎上是態臣者也<lb/>
<pb n="KR3a0059_WYG_012-44b"/>
　楊氏曰以佞媚為容態<lb/>
上不忠乎君下善取譽乎民不恤公道通義朋黨比周<lb/>
以環主圗私為務是簒臣者也<lb/>
　環主環繞其主不使賢臣得用圗謀也簒臣者簒奪<lb/>
　其君政也<lb/>
内足使一民外足使距難民信之士信之上忠乎君下<lb/>
愛百姓而不倦是功臣者也上則能尊君下則能愛民<lb/>
政令教化形下如影應卒遇變齊給如響推類接譽以<lb/>
<pb n="KR3a0059_WYG_012-45a"/>
待無方曲成制象是聖臣者也<lb/>
　此明應卒遇變之意無方無常也推其比類接其聲<lb/>
　譽言見其本而知其未也待之無常謂不滯於一隅<lb/>
　也委曲皆成制度法象言物至而應無非由法不茍<lb/>
　而行之也聖無所不通之謂也<lb/>
故齊之蘇秦楚之州侯秦之張儀可謂態臣者也韓之<lb/>
張去疾趙之奉陽齊之孟嘗可謂簒臣者也晉之咎犯<lb/>
齊之管仲楚之孫叔敖可謂功臣矣殷之伊尹周之太<lb/>
<pb n="KR3a0059_WYG_012-45b"/>
公可謂聖臣矣是人臣之論也<lb/>
從命而利君謂之順從命而不利君謂之諂逆命而利<lb/>
君謂之忠逆命而不利君謂之簒不恤君之榮辱不恤<lb/>
國之臧否偷合茍從以持祿養交而已耳謂之國賊君<lb/>
有過謀過事将危國家殞社稷大臣父子兄弟有能進<lb/>
言於君用則不去不用則去謂之諫有能進言於君用<lb/>
則可不用則死謂之争有能比知同力率羣臣百吏而<lb/>
相與强君矯君君雖不安不能不聴遂以解國之大患<lb/>
<pb n="KR3a0059_WYG_012-46a"/>
除國之大害成於尊君安國謂之輔有能抗君之命竊<lb/>
君之重反君之事以安國之危除君之辱功伐足以成<lb/>
國之大利謂之佛故諫争輔佛之人社稷之臣也國君<lb/>
之寳也伊尹箕子可謂諫矣比干子胥可謂争矣平原<lb/>
君之於趙可謂輔矣信陵君之於魏可謂佛矣傳曰從<lb/>
道不從君此之謂也<lb/>
有大忠者有次忠者有下忠者有國賊者以徳復君而<lb/>
化之大忠也以徳調君而補之次忠也以是諫非而怒<lb/>
<pb n="KR3a0059_WYG_012-46b"/>
之下忠也不恤君之榮辱不恤國之臧否偷安茍容以<lb/>
之持禄養交而已耳國賊也若周公之於成王可謂大<lb/>
忠矣若管仲之於桓公可謂次忠矣若子胥之於夫差<lb/>
可謂下忠矣若曹觸龍之於紂可謂國賊矣<lb/>
　按荀子之言醇疵相半然其大槩有可取者姑録之<lb/>
　以上言人臣優劣之差亦事君者所當深知而審處<lb/>
　也又鶡冠子有師臣友臣僕臣之目盖為人主用人<lb/>
　而發此不録然所謂僕臣者正孟子所謂以事君為<lb/>
<pb n="KR3a0059_WYG_012-47a"/>
　容悦荀子所謂態臣是也故眉山蘇氏有云僕𨽻之<lb/>
　臣諾諾唯唯士大夫志在禄位而偷安茍容無復責<lb/>
　難陳善之義者皆所謂僕臣也少有羞惡之心者其<lb/>
　可為乎<lb/>
定公問君使臣臣事君如之何孔子對曰君使臣以禮<lb/>
臣事君以忠<lb/>
　朱子曰二者皆理之當然各欲自盡而已○吕氏曰<lb/>
　使臣不患其不忠患禮之不至事君不患其無禮患<lb/>
<pb n="KR3a0059_WYG_012-47b"/>
　忠之不足尹氏曰君臣以義合者也故君使臣以禮<lb/>
　則臣事君以忠○南軒曰使臣以禮如所謂敬大臣<lb/>
　體羣臣之類是也事君以忠如所謂無以有已有犯<lb/>
　無隠之類是也<lb/>
孟子謂齊宣王曰君之視臣如手足則臣視君如腹心<lb/>
君之視臣如犬馬則臣視君如國人君之視臣如土芥<lb/>
則臣視君如寇讎王曰禮為舊君有服何如斯可為服<lb/>
矣曰諫行言聴膏澤下於民有故而去則君使人導之<lb/>
<pb n="KR3a0059_WYG_012-48a"/>
出疆又先於其所往去三年不反然後收其田里此之<lb/>
謂三有禮焉如此則為之服矣今也為臣諫則不行言<lb/>
則不聴膏澤不下於民有故而去則君摶執之又極之<lb/>
於其所往去之日遂收其田里此之謂寇讎寇讎何服<lb/>
之有<lb/>
　朱子曰極窮也窮之於其所往之國如晉錮欒盈也<lb/>
　潘興嗣曰孟子告齊王之意猶孔子對定公之意也<lb/>
　而其言有迹不若孔子之渾然也盖聖賢之别如此<lb/>
<pb n="KR3a0059_WYG_012-48b"/>
　楊氏曰君臣以義合者也故孟子為齊王深言報施<lb/>
　之道使知為君者不可不以禮遇其臣耳若君子之<lb/>
　自處則豈應其薄乎孟子曰王庶幾改之予日望之<lb/>
　君子之言盖如此○南軒曰此所以深警宣王也若<lb/>
　夫在為人臣者之分君雖待我者有未至我所以事<lb/>
　君者可以不自盡乎是當玩孟子三宿出晝之心則<lb/>
　庶乎其得之矣○按檀弓穆公問於子思曰為舊臣<lb/>
　反服古與子思曰古之君子進人以禮退人以禮故<lb/>
<pb n="KR3a0059_WYG_012-49a"/>
　有舊君反服之禮也今之君子進人若将加諸膝退<lb/>
　人若将墜諸淵毋為戎首不亦善乎又何反服之禮<lb/>
　之有孟子之言盖本乎此○以上言君臣交盡其道<lb/>
　　　　右言君臣之義<lb/>
　<lb/>
　<lb/>
　<lb/>
　<lb/>
<pb n="KR3a0059_WYG_012-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西山讀書記卷十二<lb/>
</p>
<p>
</p>
  </div>
</body>
</text>
</TEI>
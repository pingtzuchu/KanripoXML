<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西山讀書記卷六</head> <lb/>
    <p>
<pb n="KR3a0059_WYG_006-1a"/>
欽定四庫全書<lb/>
　西山讀書記卷六<lb/>
　　　　　　　　　　　　宋　真徳秀　撰<lb/>
　　　仁<lb/>
書仲虺之誥曰克寬克仁彰信兆民<lb/>
　此稱湯之辭<lb/>
伊尹曰民罔常懐懐于有仁<lb/>
　此告太甲之辭六經言仁始於此虞書所謂好生之<lb/>
<pb n="KR3a0059_WYG_006-1b"/>
　徳安民則惠即仁也而未有仁之名至是而名始著<lb/>
　大抵言仁之用至孔子而後言仁之體<lb/>
復六二象曰休復之吉以下仁也<lb/>
　程子曰為復之休美而吉者以其能下仁也仁者天<lb/>
　下之公善之本也初復於仁二能親而下之是以吉<lb/>
　也○朱子曰伊川語録中説仁者以天地萬物為一<lb/>
　體説得太寛無捉摸處易傳只云四徳之元猶五常<lb/>
　之仁偏言則一事專言則包四者又云仁者天下之<lb/>
<pb n="KR3a0059_WYG_006-2a"/>
　公善之本也易傳只此兩處説仁極平正確實學者<lb/>
　且當玩此此是程子手筆也○李守約曰天下之公<lb/>
　是無一毫私心善之本是萬善從此出<lb/>
論語有子曰君子務本本立而道生孝弟也者其為仁<lb/>
之本與<lb/>
　朱子曰務專力也本猶根也仁者愛之理心之徳也<lb/>
　為仁猶曰行仁與者疑詞謙退不敢質言也○程子<lb/>
　曰徳有本本立則其道充大孝弟行於家而後仁愛<lb/>
<pb n="KR3a0059_WYG_006-2b"/>
　及於物所謂親親而仁民也故為仁以孝弟為本論<lb/>
　性則以仁為孝弟之本或問孝弟為仁之本此是由<lb/>
　孝弟可以至仁否曰非也謂行仁自孝弟始孝弟是<lb/>
　仁之一事謂之行仁之本則可謂是仁之本則不可<lb/>
　葢仁是性也孝弟是用也性中只有箇仁義禮智四<lb/>
　者而已曷嘗有孝弟来然仁主於愛愛莫大於愛親<lb/>
　故曰孝弟也者其為仁之本與○集義明道先生曰<lb/>
　孝弟本其所以生乃為仁之本或問為仁先從愛物<lb/>
<pb n="KR3a0059_WYG_006-3a"/>
　推如何伊川先生曰不愛其親而愛他人者謂之悖<lb/>
　徳不敬其親而敬他人者謂之悖禮故君子親親而<lb/>
　仁民仁民而愛物能親親豈不能仁民能仁民豈不<lb/>
　能愛物仁民而推親親墨子也○或問仁何以為愛<lb/>
　之理也曰人禀五行之秀以生故其為心也未發則<lb/>
　具仁義禮智信之性以為之體已發則有惻隠羞惡<lb/>
　㳟敬是非誠實之情以為之用葢木神曰仁則愛之<lb/>
　理也而其發為惻隠火神曰禮則敬之理也而其發<lb/>
<pb n="KR3a0059_WYG_006-3b"/>
　為㳟譲金神曰義則宜之理也而其發為羞惡水神<lb/>
　曰智則别之理也而其發為是非土神曰信則實有<lb/>
　之理也而其發為忠信是皆天理之固然人心之所<lb/>
　以為妙也仁之所以為愛之理於此其可推矣或曰<lb/>
　仁為愛之理矣又以為心之徳何哉曰仁之道大不<lb/>
　可以一言而盡也程子論乾四徳之元猶五常之仁<lb/>
　偏言則一事專言則包四者推此而言則可見矣葢<lb/>
　仁者五常之首而包四者惻隠之體也而貫四端故<lb/>
<pb n="KR3a0059_WYG_006-4a"/>
　仁之為義偏言之則曰愛之理此章孝弟為仁之本<lb/>
　是也專言之則曰心之徳下章所謂巧言令色鮮矣<lb/>
　仁是也其實愛之理所以為心之徳是以聖門之學<lb/>
　必以求仁為要而語其所以行之者則必以孝弟為<lb/>
　先論其所以賊之者則必以巧言令色為甚記語者<lb/>
　所以列二章於首章之次而其序又如此欲學者知<lb/>
　仁為急而識其所當務與其所可戒也曰程子以孝<lb/>
　弟為行仁之本而又曰論性則以仁為孝弟之本何<lb/>
<pb n="KR3a0059_WYG_006-4b"/>
　也曰仁之為性愛之理也其見於用則事親從兄仁<lb/>
　民愛物皆其為之之事也此論性而以仁為孝弟之<lb/>
　本者然也但親者我之所自出兄者同出而先我故<lb/>
　事親而孝從兄而弟乃愛之先見而尤切若君子以<lb/>
　此為務而力行之至於行成而徳立則自親親而仁<lb/>
　民自仁民而愛物其愛有差等其施有漸次而為仁<lb/>
　之道生生而不窮矣此孝弟所以為行仁之本也曰<lb/>
　然則所謂性中但有仁義禮智而無孝弟者又何耶<lb/>
<pb n="KR3a0059_WYG_006-5a"/>
　曰此亦以為自性而言則始有四者之名而未有孝<lb/>
　弟之目耳非謂孝弟之理不本於性而生於外也曰<lb/>
　然則禮義智信為之亦有本耶曰有請問之曰亦孝<lb/>
　弟而已矣但以愛親而言則為仁之本也其順乎親<lb/>
　則為義之本也敬乎親者則為禮之本也其知此者<lb/>
　則為智之本也其誠此者則為信之本也葢人之所<lb/>
　以為五常百行之本無不在此孟子之論仁義禮智<lb/>
　樂之實者正為是爾此其所以為至徳要道也歟○<lb/>
<pb n="KR3a0059_WYG_006-5b"/>
　引程子云云譬如一粒粟生出為苖仁是粟孝弟是<lb/>
　苖便是仁為孝弟之本又如木有根有幹有枝有葉<lb/>
　親親是根仁民是幹愛物是枝葉便是行仁以孝弟<lb/>
　為本○性中只有仁義禮智四者仁便包攝孝弟在<lb/>
　其中但未發出來未有孝弟之名耳非孝弟與仁各<lb/>
　是一物性中只有仁而無孝弟也仁所包攝不止孝<lb/>
　弟凡慈愛之屬皆所包也○伊川云為仁以孝弟為<lb/>
　本事之本守之本之類是也論性以仁為孝弟之本<lb/>
<pb n="KR3a0059_WYG_006-6a"/>
　天下之大本之類是也○黄氏曰先師嘗言二程子<lb/>
　之解釋經義非諸儒所能及程伯子曰孝弟本其所<lb/>
　以生乃為仁之本此語最深切葢推原孝弟之理本<lb/>
　於父母之所以生所以為行仁之本也或曰仁者愛<lb/>
　之理心之徳先師言之詳矣而學者未之能曉也曰<lb/>
　仁性也既曰愛又曰心何也天地之大徳曰生天地<lb/>
　之所以為徳語其全體而極其大用不過曰生而已<lb/>
　生之外無他道也天地以是為心而人得天地之心<lb/>
<pb n="KR3a0059_WYG_006-6b"/>
　以為心故其所以為仁者愛是也仁固主於愛然人<lb/>
　之一心有仁有義有禮有智其所以為徳者非一然<lb/>
　仁包四徳而貫四端則凡吾心之全徳莫非仁也論<lb/>
　仁之所專主而至切者則曰愛論仁之所兼統而至<lb/>
　廣者則曰心不若是不足以盡其義也曰愛矣而又<lb/>
　曰愛之理心矣而又曰心之徳何也曰愛自是情仁<lb/>
　自是性程子言之矣愛非所以言仁也曰愛之理則<lb/>
　是仁者乃愛之理而非愛也葢指性而言也合性與<lb/>
<pb n="KR3a0059_WYG_006-7a"/>
　知覺有心之名張子言之矣言心則合性知覺而言<lb/>
　曰心之徳則專指此心所得之理所謂性也而凡所<lb/>
　具之理皆在其中矣既曰愛之理心之徳則釐而為<lb/>
　二矣又曰其實愛之理所以為心之徳何也曰論其<lb/>
　專主而至切者固曰愛之理然其兼統而至廣者亦<lb/>
　豈離乎愛之理哉故春者生意之生也夏者生意之<lb/>
　長也秋者生意之歛也冬者生意之藏也葢無適而<lb/>
　非生意也方其靜也則一生意足以包四徳及其動<lb/>
<pb n="KR3a0059_WYG_006-7b"/>
　也則一生意足以貫四端則愛之理心之徳又豈有<lb/>
　二事哉但别而言之庻其部分位置截然不亂又合<lb/>
　而言之使其倫理脉絡渾然無間是則先師之意也<lb/>
　孔門教人莫切於求仁歴代諸儒推明其義卒無至<lb/>
　當之論自程子一為主一事包四者之言而先師立<lb/>
　愛之理心之徳六字以斷之而又一離一合以極其<lb/>
　指歸使天命人心之奥聖賢典訓之㣲一旦粲然大<lb/>
　明其功豈可量哉<lb/>
<pb n="KR3a0059_WYG_006-8a"/>
子曰巧言令色鮮矣仁<lb/>
　朱子曰巧好令善也好其言善其色致飾於外務以<lb/>
　悦人則人欲肆而本心之徳亡矣聖人詞不廹切專<lb/>
　言鮮則絶無可知○程子曰知巧言令色之非仁則<lb/>
　知仁矣○或問辭欲巧令儀令色何以異於此章所<lb/>
　謂巧言令色乎曰為己為人之不同而已意誠在於<lb/>
　為己則容貌辭氣之間無非持養用力之地一有意<lb/>
　於為人而求其説己則心失其正而鮮仁矣○只馳<lb/>
<pb n="KR3a0059_WYG_006-8b"/>
　心於外便是不仁○南軒張氏曰此所謂巧言令色<lb/>
　欲以悦人之觀聽者其心如之何故為鮮矣仁或曰<lb/>
　君子之於言色未嘗有所茍也則<hi>闕</hi>　　君子之修<lb/>
　身謹於言辭容色之間乃所以體察在己之實事是<lb/>
　求仁之要也<lb/>
子曰人而不仁如禮何人而不仁如樂何<lb/>
　㳺氏曰人而不仁則人心亡矣其如禮樂何哉言雖<lb/>
　欲用之而禮樂不為之用也程子曰仁者天下之正<lb/>
<pb n="KR3a0059_WYG_006-9a"/>
　理失正理則無序而不和○李氏曰禮樂待人而後<lb/>
　行茍非其人則雖玉帛交錯鐘皷鏗鏘亦將如之何<lb/>
　哉○問禮樂不為用是如何曰不仁之人渾是一團<lb/>
　私意自不奈禮樂何禮樂須是中和温厚底人方行<lb/>
　得若不仁之人與禮樂不相關安得為之用○中心<lb/>
　斯須不和不樂則鄙詐之心入之外貌斯須不莊不<lb/>
　敬則慢易之心失之既不和樂不莊敬如何行得禮<lb/>
　樂○問游氏之説則指在外禮樂言之如玉帛鐘皷<lb/>
<pb n="KR3a0059_WYG_006-9b"/>
　之類程子所謂無序不和則主在内者言之如何曰<lb/>
　兩説只是一意在我者既無序而不和在外之禮樂<lb/>
　亦不為我用○問仁者心之徳也不仁之人心徳既<lb/>
　亡方寸之中絶無天理平日運量酧酢盡是非僻邪<lb/>
　淫之氣無復本心之正如此等人雖周旋於玉帛鐘<lb/>
　皷之間其於禮樂判為二物其如禮樂何先生曰然<lb/>
　南軒曰此聖人使人知禮樂之原也不仁之人雖欲<lb/>
　為禮樂其如禮樂何葢是心存而後敬與和生無禮<lb/>
<pb n="KR3a0059_WYG_006-10a"/>
　樂之所由興也<lb/>
子曰里仁為美擇不處仁焉得知<lb/>
　朱子曰里有仁厚之俗為美擇里而不居於是焉則<lb/>
　失其是非之本心而不得為知矣○謝氏曰孟子因<lb/>
　擇術嘗引此矣故繼之曰夫仁天之尊爵也人之安<lb/>
　宅也莫之禦而不仁是不智也今當以此論為證問<lb/>
　謝氏之説如何朱子曰聖人本語只是説居必擇鄉<lb/>
　游必擇士之意○南軒曰里居也里仁為美言人以<lb/>
<pb n="KR3a0059_WYG_006-10b"/>
　居仁為美也人以居仁為美茍不知擇而處焉是不<lb/>
　智也擇而處之乃利仁之事然處之之乆則將安之<lb/>
　矣愚按三先生之説不同正當叅繹<lb/>
子曰不仁者不可以乆處約不可以長處樂仁者安仁<lb/>
知者利仁<lb/>
　朱子曰約窮困也利猶貪也葢深知篤好而必欲得<lb/>
　之者也不仁之人失其本心乆約必濫乆樂必淫惟<lb/>
　仁者則安其仁而無適不然知者則利於仁而不易<lb/>
<pb n="KR3a0059_WYG_006-11a"/>
　所守葢雖深淺之不同然皆非外物所能奪矣○謝<lb/>
　氏曰仁者心無内外逺近精粗之間非有所存而自<lb/>
　不亡非有所理而自不亂如目視而耳聽手持而足<lb/>
　行也知者謂之有所見則可謂之有所得則未可有<lb/>
　所存斯不亡有所理斯不亂未能無意也安仁則一<lb/>
　利仁則二安仁者非顔閔以上去聖人為不逺不知<lb/>
　此味也諸子雖有卓越之才謂之見道不惑則可然<lb/>
　未免於利之也○先生再三誦安仁則一利仁則二<lb/>
<pb n="KR3a0059_WYG_006-11b"/>
　之語以為解中未有及此者因歎云此公見識直是<lb/>
　髙○問利仁莫是南軒所謂有所為而為者否曰有<lb/>
　所為而為不是好底與知者利仁不同○仁者温厚<lb/>
　篤實義理自然充足不待思而為之而所為皆是義<lb/>
　理其心常怡怡地所謂仁也知者知有是非而取正<lb/>
　於義理以求其是而去其非所謂智也○安仁者不<lb/>
　知有仁如腰之忘帶足之忘屨利仁者是見得就之<lb/>
　則利去之則害○非顔閔以上不知此味到顔閔地位<lb/>
<pb n="KR3a0059_WYG_006-12a"/>
　知得此味猶未到安處也○南軒曰自非上智生知<lb/>
　之流則利仁之事正所當用力爾<lb/>
子曰唯仁者能好人能惡人<lb/>
　朱子曰惟之為言獨也葢無私心然後好惡當於理<lb/>
　程子所謂得其公正者是也○游氏曰好善而惡惡<lb/>
　天下之同情然人每失其正者心有所繫而不能自<lb/>
　克也惟仁者無私心所以能好惡也○公正字相少<lb/>
　不得公是心裏公正是好惡當理<lb/>
<pb n="KR3a0059_WYG_006-12b"/>
子曰茍志於仁矣無惡也<lb/>
　朱子曰茍誠也志者心之所之也其心誠在於仁則<lb/>
　必無為惡之事矣○楊氏曰茍志於仁未必無過舉<lb/>
　也然而為惡則無矣○或問或以惡字為去聲為志<lb/>
　於仁無所嫉惡如何曰上章適言惟仁者能好人能<lb/>
　惡人則仁人曷嘗無所好惡哉今曰無惡然則謂其<lb/>
　獨有所好可乎故胡氏力排其説以為貪無惡之美<lb/>
　名失仁人之公道非知仁者葢得之矣然此又有説<lb/>
<pb n="KR3a0059_WYG_006-13a"/>
　焉葢仁固公矣而主於愛故仁者於物之當好者則<lb/>
　欣然悦而好之有所不得不惡者則惻然不得已而<lb/>
　惡之是以好惡各當其物而愛之理未嘗不行乎好<lb/>
　惡之間也以此而觀則胡氏之言其亦未免於偏與<lb/>
　○先生問學者茍志於仁矣無惡也與士志於道而<lb/>
　恥惡衣惡食者未足與議也前言志於仁則無惡後<lb/>
　言志於道而猶有此病其志則一而其病不同如何<lb/>
　諸生言不合先生曰仁是最切身底道理志於仁大<lb/>
<pb n="KR3a0059_WYG_006-13b"/>
　段是親切做工夫底所以為無惡志於道則説得來<lb/>
　濶凡人有心向學皆志於道也若雖有志而泛泛不<lb/>
　切則未必不為外物所動○南軒曰志於仁則無不<lb/>
　善葢元者善之長志乎此則何惡之有<lb/>
子曰富與貴是人之所欲也不以其道得之不處也貧<lb/>
與賤是人之所惡也不以其道得之不去也<lb/>
　朱子曰不以其道得之謂不當得而得之然於富貴<lb/>
　則不處於貧賤則不去君子之審富貴而安貧賤也<lb/>
<pb n="KR3a0059_WYG_006-14a"/>
　如此<lb/>
君子去仁惡乎成名<lb/>
　言君子所以為君子以其仁也若貪富貴而厭貧賤<lb/>
　則是自離其仁而無君子之實矣何所成其名乎<lb/>
君子無終食之間違仁造次必於是顛沛必於是<lb/>
　終食者一飯之頃造次急遽茍且之時顛沛傾覆流<lb/>
　離之際葢君子之不去乎仁如此不但富貴貧賤取<lb/>
　舍之間而已也○言君子之為仁自富貴貧賤取舍<lb/>
<pb n="KR3a0059_WYG_006-14b"/>
　之間以至於終食造次顚沛之頃無時無處而不用<lb/>
　其力也然取舍之分明然後存養之功密存養之功<lb/>
　密則其取舍之分益明矣○去仁如孟子去齊之去<lb/>
　我元有此仁而自離去之也○富貴貧賤方是就粗<lb/>
　處説終食不違以後方説得細密然不先立得粗的<lb/>
　根脚後靣許多細密工夫更無安頓處須是先能於<lb/>
　富貴不處於貧賤不去方可説上至細處去若見利<lb/>
　則趨見便則奪更説甚麽正如貧而無諂富而無驕<lb/>
<pb n="KR3a0059_WYG_006-15a"/>
　與貧而樂富而好禮相似若未能無諂無驕如何說<lb/>
　得樂好禮<lb/>
子曰我未見好仁者惡不仁者好仁者無以尙之惡不<lb/>
仁者其為仁矣不使不仁者加乎其身<lb/>
　朱子曰夫子自言未見好仁者惡不仁者葢好仁者<lb/>
　真知仁之可好故天下之物無以加之惡不仁者真<lb/>
　知不仁之可惡故其所以為仁者必能絶去不仁之<lb/>
　事而不使少有及於其身此皆成徳之事故難得而<lb/>
<pb n="KR3a0059_WYG_006-15b"/>
　見之也<lb/>
有能一日用其力於仁矣乎我未見力不足者<lb/>
　言好仁惡不仁者雖不可見然或有人果能一旦奮<lb/>
　然用力於仁則我又未見其力有不足者葢為仁由<lb/>
　己欲之則是而志之所至氣必至焉故仁雖難能而<lb/>
　至之亦易也<lb/>
葢有之矣我未之見也<lb/>
　葢疑詞謂有用力而力不足者葢人之氣質不同故<lb/>
<pb n="KR3a0059_WYG_006-16a"/>
　疑亦容或有此昏弱之甚欲進而不能者但我偶未<lb/>
　之見耳葢不敢終以為易而又歎夫人之莫肯用力<lb/>
　於仁也○此章言人之成徳雖難其人然學者茍能<lb/>
　實用其力則亦無不可至之理但用力而不至者今<lb/>
　亦未見其人焉此夫子所以反覆而歎惜之也○或<lb/>
　問無以尙之之義如何曰李氏曰好仁如好色舉天<lb/>
　下之物無有以尚之若有以尚之則其好可移矣曰<lb/>
　為仁者亦用力乎曰蘇氏言之矣蘇氏曰仁之可好<lb/>
<pb n="KR3a0059_WYG_006-16b"/>
　甚於美色不仁之可惡甚於惡臭而人終不知所趨<lb/>
　避者物有以蔽塞之也解其蔽逹其塞不用力可乎<lb/>
　故曰自勝者强又曰克己復禮為仁○問好仁者不<lb/>
　幾於安乎曰未也好仁惡不仁皆利仁之事○問有<lb/>
　能一日用其力曰此心散漫放肆一聳動時便在這<lb/>
　裏雖曰用力却不大段用力○問集註云云曰須是<lb/>
　立志為先這氣便隨他志如大將指揮一出三軍皆<lb/>
　隨若能立志氣皆由我使人之所以萎衰柔弱只是<lb/>
<pb n="KR3a0059_WYG_006-17a"/>
　志不立志立氣便生若真箇要求仁豈患力不足有<lb/>
　引范氏曰惡不仁者不若好仁之為美又援吕氏説<lb/>
　以為惡不仁者劣於好仁曰好仁惡不仁不必分優<lb/>
　劣聖人謂好仁者無以尚之非以好仁者不可過也<lb/>
　謂人之好仁如好好色更無以尚之者此誠於好仁<lb/>
　者也其曰惡不仁者其為仁矣不使不仁者加乎其<lb/>
　身者惡不仁如惡惡臭惟恐惡臭之及吾身此誠於<lb/>
　惡不仁者也○南軒曰既曰有能一日用其力於仁<lb/>
<pb n="KR3a0059_WYG_006-17b"/>
　矣乎我未見力不足者又曰葢有之矣我未之見也<lb/>
　所以待天下與勉學者之意反復抑揚可謂𢎞大而<lb/>
　深切矣愚按南軒之説謂葢有用力於仁者但我偶<lb/>
　未之見耳似得聖人忠厚之意更詳之<lb/>
子曰人之過也各於其黨觀過斯知仁矣<lb/>
　朱子曰黨類也程子曰人之過也各於其類君子常<lb/>
　失於厚小人常失於薄君子過於愛小人過於忍尹<lb/>
　氏曰於此觀之則人之仁不仁可知矣○吳氏曰後<lb/>
<pb n="KR3a0059_WYG_006-18a"/>
　漢呉祐謂掾以親故受汙辱之名所謂觀過知仁是<lb/>
　也按此亦但言人雖有過猶可即此而知其厚薄非<lb/>
　謂必俟其有過而後賢否可知也○或問觀過之説<lb/>
　曰劉氏之説亦善曰周公使管叔監殷而管叔以殷<lb/>
　畔魯昭公實不知禮而孔子以為知禮實過也然周<lb/>
　公愛其兄孔子厚其君乃所以為仁也○所謂君子<lb/>
　過於厚與愛者雖然是過然其血脉猶是從仁中來<lb/>
　小人之過於薄與忍便是失其本心矣又曰厚與愛<lb/>
<pb n="KR3a0059_WYG_006-18b"/>
　畢竟從仁上發来其血脉可見○禮記謂仁者之過<lb/>
　易辭仁者之過只是事上差錯故易説不仁之過是<lb/>
　有私意故難説此亦觀過知仁意○聖人之言寛舒<lb/>
　無所偏失如云觀過斯知仁矣猶曰觀君子之過斯<lb/>
　固仁之所存也若於此而欲求仁之體則失聖人過<lb/>
　幸人知意與人同過之言説得太巧失於廹切○問<lb/>
　南軒<hi>闕</hi>　　以黨為偏其説以為偏者過之所由生<lb/>
　也觀者詳視之謂今君子之偏在是從而觀之則仁<lb/>
<pb n="KR3a0059_WYG_006-19a"/>
　可識矣此説如何先生不<hi>闕</hi>　　　　　南軒語説<lb/>
　今本與朱子集註畧同又荅學者問<hi>闕</hi>
　　　　説乃見前説甚有病来説云云大似釋氏講<lb/>
　學不可老草葢過須是子細玩味方見聖人當時立<lb/>
　言意思過於厚者謂之仁則不可然心之不逺者可<lb/>
　知比夫過於薄甚至於為忮為忍者其相去不亦逺<lb/>
　乎請用此意體認乃見仁之所以為仁之義不至渺<lb/>
　茫恍惚矣詳此則韋齋記之云非其定論也<lb/>
<pb n="KR3a0059_WYG_006-19b"/>
或曰雍也仁而不佞子曰焉用佞禦人以口給屢憎於<lb/>
人不知其人焉用佞<lb/>
　朱子曰佞口才也仲弓為人厚重簡黙而時人以佞<lb/>
　為賢故美其優於徳而病其短於才也佞人以口取<lb/>
　辦而無情實徒多為人憎惡耳我雖未知仲弓之仁<lb/>
　然其不佞乃所以為賢不足以為病也○或疑仲弓<lb/>
　之賢而夫子不許其仁何也曰仁道至大非全體而<lb/>
　不息者不足以當之如顔子亞聖猶不能無違於三<lb/>
<pb n="KR3a0059_WYG_006-20a"/>
　月之後况仲弓雖賢未及顔子聖人固不得而輕許<lb/>
　之也○所謂全體不息者此心具十全道理若只見<lb/>
　得九分亦不是全體所以息者是私欲間之無一毫<lb/>
　私欲方是不息○黄氏曰集注於為仁之本言仁而<lb/>
　斷之曰仁者愛之理心之徳深味六字之義則仁之<lb/>
　道無餘藴矣至此言盡仁之道而又斷之曰非全體<lb/>
　而不息者不足以當之深味全體不息四字則學者<lb/>
　而求至於仁其至之標的又昭然而可見矣前後十<lb/>
<pb n="KR3a0059_WYG_006-20b"/>
　字之約而仁之道有前軰諸儒累十百言言而莫能<lb/>
　究者非深造而實體者何足以知之其發前賢之未<lb/>
　發而有功於後學大矣學者不可不深思也或曰集<lb/>
　註於令尹子文陳文子章引師説曰當理而無私心<lb/>
　與此章所謂全體而不息者有以異乎曰以後章當<lb/>
　理無私心之五字較之此章之言則此章全體二字<lb/>
　已足以該後章五字之義加之以不息二字則又後<lb/>
　章未盡之㫖故後章雖引師説以為據而或問之中<lb/>
<pb n="KR3a0059_WYG_006-21a"/>
　乃曰仁者心之徳而天之理也自非至誠盡性通貫<lb/>
　全體如天地一元之氣化育流行無少間息不足以<lb/>
　名之亦足以見前説之義尤詳且密也○愚按集義<lb/>
　程子曰佞辯才也人有之則多入於不善故夫子云<lb/>
　焉用佞范氏曰佞口才也時人以為賢故謂雍也仁<lb/>
　而不佞夫子亦惟好仁而惡佞佞者不必能行也仁<lb/>
　者不必能言也故佞則不仁仁則不佞多言而尚口<lb/>
　取憎之道也尹氏曰雍也仁矣或疑其不佞子謂既<lb/>
<pb n="KR3a0059_WYG_006-21b"/>
　仁矣惡所用佞因言佞者禦人以口給屢為人所憎<lb/>
　仁者安所用之乎諸説皆以不知其仁指佞者而言<lb/>
　與朱子説異當詳之<lb/>
孟武伯問子路仁乎子曰不知也<lb/>
　朱子曰子路之於仁葢日月至焉者或在或亡不能<lb/>
　必其有無故以不知告之<lb/>
又問子曰由也千乗之國可使治其賦也不知其仁也<lb/>
求也何如子曰求也千室之邑百乘之家可使為之宰<lb/>
<pb n="KR3a0059_WYG_006-22a"/>
也不知其仁也赤也何如子曰赤也束帶立於朝可使<lb/>
與賓客言也不知其仁也<lb/>
　或問諸説有併與三子之才而不之取以為習衰世<lb/>
　仕於諸侯大夫之事而不能有以自樂者何如曰治<lb/>
　賦為宰與賓客言皆有國家者所不可廢之事雖當<lb/>
　隆盛之時仕天子之朝亦豈能一無事於此而直以<lb/>
　從容風議為髙哉元祐議論意趣多類此此所以墮<lb/>
　於一偏之見也○問雖全體未是仁茍於一事上能<lb/>
<pb n="KR3a0059_WYG_006-22b"/>
　當理而無私心亦可謂之一事之仁否曰才説仁便<lb/>
　用以全體言若一事能盡仁便是他全體是仁若全<lb/>
　體有虧這一事必不能盡仁才説箇仁便包盡許多<lb/>
　事無不當理而無私者所以三子當不得聖人只許<lb/>
　其才○渾然天理便是仁一毫私意便不是仁<lb/>
子張問曰令尹子文三仕為令尹無喜色三已之無愠<lb/>
色舊令尹之政必以告新令尹何如子曰忠矣曰仁矣<lb/>
乎曰未知焉得仁<lb/>
<pb n="KR3a0059_WYG_006-23a"/>
　朱子曰令尹官名楚上卿執政者也子文姓鬭名糓<lb/>
　於菟其為人也喜怒不形物我無間知有其國而不<lb/>
　知有其身其忠盛矣故子張疑其仁然其所以三仕<lb/>
　三已而告新令尹者未知其皆出於天理而無人欲<lb/>
　之私也是以夫子但許其忠而未許其仁也<lb/>
崔子弑齊君陳文子有馬十乘棄而違之至於他邦則<lb/>
曰猶吾大夫崔子也違之之一邦則又曰猶吾大夫崔<lb/>
子也違之何如子曰清矣曰仁矣乎曰未知焉得仁<lb/>
<pb n="KR3a0059_WYG_006-23b"/>
　崔子齊大夫名杼齊君莊公名光陳文子亦齊大夫<lb/>
　名須無十乘四十匹也違去也文子潔身去亂可謂<lb/>
　清矣然未知其心果見義理之當然而能脫然無所<lb/>
　累乎抑不得已於利害之私而猶未免於怨悔也故<lb/>
　夫子特許其清而不許其仁○愚聞之師曰當理而<lb/>
　無私心則仁矣今以是而觀二子之事雖其制行之<lb/>
　髙若不可及然皆未有以見其必當於理而真無私<lb/>
　心也子張未識仁體而悦於茍難遂以小者信其大<lb/>
<pb n="KR3a0059_WYG_006-24a"/>
　者夫子之不許也宜哉讀者於此更以上章不知其<lb/>
　仁後篇仁則吾不知之語并與三仁夷齊之事觀之<lb/>
　則彼此交盡而仁之為義可識矣今以他書考之子<lb/>
　文之相楚所謀者無非僣王猾夏之事文子之仕齊<lb/>
　既失正君討賊之義又不數歲而復反於齊焉則其<lb/>
　不仁亦可見矣<lb/>
子曰囘也其心三月不違仁其餘則日月至焉而已矣<lb/>
　朱子曰三月言其乆仁者心之徳心不違仁者無私<lb/>
<pb n="KR3a0059_WYG_006-24b"/>
　欲而有其徳也日月至焉者或日一至焉或月一至<lb/>
　焉能造其域而不能乆也○程子曰三月天道小變<lb/>
　之節言其乆也過此則聖人矣不違仁只是無纎毫<lb/>
　私欲少有私欲便是不仁尹氏曰此顔子於聖人未<lb/>
　逹一間者也若聖人則渾然無間斷矣張子曰始學<lb/>
　之要當知三月不違與日月至焉内外賓主之辨使<lb/>
　心意勉勉循循而不能已過此幾非在我者○或問<lb/>
　仁人心也則心與仁宜一矣而又曰心不違仁則心<lb/>
<pb n="KR3a0059_WYG_006-25a"/>
　之與仁又若二焉者何也曰孟子之言非以仁訓心<lb/>
　也葢以仁為心之徳也人有是心則有是徳矣然私<lb/>
　欲亂之則或有是心而不能有是徳此衆人之心所<lb/>
　以每至於違仁也克己復禮私欲不萌則即是心而<lb/>
　是徳存焉此顔子之心所以不違於仁也故所謂違<lb/>
　仁者非有兩物而相去也所謂不違者非有兩物而<lb/>
　相依也深體而黙識於言意之表則庻乎其得之矣<lb/>
　曰其以三月期何也曰顔子之於仁熟矣然以其猶<lb/>
<pb n="KR3a0059_WYG_006-25b"/>
　有待於不違而後一也是以至於踰時之乆而或不<lb/>
　能無念慮之差焉然其復不逺則其心之本然者又<lb/>
　未嘗有所失也向使假之年大而化之則其心與仁<lb/>
　無待於不違而常一又豈復可以三月期哉張子内<lb/>
　外賓主之辨葢曰不違者仁在内而我為主也日月<lb/>
　至仁仁在外而我為客也誠知此辨則其不安於客<lb/>
　而求為主於内必矣故曰使心意勉勉循循而不能<lb/>
　已也其曰過此幾非在我者則豈以用功至此而極<lb/>
<pb n="KR3a0059_WYG_006-26a"/>
　矣過此以往則必徳盛仁熟而自至而非吾力之所<lb/>
　能與也與○又程子曰日月至焉與乆而不息者所<lb/>
　見規模雖畧相似而其氣味意象逈然有别須心潜<lb/>
　黙識玩索乆之而後自得朱子曰非其身親而實有<lb/>
　之亦豈能發明至此耶仁與心本是一物才被私欲<lb/>
　一隔便與仁相違却成二物若私欲既無則心與仁<lb/>
　不相離便合成一物○心猶鏡仁猶鏡之明鏡本來<lb/>
　明被塵一蔽便不明若塵垢去則鏡明矣顔子是三<lb/>
<pb n="KR3a0059_WYG_006-26b"/>
　月之乆無塵垢其餘或日一次無塵垢少間又暗或<lb/>
　月一次無塵垢餘日皆暗亦不可知○三月只是言<lb/>
　乆爾非謂三月後必違也○如不貳過過便是違仁<lb/>
　○問不知其仁註云云曰不是三月以後一向差去<lb/>
　但其於這道理乆後須畧間斷若無些子間斷便全<lb/>
　是天理便是聖人○顔子一似主人長在家裏三月<lb/>
　而後或有出去時節便㑹囘歸其餘是賔或一日一<lb/>
　至或一月一至在内之日多即是主在内之日少即<lb/>
<pb n="KR3a0059_WYG_006-27a"/>
　是客此即内外賓主之辨○問張子云云曰學者只<lb/>
　要勉勉循循而不能已故能如此後靣雖不大段著<lb/>
　力也自做去如推車相似得轉動便滔滔自行不待<lb/>
　著力而自不能已○過此幾非在我謂過三月不違<lb/>
　非工夫所能及如末由也己真是著力不得又曰幾<lb/>
　非在我如易傳中説過此以徃未之或知之意○問<lb/>
　囘心三月不違仁先生曰如何是心如何是仁對曰<lb/>
　心是知覺底仁是理先生曰耳無有不聦目無有不<lb/>
<pb n="KR3a0059_WYG_006-27b"/>
　明心無有不仁然耳有時不聦目有時不明心有時<lb/>
　不仁問莫是心與理合而為一否曰不是合心自是<lb/>
　仁然私欲一動便不仁○三月不違之違猶白中之<lb/>
　黑日月至焉之至猶黑中之白○南軒曰人具生道<lb/>
　以生其心未有不仁者也一毫私欲萌於中則違於<lb/>
　仁矣惟不逺而復者私欲不萌故其仁無時而不存<lb/>
　焉三月言其乆而熟也而猶不違焉未若聖人之渾<lb/>
　然無間也日月至焉與三月不違者固亦異矣然非<lb/>
<pb n="KR3a0059_WYG_006-28a"/>
　見道明而用力堅亦未易日月至也由是而不已焉<lb/>
　則亦可馴致矣○黄氏曰心不違仁則心與仁二仁<lb/>
　人心也則心與仁一二説不同而集注乃合而言之<lb/>
　其義精矣或曰張子曰合性與知覺有心之名故心<lb/>
　之為義有專指知覺而言者心不違仁是也有合性<lb/>
　與知覺而言者仁人心是也張子言内外賓主或問<lb/>
　以為日月至焉仁在外三月不違仁在内或曰仁非<lb/>
　有内外也孟子曰仁人之安宅也言仁之理如至安<lb/>
<pb n="KR3a0059_WYG_006-28b"/>
　之宅也譬之三月不違則心為主在仁之内如身為<lb/>
　主在宅之内也日月至焉則心為賔在仁之外如身<lb/>
　為賓在宅之外也此兩義者與集註少異姑存之以<lb/>
　備參考<lb/>
子曰志於道<lb/>
　朱子曰志者心之所之之謂道則人倫日用之間所<lb/>
　當行者是也知此而心必之焉則所適者正而無他<lb/>
　岐之惑矣<lb/>
<pb n="KR3a0059_WYG_006-29a"/>
據於徳<lb/>
　據者執守之意徳則行道而有得於心者也得之於<lb/>
　心而守之不失則終始惟一而有日新之功矣<lb/>
依於仁<lb/>
　依者不違之謂仁則私欲盡去而心徳之全也功夫<lb/>
　至此而無終食之違則存養之熟無適而非天理之<lb/>
　流行矣<lb/>
游於藝<lb/>
<pb n="KR3a0059_WYG_006-29b"/>
　游者玩物適情之謂藝則禮樂之文射御書數之法<lb/>
　皆至理所寓而日用之不可闕者也朝夕游焉以博<lb/>
　其義理之趣則應務有餘而心亦無所放矣○此章<lb/>
　言人之為學當如是也葢學莫先於立志志道則心<lb/>
　存於正而不他據徳則道得於心而不失依仁則徳<lb/>
　性常用而物欲不行游藝則小物不遺而動息有養<lb/>
　學者於此有以不失其先後之序輕重之倫焉則本<lb/>
　末兼該内外交養日用之間無少間隙而涵養從容<lb/>
<pb n="KR3a0059_WYG_006-30a"/>
　忽不自知其入於聖賢之域矣○志於道方有志焉<lb/>
　據於徳一言一行之謹亦是徳依於仁仁是衆善總<lb/>
　㑹處○志謂至誠懇惻念念不忘道者日用當然之<lb/>
　理○徳者得之於身也既得之守不定亦㑹失了須<lb/>
　是據守方得○徳者吾之所自有非自外而得也以<lb/>
　仁義禮智觀之可見韓退之云徳足乎已無待於外<lb/>
　説得也好○這處先要就志於道上理㑹這是个生<lb/>
　死路頭如得此路是了只管向此路念念不忘處己<lb/>
<pb n="KR3a0059_WYG_006-30b"/>
　也在是接人也在是講論也在是思索也在是今人<lb/>
　把捉不定一出一入或東或西以夫子大聖猶且從<lb/>
　志學做來今要做工夫須看聖人志於學處是如何<lb/>
　這處見得定後節節有下工夫處據於徳徳者得也<lb/>
　便是我自得底不是徒恁地知得若徒知得不能得<lb/>
　之於己似説别人底於己何干預如事親能孝便是<lb/>
　我得這孝事君能忠便是我得這忠説到徳便是成<lb/>
　就這道方可有據處但據於徳固是有得於心然亦<lb/>
<pb n="KR3a0059_WYG_006-31a"/>
　恐怕有走作時節其所存主處須是依於仁到游藝<lb/>
　雖似非所急然亦少不得所以助其存主也○志於<lb/>
　道方是要去做事親欲盡其孝事兄欲盡其弟至於<lb/>
　據於徳則事親能盡其孝事兄能盡其弟已有可據<lb/>
　底地位依於仁則自朝至暮此心無不在這裏這許<lb/>
　多徳縂攝貫穿都活了然藝亦不可不去理㑹如禮<lb/>
　樂射御書數一件理㑹不得此心便覺滯礙惟是一<lb/>
　一去理㑹這道理脉絡方始一一流通又却養得這<lb/>
<pb n="KR3a0059_WYG_006-31b"/>
　个道理以此知大則道無不包小則道無不入小大<lb/>
　精粗皆無渗漏都是做工夫處故曰語大天下莫能<lb/>
　載語小天下莫能破○仁者人之本心也依如依乎<lb/>
　中庸之依相依而不捨之之意如所謂君子無終食<lb/>
　之間違仁是也○藝是小學工夫若論先後則藝為<lb/>
　先而三者為後若論本末則三者其本而藝其末文<lb/>
　中子説志道據徳依仁而後藝可游此説得自好○<lb/>
　志道至依仁一節密似一節志於道則心心念念惟<lb/>
<pb n="KR3a0059_WYG_006-32a"/>
　在人倫日用之所當行者决不向利欲邉去其志定<lb/>
　矣據於徳如孝親弟長等事皆吾之所自得而行之<lb/>
　者慮有照管不到時節當據守之而弗失則吾之所<lb/>
　得者實矣依於仁則全其本心之徳而不間於人欲<lb/>
　之私生生之體自然流行不息工夫至此亦云熟矣<lb/>
　此三節自立脚大綱以至工夫精察如此游於藝是<lb/>
　行有餘力則以學文之意未知是否先生曰然<lb/>
宰我問曰仁者雖告之曰井有仁焉其從之也子曰何<lb/>
<pb n="KR3a0059_WYG_006-32b"/>
為其然也君子可逝也不可陷也可欺也不可㒺也<lb/>
　朱子曰劉聘君云有仁之仁當作人今從之從謂從<lb/>
　之於井而救之也宰我信道不篤而憂為仁之陷害<lb/>
　故有此問逝謂使之徃救陷謂陷之於井欺謂誑之<lb/>
　以理之所有㒺謂昩之以理之所無葢身在井上乃<lb/>
　可以救井中之人若從之於井則不復能救之矣此<lb/>
　理甚明人所易曉仁者雖切於救人而不私其身然<lb/>
　不應如此之愚也○南軒曰宰我發此問亦不可不<lb/>
<pb n="KR3a0059_WYG_006-33a"/>
　謂之切問也謂仁者惟知求仁而患難有所不恤也<lb/>
　夫子之所以告之者理則無不盡矣葢其可逝可欺<lb/>
　者惻隠之形不逆詐不億不信也而其不可陷不可<lb/>
　㒺者理不可昩故也於此亦可以究仁者之心也<lb/>
冉有曰夫子為衛君乎子貢曰諾吾將問之入曰伯夷<lb/>
叔齊何人也曰古之賢人也曰怨乎曰求仁而得仁又<lb/>
何怨出曰夫子不為也<lb/>
　朱子曰君子居是邦不非其大夫况其君乎故子貢<lb/>
<pb n="KR3a0059_WYG_006-33b"/>
　不斥衛君而以夷齊為問夫子告之如此則其不為<lb/>
　衛君可知矣葢伯夷以父命為尊叔齊以天倫為重<lb/>
　其遜國也皆求所以合乎天理之正而即乎人心之<lb/>
　安既而各得其志焉則視棄其國猶敝屣爾何怨之<lb/>
　有若衛輒之據國拒父而惟恐失之其不可同年而<lb/>
　語明矣○程子曰伯夷叔齊遜國而逃諫伐而餓終<lb/>
　無怨悔夫子以為賢故知其不與輒也○論子貢問<lb/>
　衛君事曰若使當時子貢往問輒事不唯夫子未必<lb/>
<pb n="KR3a0059_WYG_006-34a"/>
　答便答亦不能盡若一問便止亦未見分明再問怨<lb/>
　乎便見得子貢善問纔説道求仁而得仁又何怨便<lb/>
　見得夷齊兄弟所處無非天理蒯輒父子所向無非<lb/>
　人欲二者相去天淵矣○問子貢欲知為衛君何故<lb/>
　問夷齊怨不怨曰一是兄弟遜國一是父子爭國此<lb/>
　是則彼非可知○孔子論伯夷謂求仁得仁又何怨<lb/>
　司馬子長作伯夷傳但見得伯夷滿身是怨蘇子由<lb/>
　伯夷論却好○按蘇氏曰伯夷叔齊之出也父子之<lb/>
<pb n="KR3a0059_WYG_006-34b"/>
　間必有間言焉而能脱身以逺於亂安於喪亡不以<lb/>
　舊惡為怨故凡言伯夷之不怨以譲國言之也○問<lb/>
　蘇氏閒言之説果可據乎先生曰伯夷既長且賢其<lb/>
　父無故舍之而立叔齊此必有故故蘇氏疑之觀子<lb/>
　貢問怨乎之義似或有此意然聖賢之心志於求仁<lb/>
　便有甚死讎亦消融了何怨之有○南軒曰叔齊之<lb/>
　讓伯夷以為伯夷之長當立無兄弟之義而何以為<lb/>
　國乎伯夷之不受國以為叔齊之立父命也無父子<lb/>
<pb n="KR3a0059_WYG_006-35a"/>
　之義而何以為國乎之二人者寕去國而存此矣衛<lb/>
　輒之事國人以為蒯瞶既得罪於先君而出奔而輒<lb/>
　受先君之命宗國不可以無主則立輒而拒蒯聵可<lb/>
　也曾不思蒯瞶父也輒子也父子之義先亡矣國其<lb/>
　可一日立乎在輒之分寧委國而全其父子可也故<lb/>
　子貢以夷齊之事為問方是時夫子在衛輒立之事<lb/>
　葢難言也賜也㣲其詞以測聖人之㫖可謂善為辭<lb/>
　者矣中有所悔恨皆謂之怨其曰怨乎者謂二子者<lb/>
<pb n="KR3a0059_WYG_006-35b"/>
　委國而去獨不顧其宗國而有所不足於中乎夫子<lb/>
　告之以求仁而得仁謂二人者求夫天理之安而已<lb/>
　夫豈利害之計乎明乎此而後知古人所以處身謀<lb/>
　國之宜矣<lb/>
子曰仁遠乎哉我欲仁斯仁至矣<lb/>
　朱子曰仁者心之徳非在外也放而不求故有以為<lb/>
　逺者反而求之則即此而在矣夫豈逺哉○程子曰<lb/>
　為仁由己欲之則至何逺之有○問斯仁至矣云云<lb/>
<pb n="KR3a0059_WYG_006-36a"/>
　曰昔者亡之今忽在此如自外而至耳如易言來復<lb/>
　實非自外而来也○南軒曰不曰至於仁而曰斯仁<lb/>
　至矣葢仁非有方所可以往至也欲仁而仁至我固<lb/>
　有之矣<lb/>
曾子曰士不可以不𢎞毅任重而道逺<lb/>
　朱子曰𢎞寛廣也毅强忍也非𢎞不能勝其重非毅<lb/>
　無以致其逺<lb/>
仁以為己任不亦重乎死而後己不亦逺乎<lb/>
<pb n="KR3a0059_WYG_006-36b"/>
　仁者人心之全徳而必欲以身體而力行之可謂重<lb/>
　矣一息尚存此志不容少懈可謂逺矣○程子曰𢎞<lb/>
　而不毅則無規矩而難立毅而不𢎞則隘陋而無以<lb/>
　居之又曰𢎞大剛毅然後能勝重任而逺到又曰顔<lb/>
　子𢎞且毅孟子毅勝𢎞○西銘言𢎞之道○重擔子<lb/>
　須硬脊漢方擔得○朱子曰𢎞雖只是寛廣若只把<lb/>
　做度量寛容看便不得此𢎞字便是執徳不𢎞之𢎞<lb/>
　謂如人有許多道理及至學來下梢却做得狹窄了<lb/>
<pb n="KR3a0059_WYG_006-37a"/>
　便是不𢎞葢緣只以己為是他人之言雖善亦不信<lb/>
　如此狹小何緣得𢎞須是凡人之善皆有以受之集<lb/>
　衆善之謂𢎞問是寛以居之否曰然如人能𢎞道是<lb/>
　以𢎞為開擴却是作用○𢎞是事事着得道理也着<lb/>
　得事物也着得順來也着得逆來也着得富貴也着<lb/>
　得貧賤也着得○所謂𢎞者不但是容受得人須容<lb/>
　受得許多衆理若執着一見便自以為是他説更入<lb/>
　不得便是滯於一隅如何得𢎞如何勝得重任問𢎞<lb/>
<pb n="KR3a0059_WYG_006-37b"/>
　是心之體毅是心之力曰心體是多少大大而天地<lb/>
　之理纔思量便在這裡若是世上淺心底人有一兩<lb/>
　件事便着不得○毅是立脚處堅忍强厲擔負得去<lb/>
　底意思○𢎞是無所不容心裏無足時不説我徳己<lb/>
　如此便住如無底之谷擲一物於中無有窮盡時若<lb/>
　有滿足之心便不是𢎞毅是忍耐持守着力去做○<lb/>
　道理自是个大底物事無所不包若小着這心如何<lb/>
　承載得起𢎞了却要毅𢎞則都包得在裏又須分别<lb/>
<pb n="KR3a0059_WYG_006-38a"/>
　是非有規矩始得○𢎞是事事着得如進學也要𢎞<lb/>
　接物也要𢎞事事要𢎞若不𢎞只見得這一邉不見<lb/>
　那一邉只得些小便自足毅是發處勇猛行得來强<lb/>
　忍毅是𢎞之發用處○曽子之學大抵如孟子之勇<lb/>
　觀此章與臨大事不可奪與彼富吾仁之説則其勇<lb/>
　可知若不勇如何主張得住<lb/>
子罕言利與命與仁<lb/>
　朱子曰罕少也程子曰計利則害義命之理㣲仁之<lb/>
<pb n="KR3a0059_WYG_006-38b"/>
　道大故夫子罕言之○問夫子與門人言仁多矣而<lb/>
　曰罕言何也曰夫子與門人答問其言不勝其多而<lb/>
　言仁尤其切要者故門人備記之而所記止於此則<lb/>
　亦可謂之罕言矣况所言之仁亦不過泛及為仁之<lb/>
　事至於仁之本體則未嘗直指以告人也○仁者性<lb/>
　之徳也然必忠信篤敬克己復禮然後能至若多言<lb/>
　仁則學者憑虚躐等而反害於仁矣○罕言仁者恐<lb/>
　人輕易看了不知切己上做工夫○南軒曰所謂命<lb/>
<pb n="KR3a0059_WYG_006-39a"/>
　與仁者凡夫子之所言何莫非此理而何隠乎爾也<lb/>
　在學者潜心如何耳然夫子未嘗指言也謂之罕亦<lb/>
　可矣<lb/>
顔淵問仁子曰克己復禮為仁一日克己復禮天下歸<lb/>
仁焉為仁由己而由人乎哉<lb/>
　朱子曰仁者本心之全徳克勝也己謂身之私欲也<lb/>
　復反也禮者天理之節文也為仁者所以全其心之<lb/>
　徳也葢心之全徳莫非天理而亦不能不壊於人欲<lb/>
<pb n="KR3a0059_WYG_006-39b"/>
　故為仁者必有以勝私欲而復於禮則事皆天理而<lb/>
　本心之徳復全於我矣歸猶與也又言一日克己復<lb/>
　禮則天下之人皆與其仁極言其效之甚速而至大<lb/>
　也又言為仁由己而非他人所能預又見其幾之在<lb/>
　我而無難也日日克之不以為難則私欲净盡天理<lb/>
　流行而仁不可勝用矣程子曰非禮處便是私意既<lb/>
　是私意如何得仁須是克盡己私皆歸於禮方始是<lb/>
　仁又曰克己復禮則事事皆仁故曰天下歸仁謝氏<lb/>
<pb n="KR3a0059_WYG_006-40a"/>
　曰克己須從性偏難克處克將去<lb/>
顔淵曰請問其目子曰非禮勿視非禮勿聽非禮勿言<lb/>
非禮勿動顔淵曰囘雖不敏請事斯語矣<lb/>
　目條件也顔淵聞夫子之言則於天理人欲之際巳<lb/>
　判然矣故不復有所疑問而直請其條目也非禮者<lb/>
　己之私也勿者禁止之辭是人心之所以為主而勝<lb/>
　私復禮之機也私勝則動容周旋無不中禮而日用<lb/>
　之間莫非天理之流行矣事如事事之事請事斯語<lb/>
<pb n="KR3a0059_WYG_006-40b"/>
　顔子黙識其理又自知其力有以勝之故直以為己<lb/>
　任而不疑也○程子曰顔淵問克己復禮之目子曰<lb/>
　非禮勿視非禮勿聽非禮勿言非禮勿動四者身之<lb/>
　用也由乎中而應乎外制於外所以飬其中也顔淵<lb/>
　事斯語所以進於聖人後之學聖人者宜服膺而勿<lb/>
　失也因箴以自警其視箴曰心兮本虚應物無迹操<lb/>
　之有要視為之則蔽交於前其中則遷制之於外以<lb/>
　安其内克己復禮乆而誠矣其聽箴曰人有秉彛本<lb/>
<pb n="KR3a0059_WYG_006-41a"/>
　乎天性知誘物化遂亡其正卓彼先覺知止有定閑<lb/>
　邪存誠非禮勿聽其言箴曰人心之動因言以宣發<lb/>
　禁躁妄内斯静專矧是樞機興戎出好吉凶榮辱惟<lb/>
　其所召傷易則誕傷煩則支己肆物忤出悖來違非<lb/>
　法不道欽哉訓辭其動箴曰哲人知幾誠之於思志<lb/>
　士勵行守之於為順理則裕從欲惟危造次克念戰<lb/>
　兢自持習與性成聖賢同歸○按此章問答乃傳授<lb/>
　心法切要之言非至明不能察其幾非至健不能致<lb/>
<pb n="KR3a0059_WYG_006-41b"/>
　其决故惟顔子得聞之而凡學者不可以不勉也程<lb/>
　子之箴發明親切學者尤宜深玩○或問顔淵問仁<lb/>
　而夫子告之以此何也曰人受天地之中以生而仁<lb/>
　義禮智之性具於其心仁雖專主於愛而實為心體<lb/>
　之全徳禮則專主於敬而實天理之節文也然人有<lb/>
　是身則耳目口體之間不能無私欲之累以違於禮<lb/>
　而害夫仁則自其一身莫適為主而事物之間顛倒<lb/>
　錯亂葢無所不至矣此聖門之學所以汲汲於求仁<lb/>
<pb n="KR3a0059_WYG_006-42a"/>
　而顔子之問夫子特以克己復禮告之葢欲其克去<lb/>
　有己之私欲而復於天理之本然則夫本心之全徳<lb/>
　將不離乎此而無不盡也然人特患於不為耳誠能<lb/>
　一旦用力於此則本心之全徳在我而天下之善將<lb/>
　無不由是而出天下雖大亦孰有不與其仁者乎然<lb/>
　己者人欲之私也禮者天理之公也一心之中二者<lb/>
　不容並立而其相去之間不能以毫髪出乎此則入<lb/>
　乎彼出乎彼則入於此矣是其克與不克復與不復<lb/>
<pb n="KR3a0059_WYG_006-42b"/>
　如手反復如背屈伸誠欲為之其機固亦在我而已<lb/>
　夫豈他人之所得與哉顔子之質幾於聖人故其問<lb/>
　仁夫子告之獨為切要而詳盡耳曰然則顔子請問<lb/>
　其目而夫子告以四勿之云何也曰顔子聞夫子克<lb/>
　己復禮之言葢己洞然黙識仁之為體矣然夫子所<lb/>
　謂克己復禮者必有條目而後可以從事於其間也<lb/>
　故復問以審之而夫子以此告之也葢禮為天理之<lb/>
　節文而其用無所不在以身而言則視聽言動四者<lb/>
<pb n="KR3a0059_WYG_006-43a"/>
　足以該之矣四者之間由粗而精由小而大所當為<lb/>
　者皆禮也所不當為者皆非禮也禮即天之理也非<lb/>
　禮則己之私也於是四者謹而察之知其非禮而勿<lb/>
　以止焉則是克己之私而復於禮矣且非禮而勿視<lb/>
　聽者防其自外入而動於内者也非禮而勿言動者<lb/>
　謹其自内出而接於外者也内外交進為仁之功不<lb/>
　遺餘力矣顔子於是請事斯語而力行之所以三月<lb/>
　不違而卒進乎聖人之域也然熟味聖言以求顔子<lb/>
<pb n="KR3a0059_WYG_006-43b"/>
　之所用力其機特在勿與不勿之間而己自是而反<lb/>
　則為天理自是而流則為人欲自是而克念則為聖<lb/>
　自是而罔念則為狂特在毫忽之間耳學者可不謹<lb/>
　其所擇哉○顔子平生只是受用克己復禮四箇字<lb/>
　○顔子克己如紅爐上一㸃雪○克己如誓不與賊<lb/>
　俱生克伐怨欲不行如薄伐玁狁至於太原逐出境<lb/>
　而已或曰克己是勝己之私之謂克否曰然○或問<lb/>
　克己之私有三氣禀物欲人我是也不知那个是夫<lb/>
<pb n="KR3a0059_WYG_006-44a"/>
　子所指者曰三者皆在裏然非禮勿視聽言動則耳<lb/>
　目口體之欲較多○又問克者勝也不如以克訓治<lb/>
　較穏先生曰治字緩只减得一二分也是治○聖人<lb/>
　所以下个克字譬如相殺相似定要克勝了方住○<lb/>
　禮是自家本有底所以説箇復不是待克了己方去<lb/>
　復禮克得那一分人欲去便復得這一分天理來克<lb/>
　得二分己私去便復得二分禮來○問克己復禮疑<lb/>
　若克己後便己是仁不知復禮還又是一重工夫否<lb/>
<pb n="KR3a0059_WYG_006-44b"/>
　曰己與禮對立克去己後必復於禮然後為仁若克<lb/>
　去己私便無一事則克之後須落空去也且如坐當<lb/>
　如尸立當如齋此禮也坐而箕踞立而跛倚此己私<lb/>
　也克去己私則不容箕踞而跛倚然必如尸如齋方<lb/>
　合禮○問克齋記云克己者所以復禮非克己之外<lb/>
　别有所謂復禮之功如何先生曰便是當時説得太<lb/>
　快了明道先生謂克己則私心去自能復禮便是實<lb/>
　○問一日克己復禮如何天下便歸仁曰若真能一<lb/>
<pb n="KR3a0059_WYG_006-45a"/>
　日克己復禮則天下有歸仁之理這處亦如在家無<lb/>
　怨在邦無怨意思在家無怨一家歸其仁在邦無怨<lb/>
　一邦歸其仁告仲弓者止於邦家顔子則以其極者<lb/>
　告之問所以謂之禮而不謂之理者莫是禮便有凖<lb/>
　則有着實處否先生曰只説理恐虚了這箇禮是那<lb/>
　天理節文教人有凖則處又曰惟其使此禮字便有<lb/>
　檢束之意若只説天理便泛了又曰所以頓着這禮<lb/>
　字時便有規矩凖繩可見○非禮勿視説文謂勿字<lb/>
<pb n="KR3a0059_WYG_006-45b"/>
　似旗脚此旗一麾三軍盡退工夫只在勿上纔見非<lb/>
　理來則以勿字禁止之纔禁止便克去纔克去便能<lb/>
　復禮○問非禮勿視聽言動㸔來都在視上先生曰<lb/>
　不專在視上聽亦然緣有視聽便引惹得言動所以<lb/>
　先説視聽後説言動坐間舉佛家亦有克己底話先<lb/>
　生曰所以不可行者却無復禮一段事既克己若不<lb/>
　復禮如何得問聖人言仁處如克己復禮一句最是<lb/>
　得仁之全體否曰聖人告人如居處㳟執事敬與人<lb/>
<pb n="KR3a0059_WYG_006-46a"/>
　忠之類無非言仁若見得時何處不是全體何嘗見<lb/>
　有半體仁但克己復禮一句尤親切爾○問集注謂<lb/>
　天下皆與其仁後却載伊川語謂事事皆仁恰似兩<lb/>
　般如何曰惟其事事皆仁所以天下歸仁○問事事<lb/>
　皆仁曰人能克己則日間所行事皆無私意而合天<lb/>
　理耳○問謝氏説克己須從性偏難克處克將去此<lb/>
　性是氣質之性否曰然然亦無難易凡氣質之偏處<lb/>
　皆須從頭克去○問程子謂制之於外以安其内却<lb/>
<pb n="KR3a0059_WYG_006-46b"/>
　是與克伐怨欲不行底相似先生曰克己工夫其初<lb/>
　如何便㑹自然也須禁制始得到養得熟後便私意<lb/>
　自漸漸消磨去今人須要簡易處做却不知若不自<lb/>
　難處入如何得到易處○問視聽之間或明知其不<lb/>
　當視而自接乎目明知其不當聽而自接乎耳奈何<lb/>
　曰視與見不同聽與聞不同如非禮之色自過乎目<lb/>
　自家不可有要視之之心非禮之聲自過乎耳自家<lb/>
　不可有要聽之之心然這處是也難古人於此亦有<lb/>
<pb n="KR3a0059_WYG_006-47a"/>
　以禦之如云姦聲亂色不留聰明淫樂慝禮不接心<lb/>
　術○動箴云云曰思是動於内為是動於外葢思於<lb/>
　内不可不誠為於外不可不守然專誠於思而不守<lb/>
　於為不可專守於為而不誠於思亦不可○思是動<lb/>
　之㣲為是動之著○克己復禮為仁是做得這工夫<lb/>
　到這地位便是仁上蔡却説知仁識仁煞有病○問<lb/>
　或問中論克己銘之非如何曰克己之已未是對人<lb/>
　物言吕與叔遂謂己既不正物我並觀則雖天下之<lb/>
<pb n="KR3a0059_WYG_006-47b"/>
　大莫不在吾仁之中説得來恁地大故人皆喜其快<lb/>
　殊不知未是如此曰如此則與叔之意與下文克己<lb/>
　之目全不干渉此只是自修之事未道着外靣在先<lb/>
　生曰須是恁地思之且道視聽言動干人甚事○問<lb/>
　天下歸仁先生曰克己復禮則事事皆是天下之人<lb/>
　聞之見之莫不皆與其為仁也又曰有幾處被前軰<lb/>
　説得來大今收拾不得謂如君子所過者化本只言<lb/>
　君子所居而人自化所存者神本只言所存主處便<lb/>
<pb n="KR3a0059_WYG_006-48a"/>
　神妙横渠却云性性為能存神物物為能過化上蔡<lb/>
　便道唯其所存者神是以所過者化此等言語人皆<lb/>
　爛熟以為必須如此説纔不如此説便不快意矣○<lb/>
　游定夫以克己復禮與佛理一般只存想此道理而<lb/>
　已若只以想像言克復則與下截非禮勿視四句有<lb/>
　何干渉○克齋記曰性情之徳無所不備而一言足<lb/>
　以盡其妙曰仁而已所以求仁者葢亦多術而一言<lb/>
　足以舉其要曰克己復禮而己葢仁也者天地所以<lb/>
<pb n="KR3a0059_WYG_006-48b"/>
　生物之心而人物所得以為心者也惟其得夫天地<lb/>
　生物之心以為心是以未發之前四徳具焉曰仁義<lb/>
　禮智而仁無不統已發之際四端著焉曰惻隠羞惡<lb/>
　辭讓是非而惻隠之心無所不通此仁之體用所以<lb/>
　涵育渾全周流貫徹專一心之妙而為衆善之長也<lb/>
　然人有是身則有耳目口鼻四肢之欲而或不能無<lb/>
　害夫仁人而不仁則其所以㓕天理窮人欲者將無<lb/>
　所不至此君子之學所以汲汲於求仁而求仁之要<lb/>
<pb n="KR3a0059_WYG_006-49a"/>
　亦曰去其所以害仁者而己葢非禮而視人欲之害<lb/>
　仁也非禮而聽人欲之害仁也非禮而言且動焉人<lb/>
　欲之害仁也知人欲之所以害仁者在是於是乎有<lb/>
　以㧞其本塞其原克之克之而又克之以至於一旦<lb/>
　豁然欲盡而理純則其胸中之所存者無不粹然天<lb/>
　地生物之心而藹乎其若春陽之温哉黙而成之固<lb/>
　無一理之不具而無一物之不該也感而通焉則無<lb/>
　事不得於理而無物之不被其愛矣又曰克復之云<lb/>
<pb n="KR3a0059_WYG_006-49b"/>
　雖若各為二事其實天理人欲相為消長故克己者<lb/>
　乃所以復禮而非克己之外别有復禮之功也○南<lb/>
　軒曰克盡己私一由於禮斯為仁矣禮者天則之不<lb/>
　可踰也其本在於篤敬而發於三千三百之目皆禮<lb/>
　也克己復禮者此言克己之至也天下歸仁者無一<lb/>
　物之不體無一事之不該也○愚按集注以天下歸<lb/>
　仁為天下之人皆與其仁學者葢多疑之若克齋記<lb/>
　所云黙而成之固無一理之不具而無一物之不該<lb/>
<pb n="KR3a0059_WYG_006-50a"/>
　感而通焉則無事之不得於理而無物之不被其愛<lb/>
　為得體用之全又日日克之一句亦不若一旦豁然<lb/>
　之云為得聖言之本㫖更詳之<lb/>
仲弓問仁子曰出門如見大賓使民如承大祭己所不<lb/>
欲勿施於人在邦無怨在家無怨仲弓曰雍雖不敏請<lb/>
事斯語矣<lb/>
　朱子曰敬以持己恕以及物則私意無所容而心徳<lb/>
　全矣内外無怨亦以其效言之使以自考也餘見後<lb/>
<pb n="KR3a0059_WYG_006-50b"/>
　敬恕篇○按克己復禮乾道也主敬行恕坤道也顔<lb/>
　冉之學其髙下淺深於此可見然學者誠能從事於<lb/>
　敬恕之間亦將無己之可克矣○或問一章之説曰<lb/>
　修己以敬則私意無所萌矣推己以恕則私意無所<lb/>
　施矣如是則天理流行内外一致而仁在我矣至於<lb/>
　在邦在家而無怨惡於我者則是敬恕之功而仁之<lb/>
　效也夫為仁非以求是效也而并言之葢將使之以<lb/>
　是自考耳○夫子告顔淵之言非大段剛明者不足<lb/>
<pb n="KR3a0059_WYG_006-51a"/>
　以當之茍惟不然只且就告仲弓處着力告仲弓之<lb/>
　言只是淳和底人皆可守這兩節一似易之乾一似<lb/>
　易之坤聖人於乾説忠信所以進徳也修辭立其誠<lb/>
　所以居業也説得煞廣大於坤只説敬以直内義以<lb/>
　方外葢乾是純剛健之徳坤是純和柔之徳○一日<lb/>
　克己復禮其剛健勇决一上便做了若所以告仲弓<lb/>
　者是教他平穏做去緩緩地消磨譬如服藥克己是<lb/>
　一服見效敬恕是漸漸醫治○克己復禮如撥亂反<lb/>
<pb n="KR3a0059_WYG_006-51b"/>
　正主敬行恕如持盈守成○聖人説話隨人淺深克<lb/>
　己工夫較難敬恕工夫到後只一般所謂敬則無己<lb/>
　可克克己是殺賊工夫敬恕是防賊工夫○問克己<lb/>
　復禮何以謂之乾道主敬行恕何以謂之坤道曰乾<lb/>
　道奮發而有為坤道靜重而持守○顔子之於仁如<lb/>
　天旋地轉雷動風行仲弓則歛藏嚴謹做將去伊川<lb/>
　曰質美者明得盡查滓便渾化却與天地同體其次<lb/>
　惟莊敬以持養之顔子則明得盡者也仲弓則莊敬<lb/>
<pb n="KR3a0059_WYG_006-52a"/>
　特養之者也○先立於敬然後能行其恕<lb/>
司馬牛問仁子曰仁者其言也訒<lb/>
　朱子曰訒忍也難也仁者心存而不放故其言若有<lb/>
　所忍而不易發葢其徳之一端也夫子以牛多言而<lb/>
　躁故告之以此使其於此而謹之則所以為仁之方<lb/>
　不外是矣<lb/>
曰其言也訒斯謂之仁矣乎子曰為之難言之得無訒<lb/>
乎<lb/>
<pb n="KR3a0059_WYG_006-52b"/>
　牛意仁道至大不但如夫子之所言故夫子又告之<lb/>
　以此葢心常存故事不茍事不茍故其言自有不得<lb/>
　而易者非强閉之而不出也○程子曰雖為司馬牛<lb/>
　多言故及此然聖人之言亦止此為是愚謂牛之為<lb/>
　人如此若不告之以其病之所切而况以為仁之大<lb/>
　概語之則以彼之躁必不能深思以去其病而終無<lb/>
　自以入徳矣故其告之如此葢聖人之言雖有髙下<lb/>
　大小之不同然其切於學者之身而皆為入徳之要<lb/>
<pb n="KR3a0059_WYG_006-53a"/>
　則又初不異也只看説話容易底人便是心放了不<lb/>
　仁者不識痛癢得説便説如人夣寐中語○謹言不<lb/>
　妄發即求仁之端○仁者之言自然訒學仁者當謹<lb/>
　言語以操持此心○南軒曰人之易其言也以其未<lb/>
　知用力也知用力則言敢易乎哉故仁者之言必訒<lb/>
子曰如有王者必世而後仁<lb/>
　朱子曰王者謂聖人受命而興也三十年為一世仁<lb/>
　謂教化浹也○程子曰所謂仁者風移俗易民歸於<lb/>
<pb n="KR3a0059_WYG_006-53b"/>
　仁天下變化之時此非積乆何以能致其曰必世理<lb/>
　則然也欲民皆仁非必世安可又曰所謂仁者以天<lb/>
　理流行融液洞澈而無一物之不體也舉一世而言<lb/>
　固無一人不然即一人而言而又無一事之不然求<lb/>
　之詩書惟成康之世為足以當之○南軒曰使民皆<lb/>
　由於仁非仁心涵養之深仁政薰陶之乆莫能然也<lb/>
樊遲問仁子曰居處㳟執事敬與人忠雖之夷狄不可<lb/>
棄也<lb/>
<pb n="KR3a0059_WYG_006-54a"/>
　胡氏曰樊遲問仁者三此最先先難次之愛人其最<lb/>
　後乎餘見敬篇○朱子曰聖門教人多以數語能使<lb/>
　人自存其心如居處㳟之類是也纔㳟則心自不放<lb/>
　黄氏曰此章言極平易學者欲體仁以此思之可也<lb/>
　居處指幽獨而言未有事者也執事指應事而言未<lb/>
　渉乎人也與人指接物而言則渉乎人矣能㳟敬而<lb/>
　忠則天理常存而人欲不萌又能無適而不然則流<lb/>
　行而無所間斷仁之為道孰外於此<lb/>
<pb n="KR3a0059_WYG_006-54b"/>
子曰剛毅木訥近仁<lb/>
　程子曰木者質樸訥者遲鈍四者質之近乎仁者也<lb/>
　○楊氏曰剛毅則不屈於物欲木訥則不至於外馳<lb/>
　故近仁○朱氏䟦蘇氏剛説曰剛之所以近仁為其<lb/>
　不詘於欲而能有以全其本心之徳不待見於治人<lb/>
　然後可知也<lb/>
憲問克伐怨欲不行焉可以為仁矣子曰可以為難矣<lb/>
仁則吾不知也<lb/>
<pb n="KR3a0059_WYG_006-55a"/>
　朱子曰此亦原憲以其所能而問也克好勝伐自矜<lb/>
　怨忿恨欲貪欲有是四者而能制之使不得行可謂<lb/>
　難矣仁則天理渾然自無四者之累不行不足以言<lb/>
　之也○程子曰人而無克伐怨欲惟仁者能之有之<lb/>
　而能制其情使不行斯亦難能也謂之仁則未也此<lb/>
　聖人開示之深惜乎憲之不能再問也或曰四者不<lb/>
　行固不得為仁矣然亦豈非所謂克己之事求仁之<lb/>
　方乎曰克去己私以復乎禮則私欲不留而天理之<lb/>
<pb n="KR3a0059_WYG_006-55b"/>
　本然者得矣若但制而不行則是未有㧞去病根之<lb/>
　意而容其潜藏隠伏於胸中也豈克己求仁之謂哉<lb/>
　學者察於二者之間則其所以求仁之功益親切而<lb/>
　無滲漏矣○或問程子以為聖人開示之深而原憲<lb/>
　不能再問使憲也再問夫子告之宜奈何曰聖人未<lb/>
　發之㫖夫孰能測之然以程子之意而言則四者之<lb/>
　不行亦制其末而不行於外爾若其本則固著之於<lb/>
　心而不能去也譬之木焉不去其根則萌蘖之生自<lb/>
<pb n="KR3a0059_WYG_006-56a"/>
　不能己制而不行日力亦不給矣且雖或能制之終<lb/>
　身不見於外而其鬰屈不平之意乃鬬進於胸中則<lb/>
　夫所謂仁者亦且殫殘蔽害而不能以自存矣必也<lb/>
　絶其萌芽蹶其根本不使少有毫髪留於心念之間<lb/>
　則於仁也其庻幾乎嗚呼非程子之學之至何足以<lb/>
　及此然以為學者茍不能深省而力行之則亦徒為<lb/>
　無當之大言而己故雖發之而亦有所不敢盡其言<lb/>
　者其㫖深矣○問克伐與克己不同先生曰只是箇<lb/>
<pb n="KR3a0059_WYG_006-56b"/>
　出入意克己是入來勝己克伐是外去勝人○問克<lb/>
　伐怨欲不行如何曰此譬如停賊在家豈不為害若<lb/>
　便趕將出去則禍根絶矣然人非特不能克去此害<lb/>
　却有與他打做一片者○問學者用功且能於此不<lb/>
　行亦可先生曰須是克己涵養以敬於其方萌時絶<lb/>
　之若至於克伐怨欲欲其不行只是遏得住一旦决<lb/>
　裂大可憂○克己者是從根源上一刀兩斷便斬絶<lb/>
　了更不復萌不行底只是禁制他不要出來他那欲<lb/>
<pb n="KR3a0059_WYG_006-57a"/>
　為之心未嘗忘○問原憲是合下見得如此已足還<lb/>
　是氣昏力弱没奈何曰是他從來把這箇做好只要<lb/>
　得不行便了所以學者須要窮理緣他見得道理未<lb/>
　盡便把這箇做仁較之世人沉迷私欲他一切不行<lb/>
　已是多少好惟是聖道廣大只恁地不濟事須着進<lb/>
　向上去將克伐怨欲都無始得若藏蓄在這裏只是<lb/>
　做病○南軒曰克伐怨欲不行可謂能制其私欲矣<lb/>
　然克伐怨欲之根猶在也若夫仁者之心則四者之<lb/>
<pb n="KR3a0059_WYG_006-57b"/>
　病無自而萌焉欲進於是其惟克己乎<lb/>
子曰君子而不仁者有矣夫未有小人而仁者也<lb/>
　謝氏曰君子志於仁矣然毫忽之間心不在焉則未<lb/>
　免為不仁也○南軒曰斯須之間心不在焉則為不<lb/>
　仁是故君子戰兢是持而惟恐失之也若小人則戕<lb/>
　賊陷溺雖秉彛之端不容盡泯而亦不能以自逹也<lb/>
子路曰桓公殺公子糾召忽死之管仲不死曰未仁乎<lb/>
　朱子曰子路疑管仲忘君事讎忍心害理不得為仁<lb/>
<pb n="KR3a0059_WYG_006-58a"/>
　也<lb/>
子曰桓公九合諸侯不以兵車管仲之力也如其仁如<lb/>
其仁<lb/>
　不以兵車言不假威力也如其仁言誰如其仁者又<lb/>
　再言以深許之葢管仲雖未得為仁人而其利澤及<lb/>
　人則有仁之功矣○或問管仲不死之説曰程子至<lb/>
　矣但以薄昭之言證桓公之為兄則荀卿嘗謂桓公<lb/>
　殺兄以争國而其言固出於薄昭之前矣葢不可以<lb/>
<pb n="KR3a0059_WYG_006-58b"/>
　此證其必然但以春秋公糓所書之文為據而參以<lb/>
　此章之言斷之可也葢聖人之於人有功則稱其功<lb/>
　有罪則數其罪不以功掩罪亦不以罪掩功今於管<lb/>
　仲但稱其功不言其罪則可見不死之無害於義而<lb/>
　桓公子糾之長少亦從以明矣又下所謂匹夫匹婦<lb/>
　之為諒者正指召忽之於子糾猶石乞於白公耳至<lb/>
　於程子又謂若使管仲所事者正而不死其難則後<lb/>
　雖有大功聖人豈復稱之則愚恐記者之失也葢曰<lb/>
<pb n="KR3a0059_WYG_006-59a"/>
　不與其事桓公則可曰不稱其功則不可記者豈因<lb/>
　彼言以為此而遂失之也與曰管仲生死之是非决<lb/>
　一時之義爾程子又謂若使管仲不死而無功則是<lb/>
　貪生惜死而不若匹夫匹婦之為諒若未免於先功<lb/>
　而後義且管仲又何以自必其後之有功耶曰召忽<lb/>
　之失在於輔子糾以争國而不在於死管仲之得在<lb/>
　於九合之功而不在於不死後功固不可期而其在<lb/>
　我者固可必但其得就此功而免於匹夫匹婦之諒<lb/>
<pb n="KR3a0059_WYG_006-59b"/>
　則亦幸而已矣後之君子有不幸而處此者茍自度<lb/>
　其無管仲之才是殆不若為召忽之不失其正也此<lb/>
　又程子言外之意讀者不可以不察也○范氏以九<lb/>
　合為仁之大以死節為義之小是謀利計功之言其<lb/>
　害理甚矣若聖人之心果出於此則行一不義殺一<lb/>
　不辜而得天下亦何憚而不為之乎謝氏以管仲於<lb/>
　子糾君臣之義未正故可以不死亦非也夫仲之可<lb/>
　以不死者正以小白兄而子糾弟耳若使糾兄而當<lb/>
<pb n="KR3a0059_WYG_006-60a"/>
　立則齊國之士君臣之義無所逃矣况如管仲䇿名<lb/>
　委質親北面而君之安得幸其未得入國而死乃托<lb/>
　於君臣之義未正而不死其難哉以召忽為傷勇仲<lb/>
　之不死為徙義而夫子予仲之不死恐亦非聖人之<lb/>
　意也夫子特以忽之功無足稱而其死不為過管仲<lb/>
　之不死亦未害義而其功有足褒耳固非予仲之生<lb/>
　而貶忽之死也○問管仲之心既已不仁何以有仁<lb/>
　者之功曰如漢髙祖唐太宗未可謂之仁人然秦隋<lb/>
<pb n="KR3a0059_WYG_006-60b"/>
　殘虐之極二君一旦出而平定天下拯救生民豈非<lb/>
　仁者之功耶管仲之功亦猶是也○南軒曰夫子所<lb/>
　以稱管仲者仁之功也問其仁而獨稱仁之功則其<lb/>
　淺深亦可知矣其告子貢亦然若二子問管仲仁乎<lb/>
　則所以告之者異矣聖人問答抑揚之意學者當深<lb/>
　味之○愚按如其仁如其仁朱子以為誰如其仁或<lb/>
　者以為夫子之意葢謂如其九合不以兵車之事是<lb/>
　亦仁也葢指此一事而許其仁此説近是<lb/>
<pb n="KR3a0059_WYG_006-61a"/>
子貢曰管仲非仁者與桓公殺公子糾不能死又相之<lb/>
　朱子曰子貢意不死猶可又相之則己甚矣<lb/>
子曰管仲相桓公霸諸侯一匡天下民到於今受其賜<lb/>
㣲管仲吾其被髪左袵矣<lb/>
　霸與伯同長也匡正也尊周室攘夷狄皆所以正天<lb/>
　下也㣲無也袵衣衿也被髪左袵夷狄之俗也<lb/>
豈若匹夫匹婦之為諒也自經於溝瀆而莫之知也<lb/>
　諒小信也莫之知人不知也○程子曰桓公兄也子<lb/>
<pb n="KR3a0059_WYG_006-61b"/>
　糾弟也仲私於所事輔之以争國非義也桓公殺之<lb/>
　雖過而糾之死實當仲始與之同謀遂與之同死可<lb/>
　也知輔之争為不義將自免以圖後功亦可也故聖<lb/>
　人不責其死而稱其功若使桓弟而糾兄管仲所輔<lb/>
　者正桓奪其國而殺之則管仲之與桓不可同世之<lb/>
　讎也若計其後功而與其事桓聖人之言無乃害義<lb/>
　之甚啓萬世反復不忠之亂乎如唐之王珪魏徴不<lb/>
　死建成之難而從太宗可謂害於義矣後雖有功何<lb/>
<pb n="KR3a0059_WYG_006-62a"/>
　足贖哉愚謂管仲有功而無罪故聖人獨稱其功王<lb/>
　魏先有罪而後有功則不以相掩可也<lb/>
子曰志士仁人無求生以害仁有殺身以成仁<lb/>
　朱子曰志士有志之士仁人則成徳之人理當死而<lb/>
　求生則其心有不安矣是害其心之徳也當死而死<lb/>
　則心安而徳全矣○程子曰實理得之於心自别實<lb/>
　理者實見得是實見得非也古人有捐軀隕命者若<lb/>
　不實見得惡能如此須是實見得生不重於義生不<lb/>
<pb n="KR3a0059_WYG_006-62b"/>
　安於死也故有殺身以成仁者只是成就一箇是而<lb/>
　已或問殺身成仁之説曰仁者心之徳而萬理具焉<lb/>
　一有不合於理則心不能安而害其徳矣順此理而<lb/>
　不違則身雖可殺而此心之全此理之正浩然充塞<lb/>
　於天地之間夫孰得而亡之哉曰其謂殺身成仁而<lb/>
　不曰義何也曰仁義體一而用殊故君子之於事有<lb/>
　以仁决者有以義决者以仁决者此章之言是也以<lb/>
　義决者孟子論欲有甚於生惡有甚於死是也葢仁<lb/>
<pb n="KR3a0059_WYG_006-63a"/>
　人不以所惡傷所好之體義士不以所賤易所貴之<lb/>
　宜○仁者吾心之正理志士仁人無求生以害仁有<lb/>
　殺身以成仁須知道求生害仁時雖以無道得生却<lb/>
　是抉破了我心中之全理殺身成仁時吾身雖死却<lb/>
　得此理全○學問只要心裏見得分明便從上面做<lb/>
　去如殺身成仁不是自家計較要成仁方死只是見<lb/>
　得生為不安死為安便自殺身旁人見得便説能成<lb/>
　仁此旁人之言非我之心要如此所謂經徳不囘非<lb/>
<pb n="KR3a0059_WYG_006-63b"/>
　以干禄哭死而哀非為生也若有一毫為人之心便<lb/>
　不是了○南軒曰仁人於理之當然如飢食渴飲也<lb/>
　志士謂志於仁者亦能擇而處之矣<lb/>
子貢問為仁子曰工欲善其事必先利其器居是邦也<lb/>
事其大夫之賢者友其士之仁者<lb/>
　朱子曰賢以事言仁以徳言夫子嘗謂子貢悦不若<lb/>
　巳者故以是告之欲其有所嚴憚切磋以成其徳也<lb/>
　程子曰子貢問為仁非問仁也故孔子告之以為仁<lb/>
<pb n="KR3a0059_WYG_006-64a"/>
　之資而已○事賢友仁便是要琢磨勉勵以至於仁<lb/>
　如欲克己而未能克己欲復禮而未能復禮須要更<lb/>
　相勸勉乃為有益○南軒曰器利則事善若所事與<lb/>
　所友泛而不知擇則其亡焉者不自知矣<lb/>
子曰民之於仁也甚於水火水火吾見蹈而死者矣未<lb/>
見蹈仁而死者也<lb/>
　朱子曰民之於水火所頼以生不可一日無其於仁<lb/>
　也亦然但水火外物而仁在己無水火不過害人之<lb/>
<pb n="KR3a0059_WYG_006-64b"/>
　身而不仁則失其心是仁有甚於水火而尤不可以<lb/>
　一日無者也况水火或有時而殺人仁則未嘗殺人<lb/>
　亦何憚而不為哉李氏曰此夫子勉人為仁之語下<lb/>
　章放此<lb/>
子曰當仁不讓於師<lb/>
　朱子曰當仁以仁為己任也雖師亦無所遜言當勇<lb/>
　往而必為也葢仁者人所自有而自為之非有争也<lb/>
　何遜之有○程子曰為仁在己無所與遜若善名在<lb/>
<pb n="KR3a0059_WYG_006-65a"/>
　外則不可不遜所謂不讓者猶程子所謂不可將第<lb/>
　一等事讓與别人做者其事則謂顔子曰舜何人也<lb/>
　有為者亦若是者而已大抵此與上章皆勉人為仁<lb/>
　之語然上章為凡民都不知仁而憚於為之者發此<lb/>
　章為學者粗知仁之為美而不知勇於有為者發各<lb/>
　有所當云<lb/>
子張問仁於孔子孔子曰能行五者於天下為仁矣請<lb/>
問之曰㳟寛信敏惠㳟則不侮寛則得衆信則人任焉<lb/>
<pb n="KR3a0059_WYG_006-65b"/>
敏則有功惠則足以使人<lb/>
　朱子曰行是五者則心存而理得矣於天下言無適<lb/>
　而不然猶所謂雖之夷狄不可棄者五者之目葢因<lb/>
　子張所不足而言耳任倚仗也又言其效如此○問<lb/>
　㳟寛信惠固是求仁之方但敏字於仁工夫似不甚<lb/>
　親切莫是人之為事求悠悠則此心便間斷多否曰<lb/>
　不止是悠悠葢不敏便有怠忽之意纔怠忽便心不<lb/>
　存而間斷多便是不仁也南軒曰能行此五者於天<lb/>
<pb n="KR3a0059_WYG_006-66a"/>
　下則其心公平而周徧可知矣然㳟其本歟<lb/>
㣲子去之箕子為之奴比干諫而死孔子曰殷有三仁<lb/>
焉<lb/>
　朱子曰三人之行不同而同出於至誠惻怛之意故<lb/>
　不拂乎愛之理而有以全其心之徳也楊氏曰此三<lb/>
　人者各得其本心故同謂之仁○或問三子之心同<lb/>
　出於至誠惻怛則可見矣抑何以知其所處之各適<lb/>
　其可耶曰按史記此事先後皆不同惟殷紀以為㣲<lb/>
<pb n="KR3a0059_WYG_006-66b"/>
　子先去比干乃諌而死然後箕子佯狂為奴為紂所<lb/>
　囚者近是葢㣲子帝乙元子當以先王宗祀為重義<lb/>
　當早去又决知紂之不可諫也故遂去之而不以為<lb/>
　嫌比干少師義當力諌雖知其不可諌而不可已也<lb/>
　故遂以諌死而不以為悔箕子見比干之死則知己<lb/>
　之不可諌且不忍復死以累其上也見㣲子之去則<lb/>
　知己之不必去且不忍復去以背其君也故佯狂為<lb/>
　奴而不以為辱此可以見三仁之所當為易地皆然<lb/>
<pb n="KR3a0059_WYG_006-67a"/>
　矣或以為箕子以天畀九疇未傳而不敢死則其為<lb/>
　説迂矣同謂之仁者以其皆無私而各當理也無私<lb/>
　故得心之體而無違當理故得心之用而不失此其<lb/>
　所以全心之徳而謂之仁與曰然則史記三子之事<lb/>
　與夫子言先後不同何也曰史所書者事之實此所<lb/>
　記者以事之難易為先後耳○或問言仁與集注不<lb/>
　同集注者改本也然則或問之説為不當乎黄氏曰<lb/>
　非也先師言仁之義則固以心之徳愛之理為主矣<lb/>
<pb n="KR3a0059_WYG_006-67b"/>
　言人之所以至於仁則以無私心而皆當理也仁之<lb/>
　為義固該體用而與惻隠對言則仁主於體而未及<lb/>
　於用也今曰愛之理心之徳則於仁之義為最切也<lb/>
　然仁曰愛之理而為仁之用仁固心之徳而一動一<lb/>
　静亦無非此徳之所暨也或問之言指三子之所以<lb/>
　至於仁而言也集注之言正指仁之義而言也然其<lb/>
　曰不拂乎愛之理而有以全其心之徳曰全曰不拂<lb/>
　則或問之意亦在其中矣讀者識之可也○南軒曰<lb/>
<pb n="KR3a0059_WYG_006-68a"/>
　三人者皆當其時當其位處之盡其道者也其立紂<lb/>
　之朝所以維持宗社之心至矣而有不得已焉則各<lb/>
　自靖以獻於先王詳味㣲子一篇則可見三子之所<lb/>
　為深切至到者矣孔氏曰稱其為仁以其至誠惻怛<lb/>
　克盡其道故也<lb/>
子夏曰博學而篤志切問而近思仁在其中矣<lb/>
　朱子曰四者皆學問思辨之事耳未及乎力行而為<lb/>
　仁也然從事於此則心不外馳而所存自熟故曰仁<lb/>
<pb n="KR3a0059_WYG_006-68b"/>
　在其中矣○程子曰博學而篤志切問而近思何以<lb/>
　言仁在其中矣學者要思得之了此便是徹上徹下<lb/>
　之道又曰學而不博則不能守約志不篤則不能力<lb/>
　行切問近思在己者則仁在其中矣又曰近思者以<lb/>
　類而推蘇氏曰博學而志不篤則大而無成泛問逺<lb/>
　思則勞而無功○問云云曰此全未是説仁處方是<lb/>
　尋討箇求仁門路當從此去漸見效在其中謂有此<lb/>
　理耳○問云云如何謂之仁曰非是便為仁如言行<lb/>
<pb n="KR3a0059_WYG_006-69a"/>
　寡尤悔非所以干禄而禄在其中父子相為隠非直<lb/>
　而直在其中博學篤志切問近思未便是仁然學者<lb/>
　用力於此仁亦在其中矣問博學與近思亦不相妨<lb/>
　否先生曰博學是都要理㑹過近思是注心着力處<lb/>
　博學是箇大規模近思是漸進工夫如大學明明徳<lb/>
　於天下是大規模其中格物致知誠意正心修身齊<lb/>
　家等便是次苐處如博學亦豈一日便都學得了亦<lb/>
　是漸漸學去曰篤志未説到行處否曰篤志只是至<lb/>
<pb n="KR3a0059_WYG_006-69b"/>
　誠懇切以求之若只管泛濫外面博學更不懇切其<lb/>
　志便成放而不知求底心便是頑麻不仁底人惟篤<lb/>
　志又切問近思便有歸宿處此心不泛濫走作只在<lb/>
　這窠坎裏仁便在其中○問程子云云莫便是先生<lb/>
　所謂從事於此則心不外馳而所存自熟之意乎曰<lb/>
　然於是四者中見得箇仁底道理便是徹上徹下之<lb/>
　道○問以類而推曰節節推將去今人不曽以類而<lb/>
　推葢不曽先理㑹一件却理㑹一件若理㑹得一件<lb/>
<pb n="KR3a0059_WYG_006-70a"/>
　逐件推將去相次亦不難○問何謂類推曰此語道<lb/>
　得好不要驀越不要陡頓只是就近傍那曉得處挨<lb/>
　將去如這一件理㑹得透了又因這件推去做那一<lb/>
　件如讀書讀第一段了便推第一段之類去讀第二<lb/>
　叚自此以往只管恁地去次第都能理㑹得若開卷<lb/>
　便要獵一過如何得直卿曰是理㑹得孝便推去理<lb/>
　㑹得弟否曰只是傍易曉底挨將去如理㑹得親親<lb/>
　即類推去仁民仁民是親親之類理㑹得仁民便推<lb/>
<pb n="KR3a0059_WYG_006-70b"/>
　類去愛物愛物是仁民之類如刑于寡妻便推類去<lb/>
　至于兄弟至于兄弟便推類去御于家邦如修身便<lb/>
　推類去齊家齊家便推類去治國只是一歩了又一<lb/>
　歩○南軒曰博學篤志切問近思不可便以此為仁<lb/>
　而仁不外是也學者從事於此而不計其獲則循序<lb/>
　而有至葢不可以欲速而臆度也聖門論仁大抵如<lb/>
　此○黄氏曰云云或曰何以知四者之專主於心之<lb/>
　所存而言曰人惟無所用其心則其心泛濫而不一<lb/>
<pb n="KR3a0059_WYG_006-71a"/>
　志之篤則此心常有所定向而不泛濫矣問不切思<lb/>
　不近則其所用心皆在吾身之外切問而近思則皆<lb/>
　求其在己者而無復外馳之患矣人能盡此四者則<lb/>
　雖學問思辨之事而自有以得夫操存涵養之效所<lb/>
　以謂仁在其中也<lb/>
子游曰吾友張也為難能也然而未仁<lb/>
　朱子曰子張行過髙而少誠實惻怛之意<lb/>
曾子曰堂堂乎張也難與並為仁矣<lb/>
<pb n="KR3a0059_WYG_006-71b"/>
　朱子曰堂堂容貌之盛言其務外自髙不可輔而為<lb/>
　仁亦不能有以輔人之仁也○范氏曰子張外有餘<lb/>
　而内不足故門人皆不與其為仁子曰剛毅木訥近<lb/>
　仁寧外不足而内有餘庻可以為仁矣○南軒曰雖<lb/>
　有髙明之見卓絶之行謂之難能則可而不害其為<lb/>
　未仁也堂堂氣象所以為難與並仁也歟葢是道也<lb/>
　須深潜縝密親切篤至而後可以進故如愚之顔子<lb/>
　聖人許其不違仁而堂堂之張曾子以為難與並為<lb/>
<pb n="KR3a0059_WYG_006-72a"/>
　仁也<lb/>
子貢曰我不欲人之加諸我也吾亦欲無加諸人子曰<lb/>
賜也非爾所及也<lb/>
　朱子曰子貢言我所不欲人加於我之事我亦不欲<lb/>
　以此加之於人此仁者之事不待勉强故夫子以為<lb/>
　非子貢所及○程子曰我不欲人之加諸我吾亦欲<lb/>
　無加諸人仁也施諸己而不願亦勿施於人恕也恕<lb/>
　則子貢或能勉之仁則非所及矣○朱子曰此伊川<lb/>
<pb n="KR3a0059_WYG_006-72b"/>
　晩年仁熟方看得如此分曉説得如此明白○無者<lb/>
　自然而然勿者禁止之謂此所以為仁恕之别○又<lb/>
　曰生底是恕熟底是仁勉强底是恕自然底是仁有<lb/>
　計較有賭當底是恕無計較無賭當底是仁○南軒<lb/>
　曰此與己所不欲勿施於人施諸己而不願亦勿施<lb/>
　於人同意然而彼二言者皆為仁之方恕之道也故<lb/>
　皆有勿辭若子貢之言不欲人之加於己者即欲不<lb/>
　加諸人是則不待禁止油然公平物我一視仁者之<lb/>
<pb n="KR3a0059_WYG_006-73a"/>
　事也其曰非爾所及者正所以勉其强恕而抑其躐<lb/>
　等也○此章及後章皆兼言仁恕故移置此<lb/>
子貢曰如有博施於民而能濟衆何如可謂仁乎子曰<lb/>
何事於仁必也聖乎堯舜其猶病諸<lb/>
　朱子曰博廣也仁以理言通乎上下聖以地言則造<lb/>
　其極之名也乎者疑而未定之辭病心有所不足也<lb/>
　言此何止於仁必也聖人能之乎則雖堯舜之聖其<lb/>
　心猶有所不足於此也以是求仁愈難而愈逺矣<lb/>
<pb n="KR3a0059_WYG_006-73b"/>
夫仁者己欲立而立人己欲逹而逹人<lb/>
　以己及人仁者之心也於此觀之可以見天理之周<lb/>
　流而無間矣狀仁之體莫切於此<lb/>
能近取譬可謂仁之方也已<lb/>
　譬喻也方術也近取諸身以己所欲譬之他人知其<lb/>
　所欲亦猶是也然後推其所欲以及於人則恕之事<lb/>
　而仁之術也於此勉焉則有以勝其人欲之私而全<lb/>
　其天理之公矣○程子曰醫書以手足痿痹為不仁<lb/>
<pb n="KR3a0059_WYG_006-74a"/>
　此言最善名狀仁者以天地萬物為一體莫非己也<lb/>
　認得為己何所不至若不屬己自與己不相干如手<lb/>
　足之不仁氣己不貫皆不屬己故博施濟衆乃聖人<lb/>
　之功用仁至難言故止曰己欲立而立人己欲逹而<lb/>
　逹人能近取譬可謂仁之方也已欲令如是觀仁可<lb/>
　以得仁之體又曰論語言堯舜其猶病諸者二夫博<lb/>
　施者豈非聖人之所欲然必五十乃衣帛七十乃食<lb/>
　肉聖人之心非不欲少者亦衣帛食肉也顧其養有<lb/>
<pb n="KR3a0059_WYG_006-74b"/>
　所不瞻爾此病其施之不博也濟衆者豈非聖人之<lb/>
　所欲然治不過九州聖人非不欲四海之外亦兼濟<lb/>
　也顧其治有所不及爾此病其濟之不衆也推此以<lb/>
　求修已以安百姓則為病可知茍以吾治己足則便<lb/>
　不是聖人吕氏曰子貢有志於仁徒事髙逺未知其<lb/>
　方孔子教之以於己取之庻近而可入是乃為仁之<lb/>
　方雖博施濟衆亦由此進○或問博施濟衆必也聖<lb/>
　乎此言必聖人而後能之乎曰不然此正謂雖聖人<lb/>
<pb n="KR3a0059_WYG_006-75a"/>
　亦有所不能爾必也聖乎葢以起下文堯舜病諸之<lb/>
　意猶曰必也射乎而後言射之有争也曰仁恕之别<lb/>
　何也曰凡己之欲即以及人不待推以譬彼而後施<lb/>
　之者仁也以己之欲譬之於人知其必欲此而後施<lb/>
　之者恕也此其從容勉强固有淺深之不同然其實<lb/>
　皆不出乎常人一念之間學者亦反求諸己而足矣<lb/>
　豈必博施濟衆務為聖人之所不能者然後得之乎<lb/>
　○博施濟衆是無盡底地頭堯舜儘無下手處○仁<lb/>
<pb n="KR3a0059_WYG_006-75b"/>
　通上下但克己私復還天理便是仁何必博施而後<lb/>
　為仁若必待如此則有終身不得仁者矣○子貢凡<lb/>
　三問仁聖人三告之以推己度物想得子貢髙明於<lb/>
　推己處有所未盡○己欲立便立人己欲逹便逹人<lb/>
　此仁者之事能近取譬此為仁之方今人便以欲立<lb/>
　欲逹為能近譬則誤矣○問博施濟衆曰此是仁者<lb/>
　事功若把此為仁則只是中天下而立者才能如此<lb/>
　便都無人做得○問己欲立而立人己欲逹而逹人<lb/>
<pb n="KR3a0059_WYG_006-76a"/>
　與我不欲人加諸我吾亦欲無加諸人一般都是以<lb/>
　己及物能取譬與己所不欲勿施於人一般都是推<lb/>
　己及物曰然○以己之欲立者而立人以己之欲逹<lb/>
　者而逹人以己及物無些私意如堯克明俊徳以親<lb/>
　九族九族既睦平章百姓百姓昭明恊和萬邦黎民<lb/>
　於變時雍以至於欽若昊天歴象日月星辰敬授人<lb/>
　時底道理都擁出来又如周禮一書周公所以立下<lb/>
　許多條貫皆是廣大心中流出○或問此章程子作<lb/>
<pb n="KR3a0059_WYG_006-76b"/>
　一統説先生作二段如何謂分仁恕先生曰某之説<lb/>
　即非異於程子葢程子之説如大屋一般某之説如<lb/>
　在大屋下分别㕔堂房室初無異也○欲立立人欲<lb/>
　逹逹人正指仁之本體葢己欲立則思處置他人也<lb/>
　立己欲逹則思處置他人也逹放開眼目推廣心胸<lb/>
　其氣象如此安得不謂仁之本體彼子貢所問是就<lb/>
　事上説却不就心上説吕氏云雖博施濟衆也須自<lb/>
　此始某甚喜其説○南軒曰博施濟衆之義固大然<lb/>
<pb n="KR3a0059_WYG_006-77a"/>
　特以見大功用而非所以明仁也聖亦仁之成名非<lb/>
　謂仁未及乎此也以仁之為道不當如此求也故夫<lb/>
　子既告之以博施濟衆之大而又語之以仁焉仁者<lb/>
　公天下之理而無物我之私故己欲立而立人己欲<lb/>
　逹而逹人仁者之心也欲進乎是其唯近取譬乎近<lb/>
　取譬者體之於吾心而推之此恕之道也所以為仁<lb/>
　之方也於其方而用力則可以進於仁焉知能近取<lb/>
　譬為仁之方則知以博施濟衆言仁者其亦泛而無<lb/>
<pb n="KR3a0059_WYG_006-77b"/>
　統矣<lb/>
子貢問曰有一言而可以終身行之者乎子曰其恕乎<lb/>
己所不欲勿施於人<lb/>
　朱子曰推己及物其施不窮故可以終身行之○尹<lb/>
　氏曰學貴於知要子貢之問可謂知要矣孔子以是<lb/>
　告之求仁之方也推而極之雖聖人之無我不出乎<lb/>
　此終身行之不亦宜乎○問言恕不及忠曰分言忠<lb/>
　恕有忠而後恕獨言恕則忠在其中若不能恕則其<lb/>
<pb n="KR3a0059_WYG_006-78a"/>
　無忠可知恕是忠之發處若無忠做恕不出○此章<lb/>
　專言恕故附於仁恕之後若其他兼言忠恕者悉附<lb/>
　於曾子一貫章<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0059_WYG_006-78b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西山讀書記卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西山讀書記卷二十一<lb/>
                </head>
    <p>
<pb n="KR3a0059_WYG_021-1a"/>
欽定四庫全書薈要<lb/>
　西山讀書記卷二十一<lb/>
　　　　　　　　　　　　宋　真徳秀　撰<lb/>
　　　師道<lb/>
語子曰温故而知新可以為師矣<lb/>
　朱子曰温尋繹也故者舊所聞新者今所得言學能<lb/>
　時習舊聞而每有新得則所學在我而其應不窮故<lb/>
　可以為人師若夫記問之學則無得於心而所知有<lb/>
<pb n="KR3a0059_WYG_021-1b"/>
　限故學記譏其不足以為人師正與此意互相發也<lb/>
　○或問云云曰故者昔之所已得者也新者今之所<lb/>
　始得者也昔之所得雖曰既為吾有然不時加反復<lb/>
　尋繹之功則亦未免廢忘荒落之患而無所㨿以知<lb/>
　新矣然徒能温故而不能有以得夫前日之未得者<lb/>
　則見聞雖富誦説雖勤亦若無源之水而已其積雖<lb/>
　多終有窮盡亦將何以授業解惑而待學者無已之<lb/>
　求哉學記曰記問之學不足以為人師者正謂此耳<lb/>
<pb n="KR3a0059_WYG_021-2a"/>
　唯能尋繹其所已得者而每有得於其所未得者焉<lb/>
　則譬諸觀人昨日識其面而今日識其心矣於以為<lb/>
　師其庶矣乎夫子之言所謂可云者正所以明夫未<lb/>
　至此者不足以為師非以為能如是而為師有餘也<lb/>
　且昔程子晚而自言吾年二十時解釋經義與今無<lb/>
　異然其意味則今之視昔為不同矣此温故知新之<lb/>
　大者學者以是為的而深求之則足以見夫義理之<lb/>
　無窮矣○南軒曰程子有云如此處極要理㑹若只<lb/>
<pb n="KR3a0059_WYG_021-2b"/>
　認温故知新可以為人師則氣象窄狹矣學者推此<lb/>
　一端庶幾可以味聖賢之辭意<lb/>
記學記君子知至學之難易而知其美惡然後能博喻<lb/>
　張子曰知學者至乎學之難易又知其資質之羙惡<lb/>
能博喻然後能為師能為師然後能為長能為長然後<lb/>
能為君故師也者所以學為君也是故擇師不可不慎<lb/>
也<lb/>
　鄭氏曰師善則善<lb/>
<pb n="KR3a0059_WYG_021-3a"/>
記曰三王四代惟其師此之謂乎<lb/>
　四代虞夏殷周<lb/>
凡學之道嚴師為難<lb/>
　嚴尊敬也<lb/>
師嚴然後道尊道尊然後民知敬學<lb/>
記問之學不足以為人師<lb/>
　鄭氏曰記問謂豫誦雜難雜說至講時為學者論之<lb/>
　此或時師不心解或學者所未能問<lb/>
<pb n="KR3a0059_WYG_021-3b"/>
必也其聽語乎<lb/>
　必待其問乃說之<lb/>
力不能問然後語之語之而不知雖舍之可也<lb/>
孟子曰人之患在好為人師<lb/>
　南軒曰學莫病於自足古之所謂師者學明行脩人<lb/>
　從而師之而非有欲人師己之心也人師乎己從而<lb/>
　以己之善善之其答問論辨之際亦有互相發者故<lb/>
　教學相長也若有好為人師之意則是乃矜已自大<lb/>
<pb n="KR3a0059_WYG_021-4a"/>
　之私萌乎其中欲以益於人而不知其先損於己此<lb/>
　其所以可懼也○王勉曰學問有餘人資於己不得<lb/>
　已而應之可也若好為人師則自足而不復有進矣<lb/>
周子或問曰曷為天下善曰師曰何謂也曰性者剛柔<lb/>
善惡中而已矣不達曰剛善為義為直為斷為嚴毅為<lb/>
幹固惡為猛為隘為彊梁柔善為慈為順為㢲惡為懦<lb/>
弱為無斷為邪佞惟中也者和也中節也天下之達道<lb/>
也聖人之事也故聖人立教俾人自易其惡自至其中<lb/>
<pb n="KR3a0059_WYG_021-4b"/>
而止矣故先覺覺後覺闇者求於明而師道立矣<lb/>
　師者所以攻人之惡正人之不中而已矣<lb/>
師道立則善人多善人多則朝廷正而天下治矣<lb/>
　此所以為天下善也<lb/>
　　　　右論師道<lb/>
　　　教法<lb/>
語子曰中人以上可以語上也中人以下不可以語上<lb/>
也<lb/>
<pb n="KR3a0059_WYG_021-5a"/>
　朱子曰語告也言教人者當隨其髙下而告語之則<lb/>
　其言易入而無躐等之弊也○南軒曰聖人之道精<lb/>
　粗雖無二致但其施敎則必因其材而篤焉葢中人<lb/>
　以下之質驟而語之太高非惟不能以入且將妄意<lb/>
　躐等而有不切於身之弊亦終於下而已矣故就其<lb/>
　所及而語之是乃所以使之切問近思而漸進於高<lb/>
　遠也<lb/>
子曰自行束脩以上吾未嘗無誨焉<lb/>
<pb n="KR3a0059_WYG_021-5b"/>
　朱子曰古者相見必執贄以為禮束脩其至薄者蓋<lb/>
　人之有生同具此理故聖人之於人無不欲其入於<lb/>
　善但不知來學則無往教之理故苟以禮來則無不<lb/>
　有以教之也<lb/>
子曰不憤不啟不悱不發舉一隅不以三隅反則不復<lb/>
也<lb/>
　朱子曰憤者心求通而未得之意悱者口欲言而未<lb/>
　能之貌啟謂開其意發謂達其辭物之有四隅者舉<lb/>
<pb n="KR3a0059_WYG_021-6a"/>
　一可知其三反者還以相證之義復再告也上章已<lb/>
　言聖人誨人不倦之意因并記此欲學者勉於用力<lb/>
　以為受教之地也○程子曰憤悱誠意之見於色辭<lb/>
　者也待其誠至而後告之既告之又必待其自得乃<lb/>
　復告爾又曰不待憤悱而發則知之不能堅固待其<lb/>
　憤悱而發則沛然矣○或問反之為還以相證何也<lb/>
　曰如易所謂原始反終者也南軒曰此聖人教人之<lb/>
　法也學貴於思思而後有得憤悱者思慮積乆鬱而<lb/>
<pb n="KR3a0059_WYG_021-6b"/>
　未暢誠意懇切形於外也憤則見於顔色悱則發於<lb/>
　辭氣於是而啟其端發其蔽則庶幾聽之之專而感<lb/>
　之之深也然告之亦舉一隅耳待其以三隅反而後<lb/>
　復之此古之教者所以為從容而使人繼志之道也<lb/>
　若不以三隅反則是未能因吾言而推類茍遽以復<lb/>
　之則亦於彼無力矣<lb/>
子曰二三子以我為隠乎吾無隠乎爾吾無行而不與<lb/>
二三子者是丘也<lb/>
<pb n="KR3a0059_WYG_021-7a"/>
　朱子曰諸弟子以夫子之道髙深不可幾及故疑其<lb/>
　有隠而不知聖人作止語黙無非教也故夫子以此<lb/>
　言曉之與猶示也○程子曰聖人之道猶天然門弟<lb/>
　子親炙而冀及之然後知其髙且逺也使誠以為不<lb/>
　可及則趨向之心不幾於怠乎故聖人之教常俯而<lb/>
　就之如此非獨使資質庸下者勉思企及而才氣髙<lb/>
　邁者亦不敢躐易而進也呂氏曰聖人體道無隠如<lb/>
　天象昭然莫非至教常以示人而人自不察○讀此<lb/>
<pb n="KR3a0059_WYG_021-7b"/>
　章因云須要看聖人如何是無行不與二三子處又<lb/>
　曰此章衆人說得𤣥妙似禪不如程子説穏當○南<lb/>
　軒曰道無乎不在聖人其何隠乎所謂無行而不與<lb/>
　二三子者葢視聽言動之際無非教也二三子固亦<lb/>
　皆具是理若能體之自近而實用力焉則知聖人果<lb/>
　無毫髪之可隠也在二三子勉之何如耳<lb/>
子以四教文行忠信<lb/>
　程子曰教人以學文脩行而存忠信也忠信本也○<lb/>
<pb n="KR3a0059_WYG_021-8a"/>
　朱子曰其初須是講學講學既明而後脩於行所行<lb/>
　雖善然更須反之於心無一毫不實處乃是忠信○<lb/>
　問文行為先忠信為次之說如何曰世上也自有初<lb/>
　間難曉底人便做忠信與說未得且敎讀書漸漸壓<lb/>
　伏身心教定方可與説問行有餘力則以學文如何<lb/>
　曰彼將教子弟而使之知大概也此則教學者深切<lb/>
　用工也○南軒曰忠信本一事然忠則實諸己信則<lb/>
　篤諸人在學者當以為兩事而並勉也<lb/>
<pb n="KR3a0059_WYG_021-8b"/>
子曰吾有知乎哉無知也有鄙夫問於我空空如也我<lb/>
叩其兩端而竭焉<lb/>
　朱子曰孔子謙言己無知識但其教人雖於至愚不<lb/>
　敢不盡耳叩發動也兩端猶言兩頭言終始本末上<lb/>
　下精粗無所不盡○程子曰聖人之敎人俯就之若<lb/>
　此猶恐衆人以為高逺而不親也聖人之道必降而<lb/>
　自卑不如此則人不親賢人之言則引而自髙不如<lb/>
　此則道不尊觀於孔子孟子可見矣尹氏曰聖人之<lb/>
<pb n="KR3a0059_WYG_021-9a"/>
　言上下兼盡即其近衆人皆可與知極其至則雖聖<lb/>
　人亦無以加焉是之謂兩端如答樊遲之問仁智兩<lb/>
　端竭盡無餘藴矣若夫語上而遺物則豈聖人之言<lb/>
　哉○南軒曰兩端者語近而逺者未嘗不具語卑而<lb/>
　髙者未嘗不存形而上曰道形而下曰器道與器非<lb/>
　異體也聖人有隠乎爾哉在學者體之何如耳<lb/>
子曰衣敝緼袍與衣狐貉者立而不恥者其由也與不<lb/>
忮不求何用不臧子路終身誦之子曰是道也何足以<lb/>
<pb n="KR3a0059_WYG_021-9b"/>
臧<lb/>
　朱子曰終身誦之則自喜其能而不復求進於道矣<lb/>
　故夫子復言此以警之○謝氏曰恥惡衣惡食學者<lb/>
　之大病善心不存盖由於此然以衆人而能此則可<lb/>
　以為善矣子路之賢宜不止此而終身誦之則非所<lb/>
　以進於日新也故激而進之○南軒曰學之無窮自<lb/>
　不忮不求而勉焉以至於聖不可知其等級固有次<lb/>
　第也苟終身誦夫不忮不求而已則亦不過於利仁<lb/>
<pb n="KR3a0059_WYG_021-10a"/>
　者之事而有所止也聖人先後抑揚所以成徳達材<lb/>
　之道可謂至矣<lb/>
子曰從我於陳蔡者皆不及門也徳行顔淵閔子騫冉<lb/>
伯牛仲弓言語宰我子貢政事冉有季路文學子游子<lb/>
夏<lb/>
　朱子曰孔子嘗厄於陳蔡之間弟子多從之者此時<lb/>
　皆不在門故孔子思之盖不忘其相從患難之中也<lb/>
　弟子因孔子之言記此十人而并目其所長分為四<lb/>
<pb n="KR3a0059_WYG_021-10b"/>
　科孔子教人各因其材於此可見○程子曰四科乃<lb/>
　從夫子於陳蔡者爾門人之賢者固不止此曾子傳<lb/>
　道而不與焉故知十哲世俗論也○又曰孔子教人<lb/>
　各因其材有以言論入者有以徳行入者○或問四<lb/>
　科之目何也曰徳行者潜心體道黙契於中篤志力<lb/>
　行不言而信者也言語者善為辭令也政事者達於<lb/>
　為國治民之事者也文學者學於詩書禮樂之文而<lb/>
　能言其意者也盖夫子教人使各因其所長以入於<lb/>
<pb n="KR3a0059_WYG_021-11a"/>
　道然其序則必以徳行為先誠以躬行云云其卒莫<lb/>
　之能及者則以其自暴自棄而已<lb/>
子曰予欲無言<lb/>
　朱子曰學者多以語言觀聖人而不察其天理流行<lb/>
　之實有不待言而著者是以徒得其言而不得其所<lb/>
　以言故夫子發以警之<lb/>
子貢曰子如不言則小子何述焉<lb/>
　子貢正以言語觀聖人者故疑而問之<lb/>
<pb n="KR3a0059_WYG_021-11b"/>
子曰天何言哉四時行焉百物生焉天何言哉<lb/>
　四時行百物生莫非天理發見流行之實不待言而<lb/>
　可見聖人一動一静莫非妙道精義之發亦天而已<lb/>
　豈待言而顯哉此亦開示子貢之切惜乎其終不喻<lb/>
　也○程子曰孔子之道譬如日星之明猶患門人未<lb/>
　能盡曉故曰予欲無言顔子則便黙識其他則未免<lb/>
　疑問故曰小子何述又曰天何言哉四時行焉百物<lb/>
　生焉則可謂至明白矣按此與前篇無隠之意相發<lb/>
<pb n="KR3a0059_WYG_021-12a"/>
　學者詳之<lb/>
孺悲欲見孔子孔子辭以疾將命者出户取瑟而歌使<lb/>
之聞之<lb/>
　朱子曰孺悲嘗學士䘮禮於孔子當是時必有以得<lb/>
　罪者故辭以疾而又使知其非疾以警教之也程子<lb/>
　曰此孟子所謂不屑之教誨所以深教之也○南軒<lb/>
　曰孺悲之不見疑在棄絶之域矣取瑟而歌使將命<lb/>
　者聞之是亦教誨之而終不棄也聖人之仁天地生<lb/>
<pb n="KR3a0059_WYG_021-12b"/>
　物之心與<lb/>
記學記古之教者家有塾黨有庠術有序國有學<lb/>
　鄭氏曰術當為遂古者仕焉而已者歸教於閭里朝<lb/>
　夕坐於門門側之堂謂之塾<lb/>
比年入學<lb/>
　學者毎嵗來入也<lb/>
中年考校<lb/>
　中猶間也卿大夫間歲考學者之徳行道藝周禮三<lb/>
<pb n="KR3a0059_WYG_021-13a"/>
　歲大比乃考焉中丁仲反間間厠之間<lb/>
一年視離經辨志<lb/>
　離絶斷句讀也辨志謂别其心意所趣向<lb/>
三年視敬業樂羣五年視博習親師七年視論學取友<lb/>
謂之小成九年知類通達<lb/>
　知事義之比比必履反<lb/>
強立而不反<lb/>
　强立謂臨事不惑不反不違失師道<lb/>
<pb n="KR3a0059_WYG_021-13b"/>
謂之大成夫然後足以化民易俗近者悦服而逺者懐<lb/>
之此大學之道也<lb/>
　張子曰離經離析經之章句也事師而至於親敬則<lb/>
　學之篤而信其道也論學取友能講論其學而取友<lb/>
　必端也知類通達比物醜類是也九年者言其大略<lb/>
　人性有遲敏氣有昏明豈可齊也強立而不反可與<lb/>
　立也學至於立則自能不息以至於聖人而教者可<lb/>
　以無恨矣○朱子曰按鄭註張說皆是也辨志者自<lb/>
<pb n="KR3a0059_WYG_021-14a"/>
　能分别其心所趨向如為義為利為君子為小人也<lb/>
　敬業者專心致志以事其業也樂羣者樂於取益以<lb/>
　輔其仁也博習者積累精專次第該徧也親師者道<lb/>
　同徳合愛敬兼盡也論學者知言而能論學之是非<lb/>
　取友者知人而能識人之賢否也知類通達聞一知<lb/>
　十而觸類貫通也強立不反知止有定而物不能移<lb/>
　也盖考校之法逐節之中先觀其學業之淺深徐察<lb/>
　其志行之虚實讀者深味之以見進學之驗<lb/>
<pb n="KR3a0059_WYG_021-14b"/>
記曰蛾子時術之其此之謂乎<lb/>
　蛾魚起反蚍蜉也蚍蜉之子㣲蟲耳時術蚍蜉之所<lb/>
　為其功乃復成大垤○疏曰蚍蜉所為謂銜土也<lb/>
大學之教也時教必有正業退息必有居<hi>有常居也</hi>學<lb/>
　朱子曰今按上句鄭註孔疏讀時字居字句絶而學<lb/>
　字自為一句恐非文意當以也字學字為句絶時教<lb/>
　如春夏禮樂秋冬詩書之類居學謂居其所學如易<lb/>
　之言居業盖當時所習如下文操縵博依興藝藏脩<lb/>
<pb n="KR3a0059_WYG_021-15a"/>
　息游之類所以學者能安其學而信其道<lb/>
不學操縵不能安弦<lb/>
　縵采曰反雜弄也疏曰弦瑟琴之屬若不先學調弦<lb/>
　雜弄則手指不便故不能安弦也<lb/>
不學博依不能安詩<lb/>
　博依廣譬喻也張子曰依聲之依永者也<lb/>
不學雜服不能安禮<lb/>
　雜服冕服皮弁之屬○張子曰服事也雜服洒掃應<lb/>
<pb n="KR3a0059_WYG_021-15b"/>
　對投壺沃盥細碎之事又曰道本至樂古之教人先<lb/>
　使有以樂之者如操縵博依雜服如此已心樂樂則<lb/>
　道義生今無此以致樂專義理自得以為樂然學者<lb/>
　太苦思不從容第恐進鋭退速苦其難而不知其益<lb/>
　莫能安樂也<lb/>
不興其藝不能樂學<lb/>
　樂五孝反興之為言喜也歆也藝謂禮樂書射數○<lb/>
　張子曰禮樂之文如琴瑟笙磬言人皆能之以中制<lb/>
<pb n="KR3a0059_WYG_021-16a"/>
　節射御亦必合如禮樂之文如不失其馳舍矢如破<lb/>
　騶虞和鸞動必相應也書數其用雖小但施於簡䇿<lb/>
　然莫不出於學故人有倦時又用此以游其志所以<lb/>
　使之樂學也<lb/>
故君子之於學也藏焉脩焉息焉游焉<lb/>
　藏謂懐抱之脩習也息謂作勞休止於之息㳺謂閒<lb/>
　暇無事於之游<lb/>
夫然故安其學而親其師樂其友而信其道是以雖離<lb/>
<pb n="KR3a0059_WYG_021-16b"/>
師輔而不反也今之教者呻其佔畢多其訊<lb/>
　呻吟也佔視也簡謂之畢訊猶問也言今之師自不<lb/>
　曉經之義但吟誦所視簡之文多其難問也<lb/>
言及於數<lb/>
　朱子曰數謂形名度數言及於數欲以窮學者之所<lb/>
　未知非求其本也<lb/>
進而不顧其安使人不由其誠教人不盡其材<lb/>
　張子曰人未安之又進之未喻之又告之徒使人生<lb/>
<pb n="KR3a0059_WYG_021-17a"/>
　此節目不盡其材不顧安不由誠皆是施之妄也教<lb/>
　人至難必盡人之材乃不誤人觀可及處然後告之<lb/>
　聖人之明直若庖丁之解牛皆知其隙刃投餘地無<lb/>
　全牛矣故使人必由其誠教人必盡其材人之材足<lb/>
　以有為但以其不由於誠則不盡其材若曰勉率而<lb/>
　為之則豈有由其誠哉<lb/>
其施之也悖其求之也佛夫然故隠其學而疾其師苦<lb/>
其難而不知其益也<lb/>
<pb n="KR3a0059_WYG_021-17b"/>
　朱子曰隠其學謂以其學為幽隠而難知如曰二三<lb/>
　子以我為隠之意<lb/>
雖終其業其去之必速<lb/>
　速疾也學不心觧則忘之易<lb/>
教之不刑<lb/>
　猶成也<lb/>
其此之由乎<lb/>
大學之法禁於未發之謂豫<lb/>
<pb n="KR3a0059_WYG_021-18a"/>
　鄭氏曰謂年未十五時○朱子曰今按此但謂豫為<lb/>
　之防其事不一不必皆謂十五時也<lb/>
當其可之謂時<lb/>
　可謂年二十成人時朱子曰當其可謂適當其可告<lb/>
　之時事亦不一不當以年為斷<lb/>
不陵節而施之謂孫<lb/>
　不陵節謂不教長者才者以小教幼者鈍者以大也<lb/>
　施猶教也孫順也<lb/>
<pb n="KR3a0059_WYG_021-18b"/>
相觀而善之謂摩<lb/>
　朱子曰觀人之能而於己有益如以兩物相摩而各<lb/>
　得其助也<lb/>
此四者教之所由興也發然後禁則扞格而不勝<lb/>
　格胡客反勝音升教不能勝其情慾格讀如凍<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>之<lb/>
　<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>扞堅不可入之貌○疏曰今人謂地堅為<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>
時過然後學則勤苦而難成雜施而不孫則壊亂而不<lb/>
脩獨學無友則孤陋而寡聞燕朋逆其師<lb/>
<pb n="KR3a0059_WYG_021-19a"/>
　燕猶䙝也○朱子曰按大戴禮保傅篇作左右之習<lb/>
　反其師明此燕朋是私䙝之友所謂損者三友之類<lb/>
燕辟廢其學<lb/>
　朱子曰燕辟謂私䙝之談無益於學而反有所害也<lb/>
此六者教之所由廢也君子既知教之所由興又知教<lb/>
之所由廢然後可以為人師也故君子之教喻也道而<lb/>
弗牽強而弗抑開而弗達<lb/>
　道示之以道塗也抑猶推也開為發頭角<lb/>
<pb n="KR3a0059_WYG_021-19b"/>
道而弗牽則和強而弗抑則易開而弗達則思和易以<lb/>
思可謂善喻矣學者有四失教者必知之人之學也或<lb/>
失則多或失則寡或失則易或失則止此四者心之莫<lb/>
同也<lb/>
　張子曰為人則多好髙則寡不察則易苦難則止<lb/>
知其心然後能救其失也<lb/>
　多與易則抑之寡與止則進之<lb/>
教也者長善而救其失者也<lb/>
<pb n="KR3a0059_WYG_021-20a"/>
善歌者使人繼其聲善教者使人繼其志<lb/>
　朱子曰繼聲繼志皆謂為發其端而不究其說使人<lb/>
　有所玩索而自得之也<lb/>
其言也約而達微而臧罕譬而喻可謂繼志矣<lb/>
　朱子曰三者皆不務多言而使人自得之意<lb/>
孟子曰中也養不中才也養不才故人樂有賢父兄也<lb/>
如中也棄不中才也棄不才則賢不肖之相去其間不<lb/>
能以寸<lb/>
<pb n="KR3a0059_WYG_021-20b"/>
　朱子曰無過不及之謂中足以有為之謂才養謂涵<lb/>
　育薰陶俟其自化也賢謂中而才也樂有賢父兄者<lb/>
　樂其終能成已也為父兄者若以子弟之不賢遂遽<lb/>
　絶之而不能教則吾亦過中而不才矣其相去之間<lb/>
　能幾何哉○南軒曰此所謂中者以徳言才者以質<lb/>
　言惟有徳者為能涵養性情而無過不及之患故謂<lb/>
　之中而其倚於一偏者不能自正者則謂之不中天<lb/>
　資美茂如忠厚剛毅明敏之類皆謂之才而其資稟<lb/>
<pb n="KR3a0059_WYG_021-21a"/>
　之不美以陷於刻薄柔懦愚暗之流則謂之不才父<lb/>
　兄之於子弟也見其有不中不才也則當思所以教<lb/>
　之教之之道莫如養之養云者如天地涵養萬物其<lb/>
　雨露之所濡雷風之所振和氣之薫陶寧有間斷乎<lb/>
　哉故物以生遂焉父兄之所以養其子弟當若是也<lb/>
　寛裕以容之義理以漸之忠信以成之開其明而袪<lb/>
　其惑引之以其方而使之自喻此皆養之之方也<lb/>
孟子曰羿之教人射必志於彀學者亦必志於彀<lb/>
<pb n="KR3a0059_WYG_021-21b"/>
　朱子曰羿善射者也志猶期也彀弓滿也滿而後發<lb/>
　射之法也學謂學射<lb/>
大匠誨人必以規矩學者亦必以規矩<lb/>
　大匠工師也規矩匠之法也○此章言事必有法然<lb/>
　後可成師舍是則無以教弟子舍是則無以學曲藝<lb/>
　且然况聖人之道乎○南軒曰彀者弩張向的處也<lb/>
　射者期於中鵠也然羿之教人使志於彀鵠在彼而<lb/>
　彀在此心存乎此雖不中不逺矣學者學為聖賢也<lb/>
<pb n="KR3a0059_WYG_021-22a"/>
　聖賢曷為而可至哉求之吾身而已求之吾身其則<lb/>
　盖不逺心之所同然者人所固有也學者亦存此而<lb/>
　已存乎此則聖賢之門墻可漸而入也規矩所以為<lb/>
　方員也大匠誨人使之用規矩而已至於巧則非大<lb/>
　匠之所能誨存乎其人焉然巧固不外乎規矩也學<lb/>
　者之於道其為有漸其進有序自洒掃應對至於禮<lb/>
　儀之三百威儀之三千猶木之有規矩也亦循乎此<lb/>
　而已至於形而上之之事則在其人所得何如形而<lb/>
<pb n="KR3a0059_WYG_021-22b"/>
　上者固不外乎洒掃應對之間也舍是以求道是猶<lb/>
　舍規矩以求巧也此章所舉二端教人者與受教於<lb/>
　人者皆不可以不知<lb/>
孟子曰教亦多術矣予不屑之教誨也者是亦教誨之<lb/>
而已矣<lb/>
　朱子曰多術言非一端屑潔也不以其人為潔而拒<lb/>
　絶之所謂不屑之教誨也其人若能感此退自脩省<lb/>
　則是亦我教誨之也○尹氏曰言或抑或揚或與或<lb/>
<pb n="KR3a0059_WYG_021-23a"/>
　不與各因其才而篤之無非教也○南軒曰屑與不<lb/>
　屑就不屑去之屑同訓輕教人之道不一而足聖賢<lb/>
　之教人固不倦也然有時而不輕其教誨者非拒之<lb/>
　也是亦所以教誨之也然就不屑誨之中亦有數端<lb/>
　焉或引而不發而使之自喻或懼其躐等而教之有<lb/>
　序聖賢之書若是者多矣又有以其信之未篤則不<lb/>
　留於門使自求之如孟子之於曹交以其行之未善<lb/>
　則拒而不見而使之知之如孔子之於孺悲凡此亦<lb/>
<pb n="KR3a0059_WYG_021-23b"/>
　皆為不輕其教誨而乃使所以教誨之也盖聖賢言<lb/>
　動無非教也在學者領畧之何如耳天之於物亦然<lb/>
　傳曰天有四時雨露雷風無非教也<lb/>
孟子曰君子之所以教者五<lb/>
　朱子曰下文五者盖因人品高下或相去逺近先後<lb/>
　之不同<lb/>
有如時雨化之者<lb/>
　時雨及時之雨也草木之生播種封殖人力已至而<lb/>
<pb n="KR3a0059_WYG_021-24a"/>
　未能自化所少者雨露之滋耳及此時之雨也則其<lb/>
　化速矣教人之妙亦由是也若孔子之於顔曾是已<lb/>
有成徳者有達財者<lb/>
　財與材同此各因其所長而教之者也成徳如孔子<lb/>
　之於冉閔達財如孔子之於由賜<lb/>
有答問者<lb/>
　就所問而答之若孔孟之於樊遲萬章也<lb/>
有私淑艾者<lb/>
<pb n="KR3a0059_WYG_021-24b"/>
　艾音乂○私竊也淑善也艾治也人或不能及門受<lb/>
　業但聞君子之道於人而竊以善治其身是亦君子<lb/>
　教誨之所及若孔子孟子之於陳亢夷之是也孟子<lb/>
　亦曰予未得為孔子徒也予私淑諸人也<lb/>
此五者君子之所以教也<lb/>
　聖賢施教各因其材小以成小大以成大無棄人也<lb/>
　○南軒曰記曰當其可之謂時所謂有如時雨化之<lb/>
　者也言如時雨之造化萬物也今夫物之萌者欲發<lb/>
<pb n="KR3a0059_WYG_021-25a"/>
　甲者欲拆於是時也而雨及之則皆得以遂矣盖不<lb/>
　先不後當其可而適與之㑹無待於彼之求也君子<lb/>
　之教其察之精矣於其告之得之者如物之被時雨<lb/>
　焉其於欲達未達之間所賴者深矣龜山楊氏以為<lb/>
　如告曾子以吾道一以貫之是也盖曾子未嘗問而<lb/>
　夫子呼以告之當其可也成徳者因其有徳而成之<lb/>
　如顔閔仲弓之徒其徳之所存雖存乎其人而成之<lb/>
　者聖人也達材者因其材而達之如賜之達由之果<lb/>
<pb n="KR3a0059_WYG_021-25b"/>
　求之藝雖其天資所稟而達之使盡其材則教之功<lb/>
　也夫成徳達財答問固在其中而又有所謂答問者<lb/>
　此則專為凡答其問者也雖鄙夫之空空所以答之<lb/>
　者亦無非竭兩端之教也又有所謂私淑艾者焉盖<lb/>
　不在於言辭之間躬行於身而觀者化焉凡動容周<lb/>
　旋之間無非教也君子之善治其身非為教人也身<lb/>
　脩而教在其中成已成物之道也其所以教不越是<lb/>
　五者然私淑艾者又其本也○按私淑艾之説二先<lb/>
<pb n="KR3a0059_WYG_021-26a"/>
　生不同<lb/>
公孫丑曰道則高矣美矣宜若登天然似不可及也何<lb/>
不使彼為可幾及而日孳孳也孟子曰大匠不為拙工<lb/>
改廢繩墨羿不為拙射變其彀率<lb/>
　朱子曰彀率彎弓之限也言教人者皆有不可易之<lb/>
　法不容自貶以徇學者之不能<lb/>
君子引而不發躍如也中道而立能者從之<lb/>
　引引弓也發發矢也躍如如踊躍而出也因上文彀<lb/>
<pb n="KR3a0059_WYG_021-26b"/>
　率而言君子教人但授以學之之法而不告以得之<lb/>
　之妙如射者之引弓而不發矢然其所不告者已如<lb/>
　踊躍而見於前矣中者無過不及之謂中道而立言<lb/>
　其非難非易能者從之言學者當自勉也○此章言<lb/>
　道有定體教有成法卑不可抗高不可貶語不能顯<lb/>
　黙不能藏○引而不發謂漸啟其端而不竟其說躍<lb/>
　如謂義理昭著如有物躍然於心目之間○南軒曰<lb/>
　公孫丑之意以為孟子之道髙大學者有難進之患<lb/>
<pb n="KR3a0059_WYG_021-27a"/>
　欲少抑而就之庶其可以幾及而為之孳孳也夫聖<lb/>
　人之道天下之正理不可過也不可不及也自卑者<lb/>
　視之以為甚髙而不知其高之為中也自隘者視之<lb/>
　以為甚大而不知大之為常也徇彼而遷就則非所<lb/>
　以為道矣故孟子以大匠之繩墨羿之彀率為譬夫<lb/>
　繩墨而可改則非所以為繩墨矣彀率而可變則非<lb/>
　所以為彀率矣君子之教人引而不發引之使向方<lb/>
　而發則係於彼也躍如者言其自得之如有所興起<lb/>
<pb n="KR3a0059_WYG_021-27b"/>
　於中也盖理義素存乎其心向也陷溺而今焉興起<lb/>
　耳道以中為至中道而立其能者固從之其不能者<lb/>
　亦莫如之何也已亦猶大匠設繩墨羿為彀率以示<lb/>
　人其能與不能則存乎其人耳中道而立能者從之<lb/>
　此正大之體而天地之情也雖然學者於聖賢之言<lb/>
　當以身體之以心騐之循其所謂繩墨彀率者而勿<lb/>
　舍焉及其乆也將自有得不然而先起求躍之意則<lb/>
　是蘄獲助長為害祗甚矣<lb/>
<pb n="KR3a0059_WYG_021-28a"/>
公都子曰滕更之在門也若在所禮而不答何也孟子<lb/>
曰挾貴而問挾賢而問挾長而問挾有勲勞而問挾故<lb/>
而問皆所不答也滕更有二焉<lb/>
　趙氏曰二謂挾貴挾賢也尹氏曰有所挾則受道之<lb/>
　心不專所以不答也○朱子曰此言君子雖誨人不<lb/>
　倦又惡夫意之不誠者○南軒曰受道者以虚心為<lb/>
　本虚則受挾則私意先横於胸中而可告語乎故空<lb/>
　空之鄙夫聖人未嘗不竭兩端之教而滕更之在門<lb/>
<pb n="KR3a0059_WYG_021-28b"/>
　若在所禮而不答也使滕更思其所以不答之故於<lb/>
　其所挾致力以消弭之其庶幾乎然則孟子之不答<lb/>
　是亦誨之而已矣<lb/>
孟子曰梓匠輪輿能與人規矩不能使人巧<lb/>
　尹氏曰規矩法度可告者也巧則在其人雖大匠亦<lb/>
　末如之何也已盖下學可以言傳上達必由心悟莊<lb/>
　周所論斵輪之意如此○按莊子輪扁曰斵輪徐則<lb/>
　甘而不固疾則苦而不入不徐不疾得之於手而應<lb/>
<pb n="KR3a0059_WYG_021-29a"/>
　之於心口不能言有數存焉臣不能以喻臣之子臣<lb/>
　之子不能得之於臣是以行年七十而老斵輪<lb/>
或問古之道如是之明後世之道如是不明其故何也<lb/>
程子曰此無他知道者多即道明知道者少即道不明<lb/>
也知者多少亦由乎教也<lb/>
　以魯國言之止及今之一大州然一時間所出大賢<lb/>
　十餘人豈不是有教以致然也盖是聖人既出故有<lb/>
　許多賢者以後世天下之大經二千年間求如一顔<lb/>
<pb n="KR3a0059_WYG_021-29b"/>
　閔者不可得也<lb/>
君子之教人或引之或拒之各因其所虧者成之而已<lb/>
孟子之不受曹交未嘗知道固在我而不在人也故使<lb/>
歸而求之<lb/>
孔子教人常俯就不俯就則門人不親孟子教人常髙<lb/>
致不髙致則門人不尊<lb/>
　又曰聖人之道如天然與衆人之識甚殊邈也門人<lb/>
　弟子既親炙而後益知其髙逺既若不可以及則趨<lb/>
<pb n="KR3a0059_WYG_021-30a"/>
　望之心高矣故聖人之教常俯而就之事上臨䘮不<lb/>
　敢不勉君子之常行不困於酒尤其近也而以己處<lb/>
　之者不獨使天資之下者勉思企及而才之髙者亦<lb/>
　不易乎近矣<lb/>
坎之六四納約自牖人心有所蔽有所通通者明處也<lb/>
當就其明處而告之求信則易也非惟告於君者如此<lb/>
為教者亦然夫教必就人之所長所長者心之所明也<lb/>
從其心之所明而入然後推及其餘孟子所謂成徳達<lb/>
<pb n="KR3a0059_WYG_021-30b"/>
才是也<lb/>
教人之術若童牛之牿當其未能觸時已先制之善之<lb/>
大者其次則豶豕之牙豕之有牙既已難制以百方制<lb/>
之終不能使之改惟豶其勢則性自調伏雖有牙亦不<lb/>
能為害<lb/>
　如有不率教之人却須置其檟楚别以道格則其不<lb/>
　須檟楚將自化矣<lb/>
説書必非古意轉使人薄學者須是潜心積慮優㳺涵<lb/>
<pb n="KR3a0059_WYG_021-31a"/>
養使之自得今一日説盡只是教得薄<lb/>
　至如漢時説下帷講誦猶未必說書<lb/>
朱子白鹿學規曰父子有親君臣有義夫婦有别長幼<lb/>
有序朋友有信右五教之目堯舜使契為司徒敬敷五<lb/>
教即此是也學者學此而已而其所以學之之序亦有<lb/>
五焉其别如左○博學之審問之慎思之明辨之篤行<lb/>
之右為學之序學問思辨四者所以窮理也若夫篤行<lb/>
之事則自脩身以至於處事接物亦各有要其别如左<lb/>
<pb n="KR3a0059_WYG_021-31b"/>
○言忠信行篤敬懲忿窒慾遷善改過右脩身之要○<lb/>
正其義不謀其利明其道不計其功右處事之要○已<lb/>
所不欲勿施於人行有不得反求於己右接物之要某<lb/>
竊觀古昔聖賢所以教人為學之意莫非使之講明義<lb/>
理以脩其身然後推以及人非徒欲其務記覽為詞章<lb/>
以釣聲名取利禄而已也今人之為學者則既反是矣<lb/>
然聖賢所以教人之法具存於經有志之士固當熟讀<lb/>
深思而問辨之苟知其理之當然而責其身以必然則<lb/>
<pb n="KR3a0059_WYG_021-32a"/>
夫規矩禁防之具豈待他人設之而有所持循哉近世<lb/>
於學有規其待學者為已淺矣而其為法又未必古人<lb/>
意也故今不復施於此堂而特取凡聖賢所以教人為<lb/>
學之大端條而掲之諸君其相與講明遵守而責之於<lb/>
身焉則夫思慮云為之際其所以戒謹而恐懼者必有<lb/>
嚴於彼者矣其有不然而或出於此言之所弃則彼所<lb/>
謂規者必將取之固不得而畧也諸君其亦念之哉<lb/>
　東萊呂氏曰學規曰凡預此集者以孝弟忠信為本<lb/>
<pb n="KR3a0059_WYG_021-32b"/>
　其不順於父母不友於兄弟不睦於宗族不誠於朋<lb/>
　友言行相反文過遂非者不在此位既預集而或犯<lb/>
　同志者規之規之不可責之責之不可告於衆而共<lb/>
　勉之終不悛者除其籍○凡預此集者聞善相告聞<lb/>
　過相警患難相恤逰居必以齒相呼不以丈不以爵<lb/>
　不以爾汝○㑹講之容端而肅羣居之容和而莊箕<lb/>
　踞跛倚諠譁擁併謂之不肅狎侮戲謔謂之不莊○<lb/>
　舊所從師歲時徃來道路相遇無廢舊禮○母得品<lb/>
<pb n="KR3a0059_WYG_021-33a"/>
　藻長上優劣訾毁外人文字郡邑政事鄉閭人物稱<lb/>
　善不稱惡○毋得干謁投獻請託○毋得互相品題<lb/>
　高自標置妄分清濁語毋䙝毋謏毋妄毋雜妄語非<lb/>
　特以虚為實如期約不信出言不情増加長大之類<lb/>
　皆是雜語凡無益之談皆是○毋狎非類親戚故舊<lb/>
　或非士類情禮自不可廢但不當狎昵○毋親鄙事<lb/>
　如賭博鬬敺蹴踘籠養撲淳酣飲酒肆赴試代筆及<lb/>
　自投兩副卷閱非僻文字之類其餘自可類推○又<lb/>
<pb n="KR3a0059_WYG_021-33b"/>
　髙氏脩學門庭云凡為學之道必先致誠不誠未有<lb/>
　能至焉者也何以見其誠居處齋莊志意凝定不妄<lb/>
　言不苟笑開卷伏讀必起恭敬如對聖賢掩卷沉思<lb/>
　必根義理以閑邪僻行之悠乆習與性成便有聖賢<lb/>
　前軰氣象○凡為學之道必須一言一句自求已事<lb/>
　如六經語孟中我所未能當勉而行之或我所行未<lb/>
　合於六經語孟中便思改之先務躬行非止誦書作<lb/>
　文而已○凡講䆒經㫖須是且將正本反復誦讀求<lb/>
<pb n="KR3a0059_WYG_021-34a"/>
　聖人立言措意務於經内自有所得若反復誦讀至<lb/>
　於二三十遍以至五七十遍求其意義不得然後以<lb/>
　古註證之古註訓釋不明未可通曉方考諸家解義<lb/>
　擇其當者取一家之說以為定論不可泛泛莫知所<lb/>
　適從也○凡閱子史必須有所折衷六經語孟其子<lb/>
　史之折衷也譬如法家之有律令格式賞功罰罪合<lb/>
　於律令格式者為當不合於律令格式者為不當諸<lb/>
　子百家之言合於六經語孟者為是不合於六經語<lb/>
<pb n="KR3a0059_WYG_021-34b"/>
　孟者為非以此夷考古之人而去取之鮮有失矣故<lb/>
　學者當以六經為律令格式以語孟為斷案諸子百<lb/>
　家則其情疑也○凡欲閱史必且專意於一家其餘<lb/>
　悉屏去俟閲一史畢歴歴黙記然後别取一史而閱<lb/>
　之如此有常不數年諸史可以偹記苟閲一史又雜<lb/>
　以他史紛然交錯於前則皓首不能通一史矣○凡<lb/>
　看史當先視其人之大節然後考其細行善則效之<lb/>
　惡則以為戒焉所以為吾躬行之益徒記其事而誦<lb/>
<pb n="KR3a0059_WYG_021-35a"/>
　其書非所謂學○凡學者有科舉之累則於躬行之<lb/>
　道分矣然憂國憂民之心未能忘焉則姑應之不當<lb/>
　戚戚然患得患失所為文不可趨時不可迎合主司<lb/>
　之意○凡取友必須趨向正當切磋琢磨有益於己<lb/>
　者若乃邪僻卑汙與夫柔佞不情相誘為非者謹勿<lb/>
　近之○凡見人有一行之善則當學之勿以其同時<lb/>
　同處貴耳賤目焉○凡見人片文隻字可矜式隨手<lb/>
　録之聞人有一言半句可以覺悟後學既黙記之汲<lb/>
<pb n="KR3a0059_WYG_021-35b"/>
　汲焉惟恐失之此之謂好學○凡在朋儕中切戒自<lb/>
　滿惟虚故能受滿則無所容人不我告則止於此耳<lb/>
　不能日益也故一人之見不足以兼十人我能取之<lb/>
　十人是兼十人之能矣取之不已至於百人千人則<lb/>
　在我者可量也哉○凡求益之道在於能受盡言或<lb/>
　議論經㫖有見不到或制撰文字有所未工以至凡<lb/>
　在己者或有未善人能為我盡言之我則致恭盡禮<lb/>
　虚心而納之果有可從則終身服膺而不忘其或不<lb/>
<pb n="KR3a0059_WYG_021-36a"/>
　可從則退而自省概之以道不得發赤而惡其逆已<lb/>
　也○髙氏名登字彦先漳浦人號東溪先生其言亦<lb/>
　有補於學者故附於此<lb/>
　　　　右論教法<lb/>
　　　小學大學<lb/>
禮記曰凡生子擇於諸母與可者必求其寛裕慈惠温<lb/>
良恭敬慎而寡言者使為子師<lb/>
　諸母衆妾也可者傅御之屬也子師教示以善道者<lb/>
<pb n="KR3a0059_WYG_021-36b"/>
　司馬温公曰子始生求乳母必擇良家婦人稍温謹<lb/>
　者乳母不良非惟敗亂家法兼令所飼之子性行亦<lb/>
　類之<lb/>
子能食食教以右手能言男唯女俞<lb/>
　食食上如字下音嗣唯干癸反俞然也温公曰子能<lb/>
　言教之自名及唱喏萬福安置稍有知則教之以恭<lb/>
　敬尊長有不識尊卑長幼者則嚴詞禁之註曰古有<lb/>
　胎教况於己生子始生未有知固舉以禮况於己有<lb/>
<pb n="KR3a0059_WYG_021-37a"/>
　知孔子曰幼成若天性習慣如自然顔氏家訓曰教<lb/>
　婦初來教兒嬰孩故在謹其始此其理也若夫子之<lb/>
　初生也使之不知尊卑長幼之禮遂至侮詈父母敺<lb/>
　擊兄姊父母不知詞禁反笑而奬之彼既未辨好惡<lb/>
　謂禮當然及其既長習已成性乃怒而禁之不可復<lb/>
　制於是父疾其子子怨其父殘忍悖逆無所不至此<lb/>
　盖父母無深識逺慮不能防㣲杜漸溺於小慈養成<lb/>
　其惡故也<lb/>
<pb n="KR3a0059_WYG_021-37b"/>
男鞶革女鞶絲<lb/>
　鞶步干反鞶小囊盛帨巾者男用韋女用綿帛<lb/>
六年教之數與方名<lb/>
　數謂一十百千萬方名謂東西南北温公曰始習書<lb/>
　字<lb/>
七年男女不同席不共食<lb/>
　早其别也温公曰始誦孝經論語次及諸經<lb/>
八年出入門户及即席飲食必後長者始教之讓<lb/>
<pb n="KR3a0059_WYG_021-38a"/>
　後胡豆反長丁丈反後凡長者之長同示以亷恥<lb/>
九年教之數日<lb/>
　數所主反朔望與六甲也温公曰始為之講解使曉<lb/>
　義理<lb/>
十年出就外傅<lb/>
　外傅教學之師也十年以後有學無教<lb/>
居宿於外學書計衣不帛襦袴<lb/>
　襦音儒袴苦故反書謂六書計謂九數不用帛為襦<lb/>
<pb n="KR3a0059_WYG_021-38b"/>
　袴太温傷陰氣也<lb/>
禮帥初<lb/>
　帥朔律反帥循也行皆遵習先日所為<lb/>
朝夕學幼儀<lb/>
　言從朝至夕學幼少奉事長者之儀<lb/>
請肄簡諒<lb/>
　肄以二反肄習也簡書篇數也諒言語信實也請肄<lb/>
　請於長者習學之也温公曰自是以往可以博觀羣<lb/>
<pb n="KR3a0059_WYG_021-39a"/>
　書然必擇其精要者而誦之如禮記内則學記大學<lb/>
　中庸樂記之類其異端非聖賢之書傳宜禁之勿使<lb/>
　妄觀以惑亂其志觀書皆通始可學文辭<lb/>
十有三年學樂誦詩舞勺<lb/>
　勺章略反樂謂六樂之器勺籥也舞籥文舞也<lb/>
成童舞象學射御<lb/>
　成童十五以上舞象武舞也謂用干戈之小舞也射<lb/>
　謂五射御謂五御<lb/>
<pb n="KR3a0059_WYG_021-39b"/>
二十而冠始學禮可以衣裘帛舞大夏<lb/>
　冠古亂反衣於既反冠加冠也禮謂五禮二十成人<lb/>
　血氣強盛可衣裘帛大夏禹樂樂之文武備者也<lb/>
惇行孝弟博學不教内而不出<lb/>
　行如字又下孟反廣博學問不可為師教人藴蓄其<lb/>
　徳在内而不可出言為人謀慮<lb/>
三十而有室始理男事<lb/>
　室猶妻也男事受田給政役也<lb/>
<pb n="KR3a0059_WYG_021-40a"/>
博學無方孫友視志<lb/>
　孫音遜方猶常也至此學無常在志所好也孫順也<lb/>
　順於朋友視其志意所尚也<lb/>
四十始仕方物出謀發慮<lb/>
　物猶事也方物出謀則謀不過物方物發慮則慮不<lb/>
　過物<lb/>
道合則服從不可則去五十為大夫服官政<lb/>
　綂一官之政也<lb/>
<pb n="KR3a0059_WYG_021-40b"/>
七十致事<lb/>
　致其事於君而告老<lb/>
女子<lb/>
　温公曰女子六歲始習女工之小者七歲誦孝經論<lb/>
　語九歲講解論語孝經及列女傳女戒之類畧曉大<lb/>
　意註曰古之賢女無不觀圖史以自鑒如曹大家之<lb/>
　徒皆精通經術議論明正今人或教女子以作歌詩<lb/>
　執俗樂殊非所宜也伊川程先生曰先夫人侯氏七<lb/>
<pb n="KR3a0059_WYG_021-41a"/>
　八歲時誦古詩曰女子不夜出夜出秉明燭自是日<lb/>
　暮則不復出房閤既長好文而不為辭章見世之婦<lb/>
　女以文章筆札傳於人者則深以為非安定胡先生<lb/>
　曰鄭衛之音導滛以教女子非所宜也<lb/>
十年不出<lb/>
　恒居内也<lb/>
姆教婉娩聽從<lb/>
　姆音茂婉紆晚反娩音晚姆女師也婉謂言語娩謂<lb/>
<pb n="KR3a0059_WYG_021-41b"/>
　容貌温公曰柔順貌<lb/>
執麻枲治絲繭織紝組紃<lb/>
　枲思里反繭古典反紝女金反組音祖紃音廵紝謂<lb/>
　繒帛組紃俱絛也薄闊為組似繩為紃<lb/>
學女事以共衣服<lb/>
　共音恭温公曰蠶桑織績裁縫及為飲膳不惟正是<lb/>
　婦人之職兼欲使之知衣食所來之艱難不敢恣為<lb/>
　奢麗至於纂組華巧之物亦不必習也<lb/>
<pb n="KR3a0059_WYG_021-42a"/>
觀於祭祀納酒漿籩豆葅醢禮相助奠<lb/>
　葅臻魚反相息亮反當及女時而知也納謂置酒漿<lb/>
　籩豆葅醢之等於神坐禮相助奠謂以禮相長者之<lb/>
　事而助其饋奠<lb/>
十有五年而笄<lb/>
　笄今簮也此謂應年許嫁者女子許嫁笄未許嫁則<lb/>
　二十而笄<lb/>
二十而嫁有故二十三年而嫁<lb/>
<pb n="KR3a0059_WYG_021-42b"/>
　故謂父母之䘮<lb/>
聘則為妻奔則為妾<lb/>
　聘問也妻之言齊也以禮見問則得與夫敵體妾之<lb/>
　言接也言得接見於君子不得與之敵體也○按朱<lb/>
　子小學之書先載胎教之法而後以此章繼之列女<lb/>
　傳曰古者婦人妊子寢不側坐不邊立不蹕不食邪<lb/>
　味割不正不食席不正不坐目不視邪色耳不聽淫<lb/>
　聲夜則令瞽誦詩道正事如此則生子形容端正才<lb/>
<pb n="KR3a0059_WYG_021-43a"/>
　過人矣此言妊子之時必慎所感感於善則善感於<lb/>
　惡則惡也合列女傳與内則二篇觀之則始終之教<lb/>
　畧備矣<lb/>
尚書大傳公卿之大子大夫元士之適子十有三年始<lb/>
入小學見小節焉踐小義焉二十入大學見大節焉踐<lb/>
大義焉故入小學知父子之道長幼之節入大學知君<lb/>
臣之義上下之位故為君則君為臣則臣為父則父為<lb/>
子則子<lb/>
<pb n="KR3a0059_WYG_021-43b"/>
　又保傅傳漢志所記入學之年不同詳見丙記然非<lb/>
　大體所係不必深攻也<lb/>
程子曰古者八歲入小學十五入大學擇其才可教者<lb/>
聚之不肖者復之農畝蓋士農不易業既入學則不治<lb/>
農然後士農判古之士者自十五入學至四十乃仕其<lb/>
間自有二十五年學又無利可趨則所志可知須去趨<lb/>
善便自此成徳後之人自童稚間已有汲汲趨利之志<lb/>
何由得向善故古人必使四十而仕然後志定<lb/>
<pb n="KR3a0059_WYG_021-44a"/>
朱子曰小學教之以事<lb/>
　如禮樂射御書數及孝悌忠信之事<lb/>
大學教之以理<lb/>
　如格物致知及所以為忠信孝悌者又曰古者小學<lb/>
　已自養得是聖賢㺽璞但未有聖賢許多知見及其<lb/>
　長也令入大學使之格物致知長許多知見○古者<lb/>
　小學已自暗養成了到長來只就上加光飾如今全<lb/>
　失了小學工夫只得教人且把敬作主收歛身心却<lb/>
<pb n="KR3a0059_WYG_021-44b"/>
　方可下工夫又曰古人小學教之以事便自養得他<lb/>
　心不知不覺自好了到得漸長漸更歴通達事物將<lb/>
　無所不能今人既無本領只去理㑹許多閒技藝反<lb/>
　以害心○大學章句序曰大學之書古之大學所以<lb/>
　教人之法也盖自天降生民莫不與之以仁義禮智<lb/>
　之性然其氣質之禀或不能齊是以不能皆有以知<lb/>
　其性之所有而全之也一有聰明睿知能盡其性者<lb/>
　出於其間則天必命之以為億兆之君師使之治而<lb/>
<pb n="KR3a0059_WYG_021-45a"/>
　而教之以復其性此伏羲神農黄帝堯舜所以繼天<lb/>
　立極而司徒之職典樂之官所由設也三代之隆其<lb/>
　法寖備然後王宫國都以及閭巷莫不有學人生八<lb/>
　歲則自王公以下至於庶人之子弟皆入小學而教<lb/>
　之洒掃應對進退之節禮樂射御書數之文及其十<lb/>
　有五年則自天子之元子衆子以至公卿大夫元士<lb/>
　之適子與凡民之俊秀皆入大學而教之以窮理正<lb/>
　心脩己治人之事此又學校之教大小之節所以分<lb/>
<pb n="KR3a0059_WYG_021-45b"/>
　也夫以學校之設其廣如此教之之術其次第節目<lb/>
　之詳又如此而所以為教則又皆本於人君躬行心<lb/>
　得之餘不待求之民生日用彛倫之外是以當世之<lb/>
　人無不學其學焉者無不有以知其性分之所固有<lb/>
　職分之所當為而各俛焉以盡其力此古昔盛時所<lb/>
　以治隆於上俗美於下而非後世之所可及也及周<lb/>
　之衰賢聖之君不作學校之教不脩時則有若孔子<lb/>
　之聖而不得君師之位以行其政教於是獨取先王<lb/>
<pb n="KR3a0059_WYG_021-46a"/>
　之法誦而傳之以詔後世若曲禮少儀内則弟子職<lb/>
　諸篇固小學之支流餘裔而此篇者則因小學之成<lb/>
　功以著大學之明法外有以極其規摹之大而内有<lb/>
　以盡其節目之詳也三千之徒盖莫不聞其説而曾<lb/>
　氏之傳獨得其宗於是作為傳義以發其意及孟子<lb/>
　沒而其傳泯焉則其書雖存而知者鮮矣<lb/>
　　　　右總論小學大學<lb/>
　　　小學<lb/>
<pb n="KR3a0059_WYG_021-46b"/>
易蒙以養正聖功也<lb/>
　程子曰未發之謂䝉以純一未發之䝉而養其正乃<lb/>
　作聖之功也發而後禁則扞格而難勝養正於䝉學<lb/>
　之至善也<lb/>
語子曰弟子入則孝出則弟謹而信汎愛衆而親仁行<lb/>
有餘力則以學文<hi>説見前</hi>
子游曰子夏之門人小子當洒掃應對進退則可矣抑<lb/>
末也本之則無如之何<lb/>
<pb n="KR3a0059_WYG_021-47a"/>
　朱子曰子游譏子夏弟子於威儀容節之間亦可矣<lb/>
　然此小學之末耳推其本如大學正心誠意之事則<lb/>
　無有<lb/>
子夏聞之曰噫言游過矣君子之道孰先傳焉孰後倦<lb/>
焉譬諸草木區以别矣君子之道焉可誣也有始有卒<lb/>
者其惟聖人乎<lb/>
　倦如誨人不倦之倦區猶類也言君子之道非以其<lb/>
　末為先而傳之非以其本為後而倦教但學者所至<lb/>
<pb n="KR3a0059_WYG_021-47b"/>
　自有淺深如草木之有大小其類固有别矣若不量<lb/>
　其淺深不問其生熟而槩以髙且逺者强而語之則<lb/>
　是誣之而已君子之道豈可如此若夫始終本末一<lb/>
　以貫之則惟聖人為然豈可責之門人小子乎○程<lb/>
　子曰君子教人有序先傳以小者近者而後教以大<lb/>
　者逺者非先傳以近小而後不教以逺大又曰洒掃<lb/>
　應對便是形而上者理無小大故也故君子只在慎<lb/>
　獨又曰聖人之道更無精粗從洒掃應對與精義入<lb/>
<pb n="KR3a0059_WYG_021-48a"/>
　神通貫只一理雖洒掃應對只看所以然如何又曰<lb/>
　凡物有本末不可分本末為兩段事洒掃應對是其<lb/>
　然必有所以然又曰自洒掃應對上便可到聖人事<lb/>
　愚按程子第一條說此章文義最為詳盡其後四條<lb/>
　皆以明精粗本末其分雖殊而理則一學者當循序<lb/>
　而漸進不可捨末而求本盖與第一條之意實相表<lb/>
　裏非謂末即是本但學其末而本便在此也○或問<lb/>
　既曰理無大小又以為教人有序何也曰無大小者<lb/>
<pb n="KR3a0059_WYG_021-48b"/>
　理也有序者事也正以理無大小而無不在以教人<lb/>
　者不可以不由其序而有所遺也盖由其序則事之<lb/>
　本末鉅細無不各得其理而理之無大小者莫不隨<lb/>
　其所在而無所遺不由其序而舎近求逺處下窺高<lb/>
　則不惟其所妄意者不可得而理之全體固已虧於<lb/>
　切近細微之中矣此所以理無大小而教人者尤欲<lb/>
　由其序也○集義程子曰性命孝弟只是一統事就<lb/>
　孝悌中便可盡性至命洒埽應對進退與盡性命亦<lb/>
<pb n="KR3a0059_WYG_021-49a"/>
　是一事無有本末無有精粗○謝氏曰古人須要就<lb/>
　洒埽應對上養取誠意出來○楊氏曰聖人所謂性<lb/>
　與天道者豈嘗離夫洒埽應對進退之間哉故其始<lb/>
　也即此以為學其卒也非離此而為道○呂氏曰古<lb/>
　之童子未冠為長者役而其心安焉盖古之教養之<lb/>
　道必本諸孝悌孝悌之心雖主於惻隠恭敬之端孝<lb/>
　弟之行常在於洒掃應對執事走趨之際盖凡有血<lb/>
　氣者未有安於事人者也今使之知長之可敬甘於<lb/>
<pb n="KR3a0059_WYG_021-49b"/>
　僕役而不辭是所以存其良心折其敖慢之氣然後<lb/>
　可與進於徳矣○南軒曰小子習為洒掃應對進退<lb/>
　之事是之謂小學由是而致夫知則存乎其人是之<lb/>
　謂大學至於充之而盡亦初不離乎洒掃應對進退<lb/>
　之間若以此為末而别求所謂本則是析本末為二<lb/>
　體形而上者與形而下者不相管屬其為弊盖有不<lb/>
　可勝言者矣○黄氏曰程子之言精矣然初學讀之<lb/>
　尤莫有知其說者以易考之其曰形而上者盖對形<lb/>
<pb n="KR3a0059_WYG_021-50a"/>
　而下者而言形非有象之可見特因下文形而下者<lb/>
　而為文言器乃形而下而道則形而上也形而上謂<lb/>
　超乎事物之表專指夫事物之理而言也洒掃應對<lb/>
　事雖至粗然其所以然者便是至精之理其曰理無<lb/>
　大小者非以洒掃應對為小形而上者為大也盖不<lb/>
　但至大之事方有形而上之理雖至小之事亦有之<lb/>
　故曰理無大小也其曰精義入神者盖言精究義理<lb/>
　極其微妙以至入神神者理之妙而不可測者今其<lb/>
<pb n="KR3a0059_WYG_021-50b"/>
　所精之義至於入神則義之至精者也如夫子之言<lb/>
　性與天道之類是也程子引此以與洒掃應對對言<lb/>
　盖以至粗之事對至精之義也至精之義與至粗之<lb/>
　事固不同然至粗之事其所以然者即至精之義也<lb/>
　其曰是其然必有所以然者然之為言猶曰如此其<lb/>
　如此者謂洒掃應對之節文也所以如此者謂有此<lb/>
　理而後其節文之著見者如此也其曰便可到聖人<lb/>
　事者盖洒掃應對雖至小亦不過由天理之全體而<lb/>
<pb n="KR3a0059_WYG_021-51a"/>
　著見於事物之節文聖人之所以為聖人者初不外<lb/>
　乎此理特其事事物物皆由此理而不勉不思從容<lb/>
　自中耳然嘗以集註所引程子四段細推之則首言<lb/>
　理無大小以見事有小大而理則一也次言道無精<lb/>
　粗以見學有精粗而道則一也又次言是其然必有<lb/>
　所以然所以發明十二段所以無小大無精粗之意<lb/>
　又次言便可至聖人事則亦以其所以然而無小大<lb/>
　精粗者為之也亦足以見編次之意至精而不苟矣<lb/>
<pb n="KR3a0059_WYG_021-51b"/>
　或曰集註又以程子第一條說夲章文意為詳盡者<lb/>
　然乎曰此亦取其所釋傳與倦之義為詳盡耳然以<lb/>
　先後二字考之則程子先後以教者所施之次第而<lb/>
　言集註先後以義理之精粗而言則程子之說又不<lb/>
　若集註之說為當也<lb/>
闕黨童子將命或問之曰益者與子曰吾見其居於位<lb/>
也見其與先生並行也非求益者也欲速成者也<lb/>
　朱子曰禮童子當隅坐隨行孔子言吾見此童子不<lb/>
<pb n="KR3a0059_WYG_021-52a"/>
　循此禮非能求益但欲速成耳故使之給使令之役<lb/>
　觀少長之序習揖遜之容盖所以抑而教之非寵而<lb/>
　異之也○南軒曰夫子之意以為童子當為童子之<lb/>
　事而已童子坐則隅不敢居於位也行則左右不敢<lb/>
　與先生並行也今居位而並行是不安乎童子之所<lb/>
　為而自進於成人之列有躐等之意無自卑之心焉<lb/>
　能以求益乎故以為欲速成者而已如物之生循其<lb/>
　序而生理達焉若欲速成則反害其生矣故聖門之<lb/>
<pb n="KR3a0059_WYG_021-52b"/>
　學先之以洒掃應對進退之事所以長愛敬之端而<lb/>
　防敖惰之萌使之循循而有進也其可忽諸<lb/>
記曲禮曰幼子常視毋誑<lb/>
　程子曰自幼子常視毋誑以上便是教以聖人事○<lb/>
　愚按聖誠而已矣教以毋誑者欲其誠也<lb/>
又曰立必正方不傾聽<lb/>
　鄭氏曰習其自端正<lb/>
長者與之提攜則兩手奉長者之手<lb/>
<pb n="KR3a0059_WYG_021-53a"/>
　習其扶持長者疏曰為兒長大方當供養扶持長者<lb/>
　故先使學之令習便也<lb/>
負劒辟咡詔之則掩口而對<lb/>
　負謂置之於背劒謂挾之於旁辟咡詔之謂傾頭與<lb/>
　語口旁曰咡使之掩口而對習其向尊者屛氣也○<lb/>
　張子曰古之小兒便能敬事長者與之持攜則兩手<lb/>
　奉長者之手問之則掩口而對盖稍不敬事便不忠<lb/>
　信故教小兒先須安詳恭敬<lb/>
<pb n="KR3a0059_WYG_021-53b"/>
弟子職曰先生施教弟子是則温恭自虚所受是極<lb/>
　朱子曰必虚其心然後能有所容極謂盡其本原也<lb/>
見善從之聞義則服温柔孝弟毋驕恃力志毋虚邪行<lb/>
必正直游居有常必近有徳顔色整齊中心必式夙興<lb/>
夜寐衣帶必飭朝益暮習小心翼翼一此不懈是謂學<lb/>
則<lb/>
　按此篇見於管子其下又有蚤作受業饌饋乃食洒<lb/>
　掃執燭請袵退習等章朱子已著之儀禮經傳之十<lb/>
<pb n="KR3a0059_WYG_021-54a"/>
　卷今不能盡紀獨取學則條於此云<lb/>
程子曰古人生子能食能言而教之大學之法以豫為<lb/>
先人之幼也知思未有所主便當以格言至論日陳於<lb/>
前雖未曉知且當薫聒盈耳充腹乆自安習若固有之<lb/>
雖以他言惑之不能入也若為之不豫及乎稍長私意<lb/>
偏好生於内衆口辨言鑠於外欲其純完不可得也<lb/>
　又曰古人雖胎教與保傅之教猶勝今日庠序鄉黨<lb/>
　之教古人自幼學耳目游處所見皆善至長而不見<lb/>
<pb n="KR3a0059_WYG_021-54b"/>
　異物故易以成就今人自少所見皆不善才能言便<lb/>
　習穢惡日消月鑠更有甚天理皆盡然尚以些秉彛<lb/>
　消鑠盡不得故且恁過一日之中起多少巧偽萌多<lb/>
　少機穽据此箇薰蒸以氣動氣宜乎聖賢之不生和<lb/>
　氣之不兆也又曰教人未見意趣必不樂學且教之<lb/>
　歌舞如古詩三百篇皆古人作如關雎之類正家之<lb/>
　始故用之鄉人用之邦國日使人聞之此等詩其言<lb/>
　簡奥今人未易曉欲别作詩畧言教童子洒掃應對<lb/>
<pb n="KR3a0059_WYG_021-55a"/>
　事親事長之節令朝夕歌之似當有助又曰憂子弟<lb/>
　之輕俊者只教以經學念書不得令作文字子弟凡<lb/>
　百玩好皆奪志至於書札於儒者事最近然一向好<lb/>
　著亦自䘮志如王虞顔栁軰誠是好人則有之曾見<lb/>
　有善書者知道否平生精力一用於此非惟徒廢時<lb/>
　日於道便有妨處足知䘮志也<lb/>
朱子曰古人八歲入小學便有涵養之功今皆無之則<lb/>
大學存養格物須當並進<lb/>
<pb n="KR3a0059_WYG_021-55b"/>
　又曰古人於小學中已自把捉成了故於大學之道<lb/>
　無所不可今人既無小學之功却當以敬為本○又<lb/>
　曰陸子壽言古者教小子弟自能言能食即有教以<lb/>
　至洒掃應對之類皆有所習故長大則易語今人自<lb/>
　小子即教之屬對稍長則教作虚誕之文皆壊其性<lb/>
　質者某嘗欲做一小學規使人自小教之便有法如<lb/>
　此亦須有益先生曰只倣禪苑清規様為之自好又<lb/>
　曰天命非所以教小子只說箇理義大槩或以洒掃<lb/>
<pb n="KR3a0059_WYG_021-56a"/>
　應對之類作段子亦可每嘗疑曲禮衣毋撥足毋蹶<lb/>
　將上堂聲必揚將入户視必下等皆是古人初教小<lb/>
　兒語列女傳孟母又添二句曰將入門問孰存又小<lb/>
　學嘉言篇載楊文公家訓童穉之學不止記誦養其<lb/>
　良知良能當以先入之言為主日記故事不拘今古<lb/>
　必先以孝弟忠信禮義亷恥等事如黄香扇枕陸績<lb/>
　懐橘叔敖陰徳子路負米之類只如俗說便曉此道<lb/>
　理乆乆成熟徳性若自然矣<lb/>
<pb n="KR3a0059_WYG_021-56b"/>
　　　　右專言小學<lb/>
　愚按小子之學如事親事長之禮洒掃應對之節雜<lb/>
　見於曲禮少儀諸書已取而載於事親事長等篇今<lb/>
　復列數條於此其詳則已備於朱子小學之書學者<lb/>
　自當熟復此不盡録<lb/>
　<lb/>
　<lb/>
　西山讀書記卷二十一<lb/>
</p>
<p>
</p>
  </div>
</body>
</text>
</TEI>
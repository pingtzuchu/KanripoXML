<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西山讀書記卷三十八<lb/>
                </head>
    <p>
<pb n="KR3a0059_WYG_038-1a"/>
欽定四庫全書薈要<lb/>
　西山讀書記卷三十八<lb/>
　　　　　　　　　　　　宋　真德秀　撰<lb/>
　　　天地之道<lb/>
書大禹謨益賛于禹曰滿招損謙受益時乃天道<lb/>
臯陶謨天叙有典勑我五典五惇哉天秩有禮自我五<lb/>
禮有庸哉同寅恊恭和衷哉天命有德五服五章哉天<lb/>
討有罪五刑五用哉<lb/>
<pb n="KR3a0059_WYG_038-1b"/>
　程子曰天叙天秩天有此理聖人循而行之所謂道<lb/>
　也○上蔡謝氏曰所謂天者理而已天命有德便五<lb/>
　服五章天討有罪便五刑五用渾不是杜撰做作來<lb/>
　學者直須明天理為是自然底道理移易不得識得<lb/>
　天理然後能為天之所為<lb/>
泰誓天有顯道厥類惟彰<lb/>
　張氏曰天有顯道者福善禍淫之道顯然在人耳目<lb/>
　也蓋禍福之來莫不各以其類至為善者應之以福<lb/>
<pb n="KR3a0059_WYG_038-2a"/>
　為惡者應之以禍其類甚明<lb/>
易謙亨天道下濟而光明地道卑而上行<lb/>
　程子曰濟當為際此明謙而能亨之義天之道以其<lb/>
　氣下際故能生育萬物其道光明下際謂下交也地<lb/>
　之道以其處卑所以其氣上行交於天皆以卑降而<lb/>
　亨也<lb/>
天道虧盈而益謙地道變盈而流謙鬼神害盈而福謙<lb/>
人道惡盈而好謙謙尊而光卑而不可踰君子之終也<lb/>
<pb n="KR3a0059_WYG_038-2b"/>
　程子曰以天行而言盈者則虧謙者則益日月隂陽<lb/>
　是也以地勢而言盈滿則傾變而反䧟卑下者流注<lb/>
　而益增也鬼神謂造化之迹盈滿者禍害之謙損者<lb/>
　福佑之凡過而損不足而益者皆是也人情疾惡盈<lb/>
　滿而好與謙巽謙者人之至德故聖人詳言所以戒<lb/>
　盈而勸謙也<lb/>
恒天地之道恒久而不已也<lb/>
　程子曰天地之所以不已蓋有恒久之道人能恒於<lb/>
<pb n="KR3a0059_WYG_038-3a"/>
　可恒之道則合天地之理也<lb/>
天地之道貞觀者也日月之道貞明者也<lb/>
　程子曰天地常埀象以示人故曰貞觀日月常明而<lb/>
　不息故曰貞明朱子曰貞正也常也觀示也<lb/>
王孫賈問曰與其媚於奥寧媚於竈何謂也子曰不然<lb/>
獲罪於天無所禱也<lb/>
　朱子曰天即理也其尊無對非奥竈之可比也逆理<lb/>
　則獲罪於天矣言但當順理非特不當媚竈亦不可<lb/>
<pb n="KR3a0059_WYG_038-3b"/>
　媚奥也○胡氏曰天即理也理無不在在人則人心<lb/>
　之昭昭者是也○南軒曰胸中所存一有不直則為<lb/>
　獲罪於天矣<lb/>
天地之道可一言而盡也其為物不貳則其生物不測<lb/>
　朱子曰天地之道可一言而盡不過曰誠而已不貳<lb/>
　所以誠也誠故不息而生物之多有莫知其所以然<lb/>
　者<lb/>
天地之道博也厚也高也明也悠也久也<lb/>
<pb n="KR3a0059_WYG_038-4a"/>
　言天地之道誠一不貳故能各極其盛而有生物之<lb/>
　功○誠者天之道見前<lb/>
程子曰天者自然之理也<lb/>
生生之謂昜是天之所以為道也天只是以生為道天<lb/>
命猶天道也以其用言也則謂之命命者造化之謂也<lb/>
在人則為人道<lb/>
　介甫言堯行天道以治人舜行人道以事天介甫自<lb/>
　不識天字云云<lb/>
<pb n="KR3a0059_WYG_038-4b"/>
問福善禍淫如何曰此自然之理善則有福淫則有禍<lb/>
又問天道如何曰只是理理即天道也<lb/>
　且如說皇天震怒豈真是有人在上震怒只是理如<lb/>
　此<lb/>
天專言之則道也天且弗違是也<lb/>
　問程昜云云又曰天地者道也不知天地即道耶抑<lb/>
　天地是形所以為天地乃道耶朱子曰天地只以形<lb/>
　言先天而天弗違者如禮雖先王未之有而可以義<lb/>
<pb n="KR3a0059_WYG_038-5a"/>
　起之類蓋雖天之所未為而吾意之所為自與道契<lb/>
　天亦不能違也後天而奉天時如天叙有典天秩有<lb/>
　禮之類雖天之所已為而理之所在吾亦奉行之耳<lb/>
　蓋大人無私以道為體故也<lb/>
朱子曰天者理而已矣<lb/>
　孟子集註畏天樂天章<lb/>
　　　　右言天地之道<lb/>
　此即程子所謂專言之則道也然所謂天道者凡人<lb/>
<pb n="KR3a0059_WYG_038-5b"/>
　性之所固有事理之所當然皆是也豈必指言曰天<lb/>
　然後謂之天道哉程子朱子所謂天者自然之理天<lb/>
　者理而已矣皆昔者聖賢所未發學者即斯言而深<lb/>
　味之無餘藴矣<lb/>
　　　天地之心<lb/>
昜復其見天地之心乎<lb/>
　程子曰一陽復於下乃天地生物之心也先儒皆言<lb/>
　靜為見天地之心蓋不知動之端乃天地之心也非<lb/>
<pb n="KR3a0059_WYG_038-6a"/>
　知道者孰能識之又曰人説復其見天地之心皆以<lb/>
　謂至靜能見天地之心非也復之下一畫便是動也<lb/>
　安得謂之靜自古儒者皆言静見天地之心惟某言<lb/>
　動而見天地之心或曰莫是於動上求靜否曰固是<lb/>
　然最難又曰復其見天地之心一言以蔽之天地以<lb/>
　生物為心又曰復者反本也本有而去之今來復乃<lb/>
　見天地之心也乃天理也此賢人之事也又曰復卦<lb/>
　非天地之心復則見天地之心聖人旡復故未嘗見<lb/>
<pb n="KR3a0059_WYG_038-6b"/>
　其心○朱子曰積隂之下一陽復生天地之心幾於<lb/>
　息㓕而至此乃復可見在人則為静極而動惡極而<lb/>
　善本心幾息而復見之端也○問一陽復於下乃天<lb/>
　地生萬物之心也先儒皆以静見天地之心唯程子<lb/>
　言動之端乃天地之心竊謂十月純坤不為無陽天<lb/>
　地生物之心未嘗少息但未動爾因動而生物之心<lb/>
　始可見曰十月陽氣収歛一時關閉得盡天地生物<lb/>
　之心固未嘗息但無端倪可見惟一陽動則生意始<lb/>
<pb n="KR3a0059_WYG_038-7a"/>
　發露出乃始可見端緒也言動之頭緒於此方見得<lb/>
　天地之心也因問在人則喜怒哀樂未發之前而所<lb/>
　謂中節之體已各完具但未發則寂然而已不可見<lb/>
　也待因事感動而惻隠羞惡之端始覺非因動而漸<lb/>
　有此也曰然○問云云先生曰天地所以運行不息<lb/>
　者做个甚事只是生物而已物生於春長於夏至秋<lb/>
　萬物咸遂如収歛結實是漸欲離其本之時也及其<lb/>
　成則物之成實者各具生理所謂碩果不食是已夫<lb/>
<pb n="KR3a0059_WYG_038-7b"/>
　具生理者固各繼其生而物之歸根復命猶自若也<lb/>
　如説天地以生物為心斯可見矣又問既言心性則<lb/>
　天命之謂性命字有心底意否曰然流行運用是心<lb/>
　○問伊川以動之端為天地之心曰動亦不是天地<lb/>
　之心只是見天地之心如十月豈得無天地之心天<lb/>
　地之心流行只自若但十月萬物収歛寂無蹤跡到<lb/>
　一陽動處生物之心始可見○問伊川云云曰此須<lb/>
　就卦上㸔上坤下震坤静震動十月純坤當貞之時<lb/>
<pb n="KR3a0059_WYG_038-8a"/>
　萬物収歛寂無形迹到此一陽復生便是動然不直<lb/>
　下動字却云動之端端是從此起雖動而物未生未<lb/>
　到大動處凡發生萬物却是從此起豈不是天地之<lb/>
　心邵康節詩曰冬至子之半天心無改移一陽初動<lb/>
　處萬物未生時康節此詩最好某於復卦本義亦載<lb/>
　此詩蓋立冬是十月初小雪是十月中大雪是十一<lb/>
　月初冬至是十一月中小寒是十二月初大寒是十<lb/>
　二月中冬至子之半即十一月之半也人言夜半子<lb/>
<pb n="KR3a0059_WYG_038-8b"/>
　時冬至蓋夜半以前一半屬子時今推五行者多不<lb/>
　之知然數每從這處起畧不差移此所以為天心然<lb/>
　當是時一陽方動萬物未生未有聲臭氣味之可聞<lb/>
　可見所以謂元酒味方淡大音聲正希也○問王輔<lb/>
　嗣説寂然至無乃天地心如何曰彼説非也若静處<lb/>
　説無不知下面一畫作甚麽○在天地則為隂陽在<lb/>
　人則為善惡不善處便是隂動處便屬陽上五隂下<lb/>
　一陽是當沉迷蔽固之時忽然一夕省覺便是陽動<lb/>
<pb n="KR3a0059_WYG_038-9a"/>
　處○問云云曰此只是就隂陽動静闔闢消長處而<lb/>
　言如云利貞者性情也一元之氣亨通發散品物流<lb/>
　形天地之心盡發見在品物上但叢雜難㸔及到利<lb/>
　貞時萬物悉已収歛那時只有个天地性情丹青著<lb/>
　見故云利貞者性情也正與復其見天地之心相似<lb/>
　康節云一陽初動處萬物未生時蓋萬物生時此心<lb/>
　非不見也但天地之心悉布散叢雜無非此理呈露<lb/>
　到多了難見若㑹㸔者能於此觀之則所見無非天<lb/>
<pb n="KR3a0059_WYG_038-9b"/>
　地之心惟是復時萬物皆未生只有一个天地之心<lb/>
　昭然著見在這裏較易㸔也○聖人無復故未嘗見<lb/>
　其心者蓋天地之氣所以有陽之復者以其有隂故<lb/>
　也衆人之心所以有善之復者以其有惡故也若聖<lb/>
　人之心則天理渾然初無間㫁人孰得以窺其心之<lb/>
　起滅耶若静而復動則亦有之但不可以善惡而為<lb/>
　言耳○天地之心動方見聖人之心應事接物方見<lb/>
　○問寂然至静之中一念之動此便是復否先生曰<lb/>
<pb n="KR3a0059_WYG_038-10a"/>
　此説不盡復有兩様有善惡之復有動静之復二者<lb/>
　不同須要各㸔得分曉終日營營與物並馳忽然有<lb/>
　惻隠等心發見此善惡之為隂陽也若寂然至静之<lb/>
　中有一念之動此動静之為隂陽也二者各自不同<lb/>
　○伊川與濓溪説復字亦差不同濓溪就坤上説就<lb/>
　回來處説如云利貞者誠之復誠心復其不善之動<lb/>
　而已矣皆是就歸來處説伊川却正就動處説如元<lb/>
　亨利貞濓溪就利貞上説復字伊川就元字頭説復<lb/>
<pb n="KR3a0059_WYG_038-10b"/>
　字以卦爻之義推之則伊川之説為正然二先生所<lb/>
　説道理只一般非有所異只是所指地頭不同王弼<lb/>
　之説與濓溪同○又曰此須通隂陽動静善惡論之<lb/>
　見得各是一理而此意無所不通始盡其曲折矣學<lb/>
　者工夫則只如易傳所見知其不善則速改以從善<lb/>
　此是要約處若須要識得端倪而心體可識則是添<lb/>
　却一事○天地以生物為心者也雖氣有闔闢物有<lb/>
　盈虚而天地之心則亘古亘今未始有毫釐之間㫁<lb/>
<pb n="KR3a0059_WYG_038-11a"/>
　故陽極外而復生於内聖人以為復其可以見天地<lb/>
　之心焉蓋其復者氣也其所以復者則有自來矣向<lb/>
　非天地之心生生不息則陽之極也一絶而不復續<lb/>
　矣尚何以復生於内而為闔闢之無窮乎此則所謂<lb/>
　動之端者乃一陽之所動動非徒指夫一陽之已動<lb/>
　者而為言也○復卦賛曰萬物職職其生不窮孰其<lb/>
　尸之造化為工隂闢陽開一静一動於穆無疆全體<lb/>
　大用奚獨於斯潜陽壯隂而曰昭哉此天地心蓋翕<lb/>
<pb n="KR3a0059_WYG_038-11b"/>
　無餘斯闢之始生意闖然具此全美其在於人曰性<lb/>
　之仁歛藏方寸包羅無垠有茁其萌有惻其隠於以<lb/>
　充之四海其準曰惟今兹𦕈綿之間是用齋戒掩身<lb/>
　閉關仰止羲圖稽經恊𫝊敢賛一詞以詔亡倦<lb/>
咸天地感而萬物化生聖人感人心而天下和平觀其<lb/>
所感而天地萬物之情可見矣<lb/>
　程子曰天地二氣交感而化生萬物聖人至誠以感<lb/>
　億兆之心而天下和平天下之心所以和乎自聖人<lb/>
<pb n="KR3a0059_WYG_038-12a"/>
　感之也觀天地交感化生萬物之理與聖人感人心<lb/>
　致和平之道則天地萬物之情可見矣感通之理知<lb/>
　道者嘿而觀之可也<lb/>
恒日月得天而能久照四時變化而能久成聖人久於<lb/>
其道而天下化成觀其所恒而天地萬物之情可見矣<lb/>
　程子曰觀其所恒謂觀日月之久照四時之久成聖<lb/>
　人之道所以能常久之理觀此則天地之情理可見<lb/>
　矣天地常久之道天下常久之理非知道者孰能識<lb/>
<pb n="KR3a0059_WYG_038-12b"/>
　之<lb/>
大壯利貞大者正也正大而天地之情可見矣<lb/>
　程子曰大者既壯則利於貞正正而大者道也極正<lb/>
　大之理則天地之情可見矣天地之道常久而不已<lb/>
　者至大至正也正大之理學者嘿識心通可也<lb/>
萃觀其所聚而天地萬物之情可見矣<lb/>
文中子曰圓者動方者静其見天地之心乎<hi>未詳</hi>
程子曰詩書中凡以主宰言者皆曰帝有以包涵徧覆<lb/>
<pb n="KR3a0059_WYG_038-13a"/>
之意言者則曰天<lb/>
天地無心而成化聖人有心而無為<lb/>
　問鼓萬物而不與聖人同憂曰明道先生兩句極好<lb/>
　天地無心而成化聖人有心而無為無心便是不憂<lb/>
　成化便是鼓萬物天地鼓萬物亦何常有心來<lb/>
天地之常以其心普萬物而無心聖人之常以其情順<lb/>
萬事而無情<hi>全文見前</hi>
邵子曰天地之心者生萬物之本也天地之情者情狀<lb/>
<pb n="KR3a0059_WYG_038-13b"/>
也與鬼神之情狀同也<lb/>
　張氏曰天地無心緣感而生故於坤則寂然不動於<lb/>
　復則感而遂通復之一陽天道之所以生物也咸之<lb/>
　男女人道之所以生民也於復言天地之心者以無<lb/>
　心而為心也變感為咸者有心而欲其無心也云云<lb/>
張子曰天無心心皆在人之心一人私見固不足盡至<lb/>
於衆心所同即是義理揔之則便是天故曰天曰帝者<lb/>
皆民之情然也或問天地之心天地之理理即道理言<lb/>
<pb n="KR3a0059_WYG_038-14a"/>
心即主宰言否<lb/>
朱子曰心固以主宰言然所謂主宰者即理而已非心<lb/>
之外有所謂理理之外有所謂心也<lb/>
　又問心字與帝字相似否曰仁字似天字心字似帝<lb/>
　字<lb/>
天地以生萬物為心者也<lb/>
　道夫言向者先生令思天地有心無心切謂天地無<lb/>
　心仁便是天地之心若使其有心必有思慮有營為<lb/>
<pb n="KR3a0059_WYG_038-14b"/>
　天地曷嘗有思慮來然其所以四時行百物生者蓋<lb/>
　以其合當如此便如此不待思維此所以為天之道<lb/>
　曰如此則易所謂復其見天地之心正大而天地之<lb/>
　情可見又如何如公所説只説得他無心處爾若果<lb/>
　無心則須牛生出馬桃樹上發李他心又却自定程<lb/>
　子曰以主宰謂之帝以性情謂之乾他這名義自定<lb/>
　心便是他箇主宰處所以謂天地以生物為心中間<lb/>
　欽夫以為某不合如此説某謂天地别無勾當只是<lb/>
<pb n="KR3a0059_WYG_038-15a"/>
　以生物為心一元之氣運轉流通略無停間只是生<lb/>
　出許多萬物而已問程子謂天地無心而成化聖人<lb/>
　有心而無為曰這是説天地無心處且如四時行百<lb/>
　物生天地何所容心至於聖人則順理而已復何為<lb/>
　哉所以明道云天地之常以其心普萬物而無心聖<lb/>
　人之常以其情順萬事而無情説得最好問普萬物<lb/>
　莫是以心周徧而無私否曰天地以此心普及萬物<lb/>
　人得之遂為人之心物得之遂為物之心只是一个<lb/>
<pb n="KR3a0059_WYG_038-15b"/>
　天地之心爾今須要知得他有心處又要見得他無<lb/>
　心處只恁定説不得問所謂上帝降衷於民天將降<lb/>
　大任於人天佑民作之君天生物因其才而篤作善<lb/>
　降百祥作不善降百殃凡此等類是蒼蒼在上者其<lb/>
　有主宰如是邪抑天無心只是推原其理如此耶曰<lb/>
　此數段只一意這箇也只是理如此問天地之帥吾<lb/>
　其性先生解以乾健坤順為天地之志天地安得有<lb/>
　志曰復其見天地之心天地之情可見安得謂天地<lb/>
<pb n="KR3a0059_WYG_038-16a"/>
　無心情乎程先生説天地以生物為心最好此乃無<lb/>
　心之心也又曰天地自有箇無心之心又如謂惟皇<lb/>
　上帝降衷於下民天道福善禍淫這便自分明有箇<lb/>
　人在裏主宰相似又問如何見天地之情曰人正大<lb/>
　便也是天地之情正大天地只是正大未嘗有些子<lb/>
　邪處未嘗有些子小處又曰且如今人言藥性寒性<lb/>
　熱藥何嘗有性只是他所主恁地又曰天地以生物<lb/>
　為心譬如飯甑蒸飯從裏面蒸上到上面又下來只<lb/>
<pb n="KR3a0059_WYG_038-16b"/>
　管在裏面衮便蒸得熟天地即是包得許多氣在這<lb/>
　裏無出處衮一番便生一番物他别無可勾當只得<lb/>
　生物不似人便有許多應接所謂為心者如云天命<lb/>
　豈是諄諄然命之所謂為心豈是切切然做又曰天<lb/>
　包着地無所作為只知生物而已亘古亘今生生不<lb/>
　窮人物則得此生物之心以為心所以箇箇肖他<lb/>
　　　　右言天地之心<lb/>
　此程子所謂主宰之謂帝也語曰簡在帝心書曰帝<lb/>
<pb n="KR3a0059_WYG_038-17a"/>
　乃震怒而𫝊記亦有人心天意之説夫天本無心安<lb/>
　得有意况於怒乎以其福善禍淫不少差忒若有意<lb/>
　於怒焉耳朱子所謂無心之心學者所宜深體也<lb/>
　　　乾坤<lb/>
易大哉乾元萬物資始乃綂天<lb/>
　朱子曰此專以天道明乾義大哉歎詞元大也始也<lb/>
　乾元天德之大始故萬物之生皆資之以為始也又<lb/>
　為四德之首而貫乎天德之始終故曰綂天<lb/>
<pb n="KR3a0059_WYG_038-17b"/>
至哉坤元萬物資生乃順承天<lb/>
　此以地道明坤之義而首言元也至極也比大義差<lb/>
　緩始者氣之始生者形之始順承天施地之道也<lb/>
天行健君子以自强不息<lb/>
　朱子曰天乾卦之象也凡重卦皆取重義此獨不然<lb/>
　者天一而已但言天行則見其一日一周而明日又<lb/>
　一周若重複之象非至健不能也君子法之不以人<lb/>
　欲害其天德之剛則自强而不息矣<lb/>
<pb n="KR3a0059_WYG_038-18a"/>
地勢坤君子以厚德載物<lb/>
　地坤之象亦一而已故不言重而言其勢之順則見<lb/>
　其高下相因之無窮至順極厚而無所不載也<lb/>
乾知太始坤作成物<lb/>
　朱子曰知猶主也乾主生物而坤主成物○知猶當<lb/>
　也如今知州知縣之類○太始即生物之始乾始物<lb/>
　而坤成之也<lb/>
乾以易知坤以簡能<lb/>
<pb n="KR3a0059_WYG_038-18b"/>
　乾健而動即其所知便能始物而無所難故為以易<lb/>
　而知太始坤順而静凡其所能皆從乎陽而不自作<lb/>
　故為以簡而能成物○問乾坤易簡之理曰易簡只<lb/>
　以健順可見且以人論之有人甚健遇事時自然覺<lb/>
　易易只是不難又如人禀得性順及其作事便自然<lb/>
　簡簡只是不煩○問易簡曰只是健順如人之健者<lb/>
　做事自易順承者自簡静而不繁只看下繫確然隤<lb/>
　然自分曉易者自做得一半簡者承之○乾以易知<lb/>
<pb n="KR3a0059_WYG_038-19a"/>
　蓋惟乾健其所施為自是容易觀造化生長則可見<lb/>
　只是這氣一過時萬物皆生可見其易要生便生更<lb/>
　無凝滯要做便做更無等待非健不能也○惟其健<lb/>
　所以易雖天下至險亦安然行之如履平地○乾坤<lb/>
　只是一箇健順之理人之性無不具此雖千萬人吾<lb/>
　往矣便是健雖褐寛博吾不惴焉便是順如剛果奮<lb/>
　發謙恭退遜亦是但要施之得其當施之不當便不<lb/>
　是乾坤之理且如孝子事親須是下氣怡色若用健<lb/>
<pb n="KR3a0059_WYG_038-19b"/>
　便是悖逆不孝事君須是犯顔敢諫若用順便是阿<lb/>
　諛順㫖中庸説君子而時中時中之道施之得宜便<lb/>
　是<lb/>
成象之謂乾效法謂之坤<lb/>
　朱子曰效呈也法謂造化之詳宻而可見者○效如<lb/>
　曲禮效馬效羊之效言呈出許多物事大槩乾只是<lb/>
　做得形象到坤漸次詳宻資始資生於此可見○效<lb/>
　如陳效之效今人言效力之類法是有一定已成之<lb/>
<pb n="KR3a0059_WYG_038-20a"/>
　物可以形狀見者○成象之謂乾此造化方有些顯<lb/>
　露處效法之謂坤以法言之則大段詳宻矣效有陳<lb/>
　獻底意思乾坤只是理理本無心自人而觀猶必待<lb/>
　乾之成象而後坤能效法然理自如此本無相待○<lb/>
　成象之謂乾謂風霆雨露日星只是箇象<lb/>
夫乾其静也専其動也直是以大生焉夫坤其静也翕<lb/>
其動也闢是以廣生焉<lb/>
　程子曰不専一則不能直遂不翕聚則不能發散朱<lb/>
<pb n="KR3a0059_WYG_038-20b"/>
　子曰乾坤各有動静於其四德見之乾一而實坤二<lb/>
　而虚餘已見前○廣如河廣漢廣之廣<lb/>
闔户謂之坤闢户謂之乾一闔一闢謂之變往來不窮<lb/>
謂之通見乃謂之象形乃謂之器制而用之謂之法利<lb/>
用出入民咸用之謂之神<lb/>
　朱子曰闔闢動静之機也先言坤者由静而動也乾<lb/>
　坤變通者化育之功也見象形器者生物之序也法<lb/>
　者聖人修道之所為而神者百姓自然之日用也○<lb/>
<pb n="KR3a0059_WYG_038-21a"/>
　問闔闢一段只是一箇物事以其闔謂之坤以其闢<lb/>
　謂之乾以其闔闢謂之變以其不窮謂之通發見而<lb/>
　未形謂之象成形謂之器聖人修禮立教謂之法百<lb/>
　姓日用謂之神曰然又曰利用出入便是人生日用<lb/>
　都離他不得又曰民之於易隨取而各足易之於民<lb/>
　周徧而不窮所以謂之神所以謂之活潑潑地便是<lb/>
　這處<lb/>
夫乾確然示人易矣夫坤隤然示人簡矣<lb/>
<pb n="KR3a0059_WYG_038-21b"/>
　朱子曰確然健貌隤然順貌<lb/>
乾坤其易之門耶乾陽物也坤隂物也夫乾天下之至<lb/>
健也德行恒易以知險夫坤天下之至順也德行恒簡<lb/>
以知阻<lb/>
　朱子曰至健則所行無難故易至順則所行不煩故<lb/>
　簡然其於事皆有以知其難而不敢以易處之也是<lb/>
　以其有憂患則健者如自高臨下而知其險順者如<lb/>
　自下趨上而知其阻蓋雖易而能知險則不陷於險<lb/>
<pb n="KR3a0059_WYG_038-22a"/>
　矣既簡而又知阻則不困於阻矣所以能危能懼而<lb/>
　無易者之傾也○按此併上文危平易傾説○乾坤<lb/>
　簡易知險知阻而曰知險阻便不去了惟其簡易所<lb/>
　以知險阻而不去敬子云今行險僥倖之人雖知險<lb/>
　阻而猶冐昧以進惟乾坤德行本自簡易所以知險<lb/>
　阻○此叚専以憂患之際而言且如健當憂患之際<lb/>
　則知險之不可乗順當憂患之際便知阻之不可越<lb/>
　此乃處憂患之道當如此如上文説危者使平易者<lb/>
<pb n="KR3a0059_WYG_038-22b"/>
　使傾下文説能説諸心能研諸慮皆因憂患説大要<lb/>
　乾坤只是循理而已他若知得前有險之不可乘而<lb/>
　不去則不陷於險知得前有阻之不可冒而不去則<lb/>
　不困於阻若人不循理以私意行乎其間其過乎剛<lb/>
　者雖知險之不可乘却硬要乘則陷於險矣雖知阻<lb/>
　之不可越却硬要越則困於阻矣只是順理便無事<lb/>
　又問在人固是如此以天地言之則如何曰在天地<lb/>
　自是無險阻這只是大綱説箇乾坤底意思是如此<lb/>
<pb n="KR3a0059_WYG_038-23a"/>
　○或問見得乾是至健不息之物經歴艱險處多雖<lb/>
　有險處皆不足為其病自然足以進之而無難否曰<lb/>
　不然易之書本意正要人知險而不進不然是悖義<lb/>
　至健順了凡有險阻只認冒進而無難如此大非聖<lb/>
　人作易之意觀上文云易之興也其當殷之末世周<lb/>
　之盛德耶當文王與紂之事耶是故其辭危危者使<lb/>
　平易者使傾其道甚大百物不廢懼以終始其要旡<lb/>
　咎此之謂易之道也看此語但是恐懼危險便不敢<lb/>
<pb n="KR3a0059_WYG_038-23b"/>
　輕進之意乾之道便是如此○又説知險知阻之義<lb/>
　曰舊因登山而知之自上而下則所向為險自下而<lb/>
　上則所向為阻蓋乾則自上而下坤則自下而上健<lb/>
　則遇險亦易順則遇阻亦簡然易則可以濟險而簡<lb/>
　亦有可涉阻之理<lb/>
乾元者始而亨者也<lb/>
　朱子曰始則必亨理勢然矣<lb/>
利貞者性情也<lb/>
<pb n="KR3a0059_WYG_038-24a"/>
　収歛歸藏乃見性情之實<lb/>
乾始能以美利利天下不言所利大矣哉<lb/>
　始者元而亨也利天下者利也不言所利貞也或曰<lb/>
　坤利牝馬則言所利矣<lb/>
大哉乾乎剛健中正純粹精也<lb/>
　剛以體言健兼用言中者其行無過不及正者其心<lb/>
　不偏四者乾之德也純者不雜於隂柔粹者不雜於<lb/>
　邪惡蓋剛健中正之至極而精者又純粹之至極也<lb/>
<pb n="KR3a0059_WYG_038-24b"/>
　或疑剛乾無柔不得言中正者不然也天地之間本<lb/>
　一氣之流行而有動静耳以其流行之統體而言則<lb/>
　但謂之乾而無所不包矣以其動静分之然後有隂<lb/>
　陽剛柔之别也<lb/>
坤至柔而動剛至静而德方<lb/>
　朱子曰剛方釋牝馬之貞也方謂生物有常<lb/>
後得主而有常含萬物而化光坤道其順乎承天而時<lb/>
行<lb/>
<pb n="KR3a0059_WYG_038-25a"/>
　程子曰坤道至柔而其動則剛坤體至静而其德則<lb/>
　方動剛故應乾不違德方故生物有常隂之道不倡<lb/>
　而和故居後為得而主利成萬物坤之常也<lb/>
乾健也坤順也<lb/>
　朱子曰此言卦之性情<lb/>
乾為馬坤為牛乾為首坤為腹<lb/>
乾天也故稱乎父坤地也故稱乎母<lb/>
乾為天為圜為君為父坤為地為母<lb/>
<pb n="KR3a0059_WYG_038-25b"/>
程子曰乾者天也天者天之形體乾者天之性情乾健<lb/>
也健而無息之謂乾<lb/>
　問以性情謂之乾朱子曰是天之性情如此火性情<lb/>
　熱水性情寒天之性情則是箇健故不息惟健乃能<lb/>
　不息其理是自然有此○乾坤是性情天地是皮<lb/>
　殻其實只是一箇道理○問云云曰性情二字常相<lb/>
　參在此情是性之發非性何以有情○乾健也動静<lb/>
　皆健坤順也動静皆順静是性動是情○乾之體為<lb/>
<pb n="KR3a0059_WYG_038-26a"/>
　性健之用是情○静也専便是性動也直便是情<lb/>
理無形也故假象以顯義乾以龍為象龍之為物靈變<lb/>
不測故以象乾道變化陽氣消息聖人進退<lb/>
坤以牝馬為象者以其柔順而健行也乾健坤順坤亦<lb/>
健乎曰非健何以配乾未有乾行而坤止也<lb/>
　朱子曰徐煥云天之行健一息不停而坤不能順動<lb/>
　以應其行則造化之功或幾乎息矣此語亦無病<lb/>
朱子曰隂陽形而下者乾坤形而上者資乾以始即資<lb/>
<pb n="KR3a0059_WYG_038-26b"/>
坤以生<lb/>
　不争得霎時乾底亨時坤底便亨坤之所生資乾之<lb/>
　所始者徐煥云萬物資乾以始而有氣資坤以生而<lb/>
　有形氣至而生生即坤元此説亦通<lb/>
乾是自然而然坤便有用力處<lb/>
乾道奮發而有為坤道静重而有守<lb/>
　　　　右言乾坤○此程子所謂性情也<lb/>
　　　五行<lb/>
<pb n="KR3a0059_WYG_038-27a"/>
書丼誓王曰有扈氏威侮五行怠棄三正天用勦絶其<lb/>
命<lb/>
　孔氏曰五行之德王者相承所取法○正義曰五行<lb/>
　水火金木土也分行四時各有其德王者所共取法<lb/>
　而有扈氏獨侮慢之所以為大罪也且五行在人為<lb/>
　仁義禮智信威侮五行亦為侮慢此五常而不行也<lb/>
　有扈與夏同姓恃親而不恭天子廢君臣之義失相<lb/>
　親之恩五常之道盡矣是威侮五行也<lb/>
<pb n="KR3a0059_WYG_038-27b"/>
書洪範王訪於箕子箕子乃言曰我聞在昔鯀陻洪水<lb/>
汨陳其五行帝乃震怒不畀洪範九疇彛倫攸斁鯀則<lb/>
殛死禹乃嗣興天乃錫禹洪範九疇彛倫攸叙<lb/>
　孔氏䟽曰水是五行之一水性下流鯀反塞之水失<lb/>
　其道則五行陳列皆亂<lb/>
初一曰五行一曰水二曰火三曰木四曰金五曰土○<lb/>
　孔氏曰皆其生數也<lb/>
水曰潤下火曰炎上木曰曲直金曰從革土爰稼穡潤<lb/>
<pb n="KR3a0059_WYG_038-28a"/>
下作鹹炎上作苦曲直作酸從革作辛稼穡作甘<lb/>
　正義曰謂之行者在天則五氣流行在地世所行用<lb/>
　也繫辭曰天一地二天三地四天五地六天七地八<lb/>
　天九地十此即五行生成之數天一生水地二生火<lb/>
　天三生木地四生金天五生土如此則陽無匹隂無<lb/>
　耦故地六成水天七成火地八成木天九成金地十<lb/>
　成土於是隂陽各有匹耦而物得成焉繫辭又曰天<lb/>
　數五地數五五位相得而各有合此所以成變化而<lb/>
<pb n="KR3a0059_WYG_038-28b"/>
　行鬼神謂此也又數之所起起於隂陽隂陽往來在<lb/>
　於日道十一月冬至日南極陽來而隂往冬水位也<lb/>
　以一陽生為水數五月夏至日北極隂進而陽退夏<lb/>
　火位也當以一隂生為水數但隂不名竒數必以偶<lb/>
　故以六月二隂生為火數也是故易説乾貞於十一<lb/>
　月子坤貞於六月未而皆左行由此也冬至以及於<lb/>
　夏至當為陽來正月為春木位也三陽已生故三為<lb/>
　木數夏至以及冬至當為隂進八月為秋金位也四<lb/>
<pb n="KR3a0059_WYG_038-29a"/>
　隂已生故四為金數三月春之季四季土位也五陽<lb/>
　已生故五為土數此其生數之由也又萬物之本有<lb/>
　生於無著生於微及其成形亦以微著為次五行之<lb/>
　體水最微為一火漸著為二木形實為三金體固為<lb/>
　四土質大為五大劉與顧氏皆以為水火木金得土<lb/>
　數而成故水成數六火成數七木成數八金成數九<lb/>
　土成數十義亦然也○水純隂故潤下趨隂火純陽<lb/>
　故炎上趨陽木金隂陽相雜故可曲直改更○王氏<lb/>
<pb n="KR3a0059_WYG_038-29b"/>
　曰五者往來天地之間而不窮是以謂行五行之數<lb/>
　以竒生者成而偶以偶生者成而竒故萬物之變至<lb/>
　於無窮○蘇氏曰水至隂也必待天一加之而後生<lb/>
　者隂不得陽不得蒸而成也火至炎也必待地二加<lb/>
　之而後生者陽不得隂則無所傅而見也五者皆然<lb/>
　莫不生於隂陽之相加陽加隂而為水為木為土隂<lb/>
　加陽而為火為金茍不相加則雖有隂陽之資而無<lb/>
　五行之用<lb/>
<pb n="KR3a0059_WYG_038-30a"/>
易大𫝊天一地二天三地四天五地六天七地八天九<lb/>
地十<lb/>
　程子曰此簡宜在天數五之前同附此○朱子曰此<lb/>
　言天地之數陽竒隂偶即所謂河圖者也<lb/>
天數五<lb/>
　注五竒也<lb/>
地數五<lb/>
　注五耦也<lb/>
<pb n="KR3a0059_WYG_038-30b"/>
五位相得而各有合<lb/>
　古注天地之數各五五數相配以合成金木水火土<lb/>
天數二十有五<lb/>
　五竒合為二十五<lb/>
地數三十<lb/>
　五偶合為三十<lb/>
凡天地之數五十有五所以成變化而行鬼神<lb/>
　正義曰天數五者謂一三五七九也地數五者謂二<lb/>
<pb n="KR3a0059_WYG_038-31a"/>
　四六八十也五位相得而各有合者若天一與地六<lb/>
　相得合為水地二與天七相得合為火天三與地八<lb/>
　相得合為木地四與天九相得合為金天五與地十<lb/>
　相得合為土也天數二十有五者總合五竒之數地<lb/>
　數三十者總合五偶之數也凡天地之數五十有五<lb/>
　者是天地二數相合為五十五此乃天地隂陽竒偶<lb/>
　之數所以成變化而行鬼神者變化以此而成鬼神<lb/>
　以此而行也○朱子曰天數五者一三五七九皆竒<lb/>
<pb n="KR3a0059_WYG_038-31b"/>
　也地數五者二四六八十皆耦也相得謂一與二三<lb/>
　與四五與六七與八九與十各以竒耦為類而自相<lb/>
　得有合謂一與六二與七三與八四與九五與十皆<lb/>
　兩相合二十有五五竒之積也三十者五耦之積也<lb/>
　變化謂一生水而六成之二生火而七成之三生木<lb/>
　而八成之四生金而九成之五生土而十成之鬼神<lb/>
　謂凡竒耦生成之屈伸往來者<lb/>
記月令孟春之月其數八<lb/>
<pb n="KR3a0059_WYG_038-32a"/>
　鄭氏曰數者五行佐天地生成萬物之次也易曰天<lb/>
　一地二天三地四天五地六天七地八天九地十而<lb/>
　五行自水始火次之木次之金次之土為後木生數<lb/>
　三成數八但言八者舉其成數<lb/>
孟夏之月其數七<lb/>
　火生數二成數七但言七者亦舉其成數<lb/>
孟秋之月其數九<lb/>
　金生數四成數九云云同上<lb/>
<pb n="KR3a0059_WYG_038-32b"/>
孟冬之月其數六<lb/>
　水生數一成數六云云同上○正義曰生物者謂木<lb/>
　火七八之數也成物者謂金水九六之數也則春夏<lb/>
　生物也秋冬成物也故易繫辭云精氣為物遊魂為<lb/>
　變注云精氣謂七八遊魂謂九六則是七八生物九<lb/>
　六終物也引易曰以下者謂下繫文也天陽地隂陽<lb/>
　數竒隂數耦陽所以竒者陽謂氣氣則渾沌為一無<lb/>
　分别之象故其數竒隂數所以耦者隂為形形則有<lb/>
<pb n="KR3a0059_WYG_038-33a"/>
　彼此之殊故其數耦也<lb/>
孟春之月先立春三日太史謁之天子曰某日立春盛<lb/>
德在木<lb/>
　正義曰天以覆蓋生民為德四時各有盛時春則為<lb/>
　生天之生育盛德在於木位故云云<lb/>
立夏盛德在火中央土<lb/>
　火休而盛德則土也○正義曰夫四時五行同是天<lb/>
　地所生而四時是氣五行是物氣是輕虚所以麗天<lb/>
<pb n="KR3a0059_WYG_038-33b"/>
　物體質礙所以屬地四時係天年有三百六十日則<lb/>
　春夏秋冬各分居九十日五行分配四時布於三百<lb/>
　六十日間以木配春以火配夏以金配秋以水配冬<lb/>
　以土則每時輒寄王十八日雖每分寄而位本未宜<lb/>
　處於季夏之末金火之間故在此陳之也<lb/>
立秋盛德在金立冬盛德在水<lb/>
　按太史以此告天子者蓋欲其體天順時以布政也<lb/>
　故下文曰命相布德和令行慶施惠此助春之生氣<lb/>
<pb n="KR3a0059_WYG_038-34a"/>
　也餘時各因所宜夏則行賞封諸侯習合禮樂所以<lb/>
　助長氣也秋則命將帥選士厲兵所以順肅殺之氣<lb/>
　冬則賞死事恤孤寡説者謂孤寡即死事者之妻子<lb/>
　也阿黨無所掩蔽是又因殺氣之盛而及此欲忠義<lb/>
　者之不徒死刑戮者之不濫死也秦人自以為水德<lb/>
　而一於用慘急之政是未嘗知有月令也其亡宜哉<lb/>
周子曰陽變隂合而生水火木金土<lb/>
　及根隂根陽之説皆見前篇<lb/>
<pb n="KR3a0059_WYG_038-34b"/>
程子曰坎水也一始於中有生之最先者也<lb/>
鑚木取火人謂火生於木非也兩木相戞用力極則陽<lb/>
生今以石相軋則有火非特木也蓋天地間無一物無<lb/>
隂陽<lb/>
邵子曰陽先隂故水先成隂後陽故火後成隂陽相生<lb/>
也體性相須也故陽去則隂竭隂盡則陽滅<lb/>
　張氏曰天一生水陽生隂也地二生火隂生陽也太<lb/>
　極既判之後則陽分隂未判之前則隂含陽人生之<lb/>
<pb n="KR3a0059_WYG_038-35a"/>
　初精藏血中始化曰魄陽生隂也既生魄陽曰魂隂生<lb/>
　陽也隂陽相生故體性相資精魄者體質也神魂者<lb/>
　性用也虚實相依動静相養所以隂盡則陽滅陽去<lb/>
　則隂竭<lb/>
金火相守則流水木相得則然從其類也<lb/>
　張氏曰火克金故相守則金流木生火故相得則木<lb/>
　然金流則夫剛而婦柔木然則子盛而母衰隂性趨<lb/>
　下故金流則就濕陽性趨上故火然則就燥各從其<lb/>
<pb n="KR3a0059_WYG_038-35b"/>
　類也○愚按莊子曰木與木相摩則然金與火相守<lb/>
　則流邵子之言似本於此莊子下文又云利害相摩<lb/>
　生火甚多衆人焚和此又指人心之火亦名言也但<lb/>
　其所謂水中有火乃焚大槐又曰月固不勝火其義<lb/>
　未詳<lb/>
水者火之地火者水之氣黒者白之地𤣥者暑之氣<lb/>
　張氏曰虚以實為基陽以隂為地凡物之生必先有<lb/>
　隂而後陽施焉故隂為道體水氣生陽則為火寒氣<lb/>
<pb n="KR3a0059_WYG_038-36a"/>
　生陽則為暑黒氣生陽則為白猶魄氣生陽則為魂<lb/>
　也或曰黒安能變白乎曰夜之變晝鈆之變粉非黑<lb/>
　而白乎黑者𤣥也𤣥之變白者天一之水也<lb/>
火生於無水生於有<lb/>
　張氏曰火生於無神也水生於有精也<lb/>
火内暗而外明故離陽在外火之用用外也水外暗而<lb/>
内明故坎陽在内水之用用内也<lb/>
　張氏曰火用外目之象也水用内耳之象也火以内<lb/>
<pb n="KR3a0059_WYG_038-36b"/>
　為體外為用水以外為體内為用陽者用也○朱子<lb/>
　亦曰隂以陽為質陽以隂為質水内明而外暗火内<lb/>
　暗而外明横渠曰隂陽之精互藏其宅正此意也○<lb/>
　按日火外景金水内景本淮南子之説蓋清明者内<lb/>
　景濁明者外景清明金水也濁明火日也○道家謂<lb/>
　日火揚光於外故日有蝕火有㓕金水潜光於内故<lb/>
　無窮以此為養生之法収視反觀潜神不曜此理固<lb/>
　妙只於治道初不相關若吾儒之道則當明而明離<lb/>
<pb n="KR3a0059_WYG_038-37a"/>
　晉是也當晦而晦明夷是也<lb/>
張子曰中央土寄王之説非也五行之氣分王四時土<lb/>
固多於四者然其運行之氣則均人見金木水火分王<lb/>
四時獨不見土之所主是以有寄王之説然於中央在<lb/>
季夏之末者以易言之八卦之作坤在西南西南致養<lb/>
之道在離兑之間離兑即金火也是以在季夏之末<lb/>
　問四時取火何為季夏又取一畨朱子曰土旺於未<lb/>
　月故取之土寄旺四季每季皆十八日是土計七十<lb/>
<pb n="KR3a0059_WYG_038-37b"/>
　二日其他四行分四時亦各得七十二日共成三百<lb/>
　六十日也○愚按張朱二先生所論不同正宜參玩<lb/>
　又勉齋黄氏有火生金之説謂推其能尅是以能生<lb/>
　學者疑之又蔡氏嘗言非土生金也木火之反即為<lb/>
　金矣蓋春夏氣之舒秋冬氣之歛陽之極則反而生<lb/>
　隂季公晦深辨其不然今不能盡憶姑附見於此<lb/>
火日外光能直而施金水内光能闢而受受者隨才各<lb/>
得施者所應無窮神與形天與地之道歟<lb/>
<pb n="KR3a0059_WYG_038-38a"/>
木曰曲直能既曲而反申也金曰從革一從革而不能<lb/>
自反也水火氣也故炎上潤下與隂陽升降土不能得<lb/>
而制焉木金者土之華實也其性有水火之雜故木之<lb/>
為物水清則生火燃而不離也蓋得土之浮華於水火<lb/>
之交也金之為物得火之精于土之燥得水之精于土<lb/>
之濡故水火相待而不害爍之反流而不耗蓋得土之<lb/>
精實於水火之際也土者物之所以成始而成終也地<lb/>
之質也化之終也水火之所以升降物兼體而不遺也<lb/>
<pb n="KR3a0059_WYG_038-38b"/>
　朱子曰五行之説正䝉中説得最好一字不可增减<lb/>
　○問五行之體質屬土否曰正䝉只説金與木之體<lb/>
　質屬土木與火却不屬土問火附木而生莫亦屬土<lb/>
　否曰火自箇虚空中物問只温熱之氣便是火否曰<lb/>
　然<lb/>
冰者隂凝而陽未勝也火者陽麗而隂未盡也火之炎<lb/>
人之蒸有影無形能散而不能受光者其氣陽也陽陷<lb/>
於隂為水附於隂為火<lb/>
<pb n="KR3a0059_WYG_038-39a"/>
朱子曰氣之精英者為神金木水火土非神所以為金<lb/>
木水火土者神也在人則為理所以為仁義禮智信者<lb/>
是也<lb/>
金木水火土雖曰五行各一其性然一物又各具五行<lb/>
之理<lb/>
火中虚暗離中之隂也水中虚明坎中之陽也<lb/>
　又曰火中有黑陽中隂也水外黑而中明者隂中之<lb/>
　陽也故水謂之陽火謂之隂亦得<lb/>
<pb n="KR3a0059_WYG_038-39b"/>
　　　　右言五行<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西山讀書記卷三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西山讀書記卷九</head> <lb/>
    <p>
<pb n="KR3a0059_WYG_009-1a"/>
欽定四庫全書<lb/>
　西山讀書記卷九<lb/>
　　　　　　　　　　　　宋　真徳秀　撰<lb/>
　　　仁義<lb/>
易大傳立天之道曰隂與陽立地之道曰柔與剛立人<lb/>
之道曰仁與義<lb/>
　朱子曰隂陽成象天道之所以立也剛柔成質地道<lb/>
　之所以立也仁義成徳人道之所以立也道一而已<lb/>
<pb n="KR3a0059_WYG_009-1b"/>
　隨事著見故有三才之别而於其中又各有體用之<lb/>
　分焉其實則一太極也陽也剛也仁也物之始也隂<lb/>
　也柔也義也物之終也○勉齋黄氏曰天之道不外<lb/>
　乎隂陽寒暑往來之類是也地之道不外乎剛柔山<lb/>
　川流峙之類是也人之道不外乎仁義事親從兄之<lb/>
　類是也隂陽以氣言剛柔以質言仁義以理言雖若<lb/>
　有所不同然仁者陽剛之理也義者隂柔之理也其<lb/>
　實則一而已天地亦大矣人以藐然之身乃與天地<lb/>
<pb n="KR3a0059_WYG_009-2a"/>
　並立而為三至其為道則又與天地混然而無間其<lb/>
　可不知所以自立哉非陽剛隂柔則雖天地不能以<lb/>
　自立不仁不義則亦不可以謂之人矣不謂之人則<lb/>
　與禽獸奚異哉由仁義則與天地並立而無間由不<lb/>
　仁不義則無以自别於禽獸學者其亦知所擇矣<lb/>
天地之大徳曰生聖人之大寶曰位何以守位曰仁何<lb/>
以聚人曰財理財正辭禁民為非曰義<lb/>
　按易之並言仁義者前章及此而已在天地則曰生<lb/>
<pb n="KR3a0059_WYG_009-2b"/>
　在聖人則曰仁仁之義葢可識矣○又小人不恥不<lb/>
　仁不畏不義亦並言仁義之一也<lb/>
記天地嚴凝之氣始於西南而盛於西北此天地之尊<lb/>
嚴氣也此天地之義氣也天地温厚之氣始於東北而<lb/>
盛於東南此天地之盛徳氣也此天地之仁氣也<lb/>
東方者春春之為言蠢也産萬物者聖也南方者夏夏<lb/>
之為言假也養之長之假之仁也西方者秋秋之為言<lb/>
愁也愁之以時察守義者也北方曰冬冬之為言中也<lb/>
<pb n="KR3a0059_WYG_009-3a"/>
中者藏也是以天子之立也左聖鄉仁右義偕藏也<lb/>
　讀為揫斂也察猶察察嚴殺之貌南鄉鄉仁貴長大<lb/>
　萬物也正義曰春為仁夏為禮今春為聖夏為仁者<lb/>
　春夏皆生養萬物俱有仁恩之義故此夏亦仁也聖<lb/>
　既生物言之則謂之聖故東方為聖也各以義言之<lb/>
　理亦通也中者藏也<lb/>
中庸哀公問政子曰文武之政布在方䇿其人存則其<lb/>
政舉其人亡則其政息人道敏政地道敏樹夫政也者<lb/>
<pb n="KR3a0059_WYG_009-3b"/>
蒲盧也故為政在人取人以身修身以道修道以仁<lb/>
　朱子曰仁者天地生物之心而人得以生者所謂元<lb/>
　者善之長也言人君為政在於得人而取人之則又<lb/>
　在修身能仁其身則有君有臣而政無不舉矣<lb/>
仁者人也親親為大義者宜也尊賢為大親親之殺尊<lb/>
賢之等禮所生也<lb/>
　人指人身而言具此生理便自然有惻怛慈愛之意<lb/>
　深體味之可見宜者分别事理各有所宜也禮則節<lb/>
<pb n="KR3a0059_WYG_009-4a"/>
　文斯二者而已○聖賢言仁便有箇温厚慈祥之意<lb/>
　帶箇愛底道理下便言親親為大○問修道以仁繼<lb/>
　之以仁者人也何為下面又添義禮曰仁便有義如<lb/>
　陽便有隂親親尊賢皆仁之事親之尊之其中有箇<lb/>
　差等便是義與禮親親在父子如此在宗族如彼所<lb/>
　謂殺也尊賢有當事之者有當友之者所謂等也○<lb/>
　問仁即是道如何說修道以仁曰道是泛說仁是切<lb/>
　要底<lb/>
<pb n="KR3a0059_WYG_009-4b"/>
孟子見梁惠王王曰叟不逺千里而來亦將有以利吾<lb/>
國乎孟子對曰王何必曰利亦有仁義而已矣<lb/>
　朱子曰仁者心之徳愛之理義者心之制事之宜也<lb/>
王曰何以利吾國大夫曰何以利吾家士庶人曰何以<lb/>
利吾身上下交征利而國危矣萬乘之國弑其君者必<lb/>
千乘之家千乘之國弑其君者必百乘之家萬取千焉<lb/>
千取百焉不為不多矣茍為後義而先利不奪不厭未<lb/>
有仁而遺其親者也未有義而後其君者也王亦曰仁<lb/>
<pb n="KR3a0059_WYG_009-5a"/>
義而已矣何必曰利<lb/>
　此章言仁義根於人心之固有天理之公也利心生<lb/>
　於物我之相形人欲之私也循天理則不求利而自<lb/>
　無不利徇人欲則求利未得而害己隨之所謂毫釐<lb/>
　之差千里之謬此孟子之書所以造端託始之深意<lb/>
　學者所宜精察而明辨也○或問人之所以為性者<lb/>
　五而獨舉仁義何也曰天地之所以生物者不過乎<lb/>
　隂陽五行實一隂陽也故人之所以為性者雖有仁<lb/>
<pb n="KR3a0059_WYG_009-5b"/>
　義禮智信之殊然曰仁義則其大端已舉矣曰然則<lb/>
　其或主於愛或主於宜而所施亦有君親之不同者<lb/>
　也曰仁者人也其發則專主於愛而愛莫切于愛親<lb/>
　故人仁則必不遺其親矣義者宜也其發則事皆得<lb/>
　其宜而所宜者莫大於尊君故人義則必不後其君<lb/>
　矣曰子謂仁義未嘗不利則是所謂仁義者乃所以<lb/>
　為求利之資乎曰不然也仁義天理之自然也居仁<lb/>
　由義循天理而不得不然者也然仁義得於此則君<lb/>
<pb n="KR3a0059_WYG_009-6a"/>
　臣父子之間以至於天下之事自然無一物之不得<lb/>
　其所者而初非有求利之心也易所謂義之和者正<lb/>
　謂此爾曰然則孟子何不以是為言也曰仁義固無<lb/>
　不利矣然以是為言則人之為仁義也不免有求利<lb/>
　之心焉一有求利之心則利不可得而害至矣此孟<lb/>
　子所以拔本塞源而救其弊也○心之制亦是就義<lb/>
　之全體處說事之宜是就千條萬緒各有所宜處說<lb/>
　事之宜非是就在外之事說看甚麽事來時當面便<lb/>
<pb n="KR3a0059_WYG_009-6b"/>
　有箇宜處這便是義○問心之徳愛之理俱以體言<lb/>
　心之制事之宜俱以用言否曰心之徳是渾淪說愛<lb/>
　之理方說到深切處心之制却是說義之體程子所<lb/>
　謂處物為義是也揚雄言義以宜之韓愈言行而宜<lb/>
　之之謂義若以義為宜則義有在外意思須如程子<lb/>
　言處物為義是則處物者在心而非外也○事之宜<lb/>
　雖若在外然所以制其宜則在心也○所謂事之宜<lb/>
　方是指那事物當然之理未說到處置合宜處○聖<lb/>
<pb n="KR3a0059_WYG_009-7a"/>
　賢之言所以要辨别教分明但只要向義邊一直去<lb/>
　更不通商量第二著才說義乃所以為利固是義有<lb/>
　大利存焉若行義時便說道有利則此心便傾邪向<lb/>
　那邊去故孟子云云董仲舒亦分明說不謀其利不<lb/>
　計其功<lb/>
齊宣王問曰湯放桀武王伐紂有諸孟子對曰於傳有<lb/>
之曰臣弑其君可乎曰賊仁者謂之賊賊義者謂之殘<lb/>
殘賊之人謂之一夫聞誅一夫紂矣未聞弑君也<lb/>
<pb n="KR3a0059_WYG_009-7b"/>
　朱子曰害仁者凶暴滛虐滅絶天理故謂之賊害義<lb/>
　者顛倒錯亂傷敗彛倫故謂之殘一夫言衆叛親離<lb/>
　不復以為君也○南軒曰夫仁義之在天下彼豈能<lb/>
　殘賊之哉實自殘賊於厥躬耳為君如此則上焉斷<lb/>
　棄天命下焉不有民物謂之一夫不亦宜乎<lb/>
孟子曰自暴者不可與有言也自棄者不可與有為也<lb/>
言非禮義謂之自暴也吾身不能居仁由義謂之自棄<lb/>
也仁人之安宅也義人之正路也<lb/>
<pb n="KR3a0059_WYG_009-8a"/>
　仁宅見前篇矢人函人章義者宜也乃天理之當行<lb/>
　無人欲之邪曲故曰正路<lb/>
曠安宅而弗居舍正路而弗由哀哉<lb/>
　言道本固有而人自絶之是可哀哉此聖賢之深戒<lb/>
　學者所當猛省也<lb/>
孟子曰人之所以異於禽獸者幾希庶民去之君子存<lb/>
之舜明於庶物察於人倫由仁義行非行仁義也<lb/>
　朱子曰人物之生同得天地之理以為性同得天地<lb/>
<pb n="KR3a0059_WYG_009-8b"/>
　之氣以為形其不同者獨人於其間得形氣之正而<lb/>
　能有以全其性為少異耳雖曰少異然人物之所以<lb/>
　分實在於此衆人不知此而去之則名雖為人而實<lb/>
　無以異於禽獸君子知此而存之是以戰兢惕厲而<lb/>
　卒能有以全其所受之理也明則有以識其理察則<lb/>
　有以盡其理之詳物理固非度外而人倫尤切於身<lb/>
　故其知之有詳畧之異在舜則皆生而知之也由仁<lb/>
　義行非行仁義則仁義已根於心而所行皆從此出<lb/>
<pb n="KR3a0059_WYG_009-9a"/>
　非以仁義為美而後勉强行之所謂安而行之也此<lb/>
　則聖人之事不待存矣尹氏曰存之者君子也存者<lb/>
　聖人也由仁義行存者能之○舜明於庶物察於人<lb/>
　倫明察是見得事事物物之理無一毫之未盡所謂<lb/>
　仁義者皆不待求之於外此身此心便渾然都是仁<lb/>
　義○問云云若學者須是行仁義始得曰這便如三<lb/>
　月不違意他是平日身常在仁義内即恁地行出學<lb/>
　者身在外且須去求仁義就上行然又須以由仁義<lb/>
<pb n="KR3a0059_WYG_009-9b"/>
　行為凖的方得○或言由仁義行好行仁義便有善<lb/>
　利之分曰豈不見上有舜字惟舜便由仁義行他人<lb/>
　須窮理知其為仁為義從而行之且如仁者安仁知<lb/>
　者利仁既未能安仁亦須是利仁利仁豈不是好底<lb/>
　知仁之為利而行之不然則以人欲為利矣○南軒<lb/>
　曰由仁義行非行仁義者行仁義猶為二物也由仁<lb/>
　義行則如目視而耳聽手持而足履無非是矣若舜<lb/>
　者可謂全其所以為人者而無虧欠矣未至於舜皆<lb/>
<pb n="KR3a0059_WYG_009-10a"/>
　為未盡也<lb/>
孟子曰仁人心也義人路也舍其路而弗由放其心而<lb/>
不知求哀哉人有雞犬放則知求之有放心而不知求<lb/>
學問之道無他求其放心而已矣<lb/>
　朱子曰仁者心之徳程子所謂心如榖種仁則其生<lb/>
　之性是也然但謂之仁則人不知其切於己故反而<lb/>
　名之曰人心則可以見其為此身酬酢萬變之主而<lb/>
　不可須㬰失矣義者行事之宜謂之人路則可以見<lb/>
<pb n="KR3a0059_WYG_009-10b"/>
　其為出入往來必由之道而不可須㬰舍矣哀哉二<lb/>
　字最宜詳味令人惕然有深省處○上兼言仁義而<lb/>
　下專論求放心者能求放心則不違於仁義在其中<lb/>
　矣○餘詳見前求放心章<lb/>
宋牼將之楚孟子遇於石丘曰先生將何之曰吾聞秦<lb/>
楚搆兵我將見楚王說而罷之楚王不悅我將見秦王<lb/>
說而罷之二王我將有所遇焉曰軻也請無問其詳願<lb/>
聞其指說之將何如曰我將言其不利也曰先生之志<lb/>
<pb n="KR3a0059_WYG_009-11a"/>
則大矣先生之號則不可先生以利說秦楚之王秦楚<lb/>
之王悅於利以罷三軍之師是三軍之士樂罷而悅於<lb/>
利也為人臣者懐利以事其君為人子者懐利以事其<lb/>
父為人弟者懐利以事其兄是君臣父子兄弟終去仁<lb/>
義懐利以相接然而不亡者未之有也先生以仁義說<lb/>
秦楚之王秦楚之王悅於仁義而罷三軍之師是三軍<lb/>
之士樂罷而悅於仁義也為人臣者懐仁義以事其君<lb/>
為人子者懐仁義以事其父為人弟者懐仁義以事其<lb/>
<pb n="KR3a0059_WYG_009-11b"/>
兄是君臣父子兄弟去利懐仁義以相接也然而不王<lb/>
者未之有也<lb/>
　南軒曰事一也而情有異則所感與其所應皆不同<lb/>
　是以古之謀國者以理義不以利害此天理人欲之<lb/>
　所以分而治忽之所由係葢不可不謹於其源也夫<lb/>
　說二君而使之罷兵非不善也然由宋牼之說而說<lb/>
　之以利使其能從亦利心耳罷兵雖息一時之事而<lb/>
　徇利實傷萬世之彛自衆人論之惟欲其說之行而<lb/>
<pb n="KR3a0059_WYG_009-12a"/>
　不睹其害於後在君子則寧說之不行不忍失正理<lb/>
　而啓禍源也故使二君悅於利而聽從則三軍之士<lb/>
　樂罷而悅於利以至于觀聽之間亦莫不動焉上下<lb/>
　憧憧徒知利之為利則凡私己而自便者無不為也<lb/>
　人欲肆行君臣父子兄弟之大倫亦且不暇恤矣則<lb/>
　豈非危亡之道乎由孟子之說而說以仁義使二君<lb/>
　幸而聽則是其心復於正道三軍之士樂罷而悅於<lb/>
　仁義則皆知仁義為重將於君臣父子兄弟之際無<lb/>
<pb n="KR3a0059_WYG_009-12b"/>
　非以是心相與人心正而治道興矣三代之所以王<lb/>
　者用此道也然則其說則一而所以說者異毫釐之<lb/>
　間霄壤之分可不謹哉學者有見於此則知五霸之<lb/>
　在春秋為功之首而罪之魁也又知曽西之所以卑<lb/>
　管晏而尊子路者也則庶乎知入徳之門矣<lb/>
孟子曰人之所不學而能者其良能也所不慮而知者<lb/>
其良知也<lb/>
　朱子曰良者本然之善也程子曰良知良能皆無所<lb/>
<pb n="KR3a0059_WYG_009-13a"/>
　由乃出於天不係於人<lb/>
孩提之童無不知愛其親也及其長也無不知敬其兄<lb/>
也親親仁也敬長義也無他達之天下也<lb/>
　南軒曰良云者有本然之義有善之義葢其本然者<lb/>
　無非善也不學而能不慮而知則無一毫人為加乎<lb/>
　其間天之所為而性之所有也孩提之童無不知愛<lb/>
　其親及其長莫不知敬其兄此其知豈待於慮乎而<lb/>
　其能也又豈待於學乎此所謂良知良能也然此章<lb/>
<pb n="KR3a0059_WYG_009-13b"/>
　下文獨言知者葢知常在先也愛敬者良心之大端<lb/>
　葢親親為仁敬長為義人道不越是而已能存是心<lb/>
　而達之則仁義之道不可勝窮矣雖然人之良能良<lb/>
　知如飢而食如渇而飲手持而足履亦何莫非是乎<lb/>
　何孟子獨以愛親敬長為言也葢飢食渇飲手持足<lb/>
　履之類固莫非性之自然形乎氣體者也形乎氣體<lb/>
　則有天理有人欲循其自然固莫非天理毫釐之差<lb/>
　則人欲亂之矣若愛敬之所發則仁義之淵源故孟<lb/>
<pb n="KR3a0059_WYG_009-14a"/>
　子之所以啓告之者專指夫此掲天理之粹以示人<lb/>
　也若異端舉物而遺則天理人欲混淆而莫識其源<lb/>
　為弊有不可勝言者矣<lb/>
王子墊問曰士何事孟子曰尚志曰何謂尚志曰仁義<lb/>
而已矣殺一無罪非仁也非其有而取之非義也居惡<lb/>
在仁是也路惡在義是也居仁由義大人之事備矣<lb/>
　朱子曰志字與父在觀其志之志同葢未見於所行<lb/>
　而方見於所存也○南軒曰尚志者以立志為先也<lb/>
<pb n="KR3a0059_WYG_009-14b"/>
　主乎仁義所謂志也不主乎仁義則倀倀然何所據<lb/>
　乎謂之志不立可也殺一無罪非其有而取之舉二<lb/>
　事者欲其推類而知仁義之所存也夫殺一無罪而<lb/>
　非仁由是而體之則仁之所以能愛者可得而推矣<lb/>
　非其有而取之為非義由是而體之則義之所以為<lb/>
　宜者亦可得而推矣居仁由義居則不違由則不離<lb/>
　也居仁則體立由義則用行大人之事亦不越此而<lb/>
　已矣學者可不以尚志為先乎○黄氏曰論語一書<lb/>
<pb n="KR3a0059_WYG_009-15a"/>
　未嘗以仁義對言而孟子言仁義者不一而足葢夫<lb/>
　子教人無非仁義之道使人油然入於仁義而不自<lb/>
　知也孟子憫斯世之迷惑故開關啓鑰直指人心而<lb/>
　明告之也五常百行皆性所有而獨言仁義者何也<lb/>
　仁義葢其總名而五常百行其支𣲖也<lb/>
孟子曰人皆有所不忍達之於其所忍仁也人皆有所<lb/>
不為達之於其所為義也人能充無欲害人之心而仁<lb/>
不可勝用也人能充無穿窬之心而義不可勝用也人<lb/>
<pb n="KR3a0059_WYG_009-15b"/>
能充無受爾汝之實無所往而不為義也<lb/>
　朱子曰惻隠羞惡之心人皆有之故莫不有所不忍<lb/>
　不為此仁義之端也然以氣質之偏物欲之蔽則於<lb/>
　他事或有所不能者但推所能達之於所不能則無<lb/>
　非仁義矣充滿也穿穴窬牆皆盜之事也能推所不<lb/>
　忍以達其所忍則能滿其無欲害人之心而無不仁<lb/>
　者矣能推其所不為以達其所為則能滿其無穿窬<lb/>
　之心而無不義矣爾汝人所輕賤之稱人雖或有貪<lb/>
<pb n="KR3a0059_WYG_009-16a"/>
　昧隠忍而甘受之者然其中必有慚忿而不肯受之<lb/>
　之實人能即此而推之使其充滿無所虧缺則無適<lb/>
　而非義矣○南軒曰人皆有所不忍皆有所不為此<lb/>
　其秉彛之不可殄滅也然有所不忍矣而於他則忍<lb/>
　之有所不為矣而於他則為之此豈有異心哉為私<lb/>
　欲所蔽而生道息故也若以其所不忍而達之於其<lb/>
　所忍豈非仁之方乎以其所不為而達之於所為豈<lb/>
　非義之方乎達謂達於用充謂充其所有者也此章<lb/>
<pb n="KR3a0059_WYG_009-16b"/>
　始言仁義而末獨言義何也葢仁義體用相須者也<lb/>
　人之不仁者以非義害之也不為非義而後仁可得<lb/>
　而存故反復再三推而言之使人知所用力也<lb/>
荀子曰處仁以義然後仁<lb/>
　學者有以此說為當理者葢謂施仁而不以義則兼<lb/>
　愛無别不足以為仁矣愚謂此不知仁之論也葢仁<lb/>
　義雖曰對立然仁未嘗不兼義仁者體也義者用也<lb/>
　有體斯有用也以其體而言之則仁者之心無不周<lb/>
<pb n="KR3a0059_WYG_009-17a"/>
　徧所謂理一也至其施之則親親與仁民不同仁民<lb/>
　與愛物不同所謂分殊也即所謂義也程子之論西<lb/>
　銘盡之矣必若荀子之言則仁未足以為仁必處之<lb/>
　以義然後仁也如此則仁小於義義大於仁矣豈理<lb/>
　也哉<lb/>
揚子曰君子於仁也剛於義也柔<lb/>
　問仁是柔如何却屬剛義是剛如何却屬柔朱子曰<lb/>
　仁剛陽是一様意思義柔陰是一様意思葢仁本是<lb/>
<pb n="KR3a0059_WYG_009-17b"/>
　柔底物事發出來却剛但看萬物發生時便恁地奮<lb/>
　迅出來有剛底意思義本是剛底物事發出來却柔<lb/>
　但看萬物肅殺時便恁地收斂憔悴有柔底意思又<lb/>
　問揚子雲云如何曰仁體柔而用剛義體剛而用柔<lb/>
　洙曰此豈所謂陽根隂隂根陽邪先生曰然○陽主<lb/>
　進隂主退陽主息隂主消進而息者其氣强消而退<lb/>
　者其勢弱此隂陽之所以為柔剛也陽剛温厚居東<lb/>
　南主春夏而以作長為事隂柔嚴凝居西北主秋冬<lb/>
<pb n="KR3a0059_WYG_009-18a"/>
　而以斂藏為事作長為生斂藏為殺此剛柔之所以<lb/>
　為仁義也以此觀之則隂陽剛柔仁義之位豈不曉<lb/>
　然而彼揚子雲之所謂於仁也剛於義也柔者乃自<lb/>
　其用處之末流言之葢亦所謂陽中之隂隂中之陽<lb/>
　固不妨自為一義但不可以雜乎此而論之爾○問<lb/>
　立天之道云云則仁當屬隂先生曰仁何嘗屬隂袁<lb/>
　機仲力爭要以仁屬隂引揚子之言為證殊不知仁<lb/>
　之定體自是屬陽至論君子所學則又就其地位上<lb/>
<pb n="KR3a0059_WYG_009-18b"/>
　說如何拘得○按前一叚正答袁書也<lb/>
周子曰天以陽生萬物以隂成萬物生仁也成義也<lb/>
　朱子曰隂陽以氣言仁義以道言<lb/>
故聖人在上以仁育萬民以義正萬民<lb/>
程子曰仲尼言仁未嘗兼義獨於易曰立人之道曰仁<lb/>
與義而孟子言仁必以義配葢仁者體也義者用也知<lb/>
義之為用而不外焉者可與語道矣世之論義者多外<lb/>
之不然則混然無别非知仁義之說者也<lb/>
<pb n="KR3a0059_WYG_009-19a"/>
龜山楊氏曰西銘理一而分殊知其理一所以為仁知<lb/>
其分殊所以為義所謂分殊猶孟子言親親而仁民仁<lb/>
民而愛物其分不同故所施不能無差等耳<lb/>
　或曰如是則體用果離而為二矣曰用未嘗離體也<lb/>
　以人觀之四肢百骸具於一身者體也至其用處則<lb/>
　首不可以加屨足不可以納冠葢即體而言而分已<lb/>
　在其中矣○朱子曰此論分别異同各有歸趣<lb/>
朱子曰仁義如隂陽只是一氣<lb/>
<pb n="KR3a0059_WYG_009-19b"/>
　陽是正長底氣隂是方消底氣仁便是方生底義義<lb/>
　便是收回底仁<lb/>
問仁義之為體用何也曰仁存諸心性之所以為體也<lb/>
義制夫事性之所以為用也然以其性而言之則皆體<lb/>
也以其情而言之則皆用也以隂陽言之則義體而仁<lb/>
用也以存心制事言之則仁體而義用也錯綜交羅惟<lb/>
其所當莫不各有條理焉程子仁體義用之言特舉其<lb/>
一爾<lb/>
<pb n="KR3a0059_WYG_009-20a"/>
又曰仁義相對為體用仁自有仁之體用義自有義之<lb/>
體用<lb/>
又曰去得不仁不義則所行便是仁義<lb/>
　下文云那得一箇在不仁不義與仁義之中底物事<lb/>
　不是人欲便是天理不是天理便是人欲所以謂欲<lb/>
　知舜與跖之分者無他利與善之間也所隔甚不多<lb/>
天命之性流行發用見於日用之間無一息之不然無<lb/>
一物之不體其大端全體即所謂仁而於其間事事物<lb/>
<pb n="KR3a0059_WYG_009-20b"/>
物莫不各有自然之分如方維上下定位不易毫釐之<lb/>
間不可差繆即所謂義立人之道不過二者初未嘗相<lb/>
離也<lb/>
　又朱子少時嘗以書問延平李氏曰大抵仁者正是<lb/>
　天理流動之機以其包含和粹涵育融漾不可名覈<lb/>
　故特謂之仁其中自然文理宻察各有定體處便是<lb/>
　義只此二字包括人道已盡義固不出乎仁之外仁<lb/>
　亦不離乎義之内也然則理一而分殊是乃本然之<lb/>
<pb n="KR3a0059_WYG_009-21a"/>
　仁義李氏報曰推測到此甚宻加以涵養何慮不見<lb/>
　道也<lb/>
仁義而有窮則天道之隂陽亦有窮也<lb/>
　蘇明允書以為權衡之論為仁義之窮而作此非知<lb/>
　仁義之言夫舒而為陽惨而為隂孰非天地生物之<lb/>
　心哉仁義之於人亦猶是已若云云而可乎<lb/>
　　　　右兼言仁義<lb/>
　　　仁禮<lb/>
<pb n="KR3a0059_WYG_009-21b"/>
孟子曰君子所以異於人者以其存心也君子以仁存<lb/>
心以禮存心仁者愛人有禮者敬人<lb/>
　朱子曰此仁禮之施<lb/>
愛人者人恒愛之敬人者人恒敬之<lb/>
　此仁禮之驗<lb/>
有人於此其待我以横逆則君子必自反也我必不仁<lb/>
也必無禮也此物奚宜至哉其自反而仁矣自反而有<lb/>
禮矣其横逆由是也君子必自反也我必不忠自反而<lb/>
<pb n="KR3a0059_WYG_009-22a"/>
忠矣其横逆由是也君子曰此亦妄人也已矣如此則<lb/>
與禽獸奚擇哉於禽獸又何難焉是故君子有終身之<lb/>
憂無一朝之患也乃若所憂則有之舜人也我亦人也<lb/>
舜為法於天下可傳於後世我猶未免為鄉人也是則<lb/>
可憂也憂之如何如舜而已矣若夫君子所患則亡矣<lb/>
非仁無為也非禮無行也如有一朝之患則君子不患<lb/>
矣<lb/>
　此所謂存心與存其心不同只是處心又曰所以異<lb/>
<pb n="KR3a0059_WYG_009-22b"/>
　於人以其處心與人不同○問自反而忠之忠曰忠<lb/>
　者盡已也盡已者仁禮無一毫不盡○我猶未免為<lb/>
　鄉人此便是知恥知恥則進學不得不勇○南軒曰<lb/>
　其欲如舜者非慕夫舜之事功也欲如舜之盡其道<lb/>
　為難也為法於天下可傳於後世言舜為人倫之至<lb/>
　也其憂不如舜者豈但憂之而已哉而所以則而效<lb/>
　之者惟恐不及也故曰憂之如何如舜而已矣<lb/>
揚子曰人必其自愛也然後人愛諸人必其自敬也然<lb/>
<pb n="KR3a0059_WYG_009-23a"/>
後人敬諸自愛仁之至也自敬禮之至也未有不自愛<lb/>
敬而人愛敬之者也<lb/>
　　　　右兼言仁禮<lb/>
　　　仁智<lb/>
易大傳與天地相似故不違知周乎萬物而道濟天下<lb/>
故不過旁行而不流樂天知命故不憂安土敦乎仁故<lb/>
能愛<lb/>
　其全章云易與天地凖故能彌綸天地之道仰以觀<lb/>
<pb n="KR3a0059_WYG_009-23b"/>
　於天文俯以察於地理是故知幽明之故原始要終<lb/>
　故知死生之說精氣為物游魂為變是故知鬼神之<lb/>
　情狀云云下文云範圍天地之化而不過曲成萬物<lb/>
　而不遺通乎晝夜之道而知故神無方而易無體朱<lb/>
　子曰易道之大聖人用之如此○天地之道知仁而<lb/>
　已知周萬物者天也道濟天下者地也知且仁則知<lb/>
　而不過矣旁行者行權之知也不流者守正之仁也<lb/>
　既樂天理而又知天命故能無憂而其知益深隨處<lb/>
<pb n="KR3a0059_WYG_009-24a"/>
　皆安而無一息之不仁故能不忘其濟物之心而仁<lb/>
　益篤葢仁者愛之理愛者仁之用故其相為表裏如<lb/>
　此<lb/>
春秋傳仲尼曰臧文仲其不仁者三不知者三下展禽<lb/>
　杜氏曰栁下惠也文仲知下惠之賢而使在下位○<lb/>
　論語曰臧文仲其竊位者與知栁下惠之賢而不與<lb/>
　立也<lb/>
廢六關<lb/>
<pb n="KR3a0059_WYG_009-24b"/>
　塞關陽關之屬凡六關所以塞絶末流而廢之<lb/>
妾織蒲三不仁也<lb/>
　家人販席言其與民爭利<lb/>
作虚器<lb/>
　謂居蔡山節藻梲○論語子曰臧文仲居蔡山節藻<lb/>
　梲何如其知也朱子曰當時以文仲為知孔子言其<lb/>
　不務民義而諂瀆鬼神如此安得為知○揚氏曰以<lb/>
　山節藻梲居蔡是猶以已養養鳥也焉得知○南軒<lb/>
<pb n="KR3a0059_WYG_009-25a"/>
　曰所貴乎知者為其明義理之是非也僭上失禮之<lb/>
　事而處之不疑則其昧理而悖於義孰大於是○按<lb/>
　禮記家不藏龜故南軒以為僭上<lb/>
縱逆祀<lb/>
　躋僖公<lb/>
祀爰居<lb/>
　海鳥曰爰居止於魯東門文仲以為神命國人祀之<lb/>
　○文二年○愚按孔子之言雖為臧文仲而發然即<lb/>
<pb n="KR3a0059_WYG_009-25b"/>
　其所謂不仁不知者則仁知之義可知矣葢舍其所<lb/>
　當用之人而使澤不得以及民爭其所不當爭之利<lb/>
　而使民不得以自養此文仲之不仁也後之人欲反<lb/>
　其失則居顯位者其可不以舉賢揚善為事乎食厚<lb/>
　祿者其可不以捐利予民為心乎去其不仁者則仁<lb/>
　可幾矣龜所以卜而居之以華侈之室而不知其亡<lb/>
　益躋後君於先君之上而不知其非禮海鳥而祀之<lb/>
　以盛樂而不知其不能享此文仲之不知也後之人<lb/>
<pb n="KR3a0059_WYG_009-26a"/>
　欲反其失則凡求媚於鬼神要福於㝠漠而不循其<lb/>
　禮之正不察其理之有無者其可不戒之乎去其不<lb/>
　知者則知可幾矣若徒知文仲之失而無自反自克<lb/>
　之功則雖終日誦聖經之訓言銖較古人之失得終<lb/>
　於亡補而已<lb/>
論語樊遲問知子曰務民之義敬鬼神而逺之可謂知<lb/>
矣問仁曰仁者先難而後獲可謂仁矣<lb/>
　朱子曰專用力於人道之所宜而不惑於鬼神之不<lb/>
<pb n="KR3a0059_WYG_009-26b"/>
　可知智者之事也先其事之所難而後其效之所得<lb/>
　仁者之心也○程子曰人多信鬼神惑也而不信者<lb/>
　又不能敬能敬而逺可謂知矣又曰先難者克己也<lb/>
　以所難者為先而不計其獲仁也○吕氏曰當務為<lb/>
　急而不求所難知力行所知不憚所難為○或曰問<lb/>
　仁而告之以先難後獲何也曰為是事者必有是效<lb/>
　亦天理之自然也然或先計其效而後為其事則其<lb/>
　事雖公而意則私雖有成功亦利仁之事而已若夫<lb/>
<pb n="KR3a0059_WYG_009-27a"/>
　仁者則先為其事而不計其效知循天理之自然而<lb/>
　無欲利之私心也董子所謂仁人者正其誼不謀其<lb/>
　利明其道不計其功正謂此爾然正誼未嘗不利明<lb/>
　道豈必無功但不從夫功利者而為之爾○民者人<lb/>
　也義者宜也如詩所謂民之秉彛即人之義也此則<lb/>
　人之所宜為者不可不務也此而不務而反求之幽<lb/>
　㝠不可測識之間而欲避禍以求福此豈謂之智者<lb/>
　哉○問有一毫計功之心便是私欲曰是○獲有期<lb/>
<pb n="KR3a0059_WYG_009-27b"/>
　望之意學者之於仁工夫最難但先為人所難為不<lb/>
　必有期望之心可也○先難後獲只是我合做事便<lb/>
　自做將去更無下面一截才有計獲之心便不是了<lb/>
　大抵學者為其所不得不為者至於人欲盡而天理<lb/>
　全則仁在是矣我先有箇云我欲以此去為仁便是<lb/>
　先獲也○南軒曰難莫難於克己勉為其難不計所<lb/>
　獲循循不已乆自有所至若先有期獲之意則固已<lb/>
　自累其心而有害於天理矣無妄之六二不耕穫不<lb/>
<pb n="KR3a0059_WYG_009-28a"/>
　菑畬而象曰未富也葢此義也○仁者安仁知者利<lb/>
　仁見前言仁篇<lb/>
子曰知者樂水仁者樂山知者動仁者靜知者樂仁者<lb/>
壽<lb/>
　朱子曰樂喜好也知者達於事理而周流無滯有似<lb/>
　於水故樂水仁者安於義理而厚重不遷有似於山<lb/>
　故樂山動靜以體言樂壽以效言也動而不括故樂<lb/>
　靜而有常故壽○程子曰非體仁知之深者不能如<lb/>
<pb n="KR3a0059_WYG_009-28b"/>
　此形容之○知者動然他見得許多道理分明只是<lb/>
　行其所無事其理甚簡雖動而實未嘗不靜仁者靜<lb/>
　然其見得天下萬事萬理皆在吾心莫不相關雖靜<lb/>
　而未嘗不動動不是勞攘紛擾靜不是塊然死守這<lb/>
　與樊遲問仁知章相須自有互相發明處○問仁者<lb/>
　樂山是就成徳上說先難後獲是就初學上說曰也<lb/>
　只一般只有箇生熟聖賢是已熟底學者學者是未<lb/>
　熟底聖賢○仁者一身渾然全是天理故静而樂山<lb/>
<pb n="KR3a0059_WYG_009-29a"/>
　且壽壽是悠乆之意知者周流事物之間故動而樂<lb/>
　水且樂樂是處得當理而不擾之意若以配隂陽則<lb/>
　仁配春主發生故配陽動知配冬主伏藏故配隂靜<lb/>
　然隂陽動靜又各互為其根不可一定求之也此在<lb/>
　學者黙而識之○或問知者動仁者靜如太極圖說<lb/>
　則知為靜仁為動如何曰這道理直看一様横看一<lb/>
　様子貢說學不厭為智教不倦為仁子思却言成已<lb/>
　為仁成物為知仁固有安靜意思然施行却有運用<lb/>
<pb n="KR3a0059_WYG_009-29b"/>
　之意智是潛伏淵深底道理至發出則有運用然至<lb/>
　於運用各當其理而不可易處又不專於動○南軒<lb/>
　曰動靜者仁智之體樂水樂山言其體則然也動則<lb/>
　樂靜則壽行所無事不其樂乎常永貞固不其壽乎<lb/>
　雖然知之體動而理各有安靜固在其中矣仁之體<lb/>
　靜而周流不息動亦在其中矣動靜交見體用一源<lb/>
　非深體者莫能識也<lb/>
樊遲問仁子曰愛人問知子曰知人樊遲未達<lb/>
<pb n="KR3a0059_WYG_009-30a"/>
　曽氏曰遲之意葢以愛欲其周而知有所擇故疑二<lb/>
　者之相悖爾<lb/>
子曰舉直錯諸枉能使枉者直<lb/>
　朱子曰舉直錯枉者知也使枉者直則仁矣如此則<lb/>
　二者不唯不相悖而反相為用矣<lb/>
樊遲退見子夏曰鄉也吾見於夫子而問知子曰舉直<lb/>
錯諸枉能使枉者直何謂也子夏曰富哉言乎舜有天<lb/>
下選於衆舉臯陶不仁者逺矣湯有天下選於衆舉伊<lb/>
<pb n="KR3a0059_WYG_009-30b"/>
尹不仁者逺矣<lb/>
　伊尹湯之相也不仁者逺言人皆化而為仁不見有<lb/>
　不仁者若其逺去爾使枉者直也子夏葢有以知夫<lb/>
　子之兼仁智而言矣○程子曰聖人之語因人而變<lb/>
　化雖若有淺近者而其包含無所不盡觀於此章可<lb/>
　見矣非若他人之言語近則遺逺語逺則不知近也<lb/>
　尹氏曰學者之問也不獨欲聞其說又必欲知其方<lb/>
　不獨欲知其方又必欲為其事如樊遲未達故又問<lb/>
<pb n="KR3a0059_WYG_009-31a"/>
　焉而猶未知其何以為之也及退而問諸子夏然後<lb/>
　有以知之使其未喻則必將復問矣既問於師又辨<lb/>
　諸友當時學者之務實學也如此○愛人知人自相<lb/>
　為用若不論枉與直一例去愛他便不得大抵惟先<lb/>
　於知能愛其所當愛只此兩句自包上下此所以為<lb/>
　聖人之言○愛人知人是仁智之用聖人何故但以<lb/>
　仁智之用告樊遲却不告之以仁智之體葢尋這用<lb/>
　便可以知其體葢用即是體中流出也○問云云曰<lb/>
<pb n="KR3a0059_WYG_009-31b"/>
　尋常說仁智一个是慈愛一个是辨别各自向一路<lb/>
　惟是舉直錯諸枉能使枉者直方見得仁智合一處<lb/>
　仁裏面有智智裏面有仁○南軒曰原人之性其愛<lb/>
　之理乃仁也知之理乃知也仁者視萬物猶一體而<lb/>
　况人與我同類乎故仁者必愛人然則愛人果可以<lb/>
　盡仁乎以愛人則可以盡仁則不可而其所以愛人<lb/>
　者乃仁之所存也至於問知而論以知人者亦猶是<lb/>
　爾<lb/>
<pb n="KR3a0059_WYG_009-32a"/>
中庸誠者非自成己而已也所以成物也成己仁也成<lb/>
物知也性之徳也合外内之道也故時措之宜也<lb/>
　朱子曰誠雖所以成己然既有以自成則自然及物<lb/>
　而道亦行於彼矣仁者體之存智者用之發是皆吾<lb/>
　性之所固有而無内外之殊既得於己則見於事者<lb/>
　以時措之而皆得其宜也○集畧程子曰成己須是<lb/>
　仁而推成己之道及物即是智○吕氏曰誠雖自成<lb/>
　也道雖自道也非有我之得私也與天下同之而已<lb/>
<pb n="KR3a0059_WYG_009-32b"/>
　故思成己必思所以成物是所謂仁智之具也性之<lb/>
　所固有合内外而無間也夫天大無外造化發育皆<lb/>
　在其間自無内外之别人有是形而為形所造故有<lb/>
　内外内外一生則物自物已自己與天地不相似矣<lb/>
　原人受中以生安有物我之異内外之别哉故具仁<lb/>
　與智無己無物誠一以貫之合天地而施化育故能<lb/>
　時措之宜也○又曰子貢曰學不厭智也教不倦仁<lb/>
　也學不厭所以成己此則成己為仁教不倦所以成<lb/>
<pb n="KR3a0059_WYG_009-33a"/>
　物此則成物為智何也夫盡性以成己則仁之體也<lb/>
　推是以成物則智之事也自成徳而言也學不厭所<lb/>
　以致吾知教不倦所以廣吾愛自入徳而言也此子<lb/>
　思子貢之言所以異也○朱子曰吕氏所論子貢子<lb/>
　思所言之異亦善而猶有未盡者葢子貢之言主於<lb/>
　知子思之言主于行故各就其所重而有賔主之分<lb/>
　亦不但為成徳入徳之殊而已也<lb/>
孟子昔者子貢問於孔子曰夫子聖矣乎孔子曰聖則<lb/>
<pb n="KR3a0059_WYG_009-33b"/>
吾不能我學不厭而教不倦也子貢曰學不厭智也教<lb/>
不倦仁也仁且智夫子既聖矣<lb/>
　朱子曰學不厭智之所以自明教不倦者仁之所以<lb/>
　及物<lb/>
孟子曰知者無不知也當務之為急仁者無不愛也急<lb/>
親賢之為務堯舜之知而不徧物急先務也堯舜之仁<lb/>
不徧愛人急親賢也<lb/>
　朱子曰知者固無不知然常以所當務者為急則事<lb/>
<pb n="KR3a0059_WYG_009-34a"/>
　無不治而其為知大矣仁者固無不愛然常急於親<lb/>
　賢則恩無不洽而其為仁博矣<lb/>
不能三年之喪而緦小功之察放飯流歠而問無齒决<lb/>
是之謂不知務<lb/>
　此章言君子之於道識其全體則心不狹知所先後<lb/>
　則事有序豐氏曰知不急於先務雖徧知人之所知<lb/>
　徧能人之所能徒弊精神而無益於天下之治矣仁<lb/>
　不急於親賢雖有仁民愛物之心小人在位無由上<lb/>
<pb n="KR3a0059_WYG_009-34b"/>
　達聰明日蔽于上而惡政日加於下此孟子所謂不<lb/>
　知務也○先生因是推言學者亦有當務如孟子論<lb/>
　今樂古樂則與民同樂乃樂之本學者所當知也若<lb/>
　欲明其聲音節奏特樂之一事爾學者須要窮其原<lb/>
　本放得大水下來則如海潮之至大船小船莫不浮<lb/>
　動如講學既能其大者則小小文義自是該通若只<lb/>
　於淺處用功則必不免沈滯之患矣○南軒曰自身<lb/>
　以至於下皆有當務葢天下之事未有無先後者傳<lb/>
<pb n="KR3a0059_WYG_009-35a"/>
　曰知所先後則近道矣此所以貴乎格物也雖然孟<lb/>
　子之所喻特言舍大而徇小者為不知務爾非謂能<lb/>
　三年之喪則緦小功有不足察無放飯流歠則齒决<lb/>
　有不必問也先後具舉本末畢貫此為學者又不可<lb/>
　以不知也<lb/>
　　　　右兼言仁智<lb/>
　　　仁孝<lb/>
孔子曰仁人不過乎物孝子不過乎物是故仁人之事<lb/>
<pb n="KR3a0059_WYG_009-35b"/>
親如事天事天如事親是故孝子成身<lb/>
　鄭氏曰物猶事也事親事天孝敬同也孝經曰事父<lb/>
　孝故事天明舉無過事以孝事親乃所以成身<lb/>
　　　　右兼言仁孝<lb/>
　　　智仁禮<lb/>
子曰知及之仁不能守之雖得之必失之<lb/>
　朱子曰智足以知此理而私欲間之則無以有之於<lb/>
　身矣<lb/>
<pb n="KR3a0059_WYG_009-36a"/>
知及之仁能守之不莊以蒞之則民不敬<lb/>
　知此理而無私欲以間之則所知者在我而不失矣<lb/>
　然猶有不莊者葢氣質之偏或有厚於内而不嚴於<lb/>
　外者是以民不見其可畏而慢易之也<lb/>
知及之仁能守之莊以蒞之動之不以禮未善也<lb/>
　動之謂動民也猶曰鼓舞而作興之云爾禮為義理<lb/>
　之節文學至於仁則善有諸已而大本立矣蒞之不<lb/>
　莊動之不以禮乃其氣禀學問之小疵然亦非盡善<lb/>
<pb n="KR3a0059_WYG_009-36b"/>
　之道也故夫子歴言之使知徳愈全則責愈備不可<lb/>
　以為小節而忽之也○問克己復禮為仁便是極了<lb/>
　今却又有莊以蒞之與動之以禮底工夫如何曰人<lb/>
　自有此心純粹更不走失而於接物應事時少些莊<lb/>
　嚴底意思自不足以使人敬此便是未善處問此是<lb/>
　要本末工夫兼備否曰固是但先有知及之仁能守<lb/>
　之做箇根本了却方好去檢㸃其餘便無處無事不<lb/>
　善若根本不立又有何可檢㸃處○問知及仁守曰<lb/>
<pb n="KR3a0059_WYG_009-37a"/>
　此是說講學莊以蒞之以後是說為政○南軒曰知<lb/>
　及乎此而仁不能守此則未能保之於己也仁能守<lb/>
　之則在己者實矣又須莊以蒞之而後内外相成而<lb/>
　無弊而又欲動之以禮然後為盡善動之以禮者以<lb/>
　禮教民風動之也此雖言為政之道至此而後善然<lb/>
　所以成己亦一而已<lb/>
孟子曰愛人不親反其仁治人不治反其智禮人不答<lb/>
反其敬行有不得者皆反求諸己其身正而天下歸之<lb/>
<pb n="KR3a0059_WYG_009-37b"/>
詩云永言配命自求多福<lb/>
　　　　右兼言智仁禮<lb/>
　　　勇<lb/>
子曰知者不惑仁者不憂勇者不懼<lb/>
　朱子曰明足以燭理故不惑理足以勝私故不憂氣<lb/>
　足以配道義故不懼此學之序也○問知是格物致<lb/>
　知仁是存養勇是克治否先生曰是勇謂持守堅固<lb/>
　○問中庸力行近乎仁又似勇者不懼意思曰交互<lb/>
<pb n="KR3a0059_WYG_009-38a"/>
　說都是○智者直是見得分曉故不惑○問智不惑<lb/>
　一叚能明理便能無私否曰亦有人明理不能去私<lb/>
　慾然去私慾必先明理惟聖人自誠而明可以先言<lb/>
　仁後言智至於教人當以智為先○問子罕智仁勇<lb/>
　章與憲問仁智勇章何以次序不同曰成徳以仁為<lb/>
　先進學以智為先此誠而明明而誠也中庸言三徳<lb/>
　之序如何曰此亦為學者言又問何以勇皆序在後<lb/>
　曰末後做工夫不退轉此方是勇○問仁者不憂曰<lb/>
<pb n="KR3a0059_WYG_009-38b"/>
　仁者心與理一心純是道理看甚麽事不問大小改<lb/>
　頭換面來自家此心各有一个道理應副去不待事<lb/>
　來方始安排所以自不煩惱今人有這事却無這道<lb/>
　理便處置不去所以憂○又曰仁者理即是心心即<lb/>
　是理有一事來便有一理以應之所以無憂○問無<lb/>
　憂似未是仁先生曰今人學問百種只是要克己復<lb/>
　禮若能克去私意純是天理自無所憂如何不是仁<lb/>
　○仁者天下之公私欲不萌而天下之公在我何憂<lb/>
<pb n="KR3a0059_WYG_009-39a"/>
　之有○孟子說配義與道無是餒也今有見得道理<lb/>
　分明而反懾怯者氣不足也○南軒曰不惑者見理<lb/>
　明也不憂者其樂深也不懼者其守固也<lb/>
子曰君子道者三我無能焉仁者不憂知者不惑勇者<lb/>
不懼子貢曰夫子自道也<lb/>
　朱子曰自責以勉人也道言也自道猶云謙辭尹氏<lb/>
　曰成徳以仁為先進學以智為先故夫子之言其序<lb/>
　有不同如此○王彦霖問心一也有曰云云何也程<lb/>
<pb n="KR3a0059_WYG_009-39b"/>
　子曰此只是名其徳爾其理一也得其道而不憂者<lb/>
　仁之事也因其不憂故曰此仁也智勇亦然凡名其<lb/>
　徳千百皆然但此三者達徳之大者也○仁者不憂<lb/>
　智者不惑勇者不懼徳之序也知者不惑仁者不憂<lb/>
　勇者不懼學之序也知以知之仁以守之勇以行之<lb/>
中庸知仁勇三者天下之達徳也所以行之者一也<lb/>
　此章當連天下之達道五參看○朱子曰謂之達徳<lb/>
　者天下古今所同得之理也一則誠而已矣達徳雖<lb/>
<pb n="KR3a0059_WYG_009-40a"/>
　人所同得然一有不誠則人欲間之而徳非其徳矣<lb/>
　○程子曰所謂誠者止是誠實此三者三者之外更<lb/>
　别無誠○輯畧知仁勇三者天下之達徳學之要也<lb/>
　○又曰智知仁守勇决○又曰大凡於道擇之則在<lb/>
　乎知守之則在乎仁斷之則在乎勇人之於道患在<lb/>
　不能擇不能守不能斷<lb/>
子曰好學近乎知力行近乎仁知恥近乎勇<lb/>
　此言未及乎達徳而求以入徳之事吕氏曰愚者自<lb/>
<pb n="KR3a0059_WYG_009-40b"/>
　是而不求自私者徇人欲而忘反懦者甘為人下而<lb/>
　不辭故好學非知然足以破愚力行非仁然足以忘<lb/>
　私知恥非勇然足以起懦○上章既言達徳之名恐<lb/>
　學者無所從入故又言其不逺者以示之使由是而<lb/>
　求之則可以入徳也○此節之指惟吕氏之言淵慤<lb/>
　有味庶幾得之<lb/>
孟子對曰王請無好小勇夫撫劒疾視曰彼惡敢當我<lb/>
哉此匹夫之勇敵一人者也王請大之詩云王赫斯怒<lb/>
<pb n="KR3a0059_WYG_009-41a"/>
爰整其旅以遏徂莒以篤周祜以對於天下此文王之<lb/>
勇也文王一怒而安天下之民書曰天降下民作之君<lb/>
作之師惟曰其助上帝寵之四方有罪無罪惟我在天<lb/>
下曷敢有越厥志一人衡行於天下武王恥之此武王<lb/>
之勇也武王亦一怒而安天下之民今王亦一怒而安<lb/>
天下之民民惟恐王之不好勇也<lb/>
　此言人君能懲小忿則能養大勇除暴救民以安天<lb/>
　下矣○南軒曰勇有大小血氣之勇勇之小也義理<lb/>
<pb n="KR3a0059_WYG_009-41b"/>
　之勇勇之大也以血氣為勇則其勇不出於血氣之<lb/>
　内勢力可勝也利害可絀也義理之勇不以血氣勢<lb/>
　力無所加利害無所絀也故曰王請無好小勇欲其<lb/>
　擴於義理也夫聖人非無怒也其動不以血氣而以<lb/>
　理可怒在彼而理在此聖人何加毫末乎以文武之<lb/>
　事觀之則可見矣○曽子聞大勇於夫子章已見前<lb/>
　養氣篇<lb/>
揚子或問勇曰軻也曰何軻也曰軻也者謂孟軻也若<lb/>
<pb n="KR3a0059_WYG_009-42a"/>
荆軻君子盜諸請問孟軻之勇曰勇於義而果於徳不<lb/>
以貧富貴賤死生動其心其於勇也其庶乎<lb/>
或曰顔子之為人也近於怯子曰孰勇於顔子觀其言<lb/>
曰舜何人也予何人也有為者亦若是有若無實若虚<lb/>
之類抑可謂大勇矣<lb/>
程子曰人之學不進只是不勇<lb/>
禮聘義所貴於勇敢者貴其敢行禮義也故勇敢强有<lb/>
力者天下無事則用之於禮義天下有事則用之於戰<lb/>
<pb n="KR3a0059_WYG_009-42b"/>
勝用之於戰勝則無敵用之於禮義則順治<lb/>
　按左氏晉狼瞫為右先軫黜之狼瞫怒其友曰盍死<lb/>
　之瞫曰吾未獲死所其友曰吾與女為難瞫曰周志<lb/>
　有之勇則害上不登于明堂死而不義非勇也共用<lb/>
　之為勇吾以勇求右無勇而黜亦其所也謂上不我<lb/>
　知黜而宜乃知我矣子姑待之及彭衙既陳以其屬<lb/>
　馳秦師死焉晉師從之大敗秦師君子謂狼瞫於是<lb/>
　乎君子狼瞫在春秋未得為賢大夫而所謂死而不<lb/>
<pb n="KR3a0059_WYG_009-43a"/>
　義非勇也其言有可取者故附此<lb/>
　　　　右專言勇<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0059_WYG_009-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西山讀書記卷九<lb/>
</p>
<p>
</p>
  </div>
</body>
</text>
</TEI>
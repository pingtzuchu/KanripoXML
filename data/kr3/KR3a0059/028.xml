<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西山讀書記卷二十八<lb/>
                </head>
    <p>
<pb n="KR3a0059_WYG_028-1a"/>
欽定四庫全書薈要<lb/>
　西山讀書記卷二十八<lb/>
　　　　　　　　　　　　宋　真徳秀　撰<lb/>
　　　堯舜禹湯文武𫝊授<lb/>
虞書允執厥中帝王𫝊心之要典也<lb/>
語堯曰咨爾舜天之厯數在爾躬允執其中四海困窮<lb/>
天祿永終<lb/>
　朱子曰此堯命舜而禪以帝位之辭厯數帝王相繼<lb/>
<pb n="KR3a0059_WYG_028-1b"/>
　之次第猶嵗時氣節之先後也允信也中者無過不<lb/>
　及之名四海之人困窮則君禄亦永絶矣戒之也<lb/>
舜亦以命禹<lb/>
　即虞書所載危微精一之訓是也已見前篇<lb/>
曰予小子履敢用𤣥牡敢昭告於皇皇后帝有罪不敢<lb/>
赦帝臣不蔽簡在帝心朕躬有罪無以萬方萬方有罪<lb/>
罪在朕躬<lb/>
　此引商書湯誥之辭葢湯旣放桀而告諸侯也與書<lb/>
<pb n="KR3a0059_WYG_028-2a"/>
　文大同小異曰上當有湯字履葢湯名用𤣥牡夏尚<lb/>
　黑未變其禮也簡閲也言桀有罪已不敢赦而天下<lb/>
　賢人皆上帝之臣己不敢蔽簡在帝心惟帝所命此<lb/>
　述其初請命而伐桀之詞也又言君有罪非民所致<lb/>
　民有罪實君所為見其厚於責己薄於責人之意此<lb/>
　其告諸侯之辭也<lb/>
周有大賚善人是富<lb/>
　此以下述武王事賚予也武王克商大賚於四海見<lb/>
<pb n="KR3a0059_WYG_028-2b"/>
　周書武成篇此言其所富者皆善人也詩序云賚所<lb/>
　以錫予善人葢本於此<lb/>
雖有周親不如仁人百姓有過在予一人<lb/>
　此周書秦誓之詞孔氏曰周至也言紂至親雖多不<lb/>
　如周家之多仁人<lb/>
謹權量審法度修廢官四方之政行焉<lb/>
　權稱錘也量斗斛也法度禮樂制度皆是也<lb/>
興滅國繼絶世舉逸民天下之民歸心焉<lb/>
<pb n="KR3a0059_WYG_028-3a"/>
　興滅繼絶謂封黄帝堯舜夏商之後舉逸民謂釋箕<lb/>
　子之囚復商容之位三者皆人心之所欲也<lb/>
所重民食䘮祭<lb/>
　武成曰重民五教惟食䘮祭<lb/>
寛則得衆信則民任焉敏則有功公則說<lb/>
　此於武王之事無所見恐或汎舉帝王之道也○楊<lb/>
　氏曰論語之書皆聖人微言而其徒傳守之以明斯<lb/>
　道者也故於終篇具載堯舜咨命之言湯武誓師之<lb/>
<pb n="KR3a0059_WYG_028-3b"/>
　意與夫施諸政事者以明聖學之所傳者一於是而<lb/>
　已所以著明二十篇之大㫖也孟子於終篇亦厯叙<lb/>
　堯舜湯文孔子相承之次皆此意也○南軒曰此篇<lb/>
　所載帝王之事孔子之所常言門人列於末章所以<lb/>
　示後世之大法也○黄氏曰論語末篇厯叙堯舜禹<lb/>
　湯武王相傳之道而先之以執中可謂得其要矣至<lb/>
　其下乃泛及于賞善罰惡責己恕人大綱小紀本數<lb/>
　末度無不具舉者葢帝王之道初無精粗惟其合於<lb/>
<pb n="KR3a0059_WYG_028-4a"/>
　天理當於人心者是其所以為道也所謂執中者正<lb/>
　以其事事物物無適而非中也是豈空虛無㨿而可<lb/>
　謂之中乎哉然後知聖賢相傳之道無非實理非若<lb/>
　老釋氏空無之謂也<lb/>
子畏於匡曰文王旣没文不在茲乎<lb/>
　朱子曰道之顯者謂之文不曰道而曰文謙辭也茲<lb/>
　此也孔子自謂<lb/>
天之將䘮斯文也後死者不得與於斯文也天之未䘮<lb/>
<pb n="KR3a0059_WYG_028-4b"/>
斯文也匡人其如予何<lb/>
　馬氏曰文王旣沒故孔子自謂後死者言天若欲䘮<lb/>
　此文則必不使我得與於此文今我旣得與於此文<lb/>
　則是天未欲䘮此文也天旣未欲䘮此文則匡人其<lb/>
　柰我何言必不能違天害己也○南軒曰文王旣没<lb/>
　文不在茲聖人以斯文為己任也己之在與亡斯文<lb/>
　之䘮與未䘮係焉是豈人之所能為哉天也不曰䘮<lb/>
　已而曰䘮斯文葢己之身即斯文之所在也<lb/>
<pb n="KR3a0059_WYG_028-5a"/>
子曰甚矣吾衰也久矣吾不復夣見周公<lb/>
　朱子曰孔子盛時志欲行周公之道故夢寐之間如<lb/>
　或見之至其老而不能行也則無復是心而亦無復<lb/>
　是夢矣故因此而自歎其衰之甚也○程子曰孔子<lb/>
　盛時寤寐常存行周公之道及其老也則志慮衰而<lb/>
　不可以有為矣葢存道者心無老少之異而行道者<lb/>
　身老則衰也○或問孔子不夢周公之說程子以為<lb/>
　初實未嘗夢也如何曰孔子自言不夢之久則其前<lb/>
<pb n="KR3a0059_WYG_028-5b"/>
　固嘗夢之矣程子之意葢嫌於因思而夢者故為此<lb/>
　説其義則精矣然恐非夫子所言之本意也<lb/>
衛公孫朝問於子貢曰仲尼焉學子貢曰文武之道未<lb/>
墜於地在人賢者識其大者不賢者識其小者莫不有<lb/>
文武之道焉夫子焉不學而亦何嘗師之有<lb/>
　朱子曰文武之道謂文王武王之謨訓功烈與凡周<lb/>
　之禮樂文章皆是也在人言人有能記之者○又曰<lb/>
　此言未墜落於地而猶在人耳賢者則能記其道之<lb/>
<pb n="KR3a0059_WYG_028-6a"/>
　大者不賢者則能記其道之小者皆有文武之道夫<lb/>
　子皆師之也○或問何以言文武之道為周之禮樂<lb/>
　也曰此固好髙者之所不樂聞然其文意不過如此<lb/>
　以未墜在人之云者考之則可見矣若曰道無適而<lb/>
　非唯所取而得則又何時墜地且何必賢者識其大<lb/>
　不賢者識其小而後得師耶此所謂人正謂老𣆀萇<lb/>
　𢎞郯子師㐮之儔耳若入太廟而每事問焉則廟之<lb/>
　祝史亦其一師也大率近世學者習於老佛之言皆<lb/>
<pb n="KR3a0059_WYG_028-6b"/>
　有厭薄事實貪騖髙逺之意故其説常如此不可以<lb/>
　不戒也然彼所謂無適而非者亦豈離於文章禮樂<lb/>
　之間哉但子貢本意則正指其事實而言不如是之<lb/>
　空虛恍惚而無所據也○南軒曰文武之道謂周家<lb/>
　之制度典章在當時猶有存者未至盡泯也在人所<lb/>
　識何如賢者則識其大者不賢者則識其小者至如<lb/>
　鄉黨之間其冠昏喪祭日用飲食亦習乎其教而不<lb/>
　自知也然則夫子焉往而非學唯善之主而初無常<lb/>
<pb n="KR3a0059_WYG_028-7a"/>
　師也此其所以能集文武之道而極其大全歟<lb/>
中庸仲尼祖述堯舜憲章文武<lb/>
　朱子曰祖述者遠宗其道憲章者近守其法○游氏<lb/>
　曰中庸之道至仲尼而集大成故此書之末以仲尼<lb/>
　明之道著於堯舜故祖述焉法詳於文武故憲章焉<lb/>
　呂氏曰祖述者推本其意憲章者循守其法<lb/>
孟子宰我曰以予觀於夫子賢於堯舜遠矣<lb/>
　程子曰語聖則不異事功則有異夫子賢于堯舜語<lb/>
<pb n="KR3a0059_WYG_028-7b"/>
　事功也葢堯舜治天下夫子又推其道以垂教萬世<lb/>
　堯舜之道非得孔子則後世亦何所據哉○或問三<lb/>
　代以前只是說中說極至孔門答問説者便是仁何<lb/>
　也朱子曰説中說極今人多錯㑹了文義今未暇詳<lb/>
　説但至孔門仁字則是列聖相傳到此方漸次説到<lb/>
　親切處爾夫子之所以賢於堯舜亦其一端也<lb/>
孟子曰舜生於諸馮遷於負夏卒於鳴條東夷之人也<lb/>
文王生於岐周卒於畢郢西夷之人也地之相去也千<lb/>
<pb n="KR3a0059_WYG_028-8a"/>
有餘里世之相後也千有餘嵗得志行乎中國若合符<lb/>
節先聖後聖其揆一也<lb/>
　朱子曰揆度也其揆一者言度之而其道無不同也<lb/>
　○范氏曰言聖人之生雖有先後逺近之不同然其<lb/>
　道則一也○南軒曰先聖後聖莫非一揆孟子獨舉<lb/>
　舜與文王言之者葢其地相去為最逺而世相去為<lb/>
　最久故耳所謂得志行乎中國者聖人之道化行乎<lb/>
　天下是所謂行志者也然自今觀之舜與文王所值<lb/>
<pb n="KR3a0059_WYG_028-8b"/>
　之時周旋於父子君臣之際者葢不同矣孟子謂若<lb/>
　合符節者何耶葢道一而已其所以一者天之理也<lb/>
　若夫人為則萬殊矣聖人者純乎天理者也純乎天<lb/>
　理則其云為注措莫非天之所為而有二乎哉故舜<lb/>
　之所以事瞽瞍者是文王所以事王季者也而文王<lb/>
　之事紂是舜所以事堯者也文王之憂勤是舜無為<lb/>
　而治者也舜與文王易地則皆然何者舜與文王皆<lb/>
　天也使其間有一毫不相似則不曰若符節之契矣<lb/>
<pb n="KR3a0059_WYG_028-9a"/>
　然舜與文王之所以為天者則抑有道矣堯舜文王<lb/>
　生知之聖也亦必學以成之惟精惟一允執厥中者<lb/>
　舜之學也緝熙敬止克宅厥心者文王之學也卽其<lb/>
　生知之聖而學以成之此其所以為天之無疆也學<lb/>
　者讀此章深究所以一者於此有得則先聖後聖之<lb/>
　心可得而識矣<lb/>
孟子曰舜明於庶物察於人倫由仁義行非行仁義也<lb/>
　說已見前<lb/>
<pb n="KR3a0059_WYG_028-9b"/>
孟子曰禹惡㫖酒而好善言湯執中立賢無方文王視<lb/>
民如傷望道而未之見武王不泄邇不㤀逺周公思兼<lb/>
三王以施四事其有不合者仰而思之夜以繼日幸而<lb/>
得之坐以待旦<lb/>
　朱子曰此承上章言舜因厯叙羣聖以繼之而各舉<lb/>
　其一事以見其憂勤愓厲之意葢天理之所以常存<lb/>
　人心之所以不死也○程子曰孟子所稱各因其一<lb/>
　事而言非謂武王不能執中立賢湯却泄邇忘逺也<lb/>
<pb n="KR3a0059_WYG_028-10a"/>
　人謂各舉其盛亦非也聖人亦無不盛○南軒曰於<lb/>
　是四者而窺四聖人之心則可見其運而不息化而<lb/>
　不滯其天地之心歟<lb/>
孟子曰王者之迹熄而詩亡詩亡然後春秋作晉之乗<lb/>
楚之檮杌魯之春秋一也其事則齊桓晉文其文則史<lb/>
孔子曰其義則丘竊取之矣<lb/>
　朱子曰此承上章列叙羣聖因以孔子之事繼之而<lb/>
　孔子之事莫大於春秋故特言之<lb/>
<pb n="KR3a0059_WYG_028-10b"/>
孟子曰君子之澤五世而斬小人之澤五世而斬予未<lb/>
得為孔子徒也予私淑諸人也<lb/>
　朱子曰私猶竊也淑善也人謂子思之徒也孟子言<lb/>
　予雖未得親受業於孔子之門然聖人之澤尚存猶<lb/>
　有能傳其學者故我得聞孔子之道於人而私竊以<lb/>
　善其身葢推尊孔子而自謙之辭至此又承上三章<lb/>
　厯叙舜禹至於周孔而以是終之其辭雖謙然其所<lb/>
　以自任之重亦有不得而辭者矣<lb/>
<pb n="KR3a0059_WYG_028-11a"/>
孟子曰昔者禹抑洪水而天下平周公兼夷狄驅猛獸<lb/>
而百姓寜孔子成春秋而亂臣賊子懼詩云戎狄是膺<lb/>
荆舒是懲則莫我敢承無父無君是周公所膺也我亦<lb/>
欲正人心息邪說距詖行放滛辭以承三聖者予豈好<lb/>
辯哉予不得已也<hi>詳見後篇</hi>
孟子曰由堯舜至於湯五百有餘嵗若禹臯陶則見而<lb/>
知之若湯則聞而知之<lb/>
　趙氏曰五百嵗而聖人出天道之常然亦有遲速不<lb/>
<pb n="KR3a0059_WYG_028-11b"/>
　能正五百年故言有餘也尹氏曰知謂知其道也<lb/>
由湯至於文王五百有餘嵗若伊尹萊朱則見而知之<lb/>
若文王則聞而知之<lb/>
　趙氏曰萊朱湯賢臣或曰即仲虺也<lb/>
由文王至於孔子五百有餘嵗若太公望散宜生則見<lb/>
而知之若孔子則聞而知之<lb/>
　散氏宜生名文王賢臣也<lb/>
由孔子而來至於今百有餘嵗去聖人之世若此其未<lb/>
<pb n="KR3a0059_WYG_028-12a"/>
遠也近聖人之居若此其甚也然而無有乎爾則亦無<lb/>
有乎爾<lb/>
　林氏曰孟子言孔子生今時未逺鄒魯相去又近然<lb/>
　而已無有見而知之者矣則五百餘嵗之後又豈復<lb/>
　有聞而知之者乎朱子曰按此言雖若不敢自謂己<lb/>
　得其傳而憂後世遂失其傳然乃所以自見其有不<lb/>
　得辭者而又以見夫天理民彛不可泯滅百世之下<lb/>
　必將有神㑹而心得之者耳故於篇終厯序羣聖之<lb/>
<pb n="KR3a0059_WYG_028-12b"/>
　綂而終之以此所以明其傳之有在而又以俟後聖<lb/>
　於無窮也其指深哉○南軒曰道不為古今而有加<lb/>
　損聖人先得我心之所同然者耳茍得其所同然則<lb/>
　雖越宇宙與親見之何以異哉○愚按臯陶伊尹萊<lb/>
　朱太公望散宜生皆與斯道之傳今考之臯陶謨伊<lb/>
　訓太甲咸有一徳諸篇則二人之學至精至粹其得<lb/>
　與羣聖之列也宜哉萊朱若誠仲虺則固伊尹之亞<lb/>
　也太公望於書無所見惟大戴禮踐阼篇武王問道<lb/>
<pb n="KR3a0059_WYG_028-13a"/>
　於太公望公奉丹書以入所陳者敬義仁之道其所<lb/>
　以為文武之師者亦豈茍哉後世特以為兵家之祖<lb/>
　葢未然也散宜生之名一見於書而傳道之事則無<lb/>
　所攷至于獨言文王而不及武王周公則以父子同<lb/>
　道舉文王則餘在其中故爾或者遂謂孟子有不取<lb/>
　武王之意豈其然耶<lb/>
韓子曰斯道何道也曰斯吾所謂道也非向所謂老與<lb/>
佛之道堯以是傳之舜舜以是傳之禹禹以是傳之湯<lb/>
<pb n="KR3a0059_WYG_028-13b"/>
湯以是傳之文武周公文武周公傳之孔子孔子傳之<lb/>
孟軻軻之死不得其傳焉荀與揚擇焉而不精語焉而<lb/>
不詳<lb/>
　程子曰退之因學文日求所未至遂有所得如曰軻<lb/>
　之死不得其傳似此言語非蹈襲前人又非鑿空撰<lb/>
　出必有所見若無所見不知言所傳者何事○張子<lb/>
　曰孔孟而後其心不傳如荀揚皆不能知○以上總<lb/>
　叙堯舜禹湯文武周孔傳授然其所傳之道若堯舜<lb/>
<pb n="KR3a0059_WYG_028-14a"/>
　禹之中湯文之敬武王之極周公之禮樂孔子之六<lb/>
　經與凡心學性學之類各已散見諸篇合而觀之然<lb/>
　後見聖賢傳授之全體又非此篇所能悉該也<lb/>
　　　孔子顔曾傳授<lb/>
語顔淵問仁子曰克己復禮為仁一日克己復禮天下<lb/>
歸仁焉為仁由己而由人乎哉顔淵曰請問其目子曰<lb/>
非禮勿視非禮勿聽非禮勿言非禮勿動顔淵曰囘雖<lb/>
不敏請事斯語矣<hi>說己見言仁篇</hi>
<pb n="KR3a0059_WYG_028-14b"/>
子曰囘也其心三月不違仁其餘則日月至焉而已矣<lb/>
　<hi>說己見言仁篇</hi>
顔淵喟然嘆曰仰之彌髙鑽之彌堅瞻之在前忽然在<lb/>
後<lb/>
　朱子曰仰彌髙不可及鑽彌堅不可入在前在後恍<lb/>
　惚不可為象顔淵深知夫子之道無窮盡無方體而<lb/>
　嘆之也<lb/>
夫子循循然善誘人博我以文約我以禮<lb/>
<pb n="KR3a0059_WYG_028-15a"/>
　循循有次序貎誘引進也博文約禮教之序也言夫<lb/>
　子道雖髙妙而教人有序也侯氏曰博我以文致知<lb/>
　格物也約我以禮克己復禮也程子曰此顔子稱聖<lb/>
　人最切要處聖人教人惟此二事而已<lb/>
欲罷不能旣竭吾才如有所立卓爾雖欲從之末由也<lb/>
已<lb/>
　此顔子自言其學之所至也葢悅之深而力之盡所<lb/>
　見益親而又無所用其力也呉氏曰所謂卓爾亦在<lb/>
<pb n="KR3a0059_WYG_028-15b"/>
　乎日用行事之間非所謂窈𡨕昏黙者程子曰到此<lb/>
　地位工夫尤難直是峻絶又大段着力不得楊氏曰<lb/>
　可欲之謂善充而至于大力行之積也大而化之則<lb/>
　非力行所及矣此顔子所以未達一間也胡氏曰無<lb/>
　上事而喟然嘆此顔子學旣有得故述其先難之故<lb/>
　後得之由而歸功於聖人也髙堅前後語道體也仰<lb/>
　鑽瞻忽未領其要也唯夫子循循善誘先博我以文<lb/>
　使我通古今達事變然後約我以禮使我尊所聞行<lb/>
<pb n="KR3a0059_WYG_028-16a"/>
　所知如行者之赴家食者之求飽是以欲罷而不能<lb/>
　盡心盡力不少休廢然後見夫子所立之卓然雖欲<lb/>
　從之末由也已是葢不怠所從必欲至乎卓立之地<lb/>
　也抑斯嘆也其在請事斯語之後三月不違之時乎<lb/>
　夫子教顔子只是博文約禮兩事自堯舜以來便如<lb/>
　此説惟精便是博文惟一便是約禮○博我以文是<lb/>
　要四方八面却見得周匝無遺至於約之以禮又要<lb/>
　逼向身己上來無一毫之不盡○瞻仰鑽忽見得猶<lb/>
<pb n="KR3a0059_WYG_028-16b"/>
　未親切在如有所立卓爾方始親切雖欲從之末由<lb/>
　也己只是脚步未到葢不能得似聖人從容中道也<lb/>
　○或問云云曰此是顔子當初尋討不着時節仰之<lb/>
　煞髙一層之上又有一層鑽之又堅透一重又有一<lb/>
　重瞻之却似前又到着力趕上又却在後然夫子教<lb/>
　人又却循循善誘旣博之以文又約之以禮只如此<lb/>
　教我去下工夫久而後見道體卓爾立在這裏此已<lb/>
　得親切處然雖欲從之却又末由也己此是顔子未<lb/>
<pb n="KR3a0059_WYG_028-17a"/>
　達一間時說己當初捉摸不着時事○顔子初見聖<lb/>
　人之道廣大如此欲向前求之轉覺無下手處退而<lb/>
　求之則見聖人所以循循善誘者不過博文約禮於<lb/>
　是就此處竭力求之而所見始親切的當如有所立<lb/>
　卓爾在前而嘆其峻絶着力不得也○顔子仰鑽瞻<lb/>
　忽初是捉摸不着夫子不就此啟發顔子只博之以<lb/>
　文約之以禮令有用功處顔子做這工夫漸見得分<lb/>
　曉至于欲罷不能已是住不得了及夫旣竭吾才如<lb/>
<pb n="KR3a0059_WYG_028-17b"/>
　此精專方見夫子動容周旋無不中處皆是天理之<lb/>
　流行卓然如此分曉到這裏只有個生熟顔子生些<lb/>
　少未能渾化如夫子故曰雖欲從之末由也已○問<lb/>
　云云曰未到這裏須着力到這處自是用力不得如<lb/>
　孔子六十而耳順七十而從心這處如何用力得只<lb/>
　熟了自然恁地去横渠曰大可為也化不可為也在<lb/>
　熟之而已○所謂瞻之在前忽然在後只是個中庸<lb/>
　不可能盖聖人之道是個恰好底道理所以不可及<lb/>
<pb n="KR3a0059_WYG_028-18a"/>
　自家才著意去做不知不覺又蹉過了且如恭而安<lb/>
　固是聖人不可及處到得自家才著意去學時便恭<lb/>
　而不安了此其所以不可能只是難得到那恰好處<lb/>
　不着意又失了才着意又過了所以難横渠曰髙明<lb/>
　不可窮博厚不可極則中道不可識葢顔子之歎也<lb/>
　雖說得拘然亦自說得好或曰伊川過不及之説亦<lb/>
　是此意否曰然○南軒曰誦味此章則顔子學聖人<lb/>
　終始之功孔子敎人先後之序與夫聖人之道之至<lb/>
<pb n="KR3a0059_WYG_028-18b"/>
　皆可得而研求矣○黄氏曰此章髙堅前後之嘆所<lb/>
　立卓爾之言顔子之見固非後學所可窺測然以其<lb/>
　不可窺測也故言之者往往流於恍惚無所據依之<lb/>
　地敢于為言者反借老佛之說以議聖人其不敢者<lb/>
　則委之於虛無不可測識之域故此章最為難曉惟<lb/>
　呉氏以為亦在日用常行之間者最為切實今竊以<lb/>
　其意而推之夫聖人之道固髙明廣大不可幾及然<lb/>
　亦不過性情之間動容之際飲食起居交接應酧之<lb/>
<pb n="KR3a0059_WYG_028-19a"/>
　務君臣父子兄弟夫婦之常出處去就辭受取舍以<lb/>
　至於政事設施之間無非道之所寓其所謂髙堅前<lb/>
　後者他人于此或未能無纎毫之私或未能逹義理<lb/>
　之正或未能通權變之宜或未能極從容之妙故仰<lb/>
　之但見其髙鑽之但見其堅或前或後而無定所也<lb/>
　顔子用力亦不過於博文約禮之間而竭其力則見<lb/>
　益精行益熟而於聖人情性動容以至政事設施之<lb/>
　類皆有以見其當然之則卓然立乎其前耳初非有<lb/>
<pb n="KR3a0059_WYG_028-19b"/>
　深逺不可窮詰之事也○以上三章乃孔顔傳心要<lb/>
　指今本胡氏之說以問仁為首不違仁次之此章又<lb/>
　次之餘章則係於後云<lb/>
子曰吾與囘言終日不違如愚退而省其私亦足以發<lb/>
囘也不愚<lb/>
　朱子曰不違者意不相背有聽受而無問難也私謂<lb/>
　燕居獨處非進見請問之時發謂發明所言之理愚<lb/>
　聞之師曰顔子深潛純粹其於聖人體段已具其聞<lb/>
<pb n="KR3a0059_WYG_028-20a"/>
　夫子之言黙識心融觸處洞然自有條理故終日言<lb/>
　但見其不違如愚人而已及退省其私則見其日用<lb/>
　動静語黙之間皆足以發明夫子之道坦然由之而<lb/>
　無疑然後知其不愚也○或問先儒之說曰曾氏胡<lb/>
　氏張敬夫之說亦善曾氏曰入乎耳著乎心黙而識<lb/>
　之故不違如愚退而察其踐履則布乎四體形乎動<lb/>
　静故足以發胡氏曰顔子之質鄰於生知故聞夫子<lb/>
　之言心通黙識不復問辨反如愚蒙之未逹者及侍<lb/>
<pb n="KR3a0059_WYG_028-20b"/>
　坐而退夫子察其燕私則其視聽言動皆能以聖人<lb/>
　所教隨用發見然後知向之所謂愚者乃所謂上智<lb/>
　也然聖人久已知顔子之不愚矣而必曰退而省其<lb/>
　私之云者所以見其非無證之空言且以明進徳之<lb/>
　功必内外相符隠顯一致欲學者之謹其獨也嗚呼<lb/>
　夫子與囘言終日則言多矣而今存者無幾可勝惜<lb/>
　哉張敬夫曰夫子之言顔子皆能體之於日用間所<lb/>
　以夫子退而省其私而知其足以發明斯道乃其請<lb/>
<pb n="KR3a0059_WYG_028-21a"/>
　事斯語之驗也○問顔子省其私不必指燕私只是<lb/>
　他自作用處曰便是這意思但恐没着落只得説燕<lb/>
　私謂如人相對坐心意黙有趨向亦是私如謹獨之<lb/>
　獨亦非特在幽隠人所不見處只他人之所不知雖<lb/>
　在衆中便是獨也○問亦足以發莫是所以發明夫<lb/>
　子所言之㫖否曰然且如夫子告以非禮勿視聽言<lb/>
　動顔子受用不復更問如何是禮與非禮但是退而<lb/>
　省察顔子之所為則直是視聽言動無非禮也此則<lb/>
<pb n="KR3a0059_WYG_028-21b"/>
　足以發明夫子之言也○問李先生謂顔子聖人體<lb/>
　段已具莫只是言個模様否曰然顔子去聖人不争<lb/>
　多其所以不及聖人者只是須待聖人之言觸其機<lb/>
　乃能通曉爾○問黙識心融如何曰融如消融相似<lb/>
　融如雪之在湯若不融一句只是一句在胷中如何<lb/>
　發得出來如人飲若不消化如何能滋益體膚如孔<lb/>
　子告曾子一貫之語他人聞之只是個一貫曾子聞<lb/>
　之便能融化發得忠恕之説出來<lb/>
<pb n="KR3a0059_WYG_028-22a"/>
子謂子貢曰女與囘也孰愈對曰賜也何敢望囘囘也<lb/>
聞一以知十賜也聞一以知二<lb/>
　朱子曰一數之始十數之終二者一之對也顔子明<lb/>
　睿所照即始而見終子貢推測而知因此而識彼無<lb/>
　所不恱告往知來是其驗矣<lb/>
子曰弗如也吾與女弗如也<lb/>
　與許也○胡氏曰子貢方人夫子旣語以不暇又問<lb/>
　其與囘孰愈以觀其自知如何聞一知十上知之資<lb/>
<pb n="KR3a0059_WYG_028-22b"/>
　生知之亞也聞一知二中人以上之資學而知之才<lb/>
　也子貢平日以己方囘見其不可企及故喻之如此<lb/>
　夫子以其自知之明而又不難於自屈故旣然之又<lb/>
　重許之此其所以終聞性與天道不特聞一知二而<lb/>
　已○或問云云曰胡氏亦得其㫖胡氏曰聞一知十<lb/>
　舉始知終無不盡也聞志學則知從心不踰矩之妙<lb/>
　聞可欲之善則知聖而不可知之神聞一知二者序<lb/>
　而進類而達也語以出告反面而知昏定晨省語以<lb/>
<pb n="KR3a0059_WYG_028-23a"/>
　徐行後長而知天顯克恭<lb/>
子曰賢哉囘也一簞食一瓢飲在陋巷人不堪其憂囘<lb/>
也不改其樂賢哉囘也<lb/>
　朱子曰顔子之貧如此而處之泰然不以改其樂故<lb/>
　夫子深歎美之○程子曰顔子之樂非樂簞瓢陋巷<lb/>
　也不以貧寠累其心而改其所樂也故夫子稱其賢<lb/>
　又曰簞瓢陋巷非可樂葢自有樂爾其字當玩味自<lb/>
　有深意又曰昔受學於周茂叔每令尋仲尼顔子樂處<lb/>
<pb n="KR3a0059_WYG_028-23b"/>
　所樂何事按程子之言引而不發葢欲學者深思而<lb/>
　而自得之今亦不敢妄為之說學者但當從事於博<lb/>
　文約禮之誨以至於欲罷不能而竭其才則庶乎有<lb/>
　以得之矣○或問顔樂之說程子答鮮于侁之問其<lb/>
　意何也曰程子葢曰顔子之心無少私欲天理渾然<lb/>
　是以日用動静之間從容自得而無適不樂不待以<lb/>
　道為可樂然後樂也○問學者㸔文字如何對曰方<lb/>
　思量顔子樂處先生曰不用思量他只是博我以文<lb/>
<pb n="KR3a0059_WYG_028-24a"/>
　約我以禮然後見得天理分明日用間義理純熟不<lb/>
　被人欲來苦楚自恁地快活而今只去博文約禮便<lb/>
　自見得若只索之於杳𡨕無朕之際何益只要着實<lb/>
　用工○問顔子樂處曰未到他地位如何便能知得<lb/>
　他樂處且要得就他實下工夫處做下稍亦須會到<lb/>
　他樂時節○顔子胸中自有樂地雖貧寠不以累其<lb/>
　心不是將那不以貧寠累心底做樂明道曰百官萬<lb/>
　務金革百萬之衆曲肱飲水樂亦在其中○問伊川<lb/>
<pb n="KR3a0059_WYG_028-24b"/>
　所謂其字當玩味是如何曰是元有此樂○問濓溪<lb/>
　教程子尋孔顔樂處如何曰先賢到樂處己自成就<lb/>
　向上了非初學所能求况今師非濓溪友非二程不<lb/>
　如且就聖賢着實用工處求之如克己復禮致謹於<lb/>
　視聽言動之間久久當自純熟充達向上處○孔顔<lb/>
　雖同此樂然顔子未免有意○問云云曰不要去孔<lb/>
　顔身上問只去自家身上討○問程子曰使顔子以<lb/>
　道為樂則非顔子周子顔子章又却似言以道為樂<lb/>
<pb n="KR3a0059_WYG_028-25a"/>
　先生曰顔子之樂非是自家有這道至富至貴只管<lb/>
　把來玩弄後樂見得這道理後自是樂故曰見其大<lb/>
　則心泰心泰則無不足無不足則富貴貧賤處之一<lb/>
　也○問云云曰程子之言但謂聖賢之心與道為一<lb/>
　故無適而不樂若以道為一物而樂之則心與道二<lb/>
　非所以為顔子爾若某人之云乃老佛緒餘非程子<lb/>
　本意○又問伊川云云曰如何曰樂道之言不失只<lb/>
　是說得不精切故如此告之今便以為無道可樂却<lb/>
<pb n="KR3a0059_WYG_028-25b"/>
　走作了問如鄒侍郎引此謂今日始見伊川面已入<lb/>
　禪去曰然○曾㸃之樂是見得如此顔子之樂是工<lb/>
　夫到那裡○南軒曰此不可以想像求也惟用力於<lb/>
　克己則庶幾其得之耳○黄氏曰集註或問二說不<lb/>
　同何也曰博文約禮顔子所以用其力於前天理渾<lb/>
　然顔子所以求其功於後博文則知之明約禮則守<lb/>
　之固凡事物當然之理旣無不洞曉而窮通得喪與<lb/>
　凡可憂可喜之事舉不足以累其心此其所以無少<lb/>
<pb n="KR3a0059_WYG_028-26a"/>
　私欲天理渾然葢有不期樂而樂者矣<lb/>
子謂顔淵曰用之則行舍之則藏惟我與爾有是夫<lb/>
　尹氏曰用舍無與於己行藏安於所遇命不足道也<lb/>
　顔子幾於聖人故亦能之○朱子曰用之則行舍之<lb/>
　則藏此八字極要人玩味若他人用之則無可行舍<lb/>
　之則無可藏唯孔顔先有此事業在己分内若用之<lb/>
　則見成將出來舍之則藏了他人豈有是哉故下文<lb/>
　云唯我與爾有是夫有是二字當如此首○問命不<lb/>
<pb n="KR3a0059_WYG_028-26b"/>
　足道也曰如常人用之則行乃所願舍之則藏是自<lb/>
　家命恁地不得已不柰何聖人無不得已底意思聖<lb/>
　人用我便行舍我便藏無不奈何底意思何消得更<lb/>
　言命○聖人說命只是為中人以下說如道之將行<lb/>
　將廢聖人欲曉子服景伯故以命言○只㸔義理如<lb/>
　何都不問那命雖使前面做得去若義去不得也只<lb/>
　不做若中人之情則見前面做不得了方休方委之<lb/>
　於命若使前面做得定不肯己所謂無可柰何而安<lb/>
<pb n="KR3a0059_WYG_028-27a"/>
　之若命也此固賢於世之貪冒無知者矣然實未能<lb/>
　無求之之心也聖人更不問命只㸔義如何貧富貴<lb/>
　賤惟義所在所謂安於所遇也如顔子之安于陋巷<lb/>
　他那曾計較命如何○南軒曰用之則行舍之則藏<lb/>
　龍徳正中隨時隠見者也葢君子所性大行不加窮<lb/>
　居不損道固自若也因時用舍而有行藏耳惟顔子<lb/>
　幾於此故足以與此○南軒初本云其行也豈有意<lb/>
　於行之其舍也豈有意於藏之朱子曰聖人固無意<lb/>
<pb n="KR3a0059_WYG_028-27b"/>
　必然亦謂無私意期必之心耳若其救時拯物之意<lb/>
　皇皇不舍豈可謂無意於行哉至於舍之而藏則雖<lb/>
　非其所欲謂舍之而猶無意於藏則亦過矣若果如<lb/>
　此則是孔顔之心漠然無情於應物推而後行曵而<lb/>
　後往如佛老之為也聖人與異端不同處正在於此<lb/>
　不可不察也程子於此但言用舍無與已行藏安於<lb/>
　所遇詳味其言中正微宻不為矯激過髙之說而語<lb/>
　意卓然自不可及其所由來者逺矣<lb/>
<pb n="KR3a0059_WYG_028-28a"/>
子曰語之而不惰者其囘也與<lb/>
　范氏曰顔子聞夫子之言而心解力行造次顛沛未<lb/>
　嘗違之如萬物得時雨之潤發榮滋長何有於惰此<lb/>
　羣弟子所不及也<lb/>
子曰囘也非助我者也於吾言無所不說<lb/>
　朱子曰助我若子夏之起予因疑問而有以相長也<lb/>
　顔子於聖人之言黙識心通無所疑問故夫子云然<lb/>
　其詞若有憾焉其實乃深喜之○胡氏曰夫子之於<lb/>
<pb n="KR3a0059_WYG_028-28b"/>
　囘豈其以助我望之葢聖人之謙徳又以深贊顔子<lb/>
　云爾<lb/>
子曰囘也其庶乎屢空<lb/>
　朱子曰庶近也言近道也屢空數至空匱也不以貧<lb/>
　寠動心而求富故屢至於空匱也言其近道又能安<lb/>
　貧也<lb/>
賜不受命而貨殖焉億則屢中<lb/>
　命謂天命貨財生殖也億意度也言子貢不如顔子<lb/>
<pb n="KR3a0059_WYG_028-29a"/>
　之安貧樂道然其才識之明亦能料事而多中也程<lb/>
　子曰子貢之貨殖非若後人之豐財但此心未忘耳<lb/>
　然此亦子貢少時事至聞性與天道則不為此矣范<lb/>
　氏曰屢空者簞食瓢飲屢絶而不改其樂也天下之<lb/>
　物豈有可動其中者哉貧富在天而子貢以貨殖為<lb/>
　心則是不能安受天命其言而多中者億而已非窮<lb/>
　理樂天者也夫子嘗曰賜不幸言而中是使賜多言<lb/>
　也聖人不貴言也如是○或問屢空之說曰空為匱<lb/>
<pb n="KR3a0059_WYG_028-29b"/>
　乏其說舊矣何晏始以為虚中受道葢出老莊之說<lb/>
　非聖言本意也胡氏亦論之曰以屢空為虚中受道<lb/>
　聖人之言未嘗如是之僻而晦也屢而有間是頻復<lb/>
　矣方其不空之時與庸人亦奚逺哉此得之矣且下<lb/>
　文以子貢貨殖方知尤見舊說之不易也<lb/>
易大傳子曰顔氏之子其殆庶幾乎有不善未嘗不知<lb/>
知之未嘗復行也<hi>說見廣大學篇</hi>
中庸子曰囘之為人也擇乎中庸得一善則拳拳服膺<lb/>
<pb n="KR3a0059_WYG_028-30a"/>
而弗失之矣<hi>説己見前許以上皆聖人稱  之辭</hi>
語顔淵問爲邦<lb/>
　朱子曰顔子王佐之才故問治天下之道曰為邦者<lb/>
　謙辭<lb/>
子曰行夏之時<lb/>
　夏時謂以斗柄初昏建寅之月為嵗首也天開於子<lb/>
　地闢於丑人生於寅故斗柄建此三辰之月皆可以<lb/>
　為嵗首而三代迭用之夏以寅為人正商以丑為地<lb/>
<pb n="KR3a0059_WYG_028-30b"/>
　正周以子為天正也然時以作事則歲月自當以人為<lb/>
　紀故孔子嘗曰吾得夏時而說者以為夏小正之屬<lb/>
　葢取其時之正與其令之善而於此又以告顔子也<lb/>
乗殷之輅<lb/>
　商輅木輅也輅者大車之名古者以木為車而已至<lb/>
　商而有輅之名葢始異其制也周人餙以金玉則過<lb/>
　侈而易敗不若商輅之樸素渾堅而等威己辨為質<lb/>
　而得其中也<lb/>
<pb n="KR3a0059_WYG_028-31a"/>
服周之冕<lb/>
　周冕有五祭服之冠也冠上有覆前後有旒黄帝以<lb/>
　來葢已有之而制度儀等至周始備然其為物小而<lb/>
　加於衆體之上故雖華而不為靡雖費而不及奢夫<lb/>
　子取之葢亦以為文而得其中也<lb/>
樂則韶舞<lb/>
　取其盡善盡美<lb/>
放鄭聲逺佞人鄭聲滛佞人殆<lb/>
<pb n="KR3a0059_WYG_028-31b"/>
　放謂禁絶之鄭聲鄭國之音佞人卑謟辨給之人殆<lb/>
　危也○程子曰問政多矣惟顔淵告之以此葢三代<lb/>
　之制皆因時損益及其久也不能無弊周衰聖人不<lb/>
　作故孔子斟酌先王之禮立萬世常行之道發此以<lb/>
　為之兆爾由是求之則餘皆可考也張子曰禮樂治<lb/>
　之法也放鄭聲逺佞人法外意也一日不謹則法壞<lb/>
　矣虞夏君臣相飭戒意葢如此又曰法立而能守則<lb/>
　徳可久業可大鄭聲佞人能使人喪其所守故放逺<lb/>
<pb n="KR3a0059_WYG_028-32a"/>
　之尹氏曰此所謂百王不易之大法孔子之作春秋<lb/>
　葢此意也孔顔雖不得行之於時然其為治之法可<lb/>
　得而見矣○或問商周之政正朔何以不如夏之得<lb/>
　其正也曰陽氣雖始於黄鍾而其月為建子然猶潛<lb/>
　於地中而未有以見其生物之功厯丑轉寅而三陽<lb/>
　始備于是叶風乃至盛徳在木而春氣應焉古之聖<lb/>
　人以是為生物之始改嵗之端葢以人之所共見者<lb/>
　言之未有知其所由始也至於商周始以征伐有天<lb/>
<pb n="KR3a0059_WYG_028-32b"/>
　下於是更其正朔定為一代之制以新天下之耳目<lb/>
　而有三統之說然以言乎統則改嵗之義不明而凡<lb/>
　四時五行之序皆不得其中正此孔子所以論考三<lb/>
　王之制而必行夏之時也曰周輅為過侈何也曰夫<lb/>
　輅者身之所乗足之所履其為用也賤矣運行振動<lb/>
　任重致逺其為物也勞矣且一器而工聚焉則其為<lb/>
　費也廣矣賤用而貴餙之則不稱物勞而華餙之則<lb/>
　易壊費廣而又增費之則傷財周輅之所以為過侈<lb/>
<pb n="KR3a0059_WYG_028-33a"/>
　與曰周冕之不為侈柰何曰加之首則體嚴而用約<lb/>
　詳其制則等辨而分明此周冕所以雖文而不為過<lb/>
　也夏商之制雖不可考然意其必未備者矣○問程<lb/>
　子云云曰兆猶言凖則也謂以此四者為凖則餘可<lb/>
　推也○屏山劉氏曰顔氏終日如愚論語所載惟發<lb/>
　二問一為仁一為邦夫子答之皆極天理人事之大<lb/>
　者天理謂克己復禮全一性之天也人事謂行夏時<lb/>
　乗商輅服周冕樂韶舞也原易之用内焉惟窮理盡<lb/>
<pb n="KR3a0059_WYG_028-33b"/>
　性外焉惟開物成務顔子盡之雖無諸子之著撰謂<lb/>
　之通易可也○此章葢聖人許顔子以王佐之事業<lb/>
　○又家語魯定公問於顔囘曰子亦聞東野畢之善<lb/>
　為御乎對曰善則善矣然其馬將必佚二日馬佚公<lb/>
　召囘曰吾子奚以知之囘曰以政知之昔者帝舜巧<lb/>
　於使民造父巧於使馬舜不窮其民力造父不窮其<lb/>
　馬力是以舜無佚民造父無佚馬今東野畢之御也<lb/>
　升馬執轡容體正矣步驟馳騁朝禮畢矣厯險致逺<lb/>
<pb n="KR3a0059_WYG_028-34a"/>
　馬力盡矣然猶求進不已以此知之公曰善吾子之<lb/>
　言其義大矣願進乎曰臣聞之鳥窮則喙獸窮則攫<lb/>
　人窮則詐馬窮則佚自古及今未有窮其下而無危<lb/>
　者也公恱以告孔子孔子曰夫其所以為顔囘者此<lb/>
　之類也豈足多哉○按顔子在陋巷而於帝王經世<lb/>
　之事無所不講此學者所當法也<lb/>
顔淵死子曰噫天喪予天喪予<lb/>
　朱子曰悼道無傳若天䘮己也<lb/>
<pb n="KR3a0059_WYG_028-34b"/>
顔淵死子哭之慟從者曰子慟矣曰有慟乎非夫人之<lb/>
爲慟而誰爲<lb/>
　朱子曰慟哀過也夫人謂顔淵言其死可惜哭之宜<lb/>
　慟非他人之比也○胡氏曰痛惜之至施當其可皆<lb/>
　性情之正也○史記囘年二十九髮盡白蚤死孔子<lb/>
　哭之曰自吾有囘門人益親<lb/>
子謂顔淵曰惜乎吾見其進也未見其止也<lb/>
　朱子曰顔子旣没之後子惜之言其方進而未已也<lb/>
<pb n="KR3a0059_WYG_028-35a"/>
　○或問云云曰惟胡氏為盡善胡氏曰顔淵曰舜何<lb/>
　人也予何人也有為者亦若是此吾往者也冉求曰<lb/>
　非不悦子之道力不足也此吾止者也其進其止皆<lb/>
　非他人所能此君子所以自强不息也○南軒曰此<lb/>
　顔子既沒之後夫子稱之之詞葢其日進無疆于聖<lb/>
　為幾矣然未至于聖則猶有所進焉至于聖則止矣<lb/>
　所謂止者大而化之止于中而成乎天也此顔子所<lb/>
　以有雖欲從之末由也已之歎與<lb/>
<pb n="KR3a0059_WYG_028-35b"/>
哀公問弟子孰為好學孔子對曰有顔回者好學不遷怒<lb/>
不貳過不幸短命死矣今也則亡未聞好學者也<hi>説見學篇</hi>
曾子曰以能問於不能以多問於寡有若無實若虗犯而<lb/>
不校昔者吾友嘗從事於斯矣<lb/>
　朱子曰友馬氏以為顔淵是也顔子之心惟知義理之<lb/>
　無窮不見物我之有間故能如此○程子曰此顔子之<lb/>
　所以為大賢後之學者有一善而自足哀哉謝氏曰不<lb/>
　知有餘在我不足在人不必得為在己失為在人非幾<lb/>
<pb n="KR3a0059_WYG_028-36a"/>
　於無我者不能也○或問能矣而問於不能多矣而問<lb/>
　於寡不幾於巧偽以近名乎曰愚嘗聞之於師矣曰顔<lb/>
　子深知義理之無窮惟恐一善之不盡故雖能而肯問<lb/>
　於不能雖多而肯問於寡以求盡乎義理之無窮者而<lb/>
　已非挾其能而故問也但自他人觀之則見其如此耳<lb/>
　謝説意葢如曰孟子之自反不如顔氏之不校信乎曰<lb/>
　孟子所言學者反身脩徳之事若顔子則心理渾然不<lb/>
　待自反物我一致不見可校者也二者優劣固不待言<lb/>
<pb n="KR3a0059_WYG_028-36b"/>
　而喻矣然自學者則隨其所至之深淺而用力各有所<lb/>
　當不可以此廢彼而反䧟于躐等之失也曰有謂犯而<lb/>
　不校非特自反且有包之之意焉有彼之之意焉有愧<lb/>
　之之意焉莫非理也其説然乎曰夫犯而不校固不待<lb/>
　於自反今曰非特自反則既失之矣且其所謂包之者<lb/>
　驕也彼之者狹也愧之者薄也是豈顔子之心哉○曰<lb/>
　吳氏曰子貢多聞故於顔子見其聞一知十曾子力行<lb/>
　故又見其如此信乎其優入聖域也此説如何曰即其<lb/>
<pb n="KR3a0059_WYG_028-37a"/>
　言足以見三子之氣象亦善言也○此章乃朋友稱<lb/>
　許之辭<lb/>
孟子昔者竊聞之子夏子游子張皆有聖人之一體冉<lb/>
牛閔子顔淵則具體而微<lb/>
　此公孫丑之問一體猶一肢也具體而微謂有其全<lb/>
　體但未廣大耳<lb/>
孟子曰禹稷顔囘同道<lb/>
　全章見時中篇又舜何人也見性善篇<lb/>
<pb n="KR3a0059_WYG_028-37b"/>
揚子昔仲尼潛心文王矣達之顔淵亦潛心仲尼矣未<lb/>
達一間矣<lb/>
　子雲論顔子凡數條今獨取此<lb/>
周子曰顔子一簞食一瓢飲在陋巷人不堪其憂而不<lb/>
改其樂夫富貴人所愛者也顔子不愛不求而樂乎貧<lb/>
者獨何心哉天地間有至貴至愛可求<lb/>
　至愛之間當有貴可二字<lb/>
而異乎彼者見其大而忘其小焉爾<lb/>
<pb n="KR3a0059_WYG_028-38a"/>
　此即周子之教程子每令尋仲尼顔子樂處所樂何<lb/>
　事者也然學者當深思而實體之不可但以語言解<lb/>
　㑹而已<lb/>
見其大則心㤗心㤗則無不足無不足則貴富貧賤處<lb/>
之一也一則能化而齊故顔子亞聖<lb/>
　齊字意複恐或有悞或曰化大而化也齊齊於聖也<lb/>
　亞則將齊而未全之名也○學顔子之所學已見學篇<lb/>
子曰予欲無言天何言哉四時行焉百物生焉然則聖<lb/>
<pb n="KR3a0059_WYG_028-38b"/>
人之藴微顔子殆不可見發聖人之蘊教萬世無窮者<lb/>
顔子也聖同天不亦深乎<lb/>
　朱子曰蘊中所蓄之名也仲尼無迹顔子微有迹故<lb/>
　孔子之教旣不輕發又未嘗自言其道之蘊而學之<lb/>
　者唯顔子得其全故因其進脩之迹而後孔子之蘊<lb/>
　可見猶天不言而四時行百物生也○夫子之道如<lb/>
　天惟顔子得之夫子許多大意思盡在顔子身上發<lb/>
　見如天地生物即在物上盡見天地純粹之氣謂之<lb/>
<pb n="KR3a0059_WYG_028-39a"/>
　發者乃亦足以發之發不必待顔子言之而後發也<lb/>
　顔子所以發聖人之蘊恐不可以一事言葢聖人全<lb/>
　體大用無不一一於顔子身上發見也<lb/>
程子曰學者欲得其正必學顔子有凖的顔孟於孔子<lb/>
其知之深淺同只是顔子尤温淳淵懿近聖人氣象<lb/>
　又曰顔子不動聲氣孟子則動聲氣矣又曰人須學<lb/>
　顔子有顔子之徳則有孟子之事功孟子者禹稷之<lb/>
　事功也又曰孟子才髙學之無可依据學顔子入聖<lb/>
<pb n="KR3a0059_WYG_028-39b"/>
　人為近有用力處又曰孟子有功於道為萬世之師<lb/>
　其才雄只見䧺才便是不及聖人處人須當學顔子<lb/>
　便入聖人氣象<lb/>
或曰顔子為人似乎怯曰孰勇於顔子觀其言曰舜何<lb/>
人也予何人也有為者亦若是有若無實若虛之類抑<lb/>
可謂大勇矣<lb/>
　朱子亦曰顔子非懦善底人開口便問為邦孔子便<lb/>
　語以四代禮樂愚謂顔子克己復禮即雷天大壯氣<lb/>
<pb n="KR3a0059_WYG_028-40a"/>
　象非知仁勇之備其孰能之<lb/>
問顔子所好何學曰學以至聖人之道也<lb/>
　全文已見論學篇其末云所未至者守之也非化之<lb/>
　也○又曰大而化之只是謂理與己一其未化者如<lb/>
　人操尺度量物用之尚未免有差若至於化者則已<lb/>
　便是尺度尺度便是已顔子正在此若化則便是仲<lb/>
　尼也<lb/>
張子曰樂正子顔淵知欲仁矣樂正子不致其學足為<lb/>
<pb n="KR3a0059_WYG_028-40b"/>
信人善人志於仁無惡而已顔子好學不倦合仁與智<lb/>
具體聖人獨未至於聖人之止耳<lb/>
　又曰顔子未至於聖人猶是心麄<lb/>
朱子曰顔子渾渾無迹<lb/>
　有舉先生舊語問曰顔子優於湯武如何見得曰公<lb/>
　且自做工夫這般處說不得據自㸔得覺顔子渾渾<lb/>
　無㾗迹○以上皆後賢論述之辭○此章專叙顔子<lb/>
　傳授愚按堯舜以及周孔其可見者相傳之大概爾<lb/>
<pb n="KR3a0059_WYG_028-41a"/>
　至孔子之授顔子則本末盡見聖人之蘊無復遺餘<lb/>
　葢希顔所以希孔而堯舜禹湯文武周公之道從可<lb/>
　知矣夫人心惟危道心惟微惟精惟一允執厥中堯<lb/>
　舜禹相傳之要指也克已復禮為仁孔顔相傳之要<lb/>
　指也以言語求之葢甚不同矣然孔子之所謂己即<lb/>
　舜之所謂人心孔子之所謂禮即舜所謂道心克而<lb/>
　復即精一之功而仁之與中又名異而實同者也葢<lb/>
　合乎義理之正而無過不及者中也純乎義理之正<lb/>
<pb n="KR3a0059_WYG_028-41b"/>
　而不雜之以私欲者仁也未有中而不仁亦未有仁<lb/>
　而不中者即此推之凡聖賢相傳之心法皆可一以<lb/>
　貫之矣<lb/>
語子曰參乎吾道一以貫之曾子曰唯子出門人問曰<lb/>
何謂也曾子曰夫子之道忠恕而已矣<lb/>
　愚按此亦孔門傳授心法與告顔子克己復禮一也<lb/>
　故以為首章說見前篇<lb/>
曾子曰吾日三省吾身為人謀而不忠乎與朋友交而<lb/>
<pb n="KR3a0059_WYG_028-42a"/>
不信乎傳不習乎<lb/>
　朱子曰盡已之謂忠以實之謂信傳謂受之於師習<lb/>
　謂熟之於已曾子以此三者日省其身有則改之無<lb/>
　則加勉其自治誠切如此可謂得為學之本矣而三<lb/>
　者之序則又以忠信為傳習之本也○尹氏曰曾子<lb/>
　守約故動必求諸身謝氏曰諸子之學皆出於聖人<lb/>
　其後愈逺而愈失其真獨曾子之學專用心於内故<lb/>
　傳之無弊觀於子思孟子可見矣惜乎其嘉言善行<lb/>
<pb n="KR3a0059_WYG_028-42b"/>
　不盡傳於世也其幸存而未冺者其可不盡心乎○<lb/>
　問未為人謀未交朋友時所謂忠信如何做工夫朱<lb/>
　子引程子鷄鳴為善只是主敬之說曰只是存養此<lb/>
　心在這裏照管勿差失此便是不動而敬不言而信<lb/>
　處○曾子守約不是守那約只是所守者約耳○曾<lb/>
　子之學大率力行之意多曾子守約是於樸實頭省<lb/>
　力處用功○南軒曰曾子以此三者自省可謂為己<lb/>
　篤實之功矣<lb/>
<pb n="KR3a0059_WYG_028-43a"/>
曽子曰士不可以不𢎞毅任重而道逺仁以為己任不<lb/>
亦重乎死而後已不亦逺乎<hi>說見言仁篇</hi>
曾子曰可以託六尺之孤可以寄百里之命臨大節而<lb/>
不可奪也君子人與君子人也<hi>說見君臣篇</hi>
曽子有疾召門弟子曰啟予足啟予手詩云戰戰兢兢<lb/>
如臨深淵如履薄氷而今而後吾知免夫小子<lb/>
　朱子曰曽子平日以為身體受於父母不敢毁傷故<lb/>
　於此使弟子開其衾而視之詩小旻之篇戰戰恐懼<lb/>
<pb n="KR3a0059_WYG_028-43b"/>
　兢兢戒謹臨淵恐墜履氷恐陷也曽子以其所保之<lb/>
　全示門人言其所以保之之難如此至於將死而後<lb/>
　得免於毁傷也小子門人也語畢而又呼之以致反<lb/>
　復丁寜之意其警之深矣○程子曰君子曰終小人<lb/>
　曰死君子保其身以没為終其事也故曽子以為全<lb/>
　歸則免矣尹氏曰父母全而生之子全而歸之曽子<lb/>
　臨終而啟手足為是故也非有得於道能如是乎范<lb/>
　氏曰身體猶不可虧也况虧其行以辱其親乎○或<lb/>
<pb n="KR3a0059_WYG_028-44a"/>
　問以易簀為死生無變於己者奈何曰昔晁詹事嘗<lb/>
　問此義於程子程子曰禮也晁曰今人蔽於老佛之<lb/>
　說則不謂之禮而謂之達矣程子然之不知或人之<lb/>
　說禮為重乎是未可知也○集義程子曰顔子没後<lb/>
　得聖人之道者曽子也觀其啟手足之言可以見矣<lb/>
　所傳者子思孟子皆其學也<lb/>
曾子有疾孟敬子問之曽子言曰鳥之將死其鳴也哀<lb/>
人之將死其言也善君子所貴乎道者三動容貎斯逺<lb/>
<pb n="KR3a0059_WYG_028-44b"/>
暴慢矣正顔色斯近信矣出辭氣斯遠鄙倍矣籩豆之<lb/>
事則有司存<lb/>
　說見敬篇或問此章之說曰胡氏所考曾子之事則<lb/>
　善胡氏曰曽子之疾見於此者二而見於檀弓者一<lb/>
　愚嘗攷其事之先後切意此章最先前章次之而易<lb/>
　簀之事最在其後乃垂絶時語也當是時也氣息奄<lb/>
　奄僅在而聲為律身為度心即理理卽心其視死生<lb/>
　猶晝夜然夫豈異教坐亡幻語不誠不敬者所可彷<lb/>
<pb n="KR3a0059_WYG_028-45a"/>
　彿學者誠能盡心於此則可以不惑於彼也○按程<lb/>
　子曰曾子易簀之意心是理理是心聲為律身為度<lb/>
　也胡氏葢本諸此○愚謂曾子之啟手足也葢以為<lb/>
　知免矣而易簀一節猶在其後使其終於大夫之簀<lb/>
　猶為未正也全歸之難如此學者其可不戰兢以自<lb/>
　省歟<lb/>
記檀弓曾子寢疾病樂正子春坐於牀下曾元曾申坐<lb/>
於足童子隅坐而執燭童子曰華而睆大夫之簀與子春<lb/>
<pb n="KR3a0059_WYG_028-45b"/>
曰止曾子聞之瞿然曰呼華而睆大夫之簀與曾子曰<lb/>
然斯季孫之賜也我未之能易也元起易簀曾元曰夫<lb/>
子之病革矣不可以變幸而至於旦請敬易之曾子曰<lb/>
爾之愛我也不如彼君子之愛人也以徳細人之愛人<lb/>
也以姑息吾何求哉吾得正而斃焉斯已矣舉扶而易<lb/>
之反席未安而沒<lb/>
　程子曰曾子傳聖人學其徳後來不可測安知其不<lb/>
　至聖人如言吾得正而斃且休理㑹文字只㸔他氣<lb/>
<pb n="KR3a0059_WYG_028-46a"/>
　象極好彼他所見處大後人雖有好言語只被氣象<lb/>
　卑終不類道○又曰曾子疾病只要以正不慮死與<lb/>
　武王殺一不辜行一不義得天下不為同心○又曰<lb/>
　曾子易簀之際其氣之微可知只為他志已定故雖<lb/>
　死生許大事亦動他不得<lb/>
孟子昔者孔子没三年之外門人治任將歸入揖於子<lb/>
貢相嚮而哭皆失聲然後歸子貢反築室於塲獨居三<lb/>
年然後歸他日子夏子張子游以有若似聖人欲以所<lb/>
<pb n="KR3a0059_WYG_028-46b"/>
事孔子事之彊曾子曾子曰不可江漢以濯之秋陽以<lb/>
暴之皜皜乎不可尙已<lb/>
　朱子曰有若似聖人葢其言行氣象有似之者如檀<lb/>
　弓所記子游謂有若之言似夫子之類是也所事孔<lb/>
　子所以事夫子之禮也江漢水多言濯之潔也秋日<lb/>
　燥烈言暴之乾也皜皜潔白貎尚加也言夫子道徳<lb/>
　明著光輝潔白非有若所能彷彿也○以上皆紀曾<lb/>
　子言行○末章形容聖人之語非知徳之至者其能<lb/>
<pb n="KR3a0059_WYG_028-47a"/>
　及是<lb/>
語子曰柴也愚參也魯師也辟由也喭<lb/>
　朱子曰魯鈍也程子曰參也竟以魯得之又曰曽子<lb/>
　之學誠篤而已聖門學者聰明才辨不為不多而卒<lb/>
　傳其道乃質魯之人爾故學以誠實為貴也尹氏曰<lb/>
　曽子之才魯故其學也確所以能深造乎道也○楊<lb/>
　氏曰曽子在孔門當時以為魯學道宜難於他人然<lb/>
　子思之中庸聖學所賴以傳者也考其淵源乃自曽<lb/>
<pb n="KR3a0059_WYG_028-47b"/>
　子由此觀之聰明才智未必不害道而剛毅木訥信<lb/>
　乎於仁為近矣○南軒曰曾子之魯其為學篤實故<lb/>
　卒能深造於道○此章乃聖人目曾子之辭然必在<lb/>
　曰唯之前無疑也<lb/>
孝經仲尼閒居曾子侍坐子曰參先王有至徳要道以<lb/>
順天下民用和睦上下無怨女知之乎曽子避席曰參<lb/>
不敏何足以知之子曰夫孝徳之本也敎之所由生也<lb/>
　此章見曽子之學由孝而入孔子以此授之亦傳道<lb/>
<pb n="KR3a0059_WYG_028-48a"/>
　之一端也禮記所舉曽子論孝數條與孟子稱曾子<lb/>
　之孝皆已見五典篇不重出然學曾子者必自孝始<lb/>
　可也○又大學正經朱子以為孔子之言而曾子述<lb/>
　之其傳十章則曾子之意而門人述之其序所以為<lb/>
　大學之書葢孔子取先王之法誦而傳之以詔後世<lb/>
　三千之徒莫不聞其說而曾氏之傳獨得其宗云<lb/>
程子曰顔子黙識曽子篤信得聖人之道者二人也<lb/>
朱子曰曾子之為人敦厚質實而其學專以躬行為主<lb/>
<pb n="KR3a0059_WYG_028-48b"/>
故其真積力久而得以聞乎一貫之妙然其所以自守<lb/>
而終身者則固未嘗離乎孝敬信譲之規而其制行立<lb/>
身又專以輕富貴守貧賤不求人知為大<lb/>
　朱子曾子序曰昔孔子沒門人惟曾氏為得其傳其<lb/>
　後孔子之孫子思樂正子春公明儀之徒皆從之學<lb/>
　而子思又得其傳以授孟軻故其言雜見論語孟氏<lb/>
　書及他傳語者為多然皆散出不成一家之言而世<lb/>
　傳曾子書者乃獨取大戴禮之十篇以充之其言語<lb/>
<pb n="KR3a0059_WYG_028-49a"/>
　氣象視論孟檀弓篇所載相去逺甚予友劉子澄葢<lb/>
　病其然因輯此書以傳學者而其精粗純駁之際尤<lb/>
　致意焉熹嘗攷之竊以謂云云是以從之游者所聞<lb/>
　雖或甚淺亦不失為謹厚脩潔之人所記雖或甚踈<lb/>
　亦必有以切於日用躬行之實葢雖或附而益之要<lb/>
　亦必為如是之言然後得以自託於其間也然則是<lb/>
　七篇者等而别之雖有内外雜篇之殊而其大致皆<lb/>
　為有益於學者非他書所及也誠能志其大而必謹<lb/>
<pb n="KR3a0059_WYG_028-49b"/>
　其小厯其淺而徐望其深則庶乎其無躐等之病而<lb/>
　有日新之功矣○按其書有曰曾子曰尊其所聞則<lb/>
　髙明行其所知則光大髙明光大不在乎他加之意<lb/>
　而已即仲舒所引也其他多名言學者自當詳味又<lb/>
　按禮記曾子問一篇雖所問皆禮文之變然古之學<lb/>
　者未有不以博文為先而三千三百皆道體之所形<lb/>
　文多不載於此要當顓考云<lb/>
孔門唯一顔子天資至純粹到曾子便過於剛與孟子<lb/>
<pb n="KR3a0059_WYG_028-50a"/>
相似<lb/>
　世衰道微人欲横流不是剛勁有脚跟底人定立不<lb/>
　住又曰曾子語言盛水不漏<lb/>
問顔曾以下皆致曲否曰顔子體段巳當曾子則是致<lb/>
曲一一推之至答一貫之問則渾合矣<lb/>
　因論中庸致曲及此○以上後賢論述之辭○此章<lb/>
　專叙曾子傳授<lb/>
　<lb/>
<pb n="KR3a0059_WYG_028-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西山讀書記卷二十八<lb/>
</p>
<p>
</p>
  </div>
</body>
</text>
</TEI>
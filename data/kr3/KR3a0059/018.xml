<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西山讀書記卷十八<lb/>
                </head>
    <p>
<pb n="KR3a0059_WYG_018-1a"/>
欽定四庫全書薈要<lb/>
　西山讀書記卷十八<lb/>
　　　　　　　　　　　　宋　眞德秀　撰<lb/>
　　　敬<hi>上</hi>
書曰若稽古帝堯曰放勲欽明文思安安允恭克讓光<lb/>
被四表格于上下<lb/>
　朱子曰欽恭敬也安安無所勉强之貌言其德性之<lb/>
　美皆出自然而非勉强所謂性之者也允信也克能<lb/>
<pb n="KR3a0059_WYG_018-1b"/>
　也常人德非性有物欲害之故有强為恭而不實欲<lb/>
　為讓而不能者惟堯性之是以信恭而能讓也欽明<lb/>
　文思安安本其德性而言也允恭克讓以其行實而<lb/>
　言也至于被四表格上下著見之盛如此也孔子曰<lb/>
　惟天為大惟堯則之故書帝王之德莫盛于堯而其<lb/>
　贊堯之德莫備于此且又首以欽之一字為言此書<lb/>
　中開卷第一義也學者深味而有得焉則一經之全<lb/>
　體不外是矣○愚按堯之德以欽為首而其行以恭<lb/>
<pb n="KR3a0059_WYG_018-2a"/>
　為先學者之學聖人此其凖的也<lb/>
曰若稽古帝舜曰重華協于帝濬哲文明温恭允塞𤣥<lb/>
德升聞乃命以位<lb/>
　朱子曰温恭者和粹而恭敬也又益之贊禹曰帝初<lb/>
　于歴山往于田日號泣于旻天于父母負罪引慝祗<lb/>
　載見瞽瞍䕫䕫齋慄瞽亦允若説者謂䕫䕫悚慄之<lb/>
　貌此事親之敬語曰無為而治者其舜也與夫何為<lb/>
　哉恭已正南面而已矣此臨民之敬孟子曰不以舜<lb/>
<pb n="KR3a0059_WYG_018-2b"/>
　之所以事堯者事君不敬其君者也此事君之敬合<lb/>
　數章而觀則舜之無不敬也可見矣又按堯舜之於<lb/>
　敬也不特修已而巳其於事亦莫不然二典所記其<lb/>
　命羲和曰欽若昊天敬授人時其分命曰寅賔曰寅<lb/>
　餞曰敬致命鯀以治水曰往欽哉釐降二女亦曰欽<lb/>
　哉此堯之敬見於事者也命禹以慎乃有位命臯陶<lb/>
　以恤刑命契以敷教咨伯以典禮不曰欽則曰敬不<lb/>
　曰敬則曰寅而於其末也復曰咨汝二十二人欽哉<lb/>
<pb n="KR3a0059_WYG_018-3a"/>
　惟時亮天功此舜之敬見於事者也内而修一身外<lb/>
　而治萬事一皆以敬為主若乃儆戒無虞㒺失法度<lb/>
　益之所以進戒也無教逸欲有邦兢兢業業一日二<lb/>
　日萬幾達于上下敬哉有土臯陶之所以陳謨也至<lb/>
　於勅天之歌臣以欽哉勉其君君以欽哉儆其臣胥<lb/>
　訓胥告惟敬之一言此所以為萬世帝王之法<lb/>
曰若稽古大禹曰文命敷于四海袛承于帝曰后克艱<lb/>
厥后臣克艱厥臣政乃乂黎民敏德<lb/>
<pb n="KR3a0059_WYG_018-3b"/>
　朱子曰史臣言禹既布其文教于四海矣於是陳其<lb/>
　謨以敬承于舜如下文所云也曰以下即禹祗承于<lb/>
　帝之言艱難也禹言君而不敢易其為君之道臣而<lb/>
　不敢易其為臣之職夙夜祗懼各務盡其所當為者<lb/>
　則其政事修治而民亦觀感速化於善矣此禹事君<lb/>
　之敬又禹貢曰祗台德先不距朕行朱子以為禹平<lb/>
　水土定田賦建諸侯治已定功已成矣當此之時惟<lb/>
　敬德以先天下則天下自不能違越我之所行也此<lb/>
<pb n="KR3a0059_WYG_018-4a"/>
　禹率民之敬至孟子曰啓賢能敬承繼禹之道啓惟<lb/>
　能敬是以繼禹之業太康失邦其昆弟述禹之戒以<lb/>
　作歌曰為人上者奈何不敬太康惟不敬是以墜禹<lb/>
　之緒<lb/>
詩商頌湯降不遲聖敬日躋昭格遲遲上帝是祗<lb/>
　毛氏曰躋升也○朱子曰湯之生也應期而降適當<lb/>
　其時其聖敬又日躋升以至昭假於天遲遲久也言<lb/>
　其純亦不已也○又湯誥曰兹朕未知獲戾于上下<lb/>
<pb n="KR3a0059_WYG_018-4b"/>
　慄慄危懼若将隕于深淵玩此數言則聖敬日躋之<lb/>
　實可見矣朱子曰成湯工夫全在敬字上<lb/>
詩文王之四章曰穆穆文王於緝熙敬止<lb/>
　王氏曰穆穆敬也朱子曰緝繼續也熙光明也亦不<lb/>
　已之意○又大明曰維此文王小心翼翼思齊曰雝<lb/>
　雝在宫肅肅在廟皆足以見緝熙敬止之氣象<lb/>
書武王以箕子歸作洪範次二曰敬用五事一曰貌二<lb/>
曰言三曰視四曰聴五曰思貌曰恭言曰從視曰明聴<lb/>
<pb n="KR3a0059_WYG_018-5a"/>
曰聰思曰睿恭作肅從作乂明作哲聰作謀睿作聖<lb/>
　孔氏曰五事在身用之必敬乃善○愚按貌言視聴<lb/>
　思各有攸主而總以敬之一言何哉蓋敬者五事之<lb/>
　主也敬不存於中則形於貌者必輕且慢無由而能<lb/>
　恭發於言者必易以肆無由而能從視聴蔽於物何<lb/>
　由而明且聰思睿汨於多端何由而通於微故敬則<lb/>
　五事皆得不敬則五事皆失程子曰聰明睿智皆由<lb/>
　此出信哉○又按三代聖王以敬為修身立政之本<lb/>
<pb n="KR3a0059_WYG_018-5b"/>
　故伊尹告太甲曰嗣王祗厥身念哉又曰欽厥止率<lb/>
　乃祖攸行周公之戒成王一則曰嚴恭寅畏天命自<lb/>
　度二則曰治民祗懼不敢荒寧三則曰克自抑畏四<lb/>
　則曰皇自敬德而召公之誥一則曰嗚呼奈何弗敬<lb/>
　二則曰王其疾敬德三則曰王敬作所不可不敬德<lb/>
　四則曰惟不敬厥德乃早墜厥命伊周召公皆古聖<lb/>
　賢而所以啓廸其君者如出一口又考之書昏迷不<lb/>
　恭侮慢自賢禹之所以征有苖也威侮五行怠棄三<lb/>
<pb n="KR3a0059_WYG_018-6a"/>
　正啓之所以伐有扈也狎侮五常荒怠弗敬謂已有<lb/>
　天命謂敬不足行武王之所以誅獨夫受也盖敬則<lb/>
　為堯舜為禹湯為文武不敬則為有苖為有扈為獨<lb/>
　夫受聖狂之所以分治亂之所由判未有不出乎此<lb/>
　者<lb/>
洛誥公功肅将祗歡<lb/>
　此成王留周公之詞其下文曰公無困哉我惟無斁<lb/>
　其康事舊説謂周公之功至大而能肅以自将故天<lb/>
<pb n="KR3a0059_WYG_018-6b"/>
　下之人敬而樂之也愚按本文無天下意盖言公之<lb/>
　功如此而以肅自将以敬自樂肅將者嚴毅之容著<lb/>
　於外祗歡者和樂之意發於中聖人盛德之氣象可<lb/>
　以想見也又按康誥諸書皆周公作其戒康叔曰痌<lb/>
　瘝乃身敬哉其稱微子曰恪慎曰肅恭其告召公曰<lb/>
　克敬告殷多士亦曰克敬聖人之修身教人無二道<lb/>
　也<lb/>
論語恭而安<lb/>
<pb n="KR3a0059_WYG_018-7a"/>
　此門人形容夫子之辭全文見氣象篇○程子曰衆<lb/>
　人安則不恭恭則不安横渠嘗言吾十五年學个恭<lb/>
　而安不成明道曰可知是學不成有多少病在謝氏<lb/>
　曰凡恭謹必勉强不安肆安肆必放縱不恭恭如勿<lb/>
　忘安如勿助長正當勿忘勿助長之間子細體認取<lb/>
　或問持敬覺不甚安朱子曰初學如何便得安除是<lb/>
　孔子方恭而安初要持敬也須勉强但覺見有些子<lb/>
　放去便收歛提掇起敬便在這裏常常相接久後自<lb/>
<pb n="KR3a0059_WYG_018-7b"/>
　熟○以上敘堯舜禹湯文武周公孔子之敬○朱子<lb/>
　曰聖人相傳只一敬字堯曰欽明舜曰温恭湯曰日<lb/>
　躋又嘗歎敬字工夫之妙聖學之所以成始而成終<lb/>
　者皆在此感興詩云放勲始欽明南面亦恭已大哉<lb/>
　精一傳萬世立人紀猗歟嘆日躋穆穆歌敬止戒獒<lb/>
　光武烈待旦起周禮恭惟千載心秋月照寒水魯叟<lb/>
　何常師刪述存聖軌又按孔子之告顔淵以非禮勿<lb/>
　視聴言動而囘也請事斯語焉此敬也曾子戰戰兢<lb/>
<pb n="KR3a0059_WYG_018-8a"/>
　兢臨深履薄以終其身亦敬也後之學者欲遡聖學<lb/>
　之淵源者其必自曾顔始<lb/>
春秋傳臼季曰敬者德之聚也能敬必有德<lb/>
　愚按詩書言敬之外惟此為最的且又在洙泗之前<lb/>
　故記於此全文已見夫婦篇<lb/>
子路問君子子曰修己以敬曰如斯而已乎曰修己以<lb/>
安人曰如斯而已乎曰修己以安百姓修己以安百姓<lb/>
堯舜其猶病諸<lb/>
<pb n="KR3a0059_WYG_018-8b"/>
　朱子曰修己以敬夫子之言至矣盡矣而子路少之<lb/>
　故再以其充積之盛自然及物者告之無他道也程<lb/>
　子曰君子修己以敬篤恭而天下平唯上下一於恭<lb/>
　敬則天地自位萬物自育氣無不和而四靈畢至矣<lb/>
　此體信達順之道聰明睿智者由是出以事天饗帝<lb/>
　致堂胡氏曰可願莫如善敬立則百善從宜逺莫如<lb/>
　邪敬立則百邪息故敬也者存心之要法檢身之切<lb/>
　務也欲持敬者奈何曰程子有言主一之謂敬無適<lb/>
<pb n="KR3a0059_WYG_018-9a"/>
　之謂一如執大圭如奉槃水如震霆之在上也淵谷<lb/>
　之在下也師保之在前也鬼神之在左右也是則持<lb/>
　敬之道○問聰明睿智皆由此出莫是自敬出否朱<lb/>
　子曰心常恭敬則常光明○問程子云云曰敬則自<lb/>
　是聰明人之所以不聰不明者止緣身心惰慢便昏<lb/>
　塞了敬則虚静自然通達因問周子云静虚則明明<lb/>
　則通是此意否曰意亦相似○又問云云曰聰明睿<lb/>
　智如何不由敬出且以一國之君觀之此心才不專<lb/>
<pb n="KR3a0059_WYG_018-9b"/>
　静則姦聲佞辭雜進而不察何以為聰冶容亂色交<lb/>
　蔽而不辨何以為明睿智皆出於心心既無主則應<lb/>
　事接物何由思慮得宜所以此心常要肅然虚明然<lb/>
　後物不能惑○南軒張氏曰修己之道不越乎敬而<lb/>
　已敬之道盡則所為修己者亦無不盡而所以安人<lb/>
　安百姓者皆在其中矣蓋一於篤敬則推之家以及<lb/>
　於天下者皆是理也及其至也天地位焉萬物育焉<lb/>
　兆民雖衆其有不得其所安者乎是則修己以敬一<lb/>
<pb n="KR3a0059_WYG_018-10a"/>
　語理無不盡者<lb/>
孝經子曰禮者敬而已矣敬其父則子説敬其君則臣<lb/>
説敬一人而千萬人説所敬者寡而説者衆此之謂要<lb/>
道<lb/>
　愚按禮之節文三千三百可謂繁矣而為之本者敬<lb/>
　而已矣茍無其本則儀章度數豈能以自行哉敬非<lb/>
　求人之説而其效有所必至用力約而為功博故曰<lb/>
　要道○孔門言敬惟此二章獨言餘皆兼言各見後<lb/>
<pb n="KR3a0059_WYG_018-10b"/>
樊遲問仁子曰居處恭執事敬與人忠雖之夷狄不可<lb/>
棄也<lb/>
　朱子曰恭主容敬主事恭見於外敬主乎中之夷狄<lb/>
　不可棄勉其固守而勿失也○程子曰此是徹上徹<lb/>
　下語聖人元無二語充之則睟面盎背推而逹之則<lb/>
　篤恭而天下平矣○問暢論敬曰正其衣冠端坐儼<lb/>
　然自有一般氣象某嘗以其説行之果如其説此是<lb/>
　敬否謝氏曰不如就事上尋便分明事思敬居處恭<lb/>
<pb n="KR3a0059_WYG_018-11a"/>
　執事敬若只静坐時有之却只是坐如尸也<lb/>
子夏曰君子敬而無失與人恭而有禮四海之内皆兄<lb/>
弟也君子何患乎無兄弟也<lb/>
　上文司馬牛憂曰人皆有兄弟我獨亡子夏曰商聞<lb/>
　之矣死生有命富貴在天云云朱子曰既安於命又<lb/>
　當修其在已者故又言苟能持已以敬而不間斷接<lb/>
　人以恭而有節文則天下之人皆愛敬之如兄弟矣<lb/>
　程氏曰敬是持已恭是接人與人恭而有禮言接人<lb/>
<pb n="KR3a0059_WYG_018-11b"/>
　當如此也近世淺薄以相歡狎為相與以無圭角為<lb/>
　相親愛如此者安能乆須是恭敬君臣朋友皆當以<lb/>
　禮為主也○以上兼言恭敬○按朱子曰敬者恭之<lb/>
　主於中者也恭者敬之發於外者也自學者言則恭<lb/>
　不如敬之力自成德言則敬不若恭之安○因言恭<lb/>
　敬二字如忠信或云敬主於中恭發於外先生曰凡<lb/>
　言發於外比似主於中者較大蓋必充積盛滿而後<lb/>
　發於外然主於中者却是本不可不知○敬字硬恭<lb/>
<pb n="KR3a0059_WYG_018-12a"/>
　字軟愚謂敬字有堅强意恭字有柔巽意<lb/>
禮緇衣心莊則體舒心肅則容敬<lb/>
　東萊吕氏曰敬之一字固難形容古人所謂云云此<lb/>
　兩語當深體也○愚按經傳之言荘多矣曰臨之以<lb/>
　荘曰荘以蒞之曰色容莊似皆主容貌而言獨此曰<lb/>
　心莊蓋未有無諸中而形諸外者以此語推之則所<lb/>
　謂臨之以莊荘以蒞之皆兼内外而言非獨色莊而<lb/>
　已也肅與莊何别曰莊謂嚴而重肅謂静而恭氣象<lb/>
<pb n="KR3a0059_WYG_018-12b"/>
　固不同也心嚴重則體安舒心輕肆則體躁擾以身<lb/>
　騐之斯可見矣<lb/>
禮表記君子荘敬日彊安肆日偷君子不以一日使其<lb/>
躬儳焉如不終日<lb/>
　鄭氏曰儳焉可輕賤貌○伊川先生最愛此語蓋常<lb/>
　人之情纔放肆則日就曠蕩纔檢束則日就規矩或<lb/>
　問人之燕居形體怠惰心不慢焉否程子曰安有箕<lb/>
　倨而心不慢者○以上兼言莊敬<lb/>
<pb n="KR3a0059_WYG_018-13a"/>
易坤六二文言君子敬以直内義以方外敬義立而德<lb/>
不孤<lb/>
　程子曰君子主敬以直其内守義以方其外敬立而<lb/>
　内直義形而外方義形於外非在外也○又曰切要<lb/>
　之道無如敬以直内○忠信進德修辭立誠乾道也<lb/>
　敬以直内義以方外坤道也○問人有專務敬以直<lb/>
　内不務方外如何曰有諸中必形於外惟恐不直内<lb/>
　内直則外必方○操則存舎則亡操之之道敬以直<lb/>
<pb n="KR3a0059_WYG_018-13b"/>
　内也尹彦明嘗言先生敎人只是專令敬以直内若<lb/>
　用此理則百事不敢輕為不敢妄作不愧屋漏矣習<lb/>
　之既久自然有得○君子敬以直内微生髙所枉者<lb/>
　小而害者大○李籲問每嘗遇事即能知操存之意<lb/>
　無事時如何存養得熟曰古之人耳之於樂目之於<lb/>
　禮左右起居盤盂几杖有銘有戒動息皆有所養今<lb/>
　皆廢此獨有理義之養心耳但存此涵養意久則自<lb/>
　熟矣敬以直内是涵養意○以敬直内則不直矣必<lb/>
<pb n="KR3a0059_WYG_018-14a"/>
　有事焉而勿正則直矣○釋氏之學敬以直内則有<lb/>
　之義以方外則未之有也又曰持固為禪學他有个<lb/>
　覺之理可以敬以直内矣然無義以方外其直内者<lb/>
　要之其本亦不是○敬以直内義以方外合内外之<lb/>
　道○敬義夾持直上達天德自此○問必有事焉當<lb/>
　用敬否程子曰敬是涵養一事必有事焉須用集義<lb/>
　若但知有敬不知集義却是都無事也○又問義莫<lb/>
　是中理否曰中理在事義在心○問敬義何别曰敬<lb/>
<pb n="KR3a0059_WYG_018-14b"/>
　只是持已之道義便有是有非順理而行是為義也<lb/>
　且如欲為孝不成只守着一孝字須知所以為孝之<lb/>
　道所以侍奉當何如溫凊當何如然後能盡孝道○<lb/>
　敬以直内有主於内則虚自然無非僻之侵○朱子<lb/>
　曰敬有死底敬有活底敬只守主一之敬若遇事不<lb/>
　濟之以義辨其是非則不活若熟後敬便有義義便<lb/>
　有敬静以察其敬與否動以察其義與否敬義夾持<lb/>
　循環無端則内外透徹○涵養須用敬處事須是集<lb/>
<pb n="KR3a0059_WYG_018-15a"/>
　義○敬是立己之本義是處事截然方正各得其宜<lb/>
　○問敬義夾持之意曰最下得此兩字好敬主乎中<lb/>
　義防於外二者相夾持要放下霎時不得只得直上<lb/>
　去故便逹天德又曰表裏夾持更無東西走作去處<lb/>
　上面只有个天德又曰敬義内外交相養夾定在這<lb/>
　裏莫教一箇有些去失如此則下不染於物欲只得<lb/>
　上達天德又曰夾持者内外並進之謂直上者進進<lb/>
　不已之謂○敬以直内是持守工夫義以方外是講<lb/>
<pb n="KR3a0059_WYG_018-15b"/>
　學工夫○敬義非兩截事○釋氏只要空聖人只要<lb/>
　實釋氏所謂敬以直内只是空豁豁地更無一物却<lb/>
　不㑹方外聖人所謂敬以直内則湛然虚明萬理具<lb/>
　足○敬以直内是要無些偏邪○敬義云云此在坤<lb/>
　六二爻論六二之德聖人本意謂人占得此爻若直<lb/>
　方大則不習无不利夫子從而發明以敬解直義解<lb/>
　方又須敬義皆立然後德不孤将不孤解大字然敬<lb/>
　無義不得義無敬亦不得只一件便是孤若是敬義<lb/>
<pb n="KR3a0059_WYG_018-16a"/>
　立施之事君則忠事親則孝交朋則信皆不待習而<lb/>
　无不利也○問云云曰敬以直内是無纎毫私意胷<lb/>
　中洞然徹上徹下表裏如一義以方外是見得是處<lb/>
　决定恁地不是處决定不恁地截然方正此須實做<lb/>
　工夫始得若只恁説過依舊不濟事若實是做工夫<lb/>
　只此八箇字一生用之不窮○朱子於書之堂左曰<lb/>
　敬右曰義蓋嘗讀易而得其兩言曰敬以直内義以<lb/>
　方外以為為學之要無以易此而未知所以用力之<lb/>
<pb n="KR3a0059_WYG_018-16b"/>
　方也及讀中庸見其所論修道之謂而必以戒慎恐<lb/>
　懼為始然後得夫持敬之本又讀大學見其所論明<lb/>
　德之序必以格物致知為先然後得夫所以明義之<lb/>
　端既而觀夫二者之功一動一静交相為用又有合<lb/>
　乎周子太極之論然後又知天下之理幽明鉅細逺<lb/>
　近淺深無不貫于二者樂而玩之固将終吾身而不<lb/>
　厭又何暇夫外慕哉因以名吾二齋云○問養氣章<lb/>
　孟子所謂有事者集義而已至於程子之論則每以<lb/>
<pb n="KR3a0059_WYG_018-17a"/>
　有事於敬為言何哉曰孟子之學以義為養氣之本<lb/>
　程子之學以敬為入德之門此其言之所以異也然<lb/>
　義非敬則不能以自集故孟子雖言集義而必先之<lb/>
　以持志敬非義不能以自存故程子雖言持敬而於<lb/>
　其門人有事於敬之問未嘗不以集義為言也<lb/>
丹書曰敬勝怠者吉怠勝敬者滅義勝欲者從欲勝義<lb/>
者凶凡事不强則枉不敬則不正枉者滅廢敬者萬世<lb/>
　大戴禮武王踐阼三日召師尚父而問焉曰黄帝顓<lb/>
<pb n="KR3a0059_WYG_018-17b"/>
　帝之道存乎師尚父曰在丹書王欲聞之則齋矣齋<lb/>
　三日王端冕師尚父亦端冕奉書而入負屏而立王<lb/>
　下堂南面而立師尚父曰先王之道不北面王行西<lb/>
　折而南東面而立師尚父西面道書之言云云王聞<lb/>
　書之言惕若恐懼而為戒書於席之四端為銘焉於<lb/>
　几於鑑於盥槃於楹於杖於帶於履屨於觴豆於户<lb/>
　牖於劒弓矛為銘焉席前左端之銘曰安樂必敬前<lb/>
　右端之銘曰無行可悔○問丹書朱子曰敬便堅立<lb/>
<pb n="KR3a0059_WYG_018-18a"/>
　怠便放倒以理從事是義不以理從事是欲這敬義<lb/>
　是體用與坤卦説同○以上兼言敬義<lb/>
仲弓問子桑伯子子曰可也簡仲弓曰居敬而行簡以<lb/>
臨其民不亦可乎居簡而行簡無乃太簡乎子曰雍之<lb/>
言然<lb/>
　朱子曰言自處以敬則中有主而自治嚴如是而行<lb/>
　簡以臨民則事不煩而民不擾所以為可若先自處<lb/>
　以簡則中無主而自治䟱矣而所行又簡豈不失之<lb/>
<pb n="KR3a0059_WYG_018-18b"/>
　太簡而無法度之可守乎家語記伯子不衣冠而處<lb/>
　夫子譏其欲同人道於牛馬然則伯子蓋太簡者而<lb/>
　仲弓疑夫子之過許與○程子曰子桑伯子之簡雖<lb/>
　可取而未盡善故夫子云可也仲弓因言内主於敬<lb/>
　而簡則為要直内存乎簡而簡則為䟱畧可謂得其<lb/>
　旨矣又曰居敬則心中無物故所行自簡居簡則先<lb/>
　有心於簡而多一簡字矣故曰太簡○或問居敬居<lb/>
　簡之不同何也曰持身以敬則心不放逸而義理著<lb/>
<pb n="KR3a0059_WYG_018-19a"/>
　明故其所以見於事者自然操得其要而無煩擾之<lb/>
　患若所以處身者既務於簡而所以行之者又一切<lb/>
　以簡為事則是義理凖則既不素明於内而紀綱法<lb/>
　度又無所持循於外太簡之弊將有不可勝言者矣<lb/>
　南軒張氏曰主一之謂敬敬則專而不雜序而不亂<lb/>
　常而不迫其行自然簡也若夫居簡則是以簡之一<lb/>
　字横在胷中反害於敬而失行簡之本矣○敬簡堂<lb/>
　記曰心宰萬物而敬者又心之道所以生也生則萬<lb/>
<pb n="KR3a0059_WYG_018-19b"/>
　理森然而萬事之綱總攝於此凡至乎吾前者吾則<lb/>
　因其然而酧酢之故動雖微而吾固經緯乎吉之先<lb/>
　事雖大而吾處之若起居飲食之常雖雜然並陳而<lb/>
　釐分縷析條理不紊無他其綱既立如鑑之形物各<lb/>
　止其分而不與之俱往也此所謂敬而行簡者與○<lb/>
　此章兼言敬簡<lb/>
仲弓問仁子曰出門如見大賔使民如承大祭已所不<lb/>
欲勿施於人在邦無怨在家無怨仲弓曰雍雖不敏請<lb/>
<pb n="KR3a0059_WYG_018-20a"/>
事斯語矣<lb/>
　朱子曰敬以持已恕以及物則私意無所容而心德<lb/>
　全矣詳見言仁篇○程子曰孔子言仁只説出門如<lb/>
　見大賔使民如承大祭看其氣象便須心廣體胖動<lb/>
　容周旋中禮唯慎獨便是守之之法或問出門使民<lb/>
　之時如此可也未出門使民之時如之何曰此儼若<lb/>
　思時也有諸中而後見於外觀其出門使民之時其<lb/>
　敬如此則前乎此者敬可知矣非因出門使民然後<lb/>
<pb n="KR3a0059_WYG_018-20b"/>
　有此敬也○集義伊川曰大賔大祭只是敬也才不<lb/>
　敬便私慾萬端害於仁矣㳺氏曰出門如見大賔則<lb/>
　無時而不敬使民如承大祭則無事而不敬○朱子<lb/>
　敬恕齋銘曰出門如賔承事如祭以是存心其敢失<lb/>
　墜已所不欲勿施於人以是行之與物為春胡世之<lb/>
　人恣已窮物惟我所便謂彼奚䘏孰能反是斂焉厥<lb/>
　躬于羮于牆仲尼子弓内順於家外同於邦無小無<lb/>
　大㒺時怨恫為仁之功曰此其極敬哉恕哉永永無<lb/>
<pb n="KR3a0059_WYG_018-21a"/>
　斁○南軒曰出門云云盖平日之涵養一於敬故其<lb/>
　出門使民之際皆是心也已所云云恕者為仁之方<lb/>
　也凡人有欲而不得則怨若夫平易公正欲不存焉<lb/>
　則已無所怨於人和平之效人亦何所怨於已哉故<lb/>
　曰云云○按無怨之義二先生所指不同朱説前見<lb/>
　南軒謂人已俱無所怨其味尤長此章兼言敬恕○<lb/>
　孔門論敬具前數條外其他所論如道千乗之國必<lb/>
　曰敬事而信為禮不敬則與臨喪不哀並言之稱子<lb/>
<pb n="KR3a0059_WYG_018-21b"/>
　産曰其行已也恭其事上也敬稱晏平仲曰善與人<lb/>
　交久而敬之行必曰篤敬事必曰思敬至若不言敬<lb/>
　而實主於敬者又不與焉故朱子曰敬乃聖門之綱<lb/>
　領詎不信矣<lb/>
詩思齋之三章曰雝雝在宫肅肅在廟不顯亦臨無射<lb/>
亦保<lb/>
　此美文王之詞○歐陽氏曰不以人所不見而怠常<lb/>
　端莊若有所臨○朱子曰不顯幽隠之處也雖居幽<lb/>
<pb n="KR3a0059_WYG_018-22a"/>
　隱亦若有臨之者雖無厭射亦常有所守焉言其純<lb/>
　亦不已如是○愚按臨如上帝臨女之臨無射非謂<lb/>
　人厭射之也盖在已雖無厭倦之意而兢兢保守惟<lb/>
　恐其或至於厭倦也<lb/>
抑之七章曰視爾友君子輯柔爾顔不遐有愆相在爾<lb/>
室尚不愧于屋漏無曰不顯莫予云覯神之格思不可<lb/>
度思矧可射思<lb/>
　此衛武公自警之詞○朱子曰屋漏室西北隅也言<lb/>
<pb n="KR3a0059_WYG_018-22b"/>
　視爾友敬君子之時和柔爾之顔色其戒懼之意常<lb/>
　若自省曰豈不至於有過乎蓋常人之情其修於顯<lb/>
　者無不如此然視爾獨居於室之時亦當庻幾不愧<lb/>
　於屋漏然後可爾無曰此非顯明之處而莫予見也<lb/>
　當知鬼神之妙無物不體其至於是有不可得而測<lb/>
　者不顯亦臨猶懼有失况可厭射而不敬乎此言不<lb/>
　但修之于外又當戒慎恐懼乎其所不睹不聞也子<lb/>
　思子曰君子不動而敬不言而信又曰夫微之顯誠<lb/>
<pb n="KR3a0059_WYG_018-23a"/>
　之不可揜如此夫此正心誠意之極功而武公及之<lb/>
　則亦聖賢之徒矣○楚語左史倚相曰昔衛武公年<lb/>
　數九十五矣猶箴儆於國曰自卿以下至於師長士<lb/>
　茍在朝者無謂我老髦而舎我必恭恪於朝夕以交<lb/>
　戒我在輿有旅賁之臣位宁有官師之典倚几有誦<lb/>
　訓之諫居寢有<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之箴臨事有瞽史之道宴居有<lb/>
　師之誦史不失書矇不失誦以訓御之於是作懿戒<lb/>
　以自警及其没也謂之睿聖武公韋昭曰懿讀為抑<lb/>
<pb n="KR3a0059_WYG_018-23b"/>
　即此篇也董氏曰侯芭言武公行年九十有五猶使<lb/>
　人日誦是詩而不離於其側然則序説為刺厲王者<lb/>
　誤矣<lb/>
中庸道也者不可須臾離也可離非道也是故君子戒<lb/>
慎乎其所不睹恐懼乎其所不聞<lb/>
　朱子曰道者日用事物當行之理皆性之德而具於<lb/>
　心無物不有無時不然所以不可須臾離也若其可<lb/>
　離則為外物而非道矣是以君子之心常存敬畏雖<lb/>
<pb n="KR3a0059_WYG_018-24a"/>
　不見聞亦不敢忽所以存天理之本然而不使離於<lb/>
　須臾之頃也<lb/>
莫見乎隱莫顯乎微故君子慎其獨也<lb/>
　隱暗處也微細事也獨者人所不知而已所獨知之<lb/>
　地也言幽暗之中細微之事跡雖未形而幾則已動<lb/>
　人雖不知而已獨知之則是天下之事無有著見明<lb/>
　顯而過於此者是以君子既常戒懼而於此尤加謹<lb/>
　焉所以遏人欲於将萌而不使其潛滋暗長於隱微<lb/>
<pb n="KR3a0059_WYG_018-24b"/>
　之中以至離道之遠也○或問既曰道也者云云又<lb/>
　曰莫見乎隱云云何也曰此因論率性之道以明由<lb/>
　敎而入者其始當如此也盖兩事也其先言道不可<lb/>
　離而君子必戒慎恐懼其所不睹不聞者所以言道<lb/>
　之無所不在無時不然學者當無須臾毫忽之不謹<lb/>
　而周防之以全其本然之體也又言莫見乎隱莫顯<lb/>
　乎微而君子必謹其獨者所以言隠微之間人所不<lb/>
　見而已獨知之則其事之纎悉無不顯著又有甚於<lb/>
<pb n="KR3a0059_WYG_018-25a"/>
　他人之知者學者尤當隨其念之方萌而致察焉以<lb/>
　謹其善惡之幾也盖所謂道者率性而已性無不有<lb/>
　故道無不在大而父子君臣小而動静食息不假人<lb/>
　力之為而莫不各有當然不易之理所謂道也是乃<lb/>
　天下人物之所共由充塞天地貫徹古今而取諸至<lb/>
　近則常不外乎吾之一心循之則治失之則亂盖無<lb/>
　須臾之頃可得而暫離也若其可以暫合暫離而於<lb/>
　事無所損益則是人力私智之所為者而非率性之<lb/>
<pb n="KR3a0059_WYG_018-25b"/>
　謂矣聖人之所修以為教者因其不可離者而品節<lb/>
　之也君子之所由以為學者因其不可離者而持守<lb/>
　之也是以日用之間須臾之頃持守工夫一有不至<lb/>
　則所謂不可離者雖未嘗不在我而人欲間之則亦<lb/>
　判然二物而不相管矣是則雖曰有人之形而其違<lb/>
　禽獸也何逺哉是以君子戒慎乎其目之所不及見<lb/>
　恐懼乎其耳之所不及聞瞭然心目之間常若見其<lb/>
　不可離者而不敢有須臾之間以流於人欲之私而<lb/>
<pb n="KR3a0059_WYG_018-26a"/>
　陷於禽獸之域若書之言防怨而曰不見是圖禮之<lb/>
　言事親而曰聽於無聲視於無形盖不待其徵於色<lb/>
　發於聲然後有以用其力也夫既已如此矣則又以<lb/>
　謂道固無所不在無時不然而幽隠之間細微之事<lb/>
　乃他人之所不見不聞而已之所獨見獨聞是皆常<lb/>
　情所忽以為可以欺天㒺人而不必謹者而不知吾<lb/>
　心之靈皎如日月既已知之則其毫髪之間無所潛<lb/>
　遁又有甚於他人之知矣又况既有是心伏藏之久<lb/>
<pb n="KR3a0059_WYG_018-26b"/>
　則其見於聲音容貌之間發於行事施為之實必有<lb/>
　暴著而不可揜者又何止於念慮之差而已也是以<lb/>
　君子既戒懼乎耳目之所不及則此心常明不為物<lb/>
　蔽而於此尤不敢不致其謹焉必使其幾微之際無<lb/>
　一毫人欲之萌而純乎義理之發則下學之功盡善<lb/>
　全美而無須臾之間矣二者相須皆反躬為已遏人<lb/>
　欲存天理之實事盖體道之功莫有先於此者亦莫<lb/>
　有切於此者故子思子首以為言以見君子之學必<lb/>
<pb n="KR3a0059_WYG_018-27a"/>
　由此而入也曰諸家之説皆以戒慎恐懼即為慎獨<lb/>
　之意子乃分之以為兩事無乃破碎支離之甚邪曰<lb/>
　既言道不可離則是無適而不在矣而又言莫見乎<lb/>
　隱莫顯乎微則是切要之處尤在於隠微也既言戒<lb/>
　慎不睹恐懼不聞則是無處而不慎矣又言慎獨則<lb/>
　是其所慎者尤在於獨也是固不容於不異矣若其<lb/>
　同為一事則其為言又何必若是之重復邪且此書<lb/>
　卒章潜雖伏矣不愧屋漏亦兩言之正與此相首尾<lb/>
<pb n="KR3a0059_WYG_018-27b"/>
　而程子有不愧屋漏與慎獨是持養氣象之言其於<lb/>
　二者之間特加與字是固已分為兩事當時聴者有<lb/>
　未察耳曰子又安知不睹不聞之不為獨乎曰其所<lb/>
　不睹不聞者已之所不睹不聞也獨者人之所不睹<lb/>
　不聞也如曰是兩條者皆為慎獨之意則是持守之<lb/>
　功無所施於平常之地而專在幽隠之間也其繁複<lb/>
　偏滯亦甚矣○戒慎不睹恐懼不聞即是道不可離<lb/>
　處○所不聞不見非是合眼揜耳便是喜怒哀樂未<lb/>
<pb n="KR3a0059_WYG_018-28a"/>
　發時凡事皆未萌芽自家便先恁地戒慎恐懼常要<lb/>
　提起此心使在這裏便是防於未然不見是圖底意<lb/>
　思○戒慎恐懼不須説得太重只是常常提撕認得<lb/>
　那箇物事常常存得不失了今人只見他説得此四<lb/>
　箇字重便作臨事驚恐㸔如臨深淵如履薄氷曾子<lb/>
　也只是順這道理常常恁地把捉去○若不用戒慎<lb/>
　恐懼而此理常流通者惟天地與聖人耳聖人不勉<lb/>
　而中不思而得從容中道亦只是此心常存理常明<lb/>
<pb n="KR3a0059_WYG_018-28b"/>
　故能如此嘗謂人無有極則處便是堯舜周孔不成<lb/>
　説我是從容中道不要戒慎恐懼他那工夫亦自未<lb/>
　嘗得息○戒慎恐懼所以養其未發只聳然提起在<lb/>
　這裏或問恐懼是已思否曰思又别思是思索了或<lb/>
　問即是持敬否曰亦是○問伊川鬼神憑依語言為<lb/>
　莫見乎隱莫顯乎微如何曰隱微之事在人心不可<lb/>
　得而知却被他説出來豈非莫見乎隱莫顯乎微盖<lb/>
　鬼神只是氣心中實有是事則感於氣者自然發見<lb/>
<pb n="KR3a0059_WYG_018-29a"/>
　昭著如此○黄灝云戒懼是純體做工夫慎獨是又<lb/>
　於其中緊切處加工夫猶一經一緯而成帛先生以<lb/>
　為然○問能存天理了則下面謹獨似多了一截先<lb/>
　先曰雖是存得天理臨發時也須㸃檢這便是宻處<lb/>
　若只説存天理更不慎獨却是只用致中不用致和<lb/>
　也○又問致中是未動之前然謂之戒懼却是已動<lb/>
　先生曰公莫㸔得太重伊川所謂道箇敬字也不大<lb/>
　段用得力孟子曰操則存操亦不是着力把持只是<lb/>
<pb n="KR3a0059_WYG_018-29b"/>
　操一操便在這裏○戒慎恐懼是事之未形處慎獨<lb/>
　是幾之將然處○方不睹不聞之時不惟人所不知<lb/>
　自家亦未有所知若所謂獨即人所不知而已所獨<lb/>
　知極是要戒懼自來人説不睹不聞與慎獨只是一<lb/>
　意無分别便不是○戒謹不睹恐懼不聞非謂於睹<lb/>
　聞之時不戒懼也言雖不睹不聞之際亦致其謹則<lb/>
　睹聞之際其謹可知此乃統同説承上道不可須臾<lb/>
　離則是無時不戒懼也然下文慎獨既專就已發上<lb/>
<pb n="KR3a0059_WYG_018-30a"/>
　説則此段正是未發時工夫只得説不睹不聞也莫<lb/>
　見乎隱莫顯乎微故君子必慎其獨上既統同説了<lb/>
　此又就中有一念萌動處雖至隱微人所不知而已<lb/>
　所獨知尤當致謹如一片止水中間忽有一㸃動處<lb/>
　此最緊要着工夫處先就睹聞處做了然後却就不<lb/>
　睹不聞處用工方能細宻今人於睹聞處原不曾有<lb/>
　工夫却便去不睹不聞處做可知是不成○按此當<lb/>
　與性道敎中和二章通觀<lb/>
<pb n="KR3a0059_WYG_018-30b"/>
詩曰衣錦尚絅惡其文之著也故君子之道闇然而日<lb/>
章小人之道的然而日亡君子之道淡而不厭簡而文<lb/>
温而理知逺之近知風之自知微之顯可與入德矣<lb/>
　朱子曰此以下學立心之始言之而下文又推之以<lb/>
　至其極也詩國風衛碩人鄭之丰皆作衣錦褧衣褧<lb/>
　絅同襌衣也尚加也古之學者為已故其立心如此<lb/>
　尚絅故闇然衣錦故有日章之實淡簡温絅之襲於<lb/>
　外也不厭而文且理焉錦之羙在中也小人反是則<lb/>
<pb n="KR3a0059_WYG_018-31a"/>
　無實以繼之是以的然而日亡也逺之近見於彼者<lb/>
　由於此也風之自著乎外者本乎内也微之顯有諸<lb/>
　内者形諸外也有為已之心而又知此三者則知所謹<lb/>
　而可入德矣故下文引詩言謹獨之事<lb/>
詩云潛雖伏矣亦孔之昭故君子内省不疚無惡於志<lb/>
君子之所不可及者其惟人之所不見乎<lb/>
　詩小雅正月之篇承上文言莫見乎隱莫顯乎微也<lb/>
　疚病也無惡於志猶言無愧於心此君子謹獨之事<lb/>
<pb n="KR3a0059_WYG_018-31b"/>
　也<lb/>
詩云相在爾室尚不愧於屋漏故君子不動而敬不言<lb/>
而信<lb/>
　詩大雅抑之篇相視也屋漏室西北隅也承上文又<lb/>
　言君子之戒謹恐懼無時不然不待言動而後敬信<lb/>
　則其為已之功益加宻矣故下文引詩并言其效<lb/>
詩曰奏假無言時靡有争是故君子不賞而民勸不怒<lb/>
而民威於鈇鉞<lb/>
<pb n="KR3a0059_WYG_018-32a"/>
　詩商頌烈祖之篇奏進也承上文而遂及其效言進<lb/>
　而感格於神明之際極其誠敬無有言説而人自化<lb/>
　之也威畏也鈇莝斫刀也鉞斧也<lb/>
詩曰不顯惟德百辟其刑之是故君子篤恭而天下平<lb/>
　詩周頌烈文之篇不顯猶言豈不顯也此借引以為<lb/>
　幽深𤣥逺之意承上文言天子有不顯之德而諸侯<lb/>
　法之則其德愈深而效愈逺矣篤恭言不顯其敬也<lb/>
　篤恭而天下平此乃聖人至德淵微自然之應中庸<lb/>
<pb n="KR3a0059_WYG_018-32b"/>
　之極功也<lb/>
詩云予懷明德不大聲以色子曰聲色之於以化民末<lb/>
也詩曰德輶如毛毛猶有倫上天之載無聲無臭至矣<lb/>
　詩大雅皇矣之篇引之以明上文所謂不顯之德者<lb/>
　正以其不大聲與色也又引孔子之言以為聲色乃<lb/>
　化民之末務今但言不大之而已則猶有聲色者存<lb/>
　是未足以形容不顯之妙不若蒸民之詩所言德輶<lb/>
　如毛則庻乎可以形容矣而又自以為謂之毛則猶<lb/>
<pb n="KR3a0059_WYG_018-33a"/>
　有可比者是亦未盡其妙不若文王之詩所言上天<lb/>
　之載無聲無臭然後乃為不顯之至耳蓋聲臭有氣<lb/>
　無形在物最為微妙而猶曰無之故惟此可以形容<lb/>
　不顯篤恭之妙非此德之外又别有是三等然後為<lb/>
　至也○或問卒章之説曰承上三章仲尼至聖至誠<lb/>
　既言聖人之德而極其盛矣子思懼夫學者求之于<lb/>
　髙逺𤣥妙之域輕自大而反失之也故反於其至近<lb/>
　者而言之以示入德之方欲學者先用心於内不求<lb/>
<pb n="KR3a0059_WYG_018-33b"/>
　人知然後可以慎獨誠身而馴致乎其極也君子篤<lb/>
　恭而天下平而其所以平者無聲臭之可尋此至誠<lb/>
　盛德自然之效而中庸之極功也故以是而終篇焉<lb/>
　此章凡八引詩自衣錦尚絅以至不顯惟德凡五條<lb/>
　始學成德踈宻淺深之序也自不大聲色以至無聲<lb/>
　無臭凡三條皆所以贊夫不顯之德也又曰思量來<lb/>
　衣錦尚絅之意大段好如今學者不長進都緣不知<lb/>
　此理須是闇然而日章問知風之自曰凡事自有箇<lb/>
<pb n="KR3a0059_WYG_018-34a"/>
　來處問知微之顯曰只是收歛向内工夫漸宻便見<lb/>
　得近之可逺風之自微之顯又曰中庸末章只是説<lb/>
　收歛近裏如此則工夫細宻而今人只是不收向裏<lb/>
　心便粗了然而細宻中却自有光明發出來中庸一<lb/>
　篇始只是一中間却事事有末後却復歸結於一問<lb/>
　不顯曰按詩中例是言豈不顯也今借引此詩真作<lb/>
　不顯説是箇幽深𤣥逺之意是不顯之顯此叚自衣<lb/>
　錦尚絅漸漸收歛到後面一段宻似一段直到聖而<lb/>
<pb n="KR3a0059_WYG_018-34b"/>
　不可知處○輯畧程子曰學始於不欺暗室又曰不<lb/>
　愧屋漏便是箇持定氣象又曰不愧屋漏則心安而<lb/>
　體舒○南軒張氏曰中庸一篇聖學之淵源也體用<lb/>
　隱顯成已成物備矣學者欲從事乎此必知所從入<lb/>
　而後可以馴致焉其所從入奈何子思以不睹不聞<lb/>
　之訓著於篇首又於篇終發明尚絅之義而推極夫<lb/>
　篤恭之效其示來世深切著明矣○以上皆言戒慎<lb/>
　恐懼與慎獨之義皆敬之事而用功之至要也大學<lb/>
<pb n="KR3a0059_WYG_018-35a"/>
　慎獨己見誠意章○程子曰有天德則可語王道其<lb/>
　要只在慎獨○邵子曰凡人之善惡形於言發於行<lb/>
　人始得而知之但萌諸心發於慮鬼神已得而知之<lb/>
　矣此君子所以慎獨也○龜山楊氏曰道無顯微之<lb/>
　間慎其獨所以對越在天也詩曰勿貳勿虞上帝臨<lb/>
　女道鄉鄒氏曰慎獨最為入道之要所謂獨者非獨<lb/>
　閒居静處而已萌於心之謂獨能於此着力無由有<lb/>
　過舉故中庸以此言為篇首○按鄒氏之言慎獨最<lb/>
<pb n="KR3a0059_WYG_018-35b"/>
　有深味<lb/>
子曰君子有三畏畏天命畏大人畏聖人之言<lb/>
　朱子曰畏者嚴憚之意天命者天所賦之正理也知<lb/>
　其可畏則其戒慎恐懼自有不能已者而付畀之重<lb/>
　可以不失矣大人聖言皆天命所當畏知畏天命則<lb/>
　不得不畏之矣<lb/>
小人不知天命而不畏也狎大人侮聖人之言<lb/>
　侮戯玩也不知天命故不識義理而無所忌憚如此<lb/>
<pb n="KR3a0059_WYG_018-36a"/>
　南軒曰畏天命奉順而不敢逆也畏大人尊嚴而弗<lb/>
　敢易也畏聖言佩服而惟恐違也然而是三者皆主<lb/>
　於畏天命○又小旻詩有云不敢暴虎不敢馮河人<lb/>
　知其一莫知其他戰戰兢兢如臨深淵如履薄氷毛<lb/>
　氏曰不敬小人之危殆也左氏昭元年晉樂王鮒曰<lb/>
　小旻之卒章吾取之杜氏註曰義取非唯暴虎馮河<lb/>
　之可畏不敬小人亦危殆王鮒取此義故不敢譏議<lb/>
　公子圍荀子亦云人不肖而不敬則是狎虎也狎虎<lb/>
<pb n="KR3a0059_WYG_018-36b"/>
　則危災及其身以此義參之不獨大人之當敬雖小<lb/>
　人亦不可不敬也荀卿乃有愛而敬畏而敬之别其<lb/>
　意謂於君子則心敬小人則貌敬豈其然邪書曰徳<lb/>
　盛不狎侮盖德盛者自不為狎侮非以危殆為可畏<lb/>
　也孔子曰君子無小大無衆寡無敢慢深味斯言則<lb/>
　荀氏之醇疵可見矣○此章專言畏董銖子重問敬<lb/>
　宜何訓朱子曰是不得而訓也惟畏庶幾近之勉齋<lb/>
　黄氏則云嘗聞之師曰敬之為義惟畏足以盡之蓋<lb/>
<pb n="KR3a0059_WYG_018-37a"/>
　嘗深思其故則不易之論也敬者人心畏悚之名也<lb/>
　故字之從人從敬則曰儆從言從敬則曰警從手從<lb/>
　敬則曰擎無非畏悚戒懼之意先儒有以主一無適<lb/>
　言者有以常惺惺言者皆足以發明主敬之意而訓<lb/>
　義親切使人體而易知則未有易畏之一字也按黄<lb/>
　氏説與子重所記不同而朱子所跋薛畏翁畫贊亦<lb/>
　曰惟畏可以近之實先生親筆則曰近者為當况畏<lb/>
　於敬雖最切然其字有二義若所謂祗畏抑畏寅畏<lb/>
<pb n="KR3a0059_WYG_018-37b"/>
　則皆敬之意也至所謂畏怯畏懦之屬又安得為敬<lb/>
　乎是又不容無辨○又管仲曰畏威如疾民之上也<lb/>
　從懷如流民之下也見懷思威民之中也朱子曰畏<lb/>
　威如畏疾病此民之上行從心之欲如水流行此民<lb/>
　之下行見可懷而思可畏此民之中行此章列於小<lb/>
　學故取焉<lb/>
易大過初六藉用白茅无咎子曰茍錯諸地而可矣藉<lb/>
之用茅何咎之有愼之至也夫茅之為物薄而用可重<lb/>
<pb n="KR3a0059_WYG_018-38a"/>
愼斯術也以往其無所失矣<lb/>
　程子曰初以隂柔巽體而處下過於畏慎者也以柔<lb/>
　在下用茅藉物之象茍錯諸地而藉以茅過於愼也<lb/>
　茅之為物雖薄而用可重者以用之能成傲慢之道<lb/>
　也愼守斯術而行豈有失乎人之過於敬慎為之非<lb/>
　難而可以保其安而無過茍能慎于斯道推而行之<lb/>
　於事其何所失耶<lb/>
子之所慎齋戰疾<lb/>
<pb n="KR3a0059_WYG_018-38b"/>
　朱子曰齋之為言齊也將祭而齊其思慮之不齊者<lb/>
　以交於神明也誠之至與不至神之饗與不饗皆决<lb/>
　於此戰則衆之死生國之存亡繫焉疾又吾身之所<lb/>
　以死生存亡者皆不可以不謹也尹氏曰夫子無所<lb/>
　不謹弟子記其大者耳○以上專言慎亦敬之事又<lb/>
　言行君子之所以動天地也可不慎乎<lb/>
曲禮曰毋不敬儼若思安定辭安民哉<lb/>
　鄭氏曰禮主於敬儼矜荘貌人之坐思貌必儼然<lb/>
<pb n="KR3a0059_WYG_018-39a"/>
　問敬之貌如何朱子曰於儼若思時可以見敬之貌<lb/>
　又曰平居須是儼然若思藍田吕氏曰毋不敬者正<lb/>
　其心也儼若思者正其貌也安定辭者正其言也三<lb/>
　者正矣則無所往而非正所謂正已而物正者也天<lb/>
　下至大取諸修身而無不足故曰安民哉此禮之本<lb/>
　故曲禮首章言之○愚按吕氏之説至矣然嘗推演<lb/>
　其義以為毋不敬者兼動静而言儼若思則静時之<lb/>
　敬安定辭則動時之敬儼然端坐若有所思是静中<lb/>
<pb n="KR3a0059_WYG_018-39b"/>
　涵動意言辭之發安而且定是動中涵静意雖非曲<lb/>
　禮本旨然玩之自有深味云<lb/>
孔子曰君子無不敬也敬身為大<lb/>
　程子曰毋不敬可以對越上帝○又曰思無邪毋不<lb/>
　敬只此二語循而行之安得有差凡有差者皆曰不<lb/>
　正不敬也問寝不尸曰毋不敬也又曰忘敬而後無<lb/>
　不敬○范氏曰經禮三百曲禮三千一言以蔽之曰<lb/>
　毋不敬○愚按毋不正者其綱也見於事親事君事<lb/>
<pb n="KR3a0059_WYG_018-40a"/>
　長與夫威儀容止起居動作者其目也事親以下見<lb/>
　五典篇威儀以下今具列于后<lb/>
書顧命思夫人自亂于威儀爾無以釗冒貢于非幾<lb/>
　東萊吕氏曰斯言也盖成王平日至親至切之學至<lb/>
　是始發其秘也周公精微之傳成王得之将終方以<lb/>
　示羣臣孔子精微之傳曾子得之将終方以示孟敬<lb/>
　子皆近在於威儀容貌顔色辭氣之際然則周孔豈<lb/>
　惟同道其用工之次第品目亦莫不同也人受天地<lb/>
<pb n="KR3a0059_WYG_018-40b"/>
　之中以生是以有動作威儀之則盖莫非天命也躁<lb/>
　輕縱緩自踰其則特人自亂之耳天秩何嘗亂哉曰<lb/>
　夫人自亂於威儀遡其語意之深長可見其觀之逺<lb/>
　也威儀失則豈特形於事見於行然後當戒一俯一<lb/>
　仰毫釐有間即非天命已冒進于非之幾矣曰爾無<lb/>
　以釗冒貢于非幾味其誥語之嚴宻可見其察之精<lb/>
　也用力于聖學者其可不請事斯語乎<lb/>
詩柏舟之三章曰威儀棣棣不可選也<lb/>
<pb n="KR3a0059_WYG_018-41a"/>
　鄭氏曰棣棣富而閑習也東萊吕氏曰不可選也言<lb/>
　威儀閑習自有常度不可選擇以避禍也翟方進謂<lb/>
　馮參以王舅見廢不得在公卿位今五侯至尊貴也<lb/>
　與之並列宜少詘節卑體視有所宗而君盛修容貌<lb/>
　以威嚴臨之此非所以下五侯而自益也參性好禮<lb/>
　儀不改其常度<lb/>
淇澳之一章曰瑟兮僴兮赫兮喧兮有匪君子終不可<lb/>
諼兮<lb/>
<pb n="KR3a0059_WYG_018-41b"/>
大學曰瑟兮僴兮者恂慄也赫兮喧兮者威儀也<lb/>
　朱子曰瑟嚴宻之貌僴武毅之貌赫喧宣著盛大之<lb/>
　貌諼忘也恂慄戰懼也威可畏也儀可象也又曰恂<lb/>
　慄者嚴敬之存於中也威儀者輝光之著於外也問<lb/>
　大學解瑟為嚴宻是就心言抑就行言曰是就心言<lb/>
　曰心如何是宻處曰只是不麄踈恁地縝宻○僴武<lb/>
　毅貌言能剛强卓立不怠惰闒颯問恂慄何以知其<lb/>
　為戰懼曰莊子云木處則恂慄危懼○問僴者武毅<lb/>
<pb n="KR3a0059_WYG_018-42a"/>
　之貌而恂慄則戰懼之貌不知人當戰懼時果有武<lb/>
　毅之意否曰人而懷戰懼之心則必齋荘嚴肅又烏<lb/>
　可犯○古人直是如此嚴整然後有那威儀赫喧著<lb/>
　見<lb/>
相䑕曰相䑕有皮人而無儀人而無儀不死何為相䑕<lb/>
有齒人而無止人而無止不死何俟相䑕有體人而無<lb/>
禮人而無禮胡不遄死<lb/>
　相視也止容止也遄速也○愚謂人生之所以貴者<lb/>
<pb n="KR3a0059_WYG_018-42b"/>
　必其有威儀容止之敬有揖遜周旋之禮異乎庶物<lb/>
　故也若其無此而豢養於天地之間直賊夫糧食而<lb/>
　已不如速死之愈也相䑕之為物至小且賤為人所<lb/>
　憎所以深言無禮儀之不可也<lb/>
鳲鳩之一章曰鳲鳩在桑其子七兮淑人君子其儀一<lb/>
兮其儀一兮心如結兮<lb/>
　南軒張氏曰結云者實而不他也盖謹其威儀於外<lb/>
　而後其心可得而一心一而後威儀有度而人有所<lb/>
<pb n="KR3a0059_WYG_018-43a"/>
　取正此所謂由乎中以制於外制於外所以保其中<lb/>
　也<lb/>
其三章曰鳲鳩在桑其子在棘淑人君子其儀不忒其<lb/>
儀不忒正是四國<lb/>
　朱子曰忒差忒也其心一則儀不忒則足以正四國<lb/>
　矣大學傳曰其為父子兄弟足法而後民法之也<lb/>
抑之一章曰抑抑威儀維德之隅<lb/>
　鄭氏曰抑抑静宻也隅廉也孔氏曰隅者角也廉者<lb/>
<pb n="KR3a0059_WYG_018-43b"/>
　稜也角必有稜故曰隅廉王氏曰德譬則宫城也儀<lb/>
　譬則隅也視其隅則宫城之中可知有諸中必形諸<lb/>
　外故也此詩以威儀為主乃自古修身者之所同蓋<lb/>
　至切至近莫過乎此也<lb/>
又二章曰敬慎威儀維民之則又五章曰慎爾出話敬<lb/>
爾威儀無不柔嘉<lb/>
　則法也柔者遜順之辭嘉善也<lb/>
又八章曰淑慎爾止不愆于儀不僭不賊鮮不為則又<lb/>
<pb n="KR3a0059_WYG_018-44a"/>
九章曰温温恭人維德之基<lb/>
　張子曰君子不必避他人之言以為太柔太弱至于<lb/>
　瞻視亦有節視有髙下視髙則氣髙視下則心柔故<lb/>
　視國君者不離紳帶之中學者先須去其客氣其為<lb/>
　人剛行終不肯進盖目人之所常用且心常記之己<lb/>
　之敬傲必見於視下其視者欲柔其心也柔其心則<lb/>
　聽言敬且信學者先須温柔温柔則可以進學詩曰<lb/>
　温温恭人維德之基蓋其所益之多<lb/>
<pb n="KR3a0059_WYG_018-44b"/>
烝民之二章曰仲山甫之德柔嘉維則令儀令色小心<lb/>
翼翼古訓是式威儀是力<lb/>
　東萊吕氏曰柔嘉維則不過其則也過其則斯為弱<lb/>
　不得謂之柔嘉矣○又論語巧言令色章謝氏解曰<lb/>
　巧言令色知之亦難禮曰情欲信辭欲巧詩稱仲山<lb/>
　甫之德曰令儀令色然禮所謂辭欲巧亦鮮仁乎仲<lb/>
　山甫之德亦鮮仁乎至於聖人所謂孫以出之辭亦<lb/>
　巧矣逞顔色怡怡如也色亦令矣豈以好其言語善<lb/>
<pb n="KR3a0059_WYG_018-45a"/>
　其顔色直以為鮮仁也哉至於小人盖嘗訐以為直<lb/>
　矣言何嘗巧雖内荏而色厲色何嘗令然則何者為<lb/>
　巧言何者為令色若能知出辭氣可逺鄙倍則知之<lb/>
　矣此宜學者深思而力索不可以言語道也○朱子<lb/>
　曰容貌辭氣之間正學者持養用力之地然有意於<lb/>
　巧令以悦人之觀聴則心馳於外而鮮仁矣若是就<lb/>
　此持養發禁躁妄動必温恭只要體當自家直内方<lb/>
　外之實事乃是為己之功求仁之要復何病乎故夫<lb/>
<pb n="KR3a0059_WYG_018-45b"/>
　子告顔淵以克己復禮之目不過視聴言動之間而<lb/>
　曾子将死之善言亦不外乎容貌顔色辭氣三者而<lb/>
　已夫子所謂孫以出之辭欲巧者亦其一事也仲山<lb/>
　甫之德柔嘉維則令儀令色則大賢成德之行而進<lb/>
　乎此者夫子之逞顔色怡怡如也乃聖人動容周旋<lb/>
　中禮之事又非仲山甫之所及矣至於小人訐以為<lb/>
　直色厲而内荏則雖與巧言令色者不同然考其矯<lb/>
　情飾偽之心則實巧言令色之尤者聖人惡之上蔡<lb/>
<pb n="KR3a0059_WYG_018-46a"/>
　於此不肯明言其所以然者將使學者深求而自得<lb/>
　之也然今學者反求之於𡨕漠不可知之中失之愈<lb/>
　深故詳論之使學者無淫思力索之苦而有以審夫<lb/>
　用力之幾焉<lb/>
曾子有疾孟敬子問之曾子言曰君子所貴乎道者三<lb/>
動容貌斯逺暴慢矣正顔色斯近信矣出辭氣斯逺鄙<lb/>
倍矣籩豆之事則有司存<lb/>
　朱子曰言道雖無所不在然君子所重者在此三事<lb/>
<pb n="KR3a0059_WYG_018-46b"/>
　而已是皆脩身之要為政之本學者所當操存省察<lb/>
　而不可造次顛沛之違者也若夫籩豆之事器數之<lb/>
　末道之全體固無不該然其分則有司之守而非君<lb/>
　子之所重矣○程子曰動容貌舉一身而言也周旋<lb/>
　中禮暴慢斯逺矣正顔色則不妄斯近信矣出辭氣<lb/>
　正由中出斯逺鄙倍矣三者正身而不外求故曰籩<lb/>
　豆之事則有司存尹氏曰養於中則見於外曾子盖<lb/>
　以修己為為政之本若乃器用事物之細則有司存<lb/>
<pb n="KR3a0059_WYG_018-47a"/>
　焉○集義吕氏曰貌也色也言也皆以道正之則心<lb/>
　正而身脩矣○謝氏曰人之應事不過容貌辭氣顔<lb/>
　色三事特係所養如何耳動也正也出也君子自牧<lb/>
　處故暴慢鄙倍不生於心逺自逺也信以實之謂也<lb/>
　與禮樂不斯須去身之意同○朱子曰程子之言簡<lb/>
　約明白意趣深逺深得乎曾子未發之意尹氏之言<lb/>
　温厚易直有得於平日涵養之源謝氏之言發强剛<lb/>
　毅有得於臨事持守之要吕氏之言深潜縝宻有得<lb/>
<pb n="KR3a0059_WYG_018-47b"/>
　於涵養持守之則學者合是三者而用力焉無使偏<lb/>
　廢則日用之間動静語黙無非妙用而曾子之意程<lb/>
　子之言亦不外是矣○不荘不敬則其動容貌也非<lb/>
　暴則慢惟恭敬有素則動容貌斯逺暴慢矣内無誠<lb/>
　實則其正顔色者色莊而已惟誠實有素則正顔色<lb/>
　斯近信矣涵養不熟則其出辭氣也必至鄙倍惟涵<lb/>
　養有素則出辭氣斯逺鄙倍矣曾氏亦以為君子於<lb/>
　是持養既乆而熟晬面盎背不設施而自爾也故皆<lb/>
<pb n="KR3a0059_WYG_018-48a"/>
　以斯言之此説當矣○暴是麤厲慢是放肆盖人之<lb/>
　容貌少得和平不暴則慢暴是剛急之過慢是寛柔<lb/>
　之過鄙是凡淺倍是背理今人議論有見得雖不甚<lb/>
　差只是淺近此是鄙又有説得甚髙而實背于理此<lb/>
　是倍○問曾子云云其要在正動出之際曰曾子工<lb/>
　夫更在三字之前此特語其效騐處耳○問云云曰<lb/>
　曾子之意只是説人之用力有此三處此大而彼小<lb/>
　此急而彼緩耳籩豆之事固是末節然亦非全然忽<lb/>
<pb n="KR3a0059_WYG_018-48b"/>
　畧不以為意但當付之有司使供其事而非吾所當<lb/>
　切切留意者爾<lb/>
君子正其衣冠尊其瞻視儼然人望而畏之斯不亦威<lb/>
而不猛乎<lb/>
　南軒張氏曰正衣冠尊瞻視臨之以荘也持身嚴故<lb/>
　人望而自畏之而非以威加人也故威而不猛若有<lb/>
　使人畏己之心則猛而反害於威矣<lb/>
　西山讀書記卷十八<lb/>
</p>
<p>
</p>
  </div>
</body>
</text>
</TEI>
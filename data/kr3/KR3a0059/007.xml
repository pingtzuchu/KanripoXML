<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西山讀書記卷七</head> <lb/>
    <p>
<pb n="KR3a0059_WYG_007-1a"/>
欽定四庫全書<lb/>
　西山讀書記卷七<lb/>
　　　　　　　　　　　　宋　真德秀　撰<lb/>
　　　仁<hi>下</hi>
記禮運仁者義之本也順之體也得之者尊<lb/>
仲尼燕居子曰郊社之禮所以仁鬼神也嘗禘之禮所<lb/>
以仁昭穆也饋奠之禮所以仁死喪也射鄉之禮所以<lb/>
仁鄉黨也食饗之禮所以仁賓客也<lb/>
<pb n="KR3a0059_WYG_007-1b"/>
　鄭氏曰仁猶存也凡存此所以全善之道也<lb/>
兩君相見揖讓而入門入門而縣興揖讓而升堂升堂<lb/>
而樂闋下管象武夏籥序興陳其薦俎序其禮樂備其<lb/>
百官如此而后君子知仁焉<lb/>
　鄭氏曰知仁焉知禮樂之所存也<lb/>
表記子曰以德報怨則寛身之仁也以怨報德則刑戮<lb/>
之民也<lb/>
　呂氏曰以德報怨雖過於寛而本於厚未害其爲仁<lb/>
<pb n="KR3a0059_WYG_007-2a"/>
　也以怨報德則反易天常天下之亂民法所當誅者<lb/>
　也<lb/>
子曰無欲而好仁者無畏而惡不仁者天下一人而已<lb/>
矣是故君子議道自巳而置法以民<lb/>
　無欲而好仁無畏而惡不仁所謂性之者也安仁者<lb/>
　也非聖人不足以性仁茍志於仁矣無惡也則衆人<lb/>
　皆可以爲仁以聖人之所性而議道則道無不盡以<lb/>
　衆人之可爲而置法則法無不行雖然法非貶乎道<lb/>
<pb n="KR3a0059_WYG_007-2b"/>
　也君臣父子倫順刑名之間性命之理具焉雖有未<lb/>
　能上達猶庶幾乎弗畔此衆人之所能及<lb/>
子曰仁有三與仁同功而異情與仁同功其仁未可知<lb/>
也與仁同過然後其仁可知也仁者安仁知者利仁畏<lb/>
罪者强仁<lb/>
　呂氏曰仁者安仁無欲而好仁無畏而惡不仁者也<lb/>
　知者利仁有欲而好仁者也畏罪而强仁有畏而惡<lb/>
　不仁者也三者之功同歸於仁而其情則異此堯舜<lb/>
<pb n="KR3a0059_WYG_007-3a"/>
　性之湯武身之五伯假之之異也功者人所貪也假<lb/>
　之者有之故齊桓公九合諸侯一匡天下雖湯武之<lb/>
　舉不過乎是而其情則不同故其仁未可知也過者<lb/>
　人所辟也皆不幸而致焉故周公使管叔監殷管叔<lb/>
　以殷畔過於愛兄而已孔子對陳司敗以昭公知禮<lb/>
　過於諱君而已皆出乎情而無僞故其仁可知也<lb/>
仁者右也道者左也仁者人也道者義也厚於仁者薄<lb/>
於義親而不尊厚於義者薄於仁尊而不親<lb/>
<pb n="KR3a0059_WYG_007-3b"/>
　右者人之所有事也左者居於不用之地而助右之<lb/>
　所不及者也仁者人之體也將有爲也將有行也非<lb/>
　仁不可也故曰仁者右也又曰仁者人也道者天之<lb/>
　理也仁至於不可行不可節則理有所不得已以助<lb/>
　仁之所不及者義也故曰道者左也又曰道者義也<lb/>
　仁莫隆於父子父子之道親親也義莫重於君臣君<lb/>
　臣之道尊尊也厚於此則薄於彼厚於彼則薄於此<lb/>
　惟知其所以爲左右則尊尊親親並行而不悖無厚<lb/>
<pb n="KR3a0059_WYG_007-4a"/>
　薄之間也<lb/>
子言之仁有數義有長短小大中心㦧怛愛人之仁也<lb/>
率法而强之資仁者也詩曰豐水有芑武王豈不仕詒<lb/>
厥孫謀以燕翼子武王烝哉數世之仁也國風曰我今<lb/>
不閱皇恤我後終身之仁也<lb/>
　呂氏曰仁有數者仁爲器重爲道逺隨其所舉之多<lb/>
　寡所至之逺近皆可以謂之仁故管子之功微子之<lb/>
　去箕子之囚比干之死皆得以仁名語仁之重則堯<lb/>
<pb n="KR3a0059_WYG_007-4b"/>
　舜其猶病諸此仁所謂取數多也中心㦧怛誠發於<lb/>
　性者也率法而强之外鑠於仁者也發於性者誠心<lb/>
　感動無待於外也外鑠者循仁之迹而勉爲者也以<lb/>
　其誠心愛人故曰愛人之仁以其有取於外故曰資<lb/>
　仁此所發淺深之數也數世之仁終身之仁此所施<lb/>
　逺近之數也故曰仁有數義有長短大小者義無定<lb/>
　體惟其所宜而已宜長則長宜短則短宜大則大宜<lb/>
　小則小如孔子可以仕則仕可以止則止可以久則<lb/>
<pb n="KR3a0059_WYG_007-5a"/>
　久可以速則速禮有以髙爲貴有以下爲貴有以大<lb/>
　爲貴有以小爲貴之類也故曰義有長短小大此章<lb/>
　論仁而及義者仁之數亦義也<lb/>
子曰仁之爲器重其爲道逺舉者莫能勝也行者莫能<lb/>
致也取數多者仁也夫勉於仁者不亦難乎是故君子<lb/>
以義度人則難爲人以人望人則賢者可知己矣<lb/>
　呂氏曰以義度人者盡義以度人也盡義以求人非<lb/>
　聖人不足以當之故難爲人舉今之人相望則大賢<lb/>
<pb n="KR3a0059_WYG_007-5b"/>
　愈於小賢小賢愈於不賢故賢者可知此亦以數而<lb/>
　言仁者也君子之自待必全盡而後已<lb/>
子曰中心安仁者天下一人而已大雅曰德輶如毛民<lb/>
鮮克舉之我儀圖之惟仲山甫舉之愛莫助之小雅曰<lb/>
髙山仰止景行行止子曰詩之好仁如此鄉道而行中<lb/>
道而廢忘身之老也不知年數之不足也俛焉日有孳<lb/>
孳而後已<lb/>
儒行温良者仁之本也敬慎者仁之地也寛裕者仁之<lb/>
<pb n="KR3a0059_WYG_007-6a"/>
作也孫接者仁之能也禮節者仁之貌也言談者仁之<lb/>
文也歌樂者仁之和也分散者仁之施也儒者兼此而<lb/>
有之猶且不敢言仁也其尊讓有如此者<lb/>
射義射者仁之道也射求正諸己己正而後發發而不<lb/>
中則不怨勝己者反求諸己而已矣<lb/>
　呂氏曰仁者之道不怨天不尤人行有不至反求諸<lb/>
　己而已蓋以仁爲己任無待於外有君子無所不用<lb/>
　其學故於射也得反己之道焉<lb/>
<pb n="KR3a0059_WYG_007-6b"/>
齊宣王問曰齊桓晉文之事可得聞乎孟子對曰仲尼<lb/>
之徒無道桓文之事者是以後世無傳焉臣未之聞也<lb/>
無以則王乎曰德何如則可以王矣曰保民而王莫之<lb/>
能禦也<lb/>
　朱子曰保愛護也<lb/>
曰若寡人者可以保民乎哉曰可曰何由知吾可也曰<lb/>
臣聞之胡齕曰王坐於堂上有牽牛而過堂下者王見<lb/>
之曰牛何之對曰將以釁鐘王曰舍之吾不忍其觳觫<lb/>
<pb n="KR3a0059_WYG_007-7a"/>
若無罪而就死地對曰然則廢釁鐘與曰何可廢也以<lb/>
羊易之不識有諸曰有之曰是心足以王矣百姓皆以<lb/>
王爲愛也臣固知王之不忍也<lb/>
　王見牛之觳觫而不忍殺即所謂惻隠之心仁之端<lb/>
　也擴而充之則可以保四海矣故孟子指而言之欲<lb/>
　王察識而擴充之也愛猶吝也<lb/>
王曰然誠有百姓者齊國雖褊小吾何愛一牛即不忍<lb/>
其觳觫若無罪而就死地故以羊易之也曰王無異於<lb/>
<pb n="KR3a0059_WYG_007-7b"/>
百姓之以王爲愛也以小易大彼惡知之王若隠其無<lb/>
罪而就死地則牛羊何擇焉王笑曰是誠何心哉我非<lb/>
愛其財而易之以羊也宜乎百姓之謂我愛也<lb/>
　異怪也隠痛也擇猶分也言牛羊皆無罪而死何所<lb/>
　分别而以羊易牛乎孟子故設此難欲王反求而得<lb/>
　其本心王不能然故卒無以自解也<lb/>
曰無傷也是乃仁術也見牛未見羊也君子之於禽獸<lb/>
也見其生不忍見其死聞其聲不忍食其肉是以君子<lb/>
<pb n="KR3a0059_WYG_007-8a"/>
逺庖厨也<lb/>
　術謂法之巧者蓋殺牛既所不忍釁鐘又不可廢於<lb/>
　此無以處之則此心雖發而終不得施矣然見牛則<lb/>
　此心已發而不可遏未見羊則其理未形而無所妨<lb/>
　故以羊易牛則二者得以兩全而無害此所以爲仁<lb/>
　之術也聲謂將死而哀鳴也蓋人之於禽獸同生而<lb/>
　異類故用之以禮而不忍之心施於聞見之所及其<lb/>
　所以必逺庖厨者亦以預養是心而廣爲仁之術也<lb/>
<pb n="KR3a0059_WYG_007-8b"/>
王說曰詩云他人有心予忖度之夫子之謂也夫我乃<lb/>
行之反而求之不得吾心夫子言之於我心有戚戚焉<lb/>
此心之所以合於王者何也<lb/>
　戚戚心動貌王因孟子之言而前日之心復萌乃知<lb/>
　此心不從外得然猶未知所以反其本而推之也<lb/>
曰有復於王者曰吾力足以舉百鈞而不足以舉一羽<lb/>
明足以察秋毫之末而不見輿薪則王許之乎曰否今<lb/>
恩足以及禽獸而功不至於百姓者獨何與然則一羽<lb/>
<pb n="KR3a0059_WYG_007-9a"/>
之不舉爲不用力焉輿薪之不見爲不用明焉百姓之<lb/>
不見保爲不用恩焉故王之不王不爲也非不能也<lb/>
　今恩以下孟子之言也蓋天地之性人爲貴故人之<lb/>
　與人又爲同類而相親是以惻隠之發則於民切而<lb/>
　於物緩推廣仁術則仁民易而愛物難今王此心能<lb/>
　及物矣則其保民而王非不能也但自不肯爲耳<lb/>
曰不爲者與不能者之形何以異曰挾太山以超北海<lb/>
語人曰我不能是誠不能也爲長者折枝語人曰我不<lb/>
<pb n="KR3a0059_WYG_007-9b"/>
能是不爲也非不能也故王之不王非挾太山以超北<lb/>
海之類也王之不王是折枝之類也<lb/>
　是心固有不待外求擴而充之在我而已何難之有<lb/>
老吾老以及人之老幼吾幼以及人之幼天下可運於<lb/>
掌詩云刑于寡妻至于兄弟以御于家邦言舉斯心加<lb/>
諸彼而已故推恩足以保四海不推恩無以保妻子古<lb/>
之人所以大過人者無他焉善推其所爲而已矣今恩<lb/>
足以及禽獸而功不至於百姓者獨何與<lb/>
<pb n="KR3a0059_WYG_007-10a"/>
　老以老事之也吾老謂吾之父兄人之老謂人之父<lb/>
　兄幼以幼畜之也吾幼謂我之子弟人之幼謂人之<lb/>
　子弟運於掌言易也骨肉之親本同一氣又非但若<lb/>
　人之同類而已故古人必由親親推之然後及於仁<lb/>
　民又推其餘然後及於愛物皆自近以及逺自易以<lb/>
　及難今王反之則必有故矣故復推本而再問之<lb/>
權然後知輕重度然後知長短物皆然心爲甚王請度<lb/>
之<lb/>
<pb n="KR3a0059_WYG_007-10b"/>
　言物之輕重長短人所難齊必以權度度之而後可<lb/>
　見若心之應物則其輕重長短之難齊而不可不度<lb/>
　以本然之權度又有甚於物者今王恩及禽獸而功<lb/>
　不至於百姓是其愛物之心重且長而仁民之心輕<lb/>
　且短失其當然之序而不自知也故上文既發其端<lb/>
　而於此請王度之也<lb/>
抑王興甲兵危士臣構怨於諸侯然後快於心與<lb/>
　孟子以王愛民之心所以輕且短者必其以是三者<lb/>
<pb n="KR3a0059_WYG_007-11a"/>
　爲快也然三事實非人心之所快有甚於殺觳觫之<lb/>
　牛者故指以問王欲其以此而度之也<lb/>
王曰否吾何快於是將以求吾所大欲也<lb/>
　不快於此者心之正也而必爲此者欲誘之也欲之<lb/>
　所誘者獨在於是是以其心尚明於他而獨暗於此<lb/>
　此其愛民之心所以輕且短也<lb/>
曰王之所大欲可得聞與王笑而不言曰爲肥甘不足<lb/>
於口與輕煖不足於體與抑爲采色不足視於目與聲<lb/>
<pb n="KR3a0059_WYG_007-11b"/>
音不足聽於耳與便嬖不足使令於前與王之諸臣皆<lb/>
足以供之而王豈爲是哉曰否吾不爲是也曰然則王<lb/>
之所大欲可知己欲辟土地朝秦楚莅中國而撫四夷<lb/>
也以若所爲求若所欲猶緣木而求魚也王曰若是其<lb/>
甚與曰殆有甚焉緣木求魚雖不得魚無後災以若所<lb/>
爲求若所欲盡心力而爲之後必有災曰可得聞與曰<lb/>
鄒人與楚人戰則王以爲孰勝曰楚人勝曰然則小固<lb/>
不可以敵大寡固不可以敵衆弱固不可以敵强海内<lb/>
<pb n="KR3a0059_WYG_007-12a"/>
之地方千里者九齊集有其一以一服八何以異於鄒<lb/>
敵楚哉蓋亦反其本矣今王發政施仁使天下仕者皆<lb/>
欲立於王之朝耕者皆欲耕於王之野商賈皆欲藏於<lb/>
王之市行旅皆欲出於王之塗天下之欲疾其君者皆<lb/>
欲赴愬於王其如是孰能禦之<lb/>
　發政施仁所以王天下之本也近者悅逺者來則大<lb/>
　小彊弱非所論矣蓋力求所欲則所欲者反不可得<lb/>
　能反其本則所欲者不求自至<lb/>
<pb n="KR3a0059_WYG_007-12b"/>
王曰吾惛不能進於是矣願夫子輔吾志明以教我我<lb/>
雖不敏請嘗試之曰無恒産而有恒心者惟士爲能若<lb/>
民則無恒産因無恒心茍無恒心放辟邪侈無不爲己<lb/>
及陷於罪然後從而刑之是罔民也焉有仁人在位罔<lb/>
民而可爲也是故明君制民之産必使仰足以事父母<lb/>
俯足以畜妻子樂歲終身飽凶年免於死亡然後驅而<lb/>
之善故民之從之也輕今也制民之産仰不足以事父<lb/>
母俯不足以畜妻子樂歲終身苦凶年不免於死亡此<lb/>
<pb n="KR3a0059_WYG_007-13a"/>
惟救死而恐不贍奚暇治禮義哉王欲行之則蓋反其<lb/>
本矣<lb/>
　使民有常産者又發政施仁之本也<lb/>
五畝之宅樹之以桑五十者可以衣帛矣雞豚狗彘之<lb/>
畜無失其時七十者可以食肉矣百畝之田勿奪其時<lb/>
八口之家可以無飢矣謹庠序之教申之以孝悌之義<lb/>
頒白者不負戴於道路矣老者衣帛食肉黎民不飢不<lb/>
寒然而不王者未之有也<lb/>
<pb n="KR3a0059_WYG_007-13b"/>
　此言制民之産之法也趙氏曰八口之家次上農夫<lb/>
　也此王政之本常生之道故孟子爲齊梁之君各陳<lb/>
　之也楊氏曰爲天下者舉其心加諸彼而已然雖有<lb/>
　仁心仁聞而民不被其澤者不行先王之道故也故<lb/>
　以制民之産告之○此章言人君當黜霸功行王道<lb/>
　而王道之要不過推其不忍之心以行不忍之政而<lb/>
　已齊王非無此心而奪於功利之私不能擴充以行<lb/>
　仁政雖以孟子反復曉告精切如此而蔽固已深終<lb/>
<pb n="KR3a0059_WYG_007-14a"/>
　不能悟是可歎也○或問仁術字當何訓曰術猶方<lb/>
　便也又曰術字本非不好底只縁後人把做變詐看<lb/>
　了便道是不好却不知天下事有難處處須著有个<lb/>
　巧底道理始得○以羊易之是用術處有此術則自<lb/>
　家仁心方得流行○南軒曰保民云者保赤子之保<lb/>
　宣王自視歉然懼力之不足而不知保民之道雖甚<lb/>
　大其端則不逺患不能察識擴充之耳故孟子引見<lb/>
　牛之事以告使知不忍之心已實有之反而推之也<lb/>
<pb n="KR3a0059_WYG_007-14b"/>
　夫宣王坐堂上牽牛過堂下而不忍之心於此蓋不<lb/>
　出於計較作爲而其端因物發見也曰是心足以王<lb/>
　矣言不忍之心王所固有是足以王也○方見牛而<lb/>
　不忍者無以蔽之而其愛物之端發見也而不能加<lb/>
　恩於民者有以蔽之而仁民之理不著也然即夫愛<lb/>
　物之端可以知夫仁民之理素具能反而循其不忍<lb/>
　之實其所謂仁民者固可得也○老吾老以及人之<lb/>
　老幼吾幼以及人之幼所謂由一本而推之也文王<lb/>
<pb n="KR3a0059_WYG_007-15a"/>
　之刑于寡妻至于兄弟以御于家邦亦舉斯心以加<lb/>
　諸彼而已蓋無非此心之所存也聖人雖無事乎推<lb/>
　然其自身以及家自家以及國亦固有序矣推恩足<lb/>
　以保四海者愛無所不被也不推恩無以保妻子失<lb/>
　其所爲愛之理也○夫行王政者其心非欲傾他國<lb/>
　以自利也惟其以生民困苦爲己任行吾之所當爲<lb/>
　而天下歸心焉耳夫欲辟土地朝秦楚自世俗之務<lb/>
　功名者言之則以爲有志而自聖賢觀之則特出於<lb/>
<pb n="KR3a0059_WYG_007-15b"/>
　忮求矜伐之私耳宣王惟汲汲於濟其私故顛沛錯<lb/>
　亂非惟不能克濟而禍患從之蹈乎欲者固危殆之<lb/>
　道也若由孟子所言以發政施仁爲事則是爲公理<lb/>
　之所存可大之業自爾馴致此天理人欲之分也<lb/>
孟子曰以力假仁者霸霸必有大國以德行仁者王王<lb/>
不待大湯以七十里文王以百里<lb/>
　朱子曰假仁者本無是心而借其事以爲功也以德<lb/>
　行仁則自吾之得於心者而推之無適而非仁也<lb/>
<pb n="KR3a0059_WYG_007-16a"/>
　以力假仁力與仁二以德行仁德便是仁○南軒曰<lb/>
　以德行仁至誠惻怛本於其心而形於事爲如木之<lb/>
　有本水之有源也<lb/>
以力服人者非心服也力不贍也以德服人者中心悅<lb/>
而誠服也如七十子之服孔子也<lb/>
　王霸之心誠僞不同故人之所以應之者其不同亦<lb/>
　如此○鄒氏曰以力服人者有意於服人而人不敢<lb/>
　不服以德服人者無意於服人而人不能不服從古<lb/>
<pb n="KR3a0059_WYG_007-16b"/>
　以來論王霸者多矣未有若此之深切著明也<lb/>
孟子曰仁則榮不仁則辱今惡辱而居不仁是猶惡濕<lb/>
而居下也<lb/>
　朱子曰此只是爲下等人言若是上等人豈以榮辱<lb/>
　之故而後行仁哉○南軒曰仁者非有意於榮仁者<lb/>
　固榮也在身則心和而氣平德性尊而暴慢逺在家<lb/>
　則父子親而兄弟睦夫婦義長幼序推之於國而國<lb/>
　治施之於天下而天下平無往而不榮也若夫不仁<lb/>
<pb n="KR3a0059_WYG_007-17a"/>
　之人咈理而狥欲一身將不能以自保而況於其他<lb/>
　乎夫人之情孰不惟辱之是惡而自處於不仁則以<lb/>
　私欲蔽之而昧夫榮辱之幾故也<lb/>
孟子曰離婁之明公輸子之巧不以規矩不能成方員<lb/>
師曠之聰不以六律不能正五音堯舜之道不以仁政<lb/>
不能平治天下今有仁心仁聞而民不被其澤不可法<lb/>
於後世者不行先王之道也<lb/>
　朱子曰仁心愛人之心也仁聞者有愛人之聲聞於<lb/>
<pb n="KR3a0059_WYG_007-17b"/>
　人也先王之道仁政是也范氏曰齊宣王不忍一牛<lb/>
　之死以羊易之可謂有仁心梁武帝終日一食疏素<lb/>
　宗廟以麫爲犧牲斷死刑必爲之涕泣天下知其慈<lb/>
　仁可謂有仁聞然而宣王之時齊國不治武帝之末<lb/>
　江南大亂其故何哉有仁心仁聞而不行先王之道<lb/>
　故也<lb/>
故曰徒善不足以爲政徒法不能以自行<lb/>
　有其心無其政是謂徒善有其政無其心是謂徒法<lb/>
<pb n="KR3a0059_WYG_007-18a"/>
詩云不愆不忘率由舊章遵先王之法而過者未之有<lb/>
也<lb/>
　詩大雅假樂之篇愆過也率循也章典法也所行不<lb/>
　過差不遺忘者以其循用舊典故也<lb/>
聖人既竭目力焉繼之以規矩準繩以爲方員平直不<lb/>
可勝用也既竭耳力焉繼之以六律正五音不可勝用<lb/>
也既竭心思焉繼之以不忍人之政而仁覆天下矣<lb/>
　此言古之聖人既竭耳目心思之力然猶以爲未足<lb/>
<pb n="KR3a0059_WYG_007-18b"/>
　以徧天下及後世故制爲法度以繼續之則其用不<lb/>
　窮而仁之所被廣矣<lb/>
故曰爲髙必因丘陵爲下必因川澤爲政不因先王之<lb/>
道可謂智乎<lb/>
　丘陵本髙川澤本下爲髙下者因之則用力少而成<lb/>
　功多矣鄒氏曰自章首至此論以仁心仁聞行先王<lb/>
　之道<lb/>
是以惟仁者宜在髙位不仁而在髙位是播其惡於衆<lb/>
<pb n="KR3a0059_WYG_007-19a"/>
也<lb/>
　仁者有仁心仁聞而能擴而充之以行先王之道者<lb/>
　也播惡於衆謂貽患於下也<lb/>
孟子曰規矩方員之至也聖人人倫之至也欲爲君盡<lb/>
君道欲爲臣盡臣道二者皆法堯舜而已矣不以舜之<lb/>
所以事堯事君不敬其君者也不以堯之所以治民治<lb/>
民賊其民者也孔子曰道二仁與不仁而已矣<lb/>
　朱子曰法堯舜則盡君臣之道而仁矣不法堯舜則<lb/>
<pb n="KR3a0059_WYG_007-19b"/>
　慢君賊民而不仁矣二端之外更無他道出乎此則<lb/>
　入乎彼矣可不謹哉○南軒曰仁與不仁此爲二途<lb/>
　顧所由如何耳不仁亦謂之道者謂不仁之道也如<lb/>
　堯舜之爲是由夫仁之道也若幽厲之爲是由夫不<lb/>
　仁之道也<lb/>
暴其民甚則身弑國亡不甚則身危國削名之曰幽厲<lb/>
雖孝子慈孫百世不能改也<lb/>
　言不仁之禍必至於此可懼之甚也<lb/>
<pb n="KR3a0059_WYG_007-20a"/>
孟子曰三代之得天下也以仁其失天下也以不仁國<lb/>
之所以廢興存亡者亦然天子不仁不保四海諸侯不<lb/>
仁不保社稷卿大夫不仁不保宗廟士庶人不仁不保<lb/>
四體今惡死亡而樂不仁是猶惡醉而强酒<lb/>
　南軒曰仁者人之道人道既廢則雖有四體不能行<lb/>
　持是不仁者乃趨死亡之道也云云雖然此特未能<lb/>
　真知不仁之可以死亡耳使其真知不仁者之可以<lb/>
　死亡則如蹈水火之不敢爲矣<lb/>
<pb n="KR3a0059_WYG_007-20b"/>
孟子曰詩云商之孫子其麗不億上帝既命侯于周服<lb/>
侯服于周天命靡常殷士膚敏祼將于京孔子曰仁不<lb/>
可爲衆也夫國君好仁天下無敵<lb/>
　朱子曰孔子因讀此詩而言有仁者則雖十萬之衆<lb/>
　不能當之故國君好仁則必無敵於天下也<lb/>
今也欲無敵於天下而不以仁是猶執熱而不以濯也<lb/>
詩云誰能執熱逝不以濯<lb/>
孟子曰不仁者可與言哉安其危而利其菑樂其所以<lb/>
<pb n="KR3a0059_WYG_007-21a"/>
亡者不仁而可與言則何亡國敗家之有<lb/>
　朱子曰安其危利其菑者不知其爲危菑而反以爲<lb/>
　安利也所以亡者謂荒滛暴虐所以致亡之道也不<lb/>
　仁之人私欲固蔽失其本心故其顛倒錯亂至於如<lb/>
　此所以不可告以忠言而卒至於敗亡也<lb/>
孟子曰桀紂之失天下也失其民也失其民者失其心<lb/>
也得天下有道得其民斯得天下矣得其民有道得其<lb/>
心斯得民矣得其心有道所欲與之聚之所惡勿施爾<lb/>
<pb n="KR3a0059_WYG_007-21b"/>
也民之歸仁也猶水之就下獸之走壙也<lb/>
　朱子曰壙廣野也言民之所以歸乎此以其欲之在<lb/>
　乎此也<lb/>
故爲淵敺魚者獺也爲叢敺爵者鸇也爲湯武敺民者<lb/>
桀與紂也今天下之君有好仁者則諸侯皆爲之敺矣<lb/>
雖欲無王不可得已今之欲王者猶七年之病求三年<lb/>
之艾也茍爲不畜終身不得茍不志於仁終身憂辱以<lb/>
陷於死亡<lb/>
<pb n="KR3a0059_WYG_007-22a"/>
　南軒曰孟子所謂諸侯皆爲之敺者非利乎他人之<lb/>
　爲己敺也特言其理之常然者耳循夫天理而無利<lb/>
　天下之心而天下歸之此三王之所以王也假是道<lb/>
　而亦以得天下者漢唐是也故秦爲漢敺者也隋爲<lb/>
　唐敺者也<lb/>
孟子曰仁之勝不仁也猶水勝火今之爲人者猶以一<lb/>
杯水救一車薪之火也不熄則謂之水不勝火此又與<lb/>
於不仁之甚者也<lb/>
<pb n="KR3a0059_WYG_007-22b"/>
　朱子曰與猶助也仁之能勝不仁必然之理也但爲<lb/>
　之不力則無以勝不仁而人遂以爲真不能是我之<lb/>
　所爲有以深助於不仁者也○以正勝邪須做得十<lb/>
　分工夫方勝得他正如人身正氣稍不足邪便得以<lb/>
　干之矣<lb/>
亦終必亡而已矣<lb/>
　言此人之心亦且自怠於爲仁終必并與其所爲而<lb/>
　亡之矣○趙氏曰言爲仁不至而不反諸己也○南<lb/>
<pb n="KR3a0059_WYG_007-23a"/>
　軒曰此爲有志於仁而未力者言也仁與不仁特係<lb/>
　乎操舍之間而天理人欲分焉天理存則人欲消固<lb/>
　不兩立也故以水勝火喻之然用力於仁貴於久而<lb/>
　不舍若一暴而十寒倐得而復失則暫存之天理豈<lb/>
　能助無窮之人欲哉學者觀於此其可斯須而不存<lb/>
　是心乎天理浸明則人欲浸消矣及其至也純是天<lb/>
　理以水勝火不其然乎<lb/>
孟子曰五穀者種之美者也茍爲不熟不如荑稗夫仁<lb/>
<pb n="KR3a0059_WYG_007-23b"/>
亦在乎熟之而已矣<lb/>
　朱子曰荑稗草之似穀者也其實亦可食然不能如<lb/>
　五穀之美也但五穀不熟則反不如荑稗之熟猶爲<lb/>
　仁而不熟則反不如他道之有成是以爲仁必貴乎<lb/>
　熟而不可徒恃其種之美又不可以仁之難熟而甘<lb/>
　爲他道之有成也○尹氏曰日新而不已則熟○南<lb/>
　軒曰此勉學者爲仁貴乎有成也仁者人之所以爲<lb/>
　人也然爲之而不至則未可謂成人況於乍明乍暗<lb/>
<pb n="KR3a0059_WYG_007-24a"/>
　若存若亡無篤實悠久之功則終亦必亡而已矣云<lb/>
　云未至於顔子之地皆未可語夫熟<lb/>
淳于髠曰先名實者爲人也後名實者自爲也夫子在<lb/>
三卿之中名實未加於上下而去之仁者固如此乎<lb/>
　朱子曰名聲譽也實事功也言以名實爲先而爲之<lb/>
　者是有志於救民也以名實爲後而不爲者是欲獨<lb/>
　善其身者也名實未加於上下謂上未能正其君下<lb/>
　未能濟其民也<lb/>
<pb n="KR3a0059_WYG_007-24b"/>
孟子曰居下位不以賢事不肖者伯夷也五就湯五就<lb/>
桀者伊尹也不惡汙君不辭小官者柳下惠也三子者<lb/>
不同道其趨一也一者何也曰仁也君子亦仁而已矣<lb/>
何必同<lb/>
　朱子曰仁者無私心而合天理之謂楊氏曰伊尹之<lb/>
　就湯以三聘之勤也其就桀也湯進之也湯豈有伐<lb/>
　桀之心哉其進伊尹以事之也欲其悔過遷善而已<lb/>
　伊尹既就湯則以湯之心爲心矣及其終也人歸之<lb/>
<pb n="KR3a0059_WYG_007-25a"/>
　天命之不得已而伐之耳若湯初求伊尹即有伐桀<lb/>
　之心而伊尹遂相之以伐桀是以取天下爲心也以<lb/>
　取天下爲心豈聖人之心哉○南軒曰淳于髠以孟<lb/>
　子爲卿於齊未久而遽去疑其爲自爲而非仁者之<lb/>
　所爲蓋髠徒知以爲人爲仁而不知仁之理存乎性<lb/>
　者也故伯夷之不以賢事不肖伊尹之五就柳下惠<lb/>
　之不惡不辭而皆爲趨於仁以其皆本於天理之正<lb/>
　故爾若狥夫爲人之名以爲仁而咈乎性之理則所<lb/>
<pb n="KR3a0059_WYG_007-25b"/>
　謂愛之本先亡而其所以爲愛者特其情之流爾豈<lb/>
　不反害於仁乎<lb/>
孟子曰萬物皆備於我矣<lb/>
　朱子曰此言理之本然也大則君臣父子小則事物<lb/>
　細微其當然之理無一不具於性分之内也<lb/>
反身而誠樂莫大焉<lb/>
　誠實也言反諸身而所備之理皆如惡惡臭好好色<lb/>
　之實然則其行之不待勉强而無不利矣其爲樂孰<lb/>
<pb n="KR3a0059_WYG_007-26a"/>
　大於是<lb/>
强恕而行求仁莫近焉<lb/>
　强勉强也恕推己以及人也反身而誠則仁矣其有<lb/>
　未誠則是猶有私意之隔而理未純也故當凡事勉<lb/>
　强推己及人庶幾心公理得而仁不逺也○此章言<lb/>
　萬物之理具於吾身體之而實則道在我而樂有餘<lb/>
　行之以恕則私不容而仁可得○反身而誠蓋知之<lb/>
　已至而自然循理所以樂强恕而行是知之未至且<lb/>
<pb n="KR3a0059_WYG_007-26b"/>
　恁地把捉勉强做去少間到純熟處便是仁○問反<lb/>
　身而誠是大賢以上事强恕求仁是學者身分上事<lb/>
　否曰然○又曰反身而誠只是箇真知真實知得則<lb/>
　滔滔行將去見得萬理與我爲一自然其樂無涯所<lb/>
　以伊川云異日見卓爾有立於前然後不知手之舞<lb/>
　足之蹈正此意也○萬物不是萬物之迹只是萬物<lb/>
　之理○横渠曰萬物皆備於我矣言萬物皆素定於<lb/>
　我也行有不慊於心則餒矣故反身而誠樂莫大焉<lb/>
<pb n="KR3a0059_WYG_007-27a"/>
　若不是實做工夫到這裏如何見得恁地○誠是有<lb/>
　此理檢校自家身分果無欠闕事君真箇忠事親真<lb/>
　箇孝仰不愧於天俯不怍於人其樂孰大於此○反<lb/>
　身而誠孟子之意主於誠字言反身而實有此理也<lb/>
　爲父而實有慈爲子而實有孝豈不快活若反身不<lb/>
　誠是無此理但有恐懼而已豈得樂哉○未至於反<lb/>
　身而誠處且逐事要推己及人庶幾心公理得更好<lb/>
　仔細看這般處○不可將恕字低看了求仁莫近於<lb/>
<pb n="KR3a0059_WYG_007-27b"/>
　恕恕字甚緊<lb/>
孟子曰仁言不如仁聲之入人深也<lb/>
　程子曰仁言謂以仁厚之言加於民仁聲如仁聞謂<lb/>
　有仁厚之實而爲衆所稱道者也此尤見仁德之昭<lb/>
　著故其感人之尤深也<lb/>
善政不如善教之得民也<lb/>
　政謂法度禁令所以制其外也教謂道德齊禮所以<lb/>
　格其心也<lb/>
<pb n="KR3a0059_WYG_007-28a"/>
孟子曰君子之於物也愛之而弗仁於民也仁之而弗<lb/>
親親親而仁民仁民而愛物<lb/>
　朱子曰物謂禽獸草木愛謂取之有時用之有節程<lb/>
　子曰仁推己及人如老吾老以及人之老於民則可<lb/>
　於物則不可統而言之則皆仁分而言之則有序楊<lb/>
　氏曰其分不同故所施不能無差等所謂理一而分<lb/>
　殊者也尹氏曰何以有是差等一本故也無僞也○<lb/>
　南軒曰理一而分殊者聖人之道也蓋究其所本則<lb/>
<pb n="KR3a0059_WYG_007-28b"/>
　固原於一而循其所推則不得不殊明乎此則知仁<lb/>
　義之未嘗不相須矣<lb/>
孟子曰不仁哉梁惠王也仁者以其所愛及其所不愛<lb/>
不仁者以其所不愛及其所愛<lb/>
　朱子曰親親而仁民仁民而愛物所謂以其所愛及<lb/>
　其所不愛也<lb/>
公孫丑曰何謂也梁惠王以土地之故糜爛其民而戰<lb/>
之大敗將復之恐不能勝故驅其所愛子弟以殉之是<lb/>
<pb n="KR3a0059_WYG_007-29a"/>
之謂以其所不愛及其所愛也<lb/>
　以土地之故及其民以民之故及其子弟皆以其所<lb/>
　不愛及其所愛也○此章言仁人之恩自内及外不<lb/>
　仁之禍由疎及親○南軒曰此愛者仁之道也而有<lb/>
　所不愛者是爲私意所隔而愛之理蔽於内也善推<lb/>
　其所爲則自親以及疎雖各有差等而愛無不加焉<lb/>
　至於不仁者則不能推矣不能推故日以陷溺不惟<lb/>
　無以及於人且將併與其親愛者亦不之䘏此豈仁<lb/>
<pb n="KR3a0059_WYG_007-29b"/>
　之道哉<lb/>
孟子曰盡信書則不如無書吾於武成取二三策而已<lb/>
矣<lb/>
　程子曰取其奉天伐暴之心反政施仁之法而已<lb/>
仁人無敵於天下以至仁伐至不仁而何其血之流杵<lb/>
也<lb/>
　朱子曰武成言武王伐紂紂之前徒倒戈攻於後以<lb/>
　北血流漂杵孟子言此則其不可信者然書本意乃<lb/>
<pb n="KR3a0059_WYG_007-30a"/>
　謂商人自相殺非謂武王殺之也孟子之設此言懼<lb/>
　後世之惑且長不仁之心耳<lb/>
孟子曰有人曰我善爲陳我善爲戰大罪也國君好仁<lb/>
天下無敵焉南面而征北狄怨東面而征西夷怨曰奚<lb/>
爲後我武王之伐殷也革車三百兩虎賁三千人王曰<lb/>
無畏寧爾也非敵百姓也若崩厥角稽首征之爲言正<lb/>
也各欲正己也焉用戰<lb/>
　南軒曰征之爲言正也人望其來正己也而何戰之<lb/>
<pb n="KR3a0059_WYG_007-30b"/>
　有哉若不志於仁而徒欲以巧力取勝則天下孰非<lb/>
　吾敵勝與負均爲殘民而逆天也○戰陳君子之所<lb/>
　不取而大司馬有教戰之法何也先王之制兵亦仁<lb/>
　政之大者所以禁暴止亂而救民之生也有兵斯有<lb/>
　用兵之法非若後世詭譎之爲者蓋明其節制一其<lb/>
　號令使之服習而其本則出於仁義是以無敵於天<lb/>
　下若弛兵撤禁以召後侮而曰吾好仁而已是烏所<lb/>
　謂仁者哉<lb/>
<pb n="KR3a0059_WYG_007-31a"/>
孟子曰不仁而得國者有之矣不仁而得天下未之有<lb/>
也<lb/>
　朱子曰言不仁之人騁其私智可以盜千乗之國而<lb/>
　不可以得丘民之心鄒氏曰自秦以來不仁而得天<lb/>
　下者有矣然皆一再傳而失之猶不得也所謂得天<lb/>
　下者必如三代而後可○南軒曰不仁而得國亦得<lb/>
　其土地而已顧豈得其民人之心哉然則是終可保<lb/>
　乎孟子之言所當深味而不可執辭以害意也<lb/>
<pb n="KR3a0059_WYG_007-31b"/>
孟子曰仁也者人也合而言之道也<lb/>
　朱子曰仁者人之所以爲人之理也然仁理也人物<lb/>
　也以仁之理合於人之身言之乃所謂道者也程子<lb/>
　曰率性之謂道是也○或曰外國本人也之下有義<lb/>
　也者宜也禮也者履也智也者知也信也者實也凡<lb/>
　二十字今按如此則理極分明然未詳其是否也○<lb/>
　仁者人也人之所以爲人者以其有此而已○人之<lb/>
　所以得名以其仁也言仁而不言人則不見理之所<lb/>
<pb n="KR3a0059_WYG_007-32a"/>
　寓言人而不言仁則人不過是一塊血肉耳必合而<lb/>
　言之方見得道理出來○此仁字不是别物即是這<lb/>
　人底道理將這仁與人合便是道程子謂此猶率性<lb/>
　之謂道也如中庸仁者人也是對義者宜也意又不<lb/>
　同人字是以人身言之人自有生意是言仁之生道<lb/>
　也中庸說仁字又密上言修身以道修道以仁便說<lb/>
　仁者人也是切己言之孟子是統而言之○南軒曰<lb/>
　仁者人也仁謂仁之理人謂人之身仁字本自人身<lb/>
<pb n="KR3a0059_WYG_007-32b"/>
　上得名合而言之則人而仁矣是乃人之道也故伊<lb/>
　川曰仁固是道道却是總名蓋人之生其愛之理具<lb/>
　其性是乃所以爲人之道者惟其私意日以蔽隔故<lb/>
　其理雖存而人不能合之則人道亦幾乎息矣惟君<lb/>
　子以克己爲務己私既克無所蔽隔而天理睟然則<lb/>
　人與仁合而爲人之道得矣<lb/>
董子曰仁人者正其誼不謀其利明其道不計其功<lb/>
　程子云此董生所以度越諸子○按本傳仲舒爲江<lb/>
<pb n="KR3a0059_WYG_007-33a"/>
　都相事易王王問曰越王勾踐與大夫泄庸種蠡謀<lb/>
　伐呉遂滅之孔子稱殷有三仁寡人亦以爲越有三<lb/>
　仁仲舒對曰臣聞昔者魯君問柳下惠吾欲伐齊何<lb/>
　如柳下惠曰不可歸而有憂色曰吾聞伐國不問仁<lb/>
　人此言何爲至於我哉徒見問之且猶羞之況設詐<lb/>
　以伐呉乎由此言之越本無一仁夫仁人者正其誼<lb/>
　不謀其利明其道不計其功是以仲尼之門五尺之<lb/>
　童羞稱五伯爲其先詐力而後仁義也董子之言如<lb/>
<pb n="KR3a0059_WYG_007-33b"/>
　此蓋自孟子以後未有及之者故以繼於孔孟之後<lb/>
　又按文中子曰荀氏有二仁焉其生也以救時其死<lb/>
　也以明道彧攸父子雖有死生之殊要皆輔曹以篡<lb/>
　漢者也其可謂之仁乎其可與三仁例論乎仲淹以<lb/>
　明道自任而其言若是其不及董子也逺矣<lb/>
問心與仁何異程子曰心譬如穀種生之性是仁陽和<lb/>
發處乃情也<lb/>
　問仁者愛之理朱子曰理便是性縁裏面有這愛之<lb/>
<pb n="KR3a0059_WYG_007-34a"/>
　理所以發出來無不愛程子曰心如穀種其生之性<lb/>
　乃仁也生之性便是愛之理也○仁只是天地發<lb/>
　育生生底道理程子所謂譬如穀種仁則其生之性<lb/>
　玩此則仁可識矣○愚按程子此語最精切且兼盡<lb/>
　心性情之妙故以此爲論仁之首<lb/>
天地之大德曰生天地絪緼萬物化醇萬物之生意最<lb/>
可觀此元者善之長也斯所謂仁也<lb/>
　問萬物之生意最可觀朱子曰物之初生其去本未<lb/>
<pb n="KR3a0059_WYG_007-34b"/>
　逺故好看及幹成葉茂却不好看如赤子入井時惻<lb/>
　隠怵惕之心只些子仁見得時却好看到得發政施<lb/>
　仁其仁周廣便看不得何處是仁○又曰周茂叔窓<lb/>
　前草不除曰觀天地生物氣象<lb/>
心生道也有是心斯具是形以生惻隠之心人之生道<lb/>
也雖桀跖不能無是以生但戕賊之以滅天耳<lb/>
　朱子曰天地生物之心是仁人之稟賦接得此天地<lb/>
　之心方能有生故惻隠之心在人亦爲生道也○心<lb/>
<pb n="KR3a0059_WYG_007-35a"/>
　生道也乃是得天地之心以生生物便是天地之心<lb/>
毉書言手足痿痺爲不仁此言最善名狀<lb/>
　全文已見博施濟衆註<lb/>
又曰毉家以不認痛痒謂之不仁人以不知覺不認義<lb/>
理爲不仁譬最近<lb/>
　勉齋黄氏曰程子言手足痿痺爲不仁其義何也或<lb/>
　以爲痿痺者不識痛痒之謂也如此則覺者爲仁仁<lb/>
　可以覺言乎曰愚嘗聞之師矣所謂仁者當於氣已<lb/>
<pb n="KR3a0059_WYG_007-35b"/>
　不貫一句求之手足之所以痿痺者以吾之氣不貫<lb/>
　乎手足耳手足之譬則人物也痿痺則吾之心不屬<lb/>
　乎彼彼雖有疾痛頑然而莫之知也氣無不貫則一<lb/>
　身無痿痺之處此心無不達則天下無疾痛莫覺之<lb/>
　人故論仁者當觀其心○愚按黄氏之論至矣然初<lb/>
　學猶有未悉者夫手足不仁者非謂手足自不仁也<lb/>
　蓋手足本吾一體而風痺之人血氣不貫於手足便<lb/>
　與不屬己相似人與物亦本吾一體縁頑忍之人此<lb/>
<pb n="KR3a0059_WYG_007-36a"/>
　心不貫於人物亦與不屬己相似風痺之人不仁於<lb/>
　手足頑忍之人不仁於民物皆以其不屬己故也殊<lb/>
　不知天地吾之父母已與人雖有彼我之異人與物<lb/>
　亦有貴賤之殊要皆天地之子本同一體只縁私意<lb/>
　横生天理滅絶便以人已爲二致亦如手足本是吾<lb/>
　身之物只縁風邪所中血氣隔塞遂以手足爲外物<lb/>
　手足者民物之譬也風邪者私意之譬也人無私意<lb/>
　之害則民物之休戚自然相關一見赤子入井則此<lb/>
<pb n="KR3a0059_WYG_007-36b"/>
　心爲之怵惕無風邪之病則四肢之痛痒亦自然相<lb/>
　關雖小小疾苦此心亦爲之痛楚當如此玩味方曉<lb/>
　程子痿痺不仁之意○又按遺書曰剛毅木訥質之<lb/>
　近乎仁者也力行學之近乎仁也若夫至仁則天地<lb/>
　爲一身而天地之間品物萬形爲四肢百體豈有肢<lb/>
　體而不愛者哉聖人仁之至也獨能體是心而已曷<lb/>
　嘗支離多端而求之於外乎故能近取譬者仲尼所<lb/>
　以示子貢可爲仁之方也毉書有以四體風頑謂之<lb/>
<pb n="KR3a0059_WYG_007-37a"/>
　四體不仁爲其疾痛不以累其心故也夫手足在我<lb/>
　而疾痛不與知焉非忍而何世之忍心無恩者其自<lb/>
　棄亦若是而已○此章與前章毉書云云意義全同<lb/>
　但記之者異故附注於此<lb/>
訂頑乃仁之體也<lb/>
　問云云李公晦曰以天地萬物爲一體而無一毫私<lb/>
　意以間之非仁體而何<lb/>
程子曰公而以人體之故爲仁<lb/>
<pb n="KR3a0059_WYG_007-37b"/>
　全文云仁之道只須道一公字公只是仁之理不可<lb/>
　將公便喚做仁云云只爲公則物我兼照故仁所以<lb/>
　能恕所以能愛恕則仁之施愛則仁之用也<lb/>
又曰仁道難名惟公近之非以公便爲仁<lb/>
　問公而以人體之則爲仁朱子曰公是仁之方法人<lb/>
　是仁之材料有此人方有此仁蓋有形氣便具此生<lb/>
　理若無私意間斷則人身全體皆是仁又曰公只是<lb/>
　一箇理仁是人心本仁人而不公則害夫仁故必體<lb/>
<pb n="KR3a0059_WYG_007-38a"/>
　此公在人身上以爲之體則無所害其仁而仁流行<lb/>
　矣○公在仁之前恕與愛在仁之後公則能仁仁則<lb/>
　能恕能愛問恕則仁之施愛則仁之用施與用如何<lb/>
　别曰恕是分俵那愛底如一桶水愛是水恕是分俵<lb/>
　此水何處一杓何處二杓故謂之施愛是仁之用恕<lb/>
　所以施愛者○又曰仁之發處自是愛恕是推那愛<lb/>
　底愛是恕之所推者若不是恕去推那愛那愛亦不<lb/>
　能及物公而以人體之此句本似有病然若真个曉<lb/>
<pb n="KR3a0059_WYG_007-38b"/>
　得方知這一句說得來所以程子曰公近仁蓋這个<lb/>
　仁在這个人字上元自有這个仁合下便帶得來只<lb/>
　爲不公所以蔽塞了不出來若能公仁便流行譬如<lb/>
　溝中水被沙土壅塞故水不流若能去了沙土水即<lb/>
　流矣非是外面别擔水來放溝中是溝中原有此水<lb/>
　只是被物壅遏去其塞水便流行如克己復禮爲仁<lb/>
　所謂克己去其私而已矣能去其私則天理便自流<lb/>
　行矣不是克己了又别討个天理來放在裏面也故<lb/>
<pb n="KR3a0059_WYG_007-39a"/>
　曰公近仁○恕與愛本皆出於仁然非公則安能恕<lb/>
　安能愛陳淳曰仁如水愛如水之潤恕是水之流先<lb/>
　生是之<lb/>
天心所以至仁者惟公耳人能至公即是仁<lb/>
　尹焞曰仁者公而已矣伊川曰何謂也曰能好人能<lb/>
　惡人伊川曰善涵養又云何以仁惟公可以盡之伊<lb/>
　川曰思而至此學者所難及也云云○愚按上章皆<lb/>
　以公爲近仁此章謂公即仁當詳之<lb/>
<pb n="KR3a0059_WYG_007-39b"/>
仁則一不仁則二<lb/>
　問云云朱子曰仁則公公則通天下只是一箇道理<lb/>
　不仁則私意變詐百出而不一也<lb/>
程子曰孟子云惻隠之心仁也後人遂以愛爲仁愛自<lb/>
是情仁自是性豈可專以愛爲仁孟子言惻隠之心仁<lb/>
之端也既曰仁之端則不可便謂之仁退之言博愛之<lb/>
謂仁非也仁者固博愛然便以愛爲仁則不可<lb/>
　朱子曰仁者愛之理理是根愛是苗○愛是情愛之<lb/>
<pb n="KR3a0059_WYG_007-40a"/>
　理是仁仁者愛之理愛者仁之事仁者愛之體愛者<lb/>
　仁之用○仁是未發愛是已發○愛之理愛自仁出<lb/>
　也問韓愈博愛之謂仁曰是指情爲性問周子說愛<lb/>
　曰仁與博愛之說如何曰愛曰仁猶曰惻隠之心仁<lb/>
　之端也是就愛處指出仁若博愛之謂仁之謂便是<lb/>
　把博愛做仁了然不同○未發時只喚做仁仁却無<lb/>
　形影既發後方喚做愛愛却有形影未發而言仁可<lb/>
　以包義禮智既發而惻隠可以包恭敬辭讓是非四<lb/>
<pb n="KR3a0059_WYG_007-40b"/>
　端者端如萌芽相似惻隠方是從仁裏面發出來底<lb/>
　問仁者愛之理看孔門答問仁多矣如克己等類愛<lb/>
　字恐未足以盡之曰必着許多工夫所以全得那仁<lb/>
　發出來便能愛如克己復禮如居處恭執事敬這處<lb/>
　豈便是仁所以喚醒那仁若私欲昏蔽這裏便死了<lb/>
　豈復有仁○問伊川曰仁主乎愛愛便是仁否曰仁<lb/>
　主乎愛者仁發出來便做那慈愛底事○愛是仁之<lb/>
　發謂愛是仁却不得<lb/>
<pb n="KR3a0059_WYG_007-41a"/>
程子曰學者先須識仁仁者渾然與物同體義禮智皆<lb/>
仁也<lb/>
　下文云識得此理以誠敬存之而已不須防檢不須<lb/>
　窮索若心懈則有防心茍不懈何防之有理有未得<lb/>
　故須窮索存久自明安待窮索此道與物無對大不<lb/>
　足以明之天地之用皆我之用孟子言萬物皆備於<lb/>
　我須反身而誠乃爲大樂若反身不誠則猶是二物<lb/>
　有對以己合彼終未有之又安得樂訂頑意思乃備<lb/>
<pb n="KR3a0059_WYG_007-41b"/>
　言此體以此意存之更有何事必有事焉而勿正心<lb/>
　勿忘勿助長未嘗致纎毫之力此其存之之道若存<lb/>
　得便合有得蓋良知良能原不喪失以昔日習心未<lb/>
　除故須存養此心久則可奪舊習此理至約惟患不<lb/>
　能守能既體之而樂亦不患不能守也○朱子曰明<lb/>
　道學者須先識仁一段說話極好只是說得太廣學<lb/>
　者難入<lb/>
程子曰敬以直内義以方外仁也<lb/>
<pb n="KR3a0059_WYG_007-42a"/>
　或問云云如何以此便謂之仁朱子曰亦是仁也若<lb/>
　能到私欲浄盡天理流行處皆可謂之仁如博學篤<lb/>
　志切問近思則仁在其中克己復禮亦是仁出門如<lb/>
　賓使民如祭亦是仁居處恭執事敬與人忠亦是仁<lb/>
　看從那路入但從一路入做到極處便是仁<lb/>
程子曰把捉不定便是不仁<lb/>
　或問人心紛擾時難把捉先生曰真个是難把持不<lb/>
　能久又被事物及閒思慮引將去孟子牛山之木一<lb/>
<pb n="KR3a0059_WYG_007-42b"/>
　章最要看操之則存舍之則亡或云把持不能久勝<lb/>
　物欲不去先生曰這个不干别人事雖是難亦須自<lb/>
　着力把持常惺惺不要放倒覺得物欲來便著緊不<lb/>
　要隨他去若說把持不得勝他不去是自壞也更說<lb/>
　甚爲仁由己而由人乎哉<lb/>
張子曰天體物而不遺猶仁體事而無不在也禮儀三<lb/>
百威儀三千無一物之非仁也昊天曰明及爾出王昊<lb/>
天曰旦及爾游衍無一物之不體也<lb/>
<pb n="KR3a0059_WYG_007-43a"/>
　朱子曰體物猶言爲物之體也蓋物物有个天理體<lb/>
　事謂事事是仁做出來如禮儀三百威儀三千須是<lb/>
　仁做始得凡言體便是做他那骨子○問云云以見<lb/>
　物物各有天理事事皆有仁曰然天理在物上仁體<lb/>
　在事上本謂物以天爲體事以仁爲體縁須著從上<lb/>
　說故如此下語○問昊天曰明云云莫是言人之所<lb/>
　以爲人者皆天之所爲故雖起居動作之頃而所謂<lb/>
　天者未嘗不在也曰公說天體物不遺既說得是則<lb/>
<pb n="KR3a0059_WYG_007-43b"/>
　所謂仁體事而無不在者亦不過如此今所以理㑹<lb/>
　不透祇是以天與仁爲有二也今須將聖賢言仁處<lb/>
　就自家身上思量久之自見○横渠此語是將赤心<lb/>
　片片說與人荀揚何嘗有此<lb/>
上蔡謝氏曰心者何也仁是己仁者何也活者爲仁死<lb/>
者爲不仁今人身上麻痺不知痛痒謂之不仁桃杏之<lb/>
核可種而生者謂之桃仁杏仁言有生之意推此仁可<lb/>
見矣<lb/>
<pb n="KR3a0059_WYG_007-44a"/>
　又曰有知覺識痛痒便喚做仁又曰仁是四肢不仁<lb/>
　之仁不仁是不識痛痒仁是識痛痒又曰晉伯甚好<lb/>
　學初理㑹仁字不透吾因曰世人說仁只管着愛上<lb/>
　怎生見得仁只如力行近乎仁闗愛甚事却近乎仁<lb/>
　推此類具言之晉伯悟曰公說仁字正與尊宿門說<lb/>
　禪一般又曰儒之仁佛之覺○朱子曰桃仁杏仁種<lb/>
　着便生不生是死物所以名之曰仁以生意論仁謝<lb/>
　子得之○問知覺是仁否曰仁然後有知覺問知覺<lb/>
<pb n="KR3a0059_WYG_007-44b"/>
　可以求仁否曰不可○仁之一字上蔡只說得知仁<lb/>
　孔子便說爲仁却是要做工夫去爲仁豈可道知得<lb/>
　了便休如今學問流爲禪上蔡爲之首○知覺自是<lb/>
　智之事在四德爲貞所以近仁者若無智便起這仁<lb/>
　不得○張無垢以覺爲仁則是以智爲仁二先生之<lb/>
　前學者全不知有仁凡聖賢言仁處不過只作愛字<lb/>
　看自二先生以來學者始知理㑹仁字不敢只作愛<lb/>
　說然其流復不免有弊者蓋專務說仁而於操存涵<lb/>
<pb n="KR3a0059_WYG_007-45a"/>
　泳之功不加無復優游厭飫之味克己復禮之實不<lb/>
　但其蔽也愚而已而又一向說病愛字懸空揣摸既<lb/>
　無真實見處故其爲說驚怪恍惚弊病百端殆又不<lb/>
　若只作愛字看之爲愈也竊謂若實欲求仁固莫若<lb/>
　力行之近但不學以明之則有冥行之患故其蔽愚<lb/>
　若主敬致知交相爲用則無此蔽矣若且欲曉得仁<lb/>
　之名義則又不若且將愛字推求若見得仁之所以<lb/>
　爲愛而愛之不能盡仁則仁之名義意思瞭然在目<lb/>
<pb n="KR3a0059_WYG_007-45b"/>
　矣初不必求之恍惚有無之間也○孟子之言知覺<lb/>
　謂知此事覺此理乃學之至而知之盡也上蔡之言<lb/>
　知覺謂識痛痒能酧酢者乃心之用而知之端也二<lb/>
　者亦不同矣然其大體皆智之事也今以言仁所以<lb/>
　多矛盾而少契合也夫以愛名仁固不可然愛之理<lb/>
　則所謂仁之體也天地萬物與吾一體固所以無不<lb/>
　愛然愛之之理則不爲是而有也須知仁義禮智四<lb/>
　字一般皆性之德乃天然本有之理無所爲而然者<lb/>
<pb n="KR3a0059_WYG_007-46a"/>
　但仁乃愛之理生生之道故即此而又可以包四者<lb/>
　所以爲學之要耳大抵理㑹仁字須并義禮智三字<lb/>
　通看方見界分分明血脉貫通近世學者貪說仁字<lb/>
　而忽畧三者所以無所據依卒併與仁而不識也○<lb/>
　謂仁者心有知覺則可謂心有知覺謂之仁則不可<lb/>
　○問先生說仁是生意不知是仁之體否曰凡說知<lb/>
　覺說痛痒皆是言血氣之性正如告子說生之謂性<lb/>
　佛言作用是性如此說時却是人性與禽獸相似禽<lb/>
<pb n="KR3a0059_WYG_007-46b"/>
　獸亦有知覺亦識痛痒遂謂禽獸爲仁可乎前輩言<lb/>
　醫家以風痺爲不仁謂善狀仁者蓋取象比類之言<lb/>
　非便指識痛痒有知覺爲仁仁自是理當於義理上<lb/>
　求之○問謝氏以覺訓仁爲活物要於日用間覺得<lb/>
　這箇活物便見仁體而先生不取其說何也曰若識<lb/>
　得仁體則所謂活物皆可通也但他說得自有病痛<lb/>
　必竟如何是覺又如何是活物又却别將此个意思<lb/>
　去覺那个活物方寸紛擾何以爲仁○上蔡之說一<lb/>
<pb n="KR3a0059_WYG_007-47a"/>
　轉而爲張子韶張子韶一轉而爲陸子靜○南軒張<lb/>
　氏曰仁者必覺而覺不可以訓仁侯子嘗及之矣今<lb/>
　之學者囂囂然自以爲我知之者只是弄精神耳烏<lb/>
　能進乎實地哉又上蔡之罪人也○按近世慈湖楊<lb/>
　氏曰智者覺之初仁者覺之全其原亦出於此○或<lb/>
　問一日靜坐見一切事平等皆在我和氣中此是仁<lb/>
　否謝氏曰只是靜中工夫只是心虛氣平也須是應<lb/>
　事時有此氣象方好愚按上蔡此語甚善故附此<lb/>
<pb n="KR3a0059_WYG_007-47b"/>
龜山楊氏問學者曰孺子將入井而見之者必有惻隠<lb/>
之心疾痛非在己也而爲之疾痛何也對曰出於自然<lb/>
不可已也曰安得自然如此若體究此理知其所從來<lb/>
則仁之道不逺矣<lb/>
　李似祖問何以知仁楊氏曰孟子以惻隠之心爲仁<lb/>
　之端平居試以此體察久久自見因問云云朱子屢<lb/>
　舉以告學者因言君之所以仁蓋君是箇主腦百姓<lb/>
　皆屬他管自然着仁愛非爲不得已方如此父之所<lb/>
<pb n="KR3a0059_WYG_007-48a"/>
　以慈子之所以孝蓋父子本同一氣一身分作兩箇<lb/>
　自然恩愛相屬豈容強爲哉且以五常言之初有陰<lb/>
　陽便有春夏秋冬金木水火土故賦於人便有仁義<lb/>
　禮智信仁則屬春屬木且看春間發生之初和氣藹<lb/>
　然非仁愛而何縁他本原處有箇仁所以發於用者<lb/>
　自然如此<lb/>
問論語言仁何語最爲精切曰皆仁之方也若正所謂<lb/>
仁則未之嘗言惟孟子言仁人心也最爲精切<lb/>
<pb n="KR3a0059_WYG_007-48b"/>
　又曰孔子告諸弟子只是言仁之方蓋擴之使從此<lb/>
　來以至於仁若仁之本體則未嘗言○又問讀論語<lb/>
　以何爲要曰要在知仁孔子說仁處最宜玩味曰孔<lb/>
　子說仁處甚多尤的當是何語曰皆的當但其門人<lb/>
　所至有不同故其答之亦異只如言剛毅木訥近仁<lb/>
　自此而求之仁之道亦自可知<lb/>
朱子仁說曰天地以生物爲心者也而人物之生又各<lb/>
得夫天地之心以爲心者也故語心之德雖其總攝貫<lb/>
<pb n="KR3a0059_WYG_007-49a"/>
通無所不備然一言以蔽之則曰仁而已矣蓋天地之<lb/>
心其德有四曰元亨利貞而元無不統其運行焉則爲<lb/>
春夏秋冬之序而春生之氣無所不通故人之爲心其<lb/>
德亦有四曰仁義禮智而仁無不包其發用焉則爲愛<lb/>
恭宜别之情而惻隠之心無所不貫故論天地之心者<lb/>
則曰乾元坤元則四德之體用不待悉數而足論人心<lb/>
之妙者則曰仁人心也則四德之體用亦不待遍舉而<lb/>
該蓋仁之爲道乃天地生物之心即物而在情之未發<lb/>
<pb n="KR3a0059_WYG_007-49b"/>
而此體已具情之既發而其用不窮誠能體而存之則<lb/>
衆善之源百行之本莫不在是此孔門之教所以必使<lb/>
學者汲汲於求仁也其言曰克己復禮爲仁言能克去<lb/>
已私復乎天理則此心之體無不在而此心之用無不<lb/>
行也又曰居處恭執事敬與人忠則亦所以存此心也<lb/>
又曰事親孝事兄悌及物恕則亦所以行此心也又曰<lb/>
求仁得仁則以讓國而逃諫伐而餓爲能不失乎此心<lb/>
也又曰殺身成仁則以欲甚於生惡甚於死爲能不害<lb/>
<pb n="KR3a0059_WYG_007-50a"/>
乎此心也此心何心也在天地則坱然生物之心在人<lb/>
則温然愛人利物之心包四德而貫四端者也或曰若<lb/>
子之言則程子所謂愛情仁性不可以愛爲仁者非歟<lb/>
曰不然程子之所謂以愛之發而名仁者也吾之所論<lb/>
以愛之理而名仁者也蓋所謂性情者雖其分域之不<lb/>
同然其脉絡之通各有攸屬者則曷嘗判然離絶而不<lb/>
相管哉吾方病夫學者誦程子之言而不求其意遂至<lb/>
於判然離愛而言仁故特論此以發明其遺意而子顧<lb/>
<pb n="KR3a0059_WYG_007-50b"/>
以爲異乎程子之說不亦誤哉或曰程氏之徒言仁多<lb/>
矣蓋有謂愛非仁而以萬物與我爲一爲仁之體者矣<lb/>
亦有謂愛非仁而以心有知覺釋仁之名者矣今子之<lb/>
言若是然則彼皆非歟曰彼謂物我爲一者可以見仁<lb/>
之無不愛矣而非仁之所以爲體之真也彼謂心有知<lb/>
覺者可以見仁之包乎智矣而非仁之所以得名之實<lb/>
也觀孔子答子貢博施濟衆之問與程子所謂覺不可<lb/>
以訓仁者則可見矣子尚安得復以此論仁哉抑泛言<lb/>
<pb n="KR3a0059_WYG_007-51a"/>
同體者使人含胡昏緩而無警切之功其弊或至於認<lb/>
物爲己者有之矣專言知覺者使人張皇迫躁而無沈<lb/>
潛之味其弊或至於認欲爲理者有之矣一忘一助二<lb/>
者蓋胥失之而知覺之云者於聖門所示樂山能守之<lb/>
氣象尤不相似子尚安得復以此而論仁哉<lb/>
　先生既爲仁說南軒以書論難今畧具往復之語於<lb/>
　此○問天地以生物爲心此語恐未安答竊謂此語<lb/>
　恐未有病蓋天地之間品物萬形各有所事惟天確<lb/>
<pb n="KR3a0059_WYG_007-51b"/>
　然於上地隤然於下一無所爲只是生物而已故易<lb/>
　曰天地之大德曰生程子亦曰天只是以生爲道所<lb/>
　謂以生爲道者非謂將生來做道凡若此類恐當且<lb/>
　認正意不以文害辭可也○問不忍之心可以包四<lb/>
　者乎答孟子論四端自首章至孺子入井皆只是發<lb/>
　明不忍之心一端而已初無義禮智之說至下文乃<lb/>
　云無四者之心非人也此可見不忍之心足以包夫<lb/>
　四端蓋仁包四德故其用亦如此○問云云答人生<lb/>
<pb n="KR3a0059_WYG_007-52a"/>
　而靜四德具焉曰仁曰義曰禮曰智皆根於心而未<lb/>
　發所謂理也性之德也及其發見則仁者惻隠義者<lb/>
　羞惡禮者恭敬智者是非各因其體以見其本所謂<lb/>
　情也性之發也是皆人性之所以爲善也但仁乃天<lb/>
　地生物之心而在人者故特爲衆善之長雖列於四<lb/>
　者之目而四者不能外焉易傳所謂專言之則包四<lb/>
　者亦是正指生物之心而言非别有包四者之仁而<lb/>
　又别有主一事之仁也惟是即此一事便包四者此<lb/>
<pb n="KR3a0059_WYG_007-52b"/>
　則仁之所以爲妙也云云○問程子之所謂正謂以<lb/>
　愛名仁者答按程子曰仁性也愛情也豈可便以愛<lb/>
　爲仁此正不可認情爲性耳非謂仁之性不發於愛<lb/>
　之情而愛之情不本於仁之性也某前說以性之發<lb/>
　對愛之理而言正分别性情之異處來諭乃云若專<lb/>
　以愛命仁乃是指其用而遺其體言其情而畧其性<lb/>
　察之亦不審矣蓋所謂愛之理者是乃指其體性而<lb/>
　言且見性情體用各有所主而不相離之妙與所謂<lb/>
<pb n="KR3a0059_WYG_007-53a"/>
　遺體而畧性者正相南北也○問元之爲義不專主<lb/>
　於生答曰竊詳此語恐有大病請觀諸天地而以易<lb/>
　彖文言程傳反覆求之當見其意此乃義理根源不<lb/>
　容有毫釐之差也○再書又云謹按程子言仁本末<lb/>
　甚備今撮其大要不過數語蓋曰仁者生之性也而<lb/>
　愛其情也孝悌其用也公者所以體仁猶言克己復<lb/>
　禮爲仁也學者於前三言可以識仁之名義於後一<lb/>
　言可以知其用力之方矣今不深考其本末指意之<lb/>
<pb n="KR3a0059_WYG_007-53b"/>
　所在但見其分别性情之異便謂愛之與仁了無干<lb/>
　渉見其以公爲近仁便謂直指仁體最爲深切殊不<lb/>
　知仁乃性之德而愛之本因其性之有仁是以其情<lb/>
　能愛但或蔽於有我之私則不能盡其體用之妙惟<lb/>
　克己復禮曠然大公然後此體渾全此用昭著動靜<lb/>
　本末血脉貫通爾程子之言意蓋如此非謂愛之與<lb/>
　仁無相渉也夫性發爲情情根於性未有無性之情<lb/>
　無情之性各爲一物而不相管者公者所以體仁亦<lb/>
<pb n="KR3a0059_WYG_007-54a"/>
　非謂公之一字便是直指仁體也仁是本有之性生<lb/>
　物之心惟公爲能體之非因公而後有也由漢以來<lb/>
　以愛言仁之弊正爲不察性情之辨而遂以情爲性<lb/>
　耳今欲矯其弊反使仁字汎然無所歸宿而性情遂<lb/>
　至於不相管可謂矯枉過直是亦枉而已矣其弊將<lb/>
　使學者終日言仁而實未嘗識其名義程子之意恐<lb/>
　不如此○南軒復書畧曰仁之說前日之意蓋以爲<lb/>
　推原其本人與天地萬物一體也是以其愛無所不<lb/>
<pb n="KR3a0059_WYG_007-54b"/>
　至猶人之身無尺寸之膚而不貫則無尺寸之膚不<lb/>
　愛也故以惟公近之之語形容仁體最爲深切而以<lb/>
　所言愛字只是明得其用耳後來詳所謂愛之理之<lb/>
　說方見其親切蓋探其本則未發之前愛之理存乎<lb/>
　性是乃仁之體也察其動則已發之際愛之施被乎<lb/>
　物乃仁之用也前日又謂元之義不專主於生物者<lb/>
　疑只云生物說生生之意不盡今詳所謂生物者亦<lb/>
　無不盡矣二先生往返切摩始若異而終歸於同故<lb/>
<pb n="KR3a0059_WYG_007-55a"/>
　畧載於此<lb/>
孟子曰仁人心也此言最親切心自是仁若能保養存<lb/>
得此心不患他不仁孔門學者問仁不一聖人答之亦<lb/>
不一然大槩不過要人保養得此而已<lb/>
　又曰學者須是求仁所謂求仁者不放此心聖人只<lb/>
　教人求仁蓋仁義禮智四者仁足以包之若存得仁<lb/>
　自然頭頭做着不用逐事安排故曰茍志於仁矣無<lb/>
　惡也看大學亦要識此意所謂顧天命無他求其放<lb/>
<pb n="KR3a0059_WYG_007-55b"/>
　心而已又曰仁是無形迹事孟子恐人理㑹不得便<lb/>
　說道只人心便是却不是把仁來形容人心乃是把<lb/>
　人心來指示仁所謂放其心而不知求蓋存得此心<lb/>
　便是仁若此心放了又理㑹甚仁今人之心靜時昏<lb/>
　動時擾皆是放了又曰仁是本心之德存得此心便<lb/>
　無不仁如說克己復禮亦只是要得私欲去後本心<lb/>
　常存耳<lb/>
或謂無私慾是仁朱子曰謂無私然後仁則可謂無私<lb/>
<pb n="KR3a0059_WYG_007-56a"/>
即是仁則不可蓋惟無私而後仁始見如無所壅底而<lb/>
後水方行<lb/>
　又曰五峯云人有不仁心無不仁此說極好人有私<lb/>
　慾却遮蔽了不見仁然中心仁依舊在如水被泥塞<lb/>
　所以不流泥土既去水仍舊只在所以克己復禮爲<lb/>
　仁只是克了私意仁依然在那裏○學者克己復禮<lb/>
　工夫到私欲盡後便粹然是天地生物之心○或問<lb/>
　仁曰無以爲也須是誠去打疊私欲然後子細體驗<lb/>
<pb n="KR3a0059_WYG_007-56b"/>
　本心之德是甚氣象毋徒講文義而已矣<lb/>
又曰惟無私然後仁惟仁然後與天地萬物爲一體<lb/>
　或曰與天地萬物爲一體是仁或曰無私是仁朱子<lb/>
　曰無私是仁之前事與天地萬物爲一體是仁之後<lb/>
　事要在二者之間識得如何是仁云云<lb/>
欲識仁字大槩當即不仁之人觀之蓋其心頑如鐵石<lb/>
不認義理專認己私是以謂之不仁識此氣象則仁之<lb/>
爲道可推而知矣<lb/>
<pb n="KR3a0059_WYG_007-57a"/>
孔子亦有偏言之者愛人是也孟子亦有專言之者仁<lb/>
人心是也<lb/>
　又曰孔子只是說爲仁工夫至孟子方解仁字之義<lb/>
　理然仁字又兼兩路非一言之可盡故孔子教人亦<lb/>
　有兩路克己即孟子仁人心之說愛人即孟子惻隠<lb/>
　之說○又答學者言日前所示教引巧言令色剛毅<lb/>
　木訥兩條以爲聖人所以開示知仁之方使之自得<lb/>
　竊有疑焉蓋此兩語正是聖人教人實下工夫防患<lb/>
<pb n="KR3a0059_WYG_007-57b"/>
　立心之一術果能戒巧令務純朴則心不恣縱而去<lb/>
　仁爲近矣非徒使之由是而知仁也大抵向來之說<lb/>
　多是苦心殫力要識仁字故其說愈巧而氣象愈薄<lb/>
　近日究觀聖人垂教之意却是要人躬行實踐直内<lb/>
　勝私使輕浮刻薄貴我賤物之私潛消於㝠㝠之中<lb/>
　而吾之本心渾厚慈良公平正大之體常存而不失<lb/>
　便是仁處其用工着力隨人淺深各有次第要之須<lb/>
　待力行久熟實到此地方知此意味非可以臆度料<lb/>
<pb n="KR3a0059_WYG_007-58a"/>
　想而知亦不可臆度料想而得也○又云王信伯在<lb/>
　館中范伯達言人須是使萬物一一皆歸吾仁王指<lb/>
　窓以問曰此窓還歸仁否范嘿然某見當答曰此窓<lb/>
　不歸仁何故不打壞了如人處事但箇箇處得是便<lb/>
　是天下歸仁○凡論語中答諸弟子問仁如告之以<lb/>
　主敬行恕先難後獲之類無往不是藥人之病則是<lb/>
　其人未到仁者地位未可以抽闗啟鑰告之且爲之<lb/>
　安下一箇爲仁根脚待根脚平正牢固然後却可語<lb/>
<pb n="KR3a0059_WYG_007-58b"/>
　之以仁曰此段看得大有病告樊遲三語便與告顔<lb/>
　淵仲弓都無異故程子曰此是徹上徹下語安得謂<lb/>
　姑爲之立根脚乎若此只是安立根脚即不知如何<lb/>
　方是正下手爲仁處耶○或問吕氏孟子惻隠說曰<lb/>
　蓋實傷吾心非譬之也然後知天下皆吾體生物之<lb/>
　心皆吾心彼傷則我傷非謀慮所及非勉強可能此<lb/>
　所謂皆吾體皆吾心者亦只是以同理言之否曰非<lb/>
　但同理亦同氣也○以上諸說皆剖析語孟言仁之<lb/>
<pb n="KR3a0059_WYG_007-59a"/>
　要義故附此<lb/>
南軒張氏仁說曰人之性仁義禮智四德具焉其愛之<lb/>
理則仁也宜之理則義也讓之理則禮也知之理則智<lb/>
也是四者雖未形而其理固根於此則體實具於此矣<lb/>
性之中只有是四者萬善皆管乎是焉而所謂愛之理<lb/>
者是乃天地生物之心而其所由生者也故仁爲四德<lb/>
之長而又可以兼包焉惟性之中有是四者故其發見<lb/>
於情則爲惻隠羞惡辭遜是非之端而所謂惻隠者亦<lb/>
<pb n="KR3a0059_WYG_007-59b"/>
未嘗不貫通焉此性情之所以爲體用而心之道則主<lb/>
乎性情者也人惟己私蔽之以失其性之理而爲不仁<lb/>
甚至於爲忮爲忍豈人之情也哉是以爲仁莫要乎克<lb/>
己己私既克則廓然大公而其愛之理素具於性者無<lb/>
所蔽矣則與天地萬物血脉貫通而其用亦無不周矣<lb/>
故指愛以名仁則迷其體程子所謂愛是情仁是性謂<lb/>
此而愛之理則仁也指公以爲仁則失其真程子所謂<lb/>
仁道難名惟公近之不可便指公爲仁者謂此而公者<lb/>
<pb n="KR3a0059_WYG_007-60a"/>
人之所以能仁也夫靜而仁義禮智之體具動而惻隠<lb/>
羞惡辭遜是非之端達其名義位置固不容相奪倫然<lb/>
而惟仁者爲能恭儉而有節是禮之所存也惟仁者爲<lb/>
能知覺而不昧是智之所存者也此可見其兼包而貫<lb/>
通者是以孟子於仁統言之曰仁人心也亦猶在易乾<lb/>
坤四德而統言乾元坤元也然則在學者其可不以求<lb/>
仁爲要而爲仁其可不以克己爲道乎<lb/>
　按南軒仁說與朱子大指悉同可以觀二先生之學<lb/>
<pb n="KR3a0059_WYG_007-60b"/>
　矣○又曰愛者仁之施也而愛不足以名仁恕者仁<lb/>
　之方也而恕不足以言仁知覺者仁之幾也而知覺<lb/>
　不足以言仁公平者仁之則也而公平不足以言仁<lb/>
　極廣大者仁之體也而廣大不足以言仁至親切者<lb/>
　仁之用也而親切不足以言仁然以是數者精思而<lb/>
　力體焉則亦可以知仁矣○又答學者曰近者學者<lb/>
　論仁字多是要見得仁字意思縱使逼真亦終非實<lb/>
　得看論語中聖人所言只欲人下工夫升髙自下陟<lb/>
<pb n="KR3a0059_WYG_007-61a"/>
　遐自邇循序積習自有所至又曰垂諭仁之說若只<lb/>
　將做周流無滯凝氣象看了却只是想像願於日用<lb/>
　間更因其發見苗裔而深察嘿求之勿舍勿棄當灼<lb/>
　然見其樞機之所由發者矣○又曰謝上蔡論語序<lb/>
　前面發得甚好但後面說天地同流處太多適所以<lb/>
　啟學者想象不帖實之心聖人教人大抵只說做工<lb/>
　夫工夫到處自然見得若先與之說道理如何彼便<lb/>
　想象去論語中皆是從自家身上一言一行做去如<lb/>
<pb n="KR3a0059_WYG_007-61b"/>
　顔子問仁則曰克己復禮爲仁顔子便問克己之目<lb/>
　蓋下克己工夫將久自見得到仁處也○按以上數<lb/>
　條皆足以破近世空言想象之弊故附此又遂初賦<lb/>
　云皇降衷于下民兮粵惟其常猗於穆而難名兮惟<lb/>
　生之良翕衆美而具存兮不顯其光彼孩提而知愛<lb/>
　親兮豈外鑠繄中藏年燁燁而寖長兮紛事物之交<lb/>
　相非元聖之生知兮懼日逺而日忘縁氣稟之所偏<lb/>
　兮横流始夫濫觴感以動兮不止乃厥初之或戕既<lb/>
<pb n="KR3a0059_WYG_007-62a"/>
　志帥之莫御氣决驟以翺翔六情放而曷禦百骸弛<lb/>
　而孰強自青陽而逆旅暨黄髮以茫茫儻矍然於中<lb/>
　道盍反求於厥初厥初如何夫豈逺歟彼匍匐以向<lb/>
　阱我惻隠之卷如驗端倪之所發識大體之權輿如<lb/>
　寐而聰如迷而途知睨視之非遐乃本心之不渝嗚<lb/>
　呼予既知其然兮予惟以遂之若火始然而泉始達<lb/>
　兮惟不息以終之予視兮毋流予聽兮毋從予言兮<lb/>
　毋易予動兮以躬惟自反兮於理兹日新兮不窮逮<lb/>
<pb n="KR3a0059_WYG_007-62b"/>
　充實而輝光信天質之本同極神存而過化亘萬世<lb/>
　以常通嗚呼此羲文之所謂復而顔氏之所以爲萬<lb/>
　世道學之宗歟此賦示人以體驗踐行之實尤爲切<lb/>
　至學者猶當深味也<lb/>
　昔有問仁於程子者子曰此在諸君自思之將聖賢<lb/>
　言仁處類聚觀之體認出來又曰義訓宜禮訓别知<lb/>
　訓知仁當何訓說者謂訓覺訓人皆非也當合觀孔<lb/>
　孟言仁處大槩研窮之二三歲得之未晚也至南軒<lb/>
<pb n="KR3a0059_WYG_007-63a"/>
　張先生裒洙泗言仁爲一編而朱子乃以書告之曰<lb/>
　類聚孔孟言仁處求夫其說程子爲人之意可謂深<lb/>
　切然專一如此却不免於欲速好徑之心滋入耳出<lb/>
　口之弊亦不可不察南軒報書曰教之求仁正恐其<lb/>
　有此弊耳朱子復書前日所謂正爲近日學者厭煩<lb/>
　就簡避迂求㨗相沿之盛方且趨於薄恐益長其計<lb/>
　獲欲速之心而反陷於不仁爾然却不思所類諸說<lb/>
　其中下學上達之方蓋已無所不具茍能深玩而力<lb/>
<pb n="KR3a0059_WYG_007-63b"/>
　行之則又安有此弊今得來諭始悟前說之非然猶<lb/>
　恐不能人人皆肯如此慤實用功則亦未免過計之<lb/>
　憂不知可更作一後序略采此意以警後之學者否<lb/>
　不然或只盡載此諸往返議論以附其後如何南軒<lb/>
　然之遂悉載其語於卷首嗚呼二先生之爲學者慮<lb/>
　也至矣今類輯此編亦恐有如二先生所慮者故書<lb/>
　之篇末以自警云<lb/>
　　　　右專言仁<lb/>
<pb n="KR3a0059_WYG_007-64a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0059_WYG_007-64b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西山讀書記卷七<lb/>
</p>
<p>
</p>
  </div>
</body>
</text>
</TEI>
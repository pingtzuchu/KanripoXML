<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西山讀書記卷十一</head> <lb/>
    <p>
<pb n="KR3a0059_WYG_011-1a"/>
欽定四庫全書<lb/>
　西山讀書記卷十一<lb/>
　　　　　　　　　　　　宋　真徳秀　撰<lb/>
　　　父子<lb/>
書舜典慎徽五典五典克從<lb/>
書臯陶謨天敘有典勑我五典五惇哉天秩有禮自我<lb/>
五禮有庸哉<lb/>
　孔氏曰敘次勑正惇厚秩序也○張子曰生有先後<lb/>
<pb n="KR3a0059_WYG_011-1b"/>
　所以為天敘小大高下相並而相形焉是謂天秩知<lb/>
　序然後經正知秩然後禮行○蘇氏曰父義母慈兄<lb/>
　友弟恭子孝皆出於民性之自然為此敘者非天乎<lb/>
　我特從而正之使益厚耳此論當矣其論五禮則以<lb/>
　鳥獸悲歡言之是雜以情言也今不取○又按五禮<lb/>
　孔子以為公侯伯子男先儒又以為吉凶軍賔嘉近<lb/>
　世蔡氏曰敘者君臣父子夫婦兄弟朋友之倫敘秩<lb/>
　者尊卑貴賤等級隆殺之品秩於義為得<lb/>
<pb n="KR3a0059_WYG_011-2a"/>
孝經子曰父子之道天性君臣之義父母生之續莫大<lb/>
焉君親臨之厚莫重焉故不愛其親而愛他人者謂之<lb/>
悖徳不敬其親而敬他人者謂之悖禮<lb/>
　朱子曰君臣之義下當有錯簡○愚按此章蓋謂父<lb/>
　子之道本於天性之自然父子之道即君臣之義也<lb/>
　父母生我者也我則嗣續乎父母者天性之恩孰大<lb/>
　焉君之臨臣父之臨子所以治而教之也其厚乎我<lb/>
　孰重焉合君親而並言以見父子君臣其義一也世<lb/>
<pb n="KR3a0059_WYG_011-2b"/>
　以父子為天君臣為人者誤矣下文獨言親者蓋指<lb/>
　天性之最切者知愛敬乎親則知愛敬乎君矣<lb/>
孟子曰人之所不學而能者其良能也所不慮而知者<lb/>
其良知也<lb/>
　朱子曰良者本然之善也程子曰良知良能皆無所<lb/>
　由乃出於天不係於人<lb/>
孩提之童無不知愛其親也及其長也無不知敬其兄<lb/>
也<lb/>
<pb n="KR3a0059_WYG_011-3a"/>
　孩提二三嵗之間知孩笑可提抱者也愛親敬長所<lb/>
　謂良知良能者也<lb/>
親親仁也敬長義也無他達之天下也<lb/>
　言親親敬長雖一人之私然逹之天下無不同者所<lb/>
　以為仁義也○南軒張氏曰良云者有本然之義有<lb/>
　善之義蓋其本然者無非善也不學而能不慮而知<lb/>
　則無一毫人為加乎其間天之所為而性之所有也<lb/>
　孩提知愛其親及長知敬其兄此其知豈待於慮乎<lb/>
<pb n="KR3a0059_WYG_011-3b"/>
　其能豈待於學乎此所謂良知良能也然下文獨言<lb/>
　知者蓋知常在先也愛敬者良心之大端蓋親親為<lb/>
　仁敬長為義人道不越是而已能存是心而達之則<lb/>
　仁義之道不可勝窮矣○愚按達之天下二先生之<lb/>
　説少異當詳之<lb/>
莊子孔子曰天下有大戒二命也義也子之愛親命也<lb/>
不可解於心臣之事君義也無適而非君也無所逃於<lb/>
天地之間<lb/>
<pb n="KR3a0059_WYG_011-4a"/>
　朱子曰莊周云云古今以為名言然以予觀之父子<lb/>
　之仁君臣之義莫非天賦之本然民彛之固有彼乃<lb/>
　獨以父子為自然而謂君臣之相屬特出於事勢之<lb/>
　不得已夫豈然哉一按莊子之引孔子蓋假設之詞<lb/>
　又朱子曰程子所謂性中只有仁義禮智曷嘗有孝<lb/>
　弟來蓋父子之親兄弟之愛在性中只謂之仁君臣<lb/>
　之分朋友之交在性中只謂之義推此言之曰禮曰<lb/>
　智無不然者○愚按仁義禮智信之性古人謂之五<lb/>
<pb n="KR3a0059_WYG_011-4b"/>
　常君臣父子夫婦昆弟朋友之道古人亦謂之五常<lb/>
　以性之體而言則曰仁義禮智信以性之用而言則<lb/>
　曰君臣之義父子之仁夫婦之别長幼之序朋友之<lb/>
　信其實則一而已天下豈有性外之理哉後世儒者<lb/>
　乃曰立君臣等上下使父子有禮六親有紀非天之<lb/>
　所為乃人之所設而近世復有以為事君父兄出於<lb/>
　聖人之所使而制為拜跪之禮以率之者其昧於本<lb/>
　原不亦甚哉○以上言天性之本然<lb/>
<pb n="KR3a0059_WYG_011-5a"/>
晏子曰君令臣共父慈子孝兄愛弟敬夫和妻柔姑慈<lb/>
婦聽禮也君令而不違臣共而不貳父慈而教子孝而<lb/>
箴兄愛而友弟敬而順夫和而義妻柔而正姑慈而從<lb/>
婦聽而婉禮之善物也<lb/>
　愚按令者出令者也不能出令則非君矣然必不違<lb/>
　於理然後可行臣之事君以共為本又必秉心誠一<lb/>
　然後可貴令而違則有悖入之患共而貳則有飾貌<lb/>
　之偽父慈而不能教則陷子於敗子孝而不能箴則<lb/>
<pb n="KR3a0059_WYG_011-5b"/>
　陷父於惡兄能愛弟矣又必有切磋之益如朋友然<lb/>
　弟能敬兄矣然禮勝則離故以順濟之夫本剛故貴<lb/>
　以和若柔懦暗弱反受制於婦人不得謂之和矣故<lb/>
　又主之以義妻本於柔必守之以正而後無邪僻之<lb/>
　失從謂姑從其婦聽謂婦聽於姑自父子至夫婦皆<lb/>
　二徳相濟惟姑一於慈而從婦一於聽而婉婦姑相<lb/>
　與外此則他道也此十者於禮為至善晏子之言真<lb/>
　有闗於世教哉<lb/>
<pb n="KR3a0059_WYG_011-6a"/>
禮運父慈子孝兄良弟弟夫義婦聽長惠幼順君仁臣<lb/>
忠十者謂之人義<lb/>
中庸天下之達道五所以行之者三曰君臣也父子也<lb/>
夫婦也昆弟也朋友之交也五者天下之達道也知仁<lb/>
勇三者天下之達徳也所以行之者一也<lb/>
　朱子曰達道者天下古今所共由之路即書所謂五<lb/>
　典孟子所謂父子有親君臣有義夫婦有别長幼有<lb/>
　序朋友有信是也知所以知此也仁所以體此也勇<lb/>
<pb n="KR3a0059_WYG_011-6b"/>
　所以强此也謂之達徳者天下古今所同得之理也<lb/>
　一則誠而已矣達道雖人所共由然無是三徳則無<lb/>
　以行之達徳雖人所同得然一有不誠則人欲間之<lb/>
　而徳非其徳矣程子曰所謂誠者正是誠實此三者<lb/>
　三者之外更别無誠<lb/>
大學為人君止於仁為人臣止於敬為人子止於孝為<lb/>
人父止於慈與國人交止於信<lb/>
　朱子曰父所以慈子所以孝蓋父子本同一氣只是<lb/>
<pb n="KR3a0059_WYG_011-7a"/>
　一人之身分成兩箇其恩愛相屬自有不期然而然<lb/>
　者其他大倫皆然皆天理使之如此豈容强為哉<lb/>
　以上通論<lb/>
孔子曰君子之事親孝故忠可移於君事兄弟故順可<lb/>
移於長居家理故治可移於官是故行成於内而名立<lb/>
於後世矣<lb/>
　此章言事親事兄<lb/>
子夏曰賢賢易色事父母能竭其力事君能致其身與<lb/>
<pb n="KR3a0059_WYG_011-7b"/>
朋友交言而有信雖曰未學吾必謂之學矣<lb/>
　朱子曰賢人之賢而易其好色之心好善有誠也致<lb/>
　猶委也委致其身謂不有其身也四者皆人倫之大<lb/>
　者而行之必盡其誠學求如是而已故子夏言有能<lb/>
　如是之人茍非生質之美必其務學之至雖或以為<lb/>
　未嘗學我必謂之已學也○此章兼言事君親交朋<lb/>
　友<lb/>
欒共子曰民生於三亊之如一父生之師教之君食之<lb/>
<pb n="KR3a0059_WYG_011-8a"/>
非父不生非食不長非教不知生之族也故一事之唯<lb/>
其所在則致死焉報生以死報賜以力人之道也<lb/>
　按國語晉武公伐翼殺哀侯止欒共子曰茍無死吾<lb/>
　以子見天子令子為上卿制晉國之政辭曰成聞之<lb/>
　云云臣敢以私利廢人之道君何以訓矣遂鬭而死<lb/>
　韋氏曰欒共子晉哀侯大夫共叔成也如一服勤至<lb/>
　死也族類也一事之事之如一也在君父為君父在<lb/>
　師為師賜惠也○愚按生之族也謂君之養已師之<lb/>
<pb n="KR3a0059_WYG_011-8b"/>
　教已與生我之恩同類也報生以死謂君父師報賜<lb/>
　以力謂他人之有賜於我者<lb/>
曲禮曰事親有隱而無犯左右就養無方服勤至死致<lb/>
喪三年<lb/>
　鄭氏曰隱謂恐傷親意情有不盡無犯顔而諫左右<lb/>
　謂扶持之方猶常也子則然勤勞辱之事致謂戚容<lb/>
　稱其服也凡此以恩為制<lb/>
事君有犯而無隱左右就養有方服勤至死方喪三年<lb/>
<pb n="KR3a0059_WYG_011-9a"/>
　無隱君臣尚義雖盡情以諫可也有方不可侵官方<lb/>
　喪資於事父凡此以義為制<lb/>
事師無犯無隱左右就養無方服勤至死心喪三年<lb/>
　無犯無隱言雖盡情猶微而婉心喪戚容如父而無<lb/>
　服凡此以恩義之間為制○以上言事父君師<lb/>
父之讎弗與共戴天<lb/>
　鄭氏曰父者子之天殺已之父與共戴天非孝子也<lb/>
　行求殺之乃止<lb/>
<pb n="KR3a0059_WYG_011-9b"/>
兄弟之讎弗反兵<lb/>
　恒執殺之備<lb/>
交遊之讎弗同國<lb/>
　讎不吾避則殺之交遊或為朋友又周禮調人凡和<lb/>
　難父之讎辟諸海外兄弟之讎辟諸千里之外從父<lb/>
　兄弟之讎不同國國君之讎眂父師長之讎眂兄弟<lb/>
　主友之讎眂從父兄弟○鄭氏曰和之使辟於此不<lb/>
　得就而仇之主大夫君也蓋調人掌司萬民之難而<lb/>
<pb n="KR3a0059_WYG_011-10a"/>
　諧和之故有讎者使之相避是又一義也<lb/>
檀弓子夏問於孔子曰居父母之讎如之何夫子曰寢<lb/>
苫枕干不仕<lb/>
　鄭氏曰雖除喪居處猶若喪也<lb/>
弗與共天下也遇諸市朝不反兵而鬬<lb/>
　言雖適市朝不釋兵<lb/>
曰請問居昆弟之仇如之何曰仕弗與共國銜君命而<lb/>
使雖遇不鬬<lb/>
<pb n="KR3a0059_WYG_011-10b"/>
　為負而廢君命<lb/>
曰請問居從父昆弟之仇如之何曰不為魁主人能則<lb/>
執兵而陪其後<lb/>
　魁猶首也○以上言復君父昆弟之讎<lb/>
程子曰學者先須識仁仁者渾然與物同體義禮智皆<lb/>
仁也<lb/>
　下文云識得此理以誠敬存之而已不須防檢不須<lb/>
　窮索若心懈則有防心茍不懈何防之有理有未得<lb/>
<pb n="KR3a0059_WYG_011-11a"/>
　故須窮索存久自明安待窮索此道與物無對大不<lb/>
　足以明之天地之用皆我之用孟子言萬物皆備於<lb/>
　我須反身而誠乃為大樂若反身不誠則猶是二物<lb/>
　有對以已合彼終未有之又安得樂訂頑意思乃備<lb/>
　言此體以此意存之更有何事必有事焉而勿正心<lb/>
　勿忘勿助長未嘗致纎毫之力此其存之之道若存<lb/>
　得便合有得蓋良知良能元不喪失以昔日習心未<lb/>
　除故須存養此心久則可奪舊習此理至約惟患不<lb/>
<pb n="KR3a0059_WYG_011-11b"/>
　能守既能體之而樂亦不患不能守也○朱子曰明<lb/>
　道學者須先識仁一段説話極好只是説得太廣學<lb/>
　者難入<lb/>
程子曰觀雞雛可以觀仁<lb/>
　或問云云何也朱子曰凡物皆可觀此偶見雞雛而<lb/>
　言耳小小之物生理悉具○問雞雛如何是仁道夫<lb/>
　曰先生嘗謂初與嫩底便是先生曰如此看較分明<lb/>
　蓋當是時飲啄自如未有所謂爭鬭侵陵之患只此<lb/>
<pb n="KR3a0059_WYG_011-12a"/>
　便是仁也<lb/>
切脈最可體仁<lb/>
　人問何也朱子曰脈理周流於一身仁之理亦是恁<lb/>
　地<lb/>
孝經仲尼閒居曽子侍坐子曰參先王有至徳要道以<lb/>
順天下民用和睦上下無怨女知之乎曽子避席曰參<lb/>
不敏何足以知之子曰夫孝徳之本教之所由生也復<lb/>
坐吾語女身體髮膚受之父母不敢毁傷孝之始也立<lb/>
<pb n="KR3a0059_WYG_011-12b"/>
身行道揚名於後世以顯父母孝之終也夫孝始於事<lb/>
親中於事君終於立身愛親者不敢惡於人敬親者不<lb/>
敢慢於人愛敬盡於事親而徳教加於百姓刑於四海<lb/>
蓋天子之孝也在上不驕高而不危制節謹度滿而不<lb/>
溢高而不危所以長守貴滿而不溢所以長守富富貴<lb/>
不離其身然後能保其社稷而和其人民蓋諸侯之孝<lb/>
也非先王之法服不敢服非先王之法言不敢道非先<lb/>
王之徳行不敢行是故非法不言非道不行口無擇言<lb/>
<pb n="KR3a0059_WYG_011-13a"/>
身無擇行言滿天下無口過行滿天下無怨惡三者備<lb/>
矣然後能守其宗廟蓋卿大夫之孝也資於事父以事<lb/>
母而愛同資於事父以亊君而敬同故母取其愛而君<lb/>
取其敬兼之者父也故以孝事君則忠以敬事長則順<lb/>
忠順不失以事其上然後能保其爵禄而守其祭祀蓋<lb/>
士之孝也用天之道分地之利謹身節用以養父母此<lb/>
庻人之孝也故自天子以下至於庻人孝無終始而患<lb/>
不及者未之有也<lb/>
<pb n="KR3a0059_WYG_011-13b"/>
　朱子曰此一節夫子曽子問答之言而曽氏門人之<lb/>
　所記也疑所謂孝經者其本文止如此其下則雜引<lb/>
　傳記以釋經文乃孝經之傳也經之首統論孝終始<lb/>
　中乃敷陳天子諸侯卿大夫士庻人之孝而其末結<lb/>
　之曰故自天子以下至於庻人孝無終始而患不及<lb/>
　者未之有也其首尾相應次第相承文勢連續脈絡<lb/>
　通貫同是一時之言無可疑者而後人妄分以為六<lb/>
　七章又増子曰及引詩書之文以雜乎其間使其文<lb/>
<pb n="KR3a0059_WYG_011-14a"/>
　意分斷間隔而讀者不復得見聖言全體大義故今<lb/>
　合為一章而刪去子曰者二引書者一引詩者四凡<lb/>
　六十一字以復經文之舊云<lb/>
子曰孝子之事親也居則致其敬養則致其樂病則致<lb/>
其憂喪則致其哀祭則致其嚴五者備矣然後能事親<lb/>
事親者居上不驕為下不亂在醜不爭居上而驕則亡<lb/>
為下而亂則刑在醜而争則兵此三者不除雖日用三<lb/>
牲之養猶為不孝也<lb/>
<pb n="KR3a0059_WYG_011-14b"/>
　愚謂子之事親一毫有所未盡皆不可以言致故五<lb/>
　者皆以致言致者用力而極其至也與中庸致中和<lb/>
　之致同驕亂爭三者皆惡徳有一焉皆足以危辱其<lb/>
　親為人子不能謹行至於危辱其親則其不孝大矣<lb/>
　共養之末奚足道哉<lb/>
論語孟懿子問孝子曰無違樊遲御子告之曰孟孫問<lb/>
孝於我我對曰無違樊遲曰何謂也子曰生事之以禮<lb/>
死葬之以禮祭之以禮<lb/>
<pb n="KR3a0059_WYG_011-15a"/>
　朱子曰無違謂不背於理○生事葬祭事親之始終<lb/>
　具矣禮即理之節文也人之事親自始至終一於禮<lb/>
　而不茍其尊親也至矣是時三家僭禮故夫子以是<lb/>
　警之然語意渾然又若不專為三家發者所以為聖<lb/>
　人之言也胡氏曰人之欲孝其親心雖無窮而分則<lb/>
　有限得為而不為與不得為而為之均於不孝所謂<lb/>
　以禮者為其所得為而已矣<lb/>
孟武伯問孝子曰父母惟其疾之憂<lb/>
<pb n="KR3a0059_WYG_011-15b"/>
　朱子曰言父母愛子之心無所不至惟恐其有疾病<lb/>
　常以為憂也人子體此而以父母之心為心則凡所<lb/>
　以守其身者不容於不謹矣豈不可以為孝乎<lb/>
子游問孝子曰今之孝者是謂能養至於犬馬皆能有<lb/>
養不敬何以别乎<lb/>
　朱子曰甚言不敬之罪所以深警之也或問父母至<lb/>
　尊親犬馬至卑賤聖人之言豈若是其不倫乎曰此<lb/>
　設戒之言也故特以其尊卑懸絶之甚者明之所以<lb/>
<pb n="KR3a0059_WYG_011-16a"/>
　深警夫能養而不敬者之罪也○坊記子云小人皆<lb/>
　能養其親君子不敬何以辨<lb/>
子夏問孝子曰色難有事弟子服其勞有酒食先生饌<lb/>
曽是以為孝乎<lb/>
　朱子曰事親之際惟色為難服勞奉養未足為孝○<lb/>
　程子曰告懿子告衆人者也告武伯者以其人多可<lb/>
　憂之事子游能養而或失於敬子夏能直義而或少<lb/>
　温潤之色各因其材之高下與其所失而告之故不<lb/>
<pb n="KR3a0059_WYG_011-16b"/>
　同也<lb/>
孔子曰父母在不遠遊遊必有方<lb/>
　朱子曰逺遊則去親遠而為日久定省曠而音問疎<lb/>
　不惟已之思親不置亦恐親之念我不忘也遊必有<lb/>
　方如已告云之東則不敢更適西欲親知己之所在<lb/>
　而無憂召已則必至而無失也○范氏曰子能以父<lb/>
　母之心為心則孝矣○内則曰親在出不易方復不<lb/>
　過時<lb/>
<pb n="KR3a0059_WYG_011-17a"/>
禮記凡為人子之禮冬温而夏凊昏定而晨省在醜夷<lb/>
不争<lb/>
　正義曰朋儕等輩喜争勝負亡身及親故誡之以不<lb/>
　争示民不敢專也<lb/>
為人子者出必告反必面<lb/>
　鄭氏曰告面同爾反言面者從外来宜知親之顔色<lb/>
　安否<lb/>
所遊必有常所習必有業恒言不稱老<lb/>
<pb n="KR3a0059_WYG_011-17b"/>
　廣敬<lb/>
為人子者居不主奥坐不中席行不中道立不中門<lb/>
　謂與父同宫者也不敢當其尊處室中西南隅謂之<lb/>
　奥道有左右中門謂棖闑之中央正義曰奥者室内<lb/>
　西南隅也室嚮南戸近東南角則西南隅隱奥無事<lb/>
　常推尊者於閑樂無事之處故尊者居必主奥也既<lb/>
　尊者所居則人子不宜處之也共坐則席端為上獨<lb/>
　坐則席中為尊尊者宜獨不與人共則坐常居中故<lb/>
<pb n="KR3a0059_WYG_011-18a"/>
　卑者坐不得居中也尊者常正路而行卑者故不得<lb/>
　也中央有闑闑旁有棖棖闑之中尊者所行故人子<lb/>
　不得當之而行又曰凡上四事皆謂與父同宮者若<lb/>
　命士以上父子異宮則不禁所以爾者有命既尊各<lb/>
　有臣僕子孫應敬已故也<lb/>
食饗不為槩<lb/>
　槩量也不制待賔客饌具之所有正義曰由尊者所<lb/>
　裁子不得限量多少<lb/>
<pb n="KR3a0059_WYG_011-18b"/>
祭祀不為尸<lb/>
　尊者之處為其失子道然則尸卜筮無父者<lb/>
聽於無聲視於無形<lb/>
　常若親之將有教使然<lb/>
不登高不臨深不茍訾不茍笑<lb/>
　為其近危辱也<lb/>
孝子不服闇不登危懼辱親也父母存不許友以死<lb/>
　為忘親也死為報讎<lb/>
<pb n="KR3a0059_WYG_011-19a"/>
不有私財<lb/>
坊記云父母在不敢有其身不敢私其財示民有上下<lb/>
也<lb/>
父母在饋獻不及車馬<lb/>
父召無諾<lb/>
玉藻父命呼唯而不諾手執業則投之食在口則吐之<lb/>
走而不趨<lb/>
子云父母在不言老言孝不言慈閨門之内戲而不嘆<lb/>
<pb n="KR3a0059_WYG_011-19b"/>
　鄭氏曰孝上施言慈則嫌下流也戲謂人子言笑者<lb/>
　也孟子曰舜五十而不失孺慕之心歎謂有憂戚之<lb/>
　聲○愚按言孝不言慈謂人子以孝自勉而不敢以<lb/>
　慈望其親故言不及之戲而不歎老萊子是也<lb/>
孝子之有深愛者必有和氣有和氣者必有愉色有愉<lb/>
色者必有婉容<lb/>
　朱子曰愛根於心故其形見於外如此<lb/>
孝子如執玉如奉盈洞洞屬屬然如弗勝如將失之<lb/>
<pb n="KR3a0059_WYG_011-20a"/>
　上言愛下言敬故曰愛敬盡於事親<lb/>
嚴威儼恪非所以事親也<lb/>
　四者容貌非事親之體事親當和順卑柔<lb/>
曽子曰孝子之事親也樂其心不違其志樂其耳目安<lb/>
其寢處以其飲食忠養之是故父母之所愛亦愛之父<lb/>
母之所敬亦敬之至於犬馬盡然而况於人乎<lb/>
　鄭氏曰上言其近親者下言親所愛敬者○張子曰<lb/>
　親之故舊所喜者當極力招致以悦其親凡於父母<lb/>
<pb n="KR3a0059_WYG_011-20b"/>
　賔客之奉必極力營辦不計家之有無又須使親不<lb/>
　知其勉强勞苦茍使見其為而不易則亦不安矣<lb/>
孔子曰仁人之事親也如事天事天如事親<lb/>
　鄭氏曰事親事天孝敬同也<lb/>
孟子曰曽子養曽晳必有酒肉將徹必請所與問有餘<lb/>
必曰有曽晳死曽元養曽子必有酒肉將徹不請所與<lb/>
問有餘曰亡矣將以復進也此所謂養口體者也若曽<lb/>
子則可謂養志也事親若曽子者可也<lb/>
<pb n="KR3a0059_WYG_011-21a"/>
　程子曰事親若曽子可也未嘗以曽子之孝為有餘<lb/>
　也蓋子之身所能為者皆所當為也○以上言事親<lb/>
　大意<lb/>
后皇命冢宰降徳於衆兆民子事父母<lb/>
　司馬氏曰孫事祖父母同<lb/>
雞初鳴咸盥漱<lb/>
　朱子曰咸皆也盥謂洗手漱謂漱口<lb/>
櫛縰筓緫拂髦冠緌纓<lb/>
<pb n="KR3a0059_WYG_011-21b"/>
　櫛梳也縰黑繒韜髮而結之也筓者横施於髻中以<lb/>
　固髮也緫裂練繒以束髮也拂謂振去塵也髦用髮<lb/>
　為之象幼時鬢纓者結之頷下以固冠結之餘者散<lb/>
　而下垂謂之緌<lb/>
端韠紳搢笏<lb/>
　端𤣥端士服也庻人深衣韠蔽膝也以韋為之與裳<lb/>
　同色上繫之革帯紳大帯也搢猶扱也扱笏於紳笏<lb/>
　所以記事也○温公曰今用帽子衫帶<lb/>
<pb n="KR3a0059_WYG_011-22a"/>
左右佩用<lb/>
　紛帨刀礪觹燧之屬備尊者使令也<lb/>
偪屨著綦<lb/>
　偪行縢也綦屨繫也屨頭施繫以為行戒<lb/>
婦事舅姑<lb/>
　温公曰孫婦亦同<lb/>
如事父母雞初鳴咸盥漱櫛縰筓緫衣紳左右佩用衿<lb/>
纓綦屨<lb/>
<pb n="KR3a0059_WYG_011-22b"/>
　衿其鴆反○衿猶結也婦人有纓示繫屬也温公曰<lb/>
　今田冠子背子<lb/>
以適父母舅姑之所及所下氣怡聲問衣燠寒疾痛疴<lb/>
癢而敬抑搔之<lb/>
　怡悦也疴疥也抑按也搔摩也温公曰丈夫唱喏婦<lb/>
　人道萬福問侍者夜安否則侍者以告晨興復問則<lb/>
　侍者以告此即禮之晨昏也顔延之曰父子之嚴不<lb/>
　可以狎骨肉之愛不可以簡簡則慈孝不接狎則怠<lb/>
<pb n="KR3a0059_WYG_011-23a"/>
　慢生焉由命士以上父子異宫此不狎之道也抑搔<lb/>
　癢痛懸衾篋枕此不簡之教也<lb/>
出入則或先或後而敬扶持之<lb/>
　先後隨時便也<lb/>
進盥少者奉槃長者奉水請沃盥盥卒授巾<lb/>
　槃承盥水者巾以帨手<lb/>
問所欲而敬進之柔色以温之父母舅姑必嘗之而後<lb/>
退<lb/>
<pb n="KR3a0059_WYG_011-23b"/>
　温於運反○所欲如饘粥酒醴飲食之類温藉也承<lb/>
　尊者必和顔色温公曰父母舅姑起子供藥物婦具<lb/>
　晨羞尊長舉箸子婦乃各退就食注曰藥物乃闗身<lb/>
　之切務人子當親自檢數調煮供進不可但委婢僕<lb/>
　脫若有誤即其禍不測晨羞俗謂㸃心易曰在中饋<lb/>
　詩云惟酒食是議凡烹調飲膳婦人之職也近年婦<lb/>
　女驕倨皆不肯入庖厨今縱不親執刀匕亦當檢校<lb/>
　監視務令精潔<lb/>
<pb n="KR3a0059_WYG_011-24a"/>
男女未冠筓者雞初鳴咸盥漱櫛縰拂髦總角衿纓皆<lb/>
佩容臭昧爽而朝<lb/>
　總角收髮結之容臭香物也以纓佩之為迫尊者給<lb/>
　小使也昧爽欲明未明之時<lb/>
問何食飲矣若已食則退若未食則佐長者視具<lb/>
　具饌也<lb/>
凡内外雞初鳴咸盥漱衣服歛枕簟灑掃室堂及庭布<lb/>
席各從其事父母舅姑將坐奉席請何鄉將袵長者奉<lb/>
<pb n="KR3a0059_WYG_011-24b"/>
席請何趾少者執牀與坐<lb/>
　此總論子婦之外僕𨽻之等袵即席也將袵謂更卧<lb/>
　處順尊者所安也<lb/>
御者舉几歛席與簟縣衾篋枕歛簟而襡之<lb/>
　襡音獨○早旦親起侍御之人舉几以進使馮之篋<lb/>
　謂以篋貯之襡謂以襡韜之須卧而鋪之也<lb/>
父母舅姑之衣衾簟席枕几不傳杖屨祗敬之勿敢近<lb/>
敦牟巵匜非餕莫敢用與恒食飲非餕莫之敢飲食<lb/>
<pb n="KR3a0059_WYG_011-25a"/>
　敦音對牟木侯反巵音支匜羊支反餕音俊○傳移<lb/>
　也謂此數者每日置之有常處子與婦不得輒移置<lb/>
　他處杖屨服御之重者彌須恭敬勿敢迫近也敦今<lb/>
　盃盂也牟土釜也今以木為器象土釜之形巵酒器<lb/>
　也匜盛酒漿之器餕尊長食餘也與及也恒常也旦<lb/>
　夕之常食也<lb/>
在父母舅姑之所有命之應唯敬對進退周旋慎齊升<lb/>
降出入揖遊不敢<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>噫嚏咳欠伸跛踦睇視不敢唾洟<lb/>
<pb n="KR3a0059_WYG_011-25b"/>
寒不敢襲癢不敢搔不有敬事不敢袒裼不渉不撅<lb/>
　<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>於月反噫於界反嚏音帝咳苦愛反洟音替撅居<lb/>
　衛反○<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>嘔逆之聲咳嗽聲也氣乏則欠體疲則伸<lb/>
　睇視傾視也洟鼻液也敬事如習射之類袒露臂也<lb/>
　裼去上衣也習射則袒裼若以勞倦而袒裼則為不<lb/>
　敬也撅揭衣也惟渉水可撅若不渉水而撅則為不<lb/>
　敬也<lb/>
䙝衣衾不見裏父母唾洟不見少事長賤事貴共帥時<lb/>
<pb n="KR3a0059_WYG_011-26a"/>
　帥循也時是也○以上言事親節文<lb/>
子婦孝者敬者父母舅姑之命勿逆勿怠若飲食之雖<lb/>
不嗜必嘗而待加之衣服雖不欲必服而待<lb/>
　待者待父母復命而後去之也<lb/>
加之事人代之己雖不欲姑與之而姑使之而後復之<lb/>
　姑且也言尊者以事授己而又使人代己之勞己雖<lb/>
　不欲其妨己業且與為之待其休解而後復業於己<lb/>
　身<lb/>
<pb n="KR3a0059_WYG_011-26b"/>
舅没則姑老冡婦所祭祀賔客每事必請於姑<lb/>
　婦雖受傳猶不敢專行也<lb/>
介婦請於冡婦<lb/>
　以其代姑之事介婦衆婦<lb/>
舅姑使冡婦無怠<lb/>
　雖有勤勞不敢怠倦<lb/>
不友無禮於介婦<lb/>
　衆婦無禮冡婦不友之也善兄弟為友姊姒猶兄弟<lb/>
<pb n="KR3a0059_WYG_011-27a"/>
　也○朱子曰友當作敢字之誤也言不敢恃舅姑之<lb/>
　命而無禮於介婦也<lb/>
舅姑若使介婦毋敢敵耦於冡婦<lb/>
　雖有勤勞不敢相較計今按下文三句亦是<lb/>
不敢並行不敢並命不敢並坐<lb/>
　下冡婦也並命並有教令之命<lb/>
凡婦不命適私室不敢退<lb/>
　婦待舅姑者也<lb/>
<pb n="KR3a0059_WYG_011-27b"/>
婦將有事大小必請於舅姑子婦無私貨無私畜無私<lb/>
器不敢私假不敢私與<lb/>
　家事統於尊也<lb/>
婦或賜之飲食衣服布帛佩帨茝蘭則受而獻之舅姑<lb/>
舅姑受之則喜如新受賜若反賜之則辭不得命如更<lb/>
受賜藏以待乏<lb/>
　待姑舅之乏<lb/>
婦若有私親兄弟將與之則必復請其故賜而後與之<lb/>
<pb n="KR3a0059_WYG_011-28a"/>
　以上兼言婦事舅姑之禮<lb/>
曽子曰孝有三大孝尊親其次弗辱其下能養公明儀<lb/>
問於曽子曰夫子可以為孝乎曽子曰是何言與是何<lb/>
言與君子所謂孝者先意承志諭父母於道參直養者<lb/>
也安得為孝乎<lb/>
　唐孔氏曰先意謂父母將欲發意孝子則預前逆知<lb/>
　父母之意而為之承志父母已萌其志孝子則須體<lb/>
　貼父母之志而承之諭父母於道曉諭父母歸於正<lb/>
<pb n="KR3a0059_WYG_011-28b"/>
　道也○愚按孝者順徳本無優劣其尊親不辱能養<lb/>
　則分天子諸侯卿大夫士庶人而言也故又云先事<lb/>
　曉諭置父母於道皆人子之所當自致其餘次第放<lb/>
　此<lb/>
子曰事父母幾諫見志不從又敬不違勞而不怨曾子<lb/>
曰敢問從父之令可謂孝乎子曰是何言與是何言與<lb/>
昔者天子有爭臣七人雖無道不失天下諸侯有爭臣<lb/>
五人雖無道不失其國大夫有爭臣三人雖無道不失<lb/>
<pb n="KR3a0059_WYG_011-29a"/>
其家士有爭友則身不離於令名父有爭子則身不陷<lb/>
於不義故當不義則子不可以弗爭於父臣不可以弗<lb/>
爭於君故當不義則爭之從父之令又焉得為孝乎<lb/>
　愚按無道而不失天下國家者蓋有爭臣爭子則於<lb/>
　失道必爭之雖失而旋復所以免於危亡也與<lb/>
禮記曾子曰父母愛之喜而弗忘父母惡之懼而無怨<lb/>
父母有過諫而不逆<lb/>
父母有過下氣怡色柔聲以諫諫若不入起敬起孝<lb/>
<pb n="KR3a0059_WYG_011-29b"/>
　鄭氏曰子事父母有隱無犯起猶更也<lb/>
説則復諫不説與其得罪於鄉黨州閭寧熟諫<lb/>
　朱子曰謂殷勤純熟而諫得罪謂使父母得罪<lb/>
父母怒不説而撻之流血不敢疾怨起敬起孝<lb/>
子之事親也三諫而不聽則號泣而隨之<lb/>
　以上言諫過<lb/>
葉公語孔子曰吾黨有直躬者其父攘羊而子證之孔<lb/>
子曰吾黨之直者異於是父為子隱子為父隱直在其<lb/>
<pb n="KR3a0059_WYG_011-30a"/>
中矣<lb/>
　朱子曰父子相隱天理人情之至也故不求為直而<lb/>
　直在其中○謝氏曰順理為直父為子隱子不為父<lb/>
　隱於理順邪瞽瞍殺人舜竊負而逃遵海濵而處當<lb/>
　是時愛親之心勝其於直不直何暇計哉○邢氏引<lb/>
　律大功以上得相容隱告言祖父者入十惡以為得<lb/>
　此意善乎其推言之也<lb/>
子云善則稱親過則稱已則民作孝<lb/>
<pb n="KR3a0059_WYG_011-30b"/>
　坊記○以上言隱過<lb/>
易蠱初六幹父之蠱有子考無咎厲終吉<lb/>
　程子曰初六雖居最下成卦由之有主之義居内在<lb/>
　下而為主子幹父蠱也子幹父蠱之道能堪其事則<lb/>
　為有子而其考得無咎不然則為父之累故必惕厲<lb/>
　則得終吉也處卑而尸尊事自當惕厲以六之才雖<lb/>
　能巽順體乃陰柔在下無應而主幹非有能濟之義<lb/>
　若以不克幹而言則其義甚小故專言為子幹蠱之<lb/>
<pb n="KR3a0059_WYG_011-31a"/>
　道必克濟則不累其父能厲則可以終吉乃備見為<lb/>
　子幹蠱之大法也<lb/>
象曰幹父之蠱意承考也<lb/>
　子幹父蠱之道意在承當於父之事也故祗敬其事<lb/>
　以置父於無咎之地常懐惕厲則終得其吉也盡誠<lb/>
　於父事吉之道也<lb/>
九二幹母之蠱不可貞<lb/>
　九二以剛陽為六五所應是以剛陽之才在下而幹<lb/>
<pb n="KR3a0059_WYG_011-31b"/>
　夫在上陰柔之事也故取子幹母為義二巽體而處<lb/>
　柔順義為多幹母之蠱之道也夫子之於母當以柔<lb/>
　巽輔道之使得於義不順而致敗蠱則子之罪也從<lb/>
　容將順豈無道乎以婦人言之則陰柔可知若伸已<lb/>
　剛陽之道遽然矯拂則傷恩所害大矣亦安能入乎<lb/>
　在乎屈已下意巽順將承使之身正事治而已故曰<lb/>
　不可貞謂不可貞固盡其剛直之道如是乃中道也<lb/>
　以剛陽之臣輔柔弱之君義亦相近<lb/>
<pb n="KR3a0059_WYG_011-32a"/>
象曰幹母之蠱得中道也九三幹父之蠱小有悔無大<lb/>
咎<lb/>
　三以陽剛之才居下之上主幹者也子幹父之蠱以<lb/>
　陽處剛而不中剛之過也然而在巽體雖剛過而不<lb/>
　為無順順事親之本也又居得正故無大過以剛陽<lb/>
　之才克幹其事雖以剛過而有小小之悔終無大過<lb/>
　咎也然有小悔已非善事親矣<lb/>
象曰幹父之蠱終无咎也<lb/>
<pb n="KR3a0059_WYG_011-32b"/>
　以上言幹蠱<lb/>
書堯典師錫帝曰有鰥在下曰虞舜帝曰俞予聞如何<lb/>
岳曰瞽子父頑母嚚象傲克諧以孝烝烝乂不格姦<lb/>
　東萊吕氏曰四岳稱舜可以當天下之實獨以家庭<lb/>
　中言之何也蓋舜瞽瞍之子父既頑母既嚚象復傲<lb/>
　自居死亡之地而舜克諧以孝方其始也怨怒忌克<lb/>
　乖爭凌犯一家之中無所不有克諧之後悉變為和<lb/>
　順雍穆之風烝烝二字舜之工夫在此烝烝者有薫<lb/>
<pb n="KR3a0059_WYG_011-33a"/>
　灌之意詩曰烝之浮浮如甑之炊炊然薪燃不斷火<lb/>
　薪相續則自然烝烝以至於熟舜處頑父嚚母傲象<lb/>
　之間茍非孝誠薰灌工夫源源安能至於不格姦之<lb/>
　地孔氏曰仁覆閔下謂之旻天言舜為父母所疾日<lb/>
　號泣于旻天及父母克己自責不責於人載事也䕫<lb/>
　䕫悚懼貌舜負罪引惡敬以事見于父悚懼齊莊父<lb/>
　亦信順之言能以至誠感頑父<lb/>
大禹謨益贊于禹曰帝初于歴山往于田日號泣于旻<lb/>
<pb n="KR3a0059_WYG_011-33b"/>
天于父母負罪引慝祗載見瞽瞍䕫䕫齋慄瞽亦允若<lb/>
孟子曰天下大悦而將歸已視天下悦而歸已猶草芥<lb/>
也惟舜為然不得乎親不可以為人不順乎親不可以<lb/>
為子<lb/>
　朱子曰言舜視天下之歸已如草芥而惟欲得其親<lb/>
　而順之也得者曲為承順以得其心之悦而已順則<lb/>
　有以諭之於道心與之一而未始有違尤人所難能<lb/>
　也為人蓋泛言之為子則愈宻矣<lb/>
<pb n="KR3a0059_WYG_011-34a"/>
舜盡事親之道而瞽瞍底豫瞽瞍底豫而天下化瞽瞍<lb/>
底豫而天下之為父子者定此之謂大孝<lb/>
　瞽瞍至頑嘗欲殺舜至是而底豫焉書所謂不格姦<lb/>
　亦允若是也蓋舜至此而有以順乎親矣是以天下<lb/>
　之為人子者知天下無不可事之親顧吾所以事之<lb/>
　者未若舜耳於是莫不勉勉而為孝至於其親亦底<lb/>
　豫焉則天下為父者亦莫不慈所謂化也子孝父慈<lb/>
　各止其所而無不安其位之意所謂定也為法於天<lb/>
<pb n="KR3a0059_WYG_011-34b"/>
　下可傳於後世非止一身一家之孝而已此所以為<lb/>
　大孝○李氏曰舜之所以能使瞽瞍底豫者盡事親<lb/>
　之道共為子職不見父母之非而已昔羅仲素語此<lb/>
　云只為天下無不是底父母了翁聞而善之曰唯如<lb/>
　此而後天下之為父子者定彼臣弑其君子弑其父<lb/>
　者常始於見其有不是處耳<lb/>
萬章問曰舜往于田號泣于旻天何為其號泣也孟子<lb/>
曰怨慕也萬章曰父母愛之喜而不忘父母惡之勞而<lb/>
<pb n="KR3a0059_WYG_011-35a"/>
不怨然則舜怨乎曰長息問於公明髙曰舜往于田則<lb/>
吾既得聞命矣號泣于旻天于父母則吾不知也公明<lb/>
高曰是非爾所知也夫公明髙以孝子之心為不若是<lb/>
恝我竭力耕田共為子職而已矣父母之不我愛於我<lb/>
何哉<lb/>
　于父母言呼父母而泣也恝無愁之貌於我何哉自<lb/>
　責不知己有何罪耳非怨父母也○楊氏曰非孟子<lb/>
　深知舜之心不能為此言蓋舜唯恐不順於父母未<lb/>
<pb n="KR3a0059_WYG_011-35b"/>
　嘗自以為孝也若自以為孝則非孝矣<lb/>
帝使其子九男二女百官牛羊倉廩備以事舜於畎畝<lb/>
之中天下之士多就之者帝將胥天下而遷之焉為不<lb/>
順於父母如窮人無所歸天下之士悦之人之所欲也<lb/>
而不足以解憂好色人之所欲妻帝之二女而不足以<lb/>
解憂富人之所欲富有天下而不足以解憂貴人之所<lb/>
欲貴為天子而不足以解憂人悦之好色富貴無足以<lb/>
解憂者惟順於父母可以解憂人少則慕父母知好色<lb/>
<pb n="KR3a0059_WYG_011-36a"/>
則慕少艾有妻子則慕妻子仕則慕君不得於君則熱<lb/>
中大孝終身慕父母五十而慕者予於大舜見之矣<lb/>
　言常人之情因物有遷惟聖人為能不失其本心也<lb/>
　言五十者舜攝政時年五十五十而慕則其終身慕<lb/>
　可知矣○此章言舜不以得衆人之所欲為己樂而<lb/>
　以不順乎親之心為己憂非聖人之盡性其孰能之<lb/>
子曰孝哉閔子騫人不間於其父母昆弟之言<lb/>
　胡氏曰父母兄弟稱其孝友人皆信之無異詞者蓋<lb/>
<pb n="KR3a0059_WYG_011-36b"/>
　其孝友之實有以積於中而著於外故夫子嘆而美<lb/>
　之○韓詩外傳子騫早喪母父娶後妻生三子疾惡<lb/>
　子騫以蘆花衣之父察知之欲逐後母子騫啓曰母<lb/>
　在一子寒母去三子單父喜之而止母悔改之後至<lb/>
　均平遂成慈母○以上言事難事之親曽閔以孝並<lb/>
　稱於聖門曽子之父晳亦幾難事者也鋤𤓰誤傷而<lb/>
　撻以大杖蓋可見矣而曾子援琴而鼓唯恐傷親之<lb/>
　心也斯其所以為孝歟然孔子小杖則受大杖則走<lb/>
<pb n="KR3a0059_WYG_011-37a"/>
　之言尤人子所當知也伯竒亦類此韓文公履霜操<lb/>
　曰兒罪當笞逐兒何為蓋得伯竒之心者張子西銘<lb/>
　曰勇於從而順令者伯竒也其指尤深為人子者不<lb/>
　幸而事難事之親則於大舜曽閔伯竒之事可不勉<lb/>
　而師之乎<lb/>
凱風美孝子也衞之淫風流行雖有七子之母猶不能<lb/>
安其室故美七子能盡其孝道以慰其母心而成其志<lb/>
爾凱風自南吹彼棘心棘心夭夭母氏劬勞<lb/>
<pb n="KR3a0059_WYG_011-37b"/>
　毛氏曰興也南風謂之凱風樂夏之長養棘難長養<lb/>
　者夭夭盛貌○孔氏曰凱樂也風性樂養萬物○王<lb/>
　氏曰棘心至於夭夭則風之為力多矣此母氏劬勞<lb/>
　之譬○朱子曰此詩以凱風比母棘心比子之幼時<lb/>
　蓋曰母生衆子幼而育之其劬勞甚矣本其始而言<lb/>
　以起自責之端也<lb/>
凱風自南吹彼棘薪母氏聖善我無令人<lb/>
　興也毛氏曰棘棗也可以為薪聖叡也鄭氏曰令善<lb/>
<pb n="KR3a0059_WYG_011-38a"/>
　也○朱子曰棘可以為薪則成矣然非美才故以興<lb/>
　子之壯大而無善也○長樂劉氏曰自言七子之中<lb/>
　有一令善之人則母亦不舍之而去也<lb/>
爰有寒泉在浚之下有子七人母氏勞苦<lb/>
　興也毛氏曰浚衛邑也○陳氏曰寒泉在浚之下邑<lb/>
　人賴之以生養今子七人反不能養一母而使母勞<lb/>
　苦求嫁也○朱子曰母以淫風流行不能自守而諸<lb/>
　子自責但以不能事母使母勞苦為詞婉詞幾諫不<lb/>
<pb n="KR3a0059_WYG_011-38b"/>
　顯其親之惡可謂孝矣<lb/>
睍睆黄鳥載好其音有子七人莫慰母心<lb/>
　朱子曰興也睍睆清和圓轉之意○言黄鳥猶能好<lb/>
　其音以悦人而我七子獨不能慰悦母心哉○曽氏<lb/>
　曰凱風盛於夏時黄鳥鳴於夏木寒泉亦夏所宜寒<lb/>
　泉能使人甘之有子而使母勞苦黄鳥能使人樂之<lb/>
　有子而莫慰母心○愚按此又處事親之變而能盡<lb/>
　其道者也故以次於前章之後<lb/>
<pb n="KR3a0059_WYG_011-39a"/>
公孫丑問曰髙子曰小弁小人之詩也孟子曰何以言<lb/>
之曰怨<lb/>
　朱子曰髙子齊人也小弁小雅篇名周幽王娶申后<lb/>
　生太子宜臼又得褒姒生伯服而黜申后廢宜臼於<lb/>
　是宜臼之傅為作此詩以叙其哀痛迫切之情○按<lb/>
　小弁詩所謂民莫不榖我獨于罹何辜于天我罪伊<lb/>
　何靡瞻匪父靡依匪母不屬于毛不離于裏凡皆怨<lb/>
　辭也<lb/>
<pb n="KR3a0059_WYG_011-39b"/>
曰固哉髙叟之為詩也有人於此越人闗弓而射之則<lb/>
已談笑而道之無他疏之也其兄闗弓而射之則已埀<lb/>
涕泣而道之無他戚之也小弁之怨親親也親親仁也<lb/>
固矣夫髙叟之為詩也曰凱風何以不怨曰凱風親之<lb/>
過小者也小弁親之過大者也親之過大而不怨是愈<lb/>
疏也親之過小而怨是不可磯也愈疏不孝也不可磯<lb/>
亦不孝也<lb/>
　磯水激石也不可磯言㣲激之而遽怒也<lb/>
<pb n="KR3a0059_WYG_011-40a"/>
孔子曰舜其至孝矣五十而慕<lb/>
　言舜猶怨慕小弁之怨不為不孝○趙氏曰生之膝<lb/>
　下一體而分喘息呼吸氣通於親當親而疏怨慕號<lb/>
　天是以小弁之怨未足為愆也○或問五十而慕何<lb/>
　必舜武夷胡氏曰所謂慕者不變其初心也初心者<lb/>
　赤子之心也為舜父母日欲殺舜與他人父母不同<lb/>
　故獨言舜耳此一節文當與前章參玩云○又晉獻<lb/>
　公將廢太子申生里克諫不聽太子曰吾其廢乎里<lb/>
<pb n="KR3a0059_WYG_011-40b"/>
　克曰子懼不孝不懼不得立修已而不責人則免於<lb/>
　難君子曰善處父子之間季武子立其愛子悼子而<lb/>
　以長子公鉏為馬正公鉏愠而不出閔子馬見之曰<lb/>
　子無然禍福無門唯人所召為人子者患不孝不患<lb/>
　無所敬共父命何常之有若能孝敬富倍季氏可也<lb/>
　姦囘不軌禍倍下民可也公鉏然之敬共朝夕恪居<lb/>
　官次季孫果喜而厚之為人子者不幸而處愛憎興<lb/>
　廢之間則於里克閔子馬之言可不念之哉<lb/>
<pb n="KR3a0059_WYG_011-41a"/>
子曰父母之年不可不知也一則以喜一則以懼<lb/>
　南軒曰以年之盛衰察氣之强弱亦人子盡其心於<lb/>
　親之一事也<lb/>
曽子曰親戚不悦不敢外交近者不親不敢求逺小者<lb/>
不審不敢言大故人之生也百嵗之中有疾病焉有老<lb/>
幼焉故君子思其不可復者而先施焉親戚既没雖欲<lb/>
孝誰為孝年既耆艾雖欲悌誰為悌故孝有不及悌有<lb/>
不時病加於小愈禍生於懈惰孝衰於妻子察此四者<lb/>
<pb n="KR3a0059_WYG_011-41b"/>
慎終如始詩曰靡不有初鮮克有終<lb/>
楊子曰父母子之天地與事父母自知不足者其舜乎<lb/>
不得而久者事親之謂也孝子愛日<lb/>
　以上三章大指畧同皆欲及時以致養<lb/>
禮記父母有疾冠者不櫛行不翔言不惰琴瑟不御食<lb/>
肉不至變味飲酒不至變貌笑不至矧怒不至詈疾止<lb/>
復故<lb/>
　矧齒本也曲禮下同<lb/>
<pb n="KR3a0059_WYG_011-42a"/>
君有疾飲藥臣先嘗之親有疾飲藥子先嘗之醫不三<lb/>
世不服其藥<lb/>
親癠色容不盛此孝子之疏節也<lb/>
　鄭氏曰言未足為至孝也○愚按此特末節而猶不<lb/>
　能盡其為不孝可知以上言侍疾又按春秋昭十九<lb/>
　年夏五月戊辰許世子止弑其君買胡氏曰左傳許<lb/>
　悼公瘧飲世子止之藥卒書曰弑其君者止不嘗藥<lb/>
　也古者醫不三世不服其藥夫子之所謹者三疾居<lb/>
<pb n="KR3a0059_WYG_011-42b"/>
　其一季康子饋藥子曰丘未達不敢嘗敬謹其身如<lb/>
　此也而於君父可忽乎君有疾飲藥臣先嘗之父有<lb/>
　疾飲藥子先嘗之蓋言謹也止不擇醫而輕用其藥<lb/>
　藥不先嘗而誤進於君是有忽君父之心而不慎矣<lb/>
　此簒弑之萌堅氷之漸而春秋之所謹也故加以大<lb/>
　惡而不得辭此春秋除惡於㣲之意也又曽幾言許<lb/>
　世子弑君事如律造御舟誤不牢合御藥誤不如本<lb/>
　方皆死胡氏曰極是○程子曰事親者不可以不知<lb/>
<pb n="KR3a0059_WYG_011-43a"/>
　醫○司馬氏曰凡父母舅姑有疾子婦無故不離側<lb/>
　親調嘗藥餌而供之父母有疾子色不滿容不戲笑<lb/>
　不宴游捨置餘事專以迎醫檢方製藥為務顔氏家<lb/>
　訓曰父母有疾子拜醫以求藥蓋以醫者親之存亡<lb/>
　所繫豈可忽也<lb/>
陟岵孝子行役思念父母也國迫而數侵削役乎大國<lb/>
父母兄弟離散而作是詩也陟彼岾兮瞻望父兮父曰<lb/>
嗟予子行役夙夜無已上慎旃哉猶來無止<lb/>
<pb n="KR3a0059_WYG_011-43b"/>
　陳氏曰岵也屺也岡也皆山之髙處可以瞻望○孔<lb/>
　氏曰我欲行之時父教戒我曰嗟我子從軍行役之<lb/>
　時當早起夜寐無得已止○蘇氏曰上猶尚也孝子<lb/>
　登髙以望其父而不見則思其將行之戒以自慰○<lb/>
　朱子曰尚庻幾慎之哉猶可以來歸無止於彼而不<lb/>
　來蓋生則必歸死則止而不來矣<lb/>
陟彼屺兮瞻望母兮母曰嗟予季行役夙夜無寐上慎<lb/>
旃哉猶來無棄<lb/>
<pb n="KR3a0059_WYG_011-44a"/>
　毛氏曰季少子也無寐無耆寐○王氏曰尤愛憐少<lb/>
　子者婦人之情○呂氏曰母尚恩故曰無棄言無棄<lb/>
　母而不歸也<lb/>
陟彼岡兮瞻望兄兮兄曰嗟予弟行役夙夜必偕上慎<lb/>
旃哉猶來無死<lb/>
　蘇氏曰必與同役者偕無獨行也○魏風<lb/>
鴇羽刺時也昭公之後大亂五世君子下從征役不得<lb/>
養其父母而作是詩也肅肅鴇羽集于苞栩王事靡盬<lb/>
<pb n="KR3a0059_WYG_011-44b"/>
不能蓺稷黍父母何怙悠悠蒼天曷其有所<lb/>
　毛氏曰肅肅鴇羽聲也鴇之性不樹止也又曰鴇似<lb/>
　雁而大無後趾集止也孔氏曰物叢生曰苞毛氏曰<lb/>
　叢也孔氏曰栩柞櫟也其子為皂可以染毛氏曰盬<lb/>
　不攻緻也孔氏曰盬與蠱字異義同左氏於文皿蟲<lb/>
　為蠱糓之飛亦為蠱然則蠱害器以敗糓者皆謂之<lb/>
　蠱是盬不堅牢不攻緻之意也蓺樹也稷黍禾屬毛<lb/>
　氏曰怙恃也鄭氏曰曷何也君子久從征役以王事<lb/>
<pb n="KR3a0059_WYG_011-45a"/>
　之靡盬致子職有缺不能播種五糓我父母何所怙<lb/>
　恃而得養悠悠蒼天何時使我得其所乎不得已則<lb/>
　告天也<lb/>
肅肅鴇翼集于苞棘王事靡盬不能蓺黍稷父母何食<lb/>
悠悠蒼天曷其有極<lb/>
　蘇氏曰極止也范氏曰曷其有極言勞役之無已也<lb/>
肅肅鴇行集于苞桑王事靡盬不能蓺稻梁父母何嘗<lb/>
悠悠蒼天曷其有常<lb/>
<pb n="KR3a0059_WYG_011-45b"/>
　蘇氏曰行列也朱氏曰嘗食也范氏曰思得休息以<lb/>
　反其常也○唐風<lb/>
北山大夫刺幽王也役使不均已勞于王事而不得養<lb/>
其父母焉其一章曰陟彼北山言采其把偕偕士子朝<lb/>
夕從事王事靡盬憂我父母<lb/>
　李氏曰把枸把也毛氏曰偕偕彊壯貌朱氏曰大夫<lb/>
　從役陟彼北山采把而食也毛氏曰士子有王事者<lb/>
　也鄭氏曰朝夕從事言不得休息朱氏曰言以王事<lb/>
<pb n="KR3a0059_WYG_011-46a"/>
　而貽親憂也二章以下皆言役使不均之意今不録<lb/>
蓼莪刺幽王也民人勞苦孝子不得終養爾<lb/>
　李氏曰凱風母不安其室之詩也小弁太子見棄之<lb/>
　詩也蓼莪孝子不得終養之詩也故其咎責怨慕哀<lb/>
　痛如此茍不為母所棄為父所逐不困於行役而得<lb/>
　終養則其歡欣可知矣觀詩者當以此類求之<lb/>
蓼蓼者莪匪莪伊蒿哀哀父母生我劬勞<lb/>
　毛氏曰蓼蓼長大貌歐陽氏曰周人苦於勞役不得<lb/>
<pb n="KR3a0059_WYG_011-46b"/>
　養其父母者見彼蓼蓼然長大者非莪即蒿皆草木<lb/>
　之㣲者其茂盛如此曰天地生育之功也思我之生<lb/>
　也父母之養育我者亦劬勞矣而我不得終養以報<lb/>
　也○呂氏曰莪蒿不能離天地之生育猶人子不能<lb/>
　報父母之劬勞也孟郊詩云誰言寸草心報得三春<lb/>
　暉<lb/>
蓼蓼者莪匪莪伊蔚哀哀父母生我勞瘁<lb/>
　鄭氏曰瘁病也<lb/>
<pb n="KR3a0059_WYG_011-47a"/>
缾之罄矣維罍之耻鮮民之生不如死之久矣無父何<lb/>
怙無母何恃出則銜恤入則靡至<lb/>
　毛氏曰缾小而罍大王氏曰缾譬則民也罍譬則君<lb/>
　也缾之罄則罍之耻民之窮則君之羞○呂氏曰鮮<lb/>
　猶窮獨之義言窮獨而從役其生不如死也○孔氏<lb/>
　曰所以然者以無父何所依怙無母何所倚恃也<lb/>
　劉氏曰出則銜無窮之憂曾氏曰入則靡至無所歸<lb/>
　投也○孔氏曰已無父母則中心銜憂旋來入門則<lb/>
<pb n="KR3a0059_WYG_011-47b"/>
　堂宇空曠不復覩見是其所以悲恨也<lb/>
父兮生我母兮鞠我拊我畜我長我育我顧我復我出<lb/>
入腹我欲報之徳昊天罔極<lb/>
　毛氏曰鞠養也孔氏曰拊拊循也朱氏曰畜亦養也<lb/>
　鄭氏曰育覆育也顧旋視也復反覆也腹懷抱也父<lb/>
　兮生我者本其生氣也○李氏曰拊我畜我而下皆<lb/>
　重言生育之恩也朱氏曰父母之恩如此欲報之以<lb/>
　徳而父母之恩如天之無窮不知所以為報也<lb/>
<pb n="KR3a0059_WYG_011-48a"/>
南山烈烈飄風發發民莫不糓我獨何害<lb/>
　王氏曰烈烈氣之寒毛氏曰發發疾貌鄭氏曰糓善<lb/>
　也蘇氏曰虐政之病人如大寒之視南山而聞飄風<lb/>
　王氏曰民莫不糓我獨何害傷已獨不得終養也朱<lb/>
　氏曰我獨何為遭此害也<lb/>
南山律律飄風弗弗民莫不糓我獨不卒<lb/>
　王氏曰南山之勢律律蓋崒律之謂也毛氏曰律律<lb/>
　猶烈烈也弗弗猶發發也○鄭氏曰卒終也我獨不<lb/>
<pb n="KR3a0059_WYG_011-48b"/>
　得終養父母重自哀傷也○以上四詩皆為行役不<lb/>
　得養親而作然陟岵鴇羽北山親猶在也若蓼莪則<lb/>
　父母已終無所復及矣故其辭悲痛特甚焉晉王裒<lb/>
　以父不得其死隱居教授廬於墓側攀栢悲號樹為<lb/>
　之枯讀詩至哀哀父母生我劬勞未嘗不三復流涕<lb/>
　門人受業者為廢蓼莪之篇詩之感人蓋如此古之<lb/>
　君子迫於王事不得盡力於其親故形之歌咏極其<lb/>
　慘愴後世兵民既分自非行伍之士無長征逺戍者<lb/>
<pb n="KR3a0059_WYG_011-49a"/>
　優游親側足以自竭顧乃有不知劬勞之當報者亦<lb/>
　獨何哉誦此詩者可以悚然知媿矣<lb/>
孝經子曰孝子之喪親也哭不偯<lb/>
　唐𤣥宗注曰氣竭而息聲不委曲<lb/>
禮無容言不文服美不安聞樂不樂食㫖不甘此哀慼<lb/>
之情也三日而食教民無以死傷生毁不滅性此聖人<lb/>
之政也喪不過三年示民有終也為之棺槨衣衾而舉<lb/>
之陳其簠簋而哀慼之擗踊哭泣哀以送之卜其宅兆<lb/>
<pb n="KR3a0059_WYG_011-49b"/>
而安厝之為之宗廟以鬼饗之春秋祭祀以時思之生<lb/>
事愛敬死事哀慼生民之本盡矣死生之義備矣孝子<lb/>
之事親終矣<lb/>
宰我問三年之喪期已久矣<lb/>
　朱子曰期周年也<lb/>
君子三年不為禮禮必壞三年不為樂樂必崩<lb/>
　恐居喪不習而崩壊也<lb/>
舊糓既没新糓既升鑚燧改火期可已矣<lb/>
<pb n="KR3a0059_WYG_011-50a"/>
　没盡也升登也燧取火之木也改火春取榆柳之火<lb/>
　夏取棗杏之火夏季取桑柘之火秋取柞楢之火冬<lb/>
　取槐檀之火亦一年而週也已止也言期年則天運<lb/>
　一週時物皆變喪至此可止也尹氏曰短喪之説下<lb/>
　愚且耻言之宰我親學聖人之門而以是為問者有<lb/>
　所疑於心而不敢强焉爾<lb/>
子曰食夫稻衣夫錦於女安乎曰安<lb/>
　禮父母之喪既殯食粥麤衰既塟疏食水飲受以成<lb/>
<pb n="KR3a0059_WYG_011-50b"/>
　布期而小祥始食菜菓練冠縓縁要絰不除無食稻<lb/>
　衣錦之理夫子欲宰我反求諸心自得其所以不忍<lb/>
　者故問之以此而宰我不察也<lb/>
女安則為之夫君子之居喪食㫖不甘聞樂不樂居處<lb/>
不安故不為也今女安則為之<lb/>
　此夫子之言也㫖亦甘也初言女安則為之絶之之<lb/>
　辭又發其不忍之端以警其不察而再言女安則為<lb/>
　之以深責之也<lb/>
<pb n="KR3a0059_WYG_011-51a"/>
宰我出子曰予之不仁也子生三年然後免於父母之<lb/>
懷夫三年之喪天下之通喪也予也有三年之愛於其<lb/>
父母乎<lb/>
　宰我既出夫子懼其真以為可安而遂行之故深探<lb/>
　其本而斥之言由其不仁故愛親之薄如此也懷抱<lb/>
　也又言君子所以不忍於親而喪必三年之故使之<lb/>
　聞之或能反求而終得其本心也○范氏曰喪雖止<lb/>
　於三年然賢者之情則無窮也特以聖人為之中制<lb/>
<pb n="KR3a0059_WYG_011-51b"/>
　而不敢過故必俯而就之非以三年之喪為足以報<lb/>
　其親也所謂三年然後免於父母之懷特以責在我<lb/>
　之無恩欲其有以跂而及之爾<lb/>
曾子曰吾聞諸夫子人未有自致者也必也親喪乎<lb/>
　南軒曰人於他事未能自盡於親喪豈可不自盡乎<lb/>
　若於此不能自盡則何事能盡若於此能自盡則於<lb/>
　其他亦推是心而已<lb/>
禮記始死充充如有窮既殯瞿瞿如有求而弗得既塟<lb/>
<pb n="KR3a0059_WYG_011-52a"/>
皇皇如有望而弗至<lb/>
　鄭氏曰皆憂懼在心之貌○檀弓<lb/>
顔丁善居喪始死皇皇焉如有求而弗得及殯望望焉<lb/>
如有從而弗及既塟慨然如不及其反而息<lb/>
縣子曰三年之喪如斬期之喪如剡<lb/>
　鄭氏曰言其痛之惻怛有淺深也○雜記<lb/>
孔子曰少連大連善居喪三日不怠三月不懈期悲哀<lb/>
三年憂東夷之子也<lb/>
<pb n="KR3a0059_WYG_011-52b"/>
　鄭氏曰言其生於夷狄而知禮也愚謂夫子言此所<lb/>
　以警中國之不知禮者○雜記<lb/>
高子臯之執親之喪也泣血三年未嘗見齒君子以為<lb/>
難○檀弓<lb/>
曾申問於曾子曰哭父母有常聲乎曰中路嬰兒失其<lb/>
母焉何常聲之有○雜記<lb/>
弁人有其母死而孺子泣者孔子曰哀則哀矣而難為<lb/>
繼也夫禮為可傳也為可繼也○檀弓<lb/>
<pb n="KR3a0059_WYG_011-53a"/>
曾子謂子思曰伋吾執親之喪也水漿不入口者七日<lb/>
子思曰先王之制禮也過之者俯而就之不至焉者跂<lb/>
而及之故君子之執親之喪也水漿之不入口者三日<lb/>
杖而后能起<lb/>
樂正子春之母死五日而不食曰吾悔之自吾母而不<lb/>
用吾情吾烏乎用吾情○檀弓<lb/>
居喪之禮毁瘠不形視聴不衰<lb/>
　鄭氏曰為其廢喪事形謂骨立<lb/>
<pb n="KR3a0059_WYG_011-53b"/>
升降不由阼階出入不當門隧<lb/>
　常若親存隧道也<lb/>
居喪之禮頭有創則沐身有瘍則浴有疾則飲酒食肉<lb/>
疾止復初不勝喪乃比於不慈不孝<lb/>
喪食雖惡必充飢飢而廢事非禮也飽而忘哀亦非禮<lb/>
也視不明聴不聰行不正不知哀君子病之○雜記<lb/>
毁而死君子謂之無子○同上<lb/>
喪不慮居為無廟也毁不危身為無後也<lb/>
<pb n="KR3a0059_WYG_011-54a"/>
　檀弓○皆為親非為己也合前後數章而觀則居喪<lb/>
　之道可知矣<lb/>
子思曰喪三日而殯凡附於身者必誠必信勿之有悔<lb/>
焉耳三月而塟凡附於棺者必誠必信勿之有悔焉耳<lb/>
　鄭氏曰言其日月欲以盡心修備之附於身謂衣衾<lb/>
　附於棺謂明器之屬○檀弓下同<lb/>
子游問喪具夫子曰稱家之有無子游曰有無惡乎齊<lb/>
夫子曰有毋過乎禮茍亡矣斂首足形還塟<lb/>
<pb n="KR3a0059_WYG_011-54b"/>
　鄭氏曰形體還之言便也言已斂塟不待三月<lb/>
縣棺而封人豈有非之者哉<lb/>
　不設碑繂不備禮樂當為窀穸下棺也<lb/>
子路曰傷哉貧也生無以為養死無以為禮也孔子曰<lb/>
啜菽飲水盡其歡斯之謂孝斂首足形還塟而無槨稱<lb/>
其財斯之謂禮<lb/>
孟子曰養生者不足以當大事惟送死可以當大事<lb/>
　朱子曰事生固當愛敬然亦人道之常耳至於送死<lb/>
<pb n="KR3a0059_WYG_011-55a"/>
　則人道之大變孝子之事親舍是無以用其力矣故<lb/>
　尤以為大事而必誠必信不使少有後日之悔也<lb/>
孟子自齊塟於魯反於齊止於嬴充虞請曰前日不知<lb/>
虞之不肖使虞敦匠事嚴虞不敢請今願竊有請也木<lb/>
若以美然曰古者棺椁無度中古棺七寸椁稱之自天<lb/>
子達於庶人非直為觀美也然後盡於人心不得不可<lb/>
以為悦無財不可以為悦得之為有財古之人皆用之<lb/>
吾何為獨不然且比化者無使土親膚於人心獨無恔<lb/>
<pb n="KR3a0059_WYG_011-55b"/>
乎<lb/>
　朱子曰比猶為也化者死者也恔快也言為死者不<lb/>
　使土近其肌膚豈不快然無所恨乎<lb/>
吾聞之也君子不以天下儉其親<lb/>
　送終之禮所當得而不自盡是為天下愛惜此物而<lb/>
　薄於吾親也○又魯平公將見孟子嬖人臧倉者曰<lb/>
　禮義由賢者出孟子之後喪踰前喪君無見焉公曰<lb/>
　諾樂正子入見曰君奚為不見孟軻也曰或告寡人<lb/>
<pb n="KR3a0059_WYG_011-56a"/>
　曰孟子之後喪踰前喪是以不往見也曰何哉君所<lb/>
　謂踰者前以士後以大夫前以三鼎而後以五鼎與<lb/>
　曰否謂棺椁衣衾之美也曰非所謂踰也貧富不同<lb/>
　也○今按子思必誠必信以下數章及孟子此章之<lb/>
　指則聖賢之於其親心無不盡而其禮則以貧富有<lb/>
　無為别學者觀此知所取法矣○按司馬氏論塟曰<lb/>
　孝經云卜其宅兆而安厝之謂卜地决其吉凶耳非<lb/>
　若今隂陽家相其山岡風水也國子高曰塟者藏也<lb/>
<pb n="KR3a0059_WYG_011-56b"/>
　又曰死則擇不食之地而塟我焉明無地不可塟也<lb/>
　古者天子七月諸侯五月大夫三月士踰月而塟蓋<lb/>
　以會塟者逺近有差不得不然也然禮文多云三月<lb/>
　而塟蓋舉其中制而言之按春秋己丑塟敬嬴雨不<lb/>
　克塟庚寅日中而克塟丁巳塟定公雨不克塟壬午<lb/>
　日下昃乃塟何嘗擇年月日時也塟於北方北首何<lb/>
　嘗擇地也今世俗信塟師之説以為子孫之貧富貴<lb/>
　賤賢愚夀夭盡繫於此議論紛紜不决至有終身不<lb/>
<pb n="KR3a0059_WYG_011-57a"/>
　塟累世不塟者使殯塟實能致人禍福為子孫者豈<lb/>
　忍暴露其親而自求利耶悖禮傷義無過於此然孝<lb/>
　子之心慮患深逺恐淺則為人所指深則濕潤速朽<lb/>
　故必擇土厚水深之地而塟之所擇必數處者以備<lb/>
　卜之不吉故也或曰世人久未塟者非盡以陰陽拘<lb/>
　忌之故亦以貧故也予曰孔子有云斂首足形還塟<lb/>
　而無椁稱其財之謂禮又子游問喪具孔子云云昔<lb/>
　亷范千里負喪郭原平自賣營墓豈待豐富而後塟<lb/>
<pb n="KR3a0059_WYG_011-57b"/>
　哉在禮未塟不變服食粥居倚廬寢苫枕塊蓋閔親<lb/>
　之未有所歸故寢食不安奈何舍之出仕食稻衣錦<lb/>
　不知其何以為心哉而程子則曰卜其宅兆卜其地<lb/>
　之美惡也地美則其神靈安其子孫盛然則曷謂地<lb/>
　之美者土色之光潤草木之茂盛乃其驗也而拘忌<lb/>
　者或以擇地之方位决日之吉凶甚者不以奉先為<lb/>
　計而專以利後為慮尤非孝子安厝之用心也惟五<lb/>
　患者不得不謹須使異日不為道路不為城郭不為<lb/>
<pb n="KR3a0059_WYG_011-58a"/>
　溝池不為貴勢所奪不為耕犂所及一本所謂五患<lb/>
　者溝渠道路避村落逺井窑合二先生之言觀之以<lb/>
　安親為心則地不可以不擇其擇也不可以太拘擇<lb/>
　焉而不至於太拘則塟不患其不時矣然世人多遷<lb/>
　延不塟者以昆若弟各懷自利之心而野師俗巫又<lb/>
　從而誰惑之甚至偏納其賂而結之以私已愚而無知<lb/>
　者安受其欺而弗悟也夫某山强則某支富某山弱<lb/>
　則某支貧非惟禮義所不當問雖近世隂陽家書亦<lb/>
<pb n="KR3a0059_WYG_011-58b"/>
　有深排其説者惟野師俗巫則張皇煽惑以為取利<lb/>
　之資擇地者必先破此謬説而後無太拘之患為人<lb/>
　子者所當深察也○南史何子平以兵饑未塟其母<lb/>
　者八年晝夜號哭常如袒括之日事在小學之書當<lb/>
　攷<lb/>
親喪外除<lb/>
　日月已竟而哀未忘<lb/>
兄弟之喪内除<lb/>
<pb n="KR3a0059_WYG_011-59a"/>
　日月未竟而哀已殺○雜記<lb/>
免喪之外行於道路見似目瞿聞名心瞿弔死而問疾<lb/>
顔色戚容必有以異於人也如此而後可以服三年之<lb/>
喪其餘則直道而行之是也<lb/>
　雜記○似謂容貌似其父母也<lb/>
孟獻子禫縣而不樂比御而不入夫子曰獻子加於人<lb/>
一等矣<lb/>
　入謂復寢○檀弓下同<lb/>
<pb n="KR3a0059_WYG_011-59b"/>
伯魚之母死期而猶哭夫子聞之曰誰與哭者門人曰<lb/>
鯉也夫子曰其甚也伯魚聞之遂除之<lb/>
子夏既除喪而見予之琴和之而不和彈之而不成聲<lb/>
作而曰哀未忘也先王制禮而不敢過也子張既除喪<lb/>
而見予之琴和之而和彈之而成聲作而曰先王制禮<lb/>
不敢不至焉<lb/>
　檀弓○見謂見孔子<lb/>
魯人有朝祥而莫歌者子路笑之夫子曰由爾責於人<lb/>
<pb n="KR3a0059_WYG_011-60a"/>
終無已夫三年之喪亦已久矣夫子路出夫子曰又多<lb/>
乎哉踰月則其善也<lb/>
　以上言喪塟祥除其制度節文别見<lb/>
父没而不能讀父之書手澤存焉爾母没而杯圏不能<lb/>
飲焉口澤之氣存焉爾<lb/>
　鄭氏曰孝子見親之器物在側不忍用也<lb/>
曾晳嗜羊棗而曾子不忍食羊棗<lb/>
　朱子曰曾子以父嗜之父没之後食必思親故不忍<lb/>
<pb n="KR3a0059_WYG_011-60b"/>
　食也<lb/>
公孫丑問曰膾炙與羊棗孰美孟子曰膾炙哉公孫丑<lb/>
曰然則曾子何為食膾炙而不食羊棗曰膾炙所同也<lb/>
羊棗所獨也諱名不諱姓姓所同也名所獨也<lb/>
　南軒張氏曰曾子不忍食羊棗之意愛敬之篤不死<lb/>
　其親者也親之所嗜見之而不忍食焉推是一端則<lb/>
　凡其日用之間所以感發於其親者多矣常人於其<lb/>
　親日逺而日忘矣惟君子則不然親雖日逺而其心<lb/>
<pb n="KR3a0059_WYG_011-61a"/>
　不可泯也故雖事事物物之間親心之所存吾亦存<lb/>
　之未嘗忘而況於其言行乎此之謂不死其親或曰<lb/>
　屈到嗜芰於其終也命家老我死必薦芰而屈建命<lb/>
　去之然則非邪蓋於親之所嗜而不忍食此其愛親<lb/>
　之心也至於祭祀則有常物事親之禮不可以素建<lb/>
　不敢以私意事其親而祭之以禮未為失也然使建<lb/>
　也而能體曾子不食羊棗之意則其不薦也義固當<lb/>
　然其精㣲曲折之間必更有以處者觀其命去之之<lb/>
<pb n="KR3a0059_WYG_011-61b"/>
　辭則傷於大勁而於親愛亦未免為有害也<lb/>
子曰父在觀其志父没觀其行三年無改於父之道可<lb/>
謂孝矣<lb/>
　朱子曰父在子不得自專而志則可知父没然後其<lb/>
　行可見故觀此足以知其人之善惡然又必三年無<lb/>
　改於父之道乃見其孝不然則所行雖善亦不足為<lb/>
　孝矣○尹氏曰如其道雖終身無改可也如其非道<lb/>
　何待三年然則三年無改者孝子之心有所不忍故<lb/>
<pb n="KR3a0059_WYG_011-62a"/>
　也游氏曰三年無改亦謂在所當改而可以未改者<lb/>
　耳或問此章之指猶有可取者乎曰晁氏洪氏之説<lb/>
　亦善晁氏曰三年無改於父之道此觀行之一節也<lb/>
　洪氏曰父没雖可以行其志然改父之道於三年之<lb/>
　中則無愛親之心而其行亦不足觀矣曰所取尹游<lb/>
　之説何也曰尹氏得其用心之本游氏得其制事之<lb/>
　宜二説相須為不可易矣曰必若尹游之説則夫子<lb/>
　之説得無有不盡者乎曰為人子者本以守父之道<lb/>
<pb n="KR3a0059_WYG_011-62b"/>
　不忍有改為之心至其所遇之不同則隨其輕重而<lb/>
　以義制之耳三年而改者意其有為而言也其不可<lb/>
　改則終身不改固不待言其不可以待三年者則又<lb/>
　非常之變亦不可以預言矣善讀者推類而求之或<lb/>
　終身不改或三年而改或甚不得已則不待三年而<lb/>
　改顧其所遇之如何但不忍之心則不可無耳或曰<lb/>
　昔謝方明承前代人不易其政其必宜改則以漸變<lb/>
　之使無迹可尋為人子者不幸而父之道有當必改<lb/>
<pb n="KR3a0059_WYG_011-63a"/>
　者以是為法而隱忍遷就於理義之中不亦可乎曰<lb/>
　吾嘗聞之師曰以為此其意則固善矣然用心每每<lb/>
　如此即駸駸然所失多矣若不得已但當至誠哀痛<lb/>
　以改之而已何必隱忍遷就之云乎至哉此言足以<lb/>
　儆學者用心之㣲矣○南軒曰舊説以為父在能觀<lb/>
　其志而承順之父没觀其行而繼述之此説文理為<lb/>
　順按二先生之説不同姑兩存之<lb/>
曾子曰吾聞諸夫子孟莊子之孝也其他可能也其不<lb/>
<pb n="KR3a0059_WYG_011-63b"/>
改父之臣與父之政是難能也<lb/>
　朱子曰孟莊子魯大夫名速其父獻子名蔑獻子有<lb/>
　賢徳而莊子能用其臣守其政其他孝行雖有可稱<lb/>
　皆不若此事之為難○或問鄧子之説如何曰鄧氏<lb/>
　之言曰獻子歴相三君五十年魯人謂之社稷之臣<lb/>
　則其臣必賢其政必善矣莊子年少嗣立又與季孫<lb/>
　宿同朝宿父文子忠於公室宿皆不能守而改之莊<lb/>
　子乃獨能不改其父之臣與父之政而終身焉是孔<lb/>
<pb n="KR3a0059_WYG_011-64a"/>
　子之所謂難也若父之臣與父之政有不善則是成<lb/>
　其父之惡耳惡得為孝哉<lb/>
子云君子弛其親之過而敬其美<lb/>
　鄭氏曰弛猶棄忘也孝子不藏識父母之過<lb/>
論語曰三年無改於父之道可謂孝矣<lb/>
　不以已善駁親之過○坊記○以上言無改父道之<lb/>
　孝按書蔡仲之命爾尚蓋前人之愆惟忠惟孝人子<lb/>
　不幸如大禹之承鯀蔡仲之承蔡叔又當思所以蓋<lb/>
<pb n="KR3a0059_WYG_011-64b"/>
　之故治水功成而鯀配夏郊率徳改行而蔡仲世祀<lb/>
　豈非孝之大乎後世如沈充叛臣也其子勁以死節<lb/>
　著李義府姦臣也其子湛以忠義聞若勁與湛可謂<lb/>
　能蓋其父之愆矣○又糓梁傳孝子成父之美不成<lb/>
　父之惡故魏顆從治命君子是之魯隠與桓春秋弗<lb/>
　取是亦不可不知也<lb/>
論語祭如在祭神如神在<lb/>
　程子曰祭祭先祖也祭神祭外神也祭先主於孝祭<lb/>
<pb n="KR3a0059_WYG_011-65a"/>
　神主於敬朱子曰此門人記孔子祭祀之誠意<lb/>
子曰吾不與祭如不祭<lb/>
　朱子曰又記孔子之言以明之言已當祭之時或有<lb/>
　故不得與而使他人攝之則不得致其如在之誠故<lb/>
　雖已祭而此心歉然如未嘗祭也○范氏曰君子之<lb/>
　祭七日戒三日齋必見其所祭者誠之至也是故郊<lb/>
　則天神格廟則人鬼享皆由已以致之也有其誠則<lb/>
　有其神無其誠則無其神可不謹乎吾不與祭如不<lb/>
<pb n="KR3a0059_WYG_011-65b"/>
　祭誠為實禮為虛也<lb/>
曾子曰慎終追逺民徳歸厚矣<lb/>
　朱子曰慎終者喪盡其禮追逺者祭盡其誠民徳歸<lb/>
　厚謂下民化之其徳亦歸於厚也<lb/>
禮記曰霜露既降君子履之必有悽愴之心非其寒之<lb/>
謂也春雨露既濡君子履之必有怵惕之心如將見之<lb/>
　鄭氏曰皆謂感時念親也霜露既降禮説在秋此無<lb/>
　秋蓋脱爾○祭義下同<lb/>
<pb n="KR3a0059_WYG_011-66a"/>
致齋於内散齋於外齋之日思其居處思其笑語思其<lb/>
志意思其所樂思其所嗜齋三日乃見其所為齋者<lb/>
　程子曰凡祭必齋齋之日思其居處思其笑語此孝<lb/>
　子平日思親之心非齋也齋不容有思有思則非齋<lb/>
　三日見其所為齋者此非聖人語齋者湛然純一方<lb/>
　能與鬼神接能事鬼神此是上一等人<lb/>
祭之日入室僾然必有見乎其位<lb/>
　僾然㣲見貌<lb/>
<pb n="KR3a0059_WYG_011-66b"/>
周還出戸<lb/>
　謂專設時<lb/>
肅然必有聞乎其容聲出戸而聴愾然必有聞乎其嘆<lb/>
息之聲<lb/>
　無戸者闔戸若食間則有出戸而聴之<lb/>
是故先王之孝也色不忘乎目聲不絶乎耳心志嗜欲<lb/>
不忘乎心致愛則存致慤則著著存不忘乎心夫安得<lb/>
不敬乎君子生則敬養死則敬享思終身弗辱也<lb/>
<pb n="KR3a0059_WYG_011-67a"/>
唯聖人為能饗帝唯孝子為能饗親<lb/>
　鄭氏曰謂祭之能使之饗也<lb/>
饗者鄉也鄉之然後能饗焉<lb/>
　言中心鄉之乃能使其祭見饗<lb/>
文王之祭也事死者如事生思死者如不欲生忌日必<lb/>
哀稱諱如見親祀之忠也如見親之所愛如欲色然其<lb/>
文王與<lb/>
　鄭氏曰思死者如不欲生言思親之深也如欲色者<lb/>
<pb n="KR3a0059_WYG_011-67b"/>
　以時人於色厚假以喻之<lb/>
詩云明發不寐有懷二人文王之詩也祭之明日明發<lb/>
不寐饗而致之又從而思之祭之日樂與哀半饗之必<lb/>
樂已至必哀<lb/>
　坐不寐謂夜而至旦也祭之日謂繹日也言繹之夜<lb/>
　不寐也二人謂父母<lb/>
孝子將祭慮事不可以不豫比時具物不可以不備虚<lb/>
中以治之<lb/>
<pb n="KR3a0059_WYG_011-68a"/>
　比時猶先時虛中不兼念餘事<lb/>
宫室既修墻屋既設百物既備夫婦齋戒沐浴盛服奉<lb/>
承而進之洞洞乎屬屬乎如弗勝如將失之其孝敬之<lb/>
心至也與薦其樽俎序其禮樂備其百官奉承而進之<lb/>
於是諭其志意以其恍惚以與神明交庶或饗之庻或<lb/>
饗之孝子之志也<lb/>
　諭謂使祝祝饗及侑尸也或猶有也想見其彷彿来<lb/>
孝子之祭也盡其慤而慤焉盡其信而信焉盡其敬而<lb/>
<pb n="KR3a0059_WYG_011-68b"/>
敬焉盡其禮而不過失焉進退必敬如親聴命則或使<lb/>
之也<lb/>
　如居父母之前將受命而使之<lb/>
孝子之祭可知也其立之也敬以詘<lb/>
　詘充詘形容喜貌也<lb/>
其進之也敬以愉<lb/>
　謂進血腥<lb/>
其薦之也敬以欲<lb/>
<pb n="KR3a0059_WYG_011-69a"/>
　薦之謂進熟欲婉順貌<lb/>
退而立如將受命已徹而退敬齊之色不絶於面<lb/>
父母既没必求仁者之粟以祀之此之謂能終孝子將<lb/>
祭祀必有齊莊之心以慮事以具服物以修宫室以治<lb/>
百事及祭之日顔色必温行必恐如懼不及愛然<lb/>
　鄭氏曰如懼不及見所愛然<lb/>
其奠之也容貌必温身必詘如語焉而未之然<lb/>
　如有所以語親而未見答<lb/>
<pb n="KR3a0059_WYG_011-69b"/>
宿者皆出其立卑静以正如將弗見然<lb/>
　宿者皆出謂賔助祭者事畢出去也如將弗見然祭<lb/>
　事畢而不知親所在思念之深如不見出也<lb/>
及祭之後陶陶遂遂如將復入然<lb/>
　思念既深如覩親將復入也陶陶遂遂相隨行之貌<lb/>
是故慤善不違身耳目不違心思慮不違親結諸心形<lb/>
諸色而術省之孝子之志也<lb/>
　術為當作述<lb/>
<pb n="KR3a0059_WYG_011-70a"/>
夫祭者非物自外至也自中出生於心也心怵而奉之<lb/>
以禮是故唯賢者能盡祭之義賢者之祭也必受其福<lb/>
非世之所謂福也福者備也備者百順之名也無所不<lb/>
順之謂備言内盡於己而外順於道也忠臣以事其君<lb/>
孝子以事其親其本一也<lb/>
　祭統下同<lb/>
孝子之事親也有三道焉生則養没則喪喪畢則祭養<lb/>
則觀其順也喪則觀其哀也祭則觀其敬而時也盡此<lb/>
<pb n="KR3a0059_WYG_011-70b"/>
三道者孝子之行也既内自盡又外求助昏禮是也故<lb/>
國君取夫人之辭曰請君之玉女與寡人共有敝邑事<lb/>
宗廟社稷此求助之本也夫祭也者必夫婦親之所以<lb/>
備外内之官也<lb/>
及時將祭君子乃齊齊之為言齊也齊不齊以致齊也<lb/>
防其邪物訖其嗜欲耳不聴樂故記曰齊者不樂言不<lb/>
敢散其志也心不茍慮必依於道手足不茍動必依於<lb/>
禮是故君子之齊也專致其精明之徳也故散齊七日<lb/>
<pb n="KR3a0059_WYG_011-71a"/>
以定之致齊三日以齊之定之之謂齊齊者精明之至<lb/>
也然後可以交於神明也<lb/>
君子之祭也必身親涖之有故則使人可也<lb/>
　張子曰事親奉祭豈可使人為之<lb/>
君子將營宫室宗廟為先廏庫為次居室為後凡家造<lb/>
祭器為先犧賦為次養器為後無田禄者不設祭器有<lb/>
田禄者先為祭服君子雖貧不粥祭器雖寒不衣祭服<lb/>
為宫室不斬於丘木<lb/>
<pb n="KR3a0059_WYG_011-71b"/>
　曲禮○鄭氏曰廣敬鬼神也粥賣也丘壠也○又按<lb/>
　程子曰冠昏喪祭禮之大者今人都不理會豺獺皆<lb/>
　知報本今士大夫多忽此厚於奉養而薄於先祖甚<lb/>
　不可也某嘗修六禮大畧家必有廟廟必有主月朔<lb/>
　必薦新時祭用仲月冬至祭始祖立春祭先祖季秋<lb/>
　祭禰忌日迎主祭於正寢凡事死者皆當厚於生者<lb/>
　人家得此數件雖㓜者可使漸知禮義<lb/>
大夫祭器不假祭器未成不造燕器<lb/>
<pb n="KR3a0059_WYG_011-72a"/>
　王制○以上言祭享大意其始死之奠與虞袝練祥<lb/>
　時祀之儀别見○又程子家治喪不用浮屠在洛亦<lb/>
　有化之者司馬氏闢之尤嚴然彼之教得行由吾之<lb/>
　禮先廢使今之居喪者始死有奠朔有殷奠虞祔祥<lb/>
　禫皆有祭既足以盡人子追慕之情則於世俗之禮<lb/>
　且將不暇為之矣不復祭禮而徒曰勿用浮屠使居<lb/>
　喪者倀倀然無以報其親未見其可也<lb/>
君子有終身之喪忌日之謂也忌日不用非不祥也言<lb/>
<pb n="KR3a0059_WYG_011-72b"/>
夫日志有所至而不敢盡其私也<lb/>
　祭義○鄭氏曰忌日親亡之日忌日者不用舉他事<lb/>
　如有時日之禁也○近世大儒有忌日以黲巾墨衰<lb/>
　受弔者或疑之答曰禮不云君子有終身之喪乎前<lb/>
　世名家嫁女其篋中有墨衰一稱以為忌日慰舅姑<lb/>
　之服皆可法也○又程子曰人無父母生日當倍悲<lb/>
　痛更安忍置酒張樂以為樂若具慶者可矣愚謂人<lb/>
　子之於生日茍無父母當以忌日之禮自處唐太宗<lb/>
<pb n="KR3a0059_WYG_011-73a"/>
　以萬乘之主能行之况學者而可昧此乎故附於忌<lb/>
　日之下<lb/>
曾子有疾召門弟子曰啓予足啓予手詩云戰戰兢兢<lb/>
如臨深淵如履薄氷而今而後吾知免夫小子<lb/>
　朱子曰曾子平日以為身體髮膚受之父母不敢毁<lb/>
　傷故於此使弟子開其衾而視之戰戰恐懼兢兢戒<lb/>
　慎臨淵恐墜履氷恐陷也曾子以其所保之全者示<lb/>
　門人而言其所以保之之難如此至於將死而後知<lb/>
<pb n="KR3a0059_WYG_011-73b"/>
　其得免於毁傷也○程子曰君子曰終小人曰死君<lb/>
　子保其身以没為終其事也故曾子以全歸為免矣<lb/>
　尹氏曰父母全而生之子全而歸之曾子之啓手足<lb/>
　為是故也○范氏曰身體猶不可虧也况虧其行以<lb/>
　辱其親乎○曾子奉持遺體無時不戒慎恐懼直至<lb/>
　啓手足之時方得自免這箇身已直是頃刻不可自<lb/>
　安如所謂孝非止尋常奉事而已念慮之㣲有毫髮<lb/>
　差錯便是悖理傷道便是不孝只看一日之間内而<lb/>
<pb n="KR3a0059_WYG_011-74a"/>
　思慮外而應接事物這箇心畧不檢㸃便差失了至<lb/>
　危者無如人心所以曾子常常恁地戰戰兢兢如臨<lb/>
　深淵如履薄氷○朱子語<lb/>
禮記曰父母雖没將為善思貽父母令名必果將為不<lb/>
善思貽父母羞辱必不果○内則<lb/>
曾子曰身也者父母之遺體也行父母之遺體敢不敬<lb/>
乎居處不莊非孝也事君不忠非孝也涖官不敬非孝<lb/>
也朋友不信非孝也戰陳不勇非孝也五者不遂烖及<lb/>
<pb n="KR3a0059_WYG_011-74b"/>
於親敢不敬乎亨熟羶薌嘗而薦之非孝也養也君子<lb/>
所謂孝也者國人稱願然曰幸哉有子如此所謂孝也<lb/>
已衆之本教曰孝其行曰養養可能也敬為難敬可能<lb/>
也安為難安可能也卒為難父母既没慎行其身不遺<lb/>
父母惡名可謂能終矣<lb/>
　祭義下同○南軒張氏曰必如曾子全而歸之然後<lb/>
　可謂之能終而世之昧者顧以富貴利達為足以顯<lb/>
　其親曾不知枉道茍得戕賊天性莫此之甚而負乘<lb/>
<pb n="KR3a0059_WYG_011-75a"/>
　播惡恥加遺體若撻市朝其得失為何如哉是則行<lb/>
　身以其道則雖處貧賤而其所為事親者未嘗不得<lb/>
　不以其道則雖窮富極貴而所為辱親者益以滋甚<lb/>
　矣<lb/>
樂正子春下堂而傷其足數月不出猶有憂色門弟子<lb/>
曰夫子之足瘳矣數月不出猶有憂色何也樂正子春<lb/>
曰善如爾之問也善如爾之問也吾聞諸曾子曾子聞<lb/>
諸夫子曰天之所生地之所養無人為大父母全而生<lb/>
<pb n="KR3a0059_WYG_011-75b"/>
之子全而歸之可謂孝矣不虧其體不辱其身可謂全<lb/>
矣故君子頃歩而不敢忘孝也今予忘孝之道予是以<lb/>
有憂色也壹舉足而不敢忘父母是故道而不徑舟而<lb/>
不游不敢以先父母之遺體行殆壹出言而不敢忘父<lb/>
母是故惡言不出於口忿言不反於身不辱其身不羞<lb/>
其親可謂孝矣<lb/>
　程子曰士大夫受職尚期盡其職事况受身於父母<lb/>
　安可不盡其道按此亦歸全之義<lb/>
<pb n="KR3a0059_WYG_011-76a"/>
孟子曰事孰為大事親為大守孰為大守身為大不失<lb/>
其身而能事其親者吾聞之矣失其身而能事其親者<lb/>
吾未之聞也<lb/>
　朱子曰守身持守其身使不陷於不義也一失其身<lb/>
　則虧體辱親雖日用三牲之養亦不足以為孝矣<lb/>
孰不為事事親事之本也孰不為守守身守之本也<lb/>
　事親孝則孝可移於君順可移於長身正則家齊國<lb/>
　治而天下平<lb/>
<pb n="KR3a0059_WYG_011-76b"/>
孟子曰世俗所謂不孝者五惰其四肢不顧父母之養<lb/>
一不孝也博奕好飲酒不顧父母之養二不孝也好貨<lb/>
財私妻子不顧父母之養三不孝也從耳目之欲以為<lb/>
父母戮四不孝也好勇鬬狠以危父母五不孝也<lb/>
　以上言謹身乃孝之終也或問父母既終如何行孝<lb/>
　武夷胡氏曰何嘗一歩離其言有味故附此<lb/>
曾子曰樹木以時伐焉禽獸以時殺焉夫子曰斷一樹<lb/>
殺一獸不以其時非孝也<lb/>
<pb n="KR3a0059_WYG_011-77a"/>
　此章又以一事未善皆非所以為孝孝又非但謹身<lb/>
　而已<lb/>
公孫丑曰君子之不教子何也<lb/>
　朱子曰不親教也<lb/>
孟子曰勢不行也教者必以正以正不行繼之以怒繼<lb/>
之以怒則反夷矣夫子教我以正夫子未出於正也則<lb/>
是父子相夷也父子相夷則惡矣<lb/>
　夷傷也教子者本為愛其子也繼之以怒則反傷其<lb/>
<pb n="KR3a0059_WYG_011-77b"/>
　子矣父既傷其子子之心又責其父曰夫子教我以<lb/>
　正道而夫子之身未必自行正道則是子又傷其父<lb/>
　也<lb/>
古者易子而教之<lb/>
　易子而教所以全父子之恩而亦不失其為教<lb/>
父子之間不責善責善則離離則不祥莫大焉<lb/>
　王氏曰父有爭子何也所謂爭者非責善也當不義<lb/>
　則争之而已矣父之於子也如何曰當不義則亦戒<lb/>
<pb n="KR3a0059_WYG_011-78a"/>
　之而已矣<lb/>
又曰章子子父責善而不相遇也<lb/>
　匡章齊人上文公都子曰匡章通國皆稱不孝焉夫<lb/>
　子與之遊又從而禮貌之敢問何也孟子曰世俗所<lb/>
　謂不孝者五云云章子有一於是乎<lb/>
責善朋友之道也父子責善賊恩之大者<lb/>
　賊害也朋友當相責以善父子行之則害天性之恩<lb/>
　也○此章言父子不責善子之諫父已見前幾諫等<lb/>
<pb n="KR3a0059_WYG_011-78b"/>
　章父之不教子獨見於此然則子有未善一付之師<lb/>
　友而父不問焉可乎曰父未嘗不教子也鯉趨而過<lb/>
　庭孔子告之以學詩學禮此非教而何特不深責以<lb/>
　善耳然君子之教以身不以言故公明宣學於曾子<lb/>
　三年不讀書曾子曰宣而居參之門三年不學何也<lb/>
　公明宣曰安敢不學宣見天子居庭親在叱咤之聲<lb/>
　未嘗至於犬馬宣説之學而未能宣見夫子之應賔<lb/>
　客恭儉而不懈惰宣説之學而未能宣見夫子之居<lb/>
<pb n="KR3a0059_WYG_011-79a"/>
　朝廷嚴臨下而不毁傷宣説之學而未能宣安敢不<lb/>
　學而居夫子之門乎古之君子其以身教也如此豈<lb/>
　必諄諄然命之而後謂之教耶夫子教我以正而夫<lb/>
　子未出於正此正以言教不以身教之罪也説苑曰<lb/>
　父母正則子孫孝慈孔子家兒不識怒曾子家兒不<lb/>
　識罵為人父者其可不知此義邪<lb/>
　　　　右明父子之親<lb/>
　<lb/>
<pb n="KR3a0059_WYG_011-79b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西山讀書記卷十一<lb/>
</p>
<p>
</p>
  </div>
</body>
</text>
</TEI>
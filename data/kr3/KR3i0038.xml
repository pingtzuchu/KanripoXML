<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>荔枝譜</head> <lb/>
    <p>
<pb n="KR3i0038_WYG_001-1a"/>
欽定四庫全書<lb/>
　荔枝譜<lb/>
　　　　　　　　　　　　　宋　蔡襄　撰<lb/>
　　第一<lb/>
荔枝之於天下唯閩粤南粤巴蜀有之漢初南粤王尉<lb/>
佗以之備方物於是始通中國司馬相如賦上林云答<lb/>
遝離支盖夸言之無有是也東京交阯七郡貢生荔枝<lb/>
十里一置五里一堠晝夜奔騰有毒蟲猛獸之害臨武<lb/>
<pb n="KR3i0038_WYG_001-1b"/>
長唐羌上書言狀和帝詔太官省之魏文帝有西域蒲<lb/>
桃之比世譏其繆論豈當時南北斷隔所擬出於傳聞<lb/>
耶唐天寳中妃子尤愛嗜涪州歳命驛致時之詞人多<lb/>
所稱詠張九齡賦之以託意白居易刺忠州既形於詩<lb/>
又圖而序之雖髣髴顔色而甘滋之勝莫能著也洛陽<lb/>
取於嶺南長安来於巴蜀雖曰鮮獻而傳置之速腐爛<lb/>
之餘色香味之存者亡幾矣是生荔枝中國未始見之<lb/>
也九齡居易雖見新實騐今之廣南州郡與䕫梓之間<lb/>
<pb n="KR3i0038_WYG_001-2a"/>
所出大率早熟肌肉薄而味甘酸其精好者僅比東閩<lb/>
之下等是二人者亦未始遇夫真荔枝者也閩中唯四<lb/>
郡有之福州最多而興化軍最為竒特泉漳時亦知名<lb/>
列品雖高而寂寥無紀將尤異之物昔所未有乎盖亦<lb/>
有之而未始遇乎人也予家莆陽再臨泉福二郡十年<lb/>
徃還道由鄉國每得其尤者命工寫生稡集既多因而<lb/>
題目以為倡始夫以一木之實生於海瀕巖險之逺而<lb/>
能名徹上京外被重譯重於當世是亦有足貴者其於<lb/>
<pb n="KR3i0038_WYG_001-2b"/>
果品卓然第一然性畏髙寒不堪移殖而又道里遼絶<lb/>
曾不得班於盧橘江橙之右少發光采此所以為之嘆<lb/>
惜而不可不述也<lb/>
　　第二<lb/>
興化軍風俗園池勝處唯種荔枝當其熟時雖有他果<lb/>
不復見省尤重陳紫富室大家歳或不嘗雖别品千計<lb/>
不為滿意陳氏欲採摘必先閉户隔墻入錢度<hi>音鐸</hi>錢與<lb/>
之得者自以為幸不敢較其直之多少也今列陳紫之<lb/>
<pb n="KR3i0038_WYG_001-3a"/>
所長以例衆品其樹晩熟其實廣上而圓下大可徑寸<lb/>
有五分香氣清逺色澤鮮紫殻薄而平瓤厚而瑩膜如<lb/>
桃花紅核如丁香毋剥之凝如水精食之消如絳雪其<lb/>
味之至不可得而狀也荔枝以甘為味雖百千樹莫有<lb/>
同者過甘與淡失味之中唯陳紫之於色香味自拔其<lb/>
類此所以為天下第一也凡荔枝皮膜形色一有類陳<lb/>
紫則已為中品若夫厚皮尖刺肌理黄色附核而赤食<lb/>
之有查食已而澁雖無酢味自亦下等矣<lb/>
<pb n="KR3i0038_WYG_001-3b"/>
　　第三<lb/>
福州種殖最多延貤原野洪塘水西尤其盛處一家之<lb/>
有至於萬株城中越山當州署之北鬱為林麓暑雨初<lb/>
霽晩日照曜絳囊翠葉鮮明蔽映數里之間焜如星火<lb/>
非名畫之可得而精思之可述觀攬之勝無與為比初<lb/>
著花時商人計林斷之以立劵若後豐寡商人知之不<lb/>
計美惡悉為紅鹽<hi>去聲</hi>者水浮陸轉以入京師外至北漠<lb/>
西夏其東南舟行新羅日本流求大食之屬莫不愛好<lb/>
<pb n="KR3i0038_WYG_001-4a"/>
重利以醻之故商人販益廣而鄉人種益多一歳之出<lb/>
不知幾千萬億而鄉人得飫食者盖鮮以其斷林鬻之<lb/>
也品目至衆唯江家緑為州之第一<lb/>
　　第四<lb/>
荔枝食之有益於人列仙傳稱有食其華實為荔枝仙<lb/>
人本草亦列其功葛洪云蠲渴補髓所以唐羌䟽曰未<lb/>
必延年益壽盖云雖有其傳豈果能哉亦諫止之詞也<lb/>
或以其性熱人有日噉千顆未嘗為疾即少覺熱以蜜<lb/>
<pb n="KR3i0038_WYG_001-4b"/>
漿解之其木堅理難老今有三百歳者枝葉繁茂生結<lb/>
不息此亦其騐也<lb/>
　　第五<lb/>
初種畏寒方五六年深冬覆之以䕶霜霰福州之西三<lb/>
舎曰水口地少加寒已不可殖大畧其花春生蔌蔌然<lb/>
白色其色多少在風雨時與不時也有間歳生者謂之<lb/>
歇枝有仍歳生者半生半歇也春雨之際傍生新葉其<lb/>
色紅白六七月時色已變緑此明年開花者也今年實<lb/>
<pb n="KR3i0038_WYG_001-5a"/>
者明年歇枝也最忌麝香或遇之花實盡落其熟未經<lb/>
採摘蟲鳥皆不敢近或已取之蝙蝠蜂蟻爭来蠧食園<lb/>
家有名樹旁植四柱小樓夜棲其上以警盜者又破竹<lb/>
五七尺揺之答答然以逼蝙蝠之屬<lb/>
　　第六<lb/>
紅鹽<hi>去聲</hi>之法民間以鹽梅滷浸佛桑花為紅漿投荔枝<lb/>
漬之曝乾色紅而甘酸可三四年不蟲<hi>去聲</hi>修貢與商人<lb/>
皆便之然絶無正味白曬者正爾烈日乾之以核堅為<lb/>
<pb n="KR3i0038_WYG_001-5b"/>
止畜之甕中密封百日謂之出汗去<hi>去聲</hi>汗耐乆不然踰<lb/>
歳壊矣福州舊貢紅鹽蜜煎二種慶厯初太官問歳進<lb/>
之狀知州事沈邈以道逺不可致減紅鹽之數而増白<lb/>
曬者兼令漳泉二郡亦均貢焉蜜煎剥生荔枝笮去其<lb/>
漿然後蜜煮之予前知福州用曬及半乾者為煎色黄<lb/>
白而味美可愛其費荔枝減常歳十之六七然修貢者<lb/>
皆取於民後之主吏利其多取以責賂曬煎之法不行<lb/>
矣<lb/>
<pb n="KR3i0038_WYG_001-6a"/>
　　第七<hi>陳紫已下十二品有等次虎皮已下二十品無等次</hi>
陳紫因治居第平窊坎而樹之或云厥土肥沃之致今<lb/>
傳其種子者皆擇善壤終莫能及是亦賦生之異也<lb/>
江緑大較類陳紫而差大獨香薄而味少淡故以次之<lb/>
其樹已賣葉氏而民間猶以為江家緑云<lb/>
方家紅可徑二寸色味俱美言荔枝之大者皆莫敢擬<lb/>
歳生一二百顆人罕得之方氏子名蓁今為大理寺丞<lb/>
㳺家紫出名十年種自陳紫實大過之<lb/>
<pb n="KR3i0038_WYG_001-6b"/>
小陳紫其樹去陳紫數十歩初一家并種之及其成也<lb/>
差小又時有<graphic n="KR2510" url="https://raw.githubusercontent.com/kanripo/KR-Gaiji/master/images/KR2510.png" mimeType="image/png"/>核者因而得名其家别居二紫亦分屬<lb/>
東西陳焉<lb/>
宋公荔枝樹極髙大實如陳紫而小甘美無異或云陳<lb/>
紫種出宋氏世傳其樹已三百歳舊屬王氏黄巢兵過<lb/>
欲斧薪之王氏媪抱樹號泣求與樹偕死賊憐之不伐<lb/>
宋公名諴公者老人之稱年餘八十子孫皆仕宦<lb/>
藍家紅泉州為第一藍氏兄弟圭為太常博士丞為尚<lb/>
<pb n="KR3i0038_WYG_001-7a"/>
書都官員外郎<lb/>
周家紅獨立興化軍三十年後生益竒聲名乃損然亦<lb/>
不失為上等<lb/>
何家紅出漳州何氏世為牙校嘗有郡將全樹買之樹<lb/>
在舎後將熟其子日領卒數十人穿其堂房乃至樹所<lb/>
其来無時舉家伏藏欲即伐去而不忍今猶存焉<lb/>
法石白出泉州法石院色青白其大次於藍家紅<lb/>
緑核頗類江緑色丹而小荔枝皆紫核此以緑見異出<lb/>
<pb n="KR3i0038_WYG_001-7b"/>
福州<lb/>
圓丁香丁香荔枝皆旁<hi>去聲</hi>蔕大而下銳此種體圓與味<lb/>
皆勝<lb/>
虎皮者紅色絶大繞腹有青紋正類虎斑嘗於福州東<lb/>
山大乗寺見之不知其出處<lb/>
牛心者以狀言之長二寸餘皮厚肉澁福州唯有一株<lb/>
每歳貢乾荔枝皆調於民主吏常以牛心為凖民倍直<lb/>
購之以輸予嘗黜而不用<lb/>
<pb n="KR3i0038_WYG_001-8a"/>
玳瑁紅荔枝上有黒㸃踈密如玳瑁斑福州城東有之<lb/>
硫黄顔色正黄而刺㣲紅亦小荔枝以色名之也<lb/>
朱柹色如柹紅而扁大亦云朴柹出福州<lb/>
蒲桃荔枝穗生一朶至一二百將熟多破裂凡荔枝每<lb/>
顆一梗長三五寸附於枝此等附枝而生樂天所謂朶<lb/>
如蒲桃者正謂是也其品殊下<lb/>
蚶殻者殻為深渠如瓦屋焉<lb/>
龍牙者荔枝之變怪者其殻紅可長三四寸彎曲如爪<lb/>
<pb n="KR3i0038_WYG_001-8b"/>
牙而無瓤核全樹忽變非常有也興化軍轉運司㕔事<lb/>
之西嘗見之<lb/>
水荔枝漿多而淡食之蠲渴荔枝宜依山或平陸有近<lb/>
水田者清泉流溉其味遂爾出興化軍<lb/>
蜜荔枝純甘如蜜是謂過甘失味之中<lb/>
丁香荔枝核如小丁香樹病或有之亦謂之<graphic n="KR2510" url="https://raw.githubusercontent.com/kanripo/KR-Gaiji/master/images/KR2510.png" mimeType="image/png"/>核皆小<lb/>
實也<lb/>
大丁香出福州天慶觀厚殻紫色瓤多而味㣲澁<lb/>
<pb n="KR3i0038_WYG_001-9a"/>
雙髻小荔枝每朶數十皆並蔕雙頭因以目之<lb/>
真珠剖之純瓤圓白如珠荔枝之小者止於此<lb/>
十八娘荔枝色深紅而細長時人以少女比之俚傳閩<lb/>
王王氏有女第十八好噉此品因而得名其塚今在城<lb/>
東報國院塚旁猶有此樹云<lb/>
將軍荔枝五代間有為此官者種之後人以其官號其<lb/>
樹而失其姓名之傳出福州<lb/>
釵頭顆紅而小可間婦人女子簪翹之側故特貴之<lb/>
<pb n="KR3i0038_WYG_001-9b"/>
粉紅者荔枝多深紅而色淺者為異謂如傅朱粉之飾<lb/>
故曰粉紅<lb/>
中元紅荔枝將絶纔熟以晩重於時予嘗七月二十四<lb/>
日得之<lb/>
火山本出廣南四月熟味甘酸而肉薄穗生梗如枇杷<lb/>
閩中近亦有之<hi>山在梧州</hi>
右三十二品言姓氏尤其著者也言州郡記所出也不<lb/>
言姓氏州郡四郡或皆有也<lb/>
<pb n="KR3i0038_WYG_001-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0038_WYG_001-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　荔枝譜<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>北夢瑣言卷一</head> <lb/>
    <p>
<pb n="KR3l0023_WYG_001-1a"/>
欽定四庫全書<lb/>
　北夢瑣言卷一<lb/>
　　　　　　　　　　　　唐　孫光憲　撰<lb/>
　　　宣宗稱進士<lb/>
唐宣宗皇帝好儒雅每直殿學士從容未嘗不論前代<lb/>
興亡頗留心貢舉嘗於殿柱上自題曰鄉貢進士李某<lb/>
或宰相出鎮賦詩以贈之詞皆清麗凡對宰臣言政事<lb/>
即終日忘倦洎僖宗皇帝好蹴毬鬭雞為樂自以能於<lb/>
<pb n="KR3l0023_WYG_001-1b"/>
歩打謂俳優石野猪曰朕若作歩打進士亦合得一狀<lb/>
元野猪對曰或遇堯舜禹湯作禮部侍郎陛下不免且<lb/>
落第帝笑而已原其所好優劣即聖政可知也<lb/>
　　　李太尉英俊<lb/>
太尉李徳裕幼神俊憲宗賞之坐於膝上父吉甫每以敏<lb/>
辯誇於同列武相元衡召之謂曰吾子在家所嗜何書<lb/>
意欲探其志也徳裕不應翌日元衡具告吉甫因戲曰<lb/>
公誠涉大癡耳吉甫歸以責之徳裕曰武公身為帝弼<lb/>
<pb n="KR3l0023_WYG_001-2a"/>
不問理國調隂陽而問所嗜書者成均禮部之職也其<lb/>
言不當所以不應吉甫復告元衡大慙由是振名<lb/>
　　　鄭光免稅<lb/>
宣宗舅鄭光勅賜雲陽鄠縣兩莊皆令免稅宰臣奏恐<lb/>
非宜詔曰朕以光元舅欲優異之初不細思是免其賦<lb/>
爾等每於匡救必盡公忠親戚之間人所難議茍非愛<lb/>
我豈盡嘉言事事能如斯天下何憂不治有始有卒當<lb/>
共守之尋罷葆光子同寮嘗買一莊喜其無稅乃謂曰<lb/>
<pb n="KR3l0023_WYG_001-2b"/>
天下莊産未有不征同寮以私券見拒爾後子孫為縣<lb/>
宰定稅求祈不暇國舅尚爾庶寮胡為<lb/>
　　　再興釋教<lb/>
武宗嗣位宣宗居皇叔之行密游外方或止江南名山<lb/>
多識髙道僧人初聽政謂宰相曰佛者雖異方之教深<lb/>
助理本所可存而勿論不欲過毁以傷令徳乃遣下詔<lb/>
㑹昌中靈山古跡招提棄廢之地並令復之委長吏擇<lb/>
僧之髙行者居之唯出家者不得妄度也懿宗即位唯<lb/>
<pb n="KR3l0023_WYG_001-3a"/>
以崇佛為事相國蕭倣裴坦時為常侍諫議上疏極諫<lb/>
其畧云臣等聞元祖之道用慈儉為先素王之風以仁<lb/>
義是首相沿百世作則千年至聖至明不可易也如佛<lb/>
者生於天竺去彼王宫割愛中之至難取滅後之殊勝<lb/>
名歸象外理出塵中非為帝王所能慕也廣引無益有<lb/>
損之義文多不録文理婉順與韓愈元和中上請除佛<lb/>
骨表不異也懿皇雖聽覽稱奬竟不能止末年迎佛骨<lb/>
纔至京師俄而晏駕識者謂大喪之兆也<lb/>
<pb n="KR3l0023_WYG_001-3b"/>
　　　鄭氏女廬墓<lb/>
唐大中年兖州奏先差赴慶州行營押官鄭神佐陣沒<lb/>
其室女年二十四先亡父未行營已前許嫁右驍雄軍<lb/>
健李元慶未受財禮阿鄭知父神佐陣沒遂與李元慶<lb/>
休親截髪往慶州北懐安鎮收亡父遺骸到兖州瑕丘<lb/>
縣進賢鄉與亡母合𦵏訖便於塋内築廬識者曰女子<lb/>
適邉取父遺骸合𦵏烈而且孝誠可嘉也廬墓習於近<lb/>
俗國不能禁非也廣引禮經而證之<lb/>
<pb n="KR3l0023_WYG_001-4a"/>
　　　日本國王子棊<lb/>
唐宣宗朝日本國王子入貢善圍棊帝令待詔顧師言<lb/>
與之對手王子出本國如楸玉局冷暖玉棊子盖玉之<lb/>
蒼者如楸玉色其冷暖者言冬暖夏凉人或過說非也<lb/>
王子至三十三下師言懼辱君命汗手死心始敢落指<lb/>
王子亦凝目縮臂數四竟伏不勝逥謂禮賓曰此第㡬<lb/>
手答曰其第三手也王子願見第一手禮賓曰勝第三<lb/>
可見第二勝第二可見第一王子撫局歎曰小國之一<lb/>
<pb n="KR3l0023_WYG_001-4b"/>
不及大國之三此日本人猶不可輕况中國之士乎葆<lb/>
光子曰蜀簡州刺史安重霸黷貨無厭部民有油客子<lb/>
者姓鄧能棊其力粗贍安輙召與對敵只令立侍每落<lb/>
一子俾其退立於西北牖下俟我算路然後<hi>一作始</hi>進之<lb/>
終日不下十數子而已鄧生倦立且飢殆不可堪次日<lb/>
又召或有諷鄧生曰此侯好賂本不為棊何不獻效而<lb/>
自求退鄧生然之以中金十鋌獲免良可笑也<lb/>
　　　駮杜預<lb/>
<pb n="KR3l0023_WYG_001-5a"/>
大中時工部尚書陳商立漢文帝廢䘮議立春秋左傳<lb/>
學議以孔聖修經褒貶善惡𩔖例分明法家流也左丘<lb/>
明為魯史載述時政惜忠賢之泯滅恐善惡之失墜以<lb/>
日繋月修其職官本非扶助聖言縁飾經㫖盖太史氏<lb/>
之流也舉其春秋則明白而有實合之左氏則叢雜而<lb/>
無徵杜元凱曾不思夫子所以為經當與詩書周易等<lb/>
列丘明所以為史當與司馬遷班固等列取二義乖剌<lb/>
不侔之語㕘而貫之故㣲㫖有所未周婉章有所未一<lb/>
<pb n="KR3l0023_WYG_001-5b"/>
文多不載又睹呉郡陸龜蒙亦引啖助趙匡為證正與<lb/>
陳工部義同葆光子同寮王公貞範精於春秋有駮正<lb/>
元凱之謬條緒甚多人咸<hi>一作或</hi>訝之獨鄙夫嘗以陳陸<lb/>
啖趙之論竊然之非茍合也唯義所在<lb/>
　　　李太尉抑白少傅<lb/>
白少傅居易文章冠世不躋大位先是劉禹錫太和中<lb/>
為賓客時李太尉徳裕同分司東都禹錫謁於徳裕曰<lb/>
近曾得白居易文集否徳裕曰累有相示别令收貯然<lb/>
<pb n="KR3l0023_WYG_001-6a"/>
未一披今日為吾子覽之及取看盈其箱笥沒於塵坌<lb/>
既啓之而復卷之謂禹錫曰吾於此人不足久矣其文<lb/>
章精絶何必覽焉但恐逥吾之心其見抑也如此衣冠<lb/>
之士<hi>一作内</hi>並皆忌之咸曰有學士才非宰臣器識者於<lb/>
其答制中見經綸之用為時所排此賈誼在漢文之朝<lb/>
不為卿相知人皆惜之葆光子曰李衛公之抑忌白少<lb/>
傅舉𩔖而知也初文宗命徳裕朝中朋黨首以楊虞卿<lb/>
牛僧孺為言楊牛即白公宻友也其不引翼義在於斯<lb/>
<pb n="KR3l0023_WYG_001-6b"/>
非抑文章也慮其朋比而掣肘也<lb/>
　　　牛僧孺竒士<lb/>
相國牛僧孺字思黯或言牛仙客之後居宛葉之間少<lb/>
單貧力學有倜儻之志唐永貞中擢進士第時與同輩<lb/>
過政事堂宰相謂曰掃㕔奉候僧孺獨出曰不敢衆聳<lb/>
異之元和初登制科歴省郎中書舎人御史中書門下<lb/>
平章事揚州建州兩鎮東都留守左僕射先是撰周秦<lb/>
行記李徳裕切言短之大中初卒未賜諡後白敏中入<lb/>
<pb n="KR3l0023_WYG_001-7a"/>
相乃奏定諡曰簡白居易曰文葆光子曰僧孺登庸在<lb/>
徳裕之先又非忌才所能掩抑今以牛之才術比李之<lb/>
功勲自然知其臧否也且周秦行記非所宜言徳裕著<lb/>
論而罪之正人覽記而駭之勿謂衛公掩賢妬善牛相<lb/>
不罹大禍亦幸而免<lb/>
　　　令狐滈預抜文解<lb/>
唐大中末相國令狐綯罷相其子滈應進士舉在父未<lb/>
罷相前預拔文解及第諫議大夫崔宣上疏述滈弄父<lb/>
<pb n="KR3l0023_WYG_001-7b"/>
權勢傾天下以舉人文卷須十月前送納豈可父身尚<lb/>
居於樞務男私拔其解名干撓主司侮弄文法恐姦欺<lb/>
得路孤直杜門云云請在御史臺推勘疏留中不出葆<lb/>
光子曰令狐公在大中之初傾陷李太尉唯以附㑹李<lb/>
紳而殺呉湘又擅改元和史又言賂遺閹宦殊不似徳<lb/>
裕立功於國自儉立身掎其小瑕忘其大美洎身居巖<lb/>
廟别無所長諫官上章可見之矣與朱崖之終始殆難<lb/>
比焉<lb/>
<pb n="KR3l0023_WYG_001-8a"/>
　　　劉三復記三生事<lb/>
唐太和中李徳裕鎮浙西有劉三復者少貧苦學有才<lb/>
思時中<hi>一作王</hi>人賫御書至以賜徳裕徳裕試其所為謂<lb/>
曰子可為我草表能立就<hi>一作搆</hi>或歸以創之三復曰文<lb/>
理貴中不貴其速徳裕以為當言三復又請曰漁歌樵<lb/>
唱皆傳公述作願以文集見示徳裕出數軸與之三復<lb/>
乃體而為表徳裕嘉之因遣詣闕求試果登第歴任臺<lb/>
閣三復能記三生事云曾為馬常患渴望驛而嘶傷其<lb/>
<pb n="KR3l0023_WYG_001-8b"/>
蹄則心連痛後三復乗馬過磽确之地必為緩轡有轍<lb/>
石必去之其家不施門限慮傷馬蹄也其子鄴勅賜及<lb/>
第登廊廟上表雪徳裕以朱崖神櫬歸𦵏洛中報其先<lb/>
恩也士大夫美之<lb/>
　　　禿角犀<lb/>
杜邠公悰司徒佑之孫父曰從郁歴選補畿令悰尚憲<lb/>
宗岐陽公主累居大鎮復居廊廟無他才未嘗延接寒<lb/>
素甘食竊位而已有朝士貽書於悰曰公以碩大敦龎<lb/>
<pb n="KR3l0023_WYG_001-9a"/>
之徳生於文明之運矢厥謨猷出入隆顯極言譏之文<lb/>
多不録時人號為禿角犀凡蒞藩鎮未嘗斷獄繫囚死<lb/>
而不問宜其責之嗚呼處髙位而妨賢享厚禄以豐己<lb/>
無功於國無徳於民富貴而終斯又何人也子孫不享<lb/>
何莫由斯<lb/>
　　　魏文貞公笏<lb/>
唐文宗皇帝謂宰相曰太宗得魏徵采拾闕遺弼成聖<lb/>
政今我得魏謩於疑似之間必極匡諫雖不敢希及貞<lb/>
<pb n="KR3l0023_WYG_001-9b"/>
觀之政庶㡬處無過之地今授謩右補闕委舎人善為<lb/>
之詞又問謩曰卿家有何圗書謩曰家書悉無唯有文<lb/>
貞公笏在文宗令進來鄭覃在側曰在人不在笏文宗<lb/>
曰卿渾未曉但甘棠之義非要笏也<lb/>
　<lb/>
　<lb/>
　<lb/>
　北夢瑣言卷一<lb/>
</p>
<p>
</p>
  </div>
<div>
<head>北夢瑣言卷二</head> <lb/>
    <p>
<pb n="KR3l0023_WYG_002-1a"/>
欽定四庫全書<lb/>
　北夢瑣言卷二<lb/>
　　　　　　　　　　　　唐　孫光憲　撰<lb/>
　　　皮日休獻書<lb/>
咸通中進士皮日休進書兩通其一請以孟子為學科<lb/>
其畧云臣聞聖人之道不過乎經經之降者不過乎史<lb/>
史之降者不過乎子不異道者孟子也舎是而子者必<lb/>
斥乎經史為聖人之賊也云云文多不載請廢莊列之<lb/>
<pb n="KR3l0023_WYG_002-1b"/>
書以孟子為主有能通其義者其科選同明經也其二<lb/>
請以韓文公愈配饗太學其畧曰臣聞聖人之道不過<lb/>
乎求用用於生前則一時可知也用於死後則萬世可<lb/>
知也云云又云孟子荀卿翼傳孔道以至於文中子文<lb/>
中子之道曠矣其㡬於室授者唯韓愈焉蹴及楊墨蹂<lb/>
踐釋老故得孔道炳然如日星焉吾唐以來一人而已<lb/>
茍不得在二十一賢之數列則典禮未為備也日休先<lb/>
字逸少後字襲美襄陽竟陵人也業文隱鹿門山中自<lb/>
<pb n="KR3l0023_WYG_002-2a"/>
號間氣布衣大中榜未及第禮部侍郎鄭愚以其貎不<lb/>
揚戲之曰子之才學甚富如一日何休對曰侍郎不可<lb/>
以一日廢二日謂不以人廢言也舉子咸推伏之官至<lb/>
國子博士寓蘇州與陸龜蒙為文友著文藪十卷皮子<lb/>
三卷黄冦中遇害其子為錢尚父呉越相<lb/>
　　　宰相怙權<hi>温庭筠附</hi>
宣宗時相國令狐綯最受恩遇而怙權尤忌勝已以其<lb/>
子滈不解而第為張雲劉蛻崔瑄疊上疏䟽之宣宗優<lb/>
<pb n="KR3l0023_WYG_002-2b"/>
容綯出鎮維揚上表訴子之寃其畧云一從先帝久次<lb/>
中書得臣恩者謂臣好不得臣恩者謂臣弱臣非美酒<lb/>
美肉安能啖衆人之口時以執己之短取誚於人或云<lb/>
曽以故事訪於温岐對以其事出南華且曰非僻書也<lb/>
或冀相公燮理之暇時宜覽古綯益怒之乃奏岐有才<lb/>
無行不宜與第㑹宣宗私行為温岐所忤乃授方城尉<lb/>
所以岐詩云因知此恨人多積悔讀南華第二篇又李<lb/>
商隱綯父楚之故吏也殊不展分商隱憾之因題㕔閣<lb/>
<pb n="KR3l0023_WYG_002-3a"/>
落句云郎君官重施行馬東閣無因許再窺亦怒之官<lb/>
只止使下貟外也江東羅隱亦受知於綯畢竟無成有<lb/>
詩哭相國云深恩無以報底事是柴荆以三才子怨望<lb/>
即知綯之遺賢也<lb/>
　　　駱山人吿王庭湊<lb/>
唐田宏正之領鎮州三軍殺之而立王庭湊即王武俊<lb/>
支屬也庭湊生於别墅嘗有鳩數十隻朝集庭樹暮集<lb/>
簷下有里人駱徳播異之及長駢脅善隂符鬼谷之書<lb/>
<pb n="KR3l0023_WYG_002-3b"/>
歴軍職得士心曾使河陽囬在中路以酒困寢於路隅<lb/>
忽有一人荷䇿而過熟視之曰貴當列土非常人也僕<lb/>
者寤以告庭湊庭湊馳數里及之致敬而問自云濟源<lb/>
駱山人也向見君鼻中之氣左如龍而右如虎龍虎氣<lb/>
交王在今秋子孫相繼滿一百年又云家之庭合有大<lb/>
樹樹及於堂是其兆也是年果為三軍扶立為留後歸<lb/>
别墅而庭樹婆娑暗北舎矣墅西飛龍山神庭湊往祭<lb/>
之將及祠百歩有人具冠冕折腰於庭湊及入廟神乃<lb/>
<pb n="KR3l0023_WYG_002-4a"/>
側坐至今面東起宇尚存焉庭湊清儉公正忠於朝廷<lb/>
勤於軍民子孫世嗣為鎮帥至朱梁時王鎔封趙王為<lb/>
部將張文禮滅之<lb/>
　　　授任致冦<lb/>
唐馬植相公曾鎮安南安撫軍民懐柔蠻獠廢珠池尚<lb/>
儉素李琢後鎮是邦用法大酷軍城逺出而屬南蠻六<lb/>
七年間勞動兵役咸通七年髙駢收復之先是荆徐間<lb/>
征役拒蠻人甚苦之有舉子聞許卒二千沒於蠻鄉有<lb/>
<pb n="KR3l0023_WYG_002-4b"/>
詩刺曰南荒不擇吏致我交趾覆聯綿三四年致我交<lb/>
趾辱懦者鬭則退武者兵益黷軍容滿天下戰將多金<lb/>
玉刮得齊民瘡分為猛士禄雄雄許昌師忠武冠其族<lb/>
去為萬騎風住為一川肉時有踐卒囬千門萬户哭哀<lb/>
聲動閭里怨氣成山谷誰能聽鼔聲不忍看金鏃念此<lb/>
堪淚流悠悠潁川緑吟此詩有以見<hi>一作知</hi>失於授任為<lb/>
國家生事大東之苦斯其𩔖乎<lb/>
　　　髙駢開海路<hi>王審知開海附</hi>
<pb n="KR3l0023_WYG_002-5a"/>
安南髙駢奏開本州海路初交趾以北距南海有水路<lb/>
多覆巨舟駢往視之乃有橫石隱隱然在水中因奏請<lb/>
開鑿以通南海之利其表畧云人牽利楫石限横津纔<lb/>
登一去之舟便作九泉之計時有詔聽之乃召工者啖<lb/>
以厚利竟削其石交廣之利民至今賴之以濟焉或言<lb/>
駢以術假雷電以開之未知其詳葆光子嘗聞閩王王<lb/>
審知患海畔石碕為舟楫之梗一夜夢呉安王<hi>即伍子胥也</hi>
許以開導乃命判官劉山甫躬往祈祭三奠纔畢風雷<lb/>
<pb n="KR3l0023_WYG_002-5b"/>
勃興山甫憑髙觀焉見海中有黄物可長千百丈奮躍<lb/>
攻擊凡三日晴霽見石港通暢便於泛涉於時録奏賜<lb/>
名甘棠港即渤海假神之力又何怪焉亦號此地為天<lb/>
威路實神功也<lb/>
　　　放孤寒三人及第<hi>科松䕃花事附</hi>
咸通中禮部侍郎髙湜知舉榜内孤貧<hi>一作負</hi>者公乗億<lb/>
賦詩三<hi>一作二</hi>百首人多書於屋壁許棠有洞庭詩尤工<lb/>
時人謂之許洞庭最竒者有聶夷中河南中都人少貧<lb/>
<pb n="KR3l0023_WYG_002-6a"/>
苦精於古體有公子家詩云種花於西園花發青樓道<lb/>
花下一禾生去之為惡草又詠田家詩云父耕原上田<lb/>
子斸山下荒六月禾未秀官家已修倉又云鋤禾<hi>一作田</hi>
當日午汗滴禾下土誰念盤中飡粒粒皆辛苦又云二<lb/>
月賣新絲五月糶新穀醫得眼前瘡剜却心頭肉我願<lb/>
君王心化為光明燭不照綺羅筵只照逃亡屋所謂言<lb/>
近意逺合三百篇之㫖也盛得三人見湜之公道也葆<lb/>
光子嘗有同寮示我調舉時詩卷内一句云科松為䕃<lb/>
<pb n="KR3l0023_WYG_002-6b"/>
花因譏之曰賈浪仙云空庭唯有竹閒地擬栽松吾子<lb/>
與賈生春蘭秋菊也他日赴逹官牡丹宴欄中有兩松<lb/>
對植立命斧斫之以其䕃花此侯席上於愚有得色黙<lb/>
不敢答亦可知也<lb/>
　　　文宗重王起<lb/>
王文懿公起三任節鎮<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>歴省寺贈守太尉文宗頗重<lb/>
之曾為詩寫於太子之笏以揚之又畫儀形於便殿師<lb/>
友目之曰當代仲尼雖歴外鎮家無餘財知其甚貧詔<lb/>
<pb n="KR3l0023_WYG_002-7a"/>
以仙韶院樂官逐月俸錢五百貫給之起昧於理家俸<lb/>
入其家盡為僕妾所有耄年寒餒故加給焉于時識者<lb/>
以起不能陳遜而與伶人分俸利其茍得此為短也葆<lb/>
光子曰士人之家唯恥<hi>一作恐</hi>貨殖至於荷畚執耒灌園<lb/>
鬻蔬未有禄代耕豈空器而為養安可忘甘苦不迨晨<lb/>
昏今之世祿囂薄不能撙節稍豐則飫其狗彘少<hi>一作似</hi>
歉則困彼妻孥而云安貧吾無所取唯衣與食所謂切<lb/>
身儻德望名品未若王相國者得不思儉而足用乎<lb/>
<pb n="KR3l0023_WYG_002-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北夢𤨏言卷二<lb/>
</p>
<p>
</p>
  </div>
<div>
<head>北夢瑣言卷三</head> <lb/>
    <p>
<pb n="KR3l0023_WYG_003-1a"/>
欽定四庫全書<lb/>
　北夢瑣言卷三<lb/>
　　　　　　　　　　　　唐　孫光憲　撰<lb/>
　　　盧肇為進士狀元<lb/>
唐相國李太尉徳裕抑退浮薄奬拔孤寒於時朝貴朋<lb/>
黨掌武破之由是結怨而絶於附㑹門無賓客唯進士<lb/>
盧肇宜春人有竒才每謁見許脫衫從容舊例禮部放<lb/>
牓先禀朝廷恐有親屬言薦㑹昌三年王相國起知舉<lb/>
<pb n="KR3l0023_WYG_003-1b"/>
先白掌武乃曰某不薦人然奉賀今年牓中得一狀元<lb/>
也起未喻其㫖復遣親吏於相門偵問吏曰相公於舉<lb/>
子中獨有盧肇久接從容起相曰果在此也其年盧肇<lb/>
為狀頭及第時論曰盧雖受知於掌武無妨主司之公<lb/>
道也<lb/>
　　　戲改畢諴相名<lb/>
唐相畢諴呉鄉人詞學器度冠於儕流擢進士未遂其<lb/>
志嘗謁一受知朝士者希為改名以期亨逹此朝士譏<lb/>
<pb n="KR3l0023_WYG_003-2a"/>
其鹺賈之子請改為諴字相國忻然受而謝之竟以此<lb/>
名登第致位台輔前之朝士慙悔交集也<lb/>
　　　段相踏金蓮<hi>夏侯相附</hi>
唐段相文昌家寓江陵少以貧窶修進常患口食不給<lb/>
每聽曾口寺齋鐘動輙詣謁飡為寺僧所厭自此乃齋<lb/>
後扣鐘冀其晩屇而不逮食也後入登台座連出大鎮<lb/>
拜荆南節度有詩題曽口寺云曽遇闍黎飯後鐘盖為<lb/>
此也富貴後打金蓮花盆盛水濯足徐相商致書規之<lb/>
<pb n="KR3l0023_WYG_003-2b"/>
鄒平曰人生㡬何要酬平生不足也　夏侯孜相國未偶<lb/>
伶俜風塵蹇驢無故墜井每及朝士之門舎逆旅之館<lb/>
多有齟齬時人號曰不利市秀才後登將相何先塞而<lb/>
後通也<hi>或云王播相公未遇題揚州佛寺詩及荆南人云是段相亦兩存之</hi>
　　　李固言相國為栁表所誤<lb/>
唐李固言生於鳳翔莊墅雅<hi>一作惟</hi>性長厚未習㕘謁始<lb/>
應進士舉舎於親表栁氏京第諸栁昆仲率多戲謔以<lb/>
相國不諳人事俾習趨揖之儀俟其磬折密於烏巾上<lb/>
<pb n="KR3l0023_WYG_003-3a"/>
帖文字云此處有屋僦賃相國不覺及出朝士見而笑<lb/>
之許孟容守常侍朝中鄙此官號曰貂郤固不能為人<lb/>
延譽也相國始以所業求知謀於諸栁諸栁與導行卷<lb/>
去處先令投謁許常侍相國果詣騎省髙陽公慙謝曰<lb/>
某官緒極閒冷不足發君子聲采雖然已藏之於心又<lb/>
覩烏巾上文字知其樸質無何來年許公知禮闈李相<lb/>
國居狀頭及第是知栁氏之戲侮足致隴西之速遇也<lb/>
　　　杜邠公不恤親戚<lb/>
<pb n="KR3l0023_WYG_003-3b"/>
杜邠公悰位極人臣富貴無比嘗與同列言平生不稱<lb/>
意有三其一為澧州刺史其二貶司農卿其三自西川<lb/>
移鎮廣陵舟次瞿塘左右為駭浪所驚呼喚不暇渴甚<lb/>
自潑湯茶喫也鎮荆州日諸院姊妹多在渚宫寄寓貧<lb/>
困尤甚相國未嘗拯濟至於節臘一無沾遺有乗肩輿<lb/>
至衙門詬罵者亦不省問之凡蒞方鎮不理獄訟在鳯<lb/>
翔洎西川繫囚畢政無輕無重任其殍殕人有從劒門<lb/>
拾得裹漆器文書乃成都具獄案牘畧不垂愍斯又何<lb/>
<pb n="KR3l0023_WYG_003-4a"/>
心哉<hi>未嘗薦賢時號禿角犀</hi>
　　　李光顔太師選佳壻<lb/>
李太師光顔以大勲康國品位穹崇愛女未聘幕僚謂<lb/>
其必選佳壻因從容語次盛譽一鄭秀才詞學門閥人<lb/>
韻風流異常冀太師以子妻之他日又言之太師謝幕<lb/>
僚曰李光顔一健兒也遭遇多<hi>一作君</hi>難偶立微功豈可<lb/>
妄求名族乎某已選得一佳壻諸賢未見乃召客司小<lb/>
將指之曰此即某女之匹也超三五階軍職厚與金帛<lb/>
<pb n="KR3l0023_WYG_003-4b"/>
而已從事許當曰李太師建定難之勲懐弓藏之慮武<lb/>
寧保境止務圗存而欲結援名家非其志也與夫侯景<lb/>
求婚王謝何其逺哉<hi>王特尚書與太師宅重疊姻戚常語之</hi>
　　　王文公叉手睡<hi>司空圗附</hi>
王文公凝清修重徳冠絶當時每就寢息必叉手而臥<lb/>
慮夢寐中見先靈也食䬪飥麵不過十八片曾典絳州<lb/>
於時司空圗侍郎方應進士舉自别墅到郡謁見後更<lb/>
不訪親知閽吏遽申司空秀才出郭矣或入郭訪親知<lb/>
<pb n="KR3l0023_WYG_003-5a"/>
即不造郡齋瑯琊知之謂其專敬愈重之及知舉日司<lb/>
空一㨗列第四人登科同年訝其名姓甚暗所圗太速<lb/>
有鄙薄者號為司徒空瑯琊知有此說因召一牓人開<lb/>
筵宣言於衆曰某叨忝文柄今年牓帖全為司空先輩<lb/>
一人而已由是聲采益振爾後為御史分司舊相盧公<lb/>
攜訪之乃留詩曰氏族司空貴官班御史雄老夫如且<lb/>
在未可歎途窮其為名徳所重也如此<lb/>
　　　河中餞劉相瞻<lb/>
<pb n="KR3l0023_WYG_003-5b"/>
唐相國劉公瞻其先人諱景本連州人少為漢南鄭司<lb/>
徒掌牋劄因題商山驛側泉石滎陽竒之勉以進修俾<lb/>
前驛換麻衣執贄之後致解薦擢進士第歴臺省瞻相<lb/>
孤貧有藝雖登科第不預急流任大理評事日饘粥不<lb/>
給嘗於安國寺相識僧處謁飡留所業文數軸置在僧<lb/>
几致仕劉軍容游寺見此文卷甚竒之憐其貧窶厚有<lb/>
濟恤又知其連州<hi>一作山</hi>人朝無強援謂僧曰某雖閒廢<lb/>
能為此人致宰相爾後授河中少尹幕寮有貴族浮薄<lb/>
<pb n="KR3l0023_WYG_003-6a"/>
者蔑視之一旦有命徵入蒲尹張筵而祖之浮薄幕客<lb/>
呼相國為尹公曰歸朝作何官職相國對曰得路即作<lb/>
宰相此郎大笑之在席亦有異其言者自是以水部貟<lb/>
外知制誥相次入翰林以至大拜也<hi>王屋匡一上人細話之</hi>
　　　李氏瑞槐<hi>趙令公櫺棗附</hi>
唐相國李公福河中永樂有宅庭槐一本抽三枝直過<lb/>
當舎屋脊一枝不及相國同堂昆弟三人曰石曰程皆<lb/>
登宰執唯福一人歴鎮使相而已近者石晉朝趙令公<lb/>
<pb n="KR3l0023_WYG_003-6b"/>
瑩家庭有檽棗樹婆娑異常四逺俱見有望氣者詣其<lb/>
鄰里問人云此家合有登宰輔者里叟曰無之然趙令<lb/>
先徳小字相之兒得非此應乎術士曰王氣方盛不在<lb/>
身當其子孫爾後中令由太原判官大拜出將入相則<lb/>
前言果效矣<hi>一作也</hi>凡士之宦逹非止一途或以才升或<lb/>
由命遇則盛衰之氣亦隨人而效之向者槐棗異常豈<lb/>
非王氣先集耶不然何榮茂挺特拔聳之如是也<hi>隴西事得</hi>
<hi>於李載仁大夫天水事得於長陽宰康張甚詳悉也</hi>
<pb n="KR3l0023_WYG_003-7a"/>
　　　髙太尉決禮佛僧<lb/>
唐渤海王太尉髙公駢鎮蜀日因巡邉至資中郡舎於<lb/>
刺史衙對郡山頂有開元佛寺是夜黄昏僧禮讚螺唄<lb/>
間作渤海命軍候悉擒械之來晨笞背斥逐召將吏而<lb/>
謂之曰僧徒禮念亦無罪過但以此寺十年後當有秃<lb/>
丁數千作亂我以是厭之其後土人皆髠髪執兵號大<lb/>
髠小髠據此寺為寨陵脅州將果叶渤海之言<hi>得於資中處士</hi>
<hi>王迢</hi>
<pb n="KR3l0023_WYG_003-7b"/>
　　　王中令鐸拒黄巢<lb/>
唐王中令鐸重徳名家位望崇顯率由文雅非定亂之<lb/>
才鎮渚宫為都統以禦黄巢冦兵漸近先是赴鎮以姬<lb/>
妾自隨其内未行本以妬忌忽報夫人離京在道中令<lb/>
謂從事曰黄巢漸以南來夫人又自北至旦夕情味何<lb/>
以安處幕僚戲曰不如降黄巢公亦大笑之洎荆州失<lb/>
守復把潼闗黄巢差人傳語云令公儒生非是我敵請<lb/>
自退避無汚鋒刃於是棄闗隨僖皇播遷於蜀再授都<lb/>
<pb n="KR3l0023_WYG_003-8a"/>
統收復京都大勲不成竟罹非命時議曰黄巢過江髙<lb/>
太尉不能拒捍豈王中令儒懦所能應變乎落都統後<lb/>
有詩其要云勅<hi>一作黜</hi>詔已聞來闕下檄書猶未遍軍前<lb/>
亦志在其中也<hi>黄巢起廣州自號義軍百萬都統上表先陳犯闕之意其詞云儻便歸降必有</hi>
<hi>陞奬朝廷恥笑</hi>
　　　路侍中巾裹<lb/>
唐路侍中巖風貎之美為世所聞鎮成都日委執政於<lb/>
孔目吏邉咸日以妓樂自隨宴於江津都人士女懐擲<lb/>
<pb n="KR3l0023_WYG_003-8b"/>
果之羡雖衛玠潘岳不足為比善巾裹蜀人見必效之<lb/>
後乃翦紗巾之腳以異於衆也閭巷有袨服修容者人<lb/>
必譏之曰爾非路侍中耶嘗過鬻豚之肆見儈豕者謂<lb/>
屠者<hi>一作生</hi>曰此豚端正路侍中不如用之比方良可笑<lb/>
也以官妓行雲等十人侍宴移鎮渚宫日於合江亭離<lb/>
筵贈行雲等感恩多詞有離魂何處斷煙雨江南岸至<lb/>
今播於倡樓也<lb/>
　　　李勲尚書發憤<hi>趙觀文附</hi>
<pb n="KR3l0023_WYG_003-9a"/>
薛能尚書鎮鄆州見舉進士者必加異禮李勲尚書先<lb/>
徳為衙前將校八座方為客司小子弟亦負文藻潛慕<lb/>
進脩因舎歸田里未踰嵗服麻衣執所業於元戎左右<lb/>
具白其行止不請引見元戎曰此子慕善才與不才安<lb/>
可拒之某今自見其人質清秀復覽其文卷深器重之<lb/>
乃出郵巡職牒一通與八座先徳俾罷職司閒居恐妨<lb/>
令子脩進爾後果䇿名第<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>歴清顯出為鄆州節度也<lb/>
<hi>八座事得王屋山僧匡一甚詳近代進士趙觀文及桂州小軍杜狀元及第乃才舉也</hi>
<pb n="KR3l0023_WYG_003-9b"/>
　　　鄭愚尚書錦半臂<lb/>
唐鄭愚尚書廣州人雄才奥學擢進士第<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>歴清顯聲<lb/>
稱烜<hi>一作赫</hi>然而性本好華以錦為半臂崔魏公鉉鎮荆<lb/>
南滎陽除廣南節制經過魏公以常禮延遇滎陽舉進<lb/>
士時未嘗以文章及魏公門此日於客次換麻衣先贄<lb/>
所業魏公覽其卷首尋已賞歎至三四不覺曰真銷得<lb/>
錦半臂也又以魏公故相合具軍儀廷㕘不得已而授<lb/>
<hi>一作使</hi>之魏公曰文武之道備見之矣其欽服形於辭色<lb/>
<pb n="KR3l0023_WYG_003-10a"/>
也或曰滎陽因醉眠左右見一白猪盖杜征南蛇吐之<lb/>
𩔖<lb/>
　　　韋宙相足糓翁<lb/>
唐相國韋公宙善治生江陵府東有别業良田美産最<lb/>
號膏腴而積稻如坻皆為滯穂大中初除廣州節度使<lb/>
宣宗以番禺珠翠之地垂貪泉之戒京兆從容奏對曰<lb/>
江陵莊積穀尚有七十堆固無所貪宣皇曰此可謂之<lb/>
足穀翁也<lb/>
<pb n="KR3l0023_WYG_003-10b"/>
　　　李當尚書竹籠<hi>崔珏二子附</hi>
唐李當尚書鎮南梁日境内多有朝士莊産子孫僑寓<lb/>
其間而不肖者相效為非前政以其各有階縁弗克禁<lb/>
止閭巷苦之八座嚴明有斷處分寛織篾籠召其尤者<lb/>
詰其家世譜第在朝姻親乃曰郎君籍如是地望作如<lb/>
此行止無乃辱於存亡乎今日所懲賢親眷聞之必賞<lb/>
老夫<hi>一作安</hi>勉旃遽命盛以竹籠沈於漢江由是其儕惕<lb/>
息各務戢歛也　崔珏侍御家寄荆州二子兇惡節度<lb/>
<pb n="KR3l0023_WYG_003-11a"/>
使劉都尉判之曰崔氏二男荆南三害不免行刑也<lb/>
　　　呉行魯温溲器<hi>厲圗南附</hi>
唐呉行魯尚書彭州人少年事内官西門軍容小心畏<lb/>
慎每夜温溲溺器以奉之深得中尉之意或一日為洗<lb/>
足中尉以腳下文理示之曰如此文理爭教不作十軍<lb/>
容使行魯拜曰此亦無憑某亦有之執厮僕之役乃脫<lb/>
屨呈之中尉嗟歎謂曰汝但忠孝我終為汝成之爾後<lb/>
假以軍職除彭州刺史為盧耽相公西川行軍司馬禦<lb/>
<pb n="KR3l0023_WYG_003-11b"/>
蠻有功歴東西川山南三鎮節旄除西川制云為命代<lb/>
之英雄作人中之祥瑞譏之也　厲圗南為西川副使<lb/>
隨府罷職行魯欲延辟之圗南素薄行魯聞之大笑曰<lb/>
不能翦頭刺面而趨侍健兒乎自使院乗馬不歸私第<lb/>
直出北郭家人遽結束而追之張雲起居為成都少尹<lb/>
常出輕言為行魯酖殺之<lb/>
　　　崔侍中省刑獄<lb/>
唐崔侍中安潛崇奉釋氏鮮茹葷血唯於刑辟常自躬<lb/>
<pb n="KR3l0023_WYG_003-12a"/>
親雖僧人犯罪未嘗屈法於㕔事前慮囚必温顔恤惻<lb/>
以盡其情有大辟者俾先示以判語賜以酒食而付於<lb/>
法鎮西川三年唯多蔬食宴諸司以麵及蒟蒻之𩔖染<lb/>
作顔色用象豚肩羊臑膾炙之屬皆逼真也時人比於<lb/>
梁武而頻於宅使堂前弄傀儡子軍人百姓穿宅觀看<lb/>
一無禁止而中壼預政以玷盛徳惜哉<lb/>
　　　劉蛻舎人不祭先祖<lb/>
唐劉舎人蛻桐廬人早以文學應進士舉其先徳戒之<lb/>
<pb n="KR3l0023_WYG_003-12b"/>
曰任汝進取窮之與逹不望於汝吾若沒後慎勿祭祀<lb/>
乃乗扁舟以漁釣自娯竟不知其所適<hi>不審是隱者為復是漁師莫曉</hi>
<hi>其端倪也</hi>紫微歴登華貫出典商於霜露之思於是乎止臨<lb/>
終亦戒其子如先考之命蜀禮部尚書纂即其息也嘗<lb/>
與同列言之君子曰名教之家<hi>一作中</hi>重於喪祭劉氏先<lb/>
徳是何人斯茍同隱逸之流何傷菽水之禮紫微以儒<lb/>
而進爵比通侯遵乃父之緒言紊先王之舊制以時<hi>一作</hi>
<hi>報本</hi>之敬能便廢乎大彭通人抑有其說時未喻也<lb/>
<pb n="KR3l0023_WYG_003-13a"/>
　　　杜審權相斥馮㳙<lb/>
大中四年進士馮㳙登第牓中文譽最髙是嵗暹羅國<lb/>
起樓厚齎金帛奏請撰記時人榮之初官京兆府㕘軍<lb/>
恩地即杜相審權也杜有江西之拜制書未行先召長<lb/>
樂公密話垂延辟之命欲以南昌牋奏任之戒令勿泄<lb/>
長樂公拜謝辭出宅速鞭而歸於通衢遇友人鄭賨見<lb/>
其喜形於色駐馬懇詰長樂遽以恩地之辟吿之滎陽<lb/>
尋捧刺詣京兆門謁賀具言得於馮先輩也京兆嗟憤<lb/>
<pb n="KR3l0023_WYG_003-13b"/>
而鄙其淺露洎制下開幕馮不預焉心緒憂疑莫知所<lb/>
以亷車發日自㶚橋乗肩輿門生咸在長樂拜别京兆<lb/>
公長揖馮曰勉旃由是囂浮之譽徧於搢紳竟不通顯<lb/>
中間有涉交通中貴愈招清議官止祠部郎中眉州刺<lb/>
史仕蜀至御史大夫<lb/>
　　　不肖子三變<lb/>
唐咸通中荆州有書生號唐五經者學識精博實曰鴻<lb/>
儒㫖趣甚髙人所師仰聚徒五百輩以束修自給優游<lb/>
<pb n="KR3l0023_WYG_003-14a"/>
卒嵗有西河濟南之風幕寮多與之游常謂人曰不肖<lb/>
子弟有三變第一變為蝗蟲謂鬻莊而食也第二變為<lb/>
蠧魚謂鬻書而食也第三變為大蟲謂賣奴婢而食也<lb/>
三食之輩何代無之<lb/>
　　　薛保遜輕薄<lb/>
薛保遜名家子恃才與地凡所評品士子以之升降時<lb/>
號為浮薄相國夏侯孜<hi>一作公</hi>尤惡之其堂弟因名保厚<lb/>
以異之由是不睦内子盧氏與其良人操尚畧同因季<lb/>
<pb n="KR3l0023_WYG_003-14b"/>
父薛監來省盧新婦出㕘俟其去後命水滌門閾薛監<lb/>
知而大怒經宰相疏之保遜因謫授澧州司馬凡七年<lb/>
不代夏侯孜<hi>一作公</hi>出鎮魏相謩登庸方有徵拜而殞於<lb/>
郡愚曽睹薛文數幅其一云餞交親於灞上止逆旅氏<lb/>
見數物象人詰之口輙動皆云江淮嶺表州縣官也嗚<lb/>
呼天之生民為此輩笞撻又觀優云緋胡折窣<hi>一作推宰</hi>莽<lb/>
轉而出衆人皆笑唯保遜不㑹其輕物皆此𩔖也盧䖍<lb/>
灌罷䕫州以其為姊妹夫徑至澧州慰省迴至郵亭迴<lb/>
<pb n="KR3l0023_WYG_003-15a"/>
望而笑曰豈意薛保遜一旦接軍事李判官打楊栁枝<lb/>
乎<hi>澧州老軍將周藹舊曾服事備言之</hi>
　　　陳㑹螳蜋賦<lb/>
蜀之士子莫不酤酒慕相如滌器之風也陳㑹郎中家<lb/>
以當壚為業為不埽街官吏毆之其母甚賢勉以進脩<lb/>
不許歸鄉以成名為期每嵗餱糧紙筆衣服僕馬皆自<lb/>
成都齎致郎中業八韻唯螳蜋賦大行太和元年及第<lb/>
李相固言覽報狀處分廂界收下酒斾闔其户家人猶<lb/>
<pb n="KR3l0023_WYG_003-15b"/>
拒之逡巡賀登第乃聖善奬訓之力也後為白中令子<lb/>
壻西川副使連典彭漢兩郡而終<lb/>
　　　劉僕射茘枝圗<lb/>
唐劉僕射崇龜以清儉自居甚招物論嘗召同列餐苦<lb/>
蕒<hi>一作馬</hi>饆饠朝士有知其矯乃潛問小蒼頭曰僕射晨<lb/>
餐何物蒼頭曰潑生吃了也朝士聞而哂之又鎮番禺<lb/>
效呉隱之為人京國親知貧乏者顒俟濡救但畫茘枝<lb/>
圗自作賦以遺之後薨於嶺表扶䕶靈櫬經渚宫家人<lb/>
<pb n="KR3l0023_WYG_003-16a"/>
鬻海珍珠翠於市時人譏之<lb/>
　　　趙大夫號無字碑<hi>張䇿附</hi>
唐趙大夫崇凝清介門無雜賓慕王濛劉真長之風也<lb/>
標質堂堂不為文章號曰無字碑每遇轉官舊例各舉<lb/>
一人自代亞台未嘗舉人云朝中無可代己也世亦以<lb/>
此少之　梁相張䇿嘗為僧返俗應舉亞台鄙之或曰<lb/>
劉軻蔡京得非僧乎亞台曰劉蔡輩雖作僧未為人知<lb/>
翻然貢藝有何不可張䇿衣冠子弟無故出家不能㕘<lb/>
<pb n="KR3l0023_WYG_003-16b"/>
禪訪道抗跡塵外乃於御簾前進詩希望恩澤如此行<lb/>
止豈掩人口某十度知舉十度斥之清河公乃東依梁<lb/>
主而求際㑹盖為天水拒棄竟為梁相也<lb/>
　<lb/>
　<lb/>
　<lb/>
　<lb/>
　北夢瑣言卷三<lb/>
</p>
<p>
</p>
  </div>
<div>
<head>北夢瑣言卷四</head> <lb/>
    <p>
<pb n="KR3l0023_WYG_004-1a"/>
欽定四庫全書<lb/>
　北夢瑣言卷四<lb/>
　　　　　　　　　　　　唐　孫光憲　撰<lb/>
　　　趙令公紅拂子<lb/>
唐襄州趙康凝令公世勲嗣襲人質甚偉酷好修容前<lb/>
後垂鏡以整冠櫛往往以家諱刑人相國崔公允出鎮<lb/>
湖南由峴首趙令逢迎開宴崔相從容而䂓之曰聞令<lb/>
公以文字刑人甚無謂也聞名心瞿但有顰蹙豈可笞<lb/>
<pb n="KR3l0023_WYG_004-1b"/>
責及人耶俄而近侍以紅拂子於烏巾上拂之相國又<lb/>
曰此尤不可也陪寮俛首而已天水其後漢南失守已<lb/>
而奔呉路由夏口杜洪念公郊迓以主座遜之遽尸其<lb/>
位其不識去就皆此𩔖也竟罹禍於淮甸宜乎<lb/>
　　　薛氏子具軍儀<lb/>
唐薛尚書能以文章自負累出戎鎮常鬱鬱歎惜因有<lb/>
詩謝淮南寄天柱茶其落句云麄官乞與真抛卻賴有<lb/>
詩名合得嘗意以節將為麄官也鎮許昌日幕吏咸集<lb/>
<pb n="KR3l0023_WYG_004-2a"/>
令其子具櫜鞬㕘諸幕客幕客怪驚八座曰俾渠消災<lb/>
時人以為輕薄蓋不得本分官矯此以見志非輕薄也<lb/>
　　　孫偓相通簡<lb/>
唐相國孫公偓寛裕通簡不事矯異常語於親友曰凡<lb/>
人持己務在得中但士行無虧不必太苦以我之長彰<lb/>
彼之短以我之清彰彼之濁幸勿為之後謫居衡山情<lb/>
抱坦然不以放逐而懐戚戚每對客座而厮僕輩紛詬<lb/>
毆曳仆於面前相國凝然似無所睹謂客曰若以怒心<lb/>
<pb n="KR3l0023_WYG_004-2b"/>
逢彼即方寸自撓矣其性度皆此𩔖也相國曽乗軺至<lb/>
蜀詣杜光庭先生受籙乃曰嘗遇至人話及時事每有<lb/>
髙棲之約爾後雖登台輔竟出官於南嶽有詩寄杜先<lb/>
生其要句云蜀國信難遇楚鄉心更愁我行同范蠡師<lb/>
舉效浮丘他日相逢處多應在十洲唐末朝逹罹榖水<lb/>
白馬驛之禍唯相國獲免焉<lb/>
　　　栁玭大夫賞牟黁<lb/>
唐栁大夫玭直清重徳中外憚之謫授瀘州郡守先詣<lb/>
<pb n="KR3l0023_WYG_004-3a"/>
東川庭㕘具櫜鞬元戎顧相彦朗堅卻之亞台曰朝廷<lb/>
本用見責此乃軍府舊儀顧公不得已而受之赴任路<lb/>
由渝州有牟黁秀才者即都校牟居厚之子文采不髙<lb/>
執所業謁見亞台奬飾甚勤甥姪從行以為牟子卷軸<lb/>
不消見遇亞台曰巴蜀多故土豪倔起斯乃押衙之子<lb/>
獨能慕善茍不誘進渠即退志以吾稱之人必榮之由<lb/>
此減三五貟草賊不亦善乎子弟竊笑而服之<lb/>
　　　孫揆尚書鋸解<hi>劉知俊附</hi>
<pb n="KR3l0023_WYG_004-3b"/>
唐末朝廷圍太原不克以宰相張濬為都統華帥韓建<lb/>
為副使澤潞孫揆尚書以本道兵㑹伐軍容使楊復恭<lb/>
與張相不叶逗撓其師因而自潰由是貶張相為繡州<lb/>
牧孫尚書為太原所執詬罵元戎李公克用以狗豬代<lb/>
之李公大怒俾以鋸解雖加苦楚而鋸齒不行八座乃<lb/>
謂曰死狗豬解人須用板夾然後可得行汝何以知之<lb/>
由此施板而鋸方行未絶間罵聲不歇何乃壯而不怖<lb/>
斯則君子之儒必有勇也近者劉知俊自梁奔秦自秦<lb/>
<pb n="KR3l0023_WYG_004-4a"/>
奔蜀驍暴之聲天下咸聞焉蜀先主坐其慘酷而誅之<lb/>
受戮日章皇萬端乞命不暇行刑者嗟而笑之比孫帥<lb/>
何勇怯之不侔也<hi>孫揆尚書少年不慧涕淚狼籍蒙然而已十五嵗適然一變非唯時俊乃</hi>
<hi>烈士也</hi>
　　　崔允相腋文<lb/>
唐崔相國慎猷亷察浙西日有瓦棺寺持法華經僧為<lb/>
門徒或有術士言相國面上氣色有貴子問其姙娠之<lb/>
所在夫人洎妾媵間皆無所見相國徐思之乃召曾侍<lb/>
<pb n="KR3l0023_WYG_004-4b"/>
更衣官妓而示術士曰果在此也及載誕日腋下有文<lb/>
相次分明即瓦棺僧名也因命其小字緇郎年七嵗尚<lb/>
不食肉一日有僧請見乃掌其頰謂曰既愛官爵何不<lb/>
食肉自此方味葷血即相國允也崔事一說云是終南<lb/>
山僧兩存之<lb/>
　　　諸重徳好尚<lb/>
唐朱崖李太尉與同列欵曲或有徵其所好者掌武曰<lb/>
喜見未聞言新書䇿崔魏公鉉好食新䭃頭以為珍美<lb/>
<pb n="KR3l0023_WYG_004-5a"/>
從事開筵先一夕前必到使院索新煑䭃頭也杜豳公<lb/>
每早食饙飯乾脯崔侍郎安潛好看鬭牛雖各有所美<lb/>
而非近利與夫牙籌金埒錢癖榖堆不亦逺乎<lb/>
　　　畢舅知分<hi>蜀楊會附</hi>
唐畢相諴家本寒微其渭陽為太湖縣伍伯<hi>伍伯即今號雜職行</hi>
<hi>杖者</hi>相國恥之俾罷此役為除一官累遣致意竟不承命<lb/>
特除選人楊載宰此邑㕘辭特於私第延坐與語期為<lb/>
落此猥籍津送入京楊令到任具逹台旨伍伯曰某下<lb/>
<pb n="KR3l0023_WYG_004-5b"/>
賤豈有外甥為宰相耶楊令堅勉之乃曰某每嵗公稅<lb/>
享六十緍事例錢茍無敗闕終身優渥不審相公欲為<lb/>
致何官職楊令具以聞相國歎賞亦然其說竟不奪其<lb/>
志也近者蜀相庾公傅素與其從弟凝績曾宰蜀州唐<lb/>
興縣郎<hi>一作良</hi>吏有楊㑹者庾氏之昆弟深念之洎迭秉<lb/>
蜀政為楊㑹除長馬以酬之楊㑹曰某之吏役逺近皆<lb/>
知忝冒為官寧掩人口豈可將數千<hi>一作子</hi>家供待而博<lb/>
<hi>一作簿</hi>一虚名長馬乎雖強假軍職除授檢校官竟不舎<lb/>
<pb n="KR3l0023_WYG_004-6a"/>
縣役亦畢舅之次也<lb/>
　　　楊蔚使君三典洋源<lb/>
唐楊蔚使君典洋州道者陳休復每到州多止於紫極<lb/>
宫宏農甚思一見而潁川輙便他適乃謂道士曰此度<lb/>
更來便須申報或一日再至遽令申白俄而州將擁斾<lb/>
而至方遂披揖宏農曰嚮風久矣幸獲祗奉敢以將來<lb/>
禄算為請勿訝造次潁川呼人為卿乃謂州牧曰卿三<lb/>
為刺史了更無言州牧不懌以其曾典兩郡至此三也<lb/>
<pb n="KR3l0023_WYG_004-6b"/>
自是常以見任為終焉之所爾後秩滿無恙不喻其言<lb/>
無何又授此州亦終考限罷後又除是郡凡三任竟殞<lb/>
於是邦三為刺史之說果在於此乎楊公季弟玭為愚<lb/>
話之<lb/>
　　　妖人為稱陳帝師<lb/>
唐軍容使田令孜擅權有囬天之力嘗致書於許昌為<lb/>
其兄陳敬瑄求兵馬使職節將崔侍中安潛不允爾後<lb/>
崔公移鎮西川敬瑄與師立牛勉羅元果以打毬爭三<lb/>
<pb n="KR3l0023_WYG_004-7a"/>
川敬瑄獲頭籌制授右蜀節旄以代崔公中外驚駭報<lb/>
狀云陳僕射之命莫知誰何青城縣彌勒㑹妖人<hi>彌勒會北</hi>
<hi>中金剛禪也</hi>窺此聲勢乃偽作陳僕射行李云山東盜起車<lb/>
駕必謀幸蜀先以陳公走馬赴任乃樹一魁妖共翼佐<lb/>
之軍府未喻亦差迎候至近驛有指揮索白馬四匹察<lb/>
事者覺其非常乃羈縻之未供承間而真陳僕射亦連<lb/>
轡而至其妖人等悉擒縛而俟命潁川俾隱而誅之識<lb/>
者曰陳帝師<hi>一作僕射</hi>由閹官之力無㳙塵之效盜處方鎮<lb/>
<pb n="KR3l0023_WYG_004-7b"/>
始為妖物所憑終以自貽誅滅非不幸也<lb/>
　　　哭麻劉舎人事<lb/>
唐李相磎髙才奥學冠絶羣彦為朋黨所排洎登巖廊<lb/>
似涉由徑雖然亦才授也制下之日劉舎人崇龜抱麻<lb/>
而哭之李相斥其祖禰條上其事具表論之又以彭城<lb/>
先徳受賄飲酖乃作鸚鵡杯賦醜詞訐切人為寒心朝<lb/>
士有識者閱其表曰何必多言但不云倒䇿側龜於君<lb/>
前有誅彭城子何所逃刑時以為然<lb/>
<pb n="KR3l0023_WYG_004-8a"/>
　　　蔡京尚書拔顧氏昆弟<lb/>
唐蔡京尚書為天徳軍使衙前小將顧彦朗彦暉知使<lb/>
宅市買八座有知人之鑒或一日俾其子叔向巳下備<lb/>
酒饌於山亭召二顧賜宴八座俄而即席約令勿起二<lb/>
顧惶惑莫喻其意八座勉之曰公弟兄俱有封侯之相<lb/>
善自保愛他年願以子孫相依因遷其職級洎黄冦犯<lb/>
闕顧彦朗領本軍立收復功除東川加使相蔡叔向兄<lb/>
弟往依之請叔向為節度副使仍以丈人行拜之軍府<lb/>
<pb n="KR3l0023_WYG_004-8b"/>
大事皆諮謀焉顧相薨其弟彦暉嗣之亦至使相<lb/>
　　　陸扆相六月及第<hi>盧光啟附</hi>
唐陸相扆舉進士屬僖宗再幸梁洋隨駕至行在於時<lb/>
奔避勞止又時當六月而相國䇿名爾後在翰林暑月<lb/>
苦於蒸溽同列譏之曰今日好造天牓以其進取非時<lb/>
也然相國文才重徳名冠一時朝中陸氏三人號曰三<lb/>
陸即相國洎希聲及威乃三人也　盧相光啟先人伏<lb/>
刑爾後兄弟脩飾赴舉因謂親知曰此乃開荒也然其<lb/>
<pb n="KR3l0023_WYG_004-9a"/>
立性周謹進取多塗初舉子一卷即進取諸事皆此𩔖<lb/>
也䇿名後<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>歴臺省受知於租庸張濬清河出征并汾<lb/>
盧每致書疏凡一事别為一幅朝士至今效之蓋八行<lb/>
重疊别紙自公始也唐末舉人不問士行文藝但勤於<lb/>
請謁號曰精切亦楷法於范陽公爾其族弟汝弼嘗為<lb/>
張相<hi>一作濬</hi>出征判官傳檄四方其畧云致赤子之流離<lb/>
自朱邪之版蕩自謂人曰天生朱邪赤子供我之筆也<lb/>
俊邁亦有族昆之風<lb/>
<pb n="KR3l0023_WYG_004-9b"/>
　　　呉融侍郎文筆<lb/>
唐呉融侍郎䇿名後曾依相國太尉韋公昭度以文筆<lb/>
求知每起草先呈皆不稱旨呉乃祈掌武親密俾逹其<lb/>
誠且曰某幸得齒在賓次唯以文字受眷雖愧荒拙敢<lb/>
不著功未聞愜當反甚憂懼掌武笑曰呉校書誠是藝<lb/>
士每有見請自是呉家文字非干老夫由是改之果愜<lb/>
上公之意也散版出官寓於江陵為僧貫休撰詩序以<lb/>
唐來唯元白休師而已又祭陸龜蒙文即云海内文章<lb/>
<pb n="KR3l0023_WYG_004-10a"/>
止魯望而已自相矛盾於時不免識者所譏<lb/>
　　　破天荒解<lb/>
唐荆州衣冠藪澤每嵗解送舉人多不成名號曰天荒<lb/>
解劉蛻舎人以荆解及第號為破天荒爾來余知古關<lb/>
圗常脩乃荆州之居人也率有髙文連登上科闗即衙<lb/>
前將校之子也及第歸鄉都押已下為其張筵乃指盤<lb/>
上醬甌戲老校曰要校<hi>一作拔</hi>卒為者其人以醋樽進之<lb/>
曰此亦校<hi>一作拔</hi>卒為者也席人大噱闗圗妻即常脩妹<lb/>
<pb n="KR3l0023_WYG_004-10b"/>
才思婦也有祭夫文行於世<lb/>
　　　成令公為蛇繞身<lb/>
唐荆州成令公汭領蔡州軍戍江陵為節度使張璝謀<lb/>
害之遂率本都奔於秭歸一夜為巨蛇繞身㡬至於殞<lb/>
乃曰茍有所負死生唯命逡巡蛇亦亡去爾後招輯户<lb/>
口訓練士卒㳂流而鎮渚宫尋授節旄撫綏凋殘勵精<lb/>
為理初年居民唯一十七家末年至萬户勤王奉國通<lb/>
商務農有足稱焉朝廷號北韓南郭<hi>韓即華州韓建成令初姓郭後歸本</hi>
<pb n="KR3l0023_WYG_004-11a"/>
<hi>姓</hi>有孔目官賀隱者亦返俗僧也端貞儉約始為腹心<lb/>
凡有闕政賴其䂓贊自賀𨼆物故率由胸襟加以騁辨<lb/>
陵人又多矜伐為識者所鄙婦翁竺知章乃餅匠也言<lb/>
多不遜又元子微過皆手刃之竟無系嗣樓船之役幕<lb/>
僚結舌終致鄂渚之敗惜哉<lb/>
　　　張濬相破賊<lb/>
唐黄巢犯闕僖宗幸蜀張相國濬白身未有名第時在<lb/>
河中永樂莊居里有一道士或麻衣或羽帔不可親狎<lb/>
<pb n="KR3l0023_WYG_004-11b"/>
一日張在村路前行後有喚張三十四郎駕前待爾破<lb/>
賊囬顧乃是此道士<hi>一作人</hi>相國曰某一布衣耳何階縁<lb/>
而能破賊乎道士勉其入蜀適遇相國聖善疾苦未果<lb/>
南行道者乃遺兩粒丹曰服此可十年無恙相國得藥<lb/>
奉親所疾痊復後歴登台輔道者亦不復見破賊之說<lb/>
何其騐哉<lb/>
　　　薛澄州弄笏<hi>羅九臯附</hi>
唐薛澄州昭緯即保遜之子也恃才傲物亦有父風每<lb/>
<pb n="KR3l0023_WYG_004-12a"/>
入朝省弄笏而行旁若無人好唱浣溪紗詞知舉後有<lb/>
一門生辭歸鄉里臨岐獻䂓曰侍郎重徳某乃受恩爾<lb/>
後請不弄笏與唱浣溪紗即某幸也時人謂之至言有<lb/>
小吏常學其行步揖遜公知之乃召謂曰試於庭前學<lb/>
得似則恕爾罪於是下亷擁姬妾而觀之小吏安詳傲<lb/>
然舉動酷似笑而舎之　路侍中巖在西蜀嘗夏日納<lb/>
凉於毬場㕔中使院小吏羅九臯巾裹步履有似裴條<lb/>
郎中大貂遥見促召衫帶遍視方知其非因笞之<lb/>
<pb n="KR3l0023_WYG_004-12b"/>
　　　西嶽神斃張簴<lb/>
唐張䇿早為僧敗道歸俗後為梁相先在華山雲臺觀<lb/>
修業觀側有莊其弟簴亦輕易道教因脫䙝服挂於天<lb/>
尊臂上云借此公為我掌之須臾精神恍忽似遭毆撃<lb/>
痛呌狼狽或頓或起如有人拖曵之狀歸至别業而卒<lb/>
斯人也必黨於釋氏而輕侮道尊人之無禮自貽隂殛<lb/>
非不幸也與嘉州崔使君開尹真君石函事同<hi>開石函為㝠官</hi>
<hi>所録奪算見宣室志</hi>李載仁郎中目睹為愚話之<lb/>
<pb n="KR3l0023_WYG_004-13a"/>
　　　栁婢譏蓋巨源<lb/>
唐栁僕射仲郢<hi>一作賢</hi>鎮郪城有一婢失意將婢於成都<lb/>
鬻之蓋巨源使君乃西川大校累典雄郡<hi>一作大郡</hi>宅在苦<lb/>
竹溪女儈具以栁婢言導盖公欲之乃取歸其家女工<lb/>
之具悉隨之日夕賞其巧技或一日蓋公臨街窺窓栁<lb/>
婢在侍通衢有鬻綾羅者從窓下過召婢就宅蓋公於<lb/>
束縑内選擇邉幅舒卷揲之第其厚薄酬酢可否栁婢<lb/>
失聲而仆似中風恙命扶之而去一無言語但令輿還<lb/>
<pb n="KR3l0023_WYG_004-13b"/>
女儈家翌日而瘳詰其所苦青衣曰某雖賤人曾為栁<lb/>
家細婢死則死矣安能事賣絹牙郎乎蜀都聞之皆嗟<lb/>
歎也清族之家率由禮門蓋公暴貴未知士風為婢僕<lb/>
所譏宜矣哉<lb/>
　　　趙師儒與栁大夫唱和<lb/>
唐栁玭大夫之任瀘州泝舟經馬驍鎮土豪趙師儒率<lb/>
鄉兵數千憑髙立寨刑訟生殺得以自專本道署以軍<lb/>
職聞五馬經過乃棹扁舟被褐衫把杖子迎接㕘狀云<lb/>
<pb n="KR3l0023_WYG_004-14a"/>
百姓趙師儒亞台以其有職非𨽻屬邑怪而辭之師儒<lb/>
曰巴蜀亂離某懐集鄉人拒他盜非敢僭幸妄徼戎職<lb/>
亞台欣而接之乃駐旌斾館於寨中供億豐備欽禮彌<lb/>
勤師儒亦有詩句皆陳素心亞台悉為和之睹其清儉<lb/>
不覺嗟歎曰我他年若登廊廟必為斯人而致節察蓋<lb/>
賞其知分任真也<lb/>
　　　祖系圗進士牓<lb/>
禪門有祖系圗得佛心印者皆次列之進士有登科記<lb/>
<pb n="KR3l0023_WYG_004-14b"/>
懐將相才者咸編綴之而名實相違玉石混雜疑誤後<lb/>
人良可怪也唐進士宇文翃雖士族子無文藻酷愛上<lb/>
科有女及笄真國色也朝之令子弟求之不得時竇璠<lb/>
年逾耳順方謀繼室其兄諫議叵有氣熖能為人致登<lb/>
第翃嫁<hi>一作娉</hi>女與璠璠為言之元昆果有所獲相國韋<lb/>
公說即其中表甚鄙之因滑臺杜尚書宅遭火㡬爇神<lb/>
柩家人云老鼠尾曳火入庫内因而延燎京兆謂宇文<lb/>
曰魚將化龍雷為燒尾近日老鼠亦有燒尾之事用以<lb/>
<pb n="KR3l0023_WYG_004-15a"/>
譏之葆光子嘗試一僧備諳謬妄一旦擁徒說法自言<lb/>
出世安知他日不預祖系乎是則宇文翃登科後人何<lb/>
以知之悲夫<lb/>
　　　温李齊名<lb/>
温庭雲字飛卿或云作筠字舊名岐與李商隱齊名時<lb/>
號曰温李才思艷麗工於小賦每入試押官韻作賦凡<lb/>
八叉手而八韻成多為鄰鋪假手號曰救數人也而士<lb/>
行有缺縉紳薄之李義山謂曰近得一聨句云逺比趙<lb/>
<pb n="KR3l0023_WYG_004-15b"/>
公三十六年宰輔未得偶句温曰何不云近同郭令二<lb/>
十四考中書宣宗嘗賦詩上句有金步揺未能對遣未<lb/>
第進士對之庭雲乃以玉條脫續之宣宗賞焉又藥名<lb/>
有白頭翁温以蒼耳子為對他皆此𩔖也宣宗愛唱菩<lb/>
薩蠻詞令狐相國假其新撰密進之戒令勿泄而遽言<lb/>
於人由是疎之温亦有言云中書堂内坐將軍譏相國<lb/>
無學也宣皇好微行遇於逆旅温不識龍顔傲然而詰<lb/>
之曰公非司馬長史之流帝曰非也又謂曰得非大參<lb/>
<pb n="KR3l0023_WYG_004-16a"/>
簿尉之𩔖帝曰非也謫為方城縣尉其制詞曰孔門以<lb/>
徳行為先文章為末爾既徳行無取文章何以補焉徒<lb/>
負不羈之才罕有適時之用云云竟流落而死也杜豳<lb/>
公自西川除淮海温庭雲詣韋曲杜氏林亭留詩云卓<lb/>
氏壚前金線栁隋家堤畔錦帆風貪為兩地行霖雨不<lb/>
見池蓮照水紅豳公聞之遺絹一千疋呉興沈徽云温<lb/>
舅曾於江淮為親表檟楚由是改名焉庭雲又每嵗舉<lb/>
場多借舉人為其假手<hi>一作多為舉人假手</hi>沈詢侍郎知舉别施<lb/>
<pb n="KR3l0023_WYG_004-16b"/>
鋪席授庭雲不與諸公鄰比翌日簾前謂庭雲曰向來<lb/>
䇿名者皆是文賦託於學士某今嵗場中並無假託學<lb/>
士勉旃因遣之由是不得意也<lb/>
　　　崔氏女失身為周寶妻<hi>末山尼盧氏女附</hi>
浙西周寶侍中博陵崔夫人乃乾符中時相之姊妹也<lb/>
少為女道士或云寡而冠帔自幽獨焉大貂素以豪俠<lb/>
聞知崔有容色乃踰垣而竊之宗族亦莫知其存沒爾<lb/>
後周除浙右其内亦至國號乃具車馬偕歸崔門曰昔<lb/>
<pb n="KR3l0023_WYG_004-17a"/>
者官職卑下未敢先言此際叨塵亦不相辱相國不得<lb/>
已而容之<hi>此事鳯翔楊少尹說之甚詳近代江南鍾令内子乃盧肇貟外之女也亂離失身弟兄有</hi>
<hi>在班行者恥之乃曰小娘子何不自殺而偶非丈夫也仙傳有徐仙姑居南嶽魏夫人壇羣僧調之乃自顛仆</hi>
<hi>此乃修道而靈官所衛也已</hi>　末山尼開堂說法禪師鄧隱峰有道<lb/>
者也試其所守中夜挾刃入禪堂欲行強暴尼憚死失<lb/>
志隱峰取去禪服集衆僧以曉之其徒立散王蜀先主<lb/>
部將張勍暴横鞭人之胷典眉州有一少尼姿容明悟<lb/>
講無量夀經張欲逼辱以死拒之不肯破戒因而詬罵<lb/>
<pb n="KR3l0023_WYG_004-17b"/>
張乃折其齒與其父同沈於蟇頤津也崔氏女末山尼<lb/>
以畏懦而茍全徐仙姑用道力而止暴講經尼以守戒<lb/>
而隕命是知女子修道亦有一段障難而况冶容誨滛<lb/>
者哉孫棨舎人著北里志叙朝賢子弟平康狎游之事<lb/>
其旨似言盧相攜之室女失身於外甥鄭氏子遂以妻<lb/>
之殺家人而滅口是知平康之游亦何傷於年少之流<lb/>
哉<lb/>
　　　崔禹昌不識牛<lb/>
<pb n="KR3l0023_WYG_004-18a"/>
唐世梁太祖未建國前崔禹昌擢進士第有别業在汴<lb/>
州管内禹昌敏俊善接對初到夷門希梁祖意請陳桑<lb/>
梓禮梁祖甚喜以其不相輕薄甚蒙管領常預賓次或<lb/>
陪䙝戲梁祖以其有莊墅必藉牛乃問曰莊中有牛否<lb/>
禹昌曰不識得牛意是無牛以時俗語不識得有對之<lb/>
梁祖大怒曰豈有人不識牛謂我是村夫即識牛渠則<lb/>
不識如此輕薄何由可奈㡬至不測後有人言方漸釋<lb/>
怒<lb/>
<pb n="KR3l0023_WYG_004-18b"/>
　　　張曙戲杜荀鶴<lb/>
唐右補闕張曙吏部侍郎褧之子禕之姪文章秀麗精<lb/>
神敏俊甚有時稱所生母常戴玉天尊黄巢亂離莫知<lb/>
存沒或有於枯骸中頭上見有玉天尊以曙未訪遺骸<lb/>
不合進取以此阻之後於裴贄侍郎下擢進士第官至<lb/>
右補闕曾戲同年杜荀鶴曰杜十四仁賢大榮幸得與<lb/>
張五十郎同年荀鶴答曰張五十郎大榮幸得與荀鶴<lb/>
同年天下只聞杜荀鶴名字豈知張五十郎耶彼此大<lb/>
<pb n="KR3l0023_WYG_004-19a"/>
咍是知虚名不足定人優劣曙有擊甌賦其警句云董<lb/>
䨇成青瑣鸞驚啄開珠網穆天子紅韁馬解踏破瓊田<lb/>
又有鄠郊賦叙長安亂離亦哀江南悲甘陵之比區區<lb/>
之荀鶴不足擬倫<lb/>
　<lb/>
　<lb/>
　<lb/>
　<lb/>
<pb n="KR3l0023_WYG_004-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北夢瑣言卷四<lb/>
</p>
<p>
</p>
  </div>
<div>
<head>北夢瑣言卷五</head> <lb/>
    <p>
<pb n="KR3l0023_WYG_005-1a"/>
欽定四庫全書<lb/>
　北夢瑣言卷五<lb/>
　　　　　　　　　　　　唐　孫光憲　撰<lb/>
　　　令狐公密狀<hi>木團頭附</hi>
唐太和中閹官恣横因甘露事王涯等皆罹其禍竟未<lb/>
昭雪宣宗即位深抑其權末年嘗授㫖於宰相令狐公<lb/>
公欲盡誅之慮其寃乃密奏牓子曰但有罪莫舎有闕<lb/>
莫填自然無遺𩔖矣後為宦者所見於是南北益相水<lb/>
<pb n="KR3l0023_WYG_005-1b"/>
火洎昭宗末崔侍中得行其志然而<hi>一作以</hi>玉石俱焚也<lb/>
已　乾符後宫娥皆以木團<hi>一作圍</hi>頭自是四方效之唯<lb/>
内官各自出様匠人曰斫軍容頭特進頭至是果驗也<lb/>
　　　李逺譏曹唐<lb/>
唐進士曹唐游仙詩才情縹緲岳陽李逺貟外每吟其<lb/>
詩而思其人一日曹往謁之李倒屣而迎曹生人質充<lb/>
偉李戲之曰昔者未睹標儀將謂可乘鸞鶴此際拜見<lb/>
安知壯水牛亦恐不勝其載時人聞而笑之<hi>世謂渾詩逺賦不如</hi>
<pb n="KR3l0023_WYG_005-2a"/>
<hi>不做言其無才藻鄙其無教化也</hi>
　　　中書蕃人事<lb/>
李肇國史補云貞元末有郎官四人自行軍司馬賜紫<lb/>
而登粉署省中謔之為四君子也唐自大中至咸通白<lb/>
中令入拜相次畢相諴曹相確羅相劭權使相也繼升<lb/>
巖廊崔相慎猷曰可以歸矣近日中書盡是蕃人蓋以<lb/>
畢白曹羅為蕃姓也始蔣伸相登庸李景遜尚書西川<lb/>
覽報狀而歎曰不能伏事斯人也遽託疾離鎮有詩曰<lb/>
<pb n="KR3l0023_WYG_005-2b"/>
成都十萬户抛若一鴻毛亦博陵之比也近代呉融侍<lb/>
郎乃趙崇大夫門生即世日天水歎曰本以畢白待之<lb/>
何乖於所望歉其不大拜也<lb/>
　　　徐相譏成中令<lb/>
唐乾寧中荆南成令公汭曾為僧盜據渚宫尋即真命<lb/>
末年騁辯每事標特初以澧朗舊在巡屬為土豪雷滿<lb/>
所據奏請割𨽻相國徐公彦若在中書不為處置由是<lb/>
銜之相國出鎮番禺路由渚宫成令雖加接延而常怏<lb/>
<pb n="KR3l0023_WYG_005-3a"/>
怏饌後更席而坐詭辨鋒起相國曰令公位尊方面自<lb/>
比桓文雷滿者偏州一夥草賊耳令公不能加兵而怨<lb/>
朝廷乎成公赧焉而屈東海文雅髙談聽之亹亹成令<lb/>
雖甚敬憚猶以嶺外黄茅瘴患者髮落而戲曰黄茅瘴<lb/>
望相公保重相國曰南廣海黄茅瘴不死成和尚蓋譏<lb/>
成令曽為僧也終席慚恥之<lb/>
　　　韋尚書鑒盧相<lb/>
唐大中初盧攜舉進士風貎不揚語亦不正呼攜為彗<lb/>
<pb n="KR3l0023_WYG_005-3b"/>
<hi>平聲</hi>蓋短舌也韋氏昆弟皆輕侮之獨韋岫尚書加欽謂<lb/>
其昆弟曰盧雖人物甚陋觀其文章有首尾斯人也以<lb/>
是卜之他日必為大用乎爾後盧果䇿名竟登廊廟奬<lb/>
拔京兆至福建觀察使向時輕薄諸弟卒不展分所謂<lb/>
以貎失人者其韋諸季乎<lb/>
　　　薛逢賞王助<lb/>
唐大中初綿州魏城縣人王助舉進士有竒文蜀自李<lb/>
白陳子昻後繼之者乃此侯也嘗撰魏城縣道觀碑詞<lb/>
<pb n="KR3l0023_WYG_005-4a"/>
華典贍於時薛逢牧綿州見而賞之以其邑子延遇因<lb/>
以改名助字次安壯其文𩔖王勃也自㓜婦刋建薛使<lb/>
君列銜於碑隂以光其文雖兵亂焚蕩而螭首巋然好<lb/>
事者經過皆稅駕而覽之助後以瞽廢無聞於世賴河<lb/>
東公振發増價而子孫榮之其子朴仕蜀至翰林學士<lb/>
　　　陳陶癖書<lb/>
大中年洪州處士陳陶者有逸才歌詩中似負神仙之<lb/>
術或露王霸之說雖文章之士亦未足憑而以詩見志<lb/>
<pb n="KR3l0023_WYG_005-4b"/>
乃宣父之遺訓也其詩句云江湖水深淺不足掉鯨尾<lb/>
又云飲冰狼子瘦思日鷓鴣寒又云中原不是無麟鳳<lb/>
自是皇家結網疎又云一鼎雄雌金液火十年寒暑鹿<lb/>
皮衣寄與東流任班鬢向隅終守鐵梭飛諸如此例不<lb/>
可殫記著癖書十卷聞其名而未嘗見之<hi>或云癖書是鍾離從事陳</hi>
<hi>岳所箸今兩存之</hi>
　　　陽朔山水<lb/>
王贊侍郎中朝名士有宏農楊蘧者曾到嶺外見陽朔<lb/>
<pb n="KR3l0023_WYG_005-5a"/>
荔浦山水談不容口以階縁嘗得接瑯琊從容不覺形<lb/>
於言曰侍郎曾見陽朔茘浦山水乎瑯琊曰某未曾打<lb/>
人脣綻齒落安得而見因之大笑楊宰俄而選求彼邑<lb/>
挈家南去亦州縣官中一髙士也<lb/>
　　　淮浙解紛詔<lb/>
唐僖宗皇帝蒙塵於蜀朝士未集闕人掌誥樂朋龜侯<lb/>
翮輩雖居翰林而排難解紛之才非所長也髙太尉鎮<lb/>
淮海擁兵不進與浙西周寶不睦表章遞奏各述短長<lb/>
<pb n="KR3l0023_WYG_005-5b"/>
朝廷欲降詔和之學士草詞殊不愜旨前進士李端有<lb/>
壯筆軍容田令孜知之召而與語授以毫翰李仍請酒<lb/>
飲數杯詔書一筆而成文藻之外乃竒辯也深稱上㫖<lb/>
除行在知制誥官至省郎舊說李紳相鎮淮海奏薦副<lb/>
使章服累表不允有一舉人候謁紳相知其文詞請撰<lb/>
一表其畧云當道地管八州軍雄千乗副使著緑不稱<lb/>
其宜相國大喜果以此章而獲恩命也李太尉破昭義<lb/>
自草詔意而宣付翰林至如鄭文公自草髙太尉詔皆<lb/>
<pb n="KR3l0023_WYG_005-6a"/>
務集事非侵局奪美也<lb/>
　　　呉融天幸<lb/>
錢尚父始殺董昌奄有兩浙得行其志士人恥之呉侍<lb/>
郎越州蕭山縣人舉進士場中甚有聲采屢遭維縶不<lb/>
遂觀光乃脫身西上將及蘇臺界囬顧有紫綬者二人<lb/>
追之呉謂必遭籠罩須臾紫綬者殊不相顧促遽前去<lb/>
至一津渡喚船命呉共濟比逹岸杳然失之由是獲免<lb/>
爾後䇿名升朝是知分定者必有神明助之<lb/>
<pb n="KR3l0023_WYG_005-6b"/>
　　　沈蔣人物<lb/>
沈詢侍郎清粹端美神仙中人也制除山北節旄京城<lb/>
誦曹唐游仙詩云玉詔新除沈侍郎便分茅土領東方<lb/>
不知今夜游何處侍從皆騎白鳯凰即風姿可知也蔣<lb/>
凝侍郎亦有人物每到朝士家人以為祥瑞號水月觀<lb/>
音前代潘安仁衛叔寶何以加此唐末朝士中有人物<lb/>
者時號玉笋班<hi>沈詢字仁偉官至丞郎人物酷似先徳所謂世濟其美又外郎班者棨不雜亦</hi>
<hi>號玉笋班也</hi>
<pb n="KR3l0023_WYG_005-7a"/>
　　　張濬樂朋龜與田軍容中外事<lb/>
舊例士子不與内官交游十軍軍容田令孜擅囬天之<lb/>
力僖皇播遷行至洋源百官未集闕人掌誥樂朋龜侍<lb/>
郎亦及行在因謁中尉仍請中外由是薦之充翰林學<lb/>
士張濬相自處士除起居郎亦出子方之門皆申<hi>一作由</hi>
中外之敬洎車駕到蜀朝士畢集一日中尉為宰相開<lb/>
筵學士洎張起居同預焉張公恥於對衆設拜乃先謁<lb/>
中尉便施謝酒之敬中尉訝之俄而賓主即席坐定中<lb/>
<pb n="KR3l0023_WYG_005-7b"/>
尉白諸相曰某與起居清濁異流曾蒙中外既慮玷辱<lb/>
何憚改更今日猥地謝酒即又不可張公慚懼交集自<lb/>
此甚為羣彦薄之樂公舉進士初陳啟事謁李昭侍郎<lb/>
自媒云别於九經書及老莊洎八都賦外著八百卷書<lb/>
請垂比試誠有學問也然於制誥不甚簡當時人或未<lb/>
可之<lb/>
　　　薛少師拒中外事<lb/>
唐薛廷珪少師右族名流仕於衰世梁太祖兵力日強<lb/>
<pb n="KR3l0023_WYG_005-8a"/>
朝廷傾動漸自尊大天下懼之孤卿為四鎮官告使夷<lb/>
門客將劉翰先來𩔖㑹恐申中外孤卿佯言不㑹謂謁<lb/>
者曰某無徳安敢輙受令公拜竟不為屈洎受禪之後<lb/>
勉事於梁而太祖優容之夀考而終也中間奉命册蜀<lb/>
先主為司徒館中舊疾發動蜀人送當醫人楊僕俾攻<lb/>
療之孤卿致書感謝其書末請借肩輿歸京尋醫蜀主<lb/>
訝之乃曰幸有方藥何不俟愈而行堅請且駐行軒公<lb/>
謂客將曰夜來問此醫官殊不識字安可以性命委之<lb/>
<pb n="KR3l0023_WYG_005-8b"/>
乎竟不服藥而北歸後唐相國韋公說仕梁為中書舎<lb/>
人倅軺於錢塘先是錢尚父自據一方每要姑息梁主<lb/>
以河北關西悉為勍敵又頻失利於淮海甚藉兩浙牽<lb/>
掎之其次又資貢賦凡命使臣逺泛滄溟一則希其豐<lb/>
遺二則懼不周旋悉皆拜之錢公亦自尊大唯京兆公<lb/>
長揖而已既不辱命識者異之竟有巖廊之拜也<lb/>
　　　楊晟義母<hi>安師建附</hi>
唐楊晟始事鳳翔節度李昌符累立軍功因而疑之潛<lb/>
<pb n="KR3l0023_WYG_005-9a"/>
欲加害昌符愛妾周氏愍其無辜密告之由是亡去而<lb/>
獲免也後為駕前五十四軍都指揮使除威勝軍節度<lb/>
使建節於彭州撫綏士民延敬賓客洎僧道輩各得其<lb/>
所厚於禮敬人甚懐之李昌符之敗因令求訪周氏既<lb/>
至以義母事之周氏自以少年復有美色恐有好合之<lb/>
請宏農告誓天地終不以非禮偶之每旦未視事前必<lb/>
伸問安之禮雖厄在重圍未嘗廢也新理之所兵力未<lb/>
完遽為王蜀先主攻圍保守孤城救兵不至十日而為<lb/>
<pb n="KR3l0023_WYG_005-9b"/>
西川所破而害焉有馬步使安師建者楊氏之腹心也<lb/>
城克執之蜀先主知其忠烈冀為其用欲寛之師建曰<lb/>
某受楊司徒提拔不敢惜死先主歎<hi>一作嗟</hi>賞而行戮為<lb/>
設祭而𦵏之<lb/>
　　　成令公和州載<lb/>
唐天祐中淮師圍武昌不解杜洪令公乞師於梁王梁<lb/>
王與荆方睦乃諷成令帥兵救之於是禀奉霸主欲親<lb/>
征乃以巡屬五州事力造巨艦一艘三年而成號曰和<lb/>
<pb n="KR3l0023_WYG_005-10a"/>
州載艦上列㕔事洎司局有若衙府之制又有齊山截<lb/>
海之名其於華壯即可知也飾非拒諫斷自其意幕寮<lb/>
俛仰不措一詞唯孔目官楊厚贊成之舟次破軍山下<lb/>
為呉師縱燎而焚之中令溺死兵士潰散先是改名曰<lb/>
汭汭字即水内也水内之死豈非前兆乎湖南及朗州<lb/>
軍入江陵俘載軍人百姓職掌伎巧僧道伶官並歸長<lb/>
沙改汭之名和州之說蓋前定也<lb/>
　　　韋太尉伐西川<lb/>
<pb n="KR3l0023_WYG_005-10b"/>
唐陳敬瑄據成都府拒命韋太尉昭度充招討使率東<lb/>
川兵以伐之王蜀先主時為草賊剽掠諸縣乃擁守下<lb/>
兵投掌武署為衙内指揮使資其爪牙也因奏請割西<lb/>
川數州就臨邛建節以授之蜀主卑謙多智事韋公甚<lb/>
謹掌武量其事勢終不能駕御况軍旅之事又非所長<lb/>
每欲攻城請戎服臨陣慮矢石所及不敢近前掌武曰<lb/>
軍人安敢無禮東川都顯有唐喫人者呼而戒之曰人<lb/>
肉何如猪羊乃賜一緡俾充肉價他皆倣此重圍二年<lb/>
<pb n="KR3l0023_WYG_005-11a"/>
蜀城已困不日將下一旦門外諠譁以軍糧闕乏兵士<lb/>
擒曳掌武親吏駱别駕<hi>忘名</hi>者臠而噉之由是懼罹其<lb/>
禍遽託疾以西川牌印付蜀主而歸朝雖曰不武斯亦<lb/>
用智自免也<lb/>
　　　章魯封不幸<lb/>
屯難之世君子遭遇不幸往往有之唐進士章魯封與<lb/>
羅隱齊名皆浙中人頻舉不第聲采甚著錢尚父土豪<lb/>
倔起號錢塘八都洎破董昌奄有杭越於是章羅二士<lb/>
<pb n="KR3l0023_WYG_005-11b"/>
罹其籠罩然其出於草萊未諳事體重縣宰而輕郎官<lb/>
嘗曰某人非才只可作郎官不堪作縣令即可知也以<lb/>
章魯封為表奏孔目官章拒而見笞差羅隱宰錢塘皆<lb/>
畏死禀命也章羅以之為恥錢公用之為榮<hi>一作禁</hi>玉石<lb/>
俱焚吁可惜也或云章魯封後典蘇州著章子三卷行<lb/>
於世羅隱為中朝所重錢公尋倍加欽官至給事中享<lb/>
夀考温飽而卒<lb/>
　　　裴氏再行<hi>歸登尚書附</hi>
<pb n="KR3l0023_WYG_005-12a"/>
唐裴司徒璩性靳嗇亷問江西日凡什器圗障皆新其<lb/>
製閉屋緘貯未嘗施用每有宴㑹即於朝士家借之在<lb/>
番禺時鍾愛一女選滎陽鄭進士以壻之才過禮期遽<lb/>
屬秋薦不免隨計無何到京尋報物故五教念女及壻<lb/>
不勝悲痛而鄭偶笑之蓋夫婦之愛未深不解思慮非<lb/>
有他故也大凡士族女郎無改醮之禮五教念女早寡<lb/>
不能忘情乃召門生故吏而告之因<hi>一作曰</hi>别適人亂倫<lb/>
再醮自河東始也元禎<hi>一作頑</hi>少監蘇涯中丞賜紫楊玭<lb/>
<pb n="KR3l0023_WYG_005-12b"/>
少尹與五教親吏别駕說皆同　歸登尚書每浴皆屏<lb/>
左右自於浴斛中坐移時或有窺者見一巨龜吹水也<lb/>
性甚鄙嗇嘗爛一羊脾旋割旋噉封其殘者一旦内子<lb/>
於封處割食八座不見元封大怒其内由是沒身不食<lb/>
肉斯亦愈於和嶠之流也<lb/>
　　　閉門避蠻<hi>王先主附</hi>
西川自唐劉闢搆逆後久無干戈人不習戰每嵗諸道<lb/>
差兵屯戍大渡河蠻旗纔舉望風而潰咸通中長驅直<lb/>
<pb n="KR3l0023_WYG_005-13a"/>
抵府城居人有扃户而拒之蠻亦不敢扣門也嘗有一<lb/>
蠻迷路入廣都縣村墅里人相率數百輩呌譟而逐之<lb/>
蠻一囬顧卻走如堵墻崩焉自晝及暝終不能擒致其<lb/>
怯懦如此　王蜀先主時雲南冦蜀蜀軍勇銳欲吞之<lb/>
俘擒噉食不以為敵與向前之兵百倍其勇也<lb/>
　　　髙太尉機詐<lb/>
咸通中南蠻圍西川朝廷命太尉渤海髙公駢自天平<lb/>
軍移鎮成都戎車未届乃先以帛書軍號其上仍畫一<lb/>
<pb n="KR3l0023_WYG_005-13b"/>
符於郵亭遞之以壯軍聲蠻酋懲交趾之敗望驛<hi>一作鐸</hi>
而遁先是府無羅郭南冦纔臨遂成煨燼士民無久安<lb/>
之計渤海規畫地勢圗版築焉慮畚鍤將施亭堠有警<lb/>
乃命山僧景山<hi>此僧多為掌武決䇿人謂是龎勛漏網而變名也</hi>奉使入南詔<lb/>
宣言駢自巡邉自下手築城日舉烽直至大渡河凡九<lb/>
十三日樓櫓矗然旌斾竟不行而驃信讋慄不暇兵以<lb/>
詐勝斯之謂也<lb/>
　　　張道古題墓<lb/>
<pb n="KR3l0023_WYG_005-14a"/>
唐天復中張道古滄州蒲臺縣人擢進士第拜左補闕<lb/>
文學甚富介僻不羣因上五危二亂表左授施掾爾後<lb/>
入蜀先是所陳二亂疏云只今劉備孫權已生於世矣<lb/>
懼為蜀主所憾無路棲託洎逢開創誠思徵召為幕寮<lb/>
排擯卒不齒録竟罹非命也嘗自筮遇凶卦預造一穴<lb/>
題表云唐左補闕張道古墓後果遇害而瘞之人有獲<lb/>
其上蜀主書遺藁極言幕寮掩其才學不為延譽又非<lb/>
違<hi>一作逹</hi>時變盤桓取禍之流也<hi>補闕深於彖象著書號易題數卷行於世</hi>
<pb n="KR3l0023_WYG_005-14b"/>
　　　叙巢居子<lb/>
唐貞元中秭歸人覃正夫頃棲廬嶽帥符載徵召為文<lb/>
竟汨沒於巴巫也或有以其文數篇示愚辭韻挺特風<lb/>
調凛然真得武都之刀尺也號巢居子有二十卷愚因<lb/>
致書於歸州之衙校李玩俾搜訪之書未逹前三日里<lb/>
人有家藏全集者適遇延爇而煨燼之嗟乎鄙於覃生<lb/>
異時也茍得繕寫流布振彼聲光而焚如之酷何不幸<lb/>
之甚也<lb/>
<pb n="KR3l0023_WYG_005-15a"/>
　　　羅衮不就西川辟<hi>李頻黄匪躬附</hi>
唐羅貟外衮成都臨邛人應進士舉文學優贍操尚甚<lb/>
髙唐大順中䇿名不歸故鄉時屬喪亂朝廷多故契濶<lb/>
兵難備歴饑寒蜀先主致書於翰林令狐學士呉侍郎<lb/>
選書記一貟欲以桂陽應聘外郎謂知己曰誓擁馬通<lb/>
衢服弊布衣以俟外朝無復西歸為魯國東家丘也<hi>一作</hi>
<hi>乎</hi>竟通朝籍終於梁禮部貟外郎也蜀人有志者唯外<lb/>
郎乎揚子雲二息亡遺體𦵏於蜀與夫延陵季子何相<lb/>
<pb n="KR3l0023_WYG_005-15b"/>
逺哉近代李頻黄匪躬皆嶺表人頻即遺其糟糠别婚<lb/>
士族黄即三十年不返鄉里於時妻母俱在又何心乎<lb/>
　　　髙測啟事<hi>韓昭附</hi>
唐髙測彭州人聰明博識文翰縱横至於天文厯數琴<lb/>
棊書畫長笛胡琴率皆精巧乃梁朝朱异之流嘗謁髙<lb/>
燕公上啟事自序其要云讀書萬卷飲酒百杯燕公曰<lb/>
萬卷書不易徵詰<hi>一作不暇徵召</hi>百杯酒得以奉試乃飲以酒<lb/>
果如所言僖皇帝幸蜀因進所著書除秘校卒於威勝<lb/>
<pb n="KR3l0023_WYG_005-16a"/>
軍節度判官也　韓昭仕蜀至禮部尚書文思殿大學<lb/>
士粗有文章至於琴棊書算射法悉皆涉獵以此承恩<lb/>
於後主時有朝士李台嘏曰韓八座事藝如拆襪線無<lb/>
一條長時人韙之<lb/>
　　　符載侯翮歸隱<hi>趙㽔附</hi>
唐武都符載字厚之本蜀人有竒才始與楊衡宋濟棲<lb/>
青城山以習業楊衡擢進士第宋濟老死無成唯符公<lb/>
以王霸自許恥於常調懐㑹之望韋南康鎮蜀辟為支<lb/>
<pb n="KR3l0023_WYG_005-16b"/>
使雖曰受知尚多偃蹇韋公於二十四化設醮請撰齋<lb/>
詞於時陪飲於摩訶之池符公離席盥潄命使院小吏<lb/>
十二人捧硯人分兩題繞<hi>一作緩</hi>步池濱各授口占其敏<lb/>
速如此劉闢時為金吾倉曹參軍依棲韋公特與譔真<lb/>
讚其詞云矯矯化初氣傑文雄靈螭出水秋鶚乗風行<lb/>
義則固輔仁乃通他年良覿麟閣之中洎京兆變故彭<lb/>
城知留務起雄據之意符為其所縻凡有代奏愈更恭<lb/>
順劉闢之敗也幕寮多罹其禍唯符生以牋奏藁草一<lb/>
<pb n="KR3l0023_WYG_005-17a"/>
篋呈髙崇文相公長揖東下棲於廬山即前之真讚可<lb/>
謂有先鑒也居潯陽二林間優游卒嵗南昌軍奏請為<lb/>
副倅授奉禮郎不赴命小僮持一幅上于襄陽乞百萬<lb/>
錢買山四方交辟羔鴈盈於山門草堂中以女妓二十<lb/>
人娯侍聲名籍甚於時守道循常者號曰兇人<hi>曾覽符公全集</hi>
<hi>其文簡舉清便入其堂奥者唯建平覃正夫耳至宋濟雖有詞學其文冗汎非符之流湛賁卒於彭山宰墓銘</hi>
<hi>即宋文也</hi>唐光啓中成都人侯翮風儀端秀有若氷壺以拔<lb/>
萃出身為邠寧從事僖皇播遷擢拜中書舎人翰林學<lb/>
<pb n="KR3l0023_WYG_005-17b"/>
士内試數題目其詞立就舊族朝士潛推服之僖宗歸<lb/>
闕除郡不赴歸隱導江别墅號臥龍館王蜀先主圗霸<lb/>
屈致幕府先俾節度判官馮㳙候<hi>一作俟</hi>其可否馮有文<lb/>
章大名除眉州刺史田令孜拒朝命不放之任羇寓成<lb/>
都為侯公軫䘏甚徳之其辭<hi>一作辟</hi>書即馮㳙極筆也侯<lb/>
有謝上王先主其自負云可以行脩牋表坐了檄書<hi>其先</hi>
<hi>人蜀之小將也</hi>　趙㽔者梓州鹽亭縣人也博學韜鈐長於經<lb/>
世夫婦俱有節操不受交辟撰長短經十卷王霸之道<lb/>
<pb n="KR3l0023_WYG_005-18a"/>
見行於世<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0023_WYG_005-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北夢瑣言卷五<lb/>
</p>
<p>
</p>
  </div>
<div>
<head>北夢瑣言卷六</head> <lb/>
    <p>
<pb n="KR3l0023_WYG_006-1a"/>
欽定四庫全書<lb/>
　北夢瑣言卷六<lb/>
　　　　　　　　　　　　唐　孫光憲　撰<lb/>
　　　吳湘事<hi>劉漢宏附</hi>
唐李紳性剛直在中書與李衛公相善為朋黨者切齒<lb/>
鎮淮海日吳湘為江都尉時有零落衣冠顔氏女寄寓<lb/>
廣陵有容色相國欲納之吳湘强委禽焉於是大怒因<lb/>
其婚娶時財聘甚豐乃羅織執勘准其俸料之外有陳<lb/>
<pb n="KR3l0023_WYG_006-1b"/>
設之具坐贓奏而殺之懲無禮也宣宗初在民間備知<lb/>
其屈登極後與二李不叶者導而進狀訴寃衛公以此<lb/>
出官朱崖路由澧州謂寄寓朝士曰李二十誤我也馬<lb/>
植曾為衛公所忌出為外任吳湘之事鞫於憲臺扶風<lb/>
時為中憲得行其志焉吳湘乃澧州人顔尋歸澧陽孀<lb/>
獨而終舊説浙東難理十分公事紳相曉得五六唯劉<lb/>
漢宏曉得七分其他亷使及三四而已蓋公之才難得<lb/>
也已<lb/>
<pb n="KR3l0023_WYG_006-2a"/>
　　　裴相生於于闐國事<hi>雙峯禪師文如海道士附</hi>
唐裴相公休留心釋氏精於禪律師圭峯密禪師得達<lb/>
摩頓門密師注法界觀禪詮皆相國撰序常被毳衲於<lb/>
歌妓院持鉢乞食自言曰不為俗情所染可以説法為<lb/>
人每發願世世為國王宏䕶佛法後于闐國王生一子<lb/>
手文有相國姓字聞於中朝其子弟欲迎之彼國勅㫖<lb/>
不允也　雙峯禪師聚徒千人談𤣥之盛無能及也一<lb/>
旦惑於民女而敗道焉是知淫為大罰信矣相國李公<lb/>
<pb n="KR3l0023_WYG_006-2b"/>
蔚始與師善為致一宰而已　道士文如海注莊子文<lb/>
詞浩博懇求一尉與夫湯惠休廖廣宣㫖趣共卑也惜<lb/>
哉<lb/>
　　　韋氏女配劉謙事<lb/>
丞相韋公宙出鎮南海有小將劉謙者職級甚卑氣宇<lb/>
殊異乃以從猶女妻之其内以非我族類慮招物議諷<lb/>
諸幕寮請諫止之丞相曰此人非常流也他日吾子孫<lb/>
或可依之謙以軍功拜封州刺史韋夫人生子曰𨼆曰<lb/>
<pb n="KR3l0023_WYG_006-3a"/>
巖𨼆為廣帥巖嗣之奄有嶺表四府之地自建號曰漢<lb/>
改名龑在位經二紀而終次子嗣即京兆知人之鑒非<lb/>
謬也<lb/>
　　　田布尚書傳<lb/>
唐通義相國崔魏公鉉之鎮淮揚也盧丞相耽罷浙西<lb/>
張郎中鐸罷常州俱過維揚謁魏公公以暇日與二客<lb/>
私欵方奕有持狀報女巫與田布尚書偕至泊逆旅某<lb/>
亭者公以神之至也甚異之俄而復曰顯驗與他巫異<lb/>
<pb n="KR3l0023_WYG_006-3b"/>
請改舍於都候之廨署公乃趣召巫者至至乃與神遇<lb/>
拜曰謝相公公曰何謝神曰布有不肖子黷貨無厭郡<lb/>
事不治當犯大辟賴相公隂徳免焉使布之家廟血食<lb/>
不絶者公之恩也公矍然曰異哉某之為相也未嘗以<lb/>
機密損益於家人忽一日夏州節度使奏銀州刺史田<lb/>
鐬犯贓罪私造鎧甲以易市邊馬布帛帝赫然怒曰贓<lb/>
罪自别議且委以邊州所宜防盜以甲資敵非反而何<lb/>
命中書以法論將盡赤其族翌日從容謂上曰鐬贓罪<lb/>
<pb n="KR3l0023_WYG_006-4a"/>
自有憲章然是宏正之孫田布之子宏正首以河朔請<lb/>
<hi>一作詣</hi>朝覲奉吏員布亦繼<hi>一作然</hi>父之欵布㑹征淮西繼<lb/>
以忠孝伏劒而死今若行法論罪以固邊圉未若因事<lb/>
宏貸激勸忠烈上意乃解止黜授逺郡司馬而某未嘗<lb/>
一出口於親戚私昵已將忘之今神之言正是其事乃<lb/>
命廊下表而見焉公謂之曰君以義烈而死奈何區區<lb/>
為愚婦人所使乎神憮然曰某常負此嫗八十萬錢今<lb/>
方忍耻而償之乃宿債爾公與二客及監軍使幕下共<lb/>
<pb n="KR3l0023_WYG_006-4b"/>
償其未足代付之自言事不驗神乃辭去梁相國李公<lb/>
琪傳其事且曰嗟乎英特之士負一女子之債死且如<lb/>
是而況於負國之大債乎竊君之禄而不報盜君之柄<lb/>
而不忠豈<hi>一作宜</hi>其未得聞於斯論耶<hi>一作也</hi>而崔相國出<lb/>
入將相殆三十年也宜哉<lb/>
　　　李太尉請脩狄梁公廟事<lb/>
李徳裕太尉未出學院盛有詞藻而不樂應舉吉甫相<lb/>
俾親表勉之掌武曰好騾馬不入行由是以品子叙官<lb/>
<pb n="KR3l0023_WYG_006-5a"/>
也吉甫相與武相元衡同列事多不叶每退公詞色不<lb/>
懌掌武啟白曰此出之何難乃請脩狄梁公廟於是武<lb/>
相漸求出鎮智計已聞於早成矣愚曽覽太尉三朝獻<lb/>
替録真可謂英才竟罹朋黨亦獨秀之所致也<lb/>
　　　同昌公主事<lb/>
宣宗希兾遐齡無儲嗣宰臣多有忤㫖者懿宗藩邸常<lb/>
懷危慄後郭美人誕育一女未踰月卒適值懿皇傷憂<lb/>
之際皇女忽言得活登極後鍾愛之封同昌公主降韋<lb/>
<pb n="KR3l0023_WYG_006-5b"/>
保衡恩澤無比因有疾湯藥不效而殞醫官韓宗昭康<lb/>
守商等數家皆族誅劉相國瞻上諫懿皇不聴懿皇嘗<lb/>
幸左軍見觀音像陷地四尺問左右對曰陛下中國之<lb/>
天子菩薩即邊地之道人上悦之冦入京郭妃不及奔<lb/>
赴行在乞食於都城時人乃嗟之<hi>同昌公主奢華事見蘇鶚杜陽雜編</hi>
　　　侯昌業表<lb/>
唐自廣明後閹人擅權置南北廢置使軍容田令孜有<lb/>
回天之力中外側目而王仙芝黄巢剽掠江淮朝廷憂<lb/>
<pb n="KR3l0023_WYG_006-6a"/>
之左拾遺侯昌業上䟽極言時病留中不出命於仗内<lb/>
戮之後有傳侯昌業䟽詞不合事體其末云請開揭諦<lb/>
道塲以消兵厲似為庸僧偽作也必若侯昌業以此識<lb/>
見犯上宜其死也<lb/>
　　　李常侍遇道術<lb/>
隴西李涪常侍福相之子質氣古淡<hi>一作泊</hi>光化中與諸<lb/>
朝士避地梁川小貂日㳺鄰寺以散鬱陶寺僧有爽公<lb/>
者因與小貂相識每晨他出或赴齋請茍小貂在寺即<lb/>
<pb n="KR3l0023_WYG_006-6b"/>
不扄鏁其房請其宴息久而彌篤乃曰李常侍在寺爭<lb/>
忍闔扉乎或一日從容謂小貂曰世有黄白之術信乎<lb/>
好之乎貂曰某雖未嘗留心安敢不信又安敢輙好僧<lb/>
曰貧道之每拂曙出寺為脩功徳因縁也仰常侍徳豈<lb/>
敢秘惜小貂辭遜再三竟得其術爾後最受三峯胡相<lb/>
國及崔相恩知每遇二公載誕之辰乃獻銀藥盂子此<lb/>
外雖家屢空終不自奉亦不傳於子孫遂平宰李璩乃<lb/>
嫡孫也嘗為愚話之廣成杜光庭先生常云未有不脩<lb/>
<pb n="KR3l0023_WYG_006-7a"/>
道而希得仙術茍得之必致禍矣唯名行謹潔者往往<lb/>
得之即李貂之謂也<lb/>
　　　陸相公勸酒事<hi>朱進士酒狂東臯子劉虚白附</hi>
陸相扆出典夷陵時有士子脩謁相國與之從容因命<lb/>
酒勸此子辭曰天性不飲酒相國曰誠如所言已校五<lb/>
分矣蓋平生悔吝若有十分不為酒困自然減半也<lb/>
朱秀才慶餘遂寧府人舉進士有楊貴妃别明皇賦最<lb/>
佳然狂於酒隴州防禦使鞏咸乃蜀將也朱生以鄉人<lb/>
<pb n="KR3l0023_WYG_006-7b"/>
下第謁之鞏亦使酒新鑄一劒乃曰如何得一漢試之<lb/>
朱便引頸俄而身首異處惜哉死非其所即陸公之戲<lb/>
誠哉善言也　東臯子王勣字無功有杜康廟碑醉鄉<lb/>
記備言酒徳竟陵人劉虚白擢進士第嗜酒有詩云知<lb/>
道醉鄉無户税任他荒却下丹田世之嗜酒者茍為孔<lb/>
門之徒得無違吿誡乎<lb/>
　　　裴鄭立襄王事<lb/>
唐僖宗再幸梁洋朱玫立襄王宰相蕭遘裴澈鄭匡圖<lb/>
<pb n="KR3l0023_WYG_006-8a"/>
等同奉之洎破偽主而僖皇反正裴鄭等皆罹大辟始<lb/>
具兵衛四圍矛槊森然裴相猶戲曰天子之牆數仞也<lb/>
蕭遘相就河中賜毒握之在手自以主上舊恩希貶降<lb/>
久而毒爛其手竟飲之而終<lb/>
　　　田軍容檄韋太尉<lb/>
唐太尉韋公昭度舊族名人位非忝竊而沙門僧澈承<lb/>
恩為人潛結中禁京兆與一二時相皆因之大拜悟達<lb/>
國師知元乃澈之師也嘗鄙之諸相在西川行在每謁<lb/>
<pb n="KR3l0023_WYG_006-8b"/>
悟達皆申跪禮國師揖之請於僧澈處喫茶後掌武伐<lb/>
成都田軍容致檄書曰伏以太尉相國頃因和尚方始<lb/>
登庸在中書則開鋪賣官居翰苑則借人把筆蓋謂此<lb/>
也<lb/>
　　　朱李驟進<lb/>
唐李師望乃諸宗屬也自負才術欲以方面為己任因<lb/>
旅游邛蜀備知南蠻之勇怯遂上書希割西川數州於<lb/>
臨邛郡建定邊軍節度詔㫖允之乃自鳳翔少尹擢領<lb/>
<pb n="KR3l0023_WYG_006-9a"/>
此任于時西川大將嫉其分裂巡屬乃隂通<hi>一作致意</hi>南詔<lb/>
於是蠻軍為近界鄉豪所導侵軼蜀川元戎竇滂不能<lb/>
遏截師望亦尋受貶黜隴西<hi>又云因任華陽捕賊</hi>　光化中朱朴<lb/>
自毛詩博士登庸恃其口辯可以立致太平由藩邸引<lb/>
導聞於昭宗遂有此拜對敭之日面陳時事數條每言<lb/>
臣為陛下致之洎操大柄無以施展自是恩澤日衰中<lb/>
外騰沸内優曰俳優穆刀陵作念經行者至御<hi>一作獅</hi>前<lb/>
曰若是朱相即是非相翌日出官時人曰拔士為相自<lb/>
<pb n="KR3l0023_WYG_006-9b"/>
古有也君子<hi>一作此</hi>不恥其言之不出恥躬之不逮況唐<lb/>
末䘮亂天下阻兵雖負奇才不能謀畫而朱公一儒生<lb/>
以區區辯給欲整其亂祗自取辱焉涓縷未申而教樂<lb/>
僮吹篳篥甚為識者所責也<lb/>
　　　李羣玉輕薄事<hi>韋沆李璩附</hi>
唐李羣玉校書字文山澧州人有詩名散逸不樂應舉<lb/>
親友强之一上而已嘗受知於相國河東裴公休為其<lb/>
延譽因進詩授𢎞文館校書終於荆襄間然多狎酒徒<lb/>
<pb n="KR3l0023_WYG_006-10a"/>
疑其為張祜之流李少逢善夷謫官澧陽備知其行止<lb/>
因為紀之乃清介髙節之人非輕率之士疑為同人所<lb/>
謗或曰曽為荆之幕下假書題謁澧吏艾使君李謂艾<lb/>
侯曰小子困甚幸使君痛救之州將以<hi>一作戒</hi>其輕脱所<lb/>
濟不厚也又近年京兆韋沆者衣纓舊族亦攻古文流<lb/>
落不偶而没於世隴西李璩乃福相之曽孫也常宰襄<lb/>
州鄉樂縣京兆僑于是邑常來干擾李亦祗奉不厭一<lb/>
旦謂李宰曰客有相勉且求一邑以救饑寒室人聞之<lb/>
<pb n="KR3l0023_WYG_006-10b"/>
大怒曰人喚郎為長官即得喚我作長官夫人即不可<lb/>
隴西聞而鄙薄亦笑亦怒也<lb/>
　　　以歌詞自娛<hi>蜀相韋莊晉相和凝附</hi>
先是李逺以曽有詩云人事三盃酒流年一局棊唐宣<lb/>
宗以其非牧人之才不與郡守宰相為言然始俞允<lb/>
蜀相韋莊應舉時遇黄冦犯闕著秦婦吟一篇内一聯<lb/>
云内庫燒為錦繡灰天街踏盡公卿骨爾後公卿亦多<lb/>
垂訝莊乃諱之時人號秦婦吟秀才他日撰家戒内不<lb/>
<pb n="KR3l0023_WYG_006-11a"/>
許垂秦婦吟障子以此止謗亦無及也　晉相和凝少<lb/>
年時好為曲子詞布於汴洛洎入相專託人収拾焚毁<lb/>
不暇然相國厚重有徳終為艶詞玷之契丹入夷門號<lb/>
為曲子相公所謂好事不出門惡事行千里士君子得<lb/>
不戒之乎<hi>又云長日唯消一局棊兩存之</hi>
　　　劉蜕奏令狐相<lb/>
宣宗以政事委相國令狐公君臣道契人無間然劉舍<lb/>
人每訐其短密奏之宣宗留中但以其事規於相國而<lb/>
<pb n="KR3l0023_WYG_006-11b"/>
不言其人姓名其間以丞相子拔解就試疏略云號曰<lb/>
無解進士其實有耳未聞云云又以子弟納財賄疏云<lb/>
白日之下見金而不見人云云丞相憾之乃俾一人為<lb/>
其書吏謹事之紫㣲託以腹心都不疑慮乃為一經業<lb/>
舉人致名第受賂十萬為此吏所吿由是貶之君子曰<lb/>
彭城公將欲律人先須潔已安有自負贓汚而發人之<lb/>
短乎宜其不躋大位也先是令狐相自以單族每欲繁<lb/>
其宗黨與崔盧抗衡凡是富家率皆引進皇籍有不得<lb/>
<pb n="KR3l0023_WYG_006-12a"/>
官者欲進狀請改姓令狐時以此少之<lb/>
　　　陸龜蒙追贈<hi>薛許州附</hi>
唐吳郡陸龜蒙字魯望舊名族也其父賔虞進士甲科<lb/>
浙東從事侍御史家于蘇臺龜蒙㓜精六籍弱冠攻文<lb/>
與顔蕘皮日休羅𨼆吳融為益友性髙潔家貧思養親<lb/>
之禄與張博為吳興廬江二郡倅著吳興實録四十卷<lb/>
松陵集十卷笠澤叢書五卷丞相李公蔚盧公攜景重<lb/>
之羅給事寄陸龜蒙詩云龍樓李丞相昔嵗仰髙文黄<lb/>
<pb n="KR3l0023_WYG_006-12b"/>
閣今無主青山竟不焚蓋嘗有徵聘之意唐末以左拾<lb/>
遺授之詔下之日疾終光化三年贈右補闕吳侍郎融<lb/>
傳貽史右補闕韋莊撰誄文相國陸希聲撰碑文給事<lb/>
中顔蕘書皮日休博士為詩皮冦死浙中方干詩名著<lb/>
於吳中陸未許之一旦頓作詩五十首裝為方干新製<lb/>
時輩吟賞降仰陸謂曰此乃下官效方干之作也方詩<lb/>
在模範中爾奇意精識者亦然之　薛許州能以詩道<lb/>
為己任還劉徳仁卷有詩云百首如一首卷初如卷終<lb/>
<pb n="KR3l0023_WYG_006-13a"/>
譏劉不能變態乃陸之比也<lb/>
　　　顔給事墓銘<lb/>
顔給事蕘謫官没於湖外嘗自草墓誌性躁急不能容<lb/>
物其誌詞云寓于東吳與吳郡陸龜蒙為詩論之交一<lb/>
紀無踰龜蒙卒為其就木至穴情禮不缺其後即故諫<lb/>
議大夫髙公丞之故丞相陸公扆二君於蕘至死不變<lb/>
其餘面交皆如攜手過市見利即解攜而去莫我知也<lb/>
復有吏部尚書薛公貽矩兵部侍郎于公兢中書舍人<lb/>
<pb n="KR3l0023_WYG_006-13b"/>
鄭公撰三君子者余今日已前不變不知異日見余骨<lb/>
肉孤㓜復如何哉<lb/>
　　　李磎行狀<hi>梁補闕附</hi>
司空圖侍郎撰李公磎行狀以公有出倫之才為時輩<lb/>
妬忌罹於非横其平生著文有百家著諸心要文集三<lb/>
十卷品流誌五卷易之心要三卷注論語一部明無為<lb/>
上下二<hi>一作三</hi>篇義説一篇倉卒之辰焚於賊火時人無<lb/>
所聞也惜哉陽春白雪世人寡和豈虚言也葆光子曰<lb/>
<pb n="KR3l0023_WYG_006-14a"/>
唐代韓愈栁宗元洎李翺李觀皇甫湜數君子之文陵<lb/>
轢荀孟穅秕顔謝其所宗仰者唯梁浩補闕而已乃諸<lb/>
人之龜鑑而梁之聲采寂寂豈陽春白雪之流乎是知<lb/>
俗譽喧喧者宜鑒其濫吹也<lb/>
　　　白太傅墓誌<hi>盧鄭二相附</hi>
白太傅與元相國友善以詩道著名時號元白其集内<lb/>
有詩輓元相云相看掩淚俱無語别後傷心事豈知想<lb/>
得咸陽原上樹已抽三丈白楊枝洎自撰墓誌云與彭<lb/>
<pb n="KR3l0023_WYG_006-14b"/>
城劉夢得為詩友殊不言元公時人疑其隙終也　鄭<lb/>
文公畋與盧相攜親表也閥閲相齊詞學相均同在中<lb/>
書因公事不叶揮霍間言語相擠詬不覺硯瓦翻潑謂<lb/>
宰相鬭擊亦不然也竟以此出官矣<lb/>
　　　内官改創職事<hi>竇給事附</hi>
古者閹官擅權專制者多矣其間不無忠孝亦存簡編<lb/>
唐自安史已來兵難薦臻天子播越親衛戎柄皆付大<lb/>
閹魚朝恩竇文塲乃其魁也爾後置左右軍十二衛觀<lb/>
<pb n="KR3l0023_WYG_006-15a"/>
軍容處置樞密宣徽四院使擬於四相也十六宫使皆<lb/>
宦者為之分卿寺之職以權為班行備員而已供奉官<lb/>
紫綬入侍後軍容使楊復恭俾其襴笏宣導自𢎞農改<lb/>
作也嚴遵美内謁之最良也嘗典戎唐末致仕居蜀郡<lb/>
鄙叟庸夫時得親狎其子仕蜀至閤門使曾為一僧致<lb/>
紫袈裟僧來感謝書記所謝之語於掌中方屬炎天手<lb/>
汗模糊文字莫辨折腰<hi>一作行膝</hi>而趨汗流喘乏只云伏以<lb/>
軍容寂無所道抵掌視之良久云貌寢人微凡事無能<lb/>
<pb n="KR3l0023_WYG_006-15b"/>
嚴公曰不敢退而大咍嚴公物故蜀朝册贈命給事中<lb/>
竇雍堅不承命雖偏霸之世亦不茍且士人多之<lb/>
　　　羅顧升降<hi>方干附</hi>
唐羅給事𨼆顧博士雲俱受知於相國令狐公顧雖鹺<lb/>
商之子而風韻詳整羅亦錢塘人鄉音乖剌相國子弟<lb/>
每有宴㑹顧獨與之丰韻談諧莫辨其寒素之士也顧<lb/>
文賦為時所稱而切於成名嘗有啟事陳於所知只望<lb/>
丙科盡處竟列名於尾株之前也<hi>令狐召學士話於梁震先輩愚於梁公處</hi>
<pb n="KR3l0023_WYG_006-16a"/>
<hi>聞之</hi>羅既頻不得意未免怨望竟為貴子弟所排契濶東<lb/>
歸黄冦事平朝賢議欲召之韋貽範沮之曰某曽與之<lb/>
同舟而載雖未相識舟人吿云此有朝官羅曰是何朝<lb/>
官我腳夾筆可以敵得數輩必若登科通籍吾徒為秕<lb/>
穅也由是不果召　詩人方干亦吳人也王龜大夫重<lb/>
之既延入内乃連下兩拜亞相安詳以答之未起間方<lb/>
又致一拜時號方三拜也<lb/>
　　　李琪書樹葉<lb/>
<pb n="KR3l0023_WYG_006-16b"/>
梁李相國琪唐末以文學策名仕至御史昭宗播遷衣<lb/>
冠蕩析因與𢎞農楊玢藏跡於荆楚間楊即<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>蜀琪相<lb/>
盤桓於夷道之清江自晦其迹號華原李長官其堂兄<lb/>
光符宰宜都嘗厭薄之琪相寂寞每臨流踞石摘樹葉<lb/>
而試草制詞吁嗟怏悵而投於水中梁祖受禪徵入拜<lb/>
翰林學士尋登廊廟爾後宜都之子彬羇旅渚宫因省<lb/>
相國乃數厥父之所短而遣之矣<lb/>
　　　杜荀鶴入翰林<hi>平曽賈島附</hi>
<pb n="KR3l0023_WYG_006-17a"/>
唐杜荀鶴嘗游梁獻太祖詩三十章皆易曉也因厚遇<lb/>
之洎受禪拜翰林學士五日而卒朱崖李太尉奬拔寒<lb/>
俊至於掌誥率用子弟乃曰以其諳練故事以濟緩急<lb/>
也如京兆者一篇一詠而已經國大手非其所能幸而<lb/>
殂逝免貽伊恥也制貶平曽賈島以其僻澀之才無所<lb/>
采用皆此類也<lb/>
　　　樂工關小紅<hi>石潨附</hi>
唐昭宗刼遷百官蕩析名娼伎兒皆為强諸侯有之供<lb/>
<pb n="KR3l0023_WYG_006-17b"/>
奉彈琵琶樂工號關别駕小紅者小名也梁太祖求之<lb/>
既至謂曰爾解彈陽下采桑乎關伶俛而奏之及出又<lb/>
為親近者俾其彈而送酒由是失意不久而殂復有琵<lb/>
琶石潨者號石司馬自言早為相國令狐公見賞俾與<lb/>
諸子渙湚連水邊作名也亂後入蜀不𨽻樂籍多㳺諸<lb/>
大官家皆以賓客待之一日㑹軍校數員飲酒石潨以<lb/>
胡琴擅塲在坐非别音者諠譁語笑殊不傾聴潨乃撲<lb/>
槽而詬曰某曽為中朝宰相供奉今日與健兒彈而不<lb/>
<pb n="KR3l0023_WYG_006-18a"/>
蒙我聽何其苦哉于時識者亦歎訝之䘮亂以來冠履<lb/>
顛倒不幸之事何可勝道豈獨賤伶云乎哉<lb/>
　　　孫内子<hi>蕭惟香附</hi>
唐樂安孫氏進士孟昌期之内子善為詩一旦併焚其<lb/>
集以為才思非婦人之事自是專以婦道内治孫有代<lb/>
夫詩贈人白蠟燭曰景勝銀釭香比蘭<hi>一作自古清香勝蕙蘭</hi>一<lb/>
條白玉逼人寒他時紫禁春風夜醉草天書仔細看又<lb/>
聞琴詩曰玉指朱絃軋復清湘妃愁怨最難聴初疑颯<lb/>
<pb n="KR3l0023_WYG_006-18b"/>
颯凉風動又似蕭蕭暮雨零近若流泉來碧嶂逺如𤣥<lb/>
鶴下青㝠夜深彈罷堪惆悵霧濕叢蘭月滿庭又代謝<lb/>
崔家郎君酒詩曰謝將清酒寄愁人澄澈甘香氣味真<lb/>
好是緑窓明月夜一盃摇蕩滿懷春又台州盤<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>村有<lb/>
一婦人蕭惟香有才思未嫁於所居牕下與進士王元<lb/>
宴相對因奔瑯琊復淫冶不禁王舍於逆旅而去遂私<lb/>
接行客託身無所自經而死店有數百首詩所謂才思<lb/>
非婦人之事誠然也哉聞於劉山甫<lb/>
<pb n="KR3l0023_WYG_006-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0023_WYG_006-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北夢瑣言卷六<lb/>
</p>
<p>
</p>
  </div>
<div>
<head>北夢瑣言卷七</head> <lb/>
    <p>
<pb n="KR3l0023_WYG_007-1a"/>
欽定四庫全書<lb/>
　北夢瑣言卷七<lb/>
　　　　　　　　　　　　唐　孫光憲　撰<lb/>
　　　孟浩然趙嘏以詩失意<lb/>
唐襄陽孟浩然與李太白交㳺𤣥宗徵李入翰林孟以<lb/>
故人之分有彈冠之望久無消息乃入京謁之一日𤣥<lb/>
宗召李入對因從容説及孟浩然李奏曰臣故人也見<lb/>
在臣私第上令急召賜對俾口進佳句孟浩然誦詩曰<lb/>
<pb n="KR3l0023_WYG_007-1b"/>
北闕休上書南山歸敝廬不才明主棄多病故人疎上<lb/>
意不悦乃曰未曽見浩然進書朝廷退黜何不云氣蒸<lb/>
雲夢澤波撼岳陽城縁是不降恩澤終於布衣而已宣<lb/>
宗索趙嘏詩其卷首有題秦皇詩其略云徒知六國隨<lb/>
斤斧莫有羣儒定是非上不悦<hi>或云孟郊王維於翰林今兩存之</hi>
　　　鄭綮相詩<hi>李程附</hi>
唐相國鄭綮雖有詩名本無廊廟之望常典廬州吳王<lb/>
楊行密為本州步奏官因有遺闕而笞責之然其儒懦<lb/>
<pb n="KR3l0023_WYG_007-2a"/>
清慎𢎞農常重之昭宗時吳雄據淮海朝廷務行姑息<lb/>
因<hi>一作恩</hi>盛言鄭公之徳由是登庸中外驚駭于時皇綱<lb/>
已紊四方多故相國既無施展事必依違太原兵至渭<lb/>
北天子震恐渴於攘却之術相國奏對請於文宣王諡<lb/>
號中加一哲字其不究時病率此類也同列以其忝竊<lb/>
每譏侮之相國乃題詩於中書壁上其詞曰側坡蛆崐<lb/>
崙蟻子競來拖一朝白雨下無鈍無嘍囉意者以時運<lb/>
將衰縱有才智亦不能康濟當有玉石俱焚之慮也時<lb/>
<pb n="KR3l0023_WYG_007-2b"/>
亦然之相國題老僧詩云日照西山雪老僧門未開凍<lb/>
缾粘柱礎宿火焰爐灰童子病歸去鹿麑寒入來常云<lb/>
此詩屬對可以稱衡重輕不偏也或曰相國近有新詩<lb/>
否對曰詩思在灀橋風雪中驢背上此處何以得之蓋<lb/>
言平生苦心也　李程以日五色賦擢第為河南尹日<lb/>
試舉人有浩虛舟行卷中日五色賦程相大驚慮掩其<lb/>
美伸覽之次服其才麗至末韻侵晩水以芒動俯寒山<lb/>
而秀發程相大咍曰李程賦且在瑞日何為到夜秀發<lb/>
<pb n="KR3l0023_WYG_007-3a"/>
由是浩賦不能陵邁<lb/>
　　　來鵬詩<hi>沈光楊敬之附</hi>
唐進士來鵬詩思清麗福建韋尚書岫愛其才曽欲以<lb/>
子妻之而後不果爾後游蜀夏課卷中有詩云一夜緑<lb/>
荷風剪破賺他秋雨不成珠識者以為不祥是嵗不隨<lb/>
秋賦而卒於通議郎　前進士沈光有洞庭樂賦韋八<lb/>
座岫謂朝賢曰此賦乃一片宫商也後辟為閩從事<lb/>
𢎞農楊敬之撰華山賦朱崖李太尉每置座右行坐諷<lb/>
<pb n="KR3l0023_WYG_007-3b"/>
之其略云見若咫尺田千畝矣見若環堵城千雉矣見<lb/>
若杯水池百里矣見若蟻垤室九層矣醯雞往來周東<lb/>
西矣蠛蠓紛紜强秦去矣蜂巢聯聯構阿房矣俄而復<lb/>
然立建章矣小星奕奕焚咸陽矣累累蠒栗祖龍藏矣<lb/>
其十<hi>一作干</hi>載改更興<hi>一作/與</hi>懷悲愁辛苦循其上矣<hi>楊氏華隂</hi>
<hi>之茂族冠盖甚逺此乃寄意於華山而言世事實雄才也</hi>
　　　李學士賦讖<hi>劉昌美勾偉附</hi>
唐乾寧中劉昌美典䕫州時屬夏潦峽漲湍險俚俗云<lb/>
<pb n="KR3l0023_WYG_007-4a"/>
灧澦大如馬瞿塘不可下於是行旅輟棹而候水平<hi>一作</hi>
<hi>濟</hi>去焉有朝官李蕘學士挈家自蜀㳂流將之江陵郡<lb/>
牧以水勢正惡且望少駐以圖利涉隴西怱遽殆<hi>一作若</hi>
為人所<hi>一作之</hi>促召堅請東下不能止之才鼓行橈長揖<lb/>
而别州將目送之際盤渦呀裂破其船而倒李<hi>一作卓</hi>一<lb/>
家溺死焉<hi>或云一行船次共一百二十人皆溺死</hi>唯妳嫗一人隔夜為駭<lb/>
浪推送江岸而蘇先是永安監竈戸陳小奴掉空船下<lb/>
瞿塘見崖下有一人裹四縫帽穿白缺衫皁義襴青袴<lb/>
<pb n="KR3l0023_WYG_007-4b"/>
執鐵蒺藜問李公之行邁自云迎候其妳嫗蘇後亦説<lb/>
於刺史云李學士至一官署上㕔事朱門白壁寮吏參<lb/>
賀又聞云此行無妳嫗名遂送出水濱于時具以其事<lb/>
奏聞自後以瞿塘為水府春秋祭之初隴西文賦中有<lb/>
金釵墜井賦至是讖焉世傳云人之正直死為㝠官道<lb/>
書云酆都隂府官屬乃人間有徳者卿相為之亦號隂<lb/>
仙近代朱崖李太尉張讀侍郎小説咸有判㝠之説<lb/>
劉昌美兩典䕫州雲安縣僧元悟曽有蜀川將校王尚<lb/>
<pb n="KR3l0023_WYG_007-5a"/>
書者舍己俸三百千以脩觀音堂<hi>此像有靈矣</hi>乃剰三十千<lb/>
入已一旦物故經七日鄰於腐壞忽然再蘇灌湯藥以<lb/>
輔之言曰初至一官曹見劉行軍<hi>即昌美也</hi>説云何乃侵用<lb/>
功徳錢以舊曽相識放歸須還此錢元悟乃戒門人鬻<lb/>
衣鉢而償之尋復卒也　西川孔目官勾偉於其輩最<lb/>
號亷直綿竹縣民王氏子病困入㝠因復還魂見㝠官<lb/>
謂曰我即勾孔目也家在成都西市曽負人錢三萬未<lb/>
償汝今歸去為我言於家人也王生後訪勾氏子仍以<lb/>
<pb n="KR3l0023_WYG_007-5b"/>
債主姓名言之果為酬還<lb/>
　　　盧詩三遇<lb/>
唐盧延譲業詩二十五舉方登一第卷中有句云狐衝<lb/>
官道過狗觸<hi>一作判</hi>店門開租庸張濬<hi>一作相</hi>親見此事每<lb/>
稱賞之又有餓猫臨鼠穴饞犬䑛魚砧之句為成中令<lb/>
汭見賞又有栗爆燒氊破猫跳觸鼎翻句為王先主建<lb/>
所賞嘗謂人曰平生投謁公卿不意得力於猫兒狗子<lb/>
也人聞而笑之盧嘗有詩云不同文賦易為是者<hi>一作著</hi>
<pb n="KR3l0023_WYG_007-6a"/>
之乎復<hi>一作後</hi>入翰林閣筆而已同列戲之曰不同文賦<lb/>
易為是者之乎竟以不稱職數日而罷也<lb/>
　　　李渷行文卷<hi>皮日休莊布附</hi>
唐晉相李渷磎相之子也文學淵奥迥出輩流于時公<lb/>
相之子弟無能及者應舉時文卷行明易先生書又有<lb/>
答明易先生書朝士覽之不測涯涘即其他文章可知<lb/>
也然恃才躁進竟罹非禍爾後磎相追雪贈太子太師<lb/>
諡曰文司空圖撰行狀渷贈禮部員外郎先是劉崇龜<lb/>
<pb n="KR3l0023_WYG_007-6b"/>
舍人撰磎相麻因而貶黜渷以大彭<hi>一作彰</hi>先世因贓仰<lb/>
藥撰鸚鵡杯賦李渷酬詞云玉犬吠天關彩童哭仙吏<lb/>
一封紅篆書為奏塵寰事八極鼇柱傾四溟龍鬛沸長<lb/>
庚冷有芒文曲淡無氣烏輪不再中黄沙瘞腥鬼請帝<lb/>
命真官臨雲啟金匱方與清華宫重正紫極位曠古雨<lb/>
露恩安得借<hi>一作惜</hi>沾施生人血欲盡欃槍無飽意甚有<lb/>
文義焉又皮日休曽謁歸融尚書不見因撰夾虵龜賦<lb/>
譏其不出頭也而歸氏子亦撰皮靸鞋賦遞相謗誚皮<lb/>
<pb n="KR3l0023_WYG_007-7a"/>
生後為湖南軍倅亦甚傲誕自號間氣布衣莊布以長<lb/>
書責之行於世也<lb/>
　　　鄭準集軍書<lb/>
唐滎陽鄭準以文筆依荆州成中令常欲比肩陳阮自<lb/>
集其所作為三卷號劉表軍書雖有胸襟而辭體不雅<lb/>
至祝朝貴書云中書令舍人曰草麻通事舍人曰奏可<lb/>
又賀襄州趙令嗣襲其書云不沐浴佩玉而有祁兆不<lb/>
登山取符而無恤封是於慶賀中顯言其庶賤也鄰道<lb/>
<pb n="KR3l0023_WYG_007-7b"/>
之敬其若是乎應舉日詩卷題水牛曰䕶犢横身立逢<lb/>
人揭尾跳朝士以為大笑<lb/>
　　　鄭準譏陳詠<lb/>
唐前朝進士陳詠眉州青神人有詩名善奕棊昭宗刼<lb/>
遷駐蹕陜郊是嵗策名歸蜀韋書記莊以詩賀之又有<lb/>
鄉人拓善者屬和韋詩其略云譲徳已聞多士伏沽名<lb/>
還得世人聞譏其比滌器當壚也謬稱馮副使涓詩以<lb/>
涓多諧戲故也或云蜀之拓善者作此詩假馮公之名<lb/>
<pb n="KR3l0023_WYG_007-8a"/>
也潁川嘗以詩道自負謁荆幕鄭準準亦自負雄筆謂<lb/>
潁川曰今日多故不暇操染有三數處回緘祈為假手<lb/>
潁川自旦及暮起草不就蓋欲以髙之其詩卷首有一<lb/>
對語云隔岸水牛浮鼻渡傍溪沙鳥㸃頭行京兆杜光<lb/>
庭先生謂曰先輩佳句甚多何必以此為卷首潁川曰<lb/>
曽為朝貴見賞所以刻於卷首章都是假譽求售使然<lb/>
也<lb/>
　　　王超牋奏<hi>石欽若許存附</hi>
<pb n="KR3l0023_WYG_007-8b"/>
唐末鳯翔判官王超推奉李茂貞挾曹馬之勢牋奏文<lb/>
檄恣意翺翔王蜀先主初下成都馮涓節制判掌其奏<lb/>
牋嵗久轉㕔以掌記辟韋莊郎中於權變之間未甚愜<lb/>
㫖閬州人王保晦有文才而無體式然其切露直致易<lb/>
為曉悟加以鳯翔用王超牋奏超以一本舊族思偶風<lb/>
雲每遇飛章言偽而辯蜀先主愛之以二王書題表藳<lb/>
示長樂公公乃致書遜謝倍加贊賞其要曰有眼未見<lb/>
有耳未聞蓋譏其阻兵恃强失事君去就王超後為興<lb/>
<pb n="KR3l0023_WYG_007-9a"/>
元留後遇害有鳯鳴集三十卷行於世後又有名石欽<lb/>
若者體效其筆為劉知俊判官隨軒降蜀不能謙退逺<lb/>
害賓主爭露鋒穎竟同誅之閲其緘題表章行行然宜<lb/>
其見忌而取禍也許存初背荆州成中令降蜀先主有<lb/>
意殺之親吏栁脩業勸其謙靜每立大功而皆託疾由<lb/>
是獲免於先主之世即彭城之舊寮不若髙陽之小吏<lb/>
矣<hi>一作也</hi>王超全集三十卷今只見三卷聞於盧卿宏也<lb/>
　　　李商𨼆草進劒表<hi>蜀庾傳昌顧雲附</hi>
<pb n="KR3l0023_WYG_007-9b"/>
李商𨼆員外依彭陽令狐公楚以牋奏受知相國危急<lb/>
有寳劒嘗為君上所賜將進之命李起草不愜其㫖因<lb/>
口占云前件劒武庫神兵先皇特<hi>一作所</hi>賜既不合將歸<lb/>
<hi>一作於</hi>泉下又不宜留在人間時人服其簡當彭陽之子<lb/>
綯繼有韋平之拜似疎隴西未嘗展分重陽日義山詣<lb/>
宅於㕔事上留題其略云十年泉下無消息九日樽前<lb/>
有所思郎君官重施行馬東閤無因許再窺相國覩之<lb/>
慚悵而已乃扃閉此㕔終身不處也　蜀中庾傳昌舍<lb/>
<pb n="KR3l0023_WYG_007-10a"/>
人始為永和府判官文才敏贍傷於冗雜因候相國張<lb/>
公有故未及見庾怒而歸草一啓事僅數千字授於謁<lb/>
者拂袖而去他日張相謂朝士曰庾舍人見示長牋不<lb/>
可多得雖然曽聞其草角觝牒詞動乃數幅譏其無簡<lb/>
當體要之用也<hi>鈔本有尺有所短寸有所長向聞於古人也十四字</hi>　黄籙壇場<lb/>
星辰備位顧雲博士為髙燕公草齋詞云天靜則星辰<lb/>
可摘奇險之句施於至敬可乎唐末亂離渴於救時之<lb/>
術孔相國緯每朝士上封事不暇周覽但曰古今存亡<lb/>
<pb n="KR3l0023_WYG_007-10b"/>
某知之矣未審所陳利害其要如何蓋鄙其不達變也<lb/>
國子司業于晦曽上崔相國公允啓事數千字上至堯<lb/>
舜下及隋唐一興一替歴歴可紀其末散漫殊非簡略<lb/>
所以儒生中通變者鮮矣<hi>裴晉公臨終進先帝所賜玉帶表文與令狐公事頗同未</hi>
<hi>知孰是舊朝士多云李義山草進劒表令狐公曰今日不暇多云信口占之</hi>
　　　髙崇文相國詠雪<lb/>
唐髙相國崇文本薊州將校也因討劉闢有功授西川<lb/>
節度使一旦大雪諸從事吟賞有詩渤海鄙言多呼人<lb/>
<pb n="KR3l0023_WYG_007-11a"/>
為<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>兒<hi>恐是姣字</hi>此日筵上謂賓客曰某雖武夫亦有一詩<lb/>
乃口占云崇文崇武不崇文提戈出塞號將軍那個<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>
兒射雁落白毛空裏落紛紛其詩著題皆謂北齊敖曹<lb/>
之比也太尉駢即其曾孫也鎮蜀日以蠻蜑侵暴乃築<lb/>
羅城城四十里朝廷雖加恩賞亦疑其固䕶或一日聞<lb/>
奏樂聲知有改移乃題風箏寄意曰夜靜絃聲響碧空<lb/>
宫商信任往來風依稀似曲才堪聴又被移將别調中<lb/>
旬日報到移鎮渚宫<lb/>
<pb n="KR3l0023_WYG_007-11b"/>
　　　洞庭湖詩<hi>李洞包賀盧延讓顧況附</hi>
湘江北流至岳陽達蜀江夏潦後蜀漲勢髙遏住湘波<lb/>
讓而退溢為洞庭湖凡濶數百里而君山宛在水中秋<lb/>
水歸壑此山復居於陸唯一條湘川而已海為桑田於<lb/>
斯騐也前輩許棠過洞庭詩最為首出爾後無繼斯作<lb/>
詩僧齊已駐錫巴陵欲吟一詩竟未得意有都押衙者<lb/>
蔡姓而忘其名戲謂已公曰題洞庭者某詩絶矣諸人<lb/>
幸勿措詞已公堅請口劄押衙抑揚朗吟曰可憐洞庭<lb/>
<pb n="KR3l0023_WYG_007-12a"/>
湖恰到三冬無髭鬚以其不成湖也諸僧大笑之　進<lb/>
士李洞慕賈島欲鑄而頂戴嘗念賈島佛而其詩體又<lb/>
僻于賈　復有包賀者多為麄鄙之句至於苦竹筍抽<lb/>
青橛子石榴樹挂小瓶兒又云霧是山巾子船為水靸<lb/>
鞋又云棹搖船掠鬢風動竹搥胸雖好事托以成之亦<lb/>
空穴來風之義也　盧延讓哭邊將詩曰自是磠砂發<lb/>
非干礮石傷牒多身上職盎大背邊瘡人謂此是打脊<lb/>
詩也世傳逸詩云牕下有時留客宿室中無事伴僧眠<lb/>
<pb n="KR3l0023_WYG_007-12b"/>
號曰自落便宜詩　顧況著作披道服在茅山有一秀<lb/>
才行吟曰駐馬上山阿久思不得顧曰何不道風來屎<lb/>
氣多秀才云賢莫無禮顧曰是況其人慚惕而退僕早<lb/>
嵗嘗和南越詩云曉厨烹淡菜春杼織穜花牛翰林覽<lb/>
而絶倒莫喻其㫖牛公曰吾子只知名安知淡菜非雅<lb/>
物也後方曉之學吟之流得不以斯為戒也<lb/>
　　　髙蟾以詩策名<hi>胡曽羅𨼆附</hi>
進士髙蟾詩思雖清務為奇險意疎理寡實風雅之罪<lb/>
<pb n="KR3l0023_WYG_007-13a"/>
人薛許州謂人曰倘見此公欲贈其掌然而落第詩曰<lb/>
天上碧桃和露種日邊紅杏倚雲栽芙蓉生在秋江上<lb/>
不向春<hi>一作東</hi>風怨未開蓋守寒素之分無躁競之心公<lb/>
卿間許之先是胡曽有詩曰翰苑何時休嫁女文章早<lb/>
晩罷生兒上林新桂年年發不許平人折一枝羅𨼆亦<lb/>
多怨刺當路子弟忌之由是渤海策名也愚嘗覽李賀<lb/>
歌詩篇慕其逸才奇險雖然嘗疑其無理未敢言於時<lb/>
輩或於奇章公集中<hi>奇章集中僧孺給事中</hi>見杜子微牧有言長<lb/>
<pb n="KR3l0023_WYG_007-13b"/>
吉若使稍加其理即奴僕命騷人可也是知通論合符<lb/>
不相逺也<lb/>
　　　韋杜氣槩<hi>李頻附</hi>
杜荀鶴曽得一聯詩云舊衣灰絮絮新酒竹篘篘時韋<lb/>
相國説右司員外郎寄寓荆州或語於韋公曰我道印<lb/>
將金鏁鏁簾用玉鈎鈎即京兆大拜氣槩詩中已見之<lb/>
矣或有述李頻詩於錢尚父曰只將五字句用破一生<lb/>
心尚父曰可惜此心何所不用而破於詩句苦哉<lb/>
<pb n="KR3l0023_WYG_007-14a"/>
　　　梁震無禄<lb/>
唐荆南節判司空董與京兆杜無𨼆即滑臺杜慆常侍<lb/>
之子洎蜀人梁震俱稱進士謁成中令欲希薦送有薛<lb/>
少尹者自蜀㳂流至渚宫三賢嘗訪之一日薛尹亞謂<lb/>
司空曰閤下與京兆勿議求名必無所遂杜亦不壽唯<lb/>
大賢忽為人縶維官至朱紫如梁秀才者此舉必㨗然<lb/>
登第後一命不沾也後皆如其言梁公却思歸蜀重到<lb/>
渚宫江路梗紛未及西泝淮師寇江陵渤海王邀至府<lb/>
<pb n="KR3l0023_WYG_007-14b"/>
衙俾草檄書欲辟於府幕堅以不仕為志渤海敬諾之<lb/>
二紀依棲竟麻衣也薛尹之言果騐耶<lb/>
　　　夏侯生説劉僕射事<lb/>
廣南劉僕射崇龜常有台輔之望必謂罷政便期直上<lb/>
羅浮處士夏侯生有道彭城重之因問將來之事夏生<lb/>
言其不入相發後三千里有不測之事洎歸闕至中路<lb/>
得疾而薨劉山甫亦蒙夏生言示五年行止事無不騐<lb/>
蓋飲啄之有分也<lb/>
<pb n="KR3l0023_WYG_007-15a"/>
　　　曹相夢剃度<lb/>
唐曹相國確判計亦有台輔之望或夢剃度為僧心甚<lb/>
惡之有一士占夢多騐相國召之具以所見語<hi>一作話</hi>之<lb/>
此人曰前賀侍郎旦夕必登庸出家者號剃度也無何<lb/>
杜相出鎮江西而相國大拜也<lb/>
　　　元徳感<lb/>
福建道以海口黄碕岸横石巉峭常為舟楫之患閩王<lb/>
瑯邪王審知思欲制置憚於力役乾寧中因夢金甲神<lb/>
<pb n="KR3l0023_WYG_007-15b"/>
自稱吳安王許助開鑿及覺話於賓寮因命判官劉山<lb/>
甫躬往設<hi>一作致</hi>祭具述所夢之事三奠未終海内靈怪<lb/>
具見山甫乃憩於僧院憑髙觀之風雷暴興見一物非<lb/>
魚非龍鱗黄鬛赤凡三日風雷止霽已别開一港甚便<lb/>
行旅當時録奏賜號甘棠港閩從事劉山甫乃中朝舊<lb/>
族也著金溪閒談十二卷愚嘗略得披覽而其本偶亡<lb/>
絶無人收得海隅迢遞莫可搜訪今之所集云聞於劉<lb/>
山甫即其事也十不記其三四惜哉<lb/>
<pb n="KR3l0023_WYG_007-16a"/>
　　　劉道濟幽牕夢<lb/>
光化中有文士劉道濟止於天台山國清寺夢見一女<lb/>
子引生入牕下有側柏樹葵花遂為伉儷後頻於夢中<lb/>
相遇自不曉其故無何於明州奉化縣古寺内見一牕<lb/>
側柏葵花宛是夢中所游有一客官人寄寓於此室女<lb/>
有美才貧而未聘近中心疾而生所遇乃女之魂也蓋<lb/>
女子及笄不有所歸乃父兄之過也又有彭城劉生夢<lb/>
入一倡婦家與諸輩狎飲爾後但夢便及彼處自疑非<lb/>
<pb n="KR3l0023_WYG_007-16b"/>
夢所遇之姬芳香常襲衣蓋心邪所致聞于劉山甫也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北夢瑣言卷七<lb/>
</p>
<p>
</p>
  </div>
<div>
<head>北夢瑣言卷八</head> <lb/>
    <p>
<pb n="KR3l0023_WYG_008-1a"/>
欽定四庫全書<lb/>
　北夢瑣言卷八<lb/>
　　　　　　　　　　　　唐　孫光憲　撰<lb/>
　　　李太尉與段少常書<lb/>
唐李太尉德裕左降至朱崖著四十九論叙平生所志<lb/>
嘗遺段少常成式書曰自到崖州幸且頑健居人多養<lb/>
雞往往飛入官舍今且作祝雞翁爾謹狀吉甫相典忠<lb/>
州泝流之任行次秭歸地名雲居臺在江中掌武誕於<lb/>
<pb n="KR3l0023_WYG_008-1b"/>
此處小名臺郎以其地而命名也<lb/>
　　　孫僕射酹酒<hi>裴迪附</hi>
唐孫㑹宗僕射即偓相大王父也宅中集内外親表開<lb/>
宴有一甥姪聞朝官後至及中門見緋衣官人衣襟前<lb/>
皆是酒汚咄咄而出不相識洎即席説與主人咸訝無<lb/>
此官沈思之乃是行酒時於堦上酹酒草草傾潑也自<lb/>
此每酹酒側身恭跪一酹而已自孫氏始也今人三酹<lb/>
非也　有裴迪者贄相之堂弟無文學於荆南投筆事<lb/>
<pb n="KR3l0023_WYG_008-2a"/>
趙司徒為虞緫小將對客側身一酹趙公未喻朝賢間<lb/>
風規極怪之笞七下何不幸也<lb/>
　　　二朝士以名取戲<lb/>
唐張裼尚書朝望既髙號為流品與韋相保衡有分韋<lb/>
言於同列以其名裼裼訓袒衣也又詩云載衣之裼裼<lb/>
即小兒褓衣乃綳帶也方欲因事改之未幾韋相流貶<lb/>
竟不大拜韋嘗問立名之由裼以少孤為無學問親表<lb/>
所誤也後唐姚相名洎善談吐仍多辯㨗表兄弟崔沂<lb/>
<pb n="KR3l0023_WYG_008-2b"/>
侍郎戲之曰洎訓肉汁胡為名洎無以酬之然洎亦訓<lb/>
至雖然古人以名貽誚者多矣妨事者有焉至如仙客<lb/>
仙童齊丘用礪希斆人過亦無取焉其複名須依義訓<lb/>
唯單名易諱者善矣裼公生五子彛憲文蔚知名文蔚<lb/>
後登庸也<lb/>
　　　張仁龜隂責<lb/>
唐張裼尚書典晉州外貯所愛營妓生一子其内子蘇<lb/>
氏號塵外妬忌不敢取歸乃與所善張處士為子居江<lb/>
<pb n="KR3l0023_WYG_008-3a"/>
津間常致書題問其存亡資以錢帛及漸成長教其讀<lb/>
書有人吿以非處士之子爾父在朝官髙因竊其父與<lb/>
處士緘劄不吿而遁歸京國裼公已薨至宅門僮僕無<lb/>
有識者但云江淮郎君兄弟皆愕然其嫡母蘇夫人塵<lb/>
外泣而謂諸子曰誠有此子吾知之矣我少年無端致<lb/>
其父子死生永隔我罪多矣家眷聚泣取入宅齒諸兄<lb/>
弟之列名仁龜有文性好學脩詞應進士舉及第歴侍<lb/>
御史因奉使江浙於候館自經而死莫知所為先是張<lb/>
<pb n="KR3l0023_WYG_008-3b"/>
處士悵恨而終必有㝠訴罹此禍也柱史為楊鉅侍郎<lb/>
愛壻也<lb/>
　　　裴相國及第後進業<lb/>
唐相國裴公恒太和八年李漢侍郎下及第自以舉業<lb/>
未精遽此叨忝未嘗曲謝座主辭歸鄠縣别墅三年肄<lb/>
業不入城嵗時恩地唯啟狀而已至於同年鄰於謝絶<lb/>
掩關勤苦文格乃變然始到京重獻恩門文章詞采典<lb/>
麗舉朝稱之後至大拜為時名相也夫世之干禄先資<lb/>
<pb n="KR3l0023_WYG_008-4a"/>
名第既得之後鮮不替懈自非篤於文學省顧賔實者<lb/>
安能及斯裴公廟堂之期有以見進徳之無斁也<lb/>
　　　侯泳忤豆盧相<lb/>
唐咸通中舉子侯泳有聲采亦士流也而闕於恭慎豆<lb/>
盧琢罷相守僕射乗閒詣僧院放僕乗他適而於僧宇<lb/>
獨坐皤然一叟也泳自外入門殊不顧揖傲岸據榻謂<lb/>
叟曰大參長史乎叟曰非也又問曰令録乎亦曰非也<lb/>
逺州刺史乎亦曰稍髙又曰少卿監乎答曰更向上侯<lb/>
<pb n="KR3l0023_WYG_008-4b"/>
生矍然不安處疑是丞郎怱遽而出至門見僕御肩輿<lb/>
旋至方知是豆盧公也歸去後自咎悚惕貢一長牋首<lb/>
過賴先曽有卷投獻閽者通入泳乃自陳乖疎公亦遜<lb/>
謝恕其不相識也留而命酒凡勸十盂乃小懲也仍云<lb/>
雖不奉訝然凡事更宜在意侯生仍慚灼無以自容先<lb/>
是豆盧家昆弟飲清酒而已侯氏盛饌而飲此日每飲<lb/>
一杯迴首摘席經咀之幾不濟所謂雅責也<lb/>
　　　盧沆遇宣宗私行<hi>賈島附</hi>
<pb n="KR3l0023_WYG_008-5a"/>
唐陜州亷使盧沆在舉場甚有時稱曽於滻水逆旅遇<lb/>
宣宗皇帝微行意其貴人斂身迴避帝揖與相見沆乃<lb/>
自稱進士盧沆帝請詩卷袖之乗驢而去他日對大臣<lb/>
語及盧沆令主司擢第沆不自安恐僭冒之辱宰臣問<lb/>
沆與王上有何階縁沆乃具陳因由時亦不訝以其文<lb/>
章非叨忝也沆後自亷察入朝知舉遇黄冦犯闕不及<lb/>
終場趙崇大夫戲之曰出腹不生養主司也初盧家未<lb/>
嘗知舉盧相攜恥之拔為主文竟不果也　賈島遇宣<lb/>
<pb n="KR3l0023_WYG_008-5b"/>
宗微行問秀才名對曰賈島帝曰久聞詩名島曰何以<lb/>
知之後言於宰臣與平曽相次謫授長江尉所謂不識<lb/>
貴人也<lb/>
　　　顧非熊再生<lb/>
唐著作郎顧況字逋翁好輕侮朝士貶在江外多與僧<lb/>
道交游時居茅山暮年有一子即非熊前身也一旦暴<lb/>
亡況追悼哀切所不忍言乃吟曰老人䘮愛子日暮泣<lb/>
成血老人年七十不作多時别非熊在㝠間聞之甚悲<lb/>
<pb n="KR3l0023_WYG_008-6a"/>
憶遂以情吿㝠官皆憫之遂商量卻令生於況家三嵗<lb/>
能言㝠間聞父苦吟卻求再生之事歴歴然長成應舉<lb/>
擢進士第或有朝士問即垂泣而言之王定保摭言云<lb/>
人傳況父子皆有所遇不知所適由此而言信有之矣<lb/>
　　　張曙起小悼<lb/>
唐張禕侍郎朝望甚髙有愛姬早逝悼念不已因入朝<lb/>
未回其猶子右補闕曙才俊風流因増大阮之悲乃製<lb/>
浣溪紗其詞曰枕障薰爐隔繡幃二年終日兩相思好<lb/>
<pb n="KR3l0023_WYG_008-6b"/>
風明月始應知天上人間何處去舊歡新夢覺來時黄<lb/>
昏微雨畫簾垂置於几上大阮朝退憑几無聊忽睹此<lb/>
詩不覺哀慟乃曰必是阿灰所作阿灰即中諫小字也<lb/>
然於風教還亦不可以其叔姪年顔相似恕之可耳諺<lb/>
曰小舅小叔相追相逐謔戲固不免也<lb/>
　　　張裼尚書無忌諱<lb/>
唐張裼尚書恃才直道外仍有至性及第後歸東都一<lb/>
日髣髴見其亡親謂曰去得也遂辦裝入京果登朝籍<lb/>
<pb n="KR3l0023_WYG_008-7a"/>
不爽隂吿也東都柏坡有莊而多髙大屋宇中庭有土<lb/>
堆若冡人言其下時有樂聲本主鬻之不售八座不信<lb/>
以善價買之遽令發掘其下乃麥麴耳以之和泥塗一<lb/>
院牆屋不假他求是知妖由人興向使疑誤神怪則有<lb/>
物憑焉必為村巫酒食之資也正直之人其可欺乎<lb/>
　　　荆十三娘義俠事<lb/>
進士趙中行家於温州以豪俠為事至蘇州旅止支山<lb/>
禪院僧房有一女商荆十三娘為亡夫設大祥齋因慕<lb/>
<pb n="KR3l0023_WYG_008-7b"/>
<hi>一作日暮</hi>趙遂同載歸揚州趙以氣耗荆之財殊不介意其<lb/>
友人李正朗第<hi>一作郎弟</hi>三十九愛一妓為其父母奪與諸<lb/>
葛殷李悵恨不已時諸葛殷與吕用之幻惑髙太尉恣<lb/>
行威福李懼禍飲泣而已偶話於荆娘荆娘亦憤惋謂<lb/>
李三十九郎曰此小事我能為郎報讐但請過江於潤<lb/>
州北固山六月六日正午時待我李依之至期荆氏以<lb/>
囊盛妓兼致妓之父母首歸於李後與趙進士同入浙<lb/>
中不知所止<lb/>
<pb n="KR3l0023_WYG_008-8a"/>
　　　李當尚書亡女魂<lb/>
唐李當尚書鎮興元褒城縣有處士陳休復者號陳七<lb/>
子狎於博徒行止非常八座以其妖誕械之於市井之<lb/>
間又有一休復無何殞於狴牢遽睹腐敗轄司申而瘞<lb/>
之爾後宛在褒城八座驚異不敢尋問一旦愛女暴亡<lb/>
其内子追悼成疾無以救療幕客有白八座曰陳處士<lb/>
真道者必有少君之術能祈之乎八座然之因敬信延<lb/>
召陳生曰此小事爾於初夜帷堂設燈炬畫作一門請<lb/>
<pb n="KR3l0023_WYG_008-8b"/>
夫人簾下屏氣至夜分亡者自畫門入堂中行數遭夫<lb/>
人愊臆失聲而哭亡魂倏而滅矣然後戒勉令其抑割<lb/>
八座由是益敬之<lb/>
　<lb/>
　<lb/>
　<lb/>
　<lb/>
　北夢瑣言卷八<lb/>
</p>
<p>
</p>
  </div>
<div>
<head>北夢瑣言卷九</head> <lb/>
    <p>
<pb n="KR3l0023_WYG_009-1a"/>
欽定四庫全書<lb/>
　北夢瑣言卷九<lb/>
　　　　　　　　　　　　唐　孫光憲　撰<lb/>
　　　孟宏微躁妄<lb/>
唐孟宏微郎中誕妄不拘宣宗朝因次對曰陛下何以<lb/>
不知有臣不以文字召用上怒曰卿何人斯朕耳全不<lb/>
知有卿翌日上謂宰臣曰此人躁妄欲求翰林學士大<lb/>
容易哉於是宰臣歸中書貶其官示小懲也又嘗忿狷<lb/>
<pb n="KR3l0023_WYG_009-1b"/>
擠其弟落井外議喧然乃致書吿親友曰懸身井半風<lb/>
言沸騰尺水丈波古今常事與鄭諷鄰居諷為南海從<lb/>
事因墻頽中郎<hi>一作郎中</hi>夾入牆界五六尺<hi>一作丈</hi>知宅者有<lb/>
狀請退其所侵判其狀曰海隅從事少有生還地勢尖<lb/>
斜打牆夾入平生操履率皆如是不遭擯棄幸矣<lb/>
　　　楊收相報楊元价<lb/>
唐楊相國收貶死嶺外于時鄭愚尚書鎮南海忽一日<lb/>
客將報云楊相公在客次欲見鄭尚書八座驚駭以𢎞<lb/>
<pb n="KR3l0023_WYG_009-2a"/>
農近有後命安得此來乃接延之楊相國曰某為軍容<lb/>
使楊元价所譖不幸遭害今已得請於上帝賜隂兵以<lb/>
復仇欲托尚書宴犒兼借錢十萬緡滎陽諾之唯錢辭<lb/>
以軍府事多許其半楊相曰非銅錢也燒時幸勿著地<lb/>
滎陽曰若此則固得遵副從容間長揖而滅滎陽令於<lb/>
北郊具酒饌素錢以祭之楊相猶子有典壽陽者見相<lb/>
國乗白馬臂朱弓撚彤矢有朱衣天吏控馬謂之曰上<lb/>
帝許我讐殺楊元价我射著其腳必死也俄而<hi>抄本有一中字</hi>
<pb n="KR3l0023_WYG_009-2b"/>
楊中尉暴染腳疾而殂蜀毛文錫司徒先德前潮<hi>一作湖</hi>
牧龜範曾趨事鄭尚書熟詳其事愚於毛氏子聞之<lb/>
　　　劉山甫題天王<lb/>
唐彭城劉山甫中朝士族也其先宦於嶺外侍從北歸<lb/>
泊船於青草湖登岸見有北方毘沙門天王因詣之見<lb/>
廟宇摧頽香燈不續山甫少年而有才思元隨張處權<lb/>
請郎君詠之乃題詩曰壞牆風雨幾經春草色盈庭一<lb/>
座塵自是神明無感應盛衰何得卻由人是夜夢為天<lb/>
<pb n="KR3l0023_WYG_009-3a"/>
王所責自云我非天王南嶽神也主張此池<hi>一作地</hi>汝何<lb/>
相侮俄而驚覺而風浪斗起倒檣絶纜沈溺在即遽起<lb/>
悔過令撤詩牌然後已山甫自序<lb/>
　　　韋宰相功徳騐<hi>陳㣲附</hi>
蜀路白衛嶺多虎豹噬人有選人京兆韋亡其名唐光<lb/>
化中調授巴南宰常念金剛經赴任至泥溪遇一女人<lb/>
著緋衣挈二子偕行同登此山前路嶺頭行人相駐叫<lb/>
譟見此女人乃赤貍大蟲也逡巡與韋分路而去韋終<lb/>
<pb n="KR3l0023_WYG_009-3b"/>
不覺蓋持經之力也　成都府廣都縣人陳微自少年<lb/>
常誦金剛經與胥姓馬者有隙一旦事故亡匿馬生揚<lb/>
言欲追捕之陳乃礪一匕首行坐相隨儻遇馬生必能<lb/>
刺之誓不受其執録<hi>一作僇字</hi>或一日行於村路蓊薈間馬<lb/>
胥伏而掩之陳抽刀一揮馬生仰倒由是獲脱至前方<lb/>
悟手之所揮乃刀鞘及歸所匿處刀刃宛在本不偕行<lb/>
馬胥亦無所傷何其異也<lb/>
　　　刺血寫經僧<lb/>
<pb n="KR3l0023_WYG_009-4a"/>
唐咸通中西川僧法進刺血寫經聚衆教化寺所司申<lb/>
報髙燕公判云斷臂既是凶人刺血必非善事貝多葉<lb/>
上不許塵埃俗子身中豈堪腥膩宜令出境無得惑人<lb/>
與一繩遞出東界所司不喻繩文賜錢一千送出東郭<lb/>
幸而誤免後卒於荆州玉泉寺<lb/>
　　　成令公擲杯珓事<lb/>
荆州成令公汭唐天復中准詔統軍救援江夏舟楫之<lb/>
盛近代罕聞已決行期不聴諫諍師次公安縣寺有二<lb/>
<pb n="KR3l0023_WYG_009-4b"/>
金剛神土人號曰二聖亦甚有靈中令艤舟而謁之炷<lb/>
香䖍誠冥禱勝負以求杯珓隂陽之兆凡三十擲皆不<lb/>
吉乃謂所信孔目官楊師厚曰卦之不吉如之何師厚<lb/>
對曰令公數年造船旌旗已啟中路而退將何面目回<lb/>
見軍民於是不得已而進竟有破陣之敗身死家破非<lb/>
偶然也向使楊子察人之情幸其意怠一言而止則成<lb/>
氏滅亡未可知也<lb/>
　　　白蓮女惑蘇昌逺<lb/>
<pb n="KR3l0023_WYG_009-5a"/>
唐中和中有士人蘇昌遠居蘇臺屬邑有小莊去官道<lb/>
十里吳中水鄉率多荷芰忽見一女郎素衣紅臉容質<lb/>
絶麗閲其明悟若神仙中人自是與之相狎以莊為幽<lb/>
會之所蘇生惑之既甚嘗以玉環贈之結殷勤或一日<lb/>
見檻前白蓮花開敷榮殊異俯而翫之見花房中有物<lb/>
細視之乃所贈玉環也因折之其妖遂絶鬼神無形必<lb/>
憑於物精氣所附非菡萏之能哉聞於劉山甫<lb/>
　　　栁鵬舉誘五絃妓<lb/>
<pb n="KR3l0023_WYG_009-5b"/>
唐龍紀中有士人栁鵬舉遊杭州避雨於伍相廟見一<lb/>
女子抱五絃云是錢大夫家女僕鵬舉悦之遂誘而奔<lb/>
藏於舟中為廂吏所捕其女僕自縊而死或一日卻到<lb/>
栁處栁亦知其物故驚訝其來女僕具道其情因以魂<lb/>
偶<hi>一作謁</hi>經時而去見劉山甫閒談中<lb/>
　　　雲芳子魂事李茵<lb/>
僖宗幸蜀年有進士李茵襄州人奔竄南山民家見一<lb/>
宫娥自云宫中侍書家雲芳子有才思與李同行詣蜀<lb/>
<pb n="KR3l0023_WYG_009-6a"/>
具述宫中之事兼曾有詩書紅葉上流出御溝中即此<lb/>
姬也行及綿州逢内官田大夫識之乃曰書家何得在<lb/>
此逼令上馬與之前去李甚怏悵無可<hi>一作以</hi>奈何宫娥<lb/>
與李情愛至深至前驛自縊而死其魂追及李生具道<lb/>
憶戀之意迨數年李茵病瘠有道士言其面有邪氣雲<lb/>
芳子自陳人鬼殊途吿辭而去聞於劉山甫<lb/>
　　　芻靈祟<lb/>
唐文徳中小京官張忘其名寓蘇臺子弟少年時在丈<lb/>
<pb n="KR3l0023_WYG_009-6b"/>
人陸評事院往來為一美人所悦來往多時心疑之尋<lb/>
病瘠遇開元觀吳道士守元曰子有不祥之氣授以一<lb/>
符果一冥器婢子背書紅英字在空舍柱穴中因焚之<lb/>
其妖乃絶聞於劉山甫<lb/>
　　　髙燕公神筆<lb/>
淮海小將姓朱忘其名有女未嫁為鬼物所祟常呼韓<lb/>
郎往來如生人唯不見形奉外舅姑禮自云天朝神朱<lb/>
以異事不敢𨼆秘乃吿府主髙燕公公唯書名俾朱歸<lb/>
<pb n="KR3l0023_WYG_009-7a"/>
帖於女房門上其邪來見咨嗟言别而去聞於劉山甫<lb/>
　　　魚𤣥機<hi>徐月英附</hi>
唐女道魚𤣥機字蕙蘭甚有才思咸通中為李億補闕<lb/>
執箕帚後愛衰下山𨽻咸宜觀為女道士有怨李公詩<lb/>
曰易求無價寳難得有心郎又云蕙蘭銷歇歸春浦楊<lb/>
栁東西伴客舟自是縱懷乃娼婦也竟以殺侍婢為京<lb/>
兆尹温璋殺之有集行於世　江淮間有徐月英亦娼<lb/>
者其送人詩云惆悵人間事久違兩人同去一人歸生<lb/>
<pb n="KR3l0023_WYG_009-7b"/>
憎平望亭前水忍照鴛鴦相背飛<hi>一本又有云枕前淚與階前雨隔箇閒牕</hi>
<hi>滴到明</hi>亦有詩集金陵徐氏諸公子寵一營妓卒乃焚之<lb/>
月英送葬謂徐公曰此娘平生風流没亦帶焰時號美<lb/>
戲也唐末有北里誌其間即孫尚書儲數賢平康狎游<lb/>
之事或云孫棨舍人所撰<lb/>
　　　李氏女<lb/>
唐廣明中黄巢犯闕大駕幸蜀衣冠蕩析冦盜縱横有<lb/>
西班李將軍女奔波隨人迤邐達興元骨肉分散無所<lb/>
<pb n="KR3l0023_WYG_009-8a"/>
依托適值鳳翔奏將軍董司馬者乃晦其門閥以身托<lb/>
之而性甚明敏善於承奉得至於蜀尋訪親眷知在行<lb/>
朝始謂董生曰䘮亂之中女弱不能自濟幸蒙提挈以<lb/>
至於此失身之事非不幸也人各有偶難為偕老請自<lb/>
此辭董生驚愕遂下其山矣識者謂女子之智亦足稱<lb/>
也見劉山甫閒談<lb/>
　　　馮藻慕名<lb/>
唐馮藻常侍肅之子涓之叔父世有科名小貂文采不<lb/>
<pb n="KR3l0023_WYG_009-8b"/>
髙酷愛名第已十五舉有相識道士謂曰先輩某曽入<lb/>
靖觀之此生無名第但有官職也亦未之信更應十舉<lb/>
已二十五舉矣姻親勸令罷舉且謀官職藻曰譬如一<lb/>
生無成更誓五舉亦無成遂三十舉方就仕歴官卿監<lb/>
峽牧終於騎省何浮名之引人而輕禄仕之如是也<lb/>
　　　李涪尚書改切韻<lb/>
唐李涪尚書福相之子以開元禮及第亦<hi>一作不</hi>為小文<lb/>
好著述朝廷重其博學禮樂之事諮禀之時人號為周<lb/>
<pb n="KR3l0023_WYG_009-9a"/>
禮庫蓋籍於舊典也廣明以前切韻多用吳音而清青<lb/>
之字不必分用涪改切韻<hi>一有其上聲</hi>全刋吳音當方進而<lb/>
聞於宰相僉許之無何巢冦犯闕因而寢止于今無人<lb/>
敢以聲韻措懷也然曾見韻銓鄙駮切韻改正吳音亦<lb/>
甚覈當不知八座於此又何䂓製也惜哉古之製字卷<lb/>
紙題名姓號曰名紙大中年薛保遜為舉塲頭角人皆<lb/>
體傚方作門狀洎後仍以所懷列於啟事隨啟詣公相<lb/>
門號為門狀門啟雖繁於名紙各便於時也書云謹祗<lb/>
<pb n="KR3l0023_WYG_009-9b"/>
候起居郎某官即是起居在前某官在後至今顛倒無<lb/>
人改更矣有朝廷改之亦美事也<lb/>
　　　穆李非命<lb/>
唐監察李航福相之子美茂洽暢播於時流黄巢後扶<lb/>
侍聖善歸東都别墅與御史穆延晦同行宿於虢州公<lb/>
館翌日脩謁郡牧張存即王拱下部將也謂典客曰我<lb/>
受穆家恩命今穆侍御經過必須展分報答也典客詣<lb/>
館話於穆生因修狀謁謝張公大怒且曰此言得自何<lb/>
<pb n="KR3l0023_WYG_009-10a"/>
人具以典謁為對乃斬謁者穆生驚怪失意歸館尋遣<lb/>
人就而害之李監察不喻方抱憂惶俄亦遇害將以滅<lb/>
口于時李公遶聖善所憩之牀無以求活竟同非命他<lb/>
日兄弟訴寃夢航謂骨肉間曰張存已得請於上帝不<lb/>
日即死果為拱所誅葆光子嘗讀李肇國史補曰李公<lb/>
沂曾放死囚他日道次遇之其人感恩延歸其家與妻<lb/>
議所酬之物妻嫌數少此人曰酬物少不如殺之李公<lb/>
急走遇俠士方免此禍常以為虚誕今張存翻害穆李<lb/>
<pb n="KR3l0023_WYG_009-10b"/>
即史補之説信非虚誕也怪哉<lb/>
　　　王給事剛鯁<lb/>
唐王祝給事名家子以剛鯁自任仍以所尚垂訓子孫<lb/>
嫌人柔弱<hi>一作懦</hi>又素有物力殖利極豐黄冦前嘗典常<lb/>
州京國亂離盤旋江湖甚有時望急詔徵回歸裝極厚<lb/>
水陸分載行至甘棠王拱帥于是邦不式王命兇暴衆<lb/>
聞以夕拜將來必居廊廟延奉勤至夕拜鄙其武人殊<lb/>
不降接拱乃於内㕔盛張宴席備列珍翫簾下妓樂齊<lb/>
<pb n="KR3l0023_WYG_009-11a"/>
列其内子亦映簾共拱立乃斂容向夕拜曰某雖武夫<lb/>
叨忝旄鉞今日多幸獲遇軒蓋經過不棄末宗願居子<lb/>
姪之列即榮幸也夕拜不允堅抗再三拱勃然作色曰<lb/>
給事王程有限不敢淹留俄而罷宴處分兩轄速請王<lb/>
給事離館暗授意㫖並令害之一家上下悉投黄河獲<lb/>
其囊三四百籠以舟行没溺聞奏朝廷多故舍而不問<lb/>
夕拜有一子此際行至襄州無故投井而卒雖陜帥狂<lb/>
暴亦未喻天意也葆光子曰剛有立事時有用舍以柔<lb/>
<pb n="KR3l0023_WYG_009-11b"/>
濟剛不爽權變當衰亂之世須適時之宜王公儻受其<lb/>
致敬庸何傷哉但卻其賂即善也履尾滅族悲夫<lb/>
　　　裴楊操尚<lb/>
唐楊収段文昌皆以孤進貴為宰相率愛奢侈楊相女<lb/>
適裴坦長子嫁資豐厚什器多用金銀坦尚儉聞之不<lb/>
樂一日與國號及兒女輩到新婦院臺上用碟盛果實<lb/>
坦欣然視碟子内乃卧魚犀遽推倒茶臺拂袖而出乃<lb/>
曰破我家也他日収相果以納賂竟至不令宜哉<lb/>
<pb n="KR3l0023_WYG_009-12a"/>
　　　出腹不生養盧侍郎<lb/>
盧氏衣冠第一歴代未嘗知舉乾符中盧攜在中書歉<lb/>
宗人無掌文柄乃擢羣從陜虢觀察使盧渥知禮闈是<lb/>
嵗十二月黄巢犯闕僖皇播遷舉子星散迨収復京都<lb/>
裴贄連知三舉渥有羨色趙崇大夫戲之曰閤下所謂<lb/>
出腹不生養主司也<hi>一本無養字</hi>
　　　張興師決門僧<lb/>
唐相國張濬二子一曰義師即小字也本名格為蜀相<lb/>
<pb n="KR3l0023_WYG_009-12b"/>
一曰興師忘其名後號李將軍名儼與父達軍機於淮<lb/>
海亦遇害也格與興師昆弟俊邁而尚矯譎皆有父風<lb/>
興師㓜年出宅門見其門僧忘其名傳相國處分七笞<lb/>
之其僧邂逅莫知何罪俄而相國召僧坐安見其詞色<lb/>
不懌因問之僧以郎君傳相國處分見怪未知罪名相<lb/>
國驚駭慚謝以兒子狂駭幸師慈悲回至堂前喚興師<lb/>
怒責之且曰汝見僧何罪而敢造次對曰今日雖無罪<lb/>
過想其向來𨼆惡不少是以笞之相國不覺失笑<lb/>
<pb n="KR3l0023_WYG_009-13a"/>
　此卷第十九條載陜虢觀察使盧渥與八卷陜州亷<lb/>
　使盧沆事同疑沆渥自是一人孫氏偶不照而重出<lb/>
　耳<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0023_WYG_009-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北夢瑣言卷九<lb/>
</p>
<p>
</p>
  </div>
<div>
<head>北夢瑣言卷十</head> <lb/>
    <p>
<pb n="KR3l0023_WYG_010-1a"/>
欽定四庫全書<lb/>
　北夢瑣言卷十<lb/>
　　　　　　　　　　　　唐　孫光憲　撰<lb/>
　　　狄右丞鄙著紫僧<hi>僧鸞附</hi>
唐狄歸昌右丞愛與僧游每誦前輩詩云因過竹院逢<lb/>
僧話略得浮生半日閒其有服紫袈裟者乃疎之鄭谷<lb/>
郎中亦愛僧用比蜀茶乃曰蜀茶與僧未必皆美不欲<lb/>
舍之　僧鸞有逸才而不拘檢早嵗稱卿御謁薛氏能<lb/>
<pb n="KR3l0023_WYG_010-1b"/>
尚書於嘉州八座以其顛率難為舉子乃俾出家自於<lb/>
百尺大像前披剃不肯師於常僧也後入京為文章供<lb/>
奉賜紫栁玭大夫甚愛其才租庸張相亦曾加敬盛言<lb/>
其大用由是反初號鮮于鳳脩刺謁栁公公鄙之不接<lb/>
又謁張相張相亦拒之於是失望而為李鋋江西判官<lb/>
後為西班小將軍竟於黄州遇害<lb/>
　　　張翺輕傲<hi>李堅白蔣貽恭附</hi>
唐乾寧中宿州刺史陳璠以軍旅出身擅行威斷進士<lb/>
<pb n="KR3l0023_WYG_010-2a"/>
張翶恃才傲物席上調璠寵妓張小泰怒而揖起付吏<lb/>
責其無禮狀云有張翺兮寓止淮隂來綺席兮放恣胸<lb/>
襟璠益怒云據此分析合喫幾下翺云只此兩句合喫<lb/>
乎三下五下切求一笑宜費乎千金萬金金鞭響背十<lb/>
三長逝惜其恃才而取禍也出劉山甫閒談詞多不載<lb/>
　蜀綿州刺史李忘其名時號嗑咀以軍功致郡符好<lb/>
賔客有酒徒李堅白者麄有文筆李侯謂曰足下何以<lb/>
名為堅白對曰莫要改為士元亮君雄是權耶又有蔣<lb/>
<pb n="KR3l0023_WYG_010-2b"/>
貽恭者好嘲詠頻以此痛遭檟楚竟不能改蜀中士子<lb/>
好著襪頭袴蔣謂之曰仁賢既裹將仕郎頭為何作散<lb/>
子蔣腳他皆𩔖此<hi>蔣生雖嗜嘲咏然談笑儒雅凡遭譏刺皆輕薄之徒以此縉紳中咸惡之</hi>
<hi>近聞官至令佐而卒斯亦幸矣</hi>
　　　劉李愚甥<lb/>
唐劉瞻相公有清德大名與弟阿初皆得道已入仙傳<lb/>
先婚李氏生一子即劉贊也相國薨後贊且孤㓜性甚<lb/>
懵<hi>一作魯</hi>鈍教其讀書終不記憶其舅即李殷衡侍郎也<lb/>
<pb n="KR3l0023_WYG_010-3a"/>
以劉氏之門<hi>一作子</hi>不可無後常加楚箠終不長進李夫<lb/>
人慈念不忍苦之歎其宿分也一旦不吿他適無以訪<lb/>
尋聖善憶念淚如綆縻莫審其存亡數年方歸子母團<lb/>
聚且曰因入嵩山遇一白衣叟謂曰與汝開心將來必<lb/>
保聰明自是日誦一卷兼有文藻擢進士第梁時登朝<lb/>
充崇政院學士預時俊之流其渭陽李侍郎充使番禺<lb/>
為越王劉氏所縻為廣相而薨僕與劉贊猶子慤通熟<lb/>
自言家世合有一人得道矣即白衣叟其髣髴乎<lb/>
<pb n="KR3l0023_WYG_010-3b"/>
　　　李鵬遇桑道茂<lb/>
唐盛唐縣令李鵬遇桑道茂曰長官只此一邑而已賢<lb/>
郎二人大者位極人臣次者殆於數鎮子孫百氏後如<lb/>
其言長男名石出將入相子孫兩世及第至今無間次<lb/>
即諱福敭歴七鎮終於使相凡八男三人及第至尚書<lb/>
給諫郡牧見有諸孫皆朱紫不墜士風何先見之妙如<lb/>
是<lb/>
　　　孔侍郎借油衣<lb/>
<pb n="KR3l0023_WYG_010-4a"/>
唐孔拯侍郎作遺補時朝回遇雨不齎油衣乃避雨於<lb/>
坊叟之廡下滂注愈甚已過食時民家意其朝飢延入<lb/>
㕔事俄有一叟烏帽紗巾而出迎候甚恭因備酒饌一<lb/>
一精珍乃公侯家不若也孔公慚謝之且借油衣叟曰<lb/>
某寒不出熱不出風不出雨不出未嘗置油衣然已令<lb/>
鋪上取去可以供借也孔公賞羨不覺頓忘宦情他日<lb/>
説於僚友為大𨼆之美也古之富者擬於封君洪範五<lb/>
福一曰富先賢以無事當貴豈斯人之徒耶復有一丞<lb/>
<pb n="KR3l0023_WYG_010-4b"/>
郎馬上内逼急詣一空宅逕登溷軒斯乃大優穆刀綾<lb/>
空屋也優忽至丞郎慚謝之優曰侍郎他日内逼但請<lb/>
光訪人聞之莫不絶倒<lb/>
　　　前賢戲調<lb/>
唐裴晉公度風貌不揚自譔真讚云爾身不長爾貌不<lb/>
揚胡為而將胡為而相幕下從事遜以美之且曰明公<lb/>
以内相為優公笑曰諸賢好信謙也幕僚皆悚而退李<lb/>
洸者渤海人昆仲皆有文章洸因旅次至江村宿於民<lb/>
<pb n="KR3l0023_WYG_010-5a"/>
家見覆斗上安錫佛一軀洸詭詞以贊之民曰偶未慶<lb/>
贊為去僧院地逺爾洸曰何必須僧只我而已民信之<lb/>
明發隨分具齋餐炷香䖍誠洸俯仰朗稱曰錫鑞佛子<lb/>
柔軟世尊斗上莊嚴為有十升功德念摩訶般若波羅<lb/>
密又趙璘員外為裴坦相漢南從事璘甚陋裴公戲之<lb/>
曰趙公本不醜孩抱時乳母憐惜往往撫弄云作醜子<lb/>
作醜子因此一定趙公大咍薛侍郎昭緯氣貌昏濁杜<lb/>
紫微脣厚温庭筠號温鍾馗<hi>一作䕫</hi>不稱才名也薛侍郎<lb/>
<pb n="KR3l0023_WYG_010-5b"/>
未登第前就肆買鞋鞋主曰秀士腳第幾對曰與昭緯<lb/>
作腳來未曾與立行第也杜徳祥侍郎昆弟力困要舉<lb/>
息利錢濟急用召同坊富民到宅且問曰子本對是幾<lb/>
錢其人拂袖而出又孔昭緯拜官教坊優伶繼至各求<lb/>
利市石野猪獨先行到公有所賜謂曰宅中甚闕不得<lb/>
厚致若有諸野猪幸勿言也復有一伶繼來公索其笛<lb/>
喚近階指笛竅問之曰何者是浣溪紗孔籠子笛伶大<lb/>
笑之又道士陳子霄登華山上方偶有顛仆宇文翰郎<lb/>
<pb n="KR3l0023_WYG_010-6a"/>
中致書戲之曰不知上得不得且怪𤣥之又𤣥斯皆清<lb/>
賢雅戲以之羣居又何傷也<lb/>
　　　京兆府鵶挽鈴<lb/>
唐温璋為京兆尹勇於殺戮京邑憚之時聞挽鈴聲俾<lb/>
看架下不見有人凡三度挽掣乃見鵶一隻尹曰是必<lb/>
有人探其雛而訴寃也命吏隨鵶所在捕之其鵶盤旋<lb/>
引吏至城外樹間果有人探其雛尚憩樹下吏乃執之<lb/>
送府以禽鳥訴寃事異於常乃斃捕雛者而報之<lb/>
<pb n="KR3l0023_WYG_010-6b"/>
　　　天帝召棊客<lb/>
唐僖宗朝翰林待詔滑能棊品甚髙少逢敵手有一張<lb/>
小子年僅十四來謁覔棊請饒一路滑生棊思甚遲沈<lb/>
吟良久方下一子張生隨手應之都不介意仍於庭際<lb/>
取適候滑生更下又隨手著應之一旦黄冦犯闕僖宗<lb/>
幸蜀滑以待詔供職謀赴行在欲取金州路入辦裝挈<lb/>
家將行張生曰不必前邁某非棊客天帝命我取公著<lb/>
棊請指揮家事滑生驚愕妻子啜泣奄然而逝他日京<lb/>
<pb n="KR3l0023_WYG_010-7a"/>
都共知也昔顔回卜商為地下脩文郎又李長吉為帝<lb/>
召撰樂府豈斯類耶所言天帝者非北極天皇大帝也<lb/>
按真誥又非北方𤣥天黑帝道君此鬼都北帝又號鬼<lb/>
帝世人有大功徳者北帝得以辟請四明公之流是也<lb/>
召棊之命乃酆宫帝君乎與真誥髣髴故梗槩而言之<lb/>
　　　梁趙意醫<lb/>
醫者意也古人有不因切脉隨知病源者必愈之矣唐<lb/>
崔魏公鎮渚宫有富商船居中夜暴亡迨曉氣猶未絶<lb/>
<pb n="KR3l0023_WYG_010-7b"/>
鄰房有武陵醫士<hi>一作工</hi>梁新聞之乃與診視曰此乃食<lb/>
毒也三兩日得非外食耶僕夫曰主公少出船亦不食<lb/>
於他人梁新曰尋常嗜食何物僕夫曰好食竹雞每年<lb/>
不下數百隻近買竹雞併將充饌梁新曰竹雞吃半夏<lb/>
必是半夏毒也命搗薑捩汁折齒而灌之由是方蘇崔<lb/>
魏公聞而異之召到衙安慰稱奬資以僕馬錢帛入京<lb/>
致書朝士聲名大振仕至尚醫奉御有一朝士詣之梁<lb/>
奉御曰何不早見示風疾已深矣請速歸處置家事委<lb/>
<pb n="KR3l0023_WYG_010-8a"/>
順而已朝士聞而惶遽吿退策馬而歸時有鄜州馬醫<lb/>
趙鄂者新到京都於通衢自榜姓名云攻醫術士此朝<lb/>
士下馬吿之趙鄂亦言病已危與梁生所説同矣謂曰<lb/>
只有一法請官人剰吃消梨不限多少時咀齕不及捩<lb/>
汁而飲或希萬一此朝士又策馬歸以書筒質消梨馬<lb/>
上旋齕到家旬日唯喫消梨頓覺爽朗其恙不作卻訪<lb/>
趙生感謝又訪梁奉御具言得趙生教也梁公驚異且<lb/>
曰大國必有一人相繼者遂召趙生資以僕馬錢帛廣<lb/>
<pb n="KR3l0023_WYG_010-8b"/>
為延譽官至太僕卿<lb/>
　　　療疑病<lb/>
元頑博士話唐時中表間有一婦人從夫南中効官曽<lb/>
誤食一蟲常疑之由是成疾頻療不愈京城醫者忘其<lb/>
姓名知其所患乃請主人姨妳中謹密者一人預戒之<lb/>
曰今以藥吐瀉但以盤盂盛之當吐之時但言有一小<lb/>
蝦蟆走去然切勿令娘子知之是誑語也其妳僕遵之<lb/>
此疾永除又説有一年少眼中常見一小鏡子醫工趙<lb/>
<pb n="KR3l0023_WYG_010-9a"/>
卿診之與少年期來晨以魚膾奉候少年及期赴之延<lb/>
於閣子内且令從容俟客退後方得攀接俄而設臺于<lb/>
上施一甌芥醋更無他味卿亦未出迨日<hi>一作禺</hi>中久候<lb/>
不至少年飢甚且聞醋香不免輕啜之逡巡又啜之覺<lb/>
胸中豁然眼花不見因竭甌啜之趙卿探知方出少年<lb/>
以啜醋慚謝卿曰郎君啜鱠太多非醬醋不快又有魚<lb/>
鱗在胸中所以眼花適來所備醬醋只欲郎君因飢以<lb/>
啜之果愈此疾烹鮮<hi>一作鱗</hi>之㑹乃權誑也請退謀餐他<lb/>
<pb n="KR3l0023_WYG_010-9b"/>
妙多斯類也非庸醫所及也凡欲以倉扁之術求食者<lb/>
得不勉之哉<lb/>
　　　非意致禍<lb/>
唐時杜彦林為朝官一日馬驚蹶倒踏鐙既深抽腳不<lb/>
出為馬拖行一步一踏以至于卒古人云乗船走馬去<lb/>
死一分是知跨御常宜介意也杜相審權弟延美亦登<lb/>
朝序乗馬入門為門楣所軋項頸低曲伸脰前引肩髙<lb/>
於頂乃一生之疾也荆州文獻王好馬不惜千金没世<lb/>
<pb n="KR3l0023_WYG_010-10a"/>
不遇周先帝命内臣李廷玉賜馬與南平王且問所好<lb/>
何馬乃曰良馬千萬無一若駿者即可得而選茍要坐<lb/>
下坦<hi>一作且</hi>穏免勞控制唯騸庶幾也既免蹄齧不假銜<lb/>
枚兩軍列陣萬騎如一茍未經騸亂氣狡憤介胄在身<lb/>
與馬爭力磬控不暇安能左旋右抽舍轡揮兵乎自是<lb/>
江南蜀馬往往學騸甚便乗跨是知蹀躞者誇於目馴<lb/>
柔者便於身此<hi>一作比</hi>君子之難逢假翦剔者抑其次也<lb/>
哉<lb/>
<pb n="KR3l0023_WYG_010-10b"/>
　　　崔樞食龍子<lb/>
唐崔樞為小朝官家人於井中汲得一魚樞本好鮮食<lb/>
意是厨人治魚誤落井中乃令烹而啖之忽夢為㝠官<lb/>
領過讀判云人間小臣輙食龍子所有官爵並削除後<lb/>
一年卒樞甚有聲不躋顯位誤有所食豈命也夫<lb/>
　　　薛準隂誅<lb/>
唐薛準官至員外郎䘮亂後不養繼母盤桓江淮間道<lb/>
門寄榻游江南至吉州閤皁觀遇脩黄籙齋道士升壇<lb/>
<pb n="KR3l0023_WYG_010-11a"/>
行法事準亦就列忽失聲痛叫云中箭速請筆硯口占<lb/>
一詩曰蓋國深恩不易讐又離繼母出他州誰知天怒<lb/>
無因息積惡終身乞命休頃便卒天復辛酉年事斯人<lb/>
也必有𨼆慝而致隂誅古者史籍皆以至孝繼母聞於<lb/>
列傳蓋以常人難行而已能行即親母可知也豈可以<lb/>
繼母而同行路哉薛死倉卒可用垂戒也<lb/>
　　　崔雍食子肉<hi>李佋蘇循附</hi>
唐咸通中龎勛反於徐州時崔雍典和州為勛所陷執<lb/>
<pb n="KR3l0023_WYG_010-11b"/>
到彭門雍善談笑遜詞以從之冀紓其禍勛亦見待甚<lb/>
厚其子少俊飲博擊拂自得親近更無阻猜雍以失節<lb/>
於賊以門戸為憂謂其子曰汝善狎之或得方便能倳<lb/>
刃乎人皆有死但得其所吾復何恨其子承命密懷利<lb/>
刃忽色變身戰勛疑訝因搜懷袖得匕首焉乃令烹之<lb/>
翌日召雍赴飲<hi>一作飯</hi>既徹問雍曰肉美乎對曰以味珍<lb/>
且飽勛曰此即賢郎肉也亦命殺之後黄巢入廣州執<lb/>
節度使李佋隨軍至荆州令佋草表述其所懷佋曰某<lb/>
<pb n="KR3l0023_WYG_010-12a"/>
骨肉滿朝世受國恩腕即可斷表終不為尋於江津害<lb/>
之唐宋蘇循尚書諂<hi>一作譎</hi>媚茍且梁太祖鄙之他日至<lb/>
并門謁晉王時張承業方以匡復為意而循忽獻晉王<lb/>
畫勅筆一對承業愈鄙薄之與夫雍佋為人視蘇循誠<lb/>
逺矣<lb/>
　　　王迪車輾事<lb/>
王迪舍人早負才業未卜騫翔一日謁宰相杜太尉於<lb/>
宅門十字通衢街路稍狹有二牛車東西交至迪馬夾<lb/>
<pb n="KR3l0023_WYG_010-12b"/>
在其間馬驚仆而臥為車轍輾靴鼻踰寸而不傷腳指<lb/>
三日後入拜翰林雖幸而免亦神助也<lb/>
　　　杜孺休種青蓮花<lb/>
唐韓文公愈之甥有種花之異聞於小説杜給事孺休<lb/>
典湖州有染戸家池生青蓮花刺史致書問染工曰我<lb/>
家有三世治靛瓮常以蓮子浸於瓮底俟經嵗年然後<lb/>
種之若以所種青蓮子為種即為紅矣蓋還本質又何<lb/>
足怪乃以所浸蓮子寄奉之道士田匡圖親看此花為<lb/>
<pb n="KR3l0023_WYG_010-13a"/>
愚話之愚見今<hi>一作人</hi>以雞糞和土培芍藥花叢其淡紅<lb/>
者悉成深紅染之所言益信矣哉蜀王先主將晏駕其<lb/>
年峨嵋山娑羅花悉開白花又荆州之獻王未薨前數<lb/>
年溝港城隍悉開白蓮花一則染以氣類一則表於凶<lb/>
兆斯又何哉<lb/>
　　　嚴軍容猫犬怪<lb/>
唐左軍容使嚴遵美於閹宦中仁人也自言北司馬<hi>一作</hi>
<hi>為</hi>供奉官袴衫給事無秉簡入侍之儀又云樞密使廨<lb/>
<pb n="KR3l0023_WYG_010-13b"/>
署三間屋書櫃而已亦無視事㕔堂狀後貼黄指揮公<lb/>
事乃是楊復恭奪宰相權也自是常思退休一旦發狂<lb/>
手足舞蹈家人咸訝傍有一猫一犬猫謂犬曰軍容改<lb/>
常也顛發也犬曰莫管他從他俄而舞定自驚自笑且<lb/>
異猫犬之言遇昭宗播遷鳯翔乃求致仕梁川<hi>一作州</hi>蜀<lb/>
軍収降興元因徙於劒南依王先主優待甚異於青城<lb/>
山下卜别墅以居之年過八十而終其忠正謙約與西<lb/>
門季元為季孟也于時誅宦官唯西川不奉詔由是脱<lb/>
<pb n="KR3l0023_WYG_010-14a"/>
禍家有北司治亂記八卷備載閹宦忠佞好惡嘗聞此<lb/>
傳偶未得見即巷伯之流未必俱邪良由南班輕忌太<lb/>
過以致參商蓋邦國之不幸也先是路巖相自成都移<lb/>
鎮渚宫所乗馬忽作人語且曰蘆荻花此花開後路無<lb/>
家不久及禍然畜類之語豈有物憑之乎石言於晉殆<lb/>
斯比也<lb/>
　　　竇家酒炙地<lb/>
唐崇賢竇公家罕有名第璟僕射先人不善治生事力<lb/>
<pb n="KR3l0023_WYG_010-14b"/>
甚困京城内有隙地一段與大閹相鄰閹貴欲之然其<lb/>
地止值五六百千而已竇公欣然以此地奉之殊不言<lb/>
地價乃曰將軍所便不敢奉違某有故欲往江淮上希<lb/>
三兩處䕶戎緘題其閹喜而致書凡獲三千緡由是幸<lb/>
濟東市有隙地一片窪下渟汙乃以廉值市之俾妳嫗<lb/>
將煎餅盤就彼誘兒童若抛磚瓦中一紙標得一箇餅<lb/>
兒童奔走抛磚瓦博煎餅不久十分填其六七乃以好<lb/>
土填之起一店停波斯日獲一緡他皆傚此由是致富<lb/>
<pb n="KR3l0023_WYG_010-15a"/>
延客朝士時皆謂之輕薄號為酒炙地亦能為人求名<lb/>
第酒食聚人亦希利之一端也竇回竇雍無文藝而取<lb/>
名蓋飲啗之力也得於元中凡數賢御史臺記説裴明<lb/>
禮買宅事與竇氏同疑竇效裴之為也<lb/>
　　　李昌符詠婢僕<lb/>
唐咸通中前進士李昌符有詩名久不登第常嵗卷軸<lb/>
怠於裝脩因出一奇乃作婢僕詩五十首於公卿間行<lb/>
之有詩云春娘愛上酒家樓不怕歸遲總不留推道那<lb/>
<pb n="KR3l0023_WYG_010-15b"/>
家娘子臥且留教住待梳頭又云不論秋菊與春花個<lb/>
個能噇空肚茶無事莫教頻入庫一名閒物要些些諸<lb/>
篇皆中婢僕之諱浹旬京城盛傳其詩篇為妳嫗輩怪<lb/>
罵騰沸盡要摑其面是年登第與夫桃杖虎靴事雖不<lb/>
同用奇即無異也<lb/>
　　　鍾大夫知命丹效<lb/>
唐廣南節度使下元隨軍將鍾大夫忘其名晩年流落<lb/>
旅寓<hi>一作於</hi>陵州多止佛寺有仁壽縣主簿歐陽術愍其<lb/>
<pb n="KR3l0023_WYG_010-16a"/>
衰老常延待之三伏間患腹疾臥於歐陽之家踰月不<lb/>
食歐主簿慮其旦夕溘然欲陳牒州衙希取鍾公一狀<lb/>
以明行止鍾公曰病即病矣死即未也既此奉煩何妨<lb/>
申報於是聞於官中爾後疾愈葆光子時為郡倅鍾公<lb/>
惠然來訪因問所吿之由乃曰曾在湘潭遇干戈不進<lb/>
與同行商人數輩就嶽麓寺設齋寺僧有新合知命丹<lb/>
者且云服此藥後要退即飲海藻湯或大期將至即肋<lb/>
下微痛此丹自下便須指揮家事以俟終焉遂各奉一<lb/>
<pb n="KR3l0023_WYG_010-16b"/>
緡吞一丸他日入蜀至樂温縣遇同服丹者商人寄寓<lb/>
樂温得與話舊且説所服之藥大效無何此公來報肋<lb/>
下痛不日其藥果下急區分家事後凡二十日卒某方<lb/>
神其藥用海藻湯下之香水沐浴卻吞之昨來所苦藥<lb/>
且未下所以知未死兼出藥相示然鍾公面色紅潤强<lb/>
飲啗似得藥力也他日不知其所終以其知命有騐故<lb/>
記之<hi>成都覺性院有僧合此藥賣之人多服也</hi>
　北夢瑣言卷十<lb/>
</p>
<p>
</p>
  </div>
<div>
<head>北夢瑣言卷十一</head> <lb/>
    <p>
<pb n="KR3l0023_WYG_011-1a"/>
欽定四庫全書<lb/>
　北夢瑣言卷十一<lb/>
　　　　　　　　　　　　　唐　孫光憲　撰<lb/>
　　　張直方譽裴休<lb/>
唐金吾大將軍張直方西班倜儻勲臣也好接賔客歌妓<lb/>
絲竹甲於他族與裴相國休相對相國始麻衣就試執金<lb/>
慕其風采因裴造謁執金欵待異禮他日朝中盛稱裴秀<lb/>
才文藝朝賢訝之相國恐渉雜交不遑安處自是不敢更<lb/>
<pb n="KR3l0023_WYG_011-1b"/>
歴其門執金頻召不徃或曰裴秀才方謀進取慮致物譽<lb/>
非是偃蹇一日又召傳語曰若不妨及即更奉薦裴益悚惕<lb/>
　　　薛侍郎紙裹鷂子<lb/>
唐薛昭緯侍郎恃才與地鄰於傲物常以宰輔自許切<lb/>
於大拜于時梁太祖已兼四鎮兵力漸大有問鼎之心<lb/>
速於傳禪薛公銜命梁國<hi>一作園</hi>梁祖令客將約回乃謂<lb/>
謁者曰大君有命無容却回速轡前邁既至夷門梁祖<lb/>
不獲已須出迎接見薛公標韻詞辯方始改觀自是宴<lb/>
<pb n="KR3l0023_WYG_011-2a"/>
接莫不欵曲一日梁祖話及鷹鷂薛公秪對盛言鷙鳥<lb/>
之俊梁祖欣然謂其亦曾放弄歸館後傳語送鷂子一<lb/>
頭薛生致書感謝仍對來人戒僮僕曰令公所賜真<hi>一作</hi>
<hi>直</hi>須愛惜果<hi>一作可</hi>以紙裹安鞲袋中來人失笑聞於使<lb/>
衙<lb/>
　　　進士團所由倒罰崔狀元<lb/>
唐進士崔昭矩為狀元有進士團所由動靜舉罰一日<lb/>
所由疎失狀元笞之逡巡所由謝伏<hi>一作杖</hi>于階前對諸<lb/>
<pb n="KR3l0023_WYG_011-2b"/>
進士曰崔十五郎不合於同年前面瞋決所由請罰若<lb/>
干博陵無言以對<lb/>
　　　程賀為崔亞持服<lb/>
唐崔亞郎中典眉州程賀以鄉役差充㕔子其弟在州<lb/>
曾為小書吏崔公見賀風味有似儒生因詰之曰爾公<lb/>
讀書乎賀降階對曰薄渉藝文崔公指一物俾其賦詠<lb/>
雅有意思處分令歸選日裝寫所業執贄甚稱奬之必<lb/>
稱進士依崔之門更無他岐凡二十五舉及第每入京<lb/>
<pb n="KR3l0023_WYG_011-3a"/>
館於博陵之第常感提拔之恩亞卒之日賀為崔公縗<lb/>
服三年人皆美之<lb/>
　　　髙太尉駢請留蠻宰相事<lb/>
唐南蠻侵軼西川苦無亭障自咸通已後劍南苦之牛<lb/>
叢尚書作鎮為蠻寇憑陵無以抗拒髙公自東平移鎮<lb/>
成都蠻酋搏蜀城掌武先選驍鋭救急人背神符一道<lb/>
蠻覘知之望風而遁爾後僖宗幸蜀深疑作梗乃許降<lb/>
公主蠻王以連姻大國喜幸逾常因命宰相趙隆眉楊<lb/>
<pb n="KR3l0023_WYG_011-3b"/>
竒鯤段義宗來朝行在且迎公主髙太尉自淮海飛章<lb/>
云南蠻心膂唯此數人請止而鴆之迄僖宗還京南方<lb/>
無虞用髙公之䇿也楊竒鯤輩皆有詞藻途中詩云風<lb/>
裏浪花吹又白雨中嵐色洗還青江鷗聚處忩前見林<lb/>
狖啼時枕上聽此際自然無限趣王程不敢暫留停甚<lb/>
清美也<lb/>
　　　夏侯相以術而殂<lb/>
唐相國夏侯公孜富貴後得彭素之術甚有所益出鎮<lb/>
<pb n="KR3l0023_WYG_011-4a"/>
蒲中悅一娼妓不能承奉以致尾閭之泄因而致卒有<lb/>
夏侯長官者本反初僧也曾依相國門庭亂離後挈家<lb/>
寄於鳯州山谷尋亦物故惟寡妻㓜子而已夏嫗獻此<lb/>
術於節使滿存相公大獲濡濟其子名籍學吟詩入西<lb/>
川依託勲臣為幕下從事時人號為夏侯驢子乃世濟<lb/>
其鄙猥也僕聞之於强山人甚詳亦嘗與籍相識籍子<lb/>
壻羅嶠與僕相知亦多蓄姬妾疑其染夏氏之風然夏<lb/>
侯長官者得非相國之師乎<lb/>
<pb n="KR3l0023_WYG_011-4b"/>
　　　張金吾威勢取術<lb/>
唐金吾大將軍張直方一旦開筵命朝士看乾水銀㸃<lb/>
制不謬衆皆歎羡以謂清河曾遇至人良久張公大笑<lb/>
曰已非所能有自來矣頃任桂府團練使逢一道士藴<lb/>
此利術就而求之終不可得乃令健卒縛於山中以死<lb/>
脅之道士驚怕但言藥即多獻術則不傳唯死而已由<lb/>
是得藥縱其他適今日奉呈唯成丹也非已能也<lb/>
　　　蔡畋虛誕<hi>何法成附</hi>
<pb n="KR3l0023_WYG_011-5a"/>
唐髙駢鎮成都甚好方術有處士蔡畋者以黄白干之<lb/>
取瓦一片研丹一粒半塗入火燒成半截紫磨金乃竒<lb/>
事也蔡生自負人皆敬之以為地仙燕公求之不得久<lb/>
而乖露乃是得藥於人眩惑賣弄為元戎笞殺之王先<lb/>
主時有何法成者小人也以賣符藥為業其妻微有容<lb/>
色居在北禪院側左院有毳衲者因與法成相識出入<lb/>
其家令賣藥銀就其家飲啗而已法成以其内子餌之<lb/>
而求其法此僧秘惜遷延未傳乃令其妻冶容而接之<lb/>
<pb n="KR3l0023_WYG_011-5b"/>
法成自外還家掩縛欲報廵吏此僧驚懼因謬授其法<lb/>
并成藥數兩釋縛而竄法成聞<hi>一作得</hi>此術以致發狂大<lb/>
言於人誇解利術未久聞於蜀後主召入苑中與𥙷軍<lb/>
職然不盡僧法他日藥盡遽屬更變伶俜而已偶免謬<lb/>
妄之誅也彭韜光者與何生切鄰兼得其事為余話之<lb/>
　　　申屠别駕術禍<lb/>
髙駢鎮維揚有申屠别駕懐至術為吕用之譖毁一旦<lb/>
作竄燕公命吏齎長限牒所在尋捕至襄州禪院中遇<lb/>
<pb n="KR3l0023_WYG_011-6a"/>
之擒得申生寄襄獄縶維申生告獄吏要見督郵韋公<lb/>
吏以告之韋遽面見屏人曰某身上有化金藥欲獻元<lb/>
戎劉公巨容可乎韋審之遂非時入謁因得道逹㸃甎<lb/>
瓦半葉以呈之劉公歎訝乃虚以判獄而匿之僖皇在<lb/>
蜀降天使至峴山即田令孜弟也劉公乗醉將藥金誇<lb/>
衒於中使中使廻聞於田中尉洎劉司空朝覲行在與<lb/>
申生偕往藏𨼆此人不令他適田軍容銜之於導江莊<lb/>
加害劉申皆不幸也有一子號申司馬居朗州尚存㸃<lb/>
<pb n="KR3l0023_WYG_011-6b"/>
汞藥在身荆南節判司空董太監得申生四粒藥㸃四<lb/>
汞奉一百千以慰好竒之心也<hi>王蜀時有一士著緑布衫常在街衢仍棲逆旅</hi>
<hi>廵使蕭懐武欲求其術堅確不與遂於馬院打殺之蓋不能慎持所致也</hi>
　　　宗小子藥妖<lb/>
唐世長安有宗小子者解黄白術唯在平康狎游與西<lb/>
川節度使陳敬瑄微時游處因色失歡他日陳公遭遇<lb/>
出鎮成都京國亂離僖皇幸蜀宗生避地亦到錦江然<lb/>
畏潁川知之遂旅遊資中郡銷聲斂跡惟恐人知寓應<lb/>
<pb n="KR3l0023_WYG_011-7a"/>
真觀修一爐大丹未竟宗生解六壬每旦運式看一日<lb/>
吉凶無何失聲便謀他適走至内江縣潁川差人吏就<lb/>
所在害之所修藥道士收得傳致數家皆不利人莫知<lb/>
何也<lb/>
　　　李璧尚書戮律僧<lb/>
唐李璧尚書出鎮東川有律僧<hi>一作師</hi>忘其名臨壇度人<lb/>
四方受具者奔走師仰檀施雲集由是鞅掌嗜慾之心<lb/>
熾焉一旦發露前後女童為尼者呈身之物殆一百四<lb/>
<pb n="KR3l0023_WYG_011-7b"/>
十五人八座戮之葆光子嘗見同僚王行軍說幽州有<lb/>
壇長近八十歳即都校之元昆也每歸俗家以其衰老<lb/>
令小青扶侍因而及亂遂要反初以青為偶乃謂偶曰<lb/>
平生不謂有此歡暢悔知之晩也軍府怪而笑之僕有<lb/>
門徒僧不欲斥其名經論甚博未有乖露他日預臨壇<lb/>
之列尼輩參請號曰依止自是醜聲盈耳亦不以為耻<lb/>
嗚呼如來制戒為入道之門茍非其人反為聚淫叢藪<lb/>
信乎道不虚行也<hi>一本作律乎律乎道不虚行</hi>
<pb n="KR3l0023_WYG_011-8a"/>
　　　崔元亮降雲鶴<hi>趙駕仙何景沖梁威儀附</hi>
唐崔元亮曾典眉州每公退具簡履以朝太上焚脩精<lb/>
至不舍晝夜嘗於州衙開黄籙道場為民祈水旱疾疫<lb/>
而已散齋之晨必降祥雲鸞鶴州民咸覩<hi>亮典湖州脩齋亦降仙鶴</hi>
<hi>太白為賛</hi>至今眉州每歳設黄籙齋凡執<hi>一作職</hi>事軍校及茶<lb/>
酒厮役祗承皆知齋法次第道士羅昭然壽一百一十<lb/>
三歳預崔牧之齋席跨驢出街墜驢而腳在鐙内因拖<lb/>
曵而死也　又王蜀時玉局觀道士趙駕仙上官道士<lb/>
<pb n="KR3l0023_WYG_011-8b"/>
忘其名住青城山脩齋入壇行法事其厮僕卧而驚魘<lb/>
問師何在人問之乃曰適見四人著緋自天而下曵二<lb/>
道士於壇前鞭背二十問者止之令勿言比趙駕仙與<lb/>
上官道士相次患發背而斃　又有何景沖作道門威<lb/>
儀好食蒜上壇行法事時有蒜氣後於青城脩齋度江<lb/>
船覆溺死斯蓋罔道不恭為天罰也　成中令鎮荆南<lb/>
請道士梁威儀行法事俯伏奏章頓首存想因之不起<lb/>
乃醉睡也成公斥之毁廢道場斯亦何趙之流也大約<lb/>
<pb n="KR3l0023_WYG_011-9a"/>
荆湘僧道赴齋皆恣洪飲俚人不以為非欲求降鍳安<lb/>
可得也<lb/>
　　　關三郎入關<lb/>
唐咸通亂離後坊巷訛言關三郎鬼兵入城家家恐悚<lb/>
罹其患者令人寒熱戰慄亦無大苦𢎞農楊玭挈家自<lb/>
駱谷路入洋源行及秦嶺回望京師乃曰此處應免關<lb/>
三郎相隨也語未終一時股慄斯又何哉夫喪亂之間<lb/>
隂厲旁作心既疑矣邪亦隨之關妖之說正謂是也愚<lb/>
<pb n="KR3l0023_WYG_011-9b"/>
㓜年曾省故里傳有一夷迷鬼魘人閭巷夜聚以避之<lb/>
凡有忩隙悉皆塗塞其鬼忽來即撲人驚魘須臾而止<lb/>
　　　希慕求進<lb/>
唐自大中後進士尤盛封定鄉丁茂珪塲中頭角舉子<lb/>
與其交者必先登第而二公各二十舉方成名何進退<lb/>
之相懸也先是李都崔雍孫瑝鄭嵎四君子蒙其盼睞<lb/>
者皆因進昇故曰欲得命通問瑝嵎都雍葆光子曰士<lb/>
無華腴寒素雖瓌意琦行奥學雄文茍不資發揚無以<lb/>
<pb n="KR3l0023_WYG_011-10a"/>
昭播是則希顔慕藺馳騁利名者不能免也<lb/>
　　　垂血淚<lb/>
唐進士殷保晦妻封夫人皆中朝士族也殷公歴官臺<lb/>
省始舉進士時文卷皆内子為之動合規式中外皆知<lb/>
良人倜儻疎放善與人交未嘗以文章為意黄寇犯闕<lb/>
夫妻遭難初封夫人就刃殷公失聲䨇血被面其從母<lb/>
為尼親見其禍泣言於姻親愚於殷之中表聞之方信<lb/>
古人云淚盡繼之以血哀痛之極也<lb/>
<pb n="KR3l0023_WYG_011-10b"/>
　　　心疾不妨文章<hi>李氏子附</hi>
唐世劉崇望弟兄五人内四人皆登進士第仕至將相<lb/>
丞郎其元昆崇彛不及第官至省郎生五男每院各與<lb/>
一人為後崇彛留一男少有才思一旦心疾唯染翰章<lb/>
制誥褒貶朝中卿相咸摭其實骨肉間懼聞于外旋取<lb/>
燼之宛為掌誥之美竟廢于時鄙夫蜀鄉與前簡刺李<lb/>
詠使君有分隴右有一子年十四掌握管草詞指揮天<lb/>
曹地府隂隙之事落翰如飛家君憂懼亦苦戒之此子<lb/>
<pb n="KR3l0023_WYG_011-11a"/>
乃曰但為我父勿預我事他日墜井而死心為靈臺既<lb/>
嬰風恙而才思倫序斯又何哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0023_WYG_011-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北夢瑣言卷十一<lb/>
</p>
<p>
</p>
  </div>
<div>
<head>北夢瑣言卷十二</head> <lb/>
    <p>
<pb n="KR3l0023_WYG_012-1a"/>
欽定四庫全書<lb/>
　北夢瑣言卷十二<lb/>
　　　　　　　　　　　　　唐　孫光憲　撰<lb/>
　　　盧藩神俊<lb/>
唐盧尚書藩以文學登進士第以英雄自許厯數鎮薨於靈<lb/>
武連帥㤙賜弔祭内臣厚希例貺其家事力不充未辦歸裝<lb/>
而天使所求無厭家人苦之親表中有官人於靈前告曰家<lb/>
貧如此將何遵副尚書平生竒傑豈無威靈及此宦者乎<lb/>
<pb n="KR3l0023_WYG_012-1b"/>
俄而館中天使中惡以至於卒是知精魂强俊者可不畏<lb/>
之哉八座從孫尚在江陵嘗聞此説故紀之以儆貪貨者<lb/>
　　　楊收不學仙<lb/>
唐相國楊收江州人祖為本州都押衙父直為蘭溪縣<lb/>
主簿生四子發假收嚴皆登進士第收即大拜發以下<lb/>
皆至丞郎發以春為義其房子以柷以乘為名假以夏<lb/>
為義其房子以煚<hi>古鼎反</hi>為名收以秋為義其房子以鉅<lb/>
鏻鑣鑑為名嚴以冬為義其房子以注渉洞為名盡有<lb/>
<pb n="KR3l0023_WYG_012-2a"/>
文學登髙第號曰脩竹楊家與靜恭諸楊比於華盛收<lb/>
相少年於廬山修業一日尋幽至深𨼆之地遇一道者<lb/>
謂曰子若學道即有仙分必若作官位至三公終焉有<lb/>
禍能從我學道乎收持疑堅進取之心忽道人之語他<lb/>
日雖登廊廟竟離南荒而殛悲夫薛澤補闕乃楊氏之<lb/>
女孫壻嘗語之<lb/>
　　　張氏子斆壁魚<lb/>
唐張裼尚書有五子文蔚彛憲濟美仁龜皆有名第至<lb/>
<pb n="KR3l0023_WYG_012-2b"/>
宰輔丞郎内一子忘其名少年聞說壁魚入道經函中<lb/>
因蠧食神仙字身有五色人能取壁魚吞之以致神仙<lb/>
而上昇張子惑之乃書神仙字碎翦實於瓶中捉壁魚<lb/>
以投之冀其蠧蝕亦欲吞之遂成心疾每一發作竟月<lb/>
不食言語麄穢無所㢠廻避其家扃閉而守之俟其發愈<lb/>
一切如常而倍餐啜一月食料須品味而飫之多年方<lb/>
謝世是知心靈物也一傷神氣善猶不可况為惡乎即<lb/>
劉闢吞人張子吞神仙善惡不同其傷一也<lb/>
<pb n="KR3l0023_WYG_012-3a"/>
　　　栁大夫不受潤筆<hi>李徳陽附</hi>
唐栁大夫玭清亷耿介不以利回家世得筆法蓋公權<lb/>
少師之遺妙也責授瀘州牧禮參東川元戎顧彦朗相<lb/>
公適遇降德政碑顧欲濡染以光刋刻亞台曰惡劄固<lb/>
無所恡若以潤筆先<hi>一作見</hi>賜即不敢聞命相國欽之書<lb/>
訖竟不干瀆也　梁世兖州有下猛和尚聚徒說法檀<lb/>
施雲集時號金剛禪也他日物故建塔樹碑廬嶽道士<lb/>
李德陽善歐書下猛之徒請書碑誌許奉一千緡德陽<lb/>
<pb n="KR3l0023_WYG_012-3b"/>
不允乃曰若以一醉相酬得以施展千緡之遺非所望<lb/>
也終不肯書斯亦近代一髙人也<lb/>
　　　楊寅疑相術<hi>李暠附</hi>
唐十軍軍容使開府嚴遵美門客楊寅善𡊮許之術於<lb/>
京城西畿逢一李生亦唐之疎屬隆準龍顔垂手過膝<lb/>
楊生異之說於中尉由是時<hi>一作暗</hi>有資遺之意其必致<lb/>
非常黄寇犯闕僖宗<hi>一作皇</hi>幸蜀李生為士民挾持入京<lb/>
升含元殿不踰浹旬尋亦遇害豈大人之相只為一升<lb/>
<pb n="KR3l0023_WYG_012-4a"/>
殿乎莫可知之楊生歎嗟不復言知人之鍳也　王蜀<lb/>
先主時有道士李暠亦唐之宗室生於徐州而遊於三<lb/>
蜀詞辯敏㨗麤有文章因棲陽平觀為妖人扶持上有<lb/>
紫氣乃聚衆舉事將舉而敗妖輩星散而暠獨罹其禍<lb/>
焉其適長裕者臨卭之大儒也與暠相善不信暠之造<lb/>
妖良由軀幹國姓為羣兇所憑所以多事之秋滅跡匿<lb/>
端無為緑林之嚆矢也先是李暠有書召玉局觀楊德<lb/>
輝赴齋有老道崔無斁自言患聾有道而託算術往往<lb/>
<pb n="KR3l0023_WYG_012-4b"/>
預知吉凶德輝問曰將欲北行何如崔令畫地作字𢎞<lb/>
農乃書北千兩字崔公以千揷北成乖字去即乖耳楊<lb/>
生不果去而李暠齋日就擒道士多罹其禍楊之幸免<lb/>
由崔之力也<lb/>
　　　楊鑣偶大姑神<hi>史光澤附</hi>
唐楊鑣収相之子少年為江西推廵優游外幕也屬秋<lb/>
祭請祀大姑神西江中有兩山孤拔號大者為大孤小<lb/>
者為小孤朱崖李太尉有小孤山賦寄意焉後人語訛<lb/>
<pb n="KR3l0023_WYG_012-5a"/>
作姑姊之姑創祠山上塑像艶麗而風濤甚惡行旅憚<lb/>
之每歳本府命從事躬祭鑣預於此行鑣悦大姑偶容<lb/>
有言謔浪祭畢囘州而見空中雲霧有一女子容質甚<lb/>
麗俯就楊公呼為楊郎遜詞云家姊多幸蒙楊郎采顧<lb/>
便希囘橈以成禮也故來奉迎𢎞農驚怪乃曰前言戲<lb/>
之耳小姑曰家姊本無意輙慕君子而楊郎先自發言<lb/>
茍或中輟恐不利於君𢎞農憂惶遂然諾之懇希<hi>一作布</hi>
從容一月處理家事小姑亦許之楊生歸指揮訖倉卒<lb/>
<pb n="KR3l0023_WYG_012-5b"/>
而卒似有鬼神來迎也薛澤𥙷闕與鑣姻懿常言此事<lb/>
甚詳近者故登州節判史在德郎中子光澤甚聦俊方<lb/>
修舉業自别墅歸乗醉入泰山廟謂神曰與神作第三<lb/>
兒得否自是歸家精神恍惚似有見召踰月而殂也嗚<lb/>
呼幽明道隔人鬼路殊以身許之自貽伊戚將來可為<lb/>
鍳戒也<lb/>
　　　栁氏子幞頭腳<hi>許承傑李思益附</hi>
僕嘗覽栁氏訓序見其家法整肅乃士流之最也栁玭<lb/>
<pb n="KR3l0023_WYG_012-6a"/>
出官瀘州郡洎牽復㳂路染疾至東川通泉縣求醫幕<lb/>
中有昆弟<hi>或云<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>相或云名珮</hi>之子省之亞台囬面且云不識家<lb/>
人曰是某院郎君堅云不識莫喻尊㫖良久老僕忖之<lb/>
得非郎君幞頭腳乎固宜見怪但垂之而入必不見阻<lb/>
比郎君垂下翹翹之尾果接撫之其純厚皆此𩔖也僕<lb/>
親家栁坤即亞台疎房也僑寓陽安郡伯仲相率省焉<lb/>
亞台先問讀書否脩文否茍不如是須學作官我之先<lb/>
人脩文成名皆作官業幸勿棄分隂也瀘州郡有栁大<lb/>
<pb n="KR3l0023_WYG_012-6b"/>
夫所造公廨家具皆牢實麄重傳及數政莫知于今存<lb/>
否　蜀朝東川節度許存太師有功勲臣也其子承傑<lb/>
即故黔使君禧實之子隨母嫁許然其驕貴僭越少有<lb/>
倫比作都頭軍籍只一百二十有七人是音聲伎術出<lb/>
即同節使行李凡從行之物一切奢大騎碧暖座垂紛<lb/>
錯每脩書題印章微有浸漬即必改換書吏苦之流輩<lb/>
以為話端皆推茂刺顧夐為首許公他日有會乃謂顧<lb/>
曰閣下何太談謗顧乃分疏因指同席數人為證顧無<lb/>
<pb n="KR3l0023_WYG_012-7a"/>
以對逡廵乃曰三哥不用草草碧暖座為衆所知至於<lb/>
魚袋上鑄蓬萊山非我唱揚席上愈笑方知魚袋更僭<lb/>
也刺茂州入蕃落為蕃酋害之　西川衛前軍將李思<lb/>
益者所著衣服莫非華煥纎麗蜀先主左右羡而怪之<lb/>
先主曰李思益一副衣裳大有所費是要為我光揚軍<lb/>
府仰與江貨場勾當俾其作衣裝也先主又於作院見<lb/>
匠人裹小朶帽子前如鷹觜後露腦枕怪而截其觜也<lb/>
又登樓見行人戴襤<graphic n="KR2233" url="https://raw.githubusercontent.com/kanripo/KR-Gaiji/master/images/KR2233.png" mimeType="image/png"/>席帽云破<hi>普没反</hi>頭爛額是何好<lb/>
<pb n="KR3l0023_WYG_012-7b"/>
事然自務儉素愛淨潔皆此𩔖也蜀朝有小朝士裴璨<lb/>
俸薄且閒<hi>一作困</hi>或勸求宰一邑裴曰今之畿縣非有仙<lb/>
骨何以得見其愛羡即可知也每云黄寇之後所失已<lb/>
多唯襪頭袴穿靴不傳舊時也僕同院司空監云木圍<lb/>
裹頭於事最便何必油拭火熨日日勞煩此一事不請<lb/>
師古又嫌以銀稜甆器托裏椀楪徒費功夫又曰措大<lb/>
暮年方婚少女一生之事遺醜可知自非鐵石為心未<lb/>
有不貽他說戒之慎之因述栁氏幞頭引起數事豈資<lb/>
<pb n="KR3l0023_WYG_012-8a"/>
談笑亦足小懲也<lb/>
　　　鐵𥙷闕貞澹<lb/>
唐乾寧中𥙷闕楊貽德華族科名德孤道直不容於時<lb/>
請告華隂方屬京國擾攘乃謀南來藏跡於江陵閭巷<lb/>
僦居不露行止旅舍無烟藜藿不給未嘗隕穫於時成<lb/>
中令延接朝客士有依劉之言𢎞農韜藏不及門宇一<lb/>
旦堂帖追回成令驚訝以為聞聽不至闕申情禮兼以<lb/>
入翰苑秉鈞軸期之𥙷闕曰人之官職又非妄圖令公<lb/>
<pb n="KR3l0023_WYG_012-8b"/>
過飾何當奬遇今宰相何必要某至於垂搜羅之命他<lb/>
日不過作南中一刺史爾此際必有奉擾中令贈三百<lb/>
緡只受三十緡辦裝所剰<hi>一作殘</hi>却納朝廷號為鐵𥙷闕<lb/>
未久除道州牧却經江陵告成令求十人散從官衣裝<lb/>
五十千行資他無所要成令甚重之他日棲南嶽與元<lb/>
泰布衲遁希禪師同居車箱源䨇泉歸本長老得祖印<lb/>
於楊公既歿家人亦終似得懸解之道也本公得禪道<lb/>
於三賢乃鄭起先輩為愚話之<lb/>
<pb n="KR3l0023_WYG_012-9a"/>
　　　張林多戲<lb/>
唐張林本士子擢進士第官至臺侍御為詩小巧多采<lb/>
景於園林亭沼間至如菱葉乍翻人採後荇花初没舸<lb/>
行時他皆此𩔖受眷於崔相眧緯或謁相庭崔公曰何<lb/>
以久不拜見林曰為飯瓮子熱發崔訝飯瓮不康之語<lb/>
林曰數日來水米不入非不康耶又寒月遺以衣襦問<lb/>
其所需乃曰一衫向下便是張林相國大笑終始優遇<lb/>
也葆光子曰東方朔以詼諧自容婁君卿以唇舌取適<lb/>
<pb n="KR3l0023_WYG_012-9b"/>
非徒然也皆有意焉今世希酒炙之徒託公侯之勢取<lb/>
容茍媚過於優旃自非厚德嚴正之人未有不為此輩<lb/>
調笑也<lb/>
　　　沈尚書非命<hi>劉建封附</hi>
唐沈詢侍郎亞之之子也昆弟二人一人忘其名乗舸<lb/>
泛河為驚湍激船桚梁板漂遞沈子亦漂而死詢鎮潞<lb/>
州寵婢夫人甚妬因配與家人歸秦其婢旦夕只在左<lb/>
右歸秦慚恨伺隙剚刃於詢果罹兇手殺歸秦以充祭<lb/>
<pb n="KR3l0023_WYG_012-10a"/>
亦無及也　唐天復中湖南節度使劉建封婬其牽攏<lb/>
官陳之婦陳為同列所戲恥而發怒伺便以蒺<hi>一作冷</hi>藜<lb/>
擊殺之馬氏有其位於今禁蒺<hi>一作冷</hi>藜蓋懲彭城之遭<lb/>
罹也婬為大罰昔賢垂戒作人君父得不以子禍奴禍<lb/>
取鑒哉<lb/>
　　　王潛司徒燒紙錢<hi>秦威儀附</hi>
唐王潛司徒與武相元衡有分武公倉卒遭罹潛常於<lb/>
四時爇紙錢以奉之王後鎮荆南有染户許琛一旦<hi>一作</hi>
<pb n="KR3l0023_WYG_012-10b"/>
<hi>日</hi>暴卒翌日却活乃具牓子詣衙云要見司徒乃通入<lb/>
於階前問之琛曰初被使人追攝至一衙府未見王且<lb/>
領至判官㕔見一官人憑几曰此人錯來自是鷹坊許<lb/>
琛不干汝事即發遣回謂許琛曰司徒安否我即武相<lb/>
公也大有門生故吏鮮有念舊於身後者唯司徒不忘<lb/>
每歳常以紙錢見遺深感恩德然所賜紙錢多穿不得<lb/>
司徒事多㸃檢不至仰為我詣衙具導此意王公聞之<lb/>
悲泣慚訝而鷹坊許琛果亦物故自此選好紙剪錢以<lb/>
<pb n="KR3l0023_WYG_012-11a"/>
奉之此事與楊収相於鄭愚尚書處借錢事同　又南<lb/>
嶽道士秦保言威儀勤於焚脩者曾白真君云上仙何<lb/>
以須紙錢有所未喻夜夢真人曰紙錢即冥吏所籍我<lb/>
又何須由是嶽中亦信之<lb/>
　　　崔從事為廟神賜藥<hi>李氏土地神附</hi>
閩從事崔員外忘其名正直檢身幕寮所重奉使湖湘<lb/>
復命在道逢寇賊悉遭殺戮唯外郎於倉惶中忽有人<lb/>
引路獲免驅馳逺路復患痁疾行邁之次難求藥餌途<lb/>
<pb n="KR3l0023_WYG_012-11b"/>
次延平津廟夢為廟神賜藥三丸服之驚覺頓愈此亦<lb/>
鬼神輔德也　彭城劉山甫自云外祖李公敬彛郎中<lb/>
宅在東都毓財坊土地最靈家人張行周事之有應未<lb/>
大水前預夢告張求飲食至其日率其𩔖遏水岸<hi>一作頭</hi>
並不衝圮李宅異事也<lb/>
　　　張璟為靈廟草奏<lb/>
廬山書生張璟乾寧中以所業之桂州欲謁連帥張相<lb/>
至衡州犬嘷灘損船上岸寢於江廟為廟神所責生以<lb/>
<pb n="KR3l0023_WYG_012-12a"/>
素業對之神為改容延坐從容云有王<hi>一作巫</hi>立仁者罪<lb/>
合族誅廟神為其分理<hi>一作疏</hi>奏於嶽神無人作奏璟為<lb/>
草之既奏蒙允神喜以白金十餅為贈劉山甫與廖隲<lb/>
校書親見璟說其事甚詳也<lb/>
　　　滻水神正直<lb/>
唐黄寇奔衝有小朝士裴忘其名移挈妻子南趨漢中<lb/>
纔發京都其室女路次暴亡兵難揮霍不暇藏瘞其為<lb/>
悲悼即可知也行即浴谷夜聞其女有言不見其形父<lb/>
<pb n="KR3l0023_WYG_012-12b"/>
母怪而詰之女曰我為滻水神之子强暴誘歸其家厥<lb/>
父責怒以妄殺生人遽行笞責兼遜謝撫慰差人送來<lb/>
縁夕旦未有託且欲隨大人南行俾拔茅為苞致於箱<lb/>
笥之中庶以魂識依止飲食語言不異於常爾後白於<lb/>
嚴慈云已有生處悲咽告辭去夫鬼神之事世所難言<lb/>
素滻之靈有義方之訓所謂聦明正直之流也<lb/>
　　　塹杜氏山岡事<hi>鮮于仲通唐氏嚴氏附</hi>
古有宅墓之書世人多尚其事識者猶或非之杜公正<lb/>
<pb n="KR3l0023_WYG_012-13a"/>
倫與京兆宗派不同常蒙輕逺銜之洎公宦逹後因事<lb/>
塹斷杜陵山脉由是諸杜數代不振　鮮于仲通兄弟<lb/>
閬州新井縣人崛起俱登將壇望氣者以其祖先墳上<lb/>
有異氣降勅塹斷之裔孫有鮮于嶽者㓜年寢處席底<lb/>
有一小蛇蓋新出卵者家人見之以為竒事此侯及壯<lb/>
常有自負之色歴官終于普州安嶽縣令不免風塵其<lb/>
徒戲之曰鮮于蛇也　唐峰亦閬州人有墳塋在茂賢<lb/>
草市峰因負販與一術人偕行經其先塋術士曰此墳<lb/>
<pb n="KR3l0023_WYG_012-13b"/>
塋子孫合至公相峰謂曰此即家墳隴也士曰若是君<lb/>
家恐不勝福也<hi>一作耶</hi>子孫合為賊盜皆不令終峰志之<lb/>
爾後遭遇蜀先主開國峰亦典郡其二道襲官<hi>一作等</hi>皆<lb/>
至節將三人典郡竟如術士之言何其騐也　嚴司空<lb/>
震梓州鹽亭縣人所居枕釜戴山但有鹿鳴即嚴氏一<lb/>
人必殞或一日有親表對坐聞鹿鳴其表曰釜戴山中<lb/>
鹿又鳴嚴曰此際多應到表兄其表兄遽對曰表兄不<lb/>
是嚴家子合是三兄與四兄不日嚴氏子一人果亡是<lb/>
<pb n="KR3l0023_WYG_012-14a"/>
何異也<lb/>
　　　鼠狼智<lb/>
相國張公文蔚莊在東都北<hi>一作柏</hi>坡莊内有鼠狼穴養<lb/>
四子為蛇所吞䑕狼雄雌情切於穴外坋土恰容蛇頭<lb/>
俟其出穴果入所坋處出頭度其囘轉不及當腰齧斷<lb/>
而劈蛇腹銜出四子尚有氣置於穴外銜豆葉嚼而傅<lb/>
之皆活何微物而有情有智若是乎最靈者人胡不思<lb/>
也<lb/>
<pb n="KR3l0023_WYG_012-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北夢瑣言卷十二<lb/>
</p>
<p>
</p>
  </div>
<div>
<head>北夢瑣言卷十三</head> <lb/>
    <p>
<pb n="KR3l0023_WYG_013-1a"/>
欽定四庫全書<lb/>
　北夢瑣言卷十三<lb/>
　　　　　　　　　　　　　唐　孫光憲　撰<lb/>
　　　草賊號令公<lb/>
王中令鐸落都統除滑州節度使尋罷鎮以河北安靜於<lb/>
楊全玫有舊避地浮陽與其都統幕客十來人從行皆朝<lb/>
中士子及過魏樂彦禎禮之甚至鐸之行李甚侈從客侍<lb/>
姬有輦下昇平之故態彦禎有子曰從訓素無賴愛其車<lb/>
<pb n="KR3l0023_WYG_013-1b"/>
馬姬妾以問其父之幕客李山甫以咸通中數舉不第<lb/>
尤私憤於中朝貴達因令圖之俟鐸至甘陵以輕騎數<lb/>
百盡掠其槖裝姬僕而還鐸與賔客皆遇害及奏朝廷<lb/>
云得貝州報某日有殺刼一人姓王名令公其忽誕也<lb/>
如此彦禎子尋為亂軍所殺得非瑯琊公訴于上帝乎<lb/>
　　　王重榮逐兩帥<lb/>
河中節度使王重榮始為牙將黄巢犯闕元戎李都奉<lb/>
偽畏重榮黨附者多因薦為副使一日忽謂都曰凢人<lb/>
<pb n="KR3l0023_WYG_013-2a"/>
受恩只可私報不可以公徇令公助賊䧟一邦於國不<lb/>
忠而又日加箕斂衆口紛然倐忽變生何以遏也遽命<lb/>
斬其偽使都無以對因以軍印授重榮而去及都至行<lb/>
在朝廷又以前京兆尹竇潏間路至河中代都為帥重<lb/>
榮迎之潏前為京兆尹有慘酷之名時謂之墮疊及至<lb/>
翌日集軍校于庭謂曰天子命重臣作鎮將遏賊衝安<lb/>
可輕議斥逐令北門出乎且為惡者必一兩人而已爾<lb/>
等可言之潏不知軍校皆重榮之親黨也衆皆不對重<lb/>
<pb n="KR3l0023_WYG_013-2b"/>
榮乃自屏肅佩劍歴階而上謂潏曰為惡者非我而誰<lb/>
召潏之僕吏控馬及階請依李都前例速去之潏不敢<lb/>
仰視乃躍馬復由北門而出重榮破黄巢有功正授節<lb/>
制封郡王與田令孜結怨他日為部將常行儒殺之時<lb/>
號鐵條以其剛也<lb/>
　　　鄭文公報恩<lb/>
鄭文公畋字台文父亞曾任桂管觀察使畋生於桂州<lb/>
小字桂兒時西門思恭為監軍有詔徵赴闕亞餞於北<lb/>
<pb n="KR3l0023_WYG_013-3a"/>
郊自以衰年因以畋託之曰他日願以桂兒為念九泉<lb/>
之下不敢忘之言訖泫然流涕思恭誌之及為神策軍<lb/>
中尉亞已卒思恭使人召畋館之于第年未及冠甚愛<lb/>
之如甥姪因選師友教導之畋後官至將相黄巢之入<lb/>
長安西門思恭逃難於終南山畋以家財厚募有勇者<lb/>
訪而獲之以歸岐下温清侍膳有如父焉思恭終於畋<lb/>
所畋葬於鳯翔西岡松柏皆手植之未幾畋亦卒葬近<lb/>
西門之墳百官皆造二隴以弔之無不墮淚咸服其義<lb/>
<pb n="KR3l0023_WYG_013-3b"/>
也<lb/>
　　　韓簡聽書<hi>李茂貞附</hi>
魏博節度使韓簡性麄質每對文士不曉其說心常恥<lb/>
之乃召一孝亷令講論語及講至為政篇明日謁諸從<lb/>
事曰僕近知古人淳樸年至三十方能行立外有聞者<lb/>
無不絶倒　秦王李茂貞請三傳王利甫講春秋利甫<lb/>
古僻性狷然演經義文亹亹堪聽茂貞連月聽之不倦<lb/>
利甫後寄褐於道門改名晝卒於洛中也武臣未必輕<lb/>
<pb n="KR3l0023_WYG_013-4a"/>
儒但未睹通儒多逢鄙薄之輩沮其學善也惜哉<lb/>
　　　孟方立陳桑梓禮<hi>羅虬附</hi>
昭義軍節度使孟方立邢州平鄉人也少以勇力𨽻於<lb/>
本軍為裨將廣明中潞帥髙潯攻諸葛爽於河陽方立<lb/>
出天井關為前鋒時潯為大將劉廣所逐廣忌方立留<lb/>
戍于關後廣為潞人所殺三軍乃以方立為帥因有首<lb/>
丘之思遂移軍於邢州用法平正人皆附之始拜墳墓<lb/>
於鄉里詣縣令里所陳桑梓之敬有識者賞焉姪遷嗣<lb/>
<pb n="KR3l0023_WYG_013-4b"/>
為潞帥降太原葆光子曰羅虬累舉不第務於躁進因<lb/>
罷舉依於宦官典台州晝錦也常以展墓勉謁邑宰横<lb/>
笏傲然宰曰某雖塵吏不逹事體然使君豈不看松柏<lb/>
下人乎譏其無桑梓之敬曾武人之不若也虬有俊才<lb/>
嘗見雕隂官妓比紅兒詩他無聞也<lb/>
　　　雷電救王鎔<lb/>
景福中幽州帥李匡威率兵救鎮州軍次博水會軍亂<lb/>
推其弟匡儔充留後諸軍皆散乃以書報弟付之軍政<lb/>
<pb n="KR3l0023_WYG_013-5a"/>
南欲赴闕泊於陸澤鎮州趙王王鎔以匡威救難失國<lb/>
因請稅駕於常山府郭以中離變會匡威有幕客李貞<lb/>
抱自闕囘與匡威相遇同登寺樓觀鎮州山川之美有<lb/>
愛戀之意乃謀託親忌王鎔既造之逼以兵仗同詣理<lb/>
所乃入自子城東門門内有鎔親騎營中之卒忽掩其<lb/>
外關復於闕垣中有一人識是王鎔遽挾于馬上肩之<lb/>
而去匡威格鬭移時與貞抱俱死鎔年十六七疎瘦當<lb/>
與匡威並轡之時雷電忽起雨雹交下而屋瓦皆飛拔<lb/>
<pb n="KR3l0023_WYG_013-5b"/>
大木數株明日鎔但覺項偏痛乃因有力者所挾不勝<lb/>
其苦故也訪之則曰墨君和鼓刀之士也天意㝠數信<lb/>
然鎔自脱此難更在位三十餘年不有神明扶持何以<lb/>
獲免<lb/>
　　　李全忠蘆生三節<lb/>
唐乾符末范陽人李全忠少通春秋好鬼谷子之學曾<lb/>
為棣州司馬忽有蘆一枝生於所居之室盈尺三節焉<lb/>
心以為異以告别駕張建章建章積書千卷博古之士<lb/>
<pb n="KR3l0023_WYG_013-6a"/>
也乃曰昔者蒲洪以池中蒲生九節為瑞乃姓蒲後子<lb/>
孫昌盛蘆者茅也合生陂澤之間而生於室非其常也<lb/>
君後必有分茅之貴三節者傳節鉞三人公可誌之全<lb/>
忠後事李可舉為戎校諸將逐可舉而立全忠累加至<lb/>
檢校太尉臨戎甚有威政全忠死子匡威嗣匡威為三<lb/>
軍所逐弟匡儔為太原所攻挈家赴闕至滄州景城為<lb/>
盧彦威所害先是匡威少年好勇不拘小節自布素中<lb/>
以飲博為事漁陽士子多忌之曾一日與諸游俠輩釣<lb/>
<pb n="KR3l0023_WYG_013-6b"/>
于桑乾赤欄橋之側自以酒禱曰吾若有幽州節制分<lb/>
則獲一大魚果釣得魚長三尺人甚異焉有馬都<hi>一作郁下</hi>
<hi>同</hi>者少負文藝匡威曾問其年都<hi>一作郁</hi>曰弱冠後兩周<lb/>
星傲形於色後匡威繼父為侯首召焉<hi>一作馬</hi>都問曰子<lb/>
今弱冠後幾周星歳都但頓顙謝罪匡威曰好子之事<lb/>
吾平生所愛也何懼之有因署以府職其濶逹多如此<lb/>
𩔖故人多附之葆光子嘗見范陽熟人說李匡儔妻張<lb/>
氏國色也其兄匡威為帥强婬之匡儔按劍而俟夜深<lb/>
<pb n="KR3l0023_WYG_013-7a"/>
妻廻出步輦為其夫殺之匡威羞見其弟及將校或言<lb/>
欲將兵救援鎮州既出城三軍立匡儔為帥匡威遂稱<lb/>
欲歸朝覲行次常山又有刼質王鎔之事匡儔移牒王<lb/>
鎔往復指陳終不及婬穢之事諱國惡也<lb/>
　　　張建章泛海遇仙<lb/>
張建章為幽州行軍司馬後歴郡守尤好經史聚書至<lb/>
萬卷所居有書樓但以披閲清淨為事經渉之地無不<lb/>
理焉曾齎府戎命往渤海遇風濤乃泊其船忽有青衣<lb/>
<pb n="KR3l0023_WYG_013-7b"/>
泛一葉舟而至謂建章曰奉大仙命請大夫建章乃應<lb/>
之至一大㠀見樓臺巋然中有女仙處之侍翼甚盛器<lb/>
食皆建章故鄉之常味也食畢告退女仙謂建章曰子<lb/>
不欺暗室所謂君子人也忽患風濤之苦吾令此青衣<lb/>
往來導之及還風濤寂然往來皆無所懼又囘至西岸<lb/>
經太宗征遼碑半在水中建章則以帛包麥屑置于水<lb/>
中摸而讀之不欠一字其篤學也如此薊門之人皆能<lb/>
說之于時亦聞於朝廷葆光子曾遇薊門軍校姓孫忘<lb/>
<pb n="KR3l0023_WYG_013-8a"/>
其名細話張大夫遇水仙蒙遺鮫綃自齎而進好事者<lb/>
為之立傳今亳州太清宫道士有收得其本者且曰明<lb/>
宗皇帝有事郊丘建章鄉人掌東序之寳其言國璽外<lb/>
唯有二物其一即建章所進鮫綃篋而貯之軸之如帛<lb/>
<hi>一作著</hi>以紅線三道劄之亦云夏天清暑展開可以滿室<lb/>
凜然邇来變更莫知何在<lb/>
　<lb/>
　<lb/>
<pb n="KR3l0023_WYG_013-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北夢瑣言卷十三<lb/>
</p>
<p>
</p>
  </div>
<div>
<head>北夢瑣言卷十四</head> <lb/>
    <p>
<pb n="KR3l0023_WYG_014-1a"/>
欽定四庫全書<lb/>
　北夢瑣言卷十四<lb/>
　　　　　　　　　　　　唐　孫光憲　撰<lb/>
　　　李茂貞脅尹殺宰相<lb/>
鳳翔李茂貞跋扈至甚昭宗謂宰相杜讓能曰春秋之<lb/>
義叛而必誅安有甸服之間顯違朝㫖而悖慢如此我<lb/>
若不討四方其謂我何讓能奏曰艱難已来行貞元故<lb/>
事姑息戎臣久矣根牢蔓熾附之者衆一旦難驟革之<lb/>
<pb n="KR3l0023_WYG_014-1b"/>
又京師去岐咫尺人心易以危懼設有陵犯損威愈甚<lb/>
願陛下稍解雷霆而熟計之帝曰政刑弛紊詔令不出<lb/>
都門不欲孱孱守恬而坐因除宰臣徐彦若鎮鳳翔以<lb/>
茂貞為興元尹以嗣覃王率禁軍送彦若或茂貞遷延<lb/>
不受代即以兵攻之軍旅所決一委讓能讓能懇諫不<lb/>
從王師果敗或云此舉乃讓能報私怨也茂貞先以長<lb/>
書與譲能繼上表仍擁兵至臨皋驛請誅宰相帝遂斬<lb/>
樞密使李周曈以徇乃貶譲能仍詔送至軍前茂貞具<lb/>
<pb n="KR3l0023_WYG_014-2a"/>
禮出迎至驛復表請行朝典讓能奏曰晁錯之辜謬及於<lb/>
臣今若歸罪於臣可紓國難帝不得已貶讓能雷州司户<lb/>
參軍遣中使害於驛内識者以讓能臨難無茍免亦得<lb/>
其死也後追贈太尉其子曉貌如削玉有制誥之才仕<lb/>
梁至宰相鳳厯年洛都有變為亂軍誤害時皆歎惜之<lb/>
　　　三鎮擁兵殺二相<lb/>
唐乾寧二年邠州王行瑜㑹李茂貞韓建入覲決謀廢<lb/>
立帝既睹三帥齊至必有異謀乃御樓見之謂曰卿等<lb/>
<pb n="KR3l0023_WYG_014-2b"/>
不召而来欲有何意茂貞等汗流浹背不能對但云南<lb/>
北司紊亂朝政因疏韋昭度討西川失謀李磎麻下為<lb/>
劉崇龜所哭陛下不合違衆用之及令宦官詔害昭度<lb/>
已下三帥乃還鎮内外寃之王行瑜跋扈朝廷欲加尚<lb/>
書令昭度力止之曰太宗以此官㹅政而登大位後郭<lb/>
子儀以六朝立功雖有其名終身退讓今行瑜安可輕<lb/>
授焉因請加尚父至是為行瑜所憾遽罹此害後追贈<lb/>
太師李磎字景望拜相麻出為劉崇龜抱而哭泣改授<lb/>
<pb n="KR3l0023_WYG_014-3a"/>
太子少傅乃上十表及納諫五篇以求自雪後竟登庸<lb/>
且訐崇龜之惡時同列崔昭緯與韋昭度及磎素不相<lb/>
協王行瑜專制朝廷以判官崔鋋入闕奏事與昭緯關<lb/>
通因託鋋致意由是行瑜率三鎮脅君磎亦遇害其子<lb/>
渷有髙才同日罹害磎著書百卷號李書樓後追贈司<lb/>
徒太原李克用破王行瑜後崔昭緯貶而賜死昭皇切<lb/>
齒下詔捕崔鋋亦寃報之一事也<lb/>
　　　儒將成敗<lb/>
<pb n="KR3l0023_WYG_014-3b"/>
古者文武一體出將入相近代裴行儉郭元振裴度韋<lb/>
臯是也然而時有夷險不可一概而論王鐸初鎮荆南<lb/>
黄巢入冦望風而遁他日將兵捍潼關黄巢令人傳語<lb/>
云相公儒生且非我敵無汚我鋒刃自取敗亡也後到<lb/>
成都行朝拜諸道都統髙駢上表目之為敗軍之將正<lb/>
謂是也諫議大夫鄭寳<hi>一作賓</hi>曾獻書以規其㫖云未知<lb/>
令公以何人為牙爪何士參帷幄當今大盗移國羣雄<lb/>
奮戈幕下非舊族子弟白面郎君雍容談笑之秋也爾<lb/>
<pb n="KR3l0023_WYG_014-4a"/>
後罷軍權鎮滑臺竟有貝州之禍鄭文公畋首倡中興<lb/>
傳檄討賊殺戮黄寇鎮靜關畿一旦部校李昌言脅而<lb/>
逐之尚不能固位至如越州崔璆湖南崔瑾福建韋岫<lb/>
鄆州蔡崇徐方支詳許昌薛能河中李都竇潏鳳翔徐<lb/>
彦若狼狽恐懼求免不暇唯張濬大言自方管葛以無<lb/>
謀之韓建倅用剛之孫揆出征大鹵自貽敗亡爾後朱<lb/>
朴踵為大言驟居相位亦曾上表請破鳳翔所謂以羊<lb/>
將狼投卵擊石幸而不用何過望哉客有謂葆光子曰<lb/>
<pb n="KR3l0023_WYG_014-4b"/>
儒將誠則有之唐自大中已來以兵為戲者久矣廊廟<lb/>
之上恥言韜略以櫜鞬為兇物以鈐匱為兇言就有如<lb/>
盧藩薛能者目為麄才一旦宇内塵驚閭左颷起遽以<lb/>
襃衣博𢃄令押燕頷虎頭適足以取笑耳則韋昭度之<lb/>
憚王建張濬之伐太原是也<lb/>
　　　外藩從事於東<hi>一作本</hi>省上事<lb/>
河東節度副使李習吉<hi>習五代史作襲</hi>常應舉不第為李都河<lb/>
中從事都失守習吉自昭義游太原辟為從事習吉好<lb/>
<pb n="KR3l0023_WYG_014-5a"/>
學有筆述雖馬上軍前手不釋卷太原所發牋奏軍書<lb/>
皆習吉所為也因從李克用至渭南令其入奏帝重其<lb/>
文章授諫議大夫使上事北省以榮之竟歸太原復其<lb/>
戎職莊宗即位追贈禮部尚書梁太祖每覧太原書檄<lb/>
遥景重之曰我何不得此人也陳琳阮瑀亦不是過<lb/>
　　　韓建始終<lb/>
韓建兩隨李茂貞迫脅君上殺戮輔相昭宗出居本幸<lb/>
鄜畤建懇迎奉請至華下供億之勞具在勤王錄而殺<lb/>
<pb n="KR3l0023_WYG_014-5b"/>
害郯王等八人以孤君上抑其罪也近代史臣駮論勤<lb/>
王錄數條且曰韓建不遇時可也而云隄防道路拱衛<lb/>
乗輿欲蓋而彰則禁固之意可知也又與諸道書云語<lb/>
詔書徵赴行在妄也又曽無糾率諸侯述保大定功<hi>一作</hi>
<hi>公</hi>之志也以為唐運陵替皆有<hi>一作由</hi>厯數自黄巢既戮<lb/>
蔡賊生焉宗權滅後而朱玫王行瑜繼之纔舍茂貞而<lb/>
有韓建所謂一莽雖死十莽復生何天意不祐乎竟為<lb/>
朱温宰相蜀先主聞之笑曰韓建非豹變之才與朱温<lb/>
<pb n="KR3l0023_WYG_014-6a"/>
作相宜也葆光子曰華州韓建荆渚成汭勤王奉國識<lb/>
有可嘉于時號為北韓南郭<hi>郭即成令冒稱也</hi>士大夫可以依<lb/>
頼也古者奉霸主尊本朝德義小虧諸侯不至葵丘之<lb/>
㑹是也成韓位居王輔荷寵於唐朱公有無君之心露<lb/>
問鼎之意建等不能效臧洪泣血糾率同盟亦可以結<lb/>
約親鄰共張聲勢而乃助桀作孽畫足成蛇舍我善鄰<lb/>
陳誠偽室華隂失守既無力以枝梧鄂渚䘮師乃無名<lb/>
而陷没非忠非義吾所謂二公始終謬也向使成令睦<lb/>
<pb n="KR3l0023_WYG_014-6b"/>
漢南諸侯結淮甸雄援汴人簒逆亦恐未暇推之天命<lb/>
即吾不知考之人謀固無所取惜哉<lb/>
　　　孔緯惜鹽鐵印<lb/>
孔緯在中書朱全忠併有數鎮兵力强盛表請鹽鐡印<lb/>
詔下宰相議之緯力爭不從請其下邸吏曰朱公若収<lb/>
鹽鐡印非興兵不可全忠尋止後韓建討太原不利為<lb/>
張濬所誤貶之他日昭宗欲再攻鳯翔以問緯緯曰鳯<lb/>
翔天子西門若自去窟穴受制一面即大事去矣昭宗<lb/>
<pb n="KR3l0023_WYG_014-7a"/>
曰卿是朕賢臣殊未逹時事緯曰陛下以臣為賢是謗<lb/>
臣也臣若賢肯立於陛下之朝因稱疾以太子太師致<lb/>
仕卒於華下<lb/>
　　　神告羅𢎞信<hi>子紹威附</hi>
中和中魏博帥羅𢎞信初為本軍歩射小校掌牧圉之<lb/>
事曾宿於魏州觀音院門外其地有神祠俗號曰白須<lb/>
翁巫有宋遷<hi>一作千</hi>者忽詣𢎞信謂曰夜來神忽有語君<lb/>
不久為此地主𢎞信怒曰欲危我耶他日復以此言來<lb/>
<pb n="KR3l0023_WYG_014-7b"/>
告𢎞信𢎞信因令密之不期歳果有軍變推𢎞信為帥<lb/>
𢎞信狀貌豐偉多力善射雖聲名未振衆已服之累加<lb/>
至太尉封臨淮王𢎞信卒子紹威繼之與梁祖通歡結<lb/>
親情分甚至先是本府有牙軍八千人豐其衣糧動要<lb/>
姑息時人云長安天子魏府牙軍主使頻遭斥逐由此<lb/>
益驕紹威不平有意翦滅因與汴人計㑹詐令役夫肩<lb/>
籠内藏器甲揚言汴帥葬羅氏之女紹威密令人於兵<lb/>
仗庫斷弓絃共甲襻夜㑹汴人擐甲持戈攻殺牙軍牙<lb/>
<pb n="KR3l0023_WYG_014-8a"/>
軍覺之排闥入庫而弓甲無所施勇也全營殺盡仍破<lb/>
其家人謂牙軍久盛宜其死矣紹威雖豁素心而紀綱<lb/>
無有漸為梁祖陵制竭其帑藏以奉之忽患腳瘡痛不<lb/>
可忍意其牙軍為祟乃謂親吏曰聚六州四十三縣鐵<lb/>
打一箇錯不成也紹威卒其子周翰繼之俄而移鎮滑<lb/>
臺羅氏大去其國矣<lb/>
　　　燕王劉仁恭異夢<lb/>
劉仁恭微時曾夢佛旛於手指飛出或占之曰君年四<lb/>
<pb n="KR3l0023_WYG_014-8b"/>
十九必有旌幢之貴後如其說果為幽帥自破太原軍<lb/>
於安塞城後士兵精强孩視鄰道發管内丁壯號三十<lb/>
萬南取鄴中圖𡊮曹之霸先下甘陵無少長悉坑之初<lb/>
治甘陵城下有鵂鶹數頭飛下幄帳内逐之復來仁恭<lb/>
惡之竟為魏軍汴軍夾攻大敗之殺其名將單可及仁<lb/>
恭單馬而遁于時軍敗於内黄爾後汴帥攻燕亦敗於<lb/>
唐河他日命使聘汴汴帥開宴俳優戲醫病人以譏之<lb/>
且問病狀内黄以何藥可瘥其聘使謂汴帥曰内黄可<lb/>
<pb n="KR3l0023_WYG_014-9a"/>
以唐河水浸之必愈賓主大笑賞使乎之美也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0023_WYG_014-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北夢瑣言卷十四<lb/>
</p>
<p>
</p>
  </div>
<div>
<head>北夢瑣言卷十五</head> <lb/>
    <p>
<pb n="KR3l0023_WYG_015-1a"/>
欽定四庫全書<lb/>
　北夢瑣言卷十五<lb/>
　　　　　　　　　　　　　唐　孫光憲　撰<lb/>
　　　披褐至殿門<lb/>
天復元年鳳翔李茂貞請入覲奏事朝廷允之盖軍容使韓<lb/>
全誨與之交結昭宗御安福樓茂貞涕泣陳匡救之言時崔<lb/>
允密奏曰此姦人也未足為信陛下宜寛懐待之翌日宴於<lb/>
夀春殿茂貞肩輿衣駞褐入金鸞門易服赴宴咸以為前代<lb/>
<pb n="KR3l0023_WYG_015-1b"/>
跋扈未有此也時韓全誨深相交結崔允懼之自此亦結朱<lb/>
全忠竟致汴州迎駕與鳳翔連兵刼遷入洛之始識者以<lb/>
王子𢃄召戎崔允比之先是茂貞入闕焚燒京城是宴也<lb/>
俳優安轡新號茂貞為火龍子茂貞慚惕俛首宴罷有言<lb/>
他日須斬此優轡新聞之請假徃鳳翔求救茂貞遙見詬<lb/>
之曰此優窮也胡為敢來轡新對曰只要起居不為求救<lb/>
近日京中且賣麩炭可以取濟茂貞大笑而厚賜赦之也<lb/>
　　　朱全忠迎駕於鳳翔<lb/>
<pb n="KR3l0023_WYG_015-2a"/>
軍容使韓全誨以駕幸鳳翔李茂貞比懐挾帝以令諸<lb/>
侯之意懼朱全忠之盛也西川王公建亦有此慮乃結<lb/>
汴州同起軍助其迎駕汴軍傳<hi>一作傅</hi>城州<hi>一作川</hi>軍乃攻<lb/>
興元其帥王萬洪以無救援遂降成都由是山南十四<lb/>
州並為蜀有方變謀却助鳳翔於時命掌書記韋莊奉<lb/>
使至軍前朱公大怒自此與西川失歡而汴帥軍罷<lb/>
　　　韓建賣李巨川<lb/>
李巨川有筆述歴舉不第先以仕偽<hi>一作為</hi>襄王與唐彦<lb/>
<pb n="KR3l0023_WYG_015-2b"/>
謙俱貶於山南褒帥楊守亮優待之山南失守隨致仕<lb/>
楊軍容復恭與守亮同奔北投太原導行者引出華州<lb/>
復恭為韓建挫辱楊罵為奴以短褐䝉之斃於枯木守<lb/>
亮檻送至京斬於獨栁樹京城百姓莫不沾涕此即南<lb/>
山一丈黒本姓訾黄巢時多救䕶導引朝士令趨行在<lb/>
人有逃黄巢而投附皆濟之由是人多感激也巨川為<lb/>
韓建副使朱令公軍次於華用張濬計先取韓建其幕<lb/>
客張策攜印率副使李巨川同詣轅門請降朱公謂曰<lb/>
<pb n="KR3l0023_WYG_015-3a"/>
車駕西幸皆公所教也建曰某不識字凡朝廷章奏鄰<lb/>
道書檄皆巨川為之因斬之識者謂韓建無行求解怒<lb/>
於朱公遂為所賣時人寃之巨川有子慎儀仕後唐為<lb/>
翰林學士唯張策本與張濬有分攜印而降叶濬之謀<lb/>
後仕至梁相朱公既得韓建以兄呼之尋奏移許昌<hi>一作</hi>
<hi>田</hi>梁鳳厯初亦遇害也<lb/>
　　　天子賜勲臣詩<lb/>
德宗皇帝好為詩以賜容州戴叔倫文宗宣宗皆以詩<lb/>
<pb n="KR3l0023_WYG_015-3b"/>
賜大臣昭宗駐蹕華州以歌辭賜韓建以詩及楊栁枝<lb/>
辭賜朱全忠所賜一也或以敬或以憚受其賜者得不<lb/>
求其義焉<lb/>
　　　朱令公為昭宗攏馬<lb/>
汴帥朱公再圍鳳翔與茂貞軍戰于虢縣西槐林驛大<lb/>
敗岐軍横屍不絶鮑氣聞於十里昭宗遂殺宦官韓全<lb/>
誨已下二十二人首宣示茂貞亦斬其義子繼筠首以<lb/>
送於是車駕還宫朱令俛首馬前請罪涕泣攏帝馬行<lb/>
<pb n="KR3l0023_WYG_015-4a"/>
千歩帝為之動容至京師以宰相崔允判六軍乃下詔<lb/>
誅宦官第五可範已下七百一十人又鳳翔駕前宰相<lb/>
盧光啟等一百餘人並賜自盡天復三年汴人擁兵殺<lb/>
宰相崔允京兆尹鄭元規刼遷車駕移都東洛既入華<lb/>
州百姓呼萬歳帝泣謂百姓曰百姓勿唱萬歳朕無能<lb/>
與爾等為主也㳂路有思帝鄉之詞乃曰紇干山頭凍<lb/>
殺雀何不飛去生處樂況我此行悠悠未知落在何所<lb/>
言訖泫然流涕行至陜府内宴皇后自捧玉盆以賜全<lb/>
<pb n="KR3l0023_WYG_015-4b"/>
忠内人唱歌全忠將飲酒韓建躡其足全忠懼辭醉而<lb/>
退至榖水而殺内人可證及隨駕五百人自是帝孤立<lb/>
矣<lb/>
　　　昭宗遇弑<lb/>
昭宗遷都至洛左右並是汴人雖有尊名乃是虚器如<lb/>
在籠檻鬱鬱不樂朱全忠以諸侯盡有匡復之志慮帝<lb/>
有奔幸之謀時䕶駕朱友諒等聚兵殿庭訴以衣食不<lb/>
足帝方勞諭友諒引兵升殿帝顛仆入内軍士躡而追<lb/>
<pb n="KR3l0023_WYG_015-5a"/>
之帝叱曰反耶友諒曰臣非敢無禮奉元帥之令帝奔<lb/>
入御厨以庖人之刀斬數輩竟為亂兵所害内人李漸<lb/>
榮裴正一等弑帝投刃而死又以朱友諒氏叔琮扇動<lb/>
軍情請誅朱友諒氏叔琮以成濟之罪歸之友諒等臨<lb/>
刑訴天曰天若有知他日亦當如我後全忠即位為子<lb/>
友珪所殺竟如其言<lb/>
　　　請殺德王<lb/>
輝王嗣位社宴德王裕已下諸王子孫並密為全忠所<lb/>
<pb n="KR3l0023_WYG_015-5b"/>
害德王帝之兄曾册皇太子劉季述等廢昭宗册為皇<lb/>
帝季述等伏誅令歸少陽院全忠以德王眉目疎秀春<lb/>
秋漸盛全忠惡之請崔允密啟云太子曾竊寳位大義<lb/>
滅親昭宗不納一日駕幸福先寺謂樞密使蔣元暉曰<lb/>
德王吾之愛子何故頻令吾廢之又欲殺之言訖涙下<lb/>
因齧其中指血流全忠聞之宴罷盡殺之<lb/>
　　　謀害衣冠<lb/>
輝王即位天佑中朱全忠以舊朝逹官尚在班列將謀<lb/>
<pb n="KR3l0023_WYG_015-6a"/>
簒奪先俾翦除凡在周行次第貶降舊相裴樞獨孤損<lb/>
崔逺陸扆王溥大夫趙崇王替等於滑州白馬驛賜自<lb/>
盡時宰相臣栁璨性隂狡貪權惡樞等在己之上與全<lb/>
忠腹心樞密使蔣元暉太常卿張廷範密友交結而害<lb/>
樞等俄而廷範轅裂元暉與栁璨及弟瑶瑊相繼伏誅<lb/>
先是故相張濬一家並害而棄屍黄河朱公謀主李振<lb/>
累應進士舉不第尤憤朝貴時謂朱全忠曰此清流輩<lb/>
宜投於黄河永為濁流全忠笑而從之尒朱榮河隂之<lb/>
<pb n="KR3l0023_WYG_015-6b"/>
戮衣冠不是過也俄而輝王禪位封濟隂王於曹州遇<lb/>
酖而崩唐祚自此滅矣<lb/>
　　　誣何太后<lb/>
朱全忠先以蔣元暉為樞密使伺帝動靜積慶何太后<lb/>
以昭宗見害之後常恐不保旦夕曽使宫人阿秋面召<lb/>
元暉屬戒所乞它日傳禪之後保全子母性命言發無<lb/>
不涕零先是全忠速要傳禪召元暉到汴州責以太遲<lb/>
元暉以傳禪先須封國授九錫之命俟次第行之全忠<lb/>
<pb n="KR3l0023_WYG_015-7a"/>
怒曰我不要九錫看作天子否元暉歸奔洛陽與宰相<lb/>
商量為趙殷衡誣譖云與太后交通欲延唐祚乃令殷<lb/>
衡逼殺太后及宫人而誅蔣元暉時人寃之趙殷衡後<lb/>
改姓孔名循亦莫知其實是何姓仕後唐明宗為宣徽<lb/>
使出為許昌滄州兩鎮時人知其狡譎傾險莫不憚之<lb/>
　　　為堂叔母侍疾<lb/>
唐天祐三年拾遺充史館修撰崔瑑進狀以堂叔母在<lb/>
孟州濟源私莊抱疾加甚無兄弟奉養無强近告投兼<lb/>
<pb n="KR3l0023_WYG_015-7b"/>
以年將七十地絶百里闕視藥膳不遑曉夕遂乞假躬<lb/>
往侍疾勑㫖依允時人義之或曰避禍而享義名者亦<lb/>
智也<lb/>
　　　秦宗權訴不反<lb/>
黄巢破後蔡州秦宗權繼為反逆兵力强銳又復稱僭<lb/>
山東諸郡苦之十年之間屠膾生聚汴帥朱全忠盡莭<lb/>
禦之宗權為部將申叢擒而折足囚縛朱全忠具表檻<lb/>
送至京京兆尹孫揆率府縣吏閱之宗權即檻中舉首<lb/>
<pb n="KR3l0023_WYG_015-8a"/>
曰宗權非反也大尹哀之觀者因以為笑<lb/>
　　　李摩雲擲鉢從事<lb/>
李罕之河陽人也少為桑門無賴所至不容曾乞食於<lb/>
滑州酸棗縣自旦至晡無與之者擲鉢于地毁僧衣投<lb/>
河陽諸葛爽為卒罕之即僧號便以為名素多力或與<lb/>
人相毆毆其左頰右頰流血爽尋署為小校每遣討賊<lb/>
無不擒之蒲絳之北有摩雲山設堡栅于上號摩雲寨<lb/>
前後不能攻取時罕之下焉自此號李摩雲累歴郡侯<lb/>
<pb n="KR3l0023_WYG_015-8b"/>
河南尹節將官至侍中卒於汴州荆南成汭之流也<hi>自唐</hi>
<hi>至梁下闕</hi>
　<lb/>
　<lb/>
　<lb/>
　<lb/>
　<lb/>
　北夢瑣言卷十五<lb/>
</p>
<p>
</p>
  </div>
<div>
<head>北夢瑣言卷十六</head> <lb/>
    <p>
<pb n="KR3l0023_WYG_016-1a"/>
欽定四庫全書<lb/>
　北夢瑣言卷十六<lb/>
　　　　　　　　　　　　唐　孫光憲　撰<lb/>
　　　以酒致禍<lb/>
梁祖圖霸之初夀州刺史江彦温以郡歸我乃遣親吏<lb/>
張從晦勞其勤而從晦無賴酒酣有飲徒何藏耀者與<lb/>
之偕甚昵每事悞禀從晦致命于郡彦温大張樂邀不<lb/>
至乃與藏耀食于主將家彦温果疑恐曰汴王謀我矣<lb/>
<pb n="KR3l0023_WYG_016-1b"/>
不然何使者之如是也乃殺其主將連誅數十人而以<lb/>
狀白其事既而又疑懼曰訴其腹心亡我族矣乃自縊<lb/>
而死梁祖大怒按其事腰斬從晦留藏耀裂其禁械斬<lb/>
於夀春市葆光子曰後唐明宗皇帝時董璋據東川將<lb/>
有跋扈之心于時遣客省使李仁矩出使梓潼仁矩本<lb/>
節使下小校驟居内職性好狎邪元戎張筵託以寒熱<lb/>
召之不至乃與營妓曲宴璋聞説甚怒索馬詣館遽欲<lb/>
害之仁矩鞹足端簡門迎璋怒稍解他日作叛兩川舉<lb/>
<pb n="KR3l0023_WYG_016-2a"/>
兵並由仁矩獻謀於安重誨之所致也<lb/>
　　　蜀使洪飲<lb/>
梁太祖初兼四鎮先主遣押衙潘岏持聘岏飲酒一石<lb/>
不亂每攀讌飲禮容益莊梁祖愛之飲酣梁祖曰押衙<lb/>
能飲一盤器物乎岏曰不敢乃簇在席器皿次第注酌<lb/>
岏並飲之岏愈温克梁祖謂其歸館多應傾瀉困卧俾<lb/>
人偵之岏簪筍籜冠子秤所得酒器滌而藏之他日又<lb/>
遣押衙鄭頊持聘梁祖問以劒閣道路頊極言危峻梁<lb/>
<pb n="KR3l0023_WYG_016-2b"/>
祖曰賢主人可以過得頊對曰若不上聞恐悞令公軍<lb/>
機梁祖大笑此亦近代使令之美者也<lb/>
　　　朱瑾殺兄<lb/>
朱瑾之據兖州梁祖攻之未克其從父兄齊州刺史瓊<lb/>
先降與瓊同詣壁下以曉之瑾乃遣都虞候胡規出獻<lb/>
欵曰兄已降願貸瑾不死請以鎮委吏既而啓延夀門<lb/>
陳牌印于笥曰兄來請先奉此梁祖命瓊受之葛從周<lb/>
疑詐選勇士孫少迪等仗劒以馭瓊曰彼力屈不足疑<lb/>
<pb n="KR3l0023_WYG_016-3a"/>
瓊進前受印籥瑾單馬曰兄獨來密語耳始相及瑾令<lb/>
驍卒董懐進勾曵瓊墜馬乃發所匿刃殺瓊勾曵突出<lb/>
牽入之湏臾城上鼓譟擲瓊首於埤也我軍失色梁祖<lb/>
哀慟久之斬軍謀徐厚署瓊弟玭為齊州防禦使恩禮<lb/>
殊厚瑾竟棄城投揚州<lb/>
　　　馬景設詐<lb/>
梁祖宿兵岐下以迎昭宗敵壘尚堅旦思班退親從指<lb/>
揮使髙季昌抗言曰天下雄傑窺此舉者一載矣今姦<lb/>
<pb n="KR3l0023_WYG_016-3b"/>
黨已窘更少俟之季昌乃密募人入岐為告事者有騎<lb/>
卒馬景應命因朱友倫緫騎軍且<hi>一作因</hi>至將大出兵迓<lb/>
景請其時給駿駟雜所出隊中十許里躍馬西逸叩岐<lb/>
闉以軍怨東遁為告且言列寨留卒尚方俟夕將逝宜<lb/>
速掩之當落我機内矣失是往也決無生理願録其妻<lb/>
孥梁祖悽然止其行景固請乃徇之明日軍出諸寨屏<lb/>
匿如無人不十里果風騎卻走岐人納之不失厥料岐<lb/>
軍啟兩扉悉衆來我師宿已秣馬飽士中軍一鼓百營<lb/>
<pb n="KR3l0023_WYG_016-4a"/>
俱進大破岐軍十不存三四焉李茂貞喪膽昭宗降詔<lb/>
還京始遂奉迎矣功歸髙公而馬景妻孥倍加軫䘏且<lb/>
解揚以守正而忠不顧其身也馬景以死命行詐非圖<lb/>
身也人之難事唯景有之<lb/>
　　　朱延夀妻王烈女<lb/>
宣州田頵夀州朱延夀將舉軍以背楊行密請杜荀鶴<lb/>
持箋詣淮都俄而事泄行密悉兵攻宛陵延夀飛騎以<lb/>
赴俱為淮軍所殺延夀之將行也其室王氏勉延夀曰<lb/>
<pb n="KR3l0023_WYG_016-4b"/>
願日致一介以寧所懐一日介不致王氏曰事可知矣<lb/>
乃部分家僮悉授兵器遽闔州中之扉而捕騎已至不<lb/>
得入遂集家僮私阜帑發百燎廬舍州廨焚之急而稽<lb/>
首上告曰妾誓不以皎然之軀為仇者所辱乃投火而<lb/>
死古之烈女無以過也<lb/>
　　　木星入斗<lb/>
唐乾符中荆州節度使晉公王鐸後為諸道都統時木<lb/>
星入南斗數夕不退晉公觀之問諸知星者吉凶安在<lb/>
<pb n="KR3l0023_WYG_016-5a"/>
咸曰金火土犯斗即為災唯木當應為福耳咸或然之<lb/>
時有術士邊岡洞曉天文精通厯數謂晉公曰唯斗帝<lb/>
王之宫宿唯木為福神當以帝王占之然則非福於今<lb/>
必當有騐於後未敢言之他日晉公屏左右密問岡曰<lb/>
木星入斗帝王之兆木在斗中朱字也識者言唐世甞<lb/>
有緋衣之讖或言將來革運或姓裴或姓牛以為裴字<lb/>
為緋衣牛字著人即朱也所以裴晉公度牛相國僧孺<lb/>
每罹此謗李衞公斥周秦行紀乃斯事也安知鍾於碭<lb/>
<pb n="KR3l0023_WYG_016-5b"/>
山之朱乎<lb/>
　　　木中異文<lb/>
梁開平中潞州軍前李思安奏壺關縣庶穰鄉人因伐<lb/>
樹倒分為兩片内有六字皆如左書曰天十四載石進<lb/>
乃圖其狀以獻仍付史館爾後唐莊宗皇帝自晉王登<lb/>
位以為應之中間石氏自并門受國稱首朝湖南馬希<lb/>
範解釋此字表聞焉<lb/>
　　　薛貽矩畫讚<lb/>
<pb n="KR3l0023_WYG_016-6a"/>
梁相國薛貽矩名家子擢進士第在唐至御史大夫先<lb/>
是南班官忌與北司交通天復中翦戮閹官貽矩甞與<lb/>
韓全誨等作寫真讚悉紀於内侍省屋壁間坐是謫官<lb/>
他日齎唐帝命禪于梁仕至宰相<lb/>
　　　舂磨寨<lb/>
黄巢自長安遁歸與其衆屯於陳蔡間溵河下寨連絡<lb/>
號八山營于時蔡州秦宗權懼巢以城降之時既饑乏<lb/>
野無所掠唯捕人為食肉盡繼之以骨或碓搗或磑磨<lb/>
<pb n="KR3l0023_WYG_016-6b"/>
咸用充飢天軍四合巢軍不利其黨駭散頻為雷電大<lb/>
雨淹浸其營乃與妻孥昆弟奔於泰山狼虎谷為外甥<lb/>
林言斬首送徐州時溥下禆將李師鋭函首送成都行<lb/>
在也<lb/>
　　　梁祖脱難<lb/>
梁祖親征鄆州軍次衞南時築新壘土工畢因登眺其<lb/>
上見飛鳥止於峻堞之間而噪其聲甚厲副使李璠曰<lb/>
是烏鳥也將有不如意之事其前軍朱友裕為朱瑄掩<lb/>
<pb n="KR3l0023_WYG_016-7a"/>
撲拔軍南去我軍不知因北行遇朱瑄軍來迎<hi>一作趂</hi>梁<lb/>
祖策馬南走入村落間為賊所迫前有溝坑頗極深廣<lb/>
倉<hi>一作怱</hi>遽之際忽見溝内蜀黍稈積以為道正在馬前<lb/>
遂騰躍而過因獲免焉副使李璠都將髙行思為賊所<lb/>
殺張歸宇為殿騎授戈力戰僅得生還被十四五箭乃<lb/>
知衞南之烏先見之騐也<lb/>
　　　梁祖夢丁㑹<lb/>
丁㑹為昭義節帥常懼梁祖雄猜疑忌功臣忽謂敬翔<lb/>
<pb n="KR3l0023_WYG_016-7b"/>
曰吾夢丁㑹在前祗候吾將乗馬欲出圉人以馬就臺<lb/>
忽為丁㑹跨之以出時夢中怒叱喝數聲因驚覺甚惡<lb/>
之是月丁㑹舉潞州軍民歸河東矣<lb/>
　　　殿棟折墜<lb/>
梁祖末年多行誅戮一夕寢殿大棟忽墜於御榻之上<lb/>
初聞土落於寢帳上乃驚覺久之又聞有小木墜於帳<lb/>
頂間遂矍然下牀未出殿門其棟乃墜遲明召諸王近<lb/>
臣令觀之夜來驚危㡬不相見由是君臣相泣又曰驚<lb/>
<pb n="KR3l0023_WYG_016-8a"/>
憂之時如有人引頭於寢閤門内云裏面莫有人否所<lb/>
以怱忙奔起得非宫殿神乎他日又游於大内西九曲<lb/>
池泛鷁舟於池上忽聞傾側上墮於池中宫嬪并内侍<lb/>
從官並躍入池扶策登岸移時方安爾後發痼疾竟罹<lb/>
其子郢王友珪弑逆之禍舟傾棟折非佳事也<lb/>
　　　梁祖圍棗强事<lb/>
梁祖末年用軍不利河北數鎮不順其命一旦躁撓堅<lb/>
要親征師次深州界遂令楊師厚分兵攻棗强縣半浹<lb/>
<pb n="KR3l0023_WYG_016-8b"/>
旬方拔其壘是邑也池湟堅牢人心獷悍晝夜攻擊以<lb/>
至疲竭既陷之日無少長皆屠之時有一百姓來投軍<lb/>
中李周彛收於部伍間乃謂周彛曰請一劒願先登以<lb/>
收其城未許間忽然抽茶擔子揮擊周彛頭上中檐㡬<lb/>
仆于地左右乃擒之原是棗强城中遣來令詐降本意<lb/>
欲窺弄梁軍招討使楊師厚斯人不能辨誤中周彛是<lb/>
知河朔之民勇勁如此<lb/>
　　　仇殷召課<lb/>
<pb n="KR3l0023_WYG_016-9a"/>
梁司天監仇殷術數精妙每見吉凶不敢明言稍關逆<lb/>
耳秘而不説往往罰俸葢懼梁祖之好殺也梁自昭義<lb/>
失守符道昭就擒柏<hi>一作百下同</hi>鄉不利王景仁大敗皆為<lb/>
太原節使嗣晉王李存朂之所挫也方懐子孫之憂唯<lb/>
柏鄉狼狽亦自咎云違犯天道不取仇殷之言也<lb/>
　<lb/>
　<lb/>
　<lb/>
<pb n="KR3l0023_WYG_016-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北夢瑣言卷十六<lb/>
</p>
<p>
</p>
  </div>
<div>
<head>北夢瑣言卷十七</head> <lb/>
    <p>
<pb n="KR3l0023_WYG_017-1a"/>
欽定四庫全書<lb/>
　北夢瑣言卷十七<lb/>
　　　　　　　　　　　　唐　孫光憲　撰<lb/>
　　　梁祖為傭保<lb/>
梁祖宋州碭山縣午溝里人本名温賜名全忠建國後<lb/>
改名晃家世為儒祖信父誠皆以教授為業誠蚤卒有<lb/>
三子俱幼母王氏攜養寄於同縣人劉崇家昆弟之中<lb/>
唯温狡猾無行崇母撫養之崇弟兄甞加譴杖一日偷<lb/>
<pb n="KR3l0023_WYG_017-1b"/>
崇家釜而竄為崇追回崇母遮䕶以免朴責善逐走鹿<lb/>
往往及而獲之又崇母常見其有龍蛇之異他日與仲<lb/>
兄存入黄巢中作賊伯兄昱與母王氏尚依劉家温既<lb/>
辭去不知存亡及温領鎮於汴盛飾輿馬使人迎母於<lb/>
崇家王氏皇恐辭避深藏不之信謂人曰朱三落拓無<lb/>
行何處作賊送死焉能自致富貴汴帥非吾子也使者<lb/>
具陳離鄉去里之由歸國立功之事王氏方泣而信是<lb/>
日與崇母並迎歸汴温盛禮郊迎人士改觀崇以舊恩<lb/>
<pb n="KR3l0023_WYG_017-2a"/>
位至列卿為商州刺史王氏以温貴封晉國太夫人仲<lb/>
兄存於賊中為矢石所中而卒温致酒於母歡甚語及<lb/>
家事謂母曰朱五經辛苦業儒不登一命今有子為節<lb/>
度使無忝先人矣母不懌良久謂温曰汝致身及此信<lb/>
謂英特行義未必如先人朱二與汝同入賊軍身死蠻<lb/>
徼孤男稚女艱食無告汝未有恤孤之心英特即有諸<lb/>
無取也温垂涕謝罪即令召諸兄子皆至汴友倫皆立<lb/>
軍功位至方鎮<lb/>
<pb n="KR3l0023_WYG_017-2b"/>
　　　梁祖張夫人<lb/>
梁祖魏國夫人張氏碭山富室女父㽔曽為宋州刺史<lb/>
温時聞張有姿色私心傾慕有麗華之歎及温在同州<lb/>
得張於兵間因以婦禮納之温以其宿欵深加敬異張<lb/>
賢明有禮温雖虎狼其心亦所景伏每軍謀國計必先<lb/>
延訪或已出師中途有所不可張氏一介請旋如期而<lb/>
至其信重如此初収兗鄆得朱瑾妻温告之云彼既無<lb/>
依寓於輜車張氏遣人召之瑾妻再拜張氏荅拜泣下<lb/>
<pb n="KR3l0023_WYG_017-3a"/>
謂之曰兗鄆與司空同姓之國昆仲之間以小故尋戈<lb/>
致吾姒如此設不幸汴州失守妾亦似吾姒之今日也<lb/>
又泣下乃度為尼張恒給其費張既卒繼寵者非人及<lb/>
僭號後大縱朋淫骨肉聚麀帷薄荒穢以致友珪之禍<lb/>
起於婦人始能以柔婉之徳制豺虎之心如張氏者不<lb/>
亦賢乎<lb/>
　　　朱邪先代<lb/>
河東李克用其先回紇部人世為蕃中大酋受唐朝官<lb/>
<pb n="KR3l0023_WYG_017-3b"/>
職太宗於北方沙陁磧立沙陁府以招集降戸後克用<lb/>
祖朱邪執宜與其父曽依吐蕃背吐蕃歸朝徳宗於鹽<lb/>
州置隂山府以執宜為都督後遷於神武川黄花堆之<lb/>
别墅即今應州是也執宜生赤心以討徐州龎勛功賜<lb/>
國姓并名號李國昌懿宗問其先世所出云本隴西金<lb/>
城人依寓吐蕃帝曰我先與汝同鄉里勅令編籍鄭王<lb/>
房始為雲州大同軍節度次授鄜延振武代北三節度<lb/>
其姪克讓為羽林將軍其子克用最聞名以破黄巢功<lb/>
<pb n="KR3l0023_WYG_017-4a"/>
為太原節度使子存朂平梁蜀奄有中原追尊執宜號<lb/>
懿祖國昌號獻祖克用號太祖皇帝太祖在姙十三月<lb/>
載誕之夕母后甚危令族人市藥於雁門遇神人教以<lb/>
率部人被介持旄擊鉦鼓躍馬大譟環所居三周而止<lb/>
果如所教而生是日紅<hi>一作虹</hi>光燭室白氣充庭井水暴<lb/>
溢及能言喜道軍旅年十二三能連射雙鳥至於樹葉<lb/>
針鋒馬鞭皆能中之曽於新城北以酒酹毗沙門塑像<lb/>
請與僕交談天王被甲持矛隱隱出於壁間或所居帳<lb/>
<pb n="KR3l0023_WYG_017-4b"/>
内時如火聚如有龍形人皆異之甞隨獻祖征龎勛軍<lb/>
陣出没如神號為飛虎子眇一目時號獨眼龍功業磊<lb/>
落不可盡述<hi>或云睛邪非眇也</hi>
　　　親王拜蕃侯<lb/>
唐乾寧中鳳翔李茂貞華州韓建邠州王行瑜擁兵脅<lb/>
君誅戮宰輔焚燒宫闕初帝西幸鳳翔昭宗出居石門<lb/>
莎城太原克用領蕃漢馬步入京三鎮大懼是年破邠<lb/>
州斬王行瑜昭宗嘉奬倚賴命延王丕丹王允賫詔賜<lb/>
<pb n="KR3l0023_WYG_017-5a"/>
李公衣服兼令二親王設拜以兄事之近古未有也仍<lb/>
封晉王以寵之延王才識過人聦悟辯慧在晉陽留宴<lb/>
累月每獻酬樂作必為晉王起舞後為韓建所殺<lb/>
　　　李習吉溺黄河<lb/>
太原李克用自渭北班師次河西縣王珂於冰上搆浮<lb/>
航公渡浮航馬足陷橋李習吉從馬軼墜河習吉抱冰<lb/>
舟人拯之獲免王珂懼公謂曰公之於吾非機橋者何<lb/>
嫌之有李諫議有聞於時則不吾知也置酒笑樂而罷<lb/>
<pb n="KR3l0023_WYG_017-5b"/>
習吉右相林甫之後應舉不第黄巢後游於河東攝榆<lb/>
次令李公辟為掌記牋檄之捷無出其右梁祖每讀河<lb/>
東書檄嘉歎其才顧敬翔曰李公計絶一隅何幸有此<lb/>
人如鄙夫之智算得習吉之才筆如虎之得翼也其見<lb/>
重如此<lb/>
　　　周式抗梁祖<lb/>
梁祖陷邢州𦙍軍攻王鎔于常山趙之賔佐有周式者<lb/>
性慷慨有口才謂王鎔曰事急矣速決所向式願為行<lb/>
<pb n="KR3l0023_WYG_017-6a"/>
人即出見之梁祖曰王公朋附并汾違盟爽信弊賦已<lb/>
及於此期於無舍式曰明公為唐室之桓文當以禮義<lb/>
而成霸業王氏今降心納質願脩舊好明公乃欲窮兵<lb/>
黷武殘滅同盟天下其謂公何梁祖笑引式袂謂之曰<lb/>
與公戲耳鎔即送牛酒幣貨數萬犒汴軍仍令其子入<lb/>
質於汴因而解圍近代之魯仲連也<lb/>
　　　宦官隂謀<lb/>
唐昭宗以宦官怙權驕恣難制常有誅翦之意宰相崔<lb/>
<pb n="KR3l0023_WYG_017-6b"/>
允嫉忌尤甚上勅允凡有密奏當進囊封勿於便殿啓<lb/>
奏以是宦者不之察韓全誨等乃訪京城美婦人數十<lb/>
以進求宫中隂事天子不之悟允謀漸泄中官以重賂<lb/>
甘言請藩臣以為城社視崔允眥裂時因伏臘讌聚則<lb/>
相向流涕辭㫖訣别㑹汴人冦同華知崔允之謀於是<lb/>
韓全誨引禁軍陳伏兵逼帝幸鳳翔他日崔允與梁祖<lb/>
叶謀以誅閹宦未久禍亦及之庚午絶滅識者歸罪於<lb/>
崔允先是其季父安潛甞謂親知曰滅吾族者必緇兒<lb/>
<pb n="KR3l0023_WYG_017-7a"/>
也緇兒即允小字河東晉王李克用聞允所為謂賔友<lb/>
曰助賊為虐者其崔允乎破國亡家必在此人也<lb/>
　　　晉王上源驛遇難<lb/>
晉王李克用妻劉夫人常隨軍行至於軍機多所宏益<lb/>
先是汴州上源驛有變晉王憤恨欲回軍攻之夫人曰<lb/>
公為國討賊而以杯酒私忿必若攻城即曲在於我不<lb/>
如回師自有朝廷可以論列於是班退天復中周徳威<lb/>
為汴軍所敗三軍潰散汴軍乗我晉王危懼與周徳威<lb/>
<pb n="KR3l0023_WYG_017-7b"/>
議欲出保雲州夫人曰存信本北方牧羊兒也焉顧成<lb/>
敗王常笑王行瑜棄城失勢被人屠割今復欲效之何<lb/>
也王頃嵗避難達靼㡬遭陷害賴遇朝廷多事方得復<lb/>
歸今一旦出城便有不測之變焉能逺及此晉王止行<lb/>
居數日亡散之士復集軍城安定夫人之力也<lb/>
　　　劉鄩忠于舊主<lb/>
王師範之鎮青州以部將劉鄩竊據兗州先是汴將葛<lb/>
從周鎮於是邦因出征劉鄩將圖兗也詐為茶商苞苴<lb/>
<pb n="KR3l0023_WYG_017-8a"/>
鎧甲大起店肆剖巨木藏兵伏而入竊發之日得其徒<lb/>
千人據其府舍升堂拜從周之母仍以禮待其妻子子<lb/>
弟職掌妻孥供億如常俄而從周攻其城梯䡴雲合鄩<lb/>
以板輿請從周母登城諭從周曰劉將軍待我不異於<lb/>
兒新婦已下並不失所從周在城下歔欷即時退舍及<lb/>
青州兵敗師範納欵梁祖遣使諭鄩鄩曰臣知王公脩<lb/>
好與梁國通盟但臣本受王公之命保有州城一旦見<lb/>
其勢窮擅命不顧非盡心於所事也僕俟王公之命俛<lb/>
<pb n="KR3l0023_WYG_017-8b"/>
首非晩至是師範諭之方以城歸梁祖多其義超擢非<lb/>
次官至方鎮為梁之名將<lb/>
　　　駮昭宗諡號<lb/>
昭宗先諡聖穆景文孝皇帝廟號昭宗起居郎蘇楷等<lb/>
駮議請改為恭靈莊閔皇帝廟號襄宗蘇楷禮部尚書<lb/>
蘇循之子乾寧二年應進士楷人才寢陋兼無才行昭<lb/>
宗惡其濫進率先黜落由是怨望專幸邦國之災其父<lb/>
循姦邪附㑹無譽於時故希㫖茍進梁祖識其險詖滋<lb/>
<pb n="KR3l0023_WYG_017-9a"/>
不悦時為敬翔李振所鄙梁祖建號詔曰蘇楷髙貽休<lb/>
蕭聞禮皆人才寢陋不可塵汚班行並停見任放歸田<lb/>
里蘇循可令致仕河朔人士目蘇楷為衣冠土梟<lb/>
　　　晉世子入覲賜鸂鶒酒器<lb/>
莊宗年十一從晉王討王行瑜初令入覲獻捷昭宗一<lb/>
見駭異之曰此子有竒表乃撫其背曰我兒將來之國<lb/>
棟勿忘忠孝於吾家乃賜鸂鶒酒巵翡翠盤十三讀春<lb/>
秋略知大義騎射絶倫其心豁如采録善言聽納容物<lb/>
<pb n="KR3l0023_WYG_017-9b"/>
殆劉聦之比也又云昭宗曰此子可亞其父時人號曰<lb/>
亞子<lb/>
　　　鄴王偷江東詩<lb/>
鄴王羅紹威喜文學好儒士每命幕客作四方書檄小<lb/>
不稱㫖壊裂抵棄自劈牋起草下筆成文又癖於七言<lb/>
詩江東有羅隱為錢鏐客紹威申南阮之敬隱以所著<lb/>
文章詩賦酬寄紹威大傾慕之乃目其所為詩集曰偷<lb/>
江東今鄴中人士多有諷誦<lb/>
<pb n="KR3l0023_WYG_017-10a"/>
　　　魏博衙軍<lb/>
魏博富雄列侯專地唐朝三百年唯姑息之羅紹威憤<lb/>
衙軍制已密聞梁祖表裏應接算殺之楊師厚後入魏<lb/>
城揖出羅周翰因而代之師厚卒梁以賀徳倫領鎮分<lb/>
其土宇創立相貝為節鎮減其力用三軍作亂脅持徳<lb/>
倫背梁歸晉其狀詞云屈原哀郢本非怨望之人樂毅<lb/>
辭燕且異傾邪之行晉王覽狀擁兵親臨先數張彦脅<lb/>
主虐民罪而斬之便以張彦親軍五百人帶甲持仗環<lb/>
<pb n="KR3l0023_WYG_017-10b"/>
馬而行晉王寛衣緩帶略無猜間衆心大服他日資魏<lb/>
博兵力稱健竟平河南也衙軍自羅紹威殺戮後又迫<lb/>
脅賀徳倫復擁兵持趙在禮天成初赴行在于時又殺<lb/>
三千家乃世襲兇惡也<lb/>
　　　縛驢戴旗<lb/>
晉王之入魏博劉鄩先屯洹水寂若無人因令覘之云<lb/>
城上有旗幟來往晉王曰劉鄩一步一計未可輕進更<lb/>
令審探果縛芻為人揷<hi>一作縛</hi>旗於上以驢負之循堞而<lb/>
<pb n="KR3l0023_WYG_017-11a"/>
行故旗幟嬰城不息問城中羸老者曰軍去已二日矣<lb/>
果趨黄澤欲冦太原以霖潦不克進其計謀如是<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0023_WYG_017-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北夢瑣言卷十七<lb/>
</p>
<p>
</p>
  </div>
<div>
<head>北夢瑣言卷十八</head> <lb/>
    <p>
<pb n="KR3l0023_WYG_018-1a"/>
欽定四庫全書<lb/>
　北夢瑣言卷十八<lb/>
　　　　　　　　　　　　唐　孫光憲　撰<lb/>
　　　楊千郎<lb/>
莊宗異母弟存乂即郭崇韜女壻伏誅先是郭崇韜既<lb/>
誅之後朝野駭惋議論紛然莊宗令閹人察訪外事言<lb/>
存乂於諸將坐上訴郭氏之無罪其言怨望又於妖術<lb/>
人楊千郎家飲酒聚㑹攘臂而泣楊千郎者魏州賤民<lb/>
<pb n="KR3l0023_WYG_018-1b"/>
自言得墨子術於婦翁能役使隂物帽下召食物果實<lb/>
之𩔖又蒱博必勝人有拳握之物以法必取又説煉丹<lb/>
乾汞易人形破扃鐍貴要間神竒之官至尚書郎賜紫<lb/>
其妻出入宫禁承恩用事皇弟存乂常朋淫於其家至<lb/>
是與存乂同罹其禍<lb/>
　　　娠子能語<lb/>
後唐明宗皇帝微時隨蕃將李存信廵邊宿於雁門逆<lb/>
旅逆旅媪方娠帝至媪慢不得具食腹中兒語謂母曰<lb/>
<pb n="KR3l0023_WYG_018-2a"/>
天子至宜速具食聲聞于外媪異之遽起親奉庖爨敬<lb/>
事尤謹帝以媪前倨後恭詰之曰公貴不可言也問其<lb/>
故具道娠子腹語事帝曰老媪遜言懼吾辱耳後果如<lb/>
其言<lb/>
　　　明宗不伐<lb/>
明宗始在軍中居常唯治兵仗不事生産雄武謙和臨<lb/>
財尤廉家財屢空處之晏如也太祖欲試以誠召於泉<lb/>
府命恣意取之所取不過束帛數緡而已所得賜與必<lb/>
<pb n="KR3l0023_WYG_018-2b"/>
分部下戰勝凱還儕𩔖自伐帝徐言曰人戰以口我戰<lb/>
以手衆皆心服其能<lb/>
　　　明宗獨見<lb/>
莊宗晏駕明宗皇帝為將相推舉霍彦威孔循上言唐<lb/>
運已衰請改國號明宗謂藩邸近侍曰何為改正朔左<lb/>
右奏曰先帝以錫氏宗屬為唐雪寃讐為昭宗皇帝後<lb/>
國號唐今朝之舊人不欲殿下稱唐請更名號耳明宗<lb/>
泣下曰吾十三事獻祖洎太祖至先帝冒刃血戰為唐<lb/>
<pb n="KR3l0023_WYG_018-3a"/>
室雪寃身編宗屬武皇功業即吾功業也先帝天下即<lb/>
吾天下也兄亡弟紹於意何嫌運之衰隆吾當身受於<lb/>
是不改正朔人服帝之獨見也<lb/>
　　　莊宗諸弟遇害<lb/>
趙在禮作亂諸將擁明宗入闕未到間從馬直郭從謙<lb/>
攻興教門帝母弟存渥從上戰及宫車晏駕存渥與劉<lb/>
皇后同奔太原至風谷為部下所殺劉皇后欲出家為<lb/>
尼旋亦殺之存霸先除北京留守亦自河中至太原兵<lb/>
<pb n="KR3l0023_WYG_018-3b"/>
衆請殺存霸以安人心符彦超不能禁時存霸已翦髮<lb/>
衣僧衣謁彦超願為山僧竟不免也存紀存確匿於南<lb/>
山民家人有以報安重誨重誨曰主上已下詔尋訪帝<lb/>
之仁徳必不加害不如密㫖殺之果併命於民家後明<lb/>
宗聞之切讓重誨傷惜久之<lb/>
　　　劉皇后笞父<lb/>
莊宗劉皇后魏州成安人家世寒微太祖攻魏州取成<lb/>
安得后時年五六嵗歸晉陽宫為太后侍者教吹笙及<lb/>
<pb n="KR3l0023_WYG_018-4a"/>
笄姿色絶衆聲伎亦所長太后賜莊宗為韓國夫人侍<lb/>
者後誕皇子繼岌寵待日隆他日成安人劉叟詣鄴宫<lb/>
見上稱夫人之父有内臣劉建豐認之即昔日黄䰅丈<lb/>
人后之父也劉氏方與嫡夫人爭寵皆以門族誇尚劉<lb/>
氏恥為寒家白莊宗曰妾去鄉之時妾父死於亂兵是<lb/>
時環屍而哭妾固無父是何田舍翁詐偽及此乃於宫<lb/>
門笞之其實后即叟之長女也莊宗好俳優宫中暇日<lb/>
自負蓍囊藥篋令繼岌破帽相隨似后父劉叟以醫卜<lb/>
<pb n="KR3l0023_WYG_018-4b"/>
為業也后方晝眠及造其卧内自稱劉衙推訪女后大<lb/>
恚笞繼岌然為太后不禮復以韓夫人居正無以發明<lb/>
大臣希㫖請冊劉氏為皇后議者以后出於寒賤好興<lb/>
利聚財初在鄴都令人設法禆販所鬻樵蘇果茹亦以<lb/>
皇后為名正位之後凡貢奉先入後宫唯寫佛經施尼<lb/>
師他無所賜闕下諸軍困乏以至妻子餓殍宰相請出<lb/>
内庫俵給后將出粧具銀盆兩口皇子滿喜等三人令<lb/>
鬻以贍軍一旦作亂亡國滅族與夫褒姒妲己無異也<lb/>
<pb n="KR3l0023_WYG_018-5a"/>
先是莊宗自為俳優名曰李天下雜於塗粉獶雜之間<lb/>
時為諸優朴扶摑搭竟為嚚婦恩伶之傾玷有國者得<lb/>
不以為前鑒劉后以囊盛金合犀帶四欲於太原造寺<lb/>
為尼㳂路復通皇弟存渥同簀而寢明宗聞其穢即令<lb/>
自殺<lb/>
　　　明宗誅諸兇<lb/>
明宗即位之初誅租庸使孔謙歸徳軍節度使元行欽<lb/>
鄧州節度温韜太子少保段凝汴州麴務辛庭蔚李繼<lb/>
<pb n="KR3l0023_WYG_018-5b"/>
宣等孔謙者魏州孔目吏莊宗圖霸以供饋兵食謙有<lb/>
力焉既為租庸使曲事嬖倖奪宰相權專以聚斂為意<lb/>
剥削為端以犯衆怒伏誅元行欽為莊宗愛將出入宫<lb/>
禁曽無間隔害明宗之子從璟以是伏誅段凝事梁以<lb/>
姦佞進身至節將末年綰軍權束手歸朝温韜兇惡發<lb/>
掘西京陵寢莊宗中興不寘其罪厚賂伶官閹人與段<lb/>
凝皆賜國姓或擁旄鉞明宗采衆議而誅之辛庭蔚開<lb/>
封尹王瓚之牙將也朱友貞時廷蔚依瓚勢曲法亂政<lb/>
<pb n="KR3l0023_WYG_018-6a"/>
汴人惡之李繼宣汴將孟審澄之子亡命歸莊宗劉皇<lb/>
后蓄為子時宫掖之間穢聲流聞此四兇帝在藩邸時<lb/>
惡其為人故廢罷之莊宗皇帝為唐雪恥號為中興而<lb/>
温韜毁發諸帝寢陵宜加大辟而賜國姓付節旄由是<lb/>
知中興之説謬矣<lb/>
　　　韓伊二妃<hi>夏夫人附</hi>
莊宗皇帝嫡夫人韓氏後為淑妃伊氏為徳妃契丹入<lb/>
中原石氏乞降宰相馮道尊册契丹主大張宴席其國<lb/>
<pb n="KR3l0023_WYG_018-6b"/>
母后妃列坐同宴王嬙蔡姬之比也夫人夏氏最承恩<lb/>
寵後嫁契丹托雲名李賛華所謂東丹王即安巴堅長<lb/>
子先歸朝後除滑州節度使性酷毒侍婢微過即以刀<lb/>
刲火灼夏氏少長宫掖不忍其兇求離婚歸河陽節度<lb/>
夏魯竒家今為尼也<lb/>
　　　無官酬勲<lb/>
亂離以來官爵過濫封王作輔狗尾續貂天成初桂州<lb/>
節度觀察使馬爾即湖南馬殷之弟本無功徳品秩已<lb/>
<pb n="KR3l0023_WYG_018-7a"/>
髙制詞云爾名尊四輔位冠三師既非品秩升遷難以<lb/>
井田増益此要語也議者以名器假人至此賈誼所以<lb/>
長歎息也<lb/>
　　　明宗命相<lb/>
明宗入朝安重誨用事取謀於孔循舊相豆盧革韋説<lb/>
出官孔循不欲以河朔人入相極薦崔協而任圜力爭<lb/>
之云崔協者少識文字時人呼為無字碑有李琪者學<lb/>
際天人奕代軒冕論才校藝可敵時輩百人讒夫巧沮<lb/>
<pb n="KR3l0023_WYG_018-7b"/>
忌害其能必舍李琪而相崔協如棄蘇合之丸取蛣蜣<lb/>
之轉也重誨笑而止然以孔循故終相之帝曰馮書記<lb/>
先帝判官與物無競可以相矣由是道與協並命而舍<lb/>
李琪識者惜之<lb/>
　　　明宗睿相<lb/>
明宗遣皇子從榮出鎮鄴都或一日上謂安重誨曰從<lb/>
榮左右有詐宣朕令㫖不接儒生儒生多懦恐鈍志相<lb/>
染朕方知之頗駭其事今此皇子方幼出臨大藩故選<lb/>
<pb n="KR3l0023_WYG_018-8a"/>
儒雅賴其禆佐今聞此姦險豈朕之所望也鞫其言者<lb/>
將戮之重誨曰若遽行刑又慮賔從聞後稍難安處且<lb/>
望嚴戒遂止<lb/>
　　　明宗惡貪吏<lb/>
明宗皇帝尤惡貪貨鄧州留後陶玘為内鄉縣令成歸<lb/>
仁所論税外科配貶嵐州司馬掌書記王惟吉奪歴任<lb/>
告勅配綏州長流百姓亳州刺史李鄴以贓穢賜自盡<lb/>
面戒汝州刺史萇蕳為其貪暴汴州倉吏犯贓内有史<lb/>
<pb n="KR3l0023_WYG_018-8b"/>
彦珣舊將之子又是駙馬石敬瑭親戚王建立奏之希<lb/>
免死上曰王法無私豈可徇親由是皆就戮<lb/>
　　　誅不孝<lb/>
緱氏縣令裴彦文事母不謹誅之襄邑人周威父為人<lb/>
所殺不雪父寃有狀和解明宗降勅賜死<lb/>
　　　安重誨枉殺任圜<lb/>
任圜昆弟五人曰圜圓圖回團雍穆有裕風采俱異圜<lb/>
美姿容有口辯負籌略平蜀後除黔南不行天成初入<lb/>
<pb n="KR3l0023_WYG_018-9a"/>
相簡拔賢俊杜絶倖門憂國如家切於功名而安重誨<lb/>
忌之常㑹於私第有妓善歌重誨求之不得嫌隙漸深<lb/>
俄罷三司除太子太保歸磁州致仕因朱守殷作亂立<lb/>
遣人稱制害之受命之日神氣不撓中外寃痛清泰中<lb/>
贈右僕射<lb/>
　<lb/>
　<lb/>
　<lb/>
<pb n="KR3l0023_WYG_018-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北夢瑣言卷十八<lb/>
</p>
<p>
</p>
  </div>
<div>
<head>北夢瑣言卷十九</head> <lb/>
    <p>
<pb n="KR3l0023_WYG_019-1a"/>
欽定四庫全書<lb/>
　北夢瑣言卷十九<lb/>
　　　　　　　　　　　　唐　孫光憲　撰<lb/>
　　　玉界尺<lb/>
太傅致仕趙光逢仕唐及梁薨於天成中文學徳行風<lb/>
神秀異號曰玉界尺敭歴臺省入翰林御史中丞梁時<lb/>
同平章事時以兩登廊廟四退丘園百行五常不欺暗<lb/>
室縉紳仰之<lb/>
<pb n="KR3l0023_WYG_019-1b"/>
　　　周元豹<lb/>
周元豹燕人少為僧其師有知人之鑒從游十年不憚<lb/>
辛苦遂傳其秘還鄉歸俗盧澄為道士與同志三人謁<lb/>
之元豹退謂人曰適二君子明年花發俱為故人唯彼<lb/>
道士他年甚貴來嵗二人果睹零落盧果登庸後歸晉<lb/>
陽張承業猶重之言事多中承業俾明宗易衣列於諸<lb/>
校之下以他人請之曰此非也元豹指明宗於末坐曰<lb/>
骨法非常此為内衙太保乎或問前程唯云末後為鎮<lb/>
<pb n="KR3l0023_WYG_019-2a"/>
帥明宗夏皇后方事巾櫛有時忤㫖大犯檟楚元豹曰<lb/>
此人有藩侯夫人之相當生貴子其言果驗凡言吉凶<lb/>
莫不神中事多不載明宗自鎮帥入纂謂侍臣曰周元<lb/>
豹昔曽言朕事諸有徵可詔北京津置赴闕趙鳳曰𡊮<lb/>
許之事元豹所長若詔至輦下即爭問吉凶恐近於妖<lb/>
惑乃令就賜金帛官至光禄卿年八十而終<hi>又聞嘗與蜀髙祖預</hi>
<hi>説符命嗣主至於雲龍將相其言無不符驗果異乎哉</hi>
　　　老益貪<lb/>
<pb n="KR3l0023_WYG_019-2b"/>
禮部尚書崔貽孫年過八十求進不休囊槖之資素有<lb/>
貯積性好干人喜得小惠左降之後二子爭財甘㫖醫<lb/>
藥咸不供侍書責其子曰生有明君真宰死有天曹地<lb/>
府無為老朽豈放爾邪為縉紳之笑端<lb/>
　　　解元龜進詩<lb/>
道士解元龜本西蜀節將下軍校明宗入纂言自西來<lb/>
對於便殿詩歌聖徳自稱太白山正一道士上表乞西<lb/>
都留守兼三州<hi>一作川</hi>制置使要脩西京宫闕上謂侍臣<lb/>
<pb n="KR3l0023_WYG_019-3a"/>
曰此老耄自逺來朝此期别有異見乃為身名甚切堪<lb/>
笑也時號知白先生賜紫斯乃狂妄人也<lb/>
　　　擊碎舍利<lb/>
天成中有僧於西國取經回得一佛牙舍利十粒行以<lb/>
程上進其牙大如拳褐潰皴裂趙鳳言於執政曰曽聞<lb/>
佛牙鎚鍛不壊請試之隨斧而碎時宫中已施數千聞<lb/>
毁碎方遂擯棄之云云此僧號智明幽州人僕嘗識之<lb/>
　　　崔協對敭<lb/>
<pb n="KR3l0023_WYG_019-3b"/>
明宗問宰相馮道盧質近日喫酒否對曰質曽到臣居<lb/>
亦飲數爵臣勸不令過度事亦如酒過即患生崔協强<lb/>
言於坐曰臣聞食醫心鏡酒極好不假藥餌足以安心<lb/>
神左右見其膚淺不覺哂之<lb/>
　　　降龍大師<lb/>
五臺山僧誠慧其徒號為降龍大師鎮州大水壊其南<lb/>
城誠慧曰彼無信心吾使一小龍警之自言能<hi>一作飛</hi>役<lb/>
使毒龍故也同光初到闕權貴皆拜之唯郭崇韜知其<lb/>
<pb n="KR3l0023_WYG_019-4a"/>
為人終不設拜京師旱迎至洛下祈雨數旬無徵應或<lb/>
以焚燎為聞懼而潛去至寺慚恚而終建塔號法雨大<lb/>
師何其謬也<lb/>
　　　魚目為舍利<lb/>
澤州僧洪密請舍利塔洪密以禪宗謎語鼓扇愚俗自<lb/>
云身出舍利曽至太原豪民迎請婦人羅拜洪密既辭<lb/>
婦人於其所坐之處拾得百粒正人驗之皆枯魚之目<lb/>
也將辭云山中要千數番麄氊半日獲五百番其惑人<lb/>
<pb n="KR3l0023_WYG_019-4b"/>
如此<lb/>
　　　姚洪忠烈<hi>夏魯竒附</hi>
閬州守禦指揮使姚洪梁時經事董璋璋將叛頻誘洪<lb/>
以大義拒之城陷被擒璋責之洪大罵璋曰老賊孤恩<lb/>
背主吾於爾何恩而云相負爾為李七郎奴掃馬糞得<lb/>
一臠殘炙感恩無盡今天子付以茅土結黨反噬爾本<lb/>
奴才即無恥吾忠義之士不忍為也璋怒令十人持刀<lb/>
割其膚然鑊於前自取啗食洪至死大罵不已明宗聞<lb/>
<pb n="KR3l0023_WYG_019-5a"/>
之泣下置洪二子於近衛給賜頗優于時夏魯竒守遂<lb/>
州城破自刎而死並為忠烈也<lb/>
　　　座主門生同入翰林<lb/>
封舜卿梁時知貢舉後門生鄭致雍同受命入翰林為<lb/>
學士致雍有俊才舜卿才思拙澀及試五題不勝困弊<lb/>
因託致雍秉筆當時議者以為座主辱門生同光初致<lb/>
仕<lb/>
　　　戲蕭希甫<lb/>
<pb n="KR3l0023_WYG_019-5b"/>
蕭希甫進士及第有文才口辯多機數梁時不得意棄<lb/>
母妻渡河易姓名為皇甫教書莊宗即位於魏州徵希<lb/>
甫知制誥莊宗平汴洛希甫奉詔宣慰青齊方知其母<lb/>
死妻嫁乃持服於魏州時議者戲引李陵書云老母終<lb/>
堂生妻去帷後為諫議大夫性褊忿躁於進取疏宰相<lb/>
豆盧革韋説至於貶死又以毁訾宰臣責授嵐州司馬<lb/>
　　　明宗奬馮道<lb/>
明宗謂侍臣曰馮道純儉頃在徳勝寨所居一茅庵與<lb/>
<pb n="KR3l0023_WYG_019-6a"/>
從人同器而食臥則芻藳一束其心晏如及以父憂退<lb/>
歸鄉里自耕耘樵采與農夫雜處不以素貴介懐真士<lb/>
大夫也<lb/>
　　　明宗戒秦王<lb/>
明宗戒秦王重榮曰吾少鍾喪亂馬上取功名不暇留<lb/>
心經籍在藩邸時見判官論説經義雖不深達其㫖大<lb/>
約令人開悟今朝廷有正人端士可親附之庶㡬有益<lb/>
吾見先皇在藩時愛自作謌詩將家子文非素習未能<lb/>
<pb n="KR3l0023_WYG_019-6b"/>
盡妙諷於人口恐被諸儒竊笑吾老矣不能勉强於此<lb/>
唯書義尚欲耳裏頻聞時從榮方聚雜進士浮薄之子<lb/>
以歌詩吟詠為事上道此言規諷之或一日秦王進詩<lb/>
上説於俳優敬新磨敬新磨賛美而曰勿訝秦王詩好<lb/>
他阿爺平生愛作詩上大笑<lb/>
　　　詼諧所累<lb/>
宰相馮道形神庸陋一旦為丞相士人多竊笑之劉岳<lb/>
與任賛偶語見道行而復顧賛曰新相回顧何也岳曰<lb/>
<pb n="KR3l0023_WYG_019-7a"/>
定是忘持兎園冊來道之鄉人在朝者聞之告道道因<lb/>
授岳秘書監任賛授散騎常侍北中村墅多以兎園冊<lb/>
教童蒙以是譏之然兎園冊乃徐庾文體非鄙朴之談<lb/>
但家藏一本人多賤之也<lb/>
　　　明宗不樂進馬<hi>張䖍釗附</hi>
涇原帥李金全累歴藩鎮所在掊斂非時進馬上問其<lb/>
為治如何莫專以進馬為事雖黽勉受之聖㫖不懌<lb/>
張䖍釗多貪鎮滄州日因亢旱民饑發廩賑之方上聞<lb/>
<pb n="KR3l0023_WYG_019-7b"/>
帝甚嘉奬他日秋成倍斗徵斂朝論鄙之䖍釗好與禪<lb/>
毳謎語自云知道心與口背唯利是求只以飯僧更希<lb/>
福利議者以渠於佛上希利愚之甚也後叛入蜀取人<lb/>
産業黷貨無厭蜀民怨之或説在蜀問一禪僧云如何<lb/>
是舍利對曰郵置僦居即得舍利清河慙笑而已<lb/>
　　　康澄章疏<lb/>
大理少卿康澄長興中上疏其要云是知國家有不足<lb/>
懼者五深可畏者六勅㫖褒稱之議者曰雖孫伏伽岑<lb/>
<pb n="KR3l0023_WYG_019-8a"/>
文本章疏而澄可與易地而處矣<lb/>
　　　明宗諷孟鵠<lb/>
孟鵠自三司勾押官歴許州節度使上曰鵠掌三司㡬<lb/>
年得至方鎮樞密使范延光奏對上曰鵠實幹事人以<lb/>
此至方鎮爭不勉旃上心知其由徑忝冒故以此諷也<lb/>
　　　戮丁延徽<lb/>
供奉官丁延徽巧事權貴人多擁䕶監倉犯贓合處極<lb/>
法侍衞使張從賔方便救之上曰食我厚禄偷我倉儲<lb/>
<pb n="KR3l0023_WYG_019-8b"/>
期於決死蘇秦説吾不得非但卿言竟處死<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北夢瑣言卷十九<lb/>
</p>
<p>
</p>
  </div>
<div>
<head>北夢瑣言卷二十</head> <lb/>
    <p>
<pb n="KR3l0023_WYG_020-1a"/>
欽定四庫全書<lb/>
　北夢瑣言卷二十<lb/>
　　　　　　　　　　　　唐　孫光憲　撰<lb/>
　　　見馬撫髀<lb/>
上問范延光見管馬數對曰見管馬軍三萬五千上撫<lb/>
髀歎曰朕從戎四十年太祖在太原時騎軍不過七千<lb/>
先皇帝與汴軍校戰自始至終馬數纔萬今有鐵馬三<lb/>
萬五千不能使九州混一是吾養卒練士將帥之不至<lb/>
<pb n="KR3l0023_WYG_020-1b"/>
也老者馬將奈何延光以馬數多國力虚耗為言上亦<lb/>
然之<lb/>
　　　受賂曲法<lb/>
鎮州市人劉方遇家財數十萬方遇妻田氏早卒田之<lb/>
妹為尼常出入方遇家方遇使尼長髮為繼室有田令<lb/>
遵者方遇之妻弟也善貨殖方遇以所積財令令遵興<lb/>
殖也方遇有子年幼二女皆嫁方遇疾卒子幼不能督<lb/>
家業方遇妻及二女以家財素為令遵興殖乃聚族合<lb/>
<pb n="KR3l0023_WYG_020-2a"/>
謀請以令遵姓劉為方遇繼嗣即令鬻劵人安美為親<lb/>
族請嗣劵書即定乃遣令遵服斬衰居喪而二女初立<lb/>
令遵時先邀每月供財二萬及後求取無厭而石李二<lb/>
女夫使二女詣本府論訴云令遵冒姓奪父家財令遵<lb/>
下獄石李二夫族與本府要吏親黨上至府帥判官行<lb/>
軍司馬隨使都押衙各受方遇二女賂錢數千緡而以<lb/>
令遵與姊及書劵安美同情共盜俱棄市人知其寃府<lb/>
帥李從敏令妻來朝懼事發令内地彌縫侍御史趙都<lb/>
<pb n="KR3l0023_WYG_020-2b"/>
嫉惡論奏明宗驚怒下鎮州委副使符蒙按問果得事<lb/>
實自親吏髙知柔及判官行軍司馬及通貨僧人婦人<lb/>
皆棄市惟從敏初欲削官停任中官哀祈竟罰一季俸<lb/>
議者以受賂曲法殺人而八議之所不及失刑也<hi>安重誨誅</hi>
<hi>後王貴妃用事故也</hi>
　　　因事納諫<lb/>
馮道對太子食有邪蒿師傅以其名邪令去之况人事<lb/>
乎上退問羣臣邪蒿之義范延光對無名之役不急之<lb/>
<pb n="KR3l0023_WYG_020-3a"/>
務且宜罷之自安重誨伏誅而宦者孟漢瓊連宫掖之<lb/>
勢居中用事人皆憚之因宰臣奏對延光等深言邪蒿<lb/>
春冰虎尾之戒欲驚悟上意也上聖體乖和馮道對寢<lb/>
膳之間動思調衞因指御前果實曰如食桃不康翌日<lb/>
見李而思戒可也初上因御李暴得風虛之疾馮道不<lb/>
敢斥言因奏事諷悟上意<lb/>
　　　秦王輕佻<lb/>
秦王重榮之為元帥輕佻淺露狎近浮薄列坐將帥而<lb/>
<pb n="KR3l0023_WYG_020-3b"/>
與判官論詩未躋大位而許人禍福由是中外忌憚竟<lb/>
及誅敗上聞重榮伏誅悲駭㡬落御榻氣絶復蘇者再<lb/>
由是不豫轉増以至晏駕自云我今日自作劉窟頭也<lb/>
　　　沈徽曲江吟<hi>温顗附</hi>
吳興沈徽乃温庭筠諸甥也嘗言其舅善鼓琴吹笛亦<lb/>
云有絃即彈有孔即吹不獨柯亭爨桐也制曲江吟十<lb/>
調善雜畫每理髮則思來輙罷櫛而綴文也　有温顗<lb/>
者乃飛卿之孫憲之子仕蜀官至常侍無他能唯以隱<lb/>
<pb n="KR3l0023_WYG_020-4a"/>
僻繪事為克紹也中間出官旋游臨邛欲以此獻於州<lb/>
牧為謁者拒之然温氏之先貌陋時號鍾馗顗之子郢<lb/>
魁形克肖其祖亦以姦穢而流之<lb/>
　　　姜誌認父<lb/>
姜誌許昌人自小亂離失其父母爾後仕蜀至武信軍<lb/>
節度使先是廐中圉人姜春者事之多年頻罹鞭朴一<lb/>
旦告老于國夫人請免馬廐之役而丐食於道路夫人<lb/>
愍之詰其鄉貫姻親兼云有一子隨軍入川莫知存亡<lb/>
<pb n="KR3l0023_WYG_020-4b"/>
其小字身上記驗一一述之果誌之父也洎父子相認<lb/>
悲號殞絶誌乃授父杖俾笞其背以償昔日所誤之事<lb/>
舉國嗟歎之此事川蜀皆知<lb/>
　　　王氏子知前生<lb/>
唐四方館王鄑尚書自西京亂離挈家入蜀㳂嘉陵江<lb/>
下至利州百堂寺前其弟年七嵗忽云我曽有經一卷<lb/>
藏在此寺石龕内因令家人相隨訪獲之木梳亦存寺<lb/>
僧曰此我童子也較其所夭之年與王氏之子所生之<lb/>
<pb n="KR3l0023_WYG_020-5a"/>
嵗果騐也其前生父母尚存及長仕蜀官至令録數任<lb/>
即王鄂<hi>近聞殁於雅斜往往靈語説事如平生又言我為隂官云云即記前生不誣也</hi>
　　　舒溥三斥三遇<lb/>
舒溥者萬州人粗解書記事前恩州刺史李希元往廣<lb/>
州謁嗣薛王歸裝甚豐于時蜀兵部毛文晏侍郎宣徽<lb/>
宋光葆開府前陵州王洪使君皆未宦達舒子竊資而<lb/>
奉之爾後三人繼登顯秩而恃此階縁多行無禮於恩<lb/>
牧因笞而遣之始依陵州王洪奏授井研令尋為王公<lb/>
<pb n="KR3l0023_WYG_020-5b"/>
所鄙次依宋開府亦以不恭見棄轉薦於嘉牧顧珣珣<lb/>
承奉貴近誤奏為團練判官賜緋轉員外郎未久失意<lb/>
復疎之俾其入貢仍假一表希除畿邑實要斥逺之邸<lb/>
吏知意表竟不行淹留經年乃經唐陳狀只望本分入<lb/>
貢之恩澤之相庭其北靣因依莫測本末優與擬議轉<lb/>
檢校工部郎中所謂三斥三遇也愚甞覽吳武陵為李<lb/>
吉甫相所誤致及第因𩔖而附之<lb/>
　　　于何博士<hi>髙諷附</hi>
<pb n="KR3l0023_WYG_020-6a"/>
于何博士相國駙馬悰之子仕蜀至五縳無他才俊止<lb/>
以貴公子享俸禄而已恥其官卑詣執政陳啓自述門<lb/>
閥其末云昔年入貢在花樹韋吏部先徳之前<hi>即韋莊相</hi>
<hi>也</hi>今日通班在新津馮長官小男之後<hi>即少常鋭也</hi>執政愍<lb/>
而慰之　有髙諷者自云太尉諸孫覉旅三川而多忤<lb/>
物每歎歉求官不遂徧告人曰何不還我羅城來葢以<lb/>
掌武所築蜀人安之其疎濶皆如此也<lb/>
　　　韋巽尫鈍<hi>周仁矩附</hi>
<pb n="KR3l0023_WYG_020-6b"/>
韋巽大尉昭度之子也尫懦蒙鈍率由婢嫗仕蜀先主<lb/>
以其事舊優容之以至卿監或為同列所譏云三公門<lb/>
前出死狗巽曰死狗門前出三公又能酬酢也　周仁<lb/>
矩者即蜀相庠之子為駙馬都尉有才藻而庸劣國亡<lb/>
後與貧丐者為伍俾一人先道爵里於市肆酒坊之間<lb/>
人有哀者日獲三二百錢與其徒飲噉而已成都人皆<lb/>
嗟歎之<lb/>
　　　中令忍欲<hi>王彦章附</hi>
<pb n="KR3l0023_WYG_020-7a"/>
唐鳳翔李曮令公收蜀充饋運使於蜀城東門外下營<lb/>
魏王與郭侍中入居蜀宫玉帛子女他人無復見矣中<lb/>
令寂寞無以遣適潁川陳昭符仕蜀累剖竹符早在歧<lb/>
山微有階縁而得候謁因求一美人以獻之有蕭夫人<lb/>
者乃蜀先主之寵愛也曽賜與鳳翔歸降指揮使王胡<lb/>
<hi>忘其名</hi>賜名丞弇王胡乃歧王賜姓連彥字卒後蕭氏寡<lb/>
而無子其容態明悟國人具聞陳致媒氏誘之而獻抱<lb/>
衾之夕中令於忩隙中窺之歎其妍妙乃詰所來左右<lb/>
<pb n="KR3l0023_WYG_020-7b"/>
方以王胡為對中令止之曰王胡背恩投蜀誠不可容<lb/>
然其向來吾之子姪矣此事不可遽令約迴時有知者<lb/>
皆重中令少年而忍欲復禮誠貴達人難事潁川每為<lb/>
愚話之　周彥章本姓王以軍功為金吾衞使後主采<lb/>
選宫妓王有女甚美因命内人欲選入宫王乃按劒曰<lb/>
某是先皇令與周氏作義男本姓王為衆所聞也豈有<lb/>
王氏女而事王氏乎因召左右小軍將無婦者以女衣<lb/>
襟結之便為夫妻爾後國變王乃領兵於大安樓前脅<lb/>
<pb n="KR3l0023_WYG_020-8a"/>
後主誅君側韓昭等即其事也<lb/>
　　　何見鬼<lb/>
王蜀時閬州人何奎不知何術而言事甚效既非卜相<lb/>
人號何見鬼蜀之近貴咸神之鬻銀之肆有患白癩者<lb/>
傳於兩世矣何見之謂曰爾所苦我知之矣我為嫁娉<lb/>
少環釧釵箆之屬爾能致之乎即所苦立愈矣白癩者<lb/>
欣然許之因謂曰爾家必有他人舊功徳或供養之具<lb/>
存焉亡者之魂無依故遣為此<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>但去之必瘳也患者<lb/>
<pb n="KR3l0023_WYG_020-8b"/>
歸視功徳堂内本無他物忖思久之老母曰佛前紗忩<lb/>
乃重圍時他人之物曽取而置之得非此乎遽令撤去<lb/>
仍脩齋懺其疾遂痊竟受其鐶釧之贈何生未遇不汲<lb/>
汲於官宦末年祈於大官自布衣除興元少尹金紫兼<lb/>
妻邑號子亦賜緋不之任便歸閬州而卒預知死期也<lb/>
雖術數通神而名器逾分識者知後主之政悉此𩔖也<lb/>
　　　孫卵齋<lb/>
嘉州夾江縣人孫雄人號孫卵齋其言事亦何奎之流<lb/>
<pb n="KR3l0023_WYG_020-9a"/>
偽蜀主歸命時内官宋愈昭將軍數員舊與孫相善亦<lb/>
神其術將赴洛都咸問其將來昇沈孫俛首曰諸官記<lb/>
之此去無災無福但行及野狐泉已來税駕處曰孫雄<lb/>
非聖人耶此際新舊使頭皆不見矣諸官皆疑之爾後<lb/>
量其行邁合在咸京左右後主罹偽詔之禍莊宗遇鄴<lb/>
都之變所謂新舊使頭皆不得見之驗也愚同席備見<lb/>
説故記之<lb/>
　　　馮見鬼<lb/>
<pb n="KR3l0023_WYG_020-9b"/>
遂寧有馮見鬼<hi>忘其名</hi>似有所睹知人吉凶潁川陳絢為<lb/>
武信軍留後而劉令公知俊交替摭其舊事叠有奏論<lb/>
馮生謂潁川曰府主雖號元戎前無旌節所引殆不久<lb/>
乎幸勿憂也未踰嵗而彭城伏誅有官人林泳者本閩<lb/>
人也甞謂僚友曰安有生人而終日見鬼乎無聽其妖<lb/>
馮聞之甚不平或一日對衆謂之曰閣下為官多不克<lb/>
終葢曽殺一女人為祟以公禄夀未盡莫致其便我能<lb/>
言其姓名公信之乎於是慚懼言誠於馮生許為解其<lb/>
<pb n="KR3l0023_WYG_020-10a"/>
寃也他皆𩔖此<lb/>
　　　休公真率<lb/>
沙門貫休鍾離人也風騷之外精於筆劄舉止真率誠<lb/>
髙人也然不曉時事往往詆訐朝賢他亦不知已之是<lb/>
耶非耶荆州成中令問其筆法非耶休公曰此事湏登<lb/>
壇而授非草草而言成令銜之乃遽於黔中因病以鶴<lb/>
詩寄意曰見説氣清邪不入不知爾病自何來以詩見<lb/>
意也馮涓大夫有大名於人間淪落於蜀自比杜工部<lb/>
<pb n="KR3l0023_WYG_020-10b"/>
意謂他人無出其右休公初至蜀先謁韋書記莊而長<lb/>
樂公後至遂與相見欣然撫掌曰我與你阿叔有分長<lb/>
樂怒而拂袖他日謁之竟不逢迎乃曰此阿師似我禮<lb/>
拜也自是頻投刺字終為閽者所拒休公謂韋公曰我<lb/>
得得為渠入蜀何意見怪<hi>道門杜先生亦以此疎之</hi>國清寺律僧嘗<lb/>
許具蒿脯未得間姜侍中宅有齋律僧先在焉休公次<lb/>
至未揖主人大貎乃拍手謂律僧曰乃蒿餅子何在其<lb/>
他皆此𩔖通衢徒步行嚼果子未甞跨馬時人甚重之<lb/>
<pb n="KR3l0023_WYG_020-11a"/>
異乎廣宣栖白之流也<lb/>
北夢瑣言二十卷富春孫光憲纂集唐末後梁後唐石<lb/>
晉時事此書乃武林忻悦學家藏陜刋舊本今歸成芥<lb/>
庵夏隱君中間刋誤舛訛如日曰纂簒歡歎雖難關闕<lb/>
禍福等字可以意改餘不敢强以俟别本訂之至正二<lb/>
十四年嵗次甲辰五月七日寫起至二十七日庚寅輟<lb/>
卷華亭在家道人孫道明識于泗北村居映雪齋時年<lb/>
六十又八也連日梅雨時雨西南二鄉皆成巨浸豐年<lb/>
<pb n="KR3l0023_WYG_020-11b"/>
未卜今日喜晴聊書記耳<lb/>
　丙辰五月侍疾於家因假琴川書屋所藏吳方山抄<lb/>
　本核過吳本元缺第二十卷此本不知從何得也二<lb/>
　十六日小暑節葉石君識<lb/>
　<lb/>
　<lb/>
　<lb/>
　北夢瑣言卷二十<lb/>
</p>
<p>
</p>
  </div>
        </body>
</text>\m</TEI>
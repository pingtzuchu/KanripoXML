<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>同姓名録卷四</head>
    <p>
<pb n="KR3k0047_WYG_004-1a"/>
欽定四庫全書<lb/>
　同姓名録卷四　　　　　　明　余寅　撰<lb/>
　　劉敞三<lb/>
漢劉敞東平王蒼之孫肅宗元和中嗣封敞喪母至孝<lb/>
　相國陳珍上其行狀増邑五千户<lb/>
晉劉敞益州牧劉璋曾孫隱居白鹿山皓首高尚為刺<lb/>
　史羅尚所殺是日大雨雷震<lb/>
宋劉敞慶厯進士翰林侍讀學士侍英宗講讀毎指事<lb/>
<pb n="KR3k0047_WYG_004-1b"/>
　據經因以諷諫<lb/>
　　石鑒二<lb/>
西晉石鑒厭次寒素之族仕魏遂仕晉官太尉昌安縣<lb/>
　侯壽八十稱薨<lb/>
後趙石鑒上黨胡羯之種石虎第三子殺石遵簒立凡<lb/>
　僭偽一百三日被殺<lb/>
　　陳安二<lb/>
晉隴上驍將陳安為劉曜部將呼延清所殺見樂府隴<lb/>
<pb n="KR3k0047_WYG_004-2a"/>
上歌宋楊巨源謀誅呉曦結集忠義陳安等與之共事<lb/>
　　張順五<lb/>
晉張順為平西將軍時梓潼内史譙登為李驤所攻益<lb/>
　州刺史皮素勑順捄登<lb/>
燕張順為慕容盛鎮西將軍<lb/>
宋兩張順一梁山泊浪裏白跳一度宗時為都統率衆<lb/>
　捄襄陽身中四槍六箭而死諸軍結冢斂葬立廟祀<lb/>
　之<lb/>
<pb n="KR3k0047_WYG_004-2b"/>
金張順淄州士伍乘夜候覘為元兵所獲令詭辭誑城<lb/>
　中不從而死贈官給養其親訪用其子孫<lb/>
　　李石四<lb/>
晉李石撰續博物志當與張華同時人余閲志中有皇<lb/>
　朝建隆開寳年號及曾公亮王安石等字當是宋人<lb/>
　稱晉誤也且此續多掇拾成之初無竒異吾意竟是<lb/>
　贋者為之耳<lb/>
唐李石隴西人元和進士户部侍郎同平章事起常寮<lb/>
<pb n="KR3k0047_WYG_004-3a"/>
　為宰輔以身徇國不顧患難中官仇士良惡之罷免<lb/>
宋李石資陽人有盛名嘗客蘓符尚書家趙丞相雄素<lb/>
　不善石晩益困其自序宋魋魯倉今猶古也<lb/>
金李石世宗之舅也初即位命主東京留務參知政事<lb/>
　太子太師封廣平郡王<lb/>
　　晉兩王濬<lb/>
一𢎞農湖人以平呉功加撫軍大將軍開府儀同三司<lb/>
　子名矩襲襄陽縣侯<lb/>
<pb n="KR3k0047_WYG_004-3b"/>
一堂邑人官御史中丞子名鑒拜駙馬都尉奉朝請<lb/>
　　王濟二<lb/>
晉王濟司徒王渾之子少有逸才與和嶠裴楷齊名尚<lb/>
　常山公主為驍騎將軍侍中出為河南尹坐鞭官吏<lb/>
　免官使白衣領太僕<lb/>
宋王濟饒陽人父恕知秀州㑹盜起城陷被殺將并害<lb/>
　濟濟伏<graphic n="KR2478" url="https://raw.githubusercontent.com/kanripo/KR-Gaiji/master/images/KR2478.png" mimeType="image/png"/>號慟曰吾父已死安用生為但恨力不能<lb/>
　殺汝以報父讐爾賊義之捨去太宗召拜監察御史<lb/>
<pb n="KR3k0047_WYG_004-4a"/>
　　楊廣四<lb/>
漢楊廣上邽人與隗囂共起兵應漢立高廟割牲而盟<lb/>
　稱右將軍移檄討王莽<lb/>
晉楊廣與其弟佺期自矜門第太尉震之後江左莫及<lb/>
　卒以躁獷誅夷至隋煬帝亦名廣自太尉至晉廣十<lb/>
　世至隋廣十五世其名亦不相避忌乃爾<lb/>
宋紹興元年六月湖賊楊廣犯鼎州程昌㝢拒郤之<lb/>
　　胡威二<lb/>
<pb n="KR3k0047_WYG_004-4b"/>
晉胡威壽春人刺史胡質之子前將軍監青州諸軍事<lb/>
　以功封平春侯嘗入朝武帝語及平生問曰卿清孰<lb/>
　與父清對曰臣不如也帝曰以何為不如曰臣父清<lb/>
　惟恐人知臣清惟恐人不知是臣不如遠矣<lb/>
後秦胡威為涼州主簿姚興署禿髪傉檀刺涼州召還<lb/>
　王尚涼州人與威詣興請留尚<lb/>
　　張翰四<lb/>
晉兩張翰　一武帝時為討呉䕶軍伐呉孫皓諸將與<lb/>
<pb n="KR3k0047_WYG_004-5a"/>
　翰等列陣相對呉軍土崩<lb/>
　一呉郡人有清才善屬文齊王冏辟為大司馬東曹<lb/>
　掾因秋風起思菰菜蓴羮鱸魚鱠歎曰人生貴適志<lb/>
　耳富貴何為即引去<lb/>
唐張翰天寳初右監門衛録事叅軍翰有親故生男更<lb/>
　有一無首孩子跳躍於旁按白澤圖其名曰常依圖<lb/>
　呼名三呼便滅當是不常故曰常<lb/>
金張翰秀容人大定進士翰林直學士户部尚書有經<lb/>
<pb n="KR3k0047_WYG_004-5b"/>
　濟能<lb/>
　　晉兩王沉<lb/>
晉陽王沉蓋曹爽之故吏也不安為魏臣遂致髙貴鄉<lb/>
公之弑而卒以佐命獲高官大爵之賞則為晉王沉矣<lb/>
迨元康間高平王沉負俊才著釋時論鬱鬱不得志以<lb/>
郡掾終<lb/>
　　晉三王澄<lb/>
王遜之子王澄襲褒中縣公之爵<lb/>
<pb n="KR3k0047_WYG_004-6a"/>
王衍之弟王澄為荆州都督之官<lb/>
王渾之子王澄拜别封亭侯之賞<lb/>
　　王羲之二<lb/>
晉王羲之司徒導之從子少有美譽尤善𨽻書朝廷公<lb/>
　卿皆愛其才召拜右軍將軍㑹稽内史尋稱病去官<lb/>
　與道士許邁共脩服食採藥石不遠千里窮諸名山<lb/>
　泛滄海歎曰我卒當以樂死<lb/>
秦王羲之仕苻健<hi>闕</hi>
<pb n="KR3k0047_WYG_004-6b"/>
　<lb/>
　　王衍四<lb/>
晉王衍王乂之子太尉尚書令清談廢事為石勒所執<lb/>
　排墻壓殺<lb/>
魏王衍王融之子名行器藝俱美西兖州刺史為尒朱<lb/>
　仲遠所擒<lb/>
隋王衍王琳之子開府儀同三司卒於渝州刺史<lb/>
蜀王衍王建之子荒淫亡國降唐莊宗被誅<lb/>
<pb n="KR3k0047_WYG_004-7a"/>
　　晉三李陽<lb/>
一與王衍同鄉稱京師大俠官幽州刺史能使衍室人<lb/>
素憚而稍損其貪戾一與石勒同鄉嘗與勒爭漚麻池<lb/>
後勒僭號拜為都尉一與蘓峻戰白石壘適峻墜馬斬<lb/>
於湖陂遂平峻亂<lb/>
　　殷浩二<lb/>
東晉殷浩陳郡人識度清遠擅名江東為揚州刺史疏<lb/>
　請北伐師徒屢敗桓温上疏數其罪免為庶人<lb/>
<pb n="KR3k0047_WYG_004-7b"/>
元魏殷浩大安四年上黄帝四序堪輿經一卷<lb/>
　　張城二<lb/>
詩頌張仲孝友至春秋張氏稱大家漢世尤盛河東解<lb/>
邑有張城城西又有張城豈晉世張氏廣衍如此邪<lb/>
　　王愷三<lb/>
典午二王愷　一文明皇后之弟後將軍嘗與石崇較<lb/>
　富者一王坦之長子丹陽尹襲父爵<lb/>
西秦王愷仕乞伏熾磐為中書侍郎嘗使奉貢於拓跋<lb/>
<pb n="KR3k0047_WYG_004-8a"/>
　魏<lb/>
　　王戎三<lb/>
晉王戎貞陵亭侯王渾之子短小任率不脩威儀襲父<lb/>
　爵為散騎常侍荆州刺史以平呉功進爵安豐縣侯<lb/>
唐王戎林士𢎞裨將以南昌州降唐更謀作亂為張善<lb/>
　安所虜<lb/>
南唐王戎昇州刺史先主娶其女為后后死立其媵宋<lb/>
　福金稱元敬皇后見唐餘紀傳<lb/>
<pb n="KR3k0047_WYG_004-8b"/>
　　王質十<lb/>
晉王質信安石室山樵人見仙童對奕㤀歸是有爛柯<lb/>
　經<lb/>
梁王質帝甥甲口亭受封為侯景敗䘐降陳是有桑門<lb/>
　遁<lb/>
魏王質孝文内典監閹官轉選部尚書侯爵是有免死<lb/>
　劵<lb/>
　又　瀛州刺史因滹沱流屈曲疏令直達是有治河<lb/>
<pb n="KR3k0047_WYG_004-9a"/>
　名<lb/>
唐王質龍門後裔為宣歙州觀察使是有劉賔客神道<lb/>
　碑<lb/>
宋王質泰山處士著雲韜堂紹陶録是有輟耕子世系<lb/>
　譜<lb/>
　又　姑蘓别駕勸郡守無用術鉤致人罪是有名宦<lb/>
　聲<lb/>
　又　密院編修遭中貴讒沮奉祠絶禄仕是嘗著朴<lb/>
<pb n="KR3k0047_WYG_004-9b"/>
　論<lb/>
金王質平陽知府從胥鼎言改元帥左監軍是稱河東<lb/>
　鎭<lb/>
　又　吏部主事用臺臣薦遷昭義節度使是展經濟<lb/>
　才<lb/>
　　何充二<lb/>
晉何充濳人器局方槩有萬夫之望王導庾亮竝薦于<lb/>
　成帝遂叅録尚書事<lb/>
<pb n="KR3k0047_WYG_004-10a"/>
宋何充徳陽人通判黎州元兵破卭崍關軍帥許以不<lb/>
　死充曰吾三世食趙氏禄為趙氏死不憾自是水飲<lb/>
　不入口敵知不可强遂殺之<lb/>
　　劉殷四<lb/>
新室劉殷王莽建國初徐鄉侯劉快起兵討莽快兄扶<lb/>
　崇公殷閉城拒快快敗死莽赦殷仍滿殷國戸萬地<lb/>
　方百里<lb/>
晉有劉殷字長盛新興人有子七人各授一經一授史<lb/>
<pb n="KR3k0047_WYG_004-10b"/>
　記一授漢書一門之内七業俱興見王隱晉書<lb/>
前趙劉殷事曾祖母至孝冥感不幸而陷於劉聰遂立<lb/>
　其朝累官侍中録尚書事又一劉殷為聰大司徒有<lb/>
　女二人為聰左右皇后孫女四人為聰貴人即殷與<lb/>
　聰皆曰姓雖同而源本别不妨婚也<lb/>
　　劉乂二<lb/>
前趙劉聰之弟劉乂諌聰無納劉殷女犯同姓不婚之<lb/>
條唐劉乂少任俠晩折節讀書詩出盧仝孟郊之右嘗<lb/>
<pb n="KR3k0047_WYG_004-11a"/>
掇韓退之金曰諛墓所得何不以濟故人<lb/>
　　張賔二<lb/>
後趙張賔石勒謀臣封濮陽侯勒常呼右侯而不名<lb/>
隋張賔高祖擢為華州刺史造七曜厯經既成多言其<lb/>
　失<lb/>
　　王猛二<lb/>
秦王猛立志忠直抱有偉圖一時氐王雖稱大展彼胡<lb/>
　之運安得永命邪<lb/>
<pb n="KR3k0047_WYG_004-11b"/>
隋王猛父雖非陳武帝所殺然既食陳禄何論後主死<lb/>
　不死又降隋恐終非臣子律令若其猷畫頗似景略<lb/>
　　劉裕三<lb/>
南宋劉裕即武帝受晉禪國號宋世所稱劉寄奴者<lb/>
前趙劉裕單于元海之子元海僭即偽位封裕齊王為<lb/>
　大司徒<lb/>
西夏劉裕金世宗九年夏人遣宣徳郎劉裕往賀正旦<lb/>
　　孟昶二<lb/>
<pb n="KR3k0047_WYG_004-12a"/>
南宋孟昶因桓𤣥簒晉遂佐武帝戡亂未㡬徐道覆鴟<lb/>
　張昶乃仰藥以死<lb/>
西蜀孟昶因知祥據蜀遂承父業僭號未㡬宋藝祖龍<lb/>
　興昶乃舉國而降<lb/>
　　王𢎞二<lb/>
宋王𢎞蓋司馬道子之臣而事宋武帝有勲望猶乃祖<lb/>
　祥寔曹髦臣也而事晉武帝稱名徳𢎞蓋酷有家風<lb/>
　云<lb/>
<pb n="KR3k0047_WYG_004-12b"/>
隋王𢎞煬帝時黄門侍郎隋宗室邵國公綸被譖怨望<lb/>
　帝令𢎞按之希旨奏當死乃除名徙邊郡<lb/>
　　張悅二<lb/>
劉宋張悅廢帝死明帝立晉安王子勛又即位尋陽以<lb/>
　張悅為吏部尚書<lb/>
元魏張悅宋前廢帝時為右將軍建州大都督舉城降<lb/>
　魏<lb/>
　　王鎭惡二<lb/>
<pb n="KR3k0047_WYG_004-13a"/>
宋王鎭惡王猛之孫以五月五日生故名鎭惡武帝召<lb/>
　署叅軍事有功封博陸縣子以龍驤將軍率水軍伐<lb/>
　秦拔長安為沈田子所害<lb/>
梁王鎭惡進士以敎學為業嘗盜鹿溪寺僧法滿所寄<lb/>
　銅鐘鑄錢病舌彎縮口不得言是五代梁也<lb/>
　　李穆三<lb/>
隋李穆風神警俊倜儻有竒節事周太祖累封申國公<lb/>
　入隋為太師眞食三千戸子孫在襁褓者悉拜儀同<lb/>
<pb n="KR3k0047_WYG_004-13b"/>
　一門執象笏者百餘人大有盛滿之懼<lb/>
後趙李穆率騎五千納北魏烈帝於大寗國人六千餘<lb/>
　落叛煬帝煬帝出居於慕容部烈帝復立<lb/>
宋李穆性至孝言行無矯飾周顯徳進士宋初為殿中<lb/>
　侍御史厯史館修撰翰林學士終于參知政事<lb/>
　　王彭二<lb/>
劉宋王彭盱眙直瀆人父母俱喪營墓無水作磚荷擔<lb/>
　遠汲困而不周一旦大霧泉忽自湧太守表言改其<lb/>
<pb n="KR3k0047_WYG_004-14a"/>
　里為通靈里<lb/>
趙宋王彭字大年為辜式吏頗知文章殁而蘓東坡為<lb/>
　作哀辭見志林<lb/>
　　王素三<lb/>
晉王素益州人初屬呉為交阯牙門將軍武帝㤗始元<lb/>
　年為九眞太守見南中志<lb/>
劉宋王素臨沂人少有志行孝武徵為太子中舍人不<lb/>
　就有集十六卷<lb/>
<pb n="KR3k0047_WYG_004-14b"/>
趙宋王素太尉旦季子也仁宗思其賢擢知諫院治平<lb/>
　初夏人入冦以端明殿學士知渭州三鎭故老皆歡<lb/>
　賀比至敵解去素乃濬隍積粟募弓箭手身自督訓<lb/>
　士氣精悍他道莫及<lb/>
　　劉晏五<lb/>
齊劉晏東昏侯時城局叅軍從始安王遥光收集荆豫<lb/>
　部曲舉兵反遥光敗併誅<lb/>
唐劉晏以神童入秘書由京尹拜計相時際搶攘國用<lb/>
<pb n="KR3k0047_WYG_004-15a"/>
　艱匱𣙜鹺轉貲大有攸濟可謂異能大非桑𢎞羊所<lb/>
　及乃卒為楊炎所搆誅豈非權利非壽國之劑智數<lb/>
　非完身之術是以君子不敢居焉<lb/>
宋兩劉晏一常州統領禦冦賊而死戚方是眞赤心隊<lb/>
　主一楚州通判刼禮幣而奔劉豫是為白日剽徒人<lb/>
　之腎腸何大相懸哉<lb/>
金劉晏太宗天㑹四年命副元帥斡里雅布伐宋宋兵屢<lb/>
　敗斡里雅布使晏來趣親王宰相出盟未㡬京城陷衛<lb/>
<pb n="KR3k0047_WYG_004-15b"/>
　士執晏殺之蓋彼為威刼我為義憤<lb/>
　　楊忠三<lb/>
西魏楊忠文帝立十二大將軍督二十四軍分掌禁旅<lb/>
　忠在十二人中屢以軍功進柱國封隋國公即隋文<lb/>
　帝之父也<lb/>
宋兩楊忠一太尉楊政之父崇寧三年夏人舉國入冦<lb/>
　忠戰殁一楊徳妃之父為侍禁仁宗欲加奬擢辭曰<lb/>
　外官當積勞以取貴今以恩澤徼倖恐啟左右詖謁<lb/>
<pb n="KR3k0047_WYG_004-16a"/>
　之端帝悅<lb/>
　　李順三<lb/>
北魏太武時尚書李順與古弼同使涼州因言涼州乏<lb/>
　水草不宜征討太武不從遂克姑臧<lb/>
唐宰相韓滉即仲由後身夫子恐其負悍不軌作書令<lb/>
　賈客李順齎徃戒之發視俱科斗文凡九字<lb/>
宋淳化中青城民王小波作亂其黨李順陷蜀卭州永<lb/>
　康軍詔以王繼恩為兩川招安使帥師討誅之<lb/>
<pb n="KR3k0047_WYG_004-16b"/>
　　許謙二<lb/>
北魏許謙代人少有文才善天文圖讖道武右司馬陽<lb/>
　曲䕶軍賜爵平舒侯<lb/>
前元許謙金華人自幼力學於書無所不讀徃從金履<lb/>
　祥求聖賢心法晚年四方受業者數百人世號白雲<lb/>
　先生<lb/>
　　吕温三<lb/>
北魏吕温夀張人山陽公吕羅漢之父善書好施有文<lb/>
<pb n="KR3k0047_WYG_004-17a"/>
　武才略為秦州司馬上黨太守竝有能名<lb/>
唐兩吕温一御史中丞吕渭之子貞元進士厯左拾遺<lb/>
　刑部郎中誣奏李吉甫交通術士貶道州刺史有文<lb/>
　集十卷一徳宗貞元三年吐蕃尚結贊渝盟尚書崔<lb/>
　漢衡為亂兵所擊其從吏吕温以身蔽之刃中温而<lb/>
　漢衡獲免温帶瘡竝驅而西結贊嘉其義厚給賚之<lb/>
　　李白二<lb/>
北史魏皇興元年九月進馮翊公李白為梁郡王其勲<lb/>
<pb n="KR3k0047_WYG_004-17b"/>
業無聞焉唐史李白僊於詩而薨於酒能使力士詫斥<lb/>
貴妃愠訴即窮死何憾矣<lb/>
　贊曰能為白也詩者未必能為白也人能為白也人<lb/>
　者何必不同白也名李赤李赤何時似白矛頭一淅<lb/>
　劒首一吷子荷鍤我吞爵照汝天壤丘首麯糵<lb/>
　　任約二<lb/>
一侯景之將為陸法和所擒<lb/>
一晉安王司馬後北奔齊<lb/>
<pb n="KR3k0047_WYG_004-18a"/>
　　陳叔寳二<lb/>
陳後主名叔寳元樂府譜中亦有陳叔寳樂府縁起蓋<lb/>
肇自扶來大卷淵莖濩勺逮於房中破陣已與古調頗<lb/>
盭不協至霓裳羽衣彌復淫哇嗟吁衰末大啟鬼門<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>憨憨赸赸鴇鶻猱狚如丹丘子云難可縷數豈非總<lb/>
一性情邪顧乃爾爾良所傷歎<lb/>
　　王通三<lb/>
陳王通初仕梁尚書右僕射入陳為左光禄大夫加特<lb/>
<pb n="KR3k0047_WYG_004-18b"/>
　進<lb/>
隋王通龍門人幼篤學有濟世之志詣長安奏太平十<lb/>
　二䇿不用退居河汾敎授生徒倣古作經及卒門人<lb/>
　諡曰文中子<lb/>
唐王通處州刺史咸通四年重立夫子廟碑見廣川書<lb/>
　跋<lb/>
　　陳兢二<lb/>
南史陳宗室傳後主第七子名兢封邵陵王入隋為國<lb/>
<pb n="KR3k0047_WYG_004-19a"/>
子監丞宋史義門陳兢江州人十八世同居長幼千餘<lb/>
口上下姻睦<lb/>
　　張載三<lb/>
晉張載安平人博學能文父收為蜀郡太守載隨父入<lb/>
　蜀著劒閣銘益州刺史張敏見而竒之表上其文武<lb/>
　帝命鐫之劒閣山<lb/>
梁張載元帝時為太府卿帝既收湘州刺史王琳下吏<lb/>
　使載宣諭琳部曲陸納等軍中竝哭莫肯受命納等<lb/>
<pb n="KR3k0047_WYG_004-19b"/>
　因衆怒遂殺載<lb/>
宋張載長安人淹貫六經深明義理舉進士為祁州司<lb/>
　法叅軍遷崇文院校書知太常禮院議禮不合即移<lb/>
　疾屏居南山關西之士翕然宗之稱為横渠先生<lb/>
　　張元三<lb/>
北周張元有孝行祖喪明元請七僧然七燈七晝夜轉<lb/>
　藥師道願夢老翁以金鎞見療目遂明亦異事也若<lb/>
　西夏張元以䇿干韓𤦺不用遂投兀卒為大將大騷<lb/>
<pb n="KR3k0047_WYG_004-20a"/>
　宋西陲西帥始重游士所謂懲於羮而吹齏邪<lb/>
金張元絳州正平令時有韓希甫王兢相繼治河内皆<lb/>
　有幹能而元差不及故縣民為之諺曰西山至河岸<lb/>
　縣官兩人半<lb/>
　　王韶二<lb/>
隋王韶太原人方雅好竒節仕周以軍功封晉陽縣公<lb/>
　隋初進項城郡公行臺右僕射<lb/>
宋王韶江州人第進士管幹秦鳳經略蕃部俞龍珂率<lb/>
<pb n="KR3k0047_WYG_004-20b"/>
　屬十二萬内附擊走轄征降其部落二萬進左諫議<lb/>
　大夫資政殿學士<lb/>
　　李靖二<lb/>
唐李靖三原人姿貌瓌偉有文武材畧初事高祖繼事<lb/>
　太宗南平呉㑹北清沙漠西定慕容出將入相垂三<lb/>
　十年封衛國公圖畫凌烟閣<lb/>
金李靖太祖天輔六年十一月遣靖等來許山前六州<lb/>
　時徽宗宣和四年也<lb/>
<pb n="KR3k0047_WYG_004-21a"/>
　　張仁愿二<lb/>
唐張仁愿嘗於河北築三受降城絶虜南冦路自是朔<lb/>
　方益無冦歲損費億計減鎮兵數萬為朔方總管<lb/>
宋張仁愿開寳六年新脩唐高祖廟碑翰林待詔張仁<lb/>
　愿行書碑在三原縣<lb/>
　　李頎三<lb/>
唐李頎東川人開元進士調新鄉縣尉有集傳于世<lb/>
後唐李頎河陽節度李罕之之子罕之甚徳李克用捄<lb/>
<pb n="KR3k0047_WYG_004-21b"/>
　己命其子頎事克用與莊宗遊甚狎後事莊宗為右<lb/>
　領軍衛上將軍<lb/>
宋李頎蘓子瞻詩集云李頎秀才善畫山以兩軸見寄<lb/>
　仍有詩次韻答之<lb/>
　　李祐三<lb/>
北魏李祐高平公順之後篤睦友于見稱於世歴位給<lb/>
　事中博陵太守所在以清幹著名<lb/>
唐兩李祐　一太宗第五子封齊王驕恣不法謀逆賜<lb/>
<pb n="KR3k0047_WYG_004-22a"/>
　死一呉元濟牙將驍勇善戰為李愬所擒表請委任<lb/>
　之卒平元濟為右金吾大將軍<lb/>
　　嚴武三<lb/>
呉嚴武衛尉畯從子圍碁莫與為輩世稱妙絶見呉録<lb/>
唐嚴武中書侍郎挺之之子宰相房綰首薦才略除給<lb/>
　事中厯成都尹劒南節度使嘗破吐蕃七萬餘衆拔<lb/>
　當狗城<lb/>
宋嚴武連州人元祐六年登進士第為朝散大夫見粤<lb/>
<pb n="KR3k0047_WYG_004-22b"/>
　大記<lb/>
　　王珪六<lb/>
唐王珪初事隱太子後事文皇貞諒有器識禮部尚書<lb/>
　永寧郡公為魏王師<lb/>
宋三王珪　一翰林學士嘉祐中立皇子中書召珪作<lb/>
　詔珪必面受㫖拜賀始退而草詔歐陽公稱為眞學<lb/>
　士一涇原行營都監好水川之戰任福與王珪相繼<lb/>
　戰殁是日凡失將帥十一人士卒死者萬三百人所<lb/>
<pb n="KR3k0047_WYG_004-23a"/>
　謂軍中有一韓西賊聞之心膽寒者祗是宋人自欺<lb/>
　耳一萬州人築室南溪號志堂居士左右松竹逍遥<lb/>
　其下一時名流喜其高尚榜其居曰竹隱<lb/>
高麗王珪金世宗十六年高麗遣禮賔少卿王珪謝賜<lb/>
　生日<lb/>
元王珪至大間上海丞建學校抑豪右申孱弱政績藹<lb/>
　然<lb/>
　　李綱二<lb/>
<pb n="KR3k0047_WYG_004-23b"/>
唐李綱慷慨有志節既仕周乂仕隋又為賊帥長史何<lb/>
　躁投也獨所在頗戇直初名瑗後慕漢張綱改名又<lb/>
　字其字<lb/>
宋李綱政和進士厯事徽欽高三朝卒於尚書左僕射<lb/>
　負天下重望其去就繫國家安危雖或不用用或不<lb/>
　乆而忠誠義氣凜然不回眞社稷臣也<lb/>
　　王維二<lb/>
唐王維河東人擢第官尚書右丞詩詞書畫特臻妙境<lb/>
<pb n="KR3k0047_WYG_004-24a"/>
　有盛名於開元天寳間<lb/>
金王維衛紹王時由刑部尚書為參知政事<lb/>
　　鄭覃二<lb/>
唐鄭覃宰相珣瑜之子蔭補𢎞文校理清苦貞退朝野<lb/>
　仰其素風終尚書僕射平章事滎陽郡公<lb/>
宋鄭覃宰相清之之祖鄉貢為金兵刼降不屈死贈太<lb/>
　師秦國公<lb/>
　　宋祁二<lb/>
<pb n="KR3k0047_WYG_004-24b"/>
唐宋祁文宗朝官拾遺論列無顧避於諍郭薳見之<lb/>
宋宋祁眞宗朝拜承旨文學善著述於修唐史見之<lb/>
　　蔡京三<lb/>
唐兩蔡京　一名登進士劉中山有詩送之赴學究科<lb/>
　一為天徳軍使見顧彦朗彦輝兄弟有封侯相厚禮<lb/>
　之<lb/>
宋蔡京位奸太師卒致靖康之禍恨不正典刑以謝天<lb/>
　下<lb/>
<pb n="KR3k0047_WYG_004-25a"/>
　　裴巽二<lb/>
唐中宗時駙馬都尉裴巽尚宜城公主<lb/>
唐睿宗時駙馬都尉裴巽尚薛國公主<lb/>
　　桞公權二<lb/>
唐桞公權元和進士充翰林學士穆宗政僻嘗問公權<lb/>
　筆法對曰用筆在心心正則筆正上改容知其筆諫<lb/>
　也<lb/>
金桞公權世宗二十六年高麗遣禮部侍郎桞公權賀<lb/>
<pb n="KR3k0047_WYG_004-25b"/>
　萬春節<lb/>
　　李愿三<lb/>
唐兩李愿　一李晟之子徳宗以晟有大勲召愿拜銀<lb/>
　青光禄大夫太子賔客元和初檢校禮部尚書兼夏<lb/>
　綏節度使威令簡肅甚得綏懷之術<lb/>
　一與韓文公同時歸隱盤谷文公作序送之<lb/>
宋李愿駕部員外郎高宗紹興元年遣愿撫諭川陜<lb/>
　　李景悞二<lb/>
<pb n="KR3k0047_WYG_004-26a"/>
唐雍王繪之曾孫有廬國公景悞官相州刺史<lb/>
唐畢王璋之曾孫有蔡國公景悞<lb/>
　以上二人止是三從兄弟新唐書糾繆<lb/>
　　李絳二<lb/>
唐李絳贊皇人元和中中書侍郎同平章事同列李吉<lb/>
　甫善逢迎而絳鯁直多所規諫憲宗察其忠正毎多<lb/>
　允從<lb/>
宋李絳仁宗時轉運使與侍御史劉䕫同誅天雄軍士<lb/>
<pb n="KR3k0047_WYG_004-26b"/>
　卒之讙譟者見狄裴傳<lb/>
　　李全二<lb/>
唐李全開元中為御史劾張鷟多口語訕短時政<lb/>
宋李全權譎趫㨗能運鐵鎗初起東海集忠義攻金尅<lb/>
　莒宻等州授武翼大夫京東總管紹定初據海楚等<lb/>
　州叛朝廷加兩鎮節諭令釋兵不受乃以趙善湘為<lb/>
　江淮制置使督荆襄諸軍討誅之<lb/>
　　鄭樵二<lb/>
<pb n="KR3k0047_WYG_004-27a"/>
唐鄭樵撰彭門紀亂三卷記懿宗朝徐州龐勲之叛<lb/>
宋鄭樵官樞密院編修作通志二十畧總二百卷嘗居<lb/>
　夾祭山學者稱為夾漈先生<lb/>
　　李華三<lb/>
北魏李華世宗時三關之戍據城降梁詔元英都督諸<lb/>
　軍進擊之英䇿東關易攻宜即先取恐其併力於東<lb/>
　乃使長史李華率五統向西關分其兵勢<lb/>
唐李華趙郡人開元進士為吏部員外郎嘗撰魯山令<lb/>
<pb n="KR3k0047_WYG_004-27b"/>
　元徳秀墓碑顔眞卿書李陽冰篆額後人争模寫之<lb/>
　號四絶碑<lb/>
宋李華溧陽人父沒居喪毁瘠母疾衣不解帶者十年<lb/>
　有田十餘頃穀貴平價食其一方大觀政和間蝗數<lb/>
　害稼獨不入其田<lb/>
　　王彦章二<lb/>
後梁王彦章驍勇號王鐵鎗用為招討遂有徳勝之捷<lb/>
　後以兵少戰敗為唐所擒不屈而死綱目以為五代<lb/>
<pb n="KR3k0047_WYG_004-28a"/>
　諸臣無如其忠者<lb/>
金王彦章宋髙宗紹興三十一年金主亮徙都汴京命<lb/>
　彦章據秦鳳窺巴蜀亮遂自將入冦<lb/>
　　張憲四<lb/>
後唐張憲為太原尹後以棄城之罪為李嗣源所殺綱<lb/>
　目以其懷忠徇義而惜之以明宗為失刑也<lb/>
南唐張憲後主煜躭音律廢政事監察御史張憲切諫<lb/>
　賜帛三十疋以旌敢言然不為輟也<lb/>
<pb n="KR3k0047_WYG_004-28b"/>
趙宋張憲岳武穆部將從武穆破金將曹成復隨鄧等<lb/>
　州兵威大震會秦檜主和議與張俊誣以罪與武穆<lb/>
　同下獄死<lb/>
元張憲會稽人家玉笥山慕魯連子為人年四十猶未<lb/>
　娶入富春山為方外游一旦諭衆宜避去衆不信兵<lb/>
　死者五百家<lb/>
　　許寂二<lb/>
唐許寂久棲四明山學易於晉徵君不甘時譽昭宗徵<lb/>
<pb n="KR3k0047_WYG_004-29a"/>
　赴關會與伶人調篳篥事訖方命坐問易義寂退謂<lb/>
　人曰君心在淫聲不在政事矣尋請還山<lb/>
前蜀許寂為王衍之臣後降於唐莊宗<lb/>
　　張鐸二<lb/>
周武信軍節度使張鐸與河中張鐸同姓名因賜名令<lb/>
鐸後事藝祖節度鎭寧軍河中張鐸初亦仕周為䕶國<lb/>
軍節度使後亦事藝祖加檢校太師鎭涇州<lb/>
　　宋兩石守信<lb/>
<pb n="KR3k0047_WYG_004-29b"/>
一五代周時為殿前都虞候太祖受禪遷侍衛馬歩軍<lb/>
　都指揮使以功累加檢校太師封衛國公<lb/>
一太祖即位後南唐後主數貢奉帑藏空竭常州刺史<lb/>
　睦昭符市金陵富民石守信得絹十萬以供後主之<lb/>
　用<lb/>
　　黄裳三<lb/>
北宋黄裳字冕仲閩之劒浦人端明殿學士著演山集<lb/>
南宋黄裳字文叔蜀之劒州人資政殿學士著兼山集<lb/>
<pb n="KR3k0047_WYG_004-30a"/>
　又一寧徳人淳熙武舉以才擢守長慶軍夷酋得顔<lb/>
　等攻清平寨裳率衆大破之厯守三郡俸入盡給親<lb/>
　族得恩蔭先兄子而後己子人高其義<lb/>
　　宋三王倫<lb/>
一仁宗時剽掠淮南軍賊蓋徐的所欲勦者<lb/>
一高宗時阿附和議小人蓋胡銓所欲斬者<lb/>
　宋紹定間冦破寧化縣令佐俱逃將樂縣土豪王倫<lb/>
　與曾氏婦晏結約諸砦以拒賊所全活數萬人<lb/>
<pb n="KR3k0047_WYG_004-30b"/>
　　宋兩趙鼎<lb/>
一仁宗時右侍禁討峒蠻唐和戰於華陰峒隘口反為<lb/>
　所害<lb/>
一高宗朝左僕射與秦檜論和議不合謫戍嶺南不食<lb/>
　而死<lb/>
　　宋三王貴<lb/>
一太平興國二年淄州刺史王貴受詔北征為遼兵所<lb/>
　圍親射殺數十人矢盡張空拳又擊殺數人遂遇害<lb/>
<pb n="KR3k0047_WYG_004-31a"/>
一眞宗天禧元年澶州軍士王貴得于闐玉印以獻<lb/>
一岳武穆部將王貴嘗有罪欲斬之秦檜謀殺武穆誘<lb/>
　貴告發<lb/>
　　王莽二　趙高四　李音三　李由二<lb/>
世有鳳麟所願見然莫識所徃梟獍所不願見然莫識<lb/>
所來王莽簒賊豈知莽前已有一王莽在昭帝朝由衛<lb/>
尉至右將軍趙高逆閹豈知高後又有三趙高一為清<lb/>
河太守白日為鬼所劾其一能死賊而室人亦死節俱<lb/>
<pb n="KR3k0047_WYG_004-31b"/>
東漢人一為蜀市人好鬭滿背鏤毗沙門天王為坊市<lb/>
患害唐人也因是知衛有李音子思賢之而魏亦有李<lb/>
音東漢李通之子李音襲固始侯爵魏有李由魏君用<lb/>
之而秦亦有李由為三川守為楚兵所誅賢不肖竝世<lb/>
自古而然<lb/>
　　曾參秋胡毛遂各二<lb/>
西京雜記杜陵秋胡通尚書善古𨽻翟公欲以兄女妻<lb/>
之或曰秋胡已嘗取而失禮奈何又妻之馳象曰此魯<lb/>
<pb n="KR3k0047_WYG_004-32a"/>
秋胡則然非今之秋胡也是何異魯之兩曾參趙之兩<lb/>
毛遂哉南曽參殺人或以告北曾參之母遂投杼走野<lb/>
人毛遂墜井死平原君聞之曰嗟乎天喪予矣既而知<lb/>
非其門下士也烏得以昔之秋胡而絶婚今之秋胡哉<lb/>
夫玉之未理者為璞死鼠未腊者亦為璞月之旦為朔<lb/>
車之輈亦為朔名齊實異所宜辨也<lb/>
　　同祖父名<lb/>
　　　安屈　羅靖　范陽邁　江泌　李瑋<lb/>
<pb n="KR3k0047_WYG_004-32b"/>
　　　荀惲　李知古　虞闡　王㴱　謝鳳<lb/>
事有不可以常理測者容齋隨筆載拓跋魏安同父名<lb/>
屈同之長子亦名屈此祖孫同名也學齋佔畢記襄陽<lb/>
隋處士羅君墓誌云君諱靖父靖學優不仕水經林邑<lb/>
王范陽邁死其子咄代立慕先君之徳復名陽邁此父<lb/>
子同名也梁國子助敎江泌在孝義傳族人兗州從事<lb/>
亦名泌世謂泌為孝泌以别之此又宗法不脩之故邪<lb/>
宗法明則王祥裔孫不得又名祥矣唐宗室世系表朗<lb/>
<pb n="KR3k0047_WYG_004-33a"/>
陵王名瑋信安王亦名瑋此親侄與伯父同名也新唐<lb/>
書糾謬以為誤何誤之一多如此鬭榖於莵之子曰鬭<lb/>
般鄭夾漈曰般與班同音不應父曰班而子又以般名<lb/>
也此猶音同字不同也已不忍呼唱矣東漢竇武之孫<lb/>
名輔武輔一韻亦猶之班般矣余嘗按頴川荀氏家傳<lb/>
荀文若之子名惲荀仲茂之孫亦名惲仲茂蓋文若之<lb/>
從子於禮稱朞親可令小功之從孫犯諸祖之名諱哉<lb/>
因考遼東李氏世系表兩世之間有名知古者二人誤<lb/>
<pb n="KR3k0047_WYG_004-33b"/>
邪否邪成都狼狽鄉父子同諱夫婦共名以是知世間<lb/>
眞有理外之事矣<lb/>
　史記烈侯卒弟武公立武公卒趙復立烈侯太子章<lb/>
　是為敬侯再𫝊成侯肅侯至武靈王四世耳武靈又<lb/>
　名其太子曰章此犯高祖之諱也<lb/>
　陳書虞荔從父諱闡乃虞氏譜云荔生世南世南生<lb/>
　昶昶生闡三四世間便犯近祖之諱會稽新志以為<lb/>
　誤恐不宜誤至此<lb/>
<pb n="KR3k0047_WYG_004-34a"/>
　北史拓跋魏獻文名𢎞其子孝文名宏胡俗不知辨<lb/>
　音邪杜度之說雖不必通之國中固宜嚴之父子間<lb/>
　爾<lb/>
　北史王肅次兄㴱之子名翊而翊之子又名㴱是犯<lb/>
　祖之諱也肅弟名康而嫡侄誦之子名孝康多一孝<lb/>
　字便不犯邪<lb/>
　謝氏譜云謝奉祖端散騎常侍父鳳丞相主簿奉罷<lb/>
　吏部尚書謝安遇於破岡停語三日至南齊間乃復<lb/>
<pb n="KR3k0047_WYG_004-34b"/>
　有謝鳳子超宗則相去纔數十年名何乃不相避邪<lb/>
　在他族猶可而况本宗邪謂一人則事相懸矣劉子<lb/>
　威燕語<lb/>
　　同星名<lb/>
　　　軒轅　顓頊　蚩尤　傅説　王良造父<lb/>
　　　奚仲<lb/>
昊天稱天皇大帝即耀魄寳也上古有天皇近代有大<lb/>
帝然皆號非名也惟星有軒轅而黄帝名軒轅星有顓<lb/>
<pb n="KR3k0047_WYG_004-35a"/>
頊而黄帝孫顓頊稱帝星有蚩尤而九黎君蚩尤貪暴<lb/>
黄帝殺之於凶黎之谷星有傅說而殷相稱傅說星有<lb/>
王良造父而古善御亦稱王良造父星有奚仲而古有<lb/>
奚仲為車正辰有娵訾而古天官有娵訾氏星經云王<lb/>
良一名王梁世祖功臣阜城侯亦王梁乃所謂同也然<lb/>
軒轅姓公孫又姓姬顓頊亦止名也蚩尤是號以為同<lb/>
即吾亦莫能解矣<lb/>
　楚詞云後飛廉使奔屬飛廉風伯也風伯箕星<lb/>
<pb n="KR3k0047_WYG_004-35b"/>
　左傳云共工之子為𤣥冥師鄭大夫子産禳于𤣥冥<lb/>
　雨師也雨師畢星<lb/>
　周伯王蓬苪兩人皆古者高世不仕其精為星帝命<lb/>
　之為瑞星天文志云瑞星五行之沖和氣也此在天<lb/>
　先未有是星而後乃有之蓋豫讓橋專諸巷等耳<lb/>
　　同地名<lb/>
　　　軒轅　任丘　陽城　樓煩　彭城　杜衍<lb/>
　　　劉累　專諸　豫讓　方干　朱明　譙明<lb/>
<pb n="KR3k0047_WYG_004-36a"/>
　　　涿光　偃師　益州　滿達葛<lb/>
豈惟天星即輿地亦有之黄帝名軒轅而居於軒轅之<lb/>
丘瀛州有任丘即以任中郎之名名其縣嵩南有陽城<lb/>
唐陽城以諌顯胡有樓煩漢壯士善騎射曰樓煩王建<lb/>
攻卭州陳敬瑄遣將彭城助守古徐固彭城也鄧州有<lb/>
杜衍宋亦有杜衍相仁宗若劉累城專諸巷豫讓橋方<lb/>
于島朱明寺胥以孑特立名非由彼此作合若丹朱城<lb/>
比干城不韋縣野王縣更生山又無姓俱不得謂之同<lb/>
<pb n="KR3k0047_WYG_004-36b"/>
也<lb/>
　伯益書有譙明之山而古帝有譙明氏有涿光之山<lb/>
　而古帝有涿光氏<lb/>
　洛陽有偃師縣周穆王時偃師謁王進倡者皆傅會<lb/>
　舞木膠漆丹青為之<lb/>
　蜀稱益州西秦涼州牧軻彈與秦州牧益州不平彈<lb/>
　遂奔涼或曰益州姓乞伏<lb/>
　金顯宗幸金蓮川適乃孫章宗生於滿達噶山遂名<lb/>
<pb n="KR3k0047_WYG_004-37a"/>
　之曰滿達噶<lb/>
　　同神名<lb/>
　　　蓐收　禺彊　黄神　靳尚　徐君<lb/>
通志氏族畧云蓐氏蓐收之後蓐收司秋之神豈嘗有<lb/>
其人乎禺氏禺彊之後禺彊北海之神豈嘗有其人乎<lb/>
如有其人是人與神同姓名也<lb/>
　突厥部落大人伊質泥師都既别感異氣能徴召風<lb/>
　雨娶夏神冬神之女為二妻夏神祝融冬神𤣥冥蓐<lb/>
<pb n="KR3k0047_WYG_004-37b"/>
　收秋神也通志既以蓐收為蓐氏之子則夏冬二神<lb/>
　固應有女矣<lb/>
　論曰或問蓐禺兩神之姓氏其殆南海之帝為儵北<lb/>
　海之帝為忽中央之帝為混沌之謂邪曰非然也漆<lb/>
　園氏蓋寓言<lb/>
古有黄神氏或曰黄祙黄頭大腹出天參政歸藏經言<lb/>
　黄神與炎帝戰於涿鹿或謂黄神即黄帝路史云非<lb/>
　也桞宗元黄溪記云黄溪東南有黄神祠始黄神為<lb/>
<pb n="KR3k0047_WYG_004-38a"/>
　人時居其地傳者曰黄神王姓莽之世也莽既死神<lb/>
　更號黄氏逃來擇其㴱峭者濳焉民咸以為有道死<lb/>
　乃俎豆之為立祠<lb/>
楚靳尚譖屈原致有汨羅之恨而攝山神靳尚通名於<lb/>
　釋法度願為弟子於是棲霞廟祀不用牲而用蔬脯<lb/>
越絶書延陵季子挂劒於徐君之墓君非名也博物志<lb/>
　呉猛經廬山贈山神徐君詩君亦非名也如以君也<lb/>
　即謂之同矣<lb/>
<pb n="KR3k0047_WYG_004-38b"/>
　　同女人名<lb/>
　　　孟光　李平　徐淑　李秀　巨靈　棄<lb/>
　　　孫壽　蔡琰　曹節　王舜　王粲　薛濤<lb/>
男女而同姓名者漢梁鴻之妻孟光蜀劉禪之臣孟光<lb/>
漢班倢伃侍女李平後賜姓衛蜀後主都䕶李平前原<lb/>
名嚴唐宗室襄郡公李秀西晉李毅之女李秀徐璆之<lb/>
父徐淑董昌之將徐淑秦嘉之配徐淑女媧時開天地<lb/>
巨靈生於汾脽漢武時小女子巨靈化為青雀<lb/>
<pb n="KR3k0047_WYG_004-39a"/>
姜嫄履巨人跡而生后稷怪而棄之故名棄宋芮司徒<lb/>
　生女赤而毛棄諸堤下宋伯姬取以入長而美亦名<lb/>
　曰棄<lb/>
秦兼六國稱皇帝李斯取藍田之玉為璽玉工孫壽刻<lb/>
　之為希世之寳而梁冀之妻亦孫壽<lb/>
漢左雄行限年之法廣陵孝亷徐淑年未及限詰之以<lb/>
　顔回早悟對雄難之曰孝亷聞一知㡬遂遣還郡此<lb/>
　法初行不得不爾吁亦太迫矣<lb/>
<pb n="KR3k0047_WYG_004-39b"/>
襄陽耆舊傳蔡瑁之弟蔡琰字文珪為巴郡太守風俗<lb/>
　通亦有蔡琰伯起之弟為南陽太守五世公所舉東<lb/>
　漢列女傳蔡邕之女蔡琰字文姬俱漢末人<lb/>
東漢末宦官曹節暴横而曹操之曾祖亦名節然則操<lb/>
　以節名其次女為獻帝后何哉此大不可曉<lb/>
王子春之女王舜與漢宣帝時安平侯王舜同名能復<lb/>
　父讐王舜之妹王粲與魏武帝時軍謀祭酒王粲同<lb/>
　名能同其姊復父讐又晉梁王妃王粲東武景王之<lb/>
<pb n="KR3k0047_WYG_004-40a"/>
　季女嬪於司馬氏與宇文周時儀同王粲同名<lb/>
晉薛濤襲安邑公爵官梁州刺史義烈著聞唐元和中<lb/>
　蜀營妓薛濤造十色彩牋以寄元稹<lb/>
　　同邉人名<lb/>
　　　窮竒　石顯　楊難敵　王承福　李密<lb/>
姓名有與邊人同者少皥氏有不才子窮竒見史記高<lb/>
　車部族有副伏羅氏其酋阿伏至羅有從弟亦名窮<lb/>
　竒後為嚈噠所殺<lb/>
<pb n="KR3k0047_WYG_004-40b"/>
漢宦者石顯與金時生女直烏林荅部石顯同<lb/>
隋文帝廢太子勇為庻人囚於東宫賜楊難敵物五百<lb/>
　段以鞫勇之功賞也而晉愍帝時武都氐楊難敵統<lb/>
　部曲自號左賢王屯下辨<lb/>
唐有圬者王承福韓退之為作傳而宋有黎人王承福<lb/>
　招降土蠻以功補承節郎事在黎峒傳中<lb/>
李密已見蜀齊隋凡三人宋安平州蠻李密刼侵鄰獠<lb/>
　幷取古甑峒變其幼子姓名為趙懷徳知峒事<lb/>
<pb n="KR3k0047_WYG_004-41a"/>
　　邊人同名<lb/>
　　　苻健　憍陳如　完顔羅索　巴延　曼濟<lb/>
邊人姓名同者絶少而三國武都氐苻健欵附歸蜀見<lb/>
　陳壽志五胡臨渭氐苻健僭即偽位國號秦見晉載<lb/>
　記<lb/>
晉穆帝時扶南王憍陳如本天竺婆羅門有神語曰應<lb/>
　王扶南扶南舉國欣戴迎而立焉佛祖通載世尊成<lb/>
　道時憍陳如率其魔衆歸化大乘<lb/>
<pb n="KR3k0047_WYG_004-41b"/>
金哀宗時完顔羅索凡三人皆内族以其名同故以長<lb/>
　㓜别之大羅索鷹揚都尉遇元兵戰死白鹿原此正<lb/>
　大八年事中羅索小羅索俱稱元帥遇元兵於汝墳<lb/>
　適醉不能軍敗退走許州此九年事史臣曰大羅索<lb/>
　死得其所兩羅索讒賊人也卒逭一死金於是乎失<lb/>
　政刑矣<lb/>
元纂脩金史諸臣有兩巴延一為翰林待制一為中書<lb/>
　平章政事有兩曼濟一為中書省叅議一為左司郎<lb/>
<pb n="KR3k0047_WYG_004-42a"/>
　中<lb/>
　元又一巴延西域人至正中吏部侍郎洪武初以禮<lb/>
　徵之巴延作七哀詩飲藥死<lb/>
　　同藥名<lb/>
　　　劉寄奴　飛亷　離樓　方諸　木蘭<lb/>
　　　諸葛亮　王明　吉祥　益智　何首烏<lb/>
姓名有與藥部同者不特劉寄奴又孟子云驅飛亷於<lb/>
海隅而神農本經草部有飛亷古之明目者有離樓而<lb/>
<pb n="KR3k0047_WYG_004-42b"/>
草部有離樓梁大寳初侯景遣宋子仙襲陷潁州刺史<lb/>
方諸而玉石部有方諸周禮明諸承水於月謂之方諸<lb/>
唐有女子木蘭代父戍邊十二年人不知其為女而木<lb/>
部有木蘭宋有王明成安人知榮州清亷有惠政太宗<lb/>
召拜諫議大夫而草部有王明天竺國僧吉祥宋仁宗<lb/>
時以梵書來獻而草部有吉祥元時土酋益智有謀畧<lb/>
官懷遠大將軍曲靖宣尉使而草部有益智證類本草<lb/>
云蜀中有諸葛亮韭其葉似孝文韭而長以武侯所種<lb/>
<pb n="KR3k0047_WYG_004-43a"/>
故名圖經云何首烏順州人因服交藤根而得年百三<lb/>
十歲遂名交藤根為何首烏唐李文公有傳載其事<lb/>
　　同鳥獸蟲名<lb/>
　　　夔　龍　窮竒　白澤　蜚亷　杜宇<lb/>
姓名又有與鳥獸蟲名同者不特舜典朱虎熊罷又大<lb/>
荒東經一足獸曰夔而舜命䕫典樂敎胄子麟蟲之長<lb/>
曰龍而舜命龍作納言神異經西北有獸狀似虎名曰<lb/>
窮竒有翼能飛便勦食人而少皥氏不才子曰窮竒軒<lb/>
<pb n="KR3k0047_WYG_004-43b"/>
轅紀帝登桓山得神獸白澤能言達萬物之情而齊廣<lb/>
寧王孝珩與周師戰被刺其奴白澤以身扞之神禽有<lb/>
蜚亷而殷時蜚亷以材力事紂武王伐紂并殺之鳥有<lb/>
杜宇而古蜀國主杜宇禪位鱉靈自居西山得道昇天<lb/>
若夫晉侯魯侯俱姬牛鄭伯姬䘍以至李鳳桓鸞姚兕<lb/>
郭象張豺韓麒麟皮豹子李騊駼楊辟邪邢槖駞趙白<lb/>
駒彭白狼孫白鷄元孔雀董狐楊䑕史狗史鰌孔鯉陳<lb/>
龜任蝦龐蒼鷹郭蝦䗫韓公子蟣虱各有姓皆不得言<lb/>
<pb n="KR3k0047_WYG_004-44a"/>
同也<lb/>
　　辨證姓名<lb/>
路史同氏名辨云漢有唐堯為臨武長梁有虞舜官太<lb/>
常丞聖帝之名而可蹈襲哉不知唐虞非姓堯舜非名<lb/>
也至謂後人惡其僭易堯為𦍑虞舜即絮舜絮女居切<lb/>
夫氏名同者謂的對耳必宛轉而合之何居夫兩南宫<lb/>
适一臣武王一學於孔子兩公孫龍一孔子弟子一平<lb/>
原君客其謂同是也伯夷虞之秩宗又一伯夷孤竹君<lb/>
<pb n="KR3k0047_WYG_004-44b"/>
之長子姓墨名允伯夷諡也安可謂同邪黄帝有臣曰<lb/>
習朋齊桓之臣曰隰朋習隰既異自當有别商均一曰<lb/>
叔均后稷之孫亦名叔均是單舉名不覈其姓也又曰<lb/>
帝嚳之臣有窮之后俱曰羿俱以射名似矣或不俱氏<lb/>
有窮少昊之子魯國之匠皆曰般皆因巧著似矣或不<lb/>
皆氏公輸故竊謂長源君之辨大似贅者也<lb/>
　孤竹子之伯夷雖不可等於虞廷之伯夷乃吕氏春<lb/>
　秋云顓頊師伯夷父此可與虞廷埒矣<lb/>
<pb n="KR3k0047_WYG_004-45a"/>
女媧時共工與祝融戰不勝頭觸不周山而死舜時共<lb/>
工以淫辟流之幽陵如以讙兠為類則共工為人名以<lb/>
三苗為類則共工為官名殊未可定也歸藏啟筮曰共<lb/>
工人面虵身朱髪匪直人眞一異鬼矣<lb/>
　皇䇿天皇升傳敎臺皇曰咨予上相共工蓋指甲厯<lb/>
　事也見玉海<lb/>
黄帝史孔甲著盤盂二十六篇不得以孔子裔孫孔甲<lb/>
　為擬甲名鮒亦不得以夏后孔甲為據夏姒姓也<lb/>
<pb n="KR3k0047_WYG_004-45b"/>
孔安國尚書傳云羲和即重黎之後吕刑稱乃命重黎<lb/>
與此命羲和蓋一事而兩人也楚世家云共工氏作亂<lb/>
帝嚳使重黎誅之而不盡帝乃以庚寅日誅重黎則若<lb/>
一人矣而以其弟呉回為重黎則重黎非人名蓋官名<lb/>
矣孔頴達曰高辛前命後誅當是號同人别此語較近<lb/>
矣<lb/>
　春秋文曜鈎云唐堯即位羲和立渾儀呉王蕃云渾<lb/>
　天儀者羲和之舊器謂之璣衡<lb/>
<pb n="KR3k0047_WYG_004-46a"/>
　吕覽云羲和占日世本云羲和作占月法言羲近重<lb/>
　和近黎山海經曰羲和者帝俊之妻是生十日浴日<lb/>
　於甘淵<lb/>
　古志羲和國有女子名羲和堯因之名掌時令之臣<lb/>
　此謬說也羲和國之羲和即褒姒之褒驪姬之驪若<lb/>
　堯時汝羲暨和則兩人矣<lb/>
尚書大傳云羲和之後為羲伯羲叔之後亦為羲伯此<lb/>
　氏非名也然厥初固名後而為氏若春秋列國公子<lb/>
<pb n="KR3k0047_WYG_004-46b"/>
　公孫其初何嘗非名乎又云和仲之後為和伯玉海<lb/>
　云八伯闕一人蓋即和叔之後為和伯未嘗闕也<lb/>
商頌曰韋顧既伐昆吾夏桀汲冢書曰周公陳大聚解<lb/>
武王命昆吾冶而銘之金版藏府而朔之是兩昆吾也<lb/>
竹書紀年夏仲康錫昆吾命作伯帝芬封昆吾氏子於<lb/>
有蘓帝厪之世昆吾氏遷於許注云昆吾己姓名樊封<lb/>
於衛夏衰為伯遷於舊許帝癸三十年商師征昆吾三<lb/>
十一年克昆吾與商頌語合要知終是國名世本云昆<lb/>
<pb n="KR3k0047_WYG_004-47a"/>
吾衛氏是也吕氏春秋云昆吾作陶又見尸子玉海註<lb/>
曰昆吾古之善冶者續漢志星官書自黄帝始高陽重<lb/>
黎唐虞羲和夏昆吾殷巫咸周史佚萇𢎞皆掌天文之<lb/>
官也<lb/>
　杜預曰陸終子六人長曰昆吾<lb/>
　鄭語注云昆吾祝融之孫陸終第一子祝融其後八<lb/>
　姓己姓昆吾顧彭姓豕韋<lb/>
古詞莫愁在何處莫愁石城西是莫愁者郢州石城人<lb/>
<pb n="KR3k0047_WYG_004-47b"/>
　今郢有莫愁村是也梁武帝河中歌洛陽女兒名莫<lb/>
　愁十五嫁為盧家婦故李義山詩如何四紀為天子<lb/>
　不及盧家有莫愁三筆云是别一莫愁也愚謂未必<lb/>
　然正猶秦羅敷本邯鄲趙人而焦仲卿詞明言東家<lb/>
　有賢女號名秦羅敷仲卿廬江人若如景盧云云者<lb/>
　即為兩羅敷矣要知作歌者援之以相比實非兩姝<lb/>
　也<lb/>
通志氏族考云秦穆公西得由余於戎後世余姓蓋以<lb/>
<pb n="KR3k0047_WYG_004-48a"/>
名為氏獨不曰大禹治水時繇余為之佐乎安知不祖<lb/>
王佐而必祖羌胡邪韻書繇由同音益決其然己<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0047_WYG_004-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　同姓名録卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>同姓名錄卷五</head>
    <p>
<pb n="KR3k0047_WYG_005-1a"/>
欽定四庫全書<lb/>
　同姓名錄卷五　　　　　　明　余寅　撰<lb/>
　　渾沌二<lb/>
天皇伏犧氏策辭云皇命渾沌居降龍之位惟主於民<lb/>
　五帝紀云帝鴻氏有不才子渾沌掩義隱賊好行凶<lb/>
　慝賈逵註曰帝鴻黄帝也蓋一為天皇之臣一為地<lb/>
　皇之子是二渾沌也若莊子所稱中央之帝曰混沌<lb/>
　不必實有其人且渾混字稍異不得入錄<lb/>
<pb n="KR3k0047_WYG_005-1b"/>
　　風后二<lb/>
一黄帝六相之首見帝王世紀<lb/>
一嘗與夏禹問荅見𤣥女戰經<lb/>
　　扁鵲三<lb/>
一軒轅時人見黄帝八十一難序一與趙簡子同時簡<lb/>
　子疾扁鵲入視知其與百神遊於鈞天三日必寤見<lb/>
　史記一與秦武王同時武王示之病扁鵲請除左右<lb/>
　沮之扁鵲怒而投其石見國策<lb/>
<pb n="KR3k0047_WYG_005-2a"/>
　按軒轅在太古而秦武與趙簡相去二百餘年三扁<lb/>
　鵲固有徵大抵軒轅時人善醫後二人倣而名之耳<lb/>
　第在趙者姓秦名越人扁鵲其號則謂止二扁鵲亦<lb/>
　可<lb/>
　　張若二<lb/>
南華經云黄帝將見大隗於具茨之山張若謵朋前馬<lb/>
　昆閽滑稽後車至於襄城之野又蜀紀云秦張若為<lb/>
　蜀郡太守與張儀共築成都城史記昭襄王三十年<lb/>
<pb n="KR3k0047_WYG_005-2b"/>
　蜀守若伐取巫郡及江南為黔中郡是也<lb/>
　　吳回二<lb/>
帝嚳時重黎為火正帝使誅共工氏而不盡乃以庚寅<lb/>
　日誅重黎以其弟吳回為重黎後復居火正至漢又<lb/>
　有吳回乃長沙文王吳芮之孫嗣封為長沙哀王<lb/>
　　夸父二<lb/>
海外北經云夸父不量力與日逐走逮之於禺谷道渇<lb/>
　而死棄其杖化為鄧林大荒東經云蚩尤伐黄帝帝<lb/>
<pb n="KR3k0047_WYG_005-3a"/>
　命應龍殺蚩尤與夸父<lb/>
　余考夸父凡兩見一與日競而渇死一與帝競而殺<lb/>
　死其人其事固自不同或疑其為一人者非<lb/>
　　龍二<lb/>
一見軒轅政典命為東正咨分爵祿賢智<lb/>
一見尚書舜典命作納言夙夜出納惟允<lb/>
　　左師觸龍二<lb/>
說苑夏桀貴為天子富有四海不修禹政荒淫于樂沈<lb/>
<pb n="KR3k0047_WYG_005-3b"/>
　酗于酒其臣左師觸龍諂諛不止湯放桀併誅觸龍<lb/>
史記趙孝成王元年秦伐趙拔三城求救於齊齊欲得<lb/>
　長安君為質太后不肯左師觸龍入諫長安君出質<lb/>
　齊發兵往救秦將解去<lb/>
　　商容二<lb/>
尚書武成篇云式商容閭註商容殷之賢人又髙士傳<lb/>
　商容不知何許人為老子師容有疾老子求遺教容<lb/>
　張口曰吾舌存乎曰存曰吾齒存乎曰亡知之乎曰<lb/>
<pb n="KR3k0047_WYG_005-4a"/>
　非謂其剛亡而弱存乎容曰嘻天下事盡矣<lb/>
　或謂老子多夀其師安知非即武王所式者是疑老<lb/>
　子與武王同時也余閱唐宗室世系表彤徳曾孫碩<lb/>
　宗周康王賜采邑於苦縣五世孫乾乾生耳周平王<lb/>
　時為太史夫六世祖在康王時則六世孫自合生平<lb/>
　王時平王去武王逺矣老子安得師武王所式者邪<lb/>
　余故斷其必非一人<lb/>
　　伊尹二<lb/>
<pb n="KR3k0047_WYG_005-4b"/>
後周伊靈代人善騎射為文王所知嘗謂之曰若伊尹<lb/>
　阿衡於殷致主堯舜卿既姓伊庶㡬不替前緒遂賜<lb/>
　名尹歴衛將軍隆州刺史盧奴縣公見北史伊婁穆<lb/>
　傳<lb/>
　　孫陽二<lb/>
莊子疏云伯樂姓孫名陽字伯樂過虞坂有騏驥伏鹽<lb/>
　車見伯樂而長鳴伯樂下車泣之王莽傳地理侯孫<lb/>
　陽造井田使民棄工業左將軍公孫祿請誅之以慰<lb/>
<pb n="KR3k0047_WYG_005-5a"/>
　天下<lb/>
　　田和二<lb/>
周安王十三年齊田和會魏侯楚人衞人于濁澤求為<lb/>
　諸侯宋田和陜州人畫師李成意韻㴱逺筆墨精簡<lb/>
　見圖繪寳鑑<lb/>
　　蕭大心二<lb/>
周蕭大心宋人平南宫長萬有功封為附庸宣公十二<lb/>
　年為楚所滅見左傳地譜世系<lb/>
<pb n="KR3k0047_WYG_005-5b"/>
梁蕭大心簡文第二子封尋陽王為雲麾將軍江州刺<lb/>
　史<lb/>
　　田布二<lb/>
周威烈王十七年田布殺其大夫公孫絲公孫絲以廩<lb/>
　丘叛於趙田布圍廩丘戰于龍澤見竹書紀年<lb/>
唐田布田𢎞正之子國家討淮蔡布率偏師前後十八<lb/>
　戰皆有功官御史大夫河陽節度使父子俱擁旄節<lb/>
　竝著忠勤<lb/>
<pb n="KR3k0047_WYG_005-6a"/>
　　趙同趙嬰齊各二<lb/>
晉趙同趙嬰齊皆原大夫趙衰之子靈公被弑司冦屠<lb/>
　岸賈治賊以致趙盾遂與諸將攻趙氏於下宫殺同<lb/>
　與嬰齊等滅其族<lb/>
漢南越王趙佗之孫嬰齊武帝時嘗入宿衞後十餘歲<lb/>
　其父胡薨嬰齊請歸嗣立為南越王<lb/>
晉流人王如叛率衆五萬進逼襄陽征南山簡使將軍<lb/>
　趙同率師擊之經年不能尅智力竝屈嬰城自守<lb/>
<pb n="KR3k0047_WYG_005-6b"/>
　　慶舍二<lb/>
齊慶舍相國慶封之子慶封已殺崔杼益驕令慶舍用<lb/>
　政田鮑髙欒氏發甲圍慶封宫盧蒲癸以戈擊慶舍<lb/>
　解其左肩猶以俎壺投殺人而後死<lb/>
趙孝成王八年趙將樂乘慶舍攻秦信梁軍破之悼襄<lb/>
　王五年慶舍將東陽河外師守河梁<lb/>
　　宋兩蘭子<lb/>
一以舞劍干元君元君召使見其技立賜金帛一以燕<lb/>
<pb n="KR3k0047_WYG_005-7a"/>
　戲干元君元君大怒拘而擬戮經月乃放鬳齋子曰<lb/>
　二人俱以技干君一偶喜而賞之一偶怒而罪之技<lb/>
　同而所遭異時不可必也見列子<lb/>
　　智果二<lb/>
晉智果智伯之族知智伯必滅别族於太史為輔氏見<lb/>
　國語隋永欣寺僧智果會稽人工書煬帝甚善之嘗<lb/>
　謂智永曰和尚得右軍之肉智果得其骨見書斷<lb/>
　二人之名千古適符而一以慮禍别族一以蘄福出<lb/>
<pb n="KR3k0047_WYG_005-7b"/>
　家俱不終於本宗<lb/>
　　荆軻二<lb/>
博物志云荆軻字佽非渡河蛟夾船佽非不奏斷其頭<lb/>
　而風波静除淮南子云荆佽非得寳劍渡江中流兩<lb/>
　蛟繞船佽非赴江刺蛟荆爵為執圭孔子聞之曰夫<lb/>
　善除腐肉朽骨棄劍者佽非之謂乎觀此二書則荆<lb/>
　佽非與孔子同時且係楚人而燕太子丹所使刺秦<lb/>
　王者是衞人考其時前後距二百五十餘年其為兩<lb/>
<pb n="KR3k0047_WYG_005-8a"/>
　荆軻奚疑<lb/>
　　栁莊三<lb/>
春秋栁莊衞大夫獻公稱為社稷臣與邑裘氏與縣潘<lb/>
　氏<lb/>
陳栁莊髙宗栁皇后從祖弟清警有識鑒太建末為太<lb/>
　子洗馬終於度支尚書<lb/>
隋栁莊河東人少有器識博覽墳典濟陽蔡大寳有重<lb/>
　名於江左見莊歎曰襄陽冰鏡復在於兹文帝踐祚<lb/>
<pb n="KR3k0047_WYG_005-8b"/>
　進開府儀同給事黄門侍郎<lb/>
　　孔嘉二<lb/>
宋殤公立十年十一戰民不堪命孔父嘉為司馬宋督<lb/>
　為太宰因民之怨宣言司馬則然已殺孔父而弑殤<lb/>
　公注孔氏父字嘉名孔子六世祖<lb/>
後漢孔嘉武都太守孔奮之子城門校尉作左氏說<lb/>
　　士燮二<lb/>
晉士燮士會之子為上軍佐從郤克敗齊師于鞌<lb/>
<pb n="KR3k0047_WYG_005-9a"/>
吳士燮廣信人事孫權為衛將軍封龍編侯<lb/>
　　公子慶忌二<lb/>
吳王闔閭既殺王僚又憂公子慶忌之在鄰國恐合諸<lb/>
　侯報讐乃使要離如衛刺殺之見吳越春秋又哀公<lb/>
　二十年公子慶忌驟諫吳子弗聽遂適楚聞越將伐<lb/>
　吳請歸平越欲除不忠者以說于越吳人殺之見左<lb/>
　傳<lb/>
　　鄭國二<lb/>
<pb n="KR3k0047_WYG_005-9b"/>
魯鄭國字子徒受業孔門見仲尼弟子列傳<lb/>
韓鄭國故韓水工韓欲罷秦令國間說秦鑿涇水三百<lb/>
　餘里以溉田中作而覺國言渠成亦秦之利卒使就<lb/>
　渠溉田四萬餘頃秦以富彊因命曰鄭國渠見河渠<lb/>
　書<lb/>
　　介子推二<lb/>
史記云晉文公復國賞從亡者介子推不言禄禄亦不<lb/>
　及說苑云介子推年十五為荆相仲尼聞之使弟子<lb/>
<pb n="KR3k0047_WYG_005-10a"/>
　往視焉還曰庭下有二十五進士堂上有二十五老<lb/>
　人<lb/>
　　劉摰二<lb/>
左傳昭公十三年晉人將尋盟齊人不可晉人使叔向<lb/>
　告劉獻公曰抑齊人不盟若之何對曰盟以底信君<lb/>
　茍有信諸侯不貳何患焉注云獻公名摰<lb/>
宋劉摰東光人元祐中尚書右僕射遭鄭雍之謗貶團<lb/>
　練副使新州安置性陗直有氣節觸機輒發不為威<lb/>
<pb n="KR3k0047_WYG_005-10b"/>
　怵持心少恕勇於去惡竟為朋讒竒中<lb/>
　　楚兩莊蹻<lb/>
韓非子云莊王欲伐越杜子諫曰莊蹻為盜於境内而<lb/>
　吏不能禁此政之亂也蹻蓋莊王時人矣又漢西南<lb/>
　夷傳莊蹻者楚莊王苖裔也威王時使將兵略巴黔<lb/>
　中以西數千里定屬楚欲歸報會秦擊奪楚巴黔中<lb/>
　郡道塞不通迺以其衆王滇<lb/>
　按楚世家莊王與威王相去二百五十年其為兩莊<lb/>
<pb n="KR3k0047_WYG_005-11a"/>
　蹻無惑也<lb/>
　　韓起二<lb/>
晉韓宣子名起昭公二年晉侯使宣子來聘觀書於太<lb/>
　史氏見易象與魯春秋曰周禮盡在魯矣<lb/>
魏明帝太和中吳主孫權遣使立公孫淵為燕王淵命<lb/>
　將軍韓起誘致其使斬首三百餘級以所假印綬符<lb/>
　䇿首級来獻<lb/>
　　孔忠三<lb/>
<pb n="KR3k0047_WYG_005-11b"/>
魯孔忠字子蔑孔子兄孟皮之子見史記仲尼弟子列<lb/>
　傳漢孔忠孔子第九代孫長沙太守子襄之子年五<lb/>
　十七見孔子世家吳孔忠孫皓牙將晉王渾伐吳遣<lb/>
　參軍陳慎擊破之<lb/>
　　公子牟二<lb/>
中山公子牟身在江海之上心居魏闕之下見南華經<lb/>
魏公子牟游於秦謂應侯曰臣且有効於君夫貴不與<lb/>
　富期而富至富不與驕奢期而驕奢至驕奢不與死<lb/>
<pb n="KR3k0047_WYG_005-12a"/>
　亡期而死亡至累世坐此者多矣應侯曰善見國策<lb/>
　國策註云莊子所稱中山者不與應侯同時<lb/>
　　齊兩司馬穰苴<lb/>
一在景公時用晏嬰薦為將卻燕晉之兵盡取所亡故<lb/>
　境尊為大司馬見史記<lb/>
一在閔王時用為執政閔王殺之大臣不親燕舉兵使<lb/>
　昌國君將而擊之齊軍破閔王奔莒見國策<lb/>
　夫景公與閔王相去九世穰苴定非一人乃吳師道<lb/>
<pb n="KR3k0047_WYG_005-12b"/>
　註國策謂穰苴實嘗為閔王卻燕晉而戰國雜記妄<lb/>
　以為景公時事故太史公誤引入傳中耳果如師道<lb/>
　言則史記所云晏嬰之薦引景公之寵任皆譌傳妄<lb/>
　臆之說矣太史公必不然假令太史公註國策又當<lb/>
　辨穰苴為景公時人而證師道之註之非總之二公<lb/>
　各是其是各非其非皆不忖有同姓名之說耳余故<lb/>
　斷其必為兩人<lb/>
　　趙成二<lb/>
<pb n="KR3k0047_WYG_005-13a"/>
晉五卿趙成中行吳魏舒范鞅知盈皆三軍將佐位在<lb/>
　韓起之下又秦二世責趙髙以盜賊事髙懼陰與其<lb/>
　弟成謀更立公子嬰<lb/>
　　春秋兩士匄<lb/>
范獻子之父宣子為晉國上卿<lb/>
士景伯之父文伯為晉國卿士<lb/>
　左傳地譜世系云伯瑕文伯士匄士弱之子與宣子<lb/>
　同族同名<lb/>
<pb n="KR3k0047_WYG_005-13b"/>
　　晉兩咎犯<lb/>
史記秦送公子重耳至河咎犯請辭重耳曰所不與子<lb/>
　犯共者河伯視之乃投璧河中以與子犯盟<lb/>
說苑晉平公多其賦斂下治城郭國人憂之咎犯進隱<lb/>
　語平公稱善遂與咎犯參治國<lb/>
　按前咎犯卒於襄公時而平公又在靈公之後是晉<lb/>
　實有兩咎犯故得竝錄<lb/>
　　莊賈二<lb/>
<pb n="KR3k0047_WYG_005-14a"/>
齊景公命田穰苴將兵扞燕晉之師穰苴願得寵臣為<lb/>
　監軍景公使莊賈往穰苴約旦日日中㑹軍門賈至<lb/>
　夕而後至遂斬以狥三軍皆振慄<lb/>
秦二世時陳王軍破其御莊賈殺以降秦陳王故將軍<lb/>
　吕臣為倉頭軍起新陽攻陳殺賈復以陳為楚<lb/>
　　韓簡二<lb/>
左傳僖公十五年秦伯伐晉晉侯逆秦師使韓簡視師<lb/>
　復曰師少於我鬭士倍我註云簡晉大夫韓萬之孫<lb/>
<pb n="KR3k0047_WYG_005-14b"/>
唐韓簡韓允忠之子乾符初節度觀察留後累加檢校<lb/>
　右僕射封昌黎郡王<lb/>
　　公孫敖三<lb/>
左傳文公元年王使内史叔服來會葬公孫敖聞其能<lb/>
　相也見其二子焉叔服曰榖也食子難也收子榖也<lb/>
　豐下必有後於魯國齊公孫敖莊公嬖臣以勇力聞<lb/>
　從如崔氏公被弑敖死之漢公孫敖義渠人武帝時<lb/>
　以校尉從大將軍擊匈奴獲王封合騎侯坐妻為巫<lb/>
<pb n="KR3k0047_WYG_005-15a"/>
　蠱族<lb/>
　　孔奐二<lb/>
左傳襄公二十七年秋七月陳大夫孔奐與曹許之大<lb/>
　夫皆至以藩為軍<lb/>
陳武帝永定三年除孔奐為晉陵太守前後二千石多<lb/>
　行侵暴奐清白自守妻子竝不之官惟以單舸臨郡<lb/>
　所得秩俸隨即分贍孤寡郡中號曰神君<lb/>
　　肩吾二俱見莊子<lb/>
<pb n="KR3k0047_WYG_005-15b"/>
一見田方篇嘗問孫叔敖為令尹<lb/>
一見逍遥篇自稱聞大言於接輿<lb/>
　按叔敖與接輿相距一百十餘年足徵肩吾非一人<lb/>
　　尹文二<lb/>
南華經云不累於俗不飾於物不茍於人不忮於衆古<lb/>
　之道術有在於是者尹文聞其風而說之作為華山<lb/>
　之冠以自表接萬物以别宥為始<lb/>
後涼吕纂既嗣偽位大司馬番禾公吕𢎞自以功名崇<lb/>
<pb n="KR3k0047_WYG_005-16a"/>
　重恐不為纂所容乃以東苑之兵作亂刦尹文為謀<lb/>
　主見吕纂傳<lb/>
　　王果三<lb/>
南華經云彭陽遊於楚見王果曰夫子何不譚我於王<lb/>
　王果曰我不若公閱休<lb/>
唐王果為雅州刺史經江中望巖腹有棺欲墮縁厓視<lb/>
　其碑曰欲墮不墮遇王果五百年後來葬我果曰前<lb/>
　知我姓名吾合葬之因遷葬焉見神怪録<lb/>
<pb n="KR3k0047_WYG_005-16b"/>
宋王果饒陽人舉明法為審刑院詳議官歴知永寧軍<lb/>
　權秦鳳路兵馬總管<lb/>
　　陳寅二<lb/>
左傳定公六年秋八月宋樂祁使晉祁告其宰陳寅寅<lb/>
　曰子必立後而行吾室亦不亡乃見溷而行<lb/>
宋紹定初陳寅知西和州極邊重地寅義不辭難誓共<lb/>
　守城北兵數十萬圍攻甚急寅晝夜苦戰援兵不至<lb/>
　城陷伏劍妻子賔客同死者三十一人<lb/>
<pb n="KR3k0047_WYG_005-17a"/>
　　景差二<lb/>
說苑云景差相鄭鄭人有冬涉水者出而脛寒景差見<lb/>
　之覆以上衽晉叔向聞之曰吾聞良吏居之三月而<lb/>
　溝渠修十月而津梁成六畜且不濡足而况人乎<lb/>
史記云楚有宋玉景差之徒皆好辭而以賦見稱然皆<lb/>
　祖屈原之從容辭令終莫敢直諫其後楚日以削數<lb/>
　十年竟為秦所滅<lb/>
　兩景差一鄭人一楚人鄭人與叔向同時是春秋之<lb/>
<pb n="KR3k0047_WYG_005-17b"/>
　末而楚人在屈原之後是戰國之末其相去逺甚是<lb/>
　二人也<lb/>
　　楚兩公子申<lb/>
一共王時為右司馬多受小國之賂以偪子重子辛楚<lb/>
　人殺之故春秋書曰楚殺其大夫公子申<lb/>
一字子西恵王時為令尹哀公六年秋七月楚子在城<lb/>
　父將救陳卜戰不吉命公子申為王不可則命公子<lb/>
　啟五辭而後許白公作亂殺子西<lb/>
<pb n="KR3k0047_WYG_005-18a"/>
　　趙周二　趙伯魯二<lb/>
趙趙周襄子兄伯魯之子伯魯蚤死襄子封周為代成<lb/>
　君見趙世家<lb/>
漢趙周楚太傅夷吾之子夷吾死事景帝封周為商陵<lb/>
　侯見功臣表<lb/>
　宋有趙伯魯燕王徳昭裔孫見宗室世系表與襄子<lb/>
　之兄伯魯同<lb/>
　　司馬尚三<lb/>
<pb n="KR3k0047_WYG_005-18b"/>
趙幽繆王七年秦人來攻王命大將李牧將軍司馬尚<lb/>
　將兵擊之李牧誅司馬尚免趙忽顔聚代之軍破以<lb/>
　王遷降<lb/>
晉兩司馬尚　一恵帝之孫永康元年封襄陽王<lb/>
一司州刺史李矩為石勒所攻率衆南走衆皆道亡惟<lb/>
　禆將司馬尚等百餘人棄家送矩至於魯陽見李矩<lb/>
　傳<lb/>
　　孔謙二<lb/>
<pb n="KR3k0047_WYG_005-19a"/>
戰國孔謙字子慎孔子七世孫嘗為魏相<lb/>
後唐孔謙魏州人勤敏傾巧頗知錢榖之事晉梁相距<lb/>
　河上大小百餘戰調發供饋未嘗闕乏所以成莊宗<lb/>
　之業者謙力居多及為租庸使專事聚斂天下怨苦<lb/>
　明宗詔斬洛陽市<lb/>
　　杜摯二<lb/>
秦衞鞅說孝公變法孝公稱善甘龍杜摯等弗然相與<lb/>
　争之公卒用鞅法<lb/>
<pb n="KR3k0047_WYG_005-19b"/>
魏郎中令河東杜摯著文賦頗傳於世<lb/>
　　郭開二<lb/>
秦使王翦攻趙趙使大將軍李牧禦之秦多與趙王寵<lb/>
　臣郭開金為反間言李牧欲反遂捕牧斬之趙隨以<lb/>
　敗亡<lb/>
晉陶稱為江夏相將軍郭開從稱往長沙赴䘮稱疑開<lb/>
　附其兄弟乃反縳懸頭於帆檣仰而彈之鼓棹渡江<lb/>
　觀者莫不震駭見陶侃傳<lb/>
<pb n="KR3k0047_WYG_005-20a"/>
　　趙禹三<lb/>
戰國趙孝成王四年韓上黨守馮亭以上黨詐獻趙王<lb/>
　大喜召平原君與趙禹而告之禹等以為可受王遂<lb/>
　發兵取上黨與秦戰大敗於長平<lb/>
西漢趙禹斄人武帝時以刀筆吏積勞至少府為人廉<lb/>
　倨舎無食客公卿相造請終不報謝務在絶知友孤<lb/>
　立行一意<lb/>
宋青州民趙禹上書言趙元昊必反宰相以禹狂言徙<lb/>
<pb n="KR3k0047_WYG_005-20b"/>
　建州元昊果反開封府司録司事陳希亮言禹可賞<lb/>
　不可罪仁宗釋禹賞為徐州推官見陳希亮傳<lb/>
　　陳軫二<lb/>
楚陳軫與張儀俱以游說事秦恵王皆貴重争寵儀惡<lb/>
　軫於恵王恵王終相張儀而軫奔楚<lb/>
晉元帝時石勒冦新蔡害新蔡王確於南頓廣陵公陳<lb/>
　軫懼率衆降于勒<lb/>
　　張登二<lb/>
<pb n="KR3k0047_WYG_005-21a"/>
戰國張登中山人中山君稱王齊欲與趙魏伐之中山<lb/>
　大恐謀諸登登以計紿齊而從趙魏以止其兵<lb/>
梁張登義陽人累有戰功為當時驍將歴官衞尉卿太<lb/>
　子左衞率見張恵紹傳<lb/>
　　薛譚二<lb/>
博物志云薛譚學謳於秦青未窮青㫖一日辭歸青餞<lb/>
　於郊衢撫節悲歌聲震林木響遏行雲譚乃謝青求<lb/>
　返終身不敢言歸又唐𤣥宗女常山公主下嫁駙馬<lb/>
<pb n="KR3k0047_WYG_005-21b"/>
　都尉薛譚見公主列傳<lb/>
　　毛公二<lb/>
一戰國處士藏於博徒嘗勸公子無忌歸救魏見信陵<lb/>
　君傳<lb/>
一前漢趙人治詩為河間獻王博士見儒林傳<lb/>
　　戰國姚賈三<lb/>
趙策趙使姚賈約韓魏時雖不可考其云趙使則趙臣<lb/>
　也魏策周最入齊秦王怒令姚賈讓魏王是在秦武<lb/>
<pb n="KR3k0047_WYG_005-22a"/>
　魏襄時其云秦令則秦臣也秦策姚賈梁監門子則<lb/>
　魏人仕秦與始皇李斯竝時者是三姚賈矣國策吳<lb/>
　師道註云<lb/>
　　羅尚二<lb/>
戰國策羅尚見秦王曰秦四塞之險利於守不利於戰<lb/>
　又晉羅尚襄陽人善屬文為益州刺史性貪少斷蜀<lb/>
　人言曰尚之所愛非邪則佞尚之所憎非忠則正<lb/>
　　黄齊三<lb/>
<pb n="KR3k0047_WYG_005-22b"/>
國策或謂黄齊曰人皆謂公不善於富摯今王愛富摯<lb/>
　而公不善是不臣也註黄齊楚人<lb/>
宋兩黄齊　一臨桂人紹興進士調富川尉曹成冦起<lb/>
　擒獲七十輩縣以安堵後知昌化軍具言桂林多俊<lb/>
　秀且地脊民貧詔増貢額減軍輸邦人利之<lb/>
　一建安人登進士官至兵部侍郎丁蔡柄用齊非時<lb/>
　不見於私第以顯謨閣待制出知通州<lb/>
　　楊達二<lb/>
<pb n="KR3k0047_WYG_005-23a"/>
秦甘茂宜陽之役楊達謂公孫顯曰請為公以五萬攻<lb/>
　西周得之是以九鼎抑甘茂也見國策<lb/>
隋髙祖族子楊達初為鄯鄭趙三州刺史上差品牧宰<lb/>
　達為第一擢工部尚書上開府𢎞厚有局度楊素稱<lb/>
　其有君子之貌兼有君子之心<lb/>
　　戰國兩季梁<lb/>
列子云楊朱之友曰季梁季梁得疾七日大漸其子環<lb/>
　泣謁三醫季梁厚貺遣之俄而疾自瘳<lb/>
<pb n="KR3k0047_WYG_005-23b"/>
國策云魏王欲攻邯鄲季梁聞之中道而反往見魏王<lb/>
　言邯鄲不可伐<lb/>
　按楊朱與孟子同時是在魏惠王之世而國策所云<lb/>
　欲攻邯鄲者是惠王𤣥孫安釐王之事相距八十餘<lb/>
　年國策註云與列子所稱不同然哉<lb/>
　　魯連二<lb/>
齊孟嘗君有舍人而弗說欲逐之魯連謂孟嘗君曰物<lb/>
　舍其所長之其所短堯亦有所不及矣今使人而拙<lb/>
<pb n="KR3k0047_WYG_005-24a"/>
　則罷之不肖則棄之其人必相仇報孟嘗君曰善乃<lb/>
　弗逐見國策<lb/>
晉凉州刺史張軌有疾酒泉太守張鎮移檄廢之軌遣子<lb/>
　實將兵討鎮鎮懼委罪於功曹魯連而斬之見前涼録<lb/>
　　張丑二<lb/>
楚威王戰勝於徐州欲逐嬰子於齊嬰子恐張丑謂楚<lb/>
　王曰王之戰勝也朌子不用也今嬰子逐朌子必用<lb/>
　復整其士卒必不便於王也楚王因弗逐見國策<lb/>
<pb n="KR3k0047_WYG_005-24b"/>
晉後將軍郭默矯詔殺平南將軍劉𦙍輙領江州時太尉陶侃鎮<lb/>
　荆州上表討默其將宗侯縛默父子及默將張丑詣侃降<lb/>
　　陳莊二<lb/>
秦惠文王起兵伐蜀取之蜀主更號為侯而使陳莊相<lb/>
　蜀蜀既屬秦益强富厚輕諸侯見國策<lb/>
陳後主第八子名莊封會稽王都督揚州諸軍揚州刺史<lb/>
　容貌最陋性嚴酷左右不如意輙剟刺其面或加燒爇<lb/>
　　司馬康三<lb/>
<pb n="KR3k0047_WYG_005-25a"/>
國策云楚圍雍氏韓借救於秦秦使公孫昧入韓又命<lb/>
　司馬康之郢<lb/>
晉司馬康宗室通吉侯勲之子勲為征虜將軍領西戎<lb/>
　校尉常懷據蜀之志及康為漢中太守遂擁衆入劍<lb/>
　閣自稱成都王桓溫遣朱序討平之<lb/>
宋司馬康文正公之子哲宗時為右正言勸帝及時向<lb/>
　學且請太后禁中訓迪其言切至以居父䘮寢地得<lb/>
　腹疾且殆猶具疏所當言者以待曰得一見天子極<lb/>
<pb n="KR3k0047_WYG_005-25b"/>
　言而死無恨<lb/>
　　王離三<lb/>
秦兩王離　一始皇二十六年初并天下乃撫東土至<lb/>
　於琅邪列侯武城侯王離列侯通武侯王賁等從與<lb/>
　議於海上　一二世時闗東諸國皆自立叛秦二世<lb/>
　使王翦之孫王離北擊趙楚懷王命項羽救趙大破<lb/>
　之虜王離<lb/>
　或疑武城侯王離即王翦之孫余考王翦與子賁將<lb/>
<pb n="KR3k0047_WYG_005-26a"/>
　兵定六國在始皇時而其孫離至二世時始用為將<lb/>
　北擊趙則從始皇出狩者必非王翦之孫也且本紀<lb/>
　列從狩諸臣先王離而後王賁夫王賁即翦之孫離<lb/>
　之父先列其子而後其父當時左史何至舛戾乃爾<lb/>
　而太史公復因其謬而不改無是理也<lb/>
蜀漢王離廣陵人以才幹顯為督軍從事後代何祗為<lb/>
　犍為太守治有美績雖聰敏不及祗而文采過之見<lb/>
　楊洪傳<lb/>
<pb n="KR3k0047_WYG_005-26b"/>
　　石生二<lb/>
秦始皇三十二年使石生與韓終等求僊人不死之藥<lb/>
　後趙石生石勒從子封河東王<lb/>
　　吕臣四<lb/>
秦二世時陳王敗走其御莊賈殺以降秦陳王故涓人<lb/>
　將軍吕臣為倉頭軍起新陽攻陳殺莊賈復以陳為<lb/>
　楚見陳涉傳<lb/>
漢兩吕臣　一以舎人從起陳留以郎入漢破曹咎成<lb/>
<pb n="KR3k0047_WYG_005-27a"/>
　臯為都尉擊陳豨功封寧陵侯<lb/>
　一髙帝功臣吕青之子孝恵四年嗣封陽信侯俱見<lb/>
　功臣侯表<lb/>
晉泰始七年汶山守兵吕臣等殺其督將以判族滅之<lb/>
　見大同志<lb/>
　　孫夀二<lb/>
秦始皇兼六國稱皇帝李斯取藍田之玉為璽玉工孫<lb/>
　夀刻之為希世之寳<lb/>
<pb n="KR3k0047_WYG_005-27b"/>
後漢孫夀中黄門孫程養子程以迎立順帝功封浮陽<lb/>
　侯食邑萬户程病臨終上書以國傳弟美帝許之而<lb/>
　分其半封夀為浮陽侯<lb/>
　　王綰二<lb/>
秦始皇滅六國兼有天下與丞相王綰等議變封建為<lb/>
　郡縣<lb/>
南唐王綰事烈祖為䖍州節度使見王輿傳<lb/>
　　李洪二<lb/>
<pb n="KR3k0047_WYG_005-28a"/>
先秦李洪趙相李兌曾孫太子太傅<lb/>
前燕李洪仕慕容氏為龍驤將軍進位司空以忠篤著<lb/>
　名<lb/>
　　張賀二<lb/>
秦二世時陳涉起蘄張賀為將章邯進兵擊之陳王出<lb/>
　監戰軍破張賀死<lb/>
漢張賀為掖庭令宣帝以皇曾孫收養掖庭賀撫循甚<lb/>
　宻及帝即位賀已死封其子彭祖為陽都侯賜賀諡<lb/>
<pb n="KR3k0047_WYG_005-28b"/>
　陽都哀侯<lb/>
　　胡武二<lb/>
秦陳勝自立為王號為張楚以胡武為司過主司羣臣<lb/>
　以苛察為忠勝信用之諸將以故不親附<lb/>
後漢梁冀擅權凶縱太原胡武奏記三府薦海内髙士<lb/>
　而不詣冀冀怒勅捕誅武家死者六十餘人<lb/>
　　王賁四<lb/>
秦兩王賁　一昭王時五國伐秦無功罷於成臯天下<lb/>
<pb n="KR3k0047_WYG_005-29a"/>
　爭事秦王賁韓佗之曹皆超而行事見國策<lb/>
　一將軍王翦之子始皇十八年將兵擊魏魏王降盡<lb/>
　定魏地<lb/>
前蜀王賁王方慶之後從僖宗入蜀遂為成都人仕王<lb/>
　建為雅州刺史<lb/>
金王賁第進士積官南京路按察使敦厚尚義不營産<lb/>
　業比殁家甚窶上聞憫之厚恤其家<lb/>
　　李曇三<lb/>
<pb n="KR3k0047_WYG_005-29b"/>
秦李曇初仕趙封柏人侯入秦為御史大夫見唐世系<lb/>
　表<lb/>
漢李曇潁川人少孤事母至孝陳蕃等薦曇徳行純備<lb/>
　擢登三事必能宣贊盛美增光日月桓帝以安車𤣥<lb/>
　纁徵之不起<lb/>
唐李曇宗室宻王元曉曾孫嗣宻王<lb/>
　　田安二<lb/>
齊田安故齊王建之孫下濟北數城引兵降項羽羽立<lb/>
<pb n="KR3k0047_WYG_005-30a"/>
　安為濟北王後為田榮所殺見田儋傳<lb/>
梁武帝破齊出東昏妃潘玉兒玉兒有國色軍主田安<lb/>
　啟求為婦玉兒泣曰昔者見遇時主今豈下匹非類<lb/>
　死而後已義不受辱及見縊潔美如生見王茂傳<lb/>
　　趙嬰二<lb/>
秦始皇初兼天下出撫東土五大夫趙嬰從至琅邪<lb/>
晉愍帝建興三年蘭池長趙嬰於青澗水中得玉璽光<lb/>
　照水外文曰皇帝行璽涼州刺史張實遣使送京師<lb/>
<pb n="KR3k0047_WYG_005-30b"/>
　見前涼録<lb/>
　　公孫慶二<lb/>
陳涉世家云秦嘉等聞陳王軍破出走乃立景駒為楚<lb/>
　王引兵擊秦軍使公孫慶使齊約并力俱進齊王田<lb/>
　儋惡楚不請而自立遂殺慶<lb/>
漢太守公孫慶當祠章陵舊俗以衣冠子孫為御史時<lb/>
　功曹白用宗正劉祖祖辭乃用左騎校尉薛丞丞周<lb/>
　旋進退言出成謨大見敬重亦以祖為髙歲盡俱舉<lb/>
<pb n="KR3k0047_WYG_005-31a"/>
　孝廉見風俗通<lb/>
　　王襄四<lb/>
魏王襄為魏王豹將兵守安邑及豹反漢王命曹參攻<lb/>
　安邑虜襄<lb/>
西漢王襄宣帝時益州刺史欲宣風化於衆庶使王襃<lb/>
　作中和樂職宣布詩<lb/>
宋兩王襄　一南陽人為西道都總管髙宗即位金人<lb/>
　圍京師徵兵入援故迂道宿留降寧逺軍副使永州<lb/>
<pb n="KR3k0047_WYG_005-31b"/>
　安置<lb/>
　一鄧州人經術登科事孀嫂如母養孤甥如子教誨<lb/>
　後進賙恤鄉里以學行稱詔表門閭賜號處士<lb/>
　　繒賀二<lb/>
鄭司城繒賀以鄭情賣秦秦襲鄭鄭伐秦敗秦兵於汪<lb/>
　見鄭世家<lb/>
漢繒賀以連敖擊項籍卻楚迫騎戰彭城斬籍封祁侯<lb/>
　見功臣表<lb/>
<pb n="KR3k0047_WYG_005-32a"/>
　　程邈二<lb/>
秦程邈下邽人始皇時得罪繫雲陽獄覃思十年易大<lb/>
　小篆為𨽻書三千字奏進始皇善之用為御史見字<lb/>
　源<lb/>
唐程邈長於丹青以花鳥松石寫真為能見名畫録<lb/>
　　許章二<lb/>
漢曹參攻破齊歴下軍定齊郡得故齊王田廣及其守<lb/>
　相許章<lb/>
<pb n="KR3k0047_WYG_005-32b"/>
宋許章慶厯進士知建州轉屯田郎中為政治繁劇而<lb/>
　不問苛細所至有聲<lb/>
　　鄭昌二<lb/>
項羽既自立為西楚霸王聞漢還定三秦并闗中且東<lb/>
　羽大怒迺以故吳令鄭昌為韓王以距漢又漢御史<lb/>
　大夫鄭𢎞兄昌字次卿好學通法律為太原涿郡太<lb/>
　守大著治迹<lb/>
　　前漢兩張勝<lb/>
<pb n="KR3k0047_WYG_005-33a"/>
一在髙帝時奉燕王盧綰命使匈奴見盧綰傳<lb/>
一在武帝時副中郎將蘇武使匈奴見蘇武𫝊<lb/>
　　前漢兩陳嬰<lb/>
一為楚柱國四歲屬漢定豫章浙江等郡封堂邑侯<lb/>
一槀祖侯陳鍇之子孝恵二年嗣封十九年薨諡曰懷<lb/>
　侯俱見功臣表<lb/>
　　劉京二<lb/>
西漢劉京文帝侍郎從邯鄲張君學道受餌雲母朱英<lb/>
<pb n="KR3k0047_WYG_005-33b"/>
　方服之夀百三十餘如二十許人能先知吉凶又能<lb/>
　為人祭天益命<lb/>
東漢劉京光武子封琅邪王顯宗尤愛幸賞賜恩寵莫<lb/>
　與為比好修宫室窮極伎巧殿館壁帶皆飾以金銀<lb/>
　　段宏二<lb/>
漢段宏濮陽人景帝時事蓋侯王信信任宏官至九卿<lb/>
　見汲黯傳<lb/>
晉太尉劉裕命子桂陽公義真都督諸軍鎮長安夏王<lb/>
<pb n="KR3k0047_WYG_005-34a"/>
　勃勃擊破之義真獨逃草間中兵參軍段宏追尋得<lb/>
　之束義真於背單馬而歸<lb/>
　　王駿二<lb/>
漢宣帝時王駿初以孝廉為郎後代薛宣為御史大夫<lb/>
　妻死不復娶或問之駿曰徳非曾參子非華元亦何<lb/>
　敢娶<lb/>
新莽天鳳三年遣大使五威將王駿將戊己校尉出西<lb/>
　域諸國皆郊迎貢獻焉耆詐降伏兵擊駿等皆死<lb/>
<pb n="KR3k0047_WYG_005-34b"/>
　　甘公二<lb/>
前漢甘公著通占天象厯星經二卷<lb/>
後漢蒼梧太守甘公與陶謙同縣遇謙於途見其容貌<lb/>
　異而呼之住車與語甚悅因許娶以女見魏志<lb/>
　　張忠五<lb/>
漢張忠陽朔二年為御史大夫見成帝紀<lb/>
晉張忠中山人隱於泰山清虛服氣脩導養之法其居<lb/>
　依崇巖幽谷弟子亦皆窟居五日一朝其教以形不<lb/>
<pb n="KR3k0047_WYG_005-35a"/>
　以言及歿賜諡安道先生<lb/>
後魏張忠張讜之兄在南為合鄉令歸魏賜爵新昌侯<lb/>
　卒於新興太守<lb/>
宋兩張忠俱開封人<lb/>
　一為澶州總管會河決商湖詔留戍滿卒以助隄役<lb/>
　輒羣譟為亂忠潛捕倡前者數人斬以徇<lb/>
　一資州刺史京東西路兵馬鈐轄儂智髙反移英州<lb/>
　團練使將兵八千扼賊歸路忠謂其下曰我十年前<lb/>
<pb n="KR3k0047_WYG_005-35b"/>
　一健兒以戰功為團練使若曹勉之於是不介騎而<lb/>
　前手捉賊帥二人馬陷濘不能奮中標槍死<lb/>
　　李延年二<lb/>
漢李延年中山人武帝李夫人之兄初坐法腐給事狗<lb/>
　監及夫人得幸召貴延年延年善歌為變新聲弦<lb/>
　歌所造詩佩二千石印號協律都尉<lb/>
唐李延年宗室徐王元禮𤣥孫嗣徐王員外洗馬<lb/>
　　前漢兩蘇賢<lb/>
<pb n="KR3k0047_WYG_005-36a"/>
一代郡太守蘇建之子以父任為郎稍遷騎都尉從祠<lb/>
　河東后土宦騎與黄門駙馬争舩推墮駙馬河中溺<lb/>
　死宦騎亡詔賢逐捕不得惶恐飲藥死<lb/>
一長安男子與京兆尹趙廣漢客有郤廣漢使尉史禹<lb/>
　劾賢為騎士屯霸上不詣屯所乏軍興下有司覆治<lb/>
　禹坐誣罔要斬見趙廣漢傳<lb/>
　　陳武四<lb/>
前漢陳武以將軍將卒救東阿至霸上擊齊歴下軍封<lb/>
<pb n="KR3k0047_WYG_005-36b"/>
　棘蒲侯<lb/>
吳陳武松滋人從孫策渡江征討所向無前及權統事<lb/>
　專督五校進偏將軍從擊合肥戰死<lb/>
後趙兩陳武　一黎陽人妻一産三男一女武㩦其妻<lb/>
　子上書自陳石勒以為和氣所致賜乳婢一口榖百<lb/>
　石雜綵四十匹<lb/>
　一羌人育於臨水令陳君家陳君竒之議易其故字<lb/>
　武慕蘇武守節不服單于事遂名之曰武<lb/>
<pb n="KR3k0047_WYG_005-37a"/>
　　劉寳五<lb/>
前漢劉寳廣陵王胥之第三子封南利侯<lb/>
後漢劉寳郭后所生沛王輔之子中元二年封沛侯<lb/>
後魏劉寳洛陽人貲財巨萬最為富商海内之貨咸萃<lb/>
　其庭車馬服飾擬於王者見洛陽伽藍記<lb/>
晉劉寳髙平人以徒罪役作扶風王司馬駿以五百疋<lb/>
　贖之既而用為從事中郎當時以為美事見世說新<lb/>
　語<lb/>
<pb n="KR3k0047_WYG_005-37b"/>
宋劉寳岳武穆部將嘗破楊幺有功及武穆遇害遂散<lb/>
　其部曲隱居華容山<lb/>
　　漢兩田廣<lb/>
一齊王田榮之子榮死齊人立廣為王後為韓信所虜<lb/>
一京兆人兄弟三人共議分財紫荆樹即枯死廣因悲<lb/>
　泣不復析樹樹應聲榮茂兄弟相感遂為孝門見陸<lb/>
　士衡豫章行詩註<lb/>
　　楊敷三<lb/>
<pb n="KR3k0047_WYG_005-38a"/>
漢楊敷楊喜之子孝文十二年嗣封赤泉侯<lb/>
後周楊敷天和中為汾州刺史爵臨貞縣公<lb/>
唐𤣥宗女齊國公主下嫁駙馬都尉楊敷<lb/>
　　趙興三<lb/>
前漢兩趙興　一南粤王趙佗五世孫元鼎初嗣立欲<lb/>
　内屬比諸侯為其相吕嘉所殺<lb/>
　一平帝時為上黨太守王莽殺司𨽻校尉鮑宣又欲<lb/>
　滅其子孫盡收寘獄興歎曰我受漢茅土不能立節<lb/>
<pb n="KR3k0047_WYG_005-38b"/>
　而鮑宣死之豈可害其子也勅縣盡出之<lb/>
後漢趙興下邳人肅宗時為司𨽻校尉素不䘏諱忌每<lb/>
　入官舍輒更繕館宇移穿改築故犯妖禁而家人爵<lb/>
　禄益熾<lb/>
　　王延四<lb/>
漢成帝時河堤大壞汎濫四州乃以校尉王延代領河<lb/>
　堤謁者見十三州志<lb/>
晉王延西河人九歲䘮母泣血三年㡬至滅性繼母卜<lb/>
<pb n="KR3k0047_WYG_005-39a"/>
　氏以蒲穰及敗麻衣延延事之彌謹卜氏嘗盛冬思<lb/>
　生魚延尋汾叩凌而哭忽有一魚長五尺踊出水上<lb/>
　延取以進母食之積日不盡於是感悟撫延如己生<lb/>
隋王延為文帝子秦王俊官屬領親兵十餘年俊甚禮<lb/>
　之及俊疾延衣不解帶俊薨勺飲不入口及葬日號<lb/>
　慟而絶帝嗟異之特詔葬於墓側<lb/>
梁王延長豐人好學善詩賦官至刑部尚書為人重然<lb/>
　諾與其弟規相友愛五代之際稱其家法焉<lb/>
<pb n="KR3k0047_WYG_005-39b"/>
　　劉衍四<lb/>
漢兩劉衍　一楚思王　一下邳恵王<lb/>
宋兩劉衍　一宗澤部將建炎初澤留守京師命衍保<lb/>
　䕶河梁金將烏珠攻汴京僚屬入問計澤曰劉衍必<lb/>
　能禦敵乃選精銳數千使繞出敵後金人方與衍戰<lb/>
　伏兵起前後夾擊金人大敗<lb/>
　一龍溪人及第知潮陽歲大歉發縣帑傾家資以賑<lb/>
　民所全活甚衆改知新州秩滿詣京師議青苗不合<lb/>
<pb n="KR3k0047_WYG_005-40a"/>
　力乞致仕累辟不起<lb/>
　　漢兩丁義<lb/>
一以騎將從髙帝入漢還定三秦破項籍封宣曲侯<lb/>
一髙帝功臣丁禮曾孫元鼎二年嗣封樂成侯<lb/>
　　張純五<lb/>
漢武帝遺詔以道書貯棺中後不知因何出在冢外時<lb/>
　張純為河東太守以此書呈宣帝<lb/>
東漢兩張純　一光武時大中大夫使將頴川突騎安<lb/>
<pb n="KR3k0047_WYG_005-40b"/>
　集荆陽宿衞十餘年位至大司空封武始侯在朝歴<lb/>
　世明習故事建武禮儀多所正定<lb/>
　一靈帝時舉兵殺北平太守劉政等自稱彌天將軍<lb/>
　冦幽冀二州詔遣中郎將孟益討之大破於石門<lb/>
吳張純吳郡人少厲操行學博才秀赤烏中拜郎中擢<lb/>
　太子輔義都尉孫權廢太子和純盡言極諫被幽死<lb/>
宋張純張質之子衛尉寺丞<lb/>
　　郭瓊二<lb/>
<pb n="KR3k0047_WYG_005-41a"/>
漢郭瓊東郡人容貌陋劣意度過人每寄宿人家輒乞<lb/>
　薪自照讀書不眠主人笥中有祕書瓊皆知之如悉<lb/>
　覽然晝卧不閉目行地無蹤見洞冥記<lb/>
宋郭瓊盧龍人為右領軍衛上將軍瓊雖起卒伍而尊<lb/>
　禮儒士孜孜樂善蓋武臣之賢者也<lb/>
　　韓說二<lb/>
前漢韓說弓髙侯韓頽當庶孫元鼎六年以待詔為横<lb/>
　海將軍擊東越有功封按道侯太初三年為光禄勲<lb/>
<pb n="KR3k0047_WYG_005-41b"/>
　掘蠱太子宫衛太子殺之<lb/>
後漢韓說山陰人博通五經尤善圖緯舉孝廉與議郎<lb/>
　蔡邕友善數上封事言灾眚剋期果驗官至侍中江<lb/>
　夏太守<lb/>
　　劉脩二<lb/>
前漢劉脩宗室東平思王之孫元始元年封髙樂侯<lb/>
魏劉脩劉表之子官至東安太守著詩賦頌六篇見摯<lb/>
　虞文章志<lb/>
<pb n="KR3k0047_WYG_005-42a"/>
　　田甲二<lb/>
漢景帝時韓安國為梁孝王中大夫坐法抵罪䝉獄吏<lb/>
　田甲困辱之無何拜安國為梁内史甲肉袒就謝安<lb/>
　國卒善遇之<lb/>
漢武帝時張湯為御史大夫與長安富賈田甲私交甲<lb/>
　雖賈人有賢操所以責湯行義有烈士之風<lb/>
　　孔安國二<lb/>
漢孔安國孔子十一世孫嘗師申公受詩又能言尚書<lb/>
<pb n="KR3k0047_WYG_005-42b"/>
　孔氏有古文尚書而安國以今文讀之武帝時為博<lb/>
　士歴諫大夫臨淮太守<lb/>
晉孔安國山陰人少孤貧以業儒顯孝武時為會稽内<lb/>
　史領軍將軍隆安中以本官東海王師<lb/>
　　何武二<lb/>
漢何武成帝時為大司空封氾鄉侯平帝即位有詔舉<lb/>
　可大司馬者王莽私從武求舉武不聽後數月太后<lb/>
　竟用莽為大司馬莽風有司劾奏徵武自殺<lb/>
<pb n="KR3k0047_WYG_005-43a"/>
唐何武夀州人嘗被誣枉至州投石自明守釋之未㡬<lb/>
　冦起即請於守曰此眞武畢命之秋也命領偏裨入<lb/>
　樅陽不意盜發叢翳間兵盡駭潰武獨鬭死<lb/>
　　前漢兩劉更生<lb/>
一楚元王𤣥孫宣帝時為諫大夫宗正給事中後改名<lb/>
　向<lb/>
一齊孝王曾孫太始二年襲封牟平侯<lb/>
　　許昌三<lb/>
<pb n="KR3k0047_WYG_005-43b"/>
漢孝武建元二年柏至侯許昌由太常為丞相班史謂<lb/>
　<graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>
                    <graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>廉謹無所能發明後漢顯宗自為太子時親愛<lb/>
　其弟楚王英及即位數受賞賜特封英舅子許昌為<lb/>
　龍舒侯靈帝熹平元年會稽妖賊許昌起句章自稱<lb/>
　陽明皇帝扇動諸縣衆以萬數郡司馬孫堅召募精<lb/>
　勇千餘人討破之<lb/>
　　召平二<lb/>
一見蕭相國世家嘗為何畫自安之計者故秦東陵侯<lb/>
<pb n="KR3k0047_WYG_005-44a"/>
　秦破為布衣貧種瓜長安城東瓜美故世謂東陵瓜<lb/>
一見齊王世家髙后崩齊王發兵誅諸吕齊相召平聞<lb/>
　之發卒圍王宫中尉魏勃紿平代將兵圍王平信之<lb/>
　勃遂圍相府平自殺<lb/>
　按索隱註廣陵人召平與東陵侯召平及齊相召平<lb/>
　别一人是有三召平矣余考揚州人物志廣陵人即<lb/>
　種瓜東陵侯初非有二安得列而為三<lb/>
　　丁固二<lb/>
<pb n="KR3k0047_WYG_005-44b"/>
漢髙帝斬丁公徇於軍中曰人臣毋效丁公楚漢春秋<lb/>
　云丁公名固<lb/>
吳孫皓寳鼎三年以御史大夫丁固為司徒初固為尚<lb/>
　書夢松樹生腹上謂人曰松字十八公也後十八歲<lb/>
　吾其為公乎至是果如其夢<lb/>
　　衞𤣥二<lb/>
漢衞𤣥成帝母衞姬之弟封闗内侯<lb/>
隋衞𤣥煬帝時領京兆内史鎮京師帝曰闗右之任一<lb/>
<pb n="KR3k0047_WYG_005-45a"/>
　委於公賜玉麟符以代銅獸<lb/>
　　劉昌二<lb/>
漢劉昌宗室趙敬肅王彭祖次子封武始侯彭祖薨議<lb/>
　立後其所寵淖姬兄為武帝宦者上召問對曰無咎<lb/>
　無譽上遣使立昌嗣彭祖<lb/>
唐劉昌開封人徳宗時以御史中丞攝濮州刺史值李<lb/>
　希烈陷汴州昌以三千人守寧陵希烈衆五萬陣于<lb/>
　城下昌擐甲胄躬勵士卒大破其衆<lb/>
<pb n="KR3k0047_WYG_005-45b"/>
　　王陽二<lb/>
前漢王陽琅邪人為益州刺史行部至卭郲九折阪歎<lb/>
　曰奉先人遺體奈何數乘此險即稱病去及王尊為<lb/>
　刺史至其阪問吏曰此非王陽所畏道邪吏對曰然<lb/>
　尊叱其馭曰驅之王陽為孝子王尊為忠臣<lb/>
後趙王陽以驍騎領門臣祭酒石勒僭稱趙王以世子<lb/>
　𢎞鎮鄴勒曰今世非承平不可專事文業使陽教𢎞<lb/>
　以擊刺<lb/>
<pb n="KR3k0047_WYG_005-46a"/>
　　張遵二<lb/>
漢宣帝元康間烏孫王尚楚主解憂不與主和主置酒<lb/>
　使壯士拔劍擊之王傷馳去漢遣中郎將張遵持醫<lb/>
　藥治其疾<lb/>
蜀漢張遵張翼徳之孫官至尚書隨諸葛瞻於緜竹與<lb/>
　鄧艾戰死<lb/>
　　李夀二<lb/>
前漢李夀武帝時為新安令史戾太子敗亡藏匿泉鳩<lb/>
<pb n="KR3k0047_WYG_005-46b"/>
　里發覺圍捕太子自度不得脫入室自經夀趨抱解<lb/>
　已無及後上傷太子乃下詔封夀為䢴侯<lb/>
後蜀李夀偽主李雄從弟初拜大將軍封建寧王及雄<lb/>
　子期襲位夀率衆向成都矯太后令廢期而自立<lb/>
　　陳咸三<lb/>
前漢陳咸御史大夫萬年之子以父任為郎有異材萬<lb/>
　年嘗病召咸教戒於牀下語至夜半咸睡頭觸屏風<lb/>
　萬年大怒欲杖之咸叩頭謝曰具曉所言大要教咸<lb/>
<pb n="KR3k0047_WYG_005-47a"/>
　讇也萬年迺不復言萬年死後擢御史中丞公卿以<lb/>
　下皆敬憚之<lb/>
新室陳咸沛郡人王莽初置六經祭酒各一人秩上卿<lb/>
　咸為講禮祭酒<lb/>
宋陳咸御史升卿次子開禧初轉運判官總蜀賦時僭<lb/>
　亂後帑藏赤立咸商𣙜利病規畫備至故軍興增支<lb/>
　八千四百五十餘萬皆不取於民民賴以安<lb/>
　　劉隱二<lb/>
<pb n="KR3k0047_WYG_005-47b"/>
前漢劉隱宗室趙敬肅王𤣥孫元延三年嗣封王莽簒<lb/>
　位貶為公明年廢<lb/>
梁劉隱天祐二年拜廣州節度使開平初加檢校太尉<lb/>
　兼中書令封南平王<lb/>
　　張業二<lb/>
西漢大司馬王根内懷姦邪欲筦朝政推親近吏主簿<lb/>
　張業以為尚書蔽上壅下司𨽻解光劾大不敬見外<lb/>
　戚傳<lb/>
<pb n="KR3k0047_WYG_005-48a"/>
東漢張業為郡門下掾送太守妻子還鄉里至河内遇<lb/>
　劫盜業與賊戰死遂亡失屍骸見張武傳<lb/>
　　賈充二<lb/>
漢藝文志賈充著賦四篇晉賈充初仕魏為廷尉髙貴<lb/>
　鄉公之弑充實為之及武帝受禪行太子太保錄尚<lb/>
　書事<lb/>
　　趙𤣥三<lb/>
漢成帝為定陶恭王置後少傅閻崇以為不當謝太傅<lb/>
<pb n="KR3k0047_WYG_005-48b"/>
　趙𤣥以為必當謝太子不從閻崇之議而趙𤣥縁是<lb/>
　以左遷<lb/>
秦姚泓被晉將劉裕征討主簿閻恢則謂定當戰將軍<lb/>
　趙𤣥則謂決當守姚洸竟用閻恢之言而趙𤣥因是<lb/>
　以戰殁<lb/>
　二趙同名猶曰偶然耳迺當時相與駁議者適俱姓<lb/>
　閻此其偶符尤出意表<lb/>
漢建平二年少府趙𤣥為御史大夫臨延登受策有大<lb/>
<pb n="KR3k0047_WYG_005-49a"/>
　聲如鐘鳴上問侍郎李尋尋對即洪範所謂鼓妖人<lb/>
　君不聰為衆所惑則致此見五行志<lb/>
　　李根三<lb/>
漢李根許昌人年七百餘歲少壯自若見續僊傳<lb/>
晉陶侃討蘇峻累戰無功監軍部將李根請立白石壘<lb/>
　為滅賊之術侃從其謀夜脩曉訖賊見壘大驚<lb/>
後燕李根襄平人仕慕容寳為中書監初寳在長安與<lb/>
　根等讌以摴蒱為戲寳整容誓曰世言摴蒱有神若<lb/>
<pb n="KR3k0047_WYG_005-49b"/>
　富貴可期頻得三盧於是三擲盡盧寳拜而受賜故<lb/>
　云五木之祥<lb/>
　　宋建韓約各二<lb/>
前漢倉公見齊王王后弟宋建知其要脅痛不可俛仰<lb/>
　又不得小溲即為柔湯使服之而愈見倉公傳<lb/>
後漢梁州義從宋建反詐降金城刼質從事韓約等隴<lb/>
　西露布名約為賊購以千户侯約改名遂見獻帝春<lb/>
　秋<lb/>
<pb n="KR3k0047_WYG_005-50a"/>
唐韓約為左金吾衛大將軍與李訓鄭注協謀誅宦官<lb/>
　被害<lb/>
　　張就二<lb/>
漢張就山陽人受韓詩於刺史栗豐後至大官徒衆甚<lb/>
　盛<lb/>
魏張就父恭為燉煌長史適太守馬艾卒遣就詣太祖<lb/>
　請新守至酒泉為黄華所執刼以白刃就終不回私<lb/>
　與父書促兵掎華恭遂進攻酒泉事平賜恭爵闗内<lb/>
<pb n="KR3k0047_WYG_005-50b"/>
　侯就為金城太守<lb/>
　　劉勝三<lb/>
前漢劉勝景帝第九子中山靖王<lb/>
後漢兩劉勝　一和帝長子少有痼疾延平元年封平<lb/>
　原王　一潁川人自蜀郡太守告歸鄉里閉門掃軌<lb/>
　無所干及當時服其清髙<lb/>
　　王閎二<lb/>
前漢王閎平阿侯王譚之子哀帝時為中常侍帝尊寵<lb/>
<pb n="KR3k0047_WYG_005-51a"/>
　董賢置酒麒麟殿有法堯禪舜之語閎犯顔直諫上<lb/>
　不悅遣閎出不得復侍宴<lb/>
後漢王閎<graphic n="KR2071" url="https://raw.githubusercontent.com/kanripo/KR-Gaiji/master/images/KR2071.png" mimeType="image/png"/>邯人為郡三老更始敗土人王調自稱樂<lb/>
　浪太守光武遣王遵將兵擊之閎等殺調迎遵皆封<lb/>
　為列侯閎獨讓爵帝竒而徵之道病卒<lb/>
　　卜式二<lb/>
一漢武帝時河南富人以輸財助邊錫通侯之賞<lb/>
一魏武帝時河南術士以分形斷榖赴方技之招<lb/>
<pb n="KR3k0047_WYG_005-51b"/>
　後人見博物志<lb/>
　　楊輔三<lb/>
前漢楊輔初為京兆書佐後為御史丞素行陰賊好以<lb/>
　刀筆陷人於法見王尊傳<lb/>
前秦楊輔苻堅時為左長史及苻丕嗣位以輔為尚書<lb/>
　右僕射濟陽公<lb/>
宋楊輔遂寧人乾道進士以龍圖閣學士知建康府兼<lb/>
　江淮制置使<lb/>
<pb n="KR3k0047_WYG_005-52a"/>
　　田蘭二<lb/>
闗中富商田蘭家業巨萬以末致財用本守之見史記<lb/>
　貨殖傳又晉宗室東嬴公騰鎮鄴㩦并州將田蘭等<lb/>
　部衆萬餘人至鄴授蘭為鉅鹿太守東海王越召之<lb/>
　不至命李惲斬蘭降其衆見東海王越傳<lb/>
　　魏豹二<lb/>
漢魏豹故魏諸公子下魏二十餘城立為王與楚連和<lb/>
　為韓信所虜漢王命守滎陽周苛等殺之<lb/>
<pb n="KR3k0047_WYG_005-52b"/>
後趙魏豹范陽人官至太山太守所在有治名豹嬖妾<lb/>
　先死後豹守廩丘而妾見形與豹言論翼日而卒見<lb/>
　十六國春秋<lb/>
　　劉福三<lb/>
前漢兩劉福<lb/>
　一宗室城陽共王第七子元朔四年封海常侯<lb/>
　一中山靖王𤣥孫元始元年襲封中山王<lb/>
宋劉福下邳人為横海指揮使以功授龍捷都虞候雄<lb/>
<pb n="KR3k0047_WYG_005-53a"/>
　州防禦使兼本州兵馬都部署<lb/>
　　王龔二<lb/>
前漢王龔以外屬為光祿勲與奉車都尉劉歆共校書<lb/>
　皆侍中白左氏春秋可立哀帝問諸儒皆不對乃出<lb/>
　龔為𢎞農太守見儒林傳<lb/>
後漢王龔髙平人永和元年官至太尉在位恭慎自非<lb/>
　公事不通州郡書記其所辟命皆海内長者<lb/>
　　張猛五<lb/>
<pb n="KR3k0047_WYG_005-53b"/>
前漢張猛張騫之孫有俊才元帝時光祿大夫給事中<lb/>
　大見信任恭顯憚之卒為所譖自殺<lb/>
後漢張猛建安中為武威太守時酒泉太守張揖為郡<lb/>
　中彊族黄氏所殺郡人楊豐走武威投猛假豐都尉<lb/>
　使齎檄告酒泉為揖報讐見魏志閻溫傳<lb/>
晉張猛會稽内史謝琰帳下督也琰討孫恩戰敗猛於<lb/>
　後斫琰馬琰墮地被害劉裕左里之㨗生擒猛送琰<lb/>
　小子混混刳肝生食之<lb/>
<pb n="KR3k0047_WYG_005-54a"/>
南涼張猛仕禿髪傉檀為殿中都尉傉檀與赫連勃勃<lb/>
　戰敗奔南山成七兒因叛據北城衆至數千猛諭衆<lb/>
　不宜從小人作不義事其下遂散追斬七兒<lb/>
前秦張猛苻堅時為太史令建元九年天鼔鳴有彗星<lb/>
　出於尾箕猛言十年之後燕當滅秦後果如其言見<lb/>
　苻堅傳<lb/>
　　李亨二<lb/>
漢李亨茂陵少年好馳駿狗逐狡獸或以鷹鷂逐雉兎<lb/>
<pb n="KR3k0047_WYG_005-54b"/>
　皆為佳名狗則有脩毫釐睫白望青曹之名鷹則有<lb/>
　青翅黄眸青㝠金距之屬見西京雜記<lb/>
唐肅宗初名嗣昇立為皇太子改名紹言事者云紹興<lb/>
　宋太子名因改名亨<lb/>
　　郭成四<lb/>
漢郭成為輕騎校尉從大將軍衛青擊匈奴得右賢裨<lb/>
　王十餘人衆男女萬五千人畜數十百萬見衛青傳<lb/>
吳郭成富春人夙著節義乘扁舟泛五湖以書劍自娛<lb/>
<pb n="KR3k0047_WYG_005-55a"/>
　黄武中徵拜武義校尉遷黄門侍郎封永興富春二<lb/>
　縣侯<lb/>
宋郭成徳順人元豐中將涇原兵擊破夏人斬其將築<lb/>
　平夏城渭帥章楶擇成駐守進雄州防禦使輕財好<lb/>
　施名震西鄙<lb/>
元郭成亳州人年七十一母䘮食粥廬墓十年朝夕哭<lb/>
　臨人哀其老而能孝<lb/>
　<lb/>
<pb n="KR3k0047_WYG_005-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　同姓名錄卷五<lb/>
</p>
<p>
</p>
  </div>
</body>
</text>
</TEI>
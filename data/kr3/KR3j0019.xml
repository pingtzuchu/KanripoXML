<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>芻言卷上</head>
    <p>
<pb n="KR3j0019_WYG_001-1a"/>
欽定四庫全書<lb/>
　芻言卷上　　　　　　　宋　崔敦禮　撰<lb/>
　　　敦禮居山間有書三卷上卷言政中卷言行下<lb/>
　　　卷言學凡三百有五篇言語簡樸不知縁飾其<lb/>
　　　芻蕘之愚乎乃命曰芻言<lb/>
三皇之治使民心朴故結䋲之政可行也五帝之治使<lb/>
民心一故垂裳之化可成也三王之治使民心親故年<lb/>
世之長可期也三皇者粹乎道者也五帝者粹乎徳者<lb/>
<pb n="KR3j0019_WYG_001-1b"/>
也三王者粹乎仁義者也駮於覇雜於漢虚誕於晋浮<lb/>
靡於隋其使民可知矣<lb/>
得民之勞者昌得民之憂者康得民之死者強不有逸<lb/>
之孰為勞之不有樂之孰為憂之不有生之孰為死之<lb/>
山雲草莾水雲魚鱗旱暵之雲煙火涔渚之雲水波出<lb/>
於此者形於彼也至於政之應亦然善政之俗魚鳶暴<lb/>
政之俗湯火寛政之俗舒長急政之俗短促貪政之俗<lb/>
焦熬惠政之俗繁惑<hi>案惑字有訛疑當作盛</hi>公政之俗清眀偏政<lb/>
<pb n="KR3j0019_WYG_001-2a"/>
之俗闇曲自然之象也君子觀其俗則其政可知矣<lb/>
受光於隙照一隅受光於牖照北壁受光於庭戸照滿<lb/>
室受光於天下照四方無遺物君子聼言亦眀之所入<lb/>
與邇聼者隙中之細者也偏聼者一牖之窺者也正聼<lb/>
者户庭之嚮也建善旌立箴木百工諫庶人謗議天下<lb/>
之照也所受小則所照者狭所受大則所照者博不得<lb/>
不擇矣<lb/>
天地不可課其生也日月不可課其明也雨露不可課<lb/>
<pb n="KR3j0019_WYG_001-2b"/>
其潤也鬼神不可課其靈也聖人之道不可課其功也<lb/>
如日書焉月攷焉聖人必不得於最矣<lb/>
野之甿有設祠以為敬者其象猛椎牛擊豕犬鷄魚菽<lb/>
之薦日至焉吏以竭甿力而奉無名之土木可廢也殊<lb/>
不知鬼猛其形享吾民之酒牲吏猛其氣食吾民之膏<lb/>
髄酒牲可繼也膏髄不可復也逐吏之猛吾謂急於逐<lb/>
鬼之猛焉<lb/>
醫之活人方也殺人亦方也人君治天下法也亂天下<lb/>
<pb n="KR3j0019_WYG_001-3a"/>
亦法也方能治病不能盡天下之病遇病而不通於方<lb/>
殺人矣法能制變不能盡天下之變遇變而不通於法<lb/>
亂天下矣是故上醫無𫝊方非無良方也憂用方者也<lb/>
聖人無定法非無善法也憂用法者也九人履其一跣<lb/>
焉則跣者恥九人跣其一履焉則履者不能為俗赭衣<lb/>
墨服舜之刑寛矣而民愈避斷支體殘肌膚秦之法嚴<lb/>
矣而民愈犯民非畏寛而易嚴也法寛則刑者少刑者<lb/>
少則民為恥矣法嚴則犯者多犯者多則民為玩矣舜<lb/>
<pb n="KR3j0019_WYG_001-3b"/>
之民十人而九履者也秦之民十人而九跣者也<lb/>
天下無常治非無常治也無常時也孰為時曰在國其<lb/>
次在士其次在民善善而惡惡進賢而退不肖賞一出<lb/>
而天下以為勸罰一出而天下以為沮時在國者矣周<lb/>
道衰諸侯之論屈於游談漢治廢公卿之望輕於布衣<lb/>
時在士者矣一夫倒戈天下化商而為周阡陌首難天<lb/>
下變秦而成漢時在民者矣在國立治之本也在士扶<lb/>
危之道也在民國非其國矣危國若實安國若虚盛世<lb/>
<pb n="KR3j0019_WYG_001-4a"/>
若不足衰世若有餘危國若實府庫溢也安國若虚損<lb/>
在上也盛世若不足民儉而重本也衰世若有餘俗媮<lb/>
而縱欲也<lb/>
節人食者食愈羙戒人飲者飲愈㫖禁民之欲者錮其<lb/>
欲者也約民之樂者重其樂者也君子不禁其欲而禁<lb/>
其所以欲不約其樂而約其所以樂上好利則下多盗<lb/>
矣上好勇則下多殺矣上好矜則下多鬭矣上好辯則<lb/>
下多誕矣上好智術則下多詐矣本在上不在下倡在<lb/>
<pb n="KR3j0019_WYG_001-4b"/>
君不在民老子曰我無欲而民自朴我好静而民自正<lb/>
觀民之貧富善惡有證矣府庫溢則民貧爵予輕則民<lb/>
貧文物盛則民貧技巧衆則民貧禮法不立則民貧無<lb/>
教則民惡無信則民惡政暴則民惡吏姦則民惡征歛<lb/>
困則民惡君民之間至宻也不誠則踈至易也不誠則<lb/>
迂行者思於途居者夣於牀慈母吟於巷適子懷於荆<lb/>
誠心守仁則民親於彼誠心存義則民尊於彼謂民為<lb/>
踈者私心間之也謂民為迂者欺心蔽之也尊卑殊貴<lb/>
<pb n="KR3j0019_WYG_001-5a"/>
賤異民至卑賤而不敢爭者也尊逸而卑勞貴榮而賤<lb/>
辱民至勞辱而不敢怒者也不敢爭則欲之至矣不敢<lb/>
怒則怨之至矣怨欲在心如物之有毒如蓬之藏火亂<lb/>
之所蓄與是故聖人之治不曰不爭不使敢欲不曰不<lb/>
怒不使可怨禄不以功爵不以徳啓民之欲者也法禁<lb/>
煩徭賦重賈民之怨者也<lb/>
禾熟則穫果熟則剥禾未熟而登場穡者播之矣果未<lb/>
熟而登盤食者吐之矣是故治之固者政之熟者也俗<lb/>
<pb n="KR3j0019_WYG_001-5b"/>
之醇者化之熟者也功之成者慮之熟者也名之歸者<lb/>
徳之熟者也政未熟於凝一急求治者必亂也化未熟<lb/>
於陶染急變俗者必駭也慮未熟於事幾急圖功者必<lb/>
沮也徳未熟於安行急知名者必辱也自私者民公之<lb/>
自公者民私之公之者踈私之者親踈之者亡親之者<lb/>
昌財聚於辛國并於秦私其已者也湯之禱禹之胼胝<lb/>
公其心者也<lb/>
周之時其節民有制乎不蓄者祭無牲不耕者祭無盛<lb/>
<pb n="KR3j0019_WYG_001-6a"/>
不植者無椁不蠶者不帛不績者不衰故無其業而為<lb/>
其禮則僣後世反此不耕者羙食耕者不得甘其喉不<lb/>
蠶者鮮衣蠶者不得縫其膚田廬不知薦陳之品衾椁<lb/>
之具而堕游末作䘮祭侈於公侯吁何憚而不為末哉<lb/>
不放古以制之生人之衣食或㡬乎絶矣<lb/>
䄍于郊也有司以告曰旱于某澇于某蝗于某厲于某<lb/>
則黜其方之神不以祭斯唐虞黜陟之意也四方之吏<lb/>
有殘暴貪刻使其民焦熬湯火旱之烈者也流亡破蕩<lb/>
<pb n="KR3j0019_WYG_001-6b"/>
澇之大者也椎剥肌髄蝗之毒者也户口凋耗厲之酷<lb/>
者也宜放䄍之法曰旱于某澇于某蝗于某厲于某則<lb/>
黜其方之吏不以赦斯得矣<lb/>
善治天下有爭治無爭亂爭治速治也爭亂速亂也朝<lb/>
者爭名市者爭利貴者爭權賤者爭力亂矣名爭求晦<lb/>
利爭受薄位爭處卑事爭就勞治矣人日爭於亂之中<lb/>
而不知其亂也聖人必抑之人日爭於治之中而不知<lb/>
其治也聖人必激之爵予公名分辨之謂抑晦斯光薄<lb/>
<pb n="KR3j0019_WYG_001-7a"/>
斯豐卑斯尊勞斯安之謂激<lb/>
信在言前者同言而民信之誠在令外者同令而民從<lb/>
之賞而不誠不勸也刑而不誠不戒也政而不誠不正<lb/>
也教而不誠不化也<lb/>
古之愛民也為為我後之愛民者為為民古之為民也<lb/>
為已憂後之為民者為已徳沮邪曰忠毁忠曰䜛忠則<lb/>
逆耳䜛則遜志其始判然也逆耳者疑訐斯去之矣遜<lb/>
志者疑善斯進之矣進之去之而禍未見䜛日進焉則<lb/>
<pb n="KR3j0019_WYG_001-7b"/>
以習於前而不疑也讒習於進愈不靳忠習於去愈不<lb/>
懼乆之遜志者當進逆耳者當去云耳吳之嚭秦之髙<lb/>
楚之尚無極習而不知也<lb/>
樂之用神矣乎無故而使人喜雖千金容不改無故而<lb/>
使人怒雖白刄色不變動以金石文以絲竹無繫於休<lb/>
戚也約之則民憂易之則民樂厲之則民剛勁之則民<lb/>
肅吁其神乎先王有政以正民刑以齊民禮以節民可<lb/>
也無樂以行焉其或病在骨髄雖有針灸湯藥将安用<lb/>
<pb n="KR3j0019_WYG_001-8a"/>
之<lb/>
上好土木則山谷井陌矣上好金珠則川澤鼎鑊矣上<lb/>
好珍禽則原野狴犴矣上好文繡則機杼桎梏矣上取<lb/>
其絲下致其綸上取其綸下致其綍是故古之君有好<lb/>
猨而林殘求珠而魚殫亦趨好之過與<lb/>
天因春而生非作好也因秋而殺非作惡也其生之也<lb/>
無感其殺之也無憾眀主之治善者有賞而國無私焉<lb/>
天之慶賞也惡者有誅而君無與焉天之誅戮也賞者<lb/>
<pb n="KR3j0019_WYG_001-8b"/>
不暱徳誅者不挟怨天之妙萬物也夫是之謂天政<lb/>
媒妁譽人非不羙也而人莫之徳取庸而強之飯非不<lb/>
勤也而人莫之惠有所利而名仁者非仁也有所要而<lb/>
稱義者非義也慈父之愛子不可移於性非為報者也<lb/>
聖王之飬民不可改於心非求用者也是故至仁不為<lb/>
㤙至義不為功至仁所施不知親而親之至義所加不<lb/>
知尊而尊之<lb/>
非弓矢無以射非法令無以國人有憂射之不中者曰<lb/>
<pb n="KR3j0019_WYG_001-9a"/>
是弓矢之過也調弓矯矢而去愈逺矣憂國之不治者<lb/>
曰是法令之失也變法更令而亂愈甚矣是故弓矢中<lb/>
之具也弓矢非所以中也法令治之具也法令非所以<lb/>
治也<lb/>
思治民不可以不裕民思裕民不可以不節民思節民<lb/>
不可以不辨民思辨民不可以不定民農定於耕則餘<lb/>
粟商定於貨則餘財百工定於藝則餘巧士大夫定於<lb/>
職則餘力有以變常而亂者矣未有守常而不治者也<lb/>
<pb n="KR3j0019_WYG_001-9b"/>
有以亂分而危者矣未有分定而不寜者也善為國者<lb/>
榮其榮辱其辱不善為國者榮其辱辱其榮五章之服<lb/>
君子者寵焉榮其榮也赭黑之衣小人者耻焉辱其辱<lb/>
也漢誅濫於名節貫械腰斧質請罪者相属榮其辱矣<lb/>
唐爵輕於胥皁青朱金紫雜沓而無别辱其榮者矣<lb/>
木之華者養其落者也齒之盛者養其衰者也國之治<lb/>
者養其亂者也培根而去蠧木之壽矣清心而寡欲人<lb/>
之夀矣循道而救弊國之夀矣<lb/>
<pb n="KR3j0019_WYG_001-10a"/>
為其所好輟其所惡行其所樂戒其所懼有心所同然<lb/>
也堯舜者樂於仁者也桀紂者樂於暴者也堯舜惡於<lb/>
仁不為仁矣桀紂惡於暴不為暴矣是故治國者樂其<lb/>
所以存亂國者樂其所以亡<lb/>
避堯而洗耳非舜而投淵士之亢節也聖人不以責人<lb/>
行推處妖祥逹視千里人之極智也聖人不以責人術<lb/>
山淵平天地並世之強辯也聖人不以責人言連機運<lb/>
開隂閉幻錯工之竒巧也聖人不以責人藝亢節者不<lb/>
<pb n="KR3j0019_WYG_001-10b"/>
可為民化也極智者不可為民修也強辯者不可為民<lb/>
聼也竒巧者不可為民業也跂之而易及也慮之而易<lb/>
知也言之而易行也為之而易能也夫是之謂善俗<lb/>
能者有以位為事勇者有以位為暴仁者有以位為患<lb/>
位為事則下無寧矣位為暴則下無全矣位為患則下<lb/>
忘分矣是故用人之能貴乎靜用人之勇貴乎緩用人<lb/>
之仁貴乎尊<lb/>
倕作弓夷牟作矢<hi>案夷牟徐堅初學記引世本作牟夷然吕覽及許愼說文亦作夷牟今仍</hi>
<pb n="KR3j0019_WYG_001-11a"/>
<hi>從原本書之</hi>而后羿名於射奚仲作車相士作乗馬而造父<lb/>
名於御為之者不能用用之者不必為也智者有謀用<lb/>
之者明材者有長用之者能自智者無明也自材者無<lb/>
能也是故藝之至噐用出於人君之至材智出於人<lb/>
輜軿青紫所以餙喜也斧質刀鋸所以飾怒也謂賞必<lb/>
喜乎欲殺之怨有不靳於封侯賞非其喜矣謂罰必怒<lb/>
乎涕泣之哀有不貸於誅殛罰非其怒矣賞不以喜賞<lb/>
之當乎喜罰不以怒罰之當乎怒是故聖人在上以賞<lb/>
<pb n="KR3j0019_WYG_001-11b"/>
罰立喜怒不敢以喜怒立賞罰<lb/>
汙樽抔飲人茍利之雖有盛禮聖人不陳也簣桴土鼓<lb/>
人茍樂之雖有備樂聖人不作也橧巢營窟人茍安之<lb/>
雖有棟宇聖人不為也好至治者招大亂者也務窮利<lb/>
者致大害者也無亂而已聖人不要其極也無害而已<lb/>
聖人不僥其功也<lb/>
民之禁十有二商之禁十有二賈之禁十有二工之禁<lb/>
十有二古也所以抑浮靡通貨殖便用物厚衣食也後<lb/>
<pb n="KR3j0019_WYG_001-12a"/>
之禁民者有矣山澤江海有禁也<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>鐵酒茗有禁也布<lb/>
帛絲枲有禁也関市河梁有禁也古之禁禁其害民者<lb/>
矣後之禁禁其飬民者矣古之民也足後之民也困宜<lb/>
哉<lb/>
名實之所在人主不得而忽矣徳浮於名者國之寳也<lb/>
譽稱其實者國之噐也名多而有餘事舉而無當者國<lb/>
之妖也有國者寳其寳噐其噐鋤其妖而天下治矣<lb/>
客有一昔於驛<hi>案一昔一夜也列子昔昔註訓為夜夜</hi>驛吏伏謁聼役若<lb/>
<pb n="KR3j0019_WYG_001-12b"/>
乆所事者客疑而詰之吏曰今之仕者皆驛也吏何擇<lb/>
焉且百里之地者縣令之驛也千里之境者郡守之驛<lb/>
也連城一道者部刺史之驛也席未煖而移突未黔而<lb/>
歸有能不及用有智不及施仕者何為哉驛者何為哉<lb/>
䄍為䑕迎猫為豕迎虎迎猫可也迎虎可乎豕来食禾<lb/>
虎来食人矣農者哂曰食人可迯也食禾不可活也然<lb/>
則食禾者猛於虎乎鉏耰未乾喉不得甘新絲出盎膚<lb/>
不得縫未嘗稼穡者榖滿倉也未嘗桑蠶者絲滿囊也<lb/>
<pb n="KR3j0019_WYG_001-13a"/>
噫食其禾者不少矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0019_WYG_001-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　芻言卷上<lb/>
</p>
<p>
</p>
  </div>
<div>
                <head>芻言卷中</head>
    <p>
<pb n="KR3j0019_WYG_002-1a"/>
欽定四庫全書<lb/>
　芻言卷中　　　　　　宋　崔敦禮　撰<lb/>
尊義者尊君親仁者親親夫人致身於其君而忠衰於<lb/>
諫諍尊君而不知義者也竭力於其親而孝衰於諭道<lb/>
親親而不知仁者也義以事君而義尊乎君斯尊君之<lb/>
至矣仁以親親而仁親乎父斯親親之至矣知此理者<lb/>
為人臣則死於義為人子則死於仁<lb/>
儲粟以備飢儲藥以防癘仁之至也欲救飢也幸歳之<lb/>
<pb n="KR3j0019_WYG_002-1b"/>
荒欲起死也幸人之殃則不仁之甚矣是故濟危則知<lb/>
仁排難則知義國亂則知忠六親不和則知孝仁人不<lb/>
欲為仁欲為仁者不仁也義士不欲為義欲為義者不<lb/>
義也忠臣不欲為忠欲為忠者不忠也孝子不欲為孝<lb/>
欲為孝者不孝也<lb/>
譽人而無要譽毁人而無反毁斯毁譽之當也譽人而<lb/>
人亦譽之則是自譽矣毁人而人亦毁之則是自毁矣<lb/>
自譽仁之賊也自毁義之賊也<lb/>
<pb n="KR3j0019_WYG_002-2a"/>
甲氏乙氏耕甲氏連阡陌不力種終嵗不粒食乙氏無<lb/>
置錐盗人之田而耕之享千鍾二氏交相笑未知孰非<lb/>
也有昧昧而居者曰仁者有夭焉不仁者有考焉人何<lb/>
為哉有昭昭而行者曰得者吾巧也至者吾力也天何<lb/>
為哉是則甲氏之不力種昧昧之徒與乙氏之陷為盗<lb/>
昭昭之徒與<lb/>
鷦巧而危鵻拙而安<hi>案鵻疑作鳩</hi>巧不足則鷦脫其危矣拙<lb/>
不足則鵻失其安矣是故智不欲有餘愚不欲不足智<lb/>
<pb n="KR3j0019_WYG_002-2b"/>
不足者厭事者也守常者也畏行險者也愚不足者無<lb/>
能而強為有能者也無用而強為有用者也無知而強<lb/>
為有知者也智不足可以免過愚不足乃至於失寧<lb/>
振貧不已至於盗粟逐狂不已至於倮走讀律不已至<lb/>
於竊簡學禮不已至於蹲踞是故君子之為善貴乎有<lb/>
止也為仁止於愛為義止於宜為禮止於敬為智止於<lb/>
知愛而不止不仁矣宜而不止不義矣敬而不止不禮<lb/>
矣知而不止不智矣<lb/>
<pb n="KR3j0019_WYG_002-3a"/>
聖人之道猶平川坦途乎由仁而仁由義而義惟所行<lb/>
焉初無風波之虞荆棘之患也貪者行險姦者由徑惑<lb/>
者多岐愚者索途哀哉<lb/>
灼龜文揲蓍䇿可以知来物其必然矣誠則應不誠則<lb/>
遺誠則中不誠則否是則龜不自靈因誠而靈者也蓍<lb/>
不自神因誠而神者也心茍誠焉目視耳聼推度考察<lb/>
無所不騐是故季札卜以樂趙孟卜以詩㐮仲歸父卜<lb/>
以言沈尹戍卜以政孔成子卜以禮其應也如響斯誠<lb/>
<pb n="KR3j0019_WYG_002-3b"/>
卜之道與<lb/>
草木之長不見其有予而日脩䃺礛之砥不見其所奪<lb/>
而日薄為善之益無助長之功為不善之損無傷手之<lb/>
迹謂其為無所予而不為也謂其為無所奪而不畏也<lb/>
哀哉<lb/>
敬者不觀其羣觀其獨也懼者不觀其危觀其安也勇<lb/>
者不觀其躁觀其静也勤者不觀其始觀其終也羣焉<lb/>
而敬者其文也危焉而懼者其勢也躁焉而勇者其暴<lb/>
<pb n="KR3j0019_WYG_002-4a"/>
也始焉而勤者其銳也觀者其審諸<lb/>
君仁臣忠父慈子孝兄友弟悌此六者天下之大順也<lb/>
善仁者不泄全其忠也善慈者不狎全其孝也善友者<lb/>
不暱全其悌也<lb/>
君子之道何如則可以常矣曰去四過取四本則可以<lb/>
常矣何謂四過曰勇過於仁謂之暴言過於行謂之妄<lb/>
譽過於實謂之妖材過於徳謂之姦四本曰本仁以見<lb/>
勇本行以出言本實以居譽本徳以用材<lb/>
<pb n="KR3j0019_WYG_002-4b"/>
勇懦非異力也愚智非異識也巧拙非異功也萬夫之<lb/>
氣有怯於一士之激千慮之計有劣於一慮之得百藝<lb/>
之能有粗於一技之習懦者能奮與勇者同力也愚者<lb/>
能慮與智者同識也拙者能勉與巧者同功也<lb/>
范氏之鍾有竊而逃者鎗然有聲懼人聞之也自掩其<lb/>
耳人有行小人之行而謂人之不見也道小人之言而<lb/>
謂人之不聞也姦者文其辭詐者匿其迹貪者退其容<lb/>
荏者厲其色以已之昧昧謂人之惑惑吁亦掩耳之徒<lb/>
<pb n="KR3j0019_WYG_002-5a"/>
與<lb/>
諫之名有五假物而諭之謂諷因其善而導之之謂順<lb/>
有犯無隐之謂直正議直陳抵忌諱不避之謂指忘軀<lb/>
狥忠不顧鼎鑊之謂戇此五者諫之大要也類而求之<lb/>
則亦多術矣縫闕失者其辭微辯利害者其辭博責君<lb/>
之難者其辭髙拂其違者其辭矯憂國切者其辭危慮<lb/>
患豫者其辭逺介人之辭約質人之辭拙踈淺之人其<lb/>
辭狂疾人之佞者其辭警其言誇者其志卑其言危者<lb/>
<pb n="KR3j0019_WYG_002-5b"/>
其心安䛕順之言其情險强而笑者其怒深黙者多明<lb/>
辯者多傾聽者其審諸<lb/>
福者禍之先也利者害之始也㤙者怨之媒也譽者毁<lb/>
之招也君子不要福故無禍矣不求利故無害矣不廣<lb/>
㤙故無怨矣不敢譽故無毁矣<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>屼之山草木枯焉有一石之竒竒乎濁黒之溪泥淖<lb/>
汩焉有一勺之清清乎曰竒吾見一石矣未見其山也<lb/>
清吾見一勺矣未見其水也髙明秀麗山之全也汪洋<lb/>
<pb n="KR3j0019_WYG_002-6a"/>
澄深水之全也觀人者譬諸觀山及水如不全<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>屼濁<lb/>
黒烏乎取<lb/>
莫易於為善莫難於為不善敬君臣篤父子睦兄弟信<lb/>
朋友善也至易者也駕浮偽飾姦詭造巇嶮作機巧不<lb/>
善也至難者也難則勞易則佚難則憂易則樂君子者<lb/>
佚樂而為君子者也小人者憂勞而成小人者也舍易<lb/>
而難舍佚而勞舍樂而憂愚矣哉<lb/>
或問大愚曰小智大拙曰小巧然則智愚乎曰小智所<lb/>
<pb n="KR3j0019_WYG_002-6b"/>
以愚也巧拙乎曰小巧所以拙也<lb/>
途之里有限也疲者賖焉壮者邇焉夜之刻有度也愁<lb/>
者脩焉勞者短焉是故一人也毁譽半焉一事也可否<lb/>
並焉一物也羙惡萃焉一言也疑信殊焉力不同者不<lb/>
勝其異勢也心不同者不勝其異見也噫是果有異乎<lb/>
哉<lb/>
好賢者輕譽好仁者輕予好義者輕許輕譽者失實輕<lb/>
予者失㤙輕許者失言君子重於譽若重於毁斯得賢<lb/>
<pb n="KR3j0019_WYG_002-7a"/>
矣重於予若重於取斯得仁矣重於許若重於否斯得<lb/>
義矣<lb/>
牛之寝齕蚊蝱撓之揺耳皷尾以揮其去有甘口䑕者<lb/>
食其角貫心徹骨而不知非蚊蝱之噆毒於䑕之牙也<lb/>
以其口甘故雖齧盡而不痛也是故睚眦者不足慮悲<lb/>
歌之怨可憂也撫劒者不足畏含笑之忿可懼也謗詈<lb/>
者不足虞嚬蹙之誹可防也<lb/>
王陽不敢乘險将以為孝也故甘於不忠不忠之謂姦<lb/>
<pb n="KR3j0019_WYG_002-7b"/>
周處辭親事君将以為忠也故甘於不孝不孝之謂逆<lb/>
楊穆知其弟終敗與之别族将以為知也故甘於不友<lb/>
不友之謂賊羊續閉郡舍不納其妻将以為亷也故甘<lb/>
於不義不義之謂忍姦逆賊忍惡之大者也有是四惡<lb/>
而曰吾為善吾不信也<lb/>
渉川者有風波之虞行徑者有荆棘之患遭其患者未<lb/>
起繼其踵者不已利於川者玩於川便其徑者樂於徑<lb/>
也然則風波者以為平陸乎荆棘者以為坦途乎有騎<lb/>
<pb n="KR3j0019_WYG_002-8a"/>
於途者嵌巇屹嵲岌乎其若墜也終日行之不見有踶<lb/>
齧之變康荘平陸緩轡而周旋若足以逸矣忽焉弛銜<lb/>
堕策顛覆而莫之救吁險途易於危途也哉<lb/>
君子施亦仁不施亦仁小人施亦不仁不施亦不仁君<lb/>
子施則和而理不施則靜而敬施則文而通不施則約<lb/>
而修小人施則矜而倨不施則怨而險施則慢而暴不<lb/>
施則挫而懾君子者喻於仁者也小人者喻於不仁者<lb/>
也<lb/>
<pb n="KR3j0019_WYG_002-8b"/>
或問君子之道有屈信乎曰信也焉得屈曰孔孟之窮<lb/>
荀况之廢揚雄之貧王通之居汾韓愈之投荒惡乎信<lb/>
曰其位則屈其道則信請問道曰夫子信於六經軻信<lb/>
於七篇况信於新書<hi>案新書乃賈誼所作此云荀况疑誤</hi>雄信於法言太<lb/>
元通信於中說愈信於原道論佛骨表雖萬世不冺也<lb/>
其信也孰禦焉<lb/>
君子柔順者同物者也剛強者立已者也是人者樂善<lb/>
者也非人者疾惡者也言已之羙者自信者也小人柔<lb/>
<pb n="KR3j0019_WYG_002-9a"/>
順者諂䛕者也剛強者驕暴者也是人者比周者也非<lb/>
人者讒毁者也言已之羙者夸誕者也心乎君子一於<lb/>
君子矣心乎小人一於小人矣是君子小人之明分也<lb/>
再實之木根必傷掘藏之家必有殃非其利者勿有也<lb/>
非其事者勿就也非其功者勿居也無故而有顯名勿<lb/>
受也有人之利者害就人之事者敗居人之功者危受<lb/>
人之顯名者辱此四者不祥之大者也<lb/>
守義者以身守身者以義守義而不以身奪其義矣守<lb/>
<pb n="KR3j0019_WYG_002-9b"/>
身而不以義辱其身矣奪其義者道之賊辱其身者世<lb/>
之僇也<lb/>
古之隱也将以為止也今之隱也將以為仕也古之儉<lb/>
也将以為亷也今之儉也将以為貪也古之禮也将以<lb/>
為遜也今之禮也将以為争也<lb/>
樂者其形和怒者其形剛懼者其形柔憂者其形蹙心<lb/>
之所變形之所從也是故寵辱重矣正色化為婉媚勢<lb/>
利勝矣彊項化為傴僂忌諱嚴矣利口化為喑呃猜防<lb/>
<pb n="KR3j0019_WYG_002-10a"/>
深矣智慧化為狂愚心無所不變形無所不化吁心化<lb/>
之漸其得不畏哉<lb/>
知我而是之者吾是矣知我而非之者吾非矣不知而<lb/>
是之雖羙吾媿不知而非之雖惡吾省是故聞譽而說<lb/>
謂之躁聞毁而怒謂之暴<lb/>
因危而言敬因阨而言分因不知而言黙因不好而言<lb/>
亷君子不為也射者端釣者恭事使之然耳登髙者望<lb/>
臨深者窺勢使之然耳<lb/>
<pb n="KR3j0019_WYG_002-10b"/>
才而無徳謂之姦勇而無徳謂之暴辯而無徳謂之誕<lb/>
智而無徳謂之譎才而徳者賢也勇而徳者義也辯而<lb/>
徳者信也智而徳者哲也<lb/>
至恭不勞至哀不作至儉不陋便辟僂傴不足以為恭<lb/>
也長號流涕不足以為哀也弊衣糲食不足以為儉也<lb/>
山生金自刻也木生蠧自食也敗於功者貪功者也死<lb/>
於利者窮利者也罹於法者深法者也堕於謀者好謀<lb/>
者也是故菑人者自菑而已賊人者自賊而已君子者<lb/>
<pb n="KR3j0019_WYG_002-11a"/>
功不欲盈利不欲精法不欲宻謀不欲傾以智者之事<lb/>
行<lb/>
海之鰂其出遊也吐墨以芘其身自以為智矣漁人將<lb/>
設羅非其墨不得也是故設機以拒禍者禍之標的也<lb/>
任數以防亂者亂之藪澤也扄鐍固而盗賊至焉權量<lb/>
作而鬬爭興焉革堅而兵刃利焉城成而衝栰生焉<hi>案栰</hi>
<hi>疑作梯</hi>智不可以勝姦也勇不可以禦暴也辯不可以釋<lb/>
誹也險不可以避患也<lb/>
<pb n="KR3j0019_WYG_002-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　芻言卷中<lb/>
</p>
<p>
</p>
  </div>
<div>
                <head>芻言卷下</head>
    <p>
<pb n="KR3j0019_WYG_003-1a"/>
欽定四庫全書<lb/>
　芻言卷下　　　　　　宋　崔敦禮　撰<lb/>
蠧魚之害於書拂而除之惟恐不至也有笑而言曰書<lb/>
奚惡於蠧哉夫九師易之蠧也二戴禮之蠧也三𫝊者<lb/>
春秋之蠧也孔氏劉氏者書之蠧也毛韓齊魯者詩之<lb/>
蠧也蟲魚之蠧蠧其書者也諸子百家之蠧蠧其道者<lb/>
也蠧其書者編簡殘闕蠧其道者生人喋血<lb/>
載哀者聞歌聲而泣載樂者聞哭聲而笑歌非可哀也<lb/>
<pb n="KR3j0019_WYG_003-1b"/>
哭非可樂也載使之然也是故喜怒無常心好惡無定<lb/>
形載於譽者至惡有所喜載於讒者至善有所怒載於<lb/>
愛者至醜有所好載於忌者至羙有所惡大人者虚其<lb/>
中實其外含其光徹其昧是之謂去載<lb/>
聖人之文其道全學者之文其義全材士之文其詞全<lb/>
道全者人化之義全者人信之詞全者人悦之是故修<lb/>
詞而可説者義之末也明義以求信者道之衰也聖人<lb/>
者其猶天地乎天之道粲為日月星辰而四時行焉地<lb/>
<pb n="KR3j0019_WYG_003-2a"/>
之道陳為山川邱陵而百物生焉聖人之文道化焉而<lb/>
已矣<lb/>
魚無耳而能聼蟬無口而能鳴蛇無足而能行兎絲無<lb/>
根而能生其能者天其無者人其能者性其無者形逹<lb/>
此理者肢體可以堕形骸可以忘目可不視而見耳可<lb/>
不聼而聰口可不言而信行可不為而功<lb/>
工求其工學者亦求其工乎曰雕鎪剞劂木之病也纎<lb/>
織組麗絲之蠧也穿鑿破碎道術之衰也鈎棘排偶文<lb/>
<pb n="KR3j0019_WYG_003-2b"/>
章之弊也工乎工乎吾見拙者笑之矣<lb/>
仁木也禮火也信土也義金也智水也仁以長人故生<lb/>
禮禮以定分故生信信以立志故生義義以逹宜故生<lb/>
智此五行相生之性也仁過則柔義克之義過則暴禮<lb/>
克之禮過則煩智克之智過則詐信克之此五行相克<lb/>
之理也相生以因之相克以成之斯變通之道與<lb/>
持寳以求市者不欲人誇之擇善以求友者不欲人譽<lb/>
之薄我貨者欲與我市者也訾我行者欲與我友者也<lb/>
<pb n="KR3j0019_WYG_003-3a"/>
是故君子因譽而情踈因諍而友宻謟諛我者害己之<lb/>
賊也稱述我者行路之人也詆切我者金石之至交也<lb/>
見麋鹿者援弓而射之幸而中焉失聲而喜之逢螻蟻<lb/>
者迂足而活之誤而傷焉失聲而痛之心非仁於螻蟻<lb/>
忍於麋鹿也欲勝則為忍欲去則為仁也是故欲勝者<lb/>
父子可使相食兄弟可使相賊欲去者天地可以為家<lb/>
萬物可以為一<lb/>
賢者吾敬之不賢者吾亦敬之善者吾親之不善者吾<lb/>
<pb n="KR3j0019_WYG_003-3b"/>
亦親之有賢不敬是聾瞽也有不賢不敬是狎虎也有<lb/>
善不親是廢䋲而揉曲也有不善不親是舍石而攻玉<lb/>
也賢者吾敬之以為法不賢者吾敬之以為戒善者親<lb/>
之以治吾不善不善者親之以成吾善此君子之學也<lb/>
仁者人也義者冝也禮者體也智者至也信者信也仁<lb/>
而不合乎人曰偽義而不逹其冝曰固禮而不知其體<lb/>
曰忒智而不止其至曰惑信而不得其信曰塞宋襄公<lb/>
行仁而敗非夫仁而能敗人也偽也徐偃王為義而㓕<lb/>
<pb n="KR3j0019_WYG_003-4a"/>
非夫義而能㓕人也固也魯哀公治禮而削非夫禮而<lb/>
能削人也忒也萇洪以智困非夫智而能困人也惑也<lb/>
尾生以信殞非夫信而能殞人也塞也相入者相賊不<lb/>
相入者相息膠漆之投天下莫解焉而同歸於物冰炭<lb/>
之反天下莫合焉而各全其天是故情壞於所溺心壞<lb/>
於所雜君子之性惡其有入也忿者仁之賊也欲者義<lb/>
之螣也逸者智之毒也懼者勇之仇也是故多忿害物<lb/>
多欲害已多逸害性多懼害志<lb/>
<pb n="KR3j0019_WYG_003-4b"/>
白並於五色而五色在白之中甘並於五味而五味在<lb/>
甘之中宫並於五聲而五聲在宫之中仁並於五常而<lb/>
五常在仁之中是故五色之變不勝其觀也白立而五<lb/>
色形矣五味之調不勝其嘗也甘立而五味停矣五聲<lb/>
之和不勝其聼也宫立而五聲成矣五常之道不勝其<lb/>
用也仁立而五常具矣<lb/>
無失無得是謂天則不始不已是謂天理無醜無好是<lb/>
謂天道不亟不稽是謂天時暗其天道滅其天理悖其<lb/>
<pb n="KR3j0019_WYG_003-5a"/>
天時以違天則是之謂凶徳聖人遵天之道由天之理<lb/>
與天為期以循天則是之謂天徳<lb/>
至強非甲兵也至貴非軒冕也至富非金玉也至夀非<lb/>
千嵗也克己自勝強之至矣清心飬性貴之至矣安分<lb/>
止足富之至矣通晝夜之道知死生之說壽之至矣<lb/>
里之巫曰羞酌尋常歌迎舞将祈疾者健起祈嵗者豐<lb/>
穣羊豕鮮肥金樽玉巵祈疾得亟祈歳得飢人有難之<lb/>
者曰儉以嗇寡欲而虚一必吉侈而豐欲多而實中必<lb/>
<pb n="KR3j0019_WYG_003-5b"/>
凶吁巫之言其幾於道者乎<lb/>
不過勝母所以立孝也不入朝歌所以立儉也不飲盗<lb/>
泉所以立亷也名乖而無損於實不得不懼事非而無<lb/>
傷於徳不得不去糟邱之荒象箸之習也炮烙之惨熱<lb/>
升之積也殉良之哀偶人之弊也是故防有者必立於<lb/>
無救末者必立於初<lb/>
橘柚之朽或為蝴蝶韝蒼䄡黒其文羙也倚薄風露其<lb/>
志潔也篁端蕙隙其處髙也湏㬰觸物而膠之枯為塵<lb/>
<pb n="KR3j0019_WYG_003-6a"/>
矣天地大橘柚也人物大羽化也名位大蕙篁也榮而<lb/>
瘁者能幾湏㬰之頃哉<lb/>
耡者日却愈却而墾愈廣織者日進愈進而帛愈長君<lb/>
子者為道日損若耡之却則道得矣為徳日益若織之<lb/>
進則徳積矣為道而不能損是進而耡也為徳而不能<lb/>
益是却而織也<lb/>
博愛之謂仁不疑之謂信無所不知之謂智此不易之<lb/>
理也君子行之則不膠於迹矣愛之仁也有所惡亦仁<lb/>
<pb n="KR3j0019_WYG_003-6b"/>
也信之信也有所疑亦信也知之智也有不知亦智也<lb/>
目明而不妄視耳聰而不妄聼心慧而不妄慮此精神<lb/>
之舍也精全而神全神全則氣全一夫而能奪三軍非<lb/>
戈矛之利精神勝之也一賢而能折千里非詐謀之用<lb/>
精神制之也是故精誠之至者石可使之决泉可使之<lb/>
躍日可使之却况於人乎况於事倫乎<lb/>
愚者之道有四庶人之愚不與焉有逹人之愚有哲人<lb/>
之愚有信人之愚有直人之愚顔子者逹人之愚者也<lb/>
<pb n="KR3j0019_WYG_003-7a"/>
髙柴者信人之愚者也寗武子者哲人之愚者也晁錯<lb/>
者直人之愚者也<lb/>
外視者蔽内視者明外聼者惑内聼者聰明莫明於日<lb/>
也視之者昏響莫響於雷也聼之者聾外視無至明也<lb/>
外聼無至聰也大人者還觀於無反聼於虚若水之清<lb/>
明從内生若谷之虗響從内興所以為視聼之精<lb/>
窮里之社有扣盆拊瓴和而歌者自以為樂矣一旦使<lb/>
之擊建皷撞巨鍾仍仍然知盆瓴之足羞也穿鑿以為<lb/>
<pb n="KR3j0019_WYG_003-7b"/>
深雕琢以為功誦說以為精謂學之至也君子視之叩<lb/>
盆拊瓴之徒耳是故不聞聖人之道不知穿鑿之粗也<lb/>
不觀聖人之文不知雕琢之陋也不得聖人之忘言不<lb/>
知誦說之無益也<lb/>
江之蟹初穴於沮洳秋冬之交則大出指海而趨焉漁<lb/>
者緯蕭而留之越軼而去不逹於江不至於海不止也<lb/>
是故曲學者沮洳也大道者江海也厭沮洳而决江海<lb/>
人之所同也不塞於異端不障於邪說若蟹之勇能越<lb/>
<pb n="KR3j0019_WYG_003-8a"/>
軼而至於海者鮮矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0019_WYG_003-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　芻言卷下<lb/>
</p>
<p>
</p>
  </div></body>
</text>\m</TEI>
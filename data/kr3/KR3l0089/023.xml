<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>語林卷二十三</head>
    <p>
<pb n="KR3l0089_WYG_023-1a"/>
欽定四庫全書<lb/>
　語林卷二十三　　　　　明　何良俊　撰<lb/>
　　自新第十九<lb/>
堯舜尚不能無過今之庸衆人廼曰我無過是果堯舜<lb/>
之弗若歟故人之遂其過乃至沒其身而不悔惜哉是<lb/>
以聖人重改過其稱顔子之好學曰不貳過又曰丘也<lb/>
幸茍有過人必知之嗚呼後之人有過而能自知又不<lb/>
難於自新亦庶幾孔子之徒矣<lb/>
<pb n="KR3l0089_WYG_023-1b"/>
仇覽為陽遂亭長好行教化有陳元凶惡不孝其母詣<lb/>
覽言元覽呼元誚責以子道與一卷孝經使讀之元深<lb/>
改悔到母牀下謝罪曰元少孤為母所驕諺曰孤犢觸<lb/>
乳驕子罵母乞今自改母子更相向泣於是元遂修孝<lb/>
道後成佳士<hi>范曄後漢書曰仇覽字季智一名香陳留考城人少為書生淳黙鄉里無知者年四</hi>
<hi>十縣召補吏選為亭長朞年稱大化</hi>
賈淑性至險害邑里患之林宗遭母䘮淑來修弔既而<lb/>
孫威直後至見林宗受惡人弔不進而去林宗遽追謝<lb/>
<pb n="KR3l0089_WYG_023-2a"/>
曰賈子厚誠實凶徳然洗心向善仲尼不逆互鄉故吾<lb/>
許其進也後淑感悟終成善士<lb/>
王藍田<hi>述</hi>性至狷急既躋重位每以柔克為用謝奕嘗<lb/>
忿藍田極言罵之藍田回靣著壁初不應之半日奕去<lb/>
始復坐<lb/>
蕭思話十許嵗時未知書好騎屋棟打細腰鼓侵暴鄰<lb/>
曲莫不患之自後折節數年中遂有令譽<lb/>
齊髙帝有故吏竺景秀嘗以過繫作部髙帝語荀伯玉<lb/>
<pb n="KR3l0089_WYG_023-2b"/>
卿比㸔景秀否答曰數徃候之備加責誚景秀言若許<lb/>
某自新則吞刀刮腸飲灰洗胃帝善其言乃釋之<lb/>
到茂謙資籍豪富厚自奉養宅宇山池京師第一妓妾<lb/>
姿藝皆窮上品才調流贍善納交遊庖厨豐腆多致賔<lb/>
客愛姬陳玉珠眀帝遣求不與逼奪之以怨望下獄減<lb/>
死輸作尚方由是屏斥聲玩更以貶素自立<hi>南史曰到撝字茂謙</hi>
<hi>彭城武原人彦之之孫襲爵建昌公宋明帝立欲收物情以撝功臣之後擢為太子洗馬仕齊至五兵尚書</hi>
張延符<hi>張充別見</hi>少不拘檢肆意畋遊父思曼請假還吳始<lb/>
<pb n="KR3l0089_WYG_023-3a"/>
入西郭值延符正獵左手臂鷹右手牽犬遥望見思曼<lb/>
乃放鷹紲犬向舟而拜思曼曰一身兩役無乃勞乎延<lb/>
符跪對曰充聞三十而立今二十九矣請至來嵗終身<lb/>
折節思曼曰若過而能改乃顔子矣明年翻然易操尋<lb/>
師就學博覽古籍欝為名士<lb/>
梁蕭恪為雍州刺史委政群下賄賂公行客有江仲舉<lb/>
蔡蘧<hi>一作薳</hi>王臺卿庾仲容皆有蓄積人間歌曰江千萬<lb/>
蔡五百王新車庾大宅武帝續之曰主人憒憒不如客<lb/>
<pb n="KR3l0089_WYG_023-3b"/>
帝以示恪恪大慙乃折節學問所歴以善政稱<hi>三國典畧曰蕭</hi>
<hi>恪字敬則南平元襄王偉之子官雍州刺史</hi>
魏甄琛舉秀才入都頗以奕棊廢日至通夜不止令蒼<lb/>
頭執燭或時睡頓則杖之奴曰郎君辭父母仕宦若讀<lb/>
書執燭所不敢辭今乃圍棊日夜不息豈是向京之意<lb/>
乎琛悵然慙感遂詣赤彪許假書研習聞見日優<hi>北史曰甄</hi>
<hi>琛字思伯中山無極人漢太保邯之後少敏悟閨門之内兄弟戲狎不以禮法自居拜中書博士遷諌議大夫</hi>
<hi>時有所陳亦為孝文知賞</hi>
<pb n="KR3l0089_WYG_023-4a"/>
南唐元宗嗣位之初留心内寵宴私擊鞠略無虚日常<lb/>
乗醉命樂工楊花飛奏水調詞進酒花飛唯歌南朝天<lb/>
子好風流一句如是者數四上悟覆杯大懌厚賜金帛<lb/>
以旌敢言上曰使孫陳二主得此一句固不當有銜璧<lb/>
之辱翌日罷諸歡宴留心庶事圗閩弔楚幾致治平<lb/>
　　術觧第二十<lb/>
夫術小數也然觀其變幻詭異有不可以理推者嗚呼<lb/>
亦神矣况君子學道茍至於精義入神則其妙又曷可<lb/>
<pb n="KR3l0089_WYG_023-4b"/>
勝窮耶<lb/>
張平子作地動儀精銅以鑄其器圎徑八尺形似酒尊<lb/>
尊中有都柱旁行八道施關發機外有八龍首銜銅丸<lb/>
下設蟾蜍承之地或動則隨其方靣一龍吐丸其機關<lb/>
巧制皆在尊中<hi>范曄後漢書曰張衡字平子南陽西鄂人祖堪蜀都太守衡少善屬文後遊太</hi>
<hi>學遂通五經善機巧尤致思于天文隂陽歴筭之學</hi>
蔡中郎<hi>蔡邕已見</hi>在陳留鄰人召中郎飲比徃酒已酣客有<lb/>
彈琴於屏中郎至門潜聽之曰以樂召我而有殺心何<lb/>
<pb n="KR3l0089_WYG_023-5a"/>
也遂反將命者告主人以蔡君至門而去中郎素為鄉<lb/>
邦所宗主人自起追問其故中郎具以告莫不憮然彈<lb/>
琴者曰我見螳螂方向鳴蟬蟬將去而未飛螳螂為之<lb/>
一前一却吾心聳然唯恐螳螂之失蟬也此豈為殺心<lb/>
而形於聲者乎中郎笑曰此足以當之矣<hi>范曄後漢書曰吳人燒桐</hi>
<hi>以㸑邕聞火烈聲知其良木因裁為琴果有美音而尾猶焦時人名焦尾琴</hi>
蔡中郎告吳人曰吾昔嘗經㑹稽髙遷亭見屋椽竹東<lb/>
間第十六可以為笛取用果有異聲<hi>伏滔長笛賦序云柯亭之觀以竹為</hi>
<pb n="KR3l0089_WYG_023-5b"/>
<hi>椽邕取為笛竒聲獨絶</hi>
蔡文姬年六嵗時父中郎於夜中鼓琴絃絶文姬曰第<lb/>
二絃中郎復故斷一絃以問之文姬言是第四絃並不<lb/>
差謬中郎云偶得之耳文姬曰吳札觀風知興亡之國<lb/>
師曠吹律識南風之不競由此觀之何足不知<lb/>
蒲元性多竒思於斜谷口為諸葛武侯鑄刀三千口刀<lb/>
成自言漢水鈍弱不任淬用蜀江爽烈是謂大金之元<lb/>
精命人於成都取江水蒲以淬刀言雜涪水不可用取<lb/>
<pb n="KR3l0089_WYG_023-6a"/>
水者悍言不雜蒲以刀畫水言雜八升取水者叩頭云<lb/>
於涪津覆水遂以涪水八升益之以竹筒納鐡珠滿中<lb/>
舉刀斷之應手虚落因曰神刀<lb/>
管公眀<hi>管輅已見</hi>過清河時適大旱太守問何當有雨公眀<lb/>
曰今夕當大雨至日向暮了無雲氣衆人並讙嗤公眀<lb/>
公明言樹中已有少女㣲風樹間隂鳥和鳴若少女反<lb/>
風隂鳥亂翔其應至矣須臾雲氣四起大雨傾注<lb/>
嵇中散夜彈琴忽有一鬼著械來歎其手快曰君一絃<lb/>
<pb n="KR3l0089_WYG_023-6b"/>
不調中散與琴調之聲更清婉問其姓名不對當時疑<lb/>
其是伯喈後中散亡時亦被桎梏<lb/>
吳未亡時恒有紫氣見牛斗間張司空聞雷孔章<hi>雷煥</hi>妙<lb/>
達緯象乃要宿問天文孔章曰惟斗牛之間有異氣是<lb/>
寳物也精在豫章豐城張遂以孔章為豐城令至縣掘<lb/>
深二丈得玉匣長八尺開之得二劒其夕斗牛氣不復<lb/>
見孔章乃留其一以一進於張劒至光曜煒曄煥若電<lb/>
發後張遇害此劒飛入襄城水中孔章臨亡戒其子恒<lb/>
<pb n="KR3l0089_WYG_023-7a"/>
以自隨後其子為建安從事經淺瀬劒忽於腰間躍出<lb/>
忽見二龍相隨飛去<lb/>
魏帝殿前大鍾不叩自鳴人皆震駭衆以問張茂先茂<lb/>
先曰此蜀郡銅山崩故鍾鳴應之耳尋蜀都上事如茂<lb/>
先言<lb/>
葛稚川<hi>洪</hi>博聞深洽江左絶倫著述篇章富於班馬又<lb/>
精辯𤣥賾析理入㣲忽與廣州刺史鄧嶽䟽云當逺行<lb/>
尋師剋期便發鄧得䟽狼狽徃别而葛坐至日中兀然<lb/>
<pb n="KR3l0089_WYG_023-7b"/>
若睡視其顔色如生體亦柔軟舉尸入棺輕如空衣世<lb/>
以為尸解仙去<lb/>
郭景純<hi>郭璞</hi>眀解卜筮永嘉中海内將亂郭投䇿歎曰黔<lb/>
黎將同異𩔖矣便結親族十餘家南渡江居于暨陽<lb/>
㑹稽賀思令善彈琴嘗夜坐月中臨風鳴絃忽有一人<lb/>
形貌甚偉著械有惨色在中庭稱善便與交語自云是<lb/>
嵇中散謂賀云卿下手極快但於古法未備因授以廣<lb/>
陵散賀遂𫝊之于今不絶<lb/>
<pb n="KR3l0089_WYG_023-8a"/>
王大將軍<hi>王敦已見</hi>嘗坐武昌釣臺聞行船打鼓嗟稱其能<lb/>
俄而一槌小異王以扇柄撞几曰可恨時王應侍側曰<lb/>
不然此是回颿檛使視之云船人入夾口<hi>世云敦善識鼓節則應識</hi>
<hi>鼓又善於敦也以晋陽秋曰王應字安期含子也敦無子養為嗣  為武衛將軍用為副貳伏誅</hi>
于法開醫術眀解嘗旅行暮投主人其家妻産而兒積<lb/>
日不墮法開曰此易治耳殺一肥羊食十餘臠而針之<lb/>
須臾兒下羊膋裹兒出<hi>髙逸沙門傳曰法開初以義學著名後與支遁有競故遁居剡</hi>
<hi>縣更學醫術</hi>
<pb n="KR3l0089_WYG_023-8b"/>
佛圗澄初詣石勒勒試以道術澄取鉢盛水燒香呪之<lb/>
須臾鉢中生青蓮花光色曜日<hi>梁釋慧皎髙僧傳曰佛圗澄西域人本姓帛氏</hi>
<hi>少出家清真務學誦經數百萬言善觧文義與諸學士論辨疑滯皆闇若符契能役使鬼物以麻油雜燕脂塗</hi>
<hi>掌千里外事皆徹見掌永嘉四年至東土欲立寺洛陽不果時石勒屯具葛陂杖策到軍門勒大信服</hi>
佛圖澄妙通𤣥術常服氣自養能積日不食乳傍先有<lb/>
一孔圍四五寸通徹腹内有時腸從中出常以絮塞之<lb/>
夜欲讀書則㧞去絮孔中出光一室洞眀<lb/>
鳩摩羅什<hi>已見</hi>嘗講經于草堂寺姚興及朝臣大徳沙門<lb/>
<pb n="KR3l0089_WYG_023-9a"/>
千有餘人肅容觀聽羅什忽下髙坐謂興曰忽有二小<lb/>
兒登吾肩慾障須婦人興乃召宫女進之一交而生二<lb/>
子<lb/>
姚興謂鳩摩羅什曰大師聡眀超悟天下莫二何可使<lb/>
法種少嗣遂以伎女十人逼令受之爾後不住僧房別<lb/>
立解舍諸僧效之什乃聚針盈鉢引諸僧語之曰若能<lb/>
見效食此乃可畜室耳因舉匕進針無異常食諸僧愧<lb/>
服乃止<lb/>
<pb n="KR3l0089_WYG_023-9b"/>
庾道愍精于相木手板時山陽王休祐屢以言語忤顔<lb/>
色令人多愆以手板令道愍占之道愍曰此雖甚貴然<lb/>
令人多愆忤休祐以禇彦回詳密求換其板他日彦回<lb/>
侍眀帝自稱下官帝性多忌甚不恱休祐具以狀言帝<lb/>
意乃釋<hi>南史曰庾道愍潁川鄢陵人晋司空冰之𤣥孫有孝行頗能屬文少孤其母漂流交州及長求</hi>
<hi>為廣州綏寜府佐負擔冒險僅得自達尋求經年日夜悲泣嘗入村雨驟寄止一家有嫗負薪而還道愍心動</hi>
<hi>訪之乃其母也於是行伏號泣聞者莫不揮淚仕齊至射聲校尉</hi>
禇澄善醫李道念有冷疾五年澄曰汝病是食白瀹雞<lb/>
<pb n="KR3l0089_WYG_023-10a"/>
子過多取蘇一升令煮服之吐一物如升涎裹之乃是<lb/>
雞雛羽翅爪距皆見凡十三頭而病愈<hi>南史曰禇澄字彦道禇彦回之</hi>
<hi>弟也尚宋文帝女廬江公主拜駙馬都尉歴官清顯善醫術</hi>
徐秋夫能醫嘗夜中有鬼呻吟聲甚悽愴秋夫問何須<lb/>
答言某家在東陽患腰痛死雖為鬼痛尤難忍請療之<lb/>
秋夫問云何厝法鬼請為芻人按孔穴針之秋夫如言<lb/>
為灸四䖏又針肩井三䖏設祭埋之眀日見一人來謝<lb/>
忽然不見宋文帝云天下有五絶而皆出錢唐謂杜道<lb/>
<pb n="KR3l0089_WYG_023-10b"/>
鞠彈棊范恱詩禇欣逺模書禇𦙍圍棊徐道度療疾道<lb/>
度是秋夫子<lb/>
徐之才善醫藥可稱神解嘗有一人患脚跟踵痛諸醫<lb/>
莫能識之才曰此蛤精疾也由乗船入海垂脚水中病<lb/>
者言實曽如此之才為剖得蛤子二枚大如榆莢<hi>張太素齊</hi>
<hi>書曰徐之才字茂卿髙平金鄉人五葉祖仲融𨼆於秦望山有道士過之求飲因留瓠蘆遺之曰習此子孫當</hi>
<hi>以道術救世開視乃扁鵲鏡經一卷習之遂為良醫父雄代傳其術號為神明之才幼而俊發尤為精敏仕梁</hi>
<hi>為豫章王鎮東常侍隨綜鎮彭城綜降魏之才走至吕梁為魏所獲既覊旅以醫自業又諧𨼆滑稽王公貴人</hi>
<pb n="KR3l0089_WYG_023-11a"/>
<hi>爭饋之稍遷散騎常侍</hi>
齊梁間有薛伯宗善徙癰公孫泰嘗患背癰伯宗為氣<lb/>
封之徙置齋前栁樹上明旦癰消樹邊便起一瘤如拳<lb/>
稍稍長大二十餘日瘤大膿爛出黄赤汁斗餘𣗳為之<lb/>
痿損<lb/>
嘗有人以骨為刀子靶者五色紛錯文采異常徐之才<lb/>
見之曰此人瘤也問所得處云於古冡見髑髏額骨長<lb/>
數寸削視有文理遂用之其明悟如此<lb/>
<pb n="KR3l0089_WYG_023-11b"/>
隋文帝將遷都夜與髙熲蘇威二人定議庾季才旦日<lb/>
奏云臣仰觀𤣥象俯察圗記龜兆允襲必有遷都之議<lb/>
且漢營北城經今八百嵗水皆鹹鹵不甚宜人願為遷<lb/>
徙計帝愕然謂熲等曰是何神也遂發詔施行<lb/>
濟陽蔡仲熊禮樂博聞嘗謂人曰凡鍾律在南不容復<lb/>
得調平昔五音金石本在中土今既來南土氣偏陂音<lb/>
律乖矣人皆伏其言<lb/>
樂人王令言妙解音律大業末煬帝將幸江都令言子<lb/>
<pb n="KR3l0089_WYG_023-12a"/>
當從忽於戸外彈胡琵琶作翻調安公子曲令言時卧<lb/>
室中聞之大驚蹶然而起曰變變急呼其子問曰此曲<lb/>
興自早晚其子言頃來有之令言欷歔流涕謂其子曰<lb/>
汝慎無從行帝必不返子問其故令言曰此曲宫聲徃<lb/>
而不返宫者君也吾是以知之帝果於江都遇害<lb/>
趙耶利善鼓琴貞觀初獨步上京嘗云吳聲清宛若長<lb/>
江廣流綿綿徐逝國士之風蜀聲躁急若激浪奔雷亦<lb/>
一時俊决<hi>樂纂曰趙師字耶利天水人以琴道見重海内帝王賢貴靡不欽風舊錯謬十五弄皆削</hi>
<pb n="KR3l0089_WYG_023-12b"/>
<hi>凡歸雅述胡笳五弄譜弟子達者數人並當代翹楚卒于貞觀十年</hi>
許𦙍宗仕陳為新蔡王外兵叅軍王太后病風不能言<lb/>
醫家吿術窮𦙍宗曰餌液不可進即以黄茋防風煮湯<lb/>
數十斛置牀下氣如霧重薄之是夕語<lb/>
𡊮客師<hi>𡊮天綱子名客師</hi>嘗渡江叩舟而言曰舟中人鼻氣皆<lb/>
黑不可以濟俄有一男子跛足負直就舟客師曰貴人<lb/>
在吾可以濟矣江中風果大起幾覆而免跛男子是婁<lb/>
師徳<lb/>
<pb n="KR3l0089_WYG_023-13a"/>
太常缺黄鍾鑄不能成李嗣真居崇業里疑土中有之<lb/>
弗得其所道上逢一車有鐸聲甚厲嗣真曰宫聲也市<lb/>
以歸振於空地若有應者掘之得鍾衆樂遂和<hi>劉昫唐書曰李</hi>
<hi>嗣真滑川匡城人博學曉音律兼善隂陽推筭之術永昌中拜御史中丞為來俊臣所䧟配流嶺南</hi>
章懐太子嘗作寳慶曲閱於太清觀李嗣真謂道人劉<lb/>
槩輔儼曰宫不召商君臣乖也角與徴戾父子疑也死<lb/>
聲多且哀若國家無事太子任其咎俄而太子廢<lb/>
葉法善居𤣥真觀嘗有朝士詣之解𢃄淹留滿坐思酒<lb/>
<pb n="KR3l0089_WYG_023-13b"/>
忽有一美措傲睨直入稱麴秀才年二十餘肥白可觀<lb/>
笑揖諸公抗聲譁論良久暫起法善曰此子突入詞辯<lb/>
如此恐是<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>魅俟其復至密以小劒擊之隨手墮於階<lb/>
下化為瓶榼一座驚懾遽視乃醲醖也衆笑飲之其味<lb/>
甚佳咸曰麴生風味不可㤀也<hi>劉昫唐書曰葉法善括蒼人三代為道士皆有</hi>
<hi>攝養之術法善少𫝊符籙尤能厭劾鬼神顯慶中徵詣京師先天中封越國公</hi>
僧一行長於術數所善王生其子殺人繋獄求救於一<lb/>
行一行曰吾以數推之近當有赦遣其徒授以布囊戒<lb/>
<pb n="KR3l0089_WYG_023-14a"/>
令某處廢園伺之有物當來其數七共捕之以囊携來<lb/>
至晡時果有七豕入園盡獲之即寘於大甕中密覆封<lb/>
以太一泥朱書梵字誌之太史奏北斗忽不見帝以問<lb/>
一行曰莫若大赦帝從之其夕太史奏北斗復見如故<lb/>
<hi>劉昫唐書曰一行姓張氏魏州昌樂人都督公謹之孫少聰敏博覽經史尤精歴象五行之學時道士尹崇博</hi>
<hi>學先達素多墳籍一行詣崇借太𤣥經讀之數日還其書崇曰此書意指稍深吾尋之積年尚不能曉吾子試</hi>
<hi>更研求何遽見還一行曰究其義矣因出所撰大行𤣥圖及義决一卷示崇崇大驚因與談其奥賾甚嗟伏之</hi>
<hi>謂人曰此後生顔子也由是大知名</hi>
<pb n="KR3l0089_WYG_023-14b"/>
客以按樂圗示王右丞右丞徐曰此霓裳第二疊最初<lb/>
拍也客未然引工按曲乃信<lb/>
涼州獻新曲𤣥宗御便坐召諸王觀讓皇憲曰曲雖佳<lb/>
然宫麗而不屬商亂而暴君卑逼下臣僣犯上發於忽<lb/>
㣲形於音聲播之詠歌見於人事臣恐一日有播遷之<lb/>
禍帝黙然及安史之亂乃思憲審音<hi>讓皇已見</hi>
李龜年嘗至岐王宅聞琴曰此秦聲良久又曰此楚聲<lb/>
主人入問之則前彈者隴西沈妍後彈者楊州薛滿<lb/>
<pb n="KR3l0089_WYG_023-15a"/>
李翺守廬江有重囚當刑引録之此人哀鳴曰某有薄<lb/>
藝願於貴人前試之問之乃長嘯也因命釋械俄而清<lb/>
聲上徹雲漢公曰不謂蘇門之風出於赭衣之下可與<lb/>
孫阮同躅乎即赦其罪<lb/>
李賛皇<hi>李徳裕已見</hi>作相日有親知奉使京口賛皇曰金山<lb/>
泉揚子江中泠水各置一壺其人舉棹醉而忘之至石<lb/>
頭城方憶乃汲一瓶歸獻之李飲之曰江南水味大異<lb/>
頃嵗此頗似建業石頭城下水其人謝過不敢𨼆<lb/>
<pb n="KR3l0089_WYG_023-15b"/>
劉禹錫為屯田貟外郎時一僧有術數極精禹錫邀之<lb/>
至省方欲問忽報韋生在外禹錫令僧坐簾下出接韋<lb/>
韋獻卷禹錫略省之意色殊倦韋去僧吁嗟良久曰某<lb/>
欲言貟外心必不惬如何禹錫曰但言之僧曰貟外後<lb/>
遷乃本行正郎然須待適來韋生知印處置禹錫大怒<lb/>
揖出不旬日貶官韋乃處厚相也後三十年在中書禹<lb/>
錫轉屯田郎中<lb/>
晁文元公<hi>迥</hi>少聞方士之術凡人耳有靈響目有神光<lb/>
<pb n="KR3l0089_WYG_023-16a"/>
其後聽於靜中若鈴聲逺聞耆年之後愈覺清澈公名<lb/>
之曰三妙音一曰幽泉潄玉二曰清聲揺空三曰秋蟬<lb/>
曵緒<lb/>
張僕射<hi>齊賢</hi>漕江南日以書薦王冀公<hi>王欽若已見</hi>於錢希白<lb/>
錢時以才名獨步舘閣適延一術士以考休咎不容通<lb/>
謁王跼踳門下厲聲詬閽人術者遥聞之謂錢曰此不<lb/>
知何人若聲形相稱世無此貴者但恐形不副聲爾願<lb/>
延入使某一見希白召之冀公單㣲逺人神貌踈瘦舉<lb/>
<pb n="KR3l0089_WYG_023-16b"/>
止山野希白蔑視之術者悚然側目<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>視既退稽顙興<lb/>
歎曰人中之貴有此十全者希白戲曰都堂便有此等<lb/>
宰相乎術者正色曰公何言歟且宰相何時而無此君<lb/>
不作則已若作則天下富盛而君臣相得至死有慶而<lb/>
無弔不完者但無子而已希白曰他日當陶鑄吾輩乎<lb/>
術者曰恐不在他日願公無忽後希白方為翰林學士<lb/>
冀公已真拜<hi>東都事畧曰錢易字希白吳越國王倧之子十七舉進士言者以其輕俊黜之太宗</hi>
<hi>語蘇易簡曰朕恨不與李白同時易簡曰有錢易者李白才也太宗喜曰若然當用唐故事召入禁林㑹盗起</hi>
<pb n="KR3l0089_WYG_023-17a"/>
<hi>劒南不果真宗朝擢知制誥遷翰林學士</hi>
歐陽公嘗得一古畫牡丹叢下有一猫公未知其精麄<lb/>
以示吳正肅<hi>吳育已見</hi>正肅一見曰此正午牡丹也其花披<lb/>
哆而色燥此日中時花也猫眼黒睛如線此正午猫眼<lb/>
也凡帶露花則房歛而色澤猫眼早暮則睛圎正午則<lb/>
如一線耳人稱其善求古人之意<lb/>
蔡君謨善别茶建安能仁院有茶生石縫間寺僧采造<lb/>
得茶八餅號石巖白以四餅遺君謨以四餅宻遣人走<lb/>
<pb n="KR3l0089_WYG_023-17b"/>
京師遺王内翰禹玉嵗餘君謨被召還闕訪禹玉禹玉<lb/>
命子弟於茶筒中選茶之精品碾待君謨君謨捧甌未<lb/>
甞輙曰此極似能仁石巖白公何從得之禹玉未信索<lb/>
貼驗之乃服<hi>東都事畧曰蔡襄字君謨興化軍仙遊人為著作佐郎時唐介以直言貶春州别駕</hi>
<hi>襄言貶太重得改英州襄為政清明以端明殿學士知杭州性嗜茶第其品目以為譜</hi>
賈師憲㣲時<hi>賈似道已見</hi>嘗出遊湖山小憩棲霞嶺一布裘<lb/>
道者瞪視曰官人好自愛將來功名不在韓魏公下賈<lb/>
意其見侮既而醉博平康偶破其靣他日復遇道者頓<lb/>
<pb n="KR3l0089_WYG_023-18a"/>
足驚歎曰可惜可惜天堂已破必不能令終其後悉騐<lb/>
紐勒歡尼嚕古善識馬嘗行郊野見數馬跡指其一曰<lb/>
此竒駿也以已馬易之果然<hi>遼史曰紐勒歡尼嚕古逸其氏族補積慶宫人應歴</hi>
<hi>初為習馬實達爾以母憂去一日至雅布山見一巨人惶懼走巨人止之曰勿懼我地祗也𦵏爾母於斯當速詣闕</hi>
<hi>必貴顯因從之累遷馬羣侍中</hi>
李國用自北來杭<hi>輟耕録曰國用登州人嘗為卒遇神仙教以觀日之法能洞見肺腑世稱</hi>
<hi>神明</hi>傲岸陵物時貴咸敬之謝后諸孫有字退樂者設早<lb/>
饌延致國用至即據中位省幕官皆列坐不得其一言<lb/>
<pb n="KR3l0089_WYG_023-18b"/>
時趙文敏公在杭人稱為七司戸與謝婣戚屈來同飯<lb/>
文敏公風瘡滿靣李望見即起迎語坐客曰我過江僅<lb/>
見此人耳瘡愈即靣君異日官至一品名聞四海後皆<lb/>
如其言<lb/>
李國用兼能望氣襄陽未破時世祖命即其軍中望氣<lb/>
行踰兩三舍即還奏曰臣見卒伍中徃徃有台輔氣襄<lb/>
陽不破江南不平置此人於何地未幾果下襄陽<lb/>
吾子行<hi>吾衍已見</hi>妙解音律嘗有一人從豫章來以音律自<lb/>
<pb n="KR3l0089_WYG_023-19a"/>
髙聞子行造之子行遍扣所列鍾鐃問之客言其音所<lb/>
屬語皆符合子行最後取東柱下鎛鍾擊之鎛形弇其<lb/>
音涵沍客審聽之曰宫乎子行笑曰宫當渾以圜此鬱<lb/>
勃不發非宫也而不比他音當是古棄鎛耳客乃服<lb/>
　　巧藝第二十一<lb/>
夫徳成而上藝成而下藝非君子所先也然孔子曰游<lb/>
於藝又曰吾不試故藝至以博奕為賢於無所用心則<lb/>
亦豈聖人之所廢哉余觀莊生言宋元君將畫圖一畫<lb/>
<pb n="KR3l0089_WYG_023-19b"/>
史後至儃儃然不趨受揖不立因之舎則解衣磐礴臝<lb/>
君曰是真畫者也後世稱王維之畫為天機所到嗚呼<lb/>
夫能遺人而後可以全於天是豈維藝哉進於道矣他<lb/>
如輪扁之輪郢人之斤庖丁之解牛皆所謂遺人以全<lb/>
天者也茍僅能執繩墨守途轍而不失者是工徒之厮<lb/>
役也曷足以言藝哉<lb/>
蔡中郎性沉審志好琴道嘉平中入清溪訪鬼谷先生<lb/>
故居山五曲曲有靈迹中郎每一曲制一弄三年曲成<lb/>
<pb n="KR3l0089_WYG_023-20a"/>
出呈馬季長王子師輩皆歎異之<lb/>
漢世安平崔瑗瑗子寔<hi>張懐瓘書斷曰崔瑗字子玉安平人曽祖篆父駰子玉官至濟</hi>
<hi>北相文章盖世善章草書師於杜度㸃畫之間莫不調隂陽𡊮昂評其書如危峯阻日孤松一枝王𨼆謂之草</hi>
<hi>賢字羊愔能書人姓名曰瑗子寔  子真官至尚書亦能草書</hi>𢎞農張芝芝弟昶<hi>羊愔能書</hi>
<hi>人姓名曰𢎞農張芝字伯英髙尚不仕善草書精勁絶倫家之衣帛必先書而後練臨池學書池水盡墨每書</hi>
<hi>云匆匆不暇草書人謂為草聖芝弟昶漢黄門侍郎亦能草今世云芝草者多是昶作也</hi>並善草書<lb/>
而魏武亞之桓君山<hi>桓譚已見</hi>蔡伯喈<hi>蔡邕</hi>善音樂馮翊山子<lb/>
道王九真郭凱<hi>三人未詳</hi>諸人善圍棋魏武皆與埒能<lb/>
<pb n="KR3l0089_WYG_023-20b"/>
魏文帝善彈棋能盡其巧嘗云京師先工有馬合鄉侯<lb/>
東方安世張公子常恨不得與彼數子者對<lb/>
魏文帝善擊劒嘗與征虜將軍劉勲奮威將軍鄧展飲<lb/>
宴鄧自言善有手臂習兵能空手入白刃因求與魏文<lb/>
對時酒酣耳熱方食甘蔗便以為杖下殿數交三中其<lb/>
臂<lb/>
晋世羊曇善唱樂桓子野善挽歌<hi>二人已見</hi>及𡊮山松作行<lb/>
路難曲時人謂之三絶<hi>晋中興書曰山松陳郡人祖喬益州刺史父方平義興太守山</hi>
<pb n="KR3l0089_WYG_023-21a"/>
<hi>松歴秘書監吳國内史孫恩亂見害</hi>
羊敬元少便靜黙美言笑善容止父不疑為烏程令王<lb/>
獻之為吳興太守羊時年十二王甚知愛之嘗夏月入<lb/>
縣羊著新絹裙晝寢獻之書裙數幅而去羊本工書因<lb/>
此彌善<hi>竇蒙述書賦注曰羊欣字敬元太山人不疑子宋中散大夫與丘道䕶同受獻之筆法  張懐</hi>
<hi>瓘書斷曰羊欣師資大令時多衆賢非無雲塵之逺若親承妙㫖入於室者唯獨此公亦猶顔回與夫子有步</hi>
<hi>驟之近槭若嚴霜之材婉如流風之雪驚禽走獸駱驛飛馳可謂王之藎臣朝之元老沈約云敬元尤長於隸</hi>
<hi>書子敬之後可以獨歩時人云買王得羊不失所望</hi>
<pb n="KR3l0089_WYG_023-21b"/>
衡陽王<hi>義季</hi>鎮京口戴顒衣野服為王鼓琴並新聲變曲<lb/>
其三調遊絃廣陵止息之流皆與世異太祖聞之嘗曰<lb/>
吾東廵之日當宴戴公山也以戴好音常給正聲伎一<lb/>
部<lb/>
宗敬微<hi>測</hi>善畫自圗阮籍遇蘇門於行障上坐臥對之<lb/>
又畫永業佛影臺皆為妙作<lb/>
羊𤣥保善奕棋何尚之亦雅好棋吳郡禇𦙍年七嵗入<lb/>
髙品及長冠絶當時𦙍父榮期與臧質同逆𦙍應從坐<lb/>
<pb n="KR3l0089_WYG_023-22a"/>
何尚之請曰𦙍奕棋之妙超古冠今魏犨犯令以才獲<lb/>
免父戮子宥其例甚多特乞與其微命使異術不絶上<lb/>
不許時人痛惜之<lb/>
江左能棊人瑯琊王抗第一品吳郡禇思莊㑹稽夏赤<lb/>
松第二品赤松思速善於大行思莊思遲巧於鬭棋宋<lb/>
文帝世羊𤣥保為㑹稽太守帝遣思莊入東與𤣥保戲<lb/>
因製局圗還於帝前覆之齊太祖嘗使思莊與王抗交<lb/>
賭自食時至日暮一局始竟上倦遣還省至五更方决<lb/>
<pb n="KR3l0089_WYG_023-22b"/>
抗睡於局後思莊達曉不寐或云思莊所以品第致髙<lb/>
縁其用思深久人不能對<lb/>
自漢時已有佛像而形制未工宋戴顒父子特善其事<lb/>
宋世子鑄丈六銅像於瓦官寺既成靣恨瘦工人不能<lb/>
改顒曰非靣瘦乃臂胛肥耳及減臂胛瘦患遂除<lb/>
宋孝武賜何戢蟬雀扇乃顧景秀所畫同時吳郡陸探<lb/>
微顧彦先皆能畫歎其巧絶後齊髙帝好畫扇戢因王<lb/>
晏獻之上令晏厚酬其意<lb/>
<pb n="KR3l0089_WYG_023-23a"/>
劉瑱少有行業文藻篆隸丹青並為當世第一瑱妹為<lb/>
齊鄱陽王妃伉儷甚篤王為齊明帝所誅妃追傷成疾<lb/>
醫所不療有陳郡殷蒨善冩人靣與真不別瑱令蒨畫<lb/>
王形像并圗王平生所寵姬共照鏡狀如欲偶寢瑱乃<lb/>
密使媪奶示妃妃視仍唾之因罵云故宜早死於是恩<lb/>
情即歇病亦除差<hi>蕭子顯齊書曰瑱字士温劉繪弟也善畫婦人時有滎陽毛惠逺善畫馬</hi>
<hi>並為當世第一瑱仕齊至義興太守</hi>
蕭賁是竟陵王子良之孫有文才善書畫嘗於扇上圗<lb/>
<pb n="KR3l0089_WYG_023-23b"/>
山水咫尺之内便覺萬里為遥矜慎不傳自娛而已<lb/>
梁宣城王於東府起齋令顧野王畫古賢<hi>陳書曰顧野王字希馮吳</hi>
<hi>郡吳人祖子喬梁武陵王府㕘軍事父烜臨賀王記室以儒術知名野王七嵗讀五經畧知大指九嵗能屬文</hi>
<hi>嘗制賦領軍朱异見而竒之十二随父之建安撰地記二篇長而遍觀經史精記黙識天文地理蓍龜占候蟲</hi>
<hi>篆竒字無所不通為臨賀王府記室宣城王為揚州野王及瑯琊王褒並為賔客後仕陳至黄門侍郎</hi>王<lb/>
褒書賛<hi>周書曰王褒字子深瑯琊臨沂人曽祖儉祖騫父規並仕南朝褒識量淹通博覽史傳除秘書</hi>
<hi>郎蕭子雲特善草隸褒以姻戚去來其家遂相模範而名亞子雲並見重於時入周仕至開府儀同三司</hi>時<lb/>
人稱為二絶<lb/>
<pb n="KR3l0089_WYG_023-24a"/>
鄭述祖聰敏有風檢為先達所稱能鼓琴自造龍吟十<lb/>
弄云嘗夢人彈琴寤而冩得當時以為絶妙<lb/>
吳道𤣥傳神寫照如欲笑言<lb/>
吳道𤣥嘗畫殿内五龍鱗甲飛動每欲大雨即生烟霧<lb/>
𤣥宗忽思嘉陵江山水假吳生驛逓令徃寫貌及回帝<lb/>
問之道𤣥云臣無粉本並記在心遣於大同殿圗之嘉<lb/>
陵江山水一日而就時有李將軍山水擅名亦畫大同<lb/>
殿數月方畢上曰李思訓數月之功吳道𤣥一日之跡<lb/>
<pb n="KR3l0089_WYG_023-24b"/>
各極其妙也<hi>朱景𤣥唐朝名畫録曰李思訓開元中除衛將軍善畫品格髙竒為國朝山水第一</hi>
𤣥宗召李思訓圗大同殿壁兼畫掩障數日因奏對上<lb/>
曰卿所畫掩障夜聞水聲真通神之佳手也<lb/>
王右丞<hi>王維已見</hi>畫思入神其山水平逺雲勢石色繪工以<lb/>
為天機所到非學可及<lb/>
　<lb/>
　<lb/>
　語林卷二十三<lb/>
</p>
<p>
</p>
  </div>
</body>
</text>
</TEI>
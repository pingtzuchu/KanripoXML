<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>語林卷十四</head>
    <p>
<pb n="KR3l0089_WYG_014-1a"/>
欽定四庫全書<lb/>
　語林卷十四　　　　　　明　何良俊　撰<lb/>
　　雅量第七<lb/>
昔鄙夫争一簞食聞堯讓天下而非之仲尼厄於陳蔡<lb/>
匡坐鼔琴子路愠見而弗是也夫茍能人我皆冥則無<lb/>
物不遣知有生皆幻則何險不夷此亦難與拘見褊心<lb/>
者道也<lb/>
有客薦士於王仲囘<hi>王丹己見</hi>仲囘舉之後所舉者陷罪仲<lb/>
<pb n="KR3l0089_WYG_014-1b"/>
囘坐以免客慙懼自絶仲囘終無所言尋復徵為太子<lb/>
太傅乃呼客謂曰子之自絶何待丹之薄也不為設食<lb/>
以罰之相待如舊<lb/>
公沙穆居建城山中依林阻為室獨宿無侣時暴風震<lb/>
雷有聲於外呼穆者三穆不與語有頃呼者自牖而入<lb/>
音狀甚怪穆誦經自若終亦無他<hi>聖賢羣輔錄曰公沙穆北海名士也</hi>
張然明進屯長城時休屠各及朔方烏桓並同反叛燒<lb/>
度遼將軍門引屯赤阬煙火相望兵衆大恐各欲亡去<lb/>
<pb n="KR3l0089_WYG_014-2a"/>
然明安坐帷中與弟子講誦自若軍士稍安<hi>范曄後漢書曰張奐</hi>
<hi>字然明敦煌酒泉人少遊三輔師事太尉朱寵學歐陽尚書舉賢良對䇿第一㩴拜議郎遷安定屬國都尉正</hi>
<hi>身潔已威化大行遷使匈奴中郎將</hi>
孔文舉在青州<hi>范曄後漢書曰融在北海六年劉備表為青州刺史</hi>為𡊮譚<hi>𡊮紹子</hi>
所攻流矢雨集矛㦸内接孔隱几安坐讀書論義自若<lb/>
諸葛武侯與司馬宣王<hi>晉紀曰司馬懿字仲達河内温人猜忌多權數魏武聞其有狼</hi>
<hi>顧相召使前行令反顧面正向後而身不動又嘗夢三馬同食一槽甚惡焉謂太子丕曰司馬懿非人臣也必</hi>
<hi>與汝家事太子素與帝善每相全佑朱聖賢羣輔錄曰河内司馬懿仲達潁川陳羣長文譙  鑠彦才濟隂吳</hi>
<pb n="KR3l0089_WYG_014-2b"/>
<hi>質季重為魏文帝四友</hi>治軍渭濱克日交戰宣王戎服蒞事使人<lb/>
視武侯獨乗素輿葛巾毛扇指麾三軍隨其進止宣王<lb/>
歎曰諸葛君可謂名士矣<lb/>
曹公聞周公瑾年少俊才謂可以說動宻下揚州遣九<lb/>
江蔣幹<hi>江表傳曰幹有容儀以才辯見稱獨步江淮之間莫與為對</hi>布衣葛巾自託<lb/>
私行以詣公瑾公瑾出迎立謂幹曰子翼良苦逺涉江<lb/>
湖為曹氏作說客也幹曰與卿州里中間别隔遥聞芳<lb/>
烈故來叙濶拜觀雅規而云說客無乃逆詐乎公瑾曰<lb/>
<pb n="KR3l0089_WYG_014-3a"/>
吾雖不及夔曠聞絃賞音足知曲也因延幹入為設酒<lb/>
食後三日公瑾引幹徧觀營壘倉庫及軍資器仗復還<lb/>
張燕示以侍者服飾珍玩之物因謂幹曰丈夫處世一<lb/>
遇知己外托君臣之義内結骨肉之恩言行計從禍福<lb/>
共之假使蘇君更生酈叟復在吾猶拊其背而折其辭<lb/>
豈足下幼生所能移乎幹但笑終無所言幹稱公瑾雅<lb/>
量非言辭所間中州之士亦以此多之<lb/>
許司徒喪子<hi>蜀志曰許靖字文休汝南平輿人避亂交阯依太守士燮劉璋遣使招靖靖入蜀璋</hi>
<pb n="KR3l0089_WYG_014-3b"/>
<hi>以為廣漢太守先主為漢中王拜太傅靖年逾七十愛樂人物誘納後進清談不倦丞相諸葛亮皆為之拜</hi>
董休昭<hi>董允己見</hi>與費文偉欲共㑹其葬所休昭白其父掌<lb/>
軍請車<hi>蜀志曰董和字幼宰南郡枝江人劉璋時為益州太守先主定蜀為掌軍中郎將與武侯並署</hi>
<hi>大司馬府事獻可替否共為交歡和外牧殊域内幹機衡二十餘年死之日家無儋石之財亮敎與羣下曰夫</hi>
<hi>參署者集衆思廣忠益也若逺小嫌難相違覆曠闕損矣違覆而得中猶棄弊蹻而獲珠玉然人心苦不能盡</hi>
<hi>惟徐元直處兹不惑又董幼宰參署七年事有不至至于十反來相啓告茍能慕元直之十一幼宰之殷勤有</hi>
<hi>忠于國則亮可少過矣</hi>掌軍遣開後鹿車給之休昭有難載之色<lb/>
文偉便從前先上及至喪所諸葛亮及諸貴人悉集車<lb/>
<pb n="KR3l0089_WYG_014-4a"/>
乗甚鮮休昭猶神色未泰文偉晏然自若持車人還掌<lb/>
軍問之知其如此謂休昭曰吾嘗疑汝於文偉優劣未<lb/>
别也自是吾意了矣<lb/>
諸葛武侯亡後以蔣公琰錄尚書事時新喪元帥逺近<lb/>
危悚公琰拔自庶品處羣僚之右旣無戚容又無喜色<lb/>
神守舉止有如平日衆望漸服<hi>蜀志曰蔣琬字公琰零陵湘鄉人隨先主入蜀</hi>
<hi>除廣都長先主至廣都琬衆事不理時又沈醉將加罪戮丞相請曰蔣琬社稷之器非百里之才其為政以安</hi>
<hi>民為本不以修飾為先願主公察之先主雅敬亮乃不加罪</hi>
<pb n="KR3l0089_WYG_014-4b"/>
蔣公琰在大司馬府東曹掾楊戲素性簡略公琰與語<lb/>
不時應答<hi>蜀志曰楊戲字文然犍為武陽人與巴西程祁巴郡楊汰蜀張表並知名丞相亮深識之</hi>
<hi>辟為主簿亮卒蔣琬請為治中從事史嘗著漢季輔臣頌</hi>或搆戲於公琰曰公與戲<lb/>
語而不見應其慢上殊甚公琰曰人心不同各如其面<lb/>
面從後言古人所戒也文然欲賛吾是耶則非其本心<lb/>
欲反吾言則顯吾之非是以黙然是文然之快也乃更<lb/>
以為慢耶<hi>蜀志曰又督農楊敏曽毁琬曰作事憒憒誠非及前人或以白琬主者請推治琬曰吾實</hi>
<hi>不如前人無可推也主者重白據聽不推則乞問其憒憒之狀琬曰茍其不如則事不當理事不當理則憒憒</hi>
<pb n="KR3l0089_WYG_014-5a"/>
<hi>矣復何問耶</hi>
魏軍次於興平蜀假費文偉節督師徃禦<hi>蜀志曰費褘字文偉江夏</hi>
<hi>鄳人游學益土與汝南許叔龍南郡董允齊名丞相請為叅軍代蔣琬為尚書令  費褘别傳曰戰國多事公</hi>
<hi>務煩猥褘識悟過人毎省讀書記舉目暫視已究其意㫖其速數倍於人終亦不忘常以朝晡聽事其間接納</hi>
<hi>賓客飲食嬉戲加之博奕毎盡人之歡事亦不廢董允為尚書令欲斆褘之所行旬日之中事多愆滯歎曰人</hi>
<hi>才力相縣若此吾聽事終日猶有不暇爾</hi>光祿大夫來敏至文偉許别就求<lb/>
圍棊于時羽檄交馳嚴駕已訖文偉與敏留意對戲色<lb/>
無厭倦敏曰聊觀試卿耳信自可人必能辦賊者文偉<lb/>
<pb n="KR3l0089_WYG_014-5b"/>
至賊軍遂退<hi>蜀志曰來敏字敬達義陽新野人父豔漢司空敏涉略書籍善左氏春秋尤精倉雅</hi>
<hi>訓詁先主署典學校尉與孟光皆以樞機不慎數見貶削然敏東宫舊㤙特加優待後為執慎將軍欲令以官</hi>
<hi>自警</hi>
范孝敬在武昌自造冢名長室時與賓客作鼓吹入中<lb/>
晏飲<hi>吳錄曰范慎字孝敬廣陵人竭忠知己之君纒綿三益之友時人榮之後為侍中出補武昌左都督</hi>
<hi>孫皓移都甚憚之詔曰慎勲徳俱茂朕所敬慿宜登上公以副衆望以為太尉慎自恨久為將遂託老耄軍士</hi>
<hi>戀之舉營為之隕涕</hi>
夏侯太初<hi>夏侯𤣥己見</hi>格量𢎞濟臨斬東市顔色無異舉動<lb/>
<pb n="KR3l0089_WYG_014-6a"/>
自若<lb/>
阮徳如嘗於厠見鬼長丈餘色黒而眼大着皂單衣平<lb/>
上幘去之咫尺徳如心定徐笑語之曰人言鬼可憎果<lb/>
然鬼赧愧而退<lb/>
嵇中散<hi>嵇康己見</hi>嘗於夜中燈火下彈琴有一人入室初來<lb/>
時面甚小斯須轉大遂長丈餘顔色甚黒單衣草帶嵇<lb/>
熟視旣久乃吹火滅曰恥與魑魅争光<lb/>
山巨源無所標明淳深淵黙人莫見其際而其器亦入<lb/>
<pb n="KR3l0089_WYG_014-6b"/>
道故見者莫能稱謂而服其偉量<lb/>
魏陽元<hi>王隱晉書曰魏舒字陽元任城人幼孤為外氏寗家所養寗氏起宅相者曰當出貴甥外祖母</hi>
<hi>意以盛氏甥小而惠謂應相也舒曰當為外氏成此宅相少名遲鈍叔父衡使守水碓毎言舒堪八百户長我</hi>
<hi>願畢矣舒不以介意身長八尺二寸不修常人近事少工射著韋衣入山澤毎獵大獲為後將軍鍾毓長史</hi>
為鍾毓後將軍長史<hi>魏書曰鍾毓字雅叔潁川長社人相國繇長子十四為散騎侍郎機</hi>
<hi>捷談笑有父風仕至車騎將軍</hi>毓毎與參佐射陽元嘗為畫籌後遇朋<lb/>
人不足以陽元滿數毓初不知其善射陽元容範旣極<lb/>
閑雅兼發無不中舉坐莫敵毓謝而歎曰吾之不足以<lb/>
<pb n="KR3l0089_WYG_014-7a"/>
盡卿材有如此射矣<lb/>
魏陽元子旣先殞朝野咸謂陽元悲必過慟陽元退而<lb/>
歎曰吾不及莊生逺矣豈以無益自損乎遂不復哭<hi>王隱</hi>
<hi>晉書曰魏舒子混字延廣清惠有才行為太子舍人年二十七先舒卒</hi>
阮千里善彈琴<hi>名士傳曰阮瞻字千里夷任少嗜欲不修名行自得於懐讀書不甚研求而識</hi>
<hi>其要仕至太子舍人</hi>人聞其能多徃聽之千里不問貴賤長幼至<lb/>
輒與彈神氣沖和不知向人所在内兄潘安仁常令鼔<lb/>
琴終日達夜曽無忤色<hi>晉陽秋曰潘岳字安仁滎陽人夙以才穎發名善屬文清綺絶</hi>
<pb n="KR3l0089_WYG_014-7b"/>
<hi>世蔡邕未能過也仕至黄門侍郎為孫秀所害</hi>
夏仲御母病危篤常詣洛市藥<hi>晉書曰夏統字仲御會稽永興人幼孤貧養親</hi>
<hi>以孝聞睦於兄弟毎採梠求食或至海邊拘螊<graphic n="KR1209" url="https://raw.githubusercontent.com/kanripo/KR-Gaiji/master/images/KR1209.png" mimeType="image/png"/>以資養雅善談論宗族勸之仕曰卿清亮質直可作郡綱紀</hi>
<hi>與府朝接自當顯至統勃然曰諸君待我至此乎使統屬太平之時當與元凱評議出處遇濁代念與屈生同</hi>
<hi>汙共泥若汙隆之間自當耦耕沮溺豈有辱身曲意於郡府之間平聞君之談不覺寒毛盡戴白汗言者大慙</hi>
<hi>統自此不與宗族相見從父敬寧祠先人迎女巫章丹陳珠並有國色莊服甚麗善歌儛又能隱形匿影申夜</hi>
<hi>之初撞鐘擊鼓間以絲竹統諸從兄弟欲徃觀共紿之曰從父疾病得瘳欲因其祭祀徃賀之卿可俱行乎統</hi>
<hi>入門忽見丹珠輕步佪儛靈談鬼笑統驚愕而走破藩直出歸責諸人曰昔淫亂之俗興衛文公為之悲惋螮</hi>
<pb n="KR3l0089_WYG_014-8a"/>
<hi>蝀之氣見君子尚不敢指季桓納齊女仲尼載馳而退子路見夏南憤恚而忼愾吾嘗恨不得頓叔向之頭陷</hi>
<hi>華父之眼奈何迎此妖物夜與遊戲放傲逸之情縱奢滛之行亂男女之禮破貞髙之節也遂隱床上被髪而</hi>
<hi>卧不復言衆踧踖即退遣丹珠</hi>會三月上巳洛中王公已下方軌連軫<lb/>
共至南浮橋邊褉男則朱服耀路女則錦綺粲爛仲御<lb/>
時在船中曝所市藥雖見此輩穩坐不揺賈公閭望見<lb/>
竒之願與相語<hi>晉諸公賛曰賈充字公閭襄陵人父逵豫州刺史充起家為尚書遷廷尉聽訟</hi>
<hi>稱平晉受禪封魯公有才識明達治體加善刑法與裴楷共定科令蠲除宻網以為晉律</hi>遣問船中<lb/>
安坐者為誰仲御不應重問徐乃答曰會稽北海閒民<lb/>
<pb n="KR3l0089_WYG_014-8b"/>
夏仲御<lb/>
謝幼輿<hi>晉陽秋曰謝鯤字幼輿陳郡人父衡晉碩儒鯤性通簡好老易善音樂以琴書為業避亂江東</hi>
<hi>王敦引為長史</hi>初至東海王越太傅府坐家僮取官稿除名于<lb/>
時在事諸人並以謝初登宰府便遭黜辱深為之恨謝<lb/>
聞之方清歌鼔琴不以屑意時人服其逺暢<hi>晉書曰東海王越字</hi>
<hi>元超髙宻王泰之次子少有令名謙虚持布衣之操為中外所宗</hi>
劉越石為胡騎所圍數重<hi>王隱晉書曰劉琨字越石中山魏昌人祖邁有經國才父</hi>
<hi>璠光禄大夫琨少稱雋朗累遷尚書右丞迎大駕於長安以勲封廣武侯出為并州刺史為叚日磾所害</hi>城<lb/>
<pb n="KR3l0089_WYG_014-9a"/>
中窘迫無計劉始夕乗月登樓清嘯胡賊聞之皆悽然<lb/>
長歎中夜吹奏胡笳賊皆流涕人有懐土之切向曉又<lb/>
吹賊并起圍奔去或云是劉王喬<hi>曹嘉之晉紀曰劉疇字王喬彭城人父訥</hi>
<hi>司𨽻校尉疇善談名理有重名永嘉中為閻鼎所害</hi>
桓宣武止新亭大陳兵衛呼謝太傅王中郎前欲於坐<lb/>
害之王入失厝倒執手板流汗霑衣謝神姿舉動不異<lb/>
常日舉目徧歴左右衛士從容語曰安聞諸侯有道守<lb/>
在四夷明公何有壁間著阿堵輩桓笑曰正自不能不<lb/>
<pb n="KR3l0089_WYG_014-9b"/>
爾於是矜莊之色頓盡命左右促晏行觴笑語移日<hi>桓温</hi>
<hi>謝安王坦之並已見</hi>
郄嘉賓嘗三伏之月詣謝公時炎暑熏赫諸人雖復當<lb/>
風交扇猶沾汗流離謝着故絹衣食熱白粥宴然無異<lb/>
郄曰非公幾不堪此<hi>嘉賓郄超小字人晉中興書曰郄超字景興髙平  司空愔之子卓</hi>
<hi>犖不覊有曠世之度累遷司徒左長史</hi>
孟嘉為桓宣武征西參軍九日宣武宴龍山寮佐畢集<lb/>
時佐吏並著戎服有風至吹嘉㡌落嘉不之覺宣武使<lb/>
<pb n="KR3l0089_WYG_014-10a"/>
左右勿言以觀其舉止嘉良久如厠宣武令取還之命<lb/>
孫盛作文嘲嘉著嘉坐處嘉還見即答之其文甚美四<lb/>
坐嗟異<hi>孫盛己見年陶靖節征西長史孟府君傳曰君諱嘉字萬  江夏鄂人曽祖宗以孝行稱仕吳</hi>
<hi>司馬祖揖元康中為廬陵太守宗葬武昌新陽縣子孫家焉遂為縣人君少失父奉母與二弟居娶大司馬長</hi>
<hi>沙桓公陶侃第十女閨門孝友人無能間鄉閭稱之沖黙有逺量弱冠儔類咸敬之</hi>
王子敬夜齋中卧有羣偷入其室盜物都盡王徐曰偷<lb/>
兒青氊我家舊物可特置之<hi>王獻之别傳曰獻之字子敬祖曠淮南太守父羲之</hi>
<hi>右將軍獻之咸寧中詔尚餘姚公主遷中書令</hi>
<pb n="KR3l0089_WYG_014-10b"/>
羊敬元<hi>羊欣己見</hi>在隆安中見晉室漸亂優游私門不復進<lb/>
仕會稽王世子<hi>元顯</hi>每使羊書常辭不奉命元顯怒乃以<lb/>
為其後軍府舍人此職本用寒士羊意貌恬然不以髙<lb/>
卑見色論者稱焉<lb/>
王江州<hi>王𢎞己見</hi>欲識陶淵明不能致淵明嘗徃廬山王令<lb/>
淵明故人龎通之齎酒具於半道栗里要之淵明有脚<lb/>
疾使一門生二兒轝籃輿旣至欣然便共飲酌俄頃王<lb/>
至亦無忤也<lb/>
<pb n="KR3l0089_WYG_014-11a"/>
徐羨之起自布衣直以局度超居廊廟朝野推服咸謂<lb/>
有宰臣之望沈宻寡言不以憂喜見色頗工奕棊觀戱<lb/>
常若未解當世倍以此推之嘗與謝晦傅亮宴聚晦亮<lb/>
才學辯博羨之風度詳整時然後言鄭鮮之歎曰觀徐<lb/>
傅言論不復以學問為長<hi>沈約宋書曰鄭鮮之字道子滎陽開封人髙祖渾魏將作</hi>
<hi>大匠曽祖襲大司農父遵尚書郎襲初為江乗令因居縣境鮮之下帷讀書絶交遊之務初為桓偉輔國主簿</hi>
<hi>歴官尚書右僕射</hi>
宋明帝賜王景文死勅至之夜景文在江州方與客棊<lb/>
<pb n="KR3l0089_WYG_014-11b"/>
看勅訖置在局下神色恬然争刼竟歛子納奩畢徐言<lb/>
奉勅見賜以死方以勅示客因舉賜鴆謂客曰此酒不<lb/>
可相勸遂仰飲而絶<hi>王彧己見</hi>
沈昭畧與徐孝嗣諸人同賜死於華林省時昭畧言笑<lb/>
自若了無懼容孝嗣語昭畧曰見卿使人思夏侯太初<lb/>
昭畧曰明府猶憶夏侯便是方寸不能都豁下官見龍<lb/>
逢比干欣然相對霍光脫問明府今日之事當何辭答<lb/>
之耶孝嗣不能對<lb/>
<pb n="KR3l0089_WYG_014-12a"/>
張黄門出為封溪令廣越嶂險獠賊執張將殺食之張<lb/>
神色不動方作洛生詠<hi>張融己見建南齊書曰帝寵姬殷淑妃薨  齋僚佐襯者多至</hi>
<hi>一萬融獨注襯百錢帝怒曰融殊貧當序以佳祿出為封溪令</hi>
齊髙宗廢鬱林領兵入殿左右驚報謝侍中<hi>謝[卄瀹]己見</hi>謝與<lb/>
客圍棊毎下子輒云其當有意竟局乃還齋卧終不問<lb/>
外事<lb/>
豫章王北宅後堂宴集沈率<hi>沈文季己見</hi>與褚太宰<hi>褚淵己見</hi>並<lb/>
善琵琶酒酣太宰取樂器作明君曲沈便下席大唱曰<lb/>
<pb n="KR3l0089_WYG_014-12b"/>
沈文季不能作技兒豫章曰此故當不損仲容之徳太<lb/>
宰顔色無異<lb/>
褚太宰宅嘗失火烟焰甚逼左右驚擾太宰神色怡然<lb/>
索轝來徐去<lb/>
哀太子甚有器度為侯景所憚一日賊黨稱景命召太<lb/>
子太子方講老子將欲下床而刑人掩至太子顔色不<lb/>
變徐曰久知此事嗟其晚耳刑者欲以衣帶絞之太子<lb/>
曰此不能見殺乃指繫帳竿下繩命取絞之而絶<hi>梁書曰哀</hi>
<pb n="KR3l0089_WYG_014-13a"/>
<hi>太子字仁宗太宗嫡長子也太宗即位立為皇太子性寛和兼神用端嶷為賊所害時年二十八</hi>
韋敬逺子在隨州物故孝寛子總復於并州戰没一日<lb/>
之中凶問俱至家人相對悲慟敬逺神色自若徐語之<lb/>
曰死生命也去來常事亦何足悲援琴撫之如舊<lb/>
齊晉陽陷没王叔朗與同志避周兵<hi>北史曰王晞字叔朗小字沙彌北海</hi>
<hi>劇人淹雅有器度好學不倦美容儀有風則齊亡周武帝以為儀同大將軍</hi>王温酒服膏曾<lb/>
不一廢每未肯即去同侣尤之王曰莫我尤我行事若<lb/>
不悔久作三公矣<lb/>
<pb n="KR3l0089_WYG_014-13b"/>
李宻據洛口署李𤣥道為記室宻敗為王世充所執衆<lb/>
懼不能寐𤣥道曰死生有命非憂能了寢甚安及見世<lb/>
充辭色不撓世充用為著作佐郎<hi>劉昫唐書曰李𤣥道隴西人貞觀中為常</hi>
<hi>州刺史在職清簡百姓安之</hi>
吐谷渾與党項冦邊時柴紹討之虜據髙射紹軍矢下<lb/>
如雨士衆失色紹安坐遣人彈胡琵琶使二女子對舞<lb/>
虜異之休射縱觀紹伺其懈以精騎從後掩擊虜衆大<lb/>
潰<hi>劉昫唐書曰柴紹字嗣昌晉州臨汾人趫捷有勇力任俠聞於關中髙祖妻之以女即平陽公主也義旗</hi>
<pb n="KR3l0089_WYG_014-14a"/>
<hi>建累功封霍國公</hi>
劉禕之坐賜死旣沐浴而神色自若命其子草謝死表<lb/>
其子哀號將絶不能書監刑者催逼之禕之乃自操紙<lb/>
援筆即成辭理懇至見者無不傷痛<hi>唐詩紀事曰劉禕之字希美常州人</hi>
<hi>與孟利貞髙智周郭正一俱有名號劉孟髙郭上元中與元萬頃等召入禁中論次新書髙宗宻與參決時政</hi>
<hi>以分宰相權時謂北門學士武后時賜死</hi>
李昭徳為内史婁師徳為納言相隨入朝師徳體肥行<lb/>
緩李顧待不即至乃發怒曰尀耐殺人田舍漢師徳聞<lb/>
<pb n="KR3l0089_WYG_014-14b"/>
之徐笑曰師徳不是田舍漢更阿誰是<hi>大唐新語曰婁師徳弟拜代州</hi>
<hi>刺史將行謂之曰吾以不才位居宰相汝今又得州牧叨據過分人所嫉也將何以全先人髪膚弟長跪曰自</hi>
<hi>今雖有唾某面者某亦不敢言但拭之而已以此自勉庶免兄憂師徳曰此適所謂為我憂也夫前人唾者發</hi>
<hi>於怒也汝今惡其唾而拭之是逆前人怒也唾不拭將自乾何若笑而受之武后之年竟保寵祿率是道也</hi>
婁師徳樸忠沈厚心無適莫狄仁傑<hi>己見</hi>入相師徳舉之<lb/>
及為同列仁傑頗輕師徳頻擠之外師徳知而不憾則<lb/>
天覺之嘗問仁傑曰婁師徳知人否仁傑對曰臣嘗同<lb/>
官未聞其知人則天曰朕之用卿師徳所薦安可謂不<lb/>
<pb n="KR3l0089_WYG_014-15a"/>
知人仁傑大慙而退歎曰婁公盛徳我為其所容<lb/>
婁師徳在夏官注選選者就按閱簿師徳曰容我擇之<lb/>
選者不去乃灑筆曰墨汙爾<lb/>
則天朝旱澇輒閉坊市南門以禳之宰相楊再思晨入<lb/>
朝值一重車將牽出西門峻而又滑馭者叱牛不前乃<lb/>
罵曰一羣癡宰相不能和得隂陽而閉坊門遣我匯行<lb/>
如此辛苦再思徐謂之曰爾牛亦自弱不得嗔他宰相<lb/>
<hi>劉昫唐書曰再思鄭州原武人證聖初鳯閣侍郎巧佞邪媚能得人主㣲㫖恭慎畏忌未嘗忤物或曰公名髙</hi>
<pb n="KR3l0089_WYG_014-15b"/>
<hi>位重何為屈折如此再思曰世路艱難直者受禍茍不如此何以全身</hi>
魏元忠<hi>己見</hi>㣲時家止一婢厨中方㸑出外汲水還見老<lb/>
猿為其守火婢驚白元忠元忠曰猿恐我乏使能為我<lb/>
爨不亦善乎後亦無他<lb/>
陸兖公<hi>陸象先己見</hi>為同州刺史有家僮過參軍不下馬參<lb/>
軍怒責其事鞭背見血入白兖公曰卑吏犯某請去官<lb/>
公從容謂曰奴見官人不下馬打也得不打也得官人<lb/>
打了去也得不去也得叅軍不測而退<lb/>
<pb n="KR3l0089_WYG_014-16a"/>
韋斌責蘄春時李鄴侯<hi>李泌己見</hi>以處士放逐中夜同宴屢<lb/>
聞鴟音韋流涕鄴侯曰此聲人以為惡茍以好音聽之<lb/>
則無足悲請飲酒不聞鴞音者浮以大白坐客皆企其<lb/>
聲終夕不厭<hi>劉昫唐書曰韋斌京兆萬年人父安石景雲初宰相斌容止嚴厲冇大臣體與兄陟</hi>
<hi>齊名天寶末掌文誥李林甫構陷貶巴陵太守</hi>
杜兼誣奏李藩動揺軍中徳宗宻勅杜佑殺之杜素重<lb/>
藩旬日不忍發因引藩共談内典遂及因報之說信有<lb/>
之不藩曰信然杜曰審如此君應遇事無恐因出詔示<lb/>
<pb n="KR3l0089_WYG_014-16b"/>
藩藩覽之無動色杜言君慎勿出口吾已宻論持百口<lb/>
保君矣德宗怒不解追藩赴闕及召見望其儀形曰此<lb/>
豈作惡事人耶除校書郎<hi>李藩杜佑己見宰劉昫唐書曰杜兼京兆人  相正倫五</hi>
<hi>代孫性浮險矜氣拜濠州刺史甚恣凶威叅軍韋賞判官陸楚以論事忤兼兼誣奏二人扇動軍中忽有制使</hi>
<hi>至兼呼韋賞陸楚出宣制杖殺之賞進士擢第楚象先之孫皆名家有士林之譽無罪受戮天下寃之又誣奏</hi>
<hi>李藩將殺之故兼所至人側目焉</hi>
陽城<hi>己見</hi>召為諫議大夫見諸諫官紛紜言事細碎無不<lb/>
聞達天子厭苦之城方與二弟痛飲人莫窺其涯際有<lb/>
<pb n="KR3l0089_WYG_014-17a"/>
謁城者城引之與坐輒强以酒客辭城輒自飲客不得<lb/>
已乃與城酬酢或客先醉仆於席上或城先醉卧客懐<lb/>
中竟不聽客語<lb/>
裴晉公<hi>裴度己見</hi>不信術數每語人曰雞猪魚蒜逢著則喫<lb/>
生死老病時至則行<lb/>
靖安李少師雖居貴位不以威重隔物與賓僚飲宴談<lb/>
笑曲盡布衣之歡亦不記人過失嘗一日宴散有人言<lb/>
昨飲大歡公曰今日言歡則明前之不歡無好惡一不<lb/>
<pb n="KR3l0089_WYG_014-17b"/>
得言<hi>胡三省通鑑注曰李宗閔居靖安坊當時人因以稱之</hi>
處士丁重有人倫鑒一日見于琮語路巖曰某比不熟識<lb/>
于侍郎今日見之風儀秀整禮貌謙挹如百斛重器所<lb/>
貯尚空其半安得不益於祿位哉茍踰月不居廊廟則<lb/>
某無復更至門下矣其後旬浹于果登台鉉<hi>劉昫唐書曰于琮給</hi>
<hi>事中敖之子落拓有大志駙馬鄭顥以器度竒之後尚廣徳公主累踐臺閣揚歴藩府黄巢犯京師起琮為相</hi>
<hi>義不受命為賊所害就路巖字魯瞻陽平冠氏人方鎮交辟久之方  數年間至中書舍人</hi>
司空表聖<hi>司空圖己見</hi>預為夀藏故人來者引置壙中賦詩<lb/>
<pb n="KR3l0089_WYG_014-18a"/>
對酌人或難之表聖曰達人大觀幽顯一致非止暫遊<lb/>
此中公何不廣耶<lb/>
鄭仁誨初事唐將陳紹光紹光恃勇使酒嘗乗醉抽劒<lb/>
將倳刃于仁誨左右無不奔避仁誨端坐以俟畧無懼<lb/>
色紹光擲劒于地曰汝有此器度必當享人間富貴後<lb/>
仁誨果至樞極<hi>五代史記曰鄭仁誨字日新太原晉陽人初事唐將陳紹光周太祖為樞宻召</hi>
<hi>仁誨用之累官内客省使謙謹好禮不自矜伐為士大夫所稱</hi>
馮道<hi>己見</hi>與趙上交王度迎劉贇為漢嗣旣而周太祖已<lb/>
<pb n="KR3l0089_WYG_014-18b"/>
副推戴左右知事變欲殺道等上交度惶怖不知所為<lb/>
惟道偃仰自適畧無懼色<hi>續世說曰道㣲時嘗賦詩云終聞海岳歸明主未省乾坤</hi>
<hi>陷吉人至是其言驗矣</hi>
江南孫晟使周世宗待之甚厚召見飲以醇酒問以唐<lb/>
事晟但言唐主畏陛下神武事陛下無二心及得唐主<lb/>
蠟書誘邊將李重進皆謗毁反間之詞帝大怒責晟以<lb/>
所對不實晟正色抗辭復問唐虚實又黙然不對送軍<lb/>
巡院更使曹翰從容問之終不言翰乃曰有勅賜相公<lb/>
<pb n="KR3l0089_WYG_014-19a"/>
死晟神色怡然索袍笏整衣冠南向拜曰臣謹以死報<lb/>
乃就刑<hi>馬令南唐書曰孫晟一名鳯宻州人好學有文辭尤工於詩少為道士居廬山簡寂宫後易儒</hi>
<hi>服謁唐莊宗于鎮州用為著作郎天成中奔吳烈祖得晟甚喜以為右僕射後周世宗征淮元宗懼遣禮部尚</hi>
<hi>書王崇質副晟奉表入周</hi>
江南李氏太弟景遂嘗與官僚宴集賛善大夫張易有<lb/>
所規諫景遂方與客傳玩玉杯弗之顧易怒曰殿下重<lb/>
寶而輕士取杯抵地碎之衆皆失色景遂但歛容謝過<lb/>
<hi>鄭文寶南唐近事曰張易為太弟賓客方雅直率而好乗醉凌人嘗侍宴昭愛宫儲后持所愛玉杯親酌易酒</hi>
<pb n="KR3l0089_WYG_014-19b"/>
<hi>捧玩勤至有不顧之色易張目排座抗音而讓曰殿下輕人重器不止虧損至徳恐乖聖人慈儉之㫖言訖碎</hi>
<hi>玉杯於殿柱一座失色儲后避席而謝之</hi>
吕文穆不記人過初叅政事入朝堂有朝士於簾内指<lb/>
之曰此子亦叅政耶文穆佯為不聞而過同列令詰其<lb/>
官位姓名文穆遽止之朝罷同列猶不能平悔不窮問<lb/>
文穆曰若一知其姓名則終身不復能忘固不如毋知<lb/>
也不問之何損時人服其量<hi>東都事畧曰吕蒙正字聖功河南人舉進士第一累</hi>
<hi>官叅知政事李昉罷相以蒙正為中書侍郎平章事寛簡有重望以直道自持趙普開國元老䝉正晚出同在</hi>
<pb n="KR3l0089_WYG_014-20a"/>
<hi>相位普甚推許之封許國公諡文穆</hi>
　何良俊曰夫以韓魏公之偉度猶不能忘李師中然<lb/>
　則知人之過而能不記者惟太上忘情耳下此而曰<lb/>
　我忘之者其欺人亦已甚矣故於此不但見文穆寛<lb/>
　中又有以知其無隱情也<lb/>
李公沆秉鈞日有狂生叩馬獻書歴詆其短李遜謝曰<lb/>
俟歸家當得詳覽狂生遂發訕怒隨公馬後肆言曰居<lb/>
大位不能康濟天下又不能引退久妨賢路寧不愧於<lb/>
<pb n="KR3l0089_WYG_014-20b"/>
心乎公但於馬上踧踖再三曰屢求退以主上未賜允<lb/>
終無忤也<lb/>
李文靖<hi>李沆己見</hi>所居陋巷㕔事無重門頽垣敗壁不以屑<lb/>
慮堂前藥欄壊夫人戒守舍者勿葺以試公公經月終<lb/>
不言夫人以語公公笑謂其弟<hi>維</hi>曰豈可以此動吾一<lb/>
念哉<lb/>
向敏中拜右揆<hi>東都事畧曰向敏中字常之開封人沈毅開濟識大體深為人主所知祥符中</hi>
<hi>拜中書門下平章事天禧元年進右僕射</hi>宣麻日李昌武在翰林當對上謂<lb/>
<pb n="KR3l0089_WYG_014-21a"/>
之曰朕自即位已來未嘗除僕射今日有此殊命敏中<lb/>
應甚喜門下賀客必多卿徃觀之明日却對來勿言朕<lb/>
意也向歸昌武徃候見門闌悄無人昌武徑入見之徐<lb/>
賀曰今日聞降麻士大夫莫不歡慰朝野相慶公但唯<lb/>
唯又言自上即位未嘗降端揆此非常之命自非勲徳<lb/>
隆重眷倚殊越何以有此公復唯唯終未測其意又歴<lb/>
陳前代為僕射者勲勞徳業之盛禮命之重公亦唯唯<lb/>
卒無一言旣退復使人至庖厨中問今日有無親戚賓<lb/>
<pb n="KR3l0089_WYG_014-21b"/>
客飲食燕會亦寂無一人明日昌武具以所見對上笑<lb/>
曰向敏中大耐官職<hi>宋史曰李宗諤字昌武文正公昉之子第進士授校書郎初昉居三</hi>
<hi>館兩制之職宗諤不數年皆踐其地風流儒雅藏書萬卷内行淳至事繼母符氏以孝聞</hi>
王太尉<hi>王旦己見</hi>局量寛厚人不見其喜怒飲食有不精潔<lb/>
但不食而已家人欲試其量以少埃墨投羮中公惟啖<lb/>
飯問其何以不食羮曰我偶不喜肉一日又墨其飯公<lb/>
視之曰吾今日不喜飯可且具粥<lb/>
王文正公子弟嘗愬於公曰庖肉為饔人所私食肉不<lb/>
<pb n="KR3l0089_WYG_014-22a"/>
飽公曰汝輩人料肉幾何曰一斤今但得半斤食其半<lb/>
為饔人所廋公曰盡一斤可得飽乎曰盡一斤固當飽<lb/>
曰此後人料一斤半<lb/>
王文正公嘗宅門壊主者撤屋新之暫於廊廡下啓一<lb/>
門以出入公至側門門低據鞍俯伏而過都不問門畢<lb/>
復行正門亦不問<lb/>
王文正家有控馬卒嵗滿辭公公問汝控馬幾時曰五<lb/>
年矣公曰吾不省有汝旣去復呼囘曰汝乃某人乎於<lb/>
<pb n="KR3l0089_WYG_014-22b"/>
是厚贈之乃是逐日控馬但見背未嘗視其面因去見<lb/>
其背方省是此人<lb/>
丁晉公<hi>丁謂己見</hi>謫朱崖後許於光州居住流落貶竄十五<lb/>
年髭鬢略無斑白人服其量<lb/>
丁晉公在光州親知皆會至食不足轉運使表聞有㫖<lb/>
給京東房錢一萬貫為其子<hi>珙</hi>數月呼博而盡臨終前<lb/>
半月已不食但焚香危坐黙誦佛書以沉香煎湯時呷<lb/>
少許臨化之際神識不亂奄然而逝能榮辱兩忘大變<lb/>
<pb n="KR3l0089_WYG_014-23a"/>
不怛當時稱為異人<lb/>
仁宗久病廢朝一日康復思見執政坐便殿促召二府<lb/>
吕許公聞命移刻方赴召比至中使數促公同列亦賛<lb/>
公速行公愈緩步旣見上曰久病方平喜與公等相見<lb/>
何遲遲其來公從容奏曰陛下不豫中外頗憂一旦聞<lb/>
忽召近臣臣等若奔馳以進慮人驚動爾上以為得輔<lb/>
臣之體<hi>龍川志曰王沂公知制誥朝望日重一日至中書見王文正公公問君識一吕夷簡否沂公曰</hi>
<hi>不識也文正曰此人異日與舍人對秉鈞軸沂公曰何以知之曰吾亦不識但以其奏請得之沂公曰奏請何</hi>
<pb n="KR3l0089_WYG_014-23b"/>
<hi>事曰如不稅農器等數事卒與沂公並相</hi>
景徳中河北用兵車駕欲幸澶淵中外之論不一獨冦<lb/>
忠愍<hi>冦準己見</hi>賛成上意乗輿方渡河虜騎充斥城下人情<lb/>
恟恟上使人㣲覘忠愍方酣寢於中書鼻息如雷人以<lb/>
其一時鎮物比之謝安<lb/>
吕許公<hi>吕夷簡己見</hi>執政范文正屢攻其短坐落職知饒州<lb/>
後吕再入相言於仁宗曰仲淹賢者朝廷將用之豈可<lb/>
但除舊職遂除龍圖閣直學士經畧陜西上以許公為<lb/>
<pb n="KR3l0089_WYG_014-24a"/>
長者文正面謝曰曏以公事忤相公不意乃爾奬拔許<lb/>
公曰豈復以前事為念<lb/>
宋元憲與弟景文未第時貧甚因依外家就學安陸冬<lb/>
至召同人飲元憲語客曰至節無以為具獨有先人劒<lb/>
鞘上裹銀一兩麄以辦節乃笑曰冬至喫劒鞘年節當<lb/>
喫劒耳宴笑自若<lb/>
吕文靖<hi>夷簡</hi>四子<hi>公弼公著公爽公孺</hi>皆穎異文靖與夫人語四兒<lb/>
他日皆顯重但不知誰作宰相吾將驗之他日四子居<lb/>
<pb n="KR3l0089_WYG_014-24b"/>
外夫人使小鬟擎四寶器貯茶而徃敎令至門故跌而<lb/>
碎之三子皆失聲獨公著凝然不動文靖謂夫人曰此<lb/>
兒必作相元祐中果大拜<lb/>
富鄭公致政歸西都嘗著布直裰跨驢出郊逢水南巡<lb/>
檢蓋中官也威儀呵引甚盛前卒呵騎者下公舉鞭促<lb/>
驢卒聲愈厲又唱言不肯下驢請官位公舉鞭稱名曰<lb/>
弼卒不曉所謂白其將曰前有一人騎驢衝節請官位<lb/>
不得口稱弼弼將方悟曰乃相公也下馬伏謁道左其<lb/>
<pb n="KR3l0089_WYG_014-25a"/>
候賛曰水南巡檢唱喏公舉鞭去<lb/>
韓魏公帥定武時夜作書令一侍兵持燭於旁兵他顧<lb/>
燭燃公鬚公以袖麾之作書如故少頃囘視則已易其<lb/>
人矣公恐主吏鞭卒急呼曰勿易之渠方解持燭軍中<lb/>
為之感服<lb/>
韓魏公知北都有人獻玉盞云耕者入壊塚而得表裏<lb/>
無纎瑕可指真絶寶也開讌召漕使顯官特設一桌致<lb/>
玉盞其上將酌酒遍勸坐客俄為吏將誤觸臺倒玉盞<lb/>
<pb n="KR3l0089_WYG_014-25b"/>
竟碎坐客皆愕然吏將伏地待罪公神色不動徐語曰<lb/>
物破亦自有時<lb/>
韓魏公駐兵延安忽夜有人攜匕首至卧内遂褰帷魏<lb/>
公起坐問是誰曰某來殺諫議又問誰遣汝曰張相公<lb/>
<hi>蓋夏國方張元用事也</hi>魏公復就枕曰汝取我首去其人曰某不<lb/>
忍願得諫議金帶足矣遂取帶而去明日魏公亦不治<lb/>
此事俄有守陴卒報城櫓上得金帶乃納之范純祐亦<lb/>
在延安謂魏公曰不治此事甚善蓋行之則沮國威今<lb/>
<pb n="KR3l0089_WYG_014-26a"/>
受其帶是墮其計中矣魏公握范手再三歎曰非某所<lb/>
及<lb/>
龎相<hi>龎籍己見</hi>為郡掾日會郡守性褊好責人小禮常令掾<lb/>
屬羅拜庭下率坐受之衆皆忿恥竊罵公獨處之自若<lb/>
公曾以疾在告月餘方出例當庭叅偶是日大雨守乃<lb/>
命張傘布茅於庭使人設拜公拜起唯謹當時以為逺<lb/>
到之量<lb/>
趙閱道<hi>趙抃己見</hi>為成都轉運出行部内唯攜一琴一鶴坐<lb/>
<pb n="KR3l0089_WYG_014-26b"/>
則看鶴鼓琴嘗過青城山遇雪舍於逆旅逆旅人不知<lb/>
是趙或慢狎之公頹然鼓琴不問<lb/>
唐質肅嘗言文潞公<hi>文彦博己見</hi>交結宫禁自御史責英州<lb/>
别駕潞公亦罷相後潞公復相即上言唐介所言正中<lb/>
臣罪召臣未召介臣不敢行仁宗即起介通判潭州尋<lb/>
至大用<hi>東都事畧曰唐介字子方荆南人為御史裏行論張堯佐不當除宣徽使言彦博顯用堯佐隂</hi>
<hi>結貴妃外陷陛下有私後宫之名仁宗怒甚貶英州别駕</hi>
元厚之知福州日有吏白事公問如何行遣吏對合依<lb/>
<pb n="KR3l0089_WYG_014-27a"/>
元降指揮公曰元絳未嘗指揮<hi>公名絳故云</hi>吏悚而退終不<lb/>
加罪<hi>東都事畧曰元絳字厚之杭州錢塘人舉進士除著作佐郎出知鄆州召為翰林學士卒諡章簡</hi>
吕晦叔<hi>吕公著己見</hi>平章軍國時門下因語次或曰嘉問敗<lb/>
壊家法可惜公不答客愧而退一客少留曰司空尚能<lb/>
容吕惠卿何况族黨此人妄意迎合可惡也公又不答<lb/>
旣歸子弟請問二客之言何如公亦不答<hi>宋史曰吕嘉問字望之以</hi>
<hi>䕃入官條例司引以為屬提舉市易務初嘉問竊從祖公弼論新法奏稿以示安石公弼遂斥於外吕氏號為</hi>
<hi>家賊</hi>
<pb n="KR3l0089_WYG_014-27b"/>
范忠宣<hi>范純仁己見</hi>謫居永州以書寄人云此中羊麫無異<lb/>
北方每日閉門飡餺飥不知身之在逺<hi>猗覺寮雜記曰比人食麫名餺</hi>
<hi>飥揚雄方言餅謂之飥齊民要術青䴹麥麫堪作飯及餅飥甚美磨盡無麩則飥之名已見於漢魏五代史李</hi>
<hi>茂貞傳朕與宫人一日食粥一日食不托不托俗語當以方言為正作餺飥字</hi>
范忠宣謫永州公夫人在患難中毎遇不如意事則罵<lb/>
章惇曰枉陷正人使我至此公每為一笑舟行過橘洲<lb/>
大風雨中船破僅得及岸公令正平持蓋自負夫人以<lb/>
登燎衣民舍稍蘇公顧曰船破豈亦章惇所為耶<lb/>
<pb n="KR3l0089_WYG_014-28a"/>
范丞相在永州閉門獨處人稀識面客苦欲見者或出<lb/>
則問寒暄而已家僮掃榻具枕揖客解帶對卧良久鼻<lb/>
息如雷霆客自度未起亦熟睡睡覺常及暮乃去<lb/>
范忠宣云或相勉以攝生之理不知人非久在世之物<lb/>
假如丁令威千歳化鶴歸鄉見城郭人民皆非則獨存<lb/>
亦何足樂<lb/>
蘇公逮獄時舒亶之徒力詆上前必欲置之死地裕陵<lb/>
宻遣小黄門至獄中視蘇起居狀適蘇公晝寢鼻息如<lb/>
<pb n="KR3l0089_WYG_014-28b"/>
雷即馳以聞裕陵顧謂左右曰朕知蘇軾胷中無事者<lb/>
於是即有黄州之命<lb/>
蘇子瞻為鳯翔判官章子厚任商令同試永興軍進士<lb/>
時劉原父為師皆以國士遇之二人相得歡甚同遊南<lb/>
山諸寺抵仙遊潭下臨絶壁萬仞横一木為橋子厚推<lb/>
蘇過潭書壁蘇不敢子厚平步以過用索繫樹步躡上<lb/>
下神色不動以漆墨濡筆大書壁上曰章惇蘇軾來遊<lb/>
范寥言魯直至宜州州無亭驛亦無民居可僦止一僧<lb/>
<pb n="KR3l0089_WYG_014-29a"/>
舍可寓適為崇寧萬夀寺法所不許迺居一城樓極為<lb/>
湫隘秋暑方熾幾不可過一日忽小雨魯直飲薄醉坐<lb/>
胡床自欄楯間伸足出外以受雨顧謂寥曰信中吾平<lb/>
生無此快也未幾而卒<lb/>
米元章晩年學禪有得卒於淮陽軍先一月區處家事<lb/>
作親友别書盡焚其所好書畫竒物預置一棺坐卧飲<lb/>
食其中前七日不茹葷更衣沐浴焚香清坐而已及期<lb/>
徧請郡寮舉拂示衆曰衆香國中來衆香國中去擲拂<lb/>
<pb n="KR3l0089_WYG_014-29b"/>
合掌而逝<hi>蔡肇南宫舍人米公墓誌曰元章少與禪人摩詰遊詰以為得法其逝不怛作偈語有倫</hi>
王鼎宰縣日嘗憩於庭俄有暴風舉卧榻空中鼎無懼<lb/>
色但覺枕榻俱髙乃曰吾中朝端士邪無干正可徐置<lb/>
之須臾榻復故處風亦隨止<hi>遼史曰王鼎字虚中涿州人幼好學居太寧山數年</hi>
<hi>博通經史時馬唐俊有文名適上已與同志袚褉水濱鼎偶造席唐俊見鼎樸野置下坐欲以詩困之出所作</hi>
<hi>索賦鼎援筆立成唐俊驚其敏妙因與定交調易州觀察判官累遷翰林學士當代典章多出其手</hi>
楊鐵崖在松江嘗遊盤龍塘夜抵普門寺宿盜伺其亡<lb/>
盡竊去所畜物黎明家人徃白之先生賦詩不輟語客<lb/>
<pb n="KR3l0089_WYG_014-30a"/>
曰老鐵在是區區長物又奚恤衆服其量<lb/>
倪元鎮旣却張士信之請一日士信與諸文士遊太湖<lb/>
聞小舟中有異香士信曰此必一勝流急榜舟近之乃<lb/>
元鎮也士信大怒即欲手刃之諸人力為營救然猶鞭<lb/>
元鎮元鎮竟不吐一語後有人問之曰君被士信窘辱<lb/>
而一語不發何也元鎮曰一說便俗<lb/>
　<lb/>
　<lb/>
<pb n="KR3l0089_WYG_014-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　語林卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>語林卷十</head>
    <p>
<pb n="KR3l0089_WYG_010-1a"/>
欽定四庫全書<lb/>
　語林卷十　　　　　　　明　何良俊　撰<lb/>
　　言志第五<hi>上</hi>
夫志之於人大矣孟子曰志至焉仲尼燕居則使其羣<lb/>
弟子言志故曰隐居以求其志又曰匹夫不可奪志也<lb/>
范蠡曰君行令臣行意夫意亦志也假使李斯遂行其<lb/>
志安得身陷大戮逮夫詣市而始有牽黄犬出上蔡東<lb/>
門之悔不亦晚乎嘗怪主父偃言曰生不五鼎食死則<lb/>
<pb n="KR3l0089_WYG_010-1b"/>
五鼎烹昔人以果如其言痛之嗚呼斯殆其志之所安<lb/>
又何傷焉余厯觀古人性樂魚鳥則以伊呂為管庫口<lb/>
悦芻豢則以巢許為卒飬靜躁懸殊亦各從其好也然<lb/>
衆言淆亂當取𠂻於聖人求之孔門則由之勇賜之辯<lb/>
其或心存民社志在禮樂非不可以興建事功並垂竹<lb/>
素而夫子獨曰回也多財願為之宰又吾與之歎獨於<lb/>
曾㸃何耶此則志之髙下得失槩可見矣<lb/>
馮敬通才髙志大不戚戚於貧賤居常慷慨歎曰衍少<lb/>
<pb n="KR3l0089_WYG_010-2a"/>
事名賢經厯顯位懷金垂紫揭節奉使不求苟得常有<lb/>
陵雲之志三公之貴千金之富不得其願不槩於懐貧<lb/>
而不衰賤而不恨年雖疲曵猶庶幾名賢之風修道徳<lb/>
於幽㝠之路以終身名為後世法居貧年老卒于家<hi>范曅</hi>
<hi>後漢書曰馮衍字敬通京兆杜陵人祖野王元帝時大鴻臚衍幼有竒才更始將軍廉丹辟為掾光武時新陽</hi>
<hi>侯隂就敬重衍與之交結帝懲西京外戚賔客皆以法繩之衍由此得罪西歸故郡閉門自保不復與親故通</hi>
桓君山嘗從班嗣借莊子班報曰吾子聞仁義之覊絆<lb/>
係聲名之繮鎻伏孔氏之軌躅馳顔閔之極藝何以大<lb/>
<pb n="KR3l0089_WYG_010-2b"/>
道為自眩也昔有學歩邯鄲者失其故歩匍匐而歸耳<lb/>
其行已持論如此後終于家<hi>魏𨽻高士傳曰班嗣世在京師家有賜書内足於財</hi>
<hi>父黨揚子雲以下莫不造門</hi>
延叔堅著作東觀以病免歸教授家巷時越雋太守李<lb/>
文徳素善叔堅語羣公曰延叔堅有王佐之才奈何屈<lb/>
千里之足欲令薦引之叔堅為書止文徳曰夫道之將<lb/>
廢所謂命也流聞乃欲相為求還東觀来命雖篤所未<lb/>
敢當吾昩爽櫛梳坐於客堂朝則誦羲文之易虞夏之<lb/>
<pb n="KR3l0089_WYG_010-3a"/>
書厯公旦之典禮覧仲尼之春秋夕則消揺内階詠詩<lb/>
南軒百家衆氏投閒而作洋洋乎其盈耳煥爛兮其溢<lb/>
目紛紛欣欣兮其獨樂也當此之時不知天之為盖地<lb/>
之為輿不知世之有人已之有軀雖漸離擊筑傍若無<lb/>
人高鳳讀書不知暴雨方之於吾未足况也且吾自束<lb/>
修己來為人臣不䧟於不忠為人子不䧟於不孝上交<lb/>
不謟下交不黷從此而殁下見先君逺祖可不慙赧如<lb/>
此而不以善止恐如教羿射者也慎勿迷其本棄其生<lb/>
<pb n="KR3l0089_WYG_010-3b"/>
後遭黨事禁錮卒于家郷里圖其形于屈原廟<hi>袁山松後漢書</hi>
<hi>曰延篤字叔堅南陽犨人少從唐溪典受左氏傳之先賢行狀曰篤欲寫左傳無紙唐溪典以廢牋記與  篤</hi>
<hi>以牋記紙不可寫借本諷之粮盡辭歸典曰卿欲寫傳何故辭歸篤曰已諷之矣典聞歎曰嗟乎延生雖復端</hi>
<hi>木聞一知二未足為喻若使尼父更起於洙泗君當編名七十與游夏爭匹也</hi>
梁伯鸞居常閉户吟詠書記<hi>范曅後漢書曰梁鴻字伯鸞扶風平陵人受業太學</hi>
<hi>家貧尚節介博覧不為章句學畢牧豕上林苑中誤遺火延及他舍鴻尋訪燒者悉以豕償之其主猶以為少</hi>
<hi>鴻曰無他財願以身居作因為執勤不懈鄰家耆老共責讓主人而稱鴻長者始敬異焉悉還其豕鴻不受而</hi>
<hi>去歸郷里勢家慕其高節多欲女之鴻並不娶同縣孟氏有女肥醜而黑力舉石臼擇對不嫁父母問其故女</hi>
<pb n="KR3l0089_WYG_010-4a"/>
<hi>曰欲得賢如梁伯鸞者鴻聞而聘之始以裝飾入門七日而鴻不答妻跪床下請曰竊聞夫子髙義簡斥數婦</hi>
<hi>妾亦偃蹇數夫今而見擇敢不請罪鴻曰吾欲裘褐之人可與俱隐深山者今衣綺縞傅粉墨豈鴻所願哉妻</hi>
<hi>曰以觀夫子之志耳乃更為椎髻著布衣操作而前鴻大喜曰此真梁鴻妻也字之曰徳曜名孟光居有頃妻</hi>
<hi>曰常聞夫子欲隠居避患今何為黙黙無乃欲低頭就之乎鴻曰諾乃入霸陵山中以耕織為業詠詩彈琴以</hi>
<hi>自娛仰慕髙士為四皓以来二十四人作頌因東出關過京作五噫歌曰陟彼北芒兮噫顧覧帝京兮噫宮室</hi>
<hi>崔嵬兮噫人之劬勞兮噫遼遼未央兮噫肅宗聞而非之乃易姓名居齊魯之間有頃去適吳作詩曰遊舊邦</hi>
<hi>兮遐征將遥集兮東南心惙怛兮傷悴志菲菲兮升降欲乗䇿兮縱邁疾吾俗兮作讒競舉枉兮措直咸先佞</hi>
<hi>兮唌唌固靡慙兮獨建冀異州兮尚賢聊逍遥兮遨嬉纘仲尼兮周流儻云覩兮我悦遂舍車兮即浮過季札</hi>
<pb n="KR3l0089_WYG_010-4b"/>
<hi>兮延陵求魯連兮海隅雖不察兮光貌幸神靈兮與休惟季春兮華阜麥含含兮方秀哀茂時兮逾邁愍芳香</hi>
<hi>兮日臭悼吾心兮不獲長委結兮焉究口囂囂兮余訕嗟恇恇兮誰留至呉依臯伯通居廡下為人賃舂妻具</hi>
<hi>食舉案齊眉伯通異之曰彼傭能使其妻敬之如此非凡人也乃舍之於家鴻潜閉著書十餘篇疾且困告主</hi>
<hi>人曰昔延陵季子葬于嬴博之間不歸郷里慎勿令我子持䘮歸及卒伯通為求葬地於要離塚傍咸曰要離</hi>
<hi>烈士伯鸞清髙可令相近葬畢妻子歸扶風</hi>
梁敬叔坐兄累逺竄九真既徂南土厯江湖濟沅湘感<lb/>
悼子胥屈原以非辜沉身作悼騷賦繫𤣥石而沉之<lb/>
梁敬叔自負其才鬰鬰不得意登山逺望輒歎息言曰<lb/>
<pb n="KR3l0089_WYG_010-5a"/>
大丈夫生當封侯死當廟食如其不然閒居足以飬志<lb/>
詩書足以自娛州郡之職徒勞人耳<lb/>
馬季長善鼓琴好吹笛逹生任性不拘儒者之節大將<lb/>
軍鄧隲聞季長名召為舍人非其好也遂不應命後客<lb/>
遊凉州㑹羌亂米貴關西道殣相望季長既饑困乃歎<lb/>
息曰古人有言左手據天下之圖右手刎其喉愚夫不<lb/>
為所以然者生貴於天下也今以曲俗咫尺之羞滅無<lb/>
貲之軀殆非老莊所謂矣遂應隲召<hi>范曅後漢書曰馬融字季長扶風茂</hi>
<pb n="KR3l0089_WYG_010-5b"/>
<hi>陵人將作大匠嚴之子為人美辭貌有俊才</hi>
趙邠卿年三十許有重疾卧蓐七年自慮奄忽乃為遺<lb/>
令勑兄子曰大丈夫生世遯無箕山之操仕無伊呂之<lb/>
勲天不我與復何言哉可立一員石於吾墓前刻之曰<lb/>
漢有逸人姓趙名嘉有志無時命也奈何其疾竟瘳<hi>摯虞</hi>
<hi>三輔决録註曰趙岐字邠卿京兆長陵人初名嘉少明經有才藝仕州郡以廉直疾惡見憚娶馬敦女宗姜為</hi>
<hi>妻敦兄子融嘗至岐家多從賔與從妹宴飲作樂日夕乃出過問趙處士所在岐亦厲節不以妹聓之故屈志</hi>
<hi>於融與其友書曰馬季長雖有名當世而不持士節三輔髙士未曾以衣裾撇其門也曾讀周官二義不通一</hi>
<pb n="KR3l0089_WYG_010-6a"/>
<hi>造之其賤融如此</hi>
趙邠卿先自為壽藏圖季札子産晏嬰叔向四像居賔<lb/>
位圖已像居主位皆為讚頌勑其子曰我死之日墓中<lb/>
聚沙為牀布簟白衣散髪其上覆以單被即日便下下<lb/>
訖便掩<lb/>
仲長公理以為凡遊帝王者欲以立身揚名而名不常<lb/>
存人生易滅優遊偃仰可以自娛欲卜居清曠以樂其<lb/>
志因論之曰使居有良田廣宅背山臨流溝池環匝竹<lb/>
<pb n="KR3l0089_WYG_010-6b"/>
木周布場圃築前果園𣗳後舟車足以代步涉之艱使<lb/>
令足以息四體之役飬親有兼珍之膳妻孥無苦身之<lb/>
勞良朋萃止則陳酒肴以娛之嘉時吉日則烹羔豚以<lb/>
奉之蹰躇畦苑遊戱平林濯清水追凉風釣遊鯉弋髙<lb/>
鴻風於舞雩之下詠歸髙堂之上安神閨房思老氏之<lb/>
𤣥虚呼吸精和求至人之彷彿與達者數子論道講書<lb/>
俯仰二儀錯綜人物彈南風之雅操發清商之妙曲逍<lb/>
遥一世之上睥睨天地之間不受當時之責永保性命<lb/>
<pb n="KR3l0089_WYG_010-7a"/>
之期則可以陵霄漢出宇宙之外矣豈羡夫入帝王之<lb/>
門哉<hi>范曅後漢書曰仲長統字公理山陽高平人少好學博涉書記贍於文辭俶儻敢言不矜小節黙語</hi>
<hi>無常時人謂之狂生統嘗作詩以見志其詞曰飛鳥遺跡蟬蛻亡殻螣蛇棄鱗神龍䘮角至人能變達士拔俗</hi>
<hi>乗雲無轡騁風無足垂露成幃張霄成幄沆瀣當餐九陽代燭恒星艷珠朝霞潤玉六合之内恣心所欲人事</hi>
<hi>可遺何為局促大道雖夷見幾者寡任意無非適物無可古来繞繞委曲如瑣百慮何為至要在我寄愁天上</hi>
<hi>埋憂地下叛㪚五經滅棄風雅百家雜碎請用從火抗志山栖游心海左元氣為舟微風為柂敖翔太清縱意</hi>
<hi>容冶</hi>
張彦真<hi>張升己見</hi>好學博聞而任情不覊其意相合者則傾<lb/>
<pb n="KR3l0089_WYG_010-7b"/>
身交結不問窮賤如乖其志好雖王公大人終不屈從<lb/>
常歎曰死生有命富貴在天其有知我者秦越可親苟<lb/>
或不然從物何益<lb/>
許子伯嘗與友人言次因及漢無統嗣幸臣專朝世俗<lb/>
衰薄賢者放退慨然據地悲哭時稱許子伯哭世<hi>謝承後漢</hi>
<hi>書曰許慶字子伯家貧為郡督郵常乗牛車郷里號曰軺車督郵</hi>
趙溫居常歎曰大丈夫當雄飛安能雌伏<hi>范曅後漢書曰趙温字子</hi>
<hi>柔蜀郡成都人先是趙典為衛尉典兄子謙謙弟温相繼為三公</hi>
<pb n="KR3l0089_WYG_010-8a"/>
陳仲舉獨居一室荒穢不掃人問之答曰大丈夫當掃<lb/>
除天下安事一室<lb/>
孔北海居家失勢賔客日滿其門愛才樂士常若不足<lb/>
每歎曰坐上客常滿尊中酒不空吾無憂矣<lb/>
邴根矩童齔之中嶷然有異及長金玉其行逺遊從師<lb/>
單步負笈苦身持力<hi>邴原己見後原别傳曰原舊能飲酒自行之  八九年酒不向口臨</hi>
<hi>别師友以原不飲㑹米肉送原原曰本能飲酒但以荒思廢業故斷之耳今當逺别因見貺餞可一飲燕於是</hi>
<hi>共坐飲酒終日不醉</hi>至陳留則師韓子助<hi>𡊮山松後漢書曰韓卓字子助臘日奴竊食祭</hi>
<pb n="KR3l0089_WYG_010-8b"/>
<hi>其先卓義其心即日免之</hi>潁川則宗陳仲弓<hi>陳寔己見</hi>汝南則交范孟博<lb/>
<hi>范滂己見</hi>涿郡則親盧子幹<hi>范曅後漢書曰盧植字子幹身長八尺二寸音聲如鐘與鄭𤣥</hi>
<hi>俱事馬融能通古今學好研精不守章句融外戚豪家多列女倡植侍講積年未嘗轉盼學終辭歸闔門教授</hi>
<hi>性剛毅有大節常懐濟世志不好辭賦能飲酒一石</hi>
管公明<hi>管輅己見</hi>常自言知我者希則我貴矣安能斷江漢<lb/>
之波為激石之流樂與季主諭道不欲與漁父同舟<lb/>
諸葛孔明在荆州遊學每晨夜恒抱膝長嘯<hi>蜀志曰諸葛亮字孔</hi>
<hi>明瑯琊陽都人父珪字君貢太山郡丞亮早孤躬耕隴畝好為梁父吟身長八尺每自比管仲樂毅時人莫之</hi>
<pb n="KR3l0089_WYG_010-9a"/>
<hi>許也唯博陵崔州平潁川徐元直謂為信然孟魚豢魏略曰亮在荆州與潁川石廣元徐元直汝南  公威俱</hi>
<hi>遊學三人務於精熟亮獨觀其大略謂三人曰卿三人仕進可至刺史郡守三人問其所至亮但笑而不言後</hi>
<hi>公威思郷里欲北歸亮曰中國饒士大夫遨遊何必故郷耶</hi>
秦子勑少有才學屢辭辟命<hi>蜀志曰秦宓字子勑廣漢緜竹人不仕劉焉建興中</hi>
<hi>武侯領益州牧迎為别駕遷大司農宓見帝系之文五帝同出一族辯其不然又論皇帝王霸養龍之説甚有</hi>
<hi>通理譙周數往諮訪記録其言於春秋然否論</hi>同郡王商勸令仕云貧賤困苦<lb/>
亦何可以終身子勑答曰昔堯優許由非不𢎞也洗其<lb/>
兩耳楚聘莊周非不廣也執竿不顧僕得曝背隴畝之<lb/>
<pb n="KR3l0089_WYG_010-9b"/>
中誦顔氏之簞瓢詠原憲之蓬户時翺翔於林澤與沮<lb/>
溺為等儔聴𤣥猿之悲吟察鶴鳴於九臯安身為樂無<lb/>
憂為福處虛空之名居不靈之龜知我者希則我貴矣<lb/>
斯乃僕得志之秋何困苦之戚<hi>益部耆舊傳曰王商字文表廣漢人以才學稱</hi>
<hi>聲聞著於州里劉璋辟為治中從事時許靖號為臧否至蜀見商稱之曰使商生於華夏王景興無以加也璋</hi>
<hi>以為蜀郡太守成都禽堅有孝行商表其墓追贈孝亷與嚴君平李𢎞立祠作銘以旌先賢修學廣農百姓便</hi>
<hi>之</hi>
鄭泉博學有竒姿而性嗜酒閑居常曰願得美酒滿五<lb/>
<pb n="KR3l0089_WYG_010-10a"/>
百斛船以四時肥甘置兩頭反覆没飲之憊即住而啖<lb/>
肴饍酒有升斗減隨即益之不亦快乎<hi>吳書曰鄭泉字文淵陳郡人博</hi>
<hi>學有竒志而性嗜酒仕吳官太中大夫使蜀先主問曰吳王何以不答吾書得無以吾正名不宜乎泉曰曹氏</hi>
<hi>凌轢漢室終奪其位殿下既為宗室有維城之責不荷戈執殳為海内率先而於是自名未合天下之議是以</hi>
<hi>寡君未復書耳先主有慙色</hi>
鄭泉臨卒時語同軰曰必葬我陶家之側庶百嵗之後<lb/>
化而成土幸見取為酒壺實獲我心矣<lb/>
虞仲翔放棄南方<hi>虞翻己見自吳志曰翻性疎直數有酒失權嘗  起行酒翻伏地陽醉不</hi>
<pb n="KR3l0089_WYG_010-10b"/>
<hi>持權去乃起坐權手劒欲擊之大司農劉基抱權諫曰大王以三爵之後手殺善士雖翻有罪天下孰知之且</hi>
<hi>大王以容賢畜衆海内望風何故一朝棄之權曰曹孟徳尚殺孔文舉孤於虞翻何有哉基曰孟徳輕害士人</hi>
<hi>天下非之大王欲與堯舜比隆何得自喻於彼由是得免權又與張昭論神仙翻指昭曰彼皆死人而語神仙</hi>
<hi>世豈有仙人也權積怒非一遂徙翻交州雖處罪放而講學不倦門徒常數百人</hi>自恨䟽節骨<lb/>
體不媚犯上獲罪當長没海隅生無可與語死以青蠅<lb/>
為吊客使天下一人知己者足以不恨<lb/>
阮嗣宗容貌瓌傑志氣宏放傲然獨得任性不覊或閉<lb/>
户視書累月不出或登臨山水經日忘歸<hi>晉書曰阮籍字嗣宗陳留</hi>
<pb n="KR3l0089_WYG_010-11a"/>
<hi>尉氏人父瑀魏丞相掾率魏氏春秋曰籍曠逺不覊不拘禮俗性至孝居䘮不  常檢而毁幾滅性兖州刺史</hi>
<hi>王㫤請與相見終日不得與言自以為不能測也</hi>
阮歩兵率意獨駕不由徑路車跡所窮輒慟哭而返嘗<lb/>
登廣武觀楚漢戰處歎曰時無英雄使䜿子成名<hi>魏氏春秋</hi>
<hi>曰籍登蘇門山因假蘇門先生之論以寄所懐其歌曰日沒不周西月出丹淵中陽精蔽不見隂光代為雄亭</hi>
<hi>亭在須臾厭厭將復隆富貴俯仰間貧賤何必終又歎曰天地解兮六合開星辰隕兮日月頽我騰而上將何</hi>
<hi>懐惟晉書曰籍又著大人先生傳其畧曰世之所謂君子  法是修惟禮是克手執圭璧足履繩墨行欲為目</hi>
<hi>前檢言欲為無窮則少稱郷黨長聞隣國上欲圖三公下不失九州牧獨不見羣虱之處褌中逃乎深縫匿乎</hi>
<pb n="KR3l0089_WYG_010-11b"/>
<hi>敗絮自以為吉兆也行不敢離縫際動不敢出褌襠自以為得繩墨也炎<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>火流焦邑滅都羣虱處於褌中而</hi>
<hi>不能出也君子之處域内何異夫虱之處褌中乎此亦籍之胷懐本趣也</hi>
東平呂安<hi>世語曰呂昭字子展東平人長子巽字長悌為相國掾有寵於司馬文王次子安字仲悌</hi>
<hi>與嵇康厚善與康俱被誅</hi>服嵇中散高致<hi>嵇康别傳曰嵇康字叔夜譙國銍人父昭字子逺康</hi>
<hi>家世儒學少有雋才曠邁不羣高亮任性不修名譽寛簡有大量學不師授博洽多聞長好老莊之業恬静無</hi>
<hi>欲性好服食善屬文論彈琴詠詩自足於懐遂放世事縱意於塵埃之表撰録上古以来聖賢隐逸遁心遺名</hi>
<hi>者集為傳贊自混沌至于管寧凡百一十九人盖求之於宇宙之内而發之乎千載之外者矣故世莫得而名</hi>
<hi>焉</hi>每一相思輒千里命駕<hi>干寳晉紀曰呂安友嵇康相思則命駕千里從之或遇其</hi>
<pb n="KR3l0089_WYG_010-12a"/>
<hi>出康兄喜位至方伯拭席而待弗之顧也獨宿車中康母設酒求康兒共戱則去</hi>
向子期<hi>臧榮緒晉書曰向秀字子期河内懐人少有不覊之志嵇康被誅秀應本州計入洛  晉書曰</hi>
<hi>秀清悟有逺識少為山濤所知嘗注莊子内外十篇發明竒趣振起𤣥風讀者莫不超然心悟初秀欲注康曰</hi>
<hi>此書詎復須注正是妨人作樂耳及成示康曰殊復勝否又與康論飬生辭難往復盖欲發康髙致也</hi>
譙國嵇康東平呂安友善<hi>向秀思舊賦序曰余與嵇康呂安居止接近其人並有不覊之</hi>
<hi>才然嵇意逺而踈呂心曠而放</hi>並有㧞俗之韻其進止無不同而造事<lb/>
營生業亦不異嘗與嵇康偶鍜於洛邑同呂安灌園於<lb/>
山陽不慮家之有無外物不足怫其心弱冠著儒道論<lb/>
<pb n="KR3l0089_WYG_010-12b"/>
棄而不録<lb/>
或勸皇甫士安<hi>皇甫謐己見</hi>修名廣交士安答曰自非聖人<lb/>
孰能兼存出處居田里之中亦可以樂堯舜之道何必<lb/>
崇接勢利事官鞅掌然後為名乎作𤣥守論以見志<hi>謐𤣥</hi>
<hi>守論曰或謂謐曰富貴人之所欲貧賤人之所惡何故委形待於窮而不變乎且道之所貴者理世也人之所</hi>
<hi>美者及時也先生年邁齒變饑寒不贍轉死溝壑其誰知乎謐曰人之所至惜者命也道之所必全者形也性</hi>
<hi>形所不可犯者疾病也若擾全道以損性命安得去貧賤存所欲哉吾聞食人之禄者懐人之憂形强猶不堪</hi>
<hi>况吾之弱疾乎且貧者士之常賤者道之實處常得實没齒不憂孰與富貴擾神耗精者乎又生為人所不知</hi>
<pb n="KR3l0089_WYG_010-13a"/>
<hi>死為人所不惜至矣喑聾之徒天下之有道者也夫一人死而天下號者以為損也一人生而四海笑者以為</hi>
<hi>益也然則號笑非益死損生也是以至道不損至徳不益何哉體足也如㢠廻天下之念以追損生之禍運四海</hi>
<hi>之心以廣非益之病豈道徳之至乎夫唯無損則至堅矣夫唯無益則至厚矣堅故終不損厚故終不薄茍能</hi>
<hi>體堅厚之實居不薄之真立乎損益之外游乎形骸之表則我道全矣  謐又作釋勸曰客曰盖聞天以懸象</hi>
<hi>著明地以含通吐靈故黄鍾次序律呂分形春華發蕚夏繁其實秋風逐暑冬冰乃結人道以之應機乃發故</hi>
<hi>士或同升於唐朝或先覺於有莘或通夢以感主或釋釣於渭濵或叩角以干齊或解褐以相秦或冒謗以安</hi>
<hi>鄭或乗駟以救屯或班荆以求友或借術於黄神故能電飛景㧞超次邁倫騰髙聲以奮逺抗宇宙之清音由</hi>
<hi>此觀之進徳貴乎及時何故屈此而不伸今子以英茂之才游精於六藝之府散意於衆妙之門者有年矣既</hi>
<pb n="KR3l0089_WYG_010-13b"/>
<hi>遭聖明之主偶知己之㑹時清道真可以冲邁此吾生濯髮雲漢鴻漸之秋也韜光逐藪含章未曜棄通道之</hi>
<hi>逺由守介人之局操無乃乖於道之趣乎且吾聞招揺昏㢠廻則天位正五教班叙則人理定今王命切至上招</hi>
<hi>迕主之累下致駭衆之疑達者貴同何必獨異羣賢可從何必守意方今同命並臻饑不待飡振藻皇塗咸秩</hi>
<hi>天官子獨栖遲衡門放形世表恵不加人行不合道身嬰大疢性命難保若其羲和促轡大火西頹臨川恨晚</hi>
<hi>將復何階夫貴隂賤璧聖所約也顛倒衣裳明所箴也子其鍳先哲之洪範副聖朝之虚心冲靈翼於雲路浴</hi>
<hi>天池以濯鱗排閶闔歩玉岑登紫闥侍北辰翻然景曜雜沓英塵輔唐虞之主化堯舜之人宣刑措之政配殷</hi>
<hi>周之臣銘功景鐘叅叙彛倫不亦茂哉而忽金白之輝曜忘青紫之班瞵辭容服之光粲抱敝褐之終年無乃</hi>
<hi>勤乎主人笑而應之曰吁若賔可謂習外觀之暉暉未覩幽人之髣髴也見俗人之不容未喻聖皇之兼愛也</hi>
<pb n="KR3l0089_WYG_010-14a"/>
<hi>循方圓於規矩未知大形之無外也故曰天𤣥而清地静而寧含羅萬𩔖旁薄羣生寄身聖世託道之靈若夫</hi>
<hi>春以陽散冬以隂凝泰液含光元氣混蒸衆品仰化誕制殊徴故進者享天禄處者安邱陵寒暑相椎四宿代</hi>
<hi>中隂陽不治運化無窮自然分定兩克厥中二物俱靈是謂大同彼此無怨是謂至通若乃衰周之末貴詐賤</hi>
<hi>誠牽於權力以利要榮故蘇子出而六主合張儀入而横勢成亷頗存而趙重樂毅去而燕輕公叔没而魏敗</hi>
<hi>孫臏刖而齊寧蠡種親而越覇屈子踈而楚傾是以君無常籍臣無定名損義放誠一虚一盈故馮以彈劍感</hi>
<hi>主女有反賜之説項奮㧞山之力蒯陳鼎足之勢東郭刼於田榮顔闔耻於見逼斯皆棄禮䘮真茍榮朝夕之</hi>
<hi>急者也豈道化之本與若乃聖帝之創化也叅徳乎二皇齊風乎虞夏欲温温而和暢不欲察察而明切也欲</hi>
<hi>混混若𤣥流不欲蕩蕩而名發也欲索索而條觧不欲契契而繩結也欲芒芒而無垠際不欲區區而分别也</hi>
<pb n="KR3l0089_WYG_010-14b"/>
<hi>欲闇然而内章不欲示白若氷雪也欲醇醇而任徳不欲瑣瑣而執法也是以見機者以動成好遯者無所迫</hi>
<hi>故曰一明一昧得道之槩一弛一張合禮之方一浮一沈兼得其真故上有勞謙之愛下有不名之臣朝有聘</hi>
<hi>賢之禮野有遯竄之人是以支伯以幽疾距唐李老寄跡於西鄰顔氏安陋以成名原思娛道於至貧榮期以</hi>
<hi>三樂感尼父黔婁定謚於布衾干木偃息以存魏荆萊志邁於江岑君平因蓍以道著四皓潜徳於洛濵鄭真</hi>
<hi>躬耕以致譽幼安發守乎今人皆持難奪之節執不廻之意遭㧞俗之主全彼人之志故有獨定之計者不借</hi>
<hi>謀於衆人守不動之安者不假慮於羣賔故能棄外觀之華通内道之真去顯顯之明路入昧昧之埃塵宛轉</hi>
<hi>萬情之形表排託虚寂以寄身居無事之宅交釋利之人輕若鴻毛重若泥沈損之不得測之愈深真吾徒之</hi>
<hi>師表余迫疾而不能及者也子議吾失宿而駭衆吾亦怪子較論而不折中也夫才不周用衆所斥也寢疾彌</hi>
<pb n="KR3l0089_WYG_010-15a"/>
<hi>年朝所棄也是以胥克之廢丘明列焉伯牛有疾孔子斯歎若黄帝創制於九經岐伯剖腹以蠲腸扁鵲造虢</hi>
<hi>而尸起文摯徇命於齊王醫和顯術於秦晉倉公發秘於漢王華佗存精於獨識仲景垂妙於定方徒恨生不</hi>
<hi>逢乎若人故乞命訴乎明王求絶編於天籙亮我躬之辛苦冀微誠之降霜故俟罪而窮處</hi>
羊太傅<hi>虞預晉書曰羊祜字叔子泰山南城人世為二千石至祜九世清徳祖續漢南陽太守父道上</hi>
<hi>黨太守祜蔡邕外孫少有異表太原郭奕見之曰此今之顔子也與王沈俱被曹爽辟沈勸就之祜曰委質事</hi>
<hi>人復何容易爽敗沈謂祜曰常識卿前語祜曰此非始慮所及</hi>好山水毎風景必造峴<lb/>
山置酒言詠終日不倦嘗慨然歎息顧謂從事中郎鄒<lb/>
湛曰<hi>晉諸公贊曰湛字潤甫新野人以文義達仕至侍中</hi>自有宇宙便有此山由<lb/>
<pb n="KR3l0089_WYG_010-15b"/>
来賢逹勝士登此逺望如我與卿者多矣皆湮滅無聞<lb/>
使人悲傷如百嵗後有知我魂魄猶應登此<lb/>
王夷甫有雋才美姿明悟若神常自比子貢<lb/>
顧彦先機神朗悟在廷尉時恒縱酒酣暢謂友人張季<lb/>
鷹曰唯酒可以忘憂但無如作病何耳<hi>文士傳曰顧榮字彦先吳郡人</hi>
<hi>其先越王勾踐之支庶封於顧邑子孫遂氏焉世為吳著姓大父雍吳丞相父穆宜都太守榮朗俊機警風頴</hi>
<hi>標徹厯廷尉正</hi>
張季鷹<hi>文士傳曰張翰字季鷹父儼吳大鴻臚翰有清才美望博學善屬文造次立成辭義清新齊王</hi>
<pb n="KR3l0089_WYG_010-16a"/>
<hi>冏辟為東曹掾翰以疾歸府以輒去除吏名性至孝遭母艱哀毁過禮自以年宿不營當世以疾終於家</hi>見<lb/>
齊王冏執權<hi>虞預晉書曰冏字景治齊王攸子也少聰恵及長謙約好施趙王倫簒位冏起義兵</hi>
<hi>誅倫拜大司馬政皆决之恣用羣小不復朝覲為長沙王所誅</hi>謂同郡顧彦先曰天下<lb/>
紛紛禍難未已夫有四海之名者求退良難吾本山林<lb/>
間人無望於時子善以明防前以智慮後顧捉季鷹手<lb/>
愴然曰吾亦與子採南山蕨飲三江水耳<lb/>
陸平原在洛<hi>陸機己見</hi>夏月忽思齋東頭竹篠中飲語劉寳<lb/>
曰吾思鄉轉深矣<lb/>
<pb n="KR3l0089_WYG_010-16b"/>
郭景純不持儀檢形質頽索縱情惰慢時有醉飽之失<lb/>
<hi>王隐晉書曰郭璞字景純河東聞喜人父瑗建平太守  璞别傳曰璞竒博多通文藻粲麗才學賞豫足叅上</hi>
<hi>流其詩賦誄頌並傳於世而訥於言造次詠語常人無異</hi>著作郎干寳嘗戒之曰<hi>晉中</hi>
<hi>興書曰干寳字令升新蔡人祖正吳奮武將軍父瑩丹陽丞寳少以博學才器著稱厯散騎常侍</hi>此非<lb/>
適性之道景純曰吾所受有分用之恒恐不盡卿乃憂<lb/>
酒色為害耶<hi>璞别傳曰王敦縱兵都輦咨以大事璞極言成敗不為回屈敦忌而害之</hi>
𢎞農王粹以貴門尚主舘宇𢎞麗圖莊周於室廣集朝<lb/>
士使嵇君道為之讚<hi>晉書曰嵇含字君道祖喜徐州刺史父蕃太子舍人含好學能屬文</hi>
<pb n="KR3l0089_WYG_010-17a"/>
<hi>家在鞏縣亳邱自號亳邱子門曰歸厚之門室曰慎終之室楚王瑋辟為掾</hi>嵇援筆為吊文<lb/>
文不加㸃其序曰帝婿王𢎞逺華池豐屋廣延朝彦圖<lb/>
莊生垂綸之象記先達辭聘之事畫真人於刻桷之室<lb/>
載退士於進趣之堂可謂托非其所可吊不可讃也其<lb/>
辭曰邁矣莊周天縱特放大塊授其生自然資其量器<lb/>
虚神清窮𤣥極曠人偽俗季真風既散野無訟屈之聲<lb/>
朝有争寵之歎上下相陵長幼失貫於是借𤣥虚以助<lb/>
溺引道徳以自奬户詠恬曠之辭家畫老莊之象今王<lb/>
<pb n="KR3l0089_WYG_010-17b"/>
生沈淪名利身尚帝女連耀三光有出無處池非岩石<lb/>
之溜宅非茅茨之宇馳屈産於皇衢畫兹象其焉取嗟<lb/>
乎先生髙跡何局生處巖岫之居死寄雕楹之屋託非<lb/>
其所没有餘辱悼大道之湮晦遂含悲而吐曲<lb/>
嵇君道言陸平原作子書未成余一門生昔在平原軍<lb/>
中常在左右見平原臨亡歎曰窮通時也遭遇命也古<lb/>
人貴立言以為不朽吾所作子書未成以此為恨耳余<lb/>
謂仲長統作昌言未竟而亡後董襲撰次之桓譚新論<lb/>
<pb n="KR3l0089_WYG_010-18a"/>
未畢而終班固為其成琴道今才士何不贊成陸公子<lb/>
書<lb/>
漢時侍中習郁嘗於峴山南依范蠡飬魚法作池池邊<lb/>
有髙隄徧種長楸修竹芙蓉縁岸菱芡覆水是游宴名<lb/>
處山季倫臨荆州時毎到此池未嘗不大醉而還曰此<lb/>
是我髙陽池<hi>虞預晉書曰山簡字季倫平雅有父風與嵇紹劉漠齊名遷尚書出為平南將軍</hi>
王藍田初因家貧求試宛陵令頗受賂遺為州司所檢<lb/>
有一千三百條王丞相使謂之曰名父之子不患無祿<lb/>
<pb n="KR3l0089_WYG_010-18b"/>
屈臨小縣甚不宜爾藍田答云足自當止時人未喻也<lb/>
後屢居州郡清潔絶倫禄賜皆散之親故始為當時所<lb/>
歎<hi>王述别傳曰述字懐祖太原晉陽人祖湛父承並有髙名述蚤孤事親孝謹簞瓢陋巷晏安永日由是為</hi>
<hi>有識所知襲爵藍田侯</hi>
習鑿齒<hi>己見</hi>與譙國桓秘並以才氣相推及鑿齒罷滎<lb/>
陽郡歸與桓書曰吾以五月三日来達襄陽觸目悲感<lb/>
畧無懽情痛惻之事故非書言所能具也每定省家舅<lb/>
從北門入西望隆中想卧龍之吟東眺白沙思鳳雛之<lb/>
<pb n="KR3l0089_WYG_010-19a"/>
聲北臨樊墟存鄧老之髙南眷城邑懐羊公之風縱目<lb/>
檀溪念崔徐之友肆睇魚梁追二徳之逺未嘗不徘徊<lb/>
移日惆悵極多撫乗躊躇慨爾而泣若乃魏武之所置<lb/>
酒孫堅之所隕斃裴杜之故居繁王之舊宅遺事猶存<lb/>
星列滿目𤨏𤨏常流碌碌凡士焉足感其方寸哉夫芬<lb/>
芳起於椒蘭清響生乎琳琅命世而作佐者必垂可大<lb/>
之餘風髙尚而邁徳者必有明勝之遺事若向八君子<lb/>
者千載猶使義想其為人况相去之不逺乎彼一時此<lb/>
<pb n="KR3l0089_WYG_010-19b"/>
一時焉知今日之才不如疇辰百年之後吾與足下不<lb/>
並為景行乎是皆情志所寄當時賞其風期俊邁<hi>晉書曰桓</hi>
<hi>秘字穆子桓彛第四子小有才氣不倫於俗初拜秘書郎兄温抑而不用久之為宣城内史</hi>
王右軍少有美名在朝諸人愛其才氣頻召為吏部尚<lb/>
書侍中皆不就復授䕶國將軍又推遷不拜殷中軍<hi>殷浩</hi>
<hi>己見</hi>素重右軍勸使應命與右軍書曰悠悠者以足下出<lb/>
處足觀政之隆替如吾等亦謂為然至如足下出處正<lb/>
與隆替對豈可以一世之存亡必從足下從容之適幸<lb/>
<pb n="KR3l0089_WYG_010-20a"/>
徐求衆心卿不時起復何以求美政不若豁然開懐當<lb/>
知萬物之情也右軍報書言吾素自無廊廟直王丞相<lb/>
時果欲内吾誓不許之手跡猶存由来尚矣不於足下<lb/>
叅政而方進退俟兒婚女嫁便懐尚子平之志數與親<lb/>
知言之非一日也若蒙驅使關隴巴蜀皆所不辭吾雖<lb/>
無專對之能直謹守時命宣國家威徳固當不同於凡<lb/>
使必令逺近咸知朝廷留心於無外此所益殊不同居<lb/>
䕶軍也漢末使太傅馬日磾慰撫關東若不以吾輕微<lb/>
<pb n="KR3l0089_WYG_010-20b"/>
無所為疑宜及冬初以行吾惟恭以俟命<lb/>
王右軍既懐静退優游無事與吏部郎謝萬書曰古之<lb/>
辭世者或被髮佯狂或汚身穢跡今僕坐而獲免遂其<lb/>
宿心其為慶幸豈非天賜頃東遊還修植桑果今盛敷<lb/>
榮率諸子抱弱孫游觀其間有一味之甘割而分之以<lb/>
娛目前雖植徳無殊邈猶欲教飬子孫以敦厚退讓戒<lb/>
以輕薄庶令舉䇿數馬彷彿萬石之風君謂此何如比<lb/>
當與安石東遊山海并行田視地利頥飬閑曠衣食之<lb/>
<pb n="KR3l0089_WYG_010-21a"/>
餘欲與親知時共歡讌雖不能興言髙詠銜杯引滿語<lb/>
田里所行故以為撫掌之資其為得意可勝言耶常依<lb/>
陸賈班嗣楊王孫之處世老夫志願盡於此矣<hi>晉中興書曰謝</hi>
<hi>萬字萬石太傅安弟也才氣髙俊蚤知名厯吏部西中郎將豫州刺史</hi>
戴安道少有清操恬和通任甚為劉真長所知性甚快<lb/>
暢泰於娛生好鼓琴善屬文尤樂遊宴多與髙門風流<lb/>
者遊談者許其通隐屢辭徴命遂著髙尚之目<hi>晉安帝紀曰戴</hi>
<hi>逵字安道譙國人也有美才</hi>
<pb n="KR3l0089_WYG_010-21b"/>
謝太傅於東土山營墅樓舘林竹甚盛每擕中外子姪<lb/>
往来遊集肴饌常費百金頗以此獲譏謝殊不以屑意<lb/>
謝太傅神識沉敏風宇條暢先居㑹稽與支道林王逸<lb/>
少許元度諸人常共遊處出則漁弋山水入則言詠屬<lb/>
文未嘗有處世意後以辭命被禁遂栖遲東土往臨安<lb/>
山中坐石室臨濬谷悠然歎曰此亦伯夷何逺<lb/>
謝太傅與支道林書曰人生如寄耳終日戚戚遲君一<lb/>
来以晤言銷之<lb/>
<pb n="KR3l0089_WYG_010-22a"/>
張天錫在北數游宴園池頗廢政事時有諫者天錫曰<lb/>
吾非好行行有得也觀朝榮則敬才秀之士翫芝蘭則<lb/>
愛徳行之臣覩松竹則思貞操之賢臨清流則貴廉潔<lb/>
之行覽蔓草則賤貪穢之吏逢颷風則惡凶狡之徒若<lb/>
引伸觸𩔖庶無遺漏矣<lb/>
宋武帝嘗問臨川王<hi>名映武帝弟</hi>居家何事最樂臨川曰政<lb/>
使劉瓛講禮顧<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>講易朱廣之談荘老臣與二三諸彦<lb/>
兄弟友生時復擊歎以此為樂上大嗟賞<lb/>
<pb n="KR3l0089_WYG_010-22b"/>
劉穆之性奢豪食必方丈旦輒為十人饌未嘗獨餐每<lb/>
至食時客止十人以還帳下依常下食以此為常嘗白<lb/>
宋武帝曰穆之家本貧賤贍生多闕叨忝以来雖每存<lb/>
約損而朝夕所須微為過豐此外不敢一毫負公<lb/>
謝尚書自負才地少所交納<hi>臧榮緒晉書曰謝混字叔源陳郡人司空琰少子也</hi>
<hi>少有美譽善屬文為尚書左僕射以黨劉毅誅</hi>與劉萬壽<hi>劉敬宣小字</hi>相遇便盡禮<lb/>
著歡<hi>沈約宋書曰劉敬宣字萬壽彭城人父牢之鎮北將軍敬宣寛厚善待士多伎藝弓馬音律無事不</hi>
<hi>善官冀州刺史</hi>或問尚書卿未嘗輕交於人而傾盖於萬壽何<lb/>
<pb n="KR3l0089_WYG_010-23a"/>
也尚書曰人之相知豈可以一途限孔文舉禮太史子<lb/>
義夫豈有非之者耶<lb/>
謝康樂為臨川内史在郡遊放不異永嘉為有司所糾<lb/>
司徒遣從事鄭望生收謝謝執録望生興兵叛逸為詩<lb/>
曰韓亡子房奮秦帝魯連耻本是江海人忠義感君子<lb/>
後詔於廣州棄市臨刑作詩曰龔勝無餘生李業有終<lb/>
盡嵇公理既迫霍生命亦殞悽悽陵霜葉網網衝風菌<lb/>
邂逅竟幾何修短非所愍送心自覺前斯痛久已忍恨<lb/>
<pb n="KR3l0089_WYG_010-23b"/>
我君子志不獲巖上泯詩所稱龔勝李業即前詩子房<lb/>
魯連之意也<lb/>
王𢎞之性好釣魚上虞江有一處名三石頭𢎞之常垂<lb/>
綸於此經過者不識之或問漁師得魚賣否𢎞之答曰<lb/>
釣亦不得得復不賣日夕載魚入上虞郭經親故門各<lb/>
以一兩頭置門内而去<hi>沈約宋書曰王𢎞之字方平瑯琊人宣訓衛尉鎮之弟少孤貧為</hi>
<hi>外祖何凖所飬從叔獻之及太原王恭甚貴重之後謝靈運顔延之並相欽重靈運與廬陵王義真牋曰㑹境</hi>
<hi>既豐山水江左嘉遁並多居之但季世慕榮幽棲者寡或復才為時求弗獲從志若王𢎞之拂衣歸耕踰厯三</hi>
<pb n="KR3l0089_WYG_010-24a"/>
<hi>紀孔淳之隐約窮岫自始迄今阮萬齡辭事就閑纂戎先業浙河之外棲遲山澤如斯而已既逺同羲唐亦激</hi>
<hi>貪厲競殿下愛素好古常若布衣每憶昔聞虚想巖穴若遣一介有以相存真可謂千載盛美也</hi>
陶徴士不解音樂而蓄素琴一張每有酒適輒撫弄以<lb/>
寄意<lb/>
王公嘏在吏部時年二十四謂親友曰吾以外戚謬被<lb/>
時知多叨人爵本非其志兼比羸病庶務難擁安能捨<lb/>
其所好而狥所不能乃稱疾不拜便謝遣胥徒拒絶賔<lb/>
客掩扉覃思室宇蕭然<hi>南史曰王錫字公嘏太保𢎞之子曾祖洽晉中領軍祖珣晉司</hi>
<pb n="KR3l0089_WYG_010-24b"/>
<hi>徒錫位至江夏内史髙自位遇江夏王當朝錫箕踞大坐畧無推敬</hi>
宗元幹小時叔父少文問其所志元幹答曰願乗長風<lb/>
破萬里浪<hi>孫巖宋書曰宗慤字元幹南陽沮人兄泌娶妻始入門夜被刼慤年十四挺身與拒衆皆</hi>
<hi>披散叔少文素著髙節子弟以文義為業慤任氣好勇不為鄉曲所知</hi>
劉靈預自少抗節須得禄便隐仕至晉平王驃騎記室<lb/>
即歸家静處<hi>蕭子顯齊書曰劉蚪字靈預南陽湼陽人徙居江陵仕建平王驃騎記室罷官歸家</hi>
<hi>㫁穀餌术及胡麻</hi>
張思光自名其集曰玉海禇司徒<hi>禇淵己見</hi>問其義張答曰<lb/>
<pb n="KR3l0089_WYG_010-25a"/>
玉以比徳海崇上善<lb/>
張思光居常歎曰不恨我不見古人所恨古人不見我<lb/>
張思光家貧願祿與從叔征北<hi>張永己見</hi>書曰融昔稱幼學<lb/>
早訓家風雖則不敏率以成性布衣葦席弱年所安簞<lb/>
食瓢飲不覺不樂但世業清貧民生多待榛栗棗脩女<lb/>
贄既長束帛禽鳥男禮已大勉身就官十年七仕不欲<lb/>
代耕何至此事昔求三吳一丞雖屢舛錯今聞南康缺<lb/>
守願得為之融不知階級階級亦可不知融政以求丞<lb/>
<pb n="KR3l0089_WYG_010-25b"/>
不得所以求郡求郡不得亦可復求丞又語王吏部<hi>王僧</hi>
<hi>䖍己見</hi>曰阮籍愛東平風土融亦欣晉平閑外時議以思<lb/>
光非治民才竟不用<lb/>
張思光臨沒遺令建白旌無旅不設祭奠令人捉麈尾<lb/>
登屋招魂曰吾平生所善自當凌雲一笑三千買棺無<lb/>
製新衾左手執孝經老子右手執小品法華經妾二人<lb/>
哀事畢各遣還家以吾平生之風調何至使婦人行哭<lb/>
失聲耶<lb/>
<pb n="KR3l0089_WYG_010-26a"/>
王微與弟僧綽曰闔門皆蒙時私吾髙卧家巷遂至中<lb/>
書郎此足以闔棺也<hi>王智深宋記曰王微字景𤣥太保𢎞之弟子好學無不通覽善屬文</hi>
<hi>能書十六舉秀才除右軍諮議微素無宦情徴不就</hi>
齊衡陽王居身清率言未嘗及時事㑹稽孔稚珪家起<lb/>
園列植桐栁多搆山泉殆窮真趣衡陽往遊之稚珪曰<lb/>
殿下處朱門遊紫闥詎得與山人交耶答曰身處朱門<lb/>
而情遊江海形入紫闥而意在青雲稚珪大美之<hi>南史曰蕭</hi>
<hi>鈞字宣禮齊髙帝第十一子出繼衡陽王性好學善屬文與瑯琊王智深以文章交㑹濟陽江淹亦逰焉</hi>
<pb n="KR3l0089_WYG_010-26b"/>
孔徳璋<hi>孔稚珪己見</hi>風韻清踈好文詠飲酒七八斗與外兄<lb/>
張融情趣相得又與瑯琊王思逺廬江何㸃㸃弟𦙍並<lb/>
欵交不樂世務居宅盛營山水憑几獨酌傍無雜事門<lb/>
庭之内草莱不剪中有蛙鳴或問之稚珪笑曰我以此<lb/>
當兩部鼓吹<lb/>
王文憲<hi>王儉己見</hi>初拜儀同王元長贈詩頗及規諷文憲甚<lb/>
憚之笑謂人曰穰侯印詎便可觧<lb/>
王中書<hi>王融己見</hi>自恃人地三十内望為公輔夜直中書省<lb/>
<pb n="KR3l0089_WYG_010-27a"/>
歎曰作此寂寂使鄧禹笑人<lb/>
謝譓不妄交接門無雜賔有時獨醉嘗曰入吾室者但<lb/>
有清風對吾飲者唯當明月<hi>南史曰謝譓祖荘金紫光禄大夫父朏尚書令譓仕</hi>
<hi>至右光禄大夫</hi>
王子𤣥少有志意每讀范滂傳未嘗不為之歎悒<hi>南史曰王</hi>
<hi>寂字子𤣥瑯琊人僧䖍之子性迅動好文章建武初欲獻中興頌兄志謂曰汝膏梁年少何患不達不鎮之以</hi>
<hi>静將恐貽譏寂乃止位秘書郎卒年三十一</hi>
丘祭酒<hi>丘靈鞠己見</hi>初領驍騎將軍丘不樂武位謂人曰我<lb/>
<pb n="KR3l0089_WYG_010-27b"/>
應還東掘顧榮冢江南地方數千里士子風流皆出此<lb/>
中顧榮忽引諸傖渡妨我軰塗轍<lb/>
王尚書<hi>王瞻别見</hi>性率任在選部時所舉多行其意頗嗜酒<lb/>
飲至旬日而精神益朗<lb/>
有人勸沈雲禎仕<hi>沈驎士己見</hi>沈答曰魚縣獸檻天下一契<lb/>
聖人𤣥悟所以每履吉先吾誠未能景行坐忘何為不<lb/>
希企日損作𤣥㪚賦以絶世<lb/>
　語林卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>語林卷十七</head>
    <p>
<pb n="KR3l0089_WYG_017-1a"/>
欽定四庫全書<lb/>
　語林卷十七　　　　　　明　何良俊　撰<lb/>
　　賞譽第九<hi>下</hi>
杜子光童孺時奇才博學能著文章心解性達無不貫<lb/>
綜一時稱爲舞陽杜孔子<hi>崔鴻十六國春秋前涼録曰杜育字子光濮陽舞陽人</hi>
崔司徒<hi>崔浩己見</hi>每與盧𤣥談輙歎曰對子眞使我懷古之<lb/>
情更深<hi>北史曰盧𤣥字子眞范陽涿人曽祖諶晉司空從事中郎祖偃父邈仕慕容氏俱以儒雅稱神</hi>
<hi>䴥四年太后辟召儒雋以𤣥為首授中書博士遷侍郎崔浩欲整人倫分明姓族𤣥曰創制立事各有其時樂</hi>
<pb n="KR3l0089_WYG_017-1b"/>
<hi>為此者詎幾人也宜三思浩不納後終以此敗</hi>
髙伯恭<hi>髙允己見</hi>少有奇度清河崔𤣥伯見而異之歎曰髙<lb/>
子黄中内潤文明外照必爲一代偉人<hi>魏收魏書曰崔宏字𤣥伯清河</hi>
<hi>東武城人魏司空林六世孫少有雋才號曰冀州神童符堅徵為太子舎人不就魏道武以為黄門侍郎與張</hi>
<hi>衮對掌機要</hi>
魏中山王<hi>熈</hi>博識之士見盧㓜章歎之曰盧郎有如此<lb/>
風神唯須誦離騷飲美酒自爲佳士<hi>北史曰盧元明字㓜章范陽涿人渉</hi>
<hi>歴群書兼有文義風采閒潤進退可觀太平中副李諧使梁南人稱之</hi>
<pb n="KR3l0089_WYG_017-2a"/>
范陽祖元珍<hi>祖瑩别見</hi>與陳郡𡊮景翔齊名秀出<hi>北史曰𡊮翻字景翔</hi>
<hi>陳郡項人</hi>時人爲之語曰京師楚楚𡊮與祖洛中翩翩祖與<lb/>
𡊮<lb/>
濟隂王元暉見温子昇文嘗云江左文人宋有顔延之<lb/>
謝靈運梁有沈約任昉我子昇足以凌顔轢謝含任吐<lb/>
沈<hi>北史曰温子昇字鵬舉太原人晉大將軍嶠之後世居江左祖恭之避難歸魏家于濟隂寃句子昇博覽</hi>
<hi>百家文章清婉永熈中為散騎常侍領本州大中正</hi>
魏陸暐與弟恭之並有時譽洛陽令賈禎歎曰僕以老<lb/>
<pb n="KR3l0089_WYG_017-2b"/>
年更覩雙璧黄門郎孫惠蔚曰不意二陸復在坐隅<hi>北史</hi>
<hi>曰陸暐字道暉弟恭之字季順代人也世領部落祖俁仕魏封東平王父凱官至正平太守暐除伏波將軍嘗</hi>
<hi>擬急就章為悟蒙章及七誘十醉章表數十篇恭之有操尚位東荆州刺史所著文章詩賦千餘篇</hi>
楊遵彦小時夙成從父兄黄門侍郎<hi>昱</hi>特相器重嘗謂<lb/>
人曰此兒駒齒未落已是我家龍文更十年當求之千<lb/>
里外耳<lb/>
楊遵彦典選時以六十人爲一甲楊令其自敘訖不省<lb/>
文簿便次第呼之嘗誤以盧士深爲士琛士深自言其<lb/>
<pb n="KR3l0089_WYG_017-3a"/>
名遵彦曰盧郎朗潤所以加玉<hi>三國典畧曰東魏以楊愔典選愔令選人自敘</hi>
<hi>不省文簿次第呼之嘗誤呼慕容為長孫一人而已有職人魯漫漢自言微賤不蒙記愔曰卿前在元子思坊</hi>
<hi>乗驢遥見我不下以方麴障面我何不識卿耶漫漢驚服</hi>
楊遵彦作文徳論<hi>楊愔己見</hi>以爲古今辭人皆負才遺行澆<lb/>
薄險忌唯邢子才王元景温子昇彬彬有徳素<lb/>
楊遵彦欲引崔彦通<hi>崔瞻己見</hi>爲中書侍郎時盧思道直中<lb/>
書省因問盧曰我比日多務都不見崔瞻文藻卿與之<lb/>
親通理當相悉思道荅曰崔瞻文辭之美實有可稱但<lb/>
<pb n="KR3l0089_WYG_017-3b"/>
舉世重其風流所以才華見没<lb/>
北齊廢帝爲太子時嘗集諸儒講孝經問國子助教許<lb/>
散愁曰先生在世何以自資許對曰散愁自少以來不<lb/>
登孌童之牀不入季女之室服膺簡策不知老之將至<lb/>
平生素懷若斯而已太子曰顔子縮屋稱貞柳下嫗而<lb/>
不亂未若此翁白首不娶<lb/>
魏帝嘗季秋大射普令群臣賦詩魏佛助<hi>魏收小字</hi>詩末云<lb/>
尺書徵建業折簡召長安文襄壯之顧謂諸人曰在朝<lb/>
<pb n="KR3l0089_WYG_017-4a"/>
今有魏收便是國之光采<lb/>
盧子均小字龍子風神澹雅從弟思道小字釋奴宗中<lb/>
俱稱英妙幽州爲之語曰盧家千里釋奴龍子<hi>思道已見  北</hi>
<hi>史曰盧昌衡字子均沉静有才識風神澹雅容止可法博渉經史工行草書</hi>
王沙彌<hi>王晞小字己見</hi>東適海隅與邢子良遊處子良愛其清<lb/>
悟與其在洛兩兄<hi>昕</hi>書曰賢弟彌郎意識深逺曠達不<lb/>
羈簡於造次言必詣理吟咏情性徃徃麗絶恐足下方<lb/>
難爲兄不暇憂其不進也<lb/>
<pb n="KR3l0089_WYG_017-4b"/>
吏部郎中陸卭嘗稱李徳林曰徳林文章浩浩如長河<lb/>
東注比來見後生制作乃涓澮之流耳<hi>續世說曰北齊任城王亦稱徳</hi>
<hi>林曰經國大體是賈生晁錯之儔雕䖝小技殆相如子雲之輩</hi>
李徳林爲文辭覈理暢魏收嘗對髙隆之謂其父曰賢<lb/>
子文筆終當繼温子昇隆之大笑曰魏常侍殊已嫉賢<lb/>
何不近比老彭乃逺求温子<lb/>
柳思敬少有逺量濟陽蔡大寳有重名於江左時爲岳<lb/>
陽王<hi>蕭詧己見</hi>諮議見柳便歎曰襄陽水鏡復在於兹<hi>北史曰柳</hi>
<pb n="KR3l0089_WYG_017-5a"/>
<hi>莊字思敬河東解人宋太尉元景從孫博覽墳籍兼善詞令隋給事黄門侍郎</hi>
辛懷逺與二兄鑒曠弟寳迅皆以才識知名秦雍爲之<lb/>
語曰五龍一門金友玉昆<hi>崔鴻前涼録曰辛攀字懷逺隴西狄道人父奭尚書郎</hi>
鎭南長史恱壽謂南海王曰向見北海王子天資宏雅<lb/>
神爽髙邁始知天族多奇玉林皆寳<lb/>
李密乗一黄牛被以蒲韉將漢書一帙掛於角上一手<lb/>
捉牛靷一手翻漢書越國公<hi>楊素己見</hi>遇見於道從後按轡<lb/>
躡之既及問何處書生躭學如此密識是越公乃下牛<lb/>
<pb n="KR3l0089_WYG_017-5b"/>
再拜自言姓名又問所讀書荅云項羽傳越公奇之與<lb/>
語大恱謂其子𤣥感等曰吾觀李密識度女等不及<lb/>
虞世基拜内史舎人時柳顧言博學罕所推許與世基<lb/>
相見歎曰海内當共推此一人<lb/>
薛收與弟徳音元敬齊名號河東三鳯時目收爲長離<lb/>
徳音爲鸑鷲元敬年最少爲鵷雛<lb/>
太宗登極日語房𤣥齡曰薛收若在朕當以中書令處<lb/>
之<lb/>
<pb n="KR3l0089_WYG_017-6a"/>
唐太宗嘗稱虞永興<hi>虞世南己見</hi>有五絶徳行忠直博學文<lb/>
詞書翰<lb/>
李守素尤精譜學人號肉譜或謂虞秘監曰李倉曹以<lb/>
善談人物乃得此名然非雅目公既言成凖的宜有以<lb/>
改之秘監曰昔任彦昇善談經籍時稱爲五經笥宜改<lb/>
倉曹爲人物志<hi>隋唐嘉話曰李守素趙州人太宗署為倉曹㕘軍甚工譜學自晉宋以降四海</hi>
<hi>士流及諸勲貴華戎閥閱莫不詳究當時號為行譜</hi>
劉子翼峭直有行常面折僚友之短退無餘訾李百藥<lb/>
<pb n="KR3l0089_WYG_017-6b"/>
嘗語人曰劉四雖復罵人人多不憾<hi>大業雜記曰劉子翼字小心劉禕之</hi>
<hi>之父仕隋至著作郎</hi>
太宗嘗出行有司請載副書以從上曰不須虞世南在<lb/>
此行秘書<lb/>
賀徳仁與兄徳基俱以辭學見稱時人爲之語曰學行<lb/>
可師賀徳基文質彬彬賀徳仁<hi>唐書曰賀徳仁越州山隂人少與從兄徳基俱</hi>
<hi>事國子祭酒周𢎞正以辭學見稱徳仁仕陳官吳興王友</hi>
太宗嘗宴群臣于積翠池酣樂賦詩魏徵賦西漢其卒<lb/>
<pb n="KR3l0089_WYG_017-7a"/>
章曰終藉叔孫禮方知皇帝尊帝曰徵言未嘗不約我<lb/>
以禮<lb/>
太宗征遼東拜楊宏禮爲兵部侍郎駐蹕之役領歩騎<lb/>
二十四軍跳出賊背所向摧靡帝自山上下望見其袍<lb/>
仗精整人人盡力謂許敬宗曰越公兒郎故有家風<hi>劉昫</hi>
<hi>唐書曰楊宏禮隋尚書令素弟岳之子髙祖受禪襲爵清河郡公太宗征遼以宏禮有文武材擢拜兵部侍郎</hi>
<hi>專典兵機之務</hi>
太宗嘗曰禇遂良鯁亮有學術竭誠親於朕若飛鳥依<lb/>
<pb n="KR3l0089_WYG_017-7b"/>
人自加憐愛<hi>劉昫唐書曰禇遂良散騎常侍亮之子博渉文史尤工𨽻書父友歐陽詢甚重之</hi>
谷那律淹識群書禇遂良目爲九經庫<hi>唐書曰谷那律魏州人淹識群</hi>
<hi>書官至𢎞文館學士</hi>
張文瓘補并州㕘軍時李勣爲長史語人曰稚圭今之<lb/>
管蕭吾所不及<lb/>
太宗嘗問群臣曰朕子弟孰賢魏徵曰臣愚不盡知其<lb/>
能唯吳王數與臣言未嘗不自失帝曰朕亦器之然卿<lb/>
以爲前代孰比對曰經學文雅漢之河間東平至於孝<lb/>
<pb n="KR3l0089_WYG_017-8a"/>
行曾閔不能過帝由是寵遇益厚<hi>劉昫唐書曰霍王元軌髙祖第十四子武</hi>
<hi>徳八年封吳王改封霍王</hi>
薛元超爲髙宗所知時在中書特承恩遇嘗召入與諸<lb/>
王同預私讌重其文學政理之才嘗語之曰長得卿在<lb/>
中書固不藉多人<hi>唐詩紀事曰元超薛收之子髙宗時為給事轉中書舎人薦任希古郭正</hi>
<hi>一崔融等皆以才名上元初同中書門下三品政出武后因陽喑乞骸骨</hi>
李義府<hi>己見</hi>初進以李大亮劉洎之薦太宗召令詠烏李<lb/>
曰日裏颺朝彩琴中伴夜啼上林如許樹不借一枝棲<lb/>
<pb n="KR3l0089_WYG_017-8b"/>
帝曰當以全枝借子何止一枝<lb/>
韋思謙調官有微累吏部尚書髙季輔曰自吾居選部<lb/>
今始得此一人豈可以小疵而棄大徳擢授監察御史<lb/>
皇甫公義引韋思謙爲沛王府倉曹曰公豈是池中物<lb/>
屈公爲數旬之客以望此府耳<lb/>
鳯閣侍郎杜景佺文章智識並髙逺時號爲鶴鳴鷄樹<lb/>
盧昇之爲鄧王府典籖王甚知之嘗語諸人曰此即寡<lb/>
人相如<hi>唐詩紀事曰盧照鄰字昇之范陽人調新都尉病去官足攣一手又廢乃居具茨山下自以為</hi>
<pb n="KR3l0089_WYG_017-9a"/>
<hi>髙宗尚吏已獨儒武后尚法已獨黄老后封嵩山屢聘賢士己巳廢著五悲文以自明病既久與親屬訣自沉</hi>
<hi>潁水</hi>
張鷟文章俊敏凡應八舉皆登甲科騫味道嘗稱之曰<lb/>
此生天下無雙<hi>續世說曰張鷟為兒童時夢紫色大鳥五綵成文降於庭中其祖謂曰五色赤</hi>
<hi>文鳯也紫文鷟也為鳯之佐吾兒當以文章瑞於明庭因名鷟員半千嘗見其文曰張子之文如青錢萬選萬</hi>
<hi>中未聞退時時目為青錢學士</hi>
崔尚書<hi>崔湜已見</hi>甚重其弟潤甫嘗語人曰液子我家龜龍<lb/>
<hi>唐詩紀事曰崔液字潤甫仁師子湜之弟也工五言官殿中侍御史坐湜故亡命郢州作幽征賦以見意</hi>
<pb n="KR3l0089_WYG_017-9b"/>
貟半千本名餘慶嘗師事學士王義方義方嘉重之嘗<lb/>
語之曰五百年一賢者生足下當之矣因改名半千<lb/>
孔季詡在秘書陳子昻每爲之目曰神韻清逺可比衛<lb/>
玠<lb/>
魏知古亡後宋廣平歎曰叔向古之遺直子産古之遺<lb/>
愛兼之者其魏公乎<hi>唐詩紀事曰魏知古深州人相睿宗薦洹水令吕太一司功㕘軍齊</hi>
<hi>澣騎曹㕘軍柳澤密尉宋遥補闕𡊮暉封希顔伊闕尉陳希烈後皆為聞人</hi>
李元紘爲相務峻崖檢夸進者憚之宋廣平嘗曰李侍<lb/>
<pb n="KR3l0089_WYG_017-10a"/>
郎引宋遥之美黜劉晃之貪貴爲國相家無留儲雖季<lb/>
文子之徳何以加諸<hi>劉昫唐書曰李元紘京兆萬年人少謹厚為雍州司戸時太平公主</hi>
<hi>與寺僧争碾磑元紘斷還寺僧竇懐貞為雍州長史懼太平勢促令元紘改斷元紘大署判後曰南山或可改</hi>
<hi>移此判終無揺動竟執正不撓懐貞不能奪開元中中書侍郎</hi>
李乂嘗典選請謁不行時人爲之語曰李下無蹊徑<hi>唐詩</hi>
<hi>紀事曰李乂字尚眞趙州人十二工屬文薛元超曰是子且有海内名沉正方雅識治體時稱有宰相器初為</hi>
<hi>黄門侍郎姚崇為紫微令薦為侍郎外託引重實去其糾駮權</hi>
張燕公<hi>張說已見</hi>嘗曰沈三兄<hi>沈佺期已見</hi>詩直須還他第一<lb/>
<pb n="KR3l0089_WYG_017-10b"/>
楊再思每目徐堅為鳯閣舎人様<lb/>
韋氏孝友文學有承慶嗣立<hi>劉昫唐書曰韋承慶字延休嗣立承慶異母弟也父</hi>
<hi>思謙則天朝納言母王氏遇承慶甚嚴每有杖罰嗣立必解衣請代母不聽輒私自杖母察知之漸加恩貸議</hi>
<hi>者比王祥王覽</hi>邃音樂有萬石<hi>劉昫唐書曰萬石韋挺之子有學業而善音律為太常卿増損</hi>
<hi>郊廟燕㑹樂調時以為稱職</hi>達禮儀則叔夏<hi>劉昫儒學傳曰韋叔夏左僕射安石凡也精通</hi>
<hi>三禮官國子祭酒撰五禮要記</hi>史才博識有述<hi>劉昫唐書曰述勒成國史一百十三卷事簡而</hi>
<hi>記詳有良史才蕭頴士以為譙周陳壽之流述以儒術進當代宗仰而純厚長者澹於勢利聚書二萬卷皆自</hi>
<hi>校定雖御府不逮也兼古今朝臣圖歴代知名人畫魏晉以來草隷眞跡數百卷古碑古器藥方格式錢譜璽</hi>
<pb n="KR3l0089_WYG_017-11a"/>
<hi>譜之𩔖當代名公尺題無不畢備禄山之亂兩京䧟賊𤣥宗幸蜀述抱國史藏於南山經籍資産焚剽殆盡述</hi>
<hi>亦䧟於賊庭</hi>時趙冬曦兄弟亦有美名<hi>唐詩紀亊曰趙冬曦定州人開元初監察</hi>
<hi>御史坐事流岳州召還復官</hi>張燕公嘗語人曰韋趙兄弟人之杞梓<lb/>
韋述是元行冲姑子性好學嘗入行冲書齋忘寢與食<lb/>
行冲引與之談貫綜經史事如指掌試以綴文操牘便<lb/>
成行冲大恱引之同榻曰此吾外家之寳<lb/>
張燕公嘗稱許景先曰許舎人之文雖無峻峰激流嶃<lb/>
絶之勢然屬詞豐美得中和之氣實一時之秀<hi>唐詩紀事曰許</hi>
<pb n="KR3l0089_WYG_017-11b"/>
<hi>景先常州人景先獻賦李逈秀見之曰是宜付太史後與齊澣王邱韓休更知制誥</hi>
𤣥宗嘗早朝見張九齡風儀秀整有異於衆謂左右曰<lb/>
朕每見張九齡精神頓生<lb/>
汝陽王璡是寧王長子丰儀秀整𤣥宗甚愛之嘗曰花<lb/>
奴姿質明瑩必神仙謫墮也寧王隨短之上曰大哥不<lb/>
在過慮阿瞞自是相師帝王之相須有英特之風深沉<lb/>
之候花奴但端笑過人當得公卿間令譽耳<hi>劉昫唐書曰寧王憲</hi>
<hi>本名成器睿宗長子也追贈讓皇帝長子璡封汝陽王與賀知章禇廷誨為詩酒之交</hi>
<pb n="KR3l0089_WYG_017-12a"/>
房太尉每見元魯山即終日歎息嘗謂李遐叔<hi>華</hi>曰見<lb/>
紫芝眉宇使人名利之心頓盡<hi>劉昫唐書曰房琯字次律河南人平章事融之</hi>
<hi>子少好學風儀沉整以門䕃補宏文生性好𨼆遁與東平吕向於陸渾伊陽山讀書凡十餘歲天寳末官至憲</hi>
<hi>部侍郎𤣥宗幸蜀奔赴行在拜文部尚書同平章事奉使靈武册立肅宗抗䟽自請將兵戰敗于陳濤斜</hi>
韋陟以父安石憤激致斃與弟斌杜門不出八年親友<lb/>
更徃敦曉乃強調洛陽令宋璟見陟歎曰盛徳遺範盡<lb/>
在此矣<hi>韋安石韋斌並已見石劉昫唐書曰韋陟字殷卿自㓜風標峻整安  尤愛之早有台輔之望</hi>
<hi>被李林甫楊國忠所擠中原兵起鬱鬱不得志乃歎曰吾道窮於此乎有志不伸得非天命因遘疾卒于虢州</hi>
<pb n="KR3l0089_WYG_017-12b"/>
賀知章<hi>己見</hi>性曠夷善談說與族姑子陸象先<hi>己見</hi>善象先<lb/>
嘗謂人曰季眞清談風流吾一日不見則鄙吝生矣<lb/>
賀知章見李太白稱之曰此天上謫仙人也<lb/>
陸象先與弟景倩景融景獻景裔皆有名當世僧一行<lb/>
少時與象先兄弟相善嘗語人曰陸氏兄弟皆有士行<lb/>
古之荀陳何以加之<lb/>
吉頊爲吏部侍郎用陸景初<hi>陸象先先名景初己見</hi>爲洛陽尉其<lb/>
父元方時亦在吏部固辭不敢當頊曰爲官擇人至公<lb/>
<pb n="KR3l0089_WYG_017-13a"/>
之道陸景初才望髙雅非常流所及實不以吏部之子<lb/>
妄推薦也竟奏授之<lb/>
元結舉進士禮部侍郎楊浚見其文歎曰一第慁子耳<lb/>
有司得子是頼是年果擢上第<hi>唐詩紀事曰元結字徽之蘇源明薦於肅宗時</hi>
<hi>思明攻河陽帝召結詣京師結上時議三篇攝監察御史發宛葉軍屯泌陽全十五城帝善之代宗時侍親歸</hi>
<hi>樊上拜道州刺史民樂其教始號猗玗子後稱浪士又曰漫郎更曰聱叟</hi>
閻士和嘗評㩁歴世文章獨推蕭頴士以爲聞蕭氏之<lb/>
風者五尺童子羞稱曹陸<lb/>
<pb n="KR3l0089_WYG_017-13b"/>
皇甫冉是𤣥晏先生之後張曲江深愛之嘗曰皇甫生<lb/>
清頴秀㧞有江徐之風<hi>唐詩紀事曰皇甫冉字茂政常州人大歴二年遷右補闕  髙</hi>
<hi>仲武中興間氣集曰皇甫補闕自擢桂禮闈遂為髙格徃以世道艱虞避地江外每文章一到朝廷作者變色</hi>
李遐叔著含元殿賦成以示蕭茂挺茂挺曰景福之上<lb/>
靈光之下<lb/>
錢起與郎士元齊名時人語曰前有沈宋後有錢郎<hi>姚合</hi>
<hi>極𤣥集曰錢起字仲文吳興人天寳十載進士終尚書郎太清宫使  郎士元字君胄天寳十五載進士與錢</hi>
<hi>起齊名歴拾遺終頴州刺史</hi>
<pb n="KR3l0089_WYG_017-14a"/>
劉捷卿<hi>劉迅已見</hi>在都嘗寢疾房太尉聞而憂之通夕不寐<lb/>
顧語賔從曰捷卿有不諱可謂無復有神理<lb/>
劉忠州每與劉捷卿談輙語曰聞劉公清言皇王之理<lb/>
盡矣<hi>唐詩紀事曰劉晏字士安八歲獻頌泰山行在帝命張說試之說曰國瑞也即授太子正字公卿邀</hi>
<hi>請傍午號神童</hi>
　良俊按宋祁唐書劉知幾第五子劉迅傳中有此二<lb/>
　事又摭言李華三賢論其論劉愼虚亦載此事不應<lb/>
　二人同時事都不異然三賢論又謂愼虚名儒大官<lb/>
<pb n="KR3l0089_WYG_017-14b"/>
　之家兄弟以學著乃述詩書禮易春秋爲五說條貫<lb/>
　源流備古今之變今考劉昫宋祁唐書及李肇國史<lb/>
　補作五說者正劉迅也且劉迅父知幾史才無對官<lb/>
　至崇文館學士叔知柔以文章政事致位尚書右丞<lb/>
　兄貺餗彚秩弟逈本傳中皆有述撰則所謂名儒大<lb/>
　官之家與兄弟以學著者非迅而何且二唐書都不<lb/>
　載劉愼虚事豈摭言稱愼虚門閥風望如此而正史<lb/>
　顧遺之耶則愼虚之爲迅無疑迅本字捷卿或愼虛<lb/>
<pb n="KR3l0089_WYG_017-15a"/>
　其别字也但正史不著迅有别字與其能詩而詩家<lb/>
　序論亦不詳其所出乃知記事者固多踈漏也<lb/>
陳郡殷寅名知人見劉捷卿歎曰今之黄叔度也<lb/>
李揆<hi>己見</hi>在中書美風儀善奏對帝歎曰卿門地人物文<lb/>
學皆當世第一信是朝廷羽儀<lb/>
文宗嘗問魏謩卿家書詔頗悉存不<hi>劉昫唐書曰魏謩字申之五代祖徴</hi>
<hi>貞觀朝名相謩至檢校右僕射儀容魁偉言論切直宣宗每曰魏謩綽有祖風竞以語詞太剛為令狐綯所忌</hi>
謩對比多失墜惟故簮笏在詔令上送時鄭覃曰在人<lb/>
<pb n="KR3l0089_WYG_017-15b"/>
不在笏帝曰覃不識朕意此笏乃今之甘棠<hi>劉昫唐書曰鄭覃故</hi>
<hi>相珣瑜之子長於經學稽古守正文宗尤重之官至守司徒</hi>
元稹<hi>己見</hi>爲翰林承㫖朝退行至廊下時初日映九英梅<lb/>
隙光射稹有氣勃然百寮望之歎曰豈腸胃之章映日<lb/>
可見乎<lb/>
顧逋翁<hi>顧况己見</hi>恃才凌物於文章少所推可見白居易之<lb/>
文即自失曰吾謂斯文遂絶今復得子矣<lb/>
有人言牛僧孺可爲御史大夫宰臣鄭覃曰頃爲中丞<lb/>
<pb n="KR3l0089_WYG_017-16a"/>
未嘗搏擊恐無風望上曰鸞鳯與鷹隼事異<lb/>
牛竒章鎭江夏辟柳仲郢爲從事仲郢有元公之風動<lb/>
修禮法竒章歎曰茍非積習名教安能及此<lb/>
柳璨爲左拾遺公卿託爲牋奏時譽日洽以其博奥目<lb/>
爲柳篋子<hi>劉昫唐書曰柳璨河東人祖公器僕射公綽之再從弟璨少孤貧好學僻居林泉晝則採</hi>
<hi>樵夜則燃木葉以照書</hi>
趙光逢方直温潤當時目爲玉界尺<hi>孔平仲續世說曰後唐趙光逢㓜嗜</hi>
<hi>典墳動守規檢弟光𦙍為平章事時謁問於私第語及政事他日光逢署其戸曰請不言中書事清靜端黙如</hi>
<pb n="KR3l0089_WYG_017-16b"/>
<hi>此</hi>
劉子儀愛徐堅初學記嘗曰非但初學正可爲終身記<lb/>
耳<lb/>
李穆有清識然獨重徐寳臣<hi>徐鉉己見</hi>嘗語人曰吾觀江表<lb/>
冠蓋若中立有道唯有徐公<hi>涑水記聞曰李穆字孟雍陽武人㓜沉謹温厚好學</hi>
<hi>周世宗時為左拾遺太祖登極以左拾遺知制誥太宗朝除中書舎人母卒哀毁過人未終䘮而卒上甚惜之</hi>
<hi>謂宰相曰李穆國之良臣奄爾淪没非穆不幸乃國之不幸也</hi>
李穆從王昭素學易昭素語穆曰子所謂精理徃徃出<lb/>
<pb n="KR3l0089_WYG_017-17a"/>
吾意表<hi>王聖塗澠水燕談録曰王昭素先生酸棗人博學通五經尤長於易作易論二十三篇學者稱</hi>
<hi>之李穆薦之太祖召見賜坐逾月遣還</hi>
陳彭年<hi>己見</hi>在翰林所兼十餘職皆文翰清秘之目時人<lb/>
謂其署銜爲一條氷<lb/>
王冀公<hi>王欽若已見</hi>自江寧歸再秉機軸魯宗道時爲㕘政<lb/>
凡聚議多冀公不堪冀公語曰掌武相公在政府日㕘<lb/>
政豈敢如此魯笑曰王文正先朝重徳豈他人可企茍<lb/>
公執政平允宗道亦何敢異同<hi>五朝名臣言行録曰魯宗道字貫夫亳州人官</hi>
<pb n="KR3l0089_WYG_017-17b"/>
<hi>至㕘知政事當時目為魚頭㕘政因其姓且言骨鯁如魚頭也</hi>
宋景文<hi>宋祁己見</hi>云左太沖詩曰振衣千仞岡濯足萬里流<lb/>
使人飄飄有世表意不減嵇康目送飛鴻語<lb/>
宋莒公言歐陽永叔推重歸去來詞以爲江左髙文丞<lb/>
相以爲知言<lb/>
歐陽公平日少許人惟服韓稚圭嘗因事歎曰累百歐<lb/>
陽脩何敢望韓公<lb/>
文彦博守成都見文與可竒之嘗曰與可襟韻灑落如<lb/>
<pb n="KR3l0089_WYG_017-18a"/>
晴雲秋月塵埃不到<lb/>
二蘇初赴制舉到都是時同召試者甚衆一日韓魏公<lb/>
與客言曰二蘇在此而諸人亦敢與之較試耶此語既<lb/>
傳由是不試而去者十八九<lb/>
程伯淳嘗至天寧寺方飯見趨進揖遜之盛歎曰三代<lb/>
威儀盡在是矣<lb/>
王荆公司馬温公吕申公韓黄門<hi>四人並己見</hi>仁宗朝同在<lb/>
從班特相友善暇日多㑹於僧坊徃徃談燕終日他人<lb/>
<pb n="KR3l0089_WYG_017-18b"/>
罕得而預時目爲嘉祐四友<lb/>
王介甫與吕申公素相厚善嘗曰吕十六不作相天下<lb/>
不太平又曰晦叔作相吾輩可以言仕矣<hi>邵氏聞見録曰王介甫嘗</hi>
<hi>簡晦叔曰京師二年疵吝積於心每不自勝一詣長者即廢然而反夫所謂徳人之容使人之意消者於晦叔</hi>
<hi>得之矣以安石之不肖不得久容左右以求於心而稍近於道又曰師友之義實有望於晦叔故介甫作相薦</hi>
<hi>晦叔為中丞後議新法不合始謂晦叔有驩兠共工之姦矣</hi>
東坡詩文落筆輙爲人傳誦每一篇到歐公爲終日喜<lb/>
前後𩔖如此一日與子棐論文因及東坡公歎曰汝記<lb/>
<pb n="KR3l0089_WYG_017-19a"/>
吾言三十年後世上人更不道著我也崇寧間海外詩<lb/>
盛行後生不復有言歐公者<lb/>
東坡初爲趙清獻公作表忠觀碑或持以示王荆公公<lb/>
讀之沉吟曰此何語耶時有客在傍遽詆訿之公不荅<lb/>
讀至再三又携之而起且行且讀忽歎曰此三王世家<lb/>
也客大慚<lb/>
崇寧大觀間朝廷禁止蘇公文章賞錢增至八十萬禁<lb/>
愈嚴而傳愈盛徃徃以多相誇士大夫不能誦坡詩便<lb/>
<pb n="KR3l0089_WYG_017-19b"/>
自覺氣索而人謂之不韻<lb/>
㕘寥嘗與客評詩客曰世間故實小說有可以入詩者<lb/>
有不可以入詩者唯東坡全不揀擇入手便用如街談<lb/>
巷說一經坡手似神仙㸃瓦礫爲黄金自有妙處㕘寥<lb/>
曰老坡牙頰間别有一副爐鞲他人豈可學耶座客無<lb/>
不以爲然<lb/>
蘇欒城云子瞻諸文皆有竒氣至赤壁賦彷彿屈原宋<lb/>
玉之作漢唐諸公莫及也<lb/>
<pb n="KR3l0089_WYG_017-20a"/>
蘇欒城云讀上林賦如觀君子佩玉冠冕折還揖讓音<lb/>
吐皆中規矩終日威儀無不可觀<lb/>
蘇子由云莊周養生一篇誦之如神龍行空爪趾鱗翼<lb/>
所及皆自合規矩<lb/>
吕太尉<hi>惠卿</hi>赴延安帥道出西都時程正叔居里中謂門<lb/>
人曰吾聞吕吉甫未識其面明旦西出必經吾門我且<lb/>
一覘之迨旦了無所聞詢之則過已久矣道旁多不知<lb/>
正叔歎曰夫以從者數百人馬數十行道中能使悄然<lb/>
<pb n="KR3l0089_WYG_017-20b"/>
無聲馭衆如此可謂整肅矣立朝雖多可議其才亦何<lb/>
可掩<lb/>
黄太史<hi>黄庭堅己見</hi>年十七八時自稱清風客俞清老見而<lb/>
目之曰竒逸通脫眞驥子墮地也<hi>石林避暑録曰俞澹字清老揚州人少與</hi>
<hi>黄魯直同從孫莘老學於漣水軍</hi>
黄魯直見謝無逸詩歎曰使在館閣當不減晁張<hi>彭乗墨客</hi>
<hi>揮犀曰謝逸字無逸臨川人有髙才江南勝士也閒居多從衲子遊不喜對書生朱世英為撫州舉八行不就</hi>
蘇子瞻自海外歸與米元章書云嶺海八年親友曠絶<lb/>
<pb n="KR3l0089_WYG_017-21a"/>
亦未嘗關念但念吾元章邁徃凌雲之氣清雄絶俗之<lb/>
文超妙入神之字何時見之以洗我積年瘴毒耶今眞<lb/>
見之及得寳月菴賦誦之以爲恨二十年相從知元章<lb/>
不盡元章荅云更有知不盡處脩楊許之業爲帝宸碧<lb/>
落之遊異時相見乃知也其髙自標置如此<hi>宋史曰米芾字元章</hi>
<hi>吳人以母侍宣仁后藩邸舊恩補臨光尉歴漣水軍使知無為軍召為書畫學博士賜對便殿上其子友仁楚</hi>
<hi>江清曉圖擢禮部貟外郎芾為文奇險不剽襲前人特妙翰墨沉著飛翥得王獻之筆意畫山水人物自名一</hi>
<hi>家尤工臨移至亂眞遇古器物書畫則極力求取必得乃已立寳晉齋貯之坐起玩拊精於鑒裁一經題品價</hi>
<pb n="KR3l0089_WYG_017-21b"/>
<hi>增數倍所與遊皆名士王安石摘其詩句書扇上蘇軾亦喜稱譽之冠服效唐人風神蕭散音吐清暢所至人</hi>
<hi>聚觀之而好㓗成癖至不與人同巾器時有可傳笑者又舉止頡頏不能與世俯仰故仕數困</hi>
紹聖元符間汪内相彦章有聲太學中時人爲之語曰<lb/>
江左二寳胡伸汪藻<hi>游宦紀聞曰胡伸字彦時新安人終符寳郎  宋史曰汪藻字彦章</hi>
<hi>饒州徳興人㓜穎異官至龍圖閣直學士知湖州博極群書老不釋卷工儷語多著述所為制辭人皆𫝊之</hi>
王景文在太學與九江王阮齊名阮嘗曰聽景文談如<lb/>
讀酈道元水經名川支渠貫穿周匝無有間斷咳唾皆<lb/>
成珠璣<hi>宋史曰王質字景文其先鄆州人後徙興國質博通經史善屬文與張孝祥父子游深見器重</hi>
<pb n="KR3l0089_WYG_017-22a"/>
<hi>孝祥將薦質舉制科㑹去國不果虞允文當國欲用為右正言中貴人隂沮之出為通判荆南府</hi>
趙汝愚嘗稱劉光祖論諫激烈似蘇子瞻懇惻似范祖<lb/>
禹世以爲知言<hi>宋史曰劉光祖字徳脩簡州陽安人為右正言上章言事讀之有流涕者劾戸</hi>
<hi>部尚書葉翥太府卿沈揆結近習圖進用言比年以來士大夫不慕亷靖而慕奔競不尊名節而尊爵位不樂</hi>
<hi>公正而樂軟美不敬君子而敬庸人既安習以成風謂茍得為至計良由老成零落後生晚進議論無所據依</hi>
<hi>學術無所宗主正論益衰士風不競幸詔大臣妙求人物必朝野所共屬賢愚所同敬者一二十人㕘錯立朝</hi>
<hi>國勢自壯臣雖終歲無所㕘糾固亦末至曠官今日之患在於不封殖人才臺諫但有摧殘廟堂初無長養臣</hi>
<hi>處當言之地豈以排擊為能哉</hi>
<pb n="KR3l0089_WYG_017-22b"/>
御史胡紘希韓侂胄意誣趙汝愚久蓄邪心嘗語人以<lb/>
乗龍授鼎之夢又言朝士中有推汝愚宗𣲖出楚王元<lb/>
佐爲正統所在蓋指游仲鴻也初欲直書仲鴻名張孝<lb/>
伯見之曰書其名則竄矣凡阿附宰相本冀官爵此人<lb/>
沉埋六院且二年心迹可察遂不書仲鴻名<hi>宋史曰游仲鴻字子</hi>
<hi>正南充人趙汝愚一見即敬之汝愚在樞密謂仲鴻直諒多聞訪以蜀中利病汝愚欲親出經畧西事仲鴻曰</hi>
<hi>宥密之地斡旋者易公獨不聞吕申公經畧西事當在朝廷之語乎汝愚悟而止除利路提㸃刑獄而卒劉光</hi>
<hi>祖表其隧道曰慶元黨人游公之墓</hi>
<pb n="KR3l0089_WYG_017-23a"/>
趙汝愚罷相游仲鴻力求外除朱仲晦聞其出歎曰信<lb/>
蜀士之多竒也<lb/>
謝枋得豪爽性好直言每與人論古今治亂及天下事<lb/>
必掀髯抵几跳躍自奮徐霖嘗稱之曰謝君如驚鶴摩霄<lb/>
不可籠縶<hi>謝枋得已見如宋史曰至元二十五年福建行省㕘政管  徳將㫖如江南求人材留夢</hi>
<hi>炎以枋得薦枋得遺書夢炎曰江南無人材求一瑕吕飴甥程嬰杵臼厮養卒不可得也紂之亡也以八百國</hi>
<hi>之精兵而不敢抗二子之正論武王太公凛凛無所容急以興滅繼絶謝天下殷之後遂與周並立使三監不</hi>
<hi>叛武庚必不死殷命必不黜夫金人之待二帝亦慘矣我宋今年遣使祈請明年遣使問安王倫一市井無頼</hi>
<pb n="KR3l0089_WYG_017-23b"/>
<hi>小人謂梓宫可還太后可歸終則二事皆符其言今一王倫且無之則江南無人材可見也吾年六十餘所欠</hi>
<hi>一死耳豈復有他志哉終不聽</hi>
董師中小時敏悟右相唐古額爾衮尤器重之撫其座<lb/>
曰子議論英發襟度開朗他日必居此座<hi>金史曰董師中字紹祖洺</hi>
<hi>州人少贍敏好學強記擢皇統進士官尚書左丞謚文定</hi>
黄文獻平居和易煦如陽春然剛中少容觸物或弦急<lb/>
及升朝行挺立無所附足不登勢人之門一時稱其髙<lb/>
風勁節如氷壺玉尺纎塵弗汚<hi>元史曰黄溍字晉卿婺州義烏人母童氏夢大</hi>
<pb n="KR3l0089_WYG_017-24a"/>
<hi>星墜于懐乃有娠溍生而俊異迨長以文名于四方與同郡柳貫臨川虞集豫章掲傒斯齊名人號儒林四傑</hi>
<hi>官侍講學士謚文獻</hi>
元仁宗嘗目趙子昻操履純正博學多聞書畫絶倫旁<lb/>
通釋老求之當代罕見其儔<lb/>
胡汲仲謂趙子昻書上下五百年從横一萬里舉無此<lb/>
書<lb/>
趙子昻嘗語人曰姚子敬天資髙爽相見令人怒不見<lb/>
令人思<lb/>
<pb n="KR3l0089_WYG_017-24b"/>
鮮于伯機<hi>鮮于樞已見</hi>目趙子昻神情簡逺是神仙中人<lb/>
　<lb/>
　<lb/>
　<lb/>
　<lb/>
　<lb/>
　<lb/>
　語林卷十七<lb/>
</p>
<p>
</p>
  </div>
</body>
</text>
</TEI>
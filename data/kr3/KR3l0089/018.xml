<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>語林卷十八</head>
    <p>
<pb n="KR3l0089_WYG_018-1a"/>
欽定四庫全書<lb/>
　語林卷十八　　　　　　明　何良俊　撰<lb/>
　　品藻第十<lb/>
昔子貢万人夫子曰我則不暇葢少之也及觀夫子之<lb/>
論管仲晏子銅鞮伯華程本子蘧伯玉子産孟公綽寗<lb/>
武子諸人其差次品列不遺毫髪此所謂方人者非耶<lb/>
而何獨少子貢也葢夫子嘗曰不患人之不已知患不<lb/>
知人也則夫子何嘗不貴知人哉然所貴知人者爲其<lb/>
<pb n="KR3l0089_WYG_018-1b"/>
能自考也不然知之雖明奚益哉漢晉以來喜人倫其<lb/>
品目率一二語皆微中足以槩人終身此其人豈必盡<lb/>
能自考有所益然足使後之欲論其世者宛然若親見<lb/>
其人則斯語又烏可少哉<lb/>
肅宗雅好崔駰文章<hi>范曄後漢書曰崔駰字亭伯涿郡安平人祖篆父毅並有文章駰十</hi>
<hi>三能通詩易春秋博學有偉才盡通古今訓詁百家之言善屬文少遊太學與班固傅毅齊名</hi>嘗語竇<lb/>
憲曰卿知崔駰否憲曰班固數爲臣說之然未見也<hi>范曄</hi>
<hi>後漢書曰班固字孟堅北地人九歲能屬文長遂博貫載籍顯宗時除蘭臺令史大將軍竇憲出征匈奴以固</hi>
<pb n="KR3l0089_WYG_018-2a"/>
<hi>爲中䕶軍憲敗固坐免官</hi>帝曰卿好班固而忽崔駰此何異葉公之<lb/>
好龍<hi>莊子曰子張見魯哀公不禮焉去之曰君之好士也有似葉公子髙之好龍雕文畫之於是天龍聞</hi>
<hi>而示之窺頭於牖拖尾於堂葉公見之失其魂魄五色無主是葉公非好龍也好夫似龍非龍也今君非好士</hi>
<hi>也好夫似士者</hi>
漢桓帝嘗問陳仲舉<hi>陳蕃己見</hi>徐稺<hi>己/見</hi>𡊮閎<hi>己見曰謝承後漢書  閎少脩</hi>
<hi>志節矯俗髙厲</hi>韋著<hi>范曄後漢書曰著字休明扶風平陵人六世祖賢漢丞相父豹廣都長著少以經行</hi>
<hi>知名不應州郡之命京謝承後漢書曰著三輔冠族少脩節操持  氏易韓詩博通藝術</hi>三人孰爲<lb/>
先後仲舉對曰閎生出公族聞道漸訓著長於三輔禮<lb/>
<pb n="KR3l0089_WYG_018-2b"/>
義之俗所謂不扶自直不鏤自雕至於稺者爰自江南<lb/>
卑薄之域而角立傑出宜當爲先<lb/>
或問汝南許章曰叔慈<hi>皇甫謐髙士傳曰荀靖字叔慈潁川潁隂人父淑朗陵侯相靖</hi>
<hi>少有俊才動止以禮及卒學士製誄者二十六人潁隂令丘正追謚曰𤣥行先生</hi>慈明<hi>張璠漢紀曰荀</hi>
<hi>爽字慈明荀靖之弟㓜好學十三能通春秋論語太尉橋𤣥稱其可為人師長遂躭思經書慶弔不行徵命不</hi>
<hi>應遂成大儒</hi>孰賢許曰二荀皆玉也慈明外朗叔慈内潤<lb/>
陳太丘<hi>范曄後漢書曰陳寔字仲弓潁川許人除太丘長少著清徳連辭徵命閉門懸車棲遲養老中</hi>
<hi>平四年卒于家數𫝊子曰寔亡天下致弔㑹葬者三萬人制衰麻者百    先賢行狀曰大將軍遣官屬弔祠</hi>
<pb n="KR3l0089_WYG_018-3a"/>
<hi>追謚文範先生</hi>子紀<hi>范曄後漢書曰紀字元方亦以至徳稱兄弟孝養閨門邕和弟諶字季方  海内先</hi>
<hi>賢行狀曰寔紀髙名並著而諶又配之世號三君每宰府辟命率皆同至羔鴈成群</hi>紀子群<hi>范曄後漢</hi>
<hi>書曰群字長文為兒時祖父寔竒之謂宗人曰此兒必興吾宗仕魏官至侍中  魏志曰魯國孔融才髙倨傲</hi>
<hi>年在群紀之間先與紀友後與群交更為紀拜由是顯名</hi>並有髙名天下以爲公慚<lb/>
卿卿慚長<lb/>
郭林宗目汝南謝子微<hi>謝甄己見</hi>陳留邉文禮<hi>典畧曰邉讓字文禮陳留</hi>
<hi>浚儀人少博辯能屬文何進欲辟之恐不至詭以軍事徵既到署令史進以禮見之時賔客滿座莫不羨其風</hi>
<hi>府掾孔融王朗修刺候焉</hi>二子英才有餘並不入道<hi>後甄以不拘細行為時所毁讓</hi>
<pb n="KR3l0089_WYG_018-3b"/>
<hi>以輕侮曹操為鄉人所搆操告郡就殺之</hi>
孔北海<hi>孔融己見</hi>與平原陶邱洪陳留邉讓並以俊秀爲後<lb/>
進冠葢孔持論經理不如洪讓逸才宏博過之<lb/>
邉文禮才辯俊逸孔北海嘗薦於曹公<hi>曹操己見</hi>曰邉讓爲<lb/>
九州之被則不足爲單衣襜褕則有餘<hi>范曄後漢書曰蔡中郎深重讓</hi>
<hi>薦於何進曰伏惟幕府初開博選清英華髮舊徳並為元龜雖振鷺之集西雍濟濟之在周庭無以或加竊見</hi>
<hi>陳留邉讓天授逸才聰明賢智髫齔夙孤不盡家訓及就學廬便受大典初渉諸經見本知義授者不能對其</hi>
<hi>問章句不能逮其意心通性達口辯辭長若處狐疑之論定嫌審之分經典交至檢括參合衆夫寂焉莫之能</hi>
<pb n="KR3l0089_WYG_018-4a"/>
<hi>奪使讓生在唐虞則元凱之次運值仲尼則顔冉之亞豈徒俗之凡偶近器而已階級名位亦宜超然若復隨</hi>
<hi>輩而進非所以章瓌偉之髙價昭知人之絶明也傳曰函牛之鼎以烹雞多汁則淡而不可食少汁則熬而不</hi>
<hi>可熟此言大器之於小用固有所不宜也邕竊悁邑怪此寳鼎未受犧牛大羮之和久在煎熬臠割之間願明</hi>
<hi>將軍回謀垂慮裁加少納貢之機密展之力用若以年齒為嫌則顔回不得貫徳行之首子奇終無阿宰之功</hi>
<hi>茍堪其事古今一也</hi>
華子魚<hi>華歆己見</hi>與北海邴根矩<hi>邴原/己見</hi>管㓜安<hi>管寧己見</hi>游學相<lb/>
善時號三人爲一龍華爲龍頭邴爲龍腹管爲龍尾<hi>裴松</hi>
<hi>之云邴根矩之徽猷懿望不必有愧華公管㓜安含徳髙蹈又恐弗當為尾魏畧此言未可以定其優劣也</hi>
<pb n="KR3l0089_WYG_018-4b"/>
　何良俊曰華子魚輸心異代大肆戈鋋邴根矩避難<lb/>
　殊方自露環頴較之㓜安韜精戢羽終始令徳者豈<lb/>
　可同年而校其優劣哉篤而論之當以管爲龍頭邴<lb/>
　爲龍腹華爲龍尾<lb/>
王景興在會稽<hi>魏志曰王朗字景興東海郡人以通經拜郎中師太尉楊賜賜亡棄官行服陶</hi>
<hi>謙察朗茂才為謙治中後謙奉章至長安天子嘉其意俱拜官朗為㑹稽太守孫策渡江舉兵迎策連戰敗績</hi>
<hi>朗詣策曹公表徵之朗自曲阿展轉江海積年乃至</hi>思賢嘉善樂採賢俊問功曹<lb/>
虞仲翔<hi>虞翻己見</hi>曰聞玉出崑山珠生南海逺方異域各生<lb/>
<pb n="KR3l0089_WYG_018-5a"/>
珍寳且聞士人歎美貴邦舊多英俊徒以逺于京畿含<lb/>
香未越耳功曹雅好博古寧識其人耶虞對曰夫會稽<lb/>
上應牽牛之宿下當少陽之位東漸巨海西通五湖南<lb/>
暢無垠北渚浙江山有金玉鳥獸之殷水有魚鹽珠蚌<lb/>
之饒海嶽精液善生俊異是以忠臣係踵孝子連閭下<lb/>
及賢女靡不育焉景興笑曰地勢然矣士女之名可悉<lb/>
聞乎仲翔曰不敢及逺請略舉其近徃者孝子句章董<lb/>
黯盡心色養䘮致其哀單身林野鳥獸歸懷怨親之辱<lb/>
<pb n="KR3l0089_WYG_018-5b"/>
白日報讐海内聞名昭然光著太中大夫山隂陳囂漁<lb/>
則化盜居則讓鄰感侵退藩遂成義里攝養車嫗行足<lb/>
厲俗自揚子雲等上書薦之粲然傳世太尉山隂鄭公<lb/>
清亮質直不畏彊禦魯相山隂鍾離意禀殊特之姿孝<lb/>
家忠朝故取養有君子之謩魯國有丹書之信及陳宫<lb/>
費齊皆上契天心功徳治狀記在漢籍有道山隂趙曄<lb/>
徵士上虞王充各洪才淵懿學究道源著書垂藻駱驛<lb/>
百篇釋經傳之宿疑解當世之槃結或上窮隂陽之奥<lb/>
<pb n="KR3l0089_WYG_018-6a"/>
祕下據人情之歸極交阯刺史上虞綦母俊㧞濟一郡<lb/>
讓爵土之封决曹掾上虞孟英三世死義主簿句章梁<lb/>
宏功曹史餘姚駟勲主簿句章鄭雲皆敦終始之義引<lb/>
罪免居門下督盜賊餘姚伍隆<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>候主簿任光章安<lb/>
小吏黄他身當白刃濟君於難揚州從事句章王脩委<lb/>
身授命垂聲來世河内太守上虞魏少英遭世迍蹇忘<lb/>
家憂國列在八俊爲世英彦尚書烏傷楊喬桓帝妻以<lb/>
公主辭疾不納近故太尉上虞朱公天資聦亮欽明神<lb/>
<pb n="KR3l0089_WYG_018-6b"/>
武䇿無失謨征無遺慮是以天下義兵思以爲首上虞<lb/>
女子曹娥父溺江流投水而死立石碑紀炳然著顯景<lb/>
興曰是既然矣潁川有巢許之逸軌吳有太伯之三讓<lb/>
貴郡雖士人紛紜於此足矣仲翔對曰故先言其近者<lb/>
耳若乃引上世之事及抗節之士亦有其人昔越王翳<lb/>
讓位逃於巫山之穴越人薫而出之斯非太伯之儔耶且<lb/>
太伯外來之君非其地人也若以外來言之則大禹亦<lb/>
廵於此而葬之矣鄞大里黄公潔已暴秦之世髙祖即<lb/>
<pb n="KR3l0089_WYG_018-7a"/>
阼不能一致惠帝恭讓出則濟難徵士餘姚嚴遵王莽<lb/>
數聘抗節不行光武中興然後俯就矯手不拜氣凌雲<lb/>
日皆著於傳籍較然彰明豈如巢許流俗遺譚不見經<lb/>
傳者哉景興笑曰善哉話言也賢矣非君不著太守未<lb/>
之前聞也<lb/>
陳元龍<hi>陳登己見</hi>使功曹陳季弼詣許謂之曰許下論議待<lb/>
吾不足足下相爲觀察還以見誨季弼還曰聞逺近之<lb/>
論頗謂明府驕而自矜元龍曰夫閨門雍穆有徳有行<lb/>
<pb n="KR3l0089_WYG_018-7b"/>
吾敬陳元方兄弟淵清玉潔有禮有法吾敬華子魚清<lb/>
脩疾惡有識有義吾敬趙元達博聞強記竒逸卓犖吾<lb/>
敬孔文舉雄姿傑出有王伯之略吾敬劉𤣥徳所敬如<lb/>
此何驕之有餘子𤨏𤨏亦焉足録哉<hi>魏志曰陳矯字季弼廣陵東陽人初</hi>
<hi>為陳登功曹太祖辟為司空掾歴官侍中司徒</hi>
髙貴鄉公即位神明爽雋徳音宣朗朝罷司馬景王私<lb/>
問鍾會曰上何如主會曰才同陳思武𩔖太祖景王曰<lb/>
果如卿言社稷之福<lb/>
<pb n="KR3l0089_WYG_018-8a"/>
張惠恕少脩節操容貌奇偉<hi>吳志曰張温字惠恕吳郡吳人父允輕財重士名顯</hi>
<hi>州郡温少知名孫權徵到延見文辭占對觀者傾竦權改容加禮罷出張昭執其手曰老夫托意君宜明之</hi>
吳主聞之後以問群臣曰温當今與誰爲比大司農劉<lb/>
基曰<hi>吳志曰劉基字敬輿劉繇子美姿容孫權甚敬嘗宴於船中值雷雨權以盖自覆又命覆基餘人不</hi>
<hi>得也卧吳書曰基遭多難潜處味道不以為戚與群弟常夜  早起妻妾希見其面諸弟事之猶父不妄交游</hi>
<hi>門無雜賔</hi>可與全琮爲輩<hi>吳志曰全琮字子璜吳郡錢塘人  江表傳曰琮治富春經過錢塘</hi>
<hi>修祭墳墓請會平生知舊宗族施散惠與千有餘萬本土以為榮</hi>太常顧榮曰基未詳<lb/>
其爲人也温當今無輩<lb/>
<pb n="KR3l0089_WYG_018-8b"/>
張惠恕至蜀諸葛武侯甚知之<hi>吳志曰温以輔義中郎使蜀權謂温曰卿不宜</hi>
<hi>逺出恐諸葛孔明不知吾所以與曹氏通意故屈卿行若山越都除便欲太搆於蜀行人之義受命不受辭也</hi>
<hi>温對曰臣入無腹心之規出無專對之用懼無張老延譽之功又無子産陳事之効然諸葛亮達見計數必知</hi>
<hi>神慮屈申之宜加受朝廷天覆之惠惟亮之心必無疑貳温至蜀詣闕拜章曰昔髙宗以諒闇昌殷成王以㓜</hi>
<hi>冲隆周功冒溥天聲貫罔極今陛下以聦明之姿等契徃古總百揆於良佐參列精之炳燿遐邇望風莫不欣</hi>
<hi>頼吳國勤任旅力清澄江滸願與有道平一宇内委心協規有如河水軍事興煩使役乏少是以忍鄙倍之羞</hi>
<hi>使下臣温通致情好陛下敦崇禮義未便耻忽臣自入逺境及即近郊頻蒙勞來恩詔輙加以榮自懼悚怛若</hi>
<hi>驚謹奉所齎函書一封蜀甚貴其才權既銜温稱美蜀政又兼其聲名太盛衆庶眩惑因暨豔事廢温</hi>及<lb/>
<pb n="KR3l0089_WYG_018-9a"/>
聞惠恕黜免未得其故思之數日曰吾今已了矣其人<lb/>
於清濁太明善惡太分<hi>㑹稽典録曰餘姚虞俊歎曰張惠恕才多智少華而不實怨之</hi>
<hi>所聚有覆家之禍吾見其兆矣諸葛亮聞俊憂温意未之信及温放黜亮乃歎俊之先見</hi>
有人言許子將褒貶不平以㧞樊子昭而抑許文休劉<lb/>
子揚曰<hi>劉曄己見</hi>子昭㧞自賈豎年至七十退能守靜進不<lb/>
茍競子將之㧞夫亦宜爾蔣子通曰<hi>魏志曰蔣濟字子通楚國平阿人官</hi>
<hi>領軍將軍著萬㡬論宣世語曰濟隨司馬宣王屯洛水浮橋濟書與曹爽言  王㫖唯免官而已爽誅滅濟病</hi>
<hi>其言之失信發病卒</hi>子昭誠自㓜至長容貌完潔然觀其揷牙齒<lb/>
<pb n="KR3l0089_WYG_018-9b"/>
樹頰頦吐脣吻自非文休之敵<hi>王朗與許靖書曰武皇帝於江陵劉景升㕔事</hi>
<hi>上共論足下至於通夜不寐饑渇無已</hi>
崔琰從弟林嘗與陳群共論冀州人士稱琰爲首群以<lb/>
智不存身貶之林曰大丈夫爲有邂逅耳即如卿諸人<lb/>
良足貴乎<lb/>
張輔吳<hi>張昭己見官輔吳將軍</hi>在孫權坐嘗論劉子初𥚹阨不當<lb/>
拒張飛太甚<hi>零陵先賢傳曰張飛嘗就巴宿巴不與語足飛忿恚諸葛亮謂巴曰張飛雖武人敬慕</hi>
<hi>下主公方收合文武以定大事足下雖天素髙亮宜少降意巴曰大丈夫處世當交四海英雄如何與兵子共</hi>
<pb n="KR3l0089_WYG_018-10a"/>
<hi>語備聞之怒曰孤欲定天下而子初専亂之其欲還北假道於此豈欲成孤事耶備又曰子初才智絶人如孤</hi>
<hi>可任用之非孤者難獨任也亮亦曰運籌策於幃幄之中吾不如子初若提枹鼓㑹軍門使百姓喜勇當與人</hi>
<hi>議之耳</hi>權曰若令子初隨世沉浮容恱𤣥徳交非其人何<lb/>
足稱髙士<lb/>
荀奉倩謂其父文若立徳髙整軌儀以訓物從兄公達<lb/>
不治外形而愼密自居以公達爲優<hi>晉陽秋曰諸兄大怒之而不能㢠廻也</hi>
吳宣太子妙選官屬東宫號爲多士<hi>吳志曰孫登字子髙權長子黄初二</hi>
<hi>年立為太子好賢下士接待寮屬畧用布衣之禮</hi>使侍中胡綜<hi>吳志曰胡綜字偉則汝南固始</hi>
<pb n="KR3l0089_WYG_018-10b"/>
<hi>人有文才</hi>作賔客目曰英才卓越超踰倫匹則諸葛恪<hi>己見</hi>精<lb/>
識時機達幽究微則顧譚<hi>己見</hi>凝辯宏達言能釋結則謝<lb/>
景<hi>吳歴曰謝景字叔發南陽宛人為豫章太守在郡有治迹吏民稱之以為前有顧劭其次即景</hi>究學<lb/>
甄微游夏同科則范愼<hi>己見十吳録曰愼著論二  篇名曰矯非</hi>南陽羊道<lb/>
私駮綜曰<hi>羊道己見監吳書曰羊道初為中庶子年二十時廷尉  𨼆蕃交結豪傑自衛將軍全琮</hi>
<hi>等皆傾心敬待惟道及豫章楊廸拒絶不與通人咸怪之蕃後叛逆衆乃服之</hi>元遜才而踈子<lb/>
黙精而狠叔發辯而浮孝敬深而狹所言皆有指趣然<lb/>
道竟以此言不爲恪等所親後四人皆敗時以道爲知<lb/>
<pb n="KR3l0089_WYG_018-11a"/>
言<lb/>
李令伯<hi>李密己見</hi>入洛見張茂先張言次問孔明言教何碎<lb/>
令伯曰昔舜禹臯陶相與語故得簡大雅誥與凡人語<lb/>
宜碎孔明與言者無已敵言教是以碎耳張公大善令<lb/>
伯對<lb/>
晉武與胡威語次因及其父<hi>胡質己見</hi>清徳遂問威曰卿自<lb/>
謂孰與父清威曰威乃何敢望臣父帝又問卿父以何<lb/>
爲勝耶威荅曰臣父清常恐人知臣清常恐人不知<lb/>
<pb n="KR3l0089_WYG_018-11b"/>
王武子甚重荀松以方其外祖陳郡𡊮侃謂侃弟奥曰<lb/>
近見荀監子清虚名理當不及父徳性純粹是賢兄輩<lb/>
人也<lb/>
王太尉<hi>王衍己見</hi>甚重其弟平子<hi>王澄/己見</hi>與處仲<hi>王敦别見</hi>庾子嵩<lb/>
<hi>晉陽秋曰庾敳字子嵩潁川人侍中竣第三子恢廓有度量自謂是老莊之徒曰昔未讀此書意謂至理如此</hi>
<hi>今見之正與人意暗同仕豫州長史</hi>嘗謂天下士人目曰阿平第一子嵩<lb/>
第二處仲第三<lb/>
王平子嘗行經陳留郡界陳留時爲大郡名有人士太<lb/>
<pb n="KR3l0089_WYG_018-12a"/>
守遣吏迎王王問吏曰此郡人士爲誰吏曰有蔡子尼<lb/>
江應元<hi>蔡克江統己見</hi>是時郡人多居大位者王以其姓名問<lb/>
曰甲乙等非君郡人耶何但稱此二人吏曰向謂君侯<lb/>
問人不謂問官位王笑而止到郡以語太守曰舊名此<lb/>
邦有風俗果然小吏亦復知此<lb/>
時人目王汝南<hi>鄧粲晉紀曰王湛字處冲太原人𨼆徳人莫之知雖兄弟宗族亦以為癡唯父</hi>
<hi>昶異焉</hi>上方山濤不足下比魏舒有餘王聞之曰欲處我<lb/>
於季孟之間<hi>山濤魏舒並己見</hi>
<pb n="KR3l0089_WYG_018-12b"/>
衛洗馬<hi>衛玠</hi>穎識通達天韻標令論者以爲出王眉子平<lb/>
子武子之右世人爲之語曰諸王三子不如衛家一兒<lb/>
<hi>王澄王濟己見掾晉諸公賛曰王元字眉子夷甫子也東海王越辟為  後除陳留太守大行威罰為塢人所</hi>
<hi>害</hi>
州里目陳留阮放爲宏伯<hi>晉書曰阮放字思度祖略齊郡太守父顗淮南内史放與</hi>
<hi>族弟孚並知名中興時為太子舎人雖戎車屢駕而常說老莊不及軍國明帝甚愛之素清約不營産業為吏</hi>
<hi>部郎不免饑寒王導庾亮供給衣食</hi>髙平郄鑒爲方伯泰山胡母輔之爲<lb/>
達伯濟隂卞壼爲裁伯陳留蔡謨爲朗伯阮孚爲誕伯<lb/>
<pb n="KR3l0089_WYG_018-13a"/>
<hi>上五人己見</hi>髙平劉綏爲委伯<hi>晉諸公賛曰劉綏字萬安髙平人祖奥太祝令父武著作</hi>
<hi>郎綏歴驃騎長史</hi>泰山羊曼爲䵬伯<hi>羊曼别傳曰曼字延祖泰山南城人父暨陽平太守</hi>
<hi>曼頹縱任俠飲酒誕節與陳留阮放等號兖州八達累遷丹陽尹為蘇峻所害</hi>凡八人號兖州<lb/>
八伯以擬八雋<lb/>
解叔連在豫州<hi>晉書曰解結字叔連濟南著人與兄系齊名辟公府掾累遷豫州刺史時孫秀亂</hi>
<hi>關中結在都坐議秀罪應誅秀由是致憾及系被害結亦同戮</hi>嘗問從事陳頵曰河北<lb/>
白壤膏粱何故少人士<hi>晉書曰陳頵字延思陳國苦人少好學有文義</hi>陳曰英<lb/>
偉大賢多出山澤河北土地平均蓬蒿裁髙三尺不足<lb/>
<pb n="KR3l0089_WYG_018-13b"/>
成林故也叔連曰張彥眞<hi>張升己見</hi>以爲汝潁巧辯不及青<lb/>
徐儒雅陳曰張彥眞與元禮<hi>李膺己見</hi>不協故設過言老子<lb/>
莊周生陳梁伏羲傅說師曠大項出陽夏漢魏二祖起<lb/>
於沛譙凖之衆州莫與爲比叔連甚異之曰豫州人士<lb/>
常半天下此言非虚<lb/>
裴景思是裴叔則子<hi>晉書曰裴憲字景思少而頴悟好交輕俠及弱冠更折節嚴重脩尚</hi>
<hi>儒學足不踰閾者數年</hi>謝㓜輿庾子躬<hi>名士傳曰子躬名琮子嵩兄也</hi>甚知之嘗<lb/>
曰裴憲鯁亮宏達通機識命不知其何如父至於深宏<lb/>
<pb n="KR3l0089_WYG_018-14a"/>
保素不以世物嬰心者其殆過之<lb/>
諸葛恢蔡謨<hi>二人並己見</hi>與荀闓<hi>晉書曰荀闓字道明有名稱京師語曰洛中英英荀</hi>
<hi>道明齊王冏辟為掾冏敗暴尸三日莫敢收葬闓與冏故吏李述嵇含等露板請葬朝議聽之論者稱焉</hi>俱<lb/>
字道明並有名江左號爲中興三明時人爲之語曰京<lb/>
都三明各有名蔡氏儒雅荀葛清<lb/>
荀道元<hi>荀邃己見</hi>道明兄弟俱有名明帝嘗從容問王世將<lb/>
<hi>王廙己見</hi>曰二荀兄弟孰賢世將荅以闓才明過邃帝以語<lb/>
庾太尉太尉曰邃眞粹之地亦闓所不及<lb/>
<pb n="KR3l0089_WYG_018-14b"/>
庾赤玉<hi>赤玉庾統小字也晉中興書曰統字長仁穎川人衛將軍懌子  少有令名仕至尋陽太守</hi>
曾問殷洪喬<hi>殷羨己見</hi>王丞相治何似詎是所長殷曰其餘<lb/>
令績不復稱論然三捉三治三休三敗<lb/>
中朝人共論少正卯盜跖其惡孰深有人云少正卯雖<lb/>
姦不至剖人充膳盜跖爲甚顔光禄<hi>顔含已見</hi>曰爲惡彰露<lb/>
人思加戮隱伏之姦非聖不誅由此言之少正爲甚衆<lb/>
莫能屈<lb/>
或問江左諸人優劣於顔光禄顔曰周伯仁<hi>周顗己見</hi>之正<lb/>
<pb n="KR3l0089_WYG_018-15a"/>
鄧伯道之清<hi>晉陽秋曰鄧攸字伯道平陽襄陵人七歲䘮父母及祖父母持重九年性清愼平簡</hi>
卞望之<hi>卞壼己見</hi>之節餘則吾不知<lb/>
支道林目會稽王曰有逺體而無逺神<hi>續晉陽秋曰簡文帝諱昱字道</hi>
<hi>萬中宗少子初封會稽王仁聞有智度穆帝㓜冲以撫軍輔政大司馬桓温廢海西公而立帝在位三年而崩</hi>
桓茂倫性通朗有人倫鑒識時人方之許郭雅爲周侯<lb/>
所重周嘗歎曰茂倫嶔﨑歴落是可笑人<lb/>
劉尹謝鎭西共論中朝士人或問杜又可方衛洗馬不<lb/>
謝曰安得比中間可容數人<lb/>
<pb n="KR3l0089_WYG_018-15b"/>
顧長康在桓公大司馬府桓公曰長康體中痴黠各半<lb/>
合而論之正得平耳<hi>丘淵之文章録曰顧愷之字長康晉陵人父恱尚書左丞愷之義熈</hi>
<hi>初為散騎常侍為晉中興書曰愷之博學有才氣為人遲鈍而自矜尚  時所笑  宋明帝文章志曰世云愷</hi>
<hi>之有三絶畫絶文絶痴絶</hi>
王季琰<hi>王珉别傳曰珉字季琰瑯邪人丞相導孫中領軍洽少子有才藝善行書名出兄珣右累遷侍</hi>
<hi>中中書令</hi>有雋才與兄元琳<hi>王珣己見</hi>並有美稱季琰又出元琳<lb/>
右時人爲之語曰法護非不佳<hi>法護王珣小字</hi>僧彌難爲兄<hi>僧彌</hi>
<hi>王珉小字</hi>
<pb n="KR3l0089_WYG_018-16a"/>
羊𤣥保爲司徒長史<hi>沈約宋書曰羊𤣥保太山南城人祖楷尚書都官郎父綏中書侍郎</hi>
<hi>𤣥保起家楚臺太常博士至散騎常侍</hi>府公王𢎞甚知之謂左長史庾登<lb/>
之<hi>南史曰庾登之字元龍恱族弟也曾祖氷晉司空祖藴廣州刺史父廓東陽太守登之少以彊濟自立為</hi>
<hi>宋武帝鎭軍㕘軍預討桓𤣥功封曲江縣男豫章太守</hi>吏部尚書王淮之<hi>己見</hi>曰卿<lb/>
二賢明美朗識會悟多通然𢎞懿之望故當共推羊也<lb/>
有蔡湛之者甚重謝𢎞微湛之猶及見謝安兄弟嘗語<lb/>
人曰𢎞微貌𩔖中郎<hi>謝萬</hi>性似文靖<hi>謝安</hi>
謝尚書<hi>謝混己見</hi>嘗云阿逺剛躁負氣<hi>謝瞻小字己見</hi>阿客博而無<lb/>
<pb n="KR3l0089_WYG_018-16b"/>
檢<hi>靈運小字</hi>阿多恃才而持操不篤<hi>謝曜己見</hi>宣明自知而納善<lb/>
不周<hi>謝晦己見</hi>設復功濟三才終亦以此爲恨至如微子吾<lb/>
無間然<hi>謝宻己見</hi>
謝叔源嘗因酣宴之餘爲韻語以奬訓靈運等曰康樂<lb/>
誕通度實有名家韻若加繩染功剖瑩乃瓊瑾宣明體<lb/>
逺識穎達乃沉雋若能去方執穆穆三才順阿多標獨<lb/>
解弱冠纂華允質勝誡無文其尚又能峻通逺懷清悟<lb/>
采采標蘭訊直轡鮮不躓抑用解偏吝微子基微尚無<lb/>
<pb n="KR3l0089_WYG_018-17a"/>
倦由慕藺勿輕一簣少進徃將千仞數子勉之哉風流<lb/>
由爾振如不犯所知此外無所愼靈運等皆有誡厲之<lb/>
言惟𢎞微獨盡褒美<lb/>
世目謝宣明渉獵文義朗贍多通以方楊徳祖微將不<lb/>
及宣明聞猶以爲恨<lb/>
或人問沈休文王惠何如休文曰令明簡問王球何如<lb/>
曰蒨玉淡又次問謝𢎞微何如曰簡而不失淡而不流<lb/>
古之所謂名臣𢎞微當之矣<lb/>
<pb n="KR3l0089_WYG_018-17b"/>
王蒨玉<hi>王球</hi>居身簡貴不雜交游筵席虚靜門無異客從<lb/>
兄曇首常語云蒨玉亦是玉巵但無當耳<lb/>
齊太祖素竒愛張思光爲太尉時與思光欵接見思光<lb/>
常笑曰此人不可無一不可有二<lb/>
王僕射<hi>王儉己見</hi>語人曰張緒過江所未有北士中可求之<lb/>
耳不知黄叔度陳仲弓能過之不<lb/>
到長史在天監中甚見知賞<hi>梁書曰到洽字茂沿彭城武原人宋驃騎將軍彥之</hi>
<hi>曾孫祖仲度江夏王從事中郎父坦齊中書郎洽少清警有才行謝朓文章盛於一時見洽深相賞好日引與</hi>
<pb n="KR3l0089_WYG_018-18a"/>
<hi>談論每謂洽曰君非直名人乃亦兼資文武除晉安國常侍後為雲麾長史</hi>時二兄沼溉與<lb/>
從弟沆一時俱有美名<hi>南史曰到溉字茂灌兄弟俱知名起家王國常侍樂安任昉大</hi>
<hi>相賞好廣為聲價家門雍睦兄弟特相友愛與洽恒共居一齋洽卒後便捨為寺蔣山有延賢寺溉家世所立</hi>
<hi>溉得禄俸皆充二寺因斷腥膻終身𬞞食朝夕從僧徒禮誦武帝每月三致淨饌性不好交游唯與朱异劉之</hi>
<hi>遴張綰同志友密及卧疾門可羅雀三人恒鳴騶枉道以相存問置酒極歡而去  梁書曰到沆字茂瀣父撝</hi>
<hi>齊五兵尚書沆㓜聰敏善屬文為人不自伐不論人長短樂安任昉南鄉范雲皆友善官北中郎諮議㕘軍</hi>
髙祖嘗問丘待詔<hi>丘遲</hi>到洽何如沆溉丘對曰清正過於<lb/>
沆文章不減溉加以清言殆將難及<lb/>
<pb n="KR3l0089_WYG_018-18b"/>
梁元帝嘗自言我韜於文士愧於武夫論者以爲得言<lb/>
元文若少有文學時譽甚美<hi>魏書曰元彧字文若大武皇帝之孫臨淮王譚之子</hi>
<hi>也</hi>與從兄安豐<hi>延/明</hi>中山<hi>熈</hi>並是宗室以博古文學齊名<lb/>
時人莫能定其優劣范陽盧道將謂吏部清河崔休曰<lb/>
三人才學雖無髙下然安豐少於造次中山太多皁白<lb/>
未若濟南風流沉雅時人爲之語曰三王楚琳琅未若<lb/>
濟南備貟方<lb/>
邢子廣目二盧云詢祖有規檢禰衡思道無氷稜文舉<lb/>
<pb n="KR3l0089_WYG_018-19a"/>
梁使至北與館伴李緯語次因問安平諸崔緯曰子玉<lb/>
以還雕龍絶矣崔暹聞之而怒後緯詣門謝暹暹不顧<lb/>
而出<lb/>
崔㥄端凝如神以簡貴自處齊神武言崔㥄應作令僕<lb/>
恨其神明太遒<lb/>
房𤣥齡在隋嘗校讐秘書省時吏部侍郎髙孝基名知<lb/>
人謂裴矩曰僕觀人多矣未有如此郎者當爲國器但<lb/>
恨其不見聳壑昂霄耳<lb/>
<pb n="KR3l0089_WYG_018-19b"/>
太宗嘗因群臣侍宴語王珪曰卿識鑒精通尤善談論<lb/>
自房𤣥齡以下咸宜品藻又可自量孰與諸子賢<hi>劉昫唐書</hi>
<hi>曰王珪字叔玠太原祁人祖僧辯梁太尉珪恬淡少欲志量沉深叔頗當世通儒有人倫之鑒謂所親曰門戸</hi>
<hi>所寄惟在此兒貞觀中與房𤣥齡李靖温彥博戴胄魏徵同知國政</hi>珪對曰孜孜奉國知<lb/>
無不爲臣不如𤣥齡才兼文武出將入相臣不如李靖<lb/>
<hi>劉昫唐書曰李靖本名藥師雍州三原人姿貌瓌偉少有文武材畧其舅韓擒虎號為名將每與論兵未嘗不</hi>
<hi>稱善曰可與論孫吳之術者唯斯人矣  王通中說曰靖也惠而斷</hi>敷奏詳明出納唯允<lb/>
臣不如温彥博<hi>劉昫唐書曰温大雅弟名彥博聰悟有口辯渉獵書記父友薛道衡李綱見彥</hi>
<pb n="KR3l0089_WYG_018-20a"/>
<hi>博兄弟咸歎異曰皆卿相才也</hi>處繁理劇衆務必舉臣不如戴胄<hi>劉昫唐書</hi>
<hi>曰戴胄字𤣥𦙍相州安陽人性貞正有幹局明習律令尤曉文簿貞觀中官尚書僕射房𤣥齡魏徵美胄才用</hi>
<hi>俱與親善</hi>以諫諍爲心耻君不及於堯舜臣不如魏徵<hi>房𤣥齡魏</hi>
<hi>徵並己見</hi>至於激濁揚清嫉惡好善臣於數子亦有一日之<lb/>
長太宗深然其言諸人各以爲盡已所懷謂之確論<lb/>
温大雅在隋與顔思魯俱在東宫彥博與思魯弟愍楚<lb/>
同直内史省彥將與愍楚弟遊秦同典校秘閣二家兄<lb/>
弟各爲一時人物之選世以爲小時學業顔氏爲優後<lb/>
<pb n="KR3l0089_WYG_018-20b"/>
來官位温氏爲盛<lb/>
太宗嘗語人曰人言魏徵舉動踈慢我但覺其嫵媚耳<lb/>
禇河南<hi>禇遂良己見</hi>一日問虞秘監<hi>虞世南己見</hi>某書何如永師<lb/>
虞曰聞彼一字直錢五萬官豈得若此又問何如歐陽<lb/>
詢虞曰聞詢不擇紙筆皆能如志官豈得若此禇恚曰<lb/>
若爾某何得更留意於此虞曰若手和筆調遇合作者<lb/>
亦深可貴尚禇喜而退<lb/>
李綱<hi>己見</hi>爲詹事隱太子嘗至温湯綱以小疾不從有獻<lb/>
<pb n="KR3l0089_WYG_018-21a"/>
生魚者太子召饔者鱠之時李檢趙元楷在坐各自賛<lb/>
能爲鱠太子謂之曰飛刀鱠鯉調和鼎食公實有之至<lb/>
於審諭弼諧固屬李綱矣<lb/>
馬周雅善敷奏動無不中<hi>唐詩紀事曰馬周字賔王博州人嗜學天資曠邁𥙷州助</hi>
<hi>教不治事刺史達奚怒數咎責周去客密州趙仁本髙其才厚以資使入關留汴為浚儀令崔賢所辱遂感激</hi>
<hi>而西至長安客常何家太宗召之後為中書令</hi>岑文本謂人曰吾觀馬君論事<lb/>
多矣援引事𩔖揚𣙜古今舉要刪蕪㑹文切理奇鋒髙<lb/>
論徃徃間出聽之靡靡令人忘倦昔之蘇張鍾賈正應<lb/>
<pb n="KR3l0089_WYG_018-21b"/>
此耳然鳶肩火色騰上必速恐不能久耳無何而卒如<lb/>
文本言<hi>唐詩紀事曰岑文本字景仁鄧州人中書侍郎顔師古以譴罷太宗曰朕自舉一人乃授文本</hi>
<hi>侍郎專典機要</hi>
來恒與其弟濟相次知政事時以爲榮初濟父護兒在<lb/>
隋爲將而恒濟俱以學行見稱虞世南子昶既無才術<lb/>
累居工作之司濟初升相位許敬宗歎曰士之登庸不<lb/>
繫世業履道則爲衣冠失緒則爲匹庶來護兒兒作相<lb/>
虞世南兒作匠<hi>唐詩紀事曰來濟揚州人父護兒隋左翊衛將軍濟志好學有文詞善談論正</hi>
<pb n="KR3l0089_WYG_018-22a"/>
<hi>觀中置太子司議郎髙其選以濟為之永徽中為相</hi>
崔融李嶠張說俱重四傑之文崔嘗曰王勃文章宏放<lb/>
奔逸有絶塵之迹固非常流所及唯炯與照鄰可以企<lb/>
之盈川之言信矣說曰盈川文思如懸河注水酌之不<lb/>
竭既優於盧亦不減王耻居王後信然愧在盧前謙也<lb/>
<hi>世稱王楊盧駱謂之四傑炯聞之曰吾愧在盧前耻居王後</hi>
世言楊盈川之文好以古人姓名連用號爲㸃鬼簿駱<lb/>
賔王文好數對號算博士<lb/>
<pb n="KR3l0089_WYG_018-22b"/>
蘇味道髙爽<hi>唐詩紀事曰味道趙州人與里人李嶠同掌綸誥稱蘇李武后時為相世號模稜手</hi>
王方慶<hi>别見</hi>魯鈍同時爲鳳閣侍郎或問張元一二子孰<lb/>
賢元一荅曰蘇如九月得霜鷹王如十月被凍蠅<hi>朝野僉載</hi>
<hi>曰或人又問其故元一荅曰得霜鷹俊徤被凍蠅頑怯人伏其能體物</hi>
中宗正月晦日幸昆明池賦詩群臣應制百餘篇帳殿<lb/>
前結綵樓命上官昭容選一首爲新翻御製曲從臣悉<lb/>
集其下須臾紙落如飛各認其名而懷之唯沈宋二詩<lb/>
不下又移時一紙飛墜競取而觀乃沈詩也昭容評曰<lb/>
<pb n="KR3l0089_WYG_018-23a"/>
二詩工力悉敵沈詩落句云微臣雕朽質羞覩豫章材<lb/>
蓋辭氣已竭宋云不愁明月盡自有夜珠來猶陡徤舉<lb/>
沈乃不敢復爭<hi>唐詩紀事曰昭容名婉兒西臺侍郎儀之孫父廷芝與儀死母鄭方姙夢巨人</hi>
<hi>畀大秤曰持此秤量天下昭容生踰月母戲之曰秤量者豈爾耶輒啞然應後内秉機政符其夢云自通天來</hi>
<hi>内掌詔命中宗立進昭容帝引名儒賜宴賦詩婉兒常代帝及后長寧安樂二公主衆篇並作采麗益新又差</hi>
<hi>第群臣所賦賜金爵朝廷靡然成風當時屬辭大抵浮靡然皆可觀昭容力也韋后之敗斬闕下</hi>
中宗嘗召宰相蘇瓌李嶠之子進見時皆童年帝謂曰<lb/>
汝等各以所通書取宜奏吾者言之頲應曰木從繩則<lb/>
<pb n="KR3l0089_WYG_018-23b"/>
正后從諫則聖嶠之子亦奏曰斮朝渉之脛剖賢人之<lb/>
心帝曰蘇瓌有子李嶠無兒<lb/>
蘇廷碩<hi>蘇頲己見</hi>與宋廣平同在政府廣平剛正多所裁斷<lb/>
蘇皆順從其美廣平甚恱之嘗謂人曰吾與蘇氏父子<lb/>
皆同時爲宰相僕射長厚誠爲國器然獻可替否罄盡<lb/>
臣節則頲實過之<lb/>
東明觀道士周彥雲欲爲其師立碑謂蘇昌容曰成某<lb/>
志者不過煩相君諸子五郎文<hi>頲</hi>六郎書<hi>詵善八分書</hi>七郎<lb/>
<pb n="KR3l0089_WYG_018-24a"/>
致石瓌大笑口不言而心服其當<lb/>
張燕公徐元固<hi>張說徐堅並己見</hi>同在集賢十餘年好尚頗同<lb/>
情契相得諸學士凋落者衆燕公手䟽諸人名與元固<lb/>
同觀之元固謂燕公曰諸公昔年皆擅一時之美敢問<lb/>
孰爲先後燕公言李嶠崔融薛稷宋之問如良金美玉<lb/>
無施不可<hi>李嶠崔融宋之問並己見從劉昫唐書曰薛稷中書令元超之從子與  兄曜俱以辭學</hi>
<hi>知名同在兩省為時所稱</hi>富嘉謨之文如孤峯絶岸壁立萬仞叢雲<lb/>
鬱興震雷俱發誠可貴乎若施於廊廟則駭矣<hi>唐詩紀事曰富</hi>
<pb n="KR3l0089_WYG_018-24b"/>
<hi>嘉謨武功人長安中為晉陽尉吳少微者亦尉晉陽有魏倚谷者為太原主簿稱北京三傑時天下文章尚徐</hi>
<hi>庾浮俚嘉謨少微本經術雅厚雄邁人爭慕之號吳富體</hi>閻朝隱之文如麗色淨妝<lb/>
衣之綺繡燕歌趙舞觀者忘憂然𩔖之風雅則罪人矣<lb/>
<hi>唐詩紀事曰閻朝𨼆字友情趙州欒城人性滑稽屬辭奇詭為武后所賞景龍時為秘書少監坐事貶通州别</hi>
<hi>駕</hi>元固因問今之後進文辭孰賢燕公曰韓休之文如<lb/>
太羹𤣥酒雅有典則而薄於滋味<hi>劉昫唐書曰韓休京兆人早有詞學蕭嵩</hi>
<hi>引為門下侍郎方直不務進趨甚允當時之望</hi>許景先<hi>己見</hi>之文如豐肌膩理穠<lb/>
華可愛而乏風骨張九齡<hi>己見</hi>之文如輕縑素練雖濟時<lb/>
<pb n="KR3l0089_WYG_018-25a"/>
用而窘於邉幅王翰之文如瓊杯玉斚爛然可珍而有<lb/>
玷缺<hi>唐詩紀事曰王翰字子羽晉陽人少豪徤恃才張嘉正張說為并州長史厚禮之為駕部郎坐事貶</hi>
<hi>道州司馬</hi>若能成其所闕濟其所長亦各一時之秀也<lb/>
齊澣善知今事<hi>唐詩紀事曰齊澣字洗心定州人開元間與蘇晉蘇頲賈曾韓休許景先孫逖</hi>
<hi>典詔誥為代言最杜暹當國表宋璟為吏部尚書澣及蘇晉為侍郎世謂臺選嘗稱陳希烈苗晉卿之才後皆</hi>
<hi>大顯</hi>髙仲舒善知古事<hi>劉昫唐書曰髙叡雍州萬年人子仲舒博通經史尤明三禮及詁訓</hi>
<hi>之書神龍中為相王府文學王甚重之開元中授中書舎人宋璟蘇頲每詢訪故事焉</hi>姚崇每諮<lb/>
此兩人嘗曰欲知古事問仲舒欲知今事問齊澣一說<lb/>
<pb n="KR3l0089_WYG_018-25b"/>
今事問崔琳<lb/>
姚梁公與崔監同在中書梁公在假旬日政事委積崔<lb/>
處置皆不得自言於𤣥宗𤣥宗曰朕以天下事本付姚<lb/>
崇以卿坐鎭雅俗耳及梁公出頃刻間决遣盡畢時齊<lb/>
平陽見之梁公自以爲能頗有得色因問平陽曰余之<lb/>
爲相可是誰比平陽未及對梁公曰何如管晏曰不可<lb/>
比管晏管晏作法雖不及後猶及其身相公作相所立<lb/>
法令施未竟悉更之以此不及梁公曰然則竟何如曰<lb/>
<pb n="KR3l0089_WYG_018-26a"/>
相公可謂救時之相也梁公投筆曰救時之相豈易得<lb/>
乎<hi>平陽即齊幹</hi>
張說爲左丞相知京官考其子均任中書舎人說時注<lb/>
曰父教子忠古之善訓祁奚舉午義不勝私至如潤色<lb/>
王言章施帝載道㕘墳典例絶常功恭聞前烈尤難其<lb/>
任豈以嫌疑敢撓綱紀考上下人服其公<hi>劉昫唐書曰張均丞相說</hi>
<hi>之子能文章自以才名為李林甫所抑意常鬱鬱禄山䧟京師授偽中書令後免死流合浦</hi>
盧藏用嘗謂李邕如干將莫邪難與爭鋒但虞傷缺耳<lb/>
<pb n="KR3l0089_WYG_018-26b"/>
<hi>唐詩紀事曰盧藏用字子潜幽州人初𨼆終南少室二山時有意當世人目為隨駕𨼆士晚乃狥權利官至黄</hi>
<hi>門侍郎</hi>
裴子餘𥙷鄠尉同舎李朝隱程行諶以文法稱而子餘<lb/>
以儒顯或問優劣於長史陳崇業陳荅曰蘭菊異芬胡<lb/>
有廢者<hi>大唐傳載曰二子卒子餘謚孝行諶謚正張說歎曰二謚可無愧矣</hi>
魚朝恩判國學日會釋菜執易升座百官在列朝恩言<lb/>
鼎有覆餗象以侵宰臣<hi>劉昫唐書曰魚朝恩天寳末以宦者入内侍省性黠惠善宣荅</hi>
<hi>通書計至徳中為觀軍容使恃勲自伐乃引輕薄文士講授經籍自謂有文武才幹上優遇之加判國子監事</hi>
<pb n="KR3l0089_WYG_018-27a"/>
時王縉大怒<hi>唐詩紀事曰王縉字夏卿河中人與兄維俱以名聞舉草澤文辭清麗科相肅宗</hi>
元載<hi>己見</hi>怡然朝恩曰怒者常情笑者不可測<lb/>
劉蕡精於儒術嘗看文中子忿然言曰才非殆庶擬上<lb/>
聖述作不亦過乎客曰文中子於六籍何如蕡曰若以<lb/>
人望人文中子於六籍猶奴婢之於郎主也世遂以文<lb/>
中子爲六籍奴婢<hi>宋祁唐書曰劉蕡字去華幽州昌平人文宗朝舉直言極諫對策切直第</hi>
<hi>策官馮宿賈餗龎嚴見之嗟服以為過古晁董畏中官睚眦皆不敢取</hi>
張𢎞靖三代掌書命皆在台座前此未有<hi>張嘉貞生延賞延賞生𢎞</hi>
<pb n="KR3l0089_WYG_018-27b"/>
<hi>靖皆在中書時號三相張氏</hi>楊巨源贈詩曰伊陟無聞祖韋賢不到<lb/>
孫時稱其能與張家說門戸<hi>唐詩紀事曰巨源在元和間詩韻不為新語體律務</hi>
<hi>實功夫頗深旦暮吟詠不輟年老頭揺人言吟詩所致</hi>
穆秘監<hi>劉昫唐書曰穆寧河内人清愼剛正重交游以氣節自任官至秘書監</hi>四子賛質<lb/>
貟賞皆有令譽性又和粹世以滋味目之<hi>劉昫唐書曰穆賛字相明</hi>
<hi>官至御史中丞與弟質貟賞以家行人材為搢紳所仰賛官達父母尚無恙家法清嚴兄弟奉指使笞責如僮</hi>
<hi>僕賛最孝謹質強直應策其所條對至今𫝊之自𥙷闕至給事中貟工文辭尚節義士大夫言家法者以穆氏</hi>
<hi>為首</hi>謂賛俗而有格爲酪質美而多入爲酥貟爲醍醐言<lb/>
<pb n="KR3l0089_WYG_018-28a"/>
粹而少用賞爲乳腐言最凡固<lb/>
貞元中楊氏<hi>劉昫唐書曰楊虞卿與弟漢公從兄汝士魯士並歴清貴鬱為昌族所居靖恭里人</hi>
<hi>稱靖恭楊家</hi>穆氏兄弟皆有美名人物氣韻略相似人不能<lb/>
上下或言楊氏兄弟賔客皆同穆氏兄弟賔客各殊以<lb/>
此爲優劣<lb/>
李觀作文不旁沿前人時謂與韓愈相上下及觀少夭<lb/>
而愈後文益工議者以爲觀文未極愈老不休故卒擅<lb/>
名陸希聲以爲觀尚辭故辭勝理愈尚質故理勝辭雖<lb/>
<pb n="KR3l0089_WYG_018-28b"/>
愈窮老不能加觀之辭觀後愈死亦不能逮愈之質<hi>李觀</hi>
<hi>韓愈己見輕唐詩紀事曰陸希聲博學善屬文相昭宗在位無所  重以太子太師罷李茂貞犯京師輿疾避</hi>
<hi>難卒</hi>
在選諸人擬以李珏爲殿中御史宰相韋處厚曰清廟<lb/>
之器豈擊搏才耶除禮部貟外郎<lb/>
乾符中蔣凝應宏辭舉爲賦止及四韻遂白而出試官<lb/>
逼請所試觀之歎息稱善頃刻之間播於人口時人語<lb/>
曰白頭花鈿滿面不若徐妃半籹<hi>摭言曰蔣凝江東人工於八韻然形不稱</hi>
<pb n="KR3l0089_WYG_018-29a"/>
<hi>名隨計途次襄陽謁徐商相公疑其假手因試峴山懷古一首凝賦成尤得意時温飛卿居幕下大加稱譽</hi>
後唐命相安重誨欲用崔協任圜欲用李琪圜曰朝廷<lb/>
有李琪者學際天人奕葉軒冕論才校藝可敵時軰百<lb/>
人必舎琪而相協如棄蘇合之丸取蜣蛣之轉也<lb/>
後唐張文禮素不知書亦無方略唯於懦兵之中萋菲<lb/>
上將言甲不知進退乙不識軍機以此軍人推爲良將<lb/>
柳開<hi>己見</hi>少好任氣大言凌物應舉時以文章投主司於<lb/>
簾前多至千軸載以獨輪車引試日衣襴自擁車入欲<lb/>
<pb n="KR3l0089_WYG_018-29b"/>
以此駭衆取名時張景能文有名唯袖一書簾前獻之<lb/>
主司大稱賞擢景優等時人爲之語曰柳開千軸不如<lb/>
張景一書<lb/>
張尚書<hi>張詠</hi>嘗曰吾榜中愼重有雅望無如李文靖<hi>李沆</hi>深<lb/>
沉有徳素鎭服天下無如王子明<hi>王旦</hi>面折庭爭有風采<lb/>
無如冦萊公<hi>冦凖四人並已見</hi>當方面之寄則詠不敢辭<lb/>
張乖崖嘗稱使冦公治蜀未必如詠至於澶淵一擲詠<lb/>
不敢爲<lb/>
<pb n="KR3l0089_WYG_018-30a"/>
夏英公言楊文公文如錦繡屏風但無骨耳議者謂英<lb/>
公之文譬諸泉水迅急湍悍至於浩蕩汪洋不如文公<lb/>
<hi>涑水記聞曰夏竦字子喬父故錢氏臣歸朝為禁侍竦㓜學於姚鉉使為水賦限以萬字竦作三千字以示鉉</hi>
<hi>鉉怒不視曰汝何不於水之前後左右廣言之竦又益之得六千字以示鉉鉉喜曰可教矣十七善屬文為時</hi>
<hi>所稱</hi>
世言宋宣獻公未嘗素談在河南聚㕔録囚公曰汝與<lb/>
某人素有何寃囚不能對坐上官更以俗語問之囚始<lb/>
能荅宋元憲公近之和氣拂拂然襲人景文公則英采<lb/>
<pb n="KR3l0089_WYG_018-30b"/>
秀發三人者久視之無一㸃塵俗眞神仙中人也<hi>宋郊宋祁</hi>
<hi>己見為宋史曰宋綬字公垂趙州平棘人㓜聰穎額有奇骨  外祖楊徽之所器徽之藏書悉與綬綬母亦知</hi>
<hi>書躬自訓教博通經史百家文章為一時所尚楊億稱其文曰沉壯淳麗吾不及也累官㕘知政事卒謚宣憲</hi>
世言歐陽永叔每誇政事不誇文章蔡君謨不誇書吕<lb/>
濟叔不誇棋何公不誇飲酒司馬君實不誇清絶大抵<lb/>
不足則誇也<lb/>
司馬温公言昔與王介甫同爲郡牧判官包孝肅爲使<lb/>
時號清嚴一日牡丹盛開包公置酒賞之公舉酒相勸<lb/>
<pb n="KR3l0089_WYG_018-31a"/>
某素不喜酒亦強飲介甫終席不飲包公不能強也以<lb/>
此知其不屈<lb/>
曾子固與王荆公友善後神宗以問子固云卿與王安<lb/>
石相知最早安石果何如子固曰安石文章行誼不減<lb/>
揚雄以吝故不及神宗遽曰安石輕富貴似不吝也子<lb/>
固曰臣所謂吝者以安石勇於有爲而吝於改過耳神<lb/>
宗頷之<lb/>
宋景文諸公在館中嘗評唐人之詩言李長吉才力奔<lb/>
<pb n="KR3l0089_WYG_018-31b"/>
放不驚衆絶俗不肯下筆因舉其鴈門太守詩云黒雲<lb/>
壓城城欲摧甲光向日金鱗開王介甫曰是兒言不相<lb/>
副也方黒雲如此安得向日之甲光乎<lb/>
王平甫<hi>己見</hi>閱韓退之送石洪温造二處士詩序言退之<lb/>
善與處士作牙<lb/>
蘇子瞻云老杜自秦川赴成都所歴輒作一詩數千里<lb/>
山川在人目中古今詩人殆無其比獨明皇遣吳道子<lb/>
傳畫蜀道山川歸對大同殿索其畫無有曰在臣腹中<lb/>
<pb n="KR3l0089_WYG_018-32a"/>
請疋素寫之半日都畢明皇後幸蜀皆黙識其處無不<lb/>
相合唯此可用爲比<lb/>
蘇叔黨過嘗讀南史東坡卧聽之因語叔黨曰王僧䖍<lb/>
居建康禁中里馬糞巷子孫賢實謙和時人稱馬糞諸<lb/>
王爲長者東漢賛論李固云觀胡廣趙戒如糞土糞之<lb/>
穢也一經僧䖍便爲佳號而以比胡趙則糞有時而不<lb/>
幸汝可不知乎<lb/>
蘇子由嘗云在朝所見朝廷遺老數人如歐陽永叔張<lb/>
<pb n="KR3l0089_WYG_018-32b"/>
公安道皆一世偉人蘇子容劉貢父博學強識亦可以<lb/>
名世予幸與之周旋聽其誦說放失舊聞多得其詳實<lb/>
其於天下事古今得失折衷典據甚多<hi>東都事畧曰蘇頌字子容紳之</hi>
<hi>子舉進士為南京留守推官杜衍居睢陽一見深器之天性仁厚宇量恢廓喜怒不形於色居必正冠危坐平</hi>
<hi>生嗜學凡經史九流百家之說至於圖緯隂陽五行律吕星官算法山經本草無所不通官右僕射中書侍郎</hi>
晁秘監<hi>晁美叔己見</hi>以集句示劉貢父貢父曰君髙明之識<lb/>
輔以家世文學何至作此等伎倆殊非我素所期也吾<lb/>
嘗謂集古人句譬如蓬蓽之士適有佳客既無自己庖<lb/>
<pb n="KR3l0089_WYG_018-33a"/>
厨而器皿肴蔌悉假貸於人收拾餖飣意欲強學豪奢<lb/>
而寒酸之氣終是不去非如貴公供帳不移水陸之珍<lb/>
咄嗟而辦<lb/>
陳瑩中題元祐黨籍碑云嗚呼漢世得人於斯爲盛<hi>五朝</hi>
<hi>名臣言行録曰陳瓘字瑩中南劒州人宣和中監察御史以論蔡京得罪卒謚忠肅</hi>
徐師川曰<hi>宋史曰徐俯字師川洪州分寧人以父禧死事授通直郎張邦昌僣位遂致仕時工部侍</hi>
<hi>郎何昌言與弟昌辰避邦昌諱皆改名俯買婢為昌奴客至即呼前驅使之髙宗朝胡直孺汪藻迭薦之召為</hi>
<hi>諫議大夫</hi>東坡山谷瑩中三君皆余所畏然各有可笑東坡<lb/>
<pb n="KR3l0089_WYG_018-33b"/>
議論諫諍眞能殺身成仁者夫死生旦夜爾而欲學長<lb/>
生不死山谷赴官姑孰既至未視事聞當罷不去竟俯<lb/>
就之七日符至乃去問其故曰不爾無舟吏可遷夫士<lb/>
之進退極欲分明豈可以舟吏爲累瑩中大節昭著是<lb/>
能必行其志者當視爵禄如糞土然猶時對日者說命<lb/>
唐子西在惠州名酒之和者曰養生主勁者曰齊物論<lb/>
<hi>宋史曰唐庚字子西眉州丹稜人為文精密通於世務張商英薦其才提舉京畿常平商英罷相庚亦坐貶安</hi>
<hi>置惠州</hi>
<pb n="KR3l0089_WYG_018-34a"/>
楊誠齋退居名酒之和者曰金盤露勁者曰椒花雨嘗<lb/>
言余愛椒花雨甚於金盤露<lb/>
湯伯紀以陶淵明述酒篇爲零陵哀詩<lb/>
趙子固目姜堯章爲書家申韓<hi>齊東野語云諸王孫趙孟堅字子固號彛齋居</hi>
<hi>嘉禾之廣陳善筆札工詩文</hi>
趙和仲嘗云知古者莫如洪景盧知今者莫如陳君舉<lb/>
宋世嘗目莊周爲道家之儀秦王通孔門之王莽<lb/>
元仁宗極重趙孟頫嘗與侍臣論文學之士以孟頫比<lb/>
<pb n="KR3l0089_WYG_018-34b"/>
唐之李太白宋之蘇子瞻<lb/>
　<lb/>
　<lb/>
　<lb/>
　<lb/>
　<lb/>
　<lb/>
　語林卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>語林卷五</head>
    <p>
<pb n="KR3l0089_WYG_005-1a"/>
欽定四庫全書<lb/>
　語林卷五　　　　　　　明　何良俊　撰<lb/>
　　言語第二<hi>下</hi>
蘓珍之小時隨父在邊嘗謁東荆州刺史曹芝芝戯問<lb/>
曰卿欲官不珍之答曰設官求人非人求官芝異其對<lb/>
<hi>北史曰蘓瓊字珍之長樂武強人父備魏衛尉瓊隨父在邊東荆州刺史曹芝署為長流叅軍齊文㐮引為刑</hi>
<hi>獄叅軍每加勞勉</hi>
魏愷辭青州長史魏帝放還家禁不復用沉廢積年後<lb/>
<pb n="KR3l0089_WYG_005-1b"/>
遇楊愔於路㣲自披陳楊曰發詔授官皆由聖㫖非選<lb/>
曹所悉公不勞見訴愷應聲曰雖復零雨自天終待雲<lb/>
興四岳公豈得言不知楊欣然曰此言極為簡要更不<lb/>
須多數日用為霍州刺史<hi>北史曰愷自散騎常侍遷青州長史固辭文宣大怒曰何</hi>
<hi>物漢子與官不就時帝已失徳朝廷為之懼愷容色坦然帝曰死與長史任卿所擇答曰能殺臣者陛下不受</hi>
<hi>長史者愚臣帝謂楊愔曰何慮無人苦用此漢放還永不須收由是沈廢積年</hi>
盧子友情性恬和蕭然有閑放之致與瑯琊王衍隴西<lb/>
李夀之情好相得嘗語王曰昔太邱道廣許子將知而<lb/>
<pb n="KR3l0089_WYG_005-2a"/>
不顧嵇生性惰鍾士季過而絶言吾處季孟之間去其<lb/>
太甚王以為然<hi>魏書曰盧懐仁字子友渉學有辭性恬静蕭然有閑雅致歴𢎞農郡守不之任</hi>
<hi>卜居陳留界所著詩賦銘頌二萬言撰中表實録二十卷</hi>
劉獻之博觀衆籍人有從之學者輒曰人之立身雖百<lb/>
行殊塗凖以四科要惟徳行為首子若能入孝出悌忠<lb/>
信仁讓不待出户天下自知儻不能然雖復多聞博識<lb/>
不過為土龍乞雨眩惑將來其於立身之道何益乎由<lb/>
是學者髙其行義不敢造門<hi>北史曰劉獻之博陵饒陽人少孤貧雅好詩𫝊博觀</hi>
<pb n="KR3l0089_WYG_005-2b"/>
<hi>衆籍逼舉孝亷至京稱病而還孝文幸中山徴典校書獻之喟然歎曰吾不如荘周散木逺矣因以疾辭</hi>
魏佛助<hi>魏收小字己見</hi>盛譽盧思道以詢祖為不及詢祖曰<lb/>
見未能髙飛者借其羽毛知逸勢冲天者剪其翅翮<hi>北齊</hi>
<hi>書曰盧思道字子行聰爽俊辯通侻不覊年十六中山劉松為人作碑以示思道思道讀之多所不解乃感激</hi>
<hi>讀書師事邢子才後復為文示松松不能甚解乃喟然歎曰學之有益豈徒然哉因就魏收求異書數年間才</hi>
<hi>學兼著然不持操行好輕侮人天保中魏史成思道多所非毁由是再被笞辱落泊不調楊遵彦薦於朝解褐</hi>
<hi>司空行叅軍兼散騎侍郎</hi>
盧詢祖甚有口辯好臧否人物嘗語人曰我昨東方未<lb/>
<pb n="KR3l0089_WYG_005-3a"/>
明過和氏門外見二陸兩潘森然與槐栁齊列<hi>當謂和士開言</hi>
<hi>士開當權文士皆輻湊其門也</hi>
盧詢祖才辯機敏邢子才嘗戯之曰卿少年才學富盛<lb/>
戴角者無上齒恐君不夀盧答曰詢祖初聞此言實懐<lb/>
恐懼見丈人蒼蒼在鬢差以自安邢大賞其敏贍<hi>李百藥齊</hi>
<hi>書曰邢劭字子才河間鄴人魏太常貞之後十嵗能屬文雅有才思聰明強記日誦萬言少在洛陽與時名勝</hi>
<hi>専以山水逰宴為娛嘗因霖雨讀漢書五日畧能遍記後飲謔既倦廣尋經史五行俱下一覽便記無所遺忘</hi>
<hi>文章典麗既贍且速年未二十名動衣冠官至國子祭酒</hi>
<pb n="KR3l0089_WYG_005-3b"/>
盧詢祖初拜大夏男有宿徳朝士戯之曰大夏初成盧<lb/>
即應聲曰且得燕雀相賀<hi>李百藥齊書曰盧詢祖范陽涿人祖父偉封大夏男父恭</hi>
<hi>道早卒詢祖襲爵有術學文辭華美為後生之俊舉秀才官司徒記室</hi>
北使李諧至南梁武與之遊歴偶至放生處帝問曰彼<lb/>
國亦放生否諧答曰不取亦不放帝大慙<hi>李諧别見潤郡國志曰</hi>
<hi>州長命洲梁武帝放生處</hi>
瑯琊王肅在南時好茗飲<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>羔過北又好羊肉酪漿嘗<lb/>
云羊陸産之宗魚水族之長羊比齊魯大邦魚比邾莒<lb/>
<pb n="KR3l0089_WYG_005-4a"/>
小國唯茗飲不中與酪漿作奴<hi>北人呼茗飲為酪奴</hi>
賈思伯至性謙和傾身禮士雖在街道停車下馬接誘<lb/>
恂恂曾無倦色客有調思伯曰公今貴重寧能不驕思<lb/>
伯曰衰至便驕何常之有當時以為雅言<hi>北史曰賈思伯字仕休齊</hi>
<hi>郡益都人與弟思同師事北海隂鳯業竟無資酬之鳯質其衣物時人為之語曰隂生讀書不免癡不識雙鳳</hi>
<hi>脱人衣思伯累遷中書侍郎為孝文所知</hi>
杜之松在河中<hi>唐詩紀事曰杜之松貞觀中為河中刺史</hi>嘗請王無功講禮無<lb/>
功答曰吾不能揖讓邦君門談糟粕棄醇醪也<hi>劉昫唐書曰王</hi>
<pb n="KR3l0089_WYG_005-4b"/>
<hi>績字無功絳州龍門人少與李播吕才為莫逆之交大業中授揚州六合縣丞棄官結廬河渚以琴酒自樂嘗</hi>
<hi>躬耕東臯時人號東臯子或過酒肆動經數日往往題壁作詩多為好事者諷詠臨終遺命薄𦵏預自為墓誌</hi>
王世充平後<hi>唐書曰王世充字行滿本姓支西域胡人頗涉經史尤好兵法開皇中拜儀同後僣</hi>
<hi>位國號鄭建元開明</hi>蘓世長以漢南歸國髙祖責其後服世長頓<lb/>
首曰自古帝王受命為逐鹿之喻一人得之萬夫歛手<lb/>
豈有獲鹿之後忿同獵之徒問爭肉之罪<hi>唐書曰蘓世長雍州武功</hi>
<hi>人祖肜後魏散騎常侍父振周宕州刺史世長十餘歳上書言事周武帝召問讀何書對曰讀孝經論語問何</hi>
<hi>所言曰孝經云為國者不侮於鰥寡論語云為政以徳武帝善其對令于獸門舘讀書王世充僣號署行臺僕</hi>
<pb n="KR3l0089_WYG_005-5a"/>
<hi>射與世充兄子𢎞烈鎮㐮陽洛陽平世長首勸𢎞烈歸降</hi>
總章中髙宗將幸凉州時隴右虚耗議者以為非便髙<lb/>
宗語侍臣曰五載一廵此葢典禮朕欲幸凉州中外咸<lb/>
謂非宜何也衆未有對詳刑大夫來公敏曰陛下廵幸<lb/>
凉州式宣王略求之故實未虧令典但隨時度義臣下<lb/>
竊有所疑伏以髙麗雖平扶餘尚梗西道經略兵猶未<lb/>
停且隴右諸州人户寡少供待車駕備擬稍難臣聞中<lb/>
外實有竊議<lb/>
<pb n="KR3l0089_WYG_005-5b"/>
潘師正居嵩山逍遥谷髙宗召問所須師正對曰臣所<lb/>
須者茂松清泉山中不乏<hi>唐書曰潘師正趙州賛皇人少以孝聞大業中度為道士</hi>
<hi>師事王知逺清浄寡欲居嵩山積二十年但服松葉飲水而已卒贈體元先生</hi>
田游巖頻召不出髙宗幸嵩山親至其門游巖野服出<lb/>
拜儀止謹樸帝問先生比佳否游巖對曰臣所謂泉石<lb/>
膏肓煙霞痼疾<hi>唐書曰田游巖京兆三原人初補太學生後罷歸逰太白山遇林泉會意留連</hi>
<hi>不能去母及妻子並有方外之志同遊山水二十餘年後入箕山就許由廟東築室而居帝後營奉天宫游巖</hi>
<hi>先居宫側特令勿毁仍題曰處士田游巖宅</hi>
<pb n="KR3l0089_WYG_005-6a"/>
天后嘗召徐有功責之曰公比斷獄多失出何耶有功<lb/>
答曰失出臣小過好生陛下大徳<hi>唐書曰徐有功國子博士文逺孫也舉明</hi>
<hi>經除蒲州司法叅軍為政寛仁不行杖罰吏人感其恩信遞相約曰若犯徐司法杖者衆斥罰之由是終於代</hi>
<hi>滿不戮一人</hi>
魏元忠既復官因侍宴天后問曰卿累負謗鑠何耶對<lb/>
曰臣猶鹿也羅織之吏如獵者茍須臣肉作羔爾<hi>劉昫唐書</hi>
<hi>曰魏元忠宋州宋城人本名真宰以避則天母號改焉志氣倜儻不以舉薦為意累年不調後上封事髙宗歎</hi>
<hi>異之累官侍中為宗楚客所誣貶務州尉</hi>
<pb n="KR3l0089_WYG_005-6b"/>
𤣥宗徴嵩山隱士盧鴻三詔乃至及謁見不拜但磬折<lb/>
而已帝問其故鴻對曰臣聞老子云禮者忠信之薄不<lb/>
足可依臣鴻敢不忠信奉見<hi>唐書曰盧鴻一字浩然范陽人徙家洛陽少有學業</hi>
<hi>善籀篆楷𨽻𨼆於嵩山開元初備禮再徴不至後一赴召至東都將還山賜𨼆居之服并草堂一所恩禮甚厚</hi>
蘓昌容拜僕射<hi>蘓瓌己見</hi>當時拜官例許進食名為燒尾昌<lb/>
容獨無所進將作大匠宗晉卿曰拜僕射竟不燒尾豈<lb/>
不喜耶<hi>宋祁唐書曰宗晉卿楚客弟其先南陽人兄弟並坐姦贓流嶺外</hi>昌容奏曰臣<lb/>
聞宰相主調隂陽代天理物今粒食踊貴百姓不足臣<lb/>
<pb n="KR3l0089_WYG_005-7a"/>
見宿衛兵至有三日不食者臣愚不稱職不敢燒尾<hi>封氏</hi>
<hi>聞見記曰凡新羊入羣為諸羊所觸不相親附火燒其尾則定故初拜官朋僚合宴謂之燒尾貞觀中太宗嘗</hi>
<hi>問朱子奢燒尾事子奢以此為對</hi>
賀知章拜禮部侍郎兼集賢學士<hi>劉昫唐書曰賀知章會稽永興人太子洗</hi>
<hi>馬徳仁族孫少以文詞知名陸象先在中書引為太常博士開元中張説為麗正殿修書使奏請知章及徐堅</hi>
<hi>趙冬曦同撰六典累年不就後轉禮部侍郎加集賢院學士</hi>時源乾曜與張説同在<lb/>
政府<hi>張説己見孫唐書曰源乾曜相州臨漳人隋比部侍郎師之  父直心髙宗時司刑太常伯坐事流</hi>
<hi>嶺南乾曜開元中官至黄門侍郎</hi>乾曜問張曰賀公久著盛名今日一<lb/>
<pb n="KR3l0089_WYG_005-7b"/>
時兩加榮命足使學者光耀然學士與侍郎何者為美<lb/>
張曰侍郎自皇朝以來為衣冠之華選自非望實兼美<lb/>
無以居之然終是具貟之吏又非往賢所慕學士懐先<lb/>
王之道為縉紳軌儀藴揚班之詞彩兼游夏之文學始<lb/>
可處之無愧二美之中此實為最<lb/>
𤣥宗嘗問吳筠道法筠答曰道法之精無如老子五千<lb/>
文其諸枝辭蔓説徒喪筆札耳<hi>劉昫唐書曰吳筠魯中儒士少通經善屬文性</hi>
<hi>髙潔不柰流俗入嵩山依潘師正為道士開元中南㳺金陵訪道茅山久之東逰天台在剡與文士為詩酒之</hi>
<pb n="KR3l0089_WYG_005-8a"/>
<hi>會所著歌篇𫝊於京師𤣥宗遣使徴之既至與語甚悦令待詔翰林</hi>
張曲江語人曰學者常想胷次吞雲夢筆頭湧若耶溪<lb/>
量既并包文亦浩瀚<hi>劉昫唐書曰張九齡字子夀一名博物曾祖君政韶州别駕因家始</hi>
<hi>興九齡㓜聰敏善屬文十三以書干刺史王方慶大嗟賞之曰此子必能致逺𤣥宗在東宫舉文藻之士親加</hi>
<hi>䇿問九齡對䇿髙第遷右拾遺累官中書令</hi>
李揆致仕居東都杜司徒罷淮海入洛見之言及事事<lb/>
第一之説揆曰若道門戸門户自有所承官職遭遇爾<lb/>
今形骸凋悴看即下世一切為空何第一之有<hi>唐書曰李揆字</hi>
<pb n="KR3l0089_WYG_005-8b"/>
<hi>端卿隴西成紀人秦府學士𤣥道𤣥孫秘書監成裕之子聰敏好學善屬文乾元初兼禮部侍郎揆以主司取</hi>
<hi>士多不考實徒峻其隄防深昧求賢之意請於庭中設五經諸史及切韻本於床引貢士謂之曰大國選士但</hi>
<hi>務得才經籍在此請恣尋檢由是數月之間美聲上聞未及畢事遷中書侍郎揆美風儀善奏對毎有敷陳皆</hi>
<hi>符獻替肅宗賞歎之曰卿門地人物文章皆當代第一故時人有頭頭第一之説</hi>
李約琴道酒徳詩調皆髙絶一時平生不近粉黛多蓄<lb/>
古器嘗得古鐡一片擊之清越養一猿名山公初至金<lb/>
陵於府主李錡坐屢賛招𨼆寺之勝一日錡宴於寺中<lb/>
明日謂曰十郎嘗誇招𨼆寺昨遊宴細看何殊州中約<lb/>
<pb n="KR3l0089_WYG_005-9a"/>
笑曰某所賞者踈野耳若逺山將翠幕遮古松用綵物<lb/>
褁腥膻涴鹿掊泉音樂亂山鳥聲實不如在叔父㕔也<lb/>
<hi>李約己見</hi>
盧杞與馮盛相遇於道各携一囊杞發盛囊有墨一枚<lb/>
杞大笑盛正色曰天峯煤和針魚腦入金溪子手中録<lb/>
離騷古本如公止提綾紋刺三百為名利奴顧當孰勝<lb/>
已而搜杞囊果三百刺<hi>劉昫唐書曰盧杞字子良故相懐慎之孫父奕御史中丞安禄</hi>
<hi>山䧟洛陽奕遇害杞以門䕃解褐率府兵曹徴為御史中丞時尚父子儀病百官造問皆不屏姬侍杞至子儀</hi>
<pb n="KR3l0089_WYG_005-9b"/>
<hi>悉屏去獨𨼆几待之家人問故子儀曰杞形陋而心險左右見之必笑若此人得權即吾族無𩔖矣及居糺彈</hi>
<hi>之地論奏稱㫖遷御史大夫旬日為門下侍郎</hi>
憲宗嘗問趙相曰人言卿在荆州毬塲草生何也趙對<lb/>
曰死罪有之雖然草生不妨毬子往來上為之啟齒<hi>劉昫</hi>
<hi>唐書曰趙宗儒字秉文父曅秘書少監宗儒授校書郎貞元中遷給事中與崔損同拜平章事罷為右庶子端</hi>
<hi>居守道徳宗嘉之遷吏部侍郎召見勞之曰知卿閉闗六年故有此拜</hi>
栁誠懸<hi>栁公權已見</hi>性曉音律不好奏樂人問之答曰聞樂<lb/>
令人驕怠<lb/>
<pb n="KR3l0089_WYG_005-10a"/>
白樂天語人曰吾已脱去利名枷鎻開清髙門户但連<lb/>
龕子母丹不知何日成耳<hi>劉昫唐書曰白居易字樂天太原人北齊五兵尚書建之</hi>
<hi>仍孫祖鍠父季庚世敦儒業居易聰慧絶人貞元十四年髙郢擢昇甲科授校書郎元和中為集賢校理文辭</hi>
<hi>富豔尤精詩筆所著歌詩意存諷賦箴時之病𥙷政之闕士君子多之往往流聞禁中章武納諫思理渇聞讜</hi>
<hi>言召入翰林為學士</hi>
陸羽問張志和孰與往來志和曰太虚為室明月為燭<lb/>
與四海諸公共處未嘗少别何有往來<hi>宋祁𨼆逸𫝊曰陸羽字鴻漸一</hi>
<hi>名疾字季疵復州竟陵人不知所生有僧得諸水濵既長以易自筮得蹇之漸曰鴻漸于陸其羽可用為儀乃</hi>
<pb n="KR3l0089_WYG_005-10b"/>
<hi>以陸為氏名而字之𨼆苕溪自稱桑苧翁闔門著書或獨行野中誦詩擊木裴徊不得意或慟哭而歸時謂今</hi>
<hi>接輿也而唐詩紀事曰張志和字子周婺州人母夢楓生腹上  産志和十六擢明經肅宗時貶南浦尉不復</hi>
<hi>仕居江湖自稱烟波釣徒著元真子兄鶴齡恐其遁世為築室越州東郭與陸羽往還李徳裕稱志和𨼆而有</hi>
<hi>名顯而無事不窮不逹嚴光之比云</hi>
文宗喜經術<hi>唐書曰文宗諱昴穆宗第二子寳厯二年敬宗遇害乙巳即位于宣政殿  唐詩紀</hi>
<hi>事曰帝嘗謂左右曰若不甲夜視事乙夜觀書何以為人君毎試進士多自出題所司進所試披覽吟詠終日</hi>
<hi>忘倦常延學士於内庭討論經義較量古今令宫女侍茶湯飲饌李訓講周易時方盛夏命取水玉腰帶辟暑</hi>
<hi>犀如意賜訓曰如意與卿為談柄讀髙郢無聲樂賦白居易求𤣥珠賦謂之𤣥祖</hi>宰相李石因<lb/>
<pb n="KR3l0089_WYG_005-11a"/>
言施士匄春秋可讀帝曰朕嘗見之穿鑿之學徒為異<lb/>
同學者如浚井得美泉而已何必勞苦旁求然後為得<lb/>
<hi>劉昫唐書曰李石字中玉隴西人機辯有方畧尤精吏術文宗自李徳裕宗閔朋黨相傾宿素大臣疑而不用</hi>
<hi>意在新進孤立石自戸部侍郎平章事春李肇國史補曰大歴已後専學者有施士匄  秋</hi>
楊嗣復進門下侍郎建言宜省官屬文宗言無乃滯才<lb/>
乎嗣復對曰才者自異汰去粃滓菁華乃出<hi>唐書曰楊嗣復字繼</hi>
<hi>之僕射於陵子也七嵗能為文與牛僧孺李宗閔權徳輿皆貢舉門生情義相得進退取捨多同開成二年以</hi>
<hi>戸部侍郎平章事</hi>
<pb n="KR3l0089_WYG_005-11b"/>
髙貞公郢在中書九年家無制草或問前輩皆有制集<lb/>
公何獨焚之答曰王言不可存於私室<hi>唐書曰髙郢字公楚渤海蓨人</hi>
<hi>九嵗通春秋能屬文登茂才異行科授華隂尉嘗以魯不合用天子禮樂乃引公羊𫝊著魯議累官中書侍郎</hi>
明宗不豫馮道<hi>己見</hi>入問疾道言寢膳之間尤宜調謹<lb/>
因指御前果實曰如食桃不康他日見李思戒<lb/>
周祖請馮道詣徐州冊湘隂公為漢嗣道曰侍中由𠂻<lb/>
乎周祖設誓道曰莫教老夫謬語令為謬語人<lb/>
江南李昪問道士王栖霞何道可致太平栖霞對曰王<lb/>
<pb n="KR3l0089_WYG_005-12a"/>
者治心治身乃治家國今陛下尚未能去饑嗔飽喜何<lb/>
論太平宋后自簾中稱歎以為至言<hi>司馬光通鑑曰凡唐主所賜予栖霞</hi>
<hi>皆不受栖霞常為人奏章唐主欲為之築壇辭曰國用方乏何暇及此俟焚章不化乃當奏請耳</hi>
宋太祖從周世宗南征有人譛於世宗言太祖有重車<lb/>
數乘世宗遣人伺之果有籠篋令引入行在開視唯書<lb/>
數千卷世宗召太祖諭之曰卿為朕將帥辟疆宇當堅<lb/>
甲利兵何用書為太祖謝曰臣無竒謀上賛聖徳濫膺<lb/>
寄任常恐不迨所以聚書觀覽欲廣聞見增智慮也世<lb/>
<pb n="KR3l0089_WYG_005-12b"/>
宗善其對<lb/>
太祖召見道士證𨼆<hi>王聖塗渑水燕談録曰鎮陽道士證𨼆博學多識道行清潔太祖北</hi>
<hi>征時召見之</hi>𨼆年九十形氣不衰帝欲留居建隆觀𨼆曰帝<lb/>
都紛華非野人所宜處上訪以養生之術𨼆曰養生之<lb/>
術不過清心練氣耳帝王之道則異於此老子曰我無<lb/>
為而民自化我無欲而民自正軒轅帝堯享國延年率<lb/>
由此道帝甚嘉之<lb/>
宋祖草昧思求異人詔田徴君詣公車會父喪不赴<hi>皇朝</hi>
<pb n="KR3l0089_WYG_005-13a"/>
<hi>𩔖苑曰田徴君名告字象宜篤學好文理致髙古嘗學詩於希夷平居寡薄志在經世太祖詔詣公車奔父喪</hi>
<hi>不至淳化中韓丕言於天子召赴闕詔書入門而卒</hi>田東遊過濮止王元之舎元<lb/>
之勉進其道後得水𣗳於濟南明水將終焉<hi>司馬温公涑水紀聞</hi>
<hi>曰王禹偁字元之濟州人少善屬文舉進士知長洲縣太宗召直史舘纔周歳遂知制誥禹偁性剛狷數忤權</hi>
<hi>貴改翰林學士後落職知黃州</hi>致書徐常侍<hi>徐鉉己見</hi>質其去就徐答曰負<lb/>
鼎叩角顧廬築巖各由其時不失其道在我而已何常<lb/>
之有田遂决髙蹈之計<lb/>
真宗召陳摶至京師士大夫多求其言摶曰優游之所<lb/>
<pb n="KR3l0089_WYG_005-13b"/>
勿乆戀得意之所勿再往<hi>魏泰東軒筆録曰陳摶字圖南有經世之才生唐末厭五</hi>
<hi>代之亂入武當山學神仙導養之術能辟穀或一睡三年後𨼆於華山</hi>
㓂萊公鎮大名北使至語㓂曰相公望重何故不在中<lb/>
書㓂曰主上以朝廷無事北門鎻鑰非凖不可<hi>冦萊公遺事曰</hi>
<hi>公諱凖字平仲華州人太宗幸魏公年十六以父陷蕃上書行在辭色激昻舉止無畏上壯之命有司記姓名</hi>
<hi>後二年進士及第䆮以貴顯</hi>
丁崖州雖險詐然亦有長者言真宗嘗怒一朝士再三<lb/>
語之丁輒退縮不答上作色曰如此叵耐問輒不應丁<lb/>
<pb n="KR3l0089_WYG_005-14a"/>
進曰雷霆之下臣更加一言則虀粉矣真宗欣然嘉納<lb/>
<hi>東都事畧曰丁謂字公言初字謂之蘓州人嘗以文謁王禹偁禹偁稱其文比之韓栁其名大振真宗朝拜相</hi>
<hi>以擅移皇堂貶崖州司户及東軒筆録曰丁謂有才智然多希合天下以為姦邪  稍進用即啟真宗以神仙</hi>
<hi>之事作玉清昭應宫耗費國帑不可勝紀</hi>
范文正<hi>已見</hi>一日見王沂公言宰相當顯㧞人物自丞<lb/>
相當國門下未見一人沂公曰司諫不思耶若恩盡歸<lb/>
已怨將誰歸范公恍若自失<hi>王沂公筆録曰公諱曾字孝先青城人自發解南省</hi>
<hi>廷試皆為首冠中山劉子儀戯語之曰狀元試三塲一生喫着不盡公正色曰曾平生之志不在温飽仁宗朝</hi>
<pb n="KR3l0089_WYG_005-14b"/>
<hi>為相封沂國公</hi>
范文正嘗問琴理於崔遵度崔曰清麗而静和潤而逺<lb/>
琴書是也<hi>王君玉國老談苑曰遵度為太子諭徳方正清素尤精於琴著琴箋</hi>
宋景文言為文是静中一業<hi>東都事畧曰宋祁字子京與兄庠同試禮部奏名第</hi>
<hi>一章獻曰弟可先兄乎乃以郊為第一而祁為第十脩唐書成拜翰林學士承㫖謚景文  歐陽公歸田録曰</hi>
<hi>宋郊與弟祁自布衣時名動天下當時稱為二宋</hi>
宋景文言莊周云送君者皆自厓而返君自兹逺毎讀<lb/>
至此令人蕭寥有遺世之意<lb/>
<pb n="KR3l0089_WYG_005-15a"/>
邵康節嘗言善人固可親未能知不可急合惡人固可<lb/>
踈未能逺不可急去<hi>道學名臣言行録曰邵雍字堯夫其先范陽人三十來遊于洛葬親</hi>
<hi>伊川遂為河南人嘉祐中詔舉遺逸留守王拱辰薦授將作監簿熙寜初中丞吕誨復薦補頴州團練推官稱</hi>
<hi>疾不之官卒贈秘書省著作謚康節</hi>
歐陽公嘗問一僧曰古之髙僧有去來翛然者何今世<lb/>
之鮮也僧曰古人念念在定慧臨終安得而亂今人念<lb/>
念在散亂臨終安得而定公深然之<lb/>
司馬文正公云登山有道徐行則不困措足於實地則<lb/>
<pb n="KR3l0089_WYG_005-15b"/>
不危<hi>邵氏聞見録曰公不喜肩輿雖山行亦乘馬路險則杖䇿以行</hi>
程正叔<hi>吕氏童䝉訓曰小程先生名頤字正叔舉進士不中不復試元祐初正獻公與司馬温公同薦</hi>
<hi>遂召用侍講禁中旋又罷去貶涪州元符還洛卒于家學者謂之廣平先生後居伊陽又謚伊川先生</hi>語<lb/>
其兄明道曰<hi>道學名臣言行録曰程顥字伯淳河南人生而神氣秀異異於常兒踰冠舉進士吕</hi>
<hi>公著薦授太子中允卒官宗正寺丞學者稱為明道先生</hi>吾兄弟近日説話太多明<lb/>
道曰使見吕晦叔則不得不少見司馬君實則不得不<lb/>
多<lb/>
王荆公謂吕晦叔<hi>吕公著己見</hi>曰漢元晚節劉向數上䟽切<lb/>
<pb n="KR3l0089_WYG_005-16a"/>
諫疑太犯分晦叔曰有貴戚之卿<hi>邵氏聞見録曰吕晦叔王介甫同為館職</hi>
<hi>當時閣中皆名士毎評論古今人物治喪衆人之論必止於介甫介甫之論又為晦叔止也一日論劉向當漢</hi>
<hi>末言天下事反復不休或以為知忠義或以為不逹時變議未决介甫來衆問之介甫卒對曰劉向強聒人耳</hi>
<hi>衆意未滿晦叔來又問之則曰同姓之卿歟衆乃服</hi>
王荆公作相裁損宗室恩數宗子相率馬首陳狀云均<lb/>
是宗廟子孫那得不看祖宗面荆公厲聲曰祖宗親盡<lb/>
亦須祧遷何况賢輩於是皆散去<lb/>
王荆公居鍾山日與金華俞秀老過故人家飲飲罷小<lb/>
<pb n="KR3l0089_WYG_005-16b"/>
憇水亭顧水際沙間有饌器數件皆黄白物意吏卒所<lb/>
竊使人問之乃小兒適聚於此食棗栗盡棄之而去荆<lb/>
公謂秀老曰士欲任大事閲富貴如羣兒作息乃可耳<lb/>
<hi>葉夢得石林詩話曰俞紫芝字秀老揚州人少有髙行不娶得浮屠心法所至翛然而工於詩王荆公居鍾山</hi>
<hi>秀老數相往來公尤愛重之</hi>
嘉祐初李仲昌議開六漯河荆公時為舘職頗右之既<lb/>
而功不成仲昌以贓敗劉侍讀戯荆公曰要當如宗人<lb/>
夷甫不與世事可也荆公答曰天下之事所以易壞而<lb/>
<pb n="KR3l0089_WYG_005-17a"/>
難合者正以諸賢無意如鄙宗夷甫也但仁聖在上故<lb/>
公家元海未敢䟦扈耳<hi>劉原父行狀曰公諱敞字原父𡊮州臨江人學問廣博無書不</hi>
<hi>通自浮屠老子以及山經地誌隂陽卜筮醫藥天文畧皆究知嘗齋太乙宫與内弟王欽臣夜語曰嵗星往來</hi>
<hi>虚危間色甚明盛以吾觀之當有興於齊者嵗餘英宗以齊州防禦入繼大統</hi>
王荆公嘗問張文定孔子去世百年生孟子亞聖自後<lb/>
絶無人何也文定言豈無只有過孔子上者公問是誰<lb/>
文定言江南馬大師汾陽無業禪師雪峯岩頭丹霞雲<lb/>
門是也公暫聞意甚不解乃問何謂文定曰儒門淡薄<lb/>
<pb n="KR3l0089_WYG_005-17b"/>
收拾不住皆歸釋氏耳荆公欣然歎服後舉似張天覺<lb/>
天覺撫几歎以為佳<lb/>
濟南監鎮宋保國出觀荆公華嚴解東坡曰華嚴有八<lb/>
十一卷今獨其一何也保國云公言此佛語至深妙他<lb/>
皆菩薩語耳東坡曰予於藏經中取佛語數句雜菩薩<lb/>
語中復取菩薩語數句雜佛語中子能識其非是乎曰<lb/>
不能也東坡曰予昔在岐下聞河陽猪肉甚美使人往<lb/>
市之使者醉猪夜逸去貿他猪以償客皆大詫以為非<lb/>
<pb n="KR3l0089_WYG_005-18a"/>
他産所及既而事敗客皆大慙今荆公之猪未敗耳若<lb/>
一念清淨墻壁瓦礫皆説無上妙法而云佛語深妙菩<lb/>
薩不及豈非夢中語耶保國稱善<hi>陶朱新録元祐黨人碑有宋保國名姓</hi>
東坡性不忍事嘗云如食中有蠅吐之乃已<hi>捫虱新話曰公嘗自</hi>
<hi>言性不慎語言與人無親踈輒輸寫肝膽有所不盡如茹物不下必吐盡而已而世或記䟽以為怨咨葢實録</hi>
<hi>也</hi>
東坡在儋耳因試筆嘗自書云吾始至南海環視天水<lb/>
無際悽然傷之曰何時得出此島耶已而思之天地在<lb/>
<pb n="KR3l0089_WYG_005-18b"/>
積水中九州在大瀛海中中國在少海中有生孰不在<lb/>
島者覆盆水於地芥浮於水蟻附於芥茫然不知所濟<lb/>
少焉水涸蟻即徑去見其𩔖出涕曰幾不復與子相見<lb/>
豈知俯仰之間有方軌八逹之路乎念此可為一笑<lb/>
蘇長公自黄移汝道出金陵見介甫甚欵長公曰某欲<lb/>
有言於公介甫色動意長公辯前日事長公曰某所言<lb/>
天下事介甫色定長公曰大兵大獄漢唐滅亡之兆祖<lb/>
宗以仁厚治天下正欲革此今西方用兵東南數起大<lb/>
<pb n="KR3l0089_WYG_005-19a"/>
獄公獨無一言乎介甫舉兩指示長公曰二事皆恵卿<lb/>
啟之某在外安敢言長公曰在朝則言在外則不言事<lb/>
上之常禮耳上所以待公者非常禮公豈得以常禮自<lb/>
處介甫厲聲曰某須説又言出在安石口入在子瞻耳<lb/>
葢介甫畏恵卿恐長公泄之也介甫又語長公人須是<lb/>
知行一不義殺一不辜而得天下弗為乃可長公曰今<lb/>
之君子争减半年磨勘雖殺人亦為之介甫笑而不言<lb/>
楊次公留心釋教嘗因上殿神考頗問佛法楊並不詳<lb/>
<pb n="KR3l0089_WYG_005-19b"/>
答直云佛法實亦有助吾教既歸人言聖主難遇次公<lb/>
平日所學如此今乃唯唯何也楊曰朝廷端欵明辯吾<lb/>
懼度作導師<hi>文苑𫝊曰楊傑字次公無為人少有名于時元祐中為禮部貟外郎自號無為子</hi>
王介甫嘗見舉燭因言佛書有日月燈光明佛燈光豈<lb/>
得以配日月吕吉甫曰日昱乎晝月昱乎夜燈光昱乎<lb/>
晝夜日月所不及其用無差别介甫大以為然<hi>東都事畧曰吕</hi>
<hi>恵卿字吉甫泉州晉江人為集賢校勘王安石領制置三司條例司以恵卿為檢詳安石去位薦為叅知政事</hi>
劉道原<hi>劉恕已見</hi>不信浮屠説以為必無是事嘗曰人如居<lb/>
<pb n="KR3l0089_WYG_005-20a"/>
逆旅一物不可乏去則盡棄之何得齎以自隨<lb/>
蔣之竒既貴項上大贅每忌人視之為六路大漕至金<lb/>
山寺僧了元<hi>即佛印</hi>與蔣相善一日見蔣即手捫其贅蔣<lb/>
心惡之了元徐曰冲卿在前頴叔在後蔣大喜<hi>朱彧可談曰慈</hi>
<hi>聖后嘗夢神人語云太平宰相項安節神宗宻求諸朝臣無有此人乆之吴冲卿為上相瘰癤生頸間一日立</hi>
<hi>朝項上腫如拳后見之告上曰此真項安節也公東都事畧曰蔣之竒字穎叔常州宜興人少游歐陽  之門</hi>
<hi>為部使者十二任六典會府所至以治辯稱官至觀文殿學士</hi>
馮當世晚年好佛<hi>東都事畧曰馮京字當世鄂州江夏人初雋邁不羣舉進士自鄉選至廷</hi>
<pb n="KR3l0089_WYG_005-20b"/>
<hi>對俱第一宰相富弼京之婦翁也京知制誥日韓琦為相京數月不一見琦謂其傲以語弼弼使往見之京曰</hi>
<hi>公為宰相而京不妄詣公者乃所以重公也豈傲哉官叅知政事謚文簡</hi>知并州日以書寄<lb/>
王平甫曰并門歌舞妙麗閉目不窺日以談禪為上平<lb/>
甫答曰若如所論未逹禪理閉目不窺已是一重公案<lb/>
東坡與劉貢父㑹語及不獲已之事貢父曰充𩔖至義<lb/>
之盡也東坡曰貢父乃善讀孟子歟<hi>魏泰東軒筆録曰劉攽字貢父博學</hi>
<hi>有俊才然滑稽喜謔玩亦屢以犯人</hi>
蘓子瞻云嵗行盡矣風雨凄然紙窓竹屋燈青熒熒時<lb/>
<pb n="KR3l0089_WYG_005-21a"/>
於此間得少佳趣一日舉似劉貢父貢父曰前數句是<lb/>
夜行迷路誤入田螺精家中來<lb/>
李公擇云余嘗雪中過范堯夫<hi>已見</hi>于西府先有五客<lb/>
在坐予因衆人論説民間利害公甚喜書室中無火坐<lb/>
久寒甚公命温酒來與坐客各舉兩大白公曰説得通<lb/>
透後令人心神融暢<hi>東都事畧曰李常字公擇南康軍建昌人幼力學舉進士調宣州觀</hi>
<hi>察推官方重自持人畏憚之</hi>
東坡謂晨飲為澆書李黄門謂午睡為攤飯<lb/>
<pb n="KR3l0089_WYG_005-21b"/>
東坡嘗謂劉壯輿曰三國志注中好事甚多道原<hi>劉恕已見</hi>
欲脩之而不果君不可辭也壯輿曰端明曷不為之坡<lb/>
曰某雖工於語言也不是當行家<hi>徐度却掃編曰劉羲仲字壯輿劉道原子</hi>
<hi>也道原以史學自名羲仲世其家學</hi>
劉壯輿常摘歐陽公五代史之訛誤為紏繆以示東坡<lb/>
東坡曰往嵗歐陽公著此書初成王荆公謂余曰歐陽<lb/>
公脩五代史而不脩三國志非也子盍為之余固辭不<lb/>
敢當夫為史者網羅數十百年之事以成一書其間豈<lb/>
<pb n="KR3l0089_WYG_005-22a"/>
能無小得失余所以不敢當荆公之託者正畏如公之<lb/>
徒掇拾其後耳<lb/>
元祐中北敵使劉霄入賀蘓公與狄詠舘伴錫燕囘始<lb/>
行公馬小蹶劉即前訊曰馬驚無苦否公應曰銜勒在<lb/>
御雖小失無傷也<lb/>
蘓長公云元豐六年十月二日夜解衣欲睡月色入户<lb/>
欣然起行念無與樂者遂至承天寺尋張懷民懷民亦<lb/>
未寐相與步於中庭庭中如積水空明水中藻荇交横<lb/>
<pb n="KR3l0089_WYG_005-22b"/>
葢竹栢影也何夜無月何處無竹栢但少閒人如吾兩<lb/>
人耳<lb/>
蘓長公云久在江湖不見偉人前在金山見滕元發乘<lb/>
小舟破巨浪來相訪出船巍然使人神聳<lb/>
文潞公帥長安<hi>五朝名臣言行録曰文彦博字寛夫汾州人位至丞相封潞國忠烈公  趙萊</hi>
<hi>公録曰寳元中河東闕漕使堂上議難得可任者章郇公言縉紳間説文彦博磊落有稱吕許公曰恨不識也</hi>
<hi>可召來面詢之明日召至許公歎曰此大有福人何所任用不可自殿中侍御史遷待制不出十年出將入相</hi>
見石才叔所蔵禇遂良聖教序墨蹟愛玩不已令子弟<lb/>
<pb n="KR3l0089_WYG_005-23a"/>
臨一本休日宴僚屬出二本令坐客别之客盛稱公臨<lb/>
本為真才叔不出一語以辯笑啟潞公云今日方知蒼<lb/>
舒孤寒<hi>王明清玉照新志曰石蒼舒字才叔雍人也與山谷逰從尤妙筆札家蓄圖書甚富</hi>
黃太史云士大夫三日不讀書則理義不交於胷中便<lb/>
覺面貌可憎語言無味<hi>山谷年譜曰公諱庭堅字魯直分寧人治平丙午赴鄉舉詩題</hi>
<hi>出野無遺賢廬陵李詢讀先生詩中兩句云渭水空藏月傅巖深鎻煙擊節稱賞云此人不惟文理冠塲異日</hi>
<hi>當以詩名擅四海遂膺首選歴官著作佐郎兼史舘</hi>
晏景初請一僧住院僧辭以窮陋不可為景初曰髙才<lb/>
<pb n="KR3l0089_WYG_005-23b"/>
固易耳僧曰巧婦安能作無麫湯餅乎景初曰有麫則<lb/>
拙婦亦辦矣僧慙而退<hi>宋史曰晏敦復字景初丞相殊之曽孫少學於程頤</hi>
岳武穆嘗入見帝從容問曰卿得良馬不武穆答曰臣<lb/>
有二馬日啖芻豆數斗飲泉一斛然非精潔即不受介<lb/>
而馳初不甚疾比行百里始奮迅自午至酉猶可二百<lb/>
里禠鞍甲而不息不汗此其受大而不茍取力裕而不<lb/>
求逞致逺之材也不幸相繼以死今所乘者日不過數<lb/>
升而秣不擇粟飲不擇泉攬轡未安踊躍疾驅甫百里<lb/>
<pb n="KR3l0089_WYG_005-24a"/>
力竭汗喘殆欲斃然此其寡取易盈好逞易窮駑鈍之<lb/>
材也帝稱善曰卿今議論極進<hi>章頴南渡十將傳曰岳飛字鵬舉相州湯隂人</hi>
<hi>少負氣節沈厚寡言性剛直天資敏悟強記書𫝊尤好左氏春秋及孫呉兵法生而有力未冠能引弓三百斤</hi>
<hi>弩八石學射于周同能左右射同死朔望必鬻衣具而酒肉詣同塜奠而泣引同所贈弓發三矢乃酹父知</hi>
<hi>義之</hi>
虞雍公既却逆亮於采石還至金陵謁葉樞宻<hi>義問</hi>時<lb/>
張忠定<hi>燾</hi>及幕屬馮校書<hi>方/</hi>洪檢詳<hi>邁</hi>在坐相與勞問<lb/>
畢天風欲雪因留夘飲酒方行警報沓至亮懲前䘐將<lb/>
<pb n="KR3l0089_WYG_005-24b"/>
改圖𤓰洲坐上皆恐葉四顧久之酌巵醪以前曰馮洪<lb/>
二君雖叅帷幄實未履行陣舍人威名方新士卒相望<lb/>
勉為國家卒此勲業雍公受之起立曰某去則不妨然<lb/>
記得一小話敢為都督誦之昔有人得一鼈欲烹而食<lb/>
之不忍當殺生之名乃熾火使釡水百沸横篠為橋與<lb/>
鼈約曰能渡此則活汝鼈知主人以計取之勉力爬沙<lb/>
僅能一渡主人曰汝能渡橋甚善更為我渡一遭我欲<lb/>
觀之僕之此行無乃𩔖是乎席上皆笑雍公竟如鎮江<lb/>
<pb n="KR3l0089_WYG_005-25a"/>
亮不克渡而弑自此簡上知馴致魁柄<lb/>
金國與西夏議和翰林待制馮延登為使時李獻甫以<lb/>
書表官從行夏使有口辯延登不能折往復數日至以<lb/>
嵗幣為言獻甫不能平從旁進曰夏國與我和好百年<lb/>
今易君臣之名為兄弟之國兄輸弟幣寜有據耶使者<lb/>
曰兄弟且不論宋嵗輸吾國幣二十五萬疋典故具在<lb/>
金朝必欲脩舊好非此例不可獻甫作色曰使者尚忍<lb/>
言耶宋以嵗幣餌君家而賜之姓岸然以君父自居夏<lb/>
<pb n="KR3l0089_WYG_005-25b"/>
國君臣無一悟者誠謂使者當以為諱乃今公言之使<lb/>
者果能主此議以從賜姓之例弊邑雖嵗捐五十萬獻<lb/>
甫請以身任之夏使語塞和議乃定<hi>金史曰李獻甫字欽用獻能從弟也</hi>
<hi>博通書傳尤精左氏及地理學為人有幹局心所到則絶人逺甚時人稱其精神滿腹興定五年登進士第歴</hi>
<hi>咸陽簿累官鎮南節度副使</hi>
中統初許魯齋應召赴都曰<hi>元史曰許衡字平仲懐之河内人幼有異質七嵗入</hi>
<hi>學授章句稍長嗜學如饑渇往來河洛間從姚樞得伊洛程氏之書益大有得中統元年世祖即位召至京師</hi>
道謁劉静脩先生静脩言公一䀻而起無乃太速許答<lb/>
<pb n="KR3l0089_WYG_005-26a"/>
曰不如此則道不行後至元中徴静脩至以為賛善大<lb/>
夫未幾辭去及召為翰林學士復以疾辭或問之答曰<lb/>
不如此則道不尊<hi>元史曰劉因字夢吉保定容城人天資絶人三歳識書日記千百言七嵗</hi>
<hi>能屬文落筆驚人及得程朱之書一見能發其㣲性不茍合家雖甚貧非其義一介不取家居教授師道尊嚴</hi>
<hi>嘗愛諸葛孔明静以脩身之語表所居曰静脩</hi>
元憲宗時以蒙克薩勒為㫁事官之長其位在三公之<lb/>
上猶漢之大將軍也既拜命出帳殿外欹槖坐熊席其<lb/>
僚列坐左右者四十人蒙克薩勒問曰主上以我長此<lb/>
<pb n="KR3l0089_WYG_005-26b"/>
官諸公其為我言當以何道守官衆皆黙然有夏人果<lb/>
斡居下坐進曰夫扎爾古齊之道猶宰之刲羊也解肩<lb/>
者不使傷其脊在持平而已䝉克薩勒聞之即起入帳<lb/>
内衆不知所為皆咎果斡失言既入乃為帝言之帝召<lb/>
果斡命之步曰是可用之才也果斡由是知名<hi>元史曰䝉克薩</hi>
<hi>勒察罕扎拉爾氏祖綽鄂父諾海並事烈祖蒙克薩勒事睿宗恭謹過其父憲宗在藩邸深知之</hi>
胡汲仲先生言終今之世無善治之日<lb/>
元明善嘗副一䝉古大臣出使交趾瀕還國王贐以兼<lb/>
<pb n="KR3l0089_WYG_005-27a"/>
金䝉古受之明善獨不受國王曰彼使臣已受矣公何<lb/>
固辭明善曰彼所以受者安小國之心我所以不受者<lb/>
全大國之體國王歎服<lb/>
吴定翁嘗言曰士無求用於世惟求無愧於世人以為<lb/>
名言<hi>元史曰吴定翁字仲谷臨川人其先宋初自金陵來徙定翁㓜嵗儼如成人清修文雅與孫轍齊名</hi>
<hi>而最善為詩辟薦相望而終不起程鉅夫貽之書曰臨川士友及門者踵相接也何相望足下耿耿如玉人而</hi>
<hi>不可得見乎</hi>
富珠哩翀在翰林日嘗進講罷上顧問曰三教何者為<lb/>
<pb n="KR3l0089_WYG_005-27b"/>
最優翀對曰釋如黄金道如白璧儒如五穀上曰若爾<lb/>
則儒為賤耶翀對曰黄金白璧無亦何妨五穀於世其<lb/>
可一日闕哉上大説<hi>元史曰富珠哩翀字子翬其先隆安人狀貌魁梧不妄言笑其學一</hi>
<hi>本於性命道徳而記問宏博異言僻語無不淹貫文章簡奥典雅學者仰為表儀論者謂許衡之後能以師道</hi>
<hi>自任者惟耶律有尚及翀而已</hi>
至正中徴處士托音巴延杜本張瑾為翰林待制或議<lb/>
以為擢用太峻左丞相特穆爾達實曰𨼆士無求於朝<lb/>
廷而朝廷有求於𨼆士當時以為名言<lb/>
<pb n="KR3l0089_WYG_005-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0089_WYG_005-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　語林卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>語林卷十九</head>
    <p>
<pb n="KR3l0089_WYG_019-1a"/>
欽定四庫全書<lb/>
　語林卷十九　　　　　　眀　何良俊　撰<lb/>
　　箴規第十一<lb/>
臧孫有言曰石猶生我疢之美其毒滋多嗚呼自古天<lb/>
子有四海諸侯饗國卿大夫持禄守官士庶人保其家<lb/>
何可一日不聞讜言乎<lb/>
嚴子陵<hi>范曄後漢書曰嚴光字子陵會稽餘姚人少有髙名與光武同㳺學及光武即位變姓名隱身</hi>
<hi>不見帝令以物色訪之齊國上言有一男子披羊裘釣澤中帝疑是光安車聘之三反而後至終不能屈</hi>與<lb/>
<pb n="KR3l0089_WYG_019-1b"/>
侯司徒書曰<hi>范曄後漢書曰侯霸字君房河内宻人篤志好學師事九江太守房元治穀梁春秋</hi>
<hi>為元都講光武徵拜尚書令時無故典朝廷又少舊臣霸明習故事悉收録條奏帝施用之</hi>君房足<lb/>
下位至鼎足甚善懐仁輔義天下恱阿腴順㫖腰領絶<lb/>
侯得書封奏之帝笑曰此狂奴故態<hi>皇甫謐髙士傅曰霸與光素舊使西</hi>
<hi>曺屬侯子道奉書光不起扵牀上箕踞抱膝發書讀訖問子道曰君房素癡今為三公寜小差否子道曰位已</hi>
<hi>鼎足不癡也光曰遣卿来何言子道傳霸言光曰卿言不癡是非癡語也天子徵我三乃来人主尚不見當見</hi>
<hi>人臣乎子道求報光曰我手不能書乃口授之使者嫌少可更足光曰買菜乎求益也</hi>
髙義方嘗造馬季長季長辭不見義方覆刺為書曰伏<lb/>
<pb n="KR3l0089_WYG_019-2a"/>
聞髙問為日已久冀一見龍光叙腹心之願不圗辭之<lb/>
以疾昔周公父兄文武九命作相以尹華夏猶握沐吐<lb/>
食以接白屋之士天下歸徳厯載邈矣今君不能相見<lb/>
宜哉季長大愧遣人追請徑去不肯還<hi>漢雜事曰髙彪字義方吴郡人</hi>
<hi>志尚甚髙逰太學博覽經史善屬文</hi>
范孟博<hi>范滂己見</hi>遷光禄勲主事時陳仲舉<hi>陳蕃己見</hi>為光禄勲<lb/>
范執公儀詣陳陳不止之范懐恨投版棄官而去郭有<lb/>
道<hi>郭泰己見</hi>聞而讓仲舉曰若范孟博者豈宜以公禮格之<lb/>
<pb n="KR3l0089_WYG_019-2b"/>
今成其去就之名得無自取不優之議仲舉乃謝孟博<lb/>
禰正平<hi>禰衡己見</hi>忤曹公責為皷吏禰祼身更衣顔色不怍<lb/>
孔北海<hi>孔融己見</hi>退而數之曰正平大雅固當爾耶<lb/>
魏文為五官將時臨淄侯才名甚盛幾有奪嫡之議曹<lb/>
公一日屏人以諮扵賈詡詡黙然不對曹公曰與卿言<lb/>
不荅何也詡曰屬有所思不即對耳公問何思荅曰思<lb/>
𡊮本初劉景升父子也曹公大笑太子遂定<hi>魏畧曰文帝嘗使人</hi>
<hi>問詡以自固之術詡曰願將軍恢崇徳度躬素士之業朝夕孜孜不違子道而已帝從之深自砥礪</hi>
<pb n="KR3l0089_WYG_019-3a"/>
蜀先主時天旱禁酒釀者有刑吏於人家檢得釀具欲令與<lb/>
釀酒者同罰時簡雍從先主逰見一男子行道雍謂先<lb/>
主曰彼人欲行淫何以不縛先主曰卿何以知之雍曰<lb/>
彼有淫具與欲釀同先主大笑命原欲釀者<hi>蜀志曰簡雍字憲和</hi>
<hi>涿郡人少與先主冇舊隨從周旋先主至荆州與麋竺孫乾同為從事中郎常為談客往来使命後拜昭徳將</hi>
<hi>軍優㳺諷議性簡傲跌宕在先主坐猶箕踞傾倚適諸葛亮已下則獨擅一榻項枕卧語無所為屈</hi>
樊建入晉為給事中晉武帝問諸葛孔明之治蜀建對<lb/>
曰聞惡必改而不矜過賞罰之信足感神眀帝曰善哉<lb/>
<pb n="KR3l0089_WYG_019-3b"/>
使我得此人以自輔豈有今日之勞乎建稽首曰臣竊<lb/>
聞天下之論皆謂鄧艾見枉陛下知而不理此豈馮唐<lb/>
所謂雖得頗牧而不能用者乎帝笑曰吾方欲眀之卿<lb/>
言起我意扵是發詔理艾<hi>晉百官表曰樊建字長元使蜀志曰建延熈中以校尉</hi>
<hi>吴值孫權病篤不自見建權問諸葛恪曰樊建何如宗預恪曰才識不及預而雅性過之後為侍中守尚書令</hi>
石季倫嘗與長水校尉孫季舒酣宴孫慢傲過度季倫<lb/>
欲表免之裴叔則聞而謂之曰季舒酒狂四海所知足<lb/>
下飲人狂藥責人正禮不亦乖乎<lb/>
<pb n="KR3l0089_WYG_019-4a"/>
王丞相與庾太尉頗懐疑貳時孫安國為庾公征西主<lb/>
簿孫宻諫庾曰王公神情朗達常有世外之懐豈肯為<lb/>
凡人事耶此必邪佞之徒欲間踈内外耳公宜稍詳之<lb/>
太尉初意頓釋<lb/>
祖士言深好奕棋<hi>王隱晉書曰祖納字士言范陽遒人九世孝亷納事諸母三兄最治行操</hi>
<hi>能清言厯太子中庶子避地江南温嶠薦為光禄大夫</hi>王䖏叔謂之曰禹惜寸隂不<lb/>
聞數棋<hi>晉書曰王隱字䖏叔陳郡陳人世寒素父銓少好學有著述之志每私録晉事及功</hi>
<hi>臣行状未就而卒隱以隱素自守不交勢援博學多聞受父遺業西都舊事多所諳究家貧無資依征西</hi>
<pb n="KR3l0089_WYG_019-4b"/>
<hi>將軍庾亮扵武昌亮供其紙筆書成詣闕上之隱雖好著述而文辭鄙拙蕪舛不倫其書次第可觀者皆父所撰文</hi>
<hi>體混漫義不可解者隱之作也</hi>祖云聊用忘憂耳䖏叔曰古人邅時則以<lb/>
功達其道不遇則以言達其才故否泰不窮也今晉未<lb/>
有書而天下傾覆舊事蕩滅君少長王都㳺宦四方華<lb/>
夷成敗皆在耳目何不記述使有裁成昔應仲逺作風<lb/>
俗通崔子真作政論蔡伯喈作勸學篇史㳺作急就章<lb/>
猶行扵世便為沒而不朽當其同時人豈少哉而皆無<lb/>
聞由無述作也故君子疾沒世而名不稱況國史眀乎<lb/>
<pb n="KR3l0089_WYG_019-5a"/>
得失之迹何必博奕而後忘憂哉祖喟然歎曰非不恱<lb/>
子之道力不足也遂發書薦䖏叔脩史帝以問鍾雅<lb/>
事遂不行<hi>鍾雅别傳曰雅字彦胄潁川長社人魏太傅鍾繇弟仲常曽孫也少有才志累遷侍中</hi>
謝太傅愛好聲律期功之慘不廢伎樂頗以成俗<hi>續晉陽秋</hi>
<hi>曰謝安初携幼穉同好養志海濵襟情超暢尤好聲律然抑之以禮在哀能至弟萬之䘮不聽絲竹者將十年</hi>
<hi>及輔政而修室第園館麗車服雖朞功之慘不廢伎樂王坦之因苦諫焉</hi>王文度苦相規切<lb/>
<hi>王坦之己見</hi>謝貽文度書曰知君思相愛惜之至僕所求者<lb/>
聲謂稱情義無所不可為聊復以自娱耳若絜軌跡崇<lb/>
<pb n="KR3l0089_WYG_019-5b"/>
世教非所擬議亦非所屑常謂君麄得鄙趣者猶未得<lb/>
之濠上耶故知莫逆未易為人文度荅言具君雅㫖此<lb/>
是誠心而行獨往之美然恐非大雅中庸之謂意者以<lb/>
為人之體韻猶器之方圎方圎不可錯用體韻豈可易<lb/>
䖏各順其方以𢎞其業則嵗寒之功必有成矣吾子少<lb/>
立徳行體議淹允加以令地優㳺自居僉曰之談咸以<lb/>
清逺相許至扵此事實有疑焉公私二三莫見其可以<lb/>
此為濠上悟之者得無鮮乎且天下之寳故為天下所<lb/>
<pb n="KR3l0089_WYG_019-6a"/>
惜天下之所非何為不可以天下為心乎想君幸復三<lb/>
思書反覆數四謝竟不從<lb/>
謝萬為豫州都督王右軍貽書戒之曰以君邁往不屑<lb/>
之韻而俯同羣辟誠難為意然所謂通識正自當隨事<lb/>
行藏乃為逺耳願君與士之最下者同則盡善矣食不<lb/>
二味居不重席此復何有而古人以為美談濟不所由<lb/>
實在積小以致髙大君其存之<lb/>
謝萬就太傅乞裘自云畏寒太傅荅曰君妄語正欲以<lb/>
<pb n="KR3l0089_WYG_019-6b"/>
為豪具耳若畏寒無復勝綿者乃以三十斤綿與萬<lb/>
車武子為侍中日與王東亭諸人期共逰集武子請急<lb/>
出過詣王子敬子敬時住在建陽門内道北武子求去子<lb/>
敬問卿何以忽忽武子荅云與東亭諸人期共行子敬<lb/>
曰卿何以乃作此不急行武子不敢去盡急還臺<lb/>
王國寳是謝太傅壻専利無檢行太傅每抑制之後國<lb/>
寳為孝武帝親暱遂危搆太傅帝一日召桓子野飲太<lb/>
傅亦在坐<hi>子野桓伊小字將續晉陽秋曰伊字叔夏譙國銍人父景䕶軍  軍伊少有才藝又善聲律標</hi>
<pb n="KR3l0089_WYG_019-7a"/>
<hi>悟省率為王濛劉惔所知累遷豫州刺史</hi>帝命桓吹笛桓神色無忤即吹為<lb/>
一弄乃放笛云臣扵筝分乃不及笛然自足以韻合<lb/>
歌管請以筝歌并請一吹笛人帝善其調達乃勑御<lb/>
妓吹笛桓又言御府人于臣必自不合臣有一奴善相便<lb/>
串帝令召之奴既吹笛桓便撫筝而歌曹子建怨詩<hi>詩曰</hi>
<hi>為君既不易為臣良獨難忠信事不顯乃有見疑患周旦佐文武金縢功不刋推心輔王室二叔反流言</hi>聲<lb/>
節慷慨俯仰可觀太傅泣下沾襟乃越席就之捋其鬚<lb/>
曰使君扵此䖏不凡<lb/>
<pb n="KR3l0089_WYG_019-7b"/>
謝奕在豫州亡後<hi>晉中興書曰謝奕字無奕陳郡陽夏人祖衡太子少傅父裒吏部尚書奕</hi>
<hi>少有器鑒辟太尉掾累遷豫州刺史</hi>簡文使王彪之舉可代者<hi>王氏譜曰彪之字叔</hi>
<hi>虎祖正尚書父彬衛將軍年二十而頭須皓白時人謂之王白須少有局幹之稱累遷左光禄大夫</hi>簡文<lb/>
曰人有舉桓雲者君謂何如<hi>晉書曰桓雲字雲子桓彛第二子大司馬温之弟初</hi>
<hi>為何充驃騎㕘軍襲爵萬寧男厯位建武將軍</hi>王曰雲不必非才然温居上流<lb/>
割天下之半其弟復䖏西藩兵權盡出一門亦非深根<lb/>
固蔕之宜人才非可豫量但當令不與殿下作異者耳<lb/>
簡文深納其言<lb/>
<pb n="KR3l0089_WYG_019-8a"/>
王司徒謐與逺公書曰身年始四十而衰同耳順逺荅<lb/>
曰古人不愛尺璧而重寸隂觀其所存似不在長年耳<lb/>
檀越既履順而逰性乗佛理以御心因此而推復何羨<lb/>
扵遐齡耶聊想斯理久已得之為復酬来信耳人皆稱<lb/>
公善誘<lb/>
謝康樂父奐不慧為秘書郎早亡康樂好臧否人物叔<lb/>
尚書<hi>混</hi>患之欲加裁折未有方也謂宣逺曰非汝莫能<lb/>
乃與晦曜𢎞㣲等共逰戲命瞻與靈運共車既上便商<lb/>
<pb n="KR3l0089_WYG_019-8b"/>
較人物宣逺謂之曰秘書早亡談者亦互有同異靈運<lb/>
黙然言論自此衰止<lb/>
世祖登祚以顔延之為光禄大夫時延之兒竣既貴重<lb/>
權傾一朝凡所資供延之一無所受器服不改宅宇如<lb/>
舊常乗羸牛敝車逢竣鹵簿即屏往道側又好騎馬遨<lb/>
逰里巷遇知舊輒據鞍索酒得酒便頹然自得常語竣<lb/>
曰吾平生不喜見要人今不幸見汝竣起大宅延之謂<lb/>
曰善為之無令後人笑汝拙也<lb/>
<pb n="KR3l0089_WYG_019-9a"/>
孔中丞<hi>孔覬己見</hi>二弟在官<hi>孔徽孔道存道存官至南海太守</hi>頗營贓賄嘗<lb/>
請假還東中丞出渚迎之輜重十餘船皆是綿絹紙席<lb/>
中丞見之偽喜曰我比困乏得此甚要因命上置岸側<lb/>
既而正色語曰汝軰忝預士流何至還東作賈客耶命<lb/>
左右取火燒之燒盡乃去<lb/>
齊武帝時諸弟皆無寵嘗扵御坐曲宴武陵因醉伏地<lb/>
以貂抄肉柈帝笑曰汙貂武陵荅曰陛下何愛其羽毛<lb/>
而疎其骨肉<hi>武陵王曄己見</hi>
<pb n="KR3l0089_WYG_019-9b"/>
丘靈鞠嘗詣褚彦回彦回不時起語靈鞠曰比脚疾更<lb/>
増不復能起靈鞠言脚疾亦是大事卿為一代鼎臣不<lb/>
可復為覆餗<lb/>
王仲寳既為朝宰起長梁齋制度小過叔僧䖍視之不<lb/>
恱竟不入户仲寳即日毁之<lb/>
王仲寳<hi>王儉己見</hi>小時叔父僧䖍撫之曰我不患此兒無名<lb/>
政恐名太盛<lb/>
宋眀帝頗好言理以周彦倫有辭義引為宿直時帝所<lb/>
<pb n="KR3l0089_WYG_019-10a"/>
為慘毒周不敢顯諫輒誦經中因縁罪福事帝亦為之<lb/>
小解<hi>釋慧皎髙僧𫝊曰明帝末年頗多忌諱因之犯忤致戮者十有七八僧瑾每以匡諫恩禮遂薄時周</hi>
<hi>顒入侍帷幄瑾謂顒曰陛下比日所為殊非人君舉動俗事諷諫無所復益妙理深談彌為賖緩唯三世苦報</hi>
<hi>最切近情檀越儻因機候正當陳此而已帝後風疾數加針灸痛惱無聊輒召顒及殷洪等說鬼神雜事以散</hi>
<hi>胸懐顒乃習讀法句賢愚二經每見談說輒為言帝驚曰報應真當如此亦寜可不畏因此犯忤之徒屢被全</hi>
<hi>宥</hi>
徐孝嗣<hi>己見</hi>從武帝幸方山帝曰朕經始此山之南復為<lb/>
離宫故應有邁靈丘靈立𤣥武湖新林苑也孝嗣荅曰<lb/>
<pb n="KR3l0089_WYG_019-10b"/>
繞黄山欵牛首乃盛漢之事今江南未矌民亦勞止願<lb/>
陛下少更留神<lb/>
王長史<hi>王騫己見</hi>至性凝簡不狎當世嘗從容語諸子曰吾<lb/>
家門户所謂素族自可隨流平進不湏茍求<lb/>
建元中都下舛雜且多姦盜上欲立符伍家家以相檢<lb/>
括王仲寳曰京師翼翼四方是湊必也持符扵事既煩<lb/>
理成不曠謝安所謂不爾何以為京師<lb/>
齊髙宗從弟季敞性頗豪縱上心非之<hi>南史曰輔國將軍蕭季敞麄猛</hi>
<pb n="KR3l0089_WYG_019-11a"/>
<hi>無行善扵彌縫</hi>嘗語之曰卿可數詣王思逺<hi>王思逺己見南史曰思逺立身簡㓗</hi>
陳顯達除江州刺史自以門寒位重每一遷官常有愧<lb/>
懼之色戒其子勿以富貴陵人而諸子多事豪侈顯達<lb/>
聞之不恱子休尚為郢府主簿過九江拜别顯達語之<lb/>
曰麈尾蠅拂是王謝家物汝不須捉此即取扵前燒除之<lb/>
湘東王<hi>繹</hi>入援臺城頓軍武城淹留不進中記室㕘軍<lb/>
蕭賁以繹不早下心甚非之嘗與繹䨇陸食子未即下<lb/>
賁歛手言曰殿下都無下意繹甚銜之<hi>南史曰蕭賁字文奐形不滿六</hi>
<pb n="KR3l0089_WYG_019-11b"/>
<hi>尺有文才能書善畫起家為湘東王法曹㕘軍</hi>
陳寳應潜有逆謀虞寄微知其意寳應嘗令左右讀漢<lb/>
書卧而聽之至蒯通說韓信曰相君之背貴不可言寳<lb/>
應蹶起曰可謂智士寄正色曰覆酈驕韓未足為智豈<lb/>
如班彪王命識所歸乎<lb/>
北齊髙祖嘗宴群臣酒酣各令歌樂武尉斛斯豐樂歌<lb/>
曰朝亦飲酒醉暮亦飲酒醉日日飲酒醉國計無取次<lb/>
上曰豐樂不謟是好人<lb/>
<pb n="KR3l0089_WYG_019-12a"/>
北齊孝昭樂善聞過後代罕及嘗問舍人裴澤在外議<lb/>
論得失裴率爾對曰陛下聰眀至公自可逺侔古昔而<lb/>
有識之士咸言傷細帝王之度頗為未𢎞帝笑曰誠如<lb/>
卿言<lb/>
唐太宗幸九成宫駕還有宫人憇湋川縣官舍俄而李<lb/>
靖王珪<hi>二人並己見</hi>至縣官移宫人扵别所太宗怒曰威福<lb/>
豈由靖等何為輕我宫人即令按驗湋川屬官魏徵曰<lb/>
靖等陛下心膂大臣宫人陛下賤𨽻論其委任事理不<lb/>
<pb n="KR3l0089_WYG_019-12b"/>
同又靖等出見官吏訪問朝廷法式民間疾苦自應與<lb/>
官吏相見至扵宫人供養之外不合㕘承若以此加罪恐<lb/>
不益徳音駭天下耳目太宗曰公言是遂捨不問<lb/>
太宗嘗作宫體詩使虞永興<hi>虞世楠己見</hi>賡和虞曰聖作誠<lb/>
工然體非雅正臣恐此詩一𫝊天下風靡帝曰朕試卿<lb/>
爾後帝為詩一篇述古興亡既而歎曰鍾子期死伯牙<lb/>
不復鼔琴朕此詩何所示耶敕禇遂良即永興靈坐<lb/>
焚之<lb/>
<pb n="KR3l0089_WYG_019-13a"/>
太宗射猛獸扵苑内有羣豕突出太宗引弓四發殪四<lb/>
豕有一雄豕直来衝馬尚書唐儉下馬搏之太宗㧞劒<lb/>
斷豕顧而笑曰天策長史不見上將擊賊耶何懼之甚<lb/>
唐對曰漢祖以馬上得不以馬上理之陛下以神武定<lb/>
四方豈復逞雄心扵一獸太宗因命罷獵<hi>劉昫唐書曰唐儉字茂約</hi>
<hi>晉陽人北齊尚書邕之孫父鑒與髙祖有舊髙祖在太原險說太宗以天下可圖太宗白髙祖召入宻訪時事</hi>
<hi>授記室㕘軍貞觀中天䇿府長史</hi>
貞觀中百官表請封禪獨魏徵切諫太宗謂徵曰朕欲<lb/>
<pb n="KR3l0089_WYG_019-13b"/>
卿極言其不可徵對曰陛下功則髙矣而人未懐恵徳<lb/>
雖厚矣而澤未滂流諸夏雖安未足以供事逺夷慕義<lb/>
無以供其求符瑞雖臻罻羅猶宻積嵗豐熟倉廪尚虚<lb/>
臣未能逺譬但喻扵人今有人十年常患療治且愈皮<lb/>
骨僅存便欲使負米一石日行百里必不可得隋氏之<lb/>
亂非止十年陛下良醫除其疾苦雖已乂安未甚充實<lb/>
告成天地臣竊有疑且陛下東封萬國咸萃要荒之外<lb/>
莫不奔走今伊洛已東洎扵海岱灌莽巨澤蒼茫千里<lb/>
<pb n="KR3l0089_WYG_019-14a"/>
人烟斷絶雞犬不聞道路蕭條進退艱阻豈可引彼蠻<lb/>
夷示之虚弱殫府竭財未厭逺人之望加年給復不償<lb/>
百姓之勞或遇水旱之災風雨之變庸夫横議悔不可<lb/>
追豈獨臣之懇誠亦實輿人之議太宗乃罷封禪<lb/>
少府監裴匪躬善營利嘗奏賣苑中馬糞嵗可得錢<lb/>
二十萬緡上以問劉仁軌仁軌對曰利則厚矣恐後代<lb/>
稱唐家賣馬糞非佳名也<lb/>
裴匪躬在司農寺按諸苑鬻果蔬儲利佐公以墨敇<lb/>
<pb n="KR3l0089_WYG_019-14b"/>
示僕射蘓良嗣<hi>己見</hi>良嗣判曰公儀休一諸侯相尚㧞葵<lb/>
去織未聞天子賣果蔬與人争利事遂不行<lb/>
髙宗出獵在路遇雨因問諫議大夫谷那律曰油衣若<lb/>
為不漏對曰能以瓦為之必不漏矣上因此不復出獵<lb/>
王方慶在政府其子為眉州司士㕘軍武后嘗問卿在<lb/>
相位何子之逺方慶荅曰廬陵是陛下愛子今尚在逺臣<lb/>
之子庸敢相近世以比倉唐之對<hi>劉昫唐書曰王方慶雍州咸陽人周石泉</hi>
<hi>公褒之曽孫官至太子左庶子博學好著述尤精三禮</hi>
<pb n="KR3l0089_WYG_019-15a"/>
髙宗甞問魏元忠外以朕方前代何主元忠荅曰周成<lb/>
康漢文景帝問然有遺恨否曰有之王義方一世豪英<lb/>
而死草莱議者謂陛下不能用賢帝曰我適用之聞其<lb/>
死顧已無及元忠曰劉藏器行副扵才陛下所知今七<lb/>
十為尚書郎徒歎彼而又棄此帝黙然<lb/>
蕭至忠依太平公主後復當國甞出主第遇宋璟扵道<lb/>
宋曰非所望扵蕭傅<hi>唐詩紀事曰至忠蕭徳言之孫相中宗後從太平公主謀逆伏</hi>
<hi>誅明皇曰至忠誠國器但晚謬耳</hi>
<pb n="KR3l0089_WYG_019-15b"/>
𤣥宗登封泰山張燕公多引兩省生徒及所親知攝官<lb/>
升山超階至五品時張九齡當草詔謂燕公曰官爵者<lb/>
天下之公器望為先勞舊為次若顚倒衣裳則譏議起<lb/>
矣今登封霈澤千載絶典清流髙品不沐殊恩胥吏末<lb/>
班先加章紱但恐制出之後四方失望今進草之際事<lb/>
猶可改燕公曰事已决矣悠悠之談何足慮也後果為<lb/>
宇文融所劾<lb/>
中宗嘗宴侍臣酒酣後令各為廻波詞衆皆為佞恱之<lb/>
<pb n="KR3l0089_WYG_019-16a"/>
語時李景伯獨寓規諷其詞曰廻波爾時酒巵微臣職<lb/>
在箴規侍飲既過三爵諠譁切恐非儀中宗不恱中書<lb/>
令蕭至忠稱之曰此真誎官<lb/>
眀皇以李林甫為相一日曲宴近臣扵苑中帝指示張<lb/>
九齡李林甫曰檻中盆池新魚數頭鮮活可愛林甫曰<lb/>
賴陛下恩波所養九齡曰盆中之魚猶陛下用人但能<lb/>
装景致助兒女之戲耳<lb/>
張九齡奨愛李泌常引至卧内九齡與嚴挺之蕭誠善<lb/>
<pb n="KR3l0089_WYG_019-16b"/>
挺之惡誠好佞勸九齡絶之九齡獨念嚴太苦勁不若<lb/>
蕭軟美可喜方命左右召蕭泌在旁率爾曰公起布衣<lb/>
以直道至宰相顧喜軟美者乎九齡改容驚謝因呼小友<lb/>
𤣥宗嘗扵復道窺見衛士食畢以殘食棄水竇中上怒<lb/>
令杖殺之寜王曰從復道窺衛士之過恐人不能自安<lb/>
上曰大哥扵我可謂急難<lb/>
杜暹家藏書皆自題䟦尾以戒子孫曰請俸買来手自<lb/>
校子孫讀之知聖道鬻及借人皆不孝<hi>職官分紀曰杜暹開元十四年</hi>
<pb n="KR3l0089_WYG_019-17a"/>
<hi>召為中書門下平章事遣中使往迎賜宅一區</hi>
肅宗為太子時明皇使割羊臑肅宗以餅拭刀徐噉之<lb/>
眀皇喜曰福當如是愛惜<lb/>
唐肅宗既遷上皇扵西内嘗端午日山人李唐入見上<lb/>
抱㓜女語唐曰朕念之卿勿怪也唐對曰太上皇思見<lb/>
陛下計亦如陛下之念公主上泫然泣下<lb/>
李臯為山南節度鎮襄陽<hi>劉昫唐書曰李臯字子蘭曺王明之𤣥孫天寳中嗣封多</hi>
<hi>智數善因事以自便奉太妃鄭氏以孝聞官襄州刺史山南東道節度使</hi>襄陽有張柬之林<lb/>
<pb n="KR3l0089_WYG_019-17b"/>
園在州西公府多假之㳺宴臯嘗欲買之馬彛歛袵言<lb/>
曰漢陽有中興功遺業當百世共保奈何令其子孫自<lb/>
鬻臯謝曰主吏失詞以為君羞非君安得聞此言<hi>劉昫唐書</hi>
<hi>曰馬彛扶風人初未知名李臯始辟之後以正直稱</hi>
裴諝為河東鹽鐵使時關輔旱儉諝入計召至便殿問<lb/>
𣙜酤之利嵗出内幾何諝久不對帝復問諝曰臣有所<lb/>
思帝問何思諝曰臣自河東来渉三百里而農人愁歎<lb/>
穀菽未種誠謂陛下軫念元元先訪疾苦而乃責臣以<lb/>
<pb n="KR3l0089_WYG_019-18a"/>
利孟子曰治國者仁義而已何以利為故未即對帝曰<lb/>
微公言朕不聞此<hi>劉昫唐書曰裴諝字士朋洛陽人父寛有重名諝通達簡率不好苛細史</hi>
<hi>思眀㓂東都䧟賊中乃隂䟽賊短長以聞事泄思眀大怒僅而免死賊平累官兵部侍郎</hi>
陸敬輿<hi>陸贄己見</hi>嘗語徳宗曰欲紓多難收羣心惟在赦令<lb/>
而已動人以言所感已淺言又不切人誰肯懐<lb/>
陸相<hi>贄</hi>知舉放崔羣<hi>己見</hi>後羣知舉陸氏子簡理被黜羣<lb/>
妻李夫人謂羣曰子弟成長盍置荘園公曰今年已置<lb/>
三十所矣謂知舉放三十人也夫人曰君非陸贄門生<lb/>
<pb n="KR3l0089_WYG_019-18b"/>
乎君掌文柄陸氏子無一得事者如以君為良田陸氏<lb/>
一荘荒矣羣無以對<lb/>
韓滉堂先無挟廡弟洄稍増補之滉見即撤去曰先君<lb/>
容焉吾弟奉之猶恐失墜安敢改作以傷儉徳<lb/>
栁渾為相韓滉自浙西入覲朝廷委政待之每奏事語<lb/>
至日午他相充位而已滉扵省中榜吏渾雖滉所引心惡<lb/>
其専正色曰先公狷察為相不滿嵗而罷今相公復榜吏<lb/>
扵省中省闥非刑人之地相公奈何復蹈前非況在朝<lb/>
<pb n="KR3l0089_WYG_019-19a"/>
而専立威福豈尊主卑臣之義滉憮然愧悔為之霽威<lb/>
鄭絪為門下侍郎朝廷以盧從史與王承宗有連詔從<lb/>
史歸潞從史辭潞乏糧請留軍山東李吉甫宻譛絪漏<lb/>
言扵從史帝怒坐浴堂殿召學士李絳語其故絳曰誠<lb/>
如是罪當族然誰以聞陛下帝曰吉甫為我言絳曰絪<lb/>
任宰相稍識名節不當如犬彘梟獍與姦臣外通恐吉<lb/>
甫勢軋内忌造為醜辭帝良久曰吉甫幾誤我<hi>劉昫唐書曰鄭</hi>
<hi>絪字文眀少有竒志好學善屬文張㕘蔣乂楊綰常衮皆相知重憲宗朝拜中書侍郎集賢殿大學士絪以文</hi>
<pb n="KR3l0089_WYG_019-19b"/>
<hi>學進踐厯華顯者四十年所居雖無赫奕稱而守道敦篤躭恱墳典與博聞好吉之士為講論名理之㳺時人</hi>
<hi>仰其耆徳</hi>
憲宗初徵栁宗元劉禹錫至京俄皆貶謫栁得栁州劉<lb/>
得播州栁以禹錫須侍親播州最為惡䖏請以栁州換<lb/>
上不許宰相言禹錫有老親上曰但要與惡郡豈繫母<lb/>
在裴晉公徐進曰陛下方侍太后不合發此言上有愧<lb/>
色既而語左右曰裴度終愛我切禹錫改授連州<lb/>
周墀節度鄭滑<hi>劉昫唐書曰周墀字徳升汝南人能為為古文有史才文宗重之補集賢學士出</hi>
<pb n="KR3l0089_WYG_019-20a"/>
<hi>鄭滑節度使入朝遷刑部侍郎以本官平章事</hi>表韋澳在幕府㑹墀入相私語<lb/>
澳曰卿何以教我澳曰願公無權墀愕然澳曰爵賞刑罸<lb/>
人主之柄公無以喜怒行之俾庶官各舉其職則公歛<lb/>
袵廟堂天下治矣烏用權墀歎曰吾先居此得無愧<lb/>
乎<hi>唐詩紀事曰韋澳字子斐官至秘書監分司東都嘗戲吟曰莫將韋監同殷監錯認容身是保身此語聞</hi>
<hi>扵京師權佞甚怒之</hi>
徳宗令王叔文直東宫太子欲言宫市之弊人皆賛美<lb/>
叔文獨無言罷坐太子謂叔文曰君何獨無言叔文曰太<lb/>
<pb n="KR3l0089_WYG_019-20b"/>
子視膳問安外不合輒預他事陛下在位嵗久如小人<lb/>
離間謂殿下收取人心則安能自解太子聞之曰茍無<lb/>
先生安得聞此語<lb/>
于延陵授建州刺史上問建去京師近逺對曰八千里<lb/>
上曰朕左右多建人郡極不惡卿若亷潔奉公綏緝凋<lb/>
瘵無異長在我前或撓枉法度逺人亡聊即三尺堦<lb/>
前便是萬里延陵悸懾上撫而遣之<lb/>
崔彦昭與王凝為外昆弟凝先顯而彦昭未仕彦昭嘗<lb/>
<pb n="KR3l0089_WYG_019-21a"/>
倨見凝凝慢言曰不若從明經舉彦昭為憾後彦昭入<lb/>
相凝為兵部侍郎彦昭母敕婢多製履襪曰王氏妹必<lb/>
與子皆逐吾將共行彦昭聞之泣且拜不敢為怨<hi>王凝己見</hi>
<hi>居劉昫唐書曰崔彦昭字思文清河人事母至孝雖位  宰輔退朝侍膳與家人雜䖏承奉左右未嘗髙言嵗</hi>
<hi>時慶賀公卿拜席時人榮之</hi>
李茂貞居岐以地狭賦薄嘗下令𣙜油因禁城門無内<lb/>
松薪以其可為炬也有優者笑曰臣請并禁月眀<hi>五代史記</hi>
<hi>曰李茂貞深州博野人為博野卒戍鳯翔光啓中以功自扈蹕都頭拜鳯翔隴右節度使</hi>
<pb n="KR3l0089_WYG_019-21b"/>
唐眀宗與馮道語及年穀屢登四方無事道曰臣常記<lb/>
昔在先皇幕府奉使中山厯井陘之險臣憂馬蹶執轡<lb/>
甚謹幸而無失逮至平路放轡自逸俄至顛隕凡為天<lb/>
下亦猶是也上深以為然<lb/>
江南李景扵宫中起樓甚髙衆皆歎美蕭儼獨曰恨樓<lb/>
下無井以此不及景陽樓<lb/>
太平興國中朝士祖吉典郡以姦贓下獄太宗怒其貪<lb/>
穢遣中使諭㫖扵執政祖吉特俾扵郊赦不宥明日宰<lb/>
<pb n="KR3l0089_WYG_019-22a"/>
相趙普<hi>己見</hi>奏曰敗官抵罪合正刑辟然而國家卜郊肆<lb/>
𩔖所以對越天地告扵神眀吉本何人亦安足以隳陛<lb/>
下赦令上善其對而止<lb/>
王魏公<hi>王旦</hi>見家人服飾似過則瞑目曰吾門素風一至<lb/>
扵此亟令減損<lb/>
蘓子美以饗客得罪言事者欲因子美以動一二大臣<lb/>
彈擊甚急宦者操文符捕人所逮皆一時名士都下為<lb/>
之紛駭左右無敢救解韓魏公從容言扵仁宗曰舜欽<lb/>
<pb n="KR3l0089_WYG_019-22b"/>
一醉飽之過止可付有司治之何至如此帝悔見扵色<lb/>
崔公孺是韓魏公夫人之弟魏公執政日用監司有非<lb/>
其人者公孺曰公居陶鎔之地宜法造化為心造化以<lb/>
蛇虎者害人之物故置蛇扵藪澤置虎扵山林公今何<lb/>
乃置之通衢使為民害<hi>涑水記聞曰崔公孺諫議大夫立之子韓魏公夫人之弟性亮</hi>
<hi>直喜面折人魏公甚嚴憚之</hi>
連庶為夀春令縣有淮南王舊壘在山間州守議取其<lb/>
甓為城庶曰弓矢舞衣𫝊之百世藏扵王府非為必可<lb/>
<pb n="KR3l0089_WYG_019-23a"/>
用蓋以古之物𫝊扵今尚有典刑也壘因是得存<hi>王得臣麈</hi>
<hi>史曰應山二連伯氏庶字君錫仲氏庠字元禮少從學扵二宋相繼登科君錫為人凊修孤潔故當官人號為</hi>
<hi>連底清元禮加以肅人號為連底凍</hi>
陳恭公判亳州遇生日親族多獻老人星圗姪世修獨<lb/>
獻范蠡逰五湖圗且賛曰賢哉陶朱覇越平吳名隨身<lb/>
後扁舟五湖公即日納節<hi>宋史曰陳執中字昭譽以父恕任為秘書省正字累遷平</hi>
<hi>章事卒贈侍中禮官韓維議謚言謚法寵禄光大曰榮不勤成名曰靈執中出入將相以一品就第寵禄光大</hi>
<hi>矣得位行政士大夫無述焉不勤成名矣請謚為榮靈詔謚恭</hi>
<pb n="KR3l0089_WYG_019-23b"/>
嘉祐中除張堯佐節度<hi>東軒筆録曰張堯佐以進士擢第官至屯田貟外郎知開州㑹</hi>
<hi>其姪女有寵扵仁宗冊為修媛堯佐遂驟遷一日除宣徽節度景靈羣牧四使</hi>陳秀公作中丞上<lb/>
殿爭之仁宗初盛怒作色待之既進見迎謂之曰豈欲<lb/>
論張堯佐不當授節度耶節度使本麄官何用甚爭時<lb/>
唐質肅<hi>唐介己見</hi>作御史裏行在衆人後越次進曰節度使<lb/>
太祖太宗總曽做来恐不是麄官上竦然而罷<hi>東都事畧</hi>
<hi>曰陳升之字𤾉叔建州建陽人舉進士為校書郎徙監察御史張堯佐以後宫親為三司使升之言其不可改</hi>
<hi>侍御史知雜為人深沉多數善傅㑹始為小吏與王安石相遇安石深器之升之在樞府安石亦執政多變更</hi>
<pb n="KR3l0089_WYG_019-24a"/>
<hi>舊制引升之共事升之心知其非而竭力賛助故先安石拜相封秀國公謚成肅</hi>
洛中有一僧欲開堂說法司馬君實夜過邵堯夫曰聞<lb/>
富彦國吕晦叔欲往聽此甚不可晦叔貪佛已不可勸<lb/>
人亦不恠如何勸得彦國堯夫曰今日已莫姑任之眀<lb/>
日二人果偕往後月餘彦國招數客共飯堯夫在坐因<lb/>
問彦國曰主上以裴晉公禮起公公何不應命又聞三<lb/>
遣使公皆卧内見之彦國曰衰病如此其能起否堯夫<lb/>
曰上三命公不起一僧開堂以片紙見呼即出恐亦未<lb/>
<pb n="KR3l0089_WYG_019-24b"/>
是彦國曰弼亦不曽思量至此<lb/>
邵康節與富鄭公在洛每晴日必同行至僧舎鄭公見<lb/>
佛必躬身致敬康節笑曰無乃為佞乎<lb/>
文潞公守東都日富鄭公致仕在洛司馬温公領宫祠<lb/>
范蜀公自許来同過郡為㑹潞公出四玉杯勸酒官奴<lb/>
不謹碎其一潞公將治之温公請筆書牘尾云玉爵弗<lb/>
揮典禮雖聞扵往記彩雲易散過差可恕扵斯人潞公<lb/>
笑釋之<lb/>
<pb n="KR3l0089_WYG_019-25a"/>
陳少卿蓄書數千卷名畫數十幅晚年退居有華亭唳<lb/>
鶴一䨇恠石一株竒峭可愛與異花數十本列植扵庭<lb/>
為詩以戒子孫曰滿室圗書雜墳典華亭仙客岱雲根<lb/>
他年若不和花賣便是吾家好子孫陳死未幾皆散落<lb/>
民間<hi>吴䖏厚青箱雜記曰陳亞揚州人仕至太常少卿年七十卒盖近世滑稽之雄也</hi>
范蜀公以議新法不合而去其謝表云望陛下集群議<lb/>
為耳目以除壅蔽之姦任老成為腹心以養和平之福<lb/>
天下聞而壮之<hi>邵氏聞見録曰王荆公草制詞極扵醜詆公笑誦其辭曰材無任職之能某披</hi>
<pb n="KR3l0089_WYG_019-25b"/>
<hi>襟當之内有謀利之實則夫子自道也後元祐起公公辭曰六十三而求去蓋不待年七十九而復来豈云得</hi>
<hi>禮卒不起</hi>
李清臣平日多扵韓魏公前論釋氏貴定力謂無定力<lb/>
則不能主善公每然之後朝廷斥異論者清臣頗持兩<lb/>
端魏公因書問之曰比来臺閣斥逐紛紛吾親得不少<lb/>
加定力耶公之善諭人如此<lb/>
吕獻可<hi>吕誨己見</hi>病亟日自草章乞致仕其辭曰臣無宿<lb/>
疾偶值醫者用術乖方殊不知脉候有虚實隂陽有逆<lb/>
<pb n="KR3l0089_WYG_019-26a"/>
順診察有標本治療有先後妄投湯劑率意任情差<lb/>
之指下禍延四肢寖成風痺遂難行歩非秪憚<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭之<lb/>
苦又將虞心腹之變勢已及此為之奈何雖然一身之微<lb/>
固未足恤其如九族之託良以為憂是思納禄以偷生<lb/>
不俟引年而還政盖以疾喻政天下聞而韙之<lb/>
范蜀公與司馬温公同逰嵩山各携茶以行温公以紙<lb/>
為貼蜀公用小黒木合子盛之温公見之驚曰景仁乃<lb/>
有茶具耶蜀公聞其言留合與寺僧而去<lb/>
<pb n="KR3l0089_WYG_019-26b"/>
范蜀公素不飲酒又詆佛教在許下與韓持國兄弟往<lb/>
還諸韓皆崇此二事每宴集蜀公未嘗不與同飲盡<lb/>
歡少間必以禪恱相勉蜀公頗病之蘓子瞻時在黄州<lb/>
蜀公以書問救之當以何術曰麴糵有毒平地生出醉<lb/>
鄉土偶作祟眼前妄見佛國子瞻報之曰請公試觀能<lb/>
惑之性何自而生欲救之心作何形相此猶不立彼復何<lb/>
依正恐黄面瞿曇亦須歛袵況學之者耶亦以曉公<lb/>
公終不領<lb/>
<pb n="KR3l0089_WYG_019-27a"/>
蘓恵州以作詩下獄自黄州再起遍厯侍從然其詩<lb/>
每為不知者咀味以為有譏訕遂出守錢塘来别文潞<lb/>
公公曰願君至杭少作詩恐為不喜者誣謗再三言之<lb/>
臨别上馬潞公笑曰若還興也便有箋云時吴䖏厚取<lb/>
蔡安州詩作注以上安州遂遇禍故潞公有箋云之戲<lb/>
晏叔原著樂府黄山谷為之序父客韓宫師玉汝曰願<lb/>
郎君捐有餘之才崇未至之徳<hi>黄山谷小山集序曰晏叔原臨淄公之暮子也</hi>
<hi>辭經籍考曰小山集晏幾道叔原撰其  在名勝間可追廹花間髙䖏或過之</hi>
<pb n="KR3l0089_WYG_019-27b"/>
晁伯宇少作閔吾廬賦黄魯直以示蘓長公曰此晁家<lb/>
十郎作年未二十也長公荅曰此賦甚竒麗信是晁家<lb/>
多異材耶凡人至足之餘自溢為竒怪乃可今晁傷竒<lb/>
太早可作魯直微意諭之勿傷其邁往之氣魯直以語<lb/>
晁晁自是文章大進<hi>昭徳先生郡齋讀書志曰晁載之字伯宇黄魯直嘗薦之扵蘓子瞻</hi>
<hi>云伯字謹厚守文元家法從逰多長者後坎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>終身卒官封丘丞</hi>
二王<hi>王寧王寔</hi>是韓持國壻一日訪蘓端明端明因問訊持<lb/>
國王曰公自致政来尤好為歡嘗謂身已癃老且以樂<lb/>
<pb n="KR3l0089_WYG_019-28a"/>
聲自娱不爾無以度日東坡曰殘年正不應爾願為某<lb/>
𫝊一語扵持國頃有一老人未嘗叅禪而雅合禪理死<lb/>
生之際極為了然一日置酒大㑹酒䦨語衆曰老人即<lb/>
今且去因攝衣正坐奄奄欲逝諸子惶遽呼號曰大人<lb/>
今日乃與世訣願留一言為教老人曰本欲無言今為<lb/>
汝懇只且第一五更起諸子未諭老人曰惟五更可以<lb/>
幹當自家事諸子曰家中幸豐何用早起舉家諸事皆<lb/>
是自家豈有分别老人曰所謂自家事是死時將得去<lb/>
<pb n="KR3l0089_WYG_019-28b"/>
者吾平時治生今日就化可將何者去諸子頗悟今持<lb/>
國自謂殘年請二君言與持國但言某請持國幹當自<lb/>
家事與其勞心聲酒不若為可以死時將去者計也<lb/>
王元澤病亟介甫命道士作醮大陳楮泉平甫啓介甫<lb/>
曰兄在位要須令天下後世人取法雱雖疾丘之禱久<lb/>
矣為此奚益且兄常以倉法繩吏姦今乃以楮泉徼福<lb/>
安知三清門下不行倉法耶<lb/>
李伯時善畫馬<hi>鄧椿畫繼曰李公麟字伯時舒城大族家世業儒公麟以文學有名扵時陸佃</hi>
<pb n="KR3l0089_WYG_019-29a"/>
<hi>薦為中書省刪定官董敦逸辟檢法御史臺學佛悟道深得微㫖立朝籍籍有聲平日博求鐘鼎古噐圭璧寳</hi>
<hi>玩森然滿家以其餘力留意畫筆心通意徹直造𤣥妙蓋其大才逸羣舉皆過人也</hi>法秀師讓之<lb/>
曰伯時為士大夫而以畫行已可恥又作馬忍為之耶<lb/>
伯時恚曰作馬無乃例能蕩人心堕惡道乎師曰公業<lb/>
已習此則日夕思其情状求為神駿繫念不忘一日眼<lb/>
花落地必入馬胎無疑非惡道而何伯時大驚不覺身<lb/>
去坐榻曰今當何以洗此過師曰但當畫大士像伯時<lb/>
遂畫此像妙絶天下一時公卿服師之善誘<lb/>
<pb n="KR3l0089_WYG_019-29b"/>
法秀師嘗語黄魯直曰公作豔歌小詞可罷之魯直曰<lb/>
空中語耳非殺非偷不至坐此墮惡道師曰君以邪言<lb/>
蕩人揺心使逾禮越禁其罪豈止墮惡道而已魯直由<lb/>
此不作詞曲<hi>捫虱新話曰黄魯直初好作豔歌小詞道人法秀謂其以筆墨誨淫扵我法中當墜</hi>
<hi>泥犁之獄魯直自是不作</hi>
張芸叟云頃㳺京師嘗聽司馬温公王荆公之論扵行<lb/>
義文史為多唯歐陽公多談吏事余言學者見公莫不<lb/>
欲聞道徳文章今先生何教人以吏事公曰吾子皆時<lb/>
<pb n="KR3l0089_WYG_019-30a"/>
才異日臨事當自知之大抵文學止扵潤身政事可以<lb/>
及物吾昔貶官夷陵方壮年未厭學欲求漢史一觀公<lb/>
私無有因取架閣陳年公案反覆觀之見其枉直乖錯<lb/>
不可勝數違法狥情滅親害義無所不有且夷陵荒逺<lb/>
褊小尚如此天下固可知也當時仰天誓心自爾遇事<lb/>
不敢忽時蘓眀允父子亦在共聞此語<hi>東都事畧曰張舜民字芸叟邠</hi>
<hi>州人王安石行新法舜民上書謂裕民所以窮民彊内所以弱内闢國所以蹙國以堂堂之天下不當與小民</hi>
<hi>爭利時皆壮之元祐初司馬光舉舜民才氣秀異剛直敢言召試秘閣校理舜民慷慨善論事自號浮休居士</hi>
<pb n="KR3l0089_WYG_019-30b"/>
劉資政為太常少卿時靖康用兵軍需困乏劉檢視禮<lb/>
器庫見有故祭服甚多將建請以為戰士衲衣有老吏<lb/>
諫曰祭器弊則埋之祭服弊則焚之禮也奈何以為戰<lb/>
士衣劉嘿然<lb/>
蔡元長既刻黨籍碑在朝無敢言者其後再相葉左丞<lb/>
從容謂之曰夢得聞天下有道則庶人不議今舉籍上<lb/>
書之人刻之于石以昭示来世恐非所以彰先帝之盛<lb/>
徳也蔡大感悟其後黨禁稍解胡尚書<hi>直孺</hi>聞之歎曰<lb/>
<pb n="KR3l0089_WYG_019-31a"/>
此人宜在君側<lb/>
宗澤任館陶尉凡獲逃軍即殺之邑境為之無盜時吕<lb/>
大資<hi>恵卿</hi>帥大名聞其事因召與語仍薦之且戒云此雖<lb/>
警盜賊之一䇿恨子未閱佛書人命難得安可殺況國<lb/>
有常刑<hi>方勺泊宅編曰宗澤婺州農家子登進士任館陶尉</hi>
楊誠齋為零陵丞以弟子禮謁張魏公時公以遷謫杜<lb/>
門謝客南軒為之介紹數日乃得見因跪請教公曰元<lb/>
符貴人腰金紆紫者何限惟鄒志完陳瑩中姓名與日<lb/>
<pb n="KR3l0089_WYG_019-31b"/>
月爭光誠齋得此語終身厲清直之操<lb/>
王嘉叟與王龜齡别語龜齡曰吾輩㑹合不可常但令<lb/>
常留面目異日可以相見龜齡每歎賞此言<lb/>
趙徳荘嘗宰餘干趙忠定<hi>汝愚</hi>是其邑子忠定初冠多士<lb/>
適徳荘在朝忠定往謁謝徳荘語之曰慎勿以一魁先<lb/>
置胸中時以為名言<hi>荃翁貴耳集曰趙介菴名彦端字徳荘宗室之秀能作文賦</hi>
淳祐甲辰省元徐霖状元劉夢炎皆三衢人一時士林<lb/>
稱為盛事時楊彦瞻守衢揭䨇元坊以誇之二公各以<lb/>
<pb n="KR3l0089_WYG_019-32a"/>
書為謝且固辭焉彦瞻荅書頗致規諷二公得書悚然<lb/>
其後徐以道學名劉以功業顯世以為彦瞻有以發之<lb/>
<hi>周公謹齊東野語曰彦瞻荅書云嘗聞前軰曰吾鄉昔有第奉常而歸饋者迓者往来而觀者闐路駢陌既而</hi>
<hi>宗族婣友與客交賀焉至扵讐者亦茹恥含愧賀且謝焉獨鄰居一室扄鐍逺引若避㓂然余恠問之愀然曰</hi>
<hi>所貴衣錦之榮者謂其得時行道有以庇吾鄉里今或竊一名得一官即起朝富暮貴之想名愈髙官愈穹而</hi>
<hi>用心愈謬武斷者有之庇姦慝持州縣者有之是一身之榮一害之増也其居日以廣鄰居日以蹙吾將入山</hi>
<hi>林深宻之地以避之是可弔何以賀為吾聞而異其言因黙識而謹書之凡交逰間必道此語相訓切而非心</hi>
<hi>相知者不道也執事扵不肖可謂心相知而不以告罪也且今日此扁之揭所以獨異扵尋常者盖僕之望扵</hi>
<pb n="KR3l0089_WYG_019-32b"/>
<hi>執事者亦異焉人扵此時每以諛獻僕乃獨以忠告非求異扵人所冀進執事之徳成執事之噐也執事若以</hi>
<hi>僕之言為然則是扁之揭可無愧矣</hi>
金海陵銳扵求治講論每至夜分嘗乙夜召見楊伯雄<lb/>
因及鬼神事伯雄進曰漢文帝召見賈生夜半前席不<lb/>
問百姓而問鬼神後世譏之陛下不以臣愚陋幸及天<lb/>
下大計鬼神之事未之學也海陵曰但言之以釋永夜<lb/>
倦思伯雄曰臣家有一卷書記人死復生或問㝠官何<lb/>
以免罪荅曰汝置一厯白日所為暮夜書之不可書者<lb/>
<pb n="KR3l0089_WYG_019-33a"/>
是不可為也海陵為之改容<hi>金史曰楊伯雄字希雲真定藁城人八世祖彦稠後</hi>
<hi>唐定州兵馬使伯雄登皇統進士海陵一見深加噐重海陵執政以舊知伯雄屬之使時時至其第伯雄不往</hi>
<hi>海陵怪問之對曰君子受知扵人當以禮進附麗奔走非素志也海陵簒立銳扵求治講論每至夜分嘗問人</hi>
<hi>君治天下其道何貴對曰貴静海陵黙然明日復謂曰我遷諸部猛安分屯邉戍前日之對豈指是為非静耶</hi>
<hi>對曰徙兵分屯使南北相維長䇿也所謂静者乃不擾之耳</hi>
虞伯生與元眀善俱以文章著二人相得甚歡至京師<lb/>
乃復不相下董士選自中臺行省江浙二人送至都門<lb/>
士選曰伯生以教道為職當早還復初宜更送我伯生<lb/>
<pb n="KR3l0089_WYG_019-33b"/>
還眀善送至二十里外士選下馬入邸舎中為席酌酒<lb/>
同飲舉酒屬眀善曰士選以功臣子出入臺省無補國<lb/>
家惟求得佳士數人為朝廷用如復初與伯生他日必<lb/>
皆光顯然恐不免為人構間復初中原人仕必當道伯生<lb/>
南人將為復初摧折今為我飲此酒慎勿如是眀善受<lb/>
巵酒跪而釂之起立言曰請公再賜一巵眀善終身不<lb/>
敢忘公言乃再飲而别<hi>元眀善己見允元史曰虞集字伯生宋丞相  文五世孫父伋</hi>
<hi>黄岡尉宋亡僑居臨川與吳澄為友娶楊氏國子祭酒文仲女生集三嵗即知讀書伋挈家趨嶺外無書冊可</hi>
<pb n="KR3l0089_WYG_019-34a"/>
<hi>携楊氏口授論語孟子左𫝊歐蘓文輒成誦文仲以春秋名家族弟棟眀性理之學楊氏盡通其說故集與弟</hi>
<hi>槃皆受業家庭董士選除南行臺中丞延集家塾大徳初至京師益自充廣除國子助教即以師道自任累官</hi>
<hi>奎章閣大學士晝元史曰董士選字舜卿文炳次子㓜從文炳居兵間  治武事夜讀書不輟静重識大體秋</hi>
<hi>毫無所取其禮敬賢士尤至在江西以屬掾元眀善為賔友又得吳澄而師之延虞伋扵家塾以教其子諸老</hi>
<hi>儒及西蜀遺士皆以書院之禄起之遷南行臺招伋子集與俱得范梈等數人皆以文學顯扵時世稱求賢薦</hi>
<hi>士必以董氏為首</hi>
許白雲<hi>許謙己見</hi>初從金履祥學履祥語之曰士之為學猶<lb/>
五味之在和醯醤既加則酸鹹頓異今子䖏此已三日<lb/>
<pb n="KR3l0089_WYG_019-34b"/>
而猶夫人也豈我之學無以感發子耶白雲聞之惕然<lb/>
自勵數年盡得其所𫝊之奥<hi>元史曰金履祥字吉甫婺之蘭溪人㓜敏睿授之書</hi>
<hi>即能記誦比長益自䇿勵凡天文地形禮樂田乗兵謀律厯之書靡不畢究及壮知向濓洛之學事同郡王栢</hi>
<hi>學者稱為仁山先生</hi>
世祖時天變異常上遣鄂爾根薩里召集賢翰林兩院<lb/>
官詢致災之由議者莫敢語及時政先是丞相僧格遣<lb/>
實都王濟理算天下錢糧害民特甚人不聊生自殺者<lb/>
相屬趙承㫖<hi>趙孟頫己見</hi>與鄂爾根薩里善勸令奏帝赦天<lb/>
<pb n="KR3l0089_WYG_019-35a"/>
下盡與蠲除庶幾天變可弭鄂爾根薩里入奏如承㫖<lb/>
言上從之詔草已具僧格大怒謂非上意承㫖語僧格<lb/>
曰凡錢糧未徵者其人死亡已盡何所從取非及是時<lb/>
除免之他日言事者倘以失䧟錢糧數千萬歸咎尚書<lb/>
省豈不為丞相深累耶僧格悟民始獲蘓<lb/>
順帝嘗扵暇日欲觀古名畫庫庫即取郭忠恕比干圗<lb/>
以進<hi>庫庫己見</hi>
　<lb/>
<pb n="KR3l0089_WYG_019-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　語林卷十九<lb/>
</p>
<p>
</p>
  </div>
</body>
</text>
</TEI>
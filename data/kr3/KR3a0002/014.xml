<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0002_SBCK_014-1a"/>
荀子卷第十四<lb/>
　　　　登仕郎守大理評事揚　倞　注<lb/>
樂論第二十<lb/>
夫樂者樂也人情之所必不免也故人不<lb/>
能無樂樂則必發於聲音形於動静而人<lb/>
之道聲音動静生術之變盡是矣故人不<lb/>
能不樂樂則不能無形形而不為道則不<lb/>
能無亂先王惡其亂也故制雅頌之聲以<lb/>
<pb n="KR3a0002_SBCK_014-1b"/>
道之使其聲足以樂而不流使其文足以<lb/>
辨而不諰使其曲直繁省廉肉節奏足以<lb/>
感動人之善心使夫邪汙之氣無由得接<lb/>
焉是先王立樂之方也而墨子非之奈何<lb/>
故樂在宗廟之中則君臣上下同聼之莫<lb/>
不和敬閨門之内則父子兄弟同聽之莫<lb/>
不和親郷里族長之中則長少同聽之莫<lb/>
不和順故樂者審一以定和者也比物以<lb/>
<pb n="KR3a0002_SBCK_014-2a"/>
飾節者也節奏合以成文足以率一道足<lb/>
以治萬變是先王立樂之術也而墨子非<lb/>
之奈何故聽其雅頌之聲而志意得廣焉<lb/>
執其干戚習其俯仰屈申而容貌得莊焉<lb/>
行其綴兆要其節奏而行列得正焉進退<lb/>
得齊焉故樂者出所以征誅也入所以揖<lb/>
讓也征誅揖讓其義一也出所以征誅則<lb/>
莫不聽從入所以揖讓則莫不從服故樂<lb/>
<pb n="KR3a0002_SBCK_014-2b"/>
者天下之大齊也中和之紀也人情之所<lb/>
必不免也是先王立樂之術也而墨子非<lb/>
之奈何且樂者先王之所以飾喜也軍旅<lb/>
鈇鉞者先王之所以飾怒也先王喜怒皆<lb/>
得其齊焉是故喜而天下和之怒而暴亂<lb/>
畏之先王之道禮樂正其盛者也而墨子<lb/>
非之故曰墨子之於道也猶瞽之於白黒<lb/>
也猶聾之於清濁也猶欲之楚而北求之<lb/>
<pb n="KR3a0002_SBCK_014-3a"/>
也夫聲樂之入人也深其化人也速故先<lb/>
王謹為之文樂中平則民和而不流樂肅<lb/>
莊則民齊而不亂民和齊則兵勁城固敵<lb/>
國不敢嬰也如是則百姓莫不安其處樂<lb/>
其郷以至足其上矣然後名聲於是白光<lb/>
暉於是大四海之民莫不願得以為師是<lb/>
王者之始也樂姚冶以險則民流慢鄙賤<lb/>
矣流慢則亂鄙賤則争亂争則兵弱城犯<lb/>
<pb n="KR3a0002_SBCK_014-3b"/>
敵國危之如是則百姓不安其處不樂其<lb/>
郷不足其上矣故禮樂廢而邪音起者危<lb/>
削侮辱之本也故先王貴禮樂而賤邪音<lb/>
其在序官也曰脩憲命審誅賞禁淫聲以<lb/>
時順脩使夷俗邪音不敢亂雅大師之事<lb/>
也墨子曰樂者聖王之所非也而儒者為<lb/>
之過矣君子以為不然樂者聖人之所樂<lb/>
也而可以善民心其感人深其移風易俗<lb/>
<pb n="KR3a0002_SBCK_014-4a"/>
故先王導之以禮樂而民和睦夫民有好<lb/>
惡之情而無喜怒之應則亂先王惡其亂<lb/>
也故脩其行正其樂而天下順焉故齊衰<lb/>
之服哭泣之聲使人之心悲帯甲嬰䩜歌<lb/>
於行伍使人之心傷姚冶之容鄭衛之音<lb/>
使人之心淫紳端章甫舞韶歌武使人之<lb/>
心莊故君子耳不聽淫聲目不視女色口<lb/>
不出惡言此三者君子愼之凡姦聲感人<lb/>
<pb n="KR3a0002_SBCK_014-4b"/>
而逆氣應之逆氣成象而亂生焉正聲感<lb/>
人而順氣應之順氣成象而治生焉唱和<lb/>
有應善惡相象故君子愼其所去就也君<lb/>
子以鍾鼔導志以琴瑟樂心動以干戚飾<lb/>
以羽毛從以磬管故其淸明象天其廣大<lb/>
象地其俯仰周旋有似於四時故樂行而<lb/>
志淸禮脩而行成耳目聦明血氣和平移<lb/>
風易俗天下皆寧美善相樂故曰樂者樂<lb/>
<pb n="KR3a0002_SBCK_014-5a"/>
也君子樂得其道小人樂得其欲以道制<lb/>
欲則樂而不亂以欲忘道則惑而不樂故<lb/>
樂者所以道樂也金石絲竹所以道德也<lb/>
樂行而民郷方矣故樂者治人之盛者也<lb/>
而墨子非之且樂也者和之不可變者也<lb/>
禮也者理之不可易者也樂合同禮别異<lb/>
禮樂之統管乎人心矣窮本極變樂之情<lb/>
也著誠去偽禮之經也墨子非之㡬遇刑<lb/>
<pb n="KR3a0002_SBCK_014-5b"/>
也明王以沒莫之正也愚者學之危其身<lb/>
也君子明樂乃其德也亂世惡善不此聽<lb/>
也於乎哀哉不得成也弟子免學無所營<lb/>
也聲樂之象鼓大麗鍾統實磬廉制竽笙<lb/>
簫和筦籥發猛塤箎翁博瑟易良琴婦<lb/>
好歌淸盡舞意天道兼鼔其樂之君邪故<lb/>
鼓似天鍾似地磬似水竽笙簫和籥似星<lb/>
辰日月鞉柷拊　控楬似萬物曷以知舞<lb/>
<pb n="KR3a0002_SBCK_014-6a"/>
之意曰目不自見耳不自聞也然而治俯<lb/>
仰詘信進退遲速莫不廉制盡筋骨之力<lb/>
以要鍾鼓俯㑹之節而靡有悖逆者衆積<lb/>
意䜄䜄乎<lb/>
吾觀於郷而知王道之易易也主人親速<lb/>
賔及介而衆賔皆從之至于門外主人拜<lb/>
賔及介而衆賔皆入貴賤之義别矣三揖<lb/>
至于階三讓以賔升拜至獻酬辭讓之節<lb/>
<pb n="KR3a0002_SBCK_014-6b"/>
繁及其介省矣至于衆賔升受坐祭立飲<lb/>
不酢而隆殺之義辨矣工入升歌三終主<lb/>
人獻之笙入三終主人獻之閒歌三終合<lb/>
樂三終工告樂備遂出二人揚觶乃立司<lb/>
正焉知其能和樂而不流也賔酬主人主<lb/>
人酬介介酬衆賔少長以齒終於沃者焉<lb/>
知其能弟長而無遺也降脫屨升坐脩爵<lb/>
無數飲酒之節朝不廢朝莫不廢夕賔出<lb/>
<pb n="KR3a0002_SBCK_014-7a"/>
主人拜送節文終遂焉知其能安燕而不<lb/>
亂也貴賤明隆殺辨和樂而不流弟長而<lb/>
無遺安燕而不亂此五行者是足以正身<lb/>
安國矣彼國安而天下安故曰吾觀於郷<lb/>
而知王道之易易也亂世之徴其服組其<lb/>
容婦其俗淫其志利其行雜其聲樂險其<lb/>
文章匿而采其養生無度其送死瘠墨賤<lb/>
禮義而貴勇力貧則為盗富則為賊治世<lb/>
<pb n="KR3a0002_SBCK_014-7b"/>
反是也<lb/>
荀子卷第十四<lb/>
<pb n="KR3a0002_SBCK_014-8a"/>
</p>
<p>
</p>
  </div>
</body>
</text>
</TEI>
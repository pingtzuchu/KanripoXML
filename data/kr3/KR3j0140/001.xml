<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>勤有堂隨録</head> <lb/>
    <p>
<pb n="KR3j0140_WYG_001-1a"/>
欽定四庫全書<lb/>
　勤有堂隨録<lb/>
　　　　　　　　　　　　　元　陳櫟　撰<lb/>
學者規模貴大工夫貴宻規模不大而工夫徒宻則狹<lb/>
　隘而無以受道之廣大工夫不密而規模徒大則疎<lb/>
　略而無以造道之精微譬如一片屋間架大矣而無<lb/>
　門無壁是何等屋裏面雖繪飾極好而間架卑陋又<lb/>
　何足取<lb/>
<pb n="KR3j0140_WYG_001-1b"/>
學者少年不要十分英發如王弼注易固自不是然亦<lb/>
　不易僅二十四嵗而死晉時人只一句説得好便見<lb/>
　稱於世其清虚無實也如此<lb/>
陳安卿當為朱門第一人看道理不差其文字純正明<lb/>
　暢黄直卿李方子多有差處<lb/>
方虚谷自稱子方子此習於世俗而不考古人之過也<lb/>
　取何休公羊傳注一看則不敢下矣為趙某作翠侍<lb/>
　題詠序稱其人為子趙子他亦何敢當朱文公只稱<lb/>
<pb n="KR3j0140_WYG_001-2a"/>
　子周子子張子子程子别稱何人<lb/>
江事天頗有見識但平生有一件不是見土木偶直溺<lb/>
　之程子謂凡有人形者皆當敬之豈可如此能不信<lb/>
　他便好了<lb/>
真西山之學自詞章成後方用力於性理<lb/>
關尹子書乃三國六朝以後人託為之竊老莊之近似<lb/>
　而雜之以術數之小巧者其說亦有可喜者有一節<lb/>
　云人之少也當佩乎父兄之教人之壯也當逹乎朋<lb/>
<pb n="KR3j0140_WYG_001-2b"/>
　友之箴人之老也當警乎少壯之說老警乎少壯之<lb/>
　説他書之所罕言人之老也智慮有昬耄之漸豈可<lb/>
　恃其年髙而忽少壯之言哉師老成此為少者言之<lb/>
　警少壯此為老者言之<lb/>
江古心江東漕司勸農文有云良農竭力盡分勝如士<lb/>
　大夫文貌虚偽此語深可喜<lb/>
人之情偽無限只如吕成公所謂彼之詐雖萬而不足<lb/>
　我之誠守一而有餘又如孔子所謂不逆詐不億不<lb/>
<pb n="KR3j0140_WYG_001-3a"/>
　信抑亦先覺者是賢乎要說先識破他<lb/>
程文簡公泰之<hi>大昌</hi>窮經考古之學極髙乃姪正惠公<lb/>
　從元卓之文固善官至同知樞密<lb/>
胡季隨學於朱子讀孟子至於心獨無所同然一句朱<lb/>
　子問如何解季隨以所見對朱子以為非且謂其讀<lb/>
　書疎莽季隨苦思成疾要之亦不必如此且丢下在<lb/>
　此别去理㑹或可因彼而明此<lb/>
世俗相襲稱朱子為文公先生繆甚文公自是諡下面<lb/>
<pb n="KR3j0140_WYG_001-3b"/>
　如何添得先生字晦菴先生可也<lb/>
今人多是外有餘而内全無虚憍輕剽若此者不可學<lb/>
　其髙於我者當學之温良恭儉讓都要學切不可謂<lb/>
　能動筆便自負大抵自下者人必髙之自髙者人必<lb/>
　下之<lb/>
士不可以不𢎞毅作下工夫説虚谷把作氣質説誤矣<lb/>
今人多就皮膚枝葉上用工雖曹𢎞齋亦然後來於本<lb/>
　原上用工終不甚深厚此公天資髙虚谷又是一様<lb/>
<pb n="KR3j0140_WYG_001-4a"/>
　宏濶之髙𢎞齋於時文一邊見滋味深陳了翁禀天<lb/>
　地間純剛至正之氣躬行過於致知作詩似非當行<lb/>
𢎞齋每歸休寜其族人争相留欵公曰喫無錢之酒食<lb/>
　害有益之光隂遂亟去<lb/>
學朱子之學而精到似程勿齋者甚少此公才質鈍只<lb/>
　是勤其文字頗絮煩學問精到絮煩得好<lb/>
范稱發<hi>名起居休寜自號尺山老人著井觀雜說多不足取姑摘其中二條於此</hi>曰古者有<lb/>
　兩子我太史公曰宰我為臨菑大夫與田常作亂以<lb/>
<pb n="KR3j0140_WYG_001-4b"/>
　夷其族孔子恥之孔子家語同辭家語後史記出想<lb/>
　孔猛<hi>作家語</hi>王肅<hi>註家語</hi>為司馬遷所誤耳按左氏傳哀<lb/>
　公十四年闞止子我事齊簡公與陳恒争寵屬徒<lb/>
　攻公宫不勝被殺夫宰予在聖門雖累遭訶斥然而<lb/>
　言語居四科之次與子貢並稱必不至㺯兵君側以<lb/>
　速大禍况子路及難夫子且哭問拜弔至於覆醢齊<lb/>
　之亂夫子請討魯論與左氏備載顛末今子我身戕<lb/>
　族夷禍踰子路而無一言及之豈聖人師生之情獨<lb/>
<pb n="KR3j0140_WYG_001-5a"/>
　藐於子我哉假使不悲其死亦當有以責其死矣然<lb/>
　則王肅受誤於孔猛孔猛受誤於太史公而太史公<lb/>
　受誤於子我之名歟班固以文直事核<hi>史遷賛</hi>博物洽<lb/>
　聞<hi>劉尚賛</hi>許之在愚其敢輕訾然尚論古之人者不知<lb/>
　其人可乎<lb/>
栁子厚漁翁詩漁翁夜傍西岩宿曉汲清湘然楚竹烟<lb/>
　消日出不見人欵乃一聲山水緑南城童宗說音註<lb/>
　欵音襖乃音靄新安張敦頥音辯亦無異說今按玉<lb/>
<pb n="KR3j0140_WYG_001-5b"/>
　篇類篇廣韻集韻欵從矣從欠倚亥反相應聲也乃<lb/>
　曩亥反<hi>此字之本㫖</hi>語辭也皆無襖靄音者文簡程公演<lb/>
　繁露謂舟人於歌聲之外别出一聲以互相其所歌<lb/>
　今徽嚴間舟行猶聞其如此若然則倚亥曩亥二反<lb/>
　正似舟人相歌之聲又何必於篇韻外特創二音而<lb/>
　後為得耶<lb/>
方虚谷文云學者臨川而四明文也永康而東嘉臨川<lb/>
　撫州郡望陸象山撫州又象山之門人慈湖揚簡敬<lb/>
<pb n="KR3j0140_WYG_001-6a"/>
　仲四明人四明明州慶元府也陳亮同甫婺州永康<lb/>
　人葉水心温州人温州郡望東嘉水心雖非同甫門<lb/>
　人然亦與之游從同甫之墓水心銘之有云我覺子<lb/>
　覺詆濓喝洛黄直卿李敬子之守可移乎象山之學<lb/>
　實流為禪專以覺悟訓學者以我之覺期子之覺而<lb/>
　詆斥濓溪周子伊洛程子之學有禪家呵佛罵祖意<lb/>
　黄榦字直卿李公謹字敬子皆朱子門人上足能守<lb/>
　朱子之學而不為象山所移者也其間同門亦間有<lb/>
<pb n="KR3j0140_WYG_001-6b"/>
　所為移者矣水心自建康帥閫病歸不復出大肆力<lb/>
　於碑銘記文四方甚重之陳筠牕名耆卿字壽老吳<lb/>
　荆溪名子良字明輔二人皆宗水心為文雖奔走其<lb/>
　後而追之終莫能繼此見乾淳間有此様學問文章<lb/>
　皆不以正理為主者也<lb/>
所謂稚變而來老化而去天地間萬形皆自無而變為<lb/>
　有自有而化為無物之稚者自無變有而來物之老<lb/>
　者自有化無而去來生也至而伸也去死也返而歸<lb/>
<pb n="KR3j0140_WYG_001-7a"/>
　也此八字括盡人物死生始終之理<lb/>
程泰之禹貢圖不愜人意不能使人一見了然其所指<lb/>
　山水地名徒添出後來者愈使惑亂可無<lb/>
夷堅志乃容齋洪景盧<hi>邁又號野處謚文敏公</hi>借以演史筆虚誕<lb/>
　荒幻明明如此今謂莊列為虚誕荒幻而廢之可乎<lb/>
　此二字出列子夷堅聞而志之一句謂未嘗見其事<lb/>
　而記之耳夷堅即左傳中所謂庭堅即臯陶也凡三<lb/>
　十二志趙與時賔退録述其序意甚詳說夷堅二字<lb/>
<pb n="KR3j0140_WYG_001-7b"/>
　亦一序今坊中所刋厪四五卷後面多有益於人不<lb/>
　盡荒誕惜無本子<lb/>
𢎞齋文字中屢用軼字嘗面問之云滿字之意問所從<lb/>
　來云見人用之却不言何人按左傳彼徒我車懼其<lb/>
　侵軼我也乃車相踰過之意未見滿字之訓既未知<lb/>
　所本不如勿用愚按軼字亦疊轍三音莊子奔軼絶<lb/>
　塵楊子河東賦軼五帝之遐邇王褒有軼才東坡始<lb/>
　皇扶蘇論鞅自以為軼堯舜而駕湯武洪光弼<hi>晧</hi>中<lb/>
<pb n="KR3j0140_WYG_001-8a"/>
　和堂記今天子紹開中興逺軼孝宣皆超過之義所<lb/>
　謂土然而居恐只是塊然而處之意風然而休恐只<lb/>
　是韓文其去也風休之意乃是以死字實字作活字<lb/>
　虚字用之然大竒矣不可為法<lb/>
劉辰翁字會孟號須溪江古心之愛友文字有好議論<lb/>
　惜無全篇純雅者其學不自朱子來是其天資髙後<lb/>
　來漸漸迂僻如註杜詩多說得迂晦教人費力解說<lb/>
　可怒其人好怪父䘮七年不除以此釣名<lb/>
<pb n="KR3j0140_WYG_001-8b"/>
楊誠齋亦間氣所生何可輕議其詩文有無限好語亦<lb/>
　有不愜人意處文過竒帶輕相處葢自莊子來<lb/>
程文簡公昜老通言光宗喜老子此書投合光宗其强<lb/>
　合處節去其單解老子處自好<lb/>
文所以明理必明理然後能作文必講學然後能明理<lb/>
　講學當於何下手不出乎讀六經四書而已六經非<lb/>
　大儒不能盡通初學且先通一經四書亦當讀之有<lb/>
　次序文公定法先大學次語次孟末及中庸今皆當<lb/>
<pb n="KR3j0140_WYG_001-9a"/>
　按此用功精熟以看四書窮一經然後讀官様典雅<lb/>
　程文以則傚之又求之古文以助其文氣曉其文法<lb/>
　雖大儒教人亦不過如此而已<lb/>
論孟集註只在熟讀精思貫穿透徹而已先且要記得<lb/>
　一部四書在我胷中不靠印本提一段首句便衝口<lb/>
　念得下面細字然後却問自得之妙所謂自得之妙<lb/>
　在各人自得談不容聲難以語人也<lb/>
黄山谷云由杜子美以來四百餘年斯文委地文章之<lb/>
<pb n="KR3j0140_WYG_001-9b"/>
　士隨世所能傑出儕軰未有升子美之堂者况室家<lb/>
　之好耶予嘗欲隨欣然意㑹處箋以數語終以汩沒<lb/>
　世俗初不暇給雖然子美詩妙處乃在無意於文夫<lb/>
　無意而意已至非廣之以國風雅頌深之以離騷九<lb/>
　歌安能咀嚼其意味闖入其門耶故使後軰自求之<lb/>
　則得之深矣彼喜穿鑿者棄其大旨取其發興於所<lb/>
　過林泉人物草木魚蟲以為物物皆有所托如世間<lb/>
　商度隠語者則子美之詩委地矣<lb/>
<pb n="KR3j0140_WYG_001-10a"/>
程斗山雪詩云良謀雖已禽元濟勝賞無如得李貍誠<lb/>
　齋雖嘗借李貍言牛尾貍然恐不可只作如此用之<lb/>
　又古詩云欲騎楊州鶴不食武昌魚楊州猶可上武<lb/>
　昌不可居對巧意未粹吾甥仲文詩云雨添新水半<lb/>
　篙緑風减殘花幾片紅工而妥梅花詩云淡勻姑射<lb/>
　仙人貌清奪林逋處士魂奪字未妥當改作返<lb/>
嘗讀胡餘學作夀慶樓記云文字頗細然却自好大凡<lb/>
　作文字如裝戲然先且說一片冷語又時時説一段<lb/>
<pb n="KR3j0140_WYG_001-10b"/>
　可笑之語使人笑末說一段大可笑者使人笑不休<lb/>
　又曰此記出𢎞齋後只將仁者夀積善餘慶兩句來<lb/>
　反覆議論竟無一字相犯難得<lb/>
張益州畫像記謂公暨暨公來于于暨暨武毅貌軍旅<lb/>
　容也玉藻篇戎容暨暨老泉用暨暨字本玉藻文<lb/>
　<lb/>
　<lb/>
　勤有堂隨錄<lb/>
</p>
<p>
</p>
  </div>
</body>
</text>
</TEI>
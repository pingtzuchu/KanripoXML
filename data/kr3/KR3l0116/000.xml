<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>茅亭客話</head>
    <p>
<pb n="KR3l0116_WYG_000-1a"/>
欽定四庫全書　　　　　子部十二<lb/>
　茅亭客話　　　　　　　小説家𩔖二<hi>異聞之屬</hi>
　　提要<lb/>
　　　　<hi>臣</hi>等謹案茅亭客話十卷宋黄休復撰休復有<lb/>
　　　　益州名畫録已著録是編乃雜録其所見聞<lb/>
　　　　始王孟二氏終於宋真宗時皆蜀中軼事無<lb/>
　　　　一條旁涉他郡陳振孫書録解題稱其所記<lb/>
　　　　多蜀事似未徧檢其書但約畧言之也李畋<lb/>
<pb n="KR3l0116_WYG_000-1b"/>
　　　　作益州名畫録序稱其通春秋學又稱其鬻<lb/>
　　　　丹養親書中李處士一條極論杜預以左傳<lb/>
　　　　合經之誤足徴其明於春秋其他論燒煉服<lb/>
　　　　餌導引之術臚列道家靈跡者居全書之大<lb/>
　　　　半足徴其嫻於丹法餘雖多及神怪而往往<lb/>
　　　　借以勸戒在小説之中最為近理其記吳王<lb/>
　　　　客省使髙弼以王羲之石本蘭亭一軸獻偽<lb/>
　　　　蜀太子當時識者謂是羲之撰序之後刻石<lb/>
<pb n="KR3l0116_WYG_000-2a"/>
　　　　蘭亭之本其説為自古録金石者所未聞<hi>案賓</hi>
　　　　<hi>退録引蔡絛之言曰定武本乃江左所傳晉㑹稽石也其説殆即因此事而附㑹之</hi>又<lb/>
　　　　記唐徳宗疑韋皋有異志隂遣僧行勤誘之<lb/>
　　　　餌丹至貞元二十年丹毒發而死亦唐史所<lb/>
　　　　不載又記雷琴所以為異者岳雖髙而絃低<lb/>
　　　　雖低而不拍面按之若指下無絃吟振之則<lb/>
　　　　有餘韻皆足以廣異聞其駁比夢瑣言所記<lb/>
　　　　髙駢鎮蜀時術士王劍換福感寺塔金相輪<lb/>
<pb n="KR3l0116_WYG_000-2b"/>
　　　　事謂淳化五年相輪墜地實銅鐵所鑄證孫<lb/>
　　　　光憲為誣亦足訂小説之訛也乾隆四十六<lb/>
　　　　年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
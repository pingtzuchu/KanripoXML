<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>續孟子</head>
    <p>
<pb n="KR3a0017_WYG_000-1a"/>
欽定四庫全書　　　　　子部一<lb/>
　續孟子　　　　　　　　儒家類<lb/>
　　提要<lb/>
　　　　<hi>臣</hi>等謹案續孟子二卷唐林慎思撰慎思字<lb/>
　　　　䖍中長樂人咸通十年進士十一年又中宏<lb/>
　　　　詞拔萃魁授秘書省校書郎興平尉尋除尚<lb/>
　　　　書水部郎中守萬年縣令黄巢之亂抗節不<lb/>
　　　　屈死之崇文總目及鄭樵通志藝文略皆載<lb/>
<pb n="KR3a0017_WYG_000-1b"/>
　　　　是書二卷與今本合崇文總目載慎思之言<lb/>
　　　　曰孟子七篇非軻自著書而弟子共記其言<lb/>
　　　　不能盡軻意因傳其説演而續之今觀其書<lb/>
　　　　十四篇大抵因孟子之言推闡以盡其義獨<lb/>
　　　　其不自立論而必假借姓氏類乎莊列之寓<lb/>
　　　　言又如與民同樂本莊暴齊王之事而移于<lb/>
　　　　隔章之樂正子魯君義頗無取然其委曲發<lb/>
　　　　明亦時有至理不可廢也昔揚雄作太元以<lb/>
<pb n="KR3a0017_WYG_000-2a"/>
　　　　擬易王通作中説以擬論語儒者皆有僭經<lb/>
　　　　之譏蔡沈作洪範九疇數<lb/>
御纂性理精義亦以其僭經斥之不錄慎思此書頗蹈<lb/>
　　　　此弊然唐時孟子不號為經故馬總意林與<lb/>
　　　　諸子之書並列而韓愈亦與荀揚並稱固不<lb/>
　　　　能以後來論定之制為慎思責矣乾隆四十<lb/>
　　　　六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3a0017_WYG_000-2b"/>
　　　　　　　　　　總　校　官<hi>臣</hi>陸　費　墀<lb/>
<pb n="KR3a0017_WYG_000-3a"/>
續孟子原序<lb/>
自文中子有續經書唐水部郎林䖍中亦有續孟子然<lb/>
續經竟無傳者郊畤之責而續孟今行於世者有名孫<lb/>
元復焉七篇之書先儒謂最有功於聖門而温國文正<lb/>
公乃作疑孟至謂瞽叟殺人非孟子之言韓昌黎固嘗<lb/>
謂軻之書非自著其徒萬章公孫丑相與記軻所言程<lb/>
子遂以瞽象之事乃萬章傳聞之誤爾續孟之作乂豈<lb/>
非阮逸所謂萬章公孫丑不能極師之奥盡録其言故<lb/>
<pb n="KR3a0017_WYG_000-3b"/>
孟氏章句畧而多闕今觀水部公出其仁義之言而善<lb/>
於敷演亦長於譬喻如曰堯之比屋可封不有四凶乎<lb/>
紂之比屋可誅不有三仁乎以其大而舉之不以其小<lb/>
而廢之斯言盖得之矣不寧唯是孟子言必及仁義公<lb/>
之治邑民懐其恵臨難不求苟免仁之至義之盡可謂<lb/>
善學孟子者矣克齋林公稱為吾閩千載不朽之士豈<lb/>
吾欺哉咸淳癸酉上春莆田劉希仁書<lb/>
敘曰堯舜周孔之道至孟軻斬焉不傳伸䝉子作書續<lb/>
<pb n="KR3a0017_WYG_000-4a"/>
孟此其自任者豈淺淺也然生值唐亂官不過令長才<lb/>
志不見知於時斥罵逆巢抗首白刃孟氏可作顧不謂<lb/>
之豪傑大丈夫哉所恨事不載史徒得故老傳説四五<lb/>
百年不休續孟伸蒙子卷目雖具藝文志今世所傳者<lb/>
殆放失其本真矣史書果可盡信哉可傳者不録所録<lb/>
者又將冺冺而無傳伸䝉子何為其生死不幸也哉元<lb/>
統三年南康曹侯明源來宰長樂始訪其子孫於稠巖<lb/>
之野為之築室立祠表其大節而暴之天下耳目是不<lb/>
<pb n="KR3a0017_WYG_000-4b"/>
唯以昭忠烈正人倫亦使時俗知為善之可願雖掩抑<lb/>
百年猶遇仁賢君子以傳其名也余既悲伸䝉之志又<lb/>
嘉曹侯之為政能有所建明故為之敘贊以見有善者<lb/>
名無不聞而循吏之化民成俗固自有道也贊曰唐室<lb/>
不兢以利稗政上替下陵用勦民命維閩伸蒙抗志續<lb/>
孟昌言仁義以藥時病不能者天出宰萬年巢賊稱帝<lb/>
萬乘南遷百僚鼠竄比肩從叛一人抗節羣醜駭亂䝉<lb/>
死則那偷生幾何較其短長得喪孰多夫既殞身遑恤<lb/>
<pb n="KR3a0017_WYG_000-5a"/>
厥名紀録失官惟國無人邑老相傳彌逺彌在將五百<lb/>
年始遇賢宰賢宰為誰明源曹公美俗旌賢不泥簿文<lb/>
躬駕之野訪求後昆樹祠學宫風於四逺匪私伸䝉忠<lb/>
義是勸稠巖之隂青青楓林胡晦於昔而白於今我師<lb/>
子輿好善是喜勒辭巖石彰其徳美三山吳鑑明之序<lb/>
孟子稱能言距楊墨者聖人之徒也夫能言未必能行<lb/>
孟子直以聖人之徒與之不已過乎言者既與則行者<lb/>
可知己伸䝉子續孟之作將以言詔天下者也余謂伸<lb/>
<pb n="KR3a0017_WYG_000-5b"/>
䝉方著書時未必先知其身之死於賊伸䝉既以義死<lb/>
續孟雖不作可也書之存亡史之得失又焉能為伸䝉<lb/>
子之有無立祠表義伸䝉亦何心之有抑人心之所以<lb/>
不死者其在是乎三山陳英觀序<lb/>
孟子談仁義數萬言一以正人心為己任伸䝉子續孟<lb/>
其有孟氏之志乎哉然伸䝉處黄巢之亂以萬年令罵<lb/>
賊死官方其罵賊豈不知其必死哉義在於死而不利<lb/>
於苟生也質之孟氏非所謂真知義利之辨者哉漢揚<lb/>
<pb n="KR3a0017_WYG_000-6a"/>
雄擬論語作法言既而背漢仕莽是雄非特漢罪人固<lb/>
聖門之罪人已即雄而視伸䝉子豈可同日而語哉昔<lb/>
朱文公作通鑑綱目書雄為新莽大夫今南康曹侯築<lb/>
室以祠伸䝉曹侯之心即文公之心者也噫使天下邑<lb/>
宰皆如曹之用心世道其不復古乎永陽黄堯臣跋<lb/>
予未冠時嘗見林東一先生寳其上世伸䝉子書同先<lb/>
君乞言於三山諸先輩至正癸卯予舘於林氏與其弟<lb/>
行一君及其子仲連詳閲其書其間序跋若林若吳若<lb/>
<pb n="KR3a0017_WYG_000-6b"/>
黄若陳皆先君友執予所嘗師事者也即言而求人已<lb/>
不可得於今日况伸䝉子生數百載之上哉慨然退思<lb/>
不覺涕下主人因集而出之以附於後併請予誌之以<lb/>
見一時之意云<lb/>
伸䝉子著書於槐里其自序曰如有用吾吾言其施吾<lb/>
學其行其自負之重乃如此設使終身不達抱空言而<lb/>
死於槐里伸䝉子不終於䝉也哉及其出萬年為宰其<lb/>
言亦既施矣然而終不能救唐之亡者所施不遐也設<lb/>
<pb n="KR3a0017_WYG_000-7a"/>
使以夀終於其邑則其所施止於是所施止於是所言<lb/>
過於是伸䝉子將不近於誣也哉惟其罵巢而死是以<lb/>
平昔之言皆足以取信於天下後世而其重若泰山伸<lb/>
䝉猶不死矣雖然士有不幸不得行其志以實其言者<lb/>
古今何限惟真有所見者其平昔之言自<hi>闕</hi>則伸䝉雖<lb/>
終身不逹雖不罵賊而死余以為竒士然則言以見志<lb/>
亦士之所不能無也哉至正十三年嵗在昭陽单閼夏<lb/>
四月三山學士陳留孫謹誌<lb/>
</p>
<p>
</p>
  </div>
</body>
</text>
</TEI>
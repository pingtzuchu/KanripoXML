<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>韻府羣玉</head>
    <p>
<pb n="KR3k0039_WYG_000-1a"/>
欽定四庫全書　　　　　子部十一<lb/>
　韻府羣玉　　　　　　　類書類<lb/>
　　提要<lb/>
　　　　<hi>臣</hi>等謹案韻府羣玉二十卷元隂勁弦撰其<lb/>
　　　　弟復春註黄虞稷千頃堂書目云陰勁弦一<lb/>
　　　　作陰時遇字時夫奉新人數世同居登宋寳<lb/>
　　　　祐九經科入元不仕其兄中夫名復春據此<lb/>
　　　　則時夫乃勁弦之字而中夫又時夫之兄與<lb/>
<pb n="KR3k0039_WYG_000-1b"/>
　　　　世所傳不同當必有據然舊刻皆題其字未<lb/>
　　　　詳何義也昔顔真卿編韻海鏡源為以韻隸<lb/>
　　　　事之祖然其書不傳南宋人類書至多亦罕<lb/>
　　　　踵其例惟吳澄支言集有張夀翁事韻擷英<lb/>
　　　　序稱荆國東坡山谷始以用韻竒險為工蓋<lb/>
　　　　其胸中蟠萬卷書隨取隨有儻記誦之博不<lb/>
　　　　及前賢則不能免於檢閲於是乎有詩韻等<lb/>
　　　　書然其中往往陳腐云云是押韻之書盛於<lb/>
<pb n="KR3k0039_WYG_000-2a"/>
　　　　宋末元初時夫是編蓋即作於是時康熙中<lb/>
　　　　河間府知府徐可先之婦謝瑛又取其書重<lb/>
　　　　輯之名増刪韻玉定本今書肆所刋皆瑛書<lb/>
　　　　此本為大徳中刋板猶時夫原書也明成祖<lb/>
　　　　頗喜其書故解縉大庖西封事稱陛下好觀<lb/>
　　　　韻府雜書鈔輯穢蕪畧無文彩曹安讕言長<lb/>
　　　　語亦曰韻府羣玉亦收之博矣其中正要𦂳<lb/>
　　　　者漏之如足字欠管寧濯足柵字欠青溪柵<lb/>
<pb n="KR3k0039_WYG_000-2b"/>
　　　　蘇峻攻青溪柵卞壼拒之高熲殺張麗華於<lb/>
　　　　青溪柵二字尚失之他可知也云云今以<lb/>
　欽定佩文韻府考之陰氏之所漏寧止於是安之所<lb/>
　　　　舉如一葉一花偶然掇拾未睹夫鄧林之茂<lb/>
　　　　蔚也然元代押韻之書今皆不傳傳者以此<lb/>
　　　　書為最古又今韻稱劉淵所併而淵書亦不<lb/>
　　　　傳世所通行之韻亦即從此書錄出是韻府<lb/>
　　　　詩韻皆以為大輅之椎輪將有其末必舉其<lb/>
<pb n="KR3k0039_WYG_000-3a"/>
　　　　本此書亦曷可竟斥歟乾隆四十六年十二<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
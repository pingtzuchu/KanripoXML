<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3j0120_WYG_000-1a"/>
欽定四庫全書　　　　　子部十<lb/>
　提要<lb/>
　　密齋筆記五卷續記一卷　雜家類三<hi>雜説之屬</hi>
　　　　<hi>臣</hi>等謹案宻齋筆記五卷續記一卷宋謝伯<lb/>
　　　　采撰伯采字元若台州臨海人宰相深甫之<lb/>
　　　　子理宗后謝氏之伯叔行中嘉泰二年傅行<lb/>
　　　　簡榜進士歴知廣徳軍湖州監六部門大理<lb/>
　　　　寺丞大理寺正宋史無傳其事迹不甚可攷<lb/>
<pb n="KR3j0120_WYG_000-1b"/>
　　　　官爵名字僅見於陳耆卿赤城志中是編乃<lb/>
　　　　其易班東歸時所撰録以示其子者雜論經<lb/>
　　　　史文藝凡五萬餘言自序以為無牴牾於聖<lb/>
　　　　人其間援据史傳頗足以考鏡得失雜錄前<lb/>
　　　　賢懿言媺行亦多寓懲勸雖持論間有未醇<lb/>
　　　　其援引證據亦未見能如容齋隨筆夢溪筆<lb/>
　　　　談之博洽而語有本原瑜多瑕少要亦説部<lb/>
　　　　之善本也史稱謝后父渠伯早卒兄封郡王<lb/>
<pb n="KR3j0120_WYG_000-2a"/>
　　　　姪並節度使端平初頗干國政采伯以世家<lb/>
　　　　貴介敭歴中外洊更麾節正當謝后用事之<lb/>
　　　　時獨解組逍遥至使史官佚其姓氏則采伯<lb/>
　　　　蕭然於榮利之外一無所預可知王宗旦原<lb/>
　　　　序謂士大夫晚節嗜好鮮有不迷其初者宻<lb/>
　　　　齋獨以書籍詒謀後人使知其老不忘學則<lb/>
　　　　采伯潛心著述殆以一生之精力為之宜其<lb/>
　　　　言多中理矣原本乆佚僅散見永樂大典中<lb/>
<pb n="KR3j0120_WYG_000-2b"/>
　　　　謹採錄編綴分為筆記五卷續記一卷仍所<lb/>
　　　　採之舊目焉乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0120_WYG_000-3a"/>
宻齋筆記自序<lb/>
余好漁獵書傳時年六十有三易班東歸天賜一閒無<lb/>
以觧日書生結習未除亦自觕有聞見豈應以鶡弁泯<lb/>
沒遂著于篇以示兒軰曰或問者兒軰所質問也經史<lb/>
本朝文藝雜説㡬五萬餘言固未足追嫓作者要之無<lb/>
牴牾於聖人不猶愈於稗官小説傳竒志恠之流乎庶<lb/>
後之子孫知余老不廢學云爾淳祐元年辛丑長至謝<lb/>
采伯元若引<lb/>
<pb n="KR3j0120_WYG_000-4a"/>
宻齋筆記原序<lb/>
寶祐乙卯天台謝公鼓院來守臨川宗旦實為贅貳一<lb/>
日以宻齋筆記授宗旦曰此吾先君子晚年之所著也<lb/>
宗旦受而讀之驚喜嘆賞如逰寶山如閲海市瑰竒詭<lb/>
異之物雜然前陳駭目洞心應接不暇吁是豈淺鮮者<lb/>
所能到哉其殆貫穿百家馳騖千載者歟夫士非窮愁<lb/>
莫能著書一行作吏此事便廢常情之通患也矧耆耋<lb/>
髙蹈燕居引恬未有肯措意於筆硯者宻齋以宰相子<lb/>
<pb n="KR3j0120_WYG_000-4b"/>
敭歷中外洊更麾節晚境倦㳺乃能逍遥里第耽玩墳<lb/>
索抽毫漬墨述所得以自見於世所謂富貴不能淫年<lb/>
彌髙而德彌劭者宻齋有焉陸賈當功成名遂之餘乞<lb/>
身歸田擁車騎負寳劔遨逰諸子間釃酒撃鮮以自娯<lb/>
樂追思向來新語殆如夢事向子平隠居讀易自男婚<lb/>
女嫁之後斷絶家事勿使相關廼肆意於名山大川之<lb/>
觀曩時韋編不復過眼矣王逸少蘭亭一序似能言者<lb/>
及其守早退之節乂不過企慕子平所為盡山水之逰<lb/>
<pb n="KR3j0120_WYG_000-5a"/>
求藥石植桑果抱子弄孫以卒嵗於著書乎何有以宻<lb/>
齋視三子富貴年齒度越逺甚謂宜屏却簡編燕酣登<lb/>
眺可也而宻齋之所樂為有三子之所不克為者由是<lb/>
言之士大夫晚節嗜好有不迷其初者鮮矣觀宻齋自<lb/>
序謂以此書傳示子孫使知其老不廢學噫此其詒謀<lb/>
微意又可與俗人言哉越明年鋟梓郡齋輙為題其後<lb/>
鼓院名奕楙宻齋先生次子也寳祐丙辰夏五中澣通<lb/>
直郎添差通判撫州軍州兼管内勸農營田事王宗旦<lb/>
<pb n="KR3j0120_WYG_000-5b"/>
謹書<lb/>
</p>
<p>
</p>
  </div>
</body>
</text>
</TEI>
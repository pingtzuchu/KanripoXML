<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>握竒經</head>
    <p>
<pb n="KR3b0001_WYG_000-1a"/>
欽定四庫全書　　　　　子部二<lb/>
　握竒經　　　　　　　　兵家類<lb/>
　　提要<lb/>
　　　　<hi>臣</hi>等謹案握竒經一作握機經一作幄機經<lb/>
　　　　舊本題風后撰漢丞相公孫宏解晉西平太<lb/>
　　　　守馬隆述讃案漢書藝文志兵家隂陽風后<lb/>
　　　　十三篇班固自注曰圖二卷依托也並無握<lb/>
　　　　竒經之名且十三篇七略著録固尚以為依<lb/>
<pb n="KR3b0001_WYG_000-1b"/>
　　　　托則此經此解七略不著録者其依托更不<lb/>
　　　　待辨矣馬隆述讃隋志亦不著録則亦猶公<lb/>
　　　　孫宏解也考唐獨孤及毘陵集有八陣圖記<lb/>
　　　　曰黄帝順煞氣以作兵法文昌以命將風后<lb/>
　　　　握機制勝作為陣圖故八其陣所以定位也<lb/>
　　　　衡抗於外軸布於内風雲附其四維所以備<lb/>
　　　　物也虎張翼以進蛇向敵而蟠飛龍翔鳥上<lb/>
　　　　下其旁所以致用也至若疑兵以固其餘地<lb/>
<pb n="KR3b0001_WYG_000-2a"/>
　　　　游軍以案其後列門具將廢然後合戰弛張<lb/>
　　　　則二廣迭舉犄角則四竒皆出云云所説乃<lb/>
　　　　一一與此經合疑唐以來好事者因諸葛亮<lb/>
　　　　八陣之法推演為圖托之風后其後又因及<lb/>
　　　　此記推衍以為此經併取記中握機制勝之<lb/>
　　　　語以為之名宋史藝文志始著於録其晚出<lb/>
　　　　之顯證矣髙似孫子略曰馬隆本作幄機序<lb/>
　　　　曰幄者帳也大將所居言其事不可妄示人<lb/>
<pb n="KR3b0001_WYG_000-2b"/>
　　　　故云幄機則因握幄字近而附會其文今本<lb/>
　　　　多題曰握竒則又因經中有四為正四為竒<lb/>
　　　　餘竒為握竒之語改易其名也似孫又云總<lb/>
　　　　有三本一本三百六十字一本三百八十字<lb/>
　　　　盖吕尚増字以發明之其一行間有公孫宏<lb/>
　　　　等語今本衍四字校騐此本分為三章正得<lb/>
　　　　三百八十四字盖即似孫所謂衍四字本也<lb/>
　　　　經後原附續圖據書録解題亦稱馬隆所補<lb/>
<pb n="KR3b0001_WYG_000-3a"/>
　　　　然有目而無圖殆傳寫佚之歟乾隆四十六<lb/>
　　　　年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
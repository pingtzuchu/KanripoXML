<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>管窺外篇</head>
    <p>
<pb n="KR3a0075_WYG_000-1a"/>
欽定四庫全書　　　　　子部一<lb/>
　管窺外篇　　　　　　　儒家類<lb/>
　　提要<lb/>
　　　　<hi>臣</hi>等謹按管窺外篇二卷元史伯璿撰伯璿<lb/>
　　　　字文璣温州平陽人其書成於至正丁未元<lb/>
　　　　於是嵗遂亡計其人當已入明故楊士竒稱<lb/>
　　　　所作四書管窺在倪士毅四書輯釋後也四<lb/>
　　　　書管窺凡五卷朱彛尊經義考註曰未見黄<lb/>
<pb n="KR3a0075_WYG_000-1b"/>
　　　　俞邰千頃堂書目載之稱其輯諸家之説與<lb/>
　　　　朱子相悖者今亦未見𫝊本惟永樂大典中<lb/>
　　　　載有數條核其所説亦胡炳文之流亞此書<lb/>
　　　　繼管窺而作皆條記友朋問荅以相闡發中<lb/>
　　　　多辨證之文不主於詮釋章句故曰外篇實<lb/>
　　　　即伯璿之語録經義考四書類中惟列管窺<lb/>
　　　　不載此書葢由於此非彛尊䟽漏也然書中<lb/>
　　　　於天文厯學地理田制言之頗詳多能有所<lb/>
<pb n="KR3a0075_WYG_000-2a"/>
　　　　闡發核其所學較胡炳文等為博惟論天象<lb/>
　　　　疑月星本自有光不待日以受光之類則又<lb/>
　　　　未免仍涉臆斷之習耳乾隆四十二年三月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3a0075_WYG_000-3a"/>
序<lb/>
始愚既述管窺於四書亦欲以是施於他常所讀之書<lb/>
而未果也因循老矣多病之餘精力耗而目力昏矣精<lb/>
力耗則向之得於師友者莫之記憶非一日矣目力昏<lb/>
則向之得於方册者失於溫理非一日矣廢置荒棄一<lb/>
至於此自揆餘齡於儒者之學必不能再有所窺測而<lb/>
得言之矣今同志則莫予諒也往往多有縦搜其舊聞<lb/>
以為編者愚雖不敏自知稍明又何敢妄有所述以取<lb/>
<pb n="KR3a0075_WYG_000-3b"/>
誚讓於當代有識之士哉至正丁亥春始因朋友有所<lb/>
問辨輙錄之以備遺忘且以為他日就正有道之張本<lb/>
也歳月既久積累成册題曰管窺外篇葢欲與所述於<lb/>
四書者有别耳但其所辨之事或大或小或泛或切雜<lb/>
然而舉初無倫類則以一時之言多臆度附㑹之私無<lb/>
考覈研究之實未必有可觀也故但因所錄以為編而<lb/>
亦不敢漫為之次第也後三年嵗庚寅仲秋之望後學<lb/>
東昆史伯璿文璣序<lb/>
</p>
<p>
</p>
  </div>
</body>
</text>
</TEI>
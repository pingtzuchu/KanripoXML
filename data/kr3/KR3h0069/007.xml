<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南宋院畫録卷七</head> <lb/>
    <p>
<pb n="KR3h0069_WYG_007-1a"/>
欽定四庫全書<lb/>
　南宋院畫録卷七<lb/>
　　　　　　　　　　　　　　錢唐厲鶚撰<lb/>
　　　馬逺<lb/>
馬逺號欽山其先河中人世以畫名後居錢唐光寧朝<lb/>
待詔畫師李唐工山水人物花鳥獨步畫院<hi>畫史㑹要</hi>
馬逺師李唐下筆嚴整用焦墨作樹石枝葉夾筆石皆<lb/>
方硬以大劈斧帶水墨皴甚古全境不多其小幅或峭<lb/>
<pb n="KR3h0069_WYG_007-1b"/>
峰直上而不見其頂或絶壁直下而不見其脚或近山<lb/>
參天而逺山則低或孤舟泛月而一人獨坐此邉角之<lb/>
景也<hi>格古要論</hi>
馬逺畫師李唐筆數整齊布境用焦筆作樹幹斗柄樹<lb/>
葉夾筆石皆方硬以大劈斧帶水筆人物衣褶小者鼠<lb/>
尾大者栁梢有軒昻閒雅氣象樓閣用尺界畫襯分染<lb/>
色極其精明人謂馬逺全事邉角乃見未多也江浙間<lb/>
有其峭壁大障則主山屹立浦溆縈迴長林瀑布互相<lb/>
<pb n="KR3h0069_WYG_007-2a"/>
掩映且如逺山外低平處略見水口蒼茫外微露塔尖<lb/>
此全境也<hi>山水家法</hi>
馬逺山是大斧劈兼丁頭鼠尾松是車輪蝴蝶水是鬦<lb/>
水<hi>七修類槀</hi>
馬逺樹多斜科偃蹇至今園丁結法猶稱馬逺云<hi>西湖志餘</hi>
樹枝四等丁香范寛雀爪郭熈火燄李遵道拖枝馬逺<lb/>
<hi>珊瑚網</hi>
馬逺水墨西湖畫不滿一幅人號馬一角姚雲東詩宋<lb/>
<pb n="KR3h0069_WYG_007-2b"/>
家内院馬一角是也<hi>曝書亭集</hi>
馬逺松多作瘦硬如屈鐡狀間作破筆最有丰致古氣<lb/>
蔚然<hi>畫傳</hi>
楊妹子楊后之妹書似寧宗馬逺畫多其所題語關情<lb/>
思人或譏之<hi>書史㑹要</hi>
理宗朝待詔馬逺畫三教圗黄面老子則跏趺中坐猶<lb/>
龍翁儼立於傍孔子乃作禮于前葢内璫故令作此以<lb/>
侮聖人也一日傳㫖俾古心江子逺作贊公即贊之云<lb/>
<pb n="KR3h0069_WYG_007-3a"/>
釋氏趺坐老聃傍睨惟吾夫子絶倒在地遂大稱㫖<hi>齊東</hi>
<hi>野語</hi>
馬逺畫之傳世者石鼎聨句圗一旗亭記曲圗一終南<lb/>
招隱圗一天台就徴圗一沈香醉草圗一蓮舟邀月圗<lb/>
一山屏潑翠圗一春波拍岸圗一寫生花圗十五折枝<lb/>
花圗四水墨花圗十<hi>繪事備考</hi>
馬逺松院鳴禽小幅楊妹子題其左方云閒中一弄七<lb/>
絃琴此曲少知音多因淡然無味不比鄭聲淫松院静<lb/>
<pb n="KR3h0069_WYG_007-3b"/>
竹樓深夜沉沉清風拂軫明月當軒誰㑹幽心調寄訴<lb/>
衷情波撇秀穎妍媚之態映帶縹緗<hi>姜紹書韻石齋筆談</hi>
好事家藏馬逺畫宋南薰殿屏障淺色許用國説用國<lb/>
杭人親見之也<hi>都穆鐡網珊瑚</hi>
馬逺秋月書屋圗神品月色人物一團烟氣<hi>畫法年紀</hi>
馬逺謝宣城澄江髙望圗<hi>錢江畫題</hi>
馬逺畫竹下有冠者道士持酒杯侍以二童一鶴在烟<lb/>
泉之間上有詩云不禱自安緣夀骨人間難得是清名<lb/>
<pb n="KR3h0069_WYG_007-4a"/>
淺斟仙酒紅生頰永保長生道自成賜王都提舉為夀<lb/>
上有辛巳長印下有御書之寳<hi>妮古録</hi>
馬逺觀海圗老挺踈枝秀出物表對題御書一絶句拖<lb/>
沓不成語休承定以為宋髙宗余謂髙宗必不落夾乃<lb/>
爾當是光寧所題也<hi>弇州山人續稿</hi>
馬逺松下揮翰圗一老人據案絶似猶龍公但不知定<lb/>
否五千言耳覺天骨與天機並秀逸<hi>同上</hi>
馬逺觀瀑圗不敢當栖賢三峽或于天竺六橋間雨後<lb/>
<pb n="KR3h0069_WYG_007-4b"/>
得此微尚<hi>同上</hi>
馬逺參禪髙士圗二軸三仙傳道夀星圖三軸淵明賞<lb/>
菊和靖觀梅春溪曉泛等圖捕魚圖月明千里故人來<lb/>
句圖墨梅并蕃馬三軸山水人物共二十八軸<hi>嚴氏書畫記</hi>
馬逺孝經圖一髙宗書四景圖一栁塘聚禽圖一女孝<lb/>
經圖一<hi>同上</hi>
馬逺善作三友圖<hi>吳太素畫梅全譜</hi>
項元度家馬逺探梅圖單條一幅又梅花冊二十六幅<lb/>
<pb n="KR3h0069_WYG_007-5a"/>
<hi>太平清話</hi>
馬逺雲山采藥圖<hi>寳繪録</hi>
顧先生大有家藏宋馬逺鍾馗移家圖<hi>王穉登雨航記</hi>
馬逺觀泉圖團扇絹本淡色科頭一老箕踞松下兀對<lb/>
流泉㗳然觀聽　士介斧山二印<hi>珊瑚網</hi>
馬逺夜山圖團扇絹本淡色絶壑奔泉紅梅翠竹間一<lb/>
鶴立石窺泉一鶴雲中欲下<hi>同上</hi>
馬逺松澗盤桓圖縑素本松身墨痕堆起應用易水輕<lb/>
<pb n="KR3h0069_WYG_007-5b"/>
烟也畫法精妙不必言<hi>同上</hi>
馬逺獨酌吟秋圖絹本馬氏世擅丹青逺在畫院中尤<lb/>
稱獨步觀此作墨氣淡蕩洒然出塵足徴家學之妙<hi>同上</hi>
馬待詔春郊牧放圖絹斗方躞蹀無妨錦障泥栁絲不<lb/>
綰且長嘶落花好倩連前色寫出蕭蕭散牧蹊平陽龍<lb/>
惕子題<hi>同上</hi>
馬逺松岸髙逸圖<hi>同上</hi>
董氏集古畫冊有馬逺列子御風圖<hi>同上</hi>
<pb n="KR3h0069_WYG_007-6a"/>
馬逺觀泉圖長方絹本淡色竒峯壁立飛泉直㵼雙松<lb/>
下一客仰觀童子二抱琴持釣具<hi>同上</hi>
馬逺山水上一逺山用水墨瀋成雲影廷韓藏<hi>東圖元覽</hi>
馬逺小長條山水有楊妹子題又有逺䊵扇寫桂花皆<lb/>
真又有蓮湖放舟圖竹鶴圖皆燈市見<hi>同上</hi>
檇李項元汴一冊有馬逺二小片濶未四寸一作雞引<lb/>
羣雛一作二鵝妙絶<hi>同上</hi>
朱都督箑庵以徑二寸長畫卷集為二大冊今一在嵇<lb/>
<pb n="KR3h0069_WYG_007-6b"/>
職方一在吾歙殷二公子予並得細閱每部十八冊殷<lb/>
冊中有馬逺數冊絶佳嵇冊獨有夏珪缺馬逺<hi>同上</hi>
余參將有馬逺山水二筴樓臺二筴<hi>同上</hi>
文待詔徴仲家藏馬逺松泉圖卷絹本淺絳色上作五<lb/>
松甚竒古一髙士步行翩然一童子㩦阮具随後烟雲<lb/>
泉石㸃綴有法卷尾題詠出勝國鄭元髙啓王彝諸<lb/>
先輩<hi>清河書畫舫</hi>
崇禎戊辰暮春之望過項氏觀楊妹子題馬逺花卉對<lb/>
<pb n="KR3h0069_WYG_007-7a"/>
幅及仇逺等跋<hi>同上</hi>
董元宰太史平生不喜馬夏畫本及觀松泉圖卷則又<lb/>
賞其清勁為之歛袵贊賞不能已已<hi>同上</hi>
馬逺臨江村社㑹圖待月圖前元人跋踏歌圖宋髙宗<lb/>
題前後璽<hi>茅維南陽名畫表</hi>
馬逺折枝榴花梔子小幀<hi>都穆鐵網珊瑚</hi>
馬逺山水圖春山夏山秋山冬山四圖雲山圖毛舜臣<lb/>
書畫樓藏<hi>無聲詩</hi>
<pb n="KR3h0069_WYG_007-7b"/>
思陵題畫冊在絹素上皆馬逺著色山水桃李無言春<lb/>
告歸落紅如海亂鶯啼西村渡口斜陽裏渺渺烟波緑<lb/>
拍堤上有辛巳長印<hi>郁逢慶續書畫題跋記</hi>
宋内院題馬逺四景圖詩　花前小榻閒眠處竹下明<lb/>
窓獨坐時著甚語言名定泰林間自有翠禽知　一霎<lb/>
催花細雨囘集芳堂下錦千堆浪紅狂紫渾争發不待<lb/>
商量細細開　初晴月向松間出盛暑風從竹裏來已<lb/>
比他人多數倍况能時復舉尊罍　同雲漠漠雪霏霏<lb/>
<pb n="KR3h0069_WYG_007-8a"/>
安樂園中賞玩時酒放半醺簾半捲此情無許外人知<lb/>
<hi>珊瑚網</hi>
吳師道題馬逺仙壇秋月圖<hi>自注宫扇馬逺畫宋寧后楊氏題詩自稱楊妹子</hi>
宫中美人秋思多夜揖明月追仙娥畫闌桂樹倚樓闕<lb/>
碧落天壇飛<hi>闕</hi>　畫師不解西風夣筆端便有華陽洞<lb/>
更将妍畫寫清詞輕扇君王心已動炎精季葉堪歎嗟<lb/>
矧爾妖麗傾其家申生遺禍到濟瀆府中丞相真奸邪<lb/>
吳宫一掃荒烟冷舊事凄凉誰復省百年永鑒不可忘<lb/>
<pb n="KR3h0069_WYG_007-8b"/>
留與人間看扇影<hi>吴禮部集</hi>
吴師道仙壇秋月圖詩自注宫扇馬逺畫宋寧宗后楊<lb/>
氏自稱楊妹子詩中感慨濟王之事以楊妹子為楊后<lb/>
誤<hi>香祖筆記</hi>
髙宗<hi>逺非髙宗時人誤</hi>題馬逺畫冊　閒來洞口訪劉君緩步<lb/>
輕揺玉線帬細白桃花擲流水更無言語倚彤雲　髙<lb/>
山流水意無窮三尺雲絃膝上桐㸃㸃此時誰㑹得坐<lb/>
凭江閣看飛鴻　月午山空桂花落華陽道士雲衣薄<lb/>
<pb n="KR3h0069_WYG_007-9a"/>
石壇香散步虚聲松雲清冷滴栖鶴<hi>珊瑚網</hi>
又題馬逺畫冊　已過穀雨十六日猶見牡丹開淺紅<lb/>
曾不争先及開早能陪芍藥到薫風<hi>同上</hi>
陳旅題馬逺畫詩　屋角東風吹栁絲杏花開到最髙<lb/>
枝春來陌上多塵土此老醉眠渾不知<hi>安雅堂集</hi>
紐祐禄納新題馬逺信州圖詩　昔解靈溪纜相将下<lb/>
信州人家臨水岸鼓角起城頭雲積龜峯雨江分蠡澤<lb/>
秋開圖見山郭千里思悠悠<hi>金臺集</hi>
<pb n="KR3h0069_WYG_007-9b"/>
池灣沈貞仲家藏馬逺漢宫春曉一幅<hi>太平清話</hi>
柯九思題馬逺虚亭漁笛圖詩　五月江南雨乍晴看<lb/>
山如在畫中行隔溪簾幕初飛燕灌木池塘獨聽鶯暑<lb/>
向昨宵風雨盡詩從今日簟紋成晝長睡起無何事驀<lb/>
送滄浪漁笛聲<hi>丹丘生集</hi>
馬逺放鶴圖　右宋馬逺所畫放鶴圖其寫夏山樓閣<lb/>
長林豐草景物幽然較之平時應制之作不啻逕庭矣<lb/>
逺為光寧朝待詔士人稱南渡畫院中之尤者曰劉李<lb/>
<pb n="KR3h0069_WYG_007-10a"/>
馬夏則逺居其三葢以其年數之先後非以其畫之優<lb/>
劣也今瑩之所藏此卷什襲珍重不敢屑越可謂得所<lb/>
矣既識而復題以短句<hi>詩見下</hi>梅花道人吴鎮<hi>寳繪集</hi>
吴鎮題馬逺放鶴圖詩　載鶴輕舟湖上歸重重樓閣<lb/>
鎖烟霏仙家正在幽深處竹裏雞聲半掩扉<hi>梅花菴集</hi>
前人題馬逺虚舟漁笛圖詩　虚閣延凉颸唯聞芳草<lb/>
氣漁艇出滄浪弄笛仍遺世山鳥為飛鳴遊魚順流去<lb/>
幽人午夢餘翛然信髙致何物馬生圖㑹得其中趣展<lb/>
<pb n="KR3h0069_WYG_007-10b"/>
閲不能忘賦得工五字<hi>同上</hi>
張昱題馬逺宫廊雪霽圖　畫在丹青事已非碧山猶<lb/>
自繞朱旗分明黄屋宸遊處千步宫廊雪霽時<hi>張光弼詩集</hi>
張雨題馬逺小景詩二首　栁未藏鴉雪未消春衫遊<lb/>
子馬蹄驕去年沽酒樓前路錯認桃花第一橋　玉砂<lb/>
卷海白模糊千樹梅花掃地無彷彿水仙祠下路金枝<lb/>
翠帶不勝扶<hi>句曲外史集</hi>
元王逢題馬逺小景　半天飛殿壓金鼇一島春風䕶<lb/>
<pb n="KR3h0069_WYG_007-11a"/>
小桃争捧御香薫御榻君王來聽月中濤　班管書殘<lb/>
女史箴水精深殿樂登臨荷花大得薫風意一夏吹香<lb/>
上玉琴<hi>梧溪集</hi>
錢惟善題馬逺商山四晧圖詩　已剖巴陵橘猶歌商<lb/>
嶺芝避秦非避漢一出繫安危<hi>江月松風集</hi>
陶宗儀題馬逺竹溪吟奕圖詩　好詩應向過橋成逸<lb/>
興還從對局生此日山林無一事竹香細細晚風清<hi>南村</hi>
<hi>集</hi>
<pb n="KR3h0069_WYG_007-11b"/>
髙啟題馬逺畫荼䕷黄葵詩二首　春晚獨餘芳風囘<lb/>
帶酒香美人多愛看因似玉衣裳　池冷畫䦨幽芙蓉<lb/>
伴晚愁金盤承露色彷彿漢宫秋<hi>青丘集</hi>
馬逺雪景圖詩　今夕何夕興無涯來訪山中宰相家<lb/>
艇子衝寒撑一箇還能鍊雪為烹茶盧彭祖　萬里江<lb/>
天莫氷花散冷風卷簾看不足呼酒坐孤篷沈文矩<lb/>
鳥絶千山暗六花地靈珉布日韜霞溪居有客圍爐坐<lb/>
石鼎須烹鳯髓茶徐汝成　地白風寒雪不開枯梢屋<lb/>
<pb n="KR3h0069_WYG_007-12a"/>
外壓将摧爐煨榾柮關門卧應没情人乗興來蕭規<lb/>
雪埋門逕失壓樹白差差知己年來少無人訪戴逵武<lb/>
陵顧敬　暮雲天一色飛雪滿江干野艇歸來晚推篷不<lb/>
厭看沈中　大雪天地閉空江行旅稀維舟且未出髙<lb/>
卧掩荆扉立菴　獨民印<lb/>
馬待詔山居小景圖　何處人家水繞門白沙翠竹自<lb/>
成村老翁最得昇平樂韋曲看花引子孫釣鼇叟　買<lb/>
斷空山隔竹溪此中髙築釣魚磯候門稚子輕相笑齷<lb/>
<pb n="KR3h0069_WYG_007-12b"/>
齪惟甘老布衣穮蓘生　百折泉源逺千莖竹樹幽飛<lb/>
來何處雁清影落芳洲立菴　獨民朱文印　水抱雲<lb/>
根静林含雨氣凉征鴻飛杳渺秋思滿瀟湘林鐘　湍<lb/>
激石齒齒驚飛雙睡鳬平蕪秋色裏對景獨思鱸鄭閎<lb/>
　秋净水逾碧竹多山更雄瀟湘無限景都在一雙鴻<lb/>
沈徳全<hi>珊瑚網</hi>
吴寛題馬逺古松髙士圖詩　寄傲天地間不為俗士<lb/>
知九衢紛車馬有足難並馳偶來長松下時復一解頤<lb/>
<pb n="KR3h0069_WYG_007-13a"/>
手持白羽扇萬事付一麾吾心在太古身即太古時所<lb/>
以陶淵明羲皇不吾欺須㬰白雲起青山變容姿即此<lb/>
見世故長歌返茅茨<hi>匏翁家藏集</hi>
祝允明題家藏馬逺春山行樂大幅詩　淑候媚川石<lb/>
初景澹林霏扶藤循石坂楊栁共依依朱絃卧行襆隨<lb/>
徃抱希微無論遇髙賞器在道無違<hi>京兆集</hi>
明蘇正馬逺清溪道士圖　璚島春風草色青露華凉<lb/>
沁蘂珠經洞門深鎖無人到一曲瑶笙有鶴聽<hi>懐悦士林詩選</hi>
<pb n="KR3h0069_WYG_007-13b"/>
邵亨貞題夏頤貞所藏王眉叟真人馬逺溪山堂卷<lb/>
憶過餘不玉麈山開元堂下水潺潺只今惟見溪頭月<lb/>
白鶴冲天不可攀<hi>蛾術集</hi>
沈夢麟題馬逺山水詩　千尺雲根倚石牀飛泉潄玉<lb/>
洒衣裳兩翁自得棋中樂不道人間有許忙<hi>花谿集</hi>
唐肅題馬逺畫宋理宗御題賜甘昇　吮筆青蒲染素<lb/>
繒御詩題罷賜甘昇莎汀水没灣迴處松閣人登最上<lb/>
層雨長逕苔封細石雲隨谷鳥拂懸藤海桑變後看遺<lb/>
<pb n="KR3h0069_WYG_007-14a"/>
軸蔓草年年滿裕陵<hi>息丰集</hi>
宋馬逺畫水十二幅楊妹子題字各幅同<lb/>
雲生滄海　層波叠浪　湖光㶑灔　長江萬頃<lb/>
寒塘清淺　晚日烘山　雲舒浪卷　波蹙金風<lb/>
洞庭風細　細浪漂漂　黄河逆流　<hi>闕</hi>
右馬逺畫水十二幅狀態各不同而江水尤竒絶出筆墨蹊<lb/>
徑之外真活水也予不識畫法以書法斷之長沙李東陽<lb/>
馬逺不以畫水名觀此十二幅曲盡水態可謂多能者<lb/>
<pb n="KR3h0069_WYG_007-14b"/>
矣全卿家在江湖間蓋真知水者宜其有取於此戊申<lb/>
十月晦日呉寛在海月庵題<lb/>
山林樓閣人物花鳥蟲魚皆有定形獨水之變不一畫<lb/>
者頗難之故東坡以為盡水之變惟蜀兩孫今觀逺所<lb/>
作紆餘平逺盤迴澄深洶湧激撞輸寫跳躍風之漣漪<lb/>
月之㶑灔日之澒洞皆超然有咫尺千里之勢所謂盡<lb/>
水之變豈獨兩孫哉戊申長至後十日王鏊題<lb/>
馬畫盡水之變俞記窮水之態元美世居海上其于水<lb/>
<pb n="KR3h0069_WYG_007-15a"/>
之變態當自得之予近寓包山風㠶徃來亦常領略今<lb/>
觀此卷頗㑹于中元美方出為世用既有得于水之變<lb/>
態尤宜觀水之變以自致瞽言狂妄不知以為然否隆<lb/>
慶戊辰六月十八日五峯山人文伯仁<lb/>
右馬河中逺畫水馬不以畫水名而所畫曲盡其情状<lb/>
吾不知于吴道子李思訓孫知微若何能自崑崙西來<lb/>
至弱羽之沼中間變態非一無復遺矣畫凢十二幅幅<lb/>
各有題字如雲生滄海層波叠浪之類雖極柔媚而有<lb/>
<pb n="KR3h0069_WYG_007-15b"/>
韻下書賜兩府三字其印章有楊娃語長輩云楊娃者<lb/>
楊后妹也以萟文供奉内庭凡逺畫進御及頒賜貴戚<lb/>
皆命娃題署云按逺在光寧朝後先待詔最後寧宗后<lb/>
楊氏承恩執内政所謂楊娃者豈即其妹耶又石谷俱<lb/>
以節鉞領宫觀位至太師時稱大兩府二兩府則所謂<lb/>
賜大兩府者疑即石也此卷初藏陸太宰全卿家李文<lb/>
正吴文定王文恪諸公俱有跋而不能詳其事聊記以<lb/>
俟再攷王世貞<lb/>
<pb n="KR3h0069_WYG_007-16a"/>
馬公十二水性得其性故瓢分蠡勺一掬而湖海溪沼<lb/>
之天具在不徒如孫知微崩灘碎石鼔怒炫竒以取勢<lb/>
而已李日華<hi>六研齋筆記</hi>
王世貞題馬逺畫水詩　上帝兩帶垂長江黄河流崑<lb/>
崙觸天漏下貯海一杯震澤與洞庭滙作東南漚風雲<lb/>
出千變日月浴雙輈泓停瀉秋星蕭瑟競素湫木落清<lb/>
淺出石壓琤琮抽其細抹貫珠巨者膏九州誰能傳此<lb/>
神無乃宋馬侯解衣䃲礴初已動馮夷愁天一臆間吐<lb/>
<pb n="KR3h0069_WYG_007-16b"/>
𣲖九筆厎流生絹十二幅幅幅窮雕鎪憶昔進御時陡<lb/>
豁神龍眸遂令大同殿濤聲撼牀頭六宫攝其魄所以<lb/>
不敢留楊妹即大家女史司較讎朱填六玉箸墨宛四<lb/>
銀鈎錦標賜兩府青箱潤千秋晴窓下開閲如練沾衣<lb/>
褠恍作銀漢翻浸我白玉樓當其鬱怒筆楣表騰蛟虯<lb/>
及乎汨舒徐遥頸延鷺鷗動則開智樂淵然與心謀老<lb/>
思鑑湖曲興盡剡溪舟左壁桑氏經右圖供卧遊那能<lb/>
學神禹胼胝終荒邱<hi>弇州山人集</hi>
<pb n="KR3h0069_WYG_007-17a"/>
朱徳潤馬逺瀟湘八景圖跋　瀟湘八景圖始自宋文<lb/>
臣宋迪南渡後諸名手更相彷彿此卷乃淳熈間院工<lb/>
馬逺所作觀其筆意清曠烟波浩渺使人有懐楚之思<lb/>
<hi>存復齋集</hi>
馬逺四晧奕棋圖在宋楮上淺色山水横卷後欵云臣<lb/>
馬逺　四晧贊云四先生天民也天生先生于秦而不<lb/>
使先生用于秦天老先生于漢而不使先生死于漢焚<lb/>
書坑儒非秦之暴也天所以速先生之去也卑辭厚禮<lb/>
<pb n="KR3h0069_WYG_007-17b"/>
非漢之恭也天所以挽先生之出也右胡牧仲先生之<lb/>
所作先師楊鐵崖嘗三誦之愛其文字簡而意趣髙耳<lb/>
虚白聞而善之俾書諸卷中云陳文東識　白髪商山<lb/>
老清風扇八垠能安漢基業頼此秦遺民好爵非愛慕<lb/>
長松相主賔亦有種桃者武陵溪水濱倪瓚<hi>以上書畫題跋記</hi>
馬遠四皓奕棋圖詩　落落四皓翁山林養其靜羞為<lb/>
漢家臣欲避秦苛政歘起佐儲王上前啟名姓堪憐羽<lb/>
翼成難將口舌爭無語及扶蘇空歌紫芝咏庚戌四月<lb/>
<pb n="KR3h0069_WYG_007-18a"/>
既望雲間朱芾書　商山巍巍上有紫芝采芝可療飢<lb/>
何獨西山薇西伯養老去古逺而獨夫殺士吾将疇依<lb/>
夘金之子海内威羅絡齮齕将奚為平生一識下邳兒<lb/>
肯隨漢邸同兒戲甪里綺里無人知　抱遺老人㑹稽<lb/>
楊維楨在雲間草元閣書<lb/>
白石蒼松嵗月閒紅塵飛不到青山誤因一着争先手<lb/>
老使虚名滿世間於越江漸<lb/>
天下蒼生苦秦虐髙人多與許巢期當時不墮留侯計<lb/>
<pb n="KR3h0069_WYG_007-18b"/>
豈負山中咏紫芝敬亭謝儶<lb/>
谿翁袖圖舟雨泊過我徴詩咏商㩁時危毎憶藍田山<lb/>
白首長吟問寥廓秦中四老是耶非風塵于歸如可作<lb/>
史稱四皓逸姓名采芝曾歌山漠漠巴園橘叟何誕幻<lb/>
自云不减商山樂象戲寧為黒白棋畫手無稽傳乃錯<lb/>
老夫逢人苦好奕見畫應疑身有托商隱巴仙竟兩忘<lb/>
姑遂平生一丘壑賦詩獨也媿凢近前楊後楊學能博<lb/>
卷圖揖君徃放舟九峯無雲有鳴鶴　青溪翁載雨相<lb/>
<pb n="KR3h0069_WYG_007-19a"/>
過出此卷邀余同賦余不能詩雖竭駑力豈能追逸足<lb/>
之塵哉愧亦甚矣前楊後楊浦城㑹稽二先生云隴右<lb/>
邾經識<lb/>
千年憐四皓不悟世如棋既脫秦坑慘那扶漢鼎危𡨕<lb/>
鴻心已屈牝雉禍難追何似商顔下長歌茹紫芝河南<lb/>
程煜<lb/>
嬴氏肆其暴黔首無寧居五嶺已適戍驪山方送徒如<lb/>
何商巗中遺此四老夫紫芝當餱糧青松為屋廬悠悠<lb/>
<pb n="KR3h0069_WYG_007-19b"/>
木石間其樂自有餘姜叟在渭濵伯夷居海隅荷蓧有<lb/>
丈人耦耕見長沮夫子復此舉異世自同符我願從之<lb/>
游道逺不可踰撫卷長太息懐賢正躊蹰海叟袁凱<lb/>
安劉無上策來倩避秦人駭俗衣冠古扶顛羽翼新寵<lb/>
加龍目送怨入翠眉顰莫擬巴園橘飛騰自有神張濬<lb/>
四翁羽翼漫從游不識安劉是滅劉解使初心迴乃主<lb/>
寧知善計在留侯紫芝分合商山隱黄鶴猶憐漢室憂<lb/>
載展畫圖增忼慨西風一曲感庭秋谷陽陳文東<hi>以上書畫</hi>
<pb n="KR3h0069_WYG_007-20a"/>
<hi>彚考</hi>
吴海馬逺商山四皓圖跋　嘗觀李伯時畫商山四皓<lb/>
圖意趣幽逺筆力精妙宛然千數百載如見其人因念<lb/>
少時讀西漢傳四君子避秦亂以去采芝賦詩若遺世<lb/>
者至漢髙欲易太子大臣不能止吕后用留侯計延致<lb/>
四君子復出遂從太子見上此卷謂馬逺作余雖不能<lb/>
識然韻度髙古亦足為佳觀其三人離立矍鑠蒿目若<lb/>
深憂攅眉若共語一人仰空曳杖去之豈計欲出山三<lb/>
<pb n="KR3h0069_WYG_007-20b"/>
人已相唯諾其一人尚未定耶将昔人之見與余同固<lb/>
因畫以見意邪毋乃畫者不省其布置偶若是邪是足<lb/>
以發余衷而已<hi>聞過齊集</hi>
唐文鳯跋馬逺山水圖　自史皇作畫創制之法下逮<lb/>
秦漢間混朴未散古質尚存唐以下則人文日滋新巧<lb/>
雜出所謂上古之畫迹簡而意淡中古之畫細宻而精<lb/>
微也至唐王潑墨輩略去筆墨畦疃乃發新意隨賦形<lb/>
迹略加㸃染不待經營而神㑹天然自成一家矣宋李<lb/>
<pb n="KR3h0069_WYG_007-21a"/>
唐得其不傳之妙為馬逺父子師及逺又出新意極簡<lb/>
淡之趣號馬半邉今此幅得李唐法世人以肉眼觀之<lb/>
無足取也若以道眼觀之則形不足而意有餘矣<hi>西湖志餘</hi>
吴寛跋馬逺栁塘聚禽圖　栁塘水漫羣鳥翔集咫尺<lb/>
中似來親人晉簡文帝云㑹心處不在逺其言妙矣<hi>匏翁</hi>
<hi>家藏集</hi>
馬逺鍾馗月下彈琴圖　古栢蒼鬱樹身屈曲如几馗<lb/>
老坐其上撫琴一鬼自後聽之月影朦隴景界幽怪而<lb/>
<pb n="KR3h0069_WYG_007-21b"/>
衣褶木紋俱作𨽻篆法筆筆竒古可異雖相沿為馬逺<lb/>
或超出其上亦未可知鴛上玉水汪子題<hi>珊瑚網</hi>
都穆馬逺山水跋　馬逺山水一幅絹畫溪水數折亦<lb/>
有勢兩岸竹樹有烟雨態水禽四上有宣和天水小璽<lb/>
疑後人加之者逺為南宋人故耳<hi>鐵網珊瑚</hi>
六月二十四日赴鑑臺叔招出馬逺單條四幅俱楊妹<lb/>
子題其一白玉蝶梅重重叠叠染湘黄此際春光已半<lb/>
芳開處不禁風日暖亂飄晴雪㸃衣裳再題晴雪烘香<lb/>
<pb n="KR3h0069_WYG_007-22a"/>
四字　其一著雪紅梅銖衣翠葢映朱顔未委何年入<lb/>
帝關黙被畫工傳寫得至今猶似在衡山再題朱顔傅<lb/>
粉四字　其一烟鎖紅梅夭桃艷杏豈相同紅潤姿容<lb/>
冷淡中披拂輕烟何所似動人春色碧紗籠再題霞消<lb/>
烟表四字　其一緑萼玉蝶渾如冷蝶宿花房擁抱檀<lb/>
心憶舊香開到寒梢尤可愛此般必是漢宫妝再題層<lb/>
叠氷綃四字後各有楊娃之章一小方印與余家所藏<lb/>
妹子題馬逺楊葉竹枝二冊字畫差大然筆腕瘦嫩略<lb/>
<pb n="KR3h0069_WYG_007-22b"/>
相似二冊楊葉題線撚依依緑金垂裊裊黄竹枝題雨<lb/>
洗娟娟浄風吹細細香<hi>項鼎鉉呼桓日記</hi>
王世貞馬逺山月彈琴圖詩　與君試彈三兩弦中有<lb/>
流水仍髙山與君試聽山與水恍若泠泠合宫徴試問<lb/>
此聲當屬誰道人指爪如金錐劃然一鳴天地白初月<lb/>
無情為誰色丹青譜出無聲琴却借青眼成知音聲空<lb/>
色空今已矣彼圖我歌皆幻耳<hi>弇州續集</hi>
前人馬逺山月彈琴圖跋　馬河中畫筆意楚楚秀骨<lb/>
<pb n="KR3h0069_WYG_007-23a"/>
天發不墮蹊徑所小恨者若孫䖍禮之于書耳此圖一<lb/>
道人焚香鼓琴于山月清泉間尤自超絶孔炎王孫走<lb/>
使二千里索余題鑒余方清齋謝客拈筆為作數語試<lb/>
于夾池讀之此琴或能與衆山皆響也<hi>同上</hi>
馬待詔三教圖卷<lb/>
絲不如竹竹不如肉一等是聲各分題目黄鶯啼不足流<lb/>
水和不足孔釋老𥅆兮抝直作曲咄西山隱人懐玉<lb/>
嘗聞諸怪怪道人云徃年題三聖卷有曰五千言道徳<lb/>
<pb n="KR3h0069_WYG_007-23b"/>
之祖六百函慧命之書而况于二百四十年之春秋如<lb/>
天之至公而無私乎今此卷因書所記如右李皓<lb/>
江文忠公贊馬逺三教圖有坐地立地笑倒在地之語<lb/>
世傳以為噱今觀此畫瞿曇氏前行曳踵却顧而吾夫<lb/>
子與柱下史比肩趨其後若猶有逺餘意惜世無江公<lb/>
為作贊也泰定元年八月二十又六日金華黄潛書<lb/>
近年吴興趙公子昂嘗自稱三教弟子惜此公已去世<lb/>
不及題此卷虞集書<lb/>
<pb n="KR3h0069_WYG_007-24a"/>
柱史惡周末之繁文則有剖斗折衡之意梵王子惡夫<lb/>
溺于富貴者則有割愛獨清之心要之皆有激而然至<lb/>
司㓂則不然慮其忘也則曰我愛其禮惧其凟也則曰<lb/>
禮云禮云玉帛云乎哉今觀翛翛然遺世獨立與夫垂<lb/>
拱者亦異矣夫至正癸夘嵗五月望日三山林世濟書<lb/>
<hi>珊瑚網</hi>
丁丑十二月上出畫冊一函凡二十六幅命講臣六人<lb/>
分賦行所分者宣廟汀鷺一幅其三則馬逺馬麟山水<lb/>
<pb n="KR3h0069_WYG_007-24b"/>
及䳺鶉也<hi>于慎行穀城山房筆麈</hi>
于慎行應制題畫烟雨　蕭蕭一幅上秋氣滿楓林半<lb/>
似隨風引全疑夾霧隂逺峯看處暝踈樹望來深筆底<lb/>
烟雲色争知用作霖<lb/>
前人應制題畫雪景　輕綃寒色動不是月華開鳥道<lb/>
千巖逈江光一逕迴虚無分玉樹彷彿想瑶臺未擬歌<lb/>
黄竹陽春遍九垓<lb/>
前人應制題畫䳺鶉　渺彼榆枋翼丹青畫作真静眠<lb/>
<pb n="KR3h0069_WYG_007-25a"/>
宫草日閒傍苑花春顧影驕金距逢塲上錦茵非同珠<lb/>
樹鳥獨用羽毛真<hi>穀城山房集</hi>
　<hi>按于文定公集中三詩不書畫人姓名僅于筆麈中見之又不分属逺麟父子故仍其舊</hi>
熊明遇題馬逺觀梅圖詩　畫院曾聞馬逺名圖山畫<lb/>
石最幽清華林屋角浮檀暈緑野闌邉㸃玉英疏影却<lb/>
從寒月度暗香還自煖風生西湖岸上春光半處士堂<lb/>
前照水明<hi>緑雪樓集</hi>
馬逺鶴荒山水圖　評畫者謂逺多剰水殘山不過南<lb/>
<pb n="KR3h0069_WYG_007-25b"/>
渡偏安風景耳又世稱馬一角乃此獨大幅淋漓滿志<lb/>
瀑布從天而下洄旋曲澗波濤洶湧水紋作孫位筆法<lb/>
亭臺竹樹間幽人掀髯吟眺山半立鶴昻然者所云鶴<lb/>
荒也崇正丁丑為黄越石持來予以仇英南極呈祥圖<lb/>
及宋板國策一部易之汪砢玉識<hi>珊瑚綱</hi>
陳衎馬河中梨花圖跋　光寧朝李唐劉松年馬逺夏<lb/>
珪為四大家如宋初之李范董郭逺尤有家學于山水<lb/>
花卉翎毛人物皆變化古蹟自成一家至今五百年尚<lb/>
<pb n="KR3h0069_WYG_007-26a"/>
私淑之不替焉右梨花一枝宛然日午令人有麗陽春<lb/>
暮之思<hi>大江草堂集</hi>
前人馬河中海錯題跋　海錯微物也而筆墨精潤逼<lb/>
真若此古人㸃蠅畫扇皆可掇取亦若是乎觀者不待<lb/>
徐陵蛤蜊啓而口饞矣<hi>同上</hi>
馬逺在畫院中最知名余有紅梅一枝蒨艷如生楊妹<lb/>
子題一詩于上字亦工按楊妹子者寧宗恭聖皇后之<lb/>
妹書法類寧宗凡御府馬逺畫多令之題此幀李梅公<lb/>
<pb n="KR3h0069_WYG_007-26b"/>
見而愛之擕去竟燬于火<hi>孫承澤庚子銷夏記</hi>
張英在内直見馬逺畫松風水月圖只清古數筆而神<lb/>
致完備為賦絶句　隔岸松欹古澗濵挂猿枝偃最風<lb/>
神由來筆墨宜髙簡百頃風潭月一輪<hi>存誠堂集</hi>
惲格馬逺花圃春烟　玉闌花岸泛鴛鴦緑滿空亭一<lb/>
逕香栁外風來人不覺落花如雪過廻塘<hi>南田詩存</hi>
馬逺鸂鶒圖小絹畫一幅水泉石壁有兩鸂鶒游蕩其<lb/>
下前有二小鳥飛去畫法簡健識三字曰臣馬逺得之<lb/>
<pb n="KR3h0069_WYG_007-27a"/>
兄元振<hi>吴其貞書畫記</hi>
馬逺雪崖觀梅圖絹畫斗方氣色粲然如新一士子坐<lb/>
草屋下望窓外梅花一人踏雪沽酒而來屋後有修竹<lb/>
髙峯筆法工細清俊良可愛也識三字臣馬逺<hi>同上</hi>
馬逺栁溪水閣圖絹畫斗方筆法髙簡得之叢睦坊汪<lb/>
無方<hi>同上</hi>
馬逺七十二侯圖絹畫冊一本毎冊副頁上楷書題識<lb/>
筆稍弱是元人臨本其蟋蟀居壁繪一嬰兒以耳聽于<lb/>
<pb n="KR3h0069_WYG_007-27b"/>
壁上雷息聲畫一雷公作睡狀此二圖有意外思致餘<lb/>
則直寫其事耳乃龍灣黄氏收藏<hi>同上</hi>
馬逺秋江垂釣圖絹畫斗方雖為水墨實效小李将軍<lb/>
超妙入神作也觀于夏季逺<hi>同上</hi>
馬逺危峯阻日圖絹畫一幅氣色尚佳惜其剥落太過<lb/>
耳觀于仇斗垣<hi>同上</hi>
馬逺天香月坂圖絹畫一幅上有宋髙宗題詠<hi>同上</hi>
馬逺明月出海圖絹畫鏡面一頁一片海水浪中湧出<lb/>
<pb n="KR3h0069_WYG_007-28a"/>
明月意思如真用筆清潔可愛<hi>同上</hi>
馬逺宫苑乞巧圖小絹畫一幅髙不及二尺廣七八寸<lb/>
畫宫中樓臺之景臺上乞巧女人身長半寸畫法工緻<lb/>
氣韻渾厚效小李将軍為逺神品之畫識三字曰臣馬<lb/>
逺<hi>同上</hi>
馬逺竹鵲圖絹畫一幅雙鵲栖在枯槎上下有飛白兩<lb/>
竹識二字曰馬逺<hi>同上</hi>
馬逺蓮塘白鷺圖絹畫一大幅畫法沈着古雅識馬逺<lb/>
<pb n="KR3h0069_WYG_007-28b"/>
二字得于紹興朱子容家<hi>同上</hi>
馬逺老子圖絹畫一幅畫法髙簡意趣有餘在杭城覺<lb/>
苑寺觀于張黄美吴肯仲二人手癸丑四月二日<hi>同上</hi>
馬逺布袋和尚圖絹畫鏡面一頁氣色如新一胖僧将<lb/>
布袋挂在杖上肩之露其腹咲傲觀天而行妙品上畫<lb/>
馬逺瀟湘八景圖絹畫一卷髙約六七寸畫法清潤境<lb/>
界髙簡為逺之妙作識二字曰馬逺巻後有鄭元等<lb/>
十一人題咏前有董氏圖書項氏圖書<hi>同上</hi>
<pb n="KR3h0069_WYG_007-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0069_WYG_007-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南宋院畫録卷七<lb/>
</p>
<p>
</p>
  </div>
</body>
</text>
</TEI>
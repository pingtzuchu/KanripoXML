<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南宋院畫錄卷六</head> <lb/>
    <p>
<pb n="KR3h0069_WYG_006-1a"/>
欽定四庫全書<lb/>
　南宋院畫錄卷六<lb/>
　　　　　　　　　　　　　　錢唐厲鶚撰<lb/>
　　　夏珪<hi>子森附見</hi>
夏珪字禹玉寧宗朝待詔賜金帶院人中山水自李唐<lb/>
以下無出其右子森亦善畫<hi>畫史㑹要</hi>
夏森字仲蔚珪之子運筆不及其父獨林石差勝<hi>繪事備攷</hi>
夏珪工人物山水醖釀墨色麗如染傅筆法蒼老墨汁<lb/>
<pb n="KR3h0069_WYG_006-1b"/>
淋漓雪景學范寛<hi>西湖志餘</hi>
夏珪師李唐米元暉拖泥帶水皴先以水筆皴後却用<lb/>
墨筆<hi>妮古録</hi>
夏珪夾筆作樹梢間有丁香枝樹葉間有夾筆人物面<lb/>
目㸃鑿為之衣褶栁梢間有斷缺樓閣不用尺界只信<lb/>
手為之筆意精宻竒怪突兀氣韻尤髙故當為一代名<lb/>
士<hi>山水家法</hi>
夏珪山水布置皴法與馬逺同但其意尚蒼古而簡淡<lb/>
<pb n="KR3h0069_WYG_006-2a"/>
喜用秃筆樹葉間有夾筆樓閣不用尺界畫信手畫成<lb/>
突兀竒怪氣韻尤髙<hi>格古要論</hi>
夏珪畫之傳世者名山藏書圖一灞滻微行圖一南宫<lb/>
避風圖一柏人宵征圖一博陸問璽圖一張陵叱劍圖<lb/>
一秋風斜谷圖一五月渡瀘圖一峴山觀碑圖一樓船<lb/>
濟江圖一明皇吹笛圖一羯鼓催花圖一靈武分兵圖<lb/>
一劍閣題詩圖一右軍洗硯圖一籠鵝道士圖一王恭<lb/>
渉雪圖一剡溪夜棹圖一灞橋詩思圖一溪橋暗雪圖<lb/>
<pb n="KR3h0069_WYG_006-2b"/>
一千山暮雪圖一雪夜歸㠶圖一雪景圖五逺山圖三<lb/>
小景十二<hi>繪事備攷</hi>
古人逺矣論畫者當以耳目可考者為凖言山水則李<lb/>
成郭熙石濬夏珪戴進李在<hi>余永麟北牕瑣語</hi>
夏珪溪山無盡圖匹紙所畫其長四丈有咫舊藏石田<lb/>
先生家後歸陳道復氏復在金閶徐黙川家葢禹玉劇<lb/>
迹也又入嚴分宜家今藏於錫山顧氏<hi>清河書畫舫</hi>
歙吴氏有夏珪江閣觀潮圖一册清勁可愛<hi>同上</hi>
<pb n="KR3h0069_WYG_006-3a"/>
夏珪江山清逺圖絹本其長十丈<hi>南陽名畫表</hi>
夏禹玉山水長卷卷髙二尺餘其長五丈有竒絹本淺<lb/>
絳色收藏得地可喜卷前署曰江山平逺西湖春雨有<lb/>
晚翠軒蔣廷暉印廷暉筆也畫前有許氏廷美圓印松<lb/>
臯清玩方印卷尾小楷云臣夏珪進書畫皆属真筆無<lb/>
疑設色尤古所乏者士氣耳<hi>真蹟日録</hi>
夏珪仙槎圖玩月夜景圖二軸烟村歸棹圖丹霞訪靈<lb/>
照圖山水人物共二十軸<hi>嚴氏書畫記</hi>
<pb n="KR3h0069_WYG_006-3b"/>
夏珪鍾秀圖江山無盡圖山水竒觀圖草堂十二景圖<lb/>
<hi>同上</hi>
夏珪春日田園居一小卷髙六寸長三尺<hi>東圖元覽</hi>
夏珪清溪園亭小景筆簡而意殊逺又懸崖飛瀑一片<lb/>
秃筆山水<hi>同上</hi>
松江曹涇楊氏藏夏珪千巖競秀圖<hi>都穆鐵網珊瑚</hi>
夏珪千巖萬壑圖在楊氏精細之極非殘山剰水之比<lb/>
昔王履安道評馬夏山水謂其粗也而不失於俗細也<lb/>
<pb n="KR3h0069_WYG_006-4a"/>
而不流於媚有清曠超凡之逺韵無猥闇蒙塵之鄙格<lb/>
其推尊之也至矣<hi>清河書畫舫</hi>
夏珪長江萬里圖長二丈四尺絹墨如新<hi>續書畫題跋記</hi>
夏珪烟江叠嶂圖錢唐觀潮圖<hi>珊瑚網</hi>
夏珪江山平逺圖山水圖捕魚圖風雨圖毛良舜臣書<lb/>
畫樓藏<hi>無聲詩</hi>
夏珪夜潮風景圖團扇絹本淡色髙城傑閣有客凴闌<lb/>
觀潮風樹蕭颯金塗圓月㶑灔喧豗中聲色俱動　定<lb/>
<pb n="KR3h0069_WYG_006-4b"/>
知玉兎十分圓已作霜風九月寒寄語重門休上鑰夜<lb/>
潮留向月中㸔賜趙佑　宋理宗對題御書之寳<hi>珊瑚網</hi>
夏珪山雨欲來圖團扇紙本　溪雲初起日沉閣山雨<lb/>
欲來風滿樓其景象盡於禹玉筆端矣西吴菰蘆中人<lb/>
<hi>珊瑚網</hi>
夏禹玉瀟湘晩渡圖小斗方絹本　髙低藴藉筆冩出<lb/>
瀟湘色竹浪晩山横歸㠶不可忽<hi>同上</hi>
夏禹玉寒山行旅圖絹本　禹玉筆法蒼老而墨色如<lb/>
<pb n="KR3h0069_WYG_006-5a"/>
𫝊粉之色觀此良然玉水<hi>同上</hi>
夏珪逺浦歸㠶圖三樹掩映斐亹天際一㠶斷岫明滅<lb/>
自足好致<hi>弇州山人續稿</hi>
夏珪雪江歸棹卷於浦溆曲岸間作麂眼短籬叢竹蒙<lb/>
茸雪屋數椽掩映林薄中極荒寒之趣<hi>居易録</hi>
程鉅夫題夏珪山水詩　隱者多依泉石間結廬相對<lb/>
共幽閒誰知泉石更多事日夜鬭聲來撼山<hi>雪樓集</hi>
黄公望夏珪晴江歸櫂圖詩　漠漠江天吴楚分幾重<lb/>
<pb n="KR3h0069_WYG_006-5b"/>
樹色幾重雲客心已逐歸㠶好誰道溪邉有隱君<hi>大癡道人</hi>
<hi>集</hi>
夏珪烟江叠嶂圖　大江來自岷山逺萬里東流㡬深<lb/>
淺洪濤巨浪自舂撞一泒西隨萬山轉萬山峩峩翠黛<lb/>
浮大孤小孤當中流髙城逺出武昌樹衰草微連鸚鵡<lb/>
洲茅屋人家住深島雞犬不聞人跡少幾行鴻雁日邉<lb/>
來一幅征㠶天際小湘南雨歇秋風清落木黯惨哀猿<lb/>
聲荆門月出夜潮長乆疑山碧秋雲横我生自是優㳺<lb/>
<pb n="KR3h0069_WYG_006-6a"/>
者足跡何曽半天下長江萬里欲神逰却喜今朝見圖<lb/>
畫圖畫再展未能休似有模糊寒具油只恐通仙忽飛<lb/>
去驚絶當年癡虎頭康里巴哈<hi>書畫彚考</hi>
金涓題夏珪江天霽雪圖詩　小舟和雪載梅花水氣<lb/>
吹寒拂髩華妙處人琴忘已乆不知乗興到誰家<hi>青邨遺稿</hi>
明太祖髙皇帝跋夏珪長江萬里圖　洪武十三年春<lb/>
正月奸臣胡維庸權奸發露令法司捕左右小人詢情<lb/>
究源良乆人報左相贓貪淫亂甚非寡慾朕謂來者曰<lb/>
<pb n="KR3h0069_WYG_006-6b"/>
果何為實以驗贓貪對曰前犯罪人某被遷將起其左<lb/>
相猶取本人山水圖一軸名曰夏珪長江萬里圖朕猶<lb/>
未信試遣人取以驗去不逾時而至吁微物尚然受贓<lb/>
必矣傍曰乃夏珪之親筆也時左右内臣盡舒其軸朕<lb/>
的視之見皴山染水落筆有方陸有層巒叠嶂巖谷幽<lb/>
冥樹生偃蹇藤掛龍蛇水有江灣屈曲其勢動蕩彷彿<lb/>
萬里洪波又山意足而平川蕩蕩逺浦瀰漫俄生培塿<lb/>
突曠野以壘壘觀相生血氣者則有寒雁穿雲喬松立<lb/>
<pb n="KR3h0069_WYG_006-7a"/>
鶴水陸﨑嶇僧俗半出雲巖而似行似渉若此者非工<lb/>
夫一日以成其圖也斯萬里也造次不節逡巡不成若<lb/>
仁者體嵬山而聳拔知者效流水以守常不亦俊乎<hi>御製</hi>
<hi>文集</hi>
僧來復題夏珪風雨行舟圖詩　君逰南越我西秦盡<lb/>
日江頭采白蘋無限波濤起平陸順風休笑逆㠶人<hi>蒲菴集</hi>
張昱題夏珪孤舟風雨圖詩　此船載得許多愁使我<lb/>
尊前感舊逰惆悵揚州十年夢滿江風雨泊瓜洲<hi>盧陵集</hi>
<pb n="KR3h0069_WYG_006-7b"/>
倪瓚題夏珪紈扇圖詩　孰識琴中趣山峩水深深<hi>闕</hi>
史妙於畫無言㑹古音<hi>清閟閣稿</hi>
髙啟題夏珪風雪歸莊圖詩　江雲粘波晚模糊青山<lb/>
忽失如亡逋乾坤瑩净氷作壺春意散入千林枯野橋<lb/>
古渡行人無清響瑟索鳴殘蘆江天萬里一老夫短蓑<lb/>
如蝟舟如鳬魚寒入泥不上罛歸來逺識漁村孤柴門<lb/>
夜叩聞犬呼徑竹壓折誰撐扶山妻自炊稚子沽不羡<lb/>
炙肉圍紅爐嗟予客逰歲屢徂詩囊隨驢走髯奴長安<lb/>
<pb n="KR3h0069_WYG_006-8a"/>
何處覔酒徒飛花撲頭貌不烏旅舍無夢逺江湖慚對<lb/>
風雪歸莊圖<hi>青丘集</hi>
陳川題夏珪溪山清逺圖詩　我家東南丘壑好曲折<lb/>
雲林䕶危杪澗沙流水春自香石楠碎葉秋如掃縳柴<lb/>
野橋松雨凉鳴鐘破寺茶烟杳山椒茅亭如笠大石脚<lb/>
漁舟似瓢小人家制度太古前雞犬比隣往還少酒杯<lb/>
吹香小店門落日漁樵多醉倒六年不歸長夢見白髮<lb/>
忘情負魚鳥晴窻見畫自摩挲舊梦微茫今了了不知<lb/>
<pb n="KR3h0069_WYG_006-8b"/>
何處得此圖覺我山居殊草草安得溪南冩石田便携<lb/>
妻子從兹老<hi>明詩綜</hi>
王直題夏珪風雪江村圖詩　江天漫漫雲氣黒江風<lb/>
蕭蕭雪花白荒村古道人跡稀惆悵津頭逺行客黄蘆<lb/>
低折沙草平遥望不見長安城蹇驢凌兢縮如蝟鞭驅<lb/>
還欲西南征四山溟濛日應晚辛苦羸僮未遑飯深林<lb/>
歸鳥棲已定茅屋人家去猶逺吁嗟乎夏珪之筆凌范<lb/>
寛滿堂凛凛生晝寒卷簾㸔罷重歎息歲晏髙歌行路<lb/>
<pb n="KR3h0069_WYG_006-9a"/>
難<hi>抑菴集</hi>
商輅題夏珪山水圖詩二首　夾江山勢如削玉夾岸<lb/>
人家結茅屋屋頭挺挺多修竹屋外垂垂楊柳綠漁舟<lb/>
欵乃聲相續得魚沽酒聊自足就中髙人美如玉䇿騎<lb/>
時來訪幽獨　石壁當年天琢成石逕迢迢縱復横近<lb/>
山松柏如列屏逺山紺宇何崢嶸方壺蓬萊終杳冥未<lb/>
若此境堪貽情一見令人塵慮清乃知禹玉筆法精<hi>商文</hi>
<hi>毅公集</hi>
<pb n="KR3h0069_WYG_006-9b"/>
夏禹玉長江萬里圖長二丈四尺絹墨如新　雲山蒼<lb/>
蒼江漠漠紹興年間夏珪作珍重須知應制難卷尾書<lb/>
臣字端恪却憶當時和議成偏安即視如昇平惟開緝<lb/>
熙較畫史兩河淪棄無人爭斯圖似冩南朝土還有樓<lb/>
臺在烟雨釣叟碁翁不可呼漁舟野店誰能數但覺層<lb/>
層境不同林泉到處生清風意逺筆精工莫比只許馬<lb/>
逺齊稱雄中原殷富百不冩良工豈是無心者恐將長<lb/>
物觸君懷恰宜剰水殘山也畫終思效一得愚更把飛<lb/>
<pb n="KR3h0069_WYG_006-10a"/>
鴻添在圖願君更向飛鴻問五國城頭信有無水村居<lb/>
士陸完書<hi>續書畫題跋記</hi>
夏禹玉夏江泛棹小絹畫一幅懸崖江上有白雲古木<lb/>
藤蘿下有一艇人皆仰望白雲而去畫法髙簡景趣悠<lb/>
然識二字曰夏珪書在石壁上<hi>呉其貞書畫記</hi>
夏禹玉雪岡樓閣圖絹畫鏡面氣色如新丘壑𦂳宻畫<lb/>
在下段上則空之諺云馬半邉夏一角言不繆也識二<lb/>
字夏珪　又秋山草橋圖為前圖對幅精細無異識二<lb/>
<pb n="KR3h0069_WYG_006-10b"/>
字亦然<hi>同上</hi>
夏禹玉洞庭秋月圖絹畫一幅畫法髙簡渺然達觀上<lb/>
有宋髙宗題咏<hi>同上</hi>
夏禹玉竹牕讀書圖小紙畫一幅冩竹數竿於坡上一<lb/>
人讀書草屋内畫法髙簡識二字曰夏珪上有龍石元<lb/>
鼎題詠老友陳君一贈予<hi>同上</hi>
夏珪柳隂納凉圖絹畫一幅畫法清簡識二字曰夏珪<lb/>
在金陵李升之家<hi>同上</hi>
<pb n="KR3h0069_WYG_006-11a"/>
夏禹玉隔船烟火圖畫法古雅逼似唐人<hi>同上</hi>
夏禹玉雪圍圖絹畫鏡面一頁得於詹淡如手己卯三<lb/>
月七日<hi>同上</hi>
劉泰題夏珪山水圖詩　夏珪丹青世無敵逺近濃淡<lb/>
歸數筆天機所到入神妙此圖尤為人愛惜青山峩峩<lb/>
樹重重髙泉一派飛日虹雲林烟谷互隱現羊腸細路<lb/>
東西通溪邉丈人清似玉倚牕悠然吟不足我役黄塵<lb/>
奔競途勞生頗欠㸔山福春風幾度薔薇開舊時猿鶴<lb/>
<pb n="KR3h0069_WYG_006-11b"/>
相驚猜有田可耕書可讀家在山中歸去來<hi>菊莊集</hi>
張寧題夏珪風雨圖詩　長風吹折巓崖樹江色愁雲<lb/>
雨聲暮蒼茫野艇晩驚潮交揖横篙無住處何人倚岸<lb/>
泛虚舟風雨不動如安流酒酣袒側蓬牕底忽憶瞿塘<lb/>
五月秋<hi>方洲集</hi>
前人題夏珪松濤怪石圖詩二首　巨靈鑿山翻地軸<lb/>
老龍槎枒奮空谷茫洋灝氣溢不收一道奔騰鬼神哭<lb/>
呂梁洪上孤月明徂徕黛色參天横黄河一㵼㡬千里<lb/>
<pb n="KR3h0069_WYG_006-12a"/>
人道天潢東向傾　青陽使者膚如鐡元㝠老翁頭似<lb/>
雪雲根丈人勢敵虎狹路相逢不相協六和墖下天風<lb/>
來孔明殿前雲水開仰天俯地望不極却憶西山灔澦<lb/>
堆<hi>同上</hi>
田雯題夏珪畫詩　髙下數家村路好落日鳴鴉盤木<lb/>
杪田背雨痕龜兆圻石床風過松花掃穿崖縳屋酒旗<lb/>
斜犇瀨曵船漁蓑杳土廧半塌紅橘垂牧䜿横騎黑犢<lb/>
小港口柳隂樵唱來茅亭四面有飛鳥吾家逺在鬲津<lb/>
<pb n="KR3h0069_WYG_006-12b"/>
西紙上丘壑今了了萬峯屼峍一水灣願築莵裘身將<lb/>
老<hi>古懽堂集</hi>
夏珪溪橋茅店圖妙品淡色人物樓閣精細<hi>畫法年紀</hi>
宋夏禹玉山水卷絹本髙七寸七分長一丈六尺三寸<lb/>
末尾著細楷書臣夏珪畫共十二景毎景題字皆理宗<lb/>
御筆有雙龍小璽内府大璽前後鈐縫宋印三方元印<lb/>
五方絹素精堅完好筆墨閒雅位置清曠為所見第一<lb/>
江臯玩逰　汀洲静釣　晴市炊烟　清江冩望<lb/>
<pb n="KR3h0069_WYG_006-13a"/>
茂林佳趣　梯空烟寺　靈巖對奕　竒峯孕秀<lb/>
遙山書雁　烟村歸渡　漁笛清幽　烟堤晚泊<lb/>
禹玉居錢唐早歲專工人物次及山水筆意蒼古墨氣<lb/>
明潤㸃染嵐烟恍若欲雨樹石濃淡遐邇分明葢畫院<lb/>
中之首選也惟雪景更師范寛自李唐之後萟林可當<lb/>
獨步矣在當時鄭重况今代乎嚴陵邵亨貞識　<hi>邵氏復儒</hi>
　<hi>青溪野史</hi>　二印<lb/>
右南宋夏珪禹玉畫一卷禹玉錢唐人寧宗朝為待詔<lb/>
<pb n="KR3h0069_WYG_006-13b"/>
賜金帶善畫人物山水筆法蒼老墨氣淋漓髙低醖釀<lb/>
逺近濃淡不繁而意足更有不窮之趣院中畫山水者<lb/>
自李唐以來無出其右真竒作也此卷乃經進之畫其<lb/>
欵書臣其上各題皆有雙龍小印當是理宗之筆可為<lb/>
妙品矣宜寶藏之嘉靖壬戌仲春之望王穀祥<lb/>
夏珪師李唐更加簡率如塑工所謂减塑其意欲盡去<lb/>
模擬蹊徑而若滅若没寓二米墨戲於筆端他人破觚<lb/>
為圓此則琢圓為觚耳天啓丁卯六月董其昌題<hi>江村銷夏</hi>
<pb n="KR3h0069_WYG_006-14a"/>
<hi>錄</hi>
倪瓚夏珪千巖競秀圖䟦　夏珪所作千巖競秀圖巖<lb/>
岫縈迴層見叠出林木樓觀深邃清逺亦非庸工俗史<lb/>
所能造也葢李唐者其源亦出於范荆之間夏珪馬逺<lb/>
軰又法李唐故其形模若此便如馬和之人物犬馬未<lb/>
嘗不知祖呉生而師龍眠耳錢唐詹仲華以端石一華<lb/>
邦憲墨半丸古玉璏一易此卷至正四年十二月二十<lb/>
四日倪瓚記<hi>清閟閣集</hi>
<pb n="KR3h0069_WYG_006-14b"/>
宋夏禹玉長江萬里圖卷絹本髙七寸許長三丈三尺<lb/>
水墨畫欵在起首石上臣夏珪三小字前後有天厯璽<lb/>
印至元後六年立冬日柯九思觀於復古齋<hi>江村銷夏録</hi>
宋寧宗朝畫院待詔夏珪山水師李唐用墨如傅粉今<lb/>
觀長江萬里圖往往潑墨縱筆濃淡醖釀出於自然真<lb/>
竒筆也夫大江發源於岷山而珪畫泉流迴互跳珠噴<lb/>
雪可駭可愕至於濫觴之後直下一㵼舟楫縱横旅店<lb/>
隱見渡口漁船林邉鴉㸃烟巒雲樹戍樓城郭無不極<lb/>
<pb n="KR3h0069_WYG_006-15a"/>
其精妙所謂李唐之下無出其右者非耶唐宋以來君<lb/>
臣俱逰心萟文皆具畫院以延攬名士良工宋之南渡<lb/>
馬夏稱首若禹玉者其可多得哉<hi>汪砢玉珊瑚網此下有云長幅如此卷又</hi>
<hi>可多得哉</hi>覽閱旣畢為題其後<hi>珊瑚網此下有云至于弧矢四方曾經風波江濤之險者</hi>
<hi>又余所習見不覺其身之飄然於三峽間爾</hi>成化三年仲春五日<hi>珊瑚網作翰林承㫖</hi>
<hi>無年月</hi>太原王汝玉敬題<hi>同上</hi>
夏珪長江萬里横卷乃分宜嚴相公物後歸天府償武<lb/>
臣俸朱太傅得之寶若琛貝近韓敬塘學士購歸其水<lb/>
<pb n="KR3h0069_WYG_006-15b"/>
勢欲濺壁石欲出雲樹欲含霧人物舟楫樓櫓室廬種<lb/>
種悉具氣韵但用水墨而神采燦爛如五色莊嚴可與<lb/>
李唐並駕爭先馬逺諸人皆當北面往時屢閱於朱公<lb/>
綠䕃亭上今復見之因誦舊時王謝堂前燕飛入㝷常<lb/>
百姓家唾壺幾缺太原王穉登題<hi>同上</hi>
夏珪長江萬里圖長六丈四尺在絹上此卷長江萬里<lb/>
圖為今大參張夏山先生所藏予嘗於京口見米元章<lb/>
澄心堂紙一卷筆勢竒怪有意外象家居時呉人持至<lb/>
<pb n="KR3h0069_WYG_006-16a"/>
一卷夏珪墨氣古勁可愛此卷則規模郭熙而平逺清<lb/>
潤有不盡之趣宋室倚長江為湯池故當時畫手多喜<lb/>
為之卒不能守而鐡騎飛渡矣乃相與為之浩嘆夏山<lb/>
字用載家金華山下景物絶勝而宦囊半貯此物將所<lb/>
謂行住坐卧不離這個邪復相與為之大笑是歲嘉靖<lb/>
甲午八月吉觀於江西布政使之䔝薇樓下遂書雲間<lb/>
陸深<hi>珊瑚網</hi>
夏珪錢唐觀潮圖董其昌䟦　此幅畫錢唐觀潮圖乍<lb/>
<pb n="KR3h0069_WYG_006-16b"/>
見之即定為閻次平及諦視始得細欵於柳梢則夏珪<lb/>
也又復展之於石角中亦注夏珪名意禹玉自愛不欲<lb/>
以姓名借客者與然次平之去夏珪乃不盈咫尺矣丁<lb/>
酉秋九月二十一日龍㳺舟中書元宰<hi>同上</hi>
張寧夏珪畫卷䟦　畫家長幅難於深逺褊幅難於深<lb/>
髙此卷上下互見前後相照髙低逺近深淺小大隱顯<lb/>
紆直夷險静躁各得其宜類不失一而意趣之妙能使<lb/>
觀者神逰真所謂竒作予平生近見二卷一近為海鹽<lb/>
<pb n="KR3h0069_WYG_006-17a"/>
某家一故在温州致仕都閫陳彦章所意境皆不如此<lb/>
卷而筆墨似尤老爛但少觀老憶不復親切汝輝尚珍<lb/>
藏之<hi>方洲集</hi>
徐渭書夏珪山水卷後　觀夏珪此畫蒼潔曠迥令人<lb/>
舍形而悅影但兩接處墨與景俱不交似有遺矣惜哉<lb/>
雲䕶蛟龍支股必間斷亦在意㑹而已<hi>徐文長集</hi>
陳衎夏珪雲泉清話圖䟦　馬夏同稱然夏珪畫視馬<lb/>
逺為少見此尤竒絶其法從玉洽淘洗而出雲氣淋漓<lb/>
<pb n="KR3h0069_WYG_006-17b"/>
樹影蒼鬱使人欲就䕃焉<hi>大江艸堂集</hi>
夏珪逺浦歸㠶劉松年溪隱山田馬逺觀梅觀瀑松下<lb/>
揮扇閻次平小景松溪别業李嵩内苑圖采蓮圖松間<lb/>
醉卧霞嶺扁舟風雨泊舟柳隂放棹劉阮天台髙閣燕<lb/>
思皆畫册<hi>珊瑚網</hi>
平顯次陳東之韵題夏珪溪山清逺卷詩　畫家粉墨<lb/>
尤精好賞鑒誰能察豪杪良由天質發自然惨淡經營<lb/>
信揮掃珪森父子鳴趙季邱壑胸襟氣深杳墨捲波濤<lb/>
<pb n="KR3h0069_WYG_006-18a"/>
蒼海立筆縮烟雲天地小㝠搜逺寄作此圖繹思通靈<lb/>
古來少東南四萬八千丈玉室璿臺勢傾倒共歸賈客<lb/>
懷故鄕悵望清猿與幽鳥空悲白髮歲年徂不得癡兒<lb/>
公事了神逰翠壁攬長蘿梦濯靈溪藉纎草金庭之䰟<lb/>
可些招應躡元踪追二老<hi>滄海遺珠</hi>
　　　馬逵<hi>畫繼補遺作逺弟</hi>
馬逵河中人<hi>世榮之子</hi>逺兄得家學之妙畫山水人物花果<lb/>
禽鳥疏渲極工毛羽燦然飛鳴生動之態逼真他皆不<lb/>
<pb n="KR3h0069_WYG_006-18b"/>
逮<hi>圖繪寳鑑</hi>
馬逵松牕讀書圖小絹畫一幅畫法無殊於馬逺識二<lb/>
字曰馬逵在松樹上<hi>吴其貞書畫記</hi>
馬逵畫之傳世者教鸚鵡士女圖一祝鷄翁圖一馴雉<lb/>
圖一菊團圖一桃源圖二梅岑圖一栁村圖二<hi>繪事備考</hi>
馬逵花鳥圖毛舜臣書畫樓所藏<hi>無聲詩</hi>
張英題馬逵松溪小艇圖詩<hi>畫六大内觀書    幅之一</hi>幽人寄跡水<lb/>
雲間坐卧扁舟㸔晚山倚櫂不知吟嘯乆松風吹過小<lb/>
<pb n="KR3h0069_WYG_006-19a"/>
溪灣<hi>存誠堂集</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0069_WYG_006-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南宋院畫錄巻六<lb/>
</p>
<p>
</p>
  </div>
</body>
</text>
</TEI>
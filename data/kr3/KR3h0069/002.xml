<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南宋院畫録卷二</head> <lb/>
    <p>
<pb n="KR3h0069_WYG_002-1a"/>
欽定四庫全書<lb/>
　南宋院畫録卷二<lb/>
　　　　　　　　　　　　　　錢唐厲鶚輯<lb/>
　　李唐<lb/>
李唐字晞古河陽三城人徽宗朝補入畫院建炎間太<lb/>
尉邵宏淵薦之奉㫖授成忠郎畫院待詔賜金帶時年<lb/>
近八十善畫人物山水筆意不凡尤工畫牛髙宗雅重<lb/>
之嘗題長夏江寺卷云李唐可比唐李思訓<hi>圖繪寳鑑</hi>
<pb n="KR3h0069_WYG_002-1b"/>
李唐字晞古河南人宋徽宗曾補入畫院髙宗時在潛<lb/>
邸唐嘗獲趋事建炎南渡中原擾攘唐遂渡江如杭夤<lb/>
縁得幸髙宗仍入畫院山水人物最工畫牛次之余家<lb/>
舊有唐畫胡笳十八拍髙宗親書劉商辭按拍留空絹<lb/>
俾唐圖冩亦嘗見髙宗稱歎其畫晉文公復國圖有以<lb/>
見髙宗推愛唐畫也<hi>畫繼補遺</hi>
政和中徽宗立畫院召諸名工必摘唐人詩句試之嘗<lb/>
以竹鎻橋邉賣酒家為題衆皆向酒家上著工夫惟李<lb/>
<pb n="KR3h0069_WYG_002-2a"/>
唐但於橋頭竹外挂一酒帘上喜其得鎻字意<hi>繪事微言</hi>
李唐山水大劈斧皴𢃄披麻頭水筆作人物屋宇描畫<lb/>
整齊畫水尤覺得勢與衆不同南渡以来推為獨步自<lb/>
成家數<hi>元饒自然山水家法</hi>
李唐河陽人亂後至臨安年已八十光堯極喜其山水<lb/>
<hi>畫繼</hi>
李唐山水初法李思訓其後變化多喜作長圗大障其<lb/>
名大劈斧皴水不用魚鱗紋有盤渦動盪之勢觀者神<lb/>
<pb n="KR3h0069_WYG_002-2b"/>
驚目眩此其妙也<hi>格古要論</hi>
李晞古樹石李龍眠人物畫史中俱列妙品<hi>珊瑚網</hi>
李唐尤工畫牛得戴嵩遺法<hi>清河書畫舫</hi>
喬逹之簣成號中山所藏李唐晉文公復國圗一卷又<lb/>
一卷髙宗題并三御璽人物樹石絶類伯時尋常李唐<lb/>
為院畫忽之乃知名下無虚士也<hi>烟雲過眼録</hi>
王子慶嘗得李唐所畫晉文公復國圖一卷本有下卷<lb/>
今止有上卷乃思陵御題上有乾卦印下有希世藏小<lb/>
<pb n="KR3h0069_WYG_002-3a"/>
印其所作人物樹木之類絶似李伯時所作自成一家<lb/>
信知名下無虚士而予則未見也<hi>志雅堂雜鈔</hi>
喬仲山家晉文公復國圖筆意竒古雖近代人實有古<lb/>
人之風行書亦佳<hi>鮮於樞困學齋雜録</hi>
李唐晉文公復國圖上卷一名晉公子奔狄圖趙松雪<lb/>
有詩附録於此杌隉居蒲日艱難奔狄時天方興霸者<lb/>
數子實從之嵗乆丹青暗人賢簡册悲至今綿上路猶<lb/>
憶介之推<hi>清河書畫舫</hi>
<pb n="KR3h0069_WYG_002-3b"/>
張丑銘心籍詩晞古丹青得正傳晉文歸國冩前賢院<lb/>
人雅有昂霄意何事聲名次大年<hi>真蹟日録</hi>
郡城楊氏藏李唐春江不老圖小幅上有雙龍瓢印<hi>都穆</hi>
<hi>鐵網珊瑚</hi>
李唐春江不老圖古松據大石欲攫峽口崩灘滙為怒<lb/>
濤凌岸直上百步未已於諸畫中最為獅子吼<hi>弇州山人續集</hi>
吳惟逺有李唐風雨歸牛圖大幅桃園圖<hi>暖姝由筆</hi>
李晞古陳思王南皮讌集圖<hi>畫題</hi>
<pb n="KR3h0069_WYG_002-4a"/>
吳新宇藏李唐七賢過闗圖卷絹本淺絳色有樓鑰黄<lb/>
溍䟦尾收藏得地精采煥然亦南渡竒蹟<hi>真蹟日録</hi>
旴𣅿陳明之藏李唐桃源圖<hi>同上</hi>
韓君啟藏李唐風雨歸舟圖絹本淺絳色烘染極佳人<lb/>
物差大後有吕志學黄鉞二䟦太史存良公之故物也<lb/>
<hi>同上</hi>
李唐袁安卧雪圖宋髙宗䟦<hi>南陽名畫表</hi>
尊生齋收桃林縱牧圖李晞古筆不知者謂為戴嵩殊<lb/>
<pb n="KR3h0069_WYG_002-4b"/>
可笑也<hi>清河書畫舫</hi>
李唐南畝饁耕圖一長夏江村圖一<hi>繪事備考</hi>
李唐問禮圖放牧圖雪塢幽居圖擊桐圖四景人物山<lb/>
水共十一軸<hi>嚴氏書畫記</hi>
李唐髙逸圖采薇圖晉文公春秋圖三笑圖香山九老<lb/>
圖長江雪霽圖濟河圖溪山深秀圖獨釣圖歸荘圖古<lb/>
木寒鴉圖皆手卷<hi>同上</hi>
李唐長夏江寺圖卷今在吳郡朱氏前有髙宗御題後<lb/>
<pb n="KR3h0069_WYG_002-5a"/>
有開封趙與懃印真筆妙品上上<hi>清河書畫舫</hi>
李唐晉文公復國圖卷在嚴氏即文休承所謂晉文春<lb/>
秋者也按雲烟過眼録云云公謹叙次如此休承豈亦<lb/>
未見前書耶<hi>同上</hi>
李唐三生圖作牛背牧童李源欠身揖之又一卷作船<lb/>
子相對孕婦錦襠器汲與前合<hi>王世懋澹圃畫品</hi>
李唐三生後生圖元虞伯生等䟦<hi>南陽名畫表</hi>
李唐長夏江寺圖晚霞横月圖清暁卷舒圖烟林春牧<lb/>
<pb n="KR3h0069_WYG_002-5b"/>
圖江隄呼渡圖江天暮雪圖列子乗風圖采薇圖賀監<lb/>
㳺湖圖雪溪停棹圖盧仝烹茶圖宋宗室蘭坡趙都承<lb/>
與懃家藏<hi>書畫彚考</hi>
李唐八仙慶夀圖春夏秋冬四景山水圖毛良舜臣書<lb/>
畫樓所藏<hi>無聲詩</hi>
松郡顧光禄家藏李唐畫月團初碾瀹花甆對幅<hi>妮古録</hi>
李晞古畫髙宗題<hi>係秦觀詩</hi>月團初碾瀹花甆啜罷呼兒課<lb/>
楚詞風定小軒無落葉青蟲相對吐秋絲<hi>書畫彚考</hi>
<pb n="KR3h0069_WYG_002-6a"/>
李唐雪山樓閣圖滄浪濯足圖文徴仲曾倣之<hi>同上</hi>
李唐山隂圖宋髙宗䟦王子猷雪夜訪戴圖寒江漁舫<lb/>
圖宋髙宗䟦江山勝景圖前元人䟦雪塢幽居圖宋髙<lb/>
宗題<hi>南陽名畫表</hi>
李唐春牧圖牛欲前行童子力挽之勢甚竒内冩二大<lb/>
樹蒼然<hi>東圖元覽</hi>
李唐梅竹幽禽圖小絹畫一幅甚剥落精彩尚在戊寅<lb/>
春正月二十五日汪爾張出示予<hi>吳其貞書畫記</hi>
<pb n="KR3h0069_WYG_002-6b"/>
李唐海山圖絹畫一卷古雅效李思訓草橋圖絹畫一<lb/>
卷畫法逼似夏珪<hi>同上</hi>
李唐秋江潮汐圖絹畫圖之右角畫松風樓閣觀潮之<lb/>
意左邊皆烟水潮浪如山奔舟楫浮沉出沒使觀者神<lb/>
情震駭<hi>同上</hi>
李唐髙士鼓琴圖絹畫一幅一人坐古木下對泉鼓琴<lb/>
覺泉音琴聲在耳神品也上有項墨林賞鑒圖書觀於<lb/>
嘉興守李公署中甲午三月九日<hi>同上</hi>
<pb n="KR3h0069_WYG_002-7a"/>
李唐枯木寒鴉圖絹畫一卷畫法蒼秀草中尚有剰雪<lb/>
盖得景趣真意為妙品卷後沈麟題又附宋昌裔秋風<lb/>
詩一首在杭州六月望觀於紹興吕錦城手<hi>同上</hi>
李唐風雨歸牛圖絹畫一幅一株㸃葉樹為風雨将吹<lb/>
倒於地有一牛乗順風而奔氣韻如真為神品惜上面<lb/>
殘破此圖得之敬樞兄時己夘正月二十一日<hi>同上</hi>
李唐夜遊圖大絹畫一卷畫法髙簡樹木特勝墨色淋<lb/>
漓氣運渾厚神品也觀於揚州王晉公寓舍<hi>同上</hi>
<pb n="KR3h0069_WYG_002-7b"/>
李唐牧牛圖絹畫一幅樹下有水牛欲右行而牧童欲<lb/>
牽左轉兩下努力相持使觀者亦自費力得於紹興李<lb/>
氏<hi>同上</hi>
李唐萬松宫闕圖絹畫一大幅畫羣松於壑内兩邊斗<lb/>
立方塊峻峯左低而右髙左有水流下松壑而出右有<lb/>
水流下宫闕而出下段石坡皆為斧劈皴上段峯頂盖<lb/>
用側筆直皴畫法清潤結搆髙妙為李之神品在杭城<lb/>
得於紹興王氏家人手己酉十二月三日<hi>同上</hi>
<pb n="KR3h0069_WYG_002-8a"/>
李唐雪溪捕漁圖絹畫一幅運筆蒼健氣韻生動為宋<lb/>
代神品觀於紹興朱九老家辛亥五月之望<hi>同上</hi>
李唐雪天運糧圖一小幅畫法縱横草草而成多得天<lb/>
趣識三字曰李唐畫<hi>同上</hi>
戊子嘉平月王仲和憲副出觀李希古萬松金闕圖<hi>韻石</hi>
<hi>齋筆談</hi>
明皇擊梧圖一卷今在歙吳司成逺處長幾一丈前四<lb/>
五寸絹損甚無欵後有虞伯生䟦為李唐然簡古勁峻<lb/>
<pb n="KR3h0069_WYG_002-8b"/>
似馬逺<hi>東圖元覽</hi>
戊戌十二月三十日鬰金堂始挂畫取李唐雪景<hi>快雪堂集</hi>
己亥十二月二十八日項五官邀叙閲李唐江南小景<lb/>
又夷齊采薇圖所未見者<hi>同上</hi>
李唐風帆圖團扇絹本淡色江山松石三舟挂帆中流<lb/>
乗風潮平兩岸濶風正一帆懸宋孝宗對題描金雲龍<lb/>
圓牋朱文御書之寳竹居俠如士介三印<hi>珊瑚網</hi>
李晞古秋山䇿蹇圖團扇絹本遥山逺水耶吾望其色<lb/>
<pb n="KR3h0069_WYG_002-9a"/>
浮浮然玉水題<hi>同上</hi>
李唐青林盤礴圖團扇絹本<hi>同上</hi>
李河陽携琴訪友圖團扇絹本傳稱李老筆意不凡年<lb/>
近八十猶待詔畫院是烟雲供飬亦可作地行仙也樂<lb/>
卿識於葯房<hi>同上</hi>
李唐山齋幽話圖團扇絹本竹扉臨石澗紅樹隔虚亭<lb/>
危岫如雲壓離騷對坐聽<hi>同上</hi>
李唐深山避暑圖<hi>張泰階寳繪録</hi>
<pb n="KR3h0069_WYG_002-9b"/>
李唐傅巖圖<hi>同上</hi>
任士林李唐春牧圖詩春氣熏人未耕作江草青青牛<lb/>
齒白牛饑草細随意嚼老翁曲膝睡亦著蓬頭不記笠<lb/>
抛却午樹當風夢揺落夢裏牛繩猶在握昨夜囤頭牛<lb/>
食薄<hi>松鄉集</hi>
袁桷李唐牛詩　䆉稏原空蟋蟀吟秋来乞得自由身<lb/>
平蕪又見鱗鱗緑復與田翁共苦辛<hi>清容居士集</hi>
張昱題李唐香山九老圖有宋髙宗御題二律詩　兩<lb/>
<pb n="KR3h0069_WYG_002-10a"/>
疏誰是見機還終始君臣似此難宸翰昭回雲漢上衣<lb/>
冠彷彿畫圖間常時諸老琴尊會盡是同朝鴛鷺班風<lb/>
采拜辭雲陛下白雲千載在香山<hi>張光弼詩集</hi>
虞集李唐山水䟦　後来畫者畧無用筆故不足觀此<lb/>
畫乃直如書字正得古象形之意甚為可嘉<hi>元文類</hi>
李唐長江雨霽圖䟦　李唐山水落筆老蒼所恨乏古<lb/>
意耳然自南渡以来未有能及者為可寳也<hi>子昂瑚鐵網珊</hi>
李唐長江雨霽圖詩　烟雨樓臺掩映間畫圖渾是浙<lb/>
<pb n="KR3h0069_WYG_002-10b"/>
江山中原板蕩誰回首只有春随雁北還至正癸亥八<lb/>
月三日題於破楚門之宴館蓆㡌山人王逢　幽人避<lb/>
俗老江湖誰冩髙標入畫圖安得與君同海上釣竿和<lb/>
露拂珊瑚江邊漁者李應庚　日暮空林新雨過茅堂<lb/>
咫尺寄巖阿携琴若到王門去輸與寒江一釣蓑張雨<lb/>
　雨過江村雲尚濕翠微深處客方歸白鷗飛盡漁歌<lb/>
起小艇溟濛帶落暉于庭　江雨晚初霽楚天清景秋<lb/>
林深木葉暗山逺烟光浮欹斜露草閣隠約認漁舟撫<lb/>
<pb n="KR3h0069_WYG_002-11a"/>
卷北平下令人思逺逰顧安　金銀樓閣擁林花無數<lb/>
雲山帶晚霞鐘鼔不聞人境寂風光都屬釣魚家永嘉<lb/>
祖平　風雨横江白日昬寒林飛葉近前村馬行天際<lb/>
人驚墮龍起空中艇欲騰虚閣不妨閒自倚牽蘿常在<lb/>
待誰捫舊逰夢斷今㸔盡思得新詩冩石根吴郡顧敬<lb/>
　故國江山入暮秋烟波留得後人愁古今不預興亡<lb/>
事只有滄浪獨釣舟吳僧竗聲　斷厓雜樹緑參差水<lb/>
靣軒窓近夕暉挾䇿為誰能逺望不知秋露濕人衣蒋<lb/>
<pb n="KR3h0069_WYG_002-11b"/>
堂　草草衣冠已渡南李生飛墨潑烟嵐晚雲欲雨江<lb/>
天黑應有蛟龍起碧潭遂昌山樵　一天風雨暗江南<lb/>
道上行人冒翠嵐何似滄浪老漁父蕭蕭蓑笠釣寒潭<lb/>
孟柟　石徑﨑嶇客路難亂山空翠襲衣寒争如漁父<lb/>
秋江上萬頃烟波一釣竿雲灘王朝臣　巖阿雨過緑<lb/>
生烟江濶雲低不夜天厓石漫鐫元祐字畫圖猶記紹<lb/>
興年朱徳潤　濕雲著樹易為雨古樨欹澗不知秋南<lb/>
山真意無人領大江吞天浮釣舟鐵篴　長江雨霽見<lb/>
<pb n="KR3h0069_WYG_002-12a"/>
前山老樹如雲蒼莽間景物壮年曾歴過白頭奔走未<lb/>
知還黄溍<hi>同上</hi>
李唐虎溪三笑圖䟦　余嘗㳺匡山至虎溪未入東林<lb/>
寺首見一亭扁曰三笑因問其故謂晉逺師以陶淵明<lb/>
陸修静且語且行握手相忘遂犯送客不過虎溪之戒<lb/>
乃相顧各掀髯而去觀李唐此圖千載遺風具存人生不<lb/>
與路為讎二三子何哂之有紹興庚午季春十一日陳<lb/>
夀題<hi>續書畫題䟦記</hi>
<pb n="KR3h0069_WYG_002-12b"/>
仇逺題李待詔虎溪三笑圖詩　偶然行過溪橋正自<lb/>
不值一笑三人必有我師不笑不足為道　人生一笑<lb/>
良難莫問是同是别青山相對無言溪聲出廣長舌<hi>山村</hi>
<hi>遺槀</hi>
胡長孺題李待詔虎溪三笑圖詩　元亮纘孔業修静<lb/>
研躭𤣥逺公學瞿曇髙居著幽禪人異道豈殊萬散<lb/>
一固全目擊輒有得參差各囅然胡為老緇褐笑舞喜<lb/>
欲顛謾道遺其身襟袖猶蹁躚彼酣適酒趣尚不醒者<lb/>
<pb n="KR3h0069_WYG_002-13a"/>
傳俗吏浪自苦窺管恃知天<hi>石塘集</hi>
李晞古闗山旅行圖<lb/>
劍閣賦　咸陽之南直望五千里見雲峯之崔嵬前有<lb/>
劍閣横斷倚青天而中開上則松風蕭颯瑟䫻有巴猿<lb/>
兮相哀旁則飛湍走壑灑石濆谷洶湧而驚雷送佳人<lb/>
兮此去復何時以歸来望夫君以安極我沉吟以太息<lb/>
視滄溟之東注悲白日之西匿鴻别燕兮秋聲雲愁秦<lb/>
而暝色若明月出於劍閣兮與君兩鄉對酒日相憶丹<lb/>
<pb n="KR3h0069_WYG_002-13b"/>
丘柯九思書<lb/>
右李唐所畫闗山行旅圖樹石蒼勁全用焦墨而布置<lb/>
深逺人物生動盖法洪谷子筆也唐為紹興間畫院待<lb/>
詔髙宗雅愛之嘗題其畫卷云李唐可比唐李思訓今<lb/>
於姚子章處得見此圖益信其不謬也至正甲申四月<lb/>
朔日紫芝山人俞和書<hi>寳繪録</hi>
余早嵗即寄興繪事吾友唐子畏同志互相推讓商確<lb/>
謂李晞古為南宋畫院之冠其丘壑布置雖唐人亦未<lb/>
<pb n="KR3h0069_WYG_002-14a"/>
有過之者若余輩初學不可不専力於斯何也盖布置<lb/>
為畫體之大䂓矩茍無布置何以成章而益知晞古為<lb/>
後進之凖惜子畏已矣無從商確吾友某君持示此卷<lb/>
不勝歎賞奚啻饑渴之於飲食欣然援筆漫書其後嘉<lb/>
靖癸巳二月五日文徴明識於晤言室<hi>同上</hi>
南渡畫院中人固多而惟李晞古為最體格具<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>古人<lb/>
若取法荆闗盖可見矣近来士人有畫院之議豈足謂<lb/>
深知晞古者哉一日子章持示漫書數語於左為晞古<lb/>
<pb n="KR3h0069_WYG_002-14b"/>
壮氣至正九年初冬梅道人吳鎮識䟦<lb/>
鄭東題李唐秋江山圖詩　萬壑霜飛木葉丹石橋流<lb/>
水暮生寒却疑二月天台裏一路桃花送馬鞍<hi>鄭氏聨璧集</hi>
前人題李唐牧牛圖詩　羡殺田翁不出村羣牛坡上<lb/>
散如雲買牛何日同渠牧短笛時吹向樹根<hi>同上</hi>
劉崧題李唐牧牛圖詩　天寒放牛遲野曠風獵獵獨<lb/>
来長林下吹火燒山藥　山氣日夕昬獨歸愁路逺猶<lb/>
戀草青青遲囬下長坂<hi>槎翁集</hi>
<pb n="KR3h0069_WYG_002-15a"/>
于立題李唐牧牛圖詩　雨足秧田放牧時溪南溪北<lb/>
草離離長歌叩角無人聽閒卧斜陽把笛吹<hi>玉山草堂雅集</hi>
董逌李唐摹邢和璞悟房次律圖䟦　畢文簡公得唐<lb/>
本邢和璞房琯前世事和璞神凝似悟琯沉思如真有<lb/>
想者乆之則亦有若悟也璞悟以怕琯悟以欲此其異<lb/>
也乃掊師得永師還師徳書以信其說此畫深觀其隠<lb/>
而能得其趣决非常工所能知也崇寕二年其孫完官<lb/>
於潞子莆田方宙召畫人李唐摹為别本以藏屬予書<lb/>
<pb n="KR3h0069_WYG_002-15b"/>
其後曰惟公深逹佛慧得死生說求入無倪則變滅起<lb/>
伏不足論也觀師徳為唐臣深功隠徳及物多矣智如<lb/>
梁公猶不能知其善藏深矣世豈得而窺耶再出而為<lb/>
房琯以名徳顯世任宰柄此何怪哉若為正因者不遇<lb/>
正果則非理之常也永禪師入總持三昧能為一切無<lb/>
礙與世脗合不離圓融而後其道為和璞知道之所假<lb/>
果無有二也世人信羊叔子探環而未信永禪師事豈<lb/>
以非出於史官而僅為稗說遽有分邪此又不求於理<lb/>
<pb n="KR3h0069_WYG_002-16a"/>
者之論也昔曇彦與元度同造二墖於會稽元度亡後<lb/>
彦若有待者異世為蕭詧王荆之岳陽實二十年来領<lb/>
越州曰許元度来也遂揺手命入室席地以三昧力加<lb/>
被王忽悟造墖事殆如今日事此豈可誣哉昔人記崔<lb/>
彦武圜澤再生事皆謂不忘願力故以願求者可坐而<lb/>
待之誠得此說者可以知願力堅固如精金之不可改<lb/>
雖百鍊而性存者也<hi>廣川畫䟦</hi>
劉因題宋髙宗題李唐秋江圖詩　秋江吞天雲拍水<lb/>
<pb n="KR3h0069_WYG_002-16b"/>
濤借西風扶不起斷雲分雨入江村回首龍沙幾千里<lb/>
澹菴老筆揺江聲髣髴阿唐慘淡情千秋萬古青山恨<lb/>
不見歸舟一葉横<hi>静脩集</hi>
李晞古村荘圖<lb/>
春江溶漾栁絲長修竹桃花處士荘征艦何来集成市<lb/>
馳驅塵土為誰忙　晞古丹青獨擅長箇中全勝輞川<lb/>
荘焚香静對山窻下忘却長安市裏忙　李唐為南宋<lb/>
畫院待詔冠絶一時髙宗深愛重之嘗見其畫卷題云<lb/>
<pb n="KR3h0069_WYG_002-17a"/>
李唐可比唐李思訓在當時已自貴重况今日乎至正<lb/>
乙巳八月晦日從徳輔先生齋頭得見此圖漫題若此<lb/>
俞和識<hi>寳繪録</hi>
徐一䕫李唐扁鵲授方圖䟦　此圖相傳為李唐規模<lb/>
扁鵲與長桑君授方大意一人在古樹間南向坐有授<lb/>
受状似是長桑君一人坐於樹旁回視坐樹間者頗恭<lb/>
似是扁鵲旁有水波沄沄即所謂上池水也太史公紀<lb/>
長桑君授禁方於扁鵲其事甚秘世莫得而知不知唐<lb/>
<pb n="KR3h0069_WYG_002-17b"/>
生千載之下乃能得其髣髴如此海昌郭子振氏得此<lb/>
圖甚加秘重請余識之<hi>始豐類藁</hi>
李唐畫宋髙宗題　恩沾長夀酒歸遺同心人滿酌共<lb/>
君醉一杯千萬春賜王提舉并賜長夀酒<hi>珊瑚網</hi>
朱徳潤李唐村社醉歸圖詩　村南村北賽田祖夾岸<lb/>
緑楊聞社鼔醉翁晚跨㹀牛歸老婦倚門兒引路信知<lb/>
擊壤自堯民季世龔黄不如古披圖昨日過水南縣吏<lb/>
科徭日旁午<hi>存復齋集</hi>
<pb n="KR3h0069_WYG_002-18a"/>
熊明遇題李唐敬亭山圖詩　太白風流采石寒宣州<lb/>
猶剰敬亭㸔樓臺幾換新官主野圃時供過客歡古木<lb/>
依依迷暗草長橋瀝瀝瀉鳴湍李唐圖在鮫綃上萬古<lb/>
誰歌蜀道難<hi>緑雪樓集</hi>
李唐伯夷叔齊采薇圖䟦　宋髙宗南渡萃天下精藝<lb/>
良工畫師者亦與焉院畫之名盖始諸此自時厥後凡<lb/>
應奉待詔所作總目為院畫而李唐其首選也唐河陽<lb/>
人在宣靖間已著名入院後遂乃盡變前人之學而學<lb/>
<pb n="KR3h0069_WYG_002-18b"/>
焉世謂東都以上作者為髙古良有以夫余總角時見<lb/>
鄉里七八十老人猶能道古語謂唐初至杭無所知者<lb/>
貨楮畫以自給日甚困有中使識其筆曰待詔作也唐<lb/>
因投謁中使奏聞而唐之畫杭人即貴之唐嘗有詩曰<lb/>
雪裏烟村雨裏灘為之如易作之難早知不入時人眼<lb/>
多買胭脂畫牡丹可槩見矣至正壬寅余獲此於沈恒<lb/>
氏愛其雖變於古而不逺於古似去古詳而不弱於繁<lb/>
且意在箴䂓表夷齊不臣於周者為南渡降臣發也嗚<lb/>
<pb n="KR3h0069_WYG_002-19a"/>
呼深哉昔米南宫嗜畫病世無真李成乃擬無李論以<lb/>
去其惑余他日見唐畫太多率皆抱南宫之憾而此畫<lb/>
者所謂吾無間然者也因書顛末於左且以告夫来者<lb/>
是歲九月既望鄉貢進士錢唐宋杞之記<hi>續書畫題䟦記</hi>
張羽題李唐畫袁安卧雪圖詩　袁生抱髙節處順以<lb/>
安時杜門不出仕自與塵世辭嵗暮多嚴風積雪盈路<lb/>
岐擁爐獨髙卧中心還自怡縣令何所問下車叩茅茨<lb/>
問君胡不出答云恒苦饑慎守固窮志相干豈其冝此<lb/>
<pb n="KR3h0069_WYG_002-19b"/>
事復已乆𬗟焉獨馳思披圖三歎息髙風如在茲嗟彼<lb/>
後之人汲汲循其私<hi>静居集</hi>
莫廷韓李唐闗山雪霽圖䟦　李唐闗山雪霽圖一卷<lb/>
人物樹石筆勢蒼古衝寒涉險之態曲盡其妙非後人<lb/>
所能髣髴也題欵著枯幹中甚竒精宻幾不能辨此卷<lb/>
不經好事賞鑒猶然泥沙令入薛米諸人手必傾囊見<lb/>
珍矣予嘗見臨本一於都下貴戚家装潢絶冨金玉璀<lb/>
璨意極寳惜顧非真蹟使葉公信好龍恐此卷終當化<lb/>
<pb n="KR3h0069_WYG_002-20a"/>
去<hi>莫廷韓集</hi>
郭礎李唐畫䟦　李唐畫法古厚中自有生氣欲動不<lb/>
必専以界畫為工後人則步步邯鄲雖以江南第一風<lb/>
流才子為之猶有遺恨况其下焉者乎吾每欲為古人<lb/>
解嘲<hi>畫法年紀</hi>
張寧李唐畫卷䟦　嘉興通判易公所藏李唐畫卷山<lb/>
水䟽廓樹石淹爛峯巒徑路林橋野屋蓊欝蒼茫得沿<lb/>
洄起伏近逺之勢其間人物境界景色畊樵漁叟鳬鷺<lb/>
<pb n="KR3h0069_WYG_002-20b"/>
汀沙上下相暎展玩間欲使人忘其為畫但筆意甚逺<lb/>
而楮墨不周恐有斷裂不完非全稿也予嘗見唐畫淺<lb/>
色山水皴法有抹斷而無皴紋用筆甚老簡人物却甚<lb/>
精到對靣欲語髙宗嘗稱其可比李思訓此則化小斧<lb/>
劈為皴泉木皆相等惟水涘側筆如飛白状殊不侔也<lb/>
豈自古名家固多變筆而不變法耶珍重珍重<hi>方洲集</hi>
謝常桂軒詩集題李唐雪景　隂飈萬壑聲吼虎厓溜<lb/>
懸冰雲擁塢千株老樹獨槎牙積雪不消從太古巢傾<lb/>
<pb n="KR3h0069_WYG_002-21a"/>
凍鵠棲難定枝濕清猿啼更苦蟠根瘦幹鐵石堅豈比<lb/>
羣材畏斤斧天寒曠野行人絶尚有嬾殘能步武樓臺<lb/>
縹緲玉芙蓉梨花散作天花舞携琴邀我賦新詩陡覺<lb/>
清寒生肺腑篝燈展玩吸梅香窓月微明輪半吐<lb/>
宋犖䟦李晞古長夏江寺卷　南宋李晞古長夏江寺<lb/>
余見凡三卷其一為遷安劉總憲魯所藏余曩曾購得<lb/>
筆墨渾厚神采奕奕上有髙宗題云李唐可比唐李思<lb/>
訓乃從来烜赫名蹟也旋為有力者負之而趨迄今悵<lb/>
<pb n="KR3h0069_WYG_002-21b"/>
惘其一無髙宗題殘缺已甚余見於梁相國棠村先生<lb/>
座上所謂素絲斷續不忍㸔已作蝴蝶飛聫翩殊無可<lb/>
憶此卷䧺峭幽邃寫出江山之勝以泥金㸃苔尤為竒<lb/>
創流傳有緒詳董文敏䟦中品在劉氏卷下梁氏卷上<lb/>
亦希世之珍也康熙甲申正月余從嶺南得之足以豪<lb/>
矣装池竟漫為䟦尾<hi>西陂類藁</hi>
朱彛尊李唐長夏江寺圖䟦　康熙乙丑二月納蘭侍<lb/>
衛容若購得李唐著色山水卷邀余題籖唐字晞古河<lb/>
<pb n="KR3h0069_WYG_002-22a"/>
陽人宣和中曾直畫院南渡後入臨安年已八十授待<lb/>
詔觀其畫法古雅深厚宜為思陵所賞卷首題曰長夏<lb/>
江寺卷尾題曰李唐可比李思訓按宋人著色山水多<lb/>
以思訓為宗蓋春山薄而秋山疎惟夏山利用丹墨比<lb/>
之思訓可謂知言也<hi>曝書亭集</hi>
陳廷敬　李唐長夏江寺圖於<lb/>
大内見之宋髙宗題云李唐可比唐思訓花石綱殘艮岳空<lb/>
湖光金粉畫難工那知零落風烟外卻閉金函玉牘中<hi>午亭文編</hi>
<pb n="KR3h0069_WYG_002-22b"/>
髙士竒觀李唐長夏江寺圖卷詩　山下深江千頃碧<lb/>
山腰松栝勢百尺古寺樓臺杳靄間濃隂覆地晝掩闗<lb/>
逺岸蒲帆疾如馬何不此地銷長夏李唐清興殊激昂<lb/>
山盤水濶開洪荒炎風撲靣氣蒸鬱展卷颯颯生微凉<lb/>
<hi>苑西集</hi>
張英題李唐長夏江寺圖詩　一幅鵞溪絹色陳祗今<lb/>
書畫兩精神墨光透紙釵痕字筆陣横秋斧劈皴　翠<lb/>
華消息斷河汾遥望蒼梧隔暮雲畫譜宣和才誤却何<lb/>
<pb n="KR3h0069_WYG_002-23a"/>
堪重話李将軍<hi>存誠堂集</hi>
鄒迪光李晞古夷齊采薇圖䟦　評繪事者謂宋之晞<lb/>
古似唐之思訓而人物兼擅畫牛更精此卷夷齊采薇<lb/>
圖二人對語酷有生態一樹離竒偃蹇一樹葉欲脫不<lb/>
脫信腕揮運自生妙理真大匠手也當時之評固無虚<lb/>
語<hi>石語齋集</hi>
　　劉宗古<lb/>
劉宗古汴人宣和間待詔成忠郎畫人物山水佛像靖<lb/>
<pb n="KR3h0069_WYG_002-23b"/>
康亂流落江左紹興二年進車輅式稱㫖復職除提舉<lb/>
車輅院事<hi>圖繪寳鑑</hi>
劉宗古工畫人物長於傅染不施背粉而正靣自有神<lb/>
采<hi>繪事備考</hi>
劉宗古畫之傳世者松下奕棋圖一仕女圖一詩女圖<lb/>
一<hi>同上</hi>
　　楊士賢<lb/>
楊士賢宣和待詔紹興間至錢唐復舊職賜金𢃄工畫<lb/>
<pb n="KR3h0069_WYG_002-24a"/>
山水人物師郭熙多作小景山水林木挺勁似亦可取<lb/>
峯石水口雄健之筆逺不逮熙<hi>圖繪寳鑑</hi>
楊士賢山水開精舎圖一<hi>繪事備考</hi>
楊士賢雪景小山水初見以為劉松年然士賢徽宗時<lb/>
人乃知松年之筆實師士賢<hi>東圖元覽</hi>
余家舊有楊士賢畫一雪景横卷髙宗題作溪風飄雪<lb/>
<hi>畫繼補遺</hi>
楊士賢遥岑烟靄圖團扇絹本淡色江山村嶼有乗騎<lb/>
<pb n="KR3h0069_WYG_002-24b"/>
者有捕魚者荷戴度橋者上方遥岑烟樹隱隱梵刹<lb/>
楊士賢遥岑烟靄圖坐對終日方知古人用筆之妙直<lb/>
擬化工元宰習靜軒卬<hi>珊瑚網</hi>
楊士賢秋山松屋圖團扇絹本　楊待詔多作小景勁<lb/>
挺可取是圖石壁古松偃葢屋宇幽人兩兩相對廣除<lb/>
竹樹蕭疎間懸泉縈階下而逺山一抹長空極目無盡<lb/>
誰云雄偉不逮郭熙耶<hi>同上</hi>
陶宗儀題楊士賢風雨歸舟圖詩　山雨溪風晚未休<lb/>
<pb n="KR3h0069_WYG_002-25a"/>
蕭蕭落葉滿汀洲漁船罷釣歸何處眼底狂瀾正可愁<lb/>
<hi>南村集</hi>
前人題楊士賢雪林行旅圖詩　積雪凝寒晝不消璚<lb/>
林琪樹聳孤標寄言逆旅休辭倦西崦人家路尚遥<lb/>
<hi>同上</hi>
朱宗吉楊士賢畫䟦　楊士賢愛作小景寸天尺地水<lb/>
郭山村幽思冥搜神遊三昧<hi>顧炳畫譜</hi>
　　李迪<lb/>
<pb n="KR3h0069_WYG_002-25b"/>
李迪河陽人宣和莅職畫院授成忠郎紹興間復職畫<lb/>
院副使賜金帶歴事孝光朝工畫花鳥竹石頗有生意<lb/>
山水小景不逮<hi>圖繪寳鑑</hi>
李迪雪禽圖絹畫一幅雙鈎雪竹一鳩集於枯木上作<lb/>
寒冷状尤精俊如生氣韻絶倫神品也識八字曰淳熙<lb/>
丁未歲李迪畫<hi>吳其貞書畫記</hi>
李迪枯木幽禽圖畫法髙古後有髙季迪等四人題識<lb/>
是南宋大内之物<hi>同上</hi>
<pb n="KR3h0069_WYG_002-26a"/>
李迪亦畫犬<hi>畫史㑹要</hi>
李迪畫之𫝊世者海棠睡起圖一湖石海棠圖一帶雨<lb/>
海棠圖一碧桃垂絲圖二水仙咏梅圖二元圃秋香圖<lb/>
一折枝杏花圖一折枝花圖五逺水圖一喚渡圖一溪<lb/>
山圖一<hi>繪事備考</hi>
嘉興王庭槐藏李迪猿三幅<hi>寓意編</hi>
李迪宣父像花鳥十二幅又獐圖百犬圖手卷<hi>嚴氏書畫記</hi>
李迪寒塘鸂鶒圖一幅不甚大絹精宻光滑如紙<hi>東圖元覧</hi>
<pb n="KR3h0069_WYG_002-26b"/>
李迪枸把鶺鴒圖方絹本著色帶雪枸把朱實纍纍草<lb/>
際鶺鴒翹翹欲起<hi>珊瑚網</hi>
李迪鷹熊圖方絹本淺色峭壁荒巖鷹熊顧盼隠隠動<lb/>
犄角之機圖右古印莫辨　李迪寫花木鳥獸尤出人<lb/>
意表此圖是矣其昌觀<hi>同上</hi>
李迪古木竹石圖方絹本著色緑隂髙樹石竹叢生睿<lb/>
思東閣都省書畫二印<hi>同上</hi>
李迪寒塘鸂鶒圖方絹本著色梅花修竹掩映山塘石<lb/>
<pb n="KR3h0069_WYG_002-27a"/>
上鸂鶒枝頭小鳥隠約飛鳴丁雲鵬題二印<hi>同上</hi>
李迪楓林石壁圖小斗方絹本迪在孝光朝大有時名<lb/>
觀此何山水小景有不迨耶汪砢玉<hi>同上</hi>
李迪庾元規南樓明月圖<hi>錢江畫題</hi>
李迪牧羊圖雪景花禽圖毛良書畫樓藏<hi>無聲詩</hi>
李迪花鳥竹石小品生意浮動睹之不覺起濠濮間想<lb/>
也<hi>顧炳畫譜</hi>
凌雲翰題李迪猿抱子攀蘿過别枝滿身秋露濕金絲<lb/>
<pb n="KR3h0069_WYG_002-27b"/>
冷泉不復聞清嘯把燭觀圖有所思<hi>柘軒集</hi>
鎦績題李迪畫蘆雁詩　逺别胡天趂稻粱秋風吹斷<lb/>
不成行夜深獨宿江南渚夢怯黄蘆葉上霜<hi>嵩陽集</hi>
髙啟題李迪畫犬詩　䕶兒偏吠客花下卧晴莎莫出<lb/>
東原獵春来兎乳多<hi>青丘集</hi>
　　李安忠<hi>一作中瑛子公茂附見    别見</hi>
李安忠居宣和畫院歴官成忠郎紹興間復職畫院賜<lb/>
金帶工花鳥走獸差髙於迪尤工捉勒山水平平<hi>圖繪寳録</hi>
<pb n="KR3h0069_WYG_002-28a"/>
李公茂安忠之子世其家學然不逮父<hi>同上</hi>
李安忠畫之傳世者冝春苑馴獅圖一<hi>繪事備考</hi>
馬臻題李安忠雪岸寒鴉圖詩　北風萬里吹石裂古<lb/>
樹槎牙摧朽鐵羣烏啞啞如苦饑倦飛還向空林歇孤<lb/>
村荒寒得食逺日暮沙邊啄殘雪囬情訢意各有態羡<lb/>
殺畫師心更切我嘗記得天隨詩至今讀之心激越婦<lb/>
女衣襟便佞態始得金籠日提挈老烏老烏爾身毛羽<lb/>
黑離離况復人間厭爾啼何不飛鳴丈人屋丈人屋頭<lb/>
<pb n="KR3h0069_WYG_002-28b"/>
春栁緑<hi>霞外集</hi>
李安忠逐羊圖小絹畫一幅氣色佳維揚江孟明家觀<lb/>
<hi>吳其貞書畫記</hi>
李安忠牧羊圖小絹畫一幅精彩如新羣羊食草於坡<lb/>
上有一牧童上樹捕八哥一牧童在樹下張望意思種<lb/>
種類生觀於崑山李<hi>闕</hi>　手癸卯正月望日<hi>同上</hi>
李安忠工畫捉勒得其鷙攫及畏避之状<hi>畫繼補遺</hi>
虞堪題李安忠猿鵲圖詩　啼猿靈鵲賦難工峽月河<lb/>
<pb n="KR3h0069_WYG_002-29a"/>
星思未窮誰向楚臺悲寂寞想趨巖殿却如風<hi>鼔枻槀</hi>
吳師道䟦李安忠畫鼠盗果圖　徐崇嗣嘗畫茄鼠圖<lb/>
今李安忠畫鼠啖荔支盖同一機軸世之可畫物甚多<lb/>
而彼乃用意於鼠亦異矣使觀之者變憎為玩豈非筆<lb/>
墨之妙足以移人也哉<hi>吳禮部集</hi>
　　蘓漢臣<hi>子晉卿附見  瑛别見</hi>
蘇漢臣開封人宣和畫院待詔師劉宗古釋道人物臻<lb/>
妙尤善嬰兒紹興間復官孝宗隆興初補佛像稱㫖授<lb/>
<pb n="KR3h0069_WYG_002-29b"/>
承信郎<hi>圖繪寳鑑</hi>
蘇晉卿漢臣子工佛像<hi>續圖繪寳鑑</hi>
士女之工在於得其閨閣之態唐周昉張萱五代杜霄<lb/>
周文矩下及蘇漢臣輩皆得其妙不在施朱傅粉鏤金<lb/>
佩玉以飾為工<hi>畫鑒</hi>
蘇漢臣畫之傳世者栴檀香佛像一香積如来像一熾<lb/>
盛光佛像一日月珠幢像一鬘華菩薩像一智積菩薩<lb/>
像一獻花龍女圖一獻珠龍女圖一彌勒佛像二摩㬋<lb/>
<pb n="KR3h0069_WYG_002-30a"/>
羅像一藥义将圖一功徳林圖一揭諦神像一薝葡林<lb/>
圖一太上像二青元圖二飛仙圖二羣仙圖二仙藥圖<lb/>
三仙跡圖十二<hi>繪事備考</hi>
蘇漢臣擊樂圖絹畫鏡面一人滿身樂器二嬰兒撫肩<lb/>
觀其擊樂用筆清勁逼似唐人此圖得之歙人汪無方<lb/>
<hi>吳其貞書畫記</hi>
蘇漢臣嬰兒鬬蟋蟀圖絹畫一大幅丹墨如新畫法工<lb/>
細<hi>同上</hi>
<pb n="KR3h0069_WYG_002-30b"/>
至大戊申十一月廿四日客長興陳元善来約趙文卿<lb/>
及余至其家觀蘇漢臣孩兒四幅具酒三勺<hi>郭天錫日記真蹟</hi>
蘇漢臣金母臨宴龍女獻珠水鉢降龍仕女圗四軸嬰<lb/>
戯貨郎八軸<hi>嚴氏書畫記</hi>
蘓漢臣貨郎圗手卷<hi>同上</hi>
蘇漢臣嬰兒戯浴圗　蘓漢臣作嬰兒深得其状貌而<lb/>
更盡神情亦以其専心為之也此幅婉媚清麗尤可賞<lb/>
玩宜其稱隆於紹隆間也梅道人吳鎮題<hi>寳繪録</hi>
<pb n="KR3h0069_WYG_002-31a"/>
余家蔵蘓漢臣貨郎擔其閨人兩兩妝束即宋詞平頭<lb/>
鞋子䨇鸞小也又二嬰鬭促織三孺子放風筝<hi>珊瑚網</hi>
漢臣嬰兒鬭蟋蟀圗團扇絹本著色桂樹菊花石闌外<lb/>
嬰孺四蹲踞鬭蟋蟀天機爛漫<hi>書畫彚考</hi>
劉宫保子大蘓漢臣戱嬰一卷長丈餘絹如新<hi>東圖元覽</hi>
西湖五聖廟有蘓漢臣畫壁顯應觀舊有蕭照山水及<lb/>
蘓漢臣畫水壁今不復存矣<hi>武林舊事</hi>
章允恭蘓漢臣浴嬰圗跋　漢臣製作極工其冩嬰兒<lb/>
<pb n="KR3h0069_WYG_002-31b"/>
著色鮮潤體度如生熟玩之不啻相與言色者可謂神<lb/>
矣<hi>顧炳畫譜</hi>
純皇好玩名畫古器南京西華門舊有二黒漆圎櫝振<lb/>
之中空有聲盖國初巨室之藉入者以不可啓視故棄<lb/>
於此守閽小内史張本穴而窺之一為王維傅色山水<lb/>
一為蘓漢臣所繪宋髙宗瑞應圗本以王畫送安寧蘓<lb/>
畫送黄賜皆太監坐厰守備者未幾寧死賜攫得之並<lb/>
以獻上賞賚甚厚<hi>雙槐歳抄</hi>
<pb n="KR3h0069_WYG_002-32a"/>
侯恪題蘓漢臣鷸蚌圗詩　秋風瑟瑟蘆花白秋山如<lb/>
洗澗泉碧夕陽逺挂楓樹林鷸蚌無心相逼迫蓑衣漁<lb/>
子罷垂綸却看手取如有神人生萬事皆如此誰為此<lb/>
圗蘓漢臣<hi>侯太史詩集</hi>
汪砢玉蘓漢臣子卿持莭圗跋　開封蘇承信畫師劉<lb/>
宗古製作極工人物尤著色鮮潤體度如生而有嫌以<lb/>
筆端微滯者豈未見其冩意草草如此圗者耶<hi>珊瑚網</hi>
蘓晋卿畫之傳世者如意輪菩薩像一寳檀花菩薩像<lb/>
<pb n="KR3h0069_WYG_002-32b"/>
一金剛手菩薩像一<hi>繪事備考</hi>
陳奕禧題蘓漢臣捕魚圗詩　春波暖入湖中棹荻港<lb/>
凉生雨後燈名利兩忘争似爾休論吕望與嚴陵<hi>春藹堂集</hi>
田雯題蘓漢臣畫詩　十嵗嬰兒妙入神水邉逰戯見<lb/>
天真翻嫌㸃爾童心减冠者何須五六人<hi>山䕬詩選</hi>
　　朱鋭<hi>弟森附見</hi>
朱鋭河北人宣和待詔紹興復職授廸功郎工山水人<lb/>
物師王維尤好冩騾網雪獵圗形容布置曲盡其妙筆<lb/>
<pb n="KR3h0069_WYG_002-33a"/>
法類張敦禮<hi>圖繪寳鑑</hi>
朱森銳之弟亦工山水人物布置行筆俱不逮兄<hi>同上</hi>
朱銳畫之傳世者溪山秋霽圖一雪獵圖二水閣暁寒<lb/>
圖二騾網圖二溪山雪霽圖二盤車圖二運糧圖二<hi>繪事</hi>
<hi>偹考</hi>
程季白齋樓觀朱銳雪中騾網種種<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>備<hi>珊瑚網</hi>
朱銳訪戴圖團扇絹本淡色雪後江山村荘蕭瑟一客<lb/>
篷窻引望若指揮長年發棹圖左右角下長圓朱文印<lb/>
<pb n="KR3h0069_WYG_002-33b"/>
莫辨　明安國玩黔寧王子子孫孫永保之二印　朱<lb/>
銳學王右丞多雪岡盤車之屬此圖筆法髙簡非李唐<lb/>
所能夢見董其昌<hi>書畫彚考</hi>
朱銳雪景待渡圖毛良書畫樓藏<hi>無聲詩</hi>
朱銳雪荘行騎圖團扇絹本淡色雪中山水一人乗騎<lb/>
循山荘行蒼頭後随一童子前導若尋幽探勝者<hi>書畫彚考</hi>
朱銳雪荘飬馬圖絹畫一幅絹質剥落與江孟明家雪<lb/>
山運糧圖無異觀於吳門王其長家甲午四月六日<hi>吳其</hi>
<pb n="KR3h0069_WYG_002-34a"/>
<hi>貞書畫記</hi>
朱銳雪山運糧圖絹畫鏡面一頁畫一輣車前車有三<lb/>
牛後車有二人共有五車夫坡上有數株古樹枝幹垂<lb/>
下皆為雪所壓也山背有村店人家畫法精細文秀之<lb/>
甚為銳超妙入神之作<hi>同上</hi>
朱銳秋山駝車圖絹畫一幅氣色佳<hi>同上</hi>
宋寧宗楊皇后題朱銳雪景册詩　雪吹醉面不知寒<lb/>
信脚千山與萬山天甃瓊階三十里更飛栁絮與君看<lb/>
<pb n="KR3h0069_WYG_002-34b"/>
題朱銳册賜大少保坤卦圓印<hi>書畫題䟦記</hi>
趙孟頫題朱銳雪景詩　塵埃困人恒作惡開卷驚看<lb/>
雪滿樓安得眼前有此屋仍呼陶謝與同遊<hi>松雪齋集</hi>
文徴明題朱迪功雪景圖詩　宣和待詔朱迪功一時<lb/>
畫雪推精工筆蹤逺法王摩詰更說盤車妙無敵此圖<lb/>
似寫窮途客僕馬蕭蕭有羈色凍雲壓巖巖欲沉喬木<lb/>
封玉寒森森山根滅沒逕路絶客子欲行愁雪深雪深<lb/>
雲寒不可渡景色蒼茫野雲暮誰與擁盖獨臨淵豈是<lb/>
<pb n="KR3h0069_WYG_002-35a"/>
行吟覔新句古来繪事不易言正在位置經營間朱君<lb/>
此畫妙有骨一笑千金豈論直<hi>珊瑚網</hi>
　　李端<lb/>
李端汴人宣和待詔紹興間復官賜金帶作梨花鳩子<lb/>
得法<hi>圖繪寳鑑</hi>
李端京師人偏工梨花鳩子作扇圖極形似亂離後卒<lb/>
於杭<hi>畫繼</hi>
李端畫之傳世者梨花鳩子圖一<hi>繪事備考</hi>
<pb n="KR3h0069_WYG_002-35b"/>
王冕題李端秋山圖詩　前年放船九江口秋風獵獵<lb/>
吹蒲栁買魚沽酒待明月不知江上青山走三更吹笛<lb/>
欲喚人漙漙白露侵衣襟故鄉遥遥書斷絶空見過雁<lb/>
如飛雲去年却下七里灘秋水滿江秋月寒子陵先生<lb/>
釣魚處荒臺直起青雲端先生不愛漢庭官自與山水<lb/>
相盤桓至今髙節敦亷頑清風凛凛誰能攀泊舟登岸<lb/>
行復止小逕分岐通草市石林掩映樹青紅正與今年<lb/>
畫相似茅廬半住林木裏白狗黄鷄小如蟻翁媪無言<lb/>
<pb n="KR3h0069_WYG_002-36a"/>
童稚閒可是太平風俗美清溪水落魚蟹新東隣釀熟<lb/>
呼西隣相牽相把意思真親宻不異朱陳民李端筆力<lb/>
能巧妙寫我舊日經行到豈是老瞢眩水墨不覺掀髯<lb/>
發長嘯殷家大樓蒼江頭留我十日風雨秋觸景感動<lb/>
旅邸愁便欲卜築山之幽斷橋流水無人處添種梅花<lb/>
三百樹直待雪晴氷滿路騎驢相逐尋詩去<hi>竹齋集</hi>
　　張浹<hi>無畫跡可考</hi>
張浹宣和待詔人物山水師郭熙紹興間復官賜金帶<lb/>
<pb n="KR3h0069_WYG_002-36b"/>
<hi>圖繪寳鑑</hi>
　　顧亮<hi>無畫蹟可考</hi>
顧亮一作諒宣和待詔師郭熙人物山水與張浹同流<lb/>
落江左宫觀寺院畫壁餬口紹興間復官賜金帶<hi>圖繪寳鑑</hi>
郭熙善得烟雲出沒峯巒隠顯之態後世楊士賢顧亮<lb/>
皆學之<hi>畫鍳</hi>
顧亮能作大幅巨畫善布置好作盤車圖<hi>畫繼補遺</hi>
　　李從訓<hi>子章附見見養子嵩别</hi>
<pb n="KR3h0069_WYG_002-37a"/>
李從訓宣和待詔紹興間復官補承直郎畫院待詔賜<lb/>
金帶工畫道釋人物花鳥位置不凡傅彩精妙髙出流<lb/>
輩<hi>圖繪寳鑑</hi>
李章杭人從訓之後善畫人物著色山水<hi>同上</hi>
李從訓畫之𫝊世者宜男圖一蠲忿圖一合歡圖一雀<lb/>
圖四鳩圖二<hi>繪事備考</hi>
　　閻仲<hi>子次安附見無畫跡可考  次子次平别見</hi>
閻仲宣和時王宫待詔工人物絳色山水尤工畫牛紹<lb/>
<pb n="KR3h0069_WYG_002-37b"/>
興間補承直郎畫院待詔賜金帶筆力頗麤俗<hi>圖繪寶鑑</hi>
閻次安仲子畫山水窠石<hi>同上</hi>
　　周儀<hi>無畫蹟可考</hi>
周儀不知何許人徽宗朝畫院祗候善寫人物世傳千<lb/>
里晞逺常師之謹守法度甚雅潔<hi>畫斷補遺</hi>
周儀宣和待詔善畫人物謹守法度清秀入格承應摹<lb/>
唐畫有可觀紹興年復官賜金帶<hi>圖繪寳鑑</hi>
　　焦錫<hi>無畫蹟可考</hi>
<pb n="KR3h0069_WYG_002-38a"/>
焦錫宣和院人紹興間復為畫院待詔賜金帶<hi>圖繪寳鑑</hi>
　　胡舜臣　張著<hi>俱無畫蹟可考</hi>
胡舜臣張著與張浹顧亮俱善山水並師郭熙又同為<lb/>
畫院待詔各得熙之一偏浹善著色著精傅染皴法而<lb/>
重山叠嶂頗覺繁冗惟舜臣謹宻有法髙出二人亮能<lb/>
作大幅巨軸皆未易才也<hi>繪事備考</hi>
　<lb/>
　<lb/>
<pb n="KR3h0069_WYG_002-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南宋院畫録卷二<lb/>
</p>
<p>
</p>
  </div>
</body>
</text>
</TEI>
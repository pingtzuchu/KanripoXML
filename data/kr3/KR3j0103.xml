<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>嬾真子卷一</head>
    <p>
<pb n="KR3j0103_WYG_001-1a"/>
欽定四庫全書<lb/>
　嬾真子卷一　　　　　　宋　馬永卿　撰<lb/>
温公之任崇福春夏多在洛秋冬在夏縣每日與本縣<lb/>
　從學者十許人講書用一大竹筒筒中貯竹簽上書<lb/>
　學生姓名講後一日即抽簽令講講不通則公微數<lb/>
　責之公每五日作一暖講一盃一飯一麵一肉一菜<lb/>
　而已温公先壠在鳴條山墳所有餘慶寺公一日省<lb/>
　墳止寺中有父老五六軰上謁云欲獻薄禮乃用瓦<lb/>
<pb n="KR3j0103_WYG_001-1b"/>
　盆盛粟米飯瓦罐盛菜羹真飯土簋啜土鉶也公享<lb/>
　之如太牢既畢復前啓曰某等聞端明在縣日為諸<lb/>
　生講書村人不及往聴今幸畧說公即取紙筆書庶<lb/>
　人章講之既已復前白曰自天子章以下各有毛詩<lb/>
　兩句此獨無有何也公黙然少許謝曰某平生慮不<lb/>
　及此當思其所以奉答村父笑而去每見人曰我講<lb/>
　書曽難倒司馬端明公聞之不介意<lb/>
廬州東林寺有畫須菩提像如人許大梵相竒古筆法<lb/>
<pb n="KR3j0103_WYG_001-2a"/>
　簡易真竒畫也題曰戊辰歲樵人王翰作此乃本朝<lb/>
　開寳四年畫也南唐自顯徳五年用中原正朔然南<lb/>
　唐士大夫以為恥故江南寺觀中碑多不題年號後<lb/>
　但書甲子而已後戊辰七年歲次乙亥遂收江南<lb/>
僕友人陳師黯子直甞謂僕云漢諸儒所傳六經與今<lb/>
　所行六經不同互有得失不可以偏辭論也王嘉奏<lb/>
　封事曰臣聞咎繇戒帝舜曰亡敖佚欲有國兢兢業<lb/>
　業一日二日萬幾師古曰虞書咎繇謨之辭也言有<lb/>
<pb n="KR3j0103_WYG_001-2b"/>
　國之人不可敖慢佚欲但當戒慎危懼以理萬事之<lb/>
　幾也敖音傲今尚書乃作無教逸欲有邦恐敖字轉<lb/>
　寫作教字耳若謂天子教諸侯逸欲恐非是也僕曰<lb/>
　書序科斗書廢已久時人無能知者為隷古更定以<lb/>
　竹簡冩之所冩訛或有此理<lb/>
自唐以來呼太常卿為樂卿或云太常禮樂之司故有<lb/>
　此名然不呼為禮卿何也然此二字古有之前漢食<lb/>
　貨志武帝置賞官名曰武功爵第八級曰樂卿故後<lb/>
<pb n="KR3j0103_WYG_001-3a"/>
　之文人因取二字用之亦自無害耳<lb/>
元城先生有言魏徵傳稱帝仆所為碑停叔玉昏顧其<lb/>
　家衰矣此言非也鄭公之徳國史可傳何賴於碑而<lb/>
　停叔玉昏乃天以佑魏氏也且房杜何如人也以子<lb/>
　尚主遂敗其家僕後考魏氏之譜鄭公四子叔玉叔<lb/>
　瑜叔琬叔珪而叔瑜生華華生商商生明明生馮馮<lb/>
　生謩至此五世矣使其家尚主而其禍或若房杜豈<lb/>
　有再振之理故先生曰停叔玉昏乃天以佑魏氏也<lb/>
<pb n="KR3j0103_WYG_001-3b"/>
　信哉<lb/>
杜牧傳稱牧仕宦不合意而從兄悰位將相怏怏不平<lb/>
　卒年五十僕以杜氏家譜考之襄陽杜氏出自當陽<lb/>
　侯預而佑葢其後也佑生三子師損式方從郁師損<lb/>
　三子詮愉羔式方五子憚憓悰恂怕從郁二子牧顓<lb/>
　羣從中悰官最高而牧名最著豈以富貴聲名不可<lb/>
　兼乎杜氏凡五房一京兆杜氏二杜陵杜氏三襄陽<lb/>
　杜氏四洹水杜氏五濮陽杜氏而杜甫一𣲖不在五<lb/>
<pb n="KR3j0103_WYG_001-4a"/>
　𣲖之中豈以其仕官不逹而諸杜不通譜系乎何家<lb/>
　譜之見遺也唐史稱杜不通襄州襄陽人晉征南將<lb/>
　軍預逺裔審言生閑閑生甫由此言之則甫佑同出<lb/>
　於預而家譜不載未詳<lb/>
陜府平陸主簿張貽孫子訓甞問僕魚袋制度僕曰今<lb/>
　之魚袋乃古之魚符也必以魚者葢分左右可以合<lb/>
　符而唐人用袋盛此魚今人乃以魚為袋之飾非古<lb/>
　制也唐車服志曰隨身魚符左一右一左者進内右<lb/>
<pb n="KR3j0103_WYG_001-4b"/>
　者隨身皆盛以袋三品以上飾以金五品以上飾以<lb/>
　銀景雲中詔衣紫者以金飾之衣緋者以銀飾之謂<lb/>
　之章服葢有據也<lb/>
天道逺矣漢再受天命其兆見於孝景程姬之事然長<lb/>
　沙定王發凡十有五子並載於王子諸侯年表元光<lb/>
　六年七月乙巳受封者四人元朔四年三月乙丑受<lb/>
　封者六人元朔五年三月癸丑受封者一人其年六<lb/>
　月壬子受封者四人内舂陵侯買乃其一也而舂陵<lb/>
<pb n="KR3j0103_WYG_001-5a"/>
　侯者乃光武之祖也舂陵節侯買卒戴侯熊渠嗣卒<lb/>
　孝侯仁嗣卒侯敞嗣建武二年立敞子祉為城陽王<lb/>
　葢以祉者舂陵之正統也故光武立為王然則國之<lb/>
　興廢豈偶然哉僕以光武出於舂陵買之後而長沙<lb/>
　定王發本傳中不載其詳因備載之<lb/>
張子訓甞問僕曰蒙恬造筆然則古無筆乎僕曰非也<lb/>
　古非無筆但用兔毛自恬始耳爾雅曰不律謂之筆<lb/>
　史載筆詩云貽我彤管夫子絶筆獲麟莊子云䑛筆<lb/>
<pb n="KR3j0103_WYG_001-5b"/>
　和墨是知其來逺矣但古筆多以竹如今木匠所用<lb/>
　木斗竹筆故其字從竹又或以毛但能染墨成字即<lb/>
　謂之筆至蒙恬乃以兔毛故毛頴傳備載之<lb/>
田敬仲田穉孟田湣田須無田無宇田開田乞田常五<lb/>
　世之後並為正卿謂田無宇也八世之後莫之與京<lb/>
　謂田常也自齊桓公十四年陳公子完來奔歲在己<lb/>
　酉至簡公四年田常弑其君凡一百九十二年其事<lb/>
　始驗史記但云旧敬仲完世家不謂之齊不與其簒<lb/>
<pb n="KR3j0103_WYG_001-6a"/>
　也與莊子胠篋篇同義<lb/>
元城先生甞言古之史出於一人之手故寓意深逺且<lb/>
　如前漢書每同列傳者亦各有意楊王孫武帝時人<lb/>
　胡建昭帝時人朱雲元帝時人梅福成帝時人云敞<lb/>
　平帝時人為一列傳葢五人者皆不得其中然其用<lb/>
　意則皆可取王孫裸葬雖非聖人之道然其意在於<lb/>
　矯厚葬也胡建為軍正丞不上請而擅斬御史然其<lb/>
　意在於明軍法也朱雲以區區口舌斬師傅然其意<lb/>
<pb n="KR3j0103_WYG_001-6b"/>
　在於去佞臣也梅福以踈逺小臣而言及於骨肉權<lb/>
　臣之間然其意在於尊王室也云敞犯死救師雖非<lb/>
　中道然忠義所激耳稍近其中故叙傳云王孫裸葬<lb/>
　建乃斬將雲廷訐禹福逾<hi>注云逺也</hi>刺鳯是謂狂狷敞近<lb/>
　其衷<hi>注云中也</hi>言此五人皆狂狷不得中道獨敞近於中<lb/>
　耳此其所以為一列傳<lb/>
世言五角六張此古語也甞記開元中有人獻俳文於<lb/>
　明皇其畧云說甚三皇五帝不如來告三郎既是千<lb/>
<pb n="KR3j0103_WYG_001-7a"/>
　年一遇且莫五角六張三郎謂明皇也明皇兄弟六<lb/>
　人一人早亡故明皇為太子時號五王宅寧王薛王<lb/>
　明皇兄也申王岐王明皇弟也故謂之三郎五角六<lb/>
　張謂五日遇角宿六日遇張宿此兩日作事多不成<lb/>
　然一年之中不過三四日紹興癸丑歲只三日四月<lb/>
　五日角七月二十六日張十月二十五日角多不過<lb/>
　四日他皆倣此<lb/>
王禹玉年二十許就揚州秋解試瑚璉賦官韻端木賜<lb/>
<pb n="KR3j0103_WYG_001-7b"/>
　為宗廟之器滿場中多第二韻用木字云唯彼聖人<lb/>
　粤有端木而禹玉獨於第六韻用之上睎顏氏願為<lb/>
　可鑄之金下笑宰予恥作不雕之木則其竒巧亦異<lb/>
　矣哉<lb/>
世所傳五栁集數本不同謹按淵明乙丑生至乙巳歲<lb/>
　賦歸去來是時四十一矣今游斜川詩或云辛丑歲<lb/>
　則方三十七歲或云辛酉歲則已五十七而詩云開<lb/>
　歲倐五十皆非也若云開歲倐五日則正序所謂正<lb/>
<pb n="KR3j0103_WYG_001-8a"/>
　月五日言開歲倐忽五日耳近得廬山東林舊本作<lb/>
　五日宜以為正又舊氣和天象澄作此象訛耳集中<lb/>
　如此類極多今特舉此一篇<lb/>
詩書之序舊同在一處不與本篇相連如堯典舜典以<lb/>
　下闗雎葛覃以下並一簡牘而書之至孔安國乃移<lb/>
　之故曰書序序所以作者之意昭然易見宜相附近<lb/>
　故引之各冠其篇首後毛公為詩傳亦復如是故逸<lb/>
　書逸詩之名可以見者緣與今所存之序同此一處<lb/>
<pb n="KR3j0103_WYG_001-8b"/>
　故也若各冠其篇者則亡之矣葢其餘則簡編衆多<lb/>
　故或逸之今之逸書逸詩是也<lb/>
成湯既没太甲元年注云太甲太丁之子湯之孫也太<lb/>
　丁未立而卒及湯没而太甲立稱元年惟元祀十有<lb/>
　二月乙丑伊尹祠於先王注云成湯崩踰月太甲即<lb/>
　位奠殯而告據此文意則成湯之後中間别無君也<lb/>
　然孟子云湯崩太丁未立外丙二年仲壬四年太甲<lb/>
　顛覆湯之典刑伊尹放之於桐據此則中間又有兩<lb/>
<pb n="KR3j0103_WYG_001-9a"/>
　君矣史記湯崩太丁未立而卒於是乃立太丁之弟<lb/>
　外丙是為帝外丙外丙即位二年崩立外丙之弟仲<lb/>
　壬是為帝仲壬帝仲壬即位四年崩伊尹乃立太丁<lb/>
　之子太甲太甲成湯適長孫也以此考之然則書所<lb/>
　謂成湯既没太甲元年者葢為伊尹欲明言成湯之<lb/>
　徳以訓嗣王故須先言成湯既没非謂中間無二君<lb/>
　也而注誤認此語遂失之當以孟子史記為正<lb/>
五栁與殷晉安别詩舊本十韻第九韻云才華不隠世<lb/>
<pb n="KR3j0103_WYG_001-9b"/>
　江湖多賤貧第十韻云脫有經過便念來存故人今<lb/>
　世有本無第十韻故東坡詩送張中亦止於貧字云<lb/>
　不救歸裝貧又今本云游好非久長一遇盡因勤而<lb/>
　舊本云游好非少長一遇定因勤葢其意云吾與子<lb/>
　非少時長時游從也但今一相遇故定交耳此語最<lb/>
　妙識者自知之<lb/>
唐秘書省吏凡六十七人典書四人楷書十人令史四<lb/>
　人書令史九人亭長六人掌故八人熟紙匠十人装<lb/>
<pb n="KR3j0103_WYG_001-10a"/>
　潢匠六人筆匠六人且世但知鄉邨之吏謂之亭長<lb/>
　殊不知唐諸司多有之尚書省志云以亭長啟閉傳<lb/>
　禁約則知三省亦有也然裝潢恐是今之表背匠然<lb/>
　謂之潢其義未詳<lb/>
元祐中東坡知貢舉日並行詩賦經義書題中出而難<lb/>
　任人蠻夷率服注云任佞也難者拒之使不得進也<lb/>
　難任人則忠信昭而四夷服東坡習大科日曽作忠<lb/>
　信昭而四夷服論而新經與注意同當時舉子謂東<lb/>
<pb n="KR3j0103_WYG_001-10b"/>
　坡故與金陵異說以為難於任人則得賢者故四夷<lb/>
　服及東坡見說怒曰舉子至不識字輙以難<hi>去聲</hi>為難<lb/>
　<hi>平聲</hi>盡黜之惟作難<hi>去聲</hi>字者皆得葢東坡原不曽見新<lb/>
　經而舉子未甞讀注故也聞之於柴慎微<lb/>
古今之事有可資一笑者太公八十遇文王世所知也<lb/>
　然宋玉楚詞云太公九十乃顯榮兮誠未遇其匡合<lb/>
　東方朔云太公體行仁義七十有二乃設用於文武<lb/>
　噫太公老矣方得東方朔减了八歲却被宋玉展了<lb/>
<pb n="KR3j0103_WYG_001-11a"/>
　十歲此事真可絶倒<lb/>
古人吟詩絶不草草至於命題各有深意老杜獨酌詩<lb/>
　云歩屧深林晚開樽獨酌遲仰蜂粘落絮行蟻上枯<lb/>
　梨徐步詩云整履步青蕪荒庭日欲晡芹泥隨燕嘴<lb/>
　花蕊上蜂鬚且獨酌則無獻酬也徐步則非奔走也<lb/>
　以故蜂蟻之類微細之物皆能見之若夫與客對談<lb/>
　急趨而過則何睱視詳至於是哉僕甞以此理問僕<lb/>
　舅氏舅氏曰東山之詩葢甞言之伊威在室蠨蛸在<lb/>
<pb n="KR3j0103_WYG_001-11b"/>
　户町畽鹿場熠燿宵行此物尋常亦有之但人獨居<lb/>
　閒時乃見之耳杜詩之源出於此<lb/>
吴興老釋子野雪葢精廬詩名徒自振道心常晏如想<lb/>
　子棲禪夜見月東峯初清磬落巖谷焚香滿空虛夙<lb/>
　慕端成舊未識豈為疎願以碧雲思方君怨别餘茂<lb/>
　苑繁華地流水野僧居何當一游詠倚閣吟躊蹰右<lb/>
　蘇州招晝公詩晝公即皎然也居於湖舊說皎然欲<lb/>
　見韋蘇州恐詩體不合遂作古詩投之蘇州一見大<lb/>
<pb n="KR3j0103_WYG_001-12a"/>
　不滿意繼而皎然復獻舊詩蘇州大稱賞曰幾誤失<lb/>
　大名何不止以所長見示而輙希老夫之意且蘇州<lb/>
　詩格如此高古而皎然卒然傚之宜乎不逮也士欲<lb/>
　迎合者以此少戒<lb/>
同州澄城縣有九龍廟然只一妃耳土人云馮瀛王之<lb/>
　女也夏縣司馬才仲戯題詩云身既事十主女亦妃<lb/>
　九龍過客讀之無不一笑才仲名棫兄才叔名槱皆<lb/>
　温公之姪孫豪傑之士咸未四十而卒文季每言及<lb/>
<pb n="KR3j0103_WYG_001-12b"/>
　之必慘然也<lb/>
聖人之言何其逺哉雖弟子皆可與聞而又擇其中尤<lb/>
　可與言者言之仲尼之弟子皆孝也而曽子為上首<lb/>
　故孔子與之言孝經佛之弟子皆解空也而須菩提<lb/>
　為上首故佛與之言金剛經餘弟子不與也<lb/>
楚辭山鬼曰若有人兮山之阿被薜茘兮帶女蘿既含<lb/>
　睇兮又宜笑子慕予兮善窈窕僕讀至此始悟莊子<lb/>
　之言曰西施捧心而嚬鄰人效之皆棄而走且美人<lb/>
<pb n="KR3j0103_WYG_001-13a"/>
　之容或笑或嚬無不佳者如屈子以笑為宜而荘子<lb/>
　以嚬為美也若醜人則嚬固增醜狀而笑亦不宜矣<lb/>
　屈荘皆方外人而言世間事曲盡其妙然亦不害為<lb/>
　道人也<lb/>
襄鄧之間多隠君子僕為淅川令日與一老士人鄭正<lb/>
　字楚老往還楚老之言可取者極多今但記其論天<lb/>
　一說楚老之言曰古今言天者多矣皆無所考据獨<lb/>
　一說簡易可信列子之言曰終日在天中行止張湛<lb/>
<pb n="KR3j0103_WYG_001-13b"/>
　注曰自地以上皆天也此言可信僕初未信其言俄<lb/>
　被差為金州考試官行金房道中過外朝雞鳴馬息<lb/>
　女媧諸嶺高至十里或二十里然則自下望之豈不<lb/>
　在天中行乎後又觀抱朴子言自地以上四十里則<lb/>
　乗剛氣而行葢自此以上愈高愈清則為神靈之所<lb/>
　居三光之所縣葢天積氣耳非若形質而有拘礙但<lb/>
　愈高則愈逺耳若曰自地至天凡若干里僕不信也<lb/>
杜工部送重表姪王砯評事詩云秦王時在坐真氣驚<lb/>
<pb n="KR3j0103_WYG_001-14a"/>
　户牖又云次問最少年虬鬚十八九然十八九三字<lb/>
　乃出於丙吉傳云武帝曽孫在掖庭外家者至今十<lb/>
　八九矣其語葢出於此始信老杜用事若出天成其<lb/>
　大畧如此今特舉此一篇<lb/>
縣尉呼為少府者古官名也漢百官表云大司農供軍<lb/>
　國之用少府則奉養天子名曰禁錢府是别藏少者<lb/>
　小也故稱少府以亞大司農也葢國朝之初縣多惟<lb/>
　令尉令既呼明府故尉呼少府以亞於縣令<lb/>
<pb n="KR3j0103_WYG_001-14b"/>
東坡至黄州邀一隠士相見但視傳舎不言而去東坡<lb/>
　曰豈非以身世為傳舎相戒乎因贈以詩末云士廉<lb/>
　豈識桃椎妙妄意稱量未必然此葢用朱桃椎故事<lb/>
　也高士廉備禮請見與之語不答瞪目而去士亷再<lb/>
　拜曰祭酒其使我以無事治蜀耶乃簡條目州遂大<lb/>
　治東坡用事之切當如此皆取隠士相見不言之意<lb/>
　也<lb/>
今之契丹謂中國為漢者葢有說也西域傳載武帝輪<lb/>
<pb n="KR3j0103_WYG_001-15a"/>
　臺詔曰匈奴縳馬前後足言秦人我丐若馬注謂中<lb/>
　國人為秦人習故言也故今契丹謂中國為漢亦由<lb/>
　是也<lb/>
鄭吉傳云威振西域并䕶西北道故號都䕶中西域而<lb/>
　立幕府治烏壘城鎮撫諸國誅伐懐集之漢之號令<lb/>
　班西域矣始自張直成於鄭吉僕以西域傳考之烏<lb/>
　壘去龜兹國三百五十里而烏壘去陽闗二千七百三<lb/>
　十八里於西域為中然烏壘户百一十口千二百勝<lb/>
<pb n="KR3j0103_WYG_001-15b"/>
　兵三百人而西域五十餘國咸聴指揮葢漢積威之<lb/>
　所致也始信女騫以三五胡人守中國一大郡而人<lb/>
　不敢圖者良有以夫<lb/>
沈傳師游嶽鬱寺詩云承明年老輙自論乞得湘守東<lb/>
　南奔葢用嚴助故事也嚴助為會稽太守數年不聞<lb/>
　問賜書曰制詔會稽太守君厭承明之廬勞侍從之<lb/>
　事今以傳師傳考之穆宗時召入翰林為學士改中<lb/>
　書舎人翰林闕承旨次當傳師穆宗欲面命辭曰學<lb/>
<pb n="KR3j0103_WYG_001-16a"/>
　士院長㕘天子宻議次為宰相臣自知必不能願治<lb/>
　人一方為陛下長養之因稱疾出遂以本官兼史職<lb/>
　俄出為湖南觀察使故傳師於詩以見其志<lb/>
元城先生曰某之北歸與東坡同途兩舟相䘖未甞一<lb/>
　日不相見甞記東坡自言少年時與其父并弟同讀<lb/>
　富鄭公使北語録至於說大遼國主云用兵則士馬<lb/>
　物故國家受其害爵賞日加人臣受其利故凡北朝<lb/>
　之臣勸用兵者乃自為計非為北朝計也遼主明知<lb/>
<pb n="KR3j0103_WYG_001-16b"/>
　利害所在故不用兵三人皆歎其言以為明白而切<lb/>
　中事機時老蘇謂二子曰古人有此意否東坡對曰<lb/>
　嚴安亦有此意但不如此明白老蘇笑以為然<lb/>
　<lb/>
　<lb/>
　<lb/>
　<lb/>
　嬾真子卷一<lb/>
</p>
<p>
</p>
  </div>
<div>
                <head>嬾真子卷二</head>
    <p>
<pb n="KR3j0103_WYG_002-1a"/>
欽定四庫全書<lb/>
　嬾真子卷二　　　　　　宋　馬永卿　撰<lb/>
仁宗皇帝道徳如古帝王然禪學亦自高逺僕遊阿育<lb/>
　王山見皇祐中所賜大覺禪師懐璉御書五十三巻<lb/>
　而偈頌極多内有一頌留懐璉住京師云虛空本無<lb/>
　礙智解來作祟山即如如體不落偏中位又有一頌<lb/>
　後作一圓相下注兩行云道着喪身失命道不着<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>佛性仰窺見解實歴代祖師之上宜乎身居九重<lb/>
<pb n="KR3j0103_WYG_002-1b"/>
　道超萬物外則不為姦邪所蔽内則不為聲色所惑<lb/>
　而享永年推其緒餘燕及天下昆蟲草木咸受上賜<lb/>
　故宸奎閣記云古今通佛法者一人而已至哉言乎<lb/>
本朝宰相銜帶譯經潤文使葢本於唐也顯慶元年正<lb/>
　月𤣥奘法師在大慈恩寺翻譯西天所得梵本經論<lb/>
　時有黄門侍郎薛元超中書侍郎李義府問古來譯<lb/>
　儀式如何師答云苻堅時曇摩瞿譯中書侍郎趙整<lb/>
　執筆姚興時鳩摩羅什譯安城侯姚嵩執筆後魏時<lb/>
<pb n="KR3j0103_WYG_002-2a"/>
　菩提留支譯侍中崔光執筆貞觀中波羅頗那譯左<lb/>
　僕射房𤣥齡趙郡王李孝恭太子詹事杜正倫太府<lb/>
　卿蕭璟等監閱今獨無此正月壬辰勅曰大慈恩寺<lb/>
　僧𤣥奘所翻經論既新傳譯文義須精宜令太子太<lb/>
　傅尚書左僕射燕國公于志寧中書令來濟禮部尚<lb/>
　書許敬宗黄門侍郎薛元超中書侍郎李義府杜正<lb/>
　倫時為㸔閱有不稳當處即隨事潤色之右出藏經<lb/>
　三藏法師傳<lb/>
<pb n="KR3j0103_WYG_002-2b"/>
關中隠士駱耕耕道常言脩養之士當書月令置坐左<lb/>
　右夏至宜節嗜欲冬至宜禁嗜欲葢一陽初生其氣<lb/>
　微矣如草木萌生易於傷伐故當禁之不特節也且<lb/>
　嗜欲四時皆損人但冬夏二至隂陽争之時大損人<lb/>
　耳僕曰不獨月令如此唐栁公度年八十有强力人<lb/>
　問其術對曰吾平生未甞以脾胃熟生物暖冷物以<lb/>
　元氣佐喜怒此亦可為座右銘也耕道曰然<lb/>
舊說載王禹玉久在翰苑曽有詩云晨光未動曉驂催<lb/>
<pb n="KR3j0103_WYG_002-3a"/>
　又向壇頭飲社盃自笑治聾終不是明年强健更重<lb/>
　來或曰古人之詩有此意乎僕曰白樂天為忠州刺<lb/>
　史九日題塗溪云蕃草席鋪楓㟁葉竹枝歌送菊花<lb/>
　盃明年尚作南賔守或值重陽更一來亦此意也但<lb/>
　古人作詩必有所擬謂之神仙換骨法然非深於此<lb/>
　道者亦不能也<lb/>
六一先生作事皆寓深意公生於景徳之四年至慶歴<lb/>
　五年坐言者論張氏事責知滁州時方年三十九矣<lb/>
<pb n="KR3j0103_WYG_002-3b"/>
　未及强仕之年已有醉翁之號其意深矣後韓魏公<lb/>
　同在政府六一長魏公一歲魏公諸事頗從之至議<lb/>
　推尊濮安懿王同朝俱攻六一故六一遺令託魏公<lb/>
　作墓誌墓誌中盛言初議推尊時乃政府熟議共入<lb/>
　文字欲令魏公承當此事以破後世之惑耳或云張<lb/>
　氏事雖下六一千百軰人猶且不為至若推尊則遽<lb/>
　亡前朝盛徳而大違典禮故諸公攻之不少貸也然<lb/>
　六一深以此事為然故於五代史義兒傳極致意焉<lb/>
<pb n="KR3j0103_WYG_002-4a"/>
　噫人心不同猶其面也此言得之<lb/>
温公熈寧元豐間甞往來于陜洛之間從者才三兩人<lb/>
　跨驢道上人不知其温公也每過州縣不使人知一<lb/>
　日自洛趨陜時陜守劉仲通諱航元城先生之父也<lb/>
　知公之來使人迓之公已從城外過天陽津矣劉遽<lb/>
　使以酒四樽遺之公不受來使酷云若不受必重得<lb/>
　罪公不得已受兩壺行三十里至張店鎮乃古傅巖<lb/>
　故地於鎮官處借人復還之後因於陜之使宅建四<lb/>
<pb n="KR3j0103_WYG_002-4b"/>
　公堂謂召公傅公姚公温公此四公者皆陜中故事<lb/>
　也唐姚中令陜之硤石人今陜縣道中路旁有姚氏<lb/>
　墓碑徐嶠之書并撰<lb/>
僕少時在高郵學讀送窮文至五鬼相與張眼吐舌跳<lb/>
　踉偃仆抵掌頓脚失笑相顧僕不覺大笑時同舎王<lb/>
　抃彦法問曰何矧<hi>笑至甚為矧</hi>僕曰豈退之真見鬼乎彦<lb/>
　法曰此乃髑髏之深嚬蹙頞葢想當然耳且古人作<lb/>
　文必有所擬此擬揚子雲逐貧賦也僕後以此言問<lb/>
<pb n="KR3j0103_WYG_002-5a"/>
　於舅氏張奉議<hi>従聖</hi>舅氏曰不然規矩方圓之至也<lb/>
　若與規矩合則方圓自然同也若學問至古人自然<lb/>
　與古人同不必擬也譬如善射後矢續前矢善馬後<lb/>
　足及前足同一理也昨日讀韓文忽憶此話今三十<lb/>
　年矣撫卷驚歎者久之<lb/>
詩人之言為用固寡然大有益於世者若長恨歌是也<lb/>
　明皇太真之事本有新臺之惡而歌云楊家有女初<lb/>
　長成養在深閨人不識故世人罕知其為夀王瑁之<lb/>
<pb n="KR3j0103_WYG_002-5b"/>
　妃也春秋為尊者諱此歌真得之<lb/>
謚之曰靈葢有二義謚法曰徳之精明曰靈亂而不損<lb/>
　曰靈若周靈王衞靈公是美謚也若楚靈王漢靈帝<lb/>
　是惡謚也莊子曰靈公之為靈也久矣此褒之也漢<lb/>
　賛之曰靈帝之為靈也優哉此貶之也故曰此一字<lb/>
　兼美惡兩謚<lb/>
唐世士大夫崇尚家法栁氏為冠公綽唱之仲郢和之<lb/>
　其餘名士亦各修整舊傳栁氏出一婢婢至宿衞韓<lb/>
<pb n="KR3j0103_WYG_002-6a"/>
　金吾家未成券聞主翁於㕔事上買綾自以手取視<lb/>
　之且與駔儈議價婢於牕隙偶見因作中風狀仆地<lb/>
　其家怪問之婢云我正以此疾故出栁宅也因出外<lb/>
　舎問曰汝有此疾幾何時也婢曰不然我曽伏事栁<lb/>
　家郎君豈忍伏事賣絹牙郎也其標韵如此想是栁<lb/>
　家家法清高不為塵垢卑賤故婢化之乃至如此雖<lb/>
　今士大夫妻有此見識者少矣哀哉聞之於田亘元<lb/>
　邈<lb/>
<pb n="KR3j0103_WYG_002-6b"/>
僕友王彦法善談名理甞謂世人但知韓退之不好佛<lb/>
　反不知此老深明此意觀其送髙閑上人序云今閑<lb/>
　師浮屠氏一死生解外膠是其為心必泊然無所起<lb/>
　其於世必淡然無所嗜泊與淡相遭頹隨委靡潰敗<lb/>
　不可收拾觀此言語乃深得歴代祖師向上休歇一<lb/>
　路其所見處大勝裴休且休甞為圓覺經序考其造<lb/>
　詣不及退之逺甚唐士大夫中裴休最號為奉佛退<lb/>
　之最號為毁佛兩人所得淺深乃相反如此始知循<lb/>
<pb n="KR3j0103_WYG_002-7a"/>
　名失實世間如此者多矣彦法名抃高郵人慕清獻<lb/>
　之為人卒於布衣僕今日偶讀圓覺經序因追書之<lb/>
退之感二鳥賦云貞元十五年五月戊辰愈東歸又云<lb/>
　讀書著文自七歲至今凡二十二年以文集詳考之<lb/>
　是年乃貞元十一年也今按貞元十一年退之年二<lb/>
　十八是年三上書宰相不遇而出闗故曰自七歲至<lb/>
　今凡二十二年至十二年七月從董晉平汴州至十<lb/>
　五年二月晉薨退之護喪歸葬洛陽半道聞汴州亂<lb/>
<pb n="KR3j0103_WYG_002-7b"/>
　退之既至洛陽徑走彭城省視其家遂復在徐州節<lb/>
　度使張建封幕下是年五月作董晉行狀其後書云<lb/>
　貞元十五年五月十八日故吏前汴宋亳永等州觀<lb/>
　察推官將仕郎秘書省校書郎韓愈狀是時退之年<lb/>
　三十二則知作感二鳥賦時貞元十一年明矣但後<lb/>
　人誤書十五年也<lb/>
杜牧之華蕚樓詩云千秋佳節名空在承露絲囊世已<lb/>
　無唯有紫苔偏稱意年年因得上金鋪金鋪出甘泉<lb/>
<pb n="KR3j0103_WYG_002-8a"/>
　賦云排玉户而颺金鋪注云金鋪門首也言風之所<lb/>
　至排門揚鋪擊皷鍰鈕葢此樓久無人登而苔蘚生<lb/>
　其門上矣漢以金盤承露而唐以絲囊絲囊可以承<lb/>
　乎此不可解<lb/>
襄鄧之間多隠君子僕甞記陜州夏縣士人樂舉明逺<lb/>
　甞云二十四氣其名皆可解獨小滿芒種說者不一<lb/>
　僕因問之明逺曰皆謂麥也小滿四月中謂麥之氣<lb/>
　至此方小滿而未熟也芒種五月節種讀如種類之<lb/>
<pb n="KR3j0103_WYG_002-8b"/>
　種謂種之有芒者麥也至是當熟矣僕因記周禮稻<lb/>
　人澤草所生種之芒種注云澤草之所生其地可芒<lb/>
　種種稻麥也僕近為老農始知過五月節則稻不可<lb/>
　種所謂芒種五月節者謂麥至是而始可收稻過是<lb/>
　而不可種矣古人名節之意所以告農候之早晚深<lb/>
　矣<lb/>
莊子之言有與人意合者今輙記之莊子之言曰地非<lb/>
　不廣且大也今之所用容足耳然側足而墊之致黄<lb/>
<pb n="KR3j0103_WYG_002-9a"/>
　泉解之者曰墊者掘也地亦大矣人之所用不過容<lb/>
　足若使側足之外掘至黄泉則人戰栗不能行矣僕<lb/>
　因從而解之曰所以然者以足外無餘地也今有人<lb/>
　廉也而人以為貪正也而人以為滛何也以亷正之<lb/>
　外無餘地也若云伯夷之亷也栁下惠之正也則人<lb/>
　無不信者以有餘地也故曰君子能為可信不能使<lb/>
　人之必信人若未信當求之已不可求之人<lb/>
政和中僕為鄧州淅川縣令與順陽主簿張持執權同<lb/>
<pb n="KR3j0103_WYG_002-9b"/>
　為金州考試官畢同途而歸至均州界中宿于臨漢<lb/>
　江一寺寺前水分兩股行十餘里復合主僧年六十<lb/>
　餘極善談論因言股河主僧曰不獨江漢如此天漢<lb/>
　亦復如是因取天漢圖相示天漢起於東方經箕尾<lb/>
　之間謂之漢津乃分為二道其南道則經傅說星天<lb/>
　籥星弁星河皷星其北道則經龜星南斗魁星左旗<lb/>
　下至天津而合為一道故知股河天地皆然也僕曰<lb/>
　凡水之行前遇堆阜則左右分流遂如股之狀今天<lb/>
<pb n="KR3j0103_WYG_002-10a"/>
　漢乃水象亦有高卑坳平之狀乎其僧笑曰吾不知<lb/>
　也後有知星者亦不能答<lb/>
天下之事有一可笑者今輙記之子路在弟子中號為<lb/>
　好勇天下之至剛强人也而衞彌子瑕者至以色悅<lb/>
　人天下之至柔弱人也然同為友壻故孟子曰彌子<lb/>
　之妻與子路之妻兄弟也彌子謂子路曰夫子主我<lb/>
　衞卿可得也夷考其時正衞靈公之時何二人賦性<lb/>
　之殊也爾雅曰兩壻相謂為亞注云今江東人呼同<lb/>
<pb n="KR3j0103_WYG_002-10b"/>
　門為僚壻嚴助傳呼友壻江北人呼連袂又呼連襟<lb/>
壯士感恩起變服不變姓朋友改舊觀僮僕生新敬右<lb/>
　孟東野贈韓退之為行軍司馬詩以傳考之非也東<lb/>
　野卒於元和九年時退之為史館修撰至元和十二<lb/>
　年冬乃以右庶子為彰義軍行軍司馬而東野不及<lb/>
　見也前詩乃退之從董晉入汴州為汴州觀察推官<lb/>
　時詩也退之年二十五及第四五年不得官至貞元<lb/>
　十二年乃為董相從事故有舊觀新敬之語其後為<lb/>
<pb n="KR3j0103_WYG_002-11a"/>
　中書舎人左遷右庶子乃為行軍司馬位望隆盛久<lb/>
　矣何新敬之說哉<lb/>
曹成王碑句讀差訛說不可解又為人轉易其字故愈<lb/>
　不可解僕舊得柴慎微善本今是正之一本云觀察<lb/>
　使殘虚使將國良戎界良以武岡叛柴本作初觀察<lb/>
　使虛使將國良戎界本無殘字葢虛使其將國良往<lb/>
　戎界故良不往以武岡叛也又一本云披安三縣詠<lb/>
　其州斬偽刺史柴本詠字作訹披音鹿非反葢言披<lb/>
<pb n="KR3j0103_WYG_002-11b"/>
　剥安州之三縣故以威名訹懼其州人使斬其不當<lb/>
　為刺史者葢當時刺史李希烈之黨也<lb/>
今之僧尼戒諜云知月黒白大小及結解夏之制皆五<lb/>
　印度之法也中國以月晦為一月而天竺以月滿為<lb/>
　一月唐西域記云月生至滿謂之白月月虧至晦謂<lb/>
　之黒月又其十二月所建各以所直二十八宿名之<lb/>
　如中國建寅之類是也故夏三月自四月十六日至<lb/>
　五月十五日謂之額沙茶月即鬼宿名也自五月十<lb/>
<pb n="KR3j0103_WYG_002-12a"/>
　六日至六月十五日謂之室羅伐挐月即栁星名也<lb/>
　自六月十六日至七月十五日謂之婆逹羅鉢陁月<lb/>
　即翼星名也黒月或十四日或十五日月有大小故<lb/>
　也故中國節氣與印度逓争半月中國以二十九日<lb/>
　為小盡印度以十四日為小盡中國之十六日乃印<lb/>
　度之初一日也然結觧夏之制宜如西域記用四月十<lb/>
　六日葢四月十五日乃屬道瑟吒月乃印度四月盡<lb/>
　日也僕因讀藏經故謾録出之<lb/>
<pb n="KR3j0103_WYG_002-12b"/>
隴石詩云旊大瓶甕小所任各有宜考工記摶埴之工<lb/>
　陶旊注云旊讀如甫始之甫鄭元謂旊讀如放音義<lb/>
　甫岡切韻畧甫兩切與昉同音注云摶埴工以此考<lb/>
　之則旊者乃摶埴之工耳非器也而退之乃言旊大<lb/>
　瓶甕小者何也考工記旊人為簋實一觳崇直厚半<lb/>
　寸脣寸豆實三而成觳崇尺注觳受斗二升豆實四<lb/>
　升故云豆實三而成觳然則旊人所作器大者不過<lb/>
　能容斗二升小者不過能容四升耳考工記前作陶<lb/>
<pb n="KR3j0103_WYG_002-13a"/>
　旊後作旊人當以後為正<lb/>
退之石鼓歌云䥴功勒成告萬世鑿石作鼓隳嵯峨從<lb/>
　臣才藝咸第一簡選撰刻留山阿或云此乃退之自<lb/>
　况也淮西之碑君相獨委退之故於此見意此說非<lb/>
　也元和元年退之自江陵法曹徴為博士時有故人<lb/>
　在右輔上言祭酒乞奏朝廷以十橐駝載十石鼓安<lb/>
　太學其事不從後六年退之為東都分司郎官及為<lb/>
　河南令始為此詩歌中備載此事明甚後元和十二<lb/>
<pb n="KR3j0103_WYG_002-13b"/>
　年春退之始被命為淮西碑前歌乃其䜟也又云日<lb/>
　消月鑠就埋没而淮西碑亦竟磨滅恐亦䜟也<lb/>
曹成王碑云王姓李氏諱臯字子蘭謚曰成其先王明<lb/>
　以太宗子國曹又云太支十三曹於弟季或亡或微<lb/>
　曹始就事今按曹王明之母楊氏乃齊王元吉之妃<lb/>
　也後太宗以明出繼元吉後此人倫之大惡也故退<lb/>
　之為國諱既言其先王明以太宗子國曹又云太支<lb/>
　十三曹於弟季其言弟季尤有深意葢元吉之變在<lb/>
<pb n="KR3j0103_WYG_002-14a"/>
　於蚤年及其暮年乃有曹王故曰弟季葢非東昏奴<lb/>
　之比也前軰用意皆出忠厚誠可法哉<lb/>
李方叔初名豸從東坡遊東坡曰五經中無公名獨左<lb/>
　氏曰庶有豸乎乃音直氏切故後人以為蟲豸之豸<lb/>
　又周禮供具絼亦音治乃牛鼻繩也獨玉篇有此豸<lb/>
　字非五經不可用今宜易名曰廌方叔遂用之秦少<lb/>
　㳺見而嘲之曰昔為有脚之豸乎今作無頭之廌乎<lb/>
　豸以况狐廌以况箭方叔倉卒無以答之終身以為<lb/>
<pb n="KR3j0103_WYG_002-14b"/>
　恨<lb/>
長安慈恩寺塔有唐新進士題名雖妍媸不同然皆高<lb/>
　古有法度後人不能及也宣和初本路漕栁瑊集而<lb/>
　刻之石亦為竒玩然不載鴈塔本末僕讀藏經因謾<lb/>
　記之唐𤣥奘法師貞觀三年八月往五印度取經至<lb/>
　十九年正月復至京師得如來舎利一百五十粒梵<lb/>
　本六百五十七部始居洪福寺翻譯至二十二年皇<lb/>
　太子治為文徳皇后於宫城南晉昌里建太慈恩寺<lb/>
<pb n="KR3j0103_WYG_002-15a"/>
　寺成令𤣥奘居之永徽二年師乃於寺造甎浮屠以<lb/>
　藏梵本恐火災也所以謂之鴈塔者用西域故事也<lb/>
　王舎城之中有僧㜑窣堵波僧㜑者唐言鴈也窣堵<lb/>
　波者唐言塔也師至王舎城甞禮是塔因問其因縁<lb/>
　云昔此地有伽藍依小乗食三净食三净食者謂鴈<lb/>
　也犢也鹿也一日衆僧無食仰見羣鴈翔飛輙戲言<lb/>
　曰今日衆僧闕供摩薩埵宜知<hi>好施謂之薩埵</hi>其引前者應<lb/>
　聲而墮衆僧欲泣遂依大乗更不食三净仍建塔以<lb/>
<pb n="KR3j0103_WYG_002-15b"/>
　鴈埋其下故師因此名塔先是師先翻瑜珈師地論<lb/>
　成進御太宗製大唐三藏聖教序時皇太子治又製<lb/>
　述聖記有宏福寺僧懐仁集王右軍字勒二文于碑<lb/>
　及鴈塔成禇遂良乃書二帝序記安二碑於塔上其<lb/>
　後遂為游人咸集之地故章八元詩云七層突兀在<lb/>
　虚空四十門開面面風却訝烏飛平地上自驚人語<lb/>
　半天中回梯暗路如穿洞絶頂初攀似出籠落日鳯<lb/>
　城佳氣合滿城春睡雨濛濛此詩人所膾炙然未若<lb/>
<pb n="KR3j0103_WYG_002-16a"/>
　少陵之高致也杜詩人所易見此更不録<lb/>
唐人欲作寒食詩欲押餳字以無出䖏遂不用殊不知<lb/>
　出於六經及楚辭也周禮小師掌教簫注云簫編小<lb/>
　竹管如今賣飴餳者所吹也管如篴併而吹之招魂<lb/>
　曰粔<hi>巨</hi>籹宻餌有餦餭些注云餦餭餳也但戰國時<lb/>
　謂之餦餭至後漢時乃謂之餳耳<lb/>
尚書謂之八座其來久矣然學者少究其源或以六曹<lb/>
　二丞為八座或以六曹二僕為八座皆非也此事載<lb/>
<pb n="KR3j0103_WYG_002-16b"/>
　於晉書職官志其詳今錄於左漢光武以三公曹主<lb/>
　歲盡考課諸州郡事改常侍曹為吏部曹主選舉祠<lb/>
　祀事民曹主繕脩功作鹽池園苑事客曹主䕶駕𦍑胡<lb/>
　朝賀事二千石曹主治地者<lb/>
得一序石刻題云前鄉貢進士韓愈撰乃知作此文時<lb/>
　年未三十故能豪放如此今按退之年二十五及第<lb/>
　後三試博學宏辭科皆被黜落故曰四舉於禮部乃<lb/>
　一得三選於吏部卒無成繼而以鄉貢進士三上書<lb/>
<pb n="KR3j0103_WYG_002-17a"/>
　宰相復不遇即出闗時年二十八矣且以退之文辭<lb/>
　宏放如此而被黜何哉葢唐人之文皆尚華麗妥貼<lb/>
　而退之乃聱牙如此宜乎㸃額也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0103_WYG_002-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嬾真子卷二<lb/>
</p>
<p>
</p>
  </div>
<div>
                <head>嬾真子卷三</head>
    <p>
<pb n="KR3j0103_WYG_003-1a"/>
欽定四庫全書<lb/>
　嬾真子卷三　　　　　　宋　馬永卿　撰<lb/>
藝祖既平江南詔以兵器盡納揚州不得支動號曰禁<lb/>
　庫方臘作亂童貫出征許於逐州軍選練兵仗既開<lb/>
　禁庫兩房將士望見所貯弓挺直大喜曰此良弓也<lb/>
　因出試之宛然如新是日弓數千張立盡噫自開寳<lb/>
　之乙亥至宣和之辛丑一百四十七年而膠漆不脱<lb/>
　可謂異矣女真犯闕東南起勤王之師僕時為江都<lb/>
<pb n="KR3j0103_WYG_003-1b"/>
　丞帥臣翁彦國令揚州作院造神臂弓限一月成皆<lb/>
　不可用當時識者以為國初之弓限一年成而今成<lb/>
　於旬日之間宜乎美惡之相絶也僕考考工記然後<lb/>
　知弓非一年不可用也弓人為弓取六材必以其時<lb/>
　凡為弓冬析幹春液角夏治筋秋合三材寒奠體氷<lb/>
　析灂春被弦則一年之事鄭氏注云朞年乃可用且<lb/>
　三代之時百工傳氏孫襲祖業子受父訓故其利害<lb/>
　如此詳盡我藝祖奮起於五代之後而制作之妙逺<lb/>
<pb n="KR3j0103_WYG_003-2a"/>
　合三代不亦聖謩之宏逺乎<lb/>
洛中邵康節先生術數既髙而心術亦自過人所居<lb/>
　有圭竇甕牗圭竇者墻上鑿門上鋭下方如圭之<lb/>
　狀甕牗者以敗甕口安於室之東西用赤白紙糊<lb/>
　之象日月也其所居謂之安樂窩先生以春秋天<lb/>
　色温涼之時乗安車駕黄牛出遊於諸公家諸公<lb/>
　皆欲其來各置安樂窩一所先生將至其家無老少<lb/>
　婦女良賤咸迓於門迎入窩争前問勞且聴先生之<lb/>
<pb n="KR3j0103_WYG_003-2b"/>
　言凡其家婦姑妯娌婢妾有争競經時不能決者自<lb/>
　陳於前先生逐一為分別之人人皆得其懽心於是<lb/>
　酒殽競進厭飲數日徐遊一家月餘乃歸非獨見其<lb/>
　心術之妙亦可想見洛中士風之美聞之於司馬文<lb/>
　仲楫<lb/>
前漢百官表少府之屬官凡五十餘人有遵官掌米穀<lb/>
　以奉至尊然學者多疑遵字之義僕考唐百官志導<lb/>
　官令掌導擇米麥凡九穀皆隨精麄考其耗損而供<lb/>
<pb n="KR3j0103_WYG_003-3a"/>
　然漢導字下從寸唐䆃字下從禾今按䪨畧瑞禾一<lb/>
　莖六穗謂之䆃恐唐以瑞禾名官也僕嘗以此問舅<lb/>
　氏笑云此盖讀司馬長卿封禪書誤耳書云導一莖<lb/>
　六穗於包注云導擇也一莖六穗謂嘉禾之米也後<lb/>
　人誤以瑞禾為䆃遂併官名失之可一笑也舅氏張<lb/>
　文林相茂實端方不偶卒於銓曺<lb/>
前漢初去古未逺風俗質畧故太上皇無名母媪無姓<lb/>
　然唐宰相世系表叙劉氏所出云昔士㑹適秦歸晉<lb/>
<pb n="KR3j0103_WYG_003-3b"/>
　有子留於秦自為劉氏秦滅魏徙大梁生清徙沛生<lb/>
　仁號豐公生煓字執加生四子伯仲邦交邦漢髙帝<lb/>
　也噫髙皇之父漢史不載其名而唐史乃載之此事<lb/>
　亦可一笑煓音端<lb/>
唐史韓退之傳擢監察御史上䟽極諫宫市德宗怒貶<lb/>
　陽山令此説非也集中自載御史臺論天災人饑狀<lb/>
　故退之寄三學士詩云是年亰師旱田畆少所收適<lb/>
　㑹除御史誠當得言秋拜䟽詣閤門為忠寧自謀上<lb/>
<pb n="KR3j0103_WYG_003-4a"/>
　陳人疾苦無令絶其喉下言畿甸内根本理宜優積<lb/>
　雪驗豐熟幸寛待麥麰天子惻然感司空歎綢繆謂<lb/>
　言即施設乃返遷炎州以此驗之其不因宫市明矣<lb/>
　然退之所論亦一時常事而遽得罪者盖䟽中有云<lb/>
　此皆羣臣之所未言陛下之所未知故執政者惡之<lb/>
　遽遭貶也既貶未幾有八司馬之事使退之不貶與<lb/>
　劉栁輩俱陷黨中則終身禁錮矣或云退之豈與栁<lb/>
　劉輩同乎僕曰退之前詩又云同官盡才俊偏善栁<lb/>
<pb n="KR3j0103_WYG_003-4b"/>
　與劉使其不去未必不落黨中然則陽山之貶其天<lb/>
　相哉司空謂杜佑也宰相年表十九年二月佑檢校<lb/>
　司空<lb/>
俗諺云一絇絲能得幾時絡以喻小人之逐目前之樂<lb/>
　也然絇字當作緰太𤣥經絡之次五日蜘蛛之務不<lb/>
　如蚕一緰之利緰音七候反與絇同音今以太𤣥證<lb/>
　之故絇當作緰<lb/>
唐時前輩多自重而後輩亦尊仰前輩而師事之此風<lb/>
<pb n="KR3j0103_WYG_003-5a"/>
　最為淳厚杜工部於蘓端薛復筵簡薛華醉歌首云<lb/>
　文章有神交有道端復得之名譽早又云坐中薛華<lb/>
　善醉歌醉歌自作風格老一篇之中直呼三人之名<lb/>
　想見當世士人一經老杜品題即有聲價故當世願<lb/>
　得其品題不以呼名為耻也近世士大夫老㓜不復<lb/>
　敦篤雖前輩詩中亦不敢斥後進之名而後進亦不<lb/>
　復尊仰前輩可勝嘆哉<lb/>
陳待制<hi>邦</hi>先字應賢初任差作試官發解進士程文中<lb/>
<pb n="KR3j0103_WYG_003-5b"/>
　犯聖祖諱衝替問之云因用莊子飾小説以干縣令<lb/>
　而䟽云縣字古懸字多不著心懸髙也謂求髙名令<lb/>
　聞也然僕以上下文考之掲竿累以守鯢鮒其於得<lb/>
　大魚亦難矣飾小説以干縣令其於大道亦逺矣盖<lb/>
　掲竿累以譬飾小説也守鯢鮒以譬干縣令也彼成<lb/>
　𤣥英膚淺不知莊子之時已有縣令故為是説史記<lb/>
　莊子列傳莊子與梁惠王齊宣王同時史記年表秦<lb/>
　孝公十二年并諸小鄉聚為大縣縣一令是年乃梁<lb/>
<pb n="KR3j0103_WYG_003-6a"/>
　惠王之二十二年也且周嘗往來於楚魏之間所謂<lb/>
　監河侯乃西河上一縣令也時但以侯稱之耳而䟽<lb/>
　乃以為魏文侯不知與惠王之時相去逺矣且監河<lb/>
　侯云我得邑金是以知為縣令也若晋申公巫臣為<lb/>
　邢大夫而其子稱邢侯之類是也<lb/>
唐人字畫見於經幢碑刻文字者其楷法往往多造精<lb/>
　妙非今人所能及盖唐世以此取士而吏部以此為<lb/>
　選官之法故世競學之遂至於妙唐選舉志云凡擇<lb/>
<pb n="KR3j0103_WYG_003-6b"/>
　人之法有四一曰身體貎豐偉二曰言言辭辯正三<lb/>
　曰書楷法遒美四曰判文理優長或曰此敝政也豈<lb/>
　可以字畫取人乎難之者曰今之士人於此狀貎竒<lb/>
　偉言辭辯博判斷公事既極優長而更加以字畫遒<lb/>
　美有歐虞禇薛顔栁之法士大夫能全此美者亦自<lb/>
　難得况銓選之間乎聞之者皆服<lb/>
天聖中鄧州秋舉舊例主文到縣鄉中長上率後進見<lb/>
　主文是年主文乃唐州一職官年老鬚鬢皓然説贄<lb/>
<pb n="KR3j0103_WYG_003-7a"/>
　見有輕薄後生前曰舉人所係甚大願先生無渇睡<lb/>
　既引試賦桐始華以姑洗之月桐始華矣依次用韻<lb/>
　滿場閣筆不下乃復至簾前啓曰前日無狀後進輙<lb/>
　以妄言仰瀆先生果䝉以難韻見困願易之主文曰<lb/>
　老人渇睡不能卒易可來日再見訪諸生諾而退是<lb/>
　夜主文遂遯去車運司云鄧州滿場曵白是年遂罷<lb/>
　舉聞之於南陽老儒李億億又云昔待監司極小又<lb/>
　士人多自重不肯妄求故多老於選調<lb/>
<pb n="KR3j0103_WYG_003-7b"/>
今印榜文額有之字者葢其來乆矣太初元年夏五月<lb/>
　正厯以正月為歳首色尚黄數用五注云漢用土數<lb/>
　五五謂印文也若丞相曰丞相之印章諸卿及守相<lb/>
　印文不足五字者以之字足之僕仕於陕洛之間多<lb/>
　見古印於蒲氏見廷尉之印章於司馬氏見軍曲侯<lb/>
　丞印此皆太初以後五字印也後世不然印文榜額<lb/>
　有三字者足成四字有五字者足成六字但取其端<lb/>
　正耳非字本意<lb/>
<pb n="KR3j0103_WYG_003-8a"/>
五栁與子儼等䟽云汝等雖不同生又云况共父之人<lb/>
　則知五子非一母或云以五栁之清髙恐無庶出但<lb/>
　前後嫡母耳僕以責子詩考之正自不然詩云白髮<lb/>
　被兩鬢肌膚不復實雖有五男兒總不好紙筆阿舒<lb/>
　已二八懶墮固無匹阿宣行志學而不愛文術雍端<lb/>
　年十三不識六與七通子垂九齡但覔梨與栗天運<lb/>
　茍如此且進杯中物且雍端二子皆年十三則其庶<lb/>
　出可知也已噫先生清德如此而乃有如夫人亦可<lb/>
<pb n="KR3j0103_WYG_003-8b"/>
　一笑醒軒云安知雍端非雙生子<lb/>
富鄭公留守西京日因府園牡丹盛開召文潞公司馬<lb/>
　端眀楚建中劉凡邵先生同㑹是時牡丹一欄凡數<lb/>
　百本坐客曰此花有數乎且請先生筮之既畢曰凡<lb/>
　若干朶使人數之如先生言又問曰此花幾時開盡<lb/>
　請再筮之先生再三揲蓍坐客固已疑之先生沉吟<lb/>
　良乆曰此花命盡來日午時坐客皆不答温公神色<lb/>
　尤不佳但仰視屋鄭公因曰來日食後可㑹於此以<lb/>
<pb n="KR3j0103_WYG_003-9a"/>
　騐先生之言坐客曰諾次日食罷花尚無恙洎烹茶<lb/>
　之際忽然羣馬廐中逸出與坐客馬相蹄齧奔出花<lb/>
　叢中既定花盡毁折矣於是洛中逾服先生之言先<lb/>
　生家有傳易堂有皇極經世集行於世然先生自得<lb/>
　之妙世不可傳矣聞之於司馬文季朴<lb/>
元城先生嘗言異哉盧杞之為人也不獨愧見父祖又<lb/>
　且愧見其子也盧氏唐甲族也而懐慎一派為盛懐<lb/>
　慎以清德相𤣥宗號為名相而生東都留臺弈弈罵<lb/>
<pb n="KR3j0103_WYG_003-9b"/>
　禄山被害在忠義傳弈生把相德宗敗亂天下在姦<lb/>
　臣傳杞生元輔元輔傳云端靜介正能紹其祖故厯<lb/>
　顯劇任而人不以杞之惡為異亦附忠義傳故曰把<lb/>
　不獨愧見其父祖又且愧見其子也元城先生劉待<lb/>
　制安世字噐之云<lb/>
葭灰秋吹季月管日出夘南暉景短友生招我佛寺行<lb/>
　正直萬株紅葉滿光華閃壁見神鬼赫赫炎官張火<lb/>
　傘然雲燒樹火實駢金烏下啄頳虬卵䰟翻眼暈忘<lb/>
<pb n="KR3j0103_WYG_003-10a"/>
　處所赤氣冲融無間斷有如流傳上古時九龍照燭<lb/>
　乾坤旱右韓退之遊青龍寺詩僕舊讀此詩以為此<lb/>
　言乃喻畫壁之狀後見長安志云青龍寺有柿萬株<lb/>
　此葢言柿熟之狀火傘頳虬卵赤氣冲融九龍照燭<lb/>
　皆其似也青龍寺在長安城中白樂天新昌新居詩<lb/>
　云丹鳳樓當後青龍寺在前以此可知長安諸寺多<lb/>
　柿故鄭䖍知慈恩寺有柿葉數屋取之學書僕仕於<lb/>
　闗陕行村落間常見柿連數里欲作一詩竟不能竒<lb/>
<pb n="KR3j0103_WYG_003-10b"/>
　每嗟火傘等語誠為善喻<lb/>
東坡詩云剰欲去為湯餅客却愁錯冩弄麞書弄麞乃<lb/>
　李林甫事湯餅人皆以為眀皇王后故事非也劉禹<lb/>
　錫贈進士張盥詩云憶爾懸弧日余為座上賔舉筯<lb/>
　食湯餅祝辭添麒麟東坡正用此詩故謂之湯餅客<lb/>
　也必食湯餅者則世所謂長命麺者也<lb/>
古今之語大都相同但其字各别耳古所謂阿堵者乃<lb/>
　今所謂兀底也王衍口不言錢家人欲試之以錢遶<lb/>
<pb n="KR3j0103_WYG_003-11a"/>
　床不能行因曰去阿堵物謂口不言去却錢但云去<lb/>
　却兀底爾如傳神冩照正在阿堵中葢當時以手指<lb/>
　眼謂在兀底中爾後人遂以錢為阿堵物眼為阿堵<lb/>
　中皆非是葢此兩阿堵同一意也然去有兩音一邱據<lb/>
　反乃去來之去世常從此音非也當作口舉反韻略<lb/>
　云撤也然此義亦非也蘇武掘䑕所去草實而食之<lb/>
　乃䑕所藏者也葢衍之意以謂此錢不當置於此當<lb/>
　屏藏之於他處也<lb/>
<pb n="KR3j0103_WYG_003-11b"/>
蔡忠懐確持正少年嘗夢為執政仍有人告之曰竢汝<lb/>
　父作狀元時汝為執政也持正覺而笑曰鬼物乃相<lb/>
　戯乎吾父老矣方致仕閒居乃云作狀元何也後持<lb/>
　正果作執政一日侍殿上聽唱進士第狀元乃黄裳<lb/>
　也持正不覺失驚且嘆夣之可信也持正父名黄裳<lb/>
　乃泉州人清正恬退以故老於銓曺嘗為建陽令及<lb/>
　替囊無建陽一物至今父老能道之最後以賛善大<lb/>
　夫為鎮安軍節度推官鎮安陳州也官滿貧不能歸<lb/>
<pb n="KR3j0103_WYG_003-12a"/>
　故忠懐遂為陳州人此聞之於忠懐之孫橝子正僕<lb/>
　問子正為幕職而帯賛善大夫何也子正云此祖宗<lb/>
　時官制葢以乆次而得之自不可解<lb/>
僕仕於闗中嘗見一方寸古印印文云闗外侯印其字<lb/>
　作古𨽻氣象頗類受禪碑僕意必漢末時物也然疑<lb/>
　只聞有闗内侯不聞有闗外侯後於魏志見之建安<lb/>
　二十三年始置名位侯十二級以賞軍功闗外侯乃<lb/>
　其一也注云今人虛封葢始於此<lb/>
<pb n="KR3j0103_WYG_003-12b"/>
揚州檢法冦中大<hi>庠</hi>河朔人也好為大言以屈座人一<lb/>
　日於客次中問坐客云左傳山木如市弗加於山魚<lb/>
　鹽蜃蛤弗加於海注云如在山海賈不加貴何也庠<lb/>
　乃以此八字平分作兩句故座客卒然不能答庠意<lb/>
　氣甚自得時僕為江都丞獨後至見諸人黙然庠復<lb/>
　舉前語問僕笑曰此乃一句何為分為兩句也庠笑<lb/>
　曰果然謾不得葢晏子之意以謂陳氏施私恩以收<lb/>
　人心故低價以授與民是以山木魚鹽之類雖在齊<lb/>
<pb n="KR3j0103_WYG_003-13a"/>
　國如在山海之中不加貴也賈讀如價非商賈之賈<lb/>
今之同席者皆謂之客非也古席靣謂之客列座謂之<lb/>
　旅主謂之獻客謂之酬故宋享晋楚之大夫趙孟為<lb/>
　客注云客一座所尊也季氏飲大夫酒臧紇為客既<lb/>
　獻臧孫命北靣重席新樽潔之召悼子降逆之大夫<lb/>
　皆起及旅而召公鉏注云獻酬禮畢而通行為旅然<lb/>
　則古者主先獻客客復酬之然後同席皆飲不如今<lb/>
　之時不待獻酬而同席皆飲也<lb/>
<pb n="KR3j0103_WYG_003-13b"/>
韓退之上宰相書云四舉於禮部乃一得三選於吏部<lb/>
　卒無成九品之位其可望一畝之宅其可懐僕嘗恠<lb/>
　貞元七年兵部侍郎陸贄知禮部貢舉退之是時及<lb/>
　第八年四月贄拜相而退之以宰相門生連三年試<lb/>
　於吏部而不得何也十年十二月贄罷為太子賔客<lb/>
　十一年退之於正月二月三月連三上書於賈耽輩<lb/>
　不亦踈乎祗取辱耳後世之士可以為戒<lb/>
本朝取士之路多矣得人之盛無如進士葢有一榜有<lb/>
<pb n="KR3j0103_WYG_003-14a"/>
　宰相數人者古無有也太平五年蘇易簡下李沆向<lb/>
　敏中㓂凖王旦咸平五年王曽下王隨章得象淳化<lb/>
　三年孫向下丁謂王欽若張士遜慶厯三年楊寘下<lb/>
　王珪韓絳王安石吕公著韓縝蘇頌元豐八年焦蹈<lb/>
　下白時中鄭居中劉正夫其餘名臣不可勝數此進<lb/>
　士得人之明效大驗也或曰不然以本朝崇尚進士<lb/>
　故天下英才皆入此科若云非此科不得人則失之<lb/>
　矣唐開元以前未嘗尚進士科故天下名士雜出他<lb/>
<pb n="KR3j0103_WYG_003-14b"/>
　塗開元以後始尊崇之故當時名士中此科者十常<lb/>
　七八以此卜之可以見矣<lb/>
佛果禪師川懃極善禪纚纚可聽嘗云閻浮提雨清淨<lb/>
　水具諸天相方時大旱雨時忽降莫知其價此兠率<lb/>
　天上雨摩尼也方欲收禾霖雨不止實害人命此阿<lb/>
　修羅中雨兵仗也甘雨得時人皆飽足此䕶世城中<lb/>
　雨羙饍也但名不同其實一也坐客云經中所言皆<lb/>
　譬喻也豈有雨寳珠等事乎僕曰不然雨金雨血雨<lb/>
<pb n="KR3j0103_WYG_003-15a"/>
　土皆班班載於前史何况六合外事其有無不可懸<lb/>
　料也坐客咸以為然其上因縁出華嚴經第十五卷<lb/>
二十八宿今韻略所呼與世俗所呼往往不同韻略宿<lb/>
　音繡亢音剛氐音低觜音訾皆非也何以言之二十<lb/>
　八宿謂之二十八舎又謂之二十八次次也舎也皆<lb/>
　有止宿之意今乃音綉此何理爾雅云夀星角亢也<lb/>
　注云數起角亢列宿之長故有髙亢之義今乃音剛<lb/>
　非也爾雅天根氐也注云角亢下繫於氐若木之有<lb/>
<pb n="KR3j0103_WYG_003-15b"/>
　根其義如周禮四圭有邸漢書諸侯上邸之邸音低<lb/>
　誤矣西方白虎而觜參為虎首故有觜之義音訾誤<lb/>
　矣彼韻略不知但欲異於俗不知害於義也學者當<lb/>
　如其字呼之<lb/>
國初號令猶有漢唐之遺風大中祥符元年正月三日<lb/>
　天書降大赦改元東都賜酺三日此葢漢遺事也漢<lb/>
　律三人以上無故飲酒罰金四兩故漢以賜酺為惠<lb/>
　澤令得羣飲酒也酺音蒲注曰王德布於天下而令<lb/>
<pb n="KR3j0103_WYG_003-16a"/>
　聚飲食為酺或問賜酺起於漢乎僕對曰趙世家載<lb/>
　武靈王行賞大赦置酒酺五日則自戰國時已如此<lb/>
　矣<lb/>
祥符詔書聖祖殿有刻石吾祖僕射忠肅公亮知荆南<lb/>
　府日常苦嗣續寡少因聞玉泉山頂有道人草菴其<lb/>
　上號白骨觀道人年八十矣宴坐菴中常想自身表<lb/>
　裏洞逹惟見白骨以觀他人亦復如是如此五十年<lb/>
　矣忠肅因使人問訊亦不答贈遺亦不受頻頻如此<lb/>
<pb n="KR3j0103_WYG_003-16b"/>
　亦畧受公繼而入山訪之道人亦喜因請出山暫至<lb/>
　府第延之正寢安下經月乃歸一日忠肅夣道人筴<lb/>
　杖徑入正寢方驚愕間夣覺且歎訝之急使人徃問<lb/>
　訊曰昨夕已遷化矣既茶毗骨有舎利後遂生給事<lb/>
　子山<hi>仲南</hi>兩嵗已能趺坐方學語時但言凡所見人<lb/>
　皆是白骨後至七嵗已徃漸不見噫其性移矣給事<lb/>
　學佛有見處古君子也僕以此語長蘆了老了老云<lb/>
　吾門謂之空門今作白骨觀已自墮落况有人誘引<lb/>
<pb n="KR3j0103_WYG_003-17a"/>
　之乎僕以此言為然<lb/>
俗説以人嚏噴為人說此葢古語也終風之詩曰寤言<lb/>
　不寐願言則嚏箋云言我願思也嚏當為不敢嚏咳<lb/>
　我真憂悼而不能寐如思我心如是我則嚏也今俗<lb/>
　人嚏云人道我此乃古之遺語也漢藝文志雜占十<lb/>
　八家三百一十卷内嚏耳鳴雜占十六卷注云嚏丁<lb/>
　計反然則嚏耳鳴皆有吉㓙今則此術亡矣<lb/>
山濤見王衍曰何物老嫗生寧馨兒寧作去聲馨音亨<lb/>
<pb n="KR3j0103_WYG_003-17b"/>
　今南人尚言之猶言恁地也前宋廢帝悖逆太后怒<lb/>
　語侍者曰將刀來剖我腹那得生寧馨兒此兩寧馨<lb/>
　同為一意<lb/>
僕仕於闗中於士人王<hi>毖</hi>君求家見一古物似玉長短<lb/>
　廣狹正如中指上有四字非篆非𨽻上二字乃正月<lb/>
　字也下二字不可認問之君求云前漢剛夘字也漢<lb/>
　人以正月夘日作佩之銘其一靣曰正月剛夘乃知<lb/>
　今人立春或戴春勝春幡亦古制也葢剛者强也夘<lb/>
<pb n="KR3j0103_WYG_003-18a"/>
　者劉也正月佩之尊國姓也與陳湯所謂强漢者同<lb/>
　義<lb/>
蘭亭序在南朝文章中少其倫比或云絲即是絃竹即<lb/>
　是管今疊四字故遺之然此四字乃出張禹傳云身<lb/>
　居大第後堂理絲竹管絃始知右軍之言有所本也<lb/>
　且文選中在蘭亭下者多矣此葢昭眀之誤耳<lb/>
蔡忠懐<hi>確</hi>持正其父本泉州人晚年為陳州幕官遂不<lb/>
　復歸持正年二十許嵗時家苦貧衣服稍敝一日與<lb/>
<pb n="KR3j0103_WYG_003-18b"/>
　羣士人張<hi>湜</hi>師是同行張亦貧儒也俄有道人至注<lb/>
　視持正乆之因謾問曰先生能相乎曰然又問曰何<lb/>
　如曰先輩狀貎極似李徳裕持正以為戯已因戯問<lb/>
　曰為相乎曰然南遷乎曰然復相師是曰當為卿監<lb/>
　家五十口時指持正云公當死矣道人既去二人大<lb/>
　笑曰狂哉道人以吾二人貧儒故相戯耳後持正謫<lb/>
　新州凡五年一日得師是書云以為司農無補然闔<lb/>
　門五十口居京師食貧近蒙恩守汝州持正讀至此<lb/>
<pb n="KR3j0103_WYG_003-19a"/>
　忽憶道人之言遂不復讀數日得疾而卒聞之於忠<lb/>
　懐之孫橝子正<lb/>
有客問僕曰古今太守一也而漢時太守赫赫如此何<lb/>
　也僕曰漢郡極大又屬吏皆所自除故其勢炎炎非<lb/>
　後世比只此㑹稽郡考之縣二十六吳即蘇州也烏<lb/>
　傷即婺州也毗陵即常州也山隂即越州也由拳注<lb/>
　云古之檇李即秀州也大末衢州也烏程湖州也餘<lb/>
　杭杭州也鄞明州也以此考之即今浙東西之地乃<lb/>
<pb n="KR3j0103_WYG_003-19b"/>
　漢一郡爾宜乎朱買臣等為之氣熖赫赫如此也<lb/>
前漢凡三處載召平蕭何傳召平即東陵侯也項羽傳<lb/>
　召平即廣陵人也齊悼惠王傳齊相召平不知何許<lb/>
　人為魏勃所紿至自殺乃曰嗟乎道家之言當斷不<lb/>
　斷反受其亂僕頃在海州常與任景初陳子直論之<lb/>
　景初曰此必非東陵侯且淮隂侯在蕭何術中而東<lb/>
　陵常為何畫策其術髙矣必不為勃所紿子直曰不<lb/>
　然夫為人畫䇿則工若自為計多拙故曰傍觀者審<lb/>
<pb n="KR3j0103_WYG_003-20a"/>
　當局者迷二人争論不已僕從傍解之曰謂之非東<lb/>
　陵侯既無所據必為東陵侯恐受屈子直曰獨廣陵<lb/>
　召平不在論中何也僕因大笑曰僕廣陵人也上不<lb/>
　敢望東陵下不肯為齊相况僕平生處已常在於才<lb/>
　與不才之間宜乎不在論中也子直由此號余為廣<lb/>
　陵召平<lb/>
僕自南渡以來始信前人言之可信也葢北人長於騎<lb/>
　射其所以取勝獨以馬耳故一人復有兩馬此古法<lb/>
<pb n="KR3j0103_WYG_003-20b"/>
　也北征詩云隂風西北來慘澹隨回鶻其王願助順<lb/>
　其俗喜馳突送兵五千人驅馬一萬疋是知一人有<lb/>
　兩馬也中國若不脩馬政豈能勝之葢用兵之法弓<lb/>
　馬必有副詩云交韔二弓畏毁折也與兩馬同意<lb/>
元城先生與僕論唐十一族事先生曰甘露之事葢亦<lb/>
　踈矣考其時乃太和九年十一月二十一日也是時<lb/>
　李訓謀以甘露降於禁中詔百官入賀因此欲殺宦<lb/>
　官耳十一月末豈甘露降之時耶其謀之踈想見太<lb/>
<pb n="KR3j0103_WYG_003-21a"/>
　抵色色如此吾意宦官知此謀乆矣故不可得而殺<lb/>
　且天下之事有大於死者乎凡可以救死者無不為<lb/>
　也若當時只貶黜之其禍未必至此今乃以死逼人<lb/>
　而踈畧如此宜其敗也易曰君不宻則失臣臣不宻<lb/>
　則失身幾事不宻則害成聖人之言信矣<lb/>
　<lb/>
　<lb/>
　<lb/>
<pb n="KR3j0103_WYG_003-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嬾真子卷三<lb/>
</p>
<p>
</p>
  </div>
<div>
                <head>嬾真子卷四</head>
    <p>
<pb n="KR3j0103_WYG_004-1a"/>
欽定四庫全書<lb/>
　嬾真子卷四　　　　　　宋　馬永卿　撰<lb/>
章聖皇帝東封禮成幸曲阜縣謁先聖廟時丁晉公扈<lb/>
　從前一日與同輩兩三人先馳至廟省視饌具因入<lb/>
　後殿乃孔子妃也問於孔氏族孔氏之妃何姓延祐<lb/>
　延渥同對曰孔子年十九娶於宋之亓官氏女而生<lb/>
　伯魚伯魚年五十而卒時孔子七十矣次日上至妃<lb/>
　殿亦問其姓衆人未及對晉公以延祐之言對上曰<lb/>
<pb n="KR3j0103_WYG_004-1b"/>
　出何典據晉公錯愕不及答延祐徐前曰出孔子家<lb/>
　語時扈從者皆以此事為耻聞之於舒州下寨老儒<lb/>
　俞汝平<lb/>
清時有味是無能閒愛孤雲靜愛僧獨把一麾江海去<lb/>
　樂遊原上望昭陵右杜牧之自尚書郎出為郡守之<lb/>
　作其意深矣蓋樂遊原者漢宣帝之寢廟在焉昭陵<lb/>
　即唐太宗之陵也牧之之意葢自傷不遇宣帝太宗<lb/>
　之時而逺為郡守也藉使意不出此以景趣為意亦<lb/>
<pb n="KR3j0103_WYG_004-2a"/>
　自不凡况感寓之深乎此其所以不可及也<lb/>
元城先生與僕論禮記内則雞鳴而起適父母之所僕<lb/>
　曰不亦太早乎先生正色曰不然禮事父與君一等<lb/>
　一體父召無諾君命召無諾父前子名君前臣名今<lb/>
　朝謁者必以鷄鳴而起適君之所而人不以為早葢<lb/>
　以刑驅其後也今世俗薄惡故事父母之禮得已而<lb/>
　已爾若士人畏犯義如犯刑則今人可為古人矣僕<lb/>
　聞其言至今愧之<lb/>
<pb n="KR3j0103_WYG_004-2b"/>
余中行老朱服行中邵剛剛中葉唐懿中夫何執中伯<lb/>
　通王漢之彦昭彦昭常於期集處自歎曰某獨不幸<lb/>
　名字無中字故為第六行老應之曰只為賢不中時<lb/>
　以為名答<lb/>
陽翟澗上丈人陳恬叔易一日忽改名欽命或者疑之<lb/>
　曰豈非欽若王之休命而有仕宦之意平叔易曰不<lb/>
　然吾正以時人不畏天故欲欽崇天道永保天命<lb/>
建中間京西都運宋喬年以遺逸舉授文林李方叔以<lb/>
<pb n="KR3j0103_WYG_004-3a"/>
　詩嘲之曰文林換却山林興誰道山人索價髙晁以<lb/>
　道嘲之曰處士何人為作牙盡携猿鶴到京華今朝<lb/>
　老子成長笑六六峯前只一家聞之於王元道敦古<lb/>
淳化二年均州武當山道士鄧若拙善出神嘗至一處<lb/>
　見二仙官議曰來春進士牓有宰相三人而一人極<lb/>
　低如何一人曰髙下不可易也獨科甲可易耳不若<lb/>
　以第二甲為第一甲道士既覺與其徒言之明年唱<lb/>
　名上意適有宫中之喜因謂近臣曰第一甲多放幾<lb/>
<pb n="KR3j0103_WYG_004-3b"/>
　人言止即止遂唱第一甲上意亦忽忽忘之至三百<lb/>
　人方悟是年孫何牓三百五十三人而第一甲三百<lb/>
　二人第二甲五十一人丁謂第四人王欽若第十一<lb/>
　人張士遜第二百六十人後士遜三人入相致仕歸<lb/>
　鄕遊武當山若拙弟子常為公言之僕為鄧州淅川<lb/>
　令日聞之於鄖鄉士人劉可道<lb/>
僕嘗問元城先生先儒註太𤣥經毎首之下必列二十<lb/>
　八宿何也先生曰周天二十八宿三百六十五度四<lb/>
<pb n="KR3j0103_WYG_004-4a"/>
　分度之一而太𤣥經凡七百二十九賛乃此數也僕<lb/>
　曰七百二十九賛分而為二合三百六十四度有半<lb/>
　而不相應何也先生曰揚氏之意以謂其半不可合<lb/>
　也故有踦賛嬴賛以應周天之數漢之正統以象歳<lb/>
　也莽之僣竊乃閏位也故先儒於踦賛嬴賛之下注<lb/>
　以為水火之閏而王莽傳賛所稱餘分閏位者蓋謂<lb/>
　是噫子雲之數深矣<lb/>
同年小録載小名小字或問有故事乎或曰始於司馬<lb/>
<pb n="KR3j0103_WYG_004-4b"/>
　犬子僕曰不然離騷經曰皇覧揆予于初度兮肇錫<lb/>
　予以嘉名名予曰正則兮字予曰靈均且屈原字平<lb/>
　而正則靈均則其小字小名也所謂皇者三閭稱其<lb/>
　父也後人遂以皇覧為進御之書誤矣<lb/>
唐外戚傳云外家之成敗視主德之何如耳至哉此言<lb/>
　也明皇之寵太真極矣故有馬嵬之事故老子云甚<lb/>
　愛必大費孟子云不仁者以其所不愛及其所愛惟<lb/>
　老杜於此事殊為得體詩云不聞商周衰中自誅褒<lb/>
<pb n="KR3j0103_WYG_004-5a"/>
　妲謂若此事自出於明皇之意與夫君王掩靣救不<lb/>
　得相去遠矣<lb/>
僕友司馬文季朴極知星嘗云前漢天文志牽牛為犧<lb/>
　牲其北河皷大星上將左右星左右將此說非也且<lb/>
　何皷乃牽牛也今分為二則失之矣爾雅云何皷謂<lb/>
　之牽牛注云今荆楚人呼牽牛為擔皷擔者何也葢<lb/>
　此星狀如皷左右兩星若擔皷之狀故謂之何皷何<lb/>
　者如何天之休之何人但見何皷在天潢之間故易<lb/>
<pb n="KR3j0103_WYG_004-5b"/>
　謂河非也<lb/>
僕為夏縣令寄居司馬文季朴家出藏先聖畫像示僕<lb/>
　傳云王摩詰筆也僕因令善工摹之眼中神彩殊不<lb/>
　相類使人意不滿畫象上長下短其背微偻以傳考<lb/>
　之想當然爾莊子載老萊弟子出薪遇仲尼反以告<lb/>
　曰有人於此脩上而超下末僂而後耳視若營四海<lb/>
　注云長上而促下耳却近後而上僂末僂謂背微曲<lb/>
　也然此皆可畫若夫視若營四海乃聖人憂天下之<lb/>
<pb n="KR3j0103_WYG_004-6a"/>
　容非摩詰不能作<lb/>
關中名毉駱耕耕道曰莊子之言有於孫真人毉方相<lb/>
　合者五苓散五味而以木猪苓為主故曰五苓莊子<lb/>
　之言曰藥也其實堇也桔梗也雞壅也豕零也是時<lb/>
　為帝者也郭注云當其所須則無賤非其時則無貴<lb/>
　故此數種若當其時而用之則為主故曰是時為帝<lb/>
　者也䟽云藥無貴賤愈病則良斯得之矣故藥有一<lb/>
　君二臣三佐四使且如治風則以堇為君堇烏頭也<lb/>
<pb n="KR3j0103_WYG_004-6b"/>
　去水則豕零為君豕零水猪零也他皆類此彼俗毉<lb/>
　乃以本草所録上品藥為君中品藥為臣下品藥為<lb/>
　佐使可一笑也<lb/>
禍福茫茫不可思大都早退是先知當君白首同歸日<lb/>
　是我青山獨往時顧索素琴應不暇憶牽黄犬定難<lb/>
　期蛟龍作醢麟為脯何似泥中拽尾龜右白樂天遊<lb/>
　玉泉寺詩李訓鄭注初用事公知其必敗輙自刑部<lb/>
　侍郎乞分司而歸時宰相王涯好琴舒元輿好獵故<lb/>
<pb n="KR3j0103_WYG_004-7a"/>
　及之而拽尾龜所以自諭也龍醢事見左氏麟脯事<lb/>
　見列仙傳<lb/>
晉史乃唐時文士所為但託之御撰耳天文志云天聰<lb/>
　明自我民聰明以民為人且太宗不應自避其名又<lb/>
　洛書乾曜度以乾為甄則太宗又不應為太子承乾<lb/>
　避名也以此足見乃當時臣下所為爾臣下之文駕<lb/>
　其名於人主已為失矣而人主傲然受之而不辭兩<lb/>
　胥失矣<lb/>
<pb n="KR3j0103_WYG_004-7b"/>
僕之故友柴慎微嘗云開元太平宰相七人五人出太<lb/>
　平公主門下謂岑羲竇懷真蕭至忠崔湜陸象先也<lb/>
　二人明皇自用謂張說郭元振也且象先賢者也何<lb/>
　為預五人之列按象先傳太平公主欲相崔湜湜力<lb/>
　薦象先於主故遂相之噫象先何為交結崔湜也開<lb/>
　元元年七月太平公主既敗而宰相出門下者如岑<lb/>
　羲等四人皆被誅獨象先免使其不幸與四人者皆<lb/>
　死豈不痛哉然則士大夫之所處宜以此為戒<lb/>
<pb n="KR3j0103_WYG_004-8a"/>
老杜遣悶詩云家家養烏鬼頓頓食黄魚所說不同筆<lb/>
　談以為鸕鷀能捕黄魚非也黄魚極大至數百斤小<lb/>
　者亦數十斤故詩云日見巴東峽黄魚出浪新脂膏<lb/>
　兼飼犬長大不容身又有白小詩云白小群分命天<lb/>
　然二寸魚細微霑水族風俗當園蔬蓋言魚大小之<lb/>
　不同也僕親見一峽中士人夏侯節立夫言烏鬼猪<lb/>
　也峽中人家多事鬼家養一猪非祭鬼不用故於猪<lb/>
　群中特呼烏鬼以別之此言良是僕又見浙人呼海<lb/>
<pb n="KR3j0103_WYG_004-8b"/>
　錯為蝦菜毎食不可闕始悟風俗當園蔬之意<lb/>
始元五年春正月夏陽男子張延年詣北闕自稱衞太<lb/>
　子然雋不疑傳云本夏陽人姓成名方遂且廷尉逮<lb/>
　詔鄉里識之者張宗禄等則人識之者多矣不應如<lb/>
　此差舛然若以紀傳不相照誤立兩姓名則不疑傳<lb/>
　末又云一姓張名延年則是當時廷尉驗問之時一<lb/>
　人已有兩姓名矣則是非未可定也故史家於此微<lb/>
　見其意初不疑縳送詔獄之時已自云衞太子得罪<lb/>
<pb n="KR3j0103_WYG_004-9a"/>
　先帝亡不即死今來自詣此罪人也天子與大將軍<lb/>
　聞而嘉之史著此語亦欲後人推原其意耳<lb/>
漢時送葬之禮極厚武帝之葬昭帝幼弱霍光不學取<lb/>
　金錢財物鳥獸魚鼈牛馬虎豹生禽凡百九十物盡<lb/>
　瘞藏之又以後宫守園陵於是園妾自此始矣後世<lb/>
　因之遂不復變白樂天有園陵妾詩讀者傷之<lb/>
今之闕角謂之觚稜蓋取其有四稜也僕友柴愼微云<lb/>
　觚酒噐也可容二升腹與足皆有四稜漢宫闕取其<lb/>
<pb n="KR3j0103_WYG_004-9b"/>
　制以為角隅安獸處也故曰上觚稜而棲金爵爵觚<lb/>
　皆酒噐名其腹之四稜削之可以為圎故漢書曰破<lb/>
　觚為圜<lb/>
南方朱鳥蓋未為鶉首午為鶉火已為鶉尾天道左旋<lb/>
　二十八宿右轉而朱鳥之首在西故先曰未次曰午<lb/>
　卒曰已也然南方七宿之中四宿為朱鳥之象漢天<lb/>
　文志柳為鳥咮星為鳥頸張為鳥啄翼為鳥翼或問<lb/>
　朱鳥而獨取於鶉何也僕對曰朱鳥之象止於翼宿<lb/>
<pb n="KR3j0103_WYG_004-10a"/>
　而不言尾有似於鶉故以名之然謂之鶉尾者嘗問<lb/>
　元城先生先生曰葢以翼為尾云故甘氏星經云鳥<lb/>
　之鬪竦其尾鶉之鬪竦其翼以此知之<lb/>
柴愼微言春秋載二百四十二年之事其為簡册無幾<lb/>
　耳故多從省文後世妄行穿鑿故其說不勝繁蕪且<lb/>
　如成十四年秋叔孫僑如如齊逆女九月僑如以夫<lb/>
　人婦姜氏至自齊左氏曰稱族尊君命也舎族尊夫<lb/>
　人也殊不知乃經之省文也經中若此書者多矣成<lb/>
<pb n="KR3j0103_WYG_004-10b"/>
　十八年公孫歸父如晉歸父還自晉至笙遂奔齊昭<lb/>
　十三年晉人執季孫意如以歸十四年意如至自晉<lb/>
　二十三年晉人執我行人叔孫舎二十四年叔孫舎<lb/>
　至自晉皆省文也譬之水性本清塵泥汨之則濁也<lb/>
　若復去之則水性明矣今讀春秋者但不為諸家所<lb/>
　汨則聖人之意見矣<lb/>
古人重譜系故雖世胄綿逺可以考䆒淵明命子詩云<lb/>
　天集有漢眷于愍侯赫赫愍侯運當攀龍撫劒風邁<lb/>
<pb n="KR3j0103_WYG_004-11a"/>
　顯兹武功泰誓山河啓土開封今按漢書高帝功臣<lb/>
　表開封愍侯陶舎以左司馬從漢破代封侯昔髙帝<lb/>
　與功臣盟云使黄河如帶泰山若礪國以永存爰及<lb/>
　苖裔所謂泰誓山河謂此盟也髙帝功臣百有二十<lb/>
　人舎其一也又云亹亹丞相允廸前從渾渾長源鬱<lb/>
　鬱洪河群川載導衆條載羅時有語黙運同隆窊此<lb/>
　蓋謂陶青也今按漢髙帝功臣表開封愍侯陶舎封<lb/>
　十一年薨十二年夷侯青嗣四十八年薨漢百官表<lb/>
<pb n="KR3j0103_WYG_004-11b"/>
　孝景二年六月丞相嘉薨八月癸未御史大夫陶青<lb/>
　為丞相七年六月乙巳丞相青免太尉周亞夫為丞<lb/>
　相所謂群川衆條以喻枝泒之分散也語黙隆窊以<lb/>
　言自陶青後未有顯者也淵明乃長沙公之曾孫然<lb/>
　侃傳不載世家獨於此見之後世累經亂離譜籍散<lb/>
　亡然又士大夫因循㓕裂不如古人所以家譜不傳<lb/>
　於世惜哉<lb/>
亳州祁家極收本朝前輩書帖僕嘗見其家所收孫宣<lb/>
<pb n="KR3j0103_WYG_004-12a"/>
　公奭書尺有云行李鼎來蓋古之行李乃今之行使<lb/>
　也魯僖公之三十年燭之武見秦伯曰若舎鄭以為<lb/>
　東道主行李之往來共其困乏注云行李使人也魯<lb/>
　襄公之八年鄭及楚平晉責曰君有楚命亦不使一<lb/>
　箇行李告於寡君注云一箇獨使也行李行人也然<lb/>
　古之李字從山下人人下子作<graphic n="KR2139" url="https://raw.githubusercontent.com/kanripo/KR-Gaiji/master/images/KR2139.png" mimeType="image/png"/>後人乃轉作李也<lb/>
　一箇行李謂一介行使今人以行李為隨行之物失<lb/>
　之遠矣<lb/>
<pb n="KR3j0103_WYG_004-12b"/>
司馬温公祖塋在陜府夏縣之西二十四里地名鳴條<lb/>
　山有墳寺曰餘慶山下即温公之祖居也僕為夏縣<lb/>
　令日屢至其處及十許里有涑水故温公號涑水先<lb/>
　生鳴條山即湯與桀戰之地去解州安邑縣五十里<lb/>
　乃桀之都也吕相絶秦書曰伐我涑川俘我王官以<lb/>
　此見秦晉兩國境上二邑也涑川即洓水也王官屬<lb/>
　今河中府虞鄉縣唐末司空表聖隠於王官谷有天<lb/>
　柱峯休休亭乃一絶境也<lb/>
<pb n="KR3j0103_WYG_004-13a"/>
韓退之三上宰相書但著月日而無年今按李漢云公<lb/>
　生於大厯戊申而退之書云今有生人二十八年矣<lb/>
　大厯三年戊申至貞元十一年乙亥退之時年二十<lb/>
　八以宰相年表考之是年宰相乃賈耽盧邁趙憬也<lb/>
　但不知退之所上為何人耳且以前鄉貢進士上書<lb/>
　而文格大與當時不同非賢相不能舉也豈耽輩所<lb/>
　能識哉<lb/>
今之士人簡尺中或以解茩字易邂逅字非也離騷經<lb/>
<pb n="KR3j0103_WYG_004-13b"/>
　云製芰荷以為衣兮王逸注云芰蓤也秦人作薢茩<lb/>
　薢音皆茩音茍僕仕於關陜之間不聞此呼正恐王<lb/>
　逸別有義爾後又讀爾雅薢茩芵茪注云芵明也或云<lb/>
　蓤也關西謂之薢茩以僕所見芵茪者即今之草芵<lb/>
　明也其葉初出可以為茹其子可以治目疾蓋謂可<lb/>
　以解去垢穢或恐以此得名又爾雅云蓤厥<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>注云<lb/>
　蓤也今水中芰然則蓤自有正名不謂之薢茩明矣<lb/>
　或曰然則王逸郭璞皆誤乎僕曰古者信以傳信疑<lb/>
<pb n="KR3j0103_WYG_004-14a"/>
　以傳疑郭璞多引用離騷注故承王逸之疑而多出<lb/>
　此注所以廣異聞也學者幸再考之<lb/>
夜夣神官與我言羅縷道妙角與根提携陬維口瀾翻<lb/>
　百二十刻須㬰間右退之記夣詩殊為難解僕嘗考<lb/>
　之此乃言二十八宿之分野也爾雅曰夀星角亢也<lb/>
　注云數起高亢列宿之長又曰天根氐也注云下繫<lb/>
　於氐若木之有根娵訾之口營室東壁也注云營室<lb/>
　東壁星四方似口故以名之所謂百二十刻者蓋渾<lb/>
<pb n="KR3j0103_WYG_004-14b"/>
　天儀之法二十八宿從右逆行經十二辰之舎次毎<lb/>
　辰十二刻故云百二十刻所謂壯非少者哦七言六<lb/>
　字常語一字難者只上所謂哦字也退之欲神其字<lb/>
　故隠其語<lb/>
元城先生與僕論十五國風次序僕曰王黍離在弼鄘<lb/>
　衞之後且天子可在諸侯後乎先生曰非諸侯也蓋<lb/>
　存二代之後也周既㓕商分其畿内為三國即弼鄘<lb/>
　衞是也自紂城以北謂之弼南謂之鄘東謂之衞故<lb/>
<pb n="KR3j0103_WYG_004-15a"/>
　弼以封紂子武庚也鄘管叔尹之衞蔡叔尹之以監商<lb/>
　民謂之三監武王崩三監畔周公誅之盡以其地封康<lb/>
　叔故弼詩十九篇鄘詩十篇共二十九篇皆衞詩也序<lb/>
　詩者以其地本商之畿内故在於王黍離上且列為三<lb/>
　國而獨不謂之衞其意深矣以毛鄭不出此意故備載之<lb/>
鄱陽湖水連南康軍江一帶至冬湖水落魚盡入深潭<lb/>
　中土人集船數百艘以竹竿攪潭中以金皷振動之<lb/>
　候魚驚出即入大網中多不能脫惟大赤鯉魚最能<lb/>
<pb n="KR3j0103_WYG_004-15b"/>
　躍出至髙丈餘後入他網中則不能復躍矣蓋不能<lb/>
　三躍也故禹門化龍者是大赤鯉魚他魚不能也杜<lb/>
　子羙觀打魚歌云綿州江水之東津魴魚潑潑色如<lb/>
　銀魚人溠溠沉大網載江一擁數百鱗衆魚常材盡<lb/>
　却棄赤魚騰出如有神僕親見捕魚故知此詩之工<lb/>
亳州士人祁家多收本朝前輩書帖内有李西臺所<lb/>
　書小詞中羅敷作羅紂初亦疑之後讀漢書昌邑<lb/>
　王賀妻十六人生十一人男十一人女其妻中一人<lb/>
<pb n="KR3j0103_WYG_004-16a"/>
　嚴羅紂紂音敷乃執金吾嚴延年長孫之女羅紂生<lb/>
　女曰持轡乃十一中一人也蓋採桑女之名偶同耳<lb/>
自古中國與邉方戰多用弩晁錯上䟽曰勁弩長㦸射<lb/>
　䟽及遠則匈奴之弓弗能格也遊弩往來什伍俱前<lb/>
　則匈奴之兵弗能當也平城之歌曰不能控弩李陵<lb/>
　以連弩射單于馬隆用弩陣取凉州蓋中國各用所<lb/>
　長夫騎射契丹所長也弩車中國所長也蓋車能作<lb/>
　陣而騎不可突弩能遠而入深可以勝弓且得其矢<lb/>
<pb n="KR3j0103_WYG_004-16b"/>
　而契丹不可用近世獨不用弩當講求之<lb/>
孝經序云魯史春秋學開五傳韓退之云春秋五傳束<lb/>
　髙閣然今獨有三家今按前漢藝文志序云春秋分<lb/>
　為五注云左氏公羊氏糓梁氏鄒氏夾氏而鄒氏夾<lb/>
　氏有録無書乃知二氏特有名爾然王陽傳稱能為<lb/>
　騶氏春秋何也豈非至後漢之初此書亦亡乎故曰<lb/>
　有録無書前漢鄒騶同音通用<lb/>
韓退之列傳云從愈遊者若孟郊張籍亦皆有名於時<lb/>
<pb n="KR3j0103_WYG_004-17a"/>
　以僕觀之郊籍非輩行也東野乃退之朋友張籍乃<lb/>
　退之為汴宋觀察推官日所解進士也而李翺皇甫<lb/>
　湜則從退之學問者也故詩云東野窺禹穴李翺觀<lb/>
　濤江又云東野動驚俗天葩吐竒芬張籍學古淡軒<lb/>
　昻避雞群故於東野則稱字而於群弟子則稱名若<lb/>
　孔子稱蘧伯玉子産回也由也之類而唐史乃使東<lb/>
　野與群弟子同附於退之傳之後而世人不知遂皆<lb/>
　稱為韓門弟子誤矣<lb/>
<pb n="KR3j0103_WYG_004-17b"/>
老杜贈李潮八分歌云秦有李斯漢蔡邕中間作者寂<lb/>
　不聞嶧山之碑野火燒棗木傳刻肥失真苦縣光和<lb/>
　尚骨立書貴瘦硬方通神嶧山之碑至於苦縣光和<lb/>
　人多未詳王内翰亦不解謹按老子苦人也今為亳<lb/>
　州衞真縣縣有明道宫宫中有漢光和年中所立碑<lb/>
　蔡邕所書僕大觀中為永城主簿日縁檄到縣得見<lb/>
　之字畫勁㧞真竒筆也且杜工部時已非嶧山真筆<lb/>
　况於今乎然今所傳摹本亦自竒絶想見真刻竒偉<lb/>
<pb n="KR3j0103_WYG_004-18a"/>
　哉<lb/>
涑水先生一私印曰程伯休甫之後蓋出於司馬遷傳<lb/>
　曰重黎世序天地其在周程伯休甫其後也當宣王<lb/>
　時官失其守而為司馬氏故洓水引用之耳伯休甫<lb/>
　者其字也古字一字多矣如袁絲房喬顔籀之類三<lb/>
　字無之獨本朝有劉伯貢父劉中原父或云二人本<lb/>
　字貢甫原甫以犯髙魯王諱故去甫而加伯中時人<lb/>
　因併三字呼之此說非也六一先生作原甫墓誌云<lb/>
<pb n="KR3j0103_WYG_004-18b"/>
　公諱敞字中原父姓劉氏熈寧元年四月八日卒以<lb/>
　此可知彼但見錢穆甫以避諱人或呼為錢穆或呼<lb/>
　為穆四遂併二劉失之誤矣<lb/>
曹成王碑句法嚴古不可猝解今取其尤者箋之大選<lb/>
　江州群能著<hi>直畧反</hi>職王親教之摶<hi>徒官反</hi>力勾卒嬴越<lb/>
　之法曹誅五畀<hi>必利反</hi>今釋於此著職者各安守其職<lb/>
　也摶力者結集其力也勾卒者伍相勾連也嬴越之<lb/>
　法嬴當為嬴謂秦商君越勾踐教兵之法曹誅五畀<lb/>
<pb n="KR3j0103_WYG_004-19a"/>
　者曹朋曹也若有罪則凡與之為朋曹者咸誅之五<lb/>
　什伍也凡有所獲則分而畀其什伍之兵也蓋利害<lb/>
　相及則戰不敢潰而居不敢盗此乃勾卒嬴越之法<lb/>
　或曰嬴謂衰嬴也越謂超越也凡戰罰其衰嬴賞其<lb/>
　超越也然無勾卒之義當從前說<lb/>
日臨公館靜畫滿地圖雄劒閣星橋北松州雪嶺東華<lb/>
　夷山不斷吳蜀水相通興與烟霞會清罇幸不空右<lb/>
　杜工部嚴公㕔詠蜀道畫圖是時武䟦扈微有割據<lb/>
<pb n="KR3j0103_WYG_004-19b"/>
　之意故公於詩諷之云山不斷水相通以言蜀道不<lb/>
　可割據也幕下有益於東道者如此<lb/>
魯臧武仲名紇孔子之父鄹人紇乃叔梁紇也皆音恨<lb/>
　發反而世人多呼為核有一小說唐蕭頴士輕薄有<lb/>
　同人誤呼武仲名因曰汝紇字也不識或以為瞎字<lb/>
　也不識誤矣<lb/>
亳州永城縣之七十里有芒碭山山有巖曰紫氣此蓋<lb/>
　髙帝避難所也復有梁孝王墓僕嘗與宿州知録邵<lb/>
<pb n="KR3j0103_WYG_004-20a"/>
　渡同遊入隧道中百餘歩至皇堂如五間七架屋許<lb/>
　大周迴有石門子十許上鐫作内臣宫女狀中有大<lb/>
　石柱四所以懸棺棺不復見矣入時必用油圏以為<lb/>
　燭其中盛夏極凉如暮秋時山下有居民數百家今<lb/>
　謂之保安鎮蓋當時守塜之遺種也土人呼墓為梁<lb/>
　王避暑宫故老云前數年時有人入其中常得黃金<lb/>
　而出今不復有矣孝王傳云未死財以鉅萬計不可<lb/>
　勝數及死府藏餘黄金尚四十餘輿他財物稱是想<lb/>
<pb n="KR3j0103_WYG_004-20b"/>
　見當時送葬之物厚矣魏武帝置發塜中郎摸金校<lb/>
　尉如此塜蓋無不發者然古人作事竒偉可驚非後<lb/>
　世比也<lb/>
　<lb/>
　<lb/>
　<lb/>
　<lb/>
　嬾真子卷四<lb/>
</p>
<p>
</p>
  </div>
<div>
                <head>嬾真子卷五</head>
    <p>
<pb n="KR3j0103_WYG_005-1a"/>
欽定四庫全書<lb/>
　嬾真子卷五　　　　　　宋　馬永卿　撰<lb/>
紹興三年夏六月明州阿育王山住持凈曇以宸奎閣<lb/>
　所藏仁宗御書詣行在所獻書凡五十三軸字體有<lb/>
　三一曰真書二曰飛白三曰梵書其上二書世多見<lb/>
　之而梵書亦自竒古可駭愕也又有團絹扇三柄皆<lb/>
　有御書一長柄者三尺許恐是打扇用白藤縛柄而<lb/>
　三扇皆以青牋紙為上下承萼制度極草草今中産<lb/>
<pb n="KR3j0103_WYG_005-1b"/>
　之民所耻也大哉仁宗之盛德也<lb/>
唐史載鄭䖍集當世事著書八十餘篇目其書為會粹<lb/>
　老杜哀故著作郎貶台州司户滎陽鄭公䖍詩云薈<lb/>
　蕞何技癢又按韻畧薈烏外切草多貌如薈兮蔚兮<lb/>
　之薈蕞徂外切小也如蕞爾國之蕞䖍自謂其書雖<lb/>
　多而皆碎小之事也後人乃誤呼為㑹粹意為會取<lb/>
　其純粹也失之逺矣蓋名士目所著書多自貶若雞<lb/>
　肋脞說之類皆是意也技癢者謂人有技藝不能自<lb/>
<pb n="KR3j0103_WYG_005-2a"/>
　忍如人之癢也老杜以謂䖍私撰國史亦不能自忍<lb/>
　爾蕞一音在外切小也兩音一意<lb/>
楚子問齊師之言曰君處北海寡人處南海唯是風馬<lb/>
　牛不相及也不虞君之渉吾地也何故注云馬牛之<lb/>
　風佚蓋末界之微事故以取論然注意未甚明白僕<lb/>
　後以此事問元城先生曰此極易解乃醜詆之辭爾<lb/>
　齊楚相去南北如此遠離馬牛之病風者猶不相及<lb/>
　今汝人也而輙入吾地何也僕始悟其說即書所謂<lb/>
<pb n="KR3j0103_WYG_005-2b"/>
　馬牛其風注云馬牛其有風佚此兩風字同為一意<lb/>
僕讀史記因嘆曰天道逺矣吁可畏也秦昭王四十八<lb/>
　年始皇生於邯鄲年十三即位是嵗甲寅然是年豐<lb/>
　沛已生漢髙皇帝矣後十五年己巳項羽生二十七<lb/>
　年始皇南廵會稽時年已二十三矣其年七月始皇<lb/>
　崩二世元年九月沛公起沛時年三十九項羽起㑹<lb/>
　稽時年二十四漢元年髙帝至㶚上時年四十二十<lb/>
　二月羽繼至遂殺子嬰而㓕秦髙帝在位十二年五<lb/>
<pb n="KR3j0103_WYG_005-3a"/>
　十三而崩時嵗在丙午噫消長倚伏其運宻矣<lb/>
政和中僕仕關中於同官蒲氏家乃宗孟之後見漢印<lb/>
　文云輯濯丞印文竒古非𨽻非篆在漢印中最佳輯<lb/>
　濯乃水衡屬官輯讀如楫濯讀如櫂蓋船官也水衡<lb/>
　掌上林上林有船官而楫濯有令丞此蓋丞印也然<lb/>
　皆太初元年已前所刻太初已後皆五字故也<lb/>
元城先生嘗與僕論魏丞相不能救蓋寛饒之死今追<lb/>
　録之神爵二年九月司𨽻校尉蓋寛饒有罪下有司<lb/>
<pb n="KR3j0103_WYG_005-3b"/>
　自殺三年三月丙午丞相相薨識者以謂有天道焉<lb/>
　且相嘗謂次公醒而狂且以字呼之是必平日朋友<lb/>
　也平日以狂待之則宣帝之怒相必無一言以救之<lb/>
　宣帝初下其書中二千石議也執金吾議以為大逆<lb/>
　不道然則中二千石共議以為大逆不道獨執金吾<lb/>
　一人耳百官表神爵二年南陽太守賢為執金吾不<lb/>
　知賢者何人也必醜邪惡正嘗為蓋司𨽻所劾者也<lb/>
　賢不足道也獨相號為賢相又與寛饒彼此皆儒者<lb/>
<pb n="KR3j0103_WYG_005-4a"/>
　平日交友獨不能為地相可責哉<lb/>
禮記載曽子數子夏之罪云吾昔與女從夫子於洙泗<lb/>
　之間退而老於西河之上使西河之人疑汝於夫子<lb/>
　汝罪三也注云言其不稱師也蓋古之君子言必稱<lb/>
　師示有所授且不忘本也故子張一篇載羣弟子之<lb/>
　語子夏之言十一而未嘗稱師曽子之言五而三稱<lb/>
　曰吾聞諸夫子則子夏為曽子所罪固其宜矣禮記<lb/>
　樂正子春曰吾聞諸曽子曾子聞諸夫子蓋曽子稱<lb/>
<pb n="KR3j0103_WYG_005-4b"/>
　師故子春亦稱師也又知古人注解各有所本不若<lb/>
　後人妄意穿鑿也<lb/>
淵明之為縣令蓋謂貧爾非為酒也聊欲絃歌以為三<lb/>
　徑之資蓋欲得公田之利以為三徑閒居之資用爾<lb/>
　非謂旋創田園也舊本云公田之利過足為潤後人<lb/>
　以其好酒遂有公田種秫之說且仲秋至冬在官八<lb/>
　十餘日此非種秫時也故凡本傳所載與歸去來辭<lb/>
　序不同者當以序為正<lb/>
<pb n="KR3j0103_WYG_005-5a"/>
髙郵老儒黄移忠彦和僕幼稚常師之嘗謂孟子去齊<lb/>
　三宿而出畫讀如晝夜之晝非也史記田單傳後載<lb/>
　燕初入齊聞畫邑人王蠋賢劉熈注云齊西南近邑<lb/>
　音獲故孟子三宿而出時人以為濡滯<lb/>
今之書尺稱人之德羙繼之曰不佞不佞意謂不敢諂<lb/>
　佞非也左氏昭公二十一年載奮揚之言曰臣不佞<lb/>
　注云佞才也漢文帝曰寡人不佞注云才也論語云<lb/>
　不有祝鮀之佞注亦云才也古人佞能通用故佞訓<lb/>
<pb n="KR3j0103_WYG_005-5b"/>
　才左氏載祝鮀之言行極備葢衞之君子也衞之宋<lb/>
　朝姿貌甚羙衞靈公夫人南子通之孔子之意葢為<lb/>
　無祝鮀之才而有宋朝之容則取死之道故曰難乎<lb/>
　免於今之世矣<lb/>
僕友孫亞之自呼曰雅朱耆卿自呼曰刑或問有故事<lb/>
　乎僕曰孟施舎之養勇也又曰舎豈能為必勝哉注<lb/>
　曰施舎自呼其名但曰舎葢其好勇而氣急也恐起<lb/>
　於此<lb/>
<pb n="KR3j0103_WYG_005-6a"/>
僕任夏縣令一日會客於蓮塘上時苦蛙聲坐中有州<lb/>
　官乃長安人以微言相戲妄謂僕南人食此也僕答<lb/>
　曰此是長安故事客曰未聞也僕取東方朔傳示之<lb/>
　客始伏武帝欲籍阿城以南盩厔以東宜春以西為<lb/>
　上林苑朔諌以謂此地土宜薑芋水多䵷魚貧者得<lb/>
　以人給家足無飢寒之憂師方曰䵷即蛙字似蝦蟆<lb/>
　而小長脚蓋人亦取食之<lb/>
僕嘗與陳子真查仲本論將無同仲本曰此極易解謂<lb/>
<pb n="KR3j0103_WYG_005-6b"/>
　言至無處皆同也子真曰不然晉人謂將為初初無<lb/>
　同處言各異也僕曰請以唐時一事證之霍王元軌<lb/>
　與處士劉平為布衣交或問王所長於平曰王無所<lb/>
　長問者不解平曰人有所短則見所長蓋阮瞻之意<lb/>
　以謂有同則有異今初無同何况於異乎此言為最<lb/>
　妙故當時謂之三語掾二子皆肯之<lb/>
揚州天長道中地名甘泉有大古塜如山未到三十里<lb/>
　已見之土人呼為瑠璃王塜按廣陵王胥武帝子也<lb/>
<pb n="KR3j0103_WYG_005-7a"/>
　都於廣陵後至宣帝時坐謀不軌賜死謚曰厲後人<lb/>
　誤以劉厲為瑠璃爾漢制天子諸侯即位即立太子<lb/>
　起陵塜故能如此髙大胥雖以罪死尚葬其中故胥<lb/>
　且死謂太子<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>曰上遇我厚今負之甚我死骸骨當<lb/>
　暴幸而得葬薄之無厚也旁有居民數十家地名甘<lb/>
　泉或恐胥僣擬云<lb/>
文房四物見於傳記者若紙筆墨皆有據至於硯即不<lb/>
　見之獨前漢張彭祖少與上同研席書又薛宣思省<lb/>
<pb n="KR3j0103_WYG_005-7b"/>
　吏職下至筆硏皆為設方畧蓋古無硯字古人諸事<lb/>
　簡易凡研墨不必硯但可研處只為之爾矛盾螭㘭<lb/>
　載於前世不若今世事事冗長故只為之研不謂之<lb/>
　硯然任緝之北征記孔子廟中有石硯一枚乃夫子<lb/>
　平生物非經史不足信<lb/>
荆公字解妙字云為少為女為無妄少女即不以外傷<lb/>
　内者也人多以此言為質殊不知此乃郭象語也莊<lb/>
　子云綽約若處子注云處子不以外傷内公之言蓋<lb/>
<pb n="KR3j0103_WYG_005-8a"/>
　出於此<lb/>
退之以毛頴為中山人者蓋出於右軍經云唯趙國毫<lb/>
　中用蓋趙國平原廣澤無雜木唯有細草是以兎肥<lb/>
　肥則毫長而銳此良筆也<lb/>
孟子云有楚大夫於此欲其子之齊語也又云引而置<lb/>
　之莊嶽之間數年蓋莊嶽乃齊國繁㑹之地孟子在<lb/>
　齊久故知其處今以左傳考之可見莊嶽之地襄公<lb/>
　二十八年齊亂十一月丁亥慶封伐西門弗克伐南<lb/>
<pb n="KR3j0103_WYG_005-8b"/>
　門克之又伐内宫弗克又陳於嶽注云嶽里名也哀<lb/>
　公六年夏六月戊辰陳乞鮑叔以甲入於公宫國夏<lb/>
　髙張乗如公戰於莊敗注云莊六軌之道也以最繁<lb/>
　會故可令學齊語<lb/>
古以右為上且以左相言之謂非正相如輔佐之佐耳<lb/>
　左氏傳薛宰之言仲虺居薛以為湯左相又齊崔杼<lb/>
　立景公而相之慶封為左相蓋伊尹者湯之相也而<lb/>
　仲虺特輔佐伊尹耳故曰左相崔杼慶封亦復如此<lb/>
<pb n="KR3j0103_WYG_005-9a"/>
　故漢孝惠時王陵為左丞相王陵既免徙平為右丞<lb/>
　相文帝初立周勃功髙陳平謝病上視平病問之平<lb/>
　曰髙帝時勃功不如臣及誅諸吕臣功不如勃願以<lb/>
　相遜勃於是以大尉勃為右丞相位第一平為左丞<lb/>
　相位第二非獨如此周昌自御史大夫左遷為趙相<lb/>
　黃覇以財入官兩府不與右職與此同類今人亦以<lb/>
　降為左遷<lb/>
古人姓名有不可解者文公十八年季文子云髙陽氏<lb/>
<pb n="KR3j0103_WYG_005-9b"/>
　有才子八人注云髙陽顓頊帝號也八人其苖裔蒼<lb/>
　舒隤敳檮戭大臨龎降庭堅仲容叔逵注云此即垂<lb/>
　益禹皋陶之倫庭堅皋陶字也然有可疑者文公五<lb/>
　年楚㓕六蓼臧文仲聞六㓕曰皋陶庭堅不祀忽諸<lb/>
　注云六蓼皆皋陶後也且既云庭堅即皋陶字則文<lb/>
　仲不應既曰皋陶又曰庭堅也若據其意則皋陶庭<lb/>
　堅又似兩人山谷老人名庭堅字魯直其義不可解<lb/>
　或云慕季文子之逐莒僕故曰魯直<lb/>
<pb n="KR3j0103_WYG_005-10a"/>
唐史載崔湜執政時年三十八嘗暮出端門緩轡諷詩<lb/>
　張說見之嘆曰文與位固可及其年不可及也僕初<lb/>
　讀此謂說之年遲暮與湜相去絶矣及以二人本傳<lb/>
　考之相去纔四嵗爾今按宰相年表湜執政時乃景<lb/>
　龍二年戊申推而上之生於咸寧二年之辛未張說<lb/>
　傳稱說開元十八年卒年六十四推而上之乃生於<lb/>
　乾封二年之丁卯至景龍二年戊申說本年四十二<lb/>
　嵗而歎慕之如此藉使宋廣平見之必無此語廣平<lb/>
<pb n="KR3j0103_WYG_005-10b"/>
　嘗見蕭至忠出太平公主第謂至忠曰非所望於蕭<lb/>
　傅非獨不慕且以為戒<lb/>
眉山蘇氏文集著權書衡論衡論世皆知出處獨權書<lb/>
　人少知之漢哀帝時欲辭匈奴使不來朝黃門郎揚<lb/>
　雄上書諫曰髙皇后嘗怒匈奴羣臣廷議樊噲請以<lb/>
　十萬衆横行匈奴中季布曰噲可斬也於是大臣權<lb/>
　書遺之注曰以權道為書順辭以答之權書之名蓋<lb/>
　出於此衡取其平權取其變衡為一定之論權乃變<lb/>
<pb n="KR3j0103_WYG_005-11a"/>
　通之書<lb/>
柴慎微云淮隂信可謂忠矣漢待之何其薄也賛曰天<lb/>
　下既定命韓信申軍法此乃信為淮隂侯在長安奉<lb/>
　朝請時也漢五年二月漢王即皇帝位六年十二月<lb/>
　執信於陳十二年九月伏誅且信之長安也漢實囚<lb/>
　之而乃能為漢申軍法即其忠可知矣蓋漢實畏其<lb/>
　能故信卒不免田肯有云陛下已得韓信又治關中<lb/>
　則知此兩事乃當時安危存亡之機且信之聲名使<lb/>
<pb n="KR3j0103_WYG_005-11b"/>
　人畏之如此其不亡何待<lb/>
李百藥父與友陸人等共讀徐陵文有刈琅邪之稻之<lb/>
　語歎不得其事百藥進曰春秋鄅子籍稻杜預謂在<lb/>
　琅邪客大驚號竒童今按昭公十八年傳鄅人籍稻<lb/>
　注云鄅妘姓國也其君自籍稻蓋履行之昭公十八<lb/>
　年經書邾人入部注云鄅國今琅邪開陽縣也蓋籍<lb/>
　當呼為典籍之籍謂履行之而記其數也周之六月<lb/>
　夏之四月稻方生也而徐陵以為刈非矣<lb/>
<pb n="KR3j0103_WYG_005-12a"/>
莊子之䟽有可以一大笑者徐無鬼語武侯相馬曰直<lb/>
　者中繩曲者中鈎圓者中規方者中矩謂馬歩驟廻<lb/>
　旋中規矩鈎繩也故東野後以御見莊公進退中繩<lb/>
　左右旋中矩同一意也䟽乃以直為馬齒曲為馬項<lb/>
　方為馬頭圓為馬眼且世間豈有四方馬頭乎故可<lb/>
　以一大笑<lb/>
唐中興頌云復復指期或云以復兩京故曰復復非也<lb/>
　此兩字出漢書今按匡衡傳云所更或不可行而復<lb/>
<pb n="KR3j0103_WYG_005-12b"/>
　復之注云下復扶目反又何武為九卿時奏言宜置<lb/>
　三公官又與翟方進共奏罷刺史更置甘州牧後皆<lb/>
　復復故注云依其舊也下復扶目反蓋上音服下音<lb/>
　福謂復如故也唐中興頌宜亦如此讀之<lb/>
玉子紋楸一路饒偏宜簷竹雨蕭蕭羸形暗去春泉長<lb/>
　猛勢横來野火燒守道還如周伏柱鏖兵不愧霍嫖<lb/>
　姚得年七十更萬日與子同於局上消右杜牧之贈<lb/>
　國手王逄詩或云此真贈國手詩也棊貪必敗怯又<lb/>
<pb n="KR3j0103_WYG_005-13a"/>
　無功羸形暗去則不貪也猛勢横來則不怯也周伏<lb/>
　柱以喻不貪霍嫖姚以喻不怯故曰髙棋詩也杜牧<lb/>
　嘗云棋於貪勇之際所得多矣七十更萬日者牧之<lb/>
　是時年四十二三得至七十猶有萬日<lb/>
韓魏公父諫議大夫國華嘗仕於蜀蜀中士人胡廣善<lb/>
　相術見諫議而竒之曰是必生貴子請納女焉後諫<lb/>
　議出守泉州祥符元年戊申嵗七月二日生魏公於<lb/>
　泉州州宅僕與韓氏交遊嘗見諫議胡夫人畫像皆<lb/>
<pb n="KR3j0103_WYG_005-13b"/>
　竒偉宜其生貴人也世言魏公世居河朔故其狀貌<lb/>
　竒偉而有厚重之德然生於泉州故為人亦微任術<lb/>
　數深不可測有閩之風皆其土風然也聞者以為然<lb/>
或問漢臣朝服僕云張敞議云敞備皂衣二十餘年注<lb/>
　云雖有五等服至朝皆着皂衣又谷永書云擢之皂<lb/>
　衣之吏厠之諍臣之末則知漢朝之服皆皂衣也周<lb/>
　禮衮冕九章鷩冕七章毳冕五章絺冕三章元冕衣<lb/>
　無文裳刺黻而已故曰卿大夫之服自元冕而下如<lb/>
<pb n="KR3j0103_WYG_005-14a"/>
　孤之服則皂衣者乃周之卿大夫元冕也漢之皂衣<lb/>
　蓋本於此<lb/>
金陵詩云嵗晚蒼官聊自保日髙青女尚横陳蒼官謂<lb/>
　松也青女謂霜也言日髙而松上霜猶不消也横陳<lb/>
　出楞嚴經六欲界中云我無慾應女行事當横陳時<lb/>
　味如嚼蠟以言道人處世間雖有慾而無味也蓋荆<lb/>
　公自謂如蒼官自保但青女横陳不能已耳此言近<lb/>
　於雅謔殊有深意<lb/>
<pb n="KR3j0103_WYG_005-14b"/>
元城先生嘗論及漢髙帝功臣曰屠狗販繒之徒呼繒<lb/>
　字與餳相近後檢漢灌嬰傳注云帛之總名而已今<lb/>
　按韻略繒慈陵切注云帛也増咨登切則世人以繒<lb/>
　為増誠非也尚書厥篚𤣥纎縞注云𤣥黑繒也縞白<lb/>
　繒也釋音云似陵反禮運云瘞繒注云弊帛曰繒釋<lb/>
　音似仍反左氏衞文公大帛之冠注云大帛厚繒繒<lb/>
　疾陵切晉書地理志繒才陵反以諸音義考之當以<lb/>
　疾陵為正<lb/>
<pb n="KR3j0103_WYG_005-15a"/>
許洛之間極多竒士宣和中崔朝奉鶠德符監洛陽稻<lb/>
　田公務一日送客於會節園官客佐拘入會節以為<lb/>
　景華御苑德符不知也晚春復騎瘠馬與老兵由園<lb/>
　内坐梅下哦詩其間有曰去年白玉花結子深林間<lb/>
　少憩藉清影低顆遂微酸次日佐入園見地有馬糞<lb/>
　知是崔朝奉是時府官事佐恐不及而德符未嘗謁<lb/>
　之因此劾奏擅入御苑作踐遂勒停德符傳食於諸<lb/>
　人家久之斂錢復歸陽翟聞之田元邈云<lb/>
<pb n="KR3j0103_WYG_005-15b"/>
洛中士人張起宗字起宗以教小童為生居於會節園<lb/>
　側年四十餘一日行於内前見有西來行李甚盛問<lb/>
　之曰文樞宻知成都回也姬侍皆騎馬錦繡蘭麝溢<lb/>
　人眼鼻起宗自歎曰我丙午生相逺如此傍有瞽卜<lb/>
　輙曰秀才我與汝算命因與藉地卜者出算子約百<lb/>
　餘布地上幾長丈餘凡關兩時曰好笑諸事不同但<lb/>
　三十年後有某星臨某所兩人皆同當並案而食者<lb/>
　九箇月起宗後七十餘嵗時文公亦居於洛起宗視<lb/>
<pb n="KR3j0103_WYG_005-16a"/>
　其交遊飲宴者皆一時貴人輙自疑曰余安得並案<lb/>
　而食乎一日公獨遊會節園問其下曰吾適來聞園<lb/>
　側教學者甚人對曰老張先生曰請來及見大喜問<lb/>
　其甲子又與之同因呼為會節先生公每召客必預<lb/>
　召赴人會無先生則不徃公為主人則拐於左公為<lb/>
　客則拐於右並案而食者將及九月公之子及甫知<lb/>
　河陽府公往視之公所居私第地名東田有小姬四<lb/>
　人謂之東田小藉共升大車隨行祖於城西有伶人<lb/>
<pb n="KR3j0103_WYG_005-16b"/>
　素不平之因為口號曰東田小藉已登油壁之車會<lb/>
　節先生暫別玳筵之宴坐客微笑自此潞公復歸洛<lb/>
　不復召之矣瞽之言異哉聞之於司馬文季朴<lb/>
蘇秀道中有地名五木出佳酒故人以五木名之然白<lb/>
　樂天為杭州太守日有詩序云錢湖州以箬下酒李<lb/>
　蘇州以五酘酒相次寄到詩云勞將<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>下忘憂物寄<lb/>
　與江城愛酒翁鐺脚三州何處會甕頭一盞幾時同<lb/>
　傾如竹葉盈樽緑飲作桃花上靣紅莫恠慇懃最相<lb/>
<pb n="KR3j0103_WYG_005-17a"/>
　憶曾陪西省與南宫僕嘗以此問於僕之七舅氏云<lb/>
　酘字與羖同意乃今之羊羔兒酒也詳其詩意當以<lb/>
　五羔為之以是酒名故從酉云樂天詩云竹葉盈樽<lb/>
　緑謂箬下酒取竹有緑之意也桃花上靣紅謂五酘<lb/>
　酒取桃花五葉也後人不知轉其名為五木蓋失之<lb/>
　矣僕檢韻中酘字乃竇同音注云重釀酒也恐酘難<lb/>
　轉而為木<lb/>
温公私第在縣宇之西北數十里質朴而嚴㓗去市不<lb/>
<pb n="KR3j0103_WYG_005-17b"/>
　逺如在山林中㕔事前有棣華齋乃諸弟子肄業之<lb/>
　所也轉齋而東有柳塢水四環之待月亭及竹閣西<lb/>
　東水亭也巫咸榭乃附縣城為之正對巫咸山後有<lb/>
　賜書閣貯三朝所賜之書籍諸處牓額皆公染指書<lb/>
　其法以第二指尖抵第一指頭指頭上節微屈染墨<lb/>
　書之字亦尺許大如世所見公生明字惟巫咸榭字<lb/>
　差大爾園圃在宅之東温公嘗宿於閣下東畔小閣<lb/>
　侍吏唯一老僕一更二㸃即令老僕先睡㸔書至夜<lb/>
<pb n="KR3j0103_WYG_005-18a"/>
　分乃自罨火㓕燭而睡至五更初公即自起發燭㸃<lb/>
　燈著述夜夜如此天明即入宅起居其兄且或坐於<lb/>
　床前問勞話畢即回閣下<lb/>
駙馬都尉之名起於三國故何晏尚魏公主謂之駙馬<lb/>
　都尉然不獨官名以駙馬給之蓋御馬之副謂之駙<lb/>
　馬從而給之示親愛也故杜預尚晉文帝妹髙陸公<lb/>
　主至武帝踐祚拜鎮南大將軍給追鋒車第二駙馬<lb/>
　且晏如𫝊粉宜為禁嚴若預乃癭如瓠爾何至妻帝<lb/>
<pb n="KR3j0103_WYG_005-18b"/>
　之女也始信前古帝婿唯擇人材不專以貌也後世<lb/>
　浸失此意惜哉<lb/>
後漢以來方書中有五石散又謂之寒食散論者曰服<lb/>
　金石人不可食熱物服之則兩熱相激故名謂之寒<lb/>
　食則可也然晉史載裴秀服寒食散當飲熱酒而飲<lb/>
　冷酒薨年四十八據此則又是不可飲冷物也後問<lb/>
　一名醫答云食物則宜冷而酒則熱耳僕初不信後<lb/>
　讀千金方第二十五卷解五石毒一切冷食唯酒須<lb/>
<pb n="KR3j0103_WYG_005-19a"/>
　令温然則裴秀傳所謂當飲熱酒亦非<lb/>
王元道嘗言陜西子仙姑傳云得道術能不食年約三<lb/>
　十許不知其實年也陜西提刑陽翟李熈民逸老正<lb/>
　直剛毅人也聞人所傳甚異乃徃青平軍自驗之既<lb/>
　見道貌髙古不覺心服因曰欲獻茶一盃可乎姑曰<lb/>
　不食茶久矣今勉強一啜既食少頃垂兩手出玉雪<lb/>
　如也須㬰所食之茶從十指甲出凝於地色猶不變<lb/>
　逸老令就地刮取且使甞之香味如故因大竒之<lb/>
<pb n="KR3j0103_WYG_005-19b"/>
紹興六年夏僕與年兄何元章會於錢塘江上余因舉<lb/>
　東坡詩云天外黑風吹海立浙東飛雨過江來元章<lb/>
　云立字最為有力乃水踴起之貌老杜三大禮賦云<lb/>
　九天之雲下垂四海之水欲立東坡之意蓋出於此<lb/>
　或者妄易立為至祗可一笑<lb/>
　<lb/>
　<lb/>
　嬾真子卷五<lb/>
</p>
<p>
</p>
  </div>
        </body>
</text>\m</TEI>
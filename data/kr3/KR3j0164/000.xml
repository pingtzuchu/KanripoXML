<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>香祖筆記</head>
    <p>
<pb n="KR3j0164_WYG_000-1a"/>
欽定四庫全書　　　　　子部十<lb/>
　香祖筆記　　　　　　　雜家類三<hi>雜說之屬</hi>
　　提要<lb/>
　　　　<hi>臣</hi>等謹案香祖筆記十二卷<lb/>
　　　國朝王士禎撰皆康熙癸未甲申二年所記其<lb/>
　　　　曰香祖者王象晋羣芳譜曰江南以蘭為香<lb/>
　　　　祖士禎盖取其祖之語以名滋蘭之室因以<lb/>
　　　　名書也是書體例與居易録同亦多可采惟<lb/>
<pb n="KR3j0164_WYG_000-1b"/>
　　　　其中姚旅露書以章八元詩為盧照隣某詩<lb/>
　　　　話以栁惲詩為趙孟頫<hi>案某詩話原本不著其名盖有所諱今亦</hi>
　　　　<hi>仍其舊文</hi>記憶偶誤事所恒有指其疎舛足矣而<lb/>
　　　　一則以為無目人語一則以為眯目人道黒<lb/>
　　　　白肆口毒詈皆乖著書之體士禎池北偶談<lb/>
　　　　任惇表語一條何嘗不以劉禹錫覆舟側畔<lb/>
　　　　千帆過病樹前頭萬木春二句為白居易詩<lb/>
　　　　漁洋文略遊攝山記何嘗不以左思振衣千<lb/>
<pb n="KR3j0164_WYG_000-2a"/>
　　　　仞岡濯足萬里流二句為郭璞詩乎此由晚<lb/>
　　　　年解組侘傺未平筆墨之間遂失其冲夷之<lb/>
　　　　故度斯亦盛徳之累矣又第十二卷一條曰<lb/>
　　　　輟耕録言或題畫曰特健藥不喻其義余因<lb/>
　　　　思昔人如秦少游觀輞川圖而愈疾黄大癡<lb/>
　　　　曹雲溪沈石田文衡山軰皆工畫皆享大年<lb/>
　　　　人謂是烟雲供養則特健藥之名不亦宜乎<lb/>
　　　　案法書要録載武平一徐氏法書記曰駙馬<lb/>
<pb n="KR3j0164_WYG_000-2b"/>
　　　　武延秀聞二王之迹强學寳重乃呼薛稷鄭<lb/>
　　　　愔及平一評其善惡諸人隨事答稱為上者<lb/>
　　　　題云特健藥云是突厥語<hi>案唐書稱延秀嘗質於突厥解其國</hi>
　　　　<hi>語書法要録所載太平公主三䭾藐提四字印亦突厥語也</hi>其解甚明士<lb/>
　　　　禎乃以字義穿鑿殊為失考此非僻事殆耄<lb/>
　　　　而忘乎然其品題文藝宏奬風流至於老而<lb/>
　　　　不衰固足尚也乾隆四十六年十二月恭校<lb/>
　　　　上<lb/>
<pb n="KR3j0164_WYG_000-3a"/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
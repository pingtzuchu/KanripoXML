<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>皇極經世書</head>
    <p>
<pb n="KR3g0005_WYG_000-1a"/>
欽定四庫全書　　　　　子部七<lb/>
　皇極經世書　　　　　　術數類一<hi>數學之屬</hi>
　　提要<lb/>
　　　　<hi>臣</hi>等謹案皇極經世書十四卷宋邵雍撰邵<lb/>
　　　　子數學本於李挺之穆修而其源出於陳摶<lb/>
　　　　當李挺之初見邵子於百泉即授以義理性<lb/>
　　　　命之學其作皇極經世盖出於物理之學所<lb/>
　　　　謂易外别傳者是也其書以元經㑹以㑹經<lb/>
<pb n="KR3g0005_WYG_000-1b"/>
　　　　運以運經世起於帝堯甲辰至後周顯徳六<lb/>
　　　　年己未而興亡治亂之蹟皆以卦象推之朱<lb/>
　　　　子謂皇極是推步之書可謂能得其要領朱<lb/>
　　　　子又嘗謂自易以後無人做得一物如此整<lb/>
　　　　齊包括得盡又謂康節易看了却看别人的<lb/>
　　　　不得而張㟭亦謂此書本以天道質以人事<lb/>
　　　　辭約而義廣天下之能事畢矣盖自邵子始<lb/>
　　　　為此學其後自張行成祝泌等數家以外能<lb/>
<pb n="KR3g0005_WYG_000-2a"/>
　　　　明其理者甚鮮故世人卒莫窮其作用之所<lb/>
　　　　以然其起而議之者則曰元㑹運世之分無<lb/>
　　　　所依據十二萬九千餘年之説近於釋氏之<lb/>
　　　　刼數水火土石本於釋氏之地水火風且五<lb/>
　　　　行何以去金去木乾在易為天而經世為日<lb/>
　　　　兑在易為澤而經世為月以至離之為星震<lb/>
　　　　之為辰坤之為水艮之為火坎之為土巽之<lb/>
　　　　為石其取象多不與易相同俱難免於牽強<lb/>
<pb n="KR3g0005_WYG_000-2b"/>
　　　　不合然邵子在當日用以占驗無不竒中故<lb/>
　　　　厯代皆重其書且其自述大㫖亦不專於象<lb/>
　　　　數如云天下之事始過於重猶卒於輕始過<lb/>
　　　　於厚猶卒於薄又云學以人事為大又云治<lb/>
　　　　生於亂亂生於治聖人貴未然之防是謂易<lb/>
　　　　之大綱又云天下將治則人必尚義也天下<lb/>
　　　　將亂則人必尚利也尚義則謙讓之風行焉<lb/>
　　　　尚利則攘奪之風行焉類皆立義正大垂訓<lb/>
<pb n="KR3g0005_WYG_000-3a"/>
　　　　深切是經世一書雖明天道而實責成於人<lb/>
　　　　事洵粹然儒者之言固非䜟緯術數家所可<lb/>
　　　　同年而語也乾隆四十六年四月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
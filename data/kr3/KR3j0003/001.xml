<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>子華子卷上</head>
    <p>
<pb n="KR3j0003_WYG_001-1a"/>
欽定四庫全書<lb/>
　子華子卷上　　　　　　　周　程本　撰<lb/>
　　陽城胥渠問<lb/>
陽城胥渠因北宫子以見子華子曰胥渠願有所謁也<lb/>
夫太初胚胎萬有權輿風轉誰轉三三六六誰究誰使<lb/>
夫子聞諸故記者審矣其有以發也胥渠願承其餘子<lb/>
華子曰噫嘻本何足以識之請以嘗試言之而子亦嘗<lb/>
試而聽之夫混茫之中是名太初實生三氣上氣曰始<lb/>
<pb n="KR3j0003_WYG_001-1b"/>
中氣曰元下氣曰𤣥𤣥資於元元資於始始資於初太<lb/>
真剖割通二而為一離之而為兩各有精専是名隂陽<lb/>
兩端而三之數登於九而究矣是以棲三隂之正氣於<lb/>
風輪其専精之名曰太𤣥棲三陽之正氣於水樞其専<lb/>
精之名曰太一太一正陽也太𤣥正隂也陽之正氣其<lb/>
色赤隂之正氣其色黑水陽也而其伏為隂風隂也而<lb/>
其發為陽上赤下黑左青右白黄潛於中宫而五運流<lb/>
轉故有輪樞之象焉水函太一之中精故能潤澤百物<lb/>
<pb n="KR3j0003_WYG_001-2a"/>
而行乎地中風涵太𤣥之中精故能動化百物而行乎<lb/>
天上上赤之象其宫成離下黑之象其宫成坎夫兩端<lb/>
之所以平者以中存乎其間故也中名未立兩端之不<lb/>
形是以坎離斡乎中氣中天地而立生育萬物新新而<lb/>
不窮陽之氣為火火勝故冬至之日燥隂之氣為水水<lb/>
勝故夏至之日濕火則上炎水則下注鳥飛而上魚動<lb/>
而下物類相動焱本相應孰究其所以來誰使其所以<lb/>
然因其然也然不然也然乎然不然乎不然吾亦不知<lb/>
<pb n="KR3j0003_WYG_001-2b"/>
其所以然也夫是之謂萬化原上决而成天下决而成<lb/>
地既已决也命之曰中决必有所合也命之曰和中和<lb/>
𤣥同萬物化生夫是之謂三三六六陽城胥渠曰㣲夫<lb/>
子之言吾㡬於不靈子華子曰噫嘻本何足以識之請<lb/>
以嘗試言之而子亦嘗試聽之子華子曰夫道一也我<lb/>
與道而為三矣而我之百骸九竅毛髮膏澤臟腑肝膈<lb/>
吹嘘吸引滋液吐納無非道也自此以往大撓甲子所<lb/>
不能紀也是故道立於一而萬物之變也百事之化也<lb/>
<pb n="KR3j0003_WYG_001-3a"/>
散而為萬殊奫淪而無涯古之知道者務全其生務全<lb/>
其生者不亡其所有也不亡其所有者道之守也道之<lb/>
守者神之舎也是故全生者為上虧生次之死次之迫<lb/>
斯為下矣所謂全生者六欲皆得其宜也所謂虧生者<lb/>
六欲分得其宜也夫虧生則於其所尊者薄矣其虧彌<lb/>
甚則其尊彌薄所謂死者無有所知而復其未生也所<lb/>
謂迫生者六欲莫得其宜也皆獲其所甚惡者也辱莫<lb/>
大於不義不義者迫生也故曰迫生不如死人之常情<lb/>
<pb n="KR3j0003_WYG_001-3b"/>
耳聞而目見也耳聞所甚惡不如無聞目見所甚不欲<lb/>
不如無見是以迅雷則掩耳恐故也所貴乎嗜粱肉者<lb/>
非腐䑕之謂也所貴乎飲醪醴者非敗酒之謂也所貴<lb/>
乎尊生者非迫生之謂也夫迫生之人鞠窮而歸故曰<lb/>
迫斯為下矣<lb/>
公仲承問於程子曰人有常言黄帝之治天下也百神<lb/>
出而受職於明堂之庭帝乃采銅於首山作大爐焉鑄<lb/>
神鼎於山上鼎成羣龍下迎乗彼白雲至於帝鄉羣小<lb/>
<pb n="KR3j0003_WYG_001-4a"/>
臣不得上升攀龍之胡力顫而絶帝之弓裘墜焉於是<lb/>
百姓奉之以長號名之曰烏號之弓而藏其衣冠於橋<lb/>
陵信有之乎程子曰否甚矣世之好譎怪也聖人與人<lb/>
同類也類同則形同形同則氣同氣同則知識同矣類<lb/>
異則形異形異則氣異氣異則知識異矣人之所以相<lb/>
君長者類也相使者形也相管攝者氣也相維持者知<lb/>
識也人之異龍龍之異於鼎鼎之異於雲言之辨也惡<lb/>
足以相感召而實使之耶其不然也必矣世之好譎怪<lb/>
<pb n="KR3j0003_WYG_001-4b"/>
也吾聞之太古之聖人所以範世訓俗者有直言者有<lb/>
曲言者直言者直以情貢也曲言者假以指喻也言之<lb/>
致曲則其傳也久傳久而譌則知者正之譌甚而殽亂<lb/>
則知者止之夫黄帝之治天下也其精㣲之感蕩上浮<lb/>
而下沉故為百福之宗為百福之所宗則是百神受職<lb/>
於庭也帝乃采銅者神鼎熟也登彼首山就髙明也作<lb/>
為大爐鼓陽化也鍊剛質物之器也上水而下火二氣<lb/>
升䧏以相濟中和之實也羣龍者衆陽氣也雲者龍屬<lb/>
<pb n="KR3j0003_WYG_001-5a"/>
也帝鄉者靈䑓之闗而心術之變也帝之謂所類也形<lb/>
也氣也知識也雖與人同爾然而每成而每上也每成<lb/>
而每上則其精㣲之所徹達神明之所之適其去人也<lb/>
逺矣羣小臣知識之所不及者也攀龍之胡有見於下<lb/>
也不得上升無見於上也有見於下無見於上者士也<lb/>
上下無見者民也弓裘衣冠者帝所以善世制俗之具<lb/>
也民無見也懷其所以治我者而已矣故帝之逝也號<lb/>
以决其慕藏以奉其傳此假以指喻之言也而人且亟<lb/>
<pb n="KR3j0003_WYG_001-5b"/>
傳之以相詆欺甚矣世之好譎怪也千世之後必有人<lb/>
主好髙而慕大以久生輕舉而為羡慕者其左右狡詐<lb/>
希寵之臣又從而逢之是將甘心於黄帝之所造者矣<lb/>
夫人之大常生而少壯轉而為衰老轉而為死亡聖凡<lb/>
之所共也上知之所弗幸免焉者也且自故記之所傳<lb/>
若存而若亡大庭中黄赫胥尊盧以來所謂聖人者不<lb/>
一族吾誠恐大圜之上嶢榭聮累雖處什伯不足以處<lb/>
也而復何所主宰何所臣使而其昏昏黙黙以至於今<lb/>
<pb n="KR3j0003_WYG_001-6a"/>
也是不然之甚者也然而世之人知者歆羡愚者矜跂<lb/>
甚矣世之好譎怪也夫周之九鼎禹所以圖神姦也黄<lb/>
帝之鑄一禹之鑄九其造為者同而所以之適焉者頓<lb/>
異是可以决疑矣且世之傳疑也不惟其傳昔宋有丁<lb/>
氏家故無井而出溉汲焉常一日而一人居外懲其如<lb/>
是也鳩工而穿井於其家相與語曰今吾之穿井得一<lb/>
人矣有聞而傳之者曰丁氏穿井而得一人也國人更<lb/>
相道之語徹於宋君宋君召其人而質之丁氏對曰自<lb/>
<pb n="KR3j0003_WYG_001-6b"/>
臣穿井家獲一人之力非得一人於井也是故黄帝之<lb/>
鑄神鼎是井中人之譬也知者正之是宋君召其人而<lb/>
質之之譬也千世之後必有人主好髙而慕大以久生<lb/>
輕舉而為羡慕者其左右狡詐希寵之臣又從而逢之<lb/>
是將甘心於黄帝之所造者矣此吾所以反之復之而<lb/>
不能已者矣小子志之<lb/>
郯子以達於禮聞於諸侯子華子亟徃從之見郯子焉<lb/>
子華子曰異乎吾所聞夫禮先王所以定之也非所以<lb/>
<pb n="KR3j0003_WYG_001-7a"/>
搖之也夫禮所以開之也非所以暴之也青黄黻黼文<lb/>
章之觀盡而五色渝宫徴還激生生之聲足而八音汩<lb/>
陸有<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>罝水有網罟而飛羽伏鱗無以幸其生矣詩不<lb/>
云乎潛雖伏矣亦孔之昭今郯子非徒搖之也又從暴<lb/>
之也郯子而達於禮樂異乎吾所聞肅駕而起遵塗而<lb/>
歸<lb/>
　　孔子贈<lb/>
子華子反自郯遭孔子於途傾盖而顧相語終日甚相<lb/>
<pb n="KR3j0003_WYG_001-7b"/>
親也孔子命子路曰取束帛以贈先生子路屑然而對<lb/>
曰由聞之士不中間見女嫁無媒君子不以交禮也有<lb/>
間又顧謂子路子路又對如初孔子曰固哉由也詩不<lb/>
云乎有美一人清風婉兮邂逅相遇適我願兮今程子<lb/>
天下之賢士也於斯不贈則終身弗能見也小子行之<lb/>
子華子曰惟道無定形虚凝為一氣散布為萬物宇宙<lb/>
也者所以載道而傳焉者也萬物一者也夫孰知其所<lb/>
以起夫孰知其所以終凝者主結布者營散一開一斂<lb/>
<pb n="KR3j0003_WYG_001-8a"/>
萬形相禪太古之時澹泊恬愉鹿聚而麕居其知徐徐<lb/>
其樂于于夫是之謂宇有無以相反也髙下以相傾也<lb/>
盛盈蚠息以相薄也寵洪蘆符以相形也由是以生由<lb/>
是以紀由是以虧由是以成夫是之謂宙宇者情相接<lb/>
也宙者理相通也是故惟道無定形虚凝為一氣散布<lb/>
為萬物宇宙也者所以載道而傳焉者也<lb/>
子華子曰夫言之所以感為響響欲絶而感已移意之<lb/>
所以將為思思未革而事前輟何則精神之所弗包焉<lb/>
<pb n="KR3j0003_WYG_001-8b"/>
故也七十九代之君法制不一號令不齊而俱王於天<lb/>
下明旌善類而誅鋤醜厲者法之正也其所以能行焉<lb/>
精誠也精誠不白則無以王矣其在後世以急刻而責<lb/>
恕以譌偽而課忠言非其願意非其真而保人之弗叛<lb/>
悲夫是旦坐於夕室也是白之懸而黑之募也是縱櫂<lb/>
於陸而發軔於川也其亦不可以幸而㡬矣是以欲治<lb/>
之君將以有為於是者必先正其本術定其精而不搖<lb/>
保其誠而弗虧夫然後出言以副情端意以明指世雖<lb/>
<pb n="KR3j0003_WYG_001-9a"/>
亂也俗雖汚也而曰感不效於影響者吾斯之未能信<lb/>
子華子居於苓塞趙簡子將用之使使者將幣於閭曰<lb/>
寡大夫乏使使下臣敬脩不腆以勤先生之將命者子<lb/>
華子反幣再拜以肅使者而進之於庭又拜而授辭曰<lb/>
主君之民某如獲罪戾其敢逃刑以其弗嗇之故而適<lb/>
抱薪□之憂疾且有間則我請造於朝其敢重辱我主<lb/>
君之命使者曰寡大夫且有緒言使下臣敬致諸執事<lb/>
惟是晉國之寵靈願與先生共之先生不違勤而貺以<lb/>
<pb n="KR3j0003_WYG_001-9b"/>
行請祿從者以爵執圭子華子没階而進再拜而言曰<lb/>
主君之民某未有職業於朝也且有惡疾不堪君之命<lb/>
弗敢以與聞再拜而送使者於門反其室聚帑將行其<lb/>
子弟族立而疑北宫子曰意聞之身脩於私名升於公<lb/>
曰古今之通誼也主君國之宗卿也政所自出以禮交<lb/>
而弗答無乃不可乎子華子曰意吾以爾為可以忘言<lb/>
也而猶有萌焉夫萌於中必瞢於外其意之謂矣且彼<lb/>
召我者夫豈徒然哉必有以處我者矣為人之所處者<lb/>
<pb n="KR3j0003_WYG_001-10a"/>
不得安其所自處矣是故古之人慎於其所以處也昔<lb/>
者吾反自郯聞語於孔子屬屬焉不忘於心孔子之所<lb/>
志其過人者逺矣日者主君之召也孔子轍環於河滸<lb/>
而弗肯以濟援琴而寫志命之曰臨河之操其亂曰河<lb/>
之水洋洋兮丘之不濟此命也夫孔子之所以弗至是<lb/>
乃我所以行之也意吾以爾為忘言也而猶有萌焉夫<lb/>
以小人之所察而量君子之心意爾其殆矣北宫子遂<lb/>
强以見趙簡子簡子聞子華子至再拜而迎曰不穀得<lb/>
<pb n="KR3j0003_WYG_001-10b"/>
奉社稷之靈以撫有四封之内先君有禮所以貺賔客<lb/>
而交際之紀廬人實典治之吾子辱而在於敝邑有日<lb/>
矣以嵗之不易而𨽻人有朝夕之虞願致戎邑方三四<lb/>
十里若五六十里以為芻秣之共吾子其曲意以臨之<lb/>
子華子曰臣也不武年運而往矣顛毛種種懼不任君<lb/>
之事以為司敗憂也君有四圉以扞四方臣弗堪也明<lb/>
日子華子行食於茭亭之口北宫子曰秦未有失也絶<lb/>
人之善意而又剖迹以去之夫子所以責人者太察矣<lb/>
<pb n="KR3j0003_WYG_001-11a"/>
子華子曰然非爾所及也夫秦君之志大而求逺其所<lb/>
以望於我者厚則吾無以甚其求矣且爾亦聞牧野之<lb/>
事乎周之六師壓郊而陳武王韈繫解焉有五臣者將<lb/>
受誓事於前王顧而使之係五臣者相目而對曰臣之<lb/>
所以事君王非為係韈者也王不得已乃釋旄鉞而親<lb/>
係之夫人君能致其君能有所不為然後可以責之以<lb/>
有為人臣能有所不為然後能無不為也本也未能無<lb/>
不為者也能有所不為矣<lb/>
<pb n="KR3j0003_WYG_001-11b"/>
子華子違趙趙簡子不恱燭過典廣門之左簡子召而<lb/>
語之以其故燭過對曰彼庶人也而傲侮公上法所弗<lb/>
寘也且無以為國矣簡子曰而士以兵之燭過至苓塞<lb/>
子華子之行者三日矣燭過反命曰無及也簡子悔之<lb/>
使使者於齊而使董安于寓書以招之子華子稽首而<lb/>
來再拜以肅使者于庭而授之辭曰主君之亡臣某不<lb/>
能束脩越在諸侯以為主君憂臣聞之物扃於所甘士<lb/>
扃於所守主君之亡臣不佞而有四方之志其敢以為<lb/>
<pb n="KR3j0003_WYG_001-12a"/>
執事者之所辱夫丘陵崇而穴成於上狐狸藏矣溪谷<lb/>
深而淵成於下魚鼈安矣松栢茂而隂成於材塗之人<lb/>
則䕃矣主君之亡臣不佞實有隱衷唯執事者昭明其<lb/>
所存如日月之升以光燭於晉國將四海之士重繭狎<lb/>
至以承主君之令聞夫豈惟亡臣亡臣雖復野死以窴<lb/>
溝甽其敢忘主君之賜惟執事者財幸焉簡子得書召<lb/>
無恤而戒之曰燭過小人也實使我獲罪於本吾且死<lb/>
汝必灰之慎不忘也襄子曰諾<lb/>
<pb n="KR3j0003_WYG_001-12b"/>
　　北宫子仕<lb/>
北宫子將仕於衛子華子曰意來子之所以自事其心<lb/>
者亦嘗有以語我乎北宫子曰意未得以卒業也以是<lb/>
樵蘇之弗繼餬其頥頰於人雖然謹志其所欲為於善<lb/>
而違其惡也庶㡬於完子華子愀然變乎容有間曰意<lb/>
是何言歟善奚足願而惡奚足違吾語若聖人不出天<lb/>
下潰潰日趨於迷欲以有已而卒於䘮也已欲以達之<lb/>
於人而卒於失人凡以善故王者作興將以濯滌今世<lb/>
<pb n="KR3j0003_WYG_001-13a"/>
之惛怓去善其殆可乎哉善弗去亂未艾也而又奚以<lb/>
善為北宫子曰嘻有是哉願畢其說子華子曰人中虚<lb/>
圓不徑寸神明舎焉事物交滑如理亂棼如渉驚浸一<lb/>
則以之怵惕一則以之忌諱一則以之懲創是則一日<lb/>
之間一時之頃而徑寸之地如炎如氷矣夫所謂神明<lb/>
者其若之何而堪之神弗留則蠧明弗居則耗而又奚<lb/>
以善為古之知道者泊兮如大羔之未調譝譝兮如將<lb/>
孩隨推而遷因蕩而還其精白津津若遺而復存其神<lb/>
<pb n="KR3j0003_WYG_001-13b"/>
明休休常與道謀去羡去慕孰知其故今子之言曰謹<lb/>
志於為善則不善者將誰與耶違子之所惡則惡將誰<lb/>
歸耶子而勿受歸而勿納則必有忿悁之心起而與我<lb/>
立敵矣以我矜願之意而接彼忿悁之心何為而不鬭<lb/>
鬭且不止小則囂凌詬誶大則碎首穴胷夫以若之言<lb/>
而幸於完其㡬於殆矣北宫子曰嘻若是其甚也子華<lb/>
子曰有甚哉吾語若禍之所自起亂之所由生皆存乎<lb/>
欲善而違惡今天下老師先生端弁帶而說乃以是召<lb/>
<pb n="KR3j0003_WYG_001-14a"/>
亂也學者相與熏沐其中扃而亦唯此之事是事禍也<lb/>
父以是故不慈子以是故不孝兄以是故不友弟以是<lb/>
故不恭夫以是故不帥婦以是故不從君以是故不仁<lb/>
臣以是故不忠大倫蠧敗人紀消亡結轍以趨之而猶<lb/>
恐其弗及也悲夫石碏欲完其名而殺厚公子輒欲専<lb/>
其國而拒蒯瞶寤生克叚忽出而突入季友鴆慶父叔<lb/>
向誅鮒雍糾之妻尸糾於朝荘<hi>或作叔</hi>仲子欲託其帑於<lb/>
魯而先斃其室先君厲公一言而殺三郤華督父并忽<lb/>
<pb n="KR3j0003_WYG_001-14b"/>
<hi>或作忍</hi>於與夷毛舉其目尚不勝為數也是皆名為求得<lb/>
所欲而能違所不欲者矣然大倫斁敗人紀消亡結轍<lb/>
以趨之者而猶恐其弗及也悲夫吾語若亂之所由生<lb/>
禍之所自起皆存於欲善而違惡夫人之中虚也不得<lb/>
其所欲則疑得其所不欲則惑疑惑載於中虚則荆棘<lb/>
生矣父不疑於其子子必孝兄不疑於其弟弟必共夫<lb/>
不疑於其婦婦必貞君不疑於其臣臣必忠是還至而<lb/>
效者也百事成而一事疑道必廢三人行而一人惑議<lb/>
<pb n="KR3j0003_WYG_001-15a"/>
必格大道之世上下洞達而無疑志堯舜三代之王也<lb/>
無意於王而天下治所循者直道故也是以天下和平<lb/>
天下之所以平者政平也政之所以平者人平也人之<lb/>
所以平者心平也夫平猶權衡然加銖兩則移矣載其<lb/>
所不欲其為銖兩者倍矣故曰矜功者不立虚願者不<lb/>
至非惟不足以得福而行又以召禍故吾不恱於子之<lb/>
言今子亦平其所養而直以行之何往而不得何營而<lb/>
不就而又奚以善為且不可以有為也堯曰若之何而<lb/>
<pb n="KR3j0003_WYG_001-15b"/>
善於予之事舜亦曰若之何而善於予之事是上與下<lb/>
争為善是兩實也兩實則烏得平平不施焉則惡得<lb/>
直失其所以平直則堯無以為堯矣舜無以為舜矣吾<lb/>
子謹志於堯舜也而又奚以善為北宫子之衛主於叔<lb/>
車氏叔車氏有寵於衛君國人害其嬖而將討之北宫<lb/>
子喟然歎曰吾為是違夫子之言也是以獲戾於此也<lb/>
吾何以衛為致其所以為臣而歸<lb/>
晏子治阿三年毁聞於朝公不恱召而將免焉晏子辭<lb/>
<pb n="KR3j0003_WYG_001-16a"/>
曰臣知過矣請復之三年而舉國善之謡言四達公將<lb/>
致其所以賞晏子辭焉公曰何謂也晏子對曰昔者臣<lb/>
之所治君之所當取也而更得罪焉今者臣之所治君<lb/>
之所當誅也而更得賞焉非臣之情臣不願也子華子<lb/>
聞之曰晏子可謂直而不阿者矣晏子之辭受其可以<lb/>
訓矣齊之蕪也固宜夫人之常情譽同於已者助同於<lb/>
已者愛同於已者愛之反則憎必有所立矣助之反則<lb/>
擠必有所在矣譽之反則毁必有所歸矣然而人主不<lb/>
<pb n="KR3j0003_WYG_001-16b"/>
之察也左右執事之臣從而得其所欲為則不禁也世<lb/>
之治亂盖常存乎兩間齊之蕪也固宜<lb/>
子華子曰元太初之中氣也天帝得之運乎無窮后土<lb/>
得之溥博無疆人之有元百骸統焉古之制字者知其<lb/>
所以然是故能固其元為完具之完殘其所固為冦賊<lb/>
之冦加法度焉故曰殘固之謂冦毀賊則為賊夫穿垣<lb/>
竇發鍽鑰其盗之細也夫<lb/>
　　虎㑹問<lb/>
<pb n="KR3j0003_WYG_001-17a"/>
虎㑹以其私問於程子曰主君何如主也程子曰昔堯<lb/>
舜在上塗說而巷議所不廢也是是非非之謂士試為<lb/>
吾子言之本也不敢以古事為考先大夫文子之志也<lb/>
好學而能受規諫立若不勝衣言若不出口身舉士於<lb/>
白屋之下者四十有六人皆能獲其赤心公家賴焉及<lb/>
其殁也四十有六人者皆就賔位是其無私徳也夫好<lb/>
學知也受規諫仁也無私徳焉忠也江之源出於汶山<lb/>
其大如甕口其流可以濫觴順㳂而下控諸羣荆廣袤<lb/>
<pb n="KR3j0003_WYG_001-17b"/>
數千里方舟然後可以濟此無他故也所受於下流者<lb/>
非一壑也夫先大夫文子其訓於是矣是以有孝徳以<lb/>
出公族有恭徳以升在位有武徳以羞為正卿用能光<lb/>
融於晉國顯補其君以主盟於諸侯天下賴其仁兵矟<lb/>
之不試者垂十許年今主君懋其勲庸而光賁於趙宗<lb/>
無以則先大夫文子是焉取則尚德率義以𢎞大其光<lb/>
烈其將有譽於四方也乃若范氏中行氏弗自克也而<lb/>
以覆其宗卿此則主君之所知也虎㑹曰辨矣夫子之<lb/>
<pb n="KR3j0003_WYG_001-18a"/>
言願少進也㑹得間而謁諸主君庶㡬其有瘳程子曰<lb/>
詩不云乎王欲玉女是用大諫夫糾其邪志而濟其所<lb/>
乏是忠臣之所留察也吾子其勉行之矣本聞之山有<lb/>
猛虎林樾弗除江河納汙衆流是瀦昔者秦穆公以秦<lb/>
之士為不足也起蹇叔於宛迎邳豹於鄭取由余於戎<lb/>
㧞百里奚於市用强其師以伉惠懐于斯時也晉國翦<lb/>
焉惟秦是從是故國以士為筋榦不可以不察也今主<lb/>
君之未得志也有竇叔子者推其後而進之有舜華者<lb/>
<pb n="KR3j0003_WYG_001-18b"/>
挽其不及而使之當於理有吾丘鴆者展布四體以為<lb/>
紀綱之僕本聞之竇叔子之為人也强毅而有立方嚴<lb/>
而不剉其事主也齊戒祓濯而無有回心舜華多學而<lb/>
强記耻其所聞不惠於古初其立論挺挺而不可以奪<lb/>
吾丘鴆年十有五而始以勇力聞及其壯佼也四鄰畏<lb/>
之能以人投人以車投車其視太行之險猶之步仭之<lb/>
丘此三臣者舉晉國之選也主君之所與懋昭其庸而<lb/>
光賁于趙宗者也公室六分河山之間龜拆而鼎立范<lb/>
<pb n="KR3j0003_WYG_001-19a"/>
氏中行氏不庇其社而頽其宗主君之所不刋則繄此<lb/>
三臣之助今無故而戮叔子矣又斃舜華於野以罪名<lb/>
不聞於國人吾丘鴆恐焉裹糧而之於他國主君亦未<lb/>
之思耶何其首尾之剌戾也如是則主君之所以逺於<lb/>
大競者也吾子主君之信臣也夫人誰無過過而能改<lb/>
心焉聖人之所畏也今吾子能弗憚煩而以其眇眇之<lb/>
思務以箴主君之闕遺將國人是賴吾子其勉行之矣<lb/>
子華子見齊景公公問所以為國奈何而治子華子對<lb/>
<pb n="KR3j0003_WYG_001-19b"/>
曰臣愚以為國不足為也事不足治也有意於為則狹<lb/>
矣有意於治則陋矣夫有國者有大物也所以持之者<lb/>
大矣狹且陋者果不足以有為也臣愚以為國不足為<lb/>
也事不足治也公曰然則國不可以為矣乎子華子曰<lb/>
非然也臣之所治者道也道之為治厚而不薄敬守其<lb/>
一正性内足羣衆不周而務成一能盡能既成四境以<lb/>
平唯被天符不周而同此神農氏之所以長也堯舜氏<lb/>
之所以章也夏后氏之所以勤也夫人主自智而愚人<lb/>
<pb n="KR3j0003_WYG_001-20a"/>
自巧而拙人若此則愚拙者請矣巧智者詔矣詔多則<lb/>
請者加多矣請者加多則是無不請也主雖巧智未無<lb/>
不智也以未無不知應無不請其道固窮為人主而數<lb/>
窮於其下將何以君人乎窮而不知其窮又將自以為<lb/>
多夫是之謂重塞之國上有諱言之君下有茍且之俗<lb/>
其禍起於欲為也其禍起於願治也夫有為願治之心<lb/>
而獲夫重塞之禍是以臣愚以為國不足為也事不足<lb/>
治也昔者有道之世因而不為責而不詔去想去意静<lb/>
<pb n="KR3j0003_WYG_001-20b"/>
虚以待不伐之言不奪之事循名覈實官庀其司以不<lb/>
知為道以奈何為寳神農曰若何而和萬物調三光堯<lb/>
曰若何而為日月之所燭舜曰若何而服四荒之外禹<lb/>
曰若何而治青北九陽竒怪之所際是故此王者天下<lb/>
以為功後世以為能以故記之所道而君之所知也臣<lb/>
戅而不知方始而至於朝也竊有疑焉齊之所以為齊<lb/>
者抑以異矣鍾鼔柷圉日以枟考而和聲不聞司空之<lb/>
刀鋸斷斷如也而罪罟滋長諸侯之賔客膏其唇吻而<lb/>
<pb n="KR3j0003_WYG_001-21a"/>
争進諛言左右在廷之人主為蔽䝉僮夫豎𨽻曉然皆<lb/>
知公上之有慆心也造為謌謠以蠱君心君曾不知之<lb/>
也冕旒清晨位宁以聽惄焉以古人自耦君之心則泰<lb/>
矣夫其誰而顧肯以其一介之鄙試嘗君之嗜好而以<lb/>
干其不測之禍臣戅而不知方始而至於朝也竊有疑<lb/>
焉夷考所由來以君之心勝故也心勝則道不集矣羣<lb/>
臣之不肖者又隨而揚之故其弊日以深其固如性而<lb/>
君曾不之知也夫以君之明疏瀹其所底滯而開之以<lb/>
<pb n="KR3j0003_WYG_001-21b"/>
鄉道夫孰能禦之抑臣聞之萬物之變也萬事之化也<lb/>
不可為也不可究也因其言而推之則無不得其要者<lb/>
矣故臣愚以為國不足為也事不足治也公曰洋洋乎<lb/>
而之所以言吾欲以有說而無所措吾辭而之道博大<lb/>
而無倪吾所不能為也嘗曰有以拂吾之陋心子華子<lb/>
退而食於晏氏<lb/>
子華子往見季沈季沈曰自吾從於夫子也轍迹不遺<lb/>
於四國未有終嵗以處也夫子亦勤且病矣哀也鄙人<lb/>
<pb n="KR3j0003_WYG_001-22a"/>
不通於夫子之量天下失道黑白溷溷而吾夫子駕其<lb/>
說將安之哀將有以請而弗敢也願質之於吾子子華<lb/>
子曰然仲尼天也其可違物而奠處乎其可絶物而自<lb/>
營乎日月不宇宙四指必迷所鄉矣仲尼人之準繩也<lb/>
仲尼之轍迹則病矣而亦皇暇之恤季沈曰敢問吾子<lb/>
之不試何也子華子曰本也何足以朢夫子夫子軫方<lb/>
而轂圓者也將無乎而不可我則有所可也夫以我之<lb/>
所可而從夫子之無乎不可逝將從其後也<lb/>
<pb n="KR3j0003_WYG_001-22b"/>
　　晏子<lb/>
子華子謂晏子曰天地之間有所謂隱戮者而莫之或<lb/>
知知之者其㡬於道乎晏子曰何謂也子華子曰天地<lb/>
之生才也實難其有以生也必有所用也如之何其將<lb/>
擁之蔽之而使之不得以植立也天地之所大忌也日<lb/>
月之所燭燎也隂陽之所杌移也鬼神之所伺察也是<lb/>
以帝王之典進賢者受上賞不薦士者罰及其身善善<lb/>
而惡惡其實皆衍于後嘗試觀之夫物之有材者其精<lb/>
<pb n="KR3j0003_WYG_001-23a"/>
華之藴神明之所固䕶而祕惜不可以知力窺也䝉金<lb/>
以沙固玉以璞珠之所生漩桓之淵而隈澳之下也豫<lb/>
章楩柟之可以大斵者必在夫大山窮谷孱顔嶇峿之<lb/>
區抉剔之掎摭之剥削之茍不中於程度則有虎狼蛟<lb/>
噩虺蜴之變雷霆崩墜覆壓之虞何以故天地之生才<lb/>
也實難其有以生也必有所用也如之何其將壅之蔽<lb/>
之而使之不得以植立是謂之違天而黷明違天而黷<lb/>
明神則殛之雖大必折雖炎必撲荒落而類圯敗而族<lb/>
<pb n="KR3j0003_WYG_001-23b"/>
夫是之謂隱戮隱戮也者隂隲之反也如以匙勘鑰也<lb/>
如以璽印塗也必以其類其影如響晏子曰駭乎哉吾<lb/>
子之言也嬰也願遂其所以聞子華子曰大夫無甚怪<lb/>
於余之所以言也余之所以言其有以云也今夫人之<lb/>
常情為惡其毁也成惡其虧也於其所愛焉者則必有<lb/>
恪固之心恪固之心萌於中虚卒然而攻其所甚愛則<lb/>
必曹起而争争而不得則必氣沮而志奪氣沮而志奪<lb/>
則拂然而怒填乎膺拂然而怒填乎膺則將無與為蔽<lb/>
<pb n="KR3j0003_WYG_001-24a"/>
者矣天地之所以生材也甚愛之甚惜之則其所以有<lb/>
恪固之心曾何以異夫人之常情世之人莫之或知也<lb/>
徒恃其胷腹之私與其佼譎變詐之數翕翕而訿訿巧<lb/>
觝而深排規以幸人不已勝也夫人之勝人也何有天<lb/>
地之鑑也神明之照也甚可畏也甚可怖也如使之氣<lb/>
沮而志奪拂然而怒以充塞乎兩間偏俱尫蹷聚而為<lb/>
隂陽之罰其中於人也必慘矣是必至之勢而無足經<lb/>
怪者悲夫世之人莫之或知知之者其㡬於道矣本晉<lb/>
<pb n="KR3j0003_WYG_001-24b"/>
國之鄙人也嘗得故記之所以道者矣昔先大夫欒武<lb/>
子之在位也夙夜靖共矯枉而惠直不忘其職守而以<lb/>
從其君厥有顯聞布在諸侯之册書逮其嗣主則不然<lb/>
弗類于厥心放命以自賢怙寵専權翦棄人士圖以封<lb/>
殖于厥躬國人疾視之如目有眯焉日移其志以速厥<lb/>
罰欒氏以亡昔先大夫隨武子之在位也明睿以博識<lb/>
晉國之雋老也然且慆焉而不自居惟曰余有所不見<lb/>
惟曰余有所不知惟曰余有所不聞瞑有所志旦而升<lb/>
<pb n="KR3j0003_WYG_001-25a"/>
諸公是以晉國之士無遺其材者用能光融昭著以有<lb/>
立朝父子兄弟以世及也而為晉宗卿逮其嗣主則不<lb/>
然嚚嚚自庸而巧持其非心毁本塞原甚於虺蜮日惟<lb/>
諛佞之小夫是暱是用絜然知者逺之洒然善者伏藏<lb/>
以在下日移其志以速厥罪范氏以亡昔先大夫中行<lb/>
文子之在位也㧞職俊良振其滯淹人之有技能如出<lb/>
於厥躬恪謹弗解惟力是視是以能相其君以尋盟諸<lb/>
侯逮其嗣主以苛為察以欺為明以刻為忠以計多為<lb/>
<pb n="KR3j0003_WYG_001-25b"/>
善以聚斂為良崩角摘齒恐人之軋巳也門如鬧市惟<lb/>
利是視憸人乘間而㑹逢其惡極其回邪如鬼如蜮日<lb/>
移其志以速厥罰中行氏以亡凡此三主者晉國之世<lb/>
臣也所謂崇藴窮窿而不遷之宗也而又其先大夫皆<lb/>
有𤣥徳以媚于上下神祗其在嗣主荒墜厥訓用以覆<lb/>
宗滅緒餒其先靈而不得以血食于晉國無他故也恃<lb/>
其盛强昌庶而蔑棄於理憑人而勝天藏忮於中而以<lb/>
之違天地之所恪固是以其酷如是也而况於單族後<lb/>
<pb n="KR3j0003_WYG_001-26a"/>
門之士竊人之爵祿而邀覬於一時之幸虚愒而恫疑<lb/>
且懼人之出於其上也疑似之迹未明同異之志未講<lb/>
而壅之蔽之使之不得以植立也則其得禍也必有深<lb/>
於晉之三主者矣夫築垣墉者務其髙而不務其實髙<lb/>
不隱仞而基傾之矣以兩手而揜人之聰明自以為得<lb/>
也而不知其聾瞽之疾已移於已也悲夫夫豈不為之<lb/>
大哀矣乎晏子曰駭乎哉言也㣲吾子嬰無所聞之嬰<lb/>
也請刻諸佩觹以志其不忘也<lb/>
<pb n="KR3j0003_WYG_001-26b"/>
晏子問於子華子曰齊之公室懼卑奈何子華子曰夫<lb/>
人之有欲也天必隨之齊將卑是求夫何懼而不獲昔<lb/>
者軒轅二十五宗故黄祚衍于天下子今未忘也宗周<lb/>
之王也姬姓之封者凡七十夫指之不能率其臂猶臂<lb/>
之不能運其體也今齊自襄桓以來斬斬焉朝無公姓<lb/>
野無公田帶甲横兵挾轂而能戰非公士也結綬纚纚<lb/>
位列而籍居非公臣也公族之子若其孫散而之於四<lb/>
方惟童𨽻是伍公所以與俱者自有肺腸者也於詩有<lb/>
<pb n="KR3j0003_WYG_001-27a"/>
之豈無他人不如我同姓何以是踽踽而以臨於人上<lb/>
也齊將卑是求夫何懼而不獲今之人分財一賄而設<lb/>
鉤䇿焉非以夫鉤䇿者為能均也使善惡多寡無所歸<lb/>
其怨也是以聖人窮造物以為識量然且龜卜筮蓍以<lb/>
為决所以立言於公也聲出而應律身出而協度然且<lb/>
權量尺石以為器所以立正於公也義識而理訓舉天<lb/>
下無敢以容其議然且書契章程以為式所以立信於<lb/>
公也徳澤汪濊威制宏逺盡四海之大無不面納然且<lb/>
<pb n="KR3j0003_WYG_001-27b"/>
法度禮籍以為凖所以立義於公也今齊則不然所以<lb/>
為國舉出於私矣非止卑此而已也而又公斂其怨私<lb/>
受其福矣公竊其名私享其實矣齊之忘於公室也非<lb/>
一日也故齊將卑是求夫何懼而不獲<lb/>
子華子曰昔先主之制法也有本衍焉有末度焉因而<lb/>
弗作守而弗為去羡去慕與四時分其叙與寒暑一其<lb/>
度不言而民以之化不令而民以之服是以能因則大<lb/>
矣能守則固矣夫有心於作法之細也作而刻其真法<lb/>
<pb n="KR3j0003_WYG_001-28a"/>
之原也法也者制世之麤迹也而且不可以容心焉而<lb/>
况於營道術乎於傳有之循道理之數而以輔萬物之<lb/>
自然六合不足均也七十九代之君其為法不同而俱<lb/>
王於天下用此道也<lb/>
　<lb/>
　<lb/>
　<lb/>
　<lb/>
<pb n="KR3j0003_WYG_001-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　子華子卷上<lb/>
</p>
<p>
</p>
  </div>
</body>
</text>
</TEI>
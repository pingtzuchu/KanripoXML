<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>却掃編</head>
    <p>
<pb n="KR3j0108_WYG_000-1a"/>
欽定四庫全書　　　　　子部十<lb/>
　却掃編　　　　　　　　雜家類三<hi>雜説之屬</hi>
　　提要<lb/>
　　　　<hi>臣</hi>等謹案却掃編三卷宋徐度撰度字敦立<lb/>
　　　　穀熟人父處仁靖康時宰相書中稱先公者<lb/>
　　　　皆處仁也度南渡後官至吏部侍郎此編所<lb/>
　　　　紀皆國家典章前賢故事言頗詳核説部中<lb/>
　　　　之有禆史學者陸㳺渭南集有是書跋曰此<lb/>
<pb n="KR3j0108_WYG_000-1b"/>
　　　　書之作敦立猶少年故大抵無紹興以後事<lb/>
　　　　葢其書成扵髙宗初年也王明清揮麈後録<lb/>
　　　　載明清訪度于霅川度與考定創置右府與<lb/>
　　　　揆路議政分合因革筆于是書又載其論哲<lb/>
　　　　宗實録及論秦檜刋削建炎航海以後日厯<lb/>
　　　　起居注時政記諸書二事則度之究心史學<lb/>
　　　　可以槩見至謂新唐書所載事倍于舊書皆<lb/>
　　　　取小説因欲史官博采異聞則未免失之泛<lb/>
<pb n="KR3j0108_WYG_000-2a"/>
　　　　濫此書上卷載葉夢得所記俚語一條中卷<lb/>
　　　　載王鼎嘲謔一條下卷載翟㢲詼諧一條為<lb/>
　　　　例不純自穢其書是亦嗜博之一證矣然大<lb/>
　　　　致纂述舊聞足資掌故與揮麈諸録石林燕<lb/>
　　　　語可以鼎立而文簡于王事核于葉則似較<lb/>
　　　　二家為勝焉乾隆四十三年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>宣和書譜卷一</head> <lb/>
    <p>
<pb n="KR3h0026_WYG_001-1a"/>
欽定四庫全書<lb/>
　宣和書譜卷一<lb/>
　　厯代諸帝<hi>后附</hi>
　　　晉<lb/>
　　　　武　帝<lb/>
　　　唐<lb/>
　　　　太　宗　　　　　　明　皇<lb/>
　　　　肅　宗　　　　　　代　宗<lb/>
<pb n="KR3h0026_WYG_001-1b"/>
　　　　德　宗　　　　　　宣　宗<lb/>
　　　　昭　宗　　　　　　則　天<lb/>
　　　梁<lb/>
　　　　太　祖　　　　　　末　帝<lb/>
　　　周<lb/>
　　　　世　宗<lb/>
晉武帝司馬氏諱炎字安世文帝之子也司馬氏執魏<lb/>
國威柄凡三世矣至武帝時神器始歸之獨江左有吳<lb/>
<pb n="KR3h0026_WYG_001-2a"/>
皓者擅五十九年之業一旦用王濬唾手而得故天下<lb/>
始一於晉夫可謂繼志述事之主然以憂勤得之以佚<lb/>
樂弃之其後東西分裂而為两晉後世論優劣咸自武<lb/>
帝始喜作字於草書尤工落筆雄徤挾英勇之氣毅然<lb/>
為一代祖豈齪齪戲弄筆墨之末以取勝者惜乎不克<lb/>
終譽而信賈充之謀捨衞瓘之忠不為經遠計以貽翼<lb/>
子故為有為者之所痛恨也今御府所藏草書二<lb/>
　　　　我師帖　　　　　　善消息帖<lb/>
<pb n="KR3h0026_WYG_001-2b"/>
唐太宗李氏諱世民高祖之次子有隋末首建大議起<lb/>
太原入長安取天下如運諸掌故史稱除隋之亂比迹<lb/>
湯武致治之美庶幾成康夫可謂近古之英主方天下<lb/>
混一四方無虞乃留心翰墨粉飾治具雅好王羲之字<lb/>
心慕手追出内帑金帛購人間遺墨得真行草二千二<lb/>
百餘紙來上萬幾之餘不廢模倣先是釋智永善羲之<lb/>
書而虞世南師之頗得其體太宗乃以書師世南然嘗<lb/>
患戈脚不工偶作戩字遂空其落戈令世南足之以示<lb/>
<pb n="KR3h0026_WYG_001-3a"/>
魏徴徴曰今窺聖作惟戩字戈法逼真太宗歎其高於<lb/>
藻識然自是益加工焉世南既亡以褚遂良侍書凡人<lb/>
間所上羲之帖惟遂良究其真贗故所學尤勝嘗謂朝<lb/>
臣曰書學小道初非急務時或留心猶勝弃日然亦未<lb/>
有不學而得者朕少時臨陣料敵以形勢為主今吾學<lb/>
書亦然又嘗作筆法指意筆意三説以訓學者葢所得<lb/>
其在是歟復善飛白一日宴三品以上於𤣥武門作飛<lb/>
白以賜臣下椉酒争取以為娛樂置𢎞文館選貴遊子<lb/>
<pb n="KR3h0026_WYG_001-3b"/>
弟有字性者出禁中所藏書令斆學焉海内有善書者<lb/>
亦許遣入館由是十年間翕然向化一日作真草屏幛<lb/>
以示羣臣其筆力遒勁尤為一時之絶又嘗贊羲之傳<lb/>
痛論字學固亦見其髣髴觀夫淵源變態出於筆端者<lb/>
信非一日之習其所由來遠矣今御府所藏一十有四<lb/>
　　　正書<lb/>
　　　　詔勑<lb/>
　　　行書<lb/>
<pb n="KR3h0026_WYG_001-4a"/>
　　　　詔勑　　　　　　　道德勑<lb/>
　　　　禊宴詩　　　　　　江叔帖<lb/>
　　　　藝韞帖　　　　　　好謙帖<lb/>
　　　　真蹟帖　　　　　　枇杷子帖<lb/>
　　　　魏仲思改名勑<lb/>
　　　草書<lb/>
　　　　九仙門勑　　　　　晩來勑<lb/>
　　　　手勑　　　　　　　無為帖<lb/>
<pb n="KR3h0026_WYG_001-4b"/>
唐明皇諱隆基睿宗第三子也其英武該通具載本紀<lb/>
臨軒之餘留心翰墨初見翰苑書體狃於世習鋭意作<lb/>
章草八分遂擺脫舊學觀其枇張九齡表賜裴耀卿詩<lb/>
與夫嘉賓之勑五王之贊議者言其豐茂英特斯亦天<lb/>
稟如八分書北京義堂與東岳封禪碑雖出於當時學<lb/>
士共相摹勒然其風格大體皆有所授竇臮賦其書以<lb/>
謂風骨巨麗碑板崢嶸思如泉而吐鳯筆為海以吞鯨<lb/>
亦足以狀其瑰偉也今御府所藏二十有五<lb/>
<pb n="KR3h0026_WYG_001-5a"/>
　　　隷書<lb/>
　　　　五王贊　　　　　　法空字<lb/>
　　　　喜雪篇　　　　　　太一字<lb/>
　　　行書<lb/>
　　　　賜趙宣王等勑　　　訪道勑<lb/>
　　　　嘉賓勑　　　　　　賜李含光勑二<lb/>
　　　　批答李含光表修齋二<lb/>
　　　　批答李含光表謝賜　批答李含光表投璧<lb/>
<pb n="KR3h0026_WYG_001-5b"/>
　　　　批答李含光表起居　批答李含光表香信<lb/>
　　　　批答李含光表謝修功德<lb/>
　　　　批答張九齡謝知制誥表<lb/>
　　　　批答楊勵俗等表<lb/>
　　　　批答裴耀卿等雪篇表<lb/>
　　　　批答裴耀卿等賀雨表<lb/>
　　　　批答裴耀卿等奏謝宣示聖㫖<lb/>
　　　　賜裴耀卿等詩　　　鶺鴒頌<lb/>
<pb n="KR3h0026_WYG_001-6a"/>
　　　　送虚已赴蜀川詩　　春臺望雜言<lb/>
唐肅宗諱亨明皇第三子也天性仁孝好學不倦明皇<lb/>
酷愛與諸子異開元二十五年乃立為太子明皇幸蜀<lb/>
父老遮道乞留太子平賊葢當時人心已知歸矣迨其<lb/>
以天下元帥提孤軍抗衡漁陽卷地之衆日消月化雷<lb/>
驅電掃終使海嶽一清宗廟如故真不愧主器之託也<lb/>
即位之明年遣韋見素迎上皇自蜀還京使明皇感悟<lb/>
自謂吾始得為天子父不其美歟其盛德成功雖未足<lb/>
<pb n="KR3h0026_WYG_001-6b"/>
以比迹湯武而至于削平禍亂再造唐室亦傑然用武<lb/>
之君是以若郭子儀李光弼之徒真天下豪傑之士功<lb/>
名為中興第一皆肅宗善將將而能御之要知英主自<lb/>
有真也肅宗早嵗時明皇為選佳士如賀知章等侍讀<lb/>
左右氣味漸摩曾非一日又當明皇在御以行書八分<lb/>
章草書為時矜式肅宗以子職侍東宮方温凊定省間<lb/>
得無過庭之訓是宜行書亦有家法而其氣韻與能字<lb/>
者爭衡也今御府所藏行書七<lb/>
<pb n="KR3h0026_WYG_001-7a"/>
　　　　賜李含光勑二　　　批答郭子儀表<lb/>
　　　　批答李季卿表　　　批答李含光表修齋<lb/>
　　　　批答李含光表修功德<lb/>
　　　　批答李含光表錫縑<lb/>
唐代宗諱豫肅宗長子也明皇諸孫百餘人代宗最長<lb/>
為嫡皇孫聰明寛厚喜怒不形於色好學强記深於易<lb/>
象宵旰之暇留心翰墨於行書益工大抵有唐自太宗<lb/>
以還世相祖襲至代宗家學未墜論其筆力則非有太<lb/>
<pb n="KR3h0026_WYG_001-7b"/>
宗明皇超邁之氣然亦有足觀者今及見者春日雨晴<lb/>
燕諸王與夫秋中月夜之詩筆法勁媚尚可以追配昔<lb/>
人云今御府所藏行書七<lb/>
　　　　南郊口號　　　　　嵗功贊<lb/>
　　　　守嵗詩　　　　　　秋中月夜詩<lb/>
　　　　秋日詩　　　　　　重陽詩<lb/>
　　　　春日雨晴燕諸王詩<lb/>
唐德宗諱适代宗長子也初在宗藩譽望已著性識强<lb/>
<pb n="KR3h0026_WYG_001-8a"/>
敏一經於目往往不待學而能其所以自任者亦復如<lb/>
此齒胄之年便為綂帥既總萬幾頗勵精治道思前王<lb/>
能事以壯大猷故羣臣章奏來上皆即批答筆無滯思<lb/>
翰墨落落可觀大抵唐以文皇喜字書之學故後世子<lb/>
孫尚得遺法至於張官置吏以為侍書世不乏人良以<lb/>
此也陸䞇以内相輔贊奏牘動千百言度其可否從違<lb/>
常與䞇所陳相當而流離兵火遺散不復收是以存者<lb/>
無幾觀其行書筆意亦不愧前人云今御府所藏行書<lb/>
<pb n="KR3h0026_WYG_001-8b"/>
一<lb/>
　　　　批答趙惠伯表<lb/>
唐宣宗諱忱憲宗第十三子也性嚴重寡言宮中以為<lb/>
不慧然精於聽斷而專事明察其所以黜陟臣下皆出<lb/>
於已至於手寫詔勑而人一被識擢則為時之榮遇大<lb/>
抵傷於太察而無復仁恩之意自是唐室至宣宗而復<lb/>
蹇矣當時法書之盛如裴休輩尚能追步顔栁故諸宗<lb/>
承襲太宗之學皆以翰墨流傳至宣宗復以行書稱葢<lb/>
<pb n="KR3h0026_WYG_001-9a"/>
其典刑猶在也今御府所藏行書三<lb/>
　　　　賜李叢勑　　　　　賜李叢手勑<lb/>
　　　　賜李叢手詔<lb/>
唐昭宗諱曄懿宗第七子也為人明倩多喜作書字初<lb/>
有志興復慨然思得非常之材相圖囘治具惜無以助<lb/>
之當是時錢鏐以節制領浙右雖稱臣不乏貢賦而實<lb/>
霸有一方信英雄也然昭宗於此乃能籠絡駕馭推赤<lb/>
心置人腹中使鏐終唐室而不二心者昭宗實有以歸<lb/>
<pb n="KR3h0026_WYG_001-9b"/>
之也觀其以衣襟書賜鏐當時不能無意其書雖不稱<lb/>
於世而興復之志於斯可見矣今御府所藏行書一<lb/>
　　　　賜錢鏐衣襟書<lb/>
唐則天順聖皇后武氏諱曌并州文水人凛凛英斷脫<lb/>
去鉛華脂韋氣味椉高宗溺愛而窺覦竊起遂能不出<lb/>
重闈深密之地駕馭英雄使人人各為其用不旋踵踝<lb/>
移唐室使之善自退託有周南卷耳之志則其用心豈<lb/>
减古賢后妃哉惜乎不知出此乃欲以牝雞司晨宜乎<lb/>
<pb n="KR3h0026_WYG_001-10a"/>
不克令終而張柬之等起而復子明辟也新史貶而傳<lb/>
之舊史以謂窮妖白首良以為訓攷其出新意持臆說<lb/>
增减前人筆畫自我作古為十九字曰□<hi>天</hi>□<hi>地/</hi>□<hi>日</hi>
□<hi>月</hi>○<hi>星/</hi>□<hi>君/</hi>□<hi>年/</hi>□<hi>正/</hi>□<hi>臣/</hi>曌<hi>照/</hi>□<hi>戴/</hi>□<hi>載/</hi>□<hi>國</hi>□<lb/>
<hi>初</hi>□<hi>證/</hi>□<hi>授/</hi>
                    <graphic n="KR1655" url="https://raw.githubusercontent.com/kanripo/KR-Gaiji/master/images/KR1655.png" mimeType="image/png"/>
                    <hi>人/</hi>□<hi>聖/</hi>□<hi>生</hi>當時臣下章奏與天下書<lb/>
契咸用其字然獨能行於一世而止唐之石刻載其字<lb/>
者知其在則天時也雖然亦本於喜作字初得晉王導<lb/>
十世孫方慶者家藏其祖父二十八人書跡摹搨把翫<lb/>
<pb n="KR3h0026_WYG_001-10b"/>
自此筆力益進其行書駸駸稍能有丈夫勝氣今御府<lb/>
所藏行書一<lb/>
　　　　夜宴詩<lb/>
梁太祖朱氏諱温批答賀表行書字體雖純熟然乏氣<lb/>
韻當是筆吏所書方時温以唐之臣子盜竊神器故多<lb/>
引瑞物為受命之符唐王天下以土德而繼土者莫若<lb/>
金於是梁以金承之而色尚白所有之郡縣至有以白<lb/>
烏白兔白鸚鵡白鹿為獻者此表獻白鹿也其奏章之<lb/>
<pb n="KR3h0026_WYG_001-11a"/>
臣則有若韓建有若楊陟有若薛貽矩實在開平即位<lb/>
之嵗是其區區急於符契以厭人心曾不知三代受命<lb/>
不約而應如黄龍輔舟銀溢山赤烏流王屋以表殊休<lb/>
者亦固有自時其承正綂又厯年滋久且無非應天順<lb/>
人而作如温者偶以黄巢餘黨椉不利之際初云歸順<lb/>
終乃攘奪其自視治世一顯諸侯為不足况復區區引<lb/>
符命哉今御府所藏行書一<lb/>
　　　　御批祥瑞表<lb/>
<pb n="KR3h0026_WYG_001-11b"/>
梁末帝諱瑱太祖温第四子也以唐文德元年生於東<lb/>
京美容儀為人沈厚未嘗妄語言喜與聞人儒士遊唐<lb/>
光化元年授河南府叅軍温受禪封瑱均王偽鳯厯元<lb/>
年二月瑱即位瑱無他伎喜弄翰墨多作行書批勑大<lb/>
者或近盈尺筆勢結密有王氏羲獻帖法流傳到今覽<lb/>
之便知非侍書者所能及也今御府所藏行書一<lb/>
　　　　正明勑<lb/>
周世宗柴氏諱榮睿武孝文皇帝太祖聖穆柴后之姪<lb/>
<pb n="KR3h0026_WYG_001-12a"/>
也丱嵗事君后以孝謹聞太祖愛之及長委以主器之<lb/>
重乃克負荷迨其繼明在御因任舊臣相與紹述前烈<lb/>
増大基構摧高平之陣而勍敵挫氣還秦鳯之封而逺<lb/>
土開疆以至江北燕南取之如拾荆自非英傑之主能<lb/>
克家若是耶故宜神武之略氤氲盤礴發於筆端其運<lb/>
用處自己過人遠甚觀賜張昭詔有行書法亦可見其<lb/>
略也今御府所藏行書一<lb/>
　　　　賜張昭詔<lb/>
<pb n="KR3h0026_WYG_001-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和書譜卷一<lb/>
</p>
<p>
</p>
  </div>
<div>
<head>宣和書譜卷二</head> <lb/>
    <p>
<pb n="KR3h0026_WYG_002-1a"/>
欽定四庫全書<lb/>
　宣和書譜卷二<lb/>
　　篆書敘論<lb/>
篆書所自來遠矣其古文科斗之書已見於鼎彞金石<lb/>
之傳其間多以形象為主而文彩未備也自古文科斗<lb/>
之法廢而後世易以大篆而大篆實出史籀也籀在周<lb/>
宣王時為太史氏其書今之所存者石鼓是也以其籀<lb/>
之所創故名之曰籀書以其為太史氏而得名故又謂<lb/>
<pb n="KR3h0026_WYG_002-1b"/>
之曰史書若夫小篆則又出於大篆之法改省其筆畫<lb/>
而為之其為小篆之祖實自李斯始然以秦穆公時詛<lb/>
楚文考之則字形真是小篆疑小篆已見於往古而人<lb/>
未之宗師而獨李斯擅有其名按秦初并天下丞相李<lb/>
斯欲罷其不與秦文合者當時字畫惟古文與大篆耳<lb/>
豈李斯别為小篆以異之耶自斯而降至漢得一許慎<lb/>
魏得一韋誕而風流文物猶足以追往古而名一世信<lb/>
斯文之出特非小補自漢魏以及唐室千載間寥寥相<lb/>
<pb n="KR3h0026_WYG_002-2a"/>
望而終唐室三百年間又得一李陽冰篆跡殊絶自謂<lb/>
蒼頡後身觀其字真不愧古作者五代時南唐偽主李<lb/>
煜割據江左輕如鴻毛有一徐鉉篆畫高古人亦為之<lb/>
改觀信此學之在世其存亡與人為重輕也至于今益<lb/>
端獻王及章友直皆以篆學得名傑然作一家法今得<lb/>
其自唐以來七人録之于左曾非濫竽以進者若夢英<lb/>
之徒為種種形似遠取名以流後世如所謂仙人務光<lb/>
偃薤之篆是皆不經語學者羞之兹故不録<lb/>
<pb n="KR3h0026_WYG_002-2b"/>
　　篆書<lb/>
　　　唐<lb/>
　　　　李陽冰　　　　　　衞　包<lb/>
　　　　唐元度　　　　　　釋元雅<lb/>
　　　宋<lb/>
　　　　益端獻王　　　　　徐　鉉<lb/>
　　　　章友直<lb/>
唐李陽冰字少温趙郡人官至將作少監善詞章留心<lb/>
<pb n="KR3h0026_WYG_002-3a"/>
小篆迨三十年初見李斯嶧山碑與仲尼延陵季子字<lb/>
遂得其法乃能變化開合自名一家推原字學作筆法<lb/>
論以别其㸃畫又嘗立說謂於天地山川得其方圓流<lb/>
峙之形於日月星辰得其經緯昭囘之度近取諸身遠<lb/>
取萬類幽至於鬼神情狀細至於喜怒之舒慘莫不畢<lb/>
載後人不足以明此於是誤謬滋多義理掃地雖李斯<lb/>
之博雅以束為束蔡邕之知書以豊作豐故孔壁之餘<lb/>
文汲冡之舊簡所存無幾幸天未喪斯文宗㫖在已其<lb/>
<pb n="KR3h0026_WYG_002-3b"/>
自許慎至是作刋定說文三十卷以紀其學人指以為<lb/>
蒼頡後身方時顔真卿以書名世真卿書碑必得陽冰<lb/>
題其額欲以擅連璧之美葢其篆法玅天下如此議者<lb/>
以蟲蝕鳥迹語其形風行雨集語其勢太阿龍泉語其<lb/>
利嵩高華岳語其峻實不為過論有唐三百年以篆稱<lb/>
者惟陽冰獨步舒元輿作玉筯篆志亦曰陽冰之書其<lb/>
格峻其力猛其功備光大於秦斯倍矣此直見上天以<lb/>
字寶瑞吾唐其知言哉今御府所藏篆書三<lb/>
<pb n="KR3h0026_WYG_002-4a"/>
　　　　孝德訓　　　　　　新驛記<lb/>
　　　　千文<lb/>
唐衛包京兆人官至尚書郎史無其傳獨見於書家工<lb/>
八分小篆且通字學其作字㸃畫不妄發落筆必左規<lb/>
右矩以倒薤篆書鷦鷯賦信由積學所致故為書品所<lb/>
録昔王羲之初學衞夫人小楷不能造微入玅其後見<lb/>
李斯曹喜篆蔡邕隷八分於是楷法高四海况其下羲<lb/>
之數十等者豈可捨其模倣而無師自正耶若衞包之<lb/>
<pb n="KR3h0026_WYG_002-4b"/>
書論其入法度之域則可謂其飄逸絶塵則未也今御<lb/>
府所藏薤葉篆書一<lb/>
　　　　鷦鷯賦<lb/>
唐元度不知何許人也精于小學動不離規矩至於推<lb/>
原字畫使有指歸横斜曲直偏傍上下必就楷則考其<lb/>
用意精深非特記姓名而已真可列於六藝施之後學<lb/>
得以模倣故作九經字様辯證謬誤又為十體曰古文<lb/>
曰大篆曰小篆曰八分曰飛白曰薤葉曰垂針曰垂露<lb/>
<pb n="KR3h0026_WYG_002-5a"/>
曰鳥書曰連珠網羅古今繩墨葢亦無遺然責其疎放<lb/>
縱逸則非所長太宗時待詔翰林論書最詳惜其出於<lb/>
法中而不能遺法以見意是以議者譏其太膠云今御<lb/>
所藏書四<lb/>
　　　篆書<lb/>
　　　　千文<lb/>
　　　正書<lb/>
　　　　論書　　　　　　　十體書二<lb/>
<pb n="KR3h0026_WYG_002-5b"/>
釋元雅不載於傳好古喜學於科斗小篆各為千文以<lb/>
隷書識其側其科斗小篆筆意淳古而隷書復灑然不<lb/>
惡亦不謬於用心也且隷書生於篆而篆法又祖科斗<lb/>
推本而言則字字固有源流不容妄作元雅者既以隷<lb/>
而求篆又縁篆而作科斗則其知所本矣復於每體各<lb/>
為千字則又見所學進修而該備歟初梁武帝得羲之<lb/>
千字令周興嗣次之自爾書家每以是為程課如智永<lb/>
草千文多至於八百本其說謂學者以千字經心則自<lb/>
<pb n="KR3h0026_WYG_002-6a"/>
應手和心得可與入道若至八百本之多則定足以垂<lb/>
世然惟知書者然後能道此若元雅亦有一於是今御<lb/>
府所藏科斗小篆一<lb/>
　　　　二體千字文<lb/>
宋<lb/>
皇叔益端獻王英宗第四子也姿表頴拔睂宇如畫年<lb/>
十二已若成人侍講受經畧不少懈暨長貫通經傳每<lb/>
造朝進退可度百辟聳觀在藩邸請小學官以教諸子<lb/>
<pb n="KR3h0026_WYG_002-6b"/>
詩禮之訓不絶于家遇下寛恕有細過略而不問手編<lb/>
普惠乘間集効方以利物為意多藏藥石親視和劑以<lb/>
拯病者至於留意翰墨而飛白篆籀皆造其玅嘗效唐<lb/>
元度夢英作篆籀十八體又復出衆體之外作八體學<lb/>
者多宗之嘗盡六幅絹作一字筆力神俊非積學不能<lb/>
至此復善畫墨竹如老師匠其立朝輸忠得古賢臣之<lb/>
大節已具載畫録矣此得其略云今御府所藏篆書一<lb/>
　　　　二十六體篆<lb/>
<pb n="KR3h0026_WYG_002-7a"/>
徐鉉字鼎臣江左人仕江南偽主李煜官至御史大夫<lb/>
以文雅為世推右來使本朝一時士人想望其風采江<lb/>
南既平隨煜歸朝當太宗時直學士院典誥命稱得體<lb/>
留心隷書嘗患字畫汩以俗學乃以隷字録說文如蠅<lb/>
頭大累數萬言以訓後學尤善篆與八分識者謂自陽<lb/>
冰之後續篆法者惟鉉而已在江左日書猶未工及歸<lb/>
于我朝見李斯嶧山字摹本自謂㝠契乃搜求舊字焚<lb/>
擲畧盡悟昨非而今是耳後人跋其書者以謂筆實而<lb/>
<pb n="KR3h0026_WYG_002-7b"/>
字畫勁亦似其文章至於篆籀氣質高古幾與陽冰竝<lb/>
驅爭先此非私言天下之言也嘗奉詔挍定許慎說文<lb/>
三十卷行于世又謂自暮年方得喎匾法識者然之今<lb/>
御府所藏篆書七<lb/>
　　　　大道不器賦上下二　蟬賦一<lb/>
　　　　篆隷二　　　　　　千文二<lb/>
章友直字伯益閩人博通經史不以進取為意工玉筯<lb/>
字學嘉祐中與楊南仲篆石經於國子監當時稱之太<lb/>
<pb n="KR3h0026_WYG_002-8a"/>
常少卿元居中出領宿州素喜其書且富有之至宿則<lb/>
盡所有摹諸石以廣其傳縁此東吳之地多其篆蹟友<lb/>
直既以此書名世故家人女子亦莫不知筆法咄咄逼<lb/>
真人復寶之說者云自李斯篆法之亡而得一陽冰陽<lb/>
冰之後得一徐鉉而友直在鉉之門其猶游夏歟今御<lb/>
府所藏篆書一<lb/>
　　　　二經堂歌<lb/>
　　隷書敘論<lb/>
<pb n="KR3h0026_WYG_002-8b"/>
秦并六國一天下欲愚黔首自我作古往往非昔而是<lb/>
今故以李斯變大篆以程邈作隷文種種有不勝言者<lb/>
然而或足以垂法而利民宜後世有取焉此隷所由作<lb/>
初邈以罪繫雲陽獄覃思十年變篆為隷得三千字一<lb/>
日上之始皇稱善釋其罪而用為御史當時此書雖行<lb/>
獨施於𨽻佐故名曰𨽻又以赴急速官府刑獄間用之<lb/>
餘尚用篆此天下始用隷字之初也然而後人發臨淄<lb/>
塜得齊太公六世孫胡公之棺棺之上有文隱起字同<lb/>
<pb n="KR3h0026_WYG_002-9a"/>
今隷按胡公先始皇時已四百有餘年何為已有隷法<lb/>
豈是書元與篆籀相生特未行於時耶若邈者既知此<lb/>
體乃自作一家法而上於秦特以解雲陽之難耳不然<lb/>
何胡公之棺有是哉其後漢有蔡邕魏有鍾繇得其遺<lb/>
法筆意飛動㸃畫間一一成形斷碑墨本幾滿天下厯<lb/>
千餘年精神如在學者仰之如景星鳯凰爭先見之為<lb/>
快是豈可多得歟然斯道高古非世俗通行之書以故<lb/>
闕然不講久矣唐開元年時主<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然知隷字不傳無以<lb/>
<pb n="KR3h0026_WYG_002-9b"/>
矜式後學乃詔作字統四十卷專明隷書於是間得人<lb/>
以應其求如韓擇木之徒是矣然則學之興廢繫其時<lb/>
哉<lb/>
唐<lb/>
韓擇木昌黎人也官至工部尚書散騎常侍工隷兼作<lb/>
八分字隷學之玅惟蔡邕一人而已擇木乃能追其遺<lb/>
法風流閑媚世謂蔡邕中興焉擇木書法傳於時者為<lb/>
多如以隷書天台桐柏觀記後世謂得其筆意信不虚<lb/>
<pb n="KR3h0026_WYG_002-10a"/>
矣又觀杜甫贈李潮八分歌云尚書韓擇木騎曹蔡有<lb/>
鄰開元以來數八分潮也奄有二子成三人甫固不妄<lb/>
許可則知擇木亦於八分學復為世之所稱可知今御<lb/>
府所藏四<lb/>
　　　𨽻書<lb/>
　　　　桐柏觀記　　　　　張載劍閣銘<lb/>
　　　八分書<lb/>
　　　　曹子建表　　　　　心經<lb/>
<pb n="KR3h0026_WYG_002-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和書譜卷二<lb/>
</p>
<p>
</p>
  </div>
<div>
<head>宣和書譜卷三</head> <lb/>
    <p>
<pb n="KR3h0026_WYG_003-1a"/>
欽定四庫全書<lb/>
　宣和書譜卷三<lb/>
　　正書敘論<lb/>
字法之變至隷極矣然猶有古焉至楷法則無古矣在<lb/>
漢建初有王次仲者始以隷字作楷法所謂楷法者今<lb/>
之正書是也人既便之世遂行焉而或者乃謂秦羽人<lb/>
王次仲作此書獻始皇以赴急疾之用始皇召之不至<lb/>
欲加刑而次仲化禽飛去此語幾於志怪學者之所不<lb/>
<pb n="KR3h0026_WYG_003-1b"/>
道然亦不載其事以别之也此書既始於漢於是西漢<lb/>
之末隷字石刻間雜為正書若屬國封陌茹君等碑亦<lb/>
班班可攷矣降及三國鍾繇者乃有賀尅捷表備盡法<lb/>
度為正書之祖東晉聿興風流文物度越前世如王羲<lb/>
之作樂毅論黄庭經一出於世遂為今昔不貲之寶後<lb/>
日雖有作者詎能過之東晉而下亘宋暨齊爰及李唐<lb/>
至我本朝其中得魏晉風氣者亦落落有人焉皆是豪<lb/>
傑之士尚友於千嵗之上者也今得其正書者凡四十<lb/>
<pb n="KR3h0026_WYG_003-2a"/>
有四人在魏則有鍾繇在宋則有蕭思話在齊則有王<lb/>
僧䖍在唐則有元稹褚遂良栁公權顔真卿徐浩輩二<lb/>
十有八人在五代則有薛貽矩輩五人以至本朝則有<lb/>
八人其間如宋綬蔡襄石延年之徒皆與古作者並驅<lb/>
爭衡為一代法故皆不沒其實而以時次之<lb/>
　　正書一<lb/>
　　　魏<lb/>
　　　　鍾　繇<lb/>
<pb n="KR3h0026_WYG_003-2b"/>
　　　宋<lb/>
　　　　蕭思話<lb/>
　　　齊<lb/>
　　　　王僧䖍<lb/>
　　　隋<lb/>
　　　　薛道衡<lb/>
　　　唐<lb/>
　　　　褚遂良　　　　　　顔真卿<lb/>
<pb n="KR3h0026_WYG_003-3a"/>
　　　　徐　浩　　　　　　元　稹<lb/>
　　　　李商隱　　　　　　栁公權<lb/>
魏<lb/>
鍾繇字元常潁川長社人也官至太傅工正隷行草八<lb/>
分尤長於正隷繇初求蔡邕筆法於韋誕誕祕而不傳<lb/>
輒搥胸嘔血幾至於斃魏太祖以五靈丹救之得活及<lb/>
誕死繇盜發其塜遂得邕法於是學書益進雖窮晝夜<lb/>
無少間輟卧則以手畫被被為之穿故其書遂與羲獻<lb/>
<pb n="KR3h0026_WYG_003-3b"/>
索衞相後先若魏受禪碑劉禹錫言王明為文梁鵠作<lb/>
字鍾繇刻石世為三絶則繇濳心字畫可知矣世以繇<lb/>
正隷如郊廟既陳爼豆斯在梁武帝亦謂如雲鶴遊天<lb/>
羣鴻戲海豈虚言哉繇晚病膝每許以乗車趣朝後三<lb/>
公有疾遂以為故事當時為之榮今御府所藏正書一<lb/>
　　　　賀尅捷表<lb/>
宋<lb/>
蕭思話南蘭陵人官至侍中方十許嵗時未知書以博<lb/>
<pb n="KR3h0026_WYG_003-4a"/>
奕遊遨為事好騎屋棟打腰鼓侵惱鄰里人多患之稍<lb/>
長遂折節讀書作字於是聲譽籍甚初學書於羊欣下<lb/>
筆緜密娉婷當時有鳬鷗雁鶩遊戲沙汀之比至于行<lb/>
草之工則有連岡盡望勢不斷絶之玅其風流媚好殊<lb/>
不在羊欣下故蕭行范篆楊真孔草所以著論於袁昂<lb/>
也然所得乃其正書耳今御府所藏正書一<lb/>
　　　　奏事帖<lb/>
齊<lb/>
<pb n="KR3h0026_WYG_003-4b"/>
王僧䖍瑯琊臨沂人官至侍中曽祖洽以書稱于時羲<lb/>
之洽之族弟獻之洽之族姪至僧䖍家傳之學不墜喜<lb/>
文史善音律作正書頗工初法獻之而尤尚古直若溪<lb/>
澗含冰岡巒被雪雖極清肅而比獻之風流藴藉則所<lb/>
不逮初宋文帝見其書素扇歎曰非惟迹逾獻之方當<lb/>
器雅過之嘗與僧䖍賭書畢謂僧䖍曰誰為第一僧䖍<lb/>
曰臣書第一陛下亦第一上笑曰卿可謂善自謀矣孝<lb/>
武帝以書名自負僧䖍祕而不耀常用拙筆書秘而為<lb/>
<pb n="KR3h0026_WYG_003-5a"/>
自安計泰始中出為吳興太守與獻之實接武郡人以<lb/>
為榮嘗為飛白題尚書省壁曰圓行方止物之定質修<lb/>
之不已則溢高之不已則慄馳之不已則躓引之不已<lb/>
則逸是故去之宜疾當時嗟賞以比座右銘子慈字伯<lb/>
寶官至侍中冠軍善行書謝超宗見慈學書謂慈曰卿<lb/>
書何如僧䖍公答曰慈書與大人猶鷄之比鳯葢超宗<lb/>
即鳯之子也超宗慚而退時以為名答今御府所藏二<lb/>
　　　正書<lb/>
<pb n="KR3h0026_WYG_003-5b"/>
　　　　御史帖　　　　　　陳情帖<lb/>
隋<lb/>
薛道衡字元卿河東汾隂人官至内史侍郎生六嵗而<lb/>
孤遂能刻意學問甫十三嵗通左氏春秋甞作贊以嘉<lb/>
之頗有詞致如宿語自爾聲譽益彰左僕射楊遵彦見<lb/>
而歎曰一代偉人也為文必杜門高卧㝠搜精思故每<lb/>
一篇出則傳播人口然未聞以善書稱者豈以文掩之<lb/>
耶葢文章字畫同出一道特源同而𣲖異耳但要時以<lb/>
<pb n="KR3h0026_WYG_003-6a"/>
古今澆之不爾則塵生其間下筆作字處便同衆人觀<lb/>
道衡和南正書一帖亦非泯泯衆人之筆也今御府所<lb/>
藏正書一<lb/>
　　　　和南帖<lb/>
唐<lb/>
褚遂良字登善錢塘人官至尚書右僕射河南公博學<lb/>
通識有王佐才工隷楷文皇嘗歎曰虞世南死無與論<lb/>
書者魏徴曰褚遂良下筆遒勁甚得王羲之體文皇即<lb/>
<pb n="KR3h0026_WYG_003-6b"/>
召見令遂良侍書文皇嘗購王羲之書天下爭以為獻<lb/>
然以真贗莫能辨遂良獨能區别如辨白黑無得以舛<lb/>
惑遂良初師世南晚造羲之正書尤得媚趣論者况之<lb/>
瑶臺青𤨏窅映春林嬋娟美女不勝羅綺葢狀其豐豓<lb/>
雕刻過之而殊乏自然耳遂良嘗問世南曰某書何如<lb/>
永師曰吾聞彼一字直五萬公豈得若此者何如歐陽<lb/>
詢曰聞詢不擇紙筆皆能如志公豈得若此者遂良曰<lb/>
既然何更留意於此世南曰若使手和筆調遇合作者<lb/>
<pb n="KR3h0026_WYG_003-7a"/>
亦深可貴尚遂良於是喜而退遂良喜作正書其磨崖<lb/>
碑在西洛龍門孟法師碑在長安國子監聖教序在長<lb/>
安慈恩塔中皆世所著聞者今御府所藏一十<lb/>
　　　正書<lb/>
　　　　謝表文　　　　　　帝京詩<lb/>
　　　　樂毅論　　　　　　石研帖<lb/>
　　　　大洞内祝隱文<lb/>
　　　行書<lb/>
<pb n="KR3h0026_WYG_003-7b"/>
　　　　枯木賦<lb/>
　　　草書<lb/>
　　　　臨王羲之永興帖　　臨王羲之中郎帖<lb/>
　　　　臨王羲之二謝帖　　摹王羲之官舍帖<lb/>
顔真卿字清臣師古五世從孫瑯琊人官至太子太師<lb/>
封魯郡公初登進士第又擢制科以御史出使河隴五<lb/>
原大旱為決寃獄而雨乃降一郡霑足人呼為御史雨<lb/>
守平原日河朔二十三郡皆陷賊平原獨以有備完奏<lb/>
<pb n="KR3h0026_WYG_003-8a"/>
至明皇為之歎息想見其人然為奸邪輩所疾盧把尤<lb/>
不喜李希烈陷汝州把固遣真卿宣詔士論惜之而真<lb/>
卿必行見希烈知其不可以訓罵而死之惟其忠貫白<lb/>
日識高天下故精神見於翰墨之表者特立而兼括自<lb/>
篆籀分隷而下同為一律號書之大雅豈不宜哉論者<lb/>
謂其書㸃如墜石畫如夏雲鈎如屈金戈如發弩此其<lb/>
大槩也至其千變萬化各具一體若中興頌之閎偉家<lb/>
廟碑之莊重仙壇記之秀穎元魯山銘之深厚又種種<lb/>
<pb n="KR3h0026_WYG_003-8b"/>
有不同者葢自有早年書千佛寺碑已與歐虞徐沈暮<lb/>
年之筆相上下及中興以後筆力迥與前異亦其所得<lb/>
者愈老也歐陽脩獲其斷碑而跋之云如忠臣烈士道<lb/>
德君子端嚴尊重使人畏而愛之雖其殘闕不忍弃也<lb/>
其為名流所高如此後之俗學乃求其形似之末以謂<lb/>
蠶頭燕尾僅乃得之曾不知以錐畫沙之玅其心通而<lb/>
性得者非可以糟粕議之也嘗作筆法十二意備盡師<lb/>
資之學然其正書真足以垂世今御府所藏二十有八<lb/>
<pb n="KR3h0026_WYG_003-9a"/>
　　　正書<lb/>
　　　　旌節勑　　　　　　顔允南父惟正贈告<lb/>
　　　　顔允南母商氏贈告　潘丞竹山書堂詩<lb/>
　　　　朱巨川告　　　　　疎拙帖<lb/>
　　　行書<lb/>
　　　　爭坐前帖　　　　　爭坐後帖<lb/>
　　　　送文殊碑文帖　　　頓首夫人帖<lb/>
　　　　與李光顔太保帖　　蔡明遠鄱陽帖<lb/>
<pb n="KR3h0026_WYG_003-9b"/>
　　　　劉太冲帖　　　　　劉中使帖<lb/>
　　　　開府帖　　　　　　盧侯帖<lb/>
　　　　瑶臺帖　　　　　　篆籀帖<lb/>
　　　　中夏帖　　　　　　湖州帖<lb/>
　　　　送書帖　　　　　　乞米帖<lb/>
　　　　乞脯帖　　　　　　縑緗帖<lb/>
　　　　馬病帖　　　　　　送辛晃序<lb/>
　　　　祭伯父濠州刺史文<hi>唐臣題跋</hi>
<pb n="KR3h0026_WYG_003-10a"/>
　　　　祭姪季明文<lb/>
徐浩字季海越州人官至太子少師擢明經有文辭張<lb/>
說一見竒之謂浩後來之英也繇魯山主簿薦為集賢<lb/>
挍理肅宗立繇襄州刺史召授中書舍人四方詔令多<lb/>
出浩手遣辭贍速而書法至精帝喜之寵絶一時浩父<lb/>
嶠之善書初以法授浩至浩益工撰法書論一篇為時<lb/>
楷模嘗書四十二幅屏八體皆備草隷尤勝論者謂其<lb/>
力如怒猊抉石渇驥犇泉葢浩書鋒藏畫心力出字外<lb/>
<pb n="KR3h0026_WYG_003-10b"/>
得意處往往近似王獻之開元以來未有比者寫花蕚<lb/>
樓碑甚工頃長安興慶池西南巢賊之亂兵火剥壞無<lb/>
復存者袁昂嘗評其書謂如南朝士大夫徒好尚風範<lb/>
終不免寒乞以浩書殊乏天才而窘在繩律故爾然議<lb/>
者以謂不然嘗作書法以示子姪盡述古人積學所致<lb/>
真不易之論且浩以書名其玅實在楷法也今御府所<lb/>
藏正書三<lb/>
　　　　朱巨川告　　　　　小字存想法<lb/>
<pb n="KR3h0026_WYG_003-11a"/>
　　　　寶林寺詩<lb/>
元稹字微之河南人也相穆宗贈尚書右僕射少孤授<lb/>
學於母十五以明經中第相繼應制科擢第一及典詞<lb/>
誥務在純厚時流慕之文體為之一變所長惟歌詩歆<lb/>
豓一時天下稱元和體其詩名與白居易相上下人目<lb/>
之為元白及其在越與詩人竇群賡酬又稱蘭亭絶唱<lb/>
每一詞出往往播之樂府其楷字葢自有風流藴藉俠<lb/>
才子之氣而動人睂睫也要之詩中有筆筆中有詩而<lb/>
<pb n="KR3h0026_WYG_003-11b"/>
心畫使之然耳今御府所藏正書一<lb/>
　　　　寄蜀人詩<lb/>
李商隱字義山懷州河内人官至工部員外郎初擢進<lb/>
士第又中㧞萃選王茂元出守河陽深愛其材辟於幕下<lb/>
妻之以女復佐令狐楚授以章奏之學遂得名一時當<lb/>
時工章奏者如温庭筠之徒俱以是相夸號三十六體<lb/>
葢其為文瑰邁竒古不可跂及觀其四六藁草方其刻<lb/>
意致思排比聲律筆畫雖真亦本非用意然字體妍媚<lb/>
<pb n="KR3h0026_WYG_003-12a"/>
意氣飛動亦可尚也今御府所藏二<lb/>
　　　正書<lb/>
　　　　月賦<lb/>
　　　行書<lb/>
　　　　四六本藁草<lb/>
栁公權字誠懸公綽之弟京兆人博貫經術通音律元<lb/>
和中擢進士第穆宗朝以夏州書記入奏帝曰朕常於<lb/>
佛廟見卿筆蹟思之久矣即拜右拾遺侍書學士帝問<lb/>
<pb n="KR3h0026_WYG_003-12b"/>
公權用筆法對曰心正則筆正帝改容悟其筆諫也文<lb/>
宗嘗與聨句帝曰人皆畏炎熱我愛夏日長公權屬曰<lb/>
薰風自南來殿閣生微凉他學士皆屬繼帝獨詠公權<lb/>
者命題于壁字率五寸帝歎曰鍾王無以過也宣宗時<lb/>
召升殿作字賜以銀綵且令自書謝狀勿拘真行欲以<lb/>
為珍翫也然其書名達于外夷往往以貨貝購之當時<lb/>
大臣之家碑誌非公權書以子孫為不孝凡公卿以書<lb/>
貺遺葢鉅萬至奴盜其杯盂而貯笥縢識如故公權知<lb/>
<pb n="KR3h0026_WYG_003-13a"/>
而笑曰銀杯羽化矣人益服其德量云然公權之書得<lb/>
名正其楷法耳今御府所藏十有一<lb/>
　　　正書<lb/>
　　　　度人經二　　　　　清淨經<lb/>
　　　　隂符經　　　　　　心經<lb/>
　　　　寄藥帖<lb/>
　　　行書<lb/>
　　　　宫相帖　　　　　　撿領帖<lb/>
<pb n="KR3h0026_WYG_003-13b"/>
　　　　蘭亭帖　　　　　　紫絲鞋帖<lb/>
　　　　簡啟草藁<lb/>
　<lb/>
　<lb/>
　<lb/>
　<lb/>
　<lb/>
　宣和書譜卷三<lb/>
</p>
<p>
</p>
  </div>
<div>
<head>宣和書譜卷四</head> <lb/>
    <p>
<pb n="KR3h0026_WYG_004-1a"/>
欽定四庫全書<lb/>
　宣和書譜卷四<lb/>
　　正書二<lb/>
　　　唐<lb/>
　　　　蕭　遘　　　　　　陸　扆<lb/>
　　　　李　磎　　　　　　詹　鸞<lb/>
　　　　顧紹孫　　　　　　陸希聲<lb/>
　　　　楊　鉅　　　　　　崔　遠<lb/>
<pb n="KR3h0026_WYG_004-1b"/>
　　　　張　顗　　　　　　鄭　賨<lb/>
　　　　戎　昱　　　　　　趙　模<lb/>
唐<lb/>
蕭遘字得聖蘭陵人瑀之遠孫也瑀武德初帝委以樞<lb/>
筦内外百務悉瑀關決或引升御榻呼曰蕭郎官至左<lb/>
僕射遘咸通中擢進士第累遷司空封楚國公遘負大<lb/>
節以王佐自任慕李德裕為人及當國風采峭整天子<lb/>
器之始王鐸主貢舉而得遘後與遘竝顯遘善事之僖<lb/>
<pb n="KR3h0026_WYG_004-2a"/>
宗曰遘善事長大臣和予之幸也遘曰不止以長乃鐸<lb/>
門生僖宗笑曰鐸選士朕選宰相卿無負我自瑀逮遘<lb/>
凡八葉宰相名德相望與唐盛衰世家之盛古未之有<lb/>
遘之字畫雖罕傳於世觀其景公幽公二帖筆蹟有廊<lb/>
廟之氣而足規矩學者未易到也今御府所藏二<lb/>
　　　正書<lb/>
　　　　景公帖<lb/>
　　　行書<lb/>
<pb n="KR3h0026_WYG_004-2b"/>
　　　　幽公帖<lb/>
陸扆字文祥蘇州嘉興人丞相䞇之族孫後客於陜因<lb/>
以家焉擢進士第累遷翰林學士扆工屬文當時制詔<lb/>
落筆而就同僚自以為不及昭宗嘗作賦召令學士皆<lb/>
和之扆時預焉賦成文不加㸃獨先衆人帝覽而歎之<lb/>
曰貞元時陸䞇吳道元兄弟善内廷文後無繼者今朕<lb/>
得之頗加優重史稱扆之才敏速若注射信不誣矣亦<lb/>
善作真字嘗有贈辯光草書歌筆蹟不减古人翰墨耀<lb/>
<pb n="KR3h0026_WYG_004-3a"/>
映真可尚也今御府所藏正書一<lb/>
　　　　贈辯光草書歌<lb/>
李磎字景望江都人也自㓜好學登進士第相昭宗官<lb/>
至太子少師贈司徒家世藏書多至萬卷時號李書樓<lb/>
喜著述善注解學者宗之以為指南真儒相也其書見<lb/>
於楷法處是宜皆有勝韻大抵飽學宗儒下筆處無一<lb/>
㸃俗氣而暗合書法兹胸次使之然也至如世之學者<lb/>
其字非不盡工而氣韻病俗者政坐胸次之罪非乏規<lb/>
<pb n="KR3h0026_WYG_004-3b"/>
矩耳如磎能破萬卷之書則其字豈可以重規疊矩之<lb/>
末當以氣韻得之也今御書所藏正書一<lb/>
　　　　送辯光詩<lb/>
詹鸞不知何許人也作楷字小者至蠅頭許位置寛綽<lb/>
有大字法書唐韻極有功近類神仙吳彩鸞慕彩鸞故<lb/>
名焉昔李赤之慕李白司馬相如之慕藺相如葢類是<lb/>
也彩鸞以書唐韻名於時至今斷紙餘墨人傳寶之今<lb/>
鸞於斯亦然故知鸞於此不凡今御府所藏正書二<lb/>
<pb n="KR3h0026_WYG_004-4a"/>
　　　　唐韻上下<lb/>
顧紹孫亡其世系作正書類鍾繇所謂似之而非者葢<lb/>
涇渭同流則清濁相去不得不爾自三代書契降及漢<lb/>
末無慮數變三國鼎立之初人材竝用靡有孑遺惟字<lb/>
學闕然不講繇於是時不溺流俗傑然追古為一家法<lb/>
而議者謂其豐筋多力有雲遊雨驟之勢後學鮮有繼<lb/>
者如紹孫雖竭其智力寧有一於是哉然久假不歸烏<lb/>
知非有特其學之未至耳今御府所藏正書一<lb/>
<pb n="KR3h0026_WYG_004-4b"/>
　　　　儒素帖<lb/>
陸希聲吳人也官至左僕射家世有書名其六世伯父<lb/>
柬之以草書高天下議者有喬松倚壁野鶴盤空之語<lb/>
四世祖景融又以博學工書擅名亹亹相繼至希聲一<lb/>
出遂能復振家法為佳子弟而希聲尤善屬文通經史<lb/>
喜著述且精於正書則祖武風流頓還舊觀錢若水常<lb/>
言古之善書鮮有得筆法者唐陸希聲得之凡五字擫<lb/>
押鈎格抵自言出自二王斯與陽冰得之希聲後授之<lb/>
<pb n="KR3h0026_WYG_004-5a"/>
辯光辯光入長安為翰林供奉而希聲尚未達以詩寄<lb/>
之云筆下龍蛇似有神天池䨓雨變逡廵寄言昔日不<lb/>
龜手應念江頭洴澼人後得其法者為一時之絶今御<lb/>
府所藏正書一<lb/>
　　　　贈辯光詩<lb/>
楊鉅史失其傳喜作字得正書體其沈著處有類鍾繇<lb/>
而㸃畫則栁公權法也當時贈辯光草書詩序者無慮<lb/>
數十人而各出一家之見以附載於文獨鉅之立論以<lb/>
<pb n="KR3h0026_WYG_004-5b"/>
性之與習自是兩途有字性不可以無學有字學者復<lb/>
不可以無性故其為言曰習而無性者其失也俗性而<lb/>
無習者其失也狂葢以謂有規矩繩墨者其習也至於<lb/>
超詣絶塵處則非性不可二者相有以相成相無以相<lb/>
廢至此然後可以論書歟又為說曰羲之七子獨獻之<lb/>
能嗣其學則知用此以求古人庶幾天下書眼同一綱<lb/>
紐耳噫鉅之能為此論則能知書之病也夫今御府所<lb/>
藏正書一<lb/>
<pb n="KR3h0026_WYG_004-6a"/>
　　　　贈辯光草書序<lb/>
崔遠其先博陵人也曾祖廷同州刺史子八人皆有時<lb/>
譽世以擬荀氏八龍珙左僕射琯吏部尚書璵河中府<lb/>
節度使餘竝據顯位世以為榮璵子澹官至吏部侍郎<lb/>
有才名舉止秀峙時謂玉而冠者遠澹之子也有文而<lb/>
風致整峻世慕之曰飣座梨言座之所珍也遷中書侍<lb/>
郎後為右僕射自咸通後有名其家厯臺閣藩鎮者數<lb/>
十人天下推士族之冠觀其筆跡雖不傳於世然贈辯<lb/>
<pb n="KR3h0026_WYG_004-6b"/>
光帖其楷體可喜想見其家範云今御府所藏正書一<lb/>
　　　　送辯光詩<lb/>
張顗莫知其系官至左司郎中㓜好學喜作真書字體<lb/>
謹嚴率倣栁公權而自成一家公權之學出於顔真卿<lb/>
加以盤結遒勁為時所重議者以謂如驚鴻避弋飢鷹<lb/>
下鞲葢以言其風骨峻極而少和淑之氣焉顗雖未足<lb/>
以方公權之工而風致近古用筆有力亦可貴也觀其<lb/>
所書贈辯光詩云金殿聖人看縱筆玉堂詞客盡裁詩<lb/>
<pb n="KR3h0026_WYG_004-7a"/>
則顗不獨工於書而尤長於賦詠也今御府所藏正書<lb/>
一<lb/>
　　　　贈辯光詩<lb/>
鄭賨史所不載不知何許人也所見者翰墨之傳天復<lb/>
中挈家自華至陳遷徙無常席不暇煖亦未嘗須臾廢<lb/>
詞翰也觀其以楷法題經藏詩云萬藴千牌次碧牙縹<lb/>
牋金字間明霞而筆法清古有羲獻典則雖名不顯於<lb/>
世大率唐人篇章字畫縱復不造古人極致處然亦各<lb/>
<pb n="KR3h0026_WYG_004-7b"/>
有一家風致今御府所藏正書一<lb/>
　　　　題經藏詩<lb/>
戎昱不知何許人也建中間為䖍州刺史作字有楷法<lb/>
其用筆類段季展然筋骨太剛而殊乏婉媚故雅德者<lb/>
避之嘗書其自作早梅詩云應縁近水花先發疑是經<lb/>
春雪未消豈有得於此者宜其字特竒崛葢是挾勝氣<lb/>
以作之耳且古人作字或出於一手而優劣相望者偶<lb/>
在一時之得意與否耳昱自寫其詩是亦其得意處故<lb/>
<pb n="KR3h0026_WYG_004-8a"/>
其筆力不得不如是之健然求其左規右矩則一出焉<lb/>
一入焉而不見其至也今御府所藏正書一<lb/>
　　　　早梅詩<lb/>
趙模史闕其傳不知何許人也模喜書工臨倣始習羲<lb/>
獻學集成千文其合處不减懷仁然古勁則不迨葢翰<lb/>
墨之祖必語羲獻而師之者世難其人如晚生輩以家<lb/>
學相承為一律非不以王氏為宗然其泥於形似而俗<lb/>
惡凡下者病在索馬於唐肆浮屠氏懷仁乃能稍得故<lb/>
<pb n="KR3h0026_WYG_004-8b"/>
步固不易得然至於犇逸絶塵處則又不可以同日而<lb/>
語若模之書復出懷仁下則所謂思其上者不可得又<lb/>
思其次池噫古人真難到耶觀模集書一帖頗工楷法<lb/>
信前人之論為不謬今御府所藏正書一<lb/>
　　　　模集千文<lb/>
　<lb/>
　<lb/>
　宣和書譜卷四<lb/>
</p>
<p>
</p>
  </div>
<div>
<head>宣和書譜卷五</head> <lb/>
    <p>
<pb n="KR3h0026_WYG_005-1a"/>
欽定四庫全書<lb/>
　宣和書譜卷五<lb/>
　　正書三<lb/>
　　　唐<lb/>
　　　　許　渾　　　　　　張欽元<lb/>
　　　　楊　庭　　　　　　景　審<lb/>
　　　　鈕　□　　　　　　女仙吳彩鸞<lb/>
　　　　道士杜光庭　　　　道士梁元一<lb/>
<pb n="KR3h0026_WYG_005-1b"/>
　　　　釋曇林<lb/>
　　　五代<lb/>
　　　　錢　鏐　　　　　　李　璟<lb/>
　　　　薛貽矩<lb/>
唐<lb/>
許渾不知何許人也丱角為詩已能超出童稚及長秀<lb/>
發頗為流輩所推正書字雖非專門而灑落可愛想見<lb/>
其風度渾作詩似杜牧俊逸不及而美麗過之古今學<lb/>
<pb n="KR3h0026_WYG_005-2a"/>
詩者無不喜誦故渾之名益著而字畫因之而竝行也<lb/>
大中初守監察御史以疾告歸端居佚老有詩集行于<lb/>
世今御府所藏正書二<lb/>
　　　　今體詩上下<hi>烏絲欄</hi>
張欽元亡其傳官至奉禮郎作真字喜書道釋經然不<lb/>
墮經生之學其逺法鍾繇惟恐失真但去古既遠世習<lb/>
紛揉故未能脫去前人畦畛左規右矩自守奴書之病<lb/>
是亦束於教者也至如繇書幽深無際古雅有餘則又<lb/>
<pb n="KR3h0026_WYG_005-2b"/>
非欽元得窺其藩籬焉今御府所藏正書二<lb/>
　　　　金剛經上下<lb/>
楊庭不知何許人也為時經生作字得楷法之妙長壽<lb/>
間一時為流輩推許唐以武后好竒立異自我作古至<lb/>
輒易一十九字當時如薛稷之流亦復宗之庭嘗書五<lb/>
藴論悉用武后所易字而卷尾繫經生臣名要是一時<lb/>
奉命自應爾耳唐書法至經生自成一律其間固有超<lb/>
絶者便為名書如庭書是亦有可觀者今御府所藏正<lb/>
<pb n="KR3h0026_WYG_005-3a"/>
書一<lb/>
　　　　五藴論<lb/>
景審南陽人也工作詩留心翰墨長慶中以泥金正書<lb/>
黄庭經一軸追慕王羲之法字體獨秀潤而有典則又<lb/>
作詩以題其卷末云金粉為書重莫過黄庭舊許右軍<lb/>
多請看今日酬仁德何似當時為愛鵝大抵唐人類多<lb/>
工書然亦頗自珍惜如歐陽通初倣父詢書後亦名世<lb/>
非狸毛為筆犀象為管未嘗輒書審於内景經必粉金<lb/>
<pb n="KR3h0026_WYG_005-3b"/>
而冩之葢亦非率爾而作也今御府所藏正書一<lb/>
　　　　黄庭經<lb/>
鈕約史傳不載善正書作細字使人喜見而忘倦葢其<lb/>
字畫雖小而圓勁成就不乏精神為可喜者嘗攷昔人<lb/>
之論字以謂大字難於結密而無間小字難於寛綽而<lb/>
有餘結密而無間瘞鶴銘近之寛綽而有餘蘭亭敘近<lb/>
之葢約之小字雖未足以比肩古人而至其字形頓放<lb/>
頗有意味亦不窘於邊幅而韻勝者今御府所藏正書<lb/>
<pb n="KR3h0026_WYG_005-4a"/>
一<lb/>
　　　　小字三教經<lb/>
女仙吳彩鸞自言西山吳真君之女太和中進士文蕭<lb/>
客寓鍾陵南方風俗中秋夜婦人相持踏歌婆娑月影<lb/>
中最為盛集蕭往觀焉而彩鸞在歌場中作調弄語以<lb/>
戲蕭蕭心悅之伺歌罷躡蹤其後至西山中忽有青衣<lb/>
燃松明以燭路者彩鸞見蕭遂偕往復厯山椒有宅在<lb/>
焉至其處席未暇暖而彩鸞據案如府司治事所問皆<lb/>
<pb n="KR3h0026_WYG_005-4b"/>
江湖喪溺人數蕭他日詢之彩鸞初不答問至再四乃<lb/>
語之我仙子也所領水府事言未既忽震䨓迅發雲物<lb/>
㝠晦彩鸞執手板伏地作聽罪狀如聞謫詞云以汝泄<lb/>
機密事罰為民妻一紀彩鸞泣謝諭蕭曰與汝自有㝠<lb/>
契今當往人世矣蕭拙於為生彩鸞為以小楷書唐韻<lb/>
一部市五千錢為糊口計然不出一日間能了十數萬<lb/>
字非人力可為也錢囊羞澀復一日書之且所市不過<lb/>
前日之數由是彩鸞唐韻世多得之厯十年蕭與彩鸞<lb/>
<pb n="KR3h0026_WYG_005-5a"/>
遂各椉一虎仙去唐韻字畫雖小而寛綽有餘全不類<lb/>
世人筆當於仙品中别有一種風氣今御府所藏正書<lb/>
一十有三<lb/>
　　　　唐韻平聲上　　　　唐韻平聲下<lb/>
　　　　唐韻上聲　　　　　唐韻去聲<lb/>
　　　　唐韻入聲　　　　　唐韻上下二<lb/>
　　　　唐韻六<lb/>
道士杜光庭字賓聖道號東瀛子括蒼人也傳授真大<lb/>
<pb n="KR3h0026_WYG_005-5b"/>
師特進撿挍太傅太子賓客兼崇文館大學士行尚書<lb/>
户部侍郎廣成先生上柱國蔡國公光庭初意喜讀經<lb/>
史工詞章翰墨之學懿宗設萬言科選士光庭試其藝<lb/>
不中乃弃儒衣冠入道游意澹漠著道家書頗研極至<lb/>
理至條列科教自漢張道陵暨陸修靖撰集已來始末<lb/>
備盡于今羽流咸宗之僖宗臨御光庭始充麟徳殿文<lb/>
章應制一時流輩為之斂袵皆曰學海千尋辭林萬葉<lb/>
扶宗立教海内一人而已嘗撰混元圖紀聖賦廣聖義<lb/>
<pb n="KR3h0026_WYG_005-6a"/>
厯帝紀暨歌詩雜文僅百餘卷喜自録所為詩文而字<lb/>
皆楷書人爭得之故其書因詩文而有傳要是得煙霞<lb/>
氣味雖不可以擬倫羲獻而邁往絶人亦非世俗所能<lb/>
到也光庭嘗一日忽謂門人曰青城方創真宮工未畢<lb/>
上帝命余作岷峨主司恐不乆於人間世他日因復謂<lb/>
真宮成矣遂披法服與門弟子别而卒異哉信人材不<lb/>
特人間少天上亦少昔李賀以天上玉樓成賀作記而<lb/>
去其類是矣今御府所藏正書一<lb/>
<pb n="KR3h0026_WYG_005-6b"/>
　　　　送先輩詩<lb/>
道士梁元一亡其鄉里天資孤潔不染世習丹藥之暇<lb/>
尤喜翰墨初慕鍾王楷法久而出入規矩之外然其法<lb/>
嚴其氣逸其格清其嚴也若秉簡而立星壇其逸也若<lb/>
御風而揮八極其清也若秋霄之飲沆瀣凡以心專於<lb/>
抱一而不務外遊故其神凝而慮寂據梧隱几泯然身<lb/>
世之俱亡及椉興一寓於揮灑自然有超世絶俗之態<lb/>
矣觀其書太上内景經作小楷法而體兼衆善乃知遊<lb/>
<pb n="KR3h0026_WYG_005-7a"/>
方之外者非世習之所能及也今御府所藏正書一<lb/>
　　　　太上内景神經<lb/>
釋曇林莫知世貫作小楷下筆有力一㸃畫不妄作然<lb/>
修整自持正類經生之品格高者有金書經目曰金剛<lb/>
上味陁羅尼累數千字終始一律不失行次便於疾讀<lb/>
但恨拘窘法度無飄然自得之態然其一波三折筆之<lb/>
勢亦自不苟豈其意與筆正特見嚴謹亦可嘉矣今御<lb/>
府所藏正書一<lb/>
<pb n="KR3h0026_WYG_005-7b"/>
　　　　金剛經<lb/>
五代<lb/>
吳越國錢鏐杭州臨安人倜儻有大度意氣雄傑椉唐<lb/>
末亂離依閭里董昌嘯聚烏合之衆名為禦冦而實自<lb/>
蹈之然卒能用僖宗詔命削平江浙而據有也當時以<lb/>
鎮海軍節度使復領鎮東節制精兵及三萬昭宗即位<lb/>
加太子中書令封本郡王梁室繼興為尚父進封吳越<lb/>
國王至于後唐遂獨有方面號令一十三郡垂四十年<lb/>
<pb n="KR3h0026_WYG_005-8a"/>
修中州貢賦籍無虚日風物繁庶族系侈靡浙人俚語<lb/>
目之曰海龍君言富盛若彼也方其與羣英争逐横㮶<lb/>
馬上何暇議文墨耶然而喜作正書好吟咏通圖緯學<lb/>
晚嵗復降已下士幕客羅隱雅好譏評雖及鏐微時事<lb/>
怡然不怒人以大度稱之狀貌凛凛亦人間一英物也<lb/>
所書復剛勁結密似非出用武手殆未易以學者規矩<lb/>
一律擬議耳逮藝祖有天下其孫俶能納土稱蕃遂使<lb/>
後世子孫縻我爵禄承承不絶亦其英風餘澤沾丐雲<lb/>
<pb n="KR3h0026_WYG_005-8b"/>
仍者多矣今御府所藏正書一<lb/>
　　　　貢棗帖<lb/>
南唐偽主李璟字伯玉先主昪之長子違命侯煜之父<lb/>
也幼已頴悟既為主器即典軍旅撫下有方略時皆歸<lb/>
之及嗣昪位能奉中州以恩信結隣壤江左老稚不勤<lb/>
兵革者十有九年亦霸道之雄也宋齊丘以舊臣與先<lb/>
主為布衣交挾不賞之功跋扈無前即竄而死之又其<lb/>
果敢如此然於用武之時乃能亹亹修文圖囘治具故<lb/>
<pb n="KR3h0026_WYG_005-9a"/>
史稱其富文學工正書觀其字乃積學所致非偶合規<lb/>
矩其後煜亦以書名與錢俶相先後葢其源流本有自<lb/>
也今御府所藏正書一<lb/>
　　　　邊鎬奏狀<lb/>
薛貽矩字熙用河東聞喜人也唐乾符中登進士第厯<lb/>
集賢挍理翰林學士晩事梁太祖愛其才禮加優異累<lb/>
官自僕射至守司空貽矩風儀秀聳所與遊者咸一時<lb/>
之英傑自此聲名籍甚喜弄翰墨正書得古人用筆意<lb/>
<pb n="KR3h0026_WYG_005-9b"/>
且唐末接五代工書者筆蹟疑皆掃地矣觀其贈辯光<lb/>
草書序秀潤可觀一時學者亦鮮儷焉今御府所藏正<lb/>
書一<lb/>
　　　　贈辯光草書序<lb/>
　<lb/>
　<lb/>
　<lb/>
　宣和書譜卷五<lb/>
</p>
<p>
</p>
  </div>
<div>
<head>宣和書譜卷六</head> <lb/>
    <p>
<pb n="KR3h0026_WYG_006-1a"/>
欽定四庫全書<lb/>
　宣和書譜卷六<lb/>
　　正書四<lb/>
　　　五代<lb/>
　　　　盧汝弼　　　　　　豆盧革<lb/>
　　　　王仁裕　　　　　　楊　邠<lb/>
　　　宋<lb/>
　　　　宋　綬　　　　　　蔡　襄<lb/>
<pb n="KR3h0026_WYG_006-1b"/>
　　　　石延年　　　　　　陸　經<lb/>
　　　　王子韶　　　　　　道士陳景元<lb/>
　　　　山人蒲云　　　　　釋法暉<lb/>
五代<lb/>
盧汝弼字子詰不知何許人也祖綸唐貞元中有詩名<lb/>
父簡求為河東節度使汝弼少力學不喜為世胄篤意<lb/>
科舉登進士第文彩秀麗一時士大夫稱之復留意書<lb/>
翰作正書取法有歸當五季士風凋弊以字畫名家者<lb/>
<pb n="KR3h0026_WYG_006-2a"/>
尤少汝弼能力振所學誠不易得官至祠部郎中知制<lb/>
誥贈兵部尚書今御府所藏正書一<lb/>
　　　　贈辯光詩<lb/>
豆盧革史失其世系遭五代離亂避地鄜延守中山王<lb/>
處直辟為幕官同賦牡丹革以桑柘對處直雅器重遷<lb/>
節度判官唐莊宗講求賢相或以革名家子舉之遂召<lb/>
拜左丞相作正書雖有隱者態度然要之不出五季人<lb/>
物風氣其㸃畫同為一律非若楊凝式之書在季世翰<lb/>
<pb n="KR3h0026_WYG_006-2b"/>
墨中如景星鳯凰之傑出宜革輩皆不以書得名也今<lb/>
御府所藏一十<lb/>
　　　正書<lb/>
　　　　開講帖　　　　　　友公大德帖<lb/>
　　　　鄭長官帖　　　　　王郎君帖<lb/>
　　　行書<lb/>
　　　　大德帖　　　　　　吾師帖<lb/>
　　　　寒食帖　　　　　　買花帖<lb/>
<pb n="KR3h0026_WYG_006-3a"/>
　　　　頂辭帖　　　　　　田園帖<lb/>
王仁裕字德輦天水人也官至太子少師幼不羈惟以<lb/>
狗馬彈射為務中年銳意於學一夕夢剖其腹腸胃引<lb/>
西江水以浣之覩水中沙石皆有篆文及寤胸中豁然<lb/>
自是文性超敏洞曉音律作詩僅千篇目之曰西江集<lb/>
嘗觀列禦冦言神遇為夢謂以一體之盈虚消息皆通<lb/>
於天地應於物類非偶然也王獻之夢神人論書而字<lb/>
體加玅李嶠夢得雙筆而為文益工斯皆精誠之至而<lb/>
<pb n="KR3h0026_WYG_006-3b"/>
感於鬼神者也仁裕翰墨雖無聞於時觀其送張禹偁<lb/>
詩正書清勁自成一家豈非濯西江水之效歟今御府<lb/>
所藏正書一<lb/>
　　　　送張禹偁詩<lb/>
楊邠魏州冠氏人也少為州掌籍吏事漢高祖官至樞<lb/>
密使隱帝即位加中書侍郎平章事邠長於吏事執政<lb/>
以來帑藏實兵甲完國用不乏邊鄙肅靜皆其功也末<lb/>
年留意搢紳延客門下知經史有用乃課吏傳寫至其<lb/>
<pb n="KR3h0026_WYG_006-4a"/>
作正書雖不能造鍾王之藩翰然氣格超邁粗有可觀<lb/>
今御府所藏正書一<lb/>
　　　　清潭等帖<lb/>
宋<lb/>
文臣宋綬字公垂趙人也官至叅知政事諡曰宣獻其<lb/>
事業載之史牒詳矣綬雅有記性嘗試童行法華經誦<lb/>
十日不復遺一字葢其性與下愚相遠如此作字尤為<lb/>
時所推右然亦自喜其書在翰苑日凡制藁必集成篇<lb/>
<pb n="KR3h0026_WYG_006-4b"/>
至於㸃畫亦不妄作意其文必附書以垂後世耳嘗為<lb/>
小字正書整整可觀真是黄庭經樂毅論一派之法在<lb/>
天聖明道間章獻明肅后聞綬書名乃命楷法千文以<lb/>
規仁祖今綬所書千文實天章閣所藏之書也其後佐<lb/>
我仁祖以叅大政亦基於此國初稱能書者惟李建中<lb/>
與綬二人而建中之字肥而重濁或為時輩譏評謂有<lb/>
五代以來衰亂之氣至綬則無間言葢其書富於法度<lb/>
雖清癯而不弱亦古人所難到者而議者又謂世之作<lb/>
<pb n="KR3h0026_WYG_006-5a"/>
字於左右布置處或枯或秀惟綬左右皆得筆自非深<lb/>
造者特未易知綬有子曰敏求能世其家凡當時巨卿<lb/>
銘碣必得敏求字為榮故二宋之書人到于今稱之今<lb/>
御府所藏正書八<lb/>
　　　　草制　　　　　　　草劄<lb/>
　　　　密表　　　　　　　杜甫謁廟詩<lb/>
　　　　和園池詩筆　　　　飛白書上下二<lb/>
　　　　千文<lb/>
<pb n="KR3h0026_WYG_006-5b"/>
文臣蔡襄字君謨興化軍人也官至端明殿學士博古<lb/>
尚氣節居諫垣樂言事初范仲淹被逐余靖尹洙歐陽<lb/>
脩以極論援救坐是皆罪貶襄於是作四賢士詩以高<lb/>
其風天下咸誦之守福州日南方風俗病者不食藥而<lb/>
敦信巫覡雖至垂死而恬然尚鬼其利人之財者以蠱<lb/>
毒之積年以為患襄至去巫覡而殺其害人者故一方<lb/>
安堵而宿弊滌工字學力將求配古人大字鉅數尺小<lb/>
字如毫髪筆力位置大者不失結密小者不失寛綽至<lb/>
<pb n="KR3h0026_WYG_006-6a"/>
於科斗篆籀正隷飛白行草章草顛草靡不臻玅而尤<lb/>
長於行在前輩中自有一種風味筆甚勁而<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>媚有餘<lb/>
仁祖深愛其書嘗御製元舅隴西王李用和墓銘詔襄<lb/>
書之已而學士撰温成皇后銘文又詔襄書而襄辭曰<lb/>
此待詔職也儒者之工書所以自遊息而已仁祖亦不<lb/>
强之人謂古今能自重其書者惟王獻之與襄耳襄游<lb/>
戲茗事間有前後茶録復有荔枝譜世人摹之石自珍<lb/>
其書以謂有翔龍舞鳯之勢識者不以為過而復推為<lb/>
<pb n="KR3h0026_WYG_006-6b"/>
本朝第一也論者以謂真行簡劄今為第一正書為第<lb/>
二大字為第三草書為第四其確論歟此所得於正書<lb/>
為多今御府所藏正書三<lb/>
　　　　南郊慶成詩　　　　茶録<lb/>
　　　　還潁詩<lb/>
文臣石延年字曼卿本幽州人官至太子中允祕閣挍<lb/>
理少應進士舉真廟朝該三舉進士推恩補奉職延年<lb/>
以母老不擇禄而就久之朝廷為改太常寺太祝出知<lb/>
<pb n="KR3h0026_WYG_006-7a"/>
濟州金鄉縣為邑有治聲凡兩除監郡一為大理丞遂<lb/>
入館然跌蕩不羈劇飲尚氣節視天下無復難事不為<lb/>
小亷曲謹以投苟合上書論事有讜語朝廷用其計令<lb/>
奉使河東籍鄉兵既還易服色當時延年雖在祕閣而<lb/>
不屑夜遊浮沈閭巷間見者如遇於煙雲中一日與酒<lb/>
徒詣肆中縱飲銜杯無算終席不交一語引去以此人<lb/>
異之指其地為遇仙其在寶元康定間文詞筆墨照映<lb/>
流輩得之者不異南金大貝以為珍藏其正書入玅品<lb/>
<pb n="KR3h0026_WYG_006-7b"/>
尤喜題壁不擇紙筆而得如意初沿汴而東繫舟泗水<lb/>
龜山下佛祠釋子以題殿榜為請乃為劇飲卷氊濡墨<lb/>
作方丈字一揮而成人以為絶筆異時范仲淹作文誄<lb/>
之云延年之筆顔筋栁骨散落人間寶為神物歐陽脩<lb/>
亦作詩美之曰延年醉題紅粉壁鐵榦已剥昬煙煤河<lb/>
傾崑崙勢曲折雪壓太華高崔嵬其為名流推許如此<lb/>
今御府所藏正書一<lb/>
　　　　西師詩<lb/>
<pb n="KR3h0026_WYG_006-8a"/>
文臣陸經字子履越人也官至集賢殿修撰作郡以儒<lb/>
術飾吏事而所至以能稱善真行書當時與蘇舜欽為<lb/>
輩流而筆法亦僅同一律前輩高文必求經為之書故<lb/>
經之石刻殆遍天下若歐陽修思潁諸詩得經書方喜<lb/>
甚稱然多作正書其典嚴以規矩自窘譬之椎魯如參<lb/>
厚重如勃亦盛德君子渾金樸玉所自表發也觀者自<lb/>
應得之耳今御府所藏四<lb/>
　　　正書<lb/>
<pb n="KR3h0026_WYG_006-8b"/>
　　　　蒲州詩　　　　　　武林謠<lb/>
　　　行書<lb/>
　　　　蕭相樓等詩　　　　郊居等詩<lb/>
文臣王子韶字聖美浙右人官至祕書少監宿學醇儒<lb/>
知古今以師資為己任方王安石以字書行於天下而<lb/>
子韶亦作字解二十卷大抵與王安石之書相違背故<lb/>
其解藏於家而不傳尤長於孟子而學者師其說一日<lb/>
子韶訪一縣令正見令與舉子談孟子縣令者寡聞人<lb/>
<pb n="KR3h0026_WYG_006-9a"/>
也不知子韶善此書而與客談不已置子韶一隅葢旁<lb/>
若也久之乃問子韶曰頗曉孟子否子韶答以從頭不<lb/>
曉令怪其語子韶曰孟子不見諸侯而首篇稱見梁惠<lb/>
王何也令與客皆無對久之知子韶也為之靦顔喜作<lb/>
正書雖其餘事然亦出於力學至於三過筆真可以挂<lb/>
萬鈞之重葢其學本宗褚遂良顔真卿而暮年自變為<lb/>
一家耳今御府所藏正書一<lb/>
　　　　杜衍詩<lb/>
<pb n="KR3h0026_WYG_006-9b"/>
道士陳景元字太虚師號真靖自稱碧虚子建昌南城<lb/>
縣人師高郵道士韓知止已而别其師遊天台山遇鴻<lb/>
濛先生張無夢授祕術自幼喜讀書至老不倦凡道書<lb/>
皆親手自挍寫積日窮年為之痀僂每著書什襲藏之<lb/>
有佳客至必發函具鉛槧出客前以求㸃定其樂善不<lb/>
已復如此然不汎交未嘗與俗子將迎惟相善法雲寺<lb/>
釋法秀人比之廬山陸修靜交惠遠也初遊京師居醴<lb/>
泉觀衆請開講神考聞其名詔即其地設普天大醮命<lb/>
<pb n="KR3h0026_WYG_006-10a"/>
撰青詞以進既奏稱善得㫖賜對天章閣遂得今師名<lb/>
又改章服累遷至右街副道籙己夘乞歸廬山復以葬<lb/>
親為請詔賜白金助之既歸行李無他物百擔皆經史<lb/>
也所居以道儒毉書各為齋館而區别之四方學者來<lb/>
從其遊則隨所類齋館相與挍讐於是人人得盡其學<lb/>
而所藏號為完書所役二奴一曰黄精二曰枸杞馴而<lb/>
不狡真有道者之役也一時大臣如王安石王珪喜與<lb/>
之遊初歸廬山與安石作别安石問其乞歸之意景元<lb/>
<pb n="KR3h0026_WYG_006-10b"/>
云本野人而今為官身有吏責觸事遇嫌猜不若歸廬<lb/>
山為佳耳安石韻其語書靜几間曰官身有吏責觸事<lb/>
遇嫌猜野性難堪此廬山歸去來復書其詩後云真靖<lb/>
自言如此葢喜其不素諳也又嘗與蔡卞論古今書法<lb/>
至歐陽詢則曰世皆知其體方而莫知其筆圓卞頗服<lb/>
膺生平不喜作草字惟欲正書大抵祖述王羲之樂毅<lb/>
論黄庭經下逮歐陽詢化度寺碑耳故其於古人法度<lb/>
中粗已贍足當其啟手足之時年已七十沐浴改衣韻<lb/>
<pb n="KR3h0026_WYG_006-11a"/>
語長嘯一聲正坐而逝其語云昔之委和今之蛻質非<lb/>
化非生復吾真宅世乃悟其尸解凡手自挍正書有五<lb/>
千卷注道經二卷老氏藏室纂微二卷解莊子十卷編<lb/>
高士傳百卷所著文集二十卷以至作大洞經音義集<lb/>
注靈寶度人經凡有益於學者莫不致力焉今御府所<lb/>
藏八<lb/>
　　　正書<lb/>
　　　　陶隱居傳　　　　　高士傳<lb/>
<pb n="KR3h0026_WYG_006-11b"/>
　　　　樂毅傳　　　　　　相鶴經<lb/>
　　　　陳諶等墓誌　　　　種玉故事<lb/>
　　　行書<lb/>
　　　　岩棲賦　　　　　　試墨書等詩<lb/>
山人蒲云西川漢州綿竹人也幼有方外之趣布裘笻<lb/>
杖遊山野間賣藥得錢入酒家醺然一醉類有道之士<lb/>
尤喜翰墨作正書甚古嘗以雙鉤字寫河上公注道經<lb/>
筆墨清細若游絲縈漢孤煙裊風連綿不斷或一筆而<lb/>
<pb n="KR3h0026_WYG_006-12a"/>
為數字分布勻穩風味有餘覽之令人有凌虚之意大<lb/>
抵書法自科斗一散學者紛紛於是有垂露偃波芝英<lb/>
倒薤之說各工其習以文其一家之學亦宜在所録也<lb/>
今御府所藏正書二<lb/>
　　　　雙鉤道經　　　　　雙鉤德經<lb/>
釋法暉政和二年天寧節以細書經塔來上效封人祝<lb/>
萬嵗壽作正書如半芝麻粒寫佛書十部曰妙法蓮華<lb/>
經曰楞嚴經曰維摩經曰圓覺經曰金剛經曰普賢行<lb/>
<pb n="KR3h0026_WYG_006-12b"/>
法經曰大悲經曰佛頂尊勝經曰延壽經曰仁王䕶國<lb/>
經自塔頂起以至趺座層級鱗鱗不差毫末更為出香<lb/>
器置其中間而經字僅足開卷翬飛照映眼睫恍然如<lb/>
鬱羅蕭臺突兀碧落孕育氣象亦竒觀也說者謂作此<lb/>
字時取竅密室正當下筆處容光一㸃明而不曜故至<lb/>
細可書復有暸然眸子方辦兹事然其字累數百萬不<lb/>
容脫落而始終如一亦誠其心則有是耶今御府所藏<lb/>
正書一<lb/>
<pb n="KR3h0026_WYG_006-13a"/>
　　　　細書經塔<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0026_WYG_006-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和書譜卷六<lb/>
</p>
<p>
</p>
  </div>
<div>
<head>宣和書譜卷七</head> <lb/>
    <p>
<pb n="KR3h0026_WYG_007-1a"/>
欽定四庫全書<lb/>
　宣和書譜卷七<lb/>
　　行書敘論<lb/>
自隷法掃地而真幾於拘草幾於放介乎兩間者行書<lb/>
有焉於是兼真則謂之真行兼草則謂之行書爰自西<lb/>
漢之末有潁川劉德升者實為此體而其法葢貴簡易<lb/>
相間流行故謂之行書德升而下復有鍾繇胡昭者同<lb/>
出於德升之門然昭用筆肥重不若繇之瘦勁故昭卒<lb/>
<pb n="KR3h0026_WYG_007-1b"/>
於無聞而繇獨得以行書顯當時謂繇善押書者此也<lb/>
及晉王羲之獻之心得神㑹處不由師授故竝臻其極<lb/>
蔚然為翰墨之冠晚有王珉復善此學而議其書者有<lb/>
峻如崧高爛若列宿之况信乎行書之在字學非富規<lb/>
矩有來厯不能作此譬之千里之足屈伏櫪下則成虧<lb/>
何在及其緩轡闊步爭馳蟻封間於是駑驥遂分書之<lb/>
有行若是也今得其自晉以來至于本朝以行書名世<lb/>
者凡五十有八人焉其間如晉之王濛宋之薄紹之唐<lb/>
<pb n="KR3h0026_WYG_007-2a"/>
虞世南歐陽詢李邕蘇靈芝之徒各各自具一體傑然<lb/>
出于其類者多矣本朝則有李建中蘇舜欽陸經王安<lb/>
石蔡京筆勢奕奕足以追配古人名垂後世有可觀者<lb/>
於是類而裁之為一家法<lb/>
　　行書一<lb/>
　　　晉<lb/>
　　　　王　衍　　　　　　謝　奕<lb/>
　　　　桓　温　　　　　　謝　安<lb/>
<pb n="KR3h0026_WYG_007-2b"/>
　　　　謝　萬　　　　　　陸　玩<lb/>
　　　　張　翼　　　　　　王　濛<lb/>
　　　　王徽之　　　　　　王　䆳<lb/>
晉<lb/>
王衍字夷甫瑯琊臨沂人相孝懷孝愍官至太尉早嵗<lb/>
穎悟初詣山濤濤嗟歎良久目送其去曰何物老嫗生<lb/>
寧馨兒及長聞譽四馳明悟若神自謂可比子貢聲名<lb/>
籍甚傾動當世善談名理得莊老㫖趣每論事理有不<lb/>
<pb n="KR3h0026_WYG_007-3a"/>
安隨即更改世號口中雌黄朝野翕然謂之一世龍門<lb/>
手捉玉柄塵尾與手同色顧愷之作畫贊亦稱衍岩岩<lb/>
清峙壁立千仞斯足以髣髴其人也武帝聞之問王戎<lb/>
曰衍於當世誰比戎曰當從古人中求耳其為世所尚<lb/>
如此初好論縱横之術晚乃棄世事口不言錢稱阿堵<lb/>
物而已晉室士夫雅尚清談者衍為之倡也及為石勒<lb/>
所囚心知必死乃痛自引咎慨然歎曰向若不祖尚浮<lb/>
虚戮力以正天下猶不至此其弟澄亦嘗謂衍曰兄形<lb/>
<pb n="KR3h0026_WYG_007-3b"/>
似道而神峰太儁是宜不克令終作行草尤妙初非經<lb/>
意而灑然痛快見於筆下亦何事雙鈎虚掌八法囘腕<lb/>
哉其自得於規矩之外葢真是風塵物表脫去流俗者<lb/>
不可以常理規之也今御府所藏行書一<lb/>
　　　　尊夫人帖<lb/>
謝奕字無奕秣陵人官至安西將軍豫州刺史少有名<lb/>
譽初為剡令與桓温善温辟為安西司馬敦篤布衣之<lb/>
好於温坐岸幘笑詠自若温嘗曰我方外司馬也喜作<lb/>
<pb n="KR3h0026_WYG_007-4a"/>
字尤長於行書飄逸之氣入人睂睫故竇臮以賦美之<lb/>
曰達士逸蹟乃推無奕毫翰云為任興所適又見無奕<lb/>
之書不拘於俗學之玅而風氣自高當時以為達士也<lb/>
初從兄尚為西州日有德政既卒州人思之請以奕嗣<lb/>
尚遷都督豫兖冀并四州事其知名縉紳間有素如此<lb/>
今御府所藏行書一<lb/>
　　　　秋月帖<lb/>
桓温字元子譙國龍亢人官至丞相生未朞温嶠見之<lb/>
<pb n="KR3h0026_WYG_007-4b"/>
曰此兒有竒骨故以温名之温豪爽有風槩姿貌雄偉<lb/>
而面有七星劉惔嘗稱其眼如紫石稜鬚作蝟毛磔斯<lb/>
亦見其異也然温挺英邁之氣韞文武之才籠絡賢傑<lb/>
駕馭英雄受寄扞城用恢威畧功有可稱者矣及總戎<lb/>
馬之權居形勢之地有睥睨窺覦之意斯實斧鉞之所<lb/>
宜加人神之所同棄也温墨蹟見于世者尤少然頗長<lb/>
於行草觀其收東道表與夫法帖石刻字勢遒勁有王<lb/>
謝之餘韻亦其英偉之氣形之於心畫也今御府所藏<lb/>
<pb n="KR3h0026_WYG_007-5a"/>
行書一<lb/>
　　　　東道表<lb/>
謝安字安石世為秣陵人官至太保方時王謝兩族各<lb/>
以文采相高而安於謝族尤主斯文盟㑹居伯仲羣從<lb/>
間若師資禮嘗與王濛語濛曰此客亹亹為來逼人王<lb/>
導亦深器之四十不仕高卧東山屢違朝㫖天下翕然<lb/>
有公輔望及起應辟為宰相當桓温跋扈談笑却之終<lb/>
至於帖然而後已苻堅以百萬之衆飲馬江左勢欲吞<lb/>
<pb n="KR3h0026_WYG_007-5b"/>
食晉國人心危甚而安用謝𤣥輩親授方畧各當其任<lb/>
從容緩帯以威重壓浮議終至以寡勝衆一掃而羣㓂<lb/>
淨盡使東晉社稷増重九鼎皆安之力也若其風氣藴<lb/>
藉為名流所慕如斆擁鼻揮葵扇又其餘耳葢是種種<lb/>
超詣每經意處便非他人可到初慕羲之作草正字而<lb/>
羲之有解書之目後之評其字者亦謂縱任自在若螭<lb/>
盤虎踞之勢要當入能品也然其玅處獨𨽻與行草耳<lb/>
此所有惟行書為多其家若尚若萬若道藴皆以書名<lb/>
<pb n="KR3h0026_WYG_007-6a"/>
世者信有自來矣今御府所藏行書三<lb/>
　　　　中郎帖　　　　　　近問帖<lb/>
　　　　善䕶帖<lb/>
謝萬字萬石官至豫州刺史其才器雋秀頗喜矜持故<lb/>
早得時譽簡文帝初作相時聞萬名召為撫軍從事中<lb/>
郎萬著白綸巾衣鶴氅裘履版而前既見與簡文共談<lb/>
移日其風致見重于時如此萬工言論善屬文作字自<lb/>
得家學清潤遒勁風度不凡然於行草最長惜其嵗月<lb/>
<pb n="KR3h0026_WYG_007-6b"/>
之久少及見者獨鯁恨一帖尤著見于世其亦魏晉已<lb/>
來流傳到眼者類多哀悼語此其然也今御府所藏行<lb/>
書二<lb/>
　　　　賢妹帖　　　　　　鯁恨帖<lb/>
陸玩字士瑶吳人機從弟也器量洪雅弱冠有美譽喜<lb/>
翰墨尤長行書及登公輔謙遜不辟掾屬成帝聞而勸<lb/>
之不得已從命所辟皆寒素有行之士玩以𢎞重為人<lb/>
主所貴禀性通雅不以名位格物誘納後進謙若布衣<lb/>
<pb n="KR3h0026_WYG_007-7a"/>
縉紳之徒莫不依之時瑞星見以疾不能造朝親書其<lb/>
表以賀略曰德合神明嘉瑞屢臻普天率土莫不同慶<lb/>
其筆力瘦硬有鍾繇法然議者謂繇書如雲鶴遊天羣<lb/>
鴻戲水行間茂密實亦難過玩之字畫雖不期與之方<lb/>
駕然雅重之氣發于筆端而有典則亦足以昭示於世<lb/>
也玩官至尚書令興平伯今御府所藏行書一<lb/>
　　　　賀瑞星表<hi>晉元帝批附</hi>
張翌字君祖下邳人官至東海太守善隷草時穆帝令<lb/>
<pb n="KR3h0026_WYG_007-7b"/>
翌寫王羲之手表穆帝自批其後羲之殆不能辨真贗<lb/>
久乃悟云小人幾欲亂真王僧䖍嘗謂羲之書一朝人<lb/>
物莫有及者而翌之書遂能亂真故巳咄咄羲之矣葢<lb/>
翌正書學鍾繇草書學羲之皆極精玅當時與王脩江<lb/>
灌輩竝馳爭先今觀其行書故可以想見其他云今御<lb/>
府所藏行書一<lb/>
　　　　舅氏帖<lb/>
王濛字仲祖太原晉陽人也官贈司徒濛少時放縱不<lb/>
<pb n="KR3h0026_WYG_007-8a"/>
羈晩節克己勵行有風流美譽虚已應物恕而後行喜<lb/>
怒不形於色美姿容居貧㡌弊入市而市嫗悅其貌遺<lb/>
以新者時人以為達工𨽻書草法俱入能品王僧䖍以<lb/>
謂可比庾翼議者不以為過論章草作人字法嘗謂趯<lb/>
之欲利按之欲輕世以濛為知言然世所存者多行書<lb/>
王安石初學其書頗得筆意論者以謂有横雨斜風之<lb/>
勢則濛之書又可知矣今御府所藏行書一<lb/>
　　　　餘杭帖<lb/>
<pb n="KR3h0026_WYG_007-8b"/>
王徽之字子猷逸少冢嗣也世家秣陵官至黄門侍郎<lb/>
初叅桓温幕下為狂司馬忘形骸無客禮温優之不挍<lb/>
也及佐桓冲尤不事事惟以手板拄頰云西山朝來致<lb/>
有爽氣而已嘯詠竹間寄以天樂山陰雪夜理舟詣戴<lb/>
乗興而往興盡而還世稱其真正以傲達凌物故名教<lb/>
之流或病之要之亦王氏佳子弟也其作字亦自韻勝<lb/>
羊欣謂尤長於行草信不誣矣然律以家法在羲獻間<lb/>
特未可以甲乙論云今御府所藏行書四<lb/>
<pb n="KR3h0026_WYG_007-9a"/>
　　　　僧倫帖　　　　　　至節帖<lb/>
　　　　仲宗帖　　　　　　蔡家帖<lb/>
王䆳失其世系官至平北將軍徐州刺史而世所傳者<lb/>
特因其書爾作行書有羲獻法疑是其家子弟故典刑<lb/>
具在而後世雖斷紙餘墨亦復寶之也㛰事一帖尤為<lb/>
人所知流傳至今觀其布置婉媚構結有法定非虚得<lb/>
名大抵字學之玅晉人得之為多而王氏之學尤盛焉<lb/>
今御府所藏行書一<lb/>
<pb n="KR3h0026_WYG_007-9b"/>
　　　　㛰事帖<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和書譜卷七<lb/>
</p>
<p>
</p>
  </div>
<div>
<head>宣和書譜卷八</head> <lb/>
    <p>
<pb n="KR3h0026_WYG_008-1a"/>
欽定四庫全書<lb/>
　宣和書譜卷八<lb/>
　　行書二<lb/>
　　　宋<lb/>
　　　　孔琳之<lb/>
　　　梁<lb/>
　　　　陶𢎞景　　　　　　王　筠<lb/>
　　　陳<lb/>
<pb n="KR3h0026_WYG_008-1b"/>
　　　　陳叔懐　　　　　　蔡　凝<lb/>
　　　唐<lb/>
　　　　虞世南　　　　　　歐陽詢<lb/>
　　　　歐陽通　　　　　　陸柬之<lb/>
　　　　李　邕<lb/>
宋<lb/>
孔琳之字彦琳㑹稽山隂人官止祠部尚書琳之好文<lb/>
博古至於音律之習無不超詣作行草度越流輩方時<lb/>
<pb n="KR3h0026_WYG_008-2a"/>
以剛正自力不能阿諛當前者故奄奄衆人後至於作<lb/>
字之工人不得而掩遏也議者以謂飛流埀勢則吕梁<lb/>
之水焉二王已後略無其比王僧䖍亦謂琳之書天然<lb/>
絶逸極有筆力葢其所養豪放恥事遲拙故筆端流暢<lb/>
快徤若不凝滯於物者或以為功夫少此又責備春秋<lb/>
之法也今御府所藏行書一<lb/>
　　　　日月帖<lb/>
梁<lb/>
<pb n="KR3h0026_WYG_008-2b"/>
陶𢎞景字通明丹陽秣陵人也身長七尺四寸神采聳<lb/>
秀有仙風道骨讀書萬餘卷善琴碁工草隷而行書尤<lb/>
玅大率以鍾王為法骨力不至而逸氣有餘然苦心篤<lb/>
志未嘗懈倦無紙墨則至於以荻畫灰苦恨無書以為<lb/>
楷式則願作主書吏故其答武帝論書云愚固博渉患<lb/>
未能精其刻意於學有至於此袁昻謂其書如吳興小<lb/>
兒形雖未成長而骨體甚駿快李嗣真亦云如麗景霜<lb/>
空鷹隼初擊俱以駿快稱今觀其書信乎其非虚言也<lb/>
<pb n="KR3h0026_WYG_008-3a"/>
𢎞景少得養生之道初為諸王侍讀除奉朝請郎上章<lb/>
辭禄止于句容之句曲山自號華陽隱居辟穀導引老<lb/>
而童顔真神仙中人也後贈中散大夫今御府所藏行<lb/>
書六<lb/>
　　　　楊瓊瑤密辭　　　　華陽洞天帖<lb/>
　　　　屈畫帖　　　　　　茅山帖<lb/>
　　　　帶名帖　　　　　　茅山仙蹟<lb/>
王筠字元禮一字德柔瑯琊臨沂人官至太子詹事筠<lb/>
<pb n="KR3h0026_WYG_008-3b"/>
天資頴悟自七歳能屬文年十六為芍藥賦見者皆賞<lb/>
其竒絶及長而學益工與從兄泰齊名一時如陳郡謝<lb/>
覽弟舉亦有重譽人為之語曰謝有覽舉王有養炬炬<lb/>
即泰養即筠竝小字也尚書令沈約為當時辭宗每慎<lb/>
許可見筠文必咨嗟吟詠以為己所不逮嘗作草木十<lb/>
詠書于約郊居之壁不加篇題約謂人曰此詩指物呈<lb/>
形無假題目一日從容啟梁高祖曰晩來名家唯見王<lb/>
筠獨步是約之所許葢不誣矣遷中書舍人掌東宮書<lb/>
<pb n="KR3h0026_WYG_008-4a"/>
記昭明太子宴于元圃太子執筠之袖撫劉孝綽之背<lb/>
云所謂左把浮丘袖右拍洪崖肩其見重如此筠即僧<lb/>
䖍之孫僧䖍以書名世而筠於書遂復有家傳之學尤<lb/>
喜手抄書史至寓目暼觀皆即疏記自是筆端復熟縱<lb/>
使不學亦自超詣尤工行書然筠性洪厚不以藝能高<lb/>
人故於書世罕其傳要是王謝家風範自應度越流輩<lb/>
今御府所藏行書一<lb/>
　　　　至節帖<lb/>
<pb n="KR3h0026_WYG_008-4b"/>
陳<lb/>
陳叔懐不載於史作行書筆畫圓整其論梅發一帖字<lb/>
雖嫵媚而中藏勁氣如幽香孤豓凌轢冰霜者其清致<lb/>
自應如此大抵昔人為文肆筆莫不因其感發既得於<lb/>
心遂應於手亦自不知其所以然也至如王羲之來禽<lb/>
青李帖最為知名梅帖宜其為世所傳也陳都江左而<lb/>
梅本江淮物因知叔懷其必江左人也今御府所藏行<lb/>
書一<lb/>
<pb n="KR3h0026_WYG_008-5a"/>
　　　　梅發帖<lb/>
蔡凝字子居濟陽考城人也以名公子選尚高宗女信<lb/>
義公主拜駙馬都尉㓜警悟聞見必曉而風儀俊邁容<lb/>
止詳雅好儒學博涉經傳喜為文辭善草隷而行書尤<lb/>
擅一時凝家世貴顯又身為國壻既不為膏粱紈綺所<lb/>
移而字畫秀潤風致尚可以追步晉人書法至陳故亦<lb/>
少變如凝刻意字學為時推許豈易得哉官至中書侍<lb/>
郎晉陵太守今御府所藏行書一<lb/>
<pb n="KR3h0026_WYG_008-5b"/>
　　　　明希帖<lb/>
唐<lb/>
虞世南字伯施越州餘姚人官至銀青光禄大夫祕書<lb/>
監與兄世基執弟子禮于吳郡顧野王力學不倦至累<lb/>
旬不盥櫛文章婉縟慕僕射徐陵由是聲譽籍甚陳㓕<lb/>
與世基入隋世基辭章清勁過世南而贍博不及俱名<lb/>
重一時議者以比晉二陸釋智永善書得王羲之法世<lb/>
南徃師焉於是專心不懈玅得其體晚年正書遂與王<lb/>
<pb n="KR3h0026_WYG_008-6a"/>
羲之相後先當時與歐陽詢皆以書稱議者以謂歐之<lb/>
與虞智均力敵亦猶韓盧之追東郭㕙也虞則内含剛<lb/>
柔歐則外露筋骨君子藏器以虞為優葢世南作字不<lb/>
擇紙筆皆能如志立意沉粹若登太華百盤九折委曲<lb/>
而入杳𡨕或以比羅綺嬌春鵷鴻戲海層臺緩步高謝<lb/>
風塵其亦善知書者族子纂孫煥皆能繼世而風骨不<lb/>
逮世南外若不勝衣而中抗烈論議持正氣無所屈唐<lb/>
文皇一見竒之嘗曰與世南商略古今有一言失未嘗<lb/>
<pb n="KR3h0026_WYG_008-6b"/>
不悵恨乃詔曰世南一人有出世之才遂兼五絶一曰<lb/>
忠讜二曰友悌三曰博聞四曰詞藻五曰書翰有一於<lb/>
此足謂名臣而世南兼之其器重如此嘗作筆髓學者<lb/>
多宗焉有孔子廟堂碑千佛銘師子賦昭陵刻石銘嘉<lb/>
瑞賦最聞于時然世南雖以正書見稱而行字出竒處<lb/>
亦不在名流下此所得惟多行字耳今御府所藏一十<lb/>
有三<lb/>
　　　行書<lb/>
<pb n="KR3h0026_WYG_008-7a"/>
　　　　積年帖　　　　　　借乳鉢帖<lb/>
　　　　枕卧帖　　　　　　蔬㑹帖<lb/>
　　　　翰墨帖　　　　　　賢士帖三<lb/>
　　　　汝南公主銘藁<lb/>
　　　草書<lb/>
　　　　論道帖　　　　　　關内帖<lb/>
　　　　前書帖　　　　　　臨張芝平復帖<lb/>
歐陽詢字信本潭州臨湘人官止太子率更令敏悟超<lb/>
<pb n="KR3h0026_WYG_008-7b"/>
絶江總一見知其令器也於是授以書傳每讀輒數行<lb/>
俱下遂該洽經史為時聞人初仕隋為太常博士唐高<lb/>
祖微時數與遊既即位累擢給事中詢喜字學王羲之<lb/>
書後險勁瘦硬自成一家議者以謂真行有獻之法葢<lb/>
自羊欣薄紹之巳後略無勍敵獨智永恃兵精練欲與<lb/>
旗鼓相攻而詢猛銳長驅智永亦復避鋒殆將為之奪<lb/>
氣其作付善奴傳授訣筆意殆盡是誠有所得者至雞<lb/>
林遣使求詢書高祖聞而嘆曰詢之書名遠播夷狄彼<lb/>
<pb n="KR3h0026_WYG_008-8a"/>
觀其蹟固謂形貌魁梧耶當時名重如此詢嘗行見索<lb/>
靖所書碑初唾之而去後復來觀乃悟其玅於是卧于<lb/>
其下者三日由是晩年筆力益剛勁有執法面折庭爭<lb/>
之風或比之草裏蛇驚雲間電發至其筆畫工巧意態<lb/>
精密俊逸處而人復比之孤峰崛起四面削成論者皆<lb/>
非虚譽也然詢以書得名實在正書若化度寺石刻其<lb/>
墨本為世所寶學者雖盡力不能到也而張懷瓘又稱<lb/>
其飛白隷行草入妙大小篆章草入能葢亦各具一家<lb/>
<pb n="KR3h0026_WYG_008-8b"/>
之見然而詢雖以正書為翰墨之冠而至於行字又復<lb/>
變態百出當是正書之亞此得其行字為多焉子通亦<lb/>
善書臨摹咄咄逼真今御府所藏四十<lb/>
　　　正書<lb/>
　　　　衞靈公論　　　　　强弱論<lb/>
　　　　節封奕事　　　　　節蘇原事<lb/>
　　　行書<lb/>
　　　　秋風辭　　　　　　周公帖<lb/>
<pb n="KR3h0026_WYG_008-9a"/>
　　　　鄒穆公帖　　　　　齊宣王帖<lb/>
　　　　卜商讀書帖　　　　荀公帖<lb/>
　　　　戰國䇿帖　　　　　子卿帖<lb/>
　　　　庾亮帖　　　　　　張翰帖<lb/>
　　　　度尚帖　　　　　　戴逵帖<lb/>
　　　　善奴帖三　　　　　祭祀帖<lb/>
　　　　四時祭祀帖　　　　百家帖<lb/>
　　　　門籍帖　　　　　　自遣帖<lb/>
<pb n="KR3h0026_WYG_008-9b"/>
　　　　勸學帖　　　　　　海上帖<lb/>
　　　　隅隩帖　　　　　　祖訥帖<lb/>
　　　　守謙帖　　　　　　薄冷帖<lb/>
　　　　金蘭帖　　　　　　北遊帖<lb/>
　　　　講書等帖　　　　　千文<lb/>
　　　草書<lb/>
　　　　孝經　　　　　　　院君帖<lb/>
　　　　盈虚帖　　　　　　京路帖<lb/>
<pb n="KR3h0026_WYG_008-10a"/>
　　　　途路帖　　　　　　京兆帖<lb/>
歐陽通潭州臨湘人官至司禮郎判納言事父詢以書<lb/>
名著于時通蚤孤母徐氏教以父書懼其家學不振於<lb/>
是每遺通錢紿云質汝父書蹟之直通遂刻意臨倣不<lb/>
數年乃繼詢名號大小歐陽體然行草得詢之險勁盤<lb/>
結分布意態則有所未及亦不失其為名書也通晩善<lb/>
用狸毛為筆覆以兔毫管用象犀非得此不作字也其<lb/>
亦自為標制若詢不擇紙筆皆能如志則通未為達論<lb/>
<pb n="KR3h0026_WYG_008-10b"/>
也至風節學藝父子表見一時為唐名臣亦已美哉今<lb/>
御府所藏行書二<lb/>
　　　　節陳高祖本紀　　　千文<lb/>
陸柬之吳郡人也官至朝散大夫守太子司議郎柬之<lb/>
虞世南甥也少學舅氏書多作行字晩擅出藍之譽遂<lb/>
將咄逼羲獻落筆渾成恥為飄颺綺靡之習如馬不齊<lb/>
髦人不櫛沐雖為時鄙要是通人之達觀但覽之者未<lb/>
必便能識其佳處論者以謂如偃葢之松節節加勁亦<lb/>
<pb n="KR3h0026_WYG_008-11a"/>
知言哉然人材故自有分限柬之書其隷行入玅章草<lb/>
草書入能是亦未免其利鈍也書頭陁碑急就章龍華<lb/>
寺額武丘東山碑最聞于時此所存者特頭陁碑急就<lb/>
章耳今御府所藏六<lb/>
　　　行書<lb/>
　　　　蘭若碑　　　　　　頭陁寺記<lb/>
　　　　蘭亭詩　　　　　　千文<lb/>
　　　　臨王羲之蘭亭敘<lb/>
<pb n="KR3h0026_WYG_008-11b"/>
　　　草書<lb/>
　　　　急就章<lb/>
李邕字泰和揚州江都人也嘗作北海守故世號李北<lb/>
海父善有雅行博通古今然不能屬文人號曰書簏邕<lb/>
資性超悟才力過人精於翰墨行草之名尤著善注文<lb/>
選書成以問邕不敢對而意欲有所更善令邕補其遺<lb/>
邕則附事見意燦然明白善以其意不可奪故兩存其<lb/>
書邕一日謁特進李嶠自言讀書未備願一見祕書及<lb/>
<pb n="KR3h0026_WYG_008-12a"/>
假直祕書未幾月而辭去嶠驚問其奥篇隱帙了辨如<lb/>
響嶠歎服之邕剛毅忠烈臨難不苟免少習文章嫉惡<lb/>
如讐不容於衆邪佞為之側目然雖詘不進而文名天<lb/>
下盧藏用謂之如干將鏌鋣難與爭鋒但虞傷缺耳邕<lb/>
初學變右軍行法頓挫起伏既得其玅復乃擺脫舊習<lb/>
筆力一新李陽冰謂之書中仙手裴休見其碑云觀北<lb/>
海書想見其風采大抵人之才術多不兼稱王羲之以<lb/>
書掩其文李淳風以術映其學文章書翰俱重於時惟<lb/>
<pb n="KR3h0026_WYG_008-12b"/>
邕得之當時奉金帛而求邕書前後所受鉅萬餘自古<lb/>
未有如此之盛者也觀邕之墨蹟其源流實出於羲之<lb/>
議者以謂骨氣洞達奕奕如有神力斯亦名不浮於實<lb/>
也杜甫作歌以美之曰聲華當徤筆灑落富清製為世<lb/>
之所仰慕率皆如是今御府所藏行書十<lb/>
　　　　光王帖　　　　　　撿挍帖<lb/>
　　　　奐上人帖　　　　　閻爵帖<lb/>
　　　　永康帖　　　　　　披雲帖<lb/>
<pb n="KR3h0026_WYG_008-13a"/>
　　　　潭永帖　　　　　　勝和帖<lb/>
　　　　葛粉帖　　　　　　古詩帖<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0026_WYG_008-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和書譜卷八<lb/>
</p>
<p>
</p>
  </div>
<div>
<head>宣和書譜卷九</head> <lb/>
    <p>
<pb n="KR3h0026_WYG_009-1a"/>
欽定四庫全書<lb/>
　宣和書譜卷九<lb/>
　　行書三<lb/>
　　　唐<lb/>
　　　　吳通𤣥　　　　　　李　白<lb/>
　　　　張　籍　　　　　　裴　潾<lb/>
　　　　杜　牧　　　　　　李景讓<lb/>
　　　　崔龜從　　　　　　白居易<lb/>
<pb n="KR3h0026_WYG_009-1b"/>
　　　　裴　休　　　　　　司空圖<lb/>
吳通𤣥海州人官至起居舍人與弟通㣲皆以博學文<lb/>
章稱於時善畫及書於行草尤長通𤣥舉神童補秘書<lb/>
正字復擢文辭清麗科調同州司户叅軍德宗立與通<lb/>
微相繼召為翰林學士頃之遷起居舍人知制誥通𤣥<lb/>
不獨以詞章照暎士林而字畫固自不凡至德宗每有<lb/>
譔述非得通𤣥筆卒不滿意其詞翰之妙為時器重如<lb/>
此故當時名臣碑刻往往得其書則誇以為榮至於文<lb/>
<pb n="KR3h0026_WYG_009-2a"/>
藁㫁幅殘紙人争傳之今御府所藏行書三<lb/>
　　　　魚朝恩神道碑藁上下<lb/>
　　　　度人經<hi>不完</hi>
李白字太白生於巴西彌月之初母夢長庚故因以取<lb/>
名丱嵗知通書及長好擊劍落落不羈束喜與酒徒縦<lb/>
飲世有六逸八仙之目賀知章一見號謫仙人薦之明<lb/>
皇以布衣召見金鑾殿為降輦步迎如見園綺論世務<lb/>
答蕃書筆不停綴帝嘉之以寳床賜食於前手為和羹<lb/>
<pb n="KR3h0026_WYG_009-2b"/>
令待詔金馬門當時榮之未幾不為親近所喜有詔放<lb/>
還裴囘江左依李陽冰愛謝家青山有終焉之志澄江<lb/>
月滿拏舟夜渡著宫錦袍吟嘯其間端是風塵表物也<lb/>
唐人作詩未有如杜甫時白亦得差肩於甫至其名章<lb/>
俊語鬱鬱芉芉之氣見於毫端者固己逼人是豈可與<lb/>
泥筆墨蹊徑者爭工拙哉嘗作行書有乘興踏月西入<lb/>
酒家不覺人物兩忘身在世外一帖字畫尤飄逸乃知<lb/>
白不特以詩名也今御府所藏五<lb/>
<pb n="KR3h0026_WYG_009-3a"/>
　　　行書<lb/>
　　　　太華峰　　　　　　乗興帖<lb/>
　　　草書<lb/>
　　　　嵗時文　　　　　　詠酒詩<lb/>
　　　　醉中帖<lb/>
張籍字文昌和州烏江人以進士登科官至國子司業<lb/>
善書翰行草為最性狷直不容物是時韓愈以文衡輕<lb/>
重天下士而籍為愈客且薦於朝自爾名播人口一時<lb/>
<pb n="KR3h0026_WYG_009-3b"/>
賢士争與之遊其作詩善樂府句法出諸客右觀夫字<lb/>
畫凜然其典雅斡旋處當自與文章相表裏不必以書<lb/>
專得名也且後世欲見韓門弟子之風采者當於此求<lb/>
其髣髴今御府所藏行書一<lb/>
　　　　希㴱帖<lb/>
裴潾河東聞喜人飽學問以蔭補入官官至兵部侍郎<lb/>
諡曰欽好直言極諫蹇蹇有王臣節雖不用于時而人<lb/>
嘉其忠喜梁昭明所集文選乃裒今昔辭章續而號之<lb/>
<pb n="KR3h0026_WYG_009-4a"/>
太和通選頗契士論史復載其𨽻書為時推右晩嵗行<lb/>
草尤勝當是其耿耿流於毫端者故筆不病而韻自高<lb/>
耳昔人以書傳於時未必以字得名葢或以忠義稱或<lb/>
以文章稱況身兼數器而字畫又佳如潾者誠不可多<lb/>
得也今御府所藏行書一<lb/>
　　　　大司冦帖<lb/>
杜牧字牧之樊川人也善屬文第進士復舉賢良方正<lb/>
宰相李德裕素奇其才歴黄池等州刺史入為考功知<lb/>
<pb n="KR3h0026_WYG_009-4b"/>
制誥遷中書舍人牧剛正有奇節不為齷齪小謹敢論<lb/>
列大事指陳利病尤切時務於詩情致豪邁人號小杜<lb/>
以别杜甫其作阿房宫賦辭彩尤麗有詩人規諫之風<lb/>
至今學者稱之作行草氣格雄健與其文章相表裏大<lb/>
抵書法至唐自歐虞柳薛振起衰陋故一時詞人墨客<lb/>
落筆便有佳處況如杜牧等輩耶今御府所藏行書一<lb/>
　　　　張好好詩<lb/>
李景讓字後巳并州文水人官至太子少保諡曰孝贈<lb/>
<pb n="KR3h0026_WYG_009-5a"/>
太尉憕之孫也以蔭補入官性方毅敢言無忌憚寳歴<lb/>
初為右拾遺淮南節度使王播以錢十萬市朝廷懽求<lb/>
領鹽鐵景讓亟論不可由是士林髙其操守其在朝廷<lb/>
上雖凜然有不可犯之色而退食閨門則雍雍唯謹所<lb/>
居東都樂和里人號樂和李公史以謂清徳紀之也觀<lb/>
其書亦稱所聞前人墨帖類非以書得名然世之寳藏<lb/>
者特以其人耳況如景讓德望議論一世所宗其行書<lb/>
又足以追配古人當時如沈傳師以書自名而雅與景<lb/>
<pb n="KR3h0026_WYG_009-5b"/>
讓厚至為江西觀察而表以自副宜其所學故自超妙<lb/>
是宜其翰墨所以有傳也今御府所藏行書一<lb/>
　　　　再拜郎中帖<lb/>
崔龜從字元吉史不載其何許人相文宗官至宣武軍<lb/>
節度使初以進士登第復以賢良方正拔萃三中其科<lb/>
天下翕然以師匠尊之故當時片文遺帖往往為世所<lb/>
寳想見其儒宗氣味葢不必以書得名也今宛陵行書<lb/>
帖乃其一耳大扺儒家者流雖使不善書其㸃畫頓放<lb/>
<pb n="KR3h0026_WYG_009-6a"/>
處本自不惡況唐人類皆善書龜從又其學者之規範<lb/>
也今御府所藏行書一<lb/>
　　　　宛陵帖<lb/>
白居易字樂天家翰城以刑部尚書致仕居易敏悟絶<lb/>
人工為文章顧況一見其文不覺自失曰吾謂斯文已<lb/>
絶今復見子矣擢進士拔萃入為翰林後貶江州司馬<lb/>
然雖失志能順適所遇若忘形骸者會昌初家東都履<lb/>
道里居第疏沼植木龍門構石樓香山鑿八節灘自號<lb/>
<pb n="KR3h0026_WYG_009-6b"/>
醉吟先生或經月不茹葷又稱香山居士與胡杲吉<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>
鄭據劉真盧真張渾狄兼謨盧貞燕集皆高年不仕人<lb/>
慕之繪為九老圖居易文章精切然最工詩長於諷諫<lb/>
得失名傳雞林初與元稹酬詠故號元白復與劉禹錫<lb/>
齊名又號劉白始生七月能指之無二字葢以天稟觀<lb/>
其書豐年洛下兩帖與夫雜詩筆勢翩翩大抵唐人作<lb/>
字無有不工者如居易以文章名世至於字畫不失書<lb/>
家法度作行書妙處與時名流相後先葢胸中淵著流<lb/>
<pb n="KR3h0026_WYG_009-7a"/>
出筆下便過人數等觀之者亦想見其風槩云今御府<lb/>
所藏行書五<lb/>
　　　　豐年帖　　　　　　洛下帖<lb/>
　　　　生涯帖　　　　　　劉郎中帖<lb/>
　　　　送敏中歸邠寧幕等詩<lb/>
裴休字公美孟州濟源人也操守嚴正㓜偕昆弟隱于<lb/>
家墅講經著書經年不出户有饋鹿者諸生共薦之休<lb/>
不食曰蔬食猶不足今一啖肉後何以繼擢進士第舉<lb/>
<pb n="KR3h0026_WYG_009-7b"/>
賢良方正異等厯昭義河東鳳翔荆南四節度官止太<lb/>
尉宣宗嘗曰休真儒者然好浮屠居常不嗜酒肉講求<lb/>
其說演繹頗多嘗謂人之本心靈明廓徹廣大虚寂逐<lb/>
物迷己者不能達耳故其為人藴藉進止雍閑行不曒<lb/>
察然刻意翰墨真楷遒媚作行書尤有體法嘗建化成<lb/>
寺僧粉額以候休題他日見之神色自若以袖搵墨而<lb/>
為書之字勢奇絶見者嗟賞今御府所藏行書一<lb/>
　　　　判疏言狀<lb/>
<pb n="KR3h0026_WYG_009-8a"/>
司空圖字表聖河中虞鄉人咸通末擢進士第遷中書<lb/>
舍人召拜兵部侍郎以足疾固辭居中條山王官谷名<lb/>
其亭曰休休作文以見志以謂量才一宜休揣分二宜<lb/>
休耄而聵三宜休自號為耐辱居士其父輿得徐浩真<lb/>
蹟一屏題朔風動秋草邊馬有歸心尤為精絶輿遂於<lb/>
其下記云怒猊抉石渴驥奔泉可以視碧落矣因以戒<lb/>
圖曰儒家之寳莫踰此屏圖後為之志曰人之格狀或<lb/>
峻則其心必勁視其筆蹟可以見其人於是知圖之於<lb/>
<pb n="KR3h0026_WYG_009-8b"/>
書非淺淺者及觀其贈𧦬光草書歌於行書尤妙知筆<lb/>
意史復稱其志節凜凜與秋霜爭嚴考其書抑又足見<lb/>
其髙致云今御府所藏行書二<lb/>
　　　　贈𧦬光草書歌　　　贈𧦬光草書詩<lb/>
　<lb/>
　<lb/>
　<lb/>
　宣和書譜卷九<lb/>
</p>
<p>
</p>
  </div>
<div>
<head>宣和書譜卷十</head> <lb/>
    <p>
<pb n="KR3h0026_WYG_010-1a"/>
欽定四庫全書<lb/>
　宣和書譜卷十<lb/>
　　行書四<lb/>
　　　唐<lb/>
　　　　盧知猷　　　　　　吳　融<lb/>
　　　　韓　偓　　　　　　任　疇<lb/>
　　　　林　藻　　　　　　徐　凝<lb/>
　　　　韋榮宗　　　　　　蘇靈芝<lb/>
<pb n="KR3h0026_WYG_010-1b"/>
　　　　婦人薛濤　　　　　道士魚又𤣥<lb/>
盧知猷字子謩失其世次以進士登第復中宏辭官至<lb/>
太子太師守饒州日以善政聞自此遂錄用器量宏深<lb/>
不與物競號稱長者為文富贍作字有楷法時頗稱之<lb/>
葢昔之為論者以楷為上行次之章草又次之草書為<lb/>
下以其難工者楷法而易工者草字耳故前人定書以<lb/>
王羲之楷法為第一鍾繇次之自繇而下無人則知其<lb/>
楷法者不可多得知猷之書有此者是豈不學而能乃<lb/>
<pb n="KR3h0026_WYG_010-2a"/>
其注意於此非一日也然知猷雖以楷法稱而此所得<lb/>
惟行書耳今御府所藏行書一<lb/>
　　　　送𧦬光序<lb/>
吳融字子華越州山陰人官至翰林承㫖祖翥有高世<lb/>
志不應召辟朝廷賜文簡先生號融幼力學能世其家<lb/>
文辭冨贍以進士登科第昭宗時指授作詔多多益辦<lb/>
悉當帝意為之咨賞求其作草書歌痛論古人筆意至<lb/>
於行書字畫稱是則知其留心於翰墨間復不淺耳觀<lb/>
<pb n="KR3h0026_WYG_010-2b"/>
其書自可以意得也今御府所藏五<lb/>
　　　行書<lb/>
　　　　博士帖<lb/>
　　　草書<lb/>
　　　　付虬帖<lb/>
　　　正書<lb/>
　　　　贈𧦬光送别詩　　　贈𧦬光草書歌二<lb/>
韓偓字致光京兆人佐河中府拜左拾遺遷中書舍人<lb/>
<pb n="KR3h0026_WYG_010-3a"/>
官至翰林學士有詩集行于世自號玉山樵人所著歌<lb/>
詩頗多其間綺麗得意者數百篇往往膾炙人口或樂<lb/>
工配入聲律粉牆椒壁竊詠者不可勝紀自謂咀五色<lb/>
之靈芝咽三清之瑞露不然何清詞麗句如此之秀穎耶<lb/>
考其字畫雖無譽於當世然而行書亦復可喜嘗讀其<lb/>
題懐素草書詩云怪石奔秋澗寒藤挂古松若教臨水<lb/>
畔字字恐成龍之句非潛心字學其作語不能迨此後<lb/>
人有得其石本詩以贈謂字體遒麗辭句清逸則知其<lb/>
<pb n="KR3h0026_WYG_010-3b"/>
茹芝飲露之語不為過也今御府所藏行書二<lb/>
　　　　僕射帖　　　　　　芝蘭帖<lb/>
任疇不知何許人也頗工行書其步驟類歐陽詢得險<lb/>
勁娬媚之妙大抵唐人多宗歐虞褚栁不知書法成於<lb/>
王氏羲獻父子散於百家家自為學各持一體語其大<lb/>
成則無有也故昔之為論者謂歐陽真行本出獻之及<lb/>
其成就則别成一家於是風流則嚴於釋智永而潤色<lb/>
則寡於虞世南其優劣不能不與諸子相後先耳如疇<lb/>
<pb n="KR3h0026_WYG_010-4a"/>
者又得詢之一體而非詢之比其品第固自可見葢以<lb/>
志其上者不可得而乃得其次也今御府所藏行書一<lb/>
　　　　郎中帖<lb/>
林藻不知何許人也傳記莫得而詳其行實作行書其<lb/>
婉約豐妍處得智永筆法為多有唐三百年書者特盛<lb/>
雖至經生輩其落筆亦自可觀葢唐人書學自太宗建<lb/>
𢎞文館為敎飬之地一時習尚為盛至後之學者隨其<lb/>
所得而各有成就如藻之於智永是也初永刻意學書<lb/>
<pb n="KR3h0026_WYG_010-4b"/>
於王羲之而頗得其妙而所乏者風神議者謂其章草<lb/>
入妙隸書入能於是一字之出可直五萬其為當時所<lb/>
慕如此藻之步驟葢出入智永之域者惜乎不能究永<lb/>
之學亦交一臂而失之也今御府所藏行書一<lb/>
　　　　㴱慰帖<lb/>
徐凝進士也亡其系喜作詩當時賦廬山瀑布泉者無<lb/>
慮千百輩而凝為詩韻頗為時輩所推許其卒章云今<lb/>
古長如白練飛一條界破青山色白居易以元老詞客<lb/>
<pb n="KR3h0026_WYG_010-5a"/>
為時領袖亦作詩美之以為不可跂及自爾凝聲名籍<lb/>
甚而後世想見其風采者獨得此一詩也葢其宗居易<lb/>
者其論如此而或者有惡詩之目以此方之李杜之域<lb/>
則特為凡陋耳凝之字畫有行法固當因時而見況其<lb/>
筆意自具儒家風範非規規於學字者存而論之亦一<lb/>
種人物也今御府所藏行書二<lb/>
　　　　黄鶴樓詩　　　　　荆巫夢思等詩<lb/>
韋榮宗不知何許人也工正書行草而行草尤勝學者<lb/>
<pb n="KR3h0026_WYG_010-5b"/>
多従之喜論書法其得處皆脗合古人亦技進乎道者<lb/>
也嘗謂人曰凡下筆心注於手然後可下若少等閑殆<lb/>
亦無憑此杜牧論文章而曰不可以輕心掉之其近是<lb/>
耶又嘗論筆法其淺深虚實逺近之宜各有其理略曰<lb/>
須淺其執牢其筆實其指虚其掌至論正書行草則曰<lb/>
真書小密執宜近頭行書寛縦執宜稍逺草書流逸執<lb/>
宜更逺逺取㸃畫長大近欲分布齊均是亦取羲之潛<lb/>
従其後觀獻之執筆之意其非妙得羲之法未知超絶<lb/>
<pb n="KR3h0026_WYG_010-6a"/>
至是也今所有榮宗帖凡論書者居其半故知榮宗刻<lb/>
意是習非苟然者矣今御府所藏六<lb/>
　　　行書<lb/>
　　　　有德帖　　　　　　傳敎帖<lb/>
　　　　臨鍾繇中郎帖　　　長風帖<lb/>
　　　　下筆帖<lb/>
　　　正書<lb/>
　　　　執筆帖<lb/>
<pb n="KR3h0026_WYG_010-6b"/>
蘇靈芝儒生也史亡其傳嘗為易州刺史郭明肅書候<lb/>
臺記在幽燕之地中州患難得故遼人以墨本詣𣙜場<lb/>
易絹十端方與一本其後石刻為遼人所碎或傳奉使<lb/>
者過彼辨經界指候臺為證故遼人碎而没之靈芝行<lb/>
書有二王法而成就頓放當與徐浩雁行戈脚復類世<lb/>
南體亦善於臨倣者在唐人翰墨中固不易得葢是集<lb/>
衆善而成一家者也今御府所藏行書一<lb/>
　　　　達摩銘<lb/>
<pb n="KR3h0026_WYG_010-7a"/>
婦人薛濤成都倡婦也以詩名當時雖失身卑下而有<lb/>
林下風致故詞翰一出則人爭傳以為玩作字無女子<lb/>
氣筆力峻激其行書妙處頗得王羲之法少加以學亦<lb/>
衞夫人之流也每喜寫巳所作詩語亦工思致俊逸法<lb/>
書警句因而得名非若公孫大娘舞劒器黄四娘家花<lb/>
託於杜甫而後有傳也今御府所藏行書一<lb/>
　　　　萱草等書<lb/>
道士魚又𤣥華陽人工行書得王羲之筆意而清勁不<lb/>
<pb n="KR3h0026_WYG_010-7b"/>
墮世俗之習飄然有仙風道骨可以想見其人與崇道<lb/>
大師書作字吐辭頗類世間所傳武仙童書其論四行<lb/>
殊有㫖趣而其一曰勤潔二曰嚴正三曰定慧四曰仁<lb/>
慈非深造自得何足知此宜筆端得晉人之髙風今御<lb/>
府所藏行書一<lb/>
　　　　上崇道師書<lb/>
　<lb/>
　宣和書譜卷十<lb/>
</p>
<p>
</p>
  </div>
<div>
<head>宣和書譜卷十一</head> <lb/>
    <p>
<pb n="KR3h0026_WYG_011-1a"/>
欽定四庫全書<lb/>
　宣和書譜卷十一<lb/>
　　行書五<lb/>
　　　唐<lb/>
　　　　釋懐仁　　　　　　釋行敦<lb/>
　　　　釋齊巳<lb/>
　　　五代<lb/>
　　　　羅　隱　　　　　　韋　莊<lb/>
<pb n="KR3h0026_WYG_011-1b"/>
　　　　張徐州　　　　　　潘　佑<lb/>
　　　　孫昭祚　　　　　　釋應之<lb/>
釋懐仁不載於傳記而書家或能言之積年學王羲之<lb/>
書其合處幾得意味若語淵源固未足以升羲之之堂<lb/>
也然㸃畫冨於法度非初學所能到者昔太宗作聖敎<lb/>
序世有二本其一褚遂良書一則懐仁書集羲之諸行<lb/>
字法所成也二本皆為後學之宗模倣羲之之書必自<lb/>
懐仁始豈羲之之絶塵處不可窺測而形容王氏者惟<lb/>
<pb n="KR3h0026_WYG_011-2a"/>
懐仁近其藩籬耶亦似之而非且世所有惟見其行字<lb/>
耳今御府所藏二<lb/>
　　　行書<lb/>
　　　　聖敎序<lb/>
　　　草書<lb/>
　　　　臨晉王羲之往還等帖<lb/>
釋行敦莫詳其世作行書儀刑羲之筆法當天寳間寓<lb/>
安國寺以書名于世嘗錄傅𤣥樂府字畫遒媚冨於繩<lb/>
<pb n="KR3h0026_WYG_011-2b"/>
墨視王氏其猶得其門者然羲之真行論者謂入神品<lb/>
正如庖丁之技輪扁之斲手與心會不容外入豈學者<lb/>
步趨能要其至耶故行敦之書雖竭智力作意倣傚而<lb/>
氣骨精神終不似真後有集王羲之書一十八家者行<lb/>
敦乃其一也是則心慕筆追亦自可佳耳今御府所藏<lb/>
行書一<lb/>
　　　　樂府帖<lb/>
釋齊己姓胡潭州益陽人少為浮圖氏學戒律之外頗<lb/>
<pb n="KR3h0026_WYG_011-3a"/>
好吟詠亦留心書翰傳布四方人以其詩併傳逮今多<lb/>
有存者嘗住江陵之龍興寺與鄭谷酬唱積以成編號<lb/>
白蓮集行于世筆跡洒落得行字法望之知其非尋常<lb/>
釋子所書也頸有瘤人號詩囊也然操行自高未始妄<lb/>
謁侯門以冀知遇人頗稱之以是無今昔逺近人知齊<lb/>
己名是亦墨名而儒行者耶故世之所傳多詩什藁草<lb/>
今御府所藏九<lb/>
　　　行書<lb/>
<pb n="KR3h0026_WYG_011-3b"/>
　　　　擬嵇康絶交書　　　謝人惠筆詩<lb/>
　　　　懐楚人詩　　　　　渚宫書懷等詩<lb/>
　　　　送冰禪姪詩　　　　寄冰禪德詩<lb/>
　　　　冰禪帖<lb/>
　　　正書<lb/>
　　　　廬嶽詩　　　　　　寄明上人詩<lb/>
羅隱字昭諫餘杭人也生於唐末有詩名尤長於詠史<lb/>
多不稱意窮愁感慨之間言或譏諷怒張以故為時所<lb/>
<pb n="KR3h0026_WYG_011-4a"/>
黜初名横以十上不中第乃更今名始到浙右謁錢鏐<lb/>
懼不見納遂以所為夏口詩標於卷首其卒章云一箇<lb/>
禰衡容不得思量黄祖漫英雄鏐覽之大笑因加殊遇<lb/>
鏐一日受朝廷節制之命令沈崧者草謝表崧盛述浙<lb/>
右之冨隱即諭崧曰方兵火之餘豈宜作此語即更之<lb/>
云天寒而麋鹿曾遊日暮而牛羊不下朝廷見之曰此<lb/>
羅隱辭也梁開平初太祖以右諫議大夫召不至後節<lb/>
度使羅紹威密表薦為給事中隱雖不以書顯名作行<lb/>
<pb n="KR3h0026_WYG_011-4b"/>
書尤有唐人典刑觀其羅城記藁諸帖略無季世衰弱<lb/>
之習葢自胸中所養不為世俗淺陋所移爾今御府所<lb/>
藏行書四<lb/>
　　　　外羅城記藁　　　　三十一郎帖<lb/>
　　　　喜慰帖　　　　　　華陰樵寄帖<lb/>
韋莊字端己杜陵人也官至平章事性疎曠不以小節<lb/>
自拘唐乾寧中舉進士第有詩云大道不將爐冶去有<lb/>
心重築太平基時人以其有宰相器李詢為兩川宣諭<lb/>
<pb n="KR3h0026_WYG_011-5a"/>
使辟為判官莊以中原多事潛依王建建奏為掌書記<lb/>
尋為起居舍人及建開國委任於莊制度號令刑政禮<lb/>
樂皆莊所定當時以作字名於世但今所見者少觀借<lb/>
書諸帖有行書法非潛心於古而一意文詞翰墨間未<lb/>
易至此也今御府所藏行書三<lb/>
　　　　借書帖　　　　　　借樂章帖<lb/>
　　　　米團帖<lb/>
張徐州者失其名因官徐州故以為稱業儒學喜翰墨<lb/>
<pb n="KR3h0026_WYG_011-5b"/>
志趣曠達不以利名芥蔕於胸次作詩五篇以勸君二<lb/>
字寓於其中大抵以外形骸齊鵬鷃為達理豈與束縳<lb/>
名利之塲者同日而語哉故其胸中流出而見於筆畫<lb/>
者無復有抗塵走俗之狀作行書亦自不凡筆力清勁<lb/>
勢若削玉因閱其詩抑又使人起物外之想云今御府<lb/>
所藏行書一<lb/>
　　　　勸君詩<lb/>
潘佑史失其傳仕江南偽主李煜端方剛介不親外務<lb/>
<pb n="KR3h0026_WYG_011-6a"/>
閉戸讀書博通經史文章冨贍尤長於論議時譽藹然<lb/>
韓熈載陳喬共薦之以秘書省正字釋褐累遷中書舍<lb/>
人當時禮制損益參決於佑凡所論列利害明白文彩<lb/>
可觀煜頗奇其說遂見施用由是恩寵特異觀其行書<lb/>
草帖筆跡奕奕超拔流俗殆有東晉之遺風焉今御府<lb/>
所藏行書一<lb/>
　　　　許堅等詩<lb/>
孫昭祚亡其系中書堂吏也習翰墨尤長歐陽詢行書<lb/>
<pb n="KR3h0026_WYG_011-6b"/>
法嘗用其體書千文傳於世昔詢論書要在凝神静慮<lb/>
審字勢四面停勻八邊具僃長短合度麤細折中以謂<lb/>
忙則失勢緩則骨癡瘦則形枯肥則質濁此是最要妙<lb/>
處及觀昭祚行書四色牡丹賦皆優㳺乎規矩之間非<lb/>
湥契其㫖詎能臻是耶今御府所藏行書五<lb/>
　　　　四色牡丹賦　　　　終南山賦<lb/>
　　　　陽春曲等詩　　　　竹拄杖等詩<lb/>
　　　　朱陳村等詩<lb/>
<pb n="KR3h0026_WYG_011-7a"/>
釋應之莫知世次作行書嘗以文絹寫進士沈崧曲直<lb/>
不相入賦頗有氣骨然筆法本學柳公權至其分間布<lb/>
置則殊乏飄逸故學者病之昔公權作字初出鍾王及<lb/>
其成就則乃有驚鴻飢鷹之力所以名髙當世而外夷<lb/>
入貢别載貨貝以購其書如應之豈得有此耶譬之傳<lb/>
神寫照或得其形似而精神凝竚處固未嘗見之耳然<lb/>
非此則不足以見優劣云今御府所藏行書二<lb/>
　　　　曲直不相入賦　　　即事等詩<lb/>
<pb n="KR3h0026_WYG_011-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和書譜卷十一<lb/>
</p>
<p>
</p>
  </div>
<div>
<head>宣和書譜卷十二</head> <lb/>
    <p>
<pb n="KR3h0026_WYG_012-1a"/>
欽定四庫全書<lb/>
　宣和書譜卷十二<lb/>
　　行書六<lb/>
　　　宋<lb/>
　　　　李　煜　　　　　　李建中<lb/>
　　　　蘇舜欽　　　　　　王安石<lb/>
　　　　蔡　京　　　　　　蔡　卞<lb/>
　　　　劉正夫　　　　　　米　芾<lb/>
<pb n="KR3h0026_WYG_012-1b"/>
　　　　岑宗旦<lb/>
江南偽後主李煜字重光早慧精敏審音律善書畫其<lb/>
作大字不事筆卷帛而書之皆能如意世謂撮襟書復<lb/>
喜作顫掣勢人又目其狀為金錯刀光喜作行書落筆<lb/>
瘦硬而風神溢出然殊乏姿媚如窮谷道人酸寒書生<lb/>
鶉衣而鳶肩略無富貴之氣要是當我祖宗應運之初<lb/>
揭雲漢奎壁昭囘在上彼竊據方郡者皆奄奄無氣不<lb/>
復英偉故見於書畫者如此方煜歸本朝我藝祖嘗曰<lb/>
<pb n="KR3h0026_WYG_012-2a"/>
煜雖有文只一翰林學士才耳乃知筆力縦或可尚方之<lb/>
雄才大略之君赤㡬何哉今御府所蔵行書二十有四<lb/>
　　　行書<lb/>
　　　　淮南子　　　　　　春草賦<lb/>
　　　　義天秤尺記　　　　浩歌行<lb/>
　　　　克巳處分　　　　　批元奏狀<lb/>
　　　　禮三寳衆聖賢儀　　八師經<lb/>
　　　　宫相詩　　　　　　李璟草堂等詩<lb/>
<pb n="KR3h0026_WYG_012-2b"/>
　　　　髙秋等詩　　　　　牡丹等詩<lb/>
　　　　古風詩二　　　　　論道帖<lb/>
　　　　招賢詩帖　　　　　樂章羅帖<lb/>
　　　　樂府三　　　　　　臨江仙<lb/>
　　　　雜文藁<lb/>
　　　正書<lb/>
　　　　金書心經　　　　　　智藏道師真賛<lb/>
文臣李建中西洛人官至殿中丞恬於進取嘗掌西京<lb/>
<pb n="KR3h0026_WYG_012-3a"/>
留守司御史臺至今謂之李西臺居洛中以林泉自娛<lb/>
善篆籒草𨽻八分於真行尤精觀其字體初傚王羲之<lb/>
而氣格不減徐浩當時士大夫得其筆跡莫不爭藏以<lb/>
為楷法作科斗書郭忠恕汗簡集以獻頗見襃美處士<lb/>
唐異善書世稱其與建中相為左右論書者以為尚有<lb/>
五代衰陋之氣葢以其作字淳厚不飄逸致然今御府所<lb/>
藏行書四<lb/>
　　　　千題詩　　　　　　雪花詩<lb/>
<pb n="KR3h0026_WYG_012-3b"/>
　　　　韓見素致仕等詩　　畫屏等詩<lb/>
文臣蘇舜欽字子美其先世居蜀後為開封人官至大<lb/>
理評事少以蔭補従仕已而中第用范仲淹薦為集賢<lb/>
挍理貌竒偉工文章歴官有政聲雖居下<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>而慷慨喜言<lb/>
事一時名卿喜與之游杜衍以女妻之人謂氷清玉潤<lb/>
作事沈著而精神充實尤工行草評書之流謂入妙品<lb/>
當時殘章片簡傳播天下美其文翰者有花發上林月<lb/>
滉淮水之語兄舜元善篆𨽻亦工草字書名與舜欽相<lb/>
<pb n="KR3h0026_WYG_012-4a"/>
先後葢是下筆處同一關紐也今御府所藏五<lb/>
　　　行書<lb/>
　　　　吳中詩草　　　　　遊山草<lb/>
　　　　學館臥病等詩　　　夢歸等詩<lb/>
　　　草書<lb/>
　　　　雉帶箭等詩<lb/>
舒王王安石字介甫本撫州人後居金陵退相日官特<lb/>
進荆國公旣殁諡曰文追封舒王神考朝聖賢相遇千<lb/>
<pb n="KR3h0026_WYG_012-4b"/>
載一時其功業昭昭簡册具載當時安石慨然以真儒<lb/>
之道為倡於天下後世葢自比於孟軻其視揚雄韓愈<lb/>
為不足道暮年歸老金陵浮沈漁樵間跨驢挾册往來<lb/>
北山下道傍醉尉雖誰何不復介意作小詩如壯嵗語<lb/>
出奇凌轢脫去流俗學者編為北山詩平生視冨貴真<lb/>
如浮雲不溺於財利聲色信宗公偉人也凡作行字率<lb/>
多淡墨疾書初未嘗略經意惟達其辭而已然而使積<lb/>
學者盡力莫能到豈其胸次有大過人者故筆端造次<lb/>
<pb n="KR3h0026_WYG_012-5a"/>
便見不凡而評其書者謂得晉宋人用筆法美而不夭<lb/>
饒秀而不枯瘁自是一世翰墨之英雄今御府所藏行<lb/>
書一<lb/>
　　　　集句詩筆<lb/>
太師蔡京字元長莆田人也早有時譽擢進士甲科博<lb/>
通經史揮洒篇翰手不停綴美風姿器量宏逺為郎日<lb/>
謁大丞相王珪珪指其坐云公異日當居此宜自愛重<lb/>
繼膺顯用入處要近出典大藩自擢翰林承㫖前後三<lb/>
<pb n="KR3h0026_WYG_012-5b"/>
入相位寅亮燮理秉國之鈞實維阿衡民所瞻仰至於<lb/>
決大事建大議人所不能措意者笑談之間恢恢乎其<lb/>
有餘矣乃時丕承祇載紹述先烈於志無不繼於事無<lb/>
不述緝旣墜之典復甚盛之舉奠九鼎建明堂制禮作<lb/>
樂興賢舉能其所以輔予一人而國事大定者京有力<lb/>
焉眷惟神考勵精求治之初起王安石相與圖囘至治<lb/>
煥乎成一王法休功盛烈布在天下其眷遇之隆前無<lb/>
擬倫屬嗣初載以還賴予良弼祇循先志以克用人故<lb/>
<pb n="KR3h0026_WYG_012-6a"/>
於眷倚比隆神考之於安石罔敢後焉於是二十年間<lb/>
天下無事無一夫一物不被其澤雖兒童走卒皆知其<lb/>
所以為太平宰相頃解機務自朝廷至於遐陬異域微<lb/>
而閭巷田畝間莫不惜其去故盛徳至善民至于今懐<lb/>
之喜為文詞作詩敏妙得杜甫句律制誥表章用事詳<lb/>
明器體髙妙於應制之際揮翰勤敏文不加㸃若夙搆<lb/>
者未嘗起藁然性尤嗜書有臨池之風初類沈傳師久<lb/>
之深得羲之筆意自名一家其字嚴而不拘逸而不外<lb/>
<pb n="KR3h0026_WYG_012-6b"/>
規矩正書如冠劍大臣議於朝堂之上行書如貴胄公<lb/>
子意氣赫奕光彩射人大字冠絶古今鮮有儔匹本朝<lb/>
題㮄不可勝計作龜山二字盤結壯重筆力遒勁巍巍<lb/>
若巨鼇之載崑崙翩翩如大鵬之翻溟海識與不識見<lb/>
者莫不聳動斯亦一時之壯觀也大扺學者用筆有法<lb/>
自古祕之必口口親授非人不傳由唐以來學者相宗<lb/>
方造其妙至五季失其所傳遂有衰陋之氣京従兄襄<lb/>
㴱悟厥㫖其書為本朝第一而京獨神㑹心契得之於<lb/>
<pb n="KR3h0026_WYG_012-7a"/>
心應之於手可與方駕議者謂飄逸過之至於斷紙餘墨<lb/>
人争寶焉喜寫紈扇得者不減王羲之之六角葵扇也<lb/>
其為世之所重如此所得惟行書為多今御府所藏七<lb/>
十有七<lb/>
　　　行書<lb/>
　　　　御製詩并和　　　　御製明節皇后傳<lb/>
　　　　觀明節皇后像詩　　奉安明節皇后詩<lb/>
　　　　劉貴妃制　　　　　劉賢妃制<lb/>
<pb n="KR3h0026_WYG_012-7b"/>
　　　　劉淑妃制　　　　　明達墓誌文<lb/>
　　　　宣和殿召輔臣記　　瓊蘭殿壁山後記<lb/>
　　　　瑤林殿雙竹後記　　澄漪殿觀蓮記<lb/>
　　　　玉宇洞後記　　　　延福宫題名記<lb/>
　　　　題澄莊等詩　　　　囘溪泛舟題名<lb/>
　　　　留題栖雲軒　　　　萬年橋題名記<lb/>
　　　　萬嵗山記　　　　　遊艮嶽祝夀詩<lb/>
　　　　遊艮嶽詩　　　　　艮嶽噰噰亭題記<lb/>
<pb n="KR3h0026_WYG_012-8a"/>
　　　　題絳霄樓詩　　　　蕭閑館題名<lb/>
　　　　擷芳園記　　　　　芳華館賞花詩<lb/>
　　　　定鼎記額　　　　　梅竹雪雁詩二<lb/>
　　　　繁杏水禽詩二　　　閱駿射序上下二<lb/>
　　　　觀碑記　　　　　　題甘露降詩<lb/>
　　　　再降甘露記　　　　錫宴書題二<lb/>
　　　　對屬　　　　　　　題神霄宫詩<lb/>
　　　　聽降題名　　　　　步虚詞<lb/>
<pb n="KR3h0026_WYG_012-8b"/>
　　　　太清樂　　　　　　玉扶步虛詞<lb/>
　　　　柳真人步虛詞　　　蓬萊仙步虚詞<lb/>
　　　　大仙留題詩　　　　大仙詩曲<lb/>
　　　　春宫詩二　　　　　雪詩二<lb/>
　　　　魏將軍歌　　　　　飲中八仙歌二<lb/>
　　　　歌元豐　　　　　　元豐行<lb/>
　　　　驄馬行二　　　　　古栢行二<lb/>
　　　　丹青引三　　　　　送孔巢父詩二<lb/>
<pb n="KR3h0026_WYG_012-9a"/>
　　　　送西京提刑詩二　　曹霸畫馬詩二<lb/>
　　　　洗兵馬詩三<lb/>
　　　　壺春堂觀御題賞花詩<lb/>
　　　　謝賜承平殿曲宴記表<lb/>
　　　　宣和殿東閣屏山後記<lb/>
　　　正書<lb/>
　　　　千文<lb/>
文臣蔡卞字元度莆田人也少與其兄京遊太學馳聲<lb/>
<pb n="KR3h0026_WYG_012-9b"/>
一時同年及進士第王安石見而奇之妻以女使従巳<lb/>
學得安石學術議論為多自以王氏學擅一時時流歸<lb/>
之自少喜學書初為顔行筆勢飄逸但圓熟未至故圭<lb/>
角稍露其後自成一家亦長於大字厚重結密如其為<lb/>
人初安石鎮金陵作精義堂記令卞書以進由是神考<lb/>
知其名自爾進用多文字軄至晩年髙位猶不倦書寫<lb/>
稍親厚者必自書簡牘筆墨亦稍變殊不類往時也然<lb/>
多喜作行書字今御府所藏行書六<lb/>
<pb n="KR3h0026_WYG_012-10a"/>
　　　　進神驗記　　　　　清淨經<lb/>
　　　　莊子刻意篇　　　　杜甫驄馬行<lb/>
　　　　千文二<lb/>
文臣劉正夫字德初三衢人也少有文行郷里畏服及<lb/>
居太學俊名籍甚後登進士第知名四方旣被召擢立<lb/>
朝謇謇有大臣節方時紹述煕豐正左右輔佐一德之<lb/>
初而正夫以精忠相與圖囘至治其所以持盈守成而<lb/>
煕豐之盛德美意燦然一新正夫其有力焉閱嵗以疾<lb/>
<pb n="KR3h0026_WYG_012-10b"/>
不起方且登庸不期月間得疾卒不即用天下士夫皆<lb/>
為之嗟惜訃聞帝震悼為之輟朝正夫平日喜書學多<lb/>
作行法好與人論字嘗謂字美觀則不古初見之則使<lb/>
人甚愛次見之則得其不到古人處三見之則偏傍㸃<lb/>
畫不合古者厯厯在眼矣字不美觀者必古初見之則<lb/>
不甚愛再見之則得其到古人處三見之則偏傍㸃畫<lb/>
亦歴歴在眼矣故觀今之字如觀文繡觀古人字如觀<lb/>
鍾鼎學古人字期於必到若至妙處如會於道則無愧<lb/>
<pb n="KR3h0026_WYG_012-11a"/>
於古矣人以為知言然平生不泥於此亦不求人知所<lb/>
書字間有被㫖承命為碑刻者以是傳於世者絶少晩<lb/>
年間作逸字獨藏於家官至少宰贈太師諡文獻今御<lb/>
府所藏行書二<lb/>
　　　　宣召記　　　　　　泛舟題名<lb/>
文臣米芾字元章初居太原後為襄陽人官至禮部員<lb/>
外郎博聞尚古不喜科舉學性好潔世號水滛違世異<lb/>
俗每與物迕人又名米顛善屬文作韻語不蹈襲一字<lb/>
<pb n="KR3h0026_WYG_012-11b"/>
崇寧間四方承平百揆時序典章禮樂燦然一新獨以<lb/>
書畫未有傑然超出前古者獨膺簡在遂除書畫兩學<lb/>
博士頗厭士論芾亦欣然就軄自以為己任又詔作黄<lb/>
庭小楷千文以進旋加褒美大扺書傚羲之詩追李白<lb/>
篆宗史籀𨽻法師宜官晩年出入規矩深得意外之㫖<lb/>
自謂善書者只得一筆我獨有四面識者然之方芾書<lb/>
時其寸紙數字人爭售之以為珍玩至於請求碑㮄而<lb/>
户外之屨常滿家藏古帖由晉已來者甚富乃名其所<lb/>
<pb n="KR3h0026_WYG_012-12a"/>
藏為寶晉齋好事簮纓之流出其所有奇字以求跋語<lb/>
增重其書而芾或喜之即為作古紙臨倣便與真者無<lb/>
辨兼喜作畫嘗為楚山清曉圖曾非俗師所能到也當<lb/>
時名世之流評其人物以謂文則清雄絶俗氣則邁往<lb/>
凌雲字則超妙入神人以為知言乃偉岸不羈口無俗<lb/>
語頎然束帶一古君子故贈其詩者有衣冠唐制度人<lb/>
物晉風流也然異議者謂其字神鋒太峻有如强弩射<lb/>
三十里又如仲由未見孔子時風氣其為論或如此且<lb/>
<pb n="KR3h0026_WYG_012-12b"/>
類多行書世亦罕及有山林集一百卷藏于家今御府<lb/>
所藏行書二<lb/>
　　　　千文二<lb/>
内臣岑宗旦字子文開封人慶歴初以父遺表通籍壁<lb/>
門然趣尚髙逺不為苟合取容於世年十七棄官遊東<lb/>
南山水間不復事事至和中仁祖錄功臣之世復官之<lb/>
凡歴七任至元豐初又以尋醫自請方神考大有為之<lb/>
時王中正以才敏侍上嘗薦之於朝宗旦恥折腰强顔<lb/>
<pb n="KR3h0026_WYG_012-13a"/>
奔走於貴公子之前乃暫應召㫖卒不従仕故自壯年<lb/>
遂拂衣有歸與之志於是終九品官而無復遺恨世頗<lb/>
髙之暮年一無嗜好如道人衲子寄傲親朋間優游卒<lb/>
嵗略不為身後計得酒輒醉酣長哦揮洒以為真樂其作<lb/>
詩以意為主不在鐫琢語言而已故若渾金璞玉見者<lb/>
知貴嘗賦聽琴詩其略云琴中太古意方外無為心彈<lb/>
之道頗散不彈理彌深所以陶元亮何須絃上音其他<lb/>
皆類此又嘗取古之善書者自漢迄唐凡十有一人為<lb/>
<pb n="KR3h0026_WYG_012-13b"/>
論以評其書曰張芝如班輸構堂不可增減鍾繇如盛<lb/>
德君子容貌若愚語其衆妙足以爭造化者羲之也較<lb/>
其父風但恨乏天機者獻之也世南潛心羲之葢若顔<lb/>
子之亞聖徐浩比肩儒雅有類仲由之勇態歐陽詢得<lb/>
其正故如廟堂衣冠不失動静栁公權得其勁故如轅<lb/>
門列兵森然環衞懐素之閒逸故如翩翩真仙真卿之<lb/>
淳謹故厚重如周勃至如李邕則舉動不離規矩而有<lb/>
虧適變之道焉此皆其自得於心積學於外而其吐論<lb/>
<pb n="KR3h0026_WYG_012-14a"/>
所以不愧古人者與然宗旦作字尤善行書如銀鉤蠆<lb/>
尾脫去娬媚規模㸃畫當是蘇舜欽之亞顧筆力亦窮<lb/>
於此矣當時既有書名人亦愛重字畫一出偶得之者<lb/>
爭相賈售治平中英宗嘗遣使諭㫖令書十扇以進宗<lb/>
旦即書自為十篇上之英祖為之嘉賞平時廩賜雖厚<lb/>
而周給貧匱隨手散去方其治時以所藏書千餘卷及<lb/>
别業僦緡往歸姪孫筌家以就侍養而筌能以事父之<lb/>
禮事之故得優游自適不復以死生窮達為念年逾七<lb/>
<pb n="KR3h0026_WYG_012-14b"/>
十神明不衰及其委蛻裕如也今御府所藏行書四<lb/>
　　　　太上道德經　　　　曉賦<lb/>
　　　　書評　　　　　　　崔白江湖等詩<lb/>
　<lb/>
　<lb/>
　<lb/>
　<lb/>
　宣和書譜卷十二<lb/>
</p>
<p>
</p>
  </div>
<div>
<head>宣和書譜卷十三</head> <lb/>
    <p>
<pb n="KR3h0026_WYG_013-1a"/>
欽定四庫全書<lb/>
　宣和書譜卷十三<lb/>
　　草書叙論<lb/>
篆𨽻之作古矣至漢章帝時乃變而為草駸駸至兩晉<lb/>
王氏羲獻父子遂進於妙漢如蔡邕亦一時號為子墨<lb/>
卿也稽考古今法書而獨以草書為秦苦篆𨽻之難不<lb/>
能投速故作草書是不知杜度倡之於漢而張芝皇象<lb/>
皆卓卓表見于時崔瑗崔寔羅暉趙襲各以草書得名<lb/>
<pb n="KR3h0026_WYG_013-1b"/>
世號章草至張伯英出遂復脫落前習以成今草且草<lb/>
之所自議者紛如或以為藁草之草或以為草行之草<lb/>
或以為赴急之書或以為草昧之作然則謂之草則非<lb/>
正也孔子所謂為命裨諶草創之是也若楚懐王使屈<lb/>
原造憲令草藁未成上官見欲奪之董仲舒欲言災異<lb/>
草藁未成主父偃竊而奏之今猶以起草為藁者其近<lb/>
之也世遂以草書為一家故自漢晉宋以還以草書得<lb/>
名者為多姑以流傳於今者凡得六十五人以其世次之<lb/>
<pb n="KR3h0026_WYG_013-2a"/>
漢得張芝蜀得諸葛亮晉得張華郗愔王謝子弟輩十<lb/>
九人宋得謝靈運羊欣齊得劉珉梁得沈約輩三人陳得<lb/>
江總輩九人隋得釋智永唐得張顛釋懐素亞栖輩二<lb/>
十人五代得杜荀鶴楊凝式輩三人本朝得錢俶米芾<lb/>
蔡襄杜衍等輩且不得人人而自舉特取其尤異者姑<lb/>
表其略自餘如仲翼之流以草書自名格律凡下承襲<lb/>
晩唐所謂院體者此其黜之<lb/>
　　草書一<hi>章草附</hi>
<pb n="KR3h0026_WYG_013-2b"/>
　　　漢<lb/>
　　　　張　芝<lb/>
　　　魏<lb/>
　　　　曹　植<lb/>
　　　蜀<lb/>
　　　　諸葛亮<lb/>
　　　吳<lb/>
　　　　皇　象<lb/>
<pb n="KR3h0026_WYG_013-3a"/>
　　　晉<lb/>
　　　　張　華　　　　　　杜　預<lb/>
　　　　衞　恒　　　　　　王　渾<lb/>
　　　　王　戎<lb/>
張芝字伯英燉煌人也趣造髙尚學古不羣朝廷以有<lb/>
道詔不起故時稱張有道初師崔瑗杜度作章草遂擅<lb/>
出藍之譽後乃脫落舊習剙立規範未嘗少去筆硯家<lb/>
有衣帛必先書而後練臨池作字池水盡黑每作楷字<lb/>
<pb n="KR3h0026_WYG_013-3b"/>
則曰忩忩不暇草書其精勤如此故於草書尤工世所<lb/>
寶藏寸紙不棄韋仲將謂之草聖其筆力飛動神變無<lb/>
極幾與造化者為友方時趙襲羅暉亦以書稱頗自矜<lb/>
持芝嘗自謂上比崔杜不足下方羅趙有餘人以為至<lb/>
論世謂芝書如漢武帝愛道馮虚欲仙或以似春虹飲<lb/>
澗落霞浮浦其知言哉今御府所藏二<lb/>
　　　草書<lb/>
　　　　冠軍帖<lb/>
<pb n="KR3h0026_WYG_013-4a"/>
　　　章草<lb/>
　　　　消息帖<lb/>
曹植字子建沛國人魏太祖季子封陳王諡曰思早慧<lb/>
彊記累數十萬言不忘甫十嵗屬文若素構太祖疑其<lb/>
假手於人植請面試已而従膝下登銅雀先諸郎賦就<lb/>
文不加㸃太祖方悟其所得信由天成非學可到葢自<lb/>
詩道云亡風流埽地而植以八斗之才擅天下遂以詞<lb/>
章為諸儒倡特以昆季間無棠棣之美故終亦嬰患七<lb/>
<pb n="KR3h0026_WYG_013-4b"/>
步之作有感動人語世為怜之至於學術愈工自是不<lb/>
隨世故與之低昻有卓然而獨存者然其胸中磊落發<lb/>
於筆墨間者固自不惡爾觀其以章草書鷂雀賦可以<lb/>
想見其人也今御府所藏章草一<lb/>
　　　　鷂雀賦<lb/>
諸葛亮字孔明瑯琊陽都人也少孤依從父𤣥𤣥䘚亮<lb/>
躬耕南陽髙卧不仕蜀先主三往見然後起先主喜而<lb/>
謂其臣曰吾之得亮猶魚之得水也其王霸之略皆先<lb/>
<pb n="KR3h0026_WYG_013-5a"/>
定於胸中卒如所期嘗自比管仲樂毅識者許之善畫<lb/>
亦喜作草字雖不以書稱世得其遺跡必珍玩之有創<lb/>
物之智出於意匠為木牛流馬皆足以驚世絶俗而八<lb/>
陣圖咸得其要以是心畫之妙可以不學而能葢緒餘<lb/>
以及於此耳仕蜀位至丞相今御府所藏草書一<lb/>
　　　　逺涉帖<lb/>
皇象字休明廣陵人官至侍中工八分篆草初學於杜<lb/>
度作章草文而不華質而不野沈著痛快世以書聖稱<lb/>
<pb n="KR3h0026_WYG_013-5b"/>
論者以象書比龍蠖蟄啓伸槃腹行葢言其蟠屈騰踔<lb/>
有縦横自然之妙或謂如歌聲遶梁琴人捨徽則又見<lb/>
其遺音餘韻得之於筆墨外也象作八分亦自雄逸遂<lb/>
與蔡邕後先然人材固有分量當時以象書為章草入<lb/>
神八分入妙篆入能其亦善品藻者也今御府所藏章<lb/>
草書一<lb/>
　　　　急就章<lb/>
張華字茂先范陽方城人也父平魏漁陽太守平沒華<lb/>
<pb n="KR3h0026_WYG_013-6a"/>
猶少其後孤貧無以為生牧羊以資衣食雖自晦田畝<lb/>
間不為人所知有識之士見華者巳奇之其後學業詞<lb/>
藻日以冨麗陰陽圖緯方技之書無不該通時人莫測<lb/>
也而阮籍見之歎曰王佐才也由是名著為本郡太守<lb/>
所薦始登仕版至晉為黄門侍郎華强記黙識四海之<lb/>
内若指諸掌作字尤工草書不在模倣其規榘氣度似<lb/>
其人物見索靖遂雅相厚善㴱與結納武帝嘗問漢宫<lb/>
室制度及建章千門萬戸應對如流又畫地成圖率有<lb/>
<pb n="KR3h0026_WYG_013-6b"/>
次第如在目中至聽者忘疲觀者駭目其心匠如是妙<lb/>
處自與神會宜種種絶人沒後家無餘資所存惟文史<lb/>
史氏言華嘗遷徙遣車三十乘所載者也今御府所藏<lb/>
二<lb/>
　　　草書<lb/>
　　　　得書帖<lb/>
　　　行書<lb/>
　　　　聞時帖<lb/>
<pb n="KR3h0026_WYG_013-7a"/>
杜預字元凱京兆杜陵人也漢杜度六世孫初尚文帝<lb/>
妹高陸公主起家拜尚書郎預博學多通明於治忽朝<lb/>
野稱美號為武庫言其無所不有也後遷鎮南將軍以<lb/>
愷悌為政民心歸之故又稱為杜父而預好左傳自言<lb/>
以傳成癖祖畿魏尚書僕射父恕幽州刺史父祖三世<lb/>
善行草皆以書馳名而預聞譽尤著葢預以功名顯雖<lb/>
持節總戎而身不跨馬射不穿札每出師遣將必在將<lb/>
帥之列以是於翰墨間特見推重焉世嘗稱預德不可<lb/>
<pb n="KR3h0026_WYG_013-7b"/>
企及功或庶幾故平吳之後勒功於二石一置峴山之<lb/>
上一投漢水之淵是知陵谷有遷而不知石有時而磨<lb/>
滅也豈不惑哉觀其好名如此宜於游藝末習亦冀垂<lb/>
久太康中自渚宫還襄陽將畢舊業因求古史䇿書及<lb/>
汲冢文雖修春秋學然於字所得亦多矣其作草書尤<lb/>
有筆力當時士大夫以家世比衞瓘父子預歿追贈征<lb/>
南大將軍開府儀同三司諡曰成今御府所藏草書一<lb/>
　　　　十月一帖<lb/>
<pb n="KR3h0026_WYG_013-8a"/>
衞恒字臣山河東人也官至黄門侍郎博雅不凡作四<lb/>
體書曰草曰章草曰𨽻曰㪚𨽻然見於世者多其草字<lb/>
論者以謂如插花美人舞笑鑑臺是其便娟有餘而剛<lb/>
健非所長也父瓘亦以能書名世嘗謂我得伯英之筋<lb/>
恒得其骨弟宣善篆及草名與父兄後先宣弟庭亦工<lb/>
草恒之子仲寶叔寶俱有能書名家學相傳四世不墜<lb/>
盛哉遂與王謝家遺風餘習相季孟也今御府所藏草<lb/>
書一<lb/>
<pb n="KR3h0026_WYG_013-8b"/>
　　　　往來帖<lb/>
王渾字元戎太原晉陽人也佐武帝官至尚書左僕射<lb/>
事君立朝有巨臣節而所厯之職每以最聞初武帝議<lb/>
伐吳詔渾於秣陵典領軍政至王濬破吳擒皓乃有不<lb/>
平之色奏濬不受節度士論以此少之及居宰輔聲望<lb/>
日減詩所謂靡不有初鮮克有終者也然而平吳之力<lb/>
亦與濬略相上下晉室是依於渾為多班班史册葢不<lb/>
沒其實矣其作草字葢是平日偶爾紀事初非經心然<lb/>
<pb n="KR3h0026_WYG_013-9a"/>
如風吹水自然成文者其人本不凡耳有子濟遂以書<lb/>
名良有源派也今御府所藏草書一<lb/>
　　　　近見帖<lb/>
王戎字濬沖瑯琊臨沂人也官止司徒戎幼而穎悟神<lb/>
彩秀發是時阮籍已齒高喜與為忘年友每為竹林之<lb/>
游謂其父渾曰濬沖清賞非卿倫也裴楷見而奇之曰<lb/>
戎眼爛爛如岩下電其少成如此善吐辭作草字得崔<lb/>
杜法妙鑒者多所稱賞自是所造淵㴱一出便在人上<lb/>
<pb n="KR3h0026_WYG_013-9b"/>
字畫之工特游戲耳今御府所藏草書一<lb/>
　　　　忻慰帖<lb/>
　<lb/>
　<lb/>
　<lb/>
　<lb/>
　<lb/>
　宣和書譜卷十三<lb/>
</p>
<p>
</p>
  </div>
<div>
<head>宣和書譜卷十四</head> <lb/>
    <p>
<pb n="KR3h0026_WYG_014-1a"/>
欽定四庫全書<lb/>
　宣和書譜卷十四<lb/>
　　草書二<lb/>
　　　晉<lb/>
　　　　陸　機　　　　　　索　靖<lb/>
　　　　郗　鑒　　　　　　郗　愔<lb/>
　　　　王　廙　　　　　　王　敦<lb/>
　　　　王　導　　　　　　王　恬<lb/>
<pb n="KR3h0026_WYG_014-1b"/>
　　　　王　洽　　　　　　王　珣<lb/>
　　　　王　珉<lb/>
陸機字士衡吳郡人也祖遜吳丞相父抗吳大司馬家<lb/>
世皆奕奕為當代顯人雖沒不泯也機身長七尺其聲<lb/>
如鐘自少以文章得名初受知於張華華謂人之為文<lb/>
恨才少而機患其多至有見文而自欲棄其所學者以<lb/>
故雖能章草以才長見掩耳然機自歸晉閉門十年篤<lb/>
志儒學無所不窺書特其餘事也官至平原内史今御<lb/>
<pb n="KR3h0026_WYG_014-2a"/>
府所藏二<lb/>
　　　章草<lb/>
　　　　平復帖<lb/>
　　　行書<lb/>
　　　　望想帖<lb/>
索靖字幼安燉煌人張芝之姊孫也官至征南司馬少<lb/>
有出羣之才與郷人汜衷張甝<hi>音含</hi>索介索永俱遊太學<lb/>
時稱燉煌五能及舉賢良方正對筞高第張勃薦之謂<lb/>
<pb n="KR3h0026_WYG_014-2b"/>
靖才藝絶人宜置臺閣經史之暇喜作字遂以章草名<lb/>
動一時學者宗之如歐陽詢以翰墨自名未嘗妄許可<lb/>
路見靖碑初過而不問徐視乃得之至卧碑下不忍去<lb/>
王廙嘗得靖書每寶玩之遭永嘉喪亂乃四疊綴衣中<lb/>
以渡江故論者以為飄風忽舉鷙鳥乍飛以狀其遒勁<lb/>
或以謂如雪嶺孤松氷河危石以狀其峻嶮或以謂精<lb/>
熟至極索不及張芝妙有餘姿張不及索靖或以謂八<lb/>
分亞韋鍾楷法過衞瓘何其得譽之甚有至於此非特<lb/>
<pb n="KR3h0026_WYG_014-3a"/>
人譽之也而其自許亦甚髙嘗謂上稽科斗鳥篆之文<lb/>
幽窮造化物象之奥可以命杜度運指張芝囘腕要是<lb/>
靖自得意處宜其書名與羲獻相後先也今御府所藏<lb/>
章草四<lb/>
　　　　急就章　　　　　　月儀<lb/>
　　　　出師帖　　　　　　七月帖<lb/>
郗鑒字道徽高平金郷人官至侍中少孤貧躬耕隴畆<lb/>
而未嘗廢書沈酣經史刻意翰墨以儒雅得名間自有<lb/>
<pb n="KR3h0026_WYG_014-3b"/>
樂處學優入仕政復可觀有女將以妻王氏子弟聞有<lb/>
東牀坦腹食者便知是佳壻於鑒裁甚髙作草字下筆<lb/>
剛決略無留滯厚實㴱沈豐茂宏麗而不乏風神葢瘦<lb/>
則風神生而鑒書厚實豐茂宜墮於朴野而筆力乃爾<lb/>
激峻此所以宜知名於時也今御府所藏草書一<lb/>
　　　　蘭陵帖<lb/>
郗愔字方囘髙平金郷人也官至司馬父鑒以草書稱<lb/>
古勁超絶後所不能窺其藩籬至愔乃能接翼遂與張<lb/>
<pb n="KR3h0026_WYG_014-4a"/>
芝齊名作章草尤工下筆若氷釋泉湧雲奔龍騰態度<lb/>
旣多而筋骨有餘王僧䖍以謂愔書亞王羲之豈妄論<lb/>
也愔妻傅氏亦善書子超尤得家傳之妙今御府所藏<lb/>
二<lb/>
　　　章草<lb/>
　　　　諒弟帖<lb/>
　　　草書<lb/>
　　　　遠近帖<lb/>
<pb n="KR3h0026_WYG_014-4b"/>
王廙字世將瑯琊臨沂人也官至平南將軍荆州刺史<lb/>
少能屬文工書畫至音律射御游藝無不精絶作草隷<lb/>
飛白得張芝衞瓘遺法自王羲之過江前廙號為獨步<lb/>
羲之葢廙猶子廙嘗屬之曰吾無殊功異業與後人師<lb/>
法惟書畫可傳其自許如此王僧䖍謂廙書為右軍法<lb/>
亦知其自信之篤也獨其草書為世所傳今御府所藏<lb/>
四<lb/>
　　　草書<lb/>
<pb n="KR3h0026_WYG_014-5a"/>
　　　　仲春帖<lb/>
　　　章草<lb/>
　　　　鄭夫人帖<lb/>
　　　行書<lb/>
　　　　賀雪表　　　　　　嫂何如帖<lb/>
王敦字處仲司徒導之從兄尚武帝女自駙馬都尉遷<lb/>
左將軍都督征討諸軍事敦性簡脫喜顛草自厯官已<lb/>
來以威名自任及仗節專征負勲恃勢而肆驕陵識者<lb/>
<pb n="KR3h0026_WYG_014-5b"/>
謂蜂目已露豺聲未發耳後果有窺竊晉祚之志棄親<lb/>
用羈背賢任惡以錢鳳沈充為謀主昵凶慝誣忠良如<lb/>
周嵩輩直亮忠義而皆罹禍天下為之駭心當時雖不<lb/>
及顯誅而卒至剖棺戮屍以彰元惡觀者莫不稱慶敦<lb/>
初以工書得家傳之學其筆勢雄健如對武帝擊鼔振<lb/>
袖揚袍㫄若無人而飛揚跋扈之狀固已想見其惡逆<lb/>
宜在所不錄姑畱此帖非以為玩也葢謂淳化中太宗<lb/>
收入法帖故不可得而削去然因其字而見其行因其<lb/>
<pb n="KR3h0026_WYG_014-6a"/>
行而得其惡亦足以為萬世奸臣賊子之誡云今御府<lb/>
所藏草書一<lb/>
　　　　蜡節帖<lb/>
王導字茂𢎞瑯琊臨沂人官至太保司徒諡文獻導少<lb/>
有風鑒識量清逺簡素寡欲家無餘貲方年十四有見<lb/>
而奇之者云此兒容貌志氣將相之器也元帝渡江之<lb/>
初導與羣従輔成其業使晉祚中興真社稷之臣也非<lb/>
常流可得擬者導善作字規模前人初師鍾繇衞瓘力<lb/>
<pb n="KR3h0026_WYG_014-6b"/>
學不倦至喪亂狼狽攜鍾繇宣示帖過江則其拳拳之<lb/>
志可知也行草尤工然論者以謂疎柯迥擢密葉危陰<lb/>
雖秀有餘而實不足晉元明二帝竝工書皆推難於導<lb/>
故當世尤所貴重子恬洽皆以書名時人方為杜衞焉<lb/>
唐王方慶導之後裔也嘗以自導而下十一世書上則<lb/>
天后后令崔融為寶章閣序其事以賜之舉朝為榮今<lb/>
御府所藏草書二<lb/>
　　　　省示帖　　　　　　改朔帖<lb/>
<pb n="KR3h0026_WYG_014-7a"/>
王恬字敬豫丞相導之次子也雖世以儒傳家而恬最<lb/>
好武馳馬試劍不為門閥所器傲誕不拘禮法氣岸凌<lb/>
轢流輩輕之然晩節好士多能善隷書於草字尤妙稍<lb/>
遷中書郎明帝欲以為中書令導固辭従之後為㑹稽<lb/>
内史加散騎常侍是時張翼以書得名議者謂不能過<lb/>
恬則王氏父子羣従各有遠過人者今御府所藏草書<lb/>
一<lb/>
　　　　得示帖<lb/>
<pb n="KR3h0026_WYG_014-7b"/>
王洽字敬和官止中書令王導子羲之族弟也洽於導<lb/>
諸子中最為白眉當時與荀羨俱有美稱而洽理識明<lb/>
敏書兼衆體於行草尤工揮毫落紙有郢匠運斤成風<lb/>
之妙羲之嘗謂洽曰弟書遂不減吾或以謂過論王僧<lb/>
䖍亦謂洽與羲之書俱變古形不爾至今猶法鍾張則<lb/>
僧䖍豈妄許可耶妻荀氏亦以書稱洽於書特餘事耳<lb/>
方穆帝詔拜領軍尋加中書令待洽以友臣之義洽固<lb/>
辭表疏凡十上則其所養可知也今御府所藏四<lb/>
<pb n="KR3h0026_WYG_014-8a"/>
　　　草書<lb/>
　　　　叙還帖<lb/>
　　　行書<lb/>
　　　　仁愛帖　　　　　　兄子帖<lb/>
　　　　承問帖<lb/>
王珣字元琳導之孫洽之子也與弟珉俱有名官至尚<lb/>
書令珣三世以能書稱晉武帝雅好典籍珣與殷仲戡<lb/>
徐邈王恭郗恢等竝以才學文章被遇嘗夢人以大筆<lb/>
<pb n="KR3h0026_WYG_014-8b"/>
如椽與之旣覺語人云此當有大手筆於是珣詞翰為<lb/>
時宗師然當時以弟珉書名尤著故有僧彌難為兄之<lb/>
語僧彌珉之小字也則知珣之所以見知者不在書葢<lb/>
其家範世學乃晉室之所慕者此珣之草聖亦有傳焉<lb/>
今御府所藏有二<lb/>
　　　草書<lb/>
　　　　三月帖<lb/>
　　　行書<lb/>
<pb n="KR3h0026_WYG_014-9a"/>
　　　　伯逺帖<lb/>
王珉字季琰導之孫洽之少子也官至中書令少有才<lb/>
藝工𨽻及行草世所寶者特是草聖名出珣兄之右時<lb/>
人為語曰法䕶非不佳僧彌難為兄法䕶珣之小字也<lb/>
自導至珉三世以書名著人以方杜度衞瓘二氏焉嘗<lb/>
以四匹縑素自旦及暮操筆一揮首尾如一又無誤字<lb/>
王獻之見而戲之曰弟書如騎騾駸駸欲度驊騮前故<lb/>
當時遂與獻之齊名以珉嘗代獻之兼中書令世謂獻<lb/>
<pb n="KR3h0026_WYG_014-9b"/>
之為大令珉為小令論者謂珉書弓善矢良兵利馬疾<lb/>
突圍破敵難與爭鋒其亦知言者也妻汪氏亦善書今<lb/>
御府所藏二<lb/>
　　　草書<lb/>
　　　　力書帖<lb/>
　　　行書<lb/>
　　　　鎮撫書<lb/>
　宣和書譜卷十四<lb/>
</p>
<p>
</p>
  </div>
<div>
<head>宣和書譜卷十五</head> <lb/>
    <p>
<pb n="KR3h0026_WYG_015-1a"/>
欽定四庫全書<lb/>
　宣和書譜卷十五<lb/>
　　草書三<lb/>
　　　晉<lb/>
　　　　謝　尚　　　　　　庾　翼<lb/>
　　　　王羲之<lb/>
謝尚字仁祖秣陵人豫章太守鯤之子也官至尚書僕<lb/>
射尚幼有至性穎悟絶倫脫畧細行不為流俗之事善<lb/>
<pb n="KR3h0026_WYG_015-1b"/>
音律博綜衆藝作草書㴱得昔人行筆之意論者以比<lb/>
注飛澗之瀑溜投全牛之虛刃葢得之矣司徒王導㴱<lb/>
器之常以似王戎每呼為小安豐當時其得譽如此今<lb/>
御府所藏草書一<lb/>
　　　　餘寒帖<lb/>
庾翼字稚恭潁川人官至安西將軍荆州刺史善草隷<lb/>
與王羲之竝馳爭先方羲之學者多所崇重翼多所不<lb/>
平因寄書昆弟輩云可謂憎家雞好野鶩也兄亮字元<lb/>
<pb n="KR3h0026_WYG_015-2a"/>
規亦有書名嘗就羲之求書法羲之答云翼在彼豈復<lb/>
假此是知翼之書固自超絶其為當日書家名流所推<lb/>
先如此其自許亦自髙要是其所得非晩生後學淺淺<lb/>
所能追逐也今御府所藏二<lb/>
　　　草書<lb/>
　　　　步征帖<lb/>
　　　行書<lb/>
　　　　盛事帖<lb/>
<pb n="KR3h0026_WYG_015-2b"/>
王羲之字逸少導之從子官至右衞將軍幼訥於言人<lb/>
未之知年十三謁周顗顗一見奇之時重牛心炙坐客<lb/>
未舉顗先以啗羲之於是始知名于時及長工談辨以<lb/>
骨鯁稱尤善隷草為今昔之冠然其得名乃専以草聖論<lb/>
者稱其筆勢以為飄若游雲矯若驚龍尤為従伯司徒<lb/>
導所器重當時朝廷公卿皆愛其才羲之每自稱我書<lb/>
比鍾繇當抗衡比張芝猶當雁行也然初以謂不迨庾<lb/>
翼郗愔及其暮年造妙嘗以章草答庾亮而翼見之輒<lb/>
<pb n="KR3h0026_WYG_015-3a"/>
歎伏因與羲之書曰忽見足下答家兄書煥若神明頓<lb/>
還舊觀㑹稽有佳山水名士多居之羲之旣渡浙江亦<lb/>
復有終焉之志嘗與同志宴集於會稽山陰之蘭亭羲<lb/>
之自為序以申其志羲之性愛鵞山陰有道士養鵞於<lb/>
是往觀焉意甚悅因求市之道士云為寫道徳經當舉<lb/>
羣相贈羲之欣然寫畢籠鵞而歸其趨尚超絶非碌碌<lb/>
者所能望塵又嘗在蕺山見一老姥持六角竹扇羲之<lb/>
索其扇為各書五字姥有慍色因謂姥曰但言是王右<lb/>
<pb n="KR3h0026_WYG_015-3b"/>
軍書以求百錢直姥如其言人爭售之其書為世所重<lb/>
如此梁武帝評之曰勢如龍躍天門虎卧鳳閣故歴代<lb/>
寶之永以為訓其亦善於儗倫也羲之少學衞夫人書<lb/>
自謂㴱窮及過江遊名山間見李斯曹喜鍾繇梁鵠等<lb/>
字又去洛見蔡邕石經於従弟洽處復見張昶華嶽碑<lb/>
始喟然歎曰學衞夫人書徒費年月或謂其得筆法於<lb/>
白雲先生暮年乃作筆陣圖筆勢論用筆賦草書勢等<lb/>
以遺訓其子孫妻郗氏亦甚工書有七子為世所稱者<lb/>
<pb n="KR3h0026_WYG_015-4a"/>
五人𤣥之凝之徽之操之獻之竝工草隷而獻之最知<lb/>
名凝之妻謝道韞有才華亦善書家傳之學未有如王<lb/>
氏之盛者也今御府所藏二百四十有三<lb/>
　　　草書<lb/>
　　　　桓公帖<hi>唐貞觀中題跋附</hi>　　朝廷帖<lb/>
　　　　宰相帖　　　　　　司徒帖<lb/>
　　　　中書帖　　　　　　侍中帖<lb/>
　　　　尚書帖　　　　　　司馬帖<lb/>
<pb n="KR3h0026_WYG_015-4b"/>
　　　　太常司州帖　　　　太常帖二<lb/>
　　　　䕶軍帖　　　　　　司州帖<lb/>
　　　　譙周帖　　　　　　叅軍帖<lb/>
　　　　謝二矦帖二　　　　朱處仁帖<lb/>
　　　　二謝帖　　　　　　荀矦帖<lb/>
　　　　阮生帖　　　　　　江生帖<lb/>
　　　　遠生帖　　　　　　道家帖<lb/>
　　　　龍保帖　　　　　　舅母帖<lb/>
<pb n="KR3h0026_WYG_015-5a"/>
　　　　母子帖　　　　　　賢姊帖<lb/>
　　　　姊告安和帖　　　　賢室帖<lb/>
　　　　諸賢帖　　　　　　遠婦帖<lb/>
　　　　兒女帖　　　　　　留女帖<lb/>
　　　　小女帖　　　　　　女孫帖<lb/>
　　　　官舍帖　　　　　　講堂帖<lb/>
　　　　修園帖　　　　　　屏風帖<lb/>
　　　　門風帖　　　　　　氣力帖<lb/>
<pb n="KR3h0026_WYG_015-5b"/>
　　　　脅中帖　　　　　　初月帖<hi>内一軸従洛帖附</hi>
　　　　月半帖二　　　　　月末帖<lb/>
　　　　二月帖　　　　　　四月帖<lb/>
　　　　末春帖　　　　　　去夏帖<lb/>
　　　　秋來帖　　　　　　季冬帖<lb/>
　　　　雨晴帖　　　　　　熱日帖<lb/>
　　　　大熱帖　　　　　　熱甚帖<lb/>
　　　　異熱帖　　　　　　差涼帖<lb/>
<pb n="KR3h0026_WYG_015-6a"/>
　　　　節日帖　　　　　　節氣帖<lb/>
　　　　當日帖　　　　　　雪候帖<lb/>
　　　　數年帖　　　　　　草書帖<lb/>
　　　　飛白帖　　　　　　王略帖<lb/>
　　　　臨書帖　　　　　　數字帖<lb/>
　　　　三都帖二　　　　　過京帖<lb/>
　　　　鄉里帖　　　　　　永嘉帖<lb/>
　　　　成旅帖　　　　　　山川帖<lb/>
<pb n="KR3h0026_WYG_015-6b"/>
　　　　州中帖　　　　　　錢塘帖<lb/>
　　　　江州帖　　　　　　臨川帖<lb/>
　　　　丹陽帖二　　　　　山陰帖<lb/>
　　　　嘉興帖　　　　　　餘杭帖<lb/>
　　　　遠宦帖　　　　　　附農帖<lb/>
　　　　勿殺生帖　　　　　方物帖<lb/>
　　　　旃罽胡桃帖　　　　胡桃帖<lb/>
　　　　山藥帖　　　　　　祀物帖<lb/>
<pb n="KR3h0026_WYG_015-7a"/>
　　　　純酒帖　　　　　　褁鮓帖<lb/>
　　　　海鹽帖　　　　　　鹽井帖<lb/>
　　　　送梨帖<hi>唐栁公權題  附</hi>　　白石枕帖<lb/>
　　　　髙枕帖　　　　　　石班帖<lb/>
　　　　清宴帖　　　　　　情慮帖<lb/>
　　　　和書帖　　　　　　書問帖<lb/>
　　　　樂問帖　　　　　　知問帖<lb/>
　　　　北問帖　　　　　　得告帖<lb/>
<pb n="KR3h0026_WYG_015-7b"/>
　　　　得書帖三　　　　　二書帖<lb/>
　　　　遺書帖　　　　　　旦書帖二<lb/>
　　　　累書帖　　　　　　有書帖<lb/>
　　　　無書帖　　　　　　頓喜帖<lb/>
　　　　喜慶帖　　　　　　慶慰帖<lb/>
　　　　安慰帖　　　　　　清和等帖<lb/>
　　　　清和帖四　　　　　安和帖<lb/>
　　　　平安帖　　　　　　安西帖<lb/>
<pb n="KR3h0026_WYG_015-8a"/>
　　　　安善帖　　　　　　小佳帖<lb/>
　　　　佳静帖　　　　　　小差帖<lb/>
　　　　奉對帖　　　　　　奉待帖<lb/>
　　　　大醉帖　　　　　　奉憶帖<lb/>
　　　　甚快帖　　　　　　有理帖<lb/>
　　　　萬福帖　　　　　　造次帖<lb/>
　　　　方囘帖　　　　　　省别帖二<lb/>
　　　　此輩帖　　　　　　瞻近帖二<lb/>
<pb n="KR3h0026_WYG_015-8b"/>
　　　　知遠帖　　　　　　遠近帖<lb/>
　　　　遠念帖　　　　　　逋滯帖<lb/>
　　　　内事帖　　　　　　先期帖<lb/>
　　　　舉聚帖　　　　　　界内帖<lb/>
　　　　達事帖　　　　　　慨然帖<lb/>
　　　　多義帖　　　　　　適為諸帖<lb/>
　　　　如命帖　　　　　　阿萬帖<lb/>
　　　　懸量帖　　　　　　行穰帖<lb/>
<pb n="KR3h0026_WYG_015-9a"/>
　　　　送謝帖　　　　　　所論帖<lb/>
　　　　虞休帖　　　　　　速還帖<lb/>
　　　　數有帖　　　　　　得煕帖<lb/>
　　　　人理帖　　　　　　集理帖<lb/>
　　　　舊志帖　　　　　　重煕帖<lb/>
　　　　甚佳帖　　　　　　委曲帖<lb/>
　　　　當有帖　　　　　　晩善帖<lb/>
　　　　晩可帖　　　　　　還白帖<lb/>
<pb n="KR3h0026_WYG_015-9b"/>
　　　　君事帖　　　　　　此事帖<lb/>
　　　　平定帖　　　　　　大都帖<lb/>
　　　　致此帖　　　　　　昨有帖<lb/>
　　　　兼致帖　　　　　　東北帖<lb/>
　　　　念慮帖　　　　　　七十帖<lb/>
　　　　卞駙馬帖　　　　　十一月等帖<hi>王薈等章集附</hi>
　　　　臨鍾繇所懐帖<lb/>
　　　章草<lb/>
<pb n="KR3h0026_WYG_015-10a"/>
　　　　豹奴帖<lb/>
　　　正書<lb/>
　　　　樂毅論　　　　　　黄庭經<lb/>
　　　　東方朔畫像賛　　　定公帖<lb/>
　　　　報國帖　　　　　　口訣帖<lb/>
　　　　草命帖<lb/>
　　　行書<lb/>
　　　　伯熊帖　　　　　　阮公帖<lb/>
<pb n="KR3h0026_WYG_015-10b"/>
　　　　蔡家帖　　　　　　家中帖<lb/>
　　　　夫人帖　　　　　　賢弟帖<lb/>
　　　　諸弟帖　　　　　　從弟帖<lb/>
　　　　曹妹帖　　　　　　諸賢子帖<lb/>
　　　　賢女帖　　　　　　此月帖<lb/>
　　　　六月帖　　　　　　九月帖<lb/>
　　　　十月帖　　　　　　三月帖<lb/>
　　　　快雨帖　　　　　　夏日帖<lb/>
<pb n="KR3h0026_WYG_015-11a"/>
　　　　極寒帖　　　　　　快雪時晴帖<lb/>
　　　　州民帖　　　　　　舊京帖<lb/>
　　　　安西帖　　　　　　山陰帖<lb/>
　　　　永興帖　　　　　　建安帖<lb/>
　　　　噉豆帖　　　　　　青李來禽帖<lb/>
　　　　慈顔帖　　　　　　平安帖<lb/>
　　　　奉告帖　　　　　　小佳帖<lb/>
　　　　悉佳帖　　　　　　自慰帖<lb/>
<pb n="KR3h0026_WYG_015-11b"/>
　　　　叙慰帖　　　　　　廓然帖<lb/>
　　　　遣書帖　　　　　　省書帖<lb/>
　　　　宿昔帖　　　　　　十三帖<lb/>
　　　　書魏鍾繇千文<lb/>
　<lb/>
　<lb/>
　<lb/>
　宣和書譜卷十五<lb/>
</p>
<p>
</p>
  </div>
<div>
<head>宣和書譜卷十六</head> <lb/>
    <p>
<pb n="KR3h0026_WYG_016-1a"/>
欽定四庫全書<lb/>
　宣和書譜卷十六<lb/>
　　草書四<lb/>
　　　晉<lb/>
　　　　王獻之　　　　　　詹思逺<lb/>
　　　宋<lb/>
　　　　王曇首　　　　　　羊　欣<lb/>
　　　　謝靈運　　　　　　薄紹之<lb/>
<pb n="KR3h0026_WYG_016-1b"/>
　　　齊<lb/>
　　　　劉　珉<lb/>
王獻之字子敬羲之第七子也官至中書令清峻有美<lb/>
譽而高邁不羈雖閒居終日容止無倦色風流藴藉為<lb/>
一時之冠嘗與兄徽之操之俱詣謝安二兄多談鄙事<lb/>
獨獻之寡黙頗事名理客問安王氏兄弟優劣安曰小<lb/>
者佳且謂吉人之辭寡小者其得之葢獻之七八嵗時<lb/>
固自不凡方學書次羲之密従其後掣其筆不得於是<lb/>
<pb n="KR3h0026_WYG_016-2a"/>
知獻之他日當有大名後其學果與羲之相後先嘗書<lb/>
壁為方丈大字羲之甚以為能桓温命書扇筆誤落因<lb/>
畫作烏駮牸牛甚妙初謝安請為長史太元中新起太<lb/>
極殿安欲得獻之書榜而不敢遽言乃語韋仲將題凌<lb/>
雲臺事獻之知其㫖乃正色曰仲將魏之大臣寧有此<lb/>
事使其若此知魏徳之不長安遂已為當時器重若此<lb/>
獻之初娶郗曇女離婚後尚新安愍公主無子唯一女<lb/>
後立為安僖皇后后亦善書初羲之與郗曇論婚書云<lb/>
<pb n="KR3h0026_WYG_016-2b"/>
獻之有清譽善𨽻書咄咄逼人則知羲之深自許可非<lb/>
徒語也嘗書樂毅論一篇與獻之學後題云賜官奴即<lb/>
獻之小字獻之所以盡得羲之用筆之妙論者以謂如<lb/>
丹穴鳳舞清泉龍躍精密淵巧出於神智而王僧䖍乃<lb/>
曰羲之書江左中朝莫有及者獻之遠不及父而媚趣<lb/>
過之然僧䖍之論特是春秋責備之法也獻之自謂年<lb/>
二十有四游名山間有授其五百七十九字者初得此書<lb/>
日習之未經一周形容髣髴又嘗書南郊祭板其字畫<lb/>
<pb n="KR3h0026_WYG_016-3a"/>
入木七分然語類不經故學者無傳獻之雖以𨽻稱而<lb/>
草書所得特為多焉今御府所藏八十有九<lb/>
　　　草書<lb/>
　　　　洛神賦　　　　　　侍中帖<lb/>
　　　　馬侍御帖　　　　　裴員外帖<lb/>
　　　　裴九帖　　　　　　崔十九帖<lb/>
　　　　二妹帖　　　　　　從子帖<lb/>
　　　　左髀帖　　　　　　腎氣丸帖<lb/>
<pb n="KR3h0026_WYG_016-3b"/>
　　　　服油得力帖　　　　鐵石帖<lb/>
　　　　八月帖　　　　　　十二月帖<lb/>
　　　　秋冷帖　　　　　　秦中帖<lb/>
　　　　東陽帖二　　　　　東縣帖<lb/>
　　　　丹陽帖　　　　　　南陽帖<lb/>
　　　　江州帖　　　　　　廣州帖二<lb/>
　　　　東山帖　　　　　　下山帖<lb/>
　　　　灞亭帖　　　　　　慰意帖<lb/>
<pb n="KR3h0026_WYG_016-4a"/>
　　　　轉勝帖　　　　　　奉别帖<lb/>
　　　　晩際帖　　　　　　知汝帖<lb/>
　　　　久達帖　　　　　　皆佳帖<lb/>
　　　　當語帖　　　　　　潛處帖<lb/>
　　　　來遟帖　　　　　　勝常帖<lb/>
　　　　前書帖　　　　　　晝夜帖<lb/>
　　　　安石帖　　　　　　慶等帖<lb/>
　　　　數日帖　　　　　　遠書帖<lb/>
<pb n="KR3h0026_WYG_016-4b"/>
　　　　二告帖　　　　　　事後帖<lb/>
　　　　西問帖　　　　　　復面帖<lb/>
　　　　法願帖　　　　　　相送帖<lb/>
　　　　處分帖　　　　　　奉書帖<lb/>
　　　　欲發帖<lb/>
　　　章草<lb/>
　　　　七月帖　　　　　　跨州帖<lb/>
　　　　量力帖<lb/>
<pb n="KR3h0026_WYG_016-5a"/>
　　　正書<lb/>
　　　　洛神賦<hi>不完</hi>　　　　丙舍帖<lb/>
　　　行書<lb/>
　　　　黄門帖　　　　　　李叅軍帖<lb/>
　　　　仲宗帖　　　　　　薦王德祖帖<lb/>
　　　　府君帖　　　　　　阿姑帖<lb/>
　　　　阿姨帖　　　　　　賢弟帖<lb/>
　　　　斁奴帖　　　　　　外甥帖<lb/>
<pb n="KR3h0026_WYG_016-5b"/>
　　　　吾賢帖　　　　　　諸舍帖<lb/>
　　　　舍内帖　　　　　　東園帖<lb/>
　　　　鴨頭丸帖　　　　　地黄湯帖<lb/>
　　　　都邑帖　　　　　　鄱陽帖<lb/>
　　　　山陰帖　　　　　　安西帖<lb/>
　　　　吳興帖　　　　　　冠軍帖二<lb/>
　　　　鵞羣帖　　　　　　進退帖<lb/>
　　　　體中帖　　　　　　授衣帖<lb/>
<pb n="KR3h0026_WYG_016-6a"/>
　　　　思戀帖　　　　　　如意帖<lb/>
　　　　古詩帖二<lb/>
詹思遠史亡其系作章草字肥整整斜斜直有晉人風<lb/>
度世之論字者多病肥瘦而不知肥之病在於剰肉而<lb/>
瘦之病在於露骨肥不剰肉瘦不露骨則於佳處自初<lb/>
不相妨也若以俗子為之則肥亦病瘦亦病此㴱不知<lb/>
書者所以昔人於師資形容之際或得其骨或得其肉<lb/>
而不聞偏勝者良有以耳如思遠者字雖肥而氣古書<lb/>
<pb n="KR3h0026_WYG_016-6b"/>
雖章而法完所謂得其肉而善學者也雖然語古作者<lb/>
亦幾何哉今御府所藏章草一<lb/>
　　　　清佳帖<lb/>
王曇首瑯琊臨沂人官至侍中平時沈毅雍容喜慍不<lb/>
見於色人謂有宰相器兄弟分財獨取圖書以歸至於<lb/>
金璧手未嘗持也方太祖初登九五而曇首與従兄華<lb/>
皆為佐命功臣遘風雲之㑹確然以社稷為己任亦霸<lb/>
者之佐也其作草字雖未足以與古人方駕要之是一<lb/>
<pb n="KR3h0026_WYG_016-7a"/>
代宗臣而人物典刑千古如在況其行筆痛快亦自有<lb/>
可觀者今御府所藏草書一<lb/>
　　　　餘念帖<lb/>
羊欣字敬元太山南城人也少沈静不為物忤而談論<lb/>
絶人容止可觀該博經史尤長於𨽻書父不疑為烏程<lb/>
令欣隨之官年十二頗為王獻之所知方時獻之為吳<lb/>
興太守嘗因夏月入縣值欣晝寢著新練裠獻之書裠<lb/>
數幅而去既覺視裠書有得欣本工書因此彌善然恬<lb/>
<pb n="KR3h0026_WYG_016-7b"/>
退私門無仕進意會稽王世子元顯嘗使欣書扇欣以他<lb/>
辭却之不肯奉命元顯怒以為後軍府舍人舍人之職<lb/>
本用寒素欣知名當世屈為此官不以髙卑見於顔色<lb/>
論者偉之然其學出於獻之當時謂獻之之後可以獨<lb/>
步故諺曰買王得羊不失所望兹可以見矣而論者謂<lb/>
欣學獻之如顔囘與夫子有步趨之近雖號入室終不<lb/>
能度越獻之規矩使洒落奔放自成一家故又有婢作<lb/>
夫人之誚以其舉止羞澀終不似真豈謂是耶欣嘗撰<lb/>
<pb n="KR3h0026_WYG_016-8a"/>
續筆陣圖一卷又譔古昔能書人名一卷以此尤見其<lb/>
用心焉官至中散大夫今御府所藏草書一<lb/>
　　　　筆精帖<lb/>
謝靈運陳郡陽夏人也祖𤣥父瑍瑍生而不慧早亡𤣥<lb/>
嘗謂人曰我乃生瑍瑍那得生靈運其為𤣥所器如此<lb/>
靈運少好學博綜羣書作為文辭擅江左之譽學王羲<lb/>
之真草俱造其妙或謂獻之靈運舅也故其得法為精<lb/>
凡獻之所上表章多在中書雜事中靈運模臨亂真因<lb/>
<pb n="KR3h0026_WYG_016-8b"/>
以巳所書易其本人莫能辨然稍有知之者後至元嘉<lb/>
中有司就索始進上當時靈運為一代聞人凡衣服器<lb/>
用一有製作世共宗之如郭泰折角巾也至不名之皆<lb/>
曰謝康樂云康樂者靈運之侯封也作草字尤為人所<lb/>
推與有評其詩者謂如石色松榦吹翕風雲簸蕩川岳<lb/>
則清雄可見也然蕭散氣韻則恐此不足盡之徒能狀<lb/>
其犇放耳靈運官至中書侍郎其出處始末自有傳今<lb/>
御府所藏草書一<lb/>
<pb n="KR3h0026_WYG_016-9a"/>
　　　　古詩帖<lb/>
薄紹之字敬叔丹陽人也善書初學王獻之綽有風格<lb/>
其作草字至自得處則馳騁步驟光彩發越照映四座<lb/>
然論其書者乃謂骨力猶稚何哉葢知其學以王氏為<lb/>
源而紹之為流派也至袁昻評其字勢則謂如舞女低<lb/>
腰仙人遠嘯以是言之則必以婉麗清閒為主矣安得<lb/>
發越照映如前所云然終繼之乃云揮毫振紙若疾閃<lb/>
飛星婉麗清閒所以論其常而發越照映所以言其變<lb/>
<pb n="KR3h0026_WYG_016-9b"/>
此心畫之妙兼得乎為人耳紹之官至給事中今御府<lb/>
所藏草書二<lb/>
　　　　日寒帖　　　　　　千文<lb/>
劉珉字仲寶彭城人書法自王氏羲獻父子以來其道<lb/>
浸以衰陋至齊尤甚珉喜草𨽻遂能一洗俗學之謬逺<lb/>
追羲之頗得其法落筆佳處往往凌轢古人至作草書<lb/>
益勝乃復名世論者有海岳髙深青分孤島之比且珉<lb/>
獨能振起一時末習之學以至於此遂為有齊一代名<lb/>
<pb n="KR3h0026_WYG_016-10a"/>
書之流得不宜哉今御府所藏草書一<lb/>
　　　　承晩帖<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0026_WYG_016-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和書譜卷十六<lb/>
</p>
<p>
</p>
  </div>
<div>
<head>宣和書譜卷十七</head> <lb/>
    <p>
<pb n="KR3h0026_WYG_017-1a"/>
欽定四庫全書<lb/>
　宣和書譜卷十七<lb/>
　　草書五<lb/>
　　　梁<lb/>
　　　　沈　約　　　　　　蕭子雲<lb/>
　　　　阮　研<lb/>
　　　陳<lb/>
　　　　陳伯智　　　　　　蔡景歴<lb/>
<pb n="KR3h0026_WYG_017-1b"/>
　　　　蔡　證　　　　　　陸　繕<lb/>
　　　　毛　喜　　　　　　江　總<lb/>
　　　　鄭　㐰　　　　　　陳　逵<lb/>
　　　隋<lb/>
　　　　釋智永<lb/>
沈約吳興武康人也官至尚書令少家貧一意書史燃<lb/>
膏繼晷晝夜不倦母恐其勞夜即滅燭約即以晝之所<lb/>
讀夜輒誦之遂博通羣籍在齊為書記方齊文惠太子<lb/>
<pb n="KR3h0026_WYG_017-2a"/>
在東宫延納多士乃特被親遇每入見日昃方出時與<lb/>
蕭琛王融范雲任昉皆曳裾王門世稱其賢俊後為東<lb/>
陽太守至今東陽八詠之作猶著後仕梁尤為器重約<lb/>
著述頗多撰四聲韻譜自謂有入神之妙作草字亦工<lb/>
大抵胸中所養不凡見之筆下者皆超絶故善論書者<lb/>
以謂胸中有萬卷書下筆自無俗氣約其得之今御府<lb/>
所藏草書一<lb/>
　　　　今年帖<lb/>
<pb n="KR3h0026_WYG_017-2b"/>
蕭子雲字景喬晉陵人官至侍中善正𨽻行草小篆飛<lb/>
白而正𨽻飛白尤工意趣飄然有騫舉之狀而世多其<lb/>
草字正𨽻初學王獻之晩學鍾繇乃能研二家之妙梁<lb/>
武帝遂以為二王可以比迹亦雅為齊髙祖所重嘗謂<lb/>
子雲書曰筆力勁俊心手相應巧踰杜度美過崔寔當<lb/>
與鍾繇竝驅爭先子特作草𨽻遂逼於卿其見賞如此<lb/>
嘗以飛白作一蕭字於建業壁間後人取其壁入南徐<lb/>
海榴堂中以為奇觀至唐有李約復載歸洛陽仁風里<lb/>
<pb n="KR3h0026_WYG_017-3a"/>
構大厦以覆之目曰蕭齋張諗特為記而序其事初子<lb/>
雲以書得名時百濟國使人至建業求書適子雲出麾<lb/>
東陽維舟將發使者望舟次逺三十步輒落膝丐於前<lb/>
曰侍中尺牘之美逺流海内今日所求惟在名蹟子雲<lb/>
為停舟三日書三十紙與之當時以為榮今御府所藏<lb/>
三<lb/>
　　　草書<lb/>
　　　　千文<lb/>
<pb n="KR3h0026_WYG_017-3b"/>
　　　正書<lb/>
　　　　進寫古文啓　　　　顔囘問孝<lb/>
阮研字文機陳留人官至荆州刺史善書師王羲之書<lb/>
作行草尤卓絶若飛泉交注奔競不息當時蕭子雲陶<lb/>
𢎞景輩謂各得羲之之一體然蕭子雲綿弱終不迨研<lb/>
至作𨽻書則法鍾繇而風神所不及袁昻評研書如貴<lb/>
冑失品次叢萃不能復排突英賢則研之書亦不可謂<lb/>
無利鈍也今御府所藏草書三<lb/>
<pb n="KR3h0026_WYG_017-4a"/>
　　　　宰相帖　　　　　　欣泰帖<lb/>
　　　　得書帖<lb/>
陳伯智字筞之世祖第十二子也少敦厚有器局博涉<lb/>
經史大建中立為永陽王雅意翰墨無狗馬之玩作字<lb/>
勁舉而行草尤工師其成心而自為家學故名重于時<lb/>
葢傳習之陋論者以謂屋下架屋不免有奴書之誚此<lb/>
伯智獨能擺脫而世有筞馬馳逐葦航汎浮比其落筆<lb/>
之妙者非虚語也今御府所藏草書一<lb/>
<pb n="KR3h0026_WYG_017-4b"/>
　　　　習讀帖<lb/>
蔡景歴字茂世濟陽考城人官至侍中景歴少俊爽不<lb/>
羣有孝行家貧不廢讀書㴱達事機輔佐時主以能稱<lb/>
初客游京口髙祖鎮朱方聞景歴名以書要之景歴對<lb/>
使人答書筆不停綴文不重改詞翰俱妙髙祖甚加欽<lb/>
賞景歴善尺牘工草𨽻任樸適俗而復不拘窘其為文<lb/>
辭則不尚雕靡而長於叙事應機敏速於字法亦如之<lb/>
有文集三十卷行于時亦可知其所得宜其立朝有足<lb/>
<pb n="KR3h0026_WYG_017-5a"/>
觀者今御府所藏草書一<lb/>
　　　　寂然帖<lb/>
蔡證字希詳濟陽考城人侍中景歴之子官至左民尚<lb/>
書後主器其才令十日一往東宫證每見太子必陳說<lb/>
古今得失皆切時務遷中書令證美風姿談辨如傾河<lb/>
搢紳戚里朝廷憲章風俗戸口山川土地問無不知然<lb/>
亦留心翰墨葢當時以書著名者甚鮮如蕭乾得子雲之<lb/>
法證之父景歴亦以善𨽻書稱於世及觀證讀經帖草書<lb/>
<pb n="KR3h0026_WYG_017-5b"/>
筆力遒勁頗合規矩豈非箕裘之習歟今御府所藏草<lb/>
書一<lb/>
　　　　讀經帖<lb/>
陸繕字士繻吳郡人也父倕在梁為御史中丞繕以世<lb/>
胄補官至中書侍郎陳有天下録用舊臣累遷至左僕<lb/>
射諡曰安繕儀表秀穎周旋中規步趨可法當時東宫<lb/>
曁諸王咸取則焉其作字故亦象其為人之可喜也大<lb/>
抵人心不同書亦如之顔真卿之筆凜然如社稷臣虞<lb/>
<pb n="KR3h0026_WYG_017-6a"/>
世南之筆卓乎如廊廟之器以至王僧䖍之字若王謝<lb/>
家子弟是豈獨由外入之學其性以成之也固有自矣<lb/>
觀繕草字風度亦可以見其人物之飄逸云今御府所<lb/>
藏草書一<lb/>
　　　　稽古帖<lb/>
毛喜<hi>一作熹</hi>字伯武滎陽陽武人也官至侍中喜少好學<lb/>
師古雅為髙祖所知及鎮京口命喜與髙宗俱往江陵<lb/>
仍勅髙宗曰汝至西朝可咨稟毛喜至高宗初為驃騎<lb/>
<pb n="KR3h0026_WYG_017-6b"/>
將軍仍以喜為府咨議叅軍領中記室府中文翰皆喜<lb/>
詞也喜於翰墨間尤得名善草𨽻落筆峻激略無滯思<lb/>
其奔放超絶處論者以比平郊逸驥晩景飛隼其亦善<lb/>
取況者也今御府所藏草書一<lb/>
　　　　從軍帖<lb/>
江總字總持濟陽考城人官至尚書令總七嵗而孤依<lb/>
外氏吳平光矦蕭勵家而勵尤所鍾愛嘗謂總曰爾操<lb/>
行殊異神采英拔後之知名當出吾右及長果好學能<lb/>
<pb n="KR3h0026_WYG_017-7a"/>
屬文作行草為時獨步以詞翰兼妙得名有文集三十<lb/>
卷行於世焉今御府所藏行書一<lb/>
　　　　餘姚帖<lb/>
鄭信失其世系官至東宫洗馬幼通經史尤善草字深<lb/>
慕鍾王之法而得其㫖觀其用筆俯仰屈折而筋力有<lb/>
餘葢論書者以謂豐力多筋者聖無力無筋者病而信<lb/>
亦頗知其要處也又如信意喜用秃筆豈其鋒藏韻古<lb/>
而至是耶抑又出其一時之意耶嘗聞漢蕭何用秃筆<lb/>
<pb n="KR3h0026_WYG_017-7b"/>
書為時所重王僧䖍用之而風韻不減是亦其得之於<lb/>
心者㐰固不擇紙筆皆得如意也今御府所藏草書一<lb/>
　　　　民務帖<lb/>
陳逵無傳於史其書不多見作行草古而腴肥而不剩<lb/>
肉雖未足以追配昔人要之葢嘗論學又復不惡亦自<lb/>
可珍至於草字則飄發不滯稍有羲獻之風葢亦非規<lb/>
矩形容王氏者至其合處乃有一斑雖欲勿取其可捨<lb/>
諸雖然於衆人則有餘於作者則不足故其書名獨不<lb/>
<pb n="KR3h0026_WYG_017-8a"/>
赫然與前人爭長宜哉今御府所藏二<lb/>
　　　草書<lb/>
　　　　嵗終帖<lb/>
　　　行書<lb/>
　　　　明願帖<lb/>
釋智永會稽人也晉右將軍王羲之之裔學書以羲之<lb/>
為師法筆力縦横真草兼僃綽有祖風初勵志書札起<lb/>
樓於所居之側因自誓曰書不成不下此樓後果大進<lb/>
<pb n="KR3h0026_WYG_017-8b"/>
為一時推重而求其書者縑素牋紙堆案盈几先後積<lb/>
壓塵為之生又戸外之屨常滿賓客造請門閾穿穴以<lb/>
鐵固其限故人號曰鐵門限所用筆退即投大甕中嵗<lb/>
久輒貯數瓮自為銘以瘞之當是時詩人有以筆塜對<lb/>
墨池者嘗作心成頌以示字法又作真草千文傳於世<lb/>
學者率模倣焉今御府所藏二十有三<lb/>
　　　草書<lb/>
　　　　常侍帖　　　　　　叅軍帖<lb/>
<pb n="KR3h0026_WYG_017-9a"/>
　　　　故舊帖　　　　　　至通法師帖<lb/>
　　　　春雨帖　　　　　　千文七<lb/>
　　　　臨王羲之言讌帖<lb/>
　　　真草<lb/>
　　　　月儀　　　　　　　月儀獻嵗帖<lb/>
　　　　千文七　　　　　　小字千文<lb/>
　<lb/>
　<lb/>
<pb n="KR3h0026_WYG_017-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和書譜卷十七<lb/>
</p>
<p>
</p>
  </div>
<div>
<head>宣和書譜卷十八</head> <lb/>
    <p>
<pb n="KR3h0026_WYG_018-1a"/>
欽定四庫全書<lb/>
　宣和書譜卷十八<lb/>
　　草書六<lb/>
　　　唐<lb/>
　　　　裴行儉　　　　　　賀知章<lb/>
　　　　徐嶠之　　　　　　張　旭<lb/>
　　　　孫過庭　　　　　　周　㠖<lb/>
　　　　李霄逺　　　　　　張仲謀<lb/>
<pb n="KR3h0026_WYG_018-1b"/>
　　　　裴　素　　　　　　韋　權<lb/>
　　　　張庭範　　　　　　胡季良<lb/>
　　　　章孝規<lb/>
裴行儉字守約絳州聞喜人官至禮部尚書撿挍右衞<lb/>
大將軍復為金牙道大總管卒贈幽州刺史諡曰獻行<lb/>
儉善用兵大將軍蘇定方一見奇之盡畀之以術麟徳<lb/>
二年擢安西都督西域諸國多慕義歸附召為司文少<lb/>
卿遷吏部與李敬𤣥馬載同典選有能名時號裴馬工<lb/>
<pb n="KR3h0026_WYG_018-2a"/>
草隷以書名家髙宗嘗以絹素詔寫文選書奏極嘉賞<lb/>
因厚錫賚以奬之行儉每自許褚遂良非精筆佳墨未<lb/>
嘗輒書不擇筆墨而妍捷者余與虞世南耳所譔選譜<lb/>
草字體數萬言後之學者往往宗之然書帖罕傳葢行<lb/>
儉以用兵有功唐室提孤軍深入萬里兵不血刃而叛<lb/>
黨禽夷自是以功揜其他能也今御府所藏草書一<lb/>
　　　　千文<lb/>
賀知章字季真越州永興人擢第後復登超拔羣類科<lb/>
<pb n="KR3h0026_WYG_018-2b"/>
天姿夷曠談論警發能文善草𨽻當世稱重恐不能遽<lb/>
取每於燕閒游息之所具筆研佳紙候之偶意有愜適<lb/>
不復較其高下揮毫落紙纔數十字已為人藏去傳以<lb/>
為寶晩節尤放誕自號四明狂客脫落簮紱之累嬉戲<lb/>
里巷間與物無忤每醉必作為文詞初不經意卒然便<lb/>
就行草相間時及於怪逸尤見真率往往自以為奇使<lb/>
醒而復書未必爾也書時惟問紙有幾幅或曰十幅則<lb/>
詞隨十幅盡或曰二十幅則隨二十幅意乃止然多多<lb/>
<pb n="KR3h0026_WYG_018-3a"/>
益辦不見筆力之衰忽有佳處人謂其機㑹與造化爭<lb/>
衡非人工可到葢胸中所養不凡源深流長自然之道<lb/>
天寶初病夢逰帝居數日寤乃上章乞為道士従之又<lb/>
賜鑑湖數頃為放生池以越州所居為千秋觀旣辭明<lb/>
皇作序太子以下拜辭百<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>飲餞賦詩叙别時官為秘<lb/>
書外監後贈兵部尚書今御府所藏草書一十有二<lb/>
　　　　孝經二　　　　　　洛神賦上下二<lb/>
　　　　胡桃帖　　　　　　上日等帖二<lb/>
<pb n="KR3h0026_WYG_018-3b"/>
　　　　千文五<hi>内一軸不完</hi>
徐嶠之字惟岳㑹稽人也嘗歴趙洺州刺史不載於史<lb/>
而附見於朱長文墨池編嶠之平時耿耿有髙節如狄<lb/>
仁傑姚崇交辟皆不就張易之勢傾當世而敢以語摧<lb/>
之終能左右張柬之等扶中宗復唐室自晦不伐故人<lb/>
莫之知也作字名播于時正書遒媚有楷法今傳於世<lb/>
者草字而已評其字謂如囘鸞顧鵲之勢識者不以為<lb/>
過初嶠之父師道已精於書嶠之復以善書稱且以法<lb/>
<pb n="KR3h0026_WYG_018-4a"/>
授其子浩故浩書又傑然為一家法自師道至浩葢三<lb/>
世矣是亦熟於翰墨之場者也今御府所藏草書一<lb/>
　　　　天童經<lb/>
張旭蘇州人官至長史初為尉時有老人持牒求判信<lb/>
宿又來顛怒而責之老人曰愛公墨妙欲家藏無他也<lb/>
老人因復出其父書旭視之天下奇筆也自是盡其法<lb/>
旭喜酒呌呼狂走方落筆一日酒酣以髪濡墨作大字<lb/>
旣醒視之自以為神不可復得嘗言初見擔夫爭道又<lb/>
<pb n="KR3h0026_WYG_018-4b"/>
聞鼓吹而知筆意及觀公孫大娘舞劒噐乃得其神其<lb/>
名本以顛草而至於小楷行書又復不減草字之妙其<lb/>
草字雖奇怪百出而求其源流無一㸃畫不該規矩者或<lb/>
謂張顛不顛者是也後之論書凡歐虞褚薛皆有異論<lb/>
至旭無所短者故有唐名卿傳其法者惟顔真卿云今<lb/>
御府所藏草書二十有四<lb/>
　　　　奇怪書　　　　　　醉墨帖<lb/>
　　　　孔君帖　　　　　　皇甫帖<lb/>
<pb n="KR3h0026_WYG_018-5a"/>
　　　　大弟帖　　　　　　諸舍帖<lb/>
　　　　久不得書帖　　　　徳信帖<lb/>
　　　　定行帖　　　　　　自覺帖<lb/>
　　　　平安帖　　　　　　承告帖<lb/>
　　　　洛陽帖　　　　　　永嘉帖<lb/>
　　　　清鑑等帖　　　　　縑素帖<lb/>
　　　　華陽帖　　　　　　大草帖<lb/>
　　　　春草帖　　　　　　秋深帖<lb/>
<pb n="KR3h0026_WYG_018-5b"/>
　　　　王粲評詩　　　　　長安帖<lb/>
　　　　酒船帖　　　　　　千文<lb/>
孫過庭字䖍禮陳留人官至率府叅軍錄事好古博雅<lb/>
工文辭得名翰墨間作草書咄咄逼羲獻尤妙於用筆<lb/>
儁拔剛㫁出於天材非功用積習所至善臨模往往真<lb/>
贗不能辨文皇嘗謂過庭小字書亂二王葢其似真可<lb/>
知也作運筆論字逾數千妙有作字之㫖學者宗以為<lb/>
法然落筆喜急速議者病之要是其自得趣也今御府<lb/>
<pb n="KR3h0026_WYG_018-6a"/>
所藏草書三<lb/>
　　　　書譜序上下二　　　千文<lb/>
周㠖不知何許人也天成間作牧泌陽世以翰墨稱喜<lb/>
懐素書心慕手追作草字得師法有贈懐素草書歌者<lb/>
㠖親筆之故字畫尤加奇崛當時如智永夢龜髙閑輩<lb/>
皆以書稱於唐而懐素得王氏羲獻法為多宜其㠖一<lb/>
意於師習也今御府所藏草書一<lb/>
　　　　贈懐素草書歌<lb/>
<pb n="KR3h0026_WYG_018-6b"/>
李霄逺莫詳其出處然其書多見於後世豈當時以書<lb/>
得名者霄逺喜草書近類釋亞栖在唐有盛譽而學者<lb/>
不究其實往往宗之曾不知自羲獻法亡而獨得草字<lb/>
妙處入規矩而放逸者惟張旭耳至於字法之壊則實<lb/>
由亞栖而霄逺亦亞栖之流宜其專務縦逸如風如雲<lb/>
任其所之略無滯留此俗子之所深喜而未免夫知書<lb/>
者之所病也今御府所藏草書二<lb/>
　　　　隱士詩　　　　　　逺花詩<lb/>
<pb n="KR3h0026_WYG_018-7a"/>
張仲謀亡其世系長於草法其源流出自王羲之久而<lb/>
自稱一家唐人學字多倣王氏其或肥瘦疎密大小布<lb/>
置之不同要其筆意則一而已觀羲之著論於八法之<lb/>
外有曰如千里陣雲髙峰墜石百鈞弩發陸㫁犀象之<lb/>
類苟能深求㫖趣信其言不虚也仲謀之書豈非得其<lb/>
餘意耶今御府所藏草書一<lb/>
　　　　赴赴有感感詩<lb/>
裴素失其先系寶歴初登第善草書其筆意葢規模王<lb/>
<pb n="KR3h0026_WYG_018-7b"/>
氏羲獻父子之學觀其空鱠一帖可謂用意然力不甚<lb/>
勁而姿媚有餘顧未得古人落筆之妙與亞栖輩可以<lb/>
季孟其間也且羲獻以字畫之妙出東晉曠然為千古<lb/>
翰墨之祖後之學者未論升堂入室而稍窺其藩籬已<lb/>
足以名世况素之字學殆已逼人是宜在所錄也今御<lb/>
府所藏草書一<lb/>
　　　　空鱠帖<lb/>
韋權不知何許人也工草書其筆畫宗王氏羲獻之法<lb/>
<pb n="KR3h0026_WYG_018-8a"/>
嘗與人論書云洛神賦數紙足下曾見之否當在鍾繇<lb/>
之上即知書不可定夫古今評書皆自其識㫁不昧確<lb/>
然自信可以為決定之論若以凡下較之則往往是古<lb/>
非今貴耳賤目敢與古人比肩哉前人論此者謂往昔<lb/>
字學之流其初筆法安在惟其胸次筆端超逸絶塵暗<lb/>
合法度則其草創便為一物之宗折釵屋漏畫沙等書<lb/>
同是筆法㑹此則曠百世而與之友如權者雖未聞其<lb/>
知此然能於論書之際逺引古人自信不囘而書又可<lb/>
<pb n="KR3h0026_WYG_018-8b"/>
喜亦足尚也今御府所藏草書二<lb/>
　　　　論書帖　　　　　　畫畏獸<lb/>
張庭範本一優人亡其系善逢迎諂事朱全忠為所喜<lb/>
故全忠錄其扈従之勞為御營使進金吾衞將軍河南<lb/>
尹全忠又欲用為太常卿宰相裴樞知其無人望且太<lb/>
常典禮非賢者莫能當其任力持不可全忠由是罷樞<lb/>
相而栁璨希㫖意用庭範然終以此敗庭範喜草書貌類<lb/>
善人而心術特不善與栁璨同惡相濟終轘于市是亦<lb/>
<pb n="KR3h0026_WYG_018-9a"/>
所致者然以春秋褒貶之法㫁之則庭範之書或在所<lb/>
不錄今御府所藏八<lb/>
　　　草書<lb/>
　　　　謝安帖　　　　　　相遇帖<lb/>
　　　　東陽帖<lb/>
　　　正書<lb/>
　　　　造蠒紙法<lb/>
　　　行書<lb/>
<pb n="KR3h0026_WYG_018-9b"/>
　　　　胡笳十八拍　　　　仁弟帖<lb/>
　　　　借書帖二<lb/>
胡季良不見于史册惟工行草追慕古人而得其筆意<lb/>
字體溫潤雖肥而有秀穎之氣運筆畧無凝滯殆非一<lb/>
朝夕之工也揚雄有言精而精之熟在其中矣故技有<lb/>
操舟若神運斤成風豈非積習之久而後臻於妙耶觀<lb/>
季良讀元和文與夫大乗寺帖字皆行書既精且熟想<lb/>
見其禿千兔之毫窮萬榖之皮而能至是也今御府所<lb/>
<pb n="KR3h0026_WYG_018-10a"/>
藏十<lb/>
　　　草書<lb/>
　　　　題然公山房詩　　　逸草障<lb/>
　　　　文賦帖　　　　　　說龍帖<lb/>
　　　　蔡瓌帖<lb/>
　　　行書<lb/>
　　　　讀元和文　　　　　大乗寺詩<lb/>
　　　　孔山寺詩　　　　　崑山寺詩<lb/>
<pb n="KR3h0026_WYG_018-10b"/>
　　　　陳智帖<lb/>
章孝規不知何許人嘗為路魯瞻書雲南木夾詳考其<lb/>
始末則魯瞻者唐邊臣方面之官雲南者蠻夷之地古<lb/>
有大雲南小雲南是也木夾則彼方所謂木契蠻夷之<lb/>
俗古禮未廢故其往復移文猶馳木夾魯瞻之書當是<lb/>
復雲南之移文其詞畧曰萬里離南一朝至北開緘捧<lb/>
讀奬餙過多葢其結信邊鄙使之不敢犯義者理固在<lb/>
是木夾之文則進士胡曾所為其字則處士章孝規草<lb/>
<pb n="KR3h0026_WYG_018-11a"/>
書耳孝規所長者草字而木夾之書亦藴藉有餘對之<lb/>
可喜唐三百年凡縉紳之士無不知書下至布衣皁隷<lb/>
有一能書便不可掩况孝規一處士書又不惡良可寶<lb/>
也今御府所藏草書一<lb/>
　　　　路魯瞻雲南木夾<lb/>
　<lb/>
　<lb/>
　<lb/>
<pb n="KR3h0026_WYG_018-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和書譜卷十八<lb/>
</p>
<p>
</p>
  </div>
<div>
<head>宣和書譜卷十九</head> <lb/>
    <p>
<pb n="KR3h0026_WYG_019-1a"/>
欽定四庫全書<lb/>
　宣和書譜卷十九<lb/>
　　草書七<lb/>
　　　唐<lb/>
　　　　釋懐素　　　　　　釋亞栖<lb/>
　　　　釋髙閒　　　　　　釋辯光<lb/>
　　　　釋景雲　　　　　　釋貫休<lb/>
　　　　釋夢龜　　　　　　釋文楚<lb/>
<pb n="KR3h0026_WYG_019-1b"/>
　　　五代<lb/>
　　　　杜荀鶴　　　　　　薛存貴<lb/>
　　　　楊凝式<lb/>
　　　宋<lb/>
　　　　神仙鍾離權　　　　錢　俶<lb/>
　　　　杜　衍　　　　　　周　越<lb/>
釋懐素字藏真俗姓錢長沙人徙家京兆𤣥奘三藏之<lb/>
門人也初勵律法晩精意於翰墨追倣不輟秃筆成塜<lb/>
<pb n="KR3h0026_WYG_019-2a"/>
一夕觀夏雲隨風頓悟筆意自謂得草書三昧斯亦見<lb/>
其用志不分乃凝於神也當時名流如李白戴叔倫竇<lb/>
臮錢起之徒舉皆有詩美之狀其勢以謂若驚蛇走虺<lb/>
驟雨狂風人不以為過論又評者謂張長史為顛懐素<lb/>
為狂以狂繼顛孰為不可及其晩年益進則復評其與<lb/>
張芝逐鹿兹亦有加無已故其譽之者亦若是耶攷其<lb/>
平日得酒發興要欲字字飛動圓轉之妙宛若有神是<lb/>
可尚者今御府所藏草書一百有一<lb/>
<pb n="KR3h0026_WYG_019-2b"/>
　　　　孝經四　　　　　　自叙<lb/>
　　　　鄂公鬭將贊三　　　草書歌二<hi>不完</hi>
　　　　秋風辭　　　　　　草聖詩<lb/>
　　　　早春詩　　　　　　自詠詩<lb/>
　　　　寄人詩　　　　　　憶人詩<lb/>
　　　　遊山詩　　　　　　題酒樓詩<lb/>
　　　　酒船詩　　　　　　勸酒詩<lb/>
　　　　狂醉詩　　　　　　醉僧圖詩<lb/>
<pb n="KR3h0026_WYG_019-3a"/>
　　　　寄浩公詩　　　　　迴雁詩<lb/>
　　　　論草聖帖　　　　　論章草帖<lb/>
　　　　論書帖　　　　　神仙帖<lb/>
　　　　遊山帖　　　　　　下山帖<lb/>
　　　　尋道帖　　　　　　貧道帖<lb/>
　　　　玉壺帖　　　　　　仙杖帖<lb/>
　　　　長生帖　　　　　　臨川帖二<lb/>
　　　　山水帖　　　　　　山亭帖<lb/>
<pb n="KR3h0026_WYG_019-3b"/>
　　　　早行帖　　　　　　松聲帖<lb/>
　　　　花發帖　　　　　　上林花發帖<lb/>
　　　　奉李帖　　　　　　送人帖<lb/>
　　　　藥物帖　　　　　　石膏散帖<hi>乘興帖附</hi>
　　　　白石散帖　　　　　寄藥帖<lb/>
　　　　顛書帖　　　　　　二謝帖<lb/>
　　　　二謝等帖　　　　　奉二謝帖<lb/>
　　　　奉書帖　　　　　　揮翰帖<lb/>
<pb n="KR3h0026_WYG_019-4a"/>
　　　　筆老帖　　　　　　遣興帖<lb/>
　　　　清和帖　　　　　　近代帖<lb/>
　　　　久在帖　　　　　　動静帖<lb/>
　　　　臨池帖　　　　　　憑事帖<lb/>
　　　　勤讀帖　　　　　　天然帖<lb/>
　　　　本欲帖　　　　　　足下帖<lb/>
　　　　知命帖　　　　　　白首帖<lb/>
　　　　世人帖　　　　　　飛釣帖<lb/>
<pb n="KR3h0026_WYG_019-4b"/>
　　　　雄逸帖　　　　　　汝等帖<lb/>
　　　　還期帖　　　　　　客舍帖<lb/>
　　　　陶阮帖　　　　　　江公帖<lb/>
　　　　得書帖　　　　　　師古帖<lb/>
　　　　取步帖　　　　　　衣鉢帖<lb/>
　　　　河内諸子帖　　　　河東帖<lb/>
　　　　咸陽帖　　　　　　吳郡帖<lb/>
　　　　新安縣帖　　　　　醉顛帖<lb/>
<pb n="KR3h0026_WYG_019-5a"/>
　　　　草顛帖　　　　　　小草等帖<lb/>
　　　　行草筆法　　　　　公孫大娘等帖<lb/>
　　　　臨王羲之懐間帖<lb/>
　　　　千文帖<lb/>
　　　　夢遊天姥山等歌五<lb/>
釋亞栖洛陽人也經律之餘喜作字得張顛筆意昭宗<lb/>
光化中對殿庭草書兩賜紫袍一時為之榮每論張顛<lb/>
云世徒知張之顛而不知實非顛也觀其自謂吾書不<lb/>
<pb n="KR3h0026_WYG_019-5b"/>
大不小得其中道若飛鳥出林驚虵入草則果顛也耶<lb/>
此亞栖所以獨得而世俗未必知也觀其謝真人帖與<lb/>
草書千文其所謂顛者與今御府所藏草書一十有五<lb/>
　　　　對御草書歌　　　　觀智永草書歌<lb/>
　　　　觀懐素草書歌　　　觀髙閑草書歌二<lb/>
　　　　幾何賦　　　　　　瀟湘逢故人賦二<lb/>
　　　　羅漢贊　　　　　　開講疏<lb/>
　　　　山寺詩　　　　　　謝真人帖<lb/>
<pb n="KR3h0026_WYG_019-6a"/>
　　　　六藝帖　　　　　　千文二<lb/>
釋髙閑烏程人寓湖州開元寺具戒律善草書宣宗時<lb/>
召對賜以紫袍加大德號頗為韓愈所知作序送之大<lb/>
抵愈所論言其書法出張顛流離顛沛必於草書發之<lb/>
故其變動猶鬼神不可端倪學者當求顛之心而不當<lb/>
逐其跡也已而要其歸正而語若詆毁葢知愈者必謂<lb/>
愈深知閑而不知愈者以謂愈之黜閑也今御府所藏<lb/>
三<lb/>
<pb n="KR3h0026_WYG_019-6b"/>
　　　草書<lb/>
　　　　五原帖<lb/>
　　　行書<lb/>
　　　　中丞帖　　　　　　雨雪帖<lb/>
釋辯光江南人也潛心草字名重一時呉融贈其歌曰<lb/>
忽時飛動更驚人一聲霹靂龍虵活司空圖亦為之歌<lb/>
曰看師逸跡兩師宜髙適歌行李白詩當時稱美著於<lb/>
篇籍者不可勝數苟非研精覃思詎能至是耶昔智永<lb/>
<pb n="KR3h0026_WYG_019-7a"/>
學書四十載不下經閣世號鐵門限懐素觀夏雲隨風<lb/>
頓悟筆意彼皆不以外物攖拂其心遂能造妙觀辯光<lb/>
墨跡筆勢遒健雖未足以與智永懐素方駕然亦自是<lb/>
一家法為時所稱豈一朝夕之力歟今御府所藏草書<lb/>
二<lb/>
　　　　贈登第等詩　　　　千文<lb/>
釋景雲亡其世系幼通經論性識超悟尤喜草法初學<lb/>
張顛久之精熟有意外之妙觀其所書將箴左盤右蹴<lb/>
<pb n="KR3h0026_WYG_019-7b"/>
若濃雲之興迅雷之發使見者驚駭斯葢不獨形於字<lb/>
畫之間抑又見其寫胸中之寄也昔王羲之作筆陣圖<lb/>
以紙為陣以筆為刀矟以墨為鍪甲以水硯為城池本<lb/>
領為副將結搆為謀畧出入為號令特以心意為將軍<lb/>
者真知其要也景雲之書將箴殆有㫖焉今御府所藏<lb/>
草書一<lb/>
　　　　將箴<lb/>
釋貫休字德隱姓姜婺州蘭溪人七嵗出家日誦書每<lb/>
<pb n="KR3h0026_WYG_019-8a"/>
過千字不復遺忘工為歌詩多警句膾炙人口以至丹<lb/>
青之習皆怪古不媚作十六大阿羅漢筆法略無蹈襲<lb/>
世俗筆墨畦畛中寫已狀眉目亦非人間所有近似者<lb/>
天復中入蜀往益州東禪院賜號禪月作字尤奇崛至<lb/>
草書益勝嶃峻之狀可以想見其人喜書千文世多傳<lb/>
其本雖不可以比迹智永要自不凡有歌詩千餘首號<lb/>
禪月集行于世今御府所藏八<lb/>
　　　草書<lb/>
<pb n="KR3h0026_WYG_019-8b"/>
　　　　常侍帖　　　　　　千文六<lb/>
　　　行書<lb/>
　　　　夢遊仙詩<lb/>
釋夢龜莫知其系天復中寓東林寺作顛草奇怪百出<lb/>
雖未可語驚虵飛鳥之迅而筆力遒勁亦自是一門之<lb/>
學唐興士夫習尚字學此外惟釋子多喜之而釋子者<lb/>
又往往喜作草字其故何耶以智永懐素前為之倡名<lb/>
葢輩流聳動當世則後生晩學瞠若光塵者不啻羶蟻<lb/>
<pb n="KR3h0026_WYG_019-9a"/>
之慕於是其徒亦有駸駸欲度不可得而掩者如夢龜<lb/>
其人也今御府所藏草書一十<lb/>
　　　　白蓮歌　　　　　　粉團山水歌<lb/>
　　　　梁園吟　　　　　　襄陽曲<lb/>
　　　　重陽詩　　　　　　謝馬鞭詩<lb/>
　　　　寄新羅劍帖　　　　臨張顛千文<lb/>
　　　　千文二<lb/>
釋文楚失其世系性樂岑寂惟喜作草書學智永法顛<lb/>
<pb n="KR3h0026_WYG_019-9b"/>
沛造次不忘於懐久而擺脫舊習有自得之趣在元和<lb/>
間所書千文落筆輕清無一㸃俗氣飄飄若飛雲之映<lb/>
素月一見使人泠然有物外之興豈其書足以洗人之<lb/>
心如是耶至若亞栖䛒光之徒咸以恢詭譎怪相誘誇<lb/>
而文楚獨以清約自成一家昔劉涇嘗作書詁以懐素<lb/>
比玉䛒光比珠髙閑比金貫休比玻璃亞栖比水晶世<lb/>
以為善取況者恨涇不見文楚故未有定論今御府所<lb/>
藏草書一<lb/>
<pb n="KR3h0026_WYG_019-10a"/>
　　　　千文<lb/>
杜荀鶴池州人官至翰林學士善作詩辭句切理有舉<lb/>
鞭揮栁色隨手失蟬聲之句為時所稱然尤工草字而<lb/>
無末俗之氣且書學之廢莫甚於五代篆籀之輩不可<lb/>
得見矣得見兩漢之典刑斯可矣兩漢之法又不可得<lb/>
見矣得見晉唐之遺風斯可矣觀荀鶴之書雖未能跨<lb/>
越前古筆力遒健猶有晉唐之遺風然其書名頗播於<lb/>
流俗故其字亦為可重今御府所藏草書一<lb/>
<pb n="KR3h0026_WYG_019-10b"/>
　　　　雲扄帖<lb/>
薛存貴史失其傳考其字畫定非凡陋人也然<hi>闕</hi>作草<lb/>
書頗有晉宋間風度所書雖出於一手而變態百出或<lb/>
妍或醜其溫潤足繩墨處便類獻之字學而剛勁乏娬<lb/>
媚處則李煜金錯刀書之儔侣也昔人學書未必不盡<lb/>
工而罪在胸次如存貴端是學者之書葢不必工字而<lb/>
字自應佳耳今御府所藏草書五<lb/>
　　　　應舉帖　　　　　　西征帖<lb/>
<pb n="KR3h0026_WYG_019-11a"/>
　　　　秋熱帖　　　　　　到城帖<lb/>
　　　　到任帖<lb/>
楊凝式華陰人也形貌寢侻然精神矍然要大於身善<lb/>
文詞出時輩右唐昭宗時初登進士第終唐之世為秘<lb/>
書郎直史館仕梁至考功員外郎歴後唐至兵部侍郎<lb/>
於晉以太子少保分司西洛至漢遷太子少師至周遷<lb/>
太子太保自晉迄周朝廷皆以元老大臣優禮之喜作<lb/>
字尤工顛草居洛下十年凡琳宫佛祠墻壁間題紀殆<lb/>
<pb n="KR3h0026_WYG_019-11b"/>
遍然揮灑之際縱放不羈或有狂者之目歐陽修嘗跋<lb/>
其字以謂自唐亡道衰四海困於兵戈及我宋興天下<lb/>
復歸于治葢百有五十餘年五代之間有一楊凝式建<lb/>
隆已後有一李建中二人筆法不同而書名皆為一時<lb/>
之絶後之議者又以謂唐末五代文章卑汚字畫隨之<lb/>
若李建中書猶有五代以來衰亂之氣而凝式筆迹獨<lb/>
為雄强與顔真卿行書相上下自是當時翰墨中豪傑<lb/>
葢昔之名世之書惟二王而已後人倣之莫得其㸃畫<lb/>
<pb n="KR3h0026_WYG_019-12a"/>
凝式稽究其學遂能超逸如此則知作字非小道而凝<lb/>
式所得可以語其崖略也今御府所藏三<lb/>
　　　草書<lb/>
　　　　古意帖<lb/>
　　　正書<lb/>
　　　　韭花帖<lb/>
　　　行書<lb/>
　　　　乞花帖<lb/>
<pb n="KR3h0026_WYG_019-12b"/>
神仙鍾離先生名權不知何時人而間出接物自謂生<lb/>
於漢吕洞賔於先生執弟子禮有問答語及詩成集狀<lb/>
其貌者作偉岸丈夫或峩冠紺衣或虬髯蓬鬢不冠巾<lb/>
而頂雙髻文身跣足頎然而立脾睨物表真是眼髙四<lb/>
海而遊方之外者自稱天下都散漢又稱散人嘗草其<lb/>
為詩云得道髙僧不易逢幾時歸去得相從其字畫飄<lb/>
然有凌雲之氣非凡筆也元祐七年七月亦錄詩四章<lb/>
贈王定國多論精勤志學長生金丹之事亹亹可讀終<lb/>
<pb n="KR3h0026_WYG_019-13a"/>
自論其書以謂學龍虵之狀識者信其不誣今御府所<lb/>
藏草書一<lb/>
　　　　贈王定國詩<lb/>
秦忠懿王錢俶武肅王鏐之孫文穆王元瓘之子錢氏<lb/>
自唐乾寧間據有浙右至我宋之興凡三世四王使一<lb/>
方耄倪不識兵革而覩太平之盛錢氏之力也初元瓘<lb/>
有子曰佐嗣元瓘位是為忠獻在位未幾而忠懿特以<lb/>
弟繼其昭穆藝祖應運率先臣服開寳八年朝廷將舉兵平<lb/>
<pb n="KR3h0026_WYG_019-13b"/>
江左李煜密貽書于俶曰今日無我明日豈有王一旦<lb/>
明天子易位酬勞王亦大梁一布衣耳俶表其書來上<lb/>
藝祖嘉其忠江南平與其子惟濬妻孫氏來朝藝祖遣<lb/>
皇子至睢陽迎勞對見禮皆従異等賜禮賢宅以館之<lb/>
而締搆宏壯至於供帳帟幙什物種種畢具俶來如歸<lb/>
已而遣就國而留其子入侍至太宗即位之明年俶盡<lb/>
籍其府庫地圖以獻乃封王淮海國久之又王漢南國<lb/>
上章遜避遂止王許未幾徙王鄧端拱元年八月二十<lb/>
<pb n="KR3h0026_WYG_019-14a"/>
四日太宗以其誕日遣使賜器幣方與使者燕罷及暮<lb/>
有大星流殞于正寢光照戸外而是夕以訃聞於是朝<lb/>
廷追封王秦國諡曰忠懿方浙右冨庶登豐之久上下<lb/>
無事惟以文藝相髙故俶尤喜翰墨而作字善顛草其<lb/>
斡旋盤結不减古人太宗遣使取其草書以進俶乃以<lb/>
舊習絹圖上之詔賜以玉硯金匣象管蜀牋等且示寵<lb/>
焉然當時降王有始有卒無如俶者葢以能先諸國作<lb/>
我藩服其後子孫繼登顯仕垂榮無窮信萬世臣子之<lb/>
<pb n="KR3h0026_WYG_019-14b"/>
勸也今御府所藏草書二<lb/>
　　　　國子直講補牒　　　手簡<lb/>
文臣杜衍字世昌越州山陰人相仁祖官至太師封祁<lb/>
國公其先出於堯後歴三代嘗為諸侯徙封于杜經秦<lb/>
歴漢九世當陽矦預顯于晉十有四世岐國公佑顯於<lb/>
唐又九世至於衍具有家法吉凶祭祀一用其家書自<lb/>
唐滅士喪舊禮由春秋以至有唐千有餘嵗公卿之家<lb/>
得不絶其世譜流傳至今者惟杜氏衍世以恭儉孝謹<lb/>
<pb n="KR3h0026_WYG_019-15a"/>
稱於鄉里為人廉潔自刻動静纖悉謹而有法然尤好<lb/>
翰墨考其大節偉如也享年八十初知乾州察其治能<lb/>
移權鳳翔府二邦之民爭於界上一曰我公也汝何奪<lb/>
之一曰我公也汝何有焉雖古循吏無以過之也所治<lb/>
之所奸吏束手權要不敢侵犯典銓選則有條式議邊<lb/>
事則折衝樽俎料敵如神及居相位以静鎮物凡内批<lb/>
除目有僥倖衍多抑絶不行至暮年以草書為得意喜<lb/>
與壻蘇舜欽論書年位雖重而尺牘必親作韓琦嘗以<lb/>
<pb n="KR3h0026_WYG_019-15b"/>
詩謝其書云因書乞得字數幅伯英筋骨羲之膚其為<lb/>
當時所重如此今御府所藏草書一<lb/>
　　　　天隱子絶句詩<lb/>
文臣周越字子發淄州人官至主客郎中天聖慶歴間<lb/>
以書顯學者翕然宗之落筆剛勁足法度字字不妄作<lb/>
然而真行尤入妙草字入能也越之家昆季子姪無不<lb/>
能書亦其所漸者然耶說者以謂懐素作字正合越之<lb/>
儉劣若方古人固為得筆儻滅俗氣當為第一流矣在<lb/>
<pb n="KR3h0026_WYG_019-16a"/>
慶歴中有馬尋者嘗知利州而善倣越書觀者不復真<lb/>
贗人謂韓門弟子云又御府所藏草書三<lb/>
　　　　賀知章賦　　　　　詩句<lb/>
　　　　千文<lb/>
　<lb/>
　<lb/>
　<lb/>
　<lb/>
<pb n="KR3h0026_WYG_019-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和書譜卷十九<lb/>
</p>
<p>
</p>
  </div>
<div>
<head>宣和書譜卷二十</head> <lb/>
    <p>
<pb n="KR3h0026_WYG_020-1a"/>
欽定四庫全書<lb/>
　宣和書譜卷二十<lb/>
　　八分書叙論<lb/>
為八分之說者多矣一曰東漢上谷王次仲以𨽻字改<lb/>
為楷法又以楷法變八分此蔡希綜之說也一曰去𨽻<lb/>
字八分取二分去小篆二分取八分故謂之八分此蔡<lb/>
琰述父中郎邕語也前世之善書類能言其書矣然而<lb/>
自漢以來至于唐千百載間金石遺文之所載特存篆<lb/>
<pb n="KR3h0026_WYG_020-1b"/>
𨽻行草所謂八分者何有至唐則八分書始盛其典刑<lb/>
葢類𨽻而變方廣作波勢不古不嚴豈在唐始有之耶<lb/>
杜甫作八分歌盛稱李潮韓擇木蔡有鄰是皆唐之諸<lb/>
子而今所存者又皆唐字則希綜蔡琰之論安在哉葢<lb/>
古之名稱與今或異今所謂正書則古所謂𨽻書今所<lb/>
謂𨽻書則古所謂八分至唐則又於𨽻書中别為八分<lb/>
以名之然則唐之所謂八分者非古之所謂八分也今<lb/>
御府所藏八分者四人曰張彦遠曰貝冷該曰于僧翰<lb/>
<pb n="KR3h0026_WYG_020-2a"/>
曰釋靈該是四子俱唐人則知今之八分出于唐明矣<lb/>
故不得不辨以詔後世云<lb/>
　　八分書<lb/>
　　　唐<lb/>
　　　　于僧翰　　　　　　張彦逺<lb/>
　　　　貝冷該　　　　　　釋靈該<lb/>
于僧翰河南人也工八分與貝冷該俱擅名江左冷該<lb/>
學明皇書筆跡疎弱但得其㸃畫耳意氣格力殆無取<lb/>
<pb n="KR3h0026_WYG_020-2b"/>
焉僧翰師韓擇木之體妍美叅用篆法故比冷該為勝<lb/>
大抵人之學也有志於上而止於中有志於中則下焉<lb/>
而已此僧翰所以區區之學所得僅及擇焉初王羲之<lb/>
初學衞夫人書徒費年月故知羲之所造殆將凌轢而<lb/>
上矣則僧翰之於師資寧有是哉議者以謂僧翰字雖<lb/>
妍美而格律不髙亦其八分之學去古已逺使技窮於<lb/>
此亦不過如是而止耳今御府所藏八分書二<lb/>
　　　　千文上下<lb/>
<pb n="KR3h0026_WYG_020-3a"/>
張彦逺河東人能文工字學𨽻書外多喜作八分其家<lb/>
旣出累世縉紳之後且復好事故藏積圖書如鍾張衞<lb/>
索王羲獻而下每至成軸大父稔已有書名初得鍾繇<lb/>
筆意壯嵗遂倣獻之暮年人許有羲之風度葢凡三變<lb/>
而後有成此其遺風餘澤沾馥後人者特非一日彦逺<lb/>
旣世其家乃冨有典刑而落筆不愧作者觀其為論以<lb/>
謂書非小道本以助人倫窮物理神化不能以藏其祕<lb/>
靈怪不能以遁其形則知盤礴胸次者固已吞食雲夢<lb/>
<pb n="KR3h0026_WYG_020-3b"/>
之八九矣其流於筆端自應過人矧夫歴代奇觀一一<lb/>
到眼而手傳心受處復有家學耶嘗作法書要錄一十<lb/>
卷具載古人論書語且以完傳列之又以九等品第書<lb/>
學人物自漢至唐上下千百載間其大筆名流幾不逃<lb/>
彀中矣更撰歴代名畫記為十卷自序其右云得此二<lb/>
書則書畫之事畢矣觀其編次之善果非虚語又嘗以<lb/>
八分錄前人詩什數章至其倣古出奇亦非凡子可到<lb/>
今御府所藏一十有一<lb/>
<pb n="KR3h0026_WYG_020-4a"/>
　　　八分詩<lb/>
　　　　李將軍征囘詩　　　維山廟詩<lb/>
　　　　宿僧院詩　　　　　山行詩<lb/>
　　　草書<lb/>
　　　　臨王羲之初日帖　　臨王羲之還問帖<lb/>
　　　　臨王羲之思想帖　　臨王羲之丹陽帖<lb/>
　　　　臨王羲之清和帖　　臨王羲之别紙帖<lb/>
　　　　臨王羲之書問帖<lb/>
<pb n="KR3h0026_WYG_020-4b"/>
貝冷該史亾世系以八分書名于江左一時推許葢在<lb/>
唐室明皇以此道為諸儒倡當時臣子無不以此相髙<lb/>
若冷該者固在步趍之末而評其書者謂雖效明皇而<lb/>
筆力疎弱惟知㸃畫而已觀其書蓬萊觀碑可以目擊<lb/>
而意曉矣雖然八分書最為近古士大夫類皆尚之韓<lb/>
愈詩云阿買不識字頗知書八分詩成使之寫亦足張<lb/>
吾軍謂阿買不識字猶知是書附大儒間榮垂不朽況<lb/>
冷該知力學擇術是宜亦得名也今御府所藏八分書<lb/>
<pb n="KR3h0026_WYG_020-5a"/>
一<lb/>
　　　　蓬萊觀碑<lb/>
釋靈該史亡其傳會昌中以八分書稱於時手和筆調<lb/>
固亦可采論其追步古人且幾何哉雖然亦有以倡之<lb/>
者葢唐自明皇御世首以此道為士夫之習於是上之所<lb/>
好下必甚焉若李潮輩以八分名世潮一字出遂有百<lb/>
金之直則聞其風而恱之者豈無其人今於靈該見之<lb/>
矣今御府所藏八分書一<lb/>
<pb n="KR3h0026_WYG_020-5b"/>
　　　　種柳歌<lb/>
制詔告命<hi>補牒附</hi>
　　叙論<lb/>
昔者帝王坐法宫垂衣裳不出九重深密之地使四方<lb/>
萬里朝令夕行豈家至戸曉也哉以吾有慶賞刑威之<lb/>
柄以馭之而已故其目則有曰制曰誥曰勅牒者是其<lb/>
所操之柄耳葢上之所以命下者或不一於是制以揚<lb/>
之誥以告之詔命勅牒以行之豈特中國然耶殊方異<lb/>
<pb n="KR3h0026_WYG_020-6a"/>
域皆由此治雖曰言語不同㸃畫乖離譯而通之何嘗<lb/>
不合況其自通中國書畫可採此歴代書史在所不廢<lb/>
方唐以武王天下及其治定濟之以文故自太宗留意<lb/>
字學而明皇肅宣以降世不乏人而一時聞人巨卿以<lb/>
書名世者亦往往喜書王命為不朽之傳若顔真卿書<lb/>
顔惟正商氏等告徐浩書朱巨川告者是也至其無名<lb/>
氏之書間有典刑而告命或載一時人物又自可以附<lb/>
見矣葢唐之諸臣扶持王室落落有奇節者其取日虞<lb/>
<pb n="KR3h0026_WYG_020-6b"/>
淵洗光咸池則有若狄仁傑以安社稷名曰具臣則有若<lb/>
郭元振繫其用否治亂以分則有若張九齡仗義秉鉞<lb/>
以戡多難則有若渾瑊浮沉一節為時名儒則有若白<lb/>
居易佐武中興比迹姚宋則有若李德裕諸子在人耳<lb/>
目固已班班皆後世樂聞而喜道者況其當時告命哉<lb/>
藏之書府亦有以表其實耳以類推之是舉有可存者<lb/>
下逮五代紛紛之弊而所以維持固不易於此道也我<lb/>
宋旣興而八柄馭臣之具粲然施設髙越前古雖來王<lb/>
<pb n="KR3h0026_WYG_020-7a"/>
之國觀光嚮化或可攷者如告有日本之康保牒有大<lb/>
理之督爽其字書戒告雖曰不同所以為治柄則一而<lb/>
已故錄其自唐以來迄於五代以及外夷凡詔告制牒<lb/>
各次而為之序按唐受命二百八十八年其間號令文<lb/>
具固已不貲然更五季兵火之後所存無幾其詔令制<lb/>
牒咸列之左以僃博雅焉今御府所藏八十有一<lb/>
　　唐<lb/>
　　　詔<lb/>
<pb n="KR3h0026_WYG_020-7b"/>
　　　　湯開山<lb/>
　　　告<lb/>
　　　　臨後周顔之儀　　　周法明<lb/>
　　　　許圉師　　　　　　狄仁傑<lb/>
　　　　郭元振　　　　　　賀知章二<lb/>
　　　　魏處哲二　　　　　魏處哲妻侯氏<lb/>
　　　　徐嶠之　　　　　　張九齡考課二<lb/>
　　　　白知節　　　　　　馬定苫<lb/>
<pb n="KR3h0026_WYG_020-8a"/>
　　　　嚴　武　　　　　　庫令望<lb/>
　　　　魏　洽　　　　　　張庭詢<lb/>
　　　　朱巨川　　　　　　張楚金<lb/>
　　　　李　衎　　　　　　唐大國<lb/>
　　　　渾　瑊　　　　　　齊　抗<lb/>
　　　　湯從義　　　　　　白居易<lb/>
　　　　王審隨二　　　　　李德裕<lb/>
　　　　許　渾　　　　　　李　叢<lb/>
<pb n="KR3h0026_WYG_020-8b"/>
　　　　李　思　　　　　　鄭凝績<lb/>
　　　　朱全忠　　　　　　李　能<lb/>
　　　　羅　隱<lb/>
　　　牒<lb/>
　　　　白寡辭　　　　　　白彦將<lb/>
　　　　王審隨<lb/>
　　五代<lb/>
　　　制<lb/>
<pb n="KR3h0026_WYG_020-9a"/>
　　　　後唐李彦超<lb/>
　　　告<lb/>
　　　　蜀王宗綰二<lb/>
　　　　晉趙仁寶<lb/>
　　　牒<lb/>
　　　　後唐趙仁寶<lb/>
　　　南唐國導師告<lb/>
　　　日本國康保偽告二<lb/>
<pb n="KR3h0026_WYG_020-9b"/>
　　　大理國相國布燮誥<lb/>
　　　大理國督爽牒<lb/>
　<lb/>
　<lb/>
　<lb/>
　<lb/>
　<lb/>
　宣和書譜卷二十<lb/>
</p>
<p>
</p>
  </div>
        </body>
</text>\m</TEI>
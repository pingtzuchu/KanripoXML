<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0103_WYG_000-1a"/>
世宗憲皇帝御製<lb/>
聖祖仁皇帝庭訓格言序<lb/>
欽惟<lb/>
皇考聖祖仁皇帝性秉生安道㕘化育臨御悠乆宇宙<lb/>
清寜六十載<lb/>
聖徳神功超越萬古凡為史臣所記注黎獻所覩聞者<lb/>
固已備編於<lb/>
實録<lb/>
<pb n="KR3a0103_WYG_000-1b"/>
寶訓珍藏於金匱琅函矞矞皇皇盛矣大矣朕曩者偕<lb/>
諸昆弟侍奉<lb/>
宫庭親承<lb/>
色笑每當視膳問安之暇<lb/>
天顔怡悦倍切<lb/>
恩勤提命諄詳鉅細悉舉其大者如對越<lb/>
天<lb/>
祖之精誠侍養<lb/>
<pb n="KR3a0103_WYG_000-2a"/>
兩宫之純孝主敬存誠之奥義任人敷政之宏猷慎刑<lb/>
重榖之深仁行師治河之上畧圖書經史禮樂文章之<lb/>
淵博天象地輿厯律歩算之精深以及治内治外養性<lb/>
養身射御方藥諸家百氏之論説莫不隨時示訓遇事<lb/>
立言字字切於身心語語垂為模範葢由我<lb/>
皇考質本生知而加以好學聖由天縱而益以多能舉<lb/>
天地間萬事萬物之理融會貫通以其得之於心者宣<lb/>
為至敎視聴言動悉合經常飲食起居咸成矩度而<lb/>
<pb n="KR3a0103_WYG_000-2b"/>
聖慈篤摰啟迪周詳涵育薫陶循循善誘朕四十年來<lb/>
祇聆默識夙夜凜遵仰荷纘承益圖繼述追思疇昔天<lb/>
倫之樂緬懐叮嚀告戒之言既歴歴以在心尚洋洋其<lb/>
盈耳謹與誠親王允祉等記録各條萃會成編恭名為<lb/>
庭訓格言於戲<lb/>
聖謨𢎞逺包涵無際以今所紀揆昔所聞僅存什一於<lb/>
千百闕畧甚多實深愧悚然而是編也文辭精要意㫖<lb/>
深長茍能引伸而擴充之則片語能含衆義隻字可括<lb/>
<pb n="KR3a0103_WYG_000-3a"/>
千言雖卷帙簡約而格致誠正修齊治平之道罔弗兼<lb/>
該堯舜禹湯文武周孔之𫝊一以貫之矣爰奉袐集夀<lb/>
之琬琰以昭垂於億萬世書曰監於先王成憲其永無<lb/>
愆詩曰詒厥孫謀以燕翼子勗哉後嗣恪循<lb/>
祖訓念兹罔斁受益靡窮世世子孫尚其永乆敬承哉<lb/>
謹序<lb/>
雍正八年四月初一日御筆<lb/>
<pb n="KR3a0103_WYG_000-4a"/>
　欽定四庫全書　　　　子部一<lb/>
庭訓格言　　　　　　　　儒家類<lb/>
　　　提要<lb/>
　　　　　<hi>臣</hi>等謹案<lb/>
　　庭訓格言一卷雍正八年<lb/>
　　世宗憲皇帝追述<lb/>
　　聖祖仁皇帝天語<lb/>
　　親錄成編凡二百四十有六則皆<lb/>
<pb n="KR3a0103_WYG_000-4b"/>
　　實錄<lb/>
　　聖訓所未及載者盖我<lb/>
　　世宗憲皇帝至孝承<lb/>
　　顔特䝉<lb/>
　　眷注<lb/>
　　　宫闈問視之暇從容<lb/>
　　温諭指示獨詳而<lb/>
　　帝徳同符心源黙合聆受亦能獨契故紬繹<lb/>
<pb n="KR3a0103_WYG_000-5a"/>
　舊聞編摩<lb/>
　寳帙敷由<lb/>
　皇極方軌六經粤考三皇五帝以逮於禹湯文武其<lb/>
　　　　佚文遺教散見於周秦諸書而紀錄失真醇<lb/>
　　　　疵互見故司馬遷有百稱皇帝其文不雅馴<lb/>
　　　　之説盖其識不足以知聖人故所述不盡合<lb/>
　　　　本㫖也是編以<lb/>
　聖人之筆記<lb/>
<pb n="KR3a0103_WYG_000-5b"/>
　聖人之言𫝊述既得精微又以<lb/>
　聖人親聞于<lb/>
　聖人授受尤為親切垂諸萬世固當與典謨訓誥共<lb/>
　　　　昭法守矣乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
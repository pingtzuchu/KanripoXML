<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>靈城精義卷上</head> <lb/>
    <p>
<pb n="KR3g0025_WYG_001-1a"/>
欽定四庫全書<lb/>
　靈城精義卷上<lb/>
　　　　　　　　　　　　南唐　何溥　撰<lb/>
　　形氣章正訣<lb/>
宇宙有大闗合氣運為主山川有真性情氣勢為先<lb/>
　此首章乃堪輿家之論氣者第一機竅也昔云有地<lb/>
　非人不下有人非時不下蓋以氣運言也又云察以<lb/>
　眼界㑹以性情若能了此天下横行此以氣勢言也<lb/>
<pb n="KR3g0025_WYG_001-1b"/>
　如彼前哲一睹形勢便知禍福之大小世數之先後<lb/>
　全在氣運上卜之夫山川有真性情何以辨也昔人<lb/>
　有云山乘秀氣水乘積氣石乘煞氣平乘脊氣又云<lb/>
　山谷異形平原一氣此山川之大勢乃山川之真性<lb/>
　情也山何以獨取秀氣也山之勢類多剛猛而頑硬<lb/>
　惟患不秀麗若見秀麗所叢便是真氣所聚且上聚<lb/>
　地惟天清之氣居多所謂收山不收水者正用之此<lb/>
　處故以峯巒之秀氣為生氣耳水何以獨取積氣也<lb/>
<pb n="KR3g0025_WYG_001-2a"/>
　水之勢類多流走而散逸惟患不澄凝若見諸水所<lb/>
　積便是真氣所鍾且下聚地惟取凝蓄之氣居多所<lb/>
　謂收水不收山者正用之此處故以水之積氣為生<lb/>
　氣耳石何以獨取煞氣也山有山之喜氣亦有山之<lb/>
　怒氣怒則山之威靈所在威靈之氣多露為石若石<lb/>
　山而徒剛猛壓逼不成體勢不作威儀則徒有煞而<lb/>
　無生矣從而下之禍不旋踵故石貴乘煞氣者取其<lb/>
　威而成體有生氣也最宜細認平何以獨取脊氣也<lb/>
<pb n="KR3g0025_WYG_001-2b"/>
　如平陽一派之土純陽無陰生氣不斂茍得一骨脊<lb/>
　之處髙起便為斂而有生氣矣昔人有没牛吹氣如<lb/>
　酥在湯之喻正如此山谷又何以稱異氣乎如今山<lb/>
　谷之間各自起勢各自開局各自成門户其氣各異<lb/>
　故凡江南一帶不當與江北同看只見一箇星辰特<lb/>
　起一箇局面特開有蓋有送有朝有迎或如専城或<lb/>
　如停驛倘得兩三重水口特特闗鎖便為有結便當<lb/>
　着眼試觀閩廣吳越之間各村各社各有名族亦各<lb/>
<pb n="KR3g0025_WYG_001-3a"/>
　有名塚諸凡語言習尚又各不同風惟異氣然也平<lb/>
　原又何以稱一氣乎如今四望廣漠之地有何大分<lb/>
　别只見有一方岡脊起處便作城池市鎮其為廬舍<lb/>
　墳墓盡聚於此即凡語言習尚雖數百里多為通同<lb/>
　謂非一氣然乎倘居異氣處而漫以漠然四望之勢<lb/>
　求之則以眼界太寛而失矣倘居一氣處而必以山<lb/>
　谷分結之勢求之則又以眼界太窄而失矣此認氣<lb/>
　以認氣勢為難也<lb/>
<pb n="KR3g0025_WYG_001-3b"/>
地運有推移而天氣從之天運有轉旋而地氣應之天<lb/>
氣動於上而人為應之人為動於下而天氣從之<lb/>
　此言宇宙氣運天地人皆相與於有成一有轉移舉<lb/>
　動氣即以異此識時觀變者之一大樞紐也何謂地<lb/>
　運有轉移而天氣從之如黄河是天地間一大血脈<lb/>
　據黄虞時河由龍門而轉吕梁由吕梁而轉太行由<lb/>
　太行而轉碣石乃入海是河從西轉南從南轉東北<lb/>
　而冀居其中則所謂黄河如帶五嶽俱朝為天下第<lb/>
<pb n="KR3g0025_WYG_001-4a"/>
　一大風水者此也此冀都一時而堯舜禹三聖人出<lb/>
　焉千古莫盛矣夫惟黄河經其北長江繞其南而泰<lb/>
　岳夾於其間則泰山為華山以來大盡之龍乃中國<lb/>
　之一大幹也若論中國形勝則泰山為中盡當時孔<lb/>
　聖起而羣賢濟濟並生千古亦莫盛焉此開闢以來<lb/>
　未有轉徙之山水也自漢黄河漸徙而南乃至穿斷<lb/>
　鄒魯之墟直走淮泗則泰山反居北而黄河乃居南<lb/>
　矣冀州之水勢傾鄒魯之地脈斷而北地之氣運衰<lb/>
<pb n="KR3g0025_WYG_001-4b"/>
　矣我朝祖陵鍾於中都大業起於滁陽正在淮泗之<lb/>
　間豈非黄河南徙氣運固使之然乎人言江南之盛<lb/>
　以宋南渡而然不知黄河徙而之南則天運亦從而<lb/>
　之南人不能為之挽也夫天氣一從地運之轉者如<lb/>
　此何謂天運有轉旋而地氣亦應之如秦太史占金<lb/>
　陵有天子氣乃疏秦淮以洩之不知秦淮一疏地運<lb/>
　乃動嗣後小而六朝之建都大而我朝之鼎奠果應<lb/>
　於此又如洛陽素未有杜䳌及杜䳌啼而天氣行於<lb/>
<pb n="KR3g0025_WYG_001-5a"/>
　南矣南人自是果作相是地運未到而天運先到則<lb/>
　地乃從天轉也何謂天氣動於上而人為應之如陳<lb/>
　希夷一夕見小星居帝星之左及旦而亟覔其所見<lb/>
　宋太祖與趙普同坐酒肆間而趙居其左陳乃曰小<lb/>
　星何敢居帝座左哉推而易之此宋太祖微時事今<lb/>
　人多以星氣為𣺌茫而不知天動人應其不爽如此<lb/>
　何謂人事動於下而天氣從之如洛陽花石何大闗<lb/>
　係而元史占之以為花石不去則宋之旺氣不絶及<lb/>
<pb n="KR3g0025_WYG_001-5b"/>
　一旦移去花石而航海之舟遂覆今人多以前哲按<lb/>
　星卦為作用似為怪誕不經而不知一舉一動天即<lb/>
　為應氣何不貫通也夫論氣運者而茍拘拘於定格<lb/>
　不及於轉徙幻化之不常抑何以定其變哉夫古大<lb/>
　哲望氣而可預占察時而可觀變葢能通此竅耳自<lb/>
　非神仙道眼烏足語此<lb/>
有聚講行講坐講則氣聚於龍有權星尊星雄星則氣<lb/>
聚於勢有葢胎夾胎乘胎則氣聚於穴有收襟收堂收<lb/>
<pb n="KR3g0025_WYG_001-6a"/>
闗則氣聚於局<lb/>
　此四段乃認氣者第一闗鍵也夫龍忌孤單人所共<lb/>
　知然亦但知看到頭數節耳不知龍有起有止有行<lb/>
　度起處必要聚講如層雲疊霧合氣運形大以數百<lb/>
　里小以數十里横亘緜延或五星聚而不分謂之聚<lb/>
　講如都㑹之地百官所聚萬民所止乃樞要之㑹也<lb/>
　既聚之後則分枝劈脈而去條分縷析正幹從中餘<lb/>
　支分左分右而行或以渡峽或以走閃兩邊夾護各<lb/>
<pb n="KR3g0025_WYG_001-6b"/>
　帶峰巒帶印帶筆帶旗帶鼓帶倉帶庫各各不一總<lb/>
　之叢聚拱䕶不孤不露謂之行講龍之行度既歴剥<lb/>
　換必有歸宿譬則行者之赴家其一家骨肉必為團<lb/>
　聚又譬則貴人之登堂其所屬僚佐必為拱䕶決無<lb/>
　孤立獨坐之理謂之坐講有此三講其龍乃真若或<lb/>
　不然則孤單二字不特在入穴之所矣何以謂之權<lb/>
　星吳公鉗龍經中所稱都權之星也蓋以其勢正盛<lb/>
　正大祖宗二字不足以盡之髙大如雪山之齊天不<lb/>
<pb n="KR3g0025_WYG_001-7a"/>
　見其頂緜亘如雲中之鴈不見其來叢集如崐崘八<lb/>
　方之蟠踞不見其分則天下萬派之山皆祖於此此<lb/>
　亦何可以祖言故以都權之星名也大抵權星多土<lb/>
　金之體葢惟土金能緜亘也若水木火多作祖星以<lb/>
　其活動而卓立則為分形矣則宇宙間惟土石為大<lb/>
　為盛葢石即金也經云權星宜大不宜秀祖星臨來<lb/>
　要起峯正此之謂從此而推一郡有一郡之權星凡<lb/>
　論佛仙侯王相公之大結搆必本於此至如尊星則<lb/>
<pb n="KR3g0025_WYG_001-7b"/>
　或祖或宗髙出於一方為衆山所首出者從此而知<lb/>
　龍之正幹正結皆肇於此又如雄星則於城廓交闗<lb/>
　之處有卓立星辰可以應尊星而當門户者則以雄<lb/>
　星稱即今所謂北辰羅㬋之類葢交牙織結不如以<lb/>
　禽獸成形物形守闗又不如以人守闗之為大也有<lb/>
　此三星方為勢大胎星是結穴之所何謂葢胎即葢<lb/>
　座是也葢無葢勢胎必不結華葢為上冠葢寶葢次<lb/>
　之即个字飛蛾亦是葢㨾葢有葢則脈不露不孤而<lb/>
<pb n="KR3g0025_WYG_001-8a"/>
　穴必藏風聚氣矣何謂夾胎如今龍虎夾耳之説使<lb/>
　風門不動所以衛穴者也何謂乘胎如今小明堂是<lb/>
　也葢上葢則氣注於下下乘則氣壅於上兩旁夾則<lb/>
　氣蓄於中方謂有氣之穴何謂收襟則穴中微茫界<lb/>
　水所㑹如人之襟領所交名曰襟合何謂收堂則龍<lb/>
　虎界割之水所㑹如居室之明堂為四水之所聚名<lb/>
　曰堂合何謂收闗以龍之分來作城作郭之水所㑹<lb/>
　小如居室之門户大如城廓之闗鎖名曰闗合古人<lb/>
<pb n="KR3g0025_WYG_001-8b"/>
　所謂小合收囊以堂合言也大合收局以闗合言也<lb/>
　穴情低小者收堂以内之水穴情髙大者收闗以内<lb/>
　之水至如穴前小明堂合襟之水無論髙低穴皆所<lb/>
　當收也凡論局者必準諸此合而論之昔人有云有<lb/>
　穴方言地無局不言龍則局又龍之所以定背面也廖<lb/>
　公洩天機分龍穴砂水而又加之以堂正此之謂與<lb/>
陰勝逢陽則止陽勝逢陰則住雄龍須要雌龍御雌龍<lb/>
須要雄龍簇<lb/>
<pb n="KR3g0025_WYG_001-9a"/>
　此二段言龍勢必得陰陽雌雄媾㑹之處而始成胎<lb/>
　認氣者所當審也如山谷之間陰氣嘗勝故一卸平<lb/>
　洋脫胎換骨局面亦且開陽舒暢此便有結所謂陰<lb/>
　勝逢陽而止是也大開大結小開小結萬萬不爽又<lb/>
　如平洋之地陽氣嘗勝故忽然起一岡阜一山脊謂<lb/>
　之吉氣所起乃四面陰砂未纏未護便是淺露亦自<lb/>
　成局故平原之處只要分局得明骨脈顯露為證所<lb/>
　謂陽勝逢陰而住也又如龍勢之來正幹雄强謂之<lb/>
<pb n="KR3g0025_WYG_001-9b"/>
　雄龍有自天而降御風而行之勢乃兩護送之山須<lb/>
　要柔順婉轉逺纏逺護不與爭强則正幹乃結昔人<lb/>
　所云雄龍坐大將以握重兵是也要之所御之砂若<lb/>
　果秀雅亦出文士或以文臣握兵權耳又如龍勢之<lb/>
　行一派軟嫩為雌必兩邊擁護拱夾有力作起氣勢<lb/>
　乃見精神夫雌龍固主文秀然四面砂如筆如笏如<lb/>
　鼓如旗亦主威嚴豈止文秀哉此雌龍以夾從雄勢<lb/>
　為佳凡雌雄貴交媾如此<lb/>
<pb n="KR3g0025_WYG_001-10a"/>
大地無形看氣槩小地無勢看精神水成形山上止山<lb/>
成形水中止<lb/>
　此言立穴當先認其形神止聚之處而穴之不可一<lb/>
　槩論也今人於入首作穴處便看窩鉗乳突四字一<lb/>
　有此四者便稱好穴不知形乃穴之證佐耳至其生<lb/>
　機真結之處全在大勢上理㑹如大地之形嘗隱嘗<lb/>
　拙何有形之巧媚動人只於大象上察其氣勢認其<lb/>
　性情茍得生機便成穴法不在拘拘於窩鉗乳突之<lb/>
<pb n="KR3g0025_WYG_001-10b"/>
　常法也至若小地既無氣槩必須形局合度聚氣藏<lb/>
　風出局觀之似無氣勢入局觀之却有精神則便可<lb/>
　於精神聚處穴之亦可成一器局也此管氏立穴以<lb/>
　認形勢為先最為至要乃論形之止宿處义要辨支<lb/>
　壠髙下乃不失其性情也如平支之龍全以水為界<lb/>
　合而成陽氣嘗勝其勢柔婉穴當從其起處剛處而<lb/>
　乘之所謂山上止者是也即葬書支葬其巔之意如<lb/>
　山壠之龍陰氣常勝其勢雄急穴當從其坦處而乘<lb/>
<pb n="KR3g0025_WYG_001-11a"/>
　之所謂水中止者是也謂之水中只是界水㑹而止<lb/>
　處古所云來不來坦中裁住不住坪中取此與葬書<lb/>
　壠葬其麓之意同<lb/>
認氣於大父母看尊星認氣於真子息看主星認氣於<lb/>
方交媾看胎伏星認氣於胎育看胎息星認氣於化煞<lb/>
為權看解星認氣於逢絶而生看恩星<lb/>
　此數段乃龍氣中認氣第一法門也凡看龍須認尊<lb/>
　星為主蓋到一方看是何山最髙最大専擅一方便<lb/>
<pb n="KR3g0025_WYG_001-11b"/>
　以之為大父母看尊星是何星辰如土星起頂垂肩<lb/>
　大開蓋帳則為土龍勢其所育之子孫土是本氣金<lb/>
　是生氣如木則為煞如火則為其所洩如水則又為<lb/>
　其所刑故凡自上而下遇生旺為子息遇尅害則為<lb/>
　刑煞其法當祖河圖一以順生為序蓋父母不可尅<lb/>
　子孫也李家龍經云息星尅母子榮昌母星尅子死<lb/>
　絶亡蓋下可尅上上不可剋下也凡山一到入首之<lb/>
　處看是何星辰如金星入首乃祖宗原是土勢出脈<lb/>
<pb n="KR3g0025_WYG_001-12a"/>
　則為真子孫矣若於入首葢覆之星或帶木不免相<lb/>
　剋然息為金而覆胎之星帶木則子息之破母胎而<lb/>
　出原有此理但得金木相接之處微有水意便不隔<lb/>
　絶矣此即合前所云息星剋母子榮昌之説有何妨<lb/>
　乎其法出於洛書一以逆剋為序而吳公解義云木<lb/>
　星入土星一甲輔明廷亦以從下剋上之不畏也如<lb/>
　今術家所稱屏下貴人夫以木星貴人而在屏土之<lb/>
　下非木入土之説乎又如大父母既佈勢降脈而來<lb/>
<pb n="KR3g0025_WYG_001-12b"/>
　若於其間不遇雌雄交媾何以成胎故當行到氣盛<lb/>
　處須要跌斷過峽一俯一仰而成胎伏乃成交媾此<lb/>
　去方有生育若無胎伏前去必不變化便是純陽純<lb/>
　陰無生機矣楊公論龍必以胎伏意正如此此於龍<lb/>
　腰認氣之第一機竅也龍既跌斷過峽則再起必有<lb/>
　好星辰或開葢覆必成胎育葢葢覆之下一線起脈<lb/>
　為胎所謂鶴膝蜂腰龍已成正指此處此一線垂落<lb/>
　必要水體乃成胎所謂萬物皆生於水是也此即束<lb/>
<pb n="KR3g0025_WYG_001-13a"/>
　氣之處胎之下再起便是息星或於一節即結或數<lb/>
　節乃結在所不拘然亦不可節數太多以氣離胎不<lb/>
　可緩亦不可脫也息星便是入首入首之下再看入<lb/>
　手成何穴法或即貼於息星之本體或脫落而為另<lb/>
　體乃穴塲也此認真氣於父母相合處正在此凡龍行<lb/>
　度豈能盡無駁雜如土龍行度遇木則為煞然以木<lb/>
　星貴人之峯而在土屏之下雖為煞而有權若於貴<lb/>
　人峯下少轉水而頓起金星則金可制木之煞而水<lb/>
<pb n="KR3g0025_WYG_001-13b"/>
　為貴人秀矣豈不化煞為權乎謂之解星從此行去<lb/>
　必為生旺便結穴矣凡龍行度必不變換則雖生旺<lb/>
　未免太過反致剛煞矣如土龍降勢金星為生乃一<lb/>
　派金星三五不間不生支脚渾是堅剛則純陽不化<lb/>
　反為陽龍之絶必須卸下或轉天虹之土兩邊開掙<lb/>
　以分堅剛之氣是以母救子為恩也或卸下轉摺如<lb/>
　三裊之水以洩剛直之氣是以子救母亦恩也得此<lb/>
　方去結穴若不得此便是香火之居或為蛟龍之窟<lb/>
<pb n="KR3g0025_WYG_001-14a"/>
　矣凡一方起一尊星必有一結或於盡處正受便為<lb/>
　正格或盡處皆受刑煞則於解星恩星之有生機處<lb/>
　或作騎龍或作斬闗須要詳認覆蓋峽前峽後之處<lb/>
　每有結作正從脫卸處而得解星恩星之有氣也從<lb/>
　龍認氣妙法在此<lb/>
認龍之氣以勢認穴之氣以情<lb/>
　昔人云望氣存乎勢立穴乘乎情大要看龍以勢為<lb/>
　主其局有五曰直曰横曰回曰飛曰潛入式歌云直<lb/>
<pb n="KR3g0025_WYG_001-14b"/>
　龍原是撞背來中出貴徘徊言直來之龍勢多直硬<lb/>
　妙在徘徊乃有氣也横龍原是從側落逆轉須磅礴<lb/>
　言横來之龍其勢不正氣須逆轉而勒定乃收住也<lb/>
　回龍原是逆翻身顧祖要逡巡言回龍之勢多湊促<lb/>
　其氣不舒必得寛暢逡巡氣乃和也飛龍原是結上<lb/>
　聚昻首真竒異言飛龍既屬上勢須要軒昻收得衆<lb/>
　山水制得衆山水氣象始為竒也潛龍原是落平洋<lb/>
　撒脈自悠揚言平洋多撒漫病在脈不到故須撒脈<lb/>
<pb n="KR3g0025_WYG_001-15a"/>
　悠揚有分有合有擺有摺則氣乃真耳從龍論氣大<lb/>
　約在此五者穴法大要有天地人三停不論髙下只<lb/>
　要收得山水便是真情向也即如以飛龍而作天穴<lb/>
　情在上聚法當以龍之氣勢與上聚峯巒配合為是<lb/>
　昔人斷天穴之吉凶專以龍斷以上聚專主於龍勢<lb/>
　也若下面砂水不為用事則不必論矣凡收山納水<lb/>
　只以眼中得力用事者為緊要也至如雌雄相半之<lb/>
　龍可扦人穴情在中聚則以中聚拱揖之砂為應取<lb/>
<pb n="KR3g0025_WYG_001-15b"/>
　入首之脈與之配合以其後龍之勢尚緩而歸堂之<lb/>
　水尚低惟取中聚之砂收而納之其氣聚其應速也<lb/>
　至如柔婉之龍所謂潛龍多作地穴則以入口之水<lb/>
　為主矣葢平洋之地一以水之界合為龍故聚水歸<lb/>
　堂乃為有情故收下聚之氣者妙在用水昔人斷中<lb/>
　聚之地以砂下聚之地以水者誠有見也<lb/>
龍備五行之全故山之形體象龍龍極變化之神故山<lb/>
之變換象龍龍之體純乎陽故山逢陽而化遇陽則生<lb/>
<pb n="KR3g0025_WYG_001-16a"/>
龍之性喜乎水故山夾水為界得水為住龍之行御乎<lb/>
風故山乗風則騰藏風乃歇龍必得巢乃棲故山以有<lb/>
局有闗乃聚以無局無闗為散龍凡遇物則配故山以<lb/>
有配有合而止以無配無合而行<lb/>
　此言論龍者必深得龍之性情乃能得其精神血脈<lb/>
　之所聚此認龍氣者第一喫緊處也凡宇宙間物理<lb/>
　雖各有五行以一體而具五行者惟龍龍之鱗為金<lb/>
　角與爪為火身為木擺摺為水腹之黄為土今人取<lb/>
<pb n="KR3g0025_WYG_001-16b"/>
　天罡星亦備五行又以辰為天罡星正以亢為金龍<lb/>
　正謂五行之全局也龍能潛能見能大能小能升能<lb/>
　降山之行動貴有起伏有變換正象乎龍故以龍名<lb/>
　夫辰肖龍以辰居五陽之地而龍之氣純乎陽辰則<lb/>
　肖之故山之行度遇活動開暢則為陽乃龍變換之<lb/>
　處山之結穴遇平坦圓滿則為陽乃龍棲止之處以<lb/>
　其體本屬陽也且以時序論逢到三陽則為驚蟄而<lb/>
　龍動及到四陽則為飛龍在天非以陽為得令之候<lb/>
<pb n="KR3g0025_WYG_001-17a"/>
　乎若逢夏至以後漸及五陽龍則藏之重淵之下矣<lb/>
　龍之性喜水故山有界水有大界水則為大界合有<lb/>
　小界水則為小界合又如金魚如蝦鬚如蟹眼皆以<lb/>
　水言正以象龍之得水為喜得水而住也龍之起必<lb/>
　風雲從之龍之藏必其雲散風靜是故山之止處亦<lb/>
　必藏風乃為止也龍有龍之巢穴其巢穴必且深沈<lb/>
　邃密乃為龍居其在山谷必有巖洞之深邃其在平<lb/>
　洋必有江湖洲渚為衆水所聚淵深莫測之處豈是<lb/>
<pb n="KR3g0025_WYG_001-17b"/>
　洩露迫隘故今堪輿家必取堂局之完密四獸之俱<lb/>
　來有開有閤有闗有鎖正以象龍之巢穴不得渙散<lb/>
　而淺露也今人論穴只以安棺八尺之所為穴不知<lb/>
　合龍穴砂水局面城垣而論之乃為穴也龍氣純陽<lb/>
　其性至淫凡遇物之雌者則配是其所喜則與配合<lb/>
　故山家於龍穴砂水皆取其配合即是此義今人論<lb/>
　龍穴砂水以四件備不知只以龍為主乃其所謂配<lb/>
　合之意又只是一箇他來有情於我耳如朝案如龍<lb/>
<pb n="KR3g0025_WYG_001-18a"/>
　虎只是一箇開面轉脚拱揖環抱便是與我配合若<lb/>
　有一山走去一水傾流不我回顧便是不配便非真<lb/>
　龍之住便不可言穴矣<lb/>
辨龍生死須分三陰三陽辨穴生死須識陽多陰少<lb/>
　此二段乃以脈絡之陰陽而認氣為一法吳公間星<lb/>
　之說以金木火為陽水土為陰謂之三陰三陽行龍<lb/>
　必陰陽互換乃為變化乃能生物故以此為間星間<lb/>
　者脫換變化之謂也龍不變化不成真龍故必金木<lb/>
<pb n="KR3g0025_WYG_001-18b"/>
　火得水土水土得金木火兩相互濟以成胎育方結<lb/>
　好穴不然則純陰不生純陽不成不涸燥而為香火<lb/>
　之居則濫溢而為蛟龍之窟矣今人立穴但於入首<lb/>
　結作之處如金開口木生芽土掛角則為陰來陽受<lb/>
　或入首之脈斂而急至入穴乃平而舒有腦有窩<lb/>
　有小明堂亦為陰來陽受此所謂之葬口如陽來陰<lb/>
　受亦然三寶經所謂陰少陽多得葬法陰多陽少莫<lb/>
　强求何其專取陽多乎不知經云惟取乎陽不犯乎<lb/>
<pb n="KR3g0025_WYG_001-19a"/>
　陰大要萬物生於陽和死於陰肅故穴情以陽為主<lb/>
　總是陽來陰受畢竟陰中又有陽乃可葬也如平地<lb/>
　之突是陽來陰受必突頂平坦乃有陽氣而無煞如<lb/>
　突頂削尖則是純陰有煞矣便不可葬只宜於突旁<lb/>
　坦氣為陰陽交媾之所方可受穴前段論龍之陰陽<lb/>
　後論穴中陰陽皆以陰陽而論生氣者也<lb/>
龍有變體或為頓住勒住穴有變格則為墜宫纂宫<lb/>
　此二段乃以大勢之緩急浮沈而為論氣者之變律<lb/>
<pb n="KR3g0025_WYG_001-19b"/>
　也凡龍之行度如强弱相間而來便能多結有如枝<lb/>
　條太長節數太多名為長行金水行到十數節多是<lb/>
　困憊無力但一向行來手足亦不偏枯頭面亦不崚<lb/>
　嶒似乎無力不謂無體及到立穴處忽然頓起髙山<lb/>
　巍然成一主星其手足盡能轉翻扛起則兩邊枝節<lb/>
　皆為有力若得左右山水湊集朝案局面拱注及所<lb/>
　去未盡之龍又轉闗有力而作水口便是大地此所<lb/>
　謂内旺之格也忽然頓起故為頓住此以緩嬾而得<lb/>
<pb n="KR3g0025_WYG_001-20a"/>
　頓起真氣自聚其與穴之緩中取急者同義又如龍<lb/>
　之行來一向狂猛其勢飛騰收住不得忽然跌斷再<lb/>
　起星辰婉婉有駐足之意接下二三節手足盡為回<lb/>
　顧翻轉恰如勒馬之狀此與急中取緩之義同其為<lb/>
　有結無疑矣此皆龍之變態不可不細察也凡立穴<lb/>
　必取陰陽沖和神氣融洽為主若於立穴之處界割<lb/>
　深而蝦鬚不明朝對逺而拱揖不密然真氣所在不<lb/>
　得改移縱穴塲至髙亦須深取至一丈許或至一丈<lb/>
<pb n="KR3g0025_WYG_001-20b"/>
　五六尺許惟取前朝外照雌雄交度處為深淺此之<lb/>
　謂乘除假借全以外照為主也以其墜下而按逺砂<lb/>
　逺水故法謂之墜宫經曰低藏髙㸃納前朝深淺得<lb/>
　乘真氣聚葢如此又如諸山輻輳於平洋有大池湖<lb/>
　隱注之處名天仙大㑹格以諸龍㑹於中也然深廣<lb/>
　難下須要認定氣勢㑹定精神的確何處可收諸龍<lb/>
　之㑹可納四方之氣乃於此立穴培土成墳其取堂<lb/>
　局立向座一從諸山之擁護朝案為憑以其穴乃由<lb/>
<pb n="KR3g0025_WYG_001-21a"/>
　聚㑹處纂定故法謂之纂宫經曰饑得飽而陰迴疾<lb/>
　遇舒而陽住葢如此凡此皆廖公之大作用處亦穴<lb/>
　法中之變體也<lb/>
星體有正有附兼襯貼之當辨穴情有顯有晦形氣影<lb/>
之宜詳<lb/>
　此言入首星辰形體不一氣各有聚有變不可不細<lb/>
　認也如今人於入首之星辰只知五星九星合是何<lb/>
　體便為指阡不知星辰多無正形如金星到頭只是<lb/>
<pb n="KR3g0025_WYG_001-21b"/>
　全全一箇太陰太陽有何難辨不知一箇星辰有三<lb/>
　體之分曰兼曰襯曰貼兼者如金星而轉土轉水則<lb/>
　為兼土兼水又如金星而拖火拖木則為兼火兼木<lb/>
　相生則吉相尅則凶此於本體上或左或右或前或<lb/>
　腰明帶而易見者如貼體則於穴情處僅僅微貼一<lb/>
　些星象乃形之微露處須細認乃見如所謂氣塊之<lb/>
　類又如所謂湯中酥雲中鴈之類此一體而不分者<lb/>
　也正謂星辰之靈光發露處最宜體認其美惡俱自<lb/>
<pb n="KR3g0025_WYG_001-22a"/>
　本體論生尅也若襯與貼不同貼不分二件襯猶分<lb/>
　二件也如所稱襯衣之樣實是二物而又相依此於<lb/>
　依靠襯貼最為親切其吉凶亦以生尅論論氣者須<lb/>
　於襯之得力貼之有情兼之有生處精而辨之乃能<lb/>
　得真氣也又如穴場所在其證佐有窩鉗乳突是形<lb/>
　之可見者也古人即依形葬之所謂形葬是也至有<lb/>
　形而無窩鉗乳突之可證只微微有凸有塊又微微<lb/>
　有塊有絃謂之氣穴以其有氣而無氣也古人便用<lb/>
<pb n="KR3g0025_WYG_001-22b"/>
　氣葬之又有本體星辰全無形亦無氣帶飽而不開<lb/>
　面然真龍既到必有真氣乃至脫落平洋或在田或<lb/>
　在坪或在湖渚隱隱隆隆靈光若露如所謂烏月沈<lb/>
　江其光在影之類此即窻外月明窻内白水邊花發<lb/>
　水中紅之意全於影上着精神也以此古人又有影<lb/>
　光之穴夫氣穴無形猶不離乎本體乃影穴則脫本<lb/>
　體而在影響之閒此等微茫極精極妙自非道眼未<lb/>
　易言此今人只知葬形葢拘拘蝦鬚蟹眼說耳豈知<lb/>
<pb n="KR3g0025_WYG_001-23a"/>
　造化之妙變化固無窮哉<lb/>
葢帳不開龍不窠輪暈不覆穴不住束咽不細氣不聚<lb/>
泥丸不滿氣不充<lb/>
　此言龍穴各有真氣凝結之處所必不可少者今人<lb/>
　但見山勢所來便以為龍不知有龍之蟠則有龍之<lb/>
　巢必須有帳有葢成得一箇勢帳而龍乃止且龍一<lb/>
　經葢帳則一向直來狂奔之氣得此而開肩展翅暢<lb/>
　朗舒徐煞氣盡脫生氣自融乃可結穴若非葢帳之<lb/>
<pb n="KR3g0025_WYG_001-23b"/>
　龍不為純陰必為孤露自然不結縱結亦不大也輪<lb/>
　暈之說何昉乎以穴場之所上有横紋細路圓而且<lb/>
　彎若車之輪然則陰氣不沖陽氣自暢昔人所謂穴<lb/>
　有三輪其貴無倫是也暈即日之暈有其影無其形<lb/>
　圓而不缺滿而不傾今人所稱太極圏是也以此認<lb/>
　氣則必不犯乎陰而穴乃真矣夫結咽之說乃入首<lb/>
　束氣之處如人之喉然昔人所謂結花先結蒂又譬<lb/>
　之吹管者衆竅齊開必不成響惟閉衆孔而放一孔<lb/>
<pb n="KR3g0025_WYG_001-24a"/>
　則可按律而響音乃成此善喻也是故龍之結束氣<lb/>
　處不可不細葢氣不翕聚不能發散必須束之至細<lb/>
　則氣乃聚而穴可結乃至結穴之處則又要充滿光<lb/>
　潤如孩兒頭然必其泥丸精髓滿足而後頭面之間<lb/>
　氣乃充溢其色乃華若有一缺陷薄削則氣必枯槁<lb/>
　而不可穴矣於此氣脈入首結作之處最為緊要不<lb/>
　可不細認者<lb/>
五星不離水土體九星常帶輔弼隨土星不作倚五星<lb/>
<pb n="KR3g0025_WYG_001-24b"/>
皆有撞火木不可益水土豈能粘<lb/>
　此二段乃認星辰之總體分體而葬以乘氣為一法<lb/>
　夫宇宙間無水不生無土不成龍非此不成龍穴非<lb/>
　此不成穴故凡龍脈入首五星雖各有體而要之水<lb/>
　土必不可無古人云或結乳或結鉗且要從頭頂葢<lb/>
　圓凡圓平處即是土體所謂化生腦是也又云不管<lb/>
　從頭來不來只要金魚水蔭腮凡水界合處便是水<lb/>
　體所謂蝦鬚蟹眼是也如輔弼二星亦是水土之義<lb/>
<pb n="KR3g0025_WYG_001-25a"/>
　葢輔星屬金弼星屬水在九星中隱而不見常隨七<lb/>
　星之左右故凡立穴不拘貪巨武到頭須要輔為之<lb/>
　蓋弼為之承所謂乗金相水正是此意此是星辰之<lb/>
　總體化合處最當體認者也又如葬法中曰蓋粘倚<lb/>
　撞今人只相剛柔緩急之勢而施之便為的當不知<lb/>
　古人作則用星仍要於星體上體認如土葬其饑豈<lb/>
　可脫而粘水葬其湧豈可緩而粘土星倚葬則崩木<lb/>
　星蓋腦則破火星當峰則烈一或犯此不為鬭煞則<lb/>
<pb n="KR3g0025_WYG_001-25b"/>
　為脫氣此於星辰之分體處各有真機也<lb/>
坐宕坐旺坐煞是謂坐法全胎保胎破胎是為作法<lb/>
　此條特語坐穴之法何謂坐宕如今强急之龍其氣<lb/>
　正怒怒不可犯則於坦宕之處看其四應可以穴則<lb/>
　穴昔人所謂脫煞坐宕是也何謂坐旺如今平鋪緩<lb/>
　嬾之龍其氣正弱弱不可乘當於旺相處乘之此是<lb/>
　葬法如蘇湖一帶凡見岡脊堆阜起處即為村市墳<lb/>
　墓亦是坐旺之法也何謂坐煞有如金以剛飽為煞<lb/>
<pb n="KR3g0025_WYG_001-26a"/>
　而剛飽之上下又無穴情只得從剛處開金取水而<lb/>
　坐之又如金以火為煞而穴情又在金火相交之處<lb/>
　只得挨金剪火劈火嘴而騎之即如騎形之法是也<lb/>
　何謂全胎如龍卸平洋則煞氣盡脫至入首之處如<lb/>
　印掌金盤之穴又屬純陽則用客土堆培成墳即古<lb/>
　開井怕見土之法是謂全胎何謂保胎如金珠嵌花<lb/>
　簪之類半吞半吐而乗之珠從旁入花從正入十分<lb/>
　之氣只取其四是謂保胎何謂破胎如今頑金孤罡<lb/>
<pb n="KR3g0025_WYG_001-26b"/>
　之類陰氣居多不大開深取水而成陽穴則不可下<lb/>
　是謂破胎全胎如梧桐子之結於葉上輕浮而胎全<lb/>
　露也保胎如蓮子之藏於蓮房微露而大半含胎中<lb/>
　破胎如栗子之包於刺包胡桃肉之藏於堅殻必破<lb/>
　胎而出乃得精髓也<lb/>
挨生旁氣或為脫殻借胎或為子投母腹脫煞逢生或<lb/>
為借母養子或為以子救母<lb/>
　此為乗氣中挨生化煞之妙用也何謂脫殻借胎即<lb/>
<pb n="KR3g0025_WYG_001-27a"/>
　以九星論如天罡乃孤罡何以成胎必開孤取水則<lb/>
　罡氣斯脫而水乃成胎故謂之脫殻借胎也何謂子<lb/>
　投母腹如木星而帶蕩水星而帶金則原有胎育而<lb/>
　子可投故木不葬木而葬木之擺蕩有水處水不葬<lb/>
　水而葬水之堅實如金處非謂子投母腹乎何謂借<lb/>
　母養子即以五星論如木體帶金者必破金取水以<lb/>
　蔭木是木受病不能養其子而特借取水穴以蔭之<lb/>
　所謂借母養子也何謂以子救母如金體而帶火者<lb/>
<pb n="KR3g0025_WYG_001-27b"/>
　必於金火相間之處大開水穴以制之昔人有取水<lb/>
　鎮火之法正謂此耳夫金母遇火難而得水之為子<lb/>
　者且解且制則煞不為我害而可化為權又合作用<lb/>
　中留煞為官之說矣此非謂煞不必去也以能剪鏟<lb/>
　刑煞而制之則在前可作官星在左右便可作曜氣<lb/>
　耳夫造化無全功安得星辰盡是純粹只要曉得趨<lb/>
　生而避死脫煞而逢生乃為裁成造化之殊功也<lb/>
脫龍就局納前朝只為半偽半真撩山劈硬處平基秪<lb/>
<pb n="KR3g0025_WYG_001-28a"/>
畏直來直受<lb/>
　此以前朝後勢而為乗氣中之進退消納亦一法也<lb/>
　凡葬貴棺不離脈而此之脫龍就局者乃入首之脈<lb/>
　駁雜不純直至一二節上乃為真脈而前朝却可取<lb/>
　是朝真而入首之脈非真也如必直頂其脈則初年<lb/>
　不利當於穴中放出棺二三尺大作堆金以納前朝<lb/>
　且受水法之吉以發初年為是凡葬貴氣不脱脈而<lb/>
　此言撩山劈硬退出平基以為穴者乃入首之脈陰<lb/>
<pb n="KR3g0025_WYG_001-28b"/>
　來直硬則煞重又如子龍作午向謂之子午淋頭煞<lb/>
　則葬之必凶故須撩山劈硬以作平基將棺退出平<lb/>
　基立穴則無鬭煞沖棺之禍或穴從兩邊微斜又或<lb/>
　上砌虚壙下葬真棺庶可避煞乃為直來直受之作<lb/>
　法也古人有形葬有法葬夫順其穴之生成而葬者<lb/>
　為形葬或劈削或堆培而葬者為法葬此皆古人作<lb/>
　用之妙處不可不理㑹也<lb/>
平洋之氣嘗舒嘗散須要湯中浮酥山壟之氣嘗急嘗<lb/>
<pb n="KR3g0025_WYG_001-29a"/>
斂當看水面蟠蛇<lb/>
　此以氣之聚散緩急而認穴之微茫葬書中所云葬<lb/>
　乗生氣者正在於此夫平洋之地陽勝乎陰故以斂<lb/>
　而聚為有氣如所云隱隱隆隆穴在其中之說須要<lb/>
　體認葢所謂隆隆者正謂隱隱之中而有此豐露之<lb/>
　象古人取象於如酥在湯良有見也葬書云吉氣所起<lb/>
　起即隆隆之謂酥在湯之謂也不然則亦鋪氊展席<lb/>
　散漫無收而已何謂穴乎至如山壟之勢陰勝乎陽<lb/>
<pb n="KR3g0025_WYG_001-29b"/>
　不嫌脈之不到而嫌氣之不和所以多煞故須結穴<lb/>
　之所圓融平坦不險不迫有如水面蟠蛇之狀活而<lb/>
　不死靜而不動盤旋而無直硬渾渾一箇太極之圏<lb/>
　則形舒氣和而煞盡脫矣古人所謂山壟之龍葬氣<lb/>
　不葬形者正謂此意此認穴之祕訣也<lb/>
没水之牛氣仰而吹宜乗其氣出洞之龍氣直而吐宜<lb/>
乗其餘精華外露之氣如花宜葬其皮精華内釀之氣<lb/>
如果宜葬其骨<lb/>
<pb n="KR3g0025_WYG_001-30a"/>
　此四段以氣之緩急深淺而為葬之緩急深淺乃作<lb/>
　法也如平坦之龍脈潛於地而微露毛脊至結穴處<lb/>
　特起一氣乃吉氣之所起也其氣從沈緩而僅浮不<lb/>
　宜緩乗其為緩來不妨安絶頂乎譬如牛之没水身<lb/>
　藏水中而偶露毛脊特一仰而吹氣則盡在鼻中若<lb/>
　稍脫之便失氣矣此緩來之法也又如髙隴之龍脈<lb/>
　行於山而勢奔氣湧至結穴之處須要脫卸落在平<lb/>
　洋氣乃沖和所謂來不來坦中裁住不住坪中取也<lb/>
<pb n="KR3g0025_WYG_001-30b"/>
　其氣從盛急而乃舒不宜急承其為急來不怕葬深<lb/>
　泥乎譬如龍之出洞其氣焰方盛何可犯之乃其氣<lb/>
　之吐而有餘焰處則精靈之可掬者也故宜脫毬而<lb/>
　葬簷緩以承之又如氣浮於上而靈光已露深葬之<lb/>
　則氣從上過故宜淺葬如木之有華水之有珠其英<lb/>
　華盡露於外深之則傷其質矣又如氣沉於下而皮<lb/>
　膚粗剛美含於内不以深取則氣從下過故宜深葬<lb/>
　如頑金之開孤取水厚土之破角見金皆於深而得<lb/>
<pb n="KR3g0025_WYG_001-31a"/>
　之也譬如果實之味皮不佳而肉佳其精釀在内所<lb/>
　宜深取今人不察氣之浮沈而槩用淺葬深葬者皆<lb/>
　非也古人謂深葬發遲淺葬發速所見誠然但欲速<lb/>
　發而槩用淺葬則失古人之意矣水木龍多易發正<lb/>
　以其氣之可淺葬耳此又論氣之久逺者不可不知<lb/>
　也<lb/>
龍穴有陰陽砂水亦有陰陽龍穴有生死砂水亦有生<lb/>
死<lb/>
<pb n="KR3g0025_WYG_001-31b"/>
　此以砂水之陰陽生死而論氣者也龍穴之陰陽生<lb/>
　死前已論之詳矣砂何以分陰陽乎亦以開面而舒<lb/>
　坦者為陽以反背而崚嶒者為陰譬之人然其在正<lb/>
　面之間自然開面平坦而為陽其在背面自然反背<lb/>
　頑硬而為陰有面則為向我而有情無面則為背我<lb/>
　而無情非惟龍穴貴陽而砂亦貴開陽也水何以分<lb/>
　陰陽乎如水之來去屈曲悠悠洋洋沈沈渾渾則舒<lb/>
　徐沈凝而為陽其細如繩其直如矢其急如瀑布其<lb/>
<pb n="KR3g0025_WYG_001-32a"/>
　斜如反弓則急遽斜反而為陰譬之人然其血脈流<lb/>
　通條暢則呼吸之間自然和平吐納之際自然調適<lb/>
　不疾不徐無反無逆乃可無病如驟然而入顛倒而<lb/>
　出不見安閒沈靜便是病到非惟砂貴開陽而水亦<lb/>
　貴開陽也砂之生死何分也砂無論龍虎案對只是<lb/>
　情向朝我有面有目有手有足拱揖環抱直若僕之<lb/>
　從主婦之從夫有唱有隨有呼有應豈不是箇有情<lb/>
　有意有生發的譬如人之相見有卑於我而畏敬我<lb/>
<pb n="KR3g0025_WYG_001-32b"/>
　者有等於我而親愛我者其面目雖各不同而要一<lb/>
　氣喜喜懽懽雍雍肅肅之意無不同也看其面目開<lb/>
　發情意顧戀則為活動而生否則直硬頑悍呼之不<lb/>
　來驅之不去則為無情無氣而死矣水之死亦以直<lb/>
　急返逆不顧不凝而然要之砂水生死又總在陰陽<lb/>
　上見蓋宇宙間物總是逢陽則生逢陰則死又如人<lb/>
　之結胎男精屬陽女血屬陰陽貴有餘陰貴不足是<lb/>
　故精盛則結血虚則受一以陽為主也又如人之既<lb/>
<pb n="KR3g0025_WYG_001-33a"/>
　死母血先敗父骨猶存其可收納天地之氣而蔭生<lb/>
　人者全在父骨非一以陽為主乎又如大而天地天<lb/>
　氣為陽地脈為陰若非天行至健頃刻不停三光為<lb/>
　照雨露為潤一陽來復萬籟乃吹則地何能生乎是<lb/>
　天地一以陽為主也此乃堪輿家論生死之大關係<lb/>
　也古來大哲見實主此間亦論及而未嘗揭以示人<lb/>
　豈以千古不傳之祕惟以神㑹而非以言傳者乎<lb/>
氣有虚實法當以實投虚以虚乗實氣有先後法當先<lb/>
<pb n="KR3g0025_WYG_001-33b"/>
到先收後到後收<lb/>
　此二段乃以主穴之進退饒減而乘氣為一法前段<lb/>
　言凡𦙍息之成初結胎時以陽精為主氣為勝而形<lb/>
　未實故虚而屬陽陽則不宜緩承宜中正以乗之如<lb/>
　平面太陽作金盤堆果如百般花味總居心之類是<lb/>
　也既成胎後以陰血為主形為實而氣已斂故實而<lb/>
　屬陰陰則不宜急湊宜脫脈以乗之如珠則穴其旁<lb/>
　乳不可當頭是也此以進退虚實之間論者也後段<lb/>
<pb n="KR3g0025_WYG_001-34a"/>
　言結穴之所如左插先到則氣歸於右則宜挨右以<lb/>
　收左砂如右插先到則氣歸於左則宜挨左以收右<lb/>
　砂古人謂兩宫齊到中乗平氣雖耐久而發常遲先<lb/>
　到先收氣從挨倚乃迎財就禄而發常速正是此意<lb/>
　此乃饒減收放之間而論者也<lb/>
傍城借主須詳審乎樂托就向抝龍當消詳乎明堂<lb/>
　此二段皆借外氣以乗内氣乃坐向中之作法以龍<lb/>
　之來不宜正受有側落有翻身落不無脫去本來之<lb/>
<pb n="KR3g0025_WYG_001-34b"/>
　勢而傍羅城或傍水城或傍禄儲峯此皆借樂托以<lb/>
　為主而憑外氣以為聚散者也故曰傍城借主又有<lb/>
　龍氣直來似宜正受乃入首之處無面目向方之處<lb/>
　則無情便不成局故當看其明堂何堂開局便當抝<lb/>
　龍而就之所謂以龍定穴以水定向者正謂水之聚<lb/>
　處則有明堂而成局便當準此以定向方不必拘拘<lb/>
　於正受也撥砂經云無局不言龍可見局之所在即<lb/>
　龍之所止故有就向抝龍之法<lb/>
<pb n="KR3g0025_WYG_001-35a"/>
㸃穴須求三靜一動認氣須要百死一生<lb/>
　此以動靜生死而識氣脈之真假最為闗要何謂三<lb/>
　靜案對要靜開面朝拱而無壓逼走竄龍虎要靜内<lb/>
　向懷抱而無他顧飛騰水城要靜遶環凝聚而無反<lb/>
　背沖激中間惟見穴場之所一脈活動而有精神此<lb/>
　則三靜一動其穴乃真而認氣則於穴場中看其精<lb/>
　神何者是其精神發越處即如孩兒頭一般頭上之<lb/>
　骨皆堅而惟𩕄門獨柔一呼一吸可浮可沈此真生<lb/>
<pb n="KR3g0025_WYG_001-35b"/>
　意處古人以化生腦不取象於頭而取象於孩兒頭<lb/>
　者極有味也他如厚中取薄薄中取厚靜中取動動<lb/>
　中取靜必皆餘氣盡死而惟此一㸃獨有生機乃為<lb/>
　生氣不然則亦今人所稱菩薩面死鱉背之說而已<lb/>
　最宜細察之<lb/>
有弦有稜則形真若湧若凸則氣到認氣難於認脈葬<lb/>
脈豈如葬氣<lb/>
　此乃於入首微茫處認出一㸃靈光之氣為堪輿家<lb/>
<pb n="KR3g0025_WYG_001-36a"/>
　至要亦至訣也前段言一入穴場當先認形隨即認<lb/>
　氣如穴塲必有弦稜則蟹眼蝦鬚之水乃見始能成<lb/>
　胎蟹眼是凸穴其中圓滿而起如蟹眼然外有蟬翼<lb/>
　砂為之陰䕶而水微見謂之蟹眼水也一有蟬翼砂<lb/>
　則弦稜成矣蝦鬚是窩穴其中翕聚如蝦鬚之抱掬<lb/>
　然外有牛角砂為之明護而水明見謂之蝦鬚水也<lb/>
　一有牛角砂則弦稜成矣弦稜成則氣聚而不散天<lb/>
　心自然湧凸乃成胎息若天心沈陷乃是花假不成<lb/>
<pb n="KR3g0025_WYG_001-36b"/>
　穴矣氣脈何以分别凡脈之行必須斂而有脊乃見<lb/>
　草蛇灰線形雖不甚露而未嘗無形也凡形之有脊<lb/>
　而斂處便屬陰陰則有煞不可犯平坦圓滿則為氣<lb/>
　如人之身脈猶按之有脊氣則充滿周徧而無凝滯<lb/>
　乃屬陽陽所宜乗也但脈易見而氣難認耳謂葬脈<lb/>
　不如葬氣者正以脈犯陰而氣為陽當葬氣也如前<lb/>
　所稱太極暈及天輪之說正是氣體耳時師多能葬<lb/>
　脈而不能葬氣者以其原未明此故禍常多而福常<lb/>
<pb n="KR3g0025_WYG_001-37a"/>
　少也夫茍形真穴正而又能辨乎氣脈則為人造福<lb/>
　百不失一矣<lb/>
法葬之葬法在形裏㑹意之葬意在形表<lb/>
　此以穴情變態不一有穴藏於拙以人力而剪裁之<lb/>
　者有穴隱於微以意向而融㑹之者此之謂仙踪凡<lb/>
　論氣者不可不神㑹也夫論穴先論形乃有形不足<lb/>
　以成穴者如頑金而不少開窩其剛飽豈可言穴則<lb/>
　當細認其中之微凹處便為生氣須以開孤法大用<lb/>
<pb n="KR3g0025_WYG_001-37b"/>
　人工取出水窩以葬之此全以人力而成謂之法葬<lb/>
　又如水窩太深乃陽中之陽不可言穴然真氣既蓄<lb/>
　必然有結則宜於窩内或填以土或墊以石如龍强<lb/>
　又或墊之以木須用填實其窩成箇陽中之陰取披<lb/>
　架於其上而葬此乃虚而實之之法亦所謂法葬也<lb/>
　他如騎刑剪燥開孤截蕩各各有法亦當培則培當<lb/>
　削則削宜虚而虛應實而實之法度也是以楊公有<lb/>
　法葬之條又如有真龍正脈盡鍾於此情勢局面亦<lb/>
<pb n="KR3g0025_WYG_001-38a"/>
　盡㑹於此乃考之穴情則無真正入相形穴古人一<lb/>
　惟㑹其精神所聚之意如官坑梁上掛金斗地乃在<lb/>
　窮源僻塢髙嶺絶頂之上兩邊山勢俱是不止行去<lb/>
　且有十數里餘此亦形穴之所不相者但觀其氣勢<lb/>
　則兩邊龍回虎抱前面朝對自近案横欄之外一望<lb/>
　可百里許逺逺見鵞子尖為正朝鴉峯峙左大茅峙<lb/>
　右三陽並聳萬峯俱朝去水雖有一二十里然一折<lb/>
　一回之𤣥九曲不見其去穴下餘氣亦自成箇小明<lb/>
<pb n="KR3g0025_WYG_001-38b"/>
　堂如在平地不見其傾立在穴内惟見上聚之派天<lb/>
　清之氣髙朗恢𢎞森嚴翕聚儼然一聖賢清髙氣象<lb/>
　故當時則用頂門百㑹之穴而葬之龍是横來入首<lb/>
　處微有土金貼體取象金斗則亦以意㑹之耳又如<lb/>
　坑口麻榨形龍自髙山脫下平洋濶有十餘畝下脈<lb/>
　處雖亦有來龍發到前面却是一片鋪陽其於窩鉗<lb/>
　乳突四字全無佐證又無龍虎溪風掃來不可為穴<lb/>
　然真龍既到却是大結作當時賴仙只㑹其中氣正<lb/>
<pb n="KR3g0025_WYG_001-39a"/>
　聚之處大開深槽濶一二丈長有三五丈深亦五六<lb/>
　尺許取象油槽喝作麻榨形穴頂槽頭一取槽溝以<lb/>
　聚氣一取槽溝當作龍虎以蔽其風若論穴豈有此<lb/>
　等葢亦㑹意作之耳此其法又在形之外矣<lb/>
龍之貴賤以格辨龍之正餘以祖辨龍之大小以幹辨<lb/>
故同龍論格同格論祖同祖論幹龍之去住以局辨龍<lb/>
之偏正以堂辨龍之真偽以座辨故同龍論局同局論<lb/>
堂同堂論座<lb/>
<pb n="KR3g0025_WYG_001-39b"/>
　前一段論龍之來處後一段論龍之止處皆認氣者<lb/>
　之不可不辨夫龍何以分貴賤也如龍之體勢或以<lb/>
　五腦或以三台或以華蓋或以玉屏或以誥軸成何<lb/>
　貴格則不論龍之二三五節或長或短而有此狀樣<lb/>
　便以貴論矣要之以穴後一節為主廖公云穴後一<lb/>
　節為龍格是己然龍有貴格而官不尊福不永者則<lb/>
　多以承祖分家之處不得其正耳故須看其分祖之<lb/>
　處為正為餘而後官之尊卑福之逺近可辨也分祖<lb/>
<pb n="KR3g0025_WYG_001-40a"/>
　之處必須起祖垂肩成何星辰成何品格方為正降<lb/>
　又有祖龍得其正脈而貴不列於上卿富不侔乎敵<lb/>
　國者則其枝中之幹而非幹中之幹故其力量終不<lb/>
　足以攬全勝當大任耳蓋有百里之幹始收百里之<lb/>
　形勝有千萬里之幹始收千萬里之形勝又豈可以<lb/>
　眼前之器局分大小也凡論龍之來處一當以此為<lb/>
　準龍何以定去住也夫龍必有巢穴乃蟠故凡一到<lb/>
　方所看其城垣闗鎖局面寛圓成箇巢穴則知龍之<lb/>
<pb n="KR3g0025_WYG_001-40b"/>
　歸宿在此然有於此則為正於彼則為偏者以堂在<lb/>
　此不在彼也昔人所謂山歸成龍水歸成穴正以堂<lb/>
　之聚處為水所歸耳乃又有堂正而穴不真葬不發<lb/>
　者以入首之蓋座在此不在彼也蓋座如木秀華蓋<lb/>
　土秀冠蓋金秀寶蓋之類猶是衆所共倚又如樂托<lb/>
　禄儲襯貼之類亦是顯而易見只如化生之腦天輪<lb/>
　之蓋太極之暈任其左閃右倚俱有隱隱蓋覆之意<lb/>
　此是入首真蓋座也必有蓋座而穴乃真譬如都邑<lb/>
<pb n="KR3g0025_WYG_001-41a"/>
　之間以龍之垣局即城郭也以龍之穴場即堂㕔也<lb/>
　以龍之座向即臺座也凡論龍之止處一當以此為<lb/>
　準<lb/>
凶星不無夾雜只要有胎有化吉曜縱然雄聳亦要有<lb/>
精有神<lb/>
　此言認生氣於微茫者所當致審也如五星得其正<lb/>
　體無論矣有如直硬之木而微帶泡節有水之意如<lb/>
　掃蕩之水而微露堅塊有金之意是為逢胎則就其<lb/>
<pb n="KR3g0025_WYG_001-41b"/>
　母而子有靠不為敗也又如火金相戰為天罡但看<lb/>
　其中微有水窩則從其微窩而大開深取以成水體<lb/>
　蓋金剛飽而用水以洩之則以洩而化其凶也火傷<lb/>
　金而以水制之則以制而化其凶也此以人力而為<lb/>
　化者又如粗糲之土而微露金意則以生而洩其氣<lb/>
　為化如太陰之角帶火然金盛而火微可用以陶鎔<lb/>
　乎金而金反粹則以制而成其美為化此又生成之<lb/>
　自然而化氣者如出身自不逢胎又不逢化則難下<lb/>
<pb n="KR3g0025_WYG_001-42a"/>
　手矣又如沖天之木本美然望之而險峻不秀不雅<lb/>
　是木無華又如獻天之金至聳然望之而頑蠢無體<lb/>
　無儀是金無色又如焰天之火亦至難得然望之而<lb/>
　崚嶒非筆非劒無影無焰是火無光又如平天之土<lb/>
　漲天之水皆是尊貴然望之而非屏非閣無波無紋<lb/>
　是土為壅而水為蕩也何足貴哉又如貴人在衙形<lb/>
　便要有箇堂堂之氣象將軍按劒形便要有箇威權<lb/>
　模樣又如仙人跨鶴形便要有箇清風髙韻若文而<lb/>
<pb n="KR3g0025_WYG_001-42b"/>
　不雅秀而不嚴清而不髙便是無精神亦不發福何<lb/>
　足貴邪此證星辰者尤當證其精神大抵山有體魄<lb/>
　有精神認體魄易認精神難此非别有大竅未易語<lb/>
　此<lb/>
陵谷變遷山川改色造物固自有時控制山川打動龍<lb/>
神作用亦自有法<lb/>
　今人但見先賢作用有甚竒甚隱又甚迂而不可測<lb/>
　度者便以為幻妄而肆譏詆不知造化尚無定體尚<lb/>
<pb n="KR3g0025_WYG_001-43a"/>
　無全功不無與時推移豈以人為而不隨時隨俗以<lb/>
　為之裁成者乎昔人所謂人不天不因天不人不成<lb/>
　者非虚語也大如黄河南徙而氣運亦南小如金沙<lb/>
　灘出見而牛僧果應内召又大如黄河清而聖賢出<lb/>
　小如壺公以時易色而兩郡人材興替隨之此非造<lb/>
　物固自有時乎又如徽郡之城設弩樓以射五鬼丁<lb/>
　源之墓開油槽以應麻榨楊公所謂如睡如蒙或發<lb/>
　以鐘廖公所謂滅火滅瘟則鑿其地至今其應如響<lb/>
<pb n="KR3g0025_WYG_001-43b"/>
　此非作用亦自有法乎凡如一枝一派山水則可眼<lb/>
　前而定至於大形大勢或以近應或以逺應其應驗<lb/>
　固自有時蓋山水既非眼前㸃檢得盡則福澤亦非<lb/>
　眼前計量得盡也且如前賢作用有應之當年亦有<lb/>
　應之數十年及千百年者皆不可以尋常耳目窺測<lb/>
　嗟乎嗟乎自非神心慧識孰能當此乎<lb/>
　<lb/>
　靈城精義卷上<lb/>
</p>
<p>
</p>
  </div>
<div>
<head>靈城精義卷下</head> <lb/>
    <p>
<pb n="KR3g0025_WYG_002-1a"/>
欽定四庫全書<lb/>
　靈城精義卷下<lb/>
　　　　　　　　　　　　　南唐　何溥　撰<lb/>
　　理氣章正訣<lb/>
地無精氣以星光為精氣地無吉凶以星氣為吉凶<lb/>
　夫今之論堪輿家者類以形體為體天星為用甚至<lb/>
　以形體為實天星為虚而竟置星學於不講豈知宇<lb/>
　宙間精光在天體魄在地卜地而不及天星則體魄<lb/>
<pb n="KR3g0025_WYG_002-1b"/>
　止死塊耳葢下之河嶽即上之天辰原非二物如天<lb/>
　東有蒼龍在九天謂之蒼天其下即為東嶽北有𤣥<lb/>
　武為𤣥天其下即為北嶽南有朱雀謂之炎天其下<lb/>
　即為南嶽西有白虎謂之昊天其下即為西嶽中有<lb/>
　北極謂之鈞天其下即為中嶽又如上有天河天漢<lb/>
　而下即有長江大河上有三垣九野而下即有垣局<lb/>
　以域王城有分土以域九州上有十二次舍三百六十<lb/>
　五度而下即有十二支辰分限又如人之生也頭頂<lb/>
<pb n="KR3g0025_WYG_002-2a"/>
　圓而象乎天趾履地而肖乎方手足象四裔腹心象<lb/>
　中土兩眸象日月遊行運動象四時又如一物一器<lb/>
　之類任地所有皆天之所為豈有天光地徳而不相<lb/>
　蒙者哉乃若星家若稗若甘之所占其於災祥有符<lb/>
　契券地氣所鍾其吉其凶有不與天通乎是故古人<lb/>
　有云神仙之地多發天門以乾為天而且氣為純陽<lb/>
　也帝王之地多起金龍以角亢首二十八宿且天角<lb/>
　帝席所在又以乾陽到此正在九五之宫也后妃之<lb/>
<pb n="KR3g0025_WYG_002-2b"/>
　地多從地户龍飛鳳舞乃在乾巽之交也翰苑文章<lb/>
　之客類多太乙天乙以兩貴人為天司文章之府也<lb/>
　台輔宰執之器類多離壬以三台在離最近太微四<lb/>
　輔在壬最近紫微皆在帝座之左右也忠良仙聖之<lb/>
　風唯艮為多以艮宫一星最為明赤其光異常故異<lb/>
　人異氣多産於此也又如將帥邊臣武弁悍卒多産<lb/>
　於婁金度以婁金為煞而且魁罡所臨也神壇古刹<lb/>
　寡宿孤神多出於井鬼度以鬼金為暗而且太隂所<lb/>
<pb n="KR3g0025_WYG_002-3a"/>
　棲也又如太陽在午而諸凶俱不敢臨有君之象以<lb/>
　故建都立郡一皆向離而居葢象天星焉他如諸星<lb/>
　各各有主而各各有應豈曰𣺌茫乎哉故葬書中云<lb/>
　乘生氣者人但知認有形之生氣而不知認無形之<lb/>
　生氣正在天光下臨地徳上載之二語也楊氏看行<lb/>
　龍多用斗樞之九星如貪狼巨門云云以斗杓居中<lb/>
　而運方故行龍取象焉廖氏看入首則用流行之七<lb/>
　政如太陰太陽云云以七政運行有常有變而吉凶<lb/>
<pb n="KR3g0025_WYG_002-3b"/>
　最切故入首致詳焉其法一準諸天星非臆見也<lb/>
用先天以統龍當詳明於四龍天星用後天以布局尤<lb/>
宜審乎三盤卦例<lb/>
　此二段以先天後天為定龍定穴之綱領乃乘氣中<lb/>
　第一務也大抵先天卦位乾南坤北離東坎西震巽<lb/>
　艮兊居四隅乃陰陽對待之體然乾坤雖云天地定<lb/>
　位實為陰陽之老坎離雖云水火不相射亦為陰陽<lb/>
　之極以四卦上下二爻皆純陰純陽無化氣也唯艮<lb/>
<pb n="KR3g0025_WYG_002-4a"/>
　兊震巽四卦上下二爻皆陰陽相配乃合沖和之象<lb/>
　有化生之機且以地法翻卦配合天星則艮為貪狼<lb/>
　兊為武曲巽為巨門震為廉貞經以貪巨武為三吉<lb/>
　又云大地若無廉作祖為官也不至三公曾文遄所<lb/>
　云龍看起祖有降勢有入路有出面有氣鍾而形吉<lb/>
　有脈息而枝分大要不出四龍天星之外正謂此也<lb/>
　龍歌中云二十四山艮兊亥此是乾坤正龍格艮亥<lb/>
　江南奇江北宜西兊庚辛丙丁是天干尋得真龍實<lb/>
<pb n="KR3g0025_WYG_002-4b"/>
　為最震巽二卦看東西百里之間妙相㑹陽貴離與<lb/>
　壬陰貴艮巽兊此於四龍之外而又取乎亥又取庚<lb/>
　辛丙丁又取離與壬者何也從天星也艮兊巽一為<lb/>
　天市垣一為太微垣一為少微亦列垣局所以為貴<lb/>
　况亥為紫微垣位居北極之尊尤垣局中之最貴者<lb/>
　乎乃庚辛丙丁之亦貴者則以艮納丙而稱貪狼巽<lb/>
　納辛而稱巨門兊納丁而稱武曲震納庚而稱廉貞<lb/>
　也夫離與壬何足貴乎以離居正陽之位諸星到此<lb/>
<pb n="KR3g0025_WYG_002-5a"/>
　俱為拱狀實擅其尊如壬與亥同宫最近微垣亦為<lb/>
　最貴又如巳為紫微垣之對宫稱帝座之明堂今人<lb/>
　以辛丙丁合艮兊巽而稱六秀又以亥巳六秀而稱<lb/>
　八貴又以離壬而稱陽六秀之首吉皆從天星也昔<lb/>
　所謂統龍法者推而行之大義實不外此夫後天之<lb/>
　卦乃分陰分陽之義從乾至坎至艮至震皆為陽列<lb/>
　於東北從巽至離至坤至兊皆為陰列於西南其意<lb/>
　以為乾坤為老陰老陽退處西北以六子施生布列<lb/>
<pb n="KR3g0025_WYG_002-5b"/>
　於東南乃致用之學也辨方定位古人用乎後天意<lb/>
　取諸此然古人又有三盤卦例之說者云何正以方<lb/>
　位中有吉有凶有貴有賤不可以無辨耳故素書以<lb/>
　渾天六十龍裝卦取本來山水中四吉三竒貴人禄<lb/>
　馬以定坐穴之吉凶昔人所謂用内卦審山水以定<lb/>
　坐穴之純駁者即此卦也寶鏡以七十二龍裝卦取<lb/>
　坐向山水中四吉三竒以推本來山水之吉凶昔人<lb/>
　所謂用本卦審入穴以推山水之吉凶者即此卦也<lb/>
<pb n="KR3g0025_WYG_002-6a"/>
　又如龍脈不合渾天天盤中之四吉三奇則求之地<lb/>
　盤坐向又如坐向不合四吉三奇則又於坐向内所<lb/>
　串之天盤看是何屬又於此卦取四吉三奇所謂外<lb/>
　卦是也然要之吉凶貴賤一當以龍為主如四吉三<lb/>
　奇禄馬貴人俱當以龍定之至於乘氣中緊要處又<lb/>
　全在平分六十龍上探討當以蔡西山氏所定詳節<lb/>
　天表六十龍之分度為準的也葢天盤盈縮則六甲<lb/>
　有多寡之差穿山七十二則六甲有斷續之間以之<lb/>
<pb n="KR3g0025_WYG_002-6b"/>
　乘氣豈為當乎故三盤卦例古人用之以取四吉三<lb/>
　奇貴人禄馬則可若以此法用之乘氣非其旨也故<lb/>
　乘氣分度用蔡氏之平分乘氣分金用賴氏之挨加<lb/>
　乘氣分金剗度納秀迎官則素書渾天之卦例斯於<lb/>
　堪輿之學思過半矣<lb/>
以龍定穴須審入路陰陽以水定向須看歸路陰陽<lb/>
　此二段乃以龍上入路歸路之陰陽而乘之為一法<lb/>
　如一亥也從庚酉辛而來是左邊來為陽則亥為陽<lb/>
<pb n="KR3g0025_WYG_002-7a"/>
　木從壬子癸而來是右邊來為陰則亥為陰木其五<lb/>
　行生旺便以此而分此楊公以龍之來路分陰陽也<lb/>
　又如庚為陽金墓在丑丁為陰火亦墓在丑此所謂<lb/>
　斗牛食庚丁之氣也又如乙丙交而趨戌辛壬㑹而<lb/>
　聚辰金羊收癸甲之靈俱是此義昔人所謂墓合者<lb/>
　如此故如亥龍從南轉東而入北為陰即為乙木或<lb/>
　有丙水朝來歸戌而去即宜立丙向此真陰陽交媾<lb/>
　之法劉公天機祕要消水立向之法全在於此此以<lb/>
<pb n="KR3g0025_WYG_002-7b"/>
　龍之歸路分陰陽也<lb/>
入手入首則龍與脈之所由辨分金分經則來與坐之<lb/>
所由分<lb/>
　此二段一為初定穴時工夫乃開山立向之緊要在<lb/>
　此一為既成穴後工夫乃來脈坐度之緊要在此何<lb/>
　云入首今人所稱到頭是也凡到頭看是何龍如入<lb/>
　首是陰却審後龍多陰則陰為真落如後龍多陽則<lb/>
　陰為偽落古人作法多從大勢以後龍為主故多舍<lb/>
<pb n="KR3g0025_WYG_002-8a"/>
　去偽落雖不利於初年所不恤也如初一節星體甚<lb/>
　秀又有向合又有水合則初年可以催官先哲亦間<lb/>
　取暫福而用之此一山一水之作用也若大地則不<lb/>
　以暫福為福矣此入首為開山立向之最緊要也何<lb/>
　云入手如人之取物入手乃其實受用處葢指穴中<lb/>
　之氣脈言也古人所謂草蛇灰線之脈正以入手言<lb/>
　耳若有草蛇灰線則脈絡分明真有氣到然氣與脈<lb/>
　又有分者以斂而活動處則為脈既有斂聚則氣從<lb/>
<pb n="KR3g0025_WYG_002-8b"/>
　脈行但不免終屬陰耳陰不可乘故必到有員暈處<lb/>
　乃陰不到而屬陽方可葬也此入手之至精至微處<lb/>
　尤為緊要初定穴時全在此處加功何謂分金如亥<lb/>
　有五亥一以辛亥丁亥為旺相而己癸為孤虛孤虛<lb/>
　不可入旺相所當乘葢從甲子乙丑之金分來而其<lb/>
　吉凶美惡不可不審擇也此乘氣中之最緊要處何<lb/>
　謂分金二十八宿乃天之經星渾天五行於二十八<lb/>
　宿中又各有分屬焉其與分金納音五行相為生尅<lb/>
<pb n="KR3g0025_WYG_002-9a"/>
　制化者也穴中有來脈有坐度來脈重分金坐度重<lb/>
　分經然坐度為寄寓來脈為本主而寄寓又所以佐<lb/>
　本主者也此乘氣中趨生避死之最緊要處也<lb/>
脈有左右落則脈可辨真偽氣審左右加則氣可别淳<lb/>
漓<lb/>
　此審落脈處用挨加剪裁為乘氣中最要緊處地理<lb/>
　筌蹄云璣皇左落那堪用若遇右落可裁暈皇源左<lb/>
　落真貴顯右落壬七産荒涼言亥之單行則純粹不<lb/>
<pb n="KR3g0025_WYG_002-9b"/>
　雜為吉若乾與亥雙行須看所落何如左落則乾多<lb/>
　不可作如右落則亥多猶可裁量若壬亥雙行亦然<lb/>
　夫乾為左而亥為右者以面對來脈而看則乾左而<lb/>
　亥右也凡認落脈當如此辨賴公催官篇云天星氣<lb/>
　射天廏星微挨西獸加壬行天廏穴空始為吉左耳<lb/>
　受氣官資榮言乾與亥縱非雙行其立穴處須要挨<lb/>
　加得法乃不為雜氣所侵如以天皇而穴乾向巽要<lb/>
　微於右邊加壬則全受亥氣而不沾乾則天廏之穴<lb/>
<pb n="KR3g0025_WYG_002-10a"/>
　始空也凡言西獸者皆以右之白虎為吉非以西獸<lb/>
　為乾也今人解作穴挨乾而氣加壬者原不知加壬<lb/>
　即是穴塲中氣線移加壬邊立心標也葢心標既立<lb/>
　則坐向可任轉移或為天星或為卦氣皆聽裁酌特<lb/>
　穴塲中之心標不動耳古人云用卦不用卦卦向穴<lb/>
　中作夫謂穴中作者正以在穴塲之中從卦氣非於<lb/>
　穴塲之外從卦氣也來山與坐下有辨來山是指來<lb/>
　龍入首坐下是指穴塲中入手此云挨加者指坐穴<lb/>
<pb n="KR3g0025_WYG_002-10b"/>
　之脈細微入手處也父母之下束氣結咽乃成胎息<lb/>
　此為入首之山所謂主星是也入首即是到頭一節<lb/>
　到頭開面又必草蛇灰線之脈天輪太極之暈此為<lb/>
　穴塲即為入手之脈所謂穴情是也故凡定坐向以<lb/>
　龍之入首定穴情以脈之入手欲乘生氣此其緊要<lb/>
　吳賴二公之所最為究心處也<lb/>
龍脈有順逆乘氣自當有辨五行有顛倒作用各自有<lb/>
法<lb/>
<pb n="KR3g0025_WYG_002-11a"/>
　此言來龍生旺之氣不同而乘之者亦不同也如同<lb/>
　一亥也催官篇云迢迢西兊入天皇清貴翰苑誇文<lb/>
　章葢亥屬水兊屬金從西兊入天皇是金能生水則<lb/>
　亥氣為旺此用正五行而論生旺者也青囊經又云<lb/>
　坎癸騰騰入亥乾丙向夾蛇阡何也葢以癸丑屬金<lb/>
　壬子屬水乾亥屬木丙屬火今由癸丑金而生壬子<lb/>
　水水生乾亥木木生丙向之火此又用雙山五行而<lb/>
　論生旺者也賴公用正五行楊公用雙山五行作用<lb/>
<pb n="KR3g0025_WYG_002-11b"/>
　各自有法一主於乘生氣而已<lb/>
氣有乘本脈而不容他雜者氣有借旁脈而可隔山取<lb/>
者氣有合初分脈而不為遙逺者氣有串渡峽脈而不<lb/>
邀截者<lb/>
　此乃認脈之真正而乘氣為一法梅花院纂云亥無<lb/>
　鱗甲用心安又云隔山取氣君須參葢以亥之兩旁<lb/>
　為乾為壬皆不可侵所謂無鱗甲也此以本脈取真<lb/>
　氣也隔山取氣如巽己丙原屬陰丙可借己巳可借<lb/>
<pb n="KR3g0025_WYG_002-12a"/>
　巽皆可隔山而借氣也此以隔山而取真氣也玉尺<lb/>
　經云來龍不脫來龍氣此乘初分之氣言也如以亥<lb/>
　脈起祖至入穴仍復亥脈其氣與祖合也又云三峽<lb/>
　三闗元復元此以渡峽之氣言也如以亥脈過峽渡<lb/>
　闗至入穴處仍復亥脈也亦為真氣何者過峽處實<lb/>
　為束氣受胎之所所以為真耳葢凡氣脈之真自有<lb/>
　父子公孫相肖處此認氣者不可不加察也<lb/>
龍穴無尺寸之移受氣有耳腰之異分金有轉移之巧<lb/>
<pb n="KR3g0025_WYG_002-12b"/>
氣線無毫髮之差<lb/>
　此二段乃以挨生棄死存真去偽凝承貫棺蔭骨一<lb/>
　線之氣為一法前段言穴之凝結或以正穴而為窩<lb/>
　鉗乳突或以怪形而為騎形剪火開孤截蕩或以正<lb/>
　落而為本山本氣或以偽落而為斬闗借寓要皆有<lb/>
　不可移易之穴塲也豈可尺寸移哉乃受氣則不然<lb/>
　或於行龍出脈有順有逆有横有直有隔一宫有隔<lb/>
　數宫其受氣或耳或腰内接生氣外接堂氣甚不可<lb/>
<pb n="KR3g0025_WYG_002-13a"/>
　拘泥也先賢以人力而敵天工全在於此若謂星卦<lb/>
　用事并其生成之穴法而移之則謬矣氣線以入手<lb/>
　束氣處為主如艮龍入首戊寅為正氣且戊寅為土<lb/>
　亦為本氣所謂坐下自旺無待補助矣若或丙寅七<lb/>
　艮之氣則屬火反生艮土為洩乃失之弱宜用分金<lb/>
　生養穴如作甲山庚向宜用庚寅分金以庚寅之木<lb/>
　可生丙寅之火為生旺也葢二十四字為父母六十<lb/>
　龍為胎息凡胎息以生父母為洩故丙寅之氣坐艮<lb/>
<pb n="KR3g0025_WYG_002-13b"/>
　中為弱也此於坐線之分金可以轉移而無定格若<lb/>
　氣線不可有差者以在束氣入首之處生定此氣不<lb/>
　可改移及至穴中掛線乘氣如稍侵癸丑則居三丑<lb/>
　之地便非艮矣豈可毫髮差哉故凡氣線既定乃掛<lb/>
　坐線坐線既定又當掛雜氣線如艮龍入首有三分<lb/>
　寅氣便當掛寅氣一線若作甲山庚向則掛甲庚坐<lb/>
　線至於氣線坐線交界之所便為右耳乘氣之所又<lb/>
　當於交界受氣處看寅氣何如如有寅氣沖入便當<lb/>
<pb n="KR3g0025_WYG_002-14a"/>
　趨避脈路來急當退下一分以避寅氣脈路來緩當<lb/>
　進上一分以避寅氣則艮之真氣乃貫棺而無夾雜<lb/>
　矣此則至精至微不可毫髮差者也乘氣之喫緊處<lb/>
　在此<lb/>
乘氣當避中氣故取三七放棺分金宜乘旺氣亦取三<lb/>
七加向<lb/>
　此二段言氣線坐線但當避煞迎生乃乘氣中之第<lb/>
　一緊要宇宙間一逢中氣即為衰漸故羅經中以戊<lb/>
<pb n="KR3g0025_WYG_002-14b"/>
　子己丑為大空亡正以其度數界在五分中氣之間<lb/>
　為無生機也如催官篇亥龍坐壬向丙略加乾位慎<lb/>
　入己亥坐乾向巽略加壬位受癸亥之七亥三壬正<lb/>
　合此意又如分金加左加右多用三分正以三分則<lb/>
　在丙丁庚辛之上不犯戊巳雜煞及兩邊交界之中<lb/>
　縫也分金用丙丁庚辛原陰陽正所源載實取卦氣<lb/>
　之在兌艮震巽者為陰陽相交故稱旺相要之論乎<lb/>
　乘氣則從丙丁庚辛作分金亦不犯沖中之煞而一<lb/>
<pb n="KR3g0025_WYG_002-15a"/>
　切空亡闗煞可無患矣<lb/>
脈不直而氣直何畏直來直受氣不斜而棺斜乃為正<lb/>
貫正承<lb/>
　此二段正催官篇中承氣之妙訣催官篇云赤蛇頭<lb/>
　向天門北直來直向神功烈巽丙受向最為良富貴<lb/>
　榮華人英傑夫直來直向為氣沖腦散然或左而加<lb/>
　巽右而加丙微微斜受便非沖腦且看入手之脉脊<lb/>
　何如一有草蛇灰線之𤣥曲折而入手不為犯陰則<lb/>
<pb n="KR3g0025_WYG_002-15b"/>
　以挨加之法而裁之何畏其直所謂脈不直而氣直<lb/>
　不為害也若果入手亦是硬直則所謂撩山劈勢倚<lb/>
　加插粘之法豈可少哉又云背一面九乘天補氣從<lb/>
　右耳為合矩穴宜挨左加天皇富貴榮華震鄉土此<lb/>
　言壬龍坐子向午得丙子正壬之氣以貫右耳為合<lb/>
　法穴宜挨左以取甲子七壬三亥之氣放棺合丙子<lb/>
　正氣為左輔夫不取正壬而取七壬之氣者正為挨<lb/>
　過七壬則正壬之氣斜斜貫耳正氣為無虧矣此棺<lb/>
<pb n="KR3g0025_WYG_002-16a"/>
　斜受而氣乃能正受之法葢貫耳是一定之氣放棺<lb/>
　是左右挨加而為乘氣之活法也催官篇之妙訣正<lb/>
　在於此<lb/>
龍以脈為主穴以向為尊水以向而定向以局而分<lb/>
　此以水與穴皆以向為重凡論氣者不可不論向也<lb/>
　凡葬法内之乘氣一以脈為主亦以正五行為主别<lb/>
　無他門若坐穴立向則雖内以乘龍而實外以消水<lb/>
　其法多端不可不詳審也如亥入首水自寅艮來由<lb/>
<pb n="KR3g0025_WYG_002-16b"/>
　戌乾去若以雙山五行屬木則沖破胎養以正五行<lb/>
　屬水則沖破冠帶俱不合度當立丙丁向則水可消<lb/>
　葢以𤣥空五行論則丙丁屬火其墓在戌乃可收寅<lb/>
　艮之水而發福此以𤣥空五行收向上之水也水有<lb/>
　息道漏道從人而成至山向而折之乃漏道則生成<lb/>
　之局非人為也故古人定向在於收局當用雙山定<lb/>
　之如卯龍巽庚水朝金局也出艮方則金氣巳成當<lb/>
　立庚向葢從煞正為迎神避煞之法又如卯龍見寅<lb/>
<pb n="KR3g0025_WYG_002-17a"/>
　艮巽己丙水朝是成火局當遷辛向葢木龍見火局<lb/>
　不免為洩然遷辛向對看去流此從休囚出水亦乘<lb/>
　生脫煞之一法也昔人云無絶水有絶向葢山水已<lb/>
　結未有不可葬者或水有不合當於向上轉移而消<lb/>
　之自古立向消水有許多法度非以滋後人之惑只<lb/>
　是令人有箇法度以合山川之性情不至拂逆而有<lb/>
　敗地耳是故法度不必盡合只合得一種便可作福<lb/>
　若合諸家而曰吾用某種水法自以為確不可移夫<lb/>
<pb n="KR3g0025_WYG_002-17b"/>
　山水性情變態不一而茍執一法以合之豈不謬哉<lb/>
來路看四生坐下看四絶局内看三合向上看雙金<lb/>
　此四段乃以各家五行論氣而為收山出煞之法也<lb/>
　來路何以看四生昔人所謂地有四勢是也如水土<lb/>
　龍從坤申庚兌而來至壬亥結穴是從生方發足旺<lb/>
　方到頭此為生旺之龍其發福必大必久又如水土<lb/>
　從東方來則為剋洩之地一發便衰矣凡看龍用正<lb/>
　五行法當如是坐下何以看四絶如艮龍入首作壬<lb/>
<pb n="KR3g0025_WYG_002-18a"/>
　山丙向水從乾亥方出則為火絶胎之地絶胎是禄<lb/>
　存所謂四箇禄存流盡必富貴者也葢坐下壬屬火<lb/>
　艮寅乃火生長之地而以壬為坐下則火居火地為<lb/>
　得位又或水從寅甲來則生養方為貪狼長房必發<lb/>
　或水從丙午方來則官旺為武曲中房必發又或水<lb/>
　從丁未方來則衰方為巨門小房必發合此三吉從<lb/>
　乾亥方出則絶胎為禄存三房並發必為富貴悠逺<lb/>
　之地若或水從乾亥方出而誤作癸山丁向為土坐<lb/>
<pb n="KR3g0025_WYG_002-18b"/>
　土則乾亥為臨官之地沖破臨官中子必敗矣此坐<lb/>
　下所係甚不小也今人但知立向而不知坐下為當<lb/>
　慎所以十有九敗耳坐下用洪範五行法當如是亦<lb/>
　有以此用之看來脈者如董氏明旨亦用此法凡看<lb/>
　來脈當用正五行至用洪範五行參而合之尤為的<lb/>
　當理法局内何以看三合如亥龍入首水從卯甲方<lb/>
　來至坤未方出口是亥卯未三合此真木局也又如<lb/>
　亥龍至庚結穴作卯向水從坤未方出口則龍水坐<lb/>
<pb n="KR3g0025_WYG_002-19a"/>
　向皆從木局合為一家更生旺矣看局用雙山五行<lb/>
　法當如是向上何以看雙金以辰戌丑未乃四金之<lb/>
　地如丑宮為金牛則稱暗金煞或作坤向則𤣥空五<lb/>
　行坤屬金木亦在丑是丑為一金坤又為一金合之<lb/>
　則為雙金矣此謂龍向皆屬墓便為雙金煞也犯之<lb/>
　必定損丁即地甚吉不妨發貴要之人丁終受傷也<lb/>
　丑左有艮右有癸皆屬丑分或艮七分而丑三分則<lb/>
　可不作丑論若艮丑平分便有暗金侵之俱不可作<lb/>
<pb n="KR3g0025_WYG_002-19b"/>
　坤向癸之相兼亦然又乾坤卯午皆屬金而丑艮之<lb/>
　龍於此四向皆為雙金矣凡大墓皆屬破軍金推之<lb/>
　他龍皆然葢𤣥空五行專用以收山出煞法當如是<lb/>
　若陰作陰向陽作陽向猶不沖激或可免禍若以丑<lb/>
　而作坤向則陽來沖陰禍更速矣凡五行顛倒今人<lb/>
　多不並用不知古人作法各有取義原屬一家只用<lb/>
　之各當不失古人作用之意耳洪範五行如丑山未<lb/>
　向坐山屬土坤申為長生壬亥為旺地子癸為衰地<lb/>
<pb n="KR3g0025_WYG_002-20a"/>
　故古人有丑山髙未水滔滔壬亥拱揖穴堅牢丙巳<lb/>
　出口産賢豪之說養生為貪狼屬長官旺為武曲屬<lb/>
　中衰為巨門屬幼如破長生則損長長生來則益長<lb/>
　凡官旺衰水來去於中小皆然凡龍與水俱宜來生<lb/>
　旺也外有八卦五行從納甲中來用之合局為當又<lb/>
　有渾天卦爻其五行用之以推煞曜以推子父才官<lb/>
　極為有準此皆五行中當究心者<lb/>
制煞莫如乘旺脫煞正以扶生從煞乃化為權留煞正<lb/>
<pb n="KR3g0025_WYG_002-20b"/>
爾迎官<lb/>
　此二段以生剋制化為消納之法乃乘氣中補洩之<lb/>
　一𤣥機也如離龍入首乾亥水朝來正為煞曜當坐<lb/>
　丁向癸收甲水以合乾亥而為乾甲丁之木局木能<lb/>
　生火故也氣合而離火旺則乾亥不為煞曜而反為<lb/>
　生旺矣此乘旺制煞之一法也又如卯龍入首丙水<lb/>
　與艮水從辛而去一派火局洩木之氣即為煞矣當<lb/>
　作辛向令煞水直去而不蓄於局中則火氣洩而木<lb/>
<pb n="KR3g0025_WYG_002-21a"/>
　氣不傷矣此脫煞扶生之一法也又如亥龍入首後<lb/>
　龍帶子癸而來以雙山論屬木水從庚辛方入堂一<lb/>
　派金氣則煞水滿局矣當立巽向葢巽庚癸原為一<lb/>
　家今以巽與庚辛合而又與亥子癸合夫黨與合而<lb/>
　煞化則煞反為權不為我之仇矣此從煞為權之一<lb/>
　法也又如巽龍入首辛水當面朝來所謂一條辛水<lb/>
　向東流也但以正五行論巽屬木辛屬金則辛金為<lb/>
　巽木之煞矣獨以卦氣論則巽辛相納為配合以天<lb/>
<pb n="KR3g0025_WYG_002-21b"/>
　星論則天乙太乙為星垣中之兩貴人若山水可作<lb/>
　辛向則辛不為煞而為官星矣此迎官就禄之一法<lb/>
　也山有山之煞水有水之煞其消納工夫全在生尅<lb/>
　制化上探討耳<lb/>
客水客砂尚可招邀取氣真夫真婦猶嫌半路相逢<lb/>
　此二段言外合可借内合不可假乃以砂水而乘氣<lb/>
　之一法也昔劉公為潘氏作祖地一片方砂不開頭<lb/>
　面而東西濶二三百步並無界水插兜却於東南角<lb/>
<pb n="KR3g0025_WYG_002-22a"/>
　上有水從巽己曲折而來到右從丙上合流與横水<lb/>
　交流到左出丑艮而去劉公即從東南角上㸃穴作<lb/>
　巽向人皆疑其渺茫無收拾氣散不聚葬下不數年<lb/>
　而科第顯何也此乃巽水邀亥兌之氣入穴且艮出<lb/>
　水作巽向接堂氣耳此以外合之客氣而取内之真<lb/>
　氣為一法又如砂頭自東趨西北本是坤申來龍然<lb/>
　東南巽丙上水來左右兩砂交牙巽丙之朝屈曲到<lb/>
　堂有情雖本身蠻曠無界然朝上砂水有情兌氣自<lb/>
<pb n="KR3g0025_WYG_002-22b"/>
　聚葢客砂能邀龍氣入局也經云蠻氣一片難收拾<lb/>
　却把朝山識倖心此見㝷龍乘氣自有巧處内氣難<lb/>
　認當以外氣而認之此為一法又如丙乙相見為夫<lb/>
　婦若丙逢丁癸辛水來乙逢甲庚壬水來則配非其偶<lb/>
　縱朝向得情終難發福又有乙配丙於中途如丙火<lb/>
　生於寅水不自寅來却是己午方來朝出戌此雖正<lb/>
　配終非自少至老之夫妻亦為路遇當主衰年科第<lb/>
　其發福終遲緩也此以真氣而非真正交媾氣為輕<lb/>
<pb n="KR3g0025_WYG_002-23a"/>
　淺乃奪神功改天命者又當自有補弱扶衰之法也<lb/>
　此在乘氣者不可不察<lb/>
陰用陽朝陽用陰應合之固眷屬一家山運收山水運<lb/>
收水分之亦互為生旺<lb/>
　此二段以朝迎收納而為乘氣之妙訣也如亥龍從<lb/>
　西兌而來為陽亥則為甲木以甲木為陽生亥旺卯<lb/>
　而墓未當用陰而墓未者配之唯癸水為陰生卯旺<lb/>
　亥墓未乃為正配所謂金羊收癸甲之靈也陽木用<lb/>
<pb n="KR3g0025_WYG_002-23b"/>
　陰水來配則為陽用陰應若申子辰水局從右轉則<lb/>
　為陰癸之水宜用甲來配乃為陰用陽朝葢陽用陰<lb/>
　應陽靜而守陰運而用也陰用陽朝陰靜而守陽運<lb/>
　而動也陰陽互藏其宅動靜互為其根氣從左行從<lb/>
　生趨旺氣從右旋從旺趨生也生旺互交𤣥竅相通<lb/>
　而化育成矣此為堪輿家乘氣之第一闗竅也又如<lb/>
　亥龍從坎入亥者為陰亥則為乙木以乙木為陰生<lb/>
　午旺寅墓戌當用陽而墓戌者配之乃為正配所謂<lb/>
<pb n="KR3g0025_WYG_002-24a"/>
　乙丙交而趨戌是也陰陽交媾氣始凝聚然後以向<lb/>
　合之當迎寅午之生旺而為朝迎穴依龍以乘内氣<lb/>
　向依水以乘外氣山龍以山運收山水龍以水運收<lb/>
　水如乙木生於午故午上有髙峯則旺人丁旺於寅<lb/>
　故寅上有髙峯則發財禄所謂山管山也丙火生於<lb/>
　寅故寅上水來主旺人丁旺於午故午上水來主發<lb/>
　財禄所謂水管水也乙木以丙火為配故其朝向收<lb/>
　納並從火局宜用寅午為得生旺則水與龍之氣並<lb/>
<pb n="KR3g0025_WYG_002-24b"/>
　與向合而為其收納矣若陰遇陰則為純陰不長陽<lb/>
　遇陽則為純陽不生縱砂明水秀終非大地唯顧外<lb/>
　堂水法隨水立向消其去水以避凶殺而已安能造<lb/>
　大福哉如白龍記坎亥入乾陰龍右旋之法寅甲水<lb/>
　來長生㑹帝旺水也辛戌水去𤣥竅合也用丙向以<lb/>
　帝旺收寅戌也故葬下五子皆顯後取辛戌逆沖丁<lb/>
　離則沖破官禄矣故五子皆敗若沖破長生則人丁<lb/>
　絶此不知妄作者之所以取禍也<lb/>
<pb n="KR3g0025_WYG_002-25a"/>
主有主氣内宜祕於五行堂有堂氣外宜觀乎四勢龍<lb/>
為地氣當從骨脈實處竅其内而注之水為天氣當從<lb/>
向方虛處竅其外而引之<lb/>
　此乃控制山川裁成造化以補洩有餘不足之氣乃<lb/>
　改天命奪神功之祕要也凡葬法得金井與門户為<lb/>
　一向乃正法也有如外就堂氣則先到之砂水不可<lb/>
　不收聚㑹之堂氣不可不納此衆口以為必然者却<lb/>
　與龍法之生向不合則以當以天星卦氣為主作内<lb/>
<pb n="KR3g0025_WYG_002-25b"/>
　外二向假如亥龍宜作巽向外面砂水又宜作巳向<lb/>
　則内用巽向以乘生氣外用巳向以接堂氣亦何嫌<lb/>
　於作兩向也此正所謂四勢任君談五行當自守者<lb/>
　先哲有云龍之氣未到向之氣先到則布置之法正<lb/>
　為改奪之神功也豈易言哉要在察山川之性情審<lb/>
　氣脈之强弱或宜補或宜洩或以扶山或以助命或<lb/>
　以發乎當代或以應乎後人各各有法不可不精詳<lb/>
　焉葢竅内所以導内氣凡所以貫串後龍而使之化<lb/>
<pb n="KR3g0025_WYG_002-26a"/>
　駁為純扶衰為旺者皆在此也昔人所謂布置從龍<lb/>
　是已竅外之法若人之鼻息然昔人所謂息道通氣<lb/>
　不通水者是也如人之一呼一吸得其清氣則吉得<lb/>
　其濁氣則凶所係不小是故竅外之法其法最𤣥亦<lb/>
　以扶山助命為主耳乃其生剋制化用以化煞為權<lb/>
　轉凶為吉固自各各有法大抵在向方砂水上精詳<lb/>
　之看砂水之吉凶純駁與龍身之骨脈配合何如合<lb/>
　則順其自然而以正合不合則用剪裁制化之法而<lb/>
<pb n="KR3g0025_WYG_002-26b"/>
　以變合葢導外氣實以扶内氣也有如外氣乖戾内<lb/>
　氣必損傷可不慎哉<lb/>
在天成象在地成形同一氣故天象以太陽為尊而地<lb/>
法以廉貞為主同以火星為萬象之宗象垂吉凶形分<lb/>
禍福同一域故星光以歲星為徳而地法以貪狼為貴<lb/>
同以木星為萬象之華<lb/>
　此以舉木火二端以見天象地形之配合不可岐而<lb/>
　二也諸如三垣九野同於輿圖之畫井分疆遲留順<lb/>
<pb n="KR3g0025_WYG_002-27a"/>
　逆同於龍脈之向背行止吉凶災祥同於國家之安<lb/>
　危禍福惡乎有毫髪之爽唯舉其緊要者而言則五<lb/>
　行唯土為能生物唯火為能生土是火為宇宙之大<lb/>
　祖宗也何者為真火唯一㸃真陽為真火太陽是巳<lb/>
　於天為日於卦為離於方為午於星為廉貞於五獸<lb/>
　為黄龍且五行餘各有屬唯火無所不寓激石激金<lb/>
　則火出是土金有火也木能生火是木有火也泉有<lb/>
　温泉海島之中時見火光是水中亦有火也即如人<lb/>
<pb n="KR3g0025_WYG_002-27b"/>
　之結胎非得一㸃陽精真火則不能結而為形此㸔<lb/>
　地法必以火星為祖方能化生方能逺大亦其理固<lb/>
　然耳諸凡都城郡邑必向南離正以午為太陽所居<lb/>
　之位次則太陰與日同運又次則金水附日月而行<lb/>
　皆以近日為貴故凡結穴太陰太陽又多金水者凡<lb/>
　以此也古太史多稱歲星所在其國不可伐豈非以<lb/>
　木星為最吉乎九星中以貪狼為首吉者亦以貪狼<lb/>
　屬木耳且宇内何者最秀最華豈非木邪夫木發於<lb/>
<pb n="KR3g0025_WYG_002-28a"/>
　春而盛於夏謂之華夏煥乎一文明之象以此木星<lb/>
　無論沖天紫炁曲直縱横皆是秀體亦無論花芽節<lb/>
　苞皆是生機葢地形與天星同以木之精華秀麗為<lb/>
　吉象耳由此以推則今人之以天星為渺茫而有絶<lb/>
　口置之不道者良可怪也<lb/>
先天一陰一陽對配為主故四龍天星唯取相配陰與<lb/>
陽㑹陽與陰合後天分陰分陽致用為主故八方坐向<lb/>
可借為配坐陽收陰坐陰收陽<lb/>
<pb n="KR3g0025_WYG_002-28b"/>
　此言先天後天卦氣有以為體而不可易者有以為<lb/>
　用而可移易者此論龍論局之辨也先天之體乾坤<lb/>
　以老陰老陽相配坎離為中男中女相配震巽為長<lb/>
　男長女相配艮兌為少男少女相配則八龍皆有陰<lb/>
　陽相配合而何獨取於四龍也以乾坤純陰純陽為<lb/>
　陰陽之老坎離上下皆陰皆陽亦為陰陽之極殊乏<lb/>
　生機耳唯震兌上陰而下陽艮巽上陽而下陰乃為<lb/>
　陰陽之交宇宙生機並從此出經云四龍天星正以<lb/>
<pb n="KR3g0025_WYG_002-29a"/>
　此也諸凡孤虚旺相之說皆原於此非所謂先天統<lb/>
　龍法者乎後天自乾至震為陽自巽至兌為隂所謂<lb/>
　分陰分陽是已其意亦以乾坤為老退居西北之地<lb/>
　而置六子於東南施生之方所以致用也且以洛書<lb/>
　而布後天陰陽當可隨方而就或以卦氣或以天干<lb/>
　不嫌交配如艮龍而作兌向是為正配雖作丁向亦<lb/>
　是從兌所納即作丙向不從卦氣而從天星亦是配<lb/>
　合且坐癸向丁坐壬向丙亦不失為坐陽配陰之法<lb/>
<pb n="KR3g0025_WYG_002-29b"/>
　所謂陰陽相見是也先天之體無變後天之用有變<lb/>
　即地法中無怪龍而有怪穴之意昔人所謂地理尚<lb/>
　其變意正如此此用卦大肯綮處不可不理㑹者也<lb/>
　諸如翻卦多門五行顛倒豈無謬戻何必拘拘為哉<lb/>
先天後天先為體而後為用貴通其變陰陽二氣陽非<lb/>
賤而陰非貴在適其宜<lb/>
　今堪輿家一論地法則以陰龍為勝不知古人視原<lb/>
　隰相陰陽各隨所宜豈有貴陰而賤陽之義葢洛書<lb/>
<pb n="KR3g0025_WYG_002-30a"/>
　之義一九三七居於四正適合先天乾坤坎離之位<lb/>
　二四六八居於四隅適合先天艮兌震巽之位竒數<lb/>
　屬陽偶數屬陰配以乾坤坎離亦從乎陽配以震兌<lb/>
　艮巽亦從乎陰此今術家以竒耦論陰陽而非先天<lb/>
　本來之陰陽也古人建都立國南面而治位於四正<lb/>
　正以乾南坤北正天地之位離東坎西應日月之門<lb/>
　於天道為正於地勢為宜非故去隂而取陽抑亦先<lb/>
　天之卦體宜爾也至如安墳厝骨古人多取艮兌震<lb/>
<pb n="KR3g0025_WYG_002-30b"/>
　巽四卦亦以先天卦體風雷相為動盪山澤互為流<lb/>
　通用以蔭枯骨則易以生發焉耳豈以位居二四六<lb/>
　八之陰而即為貴哉若論地位則所謂神仙之地發<lb/>
　自天門帝王之地起自金龍者非乾與震乎且後天<lb/>
　震兌為先天之坎離後天乾坤即先天之巽艮亦安<lb/>
　得以後天之位而易先天之氣也大要地法當以龍<lb/>
　勢為主其大小貴賤只在龍勢上定之乃如卦氣逢<lb/>
　陽則陽逢陰則陰或宜陽而從陽或宜陰而從陰若<lb/>
<pb n="KR3g0025_WYG_002-31a"/>
　拂四勢之宜而强以從卦此膠柱鼔瑟刻舟求劒之<lb/>
　迂術也豈能合山川情性而通地之靈儌地之福哉<lb/>
地以八方正位定坤道之輿圖故以正子午為地盤居<lb/>
内以應地之實天以十二分野正躔度之次舍故以壬<lb/>
子丙午為天盤居外以應天之虚<lb/>
　今人論針乃有正針縫針之分且有彼是此非又有<lb/>
　專用此而不用彼者葢不知二針各有取義相為用<lb/>
　而不相為悖耳地盤何取於正子午也原地盤分屬<lb/>
<pb n="KR3g0025_WYG_002-31b"/>
　以八卦為分屬一從河雒中來河圖之象列以八方<lb/>
　雒書之數亦有四正四隅舍此之外則無理氣經之<lb/>
　所謂氣從八方混元子所謂八方定位靈轄經所謂<lb/>
　内立八極以統八方之氣是也夫既以八方分位則<lb/>
　壬子癸共一坎也丙午丁共一離也一卦三山其以<lb/>
　正子午為地之中夫何疑乎古人用以測地正為氣<lb/>
　從八方故以正子午之針打龍所謂龍從地下求者<lb/>
　指地盤言也夫地氣何以分貴賤乃從天星也天之<lb/>
<pb n="KR3g0025_WYG_002-32a"/>
　躔度以十二次舍為分壬子共一子也何以辨之凡<lb/>
　次舍十二每次分得三十度合考之𤣥枵次舍自女<lb/>
　八度起至危十五度方成三十度夫女四星十一度<lb/>
　半屬癸今𤣥枵起於女八度是僅侵癸之三度而已<lb/>
　虛二星九度半屬坎危三星十八度屬壬今𤣥枵止<lb/>
　於危十五度亦僅成剩壬之三度而已則𤣥枵子分<lb/>
　豈非壬子之間乎故以壬子之間為天盤之子又復<lb/>
　何疑即子而推丙午亦共一午則壬子丙午之間正<lb/>
<pb n="KR3g0025_WYG_002-32b"/>
　為天之中矣古人向從天中立正以應天之虛從天<lb/>
　盤也葢地氣靜故㝷龍捉脈當以地盤之靜定為主<lb/>
　天氣動故收水立向當以天盤之旋動為主且貴賤<lb/>
　在天星若不從天盤而定則天星無據將何以發用<lb/>
　乎是故收生旺之氣於坐下而又迎吉曜之氣於向<lb/>
　方則天與地通而動與靜合斯可以召福而迎祥也<lb/>
　然則正針縫針豈有偏重偏用之理但龍是一定之<lb/>
　龍向無一定之向縱龍脈有挨加亦是因向方而有<lb/>
<pb n="KR3g0025_WYG_002-33a"/>
　挨加昔人云立穴易立向難正以動體之難捉摸耳<lb/>
　夫所謂神而明之存乎其人者其在天盤乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0025_WYG_002-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　靈城精義卷下<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江南經畧卷五上</head> <lb/>
    <p>
<pb n="KR3b0018_WYG_005-1a"/>
欽定四庫全書<lb/>
　江南經畧卷五上<lb/>
　　　　　　　　　　　　明　鄭若曾　撰<lb/>
　常州府總論<lb/>
<pb n="KR3b0018_WYG_005-2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_005-2b"/>
　　常州府總論<lb/>
古今論險要者皆曰京口當長江下流乃留都之門户<lb/>
也又曰當南北運道之衝乃吳越之咽喉也不知留都<lb/>
之門户在於靖江吳越之咽喉在於河莊而凡言京口<lb/>
者皆非也何也靖江横亘大江之中週圍百里港汊浩<lb/>
繁舟師可泊結水寨屯重兵與泰興江陰二縣相為犄<lb/>
角則海寇不敢越此而窺留都所謂靖江為留都之門<lb/>
户此也丹徒以東抵於雲陽兩岡相夾可以設伏可以<lb/>
<pb n="KR3b0018_WYG_005-3a"/>
闍截賊必不敢由此而東若收河莊歴犇牛抵於毘陵<lb/>
通計不過七十里甚便且易既至毘陵則金壇丹陽宜<lb/>
興皆可傳檄而定而無錫以東咸入其彀中矣所謂河<lb/>
莊為吳越之咽喉此也夫是二者皆常州之所轄也向<lb/>
來非不設備但靖江勇夫之力不足以支寇舶之衝河<lb/>
莊堡寨之兵不可以遏大寇之入必廟堂之上不以靖<lb/>
江視靖江而以留都視靖江不以河莊視河莊而以吳<lb/>
越視河莊各設㕘將各屯重兵務俾其力足以抗禦海<lb/>
<pb n="KR3b0018_WYG_005-3b"/>
寇不得越靖江而西衝江寇不得收孟河而東下夫然<lb/>
後為常州之善計耳<lb/>
　　常州府疆界考<lb/>
常州禹貢揚州之域天文斗分野春秋時為吳地吳亡<lb/>
屬越越亡屬楚秦併天下為會稽郡東漢為吳郡晉太<lb/>
康二年始分吳郡置毘陵郡永嘉五年改為晉陵郡隋<lb/>
開皇九年罷天下郡改為常州大業三年又為毘陵郡<lb/>
唐武徳三年復改為常州天寳元年又為晉陵郡至徳<lb/>
<pb n="KR3b0018_WYG_005-4a"/>
二年仍為常州元為常州路國朝升為府領縣五<hi>武進無錫</hi>
<hi>江陰靖江宜興</hi>
　府境舊東西二百里南北二百七十里國朝重加經<lb/>
　畫東抵蘇州府常熟縣界苑山西抵鎮江府丹陽縣<lb/>
　界吕城廣一百九十五里南抵湖州府長興縣界垂<lb/>
　脚嶺北抵揚州府泰興縣界揚子江中流袤二百八<lb/>
　十五里<lb/>
　　常州府城池考<lb/>
<pb n="KR3b0018_WYG_005-4b"/>
毘陵為南都肘腋吳越喉襟自晉太康建郡以來即有<lb/>
城以控制一方曰内子城週圍二里三百一十八步髙<lb/>
二丈一尺中外甓之唐景福元年楊行宻遣唐彦隨權<lb/>
領州事修築立鼓角樓白露屋今為府治城廢周繚以<lb/>
垣曰外子城週圍七里三十步髙二丈中外甓以磚石<lb/>
上有禦敵樓白露屋偽吳順義中刺史張伯宗增築方<lb/>
直雄固號金斗城門有四東曰行春西曰迎秋南曰金<lb/>
斗北曰北極外皆有濠宋建炎中毁紹興二年郡守俞<lb/>
<pb n="KR3b0018_WYG_005-5a"/>
俟復興繕<hi>胡埕有子城興造記</hi>國朝洪武初改築新城迎秋北極<lb/>
門即為新城基惟迎春金斗遺蹟稍存今亦廢曰羅城<lb/>
週圍二十七里三十七步髙一丈厚稱之偽吳天順二<lb/>
年刺史徐景邁築門有八東曰通吳次東曰懐徳南曰<lb/>
徳安次南曰廣化西曰朝京北曰青山次北曰和正東<lb/>
北曰東欽外皆有池國朝武己酉改築新城城羅城遂<lb/>
廢惟東南故址稍存曰新城在羅城内週圍一十里二<lb/>
百八十四步髙二丈五尺甃以磚石洪武二年信國公<lb/>
<pb n="KR3b0018_WYG_005-5b"/>
湯和築置七門東西南北次此名仍舊次東曰中箭次<lb/>
南曰石幢水闗四一在正東一在正西一在東北一在<lb/>
西北天順後樓堞廢毁城壁間存成化十八年巡撫尚<lb/>
書王公恕奉朝命以城算授郡守孫仁重甃易以巨石<lb/>
新甃增髙三尺其門名中箭石幢者復名懐徳廣化凡<lb/>
城隍樓櫓偉壯麗有加於前<hi>王㒜有記</hi>久之又圮正正徳辛<lb/>
未北方郡盗出没城郭弗治者多被䧟知府李嵩請於<lb/>
當道而更葺之益走馬街廣丈餘設巡警舖五十二所<lb/>
<pb n="KR3b0018_WYG_005-6a"/>
<hi>李東陽有記</hi>掘地通濠城完而寇適至恃以無恐嘉靖乙夘<lb/>
倭人入寇郡守金濠復築徳安廣化兩甕城增築敵臺<lb/>
窩舖城制始備今城即所謂新城也<lb/>
　城<lb/>
　　週圍十里二百八十四步髙二丈五尺厚二丈<lb/>
　池<lb/>
　　濶一十六丈深二丈<lb/>
　陸門<lb/>
<pb n="KR3b0018_WYG_005-6b"/>
　　七座東曰通吳次東曰懐徳南曰徳安次南曰廣<lb/>
　　化西曰朝京北曰青山次北曰和正門各有樓樓<lb/>
　　外有月城<lb/>
　水闗<lb/>
　　四座曰東水闗曰西水闗曰北水闗曰小西水門<lb/>
　敵臺<lb/>
　　二十座<lb/>
　窩舖<lb/>
<pb n="KR3b0018_WYG_005-7a"/>
　　六十二座<lb/>
　雉堞<lb/>
　　　千　百　　　垜<lb/>
　　常州府守城官兵考<lb/>
陸營官兵<lb/>
　總練指揮一員<lb/>
　哨官一員<lb/>
　操官四員<lb/>
<pb n="KR3b0018_WYG_005-7b"/>
　　軍兵三百四十二名<lb/>
　　民壯二百七十七名<lb/>
　　教塲舊在郡治東北即宋教塲今廢為民居有將<lb/>
　　臺遺址存焉外教塲在廣化門外一里廣袤五十<lb/>
　　畆信國公湯和守禦時置嵗久廣為民居正徳七<lb/>
　　年知府李嵩復其地搆演武亭繚以周垣軍兵民<lb/>
　　壯以時操習<lb/>
<pb n="KR3b0018_WYG_005-8a"/>
</p>
<p>
<pb n="KR3b0018_WYG_005-9a"/>
　　常州府備宼水陸路論<lb/>
夫宼欲犯常州水陸可通之路不可勝舉其大要不過<lb/>
三者而已第一是由河莊而進歴奔牛馬至城下第二<lb/>
是由江陰之桃花港過壩直抵郡治北門第三是由蕪<lb/>
湖溧陽金壇宜興而來斷斷乎不敢從京口閘運河東<lb/>
下何也京口以東夾罔兩岸如山迢迢一水中行非兵<lb/>
行之道也知斯三者則知所以守常州矣<lb/>
<pb n="KR3b0018_WYG_005-10a"/>
</p>
<p>
<pb n="KR3b0018_WYG_005-11a"/>
　　武進縣總論<lb/>
常州之屬縣五武進其附郭也運河中貫其西則由京<lb/>
口可以出大江其東則由勾吳可以通溟渤利害闗係<lb/>
衆人之所共知尚來之所預備愚以為賊計巧猾若窺<lb/>
常州必不由此而入其入也必由夫河莊其詳已見於<lb/>
本府總論矣河莊設備若嚴賊又將捨河莊而趨桃花<lb/>
港何也桃花港離郡城僅三十里東望江陰西望孟瀆<lb/>
皆水陸兵將蜂屯蟻聚未易猝犯此港乃人所共忽賊<lb/>
<pb n="KR3b0018_WYG_005-11b"/>
若棄舟於江干從江口登陸而行不片時可抵常郡之<lb/>
北門報至城亦至矣豈不可慮河莊在縣境西北桃花<lb/>
港在縣境東北二者皆武進之所轄也備斯二者則武<lb/>
進之兵防盡之矣或疑東南有戚墅下瀆等港皆濵太<lb/>
湖盗若由此犯城亦易其險恐不在桃花港下曰是不<lb/>
然寇若入太湖必由蘇常陽羡地方聲勢鼎沸矣湖中<lb/>
有七十二山網罟船巡司兵船追逐哨報賊豈能掩襲<lb/>
而至哉大抵善攻者攻人之所不備善備者備人之所<lb/>
<pb n="KR3b0018_WYG_005-12a"/>
必攻桃花港之攻與不攻存乎哉兵之備與不備耳<lb/>
　　武進縣境考<lb/>
武進縣古延陵地漢時為曲阿丹徒舊境三國吳嘉禾<lb/>
三年改丹徒縣為武進晉太康二年復為丹徒㝷析丹<lb/>
徒曲阿置武進縣治在今郡城西北六十里通江鄉<hi>古名</hi>
<hi>千秋鄉</hi>梁天監元年改為蘭陵縣唐武徳三年復以蘭陵<lb/>
故地置武進縣貞觀八年併武進縣於晉陵垂拱二年<lb/>
復析晉陵地置武進縣後唐同光元年江盗旁午民不<lb/>
<pb n="KR3b0018_WYG_005-12b"/>
奠居始徒縣治於郡城與晉陵俱為附郭治在金斗門<lb/>
外街西宋因之國朝洪武元年革晉陵併入本縣治在<lb/>
府治南一里縣附於府其城即府城也故不另列城池<lb/>
考<lb/>
　東抵本府無錫縣界五牧西抵鎮江府丹陽縣界吕<lb/>
　城廣九十五里南抵本府宜興縣界黄土橋北抵揚<lb/>
　州府泰興縣界楊子江中流袤一百二十五里<lb/>
<pb n="KR3b0018_WYG_005-13a"/>
</p>
<p>
<pb n="KR3b0018_WYG_005-14a"/>
　　武進縣備宼水陸路考<lb/>
　東通無錫<lb/>
　　　其道有三由白家橋官塘東行歴横林五牧髙<lb/>
　　　橋至無錫縣之北門或由白家橋收港歴戴琪<lb/>
　　　楊溪花渡橋出洛社者其東路也由白家橋南<lb/>
　　　進採菱港歴東槎戴琪馮橋鄭瀆馬家橋楊湖<lb/>
　　　藕蕩錢橋出雙湖口者其南路也官塘東行者<lb/>
　　　正道也其餘皆門道也<lb/>
<pb n="KR3b0018_WYG_005-14b"/>
　西距丹陽<lb/>
　　　其道一由府治西門歴奔牛吕城柵口陵口而<lb/>
　　　至丹陽縣治者是也乃正道也非間道也<lb/>
　南抵宜興<lb/>
　　　其道有四由府治西門陳渡橋歴柵頭寨橋浪<lb/>
　　　打川鍾溪何橋㞯亭至宜興縣之北門者其南<lb/>
　　　路也由採菱港進歴<hi>闕</hi>　　由丁堰進歴<hi>闕</hi>
　　　　由横林雙牌進歴<hi>闕</hi>　者東南路也南路正<lb/>
<pb n="KR3b0018_WYG_005-15a"/>
　　　道也東南路乃間道也<lb/>
　北至大江<lb/>
　　　其道有二由府治北門七十里桃花港出江者<lb/>
　　　其北路也由奔牛鎮入孟河河莊閘出江者西<lb/>
　　　北路正道也北路乃間道也<lb/>
　東南至太湖<lb/>
　　　出湖之口有三由白家橋丁堰戚墅堰宋建湖<lb/>
　　　口洛陽塘門旗莊戴溪諸橋天井岸下隅蔣莊<lb/>
<pb n="KR3b0018_WYG_005-15b"/>
　　　龔堰薛堰下埠港入湖或於下埠港之東曰新<lb/>
　　　邨曰董莊曰毛湖曰桃花曰蘆荻皆可以入湖<lb/>
　　　者其東路也曰白家橋採菱港豐盛江邨馬巷<lb/>
　　　板上周陳虎阱新莊諸橋與東路戴溪橋等合<lb/>
　　　者其中路也由縣治東境至蔣莊渡支河歴聖<lb/>
　　　力飲馬東板西板諸橋横河分水墪百渡港入<lb/>
　　　湖者其西南路也三者皆間道也非正道也<lb/>
　東北與江陰為界<lb/>
<pb n="KR3b0018_WYG_005-16a"/>
　　　其道有二見江陰縣水陸路考<lb/>
　西南與金壇為界<lb/>
　　　其道有三由府治西門歴七里橋荆城港至金<lb/>
　　　壇縣之北門或由西門小港歴三里巷賀家地<lb/>
　　　方出荆城港皆正道也由奔牛鎮進小港至白<lb/>
　　　鶴溪者乃間道也<lb/>
　　右水陸可通之道凡十有六其間港汊浩繁岐路<lb/>
　　錯雜不可勝計不能一一而設備惟當摘其中之<lb/>
<pb n="KR3b0018_WYG_005-16b"/>
　　尤要者團兵勇建寨柵以守以禦其餘亦惟以遊<lb/>
　　兵行哨竒兵設伏輕兵出襲焉斯可矣計邑之險<lb/>
　　要有五曰孟瀆堡曰馬跡山曰黄山門曰奔牛鎮<lb/>
　　曰黄林詳著各圖説於後<lb/>
<pb n="KR3b0018_WYG_005-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_005-17b"/>
　　孟瀆堡險要説<lb/>
孟瀆乃蘇松諸郡之咽喉大宼若犯江南此為最要設<lb/>
防制勝不可視為緩圖詳見築堡議<lb/>
　　孟瀆口築堡議<lb/>
東南海防與西北邊防不同西北之民健鬬而善射每<lb/>
遇宼騎入犯進堡登陴妻奴老幼悉操矢石以禦之堡<lb/>
内甚貧宼何所利而必欲攻之乎是故北邊以築堡為<lb/>
利其堡也非浪築也山隘路口宼所必衝者則築之在<lb/>
<pb n="KR3b0018_WYG_005-18a"/>
東南則不然海港無處不可衝入海塘無處不可登犯<lb/>
迢迢原野並無山隘雖欲築堡何所憑乎縱有堡亦誰<lb/>
與守乎葢一則膽怯而不敢鬬二則常恐絶粒三則勢<lb/>
孤無援故不如一走之為愈是堡之無補於江防海防<lb/>
較如也惟河莊一堡又當别論而不可以不築者此荆<lb/>
川唐公之見所以為不可及也何也孟瀆為蘇松諸郡<lb/>
之咽喉愚於常鎮諸論已發明之矣荆川黙識乎此唱<lb/>
議興築勞民費財萬姓怨讟而弗顧厥功大矣但惜其<lb/>
<pb n="KR3b0018_WYG_005-18b"/>
即世弗獲與之面議也何也孟瀆口常江潮洶湧之衝<lb/>
土疎善崩堡跨瀆口之上凡江行者必由南北水闗出<lb/>
入萬一崩時適值寇警修葺則不及不修則致悞豈不<lb/>
殆哉如愚見似當釐為二堡兩岸分築先樹木樁以固<lb/>
其基勿惜石灰以期其久相時如門恊力守禦策之上<lb/>
也若錢糧不敷難於輕舉則但建寨柵亦令夾岸而峙<lb/>
修剏皆便策之次也或者曰寨柵安能禦大宼乎曰不<lb/>
然寨柵之設不過屯陸兵而已耳孟瀆口外自有水寨<lb/>
<pb n="KR3b0018_WYG_005-19a"/>
兵船宼至則戰於江中弗容其入也戰而弗勝賊舟始<lb/>
入陸兵夾而擊之杜其深入又弗勝也然後直搗奔牛<lb/>
奔牛之師迎而拒之江口之師尾而追之雲陽毘陵之<lb/>
師又翼而應援之賊將安所逞哉所患者前後左右之<lb/>
力弗協縱賊剽掠此則有不可料者孰謂大宼之禦而<lb/>
專恃夫區區寨柵也耶<lb/>
　　孟瀆堡城池考<lb/>
孟瀆堡在縣治西北六十里通江鄉古南蘭陵郡即舊<lb/>
<pb n="KR3b0018_WYG_005-19b"/>
武進縣也向止設巡司嘉靖間倭警唐公順之建議築<lb/>
堡察院總練指揮公署在内<lb/>
　城<lb/>
　　週圍五百八十丈髙二丈二尺厚三丈<lb/>
　陸門<lb/>
　　六座<lb/>
　水闗<lb/>
　　二座南北各一<lb/>
<pb n="KR3b0018_WYG_005-20a"/>
　窩舖<lb/>
　　二十座<lb/>
　雉堞<lb/>
　　一千七十九垜<lb/>
　　孟瀆堡兵防考<lb/>
孟瀆河居常州丹陽之中相去各七十里宼舶由大江<lb/>
南下必自此出先年止設巡司弓兵守禦自嘉靖三十<lb/>
三年倭亂巡按御史尙公維持查係沿江險要議題設<lb/>
<pb n="KR3b0018_WYG_005-20b"/>
守禦指揮募兵分水陸二哨水哨沙船入漿船共二十<lb/>
九隻土兵五百一十二名分為二枝一枝住守孟瀆河<lb/>
一枝往來住守桃花港澡港二處仍各分畨出哨至江<lb/>
陰靖江等處與兩縣及江陰圌山二把總并江北海防<lb/>
道所轄泰興周家橋把總互相策應陸哨原設戰兵五<lb/>
百名後因議革現存操軍三百名百戶一員統領與小<lb/>
河巡司弓兵七十名并城内居民協守本堡<lb/>
<pb n="KR3b0018_WYG_005-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_005-21b"/>
　　馬跡山險要説<lb/>
馬跡山在府治東南太湖中二十里太湖之在武進惟<lb/>
東南一隅最為險要馬跡山屹立其中若天設之險也<lb/>
宋時嘗置寨設兵於此以備湖宼甚得守禦長策近年<lb/>
以來議者僈不及之葢以倭宼侵犯洞庭其勢必由無<lb/>
錫縣北行而入楊子縣武進道里遼逺故也殊不知無<lb/>
錫西南漁舟甚大賊所㴱懼往年賊嘗犯之輒為所敗<lb/>
復回蘇州是防禦已宻本縣獨可無備乎今宜設備於<lb/>
<pb n="KR3b0018_WYG_005-22a"/>
此有警則募漁舟為夾擊之勢舊寨亦不必修復上有<lb/>
祥符寺已可屯戌矣<lb/>
<pb n="KR3b0018_WYG_005-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_005-23b"/>
　　黄山門險要説<lb/>
黄山門在包港江心水流湍悍盗賊出設之地也况當<lb/>
常鎮二府之交上下瞭望俱可及百里實京口之門户<lb/>
也長江浩濶守望俱難黄山門上下多沙塗惟此茫無<lb/>
涯際江中戰塲此其第一也水兵長枝倭寇所短盡我<lb/>
之長賊豈能肆志耶保獲留都無越於此更得淮揚兵<lb/>
船協力萬全之謀也<lb/>
<pb n="KR3b0018_WYG_005-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_005-24b"/>
奔牛鎮東險要説<lb/>
奔牛鎮<hi>輿地志漢時有金牛出於山東馳至曲阿界邨人柵斷其道謂其地為柵口牛皆奔聚因曰奔</hi>
<hi>牛</hi>在郡城西三十里北通孟瀆包港西通丹陽運河要<lb/>
道也賊若自孟瀆包港南下必自此出或自京口丹陽<lb/>
東下必經此鎮實武進西郊之藩翰也必宜設兵屯守此<lb/>
地俾與丹陽戍兵互為聲援倘遇賊至彼此夾擊賊豈<lb/>
敢長驅而犯毘陵也耶因此地自來無盗故今之議者<lb/>
僉謂不必設備殊不知孟瀆為長江南出咽喉與常鎮<lb/>
<pb n="KR3b0018_WYG_005-25a"/>
二府頗相隔絶非設兵於此則孟瀆堡孤立無援矣故<lb/>
守奔牛實所以援孟瀆也<lb/>
<pb n="KR3b0018_WYG_005-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_005-26b"/>
　　横林險要説<lb/>
横林在武進縣治東三十里南通宋建湖陽湖太湖北<lb/>
通西堰鎮乃運道要衝也其東為洛社其西為戚墅丁<lb/>
堰皆盜賊出沒之地賊若東南自蘇州以趨無錫東北<lb/>
自江陰以出髙橋皆可以達郡城而此地其必由之道<lb/>
也宜設官兵一枝屯守於此西衛府治南援無錫<lb/>
　　武進縣險要總論<lb/>
武進縣倭寇獨不多犯然五險實不可不預為設備五<lb/>
<pb n="KR3b0018_WYG_005-27a"/>
險之中黄山門孟瀆其尤要也結援淮揚則黄山門多<lb/>
助守奔牛壩則孟瀆不孤二者宜慎圖之<lb/>
　　武進縣巡司<hi>司兵數附</hi>
奔牛巡司<lb/>
　在縣治西三十里奔牛鎮舊在鎮南自宋以來有之<lb/>
　元末兵燬國朝洪武初以小河巡司兼轄其地九年<lb/>
　邑民費得成陳請復之遂重置焉設弓兵四十名往<lb/>
　來巡邏<lb/>
<pb n="KR3b0018_WYG_005-27b"/>
小河巡司<lb/>
　在縣治西北九十里孟瀆河閘西宋時名小河寨元<lb/>
　改為巡司國朝吳元年移置鄭港成化四年徒今地<lb/>
　嘉靖中徒置孟瀆堡内㝷復徒今地設弓兵七十名<lb/>
　往來巡邏<lb/>
澡港巡司<lb/>
　在縣治北五十里依仁東鄉于塘邨宋元以來原在<lb/>
　江北沙新河國朝洪武二十八年以江北沙分𨽻揚<lb/>
<pb n="KR3b0018_WYG_005-28a"/>
　州府泰興縣巡檢陳允中奏請徒置今地設弓兵七<lb/>
　十名往來巡邏<lb/>
　　武進縣倭患事蹟<lb/>
嘉靖三十五年丙辰<lb/>
　二月賊分掠縣境<lb/>
　四月賊圍府城<lb/>
　　賊自小河而入<lb/>
　六月賊掠諸邨鎮<lb/>
<pb n="KR3b0018_WYG_005-28b"/>
　　江陰之賊走往江北復回登犯包港孟河内顧邨<lb/>
　　嚴莊焚掠無遺<lb/>
　　　按倭犯洞庭必由無錫北行入江武進道里遼<lb/>
　　　逺故鮮謀之然防守實不可懈<lb/>
<pb n="KR3b0018_WYG_005-29a"/>
</p>
<p>
<pb n="KR3b0018_WYG_005-30a"/>
　　無錫縣總論<lb/>
無錫縣在常州之東南南據太湖北抵江陰島寇若自<lb/>
東海而來必由夫長洲之大江而來必由夫江陰若中<lb/>
原之寇自蕪湖湖州而來必由夫太湖<hi>若曾</hi>嘗相視其邑<lb/>
設備之法有二重焉設於百瀆口小瑄雙河口髙橋尤<lb/>
塗五了浜者其内一重也設於四河口五牧斗山宛山<lb/>
蕩口懐仁望亭獨山將軍山閭江山者外一重也團結<lb/>
有法水陸具備則一時攻掠之患庶幾其可免乎<lb/>
<pb n="KR3b0018_WYG_005-30b"/>
　　無錫縣境考<lb/>
無錫縣在府治東南九十里古勾吳地也漢髙帝初始<lb/>
置無錫縣陸羽惠山寺記是山當周秦間大産鉛錫漢<lb/>
興方殫故名王莾時改無錫曰有錫光武建武中仍改<lb/>
曰無錫三國吳嘉禾三年省無錫縣置毘陵屯田典農<lb/>
校尉晉太康元年復置無錫縣元元貞二年陞為州<hi>李晦</hi>
<hi>有記</hi>國朝復為縣<lb/>
　舊境東西一百五十里南北一百二十七里國朝重<lb/>
<pb n="KR3b0018_WYG_005-31a"/>
　加經畫東抵蘇州府常熟縣界歸正鄉西抵本府武<lb/>
　進縣界周橋廣一百二十里南抵蘇州府吳縣界烏<lb/>
　山北抵本府江陰縣界馬鎮袤一百一十里<lb/>
　　無錫縣城池考<lb/>
無錫縣城舊在運河西梁谿東南徐記縣舊城基也濠<lb/>
濶一丈五尺越絶書舊城周二里十九歩髙一丈七尺<lb/>
郭周一十一里二十八步髙與城等宋乾興初縣令李<lb/>
晉卿重築舊子城一百七十七步東接運河西距梁溪<lb/>
<pb n="KR3b0018_WYG_005-31b"/>
正門四東曰熙春<hi>徑常熟路</hi>西曰梁谿<hi>徑宜/興路</hi>南曰陽春<hi>徑平江路</hi>
北曰蓮蓉<hi>徑郡城路</hi>偏門三曰顧橋新塘董家元至正末偽<lb/>
吳張士誠增廣甃以磚石國朝洪武初復加繕治𢎞治<lb/>
戊午知縣姜文魁重修<hi>邵寳有記</hi>門仍其舊四門之外各有<lb/>
子城跨於濠嵗久盡圮嘉靖三十二年倭寇内訌士民<lb/>
洶洶將潰知縣王其勤倡議修築週一十八里易門名<lb/>
東曰靖海南曰望湖西曰試泉北曰控江建樓於門上<lb/>
西南北水闗各有樓南北二闗皆跨運河西跨束帶河<lb/>
<pb n="KR3b0018_WYG_005-32a"/>
凡七十餘日而城成成二日而倭寇適至初築時民頗<lb/>
有于思之歌至是得憑城為守所全活數十萬人無不<lb/>
手額王令者矣<lb/>
　城<lb/>
　　週圍一十八里髙二丈一尺厚如之<lb/>
　池<lb/>
　　深　丈　尺廣　丈　尺<lb/>
　陸門<lb/>
<pb n="KR3b0018_WYG_005-32b"/>
　　七座門各有樓樓外有月城<lb/>
　水闗<lb/>
　　三座<lb/>
　窩舖<lb/>
　　三十座<lb/>
　雉堞<lb/>
　　　千　百　　　垜<lb/>
<pb n="KR3b0018_WYG_005-33a"/>
</p>
<p>
<pb n="KR3b0018_WYG_005-34a"/>
　　無錫縣備寇水陸路考<lb/>
　東通常熟<lb/>
　　　其道有六一由北門歴五了浜三壩陳墅北角<lb/>
　　　下市橋港口湖橋山塘涇者此北路也一由五<lb/>
　　　了浜歴新塘橋太平闗瀆橋寇山蕩陸家蕩栁<lb/>
　　　溪港蕩蕩一由宛山蕩出界涇羊尖華蕩者皆<lb/>
　　　中路也一由南門進百瀆河歴梅邨張塘涇蘇<lb/>
　　　沙塲鵞肫蕩甘露華蕩一由百瀆出學士橋歴<lb/>
<pb n="KR3b0018_WYG_005-34b"/>
　　　龍亭新塘橋太平以達華蕩皆南路也一由東<lb/>
　　　門尤塗新塘橋祗陀寺潭塘膠山羊尖駙馬莊<lb/>
　　　深塘戴渡者東路也惟此為陸路餘皆水路<lb/>
　西通武進<lb/>
　　　其道有三詳見武進縣水陸路考<lb/>
　南通蘇州<lb/>
　　　其道有六一由南門牛塲頭曹横涇新安望亭<lb/>
　　　滸墅射瀆楓橋一由射瀆進歴金雞塾虎丘山<lb/>
<pb n="KR3b0018_WYG_005-35a"/>
　　　山塘橋或由望亭之東收港歴上下沽霜橋東<lb/>
　　　西里橋許家灣王御史橋斜路橋長涇廟三白<lb/>
　　　橋虎丘山後出山塘橋或由望亭許墅之間收<lb/>
　　　吳家店歴白石山至王御史橋以達山塘橋或<lb/>
　　　由滸墅之小菜橋入至王御史橋皆南路也由<lb/>
　　　南門百瀆河歴馬橋前橋洛婆橋同橋出山塘<lb/>
　　　橋者東南路也<lb/>
　北通江陰<lb/>
<pb n="KR3b0018_WYG_005-35b"/>
　　　其道有六由北門歴髙橋四河口青暘鎮越城<lb/>
　　　橋蔡興閘抵江陰縣之南門者官路也由北門<lb/>
　　　三里橋歴吞來廟髙六堰北諸蘇市橋王塘橋<lb/>
　　　蘇毛橋長夀四河口者西北路也由新塘橋芙<lb/>
　　　蓉山者東北路也由五了浜嚴埭新塘陳墅長<lb/>
　　　涇馮塘八字河胡埭楊家橋黄邨三河口駱駝<lb/>
　　　橋東望橋東板橋者皆北路也由北門進江陰<lb/>
　　　港歴後圻者陸路也餘皆水路<lb/>
<pb n="KR3b0018_WYG_005-36a"/>
　西南通宜興<lb/>
　　　其道有三詳見宜興縣水陸路考<lb/>
　　右水陸可通之道凡二十有四其間港汊浩繁岐<lb/>
　　路錯雜不可勝紀不能一一而設備也惟當摘其<lb/>
　　中之尤要者團兵勇建寨柵以守以禦其餘則惟<lb/>
　　以遊兵行哨竒兵設伏輕兵出襲焉斯可矣計邑<lb/>
　　之險要有三曰獨山曰雙河口曰望亭鎮詳見各<lb/>
　　圖説於後<lb/>
<pb n="KR3b0018_WYG_005-37a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_005-37b"/>
　　獨山險要説<lb/>
獨山在無錫縣治西南一十八里錫山山脈西來至是<lb/>
中斷舟行其中北與管社山相望號浦嶺門南與兎山<lb/>
對峙號獨山門梁溪之水自雙河口至此入太湖地方<lb/>
盗艘劫掠必從此走太湖避追捕是故雙河之險不特<lb/>
亂世為可虞而承平之時亦號賊藪似宜設一巡司於<lb/>
此二門置柵嚴其緝捕賊方無所容耳賊若自太湖入<lb/>
犯縣境則命將率師於此堵截更募漁舟犂之於太湖<lb/>
<pb n="KR3b0018_WYG_005-38a"/>
中賊必不能㴱入也<lb/>
<pb n="KR3b0018_WYG_005-39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_005-39b"/>
　　雙河口險要説<lb/>
雙河口在無錫縣治西北五里南通太湖又北五里為<lb/>
髙橋髙橋為武進江陰要道賊寇若自江陰南來必出<lb/>
髙橋過雙河以犯縣治若自太湖北來亦必由西溪過<lb/>
雙河以犯縣治雙河口者真鹽盗往來之衝而我兵所<lb/>
當固守者也平時客艘過此若履氷霜舊設巡司於髙<lb/>
橋雖得控禦之策然弓兵額少巡邏難周必添兵額往<lb/>
來哨守有事則以重兵扼之庶縣城無北顧之憂矣<lb/>
<pb n="KR3b0018_WYG_005-40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_005-40b"/>
　　望亭鎮險要説<lb/>
望亭鎮在無錫縣治南五十里與蘇州府長洲縣分界<lb/>
其地東通蠡湖西通太湖號為賊藪嘉靖甲寅島寇自<lb/>
滸墅而來過此至新安舖聞有窰兵在南門舖賊訛以<lb/>
為苖兵也復轉而南縣城得無恙今宜設備於此使賊<lb/>
不得北行策之上也若忽而不備賊將長驅而至城下<lb/>
城雖無事四郊之殘破慘矣<lb/>
　　無錫縣巡司<hi>弓兵數附</hi>
<pb n="KR3b0018_WYG_005-41a"/>
髙橋巡司<lb/>
　在縣治西北一十五里五瀉河口國朝洪武二年建<lb/>
　設弓兵四十二名往來巡邏<lb/>
望亭巡司<lb/>
　在縣治東南五十里新安鄉望亭鎮國朝洪武二年<lb/>
　建設弓兵四十二名往來巡邏<lb/>
　　無錫縣倭患事蹟<lb/>
嘉靖三十四年乙夘<lb/>
<pb n="KR3b0018_WYG_005-41b"/>
　四月賊攻縣城<lb/>
　　賊自江陰縣南來勢甚猖獗知縣王其勤督率士<lb/>
　　民悉力禦之又一枝攻華家堡亦弗克乃焚掠四<lb/>
　　境由蠡口出常熟縣與三丈浦賊合<lb/>
　六月賊至新安舖縣城戒嚴<lb/>
　　先是王知縣募窰夫為兵結營南闗號曰窰兵賊<lb/>
　　掠蘇州府至滸墅欲由髙橋出江陰葢恐蘇州兵<lb/>
　　船絶其歸路也至新安舖擄居民問之曰無錫有<lb/>
<pb n="KR3b0018_WYG_005-42a"/>
　　官兵乎應曰有賊復問奚兵應曰窑兵也賊驚曰<lb/>
　　苖兵在無錫行幾遇之乃退走取道常熟縣而去<lb/>
三十五年丙辰<lb/>
　二月賊分掠縣境<lb/>
　三月賊攻縣城<lb/>
　　時兵備副使王公崇古駐節城中督官兵拒賊賊<lb/>
　　死於矢石者頗衆乃由髙橋北去而沿城民居悉<lb/>
　　化為煨燼矣<lb/>
<pb n="KR3b0018_WYG_005-42b"/>
　四月賊掠縣境<lb/>
　　十八日倭船七十餘隻泊縣之北門晝則分䑸出<lb/>
　　掠夜則歸聚至五月十二日由江陰君山出江十<lb/>
　　五日出海過劉家河㕘將羅　帥舟師擊之沉其<lb/>
　　五艘賊驚遁<lb/>
　八月賊掠縣境<lb/>
　　為官兵擊敗而去<lb/>
　　　按二年内賊凡六犯多不得志而去則防守之<lb/>
<pb n="KR3b0018_WYG_005-43a"/>
　　　為功大也彼窑夫者平時亦宜綏結乎故制寇<lb/>
　　　須練土著<lb/>
　　華重慶擄入朝鮮始末附錄<lb/>
嘉靖丙辰首夏十有八日倭舶七十餘艘至無錫縣之<lb/>
北門魚貫而艤各舟之人衆寡不一毎鷄鳴起則分夥<lb/>
出劫夜則歸聚邑人華重慶遇賊於孤獨橋被擒至舟<lb/>
其舟四十人皆直倭也惟賊首為中國寧波人稱四官<lb/>
不知其姓氏各舟既滿五月十二日齊至江陰之君山<lb/>
<pb n="KR3b0018_WYG_005-43b"/>
出海每舟聫幇而行十五日出海過劉家港㕘將羅<lb/>
帥舟師擊之沉五艘賊大驚斷纜而逝各不相顧重慶<lb/>
舟為風所逐白浪拍天莫辦其方也二十八日至一山<lb/>
其大不盈數畆舟人登之伐木艌舟見草屨知為髙麗<lb/>
地面俄而髙麗邊將遣三舟卒百人邏視矢石叢發賊<lb/>
逃匿山林財帛盡為所取舟亦被焚二十九日又有三<lb/>
十餘舟卒千人搜山勦賊無遺重慶等中國人九名冒<lb/>
死號泣而訴生擒至邊六月二十九日觧至髙麗國都<lb/>
<pb n="KR3b0018_WYG_005-44a"/>
其間經歴郡縣凡二千里半途有光州牧者即中國之<lb/>
布政司也先是邊將奏報國王遣通事白元至牧相遇<lb/>
審問間見華姓無錫人即問重慶曰昔有天使華學士<lb/>
者無錫人也得非汝宗族耶重慶曰然具悉以對元歸<lb/>
述以告王七月初三日王使吏曹尙書覆訊畢出住天<lb/>
使館止宿八月十二日王賜宴陪坐葢重天朝亦推學<lb/>
士之餘敬也宴罷每人賞圓竹帽一頂白布衣一件裙<lb/>
二條青綿布絹各一疋皂靴一雙綿布束腰一幅遣尚<lb/>
<pb n="KR3b0018_WYG_005-44b"/>
書都御史御史各一員太守太醫各二員知縣一十八<lb/>
員伴送還朝仍遣軍五十人䕶送至遼東九月二十九<lb/>
日過遼東見都司三堂起闗馳驛十月十九日過廣寧<lb/>
見都司總官十一月朔至京住五蠻驛初三日下禮部<lb/>
問初五日兵部問十三日復發刑部問十二月初一日<lb/>
差指揮押回原籍重慶遂得於次年二月之望抵家時<lb/>
年方弱冠也夫倭冦之患各府縣良民擄去者無限若<lb/>
重慶之生還葢絶無而僅有者也學士名察字鴻山重<lb/>
<pb n="KR3b0018_WYG_005-45a"/>
慶之族祖也自非徳學言動有以深服乎彜人之心安<lb/>
能致其君臣去思如此耶其覆被之澤不獨被於重慶<lb/>
而與重慶同攄八人亦均被焉海外小臣厚遇中國之<lb/>
人若此皇朝一統體面何如其尊耶我皇上聖徳漸被<lb/>
知人善任不於是益顯耶鳴呼後之出使者可以式矣<lb/>
使此九人者無重慶於其間不能述學士之歴歴則白<lb/>
元必不信其為無辜之人而槩目為賊徒矣安肯宥其<lb/>
死耶况又送歸且伴之以官屬耶重慶歸髙麗之臣以<lb/>
<pb n="KR3b0018_WYG_005-45b"/>
詩送行者二其一曰錫山學士聞天下君是同枝共氣<lb/>
人還鄉若問東方事仰戴皇恩億萬春前書筵官吏曹佐<lb/>
郎兼監察御史朴啟賢贈啟賢字君沃宻陽府凝川縣<lb/>
人癸夘進士壬子及第其一曰異國逢秋早金風落井<lb/>
桐鄉關浙江外身世海天東阻折干戈地依稀魂夢中<lb/>
愁多宋玉限誰慰逺人䘮丙辰早秋雙溪書雙溪不詳<lb/>
官閥姓氏不知為何如人也<lb/>
　江南經畧卷五上<lb/>
<pb n="KR3b0018_WYG_005-46a"/>
欽定四庫全書<lb/>
　江南經畧卷五下<lb/>
　　　　　　　　　　　　明　鄭若曽　撰<lb/>
<pb n="KR3b0018_WYG_005-47a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_005-47b"/>
　　江隂縣總論<lb/>
江隂在常州東北濱臨大江東界常熟西接丹徒延袤三百<lb/>
一十餘里通湖港口自界涇至桃花港凡二十有四寇若浮<lb/>
江而來犯毘陵犯無錫或自二邑出江江隂其必由之衝乎<lb/>
君山雄峙江口登其巔東北可以望靖江<hi>江靣三十里</hi>西北可以<lb/>
望泰興<hi>隔江一百六里</hi>兵船蝟泊實常州之外戸也縣故土城近改<lb/>
甃磚石去江不三里而近沿江包港等鎮號稱賊藪倭患作<lb/>
時以賊禦賊亦可以得其助江隂武衛之奮豈惟可庇常<lb/>
<pb n="KR3b0018_WYG_005-48a"/>
州而已哉提兵出江賊舟不得遡江而西金陵實有賴焉<lb/>
　　江隂縣境考<lb/>
江隂縣在府治東北九十里本古延陵境漢魏以來為毘<lb/>
陵縣之暨陽鄉晉太康元年始析無錫毘陵二縣地置暨<lb/>
陽縣梁太平二年改為江隂郡<hi>以其地濱大江南水南曰隂故曰江隂</hi>徙治<lb/>
君山之陽<hi>即今縣治</hi>陳永定二年徙治於夏浦<hi>夏浦在縣治西十八里寰宇記陳倪</hi>
<hi>啓為郡徙江隂治夏浦為艦浦城作醖酒池即此</hi>隋開皇九年罷江隂郡為縣以<lb/>
利城梁豐二縣併入治仍君山之陽唐武徳三年改曰暨<lb/>
<pb n="KR3b0018_WYG_005-48b"/>
州析置暨陽利城二縣七年仍為江陽縣後晉天福二年<lb/>
改為江隂軍宋淳化元年仍改為縣建炎二年復改為軍<lb/>
<hi>本紀作紹興二年復置</hi>紹興二十七年又改為縣三十一年復為軍<lb/>
<hi>續編作三十二年</hi>元初升為江隂總管府至元二十七年改為<lb/>
州國初改為連洋州㝷復為江隂州洪武二年改為縣<lb/>
　舊境東西一百三十五里南北七十二里國朝重加<lb/>
　經畫東抵蘇州府常熟縣界顧山西抵本府武進縣<lb/>
　界固山闕廣二百二十五里南抵本府無錫縣界馬<lb/>
<pb n="KR3b0018_WYG_005-49a"/>
　鎮北抵本府靖江縣江岸袤七十四里<lb/>
　　江隂縣城池考<lb/>
江隂縣城自梁太平二年始築跨乾明演教二寺故址歴隋<lb/>
唐皆因其舊以其創始故曰古城後梁乾化三年改築<hi>祥符圖經</hi>
<hi>載城週一十三里天祐十年築内有子城即古城舊址</hi>後晉改縣為軍曰軍城門四曰<lb/>
延慶欽明通津朝宗宋增城門四東曰新津南曰觀風西曰望<lb/>
京北曰澄江外城門五東曰春暉西曰天慶南曰朝宗西曰<lb/>
愛日東北曰建寅元定江南城郭盡燬至正十一年兵起始<lb/>
<pb n="KR3b0018_WYG_005-49b"/>
詔天下復繕城郭時州人黄傅攝州事率鄉民壘土城之國<lb/>
初龍鳯三年更加修築甃磚壘石增女墻闢四門名仍其舊<lb/>
嵗久而傾如履平地正徳元年知縣劉紘修朝宗天慶二<lb/>
門六年知縣王鉼裒民力畚土築之周九里三十步高一<lb/>
丈五尺門皆有樓東南北各置水闗次年流賊渡江冦城<lb/>
下居民賴以保障十二年推官王鈞置扉木架城上覆以<lb/>
瓦嘉靖十二年知縣李元陽増建城樓八座各當空闕瞭<lb/>
望相屬二十二年巡江御史馬公璋捐贖壘石培址甃磚<lb/>
<pb n="KR3b0018_WYG_005-50a"/>
為靣幾城三之一猶未能盡撤土而為磚也二十八年知<lb/>
縣毛鵬經始改建三十六年知縣金柱繼築迄工始為磚<lb/>
城比舊增高七尺而月城門樓窩舖之屬盡撤而新之又<lb/>
於西北城添設舖舍城之臨江者增置欄馬墻城制始備<lb/>
　　城<lb/>
　　　週圍九里三十步高二丈二尺基厚一丈五尺<lb/>
　　　女墻高二尺五寸<lb/>
　　池<lb/>
<pb n="KR3b0018_WYG_005-50b"/>
　　　深七尺闊四丈二尺<lb/>
　　陸門<lb/>
　　　四座曰春暉曰朝宗曰天慶曰澄江<lb/>
　　水闗<lb/>
　　　三座東南北各一<lb/>
　　角樓<lb/>
　　　四座曰愛日曰拱極曰棲霞曰枕江<lb/>
　　敵臺<lb/>
<pb n="KR3b0018_WYG_005-51a"/>
　　　四座<lb/>
　　窩舖<lb/>
　　　二十六座<lb/>
　　雉堞<lb/>
　　　三千五百一十六垜<lb/>
　　江隂縣兵防考<lb/>
　水兵<lb/>
　　江隂縣北枕長江通潮港口二十有四而黄田港<lb/>
<pb n="KR3b0018_WYG_005-51b"/>
　　夏港二處尤為切近縣治設有耆民兵船三十五<lb/>
　　隻在江哨守一枝百户一員統領住守黄田港一<lb/>
　　枝百户一員統領住守夏港二港水兵互為聲援<lb/>
　　仍哨至楊舍褚家沙與江隂把總兵船聲勢聨絡<lb/>
　陸兵<lb/>
　　練兵指揮一員千户一員百户一員統領民壯勇兵<lb/>
　　家丁共七百二員名無事合營操練分畨哨至楊舍<lb/>
　　福山等處有警聽常鎮㕘將江隂把總調遣截殺<lb/>
<pb n="KR3b0018_WYG_005-52a"/>
　把總兵船<lb/>
　　江隂把總自谷瀆港以至孟瀆河皆其信地部下<lb/>
　　兵船六十隻汛時分為三枝一枝千户一員領泊<lb/>
　　褚家沙哨至登舟沙以遏狼山之衝一枝百户一<lb/>
　　員領泊青草沙哨至登舟沙營前沙白茆港以遏<lb/>
　　福山之衝一枝本總率哨官一員領泊唐沙以控<lb/>
　　南北兩路分畨哨至狼福外洋該總往來督察與<lb/>
　　各把總兵船互相察應汛畢無警仍回江陰防守<lb/>
<pb n="KR3b0018_WYG_005-52b"/>
　　巡緝鹽盜<lb/>
<pb n="KR3b0018_WYG_005-53a"/>
</p>
<p>
<pb n="KR3b0018_WYG_005-54a"/>
　　　江隂縣備寇水陸路考<lb/>
　　東通常熟<lb/>
　　　　其道有五由蔡興閘山塘河口青𤾉鎮四河<lb/>
　　　　口髙橋歴無錫縣之北門而新塘橋華亭太<lb/>
　　　　平九里大成橋野菱蕩廟橋華蕩至常熟縣<lb/>
　　　　之南門或於大成橋収港歴楊尖後過湖從<lb/>
　　　　六園東行至山塘涇或由南倉歴竹塘華墅<lb/>
　　　　横塘蘇茅長壽至山塘涇皆東北路也由定<lb/>
<pb n="KR3b0018_WYG_005-54b"/>
　　　　山石橋長涇陳墅沈店大河張母橋至山塘<lb/>
　　　　涇或由楊舍城歴顧山市橋以抵虞山北麓<lb/>
　　　　者皆東路也楊舍顧山旱路也其餘皆水路<lb/>
　　　　也旱路與髙橋水路為正道其餘皆間道也<lb/>
　　西距武進<lb/>
　　　　其道有三由蔡興閘歴越城橋青𤾉鎮四河<lb/>
　　　　口髙橋出官塘而西以抵於白家橋者其南<lb/>
　　　　路也由蔡興閘山塘河三山門堰陳瀆橋鎗<lb/>
<pb n="KR3b0018_WYG_005-55a"/>
　　　　頭以抵郡治之北門者其西南路也由陳墅<lb/>
　　　　之七里橋婁家橋富卑沙門村西洋橋北朱<lb/>
　　　　石幢白沙圩出横林亦可以至郡治者東南<lb/>
　　　　路也南路正道也西南東南二路皆間道也<lb/>
　　北枕大江<lb/>
　　　　出江之口有三由縣北黄田閘或由縣北申<lb/>
　　　　港皆可以出江者其北路也由南閘迤西外<lb/>
　　　　港而出者其南路也三者皆正道非間道也<lb/>
<pb n="KR3b0018_WYG_005-55b"/>
　　東南與無錫為界<lb/>
　　　　其道有六詳見無錫縣水陸路考<lb/>
　　　右水陸可通之道凡十有七其間港汊浩繁歧<lb/>
　　　路錯雜不可勝紀不能一一而設備也惟當摘<lb/>
　　　其中之尤要者團兵勇建寨柵以守以禦其餘<lb/>
　　　則惟以遊兵行哨竒兵設伏輕兵出襲焉斯可<lb/>
　　　矣計邑之險要有四曰黄田港曰三沙曰楊舍<lb/>
　　　曰青暘鎮詳著各圖說於後<lb/>
<pb n="KR3b0018_WYG_005-56a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_005-56b"/>
　　黄田港險要說<lb/>
江隂港口雖多然切近縣治者無如黄田港冦一登泊<lb/>
縣治騷動矣必設重兵於此防哨與夏港兵互為聲援<lb/>
仍於港口設立水寨屯劄陸兵與縣城相為掎角首尾<lb/>
相應豈惟江陰無慮毘陵亦無北顧之憂矣<lb/>
<pb n="KR3b0018_WYG_005-57a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_005-57b"/>
　　三沙險要說<lb/>
江隂北濵大江港口錯雜難於防禦非兵船逺哨分守<lb/>
上游則無港不可登泊也而所當哨守者有三曰唐沙<lb/>
曰青草沙曰蒲沙唐沙青草沙則南連福山蒲沙則北<lb/>
通狼山是乃天設之險為江陰之外䕶也今設遊兵二<lb/>
枝於此往來㑹哨計亦善矣然三沙土豪素稱竊盜之<lb/>
渠魁除之則激之使亂縱之則盜日蔓滋為今之計宜<lb/>
明示甄别使之改過操練鄉兵與官兵互相紏察而以<lb/>
<pb n="KR3b0018_WYG_005-58a"/>
一巡司領之其弗率訓典者亟𠞰絶之數年之後兵船<lb/>
可革盜可化為良民也<lb/>
<pb n="KR3b0018_WYG_005-59a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_005-59b"/>
　　楊舍險要說<lb/>
楊舍在蘇常二郡之交去常熟江隂各三十五里為常<lb/>
鎮二郡沿江險要之最近築堡於此而以叅將領之分<lb/>
兵褚家沙以為首尾之勢備禦之計善矣然此地素號<lb/>
賊藪横行江湖窩藏富家未易猝滅誠得良吏一員委<lb/>
以心膂不激不隨乘我兵力恩威兼濟或緝或誘使皆<lb/>
化為良民此今日第一急務也<lb/>
　　楊舍堡城池考<lb/>
<pb n="KR3b0018_WYG_005-60a"/>
楊舍堡古暨陽縣也東連大海北枕長江界於常熟江<lb/>
陰無錫三縣之間最為險要嘉靖三十三年倭警巡按<lb/>
御史尚公維持築堡防禦損壞例請官銀修葺叅將府<lb/>
守禦千户所及察院兵備道署在焉<lb/>
　　城<lb/>
　　　週圍二里長五百零一丈<lb/>
　　月城<lb/>
　　　四座<lb/>
<pb n="KR3b0018_WYG_005-60b"/>
　　城樓<lb/>
　　　四座<lb/>
　　角樓<lb/>
　　　四座<lb/>
　　陸門<lb/>
　　　四座<lb/>
　　水闗<lb/>
　　　一座<lb/>
<pb n="KR3b0018_WYG_005-61a"/>
　　窩舖<lb/>
　　　二十座<lb/>
　　雉堞<lb/>
　　　一千三十六垜<lb/>
　　楊舍堡兵防考<lb/>
楊舍與狼福二山相為犄角乃常鎮之藩屏留都之門<lb/>
户也常鎮叅將一員駐劄其處沿江一帶皆其信地水<lb/>
營兵船一百隻分為四枝内二枝百户二員領泊褚家<lb/>
<pb n="KR3b0018_WYG_005-61b"/>
沙更分哨至三爿沙登舟沙營前沙劉家河許浦嘴下<lb/>
以䇿應崇明上以回顧楊舍一枝千户一員領泊三丈<lb/>
浦遏福山之衝且為掎角之勢一枝中哨百户一員領<lb/>
泊谷瀆港口以備緩急調遣其褚家沙三丈浦谷瀆港<lb/>
船隻仍每半月一次輪畨更換哨守遇警與蘇松叅總<lb/>
兵船互相應援江隂圌山二把總兵船悉聽調度陸營<lb/>
原設哨官五員統領陸兵一千名無事則合營操練分<lb/>
畨哨至福山江隂等處有警隨賊向往截殺春秋汛時<lb/>
<pb n="KR3b0018_WYG_005-62a"/>
分為二枝一枝左哨百户一員右哨千户一員統領於<lb/>
谷瀆港口外教塲屯劄一枝前哨百户一員後哨百户<lb/>
一員統領於楊舍北門裏教塲屯劄以為犄角之勢每<lb/>
半月一次更畨在沿江一帶䕶塘巡哨如賊登谷瀆港<lb/>
岸則外教塲一枝為正兵裏教塲一枝為援兵賊從常<lb/>
熟江陰而來則裏教塲一枝為正兵外教塲一枝為援<lb/>
兵㑹合截殺本堡有中哨百户一員統兵二百名與范<lb/>
港石頭港二巡司弓兵一百七十名并在城居民協守<lb/>
<pb n="KR3b0018_WYG_005-63a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_005-63b"/>
　　青𤾉鎮險要說<lb/>
青暘鎮在縣治南四十里南通四河口四河口者自運<lb/>
河分枝東通常熟西通武進南北即運河經流直抵無<lb/>
錫焉江隂瀕江不三里而近防江兵戍視他邑為劇而<lb/>
腹内險要惟一青𤾉何哉以其南扼髙橋為南地之屏<lb/>
障故也若非嚴設守備則冦賊得以南北縱横矣此鎮<lb/>
地饒民富易以團結惟在上者鼔舞何如耳<lb/>
　　　江陰縣巡司<hi>弓兵數附</hi>
<pb n="KR3b0018_WYG_005-64a"/>
　利港巡司<lb/>
　　在縣治西一十五里夏港口宣徳二年建原在利<lb/>
　　港東天順五年利港廢塞徙今地設弓兵七十名<lb/>
　　往來巡邏<lb/>
　石頭港巡司<lb/>
　　在縣治東三十里石頭港口成化二十三年建設<lb/>
　　弓兵七十名往來巡邏<lb/>
　范港巡司<lb/>
<pb n="KR3b0018_WYG_005-64b"/>
　　在縣治東六十里范港口洪武三年建設弓兵一<lb/>
　　百名往來巡邏<lb/>
　　江隂縣倭患事蹟<lb/>
嘉靖三十年丙辰<lb/>
　二月賊分掠縣境<lb/>
　三月賊攻縣城知縣錢錞禦戰死之<lb/>
　　賊至江隂錞出禦於石幢身被一矢又禦之華墅<lb/>
　　斬賊首九級賊懼乃合常熟賊一千五百餘人攻<lb/>
<pb n="KR3b0018_WYG_005-65a"/>
　　圍縣之東門屠戮甚慘填濠直逼城下錞欲出兵<lb/>
　　禦之兵備王副使持謀堅壁固守錞怒取印印衣<lb/>
　　獨率民兵出城死鬭殺賊頗衆馬入於淖賊伏起<lb/>
　　刺之中十餘鎗而死賊亦懼而遁<lb/>
　七月賊圍縣治主簿曹廷慧禦却之<lb/>
　　倭冦至縣令避居學宫城守者多竄廷慧登城射<lb/>
　　賊眼命左左中命右右中賊驚遁去翌日賊障牛<lb/>
　　皮鑿地廷慧析薪火之賊稍退被圍四十日生員<lb/>
<pb n="KR3b0018_WYG_005-65b"/>
　　薛亶詣撫按告急偕善泅者二人晝夜潛行七日<lb/>
　　始達㑹樊㕘將帥兵千餘來援廷慧為内應聲援<lb/>
　　既接賊遂駭散<lb/>
　八月賊掠縣境官兵擊敗之<lb/>
　　　按縣令錢錞之死無備故也其志可哀矣以臨<lb/>
　　　江重邑而至無備當事者各與有責矣<lb/>
<pb n="KR3b0018_WYG_005-66a"/>
</p>
<p>
<pb n="KR3b0018_WYG_005-67a"/>
　　靖江縣總論<lb/>
靖江乃長江下流雖為常郡屬邑而孤懸江心四面受<lb/>
敵獨膺其難海冦若遡江而來<hi>東至海口六十里</hi>此先受兵週<lb/>
圍港口凡五十有八<hi>如朱家港唐鐡港之類</hi>北望泰興南望江隂<lb/>
壤地雖小而所闗繋至大盖金陵以𤓰儀京口為東海<lb/>
闗隘往年賊犯𤓰儀圖絶綱運道經靖江僅能自守使<lb/>
有重兵於此控扼邀擊賊豈能飛渡哉近設叅將駐兵<lb/>
營前沙遏冦於東洋洪濤中曠野無援迂濶難恃如愚<lb/>
<pb n="KR3b0018_WYG_005-67b"/>
見莫若令遊兵船於營前沙不時巡哨而叅將改泊靖<lb/>
江軍民相倚氣勢孔増設有緩急泰興江陰二縣水兵<lb/>
南北策應賊氣益懾而不敢西矣<lb/>
　　靖江縣境考<lb/>
靖江縣在常州府東北一百一十里本揚子江中一洲<lb/>
舊名為馬䭾沙其地中分為二曰馬䭾東沙馬䭾西沙<lb/>
漢以前無考嘉靖三年縣令易幹得斷碣於西沙焦山<lb/>
港其文曰此沙乃吳大帝牧馬大沙隔江一洲為牧馬<lb/>
<pb n="KR3b0018_WYG_005-68a"/>
小沙俗盖呼大為䭾訛牧為馬云隋唐時屬泰州海陵<lb/>
吳陵縣境宋時𨽻揚州泰興縣者三分之二元因之國<lb/>
朝洪武初全𨽻江隂盖以土産類江南田賦獨重於揚<lb/>
州諸縣故也成化三年巡撫都御史髙公明以江盜弗<lb/>
靖請於朝添設縣丞一員署其地撫治之七年巡撫都<lb/>
御史滕公昭奏立為靖江縣<hi>以江海多警故名</hi>𨽻常州府沙本<lb/>
以海潮逆江依孤山之麓渟聚成壤<hi>廣陵誌云赤烏年間有白馬負土入</hi>
<hi>江遂有此洲</hi>大沙之外有十洲自東繞南至西聫絡起伏或<lb/>
<pb n="KR3b0018_WYG_005-68b"/>
大或小<hi>麫條沙東開沙尹家沙宫沙段頭沙南沙西小沙孫家沙新沙團沙</hi>舊尚有江相<lb/>
隔今沙漲起相連廣袤次於大沙民居加宻云<lb/>
　東抵巫子門海洋西抵本府武進縣横擔廣九十五<lb/>
　里南抵本府江隂縣界江岸北抵揚州府如臯縣石<lb/>
　莊袤八十八里<lb/>
　　靖江縣城池考<lb/>
靖江舊為土城周三里外塹河旋遶乃偽吳張士誠部<lb/>
將徐太二所築外有池内廣五頃國朝成化十三年知<lb/>
<pb n="KR3b0018_WYG_005-69a"/>
縣張汝華因其址修築之併建縣治於城中正徳元年<lb/>
海冦竊發知縣周竒健加築土墻於城上四門易以磚<lb/>
甓各覆以樓東曰觀海西曰障江南曰濟川北曰廻瀾<lb/>
障江門之南則建水闗引水入城以通灌溉嘉靖三十<lb/>
二年因島冦之警江南北州縣皆修築城堡知縣汪石<lb/>
改甃磚石增設敵臺門樓女墻改築水闗於東門之南<lb/>
三十四年知縣應昻復浚塹濠加築甕城即舊城而增<lb/>
髙焉四十三年知縣王叔杲以城中民稠地窄欲擴城<lb/>
<pb n="KR3b0018_WYG_005-69b"/>
西展併西市仍改水闗從西以便水性以調去不果<lb/>
　　城<lb/>
　　　週圍長六百四十丈髙一丈九尺厚九尺<lb/>
　　池<lb/>
　　　廣四丈五尺深一丈二尺<lb/>
　　陸門<lb/>
　　　四座上各有樓<lb/>
　　水闗<lb/>
<pb n="KR3b0018_WYG_005-70a"/>
　　　一座<lb/>
　　月城<lb/>
　　　四座<lb/>
　　敵臺<lb/>
　　　十座<lb/>
　　水栅<lb/>
　　　一座<lb/>
　　窩舖<lb/>
<pb n="KR3b0018_WYG_005-70b"/>
　　　二十座<lb/>
　　雉堞<lb/>
　　　一千三百七十四垜<lb/>
　　　靖江縣兵防考<lb/>
　水兵<lb/>
　　靖江縣僻處江心四面受敵週圍港口五十有八<lb/>
　　而孤山套口蟛蜞港爛港口三處尤其要害近設<lb/>
　　總練指揮一員水哨官二員統官民船三十四隻<lb/>
<pb n="KR3b0018_WYG_005-71a"/>
　　水兵民壯弓兵共八百七十二名分為三枝一枝<lb/>
　　該縣佐貳官一員督同哨官一員統領住守孤山<lb/>
　　套口一枝哨官一員統領住守蟛蜞港一枝該縣<lb/>
　　佐貳官一員統領住守爛港口仍各分畨出哨至<lb/>
　　唐沙蒲沙等處與江隂縣并該把總兵船互相䇿<lb/>
　　應<lb/>
　陸兵<lb/>
　　陸哨官一員統民壯六百名内將二百名駕船出<lb/>
<pb n="KR3b0018_WYG_005-71b"/>
　　江巡邏其四百名分布四門與城内居民編甲防<lb/>
　　守<lb/>
　　靖江縣水陸路考<lb/>
靖江縣北通淮揚南通江隂東通大海西通京口孤懸<lb/>
江心如一沙然且港口甚多無港不可收泊無地不可<lb/>
登犯非有險要可據故不作水陸路圖考<lb/>
<pb n="KR3b0018_WYG_005-72a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_005-72b"/>
　　新漲沙險要說<lb/>
靖江之去江隂也凡四十里而新漲沙在半塗焉南北<lb/>
六七里東西二十里乃盜賊之淵藪也賊隠遁於此而<lb/>
以腹心至縣瞰人貧富不時入劫江中之賊亦多出此<lb/>
必須申明保甲之法嚴加緝捕或特設巡司守之庶得<lb/>
南北通利云<lb/>
　　靖江兵務議附録<lb/>
靖江知縣王叔杲申呈云本縣孤懸江心四面受敵必<lb/>
<pb n="KR3b0018_WYG_005-73a"/>
須泰興江隂二縣各發兵船數隻㑹同靖江南港兵船<lb/>
主客戮力協守中流其周家橋把總兵船一支哨至石<lb/>
莊巡司地方江隂把總兵船一枝哨至巫子門迤西江<lb/>
面南北三枝兵船分設已定務期守望相助無事之時<lb/>
三枝分䑸旌旗相望金鼔相聞在江同習水戰如遇有<lb/>
警賊勢或犯中沙原屯靖江兵船分為二層迎敵周家<lb/>
橋江隂二把總兵船分為左右二翼來攻倘賊或犯江<lb/>
隂或犯泰興彼此協力救援所犯之處即以兵分二層<lb/>
<pb n="KR3b0018_WYG_005-73b"/>
迎敵一如前例靖江縣仍相度地理於本沙東南東北<lb/>
要害港汊二處再為開濬深濶屯泊兵船以避風濤而<lb/>
屯操民壯以一半在城防守一半在外江岸巡緝備冦<lb/>
登擊如此則戰守有合一之算賊寇無飛渡之理靖江<lb/>
之門户既固而留都之根本自安矣<lb/>
　按此議不但自私其邑而因可以強友邦之兵協力<lb/>
　不渝兵氣百倍然則兹議也又豈獨可行之靖江耶<lb/>
　　　靖江縣巡司<hi>弓兵數附</hi>
<pb n="KR3b0018_WYG_005-74a"/>
　新港巡司<lb/>
　　洪武二年設原在馬䭾沙永樂四年移置新港北<lb/>
　　舊屬江隂縣成化七年建縣改屬本縣十年知縣<lb/>
　　鄭錡遷於新港之倉基額設弓兵八十名往來巡<lb/>
　　邏<lb/>
<pb n="KR3b0018_WYG_005-75a"/>
</p>
<p>
<pb n="KR3b0018_WYG_005-76a"/>
　　宜興縣總論<lb/>
毘陵屬邑惟宜興最僻故言兵務者謂賊冦所不至棄<lb/>
而弗講是狃目前之見而未稔江南形勝之故也何也<lb/>
天下有事蘇松嘉湖杭為必爭之地誰不駐兵嚴守欲<lb/>
自長江取京口蠶食而進難矣哉若自采石趨三壩出<lb/>
太湖乘捷擣虚全吳諸郡靡不騷動勢如破竹陽羡非<lb/>
必由之路乎練重兵扼險要諸郡之門户實在於此<lb/>
　　宜興縣境考<lb/>
<pb n="KR3b0018_WYG_005-76b"/>
宜興在常州府治南九十里秦漢時為陽羡縣晉懐帝<lb/>
永嘉四年分六縣六郡統之遂移陽羡縣於君山下而<lb/>
以縣治為義興郡<hi>晉地里志載恵帝以周玘創義討石氷立義興郡表玘功但玘傳謂討石</hi>
<hi>氷陳敏錢璯三定江南元帝以玘頻興義兵特為置義興郡以彰其功考帝紀斬石氷事固在惠帝永興元年</hi>
<hi>錢璯反乃懷帝永嘉四年在惠帝後已見志誤兼元帝雖自永嘉元年以瑯琊王鎮建業又歴愍帝朝方稱制</hi>
<hi>改元立郡乃帝承制行事時事未可直書為帝附録以備叅考</hi>六朝不改隋始以郡為<lb/>
縣治亦仍為縣治而君山之陽羡遂廢唐志載武徳七<lb/>
年以義興縣置南興州并析置臨津陽羡二縣<hi>續通典謂武徳</hi>
<pb n="KR3b0018_WYG_005-77a"/>
<hi>二年改義興縣為鵞州又置陽羡臨津兩縣七年改臨津為南興州未知孰是</hi>㝷省陽羡臨津<lb/>
二縣仍為義興縣宋開寳九年始改義興為宜興<hi>實録載是</hi>
<hi>年太宗即位十月壬戌詔天下州縣名與朕名下一字同者宜改</hi>元初改縣為南興軍<lb/>
旋改為宜興府元貞元年改為州國朝洪武二年復為<lb/>
縣<lb/>
　舊境東西一百六十里南北一百一十四里國朝重<lb/>
　加經畫東抵蘇州府吳縣界太湖中沂洲西抵應天<lb/>
　府溧陽縣界葑埭廣一百六十里南抵湖州府長興<lb/>
<pb n="KR3b0018_WYG_005-77b"/>
　縣界垂脚嶺北抵本府武進縣界黄土橋袤一百四<lb/>
　十里<lb/>
　　宜興縣城池考<lb/>
宜興縣城舊在荆溪北前臨溪後阻河左右俱塹以濠<lb/>
自三國吳赤烏元年創建周圍一里九十步髙一丈二<lb/>
尺厚稱之濠濶三丈五尺隋大業初路道徳重修元定<lb/>
江南城郭盡毁至正十一年兵起始詔重築國初守將<lb/>
楊國興改建永樂十四年展拓之南距周瀆北際慶源<lb/>
<pb n="KR3b0018_WYG_005-78a"/>
東望李公堤西界義阡周九里有竒建東西南北四門<lb/>
又設小東門各建戍樓於上成化十四年重修𢎞治四<lb/>
年知縣陳䇿又修正徳七年知縣劉一中增修併築水<lb/>
闗及閘閘有護隄十四年知縣劉秉仁復加繕治嘉靖<lb/>
三十四年知縣董鯤以倭警增建敵臺五座四十三年<lb/>
知縣黄茂增建東西闗樓<hi>吳可行有記</hi>雉堞樓櫓屹然改觀<lb/>
　　城<lb/>
　　　週圍九里三十步髙二丈五尺<lb/>
<pb n="KR3b0018_WYG_005-78b"/>
　　池<lb/>
　　　濶三丈有竒深一丈五尺<lb/>
　　陸門<lb/>
　　　五座上各有樓<lb/>
　　水闗<lb/>
　　　二座南北各一<lb/>
　　敵臺<lb/>
　　　五座<lb/>
<pb n="KR3b0018_WYG_005-79a"/>
　　窩舖<lb/>
　　　二十四座<lb/>
　　雉堞<lb/>
　　　二千二百三十六垜<lb/>
　　宜興縣兵防論<lb/>
宜興坐跨兩氿太湖在其東南與吳興接壤瀕湖之盜<lb/>
輕舟往來嵗以為常而吾吳之按部者權不行於越拘<lb/>
攝最難所宜専設官兵防守要害而崇山深莽易於伏<lb/>
<pb n="KR3b0018_WYG_005-79b"/>
戎又不獨湖防而已也<lb/>
<pb n="KR3b0018_WYG_005-80a"/>
</p>
<p>
<pb n="KR3b0018_WYG_005-81a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_005-81b"/>
　　湖汊險要說<lb/>
湖汊巡司在縣東南四十五里又東五里為香蘭山太<lb/>
湖交濵吉安長興之境也浙直之交山水所會盜縁為<lb/>
奸况太湖茫茫冦若從此登犯縣境騷動矣宋時置香<lb/>
蘭巡司香蘭寨以控扼之今但設一巡司而遠在内地<lb/>
已失險要多矣况弓兵幾何而可禦之乎故必修復香<lb/>
蘭舊寨團練水陸兵勇而以本司統之所謂遏賊於上<lb/>
游賊自不得而入境矣<lb/>
<pb n="KR3b0018_WYG_005-82a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_005-82b"/>
　　下邾險要說<lb/>
下邾巡司在縣治東北東通太湖鹽盜之所鍾也冦若<lb/>
自洞庭劫掠阻於蘇州之胥口無錫之獨山必自此流<lb/>
突縣境揚帆而來瞬息可至不可不增兵戍守嚴為之<lb/>
備也或曰宜興自古兵燹莫及且居腹内賊必不至空<lb/>
費兵食何益哉曰是不然昔日之寇皆在沿海今瀕海<lb/>
諸州縣備禦已嚴賊至無所掠必走腹内地方攻劫如<lb/>
福建之建寧縣非耶兵法有之攻其無備出其不意毋<lb/>
<pb n="KR3b0018_WYG_005-83a"/>
謂賊不知勝算也<lb/>
　　　宜興縣巡司<hi>弓兵數附</hi>
　張渚巡司<lb/>
　　在縣治西南六十里永豐鄉設弓兵三十名往來<lb/>
　　巡邏<lb/>
　湖汊巡司<lb/>
　　在縣治東南四十五里君山鄉設弓兵三十名往<lb/>
　　來巡邏<lb/>
<pb n="KR3b0018_WYG_005-83b"/>
　下邾巡司<lb/>
　　在縣治東北三十五里洞山鄉設弓兵三十名往<lb/>
　　來巡邏<lb/>
　鍾溪巡司<lb/>
　　在縣治北五十里萬金鄉設弓兵三十名往來巡<lb/>
　　邏<lb/>
　常州府土賊要害<lb/>
　　武進縣<lb/>
<pb n="KR3b0018_WYG_005-84a"/>
　　　聚劫<lb/>
　　　　採菱港<lb/>
　　　　　在白家橋南<lb/>
　　　　連江橋<lb/>
　　　　　在新閘之北犇牛之南通江故也<lb/>
　　　　戴琪橋<lb/>
　　　　　在府城東南為武進宜興無錫三合界之<lb/>
　　　　　處<lb/>
<pb n="KR3b0018_WYG_005-84b"/>
　　無錫縣<lb/>
　　　出賊<hi>就於本處聚刧</hi>
　　　　新塘橋<lb/>
　　　　　在縣城東三十里水大而地曠<lb/>
　　　　堠山下<lb/>
　　　　　與新塘橋相近<lb/>
　　　　石塘灣<lb/>
　　　　　在縣城西北<lb/>
<pb n="KR3b0018_WYG_005-85a"/>
　　　　五牧<lb/>
　　　　　在縣城西北官塘<lb/>
　　　　曹王涇<lb/>
　　　　　在縣城南官塘<lb/>
　　　　三壩<lb/>
　　　　　在縣城西北二十七里此處江隂常熟俱<lb/>
　　　　　通水大而地曠<lb/>
　　　　楊湖<lb/>
<pb n="KR3b0018_WYG_005-85b"/>
　　　　　在縣城西南宜興道中<lb/>
　　　聚刧<lb/>
　　　　雙河口<lb/>
　　　　　在縣城西北五里此處極空野南通太湖<lb/>
　　　　洛社<lb/>
　　　　　在縣城西北三十里官塘<lb/>
　　　　百瀆口<lb/>
　　　　　在縣城南<lb/>
<pb n="KR3b0018_WYG_005-86a"/>
　　　　新安<lb/>
　　　　　在縣城南二十四里官塘<lb/>
　　　　五丫浜<lb/>
　　　　　在縣城東北二十七里<hi>四通八逹江隂常熟交界之處</hi>
　　　　華渡<lb/>
　　　　　在縣城西南為武進宜興無錫三合界之<lb/>
　　　　　處<lb/>
　　　　楊溪<lb/>
<pb n="KR3b0018_WYG_005-86b"/>
　　　　　在縣城西南宜興道中<lb/>
　　　鹽盜出沒<lb/>
　　　　髙陸堰<lb/>
　　　　　在縣城西北二十二里江隂縣交界之處<lb/>
　　江陰縣<lb/>
　　　出賊<lb/>
　　　　竹塘<lb/>
　　　　　在縣城東常熟道中<lb/>
<pb n="KR3b0018_WYG_005-87a"/>
　　　　華墅<lb/>
　　　　　在縣城東常熟道中<lb/>
　　　　　　已上二處無客商往來俱在江中野處<lb/>
　　　　　　行劫<lb/>
　　　聚劫<lb/>
　　　　四河口<lb/>
　　　　　在縣城東南四十五里無錫縣交界之處<lb/>
　　　　青𤾉鎮<lb/>
<pb n="KR3b0018_WYG_005-87b"/>
　　　　　在縣城南四十里<lb/>
　　宜興縣<lb/>
　　　出賊<hi>就於本處聚劫</hi>
　　　　新瀆橋<lb/>
　　　　浪打川<lb/>
　　　　　在縣城北五十里官塘<lb/>
　　　聚劫<lb/>
　　　　季亭<lb/>
<pb n="KR3b0018_WYG_005-88a"/>
　　　　　在縣城北十二里官塘<lb/>
　　　　東氿<lb/>
　　　　　在縣東城外通太湖東南由黄瀆港出東<lb/>
　　　　　北由竹山港出<lb/>
　　　　西氿<lb/>
　　　　　在縣西城外通溧陽縣<lb/>
　　　　中溪<lb/>
　　　　　在縣城東北四十里<lb/>
<pb n="KR3b0018_WYG_005-88b"/>
　　　　百瀆<lb/>
　　　　　在縣城東北四十里<lb/>
　　　　善權近處<lb/>
　　　　　在溧陽縣交界之處<lb/>
　　靖江縣<lb/>
　　　出賊<lb/>
　　　　蟛蜞港<lb/>
　　　　新漲沙<lb/>
<pb n="KR3b0018_WYG_005-89a"/>
　　　聚劫<lb/>
　　　　大江<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_005-89b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江南經畧卷五下<lb/>
</p>
<p>
</p>
  </div>
</body>
</text>
</TEI>
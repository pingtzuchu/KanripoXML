<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江南經畧</head>
    <p>
<pb n="KR3b0018_WYG_000-1a"/>
欽定四庫全書　　　　子部二<lb/>
　江南經畧　　　　　　　兵家類<lb/>
　　提要<lb/>
　　　　<hi>臣</hi>等謹案江南經畧八卷明鄭若曾撰若曾<lb/>
　　　　有籌海圖編已著録是篇為江南倭患而作<lb/>
　　　　兼及防禦土冦之事八卷之中毎卷又分二<lb/>
　　　　子卷卷一之上為兵務總要卷一之下為江<lb/>
　　　　南内外形勢總考卷三之上至卷六之下分<lb/>
<pb n="KR3b0018_WYG_000-1b"/>
　　　　蘇州常州松江鎮江四府所屬山川險易城<lb/>
　　　　池兵馬各附以土冦要害卷七上下論戰守<lb/>
　　　　事冝卷八上下則襍論戰具戰備而終以水<lb/>
　　　　利積儲與蘇松之浮糧明季武備廢弛法令<lb/>
　　　　如戲倭冦恒以數十人橫行數千里莫敢攖<lb/>
　　　　鋒土寇亦乘之不靖若曾此書葢專為當時<lb/>
　　　　而言故多一時權宜之計福建林潤時為應<lb/>
　　　　天廵撫為評而刋之所評亦多遷就時勢之<lb/>
<pb n="KR3b0018_WYG_000-2a"/>
　　　　言然所列江海之險要道路之衝僻守禦之<lb/>
　　　　緩急則地形水勢今古畧同未嘗不足以資<lb/>
　　　　後來之考證究非紙上空談檢譜而角觝者<lb/>
　　　　也乾隆四十六年十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3b0018_WYG_000-3a"/>
江南經畧原序<lb/>
壬戌初夏兵憲太原王公道行顧予於金閶逆旅而詰<lb/>
之曰子之作籌海圖編志則勤矣然江防重務也而略<lb/>
之何與予對曰天下四大水曰江淮河濟咸由中國放<lb/>
諸海茲志江防則河淮濟似不可遺古今沿革囏於蒐<lb/>
覈且予聞之善設險者必於上源江險在荆襄而此鰓<lb/>
鰓然末流之論無益也公曰否否三呉者朝廷之重地<lb/>
也留都門戸在焉國家財賦先焉矧潤州宻邇江介雄<lb/>
<pb n="KR3b0018_WYG_000-3b"/>
據天塹非他可比宜加撰述以附於籌海之編俾江南<lb/>
四郡十有八邑水陸要害之處設險防禦之宜展卷在<lb/>
目較若指掌庻江海巨防相為表裏吾子其朂諸予曰<lb/>
唯唯公乃頒示諸郡圗志命官設局凡薪粟之資書繪<lb/>
之役靡不周悉予竊自念耕之問奴織之問婢職固有<lb/>
宜然遡委窮源必躬履其地非閉戸造車可求其合轍<lb/>
也又非嵗月可限乃並辭之遂攜二子應龍一鸞分方<lb/>
祗役更互往復各操小舟遨逰於三江五湖間所至辨<lb/>
<pb n="KR3b0018_WYG_000-4a"/>
其道里通塞錄而識之形勢險阻斥堠要津令工圗之<lb/>
相度於居民爰諮於父老集一方之識即為一方之計<lb/>
務求切實可行不必竒詭迂誕也雖僻逺未經移書往<lb/>
通亦得其槩凡二越嵗而略者始詳訛者始信為書九<lb/>
百九十翻為圗一百八十有五論議考說記辨三百五<lb/>
十有竒而舉要之類不與焉共計十餘萬言稿成公擢<lb/>
參闗西不獲就正矣繼焉兵憲魏郡耿公隨卿頗有取<lb/>
於是書檄常熟縣梓行未果廣平蔡公國熈莅郡文教<lb/>
<pb n="KR3b0018_WYG_000-4b"/>
誕敷武威復振予叨同志以書質之過䝉㕘訂茲我督<lb/>
撫莆中林公以名世之才天子簡用造我東南憲節甫<lb/>
臨首以求人才恤民隠為訪謬進是書公覽而愛之凡<lb/>
所以擬議夫江洋規畫乎内地者印正而區别之孰為<lb/>
所急孰為所緩孰為可久孰為可暫評騭刪定不憚其<lb/>
煩手自叙述卷為條列嗚呼予書生也口耳之學揣摸<lb/>
之見方以明哲匡救為望而乃得公綜之於上信今傳<lb/>
後詎非東南之大幸是書之榮遇哉公莆人也莆嘗被<lb/>
<pb n="KR3b0018_WYG_000-5a"/>
陷倭去而巨室歸集倭至則復棄去公適過家乃乘便<lb/>
宜率土人禦之神謨秘䇿斬獲無算自是倭不敢近葢<lb/>
其拯溺亨屯之心素篤於中而體權濟變之術卒臻實<lb/>
效非託之空言而已公昔在留臺不畏強禦剗除元兇<lb/>
以為紊亂典章之戒忠垂不朽每公進予面述所欲建<lb/>
明者罔非國家至計如邊患漕患之類将來匡翊社稷<lb/>
是編所采特其小試於一方者耳公檄呉郡梓行予不<lb/>
佞敬為之序隆慶戊辰冬十有一月朔崑山鄭若曽伯<lb/>
<pb n="KR3b0018_WYG_000-5b"/>
魯氏書于留耕山房<lb/>
<pb n="KR3b0018_WYG_000-6a"/>
江南經畧凡例<lb/>
一倭寇航海而來自東而西其犯直隸也南自錢塘北<lb/>
　抵大江衝突焚刼千里相共杭嘉蘇松本當合為一<lb/>
　書但今制杭嘉二郡事屬浙江兵備道浙江撫按主<lb/>
　之蘇松常鎮四郡事屬蘇松兵備道直隸撫按主之<lb/>
　予所目撃者蘇松兵備衙門推行撫按經略於吾桑<lb/>
　梓之地者也予縁是得參所聞發明宣述為圗為論<lb/>
　俾後之司兵於吳者考而行之雖不免與時推移而<lb/>
<pb n="KR3b0018_WYG_000-6b"/>
　宏綱要目似有不能舍者此予作是編之本義也然<lb/>
　杭嘉湖等府事宜之詳予已别載籌海圗編同志者<lb/>
　合而觀之當互見矣<lb/>
一禦寇之法海戰為上故先之以海防圗海防失守而<lb/>
　後滋蔓及江故江防圗次之<lb/>
一倭舶自東南而來華亭上海首當其衝次嘉定次太<lb/>
　倉次常熟故序海防以松江居前蘇州次之其入江<lb/>
　也常熟首當其衝次靖江次江隂武進次丹陽丹徒<lb/>
<pb n="KR3b0018_WYG_000-7a"/>
　故序江防以蘇州居前常鎮次之<lb/>
一太湖在蘇松西南倭寇之來不由乎此本不當與江<lb/>
　海例論但雄跨數郡鹽盜出没逋亡伏匿險莫甚焉<lb/>
　大非澱陳滆練之比萬一世變巨寇從溧陽宜興下<lb/>
　太湖直搗姑蘓或南衝吳興北衝毘陵可不慮哉故<lb/>
　作湖防圗與海防江防圗並列為三<lb/>
一自撫按以至州縣佐貳巡司把總雖均有江防之寄<lb/>
　然體統者所以正撫巡兵憲總兵之職掌也各府圗<lb/>
<pb n="KR3b0018_WYG_000-7b"/>
　論者所以正郡守之職掌也各州縣圗論者所以正<lb/>
　州縣長吏之職掌也各境險要圗論者所以正偏裨<lb/>
　團長之職掌也愈尊則愈握其總而要愈卑則愈任<lb/>
　其勞而詳綱舉目張兵務庶不紊矣<lb/>
一倭寇入我内地便於長驅由叛者獻圗擄者嚮道故<lb/>
　也向來當道非不遣人哨探召匠繪圗而茍且塞責<lb/>
　多為所悞予深惜之故凡水陸道路躬親閱歴多方<lb/>
　考正一一著明而於其中所當設險之處又為圗為<lb/>
<pb n="KR3b0018_WYG_000-8a"/>
　説罔敢闕略庶後之經略者可考而知焉<lb/>
一蘇松聨壤休戚相闗賊若登突非地界所能限本當<lb/>
　合二郡之宼蹟而書之但各州縣兵糧該府自主兵<lb/>
　官汎地亦有定界故蘇自蘇松自松不敢混編以眩<lb/>
　觀者之目常鎮序寇亦然<lb/>
一各境土賊淵藪與慣聚刼之處商民荼毒無異遇寇<lb/>
　故國家設民壯弓兵以戢之巡捕官以領之兵憲以<lb/>
　督率之巡江御史以察之但非攻城掠地之比不必<lb/>
<pb n="KR3b0018_WYG_000-8b"/>
　建圖故附見於各郡縣之未<lb/>
一自有寇患以來當道設施不同雖曰各有意見隨事<lb/>
　損益然未有如今日之著為定規者也故作見行經<lb/>
　畧<lb/>
一蘇松外被富庶之名内實凋敝國初凖私租起税區<lb/>
　區彈丸之地當天下之半民力竭矣非大沛恩膏復<lb/>
　宋元舊制其何以堪故以浮賦議終焉<lb/>
一三吳澤國也水利不興則旱澇俱為可憂故於圖考<lb/>
<pb n="KR3b0018_WYG_000-9a"/>
　尤加意詳晰任封疆之寄者其無忽諸<lb/>
一予憫亂激衷一時纂集自知聞見有限掛漏甚多凡<lb/>
　此東南之人均屬桑梓之邦尚其念此而相與救正<lb/>
　之輔益之務期可行毋徒諉曰此當道之責也<lb/>
</p>
<p>
</p>
  </div>
</body>
</text>
</TEI>
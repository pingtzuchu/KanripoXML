<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江南經畧卷七上</head> <lb/>
    <p>
<pb n="KR3b0018_WYG_007-1a"/>
欽定四庫全書<lb/>
　江南經畧卷七上<lb/>
　　　　　　　　　　　　明　鄭若曽　撰<lb/>
　見行兵政一<lb/>
　　戒諭將吏<hi>計十條</hi>
　　　務實心<lb/>
南北多事正臣子圖報之時將領有一路生靈之計但<lb/>
有實心何事不濟江南以百萬之衆制一隅之㓂一旦<lb/>
<pb n="KR3b0018_WYG_007-1b"/>
有功陞擢贈廕榮不可當今後務宜除去舊時一切套<lb/>
子同心共濟勿懷猜忌畏怯之私且如舊時各將領多<lb/>
争功妬能虚冒掩飾雖與别將並壘幸其無成反相傾<lb/>
陷此等之人滅絶天理今皆何在舊時有功之人一時<lb/>
雖為人所侵奪阻抑後來却躋榮顯身家受用天地鬼<lb/>
神何嘗負之凡為將領者宜發深省<lb/>
　　　明紀律<lb/>
年年倭㓂生發一切防守俱有定議平居愛養士卒惟<lb/>
<pb n="KR3b0018_WYG_007-2a"/>
恐失所到出兵時惟有軍法耳陽明王公節制一人退<lb/>
怯一伍皆斬一伍退怯一隊皆斬似過於嚴然與其死<lb/>
於敵不如死於將也故曰士卒畏將者勝畏敵者亡<lb/>
　　　固城池<lb/>
城池防守無法臨時失措及將小民疲弱者上城有勢<lb/>
力者優免不思小民一釋負擔生理已絶大家僮僕滿<lb/>
前家計重大若勞逸不均必生離叛興化之事可為前<lb/>
車今後守城官員照依近刻籌海圖編斟酌損益料理<lb/>
<pb n="KR3b0018_WYG_007-2b"/>
至當務宜文武同心官民一體以保萬全勿容強梁頑<lb/>
梗之人阻撓僨事如有違犯徑以軍法處治<lb/>
　　　嚴哨報<lb/>
每常健歩哨報止於近地駐足一聞消息不知虚實輒<lb/>
便囘身悞事不小今後各領兵官每日發日専報院道<lb/>
亦先發人探聴開報不合者重究且瞭望是緊事沿海<lb/>
六里一墪有在内地去海稍遠者賊已登岸尚未知覺<lb/>
宜令海防官相度地里逐漸更置以為永圖<lb/>
<pb n="KR3b0018_WYG_007-3a"/>
　　　察冦情<lb/>
先年我民被虜得囘者傳云真倭甚少中國人從賊者<lb/>
倭以為先鋒恐嚇我兵我兵亦利其為真倭獲功賞重<lb/>
反以張彼虚聲奪我士氣況倭踰海而來勢難久留刀<lb/>
法雖熟安能敵我鎗箭長技惟是以少擊衆以逸待勞<lb/>
或揮扇成風或懸鏡曜日或牛角為盔或獸皮為甲怪<lb/>
狀驚人刀光奪目設伏棄包跳跟閃爍其為伎倆不過<lb/>
如斯為將者若能知彼知己用我之長攻彼之短明諭<lb/>
<pb n="KR3b0018_WYG_007-3b"/>
士卒使之了然無畏則強兵制勝之術在其中矣<lb/>
　　　收蓄聚<lb/>
賊㓂踰海而來因糧於我若清野以待之自可制其死<lb/>
命故淮揚之㨗殺死倭冦剖其腹中盡皆青草今後州<lb/>
縣官務要設法收聚富户有頑梗不從者萬一賊至必<lb/>
以兵預燔之城外運米有失罪州縣官以軍法<lb/>
　　　養威望<lb/>
今之為將領者孰不曰我有將才奈無兵無食不専委<lb/>
<pb n="KR3b0018_WYG_007-4a"/>
任故無功耳殊不自量今有兵有食専於委任未知作<lb/>
何振作也譬如一大家其家人衆多見其主人能事便<lb/>
有倚仗若家主無能便只哄他為將領者果能身先士<lb/>
卒站得脚跟定則三軍自有所恃而不畏敵矣今願各<lb/>
將官先養威望三軍之命在一將一將之妙在一心心<lb/>
能無欲則百戰百勝之道也<lb/>
　　　收羣策<lb/>
古人用人不避恩怨如盜賊如貪汚如狙詐皆得而用<lb/>
<pb n="KR3b0018_WYG_007-4b"/>
之𫝊曰四裔不靖㧞卒為將若未用而先責其成已成<lb/>
而即忌其功孰肯盡心力以報我哉岳武穆智勇之全<lb/>
者也臨出兵盡召諸統領環坐飲食之先謀敵之所以<lb/>
敗我者至於六七必無敗也乃行故每戰無敵書曰好<lb/>
問則裕自用則小<lb/>
　　　精器械<lb/>
陸兵之命繫於一器水兵之命繫於一舟將官若不時<lb/>
時檢㸃不特忽兵之命是自忽其命也今已議有定制<lb/>
<pb n="KR3b0018_WYG_007-5a"/>
如當給銀修置而有司狃於撙節虚文减估遲給者所<lb/>
宜重究<lb/>
　　　審機宜<lb/>
倭賊初至我兵利於速戰葢彼過洋日久為風浪掀翻<lb/>
疲勞饑困我以精鋭乗之萬舉萬勝待其深入分散掠<lb/>
抄因糧於我以謀生之人當必死之㓂難以得志矣無<lb/>
已則出奇設伏或夜襲其營或晝乗其怠此進彼退出<lb/>
其不意攻其無備及分散之賊囘營我則偃旗息鼔歛<lb/>
<pb n="KR3b0018_WYG_007-5b"/>
兵勿戰俟其還退以大營綴之别出精卒追之邀之於<lb/>
險選壯衝之分兵疑之可以决勝成功<lb/>
　　行軍節制<hi>計五十六條</hi>
一水陸官兵俱經分有信地然禦之海上乃為上䇿如<lb/>
　放賊登岸務以軍法嚴治若有能隨賊向往奮勇截<lb/>
　殺者許其立功贖罪<lb/>
一臨敵去戰期一二日先以探報追隨賊之動静圖狀<lb/>
　之險阻凡賊一舉止一時候皆必有報不實者重究<lb/>
<pb n="KR3b0018_WYG_007-6a"/>
一官軍臨境各要記帶一應原執器械及雨具針線之<lb/>
　類領兵官逐一㸃騐勿使缺乏<lb/>
一沿海䕶塘可用馬兵如見賊登岸馬兵以鳥銃弓箭<lb/>
　盤旋制之不但壯步卒之氣亦全勝之道也今後本<lb/>
　地有馬儘數發出自成一隊助戰併出入兵間領隊<lb/>
　押隊<lb/>
一五方旗號以方色為名出兵難以悟曉惟左右前後<lb/>
　中屬人之一身以身之向徃為節赤旗屬前黑旗屬<lb/>
<pb n="KR3b0018_WYG_007-6b"/>
　後青旗屬左白旗屬右黄旗屬中無事當捲有事方<lb/>
　開見林木開青旗見水澤開黑旗兵馬開白旗山險<lb/>
　開黄旗煙火開紅旗前隊逓相𫝊報掌旗之人失於<lb/>
　瞭望者治以軍法<lb/>
一遇賊各兵務須放膽匝定但有移動一歩及囘顧者<lb/>
　即斬倭性多疑彼見我兵不動必不敢輕易衝來見<lb/>
　零落游走之賊亦須持重相機不可輕戰<lb/>
一徑多路岐須分兵數道盡占其地使我兵疎而不離<lb/>
<pb n="KR3b0018_WYG_007-7a"/>
　密而不雜<lb/>
一兵行卒然遇賊如道路窄狹用勇士鼓譟乗之後以<lb/>
　短兵接戰再遣兵據險夾攻若閭巷之間衆兵必先<lb/>
　升屋從高擊下<lb/>
一敵人一進一止互換攻我可令兩軍作前後陣一軍<lb/>
　作疑兵應急補空使一軍飯一軍進一軍憩雖遇敵<lb/>
　晝夜不退不致疲憊又須料敵衆寡<lb/>
一營壘已設警備再量分逰兵於營外四面要害去處<lb/>
<pb n="KR3b0018_WYG_007-7b"/>
　給與鼓砲隠於幽僻之所如遇賊來犯營前項伏兵<lb/>
　即從砲鼓而出以攻其背賊必驚疑潰散<lb/>
一鳥銃最利而㨗但苦於不能接濟賊每見銃來伏地<lb/>
　而避見銃不能應手即便衝來今後分為數層不得<lb/>
　早放仍用短兵衛之<lb/>
一或四面金鼓不絶以分其勢或各路設伏不測以疑<lb/>
　其心或便道置毒以絶其食或揭示賊中有能斬取<lb/>
　賊首者重賞官爵以離其黨或於要地設險陷堅以<lb/>
<pb n="KR3b0018_WYG_007-8a"/>
　遏其衝或結營放火以奪其魄<lb/>
一凡當先者一甲被圍二甲不救一隊被圍各隊不救<lb/>
　一哨被圍各哨不救致令失利者俱斬其哨隊甲長<lb/>
一五人為伍衝鋒對敵一人有功五人同賞一人失䧟<lb/>
　餘四人皆無功各以軍法責懲若四人内斬獲首級<lb/>
　一顆除本人給賞外餘三人無賞罰若失䧟一人斬<lb/>
　獲首級二顆止照功論其一甲一隊一哨皆以此推<lb/>
　之官目首論<lb/>
<pb n="KR3b0018_WYG_007-8b"/>
一凡斬獲首級不得争奪違者哨官陣前先行割耳囘<lb/>
　兵騐斬及有方獲一級輙擅離隊報功者罪同<lb/>
一陸兵以衝鋒為上斬獲次之水兵以犁沉賊舟為上<lb/>
　歸賊次之陸地能摧鋒䧟陣者應當賞銀三百兩海<lb/>
　賊初到能犂沉一船者應當時賞銀一百兩其餘賞<lb/>
　格已有明例<lb/>
一凡戰時賊遺棄財物首飾低頭拾取者即斬如全勝<lb/>
　之後所得俘擄公同驗犒多士<lb/>
<pb n="KR3b0018_WYG_007-9a"/>
一賊至不拘地方軍民人等有能人自為戰出奇制勝<lb/>
　者出格陞賞<lb/>
一行伍不齊行歩錯亂擅離隊伍㸃鼓不行聞金不止<lb/>
　按旗不伏舉旗不興開旗不接得令不行傳令不明<lb/>
　道路擠塞言語喧嘩者領隊官治以軍法將官叅究<lb/>
　處分<lb/>
一經過駐劄不得强買貨物搶擄財物需索酒食砍伐<lb/>
　樹木蹂踐田禾姦宿婦女飲酒喧閙擾害歇家棄毁<lb/>
<pb n="KR3b0018_WYG_007-9b"/>
　器物違者治以軍法將官首坐<lb/>
一探報不實泄漏軍機逗留觀望臨陣逃囘妄言禍福<lb/>
　假傳軍令等俱照軍法從事<lb/>
一有知天文地理六壬八門覽視四方洞察三軍深謀<lb/>
　逺見者務須不拘時候延見<lb/>
一將官呈報賊情文書並須明白簡當止許將㓂賊侵<lb/>
　犯日期出没去處及追襲勝負畧節縁由簡明直説<lb/>
　不得巧揑繁文矜伐功能如違先將承行識字軍人<lb/>
<pb n="KR3b0018_WYG_007-10a"/>
　究問<lb/>
一發軍前一日晚領兵官將途程遠近止宿去處禀請<lb/>
　主將遵令而行<lb/>
一每隊定傳令軍人一名得令逓相傳報餘人不得亂<lb/>
　傳<lb/>
一官軍啓行各須披甲戴盔庶幾臨敵輕便不得用謊<lb/>
　甲虚餙若路逺天熱得主將令方許暫時寛解<lb/>
一盔不在頭甲不在身器仗不堅刀刃不利箭矢無羽<lb/>
<pb n="KR3b0018_WYG_007-10b"/>
　弓弩無弦鎗筅無鋒但一事不備者軍法責懲<lb/>
一領哨官前途凡遇大小事務俱要差人傳報中軍清<lb/>
　道旗手仍先期禁斷人畜不許攙入隊伍衝冒旗纛<lb/>
　如遇應該迎候禀事人員及各處差人齎送急報公<lb/>
　文之人官軍不得邀路問答赴中軍審實差人報知<lb/>
　主將方許進見倘有異言異服可疑之人送主將研<lb/>
　審發落<lb/>
一軍行在路遺落器械什物見者許即收帶至止宿處<lb/>
<pb n="KR3b0018_WYG_007-11a"/>
　送中軍招人認領失物得物之人量加賞罰隠匿不<lb/>
　報者治以軍法<lb/>
一軍器弓箭什物皆須書名在上或有疎失易為照檢<lb/>
一官軍在途遇有疾病領兵官騐實隨即禀請主將行<lb/>
　令所在官司撥醫調治痊可即便從行如有詐病推<lb/>
　避者治以軍法<lb/>
一傍哨後哨見有乏弱人馬不能前進或在路傍潛蔵<lb/>
　者隨即收送中軍發落<lb/>
<pb n="KR3b0018_WYG_007-11b"/>
一所至地方每隊軍兵各聚於一處徃宿以便查㸃呼<lb/>
　喚<lb/>
一軍行定委廵哨官一員止宿委廵視官一員但有干<lb/>
　犯軍令即便指實呈報隱匿不舉及因而需索詐騙<lb/>
　者各依軍法究治<lb/>
一每隊官目將本營下兵丁年貌花名附寫應帶軍火<lb/>
　器械什物置簿二扇開寫明白官目各收一扇以備<lb/>
　查照<lb/>
<pb n="KR3b0018_WYG_007-12a"/>
一文武將吏主客軍兵如遇有警務要協謀併力互相<lb/>
　傳報應援不得自分彼此争較私忿若應㑹兵而不<lb/>
　㑹兵應赴援而不赴援趨利避害損人便已致悞事<lb/>
　機者雖有奇功亦難掩罪應行㕘究黜罸<lb/>
一出軍以先鋒為難囘軍以殿後為難故曰既勝如始<lb/>
　戰凡遇戰勝回軍必選精鋭老練官兵為後哨持重<lb/>
　緩行以防不測<lb/>
一行軍每隊定傍哨四名二名在隊外専瞭聲息道路<lb/>
<pb n="KR3b0018_WYG_007-12b"/>
　二名在隊裏一人専管承受號令一人照瞭前後隊<lb/>
　伍不許稀疎擠塞逺近不均<lb/>
一軍臨城境過關山險隘及三岔川口先令遊兵於最<lb/>
　髙處四面瞭望或路旁有深林幽谷草木䝉密去處<lb/>
　須令短兵於内搜索果無姦伏回報主將挨次整隊<lb/>
　而行<lb/>
一軍前有菹澤坑坎我當據平原以待之若賊至䧟中<lb/>
　速進兵攻之如賊不來我則設伏退軍以誘之<lb/>
<pb n="KR3b0018_WYG_007-13a"/>
一賊未戰無故而收兵半隠半見佯亂佯退惑師挑戰<lb/>
　必有姦謀我當堅陣以待不可輕動<lb/>
一賊若據險我以利餌之或退師以致之如入我計急<lb/>
　遣精兵出其背以奪之<lb/>
一賊入隘口待十過其四五我從旁邀擊之如賊驚亂<lb/>
　即奮兵擊之必勝<lb/>
一賊若乗風雨飄翳故令偏師來攻待我應之彼必佯<lb/>
　為敗走此欲誘我入伏也我當勒陣緩追潛於軍後<lb/>
<pb n="KR3b0018_WYG_007-13b"/>
　多選精兵從賊來路及度其歸路密切覘望如彼有<lb/>
　伏即分軍為三四隊潛入伏所互換攻擊若彼伏兵<lb/>
　敗走我軍就彼伏定待彼來誘我即起而攻之<lb/>
一分兵數道臨發時務要㑹定記號如於賊界相逢不<lb/>
　分晝夜各即駐隊互舉原定記號以辨真偽<lb/>
一沿海守墪人役失誤瞭望致賊侵入境内因而誤事<lb/>
　者軍法責懲管墪官罪同止誤接舉砲火不曽失事<lb/>
　者减等如失事重大者軍法處斬<lb/>
<pb n="KR3b0018_WYG_007-14a"/>
一爪探夜不收爪探不的以無作有以多作少因而失<lb/>
　誤事機者軍法責懲若𫝊報賊情調集兵馬畏避艱<lb/>
　險在途遷延以致悞事者罪同<lb/>
一頭目旗軍官豪子弟倚勢奪人首級報功及管軍將<lb/>
　官將所部斬獲首級揑報本家子弟及作人情送與<lb/>
　勢要之家者被害之人指實告發先將所報之人治<lb/>
　以軍法仍照見行事例㕘究<lb/>
一戰後故殺平人及投降人口報功者先責一百大棍<lb/>
<pb n="KR3b0018_WYG_007-14b"/>
　不死仍坐罪抵命<lb/>
一臨陣奮不顧身三次向前衆所共見雖無首級亦係<lb/>
　竒功即時給賞大銀牌一面兵囘仍照例論功不許<lb/>
　貪顧首級以致反敗違者治以軍法<lb/>
一把總官通計所部内功次失陷多於功次者臨期計<lb/>
　算發落<lb/>
一軍營夜間有事差人密切禀報主將有令把總官分<lb/>
　遣曉事人員逐隊親行告諭俱不得髙聲呼喚<lb/>
<pb n="KR3b0018_WYG_007-15a"/>
一官軍臨陣敢有挾仇乘機故相殘害者同伍之人即<lb/>
　行指實呈告該管將領拿問究治如同伍知而容隠<lb/>
　坐以同謀之罪<lb/>
一臨陣抛棄盔甲器械者棄毁神鎗大砲鳥銃者官旗<lb/>
　臨戰易換軍士器械者各按軍法責懲有差<lb/>
一水陸各兵貧難者多艱苦萬狀口糧不勾日用有等<lb/>
　無知官旗指稱公私使用動輙科歛錢物或將應得<lb/>
　銀兩扣尅入已今後為主將者務加意糾察如有分<lb/>
<pb n="KR3b0018_WYG_007-15b"/>
　文科歛纎毫侵尅體訪得實或被人告發先以軍法<lb/>
　重治仍照律例問發將官明知故縱者一體究治<lb/>
一有警除戰兵外另選膂力之士或二百人或一百人<lb/>
　攢成大隊名為掠陣之士凡遇交戰每隊分𣲖或三<lb/>
　人或五人各持長柄鐵骨垜隨各隊後觀兵入陣如<lb/>
　有退縮官軍許令摘取牌面督併向前前有領隊官<lb/>
　旗後有押隊之人使之畏我侮敵則可以變弱為强<lb/>
　　申飭海防事宜<hi>嘉靖乙卯答曹子忠中丞計十一條</hi>
<pb n="KR3b0018_WYG_007-16a"/>
一蘇松常鎮四郡比因冦擾皆由土兵不練内地空虚<lb/>
　以致猖獗深入如蹈無人之境及今不為訓練誠恐<lb/>
　噬臍無及宜行令各府州縣掌印巡捕官將各該地<lb/>
　方居民乗其農隙之時酌量多寡定立教演法程親<lb/>
　督訓練務要年力壯健技藝精熟必使城郭邨鎮悉<lb/>
　為干城比閭族黨皆可禦侮調募既省供餉自輕誠<lb/>
　寓兵於農之良法所練鄉兵不許官司差遣仍禁糧<lb/>
　里吏書毋指開報為名以滋騷擾索詐并禁各保長<lb/>
<pb n="KR3b0018_WYG_007-16b"/>
　亦毋得在鄉把持生事<lb/>
一當春汛之期正值草木叢雜之際扼險設伏最為要<lb/>
　法各將官計不出此俟賊分形共險而後與之角衆<lb/>
　寡較强弱以求必勝雖獲有奇功終非上䇿今後遇<lb/>
　警水陸哨守官兵各陳兵驅勦外其各該𦂳要隘口<lb/>
　如何控扼以制潰逸如何備禦以防流突又如某地<lb/>
　急而兵反少某地緩而兵反多或移補或協守務須<lb/>
　預為計料以收萬全<lb/>
<pb n="KR3b0018_WYG_007-17a"/>
一島㓂深入盤據為患良由港口兵船畏避風濤結䑸<lb/>
　潛泊内地官兵散漫無紀賊一突至倉皇失措自顧<lb/>
　不暇又安有直前以拒其鋒者乎今後各將官務宜<lb/>
　嚴督各該兵船更畨遠哨如遇有警司水戰者即於<lb/>
　海洋戮力勦截司陸戰者即於海塘揚兵應援必使<lb/>
　片帆不入一㓂不登是為首功如或玩㓂殃民即以<lb/>
　軍法從事<lb/>
一水陸戰兵各有攸宜相機勦截貴乎知要如一舟之<lb/>
<pb n="KR3b0018_WYG_007-17b"/>
　中賊首能戰者不過數人而縱横曲折惟恃舵工為<lb/>
　指使耳兩舟衝突要在先擊舵工舵工一斃則一舟<lb/>
　紊亂或用毒灰順風颺擊以眯其向往之途或用礶<lb/>
　泥抛擲彼船使無站立之處次以神標藥弩火毬火<lb/>
　箭刀牌奮擊自可一鼓成擒至於陸戰之法亦可依<lb/>
　此類推<lb/>
一一處有警鄰境官兵當一面防守信地一面分兵䇿<lb/>
　應或彼此互相夾攻近來各該將官每遇賊船入境<lb/>
<pb n="KR3b0018_WYG_007-18a"/>
　不行併力驅勦只圖出我信地殊不知海洋上下地<lb/>
　皆吳地民皆吳民豈可秦越相視使各分彼此不行<lb/>
　併力追勦則窮冦之勢豈肯久留海洋東衝西突勢<lb/>
　必流刼郡縣今後各將官務宜併力齊心彼此聲援<lb/>
　無蹈故轍如或左次觀望坐以失律之罪<lb/>
一探兵乃軍中第一要機哨探不實則進止無據凡探<lb/>
　兵船隻必須遠至外洋無致失悞如遊兵則從北洋<lb/>
　巡至南洋南洋巡至某處某把總哨船如圌山巡至<lb/>
<pb n="KR3b0018_WYG_007-18b"/>
　孟河孟河巡至江隂之類遇有警急即先探伊船隻<lb/>
　若干賊數多寡及向徃的實以便迎敵一面逓相傳<lb/>
　報堵截若或畏懼偷安不行逺探一見外洋帆影不<lb/>
　辨多寡不分兵船漁船賊船妄行傳報以致真偽不<lb/>
　分有妨戰守今後必須嚴明賞罰以為激勸探兵勞<lb/>
　苦非衆兵可同如探實賊船賊數向往的實務宜出<lb/>
　格犒賞若官兵克㨗海洋探兵亦隨獲功官軍一體<lb/>
　紀錄加賞如或哨探不實不明仍前惰誤從重加罸<lb/>
<pb n="KR3b0018_WYG_007-19a"/>
　庶幾賞罸有章三軍思奮而用兵之進止良有所恃<lb/>
　矣<lb/>
一邀擊之法衝鋒為上角戰為次尾擊為下島㓂航海<lb/>
　初來遽不敢放舟逕入必潛泊海島邀遮中國之船<lb/>
　隻以資聲勢搶擄中國之人民以為從衛又憑藉奸<lb/>
　人為之勾引接濟然後乃敢乗風揚帆深入内境若<lb/>
　我兵伺其始至饑疲跼蹐所向未定即為多布戰艦<lb/>
　先塞要害又出勁兵相時邀擊則以逸待勞以飽制<lb/>
<pb n="KR3b0018_WYG_007-19b"/>
　饑可一舉而殱滅若先期不行哨探臨期不能堵截<lb/>
　直待登岸搶掠飽載東歸方圖尾擊雖獲有功次已<lb/>
　不償地方之所損矣各該將領身膺武備重寄務宜<lb/>
　鞠躬盡瘁以靖妖氛一聞警報隨即出洋奮勇截堵<lb/>
　量度水道乗機邀擊務使賊船不得收港近岸方為<lb/>
　奇功如或怠緩悞事者自有軍律<lb/>
一水陸官兵器械必須鋒利火具必須周悉旗幟必須<lb/>
　鮮明隊伍必須整飭船隻篷桅什物缺一不可倘或<lb/>
<pb n="KR3b0018_WYG_007-20a"/>
　未盡堅利鮮明何以備緩急以壯兵威須行令各將<lb/>
　官即查前項器械什物如有損失不堪應修應補者<lb/>
　作速施行<lb/>
一器械不實雖終日操演俱屬虚文器械之中有長兵<lb/>
　有短兵長兵者火器弓弩是也短兵者鎗刀义棍是<lb/>
　也無長無以衛短無短無以衛長假如一隊五十人<lb/>
　每隊長兵二十五人短兵二十五人學火器者必須<lb/>
　藥線鉛彈火繩錘屑流杖具備缺一則火器皆無用<lb/>
<pb n="KR3b0018_WYG_007-20b"/>
　之物也學弓弩者必須撒袋俱全弓備二張弦備二<lb/>
　條箭備百矢仍腰懸短刀以備格鬬缺一則弓弩手<lb/>
　亦虚設之兵也至於鎗刀义棍是否鋒利學習是否<lb/>
　生熟不然則短兵俱應㸃之人也今日之謂兵者不<lb/>
　惟人無定伍抑且習無専藝葢縁操練無方且如弓<lb/>
　箭手人各九矢雖教演終日徃來奔走所射不過九<lb/>
　矢是弓矢不可以操而熟也况火器刀鎗之類多置<lb/>
　而不校總是校之臨操雜㳫跳舞一畨何曽别其優<lb/>
<pb n="KR3b0018_WYG_007-21a"/>
　劣是亦不可以操而教也今宜遴選各技教師於一<lb/>
　月之内分立操程更畨教演如某日教火器某日教<lb/>
　弓弩某日教刀鎗某日教义棍某日方合衆技而總<lb/>
　試優劣如此不惟各兵得以休息且技藝得以精専<lb/>
　然後益以衝鋒設伏進退之法方克有濟<lb/>
一用兵之法什伍為先八陣五花載在典籍東南古稱<lb/>
　澤國地多沮洳溝塹車不得方軌士不得成列萬一<lb/>
　有警必須熟察九地㕘酌九變或用奇或用正或奇<lb/>
<pb n="KR3b0018_WYG_007-21b"/>
　正並用或邀擊或鵰勦或先聲震嚇或彼衆我寡則<lb/>
　設疑分勢或我衆彼寡則圍師必缺即令風汎戒嚴<lb/>
　各項戰守機宜當預為經畫無恃彼之不來惟恃我<lb/>
　之有待<lb/>
一五間之法諸將諒所熟聞因内反死生臨機一出非<lb/>
　可遙度至於因間可試一行葢島㓂之來必獲我土<lb/>
　人以為鄉𨗳然後流突焚劫恣肆跳梁此正可因者<lb/>
　也我則選募死士以行間諜或離其腹心或散其黨<lb/>
<pb n="KR3b0018_WYG_007-22a"/>
　與或暗通彼之消息或聲揚我之兵威或引誘入伏<lb/>
　或𨗳指陷地必使盡心效死克㨗之日録為首功此<lb/>
　間諜之法水陸之不可少者<lb/>
　　禁革事宜<hi>嘉靖乙卯條上周觀所侍御計四條</hi>
一哨船之設本為哨報警息協勦倭㓂近日哨官哨長<lb/>
　不以教演為急却以送迎為務然此軰守法者固有<lb/>
　影射者亦多差出則過限不回䕶送則乗間為非亦<lb/>
　有民間三櫓快船假托哨船名色潛行劫掠須行令<lb/>
<pb n="KR3b0018_WYG_007-22b"/>
　該府州縣衛所今後差出哨船出給號票明開某府<lb/>
　州縣衛所幾號船隻今係某項公差限該某日回銷<lb/>
　各巡捕司凡見前船務須盤騐真偽該府州縣衛所<lb/>
　務查回銷限期仍置立公差號簿聴各該上司不時<lb/>
　弔查如有越界過期一體究治如此出入有稽而盗<lb/>
　賊自息矣違者將首領官并哨官哨長究治<lb/>
一按得太倉衛軍士先年原額五六千名歳該蘇州府<lb/>
　𣲖供軍儲三萬餘石向來逃亡奚啻十之六七㑹計<lb/>
<pb n="KR3b0018_WYG_007-23a"/>
　之數如前𣲖徴逃亡之糧每被積書夤縁侵冒而見<lb/>
　在行伍者掛欠無追軍士失哺奸强得利不但太倉<lb/>
　一衛為然而各衛所亦同此弊宜弔取蘇州太倉鎮<lb/>
　海金山鎮江等五衛及各所見在食糧官軍舍餘軍<lb/>
　餘并差操各冊及該府衛所原𣲖軍儲屯糧卷簿俱<lb/>
　查自嘉靖初年起至今要見某衛所某年月日實該<lb/>
　官軍餘丁若干某府原𣲖軍儲若干嵗該實給若干<lb/>
　多餘若干多餘者見貯某處或作某項支銷實領者<lb/>
<pb n="KR3b0018_WYG_007-23b"/>
　有無批領或被人掛欠侵尅務令各府衛所逐一查<lb/>
　明回報無得滋弊遺奸果係民欠亦須查明核奪無<lb/>
　容詭揑<lb/>
一各港統領兵船武職哨官以至㕘將把總有志向進<lb/>
　者官雖卑不受磷緇庸材自棄者職雖崇難免汚玷<lb/>
　如每官一員則管兵船不等有二三十隻者每船有<lb/>
　兵夫四五十名者近聞各官每船扣占虚兵五六名<lb/>
　或十餘名設遇查㸃責令柁工頭目僱倩應㸃至如<lb/>
<pb n="KR3b0018_WYG_007-24a"/>
　實在之兵每兵月索分例使用銀一二錢又縱無賴<lb/>
　棍徒賒㧼抵下食貨或乗修船掗𣲖不堪油蔴髙擡<lb/>
　取利名雖月給其餉除去剥削所得實恵幾何宜行<lb/>
　令各該將官上體朝廷豢養之恩下體足兵衛民之<lb/>
　意今後給散各兵月糧須預先具呈兵備道不拘文<lb/>
　武定委亷官一員唱名監放務使人沾實惠庻兵心<lb/>
　悦服而奸宄無所容矣其陸兵將領亦宜令一體遵<lb/>
　照施行<lb/>
<pb n="KR3b0018_WYG_007-24b"/>
一衙門設役固有定制劑量因革所當隨時查得按屬<lb/>
　巡司七十餘處大約弓兵共二千餘名嵗編工食銀<lb/>
　二萬餘兩専為捕盗保障而設何近年以來官吏索<lb/>
　受常例縱容積棍多包麋費工食兵無實用盗賊生<lb/>
　發若罔聞知况近因倭變各屬有額設巡兵添募兵<lb/>
　勇邨落有團結郷兵使各兵勤行緝捕則弓兵似若<lb/>
　虚設使所司嚴查影射則各役何至包侵相應通行<lb/>
　酌處行令各府即查所屬巡司幾處共弓兵若干工<lb/>
<pb n="KR3b0018_WYG_007-25a"/>
　食若干或抽其半或量革去將州縣兵勇如數發司<lb/>
　責令巡檢統率巡邏嵗扣弓兵工食置買營田以充<lb/>
　兵餉積之數年營田愈多民力輕省否則或移充現<lb/>
　年兵勇工食以紓目前匱乏如此庶衙門之額役不<lb/>
　虧而民脂民膏不為積棍侵麋事體可否統希裁奪<lb/>
　　　　元韶謹按以上見行諸條俱伯魯議上憲院<lb/>
　　　　施行者也其於防禦之計至周至宻十餘年<lb/>
　　　　來海不揚波未必不由此也禁革事宜伯魯<lb/>
<pb n="KR3b0018_WYG_007-25b"/>
　　　　條議尤詳元韶畧刪去一二初非有所優劣<lb/>
　　　　其間特以稍無闗於兵務耳<lb/>
　<lb/>
　<lb/>
　<lb/>
　<lb/>
　<lb/>
　江南經畧卷七上<lb/>
<pb n="KR3b0018_WYG_007-26a"/>
欽定四庫全書<lb/>
　江南經畧卷七下<lb/>
　　　　　　　　　　　　明　鄭若曽　撰<lb/>
　見行兵政二<lb/>
　　水兵號令<hi>計三十三條</hi>
一捕盜乃一船之主舵工而下甲長兵夫皆屬管束通<lb/>
　船軍火器械悉宜料理如一兵生事一椇不完一械<lb/>
　不精者捕盜罰治甚者革退<lb/>
<pb n="KR3b0018_WYG_007-26b"/>
一洋中有警外哨官即便差船放銃放噴筒以報近哨<lb/>
　官近哨官放銃放噴筒接逓報知大䑸兵船與把總<lb/>
　官如外哨官不知報近哨官不接報因而誤事者治<lb/>
　以軍法<lb/>
一洋中報警各哨官捕耆聽中軍號令晝則中軍鳴金<lb/>
　鼓三通扯行船旗起椗起篷各船俱鳴金鼓扯行船<lb/>
　旗起椗起篷追趕夜則中軍放起火三枝鳴金鼓扯<lb/>
　行船旗起椗起篷各船不必放起火只鳴金鼓扯行<lb/>
<pb n="KR3b0018_WYG_007-27a"/>
　船旗起椗起篷追趕誤者究治<lb/>
一洋中追賊如衝鋒船未至蒼山八槳等船能遮蔽賊<lb/>
　船上風致賊船不前使衝鋒船得以追及者計功與<lb/>
　衝鋒船同賞<lb/>
一洋中擊賊以最先一船衝至賊船為頭鋒次一船衝<lb/>
　上為第二鋒如二船既衝一船第三船復去攻打者<lb/>
　捕盜舵工處斬如二船攻擊未勝二船各出招旗者<lb/>
　方許後船接連向前攻擊衝鋒船既衝一船賊勢已<lb/>
<pb n="KR3b0018_WYG_007-27b"/>
　敗不取首級仍肯向前衝勝别船計船給賞<lb/>
一兵船既近賊船不即乗勢衝擊乃敢轉篷放舵以致<lb/>
　各船不前者捕盜舵工處斬<lb/>
一洋中追賊如賊船尚逺捕盜舵工只管乘風使船各<lb/>
　兵只管整㸃器械以待賊船近攻擊不必空自驚擾<lb/>
　及放銃呐喊以致氣衰如賊船已近方許動鳴金鼔<lb/>
　放銃呐喊以張軍威違者捕盜軍法責懲<lb/>
一船中槓椇器械捕盜務要逐日查理如平日推委不<lb/>
<pb n="KR3b0018_WYG_007-28a"/>
　行整頓臨行船時方告槓椇不齊者捕盜處斬<lb/>
一洋中追賊賊船尚逺後船瞭望未見頭先兵船如見<lb/>
　賊船即放噴筒一箇出招旗以報後船後船即接連<lb/>
　放噴筒一箇出招旗以報最後之船以應先報之船<lb/>
　違者捕盜處以軍法<lb/>
一夜間追賊以頭先近賊之船為凖頭先近賊之船桅<lb/>
　懸明燈以示後船後船不必掛燈只看前船之燈追<lb/>
　趕如近賊之船不掛燈或掛燈而不繼與後船見前<lb/>
<pb n="KR3b0018_WYG_007-28b"/>
　船之燈不跟踪追趕及另掛一燈以亂人目者處斬<lb/>
一追賊之際賊若故抛貨物水面以誘我兵我兵不許<lb/>
　撈取如有貪取貨物不行追趕及追趕不前仍取貨<lb/>
　物者捕盜舵工與下手之兵俱斬<lb/>
一水戰以衝鋒為上功斬級為次功頭鋒之船固難若<lb/>
　賊勢未挫不得二鋒之船以夾之則頭鋒難保全勝<lb/>
　故懸賞格以頭鋒二鋒共為上功若賊勢已敗無事<lb/>
　於二鋒之船或有冒功爭奪者治以軍法其餘計級<lb/>
<pb n="KR3b0018_WYG_007-29a"/>
　行賞俱聽紀功官從公定擬<lb/>
一洋中行船猝遇隂霧咫尺不辨捕盜舵工度風潮分<lb/>
　數量山岸逺近慢慢信舵行使如前船望見山岸體<lb/>
　認已真即便㸃鼓以報後船後船依次接連㸃鼔相<lb/>
　應跟踪收灣抛泊如前船不報鼓後船不應鼔以致<lb/>
　誤事者捕盜軍法責懲<lb/>
一捕盜有能熟識天時驗知風候預曉將風將雨赴各<lb/>
　把總哨官報知畧有實驗者即行處賞如或屢試屢<lb/>
<pb n="KR3b0018_WYG_007-29b"/>
　驗即呈明憲院及兵備道以禮優待<lb/>
一沙船本備哨探如不先時修理及修理不固一遇差<lb/>
　遣便以槓椇損壞為辭希圖為家者即追修船銀兩<lb/>
　入官仍將該耆民問發各哨官縱容不先舉呈一例<lb/>
　問革<lb/>
一銃砲起火乃兵家號令如遇朔望日每船只宜放銃<lb/>
　一箇以振兵威閒時不宜妄放如淨船修醮應先赴<lb/>
　該把總處稟放違者軍法責懲<lb/>
<pb n="KR3b0018_WYG_007-30a"/>
一凡兵船出洋泊港聽中軍坐船吹雙鎖呐號響各船<lb/>
　捕盜舵工俱赴座船聽候主將發放已畢方囘各船<lb/>
一中軍座船放起火三枝鳴鑼三通各船亦鳴鑼三通<lb/>
　吹大銅角號響座船起椗各船亦起椗<lb/>
一中軍座船吹雙喇叭響座船起篷各船亦起篷<lb/>
一各船起椗起篷完備中軍座船放起火三枝大銃三<lb/>
　箇吹打金鼔挿行船號帶開行各船一齊開行在洋<lb/>
　行使依次而進不得攙前落後<lb/>
<pb n="KR3b0018_WYG_007-30b"/>
一每日開船泊港該撥直日哨船先行哨邏遇有警息<lb/>
　哨船日間放銃一箇夜間放起火三枝亦放銃一箇<lb/>
　為號一面馳囘報警大䑸各要隄備<lb/>
一遇前面海洋有賊中軍座船放大銃三箇挿白旗旗<lb/>
　上寫一黒進字為號各船亦各放銃三箇挿白旗結䑸<lb/>
　分布一齊進攻如有攙前落後揚篷躱避畏怯不進<lb/>
　者各船自相記認聽候中軍查實處斬以狥<lb/>
一要團䑸結陣中軍船挿皂旗一面旗上寫一白收字<lb/>
<pb n="KR3b0018_WYG_007-31a"/>
　各船亦挿皂旗即收成䑸違者治以軍法<lb/>
一先鋒破敵船查照賞格即時給賞縱無首級亦首功<lb/>
　論仍將各船斬獲之功分派不得爭取首級致誤事<lb/>
　機<lb/>
一八槳等船雖低小行使快便有能向前纒繞賊船不<lb/>
　放脫遁者亦照先鋒破敵之例同賞如有臨敵退縮<lb/>
　揚篷不進者亦斬以狥<lb/>
一兵船在海洋中敵賊賊將敗之際各兵不得爭先搶<lb/>
<pb n="KR3b0018_WYG_007-31b"/>
　貨以墮餌兵之計違者即時處斬以狥其有能遵守<lb/>
　號令一心向前殺賊不顧貨物者就將所獲貨物倍<lb/>
　給充賞<lb/>
一各船遇晩收港先到之船放起火三枝船梢後出火<lb/>
　一把各船瞭見亦出火一把相應隨䑸收入不得延<lb/>
　落在後有違約束者治以軍法<lb/>
一各船置更籌四根如遇在洋中停泊每夜每班輪撥<lb/>
　兵哨四名船頭船尾専一敲梆瞭望中軍座船日撥<lb/>
<pb n="KR3b0018_WYG_007-32a"/>
　八槳船二隻更更收籌以稽勤惰失更者治以軍法<lb/>
　次早捕盜聽候發放畢各領前籌如前遵守<lb/>
一兵船日間收港中軍座船鳴鑼三通各船火兵方得<lb/>
　上岸斫柴取水完畢聽中軍船再鳴鑼三通各即回<lb/>
　船違者直日巡哨軍牢即拘送責懲<lb/>
一凡兵船在於海洋行使日間各船桅上挿行船號帶<lb/>
　一條中軍座船桅上挿二條夜間各船上挿燈籠一<lb/>
　盞中軍座船上挿二盞凡有事稟報中軍船以便識<lb/>
<pb n="KR3b0018_WYG_007-32b"/>
　認<lb/>
一凡出洋兵夫每夜不得脫衣安枕切恐一時有警收<lb/>
　拾不迭未免誤事及遇警急務安靜以待敵無得驚<lb/>
　營嚷亂違者處斬<lb/>
一凡大小兵船出哨行泊無事不得亂放銃砲有事俱<lb/>
　聽中軍船放銃然後各船放銃若遇對敵則不拘也<lb/>
　違者治以軍法<lb/>
一各様兵船篷旗上務要以白色照港照哨照船照號<lb/>
<pb n="KR3b0018_WYG_007-33a"/>
　編寫大字如劉<hi>劉家河</hi>左<hi>左/哨</hi>福<hi>福船</hi>一號福二號劉左蒼<lb/>
　<hi>蒼山船</hi>一號蒼二號之類以便進兵查考退縮者處以<lb/>
　軍法<lb/>
　　水操事冝<hi>計八條</hi>
一主帥至官㕔坐下放砲三箇擂鼓升將旗各船亦擂<lb/>
　鼓挿行船旗<lb/>
一吹雙號笛各哨官捕甲兵到官㕔前發放<lb/>
一吹喇叭官捕甲兵各囘本船<lb/>
<pb n="KR3b0018_WYG_007-33b"/>
一中軍發號吹大銅角三通各船揚篷起椗<lb/>
一中軍放起火三枝差八槳船二隻前去打哨遇警放<lb/>
　起火一枝大銃一箇中軍放大銃三箇接應<lb/>
一中軍舉紅旗衝鋒船并奇兵船出敵中軍放起火三<lb/>
　枝吹天鵞三聲鼓噪而進金止誘敵前來中軍舉青<lb/>
　旗左右哨三板船出戰中軍放起火三枝天鵞三聲<lb/>
　呐噉三聲鼔噪而進中軍舉白旗兩翼伏兵攻敵擒<lb/>
　獲賊船聽候中軍舉黃旗打得勝鼔解送中軍請軍<lb/>
<pb n="KR3b0018_WYG_007-34a"/>
　令發落畢吹打各囘本哨<lb/>
一各哨官赴中軍船稟操畢擂鼔落篷下旗<lb/>
一各船旗號色<lb/>
　總兵中軍船旗心用　色邊用　色帶用　色<lb/>
　蘇松參將船旗心用　色邊用　色帶用　色<lb/>
　常鎮參將船旗心用　色邊用　色帶用　色<lb/>
　吳淞江把總船旗心用　色邊用　色帶用　色<lb/>
　劉家河把總船旗心用　色邊用　色帶用　色<lb/>
<pb n="KR3b0018_WYG_007-34b"/>
　七鴉港兵船屬劉家河把總提調每船旗號色亦同<lb/>
　之<lb/>
　福山把總船旗心用　色邊用　色帶用　色<lb/>
　白茒港兵船屬福山把總提調每船旗號色亦同之<lb/>
　江隂把總船旗心用　色邊用　色帶用　色<lb/>
　孟瀆河兵船旗心用　色邊用　色帶用　色<lb/>
　圌山把總船旗心用　色邊用　色帶用　色<lb/>
　鎮江把總船旗心用　色邊用　色帶用　色<lb/>
<pb n="KR3b0018_WYG_007-35a"/>
　　已上旗色務須各别以便識認<lb/>
　　弭盜事冝<hi>嘉靖甲寅荅任復菴兵憲計十條</hi>
　　　嚴城禁<lb/>
蘓松常鎮四府州縣各城内外軍民稠雜商賈輻輳奸<lb/>
盜易生倉猝難禦原設官兵晝雖操練夜則空閒所宜<lb/>
分定信地以備緩急合無行令各屬掌印官督同練兵<lb/>
官酌量城池内外地方派定官兵信地每夜輪更巡邏<lb/>
分畨替換遇警協同各哨地方保甲人等併力擒捕如<lb/>
<pb n="KR3b0018_WYG_007-35b"/>
或失事罪坐該管地方之官再選乖覺兵勇每日於城<lb/>
門水關内外宻切巡緝消患未萌夜巡各兵黎明時分<lb/>
赴本官處囘風并令總練官時加嚴禁不可生事害民<lb/>
　　　守要害<lb/>
各處港口并邨鎮要害處所舊制設有巡司専為緝捕<lb/>
盜賊近因倭患公𪠘廢毁官吏任便僦住弓兵散處逺<lb/>
邇不一或在城内聽差有名無實緩急奚賴殊失設官<lb/>
為民之意合行各屬掌印官通為修復估計工料多寡<lb/>
<pb n="KR3b0018_WYG_007-36a"/>
議動在官銀兩或將本司弓兵每名量減工食若干以<lb/>
充修理之費着令官吏常川住劄其弓兵務選附近精<lb/>
壮土着之人應役各備鋒利器械分派信地晝夜巡緝<lb/>
仍聴該府巡捕及海防官月終稽查功次量示勸懲<lb/>
　　　立保甲<lb/>
城市鄉邨不拘官民僧道一體編甲十家為一甲選有<lb/>
身家一人為甲長百家為一保選衆所信服一人為保<lb/>
長以綂攝之遇有畸零併入末甲之内其流來暫住人<lb/>
<pb n="KR3b0018_WYG_007-36b"/>
户不必編甲止將姓名籍貫生理附入房主户下每家<lb/>
各置木牌一面上書本家姓名籍貫生理男子幾丁每<lb/>
甲各置當直牌一面日輪一家傳逓直牌者查本日十<lb/>
家之中倘有面生可疑之人踪跡不明之事即時舉報<lb/>
保甲長究問下落送官處治狥情隠蔽事發一體連坐<lb/>
如鄰近火發盜起保甲長鳴鑼集衆併力救䕶有功之<lb/>
人重加犒賞坐視失事除問罪外仍量罰銀米給恤被<lb/>
害之家其紳士本當優免但此法原為弭盜而設與雜<lb/>
<pb n="KR3b0018_WYG_007-37a"/>
泛差徭不同若有疎漏則不惟事體阻礙而彼此聲勢<lb/>
亦不聨絡矣所宜填寫格式通行刋布每甲二張内一<lb/>
張填掛本甲一張填送該州縣以便稽查<lb/>
　　　設耆捕<lb/>
城市鄉邨遵照保甲之法加謹隄防僅可自守但三吳<lb/>
之地四通八達江海河<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>之盜□忽聚散莫能踪跡須<lb/>
専委耆民分方緝捕乃為有益宜行令各州縣掌印官<lb/>
選擇殷實行止慣經捕盜之人數名互相保結填給文<lb/>
<pb n="KR3b0018_WYG_007-37b"/>
帖充為耆民分畫信地往來巡緝如遇盜賊生發督同<lb/>
保長甲長人等併力擒拿解送當官究問的實從重犒<lb/>
賞捕獲真正强盜十名以上者給與門匾三十名以上<lb/>
者查照領兵耆民事規給與冠帶以示優異若有失事<lb/>
及在各該地方生事騷擾妄拿平人連名保結之人一<lb/>
體從重問遣<lb/>
　　　置水柵<lb/>
强寇刼掠財物必須用船装載人賊易於掩蔵而江海<lb/>
<pb n="KR3b0018_WYG_007-38a"/>
湖<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>利於脫避如鎮江之丹徒壩丹陽之七里橋金壇<lb/>
之大浦口武進之孟河口無錫之西定橋江隂之黃田<lb/>
夏港宜興之東西二氿靖江之蟛蜞港太倉之牛角尖<lb/>
長洲之澱山湖吳縣之太湖吳江之震澤溪崑山之巴城<lb/>
湖長熟之白茒港嘉定之東柵橋華亭之朱涇上海之<lb/>
閘港等處凡港口通於江海湖<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>盜可出沒者各於隘<lb/>
處置立水柵有巡司官兵者着令官兵其餘着令附近<lb/>
殷實耆民主之以時啟閉遇有人船可疑者盤驗明白<lb/>
<pb n="KR3b0018_WYG_007-38b"/>
方許放行夜則鎖閉撥人看守致有疎虞罪坐所由如<lb/>
有需索留難事發究遣此於商販不無稽程之怨然禁<lb/>
彼夜行實所以全其利也果使賊船不得往來地方受<lb/>
益不既多乎<lb/>
　　　謹盤詰<lb/>
各屬城鎮鄉邨菴院寺觀多有遊食僧道住歇其中各<lb/>
省醫卜星相逐利而來浮處民間濳行不軌者難保必<lb/>
無合行各府州縣掌印巡捕官備查各該菴院寺觀但<lb/>
<pb n="KR3b0018_WYG_007-39a"/>
有遊食僧道要見有無度牒醫卜星相有無文引果無<lb/>
詐冐方許留住仍取長老住持各歇家甘結在官以備<lb/>
查考倘後事犯一體連坐其來厯不明或帶有兵刃即<lb/>
時報官究問<lb/>
　　　飭將領<lb/>
近聞金壇縣刼庫强盜内有福浙鄉音此必革退客兵<lb/>
濳住地方者合行令各該水陸將官今後革退兵勇務<lb/>
要追收器械差人押發出境其見在營内者取具捕盜<lb/>
<pb n="KR3b0018_WYG_007-39b"/>
哨隊長頭目同隊同船各兵連名保結案後着令哨官<lb/>
不時稽查如有一二日不到即究下落從重問解干係<lb/>
盜情連哨官哨隊長捕盜頭目并保結之兵一體坐罪<lb/>
將領參究仍通行出示城鎮鄉邨及船上敢有存住革<lb/>
兵者以窩主論亦除惡務本之一端也<lb/>
　　　弭窩盜<lb/>
近日多盜之由實出本地窩主招納為奸一有敗露挈<lb/>
家投匿殊難追躡縱獲真盜亦無真賊或巧為蜚語搖<lb/>
<pb n="KR3b0018_WYG_007-40a"/>
動官司或誣訴虚情陷累原捕或分賄糧塘里長投逓<lb/>
保結如近日沈墨沈堅等一方巨盜屢犯不悛皆向日<lb/>
糧塘里長保結而出脫者他可知矣合無令今後軍民<lb/>
人等有能首出真正窩主窩賊至二十名以上者賞銀<lb/>
一十兩三十名以上者賞銀一十五兩又以上逓加之<lb/>
如有夥賊出首者除免死罪外仍照常人給賞窩主財<lb/>
產籍沒入官其保結之後復犯盜情者糧塘里長一體<lb/>
坐罪庶是非不致顛倒而窩主亦知斂戢矣合行令各<lb/>
<pb n="KR3b0018_WYG_007-40b"/>
該有司務須嚴行根捕勿事姑息致長厲階<lb/>
　　　處娼優<lb/>
各處娼優之家乃賊盜之巢窟近日執事已將太倉州<lb/>
城内外娼婦盡行驅逐去訖但蘓松常鎮四府地方廣<lb/>
逺勢自難行合行令各州縣掌印巡捕官備將城市鄉<lb/>
邨樂户水户多者每十家少者五六家中擇其能事者<lb/>
一人定為頭領每日稽查某家接留有無踪跡可疑之<lb/>
人若有此等許頭領并接留之家報同地方保甲長等<lb/>
<pb n="KR3b0018_WYG_007-41a"/>
拿送到官追究如勢不能擒宻報所在官司督發兵快<lb/>
恊同擒拿有功一體重賞若互相容隠事發頭領并接<lb/>
留之家地方保甲長等一體坐罪每月朔望日有司務<lb/>
取各樂户水户頭領有無容隠盜賊縁由結狀查考<lb/>
　　　明賞罰<lb/>
重賞之下必有勇夫成大事者不惜小費合無通行各<lb/>
屬示諭一應軍民人等并耆捕快手民壮弓兵等役有<lb/>
能擒獲真正强盜賊首一名者賞銀五兩從賊一名賞<lb/>
<pb n="KR3b0018_WYG_007-41b"/>
銀二兩竊盜一名賞銀一兩就於各府州縣贓罰或無<lb/>
碍官銀内當時給賞登記循環簿申報查考如捕人先<lb/>
經犯罪不願領賞者斟酌情罪重輕以所獲賊數准贖<lb/>
其罪申詳歸結有功官員另議旌奬若官司玩寇殃民<lb/>
註以下考耆捕等役明知强盜竊賊希圖常例容隠不<lb/>
捕者事發不分曽否得財一體坐罪庶賞罰既底於明<lb/>
信人人自厲於事功矣<lb/>
　　海防條議<hi>嘉靖丙寅上湯維寅兵憲計五十條</hi>
<pb n="KR3b0018_WYG_007-42a"/>
一金山地通兩浙勢總三吳大海經其南松江在其北<lb/>
　東為青邨南滙之上游西為乍浦獨山之界限誠水<lb/>
　陸之要衝也向設遊擊駐劄其處葢為陸寇向往捍<lb/>
　禦以為三面保障昨嵗遊擊車梁恐各兵歇班以致<lb/>
　武藝不精申請願選客土軍兵七百四十名常川操<lb/>
　練務令陣熟藝精自恃才勇足當一方恐事乆人心<lb/>
　稍怠兼以南北聲襲頻至合無於今春汛行令車遊<lb/>
　擊於青南處所住人有勇力者再募二百名於三月<lb/>
<pb n="KR3b0018_WYG_007-42b"/>
　初一日入哨候汛畢之日聽其放囘今自春汛仍令<lb/>
　該衛管操掌印官再於衛軍内挑選五百名壯勇之<lb/>
　兵常川操練無事則囘本衛守城有事則聽該遊擊<lb/>
　調用如調用之日各兵每日照額加支口糧無警不<lb/>
　調不得支給共合客土兵一千七百五十餘員名至<lb/>
　於寇情叵測或於汛前有警或於汛畢有警其選練<lb/>
　之兵自當便宜備禦但本官職専遊擊豈容株守一<lb/>
　隅凡東至寳山寨西至獨山北抵松江迤北所當往<lb/>
<pb n="KR3b0018_WYG_007-43a"/>
　來截殺三面應援務期妖氛掃蕩不為玩寇殃民有<lb/>
　功則與各信地官同賞失事則與各信地官同罰其<lb/>
　一應墪臺瞭哨探報等項必以賊至不得登岸為首<lb/>
　功其金山衛所并各堡城把總巡捕等官軍兵餘丁<lb/>
　悉聽該遊擊調度如有應援失期照依軍法從重究<lb/>
　治如是則首尾相應身臂相依緩急有所恃矣<lb/>
一柘林把總自漴缺起至横林墪止皆其信地該把總<lb/>
　部下常川操練官兵五百三員名與原存戰馬二十<lb/>
<pb n="KR3b0018_WYG_007-43b"/>
　四匹以千百户二員領哨訓練汛時仍於金山青邨<lb/>
　每處每日撥兵一百名不分晝夜往來巡哨有警飛<lb/>
　報總兵遊擊青邨南滙等處互為應援該把總為正<lb/>
　兵而左右為奇兵本堡有百户一員領軍餘三百員<lb/>
　名又有戚木陶宅二巡司弓兵八十名防守<lb/>
一青邨所城自戚漴墪起至翁家港止皆其信地本所<lb/>
　官旗舎餘一千一百六十九員名俱聽掌印官調度<lb/>
　守城内有選鋒軍餘土兵共三百名千户一員訓練<lb/>
<pb n="KR3b0018_WYG_007-44a"/>
　以備應援截殺之用其柘林南滙每處每日撥軍五<lb/>
　十名不分晝夜往來哨探有警飛報總兵遊擊柘林<lb/>
　南滙等處互為聲援該所為正兵而左右為奇兵其<lb/>
　沿海墪臺嚴行掌印官選撥精壮軍餘每墪五名帶<lb/>
　馬一匹住守瞭望往來飛報以便策應<lb/>
一南滙所城自翁家港起至川沙止皆其信地本所官<lb/>
　旗軍舎餘丁一千二百五十一員名俱聽掌印官調<lb/>
　度守城内有選鋒軍餘土兵共三百名百户一員訓<lb/>
<pb n="KR3b0018_WYG_007-44b"/>
　練以備應援截殺之用其青邨川沙每處每日撥軍<lb/>
　五十名不分晝夜往來哨探有警傳報總兵遊擊并<lb/>
　青邨川沙互為應援該所為正兵而左右為應兵其<lb/>
　沿海墪臺嚴行掌印官每處選撥精壯軍餘五名帶<lb/>
　馬一匹住守瞭望往來飛報以便策應<lb/>
一川沙堡自八墪起至寳山寨止皆其信地有常川操<lb/>
　練土客兵五百三員名戰馬二十四匹今議百户二<lb/>
　員専領訓練以備應援截殺之用南滙寳山寨等處<lb/>
<pb n="KR3b0018_WYG_007-45a"/>
　每處每日撥軍兵一百名不分晝夜往來哨探有警<lb/>
　飛報總兵遊擊南滙寳山寨并上海以為聲援該堡<lb/>
　為正兵而左右為奇兵本堡有千户一員帶領軍餘<lb/>
　一百名并南蹌三林二巡司弓兵八十名南滙所有<lb/>
　千百户等官軍共千餘名防守如或賊勢重大仍聽<lb/>
　該總撥兵協守<lb/>
一青柘南川以達於寳山寨延袤二百五十餘里雖皆<lb/>
　平陸之地堪以陸戰但賊情難測風汛不常設使隂<lb/>
<pb n="KR3b0018_WYG_007-45b"/>
　雨之日煙霧漲天咫尺難辨必致瞭望不真雖海洋<lb/>
　之中總兵水總各有探哨兵船但遇有警人各為主<lb/>
　豈肯停泊川南傳報聲息而反獨後其主者乎及候<lb/>
　總兵飛報前來則賊已臨岸矣今按本地海邊雖各<lb/>
　沙淺賊船難泊亦當慎防其川沙窪水深丈餘翁家<lb/>
　港雖淺潮漲即深倘賊乘潮而來二港甚為危急合<lb/>
　無汛時於青南二所各選壯兵五十名於二所選委<lb/>
　能幹不拘千百户各一員綂領前去川沙窪翁家港<lb/>
<pb n="KR3b0018_WYG_007-46a"/>
　住劄哨守有警一面併力堵截一面飛報遊擊把總<lb/>
　發兵應援汛畢無警照例歇班<lb/>
一寳山寨北至吳淞所五十里中有大江之隔南至川<lb/>
　沙堡亦五十里中有清水窪新洪舊洪錢家窪川沙<lb/>
　窪等處皆為險要其間海塘迢逓邈不相聞且川沙<lb/>
　諸堡僅可遏賊於南吳淞兵船僅可遏賊於北南北<lb/>
　阻絶其勢必趨寳山寨往年賊至此據為巢穴致難<lb/>
　殄滅况此地為蘓松交㑹之區尤宜設兵防守以聨<lb/>
<pb n="KR3b0018_WYG_007-46b"/>
　聲勢國初建立城堡調撥太倉衛官軍四百五員名<lb/>
　守禦自倭亂城毁官軍俱掣回吳淞協守今議復建<lb/>
　城堡除總兵營數内分撥土兵三百名防守改委指<lb/>
　揮一員綂領住劄本堡常川防守其數必不可少沿<lb/>
　海水路量撥哨船數隻與瞭望墪軍一體哨報遇賊<lb/>
　入犯北與吳淞總兵營南與川沙官兵互相策應汛<lb/>
　畢照舊掣班<lb/>
一金山衛至吳淞所一帶陸兵分布已周緩急似為有<lb/>
<pb n="KR3b0018_WYG_007-47a"/>
　賴但奇正之法雖詳著條議各哨往往以秦越相視<lb/>
　彼方迫於纍卵之危而我不惶於積薪之勢閉關自<lb/>
　守並不肯遣一將出一師為之聲援賊得乗勢長驅<lb/>
　率多由此合無自今行令水陸諸哨無分浙直凡鄰<lb/>
　境有急即彼此兩翼俱務督兵互相張皇果能奮勇<lb/>
　爭先則與克敵同功如逗遛觀望當金山而不守金<lb/>
　山罪固如律而乍浦柘林亦與同罪庶輔車之義篤<lb/>
　而常山之勢成矣<lb/>
<pb n="KR3b0018_WYG_007-47b"/>
一吳淞所左劉河右寳山崇明在其北黃浦經其南乃<lb/>
　海道之咽喉三吳之門户東南險要莫此為甚向設<lb/>
　副總兵官督兵鎮守已得居重馭輕之勢無容别議<lb/>
　查得本營水哨中軍蘓州衛原任把總蔣基兵船専<lb/>
　聽總兵官綂領仍分作二枝一枝千户一員領泊老<lb/>
　鸛嘴與千户一員䕶守江口一枝千户一員出抛竹<lb/>
　箔沙下脚以截外洋與百户一員更畨哨探查照常<lb/>
　年事規與各部兵船㑹合哨至大小七洋山等處有<lb/>
<pb n="KR3b0018_WYG_007-48a"/>
　警互相策應再照上年因船少不敷調用議將龔家<lb/>
　套兵船一枝及劉河總原派泊竹箔沙兵船一枝又<lb/>
　中軍哨下兵船一枝俱掣囘吳淞江口聽總兵官調<lb/>
　度哨勦其與浙西乍浦澉浦海鹽㑹哨於金山許山<lb/>
　除照上年事規現行外為照羊山正浙直交界之處<lb/>
　倭船出沒之衝使浙東與直𨽻兵船㑹哨於斯深為<lb/>
　得策及按馬墓乃浙之要隘若直𨽻兵船逺哨到彼<lb/>
　則恐羊山有警傳報不迭首尾失序不可不慮應行<lb/>
<pb n="KR3b0018_WYG_007-48b"/>
　浙直總兵衙門各撥兵船㑹於羊山交相哨探取各<lb/>
　執照囘銷查驗彼此適宜其㑹哨兵船合於總兵中<lb/>
　軍吳淞崇明總及蘓松參將部下每處抽撥沙船四<lb/>
　隻更畨前去率領官員若拘於各哨難免顧彼失此<lb/>
　之患仍聽總兵官别查慣熟海道者分領庶無悞事<lb/>
　宜移㑹浙江軍門轉行彼處將官一體遵照<lb/>
一總兵營原設陸兵三千名不分汛時汛畢常川操練<lb/>
　防守後因事平減去一千存兵二千名於内又撥三<lb/>
<pb n="KR3b0018_WYG_007-49a"/>
　百名防守寳山寨郭總兵原帶苗兵今又將九百五<lb/>
　名隨至廣東操用現今缺兵防守業經憲院行令差<lb/>
　官前去浙江召募勇兵八百名在鎮防守以備前領<lb/>
　之數令指揮一員操演其舊兵七百餘名仍聽本鎮<lb/>
　選去老弱以劉河帶去親兵四百一十三名共足一<lb/>
　千名本鎮另選一官訓練通共一千八百名合營操<lb/>
　演其原撥發指揮綂領防守寳山寨官兵三百名専<lb/>
　在寳山寨哨守仍於沿海水路量撥哨船數隻與瞭<lb/>
<pb n="KR3b0018_WYG_007-49b"/>
　望墪軍一體哨報或遇有警息北與本營南與川沙<lb/>
　官兵互相策應<lb/>
一吳淞江口水勢奔流淵深無底外控大海為蘓松之<lb/>
　要衝内接黃浦為上海之門户賊船乘風駕潮瞬息<lb/>
　可至把總官尤宜晝夜防範以備不虞自寳山寨以<lb/>
　至南沙皆其信地部下兵船宜分作三枝一枝令千<lb/>
　户一員領泊老鸛嘴防守吳淞江口仍哨至髙家嘴<lb/>
　羊山一枝令百户一員領泊寳山澚哨至羊山髙家<lb/>
<pb n="KR3b0018_WYG_007-50a"/>
　嘴一枝令千户一員領泊竹箔沙下脚哨至髙家嘴<lb/>
　三爿沙該把總仍往來督察各照常年事規與各部<lb/>
　兵船互相策應<lb/>
一查得沿海設立墪臺金山衛夜不收四十名守墪軍<lb/>
　餘一百一十七名青邨所守墪軍餘六十七名哨報<lb/>
　馬軍一十三名守翁家港軍餘二十名南滙所守墪<lb/>
　軍餘一百六名俱應二月十六日上班正軍日支銀<lb/>
　五釐餘丁日支銀一分但照墪臺之設將以申嚴斥<lb/>
<pb n="KR3b0018_WYG_007-50b"/>
　堠使聲息相連不特為觀望之具而已今照各墪軍<lb/>
　每遇上司按臨鳴鑼哨守虛應故事及平居之日各<lb/>
　散囘家既不能瞭望於外洋抑且因墪以悞事宜行<lb/>
　令副總兵官置立紅頂籌十二根遊擊官置立綠頂<lb/>
　籌十二根上寫子丑寅夘辰巳午未申酉戌亥字號<lb/>
　按時給發往來𫝊逓周而復始則海塘之上晝夜有<lb/>
　人庶不致悞事矣<lb/>
一吳淞江口乃海道總轄之要葢自此而南則為寳山<lb/>
<pb n="KR3b0018_WYG_007-51a"/>
　為川沙為南滙迤西為青邨為柘林為金山自此而<lb/>
　北則為劉河為七丫迤東為崇明迤西為白茒為福<lb/>
　山又折而西北為楊舎為江隂為靖江又西為孟河<lb/>
　為圌山為京口總兵官開府是地居中調度揮戈而<lb/>
　南可以援金山之急揚㠶而北可以扼長江之險水<lb/>
　陸聨絡首尾相應端有常山之勢但智貴先機謀宜<lb/>
　預定不當恃敵之不來惟恃吾有以待之耳若京口<lb/>
　之南金山之北一船登岸責即難辭縱有擒斬之功<lb/>
<pb n="KR3b0018_WYG_007-51b"/>
　難掩失事之咎邇來建議謂防寇之策有三出海㑹<lb/>
　哨無使入港此為上策循塘拒守無使登岸此為中<lb/>
　策出水列陣無使近城此為下策若不得已而守城<lb/>
　斯無策矣大抵島寇入犯禦之於海則易禦之於陸<lb/>
　則難此嚴束㑹哨并設謀堵截之事所以圖難於易<lb/>
　而為總兵官大樞務也所宜再行申明以厲職守庶<lb/>
　帷幄有折衝之算而鯨鯢無跋扈之虞矣<lb/>
一崇明縣孤懸海外僻處洋中乃島寇出沒之交四面<lb/>
<pb n="KR3b0018_WYG_007-52a"/>
　受敵之處也向設㕘將一員綂領兵船住劄今改鎮<lb/>
　劉家河已將劉家河把總調補其缺海内諸沙皆其<lb/>
　信地部下兵船除撥送㕘將營福船五隻沙船五隻<lb/>
　外其餘各船每當汛期行令把總一員即將本總部<lb/>
　下兵夫分為五枝一枝令百户一員領泊三沙下脚<lb/>
　哨至新竈沙竹箔沙南沙下脚寳山一枝令千户一<lb/>
　員領泊三沙洪哨至縣後沙髙家沙三爿沙新竈沙<lb/>
　一枝令百户一員領泊南沙哨至灘山許山髙家嘴<lb/>
<pb n="KR3b0018_WYG_007-52b"/>
　龔家套下脚一枝令千户一員領泊三爿沙哨至蛇<lb/>
　山洋山一枝令千户一員領泊髙家沙哨至三爿沙<lb/>
　蛇山該總督同各部兵船住守三沙洪各照常年事<lb/>
　規互相應援及按崇明縣所原議軍民兵勇共七百<lb/>
　餘名委官部領平居訓練分班哨守遇警併力截殺<lb/>
　勿得怠忽仍置循環文簿二扇稽查各部下㑹哨兵<lb/>
　船每十日一送總兵官處查考夫三爿沙乃島寇入<lb/>
　江北之門户不停則直達江北而我兵一哨並力為<lb/>
<pb n="KR3b0018_WYG_007-53a"/>
　守則江北付之不知合無行令江北把總再撥兵船<lb/>
　一枝分守此地彼此交防庶不致於疎虞矣<lb/>
一照得海外崇明所屬諸沙大小三十餘處皆隔絶潮<lb/>
　港不相聨屬况新竈沙三爿沙等處正當由海入江<lb/>
　門户萬一賊船乘風突犯一沙則諸沙必不能知縱<lb/>
　知亦不能救致成巢穴雖鎮兵環繞亦難為力往年<lb/>
　南沙三沙之役乃明徵也為此先圖傳報之法預定<lb/>
　策應之計宜行令崇明縣専委能幹官一員親厯各<lb/>
<pb n="KR3b0018_WYG_007-53b"/>
　沙拘集耆民鄉長諭以禍福使知各保身家近海擇<lb/>
　海潮不浸漫處每築土墪一座約髙一二丈許上置<lb/>
　煙缸柴樓式如烽堠編立近墪居民免其差役令其<lb/>
　晝夜輪流専司瞭望如遇賊船進港登沙晝則焚煙<lb/>
　夜則舉火俾各船皆見把總兵船隨即應援而吳淞<lb/>
　劉河福山一帶鎮兵亦可先後集擊而寇賊不得肆<lb/>
　行矣<lb/>
一劉家河乃海運通船之所去太倉州止七十里一潮<lb/>
<pb n="KR3b0018_WYG_007-54a"/>
　可到河濶水深賊船易於突入向設把總一員駐劄<lb/>
　防守今議將㕘將一員調至劉家河築城把守而以<lb/>
　劉家河把總移住崇明甚為得計夫㕘將分管二府<lb/>
　水陸官兵沿海一帶吳淞劉河福山及海内諸沙皆<lb/>
　其信地今查部下兵船止七十二隻似為單弱夫以<lb/>
　㕘將而代把總之任似宜加兵卒以隆事權合於把<lb/>
　總部下撥發福船五隻沙船五隻收哨每當汛期如<lb/>
　議招集分為六枝一枝令千户一員領泊黄窪港哨<lb/>
<pb n="KR3b0018_WYG_007-54b"/>
　至竹箔沙寳山一枝令千户一員領泊竹箔沙下脚<lb/>
　哨至三爿沙寳山一枝令千户一員領泊宋信嘴哨<lb/>
　至三爿沙新竈沙一枝令百户一員領泊新竈沙哨<lb/>
　至三爿沙髙家沙一枝令千户一員領泊本港口哨<lb/>
　至吳淞江一枝令百户一員領泊南沙哨至清水窪<lb/>
　髙家嘴龔家套下脚該㕘將仍往來督察各照常年<lb/>
　事規與各部兵船互相策應其部下陸哨鳥銃等兵<lb/>
　四百餘員名悉聽該㕘將操演候堡城完日分撥軍<lb/>
<pb n="KR3b0018_WYG_007-55a"/>
　丁即日入城防守同掌印千户一員用心訓練防守<lb/>
　城池以為一方保障及照該港商販私鹽船隻往來<lb/>
　甚多尤宜加意盤詰以防奸細但勿令部下人員乗<lb/>
　機生事乃為有益二府各把總胥聽本㕘將調度該<lb/>
　㕘將仍置立循環文簿二扇稽查各部下㑹哨兵船<lb/>
　每十日一送副總兵處查考<lb/>
一七丫港係劉河信地本港之兵指揮一員分守仍宜<lb/>
　聽該㕘將調度部下兵船遇當汛期仍舊招集收泊<lb/>
<pb n="KR3b0018_WYG_007-55b"/>
　本港哨至宋信嘴新竈沙髙家沙三爿沙與各部兵<lb/>
　船互相策應<lb/>
一白茒港係福山信地本港之兵宜令指揮一員分守<lb/>
　仍聽該總調度部下兵船每當汛期照舊招集但本<lb/>
　港淤淺移泊登舟沙南面以拒寇於上㳺哨至營前<lb/>
　沙山前沙新竈沙與各部兵船互相策應<lb/>
一沿海沿江俱為險要已經分定信地水路兵船於二<lb/>
　月十六日出洋逺哨陸路官兵於二月十六日在沿<lb/>
<pb n="KR3b0018_WYG_007-56a"/>
　海䕶塘各往來哨探但海洋寥濶賊舟乘風乘潮疾<lb/>
　於駿馬吳淞江口為松江之咽喉劉家河口為蘓常<lb/>
　之門户關係特重防範當嚴合照上年事例另撥遊<lb/>
　兵一枝往來巡哨以便策應仍選屢經戰陣海道熟<lb/>
　知武弁一員委用照舊於總兵中軍水哨撥兵二百<lb/>
　名并原乗大小沙船崇明把總部下右哨一枝除福<lb/>
　船照舊該總留駕外其餘船隻盡行撥發俱令綂領<lb/>
　南自吳淞江寳山起北至白茒港止晝夜巡哨振揚<lb/>
<pb n="KR3b0018_WYG_007-56b"/>
　威武遇警與各哨兵船併力截殺䕶功與各汛地官<lb/>
　軍同賞怠緩悞事與各汛地官軍同罸汛畢無警各<lb/>
　船仍歸各哨本官聽候别用<lb/>
一福山東通大海北枕揚子江島寇流突水路則入江<lb/>
　隂陸路則由常熟與江北通州狼山相望把總一員<lb/>
　督領水陸兵勇住劄其處自白茒港以至三丈浦皆<lb/>
　其信地部下水兵每當汛期宜仍舊招集分為二枝<lb/>
一枝令百户一員領泊登舟沙北面以防本港哨至崇<lb/>
<pb n="KR3b0018_WYG_007-57a"/>
　明髙家沙三爿沙一枝令百户一員領泊營前沙哨<lb/>
　至新鎮沙山前沙下脚三爿沙該把總仍照常年事<lb/>
　規與各兵船互相策應近議江隂把總兵船凡遇汛<lb/>
　期移泊褚家沙正與福山相對宜令二總仍行文狼<lb/>
　山把總輪撥兵船往來㑹哨以固江防<lb/>
一福山把總營原設陸兵一千名後議減留五百名今<lb/>
　議常川操練土兵三百一員名哨官千户一員訓練<lb/>
　専備陸路截殺風汛之月仍撥兵一百名委官一員<lb/>
<pb n="KR3b0018_WYG_007-57b"/>
　督發白茒港與兵船互相聲援行令常熟縣查將白<lb/>
　茒港兵營草房量為修葺以蔽風雨無令散處民間<lb/>
　混擾滋弊且一旦有急猝難唤集福山白茒二處各<lb/>
　撥陸兵二十名往來沿海哨探遇有警急飛報總兵<lb/>
　㕘將及七丫劉河等處以便策應<lb/>
一楊舎與狼福二山相為犄角乃常鎮之藩屏留都之<lb/>
　門户也常鎮參將一員已住劄其處沿江一帶皆其<lb/>
　信地部下兵船現有一百隻應分為四枝内二枝令<lb/>
<pb n="KR3b0018_WYG_007-58a"/>
　百户二員領泊褚家沙更畨哨至三爿沙登舟沙營<lb/>
　前沙劉家河許浦嘴下可以策應崇明上可以囘顧<lb/>
　楊舎一枝令千户一員領泊三丈浦不惟遏福山之<lb/>
　衝亦可為犄角之勢一枝令中哨百户一員領泊谷<lb/>
　瀆港口以備緩急調遣其褚家沙三丈浦谷瀆港之<lb/>
　船仍令每半月一次輪畨更換哨守如此則聲勢聨<lb/>
　絡勞逸適均遇警與蘓松㕘總兵船互相應援其江<lb/>
　隂圌山二把總兵船悉聽調度該㕘將仍置立循環<lb/>
<pb n="KR3b0018_WYG_007-58b"/>
　文簿稽查各部下㑹哨兵船每十日一送副總兵處<lb/>
　查考<lb/>
一楊舎㕘將營原設哨官五員綂領陸兵一千名無事<lb/>
　則合營操練分畨哨至福山江隂等處有警隨賊向<lb/>
　往截殺但照春汛屇期應將常川操練官兵六百七<lb/>
　十六員名分作二枝一枝令左哨百户一員右哨千<lb/>
　户一員綂領於谷瀆港口外教塲屯劄一枝令前哨<lb/>
　百户一員後哨百户一員綂領於楊舎北門裏教塲<lb/>
<pb n="KR3b0018_WYG_007-59a"/>
　屯劄以為犄角之勢仍宜每半月一次更畨在於沿<lb/>
　江一帶䕶塘巡哨振威揚武萬一賊登谷瀆港岸則<lb/>
　外教塲一枝為正兵裏教塲一枝為應兵如賊從常<lb/>
　熟江隂而來則裏教塲一枝為正兵外教塲一枝為<lb/>
　應兵㑹合截殺其守城事宜照依上年條議事體合<lb/>
　令中哨百户胡一陽綂兵二百名帶管守禦千户王<lb/>
　舜軍兵一十五名范港石頭港二巡司弓兵一百七<lb/>
　十名并將在城居民相兼編派城垜與范港巡檢司<lb/>
<pb n="KR3b0018_WYG_007-59b"/>
　官兵協禦勿致疎虞<lb/>
一江隂把總自谷瀆港以至孟河皆其信地部下兵船<lb/>
　遇當汛期宜照舊招集分為三枝一枝令千户一員<lb/>
　領泊褚家沙哨至登舟沙以遏狼山之衝一枝令百<lb/>
　户一員領泊青草沙哨至登舟沙營前沙白茒港以<lb/>
　遏福山之衝一枝本總督率哨官一員領泊唐沙以<lb/>
　控南北兩路分畨哨至狼山福山外洋如唐沙兵船<lb/>
　數寡聽其通融調撥該把總仍往來督察照依常年<lb/>
<pb n="KR3b0018_WYG_007-60a"/>
　事規與各把總兵船互相策應汛畢無警仍囘江隂<lb/>
　防守巡緝鹽盜<lb/>
一江隂縣北枕長江通潮港口計共二十有四處而黃<lb/>
　田港夏港二處尤為切近縣治設有耆民兵船三十<lb/>
　五隻在江哨守宜分為二枝一枝令百户一員綂領<lb/>
　住守黃田港一枝令百户一員綂領住守夏港二港<lb/>
　水兵互為聲援仍哨至楊舎褚家沙與江隂把總兵<lb/>
　船聲勢聨絡亦聽㕘將調度<lb/>
<pb n="KR3b0018_WYG_007-60b"/>
一江隂練兵指揮一員千户一員百户一員綂領民壯<lb/>
　勇兵家丁共計七百二員名無事則合營操練分畨<lb/>
　哨至楊舎福山等處有警聽㕘將把總調遣截殺該<lb/>
　縣預將在城附郭居民編定保甲分認垜頭約以期<lb/>
　㑹有警呼集上城守禦或賊勢重大該縣原有舊募<lb/>
　勇兵五百名如遇有警臨期募足以壮聲勢無警照<lb/>
　舊<lb/>
一靖江縣僻處江心四面受敵週圍港口計共五十有<lb/>
<pb n="KR3b0018_WYG_007-61a"/>
　八處而孤山套口蟛蜞港爛港口三處尤其要害該<lb/>
　縣原有官民船三十四隻水兵民壮弓兵共八百七<lb/>
　十二名宜分作三枝一枝該縣佐貳官一員督同哨<lb/>
　官一員綂領住守孤山套口一枝哨官一員綂領住<lb/>
　守蟛蜞港一枝該縣佐貳官一員綂領住守爛港口<lb/>
　仍各分畨出哨至唐沙蒲沙等處與江隂縣并該把<lb/>
　總兵船互相策應亦聽㕘將把總調度<lb/>
一靖江原有民壯六百名内將二百名駕船出江巡邏<lb/>
<pb n="KR3b0018_WYG_007-61b"/>
　其四百名分布四門與城内居民編甲防守<lb/>
一孟瀆河居常州丹陽之中相去各七十里寇舶由大<lb/>
　江南下必自此而出守禦指揮所領沙船八槳船共<lb/>
　計二十有九隻土兵五百一十二名應分為二枝一<lb/>
　枝住守孟瀆河一枝往來住守桃花澡港二處仍各<lb/>
　分畨出哨至江隂靖江等處與兩縣及江隂圌山二<lb/>
　把總并江北海防道所轄泰興周家橋把總互相策<lb/>
　應<lb/>
<pb n="KR3b0018_WYG_007-62a"/>
一孟瀆河原設有戰兵五百名後因議革今查得常州<lb/>
　府城係腹裏地方練兵千户陳嘉謨綂領勇兵三百<lb/>
　四十二員名民壯二百七十七名共計六百一十九<lb/>
　員名合營操練遇有警報量留三百九十餘名守城<lb/>
　其餘俱赴孟瀆河截殺仍聽該參將與江隂把總調<lb/>
　度又守堡指揮一員百户一員綂領操軍三百名小<lb/>
　河巡檢司弓兵七十名與城内居民并馬同知選籍<lb/>
　附近壯丁相兼防守倘賊趨常州千户一員仍督兵<lb/>
<pb n="KR3b0018_WYG_007-62b"/>
　内顧勿致疎虞仍行府縣選練鄉兵入城防守無得<lb/>
　怠忽<lb/>
一圌山屼峙江邊係干要地北與周家橋相對乃鎮江<lb/>
　之咽喉留都之門户也把總部下兵船遇當汛期宜<lb/>
　照舊招集分為四枝今查得該把總續報止存三枝<lb/>
　議泊圌山洪北大洋恐汛時巡守不敷合照舊仍分<lb/>
　為四枝一枝令千户一員泊守黃山門哨至江隂靖<lb/>
　江二縣一枝令百户一員泊守安港哨至黃山門團<lb/>
<pb n="KR3b0018_WYG_007-63a"/>
　洲江北周家橋一枝令千户一員住守圌山洪北大<lb/>
　洋以防江北之衝仍哨至安港順江洲等處一枝不<lb/>
　拘信地將靖江耆民與八槳等船令千户劉爵綂領<lb/>
　充作先鋒逺為哨探直至狼山福山等處有警不分<lb/>
　星雨晝夜往來飛報以便聲援該把總仍往來督察<lb/>
　各照常年事規與各部兵船互相策應照得該把總<lb/>
　汛時則應督兵船在於圌山公𪠘駐劄汛畢則復還<lb/>
　京口在於城外書院駐劄務宜修葺二處衙門照舊<lb/>
<pb n="KR3b0018_WYG_007-63b"/>
　往來駐劄在圌山則當撥發兵船哨守京口在京口<lb/>
　則當撥發兵船哨守圌山庶使鹽鹺盜艘不敢肆志<lb/>
　而該把總亦無顧此失彼之患仍照信地嚴防不得<lb/>
　怠忽責有所歸<lb/>
一蘓州府東近大海西接太湖水港浩繁易於突入城<lb/>
　池廣濶難於距守無分汛時汛畢常川操練水兵一<lb/>
　百名土兵一百七十名汛時陸兵應調蘓州衛合操<lb/>
　軍餘三百二十四名長吳二縣民壯二百名水兵一<lb/>
<pb n="KR3b0018_WYG_007-64a"/>
　百名共計八百九十四員名俱蘓州衛都指揮一員<lb/>
　督同哨官武舉省祭綂領訓練防守城池但照本城<lb/>
　内地多曠野常年失盜皆因官兵防範稀濶調度無<lb/>
　方耳今按本城原有四隅合無將各哨選委年力精<lb/>
　壯哨長五名分為左右中前後五哨每哨該管兵一<lb/>
　百三十餘員名各分汛地巡守一隅左哨則認東南<lb/>
　隅右哨則認西北隅前哨則認西南隅後哨則認東<lb/>
　北隅中哨則認一府兩縣庫蔵獄囚水哨百户一員<lb/>
<pb n="KR3b0018_WYG_007-64b"/>
　綂領水兵分認閶門外一帶地方總練官時加稽察<lb/>
　以别勤惰遇有失事即將該哨員後解究庶使責有<lb/>
　攸歸不致推諉<lb/>
一太倉州東臨大海北抵七丫南近吳淞乃蘓郡之邊<lb/>
　方本州選有軍民勇兵七百六員名向與太倉衛指<lb/>
　揮綂領宜令該管官弁督同領哨千户一員及武舉<lb/>
　合營訓練遇有警報聽候徵發隨賊向往截殺汛時<lb/>
　量撥兵勇於吳淞劉河七丫往來哨探本州城守聽<lb/>
<pb n="KR3b0018_WYG_007-65a"/>
　州衛掌印巡捕等官查照節年編甲事宜分布不得<lb/>
　互相推諉<lb/>
一松江府東有黃浦之衝西當泖湖之險南隣大海地<lb/>
　無百里之隔乃三面受敵之所今按練兵鎮撫部下<lb/>
　常川操練民壯二百六十名土兵一百七十名水兵<lb/>
　二百三員名退囘選鋒正軍五十八名選鋒餘丁九<lb/>
　十八名共計七百八十九名僅足以充府城防守之<lb/>
　用但照西倉一堡孤懸中野防守缺官合無於松江<lb/>
<pb n="KR3b0018_WYG_007-65b"/>
　所選擇聽差千百户一員將下班選鋒軍餘九十八<lb/>
　名分發本官綂領無警則啓閉倉城防守糧儲仍聼<lb/>
　該所管合營訓練有警則上城固守聼候各處軍兵<lb/>
　互相應援則兩城有備不致臨時誤事也<lb/>
一上海縣亦係邊海之地倭亂之先尚無城堡以致僨<lb/>
　事今已築城當無患矣查得本縣練兵指揮部下常<lb/>
　川操練陸兵三百名巡捕水兵五十二名共水陸兵<lb/>
　三百五十二員名即今風汛合無行令該指揮督同<lb/>
<pb n="KR3b0018_WYG_007-66a"/>
　哨官用心練演防守無致疎虞<lb/>
一常州府原有民壯二百七十七名上年選練土兵三<lb/>
　百四十二員名共六百一十九員名千户一員督同<lb/>
　操官綂領訓練遇警除撥哨官一員督兵一百五十<lb/>
　名赴孟河截殺外餘存四百六十九名在城防守聼<lb/>
　該府掌印官臨時查照編甲事宜分别調度<lb/>
一鎮江府東西二馬頭係皆大江逼近城郭乃要地也<lb/>
　該衛指揮一員領有江操船隻宜分作二枝一枝令<lb/>
<pb n="KR3b0018_WYG_007-66b"/>
　千户一員綂領泊守焦山以䕶東津一枝令千户一<lb/>
　員綂領泊守金山以䕶西津仍各分畨出哨北哨至<lb/>
　𤓰洲儀真以備江寇南哨至圌山安港以防海賊仍<lb/>
　聽該把總調度<lb/>
一鎮江府練兵指揮一員常川操練民壯兵勇共七百<lb/>
　九十二員名快手四十九名軍餘八十二名丹徒等<lb/>
　巡司弓兵四十名機兵五十六名共一千一十九員<lb/>
　名該指揮督同哨官千百户綂領操練春汛之月分<lb/>
<pb n="KR3b0018_WYG_007-67a"/>
　為四枝一枝令千户一員綂領住劄大港一枝令千<lb/>
　户一員綂領住劄埤城一枝令百户一員綂領住劄<lb/>
　東津馬頭一枝令百户一員綂領住劄西津馬頭無<lb/>
　事往來巡哨遇警聽候該㕘將把總調度勦殺各軍<lb/>
　民快等兵常川操練其鎮江衛軍舎餘丁聽該府掌<lb/>
　印官調度城守與居民編甲事宜臨時自行分布<lb/>
一官兵獲功賞格奉有題請明例似無容置喙但陸戰<lb/>
　以摧鋒陷陣為難斬獲次之水戰以犁沉來賊之船<lb/>
<pb n="KR3b0018_WYG_007-67b"/>
　為難歸賊次之若不分别行賞孰肯首犯賊鋒以後<lb/>
　遇有島寇入犯堵截海上能犁沈一船者原格賞銀<lb/>
　一百兩今宜再加銀二百兩共三百兩歸賊賞銀五<lb/>
　十兩陸戰能摧鋒陷陣者照舊賞銀三百兩葢禦之<lb/>
　於海曲突徙薪之功也不得已戰之於陸焦頭爛額<lb/>
　之功也重水戰之賞則賊不得登岸而民不知有兵<lb/>
　外攘内安斯為上策<lb/>
一各哨兵勇現在防守者固有而虛數冒名者亦多兼<lb/>
<pb n="KR3b0018_WYG_007-68a"/>
　以老弱應㸃實用者十無六七先年各船置立梢牌<lb/>
　通將在船兵夫并各軍火器械開寫牌面遇有㸃閘<lb/>
　舉目可見何期法乆弊生貪饕官捕遂行隠匿間有<lb/>
　存者名是而人非相應查復將捕兵真正年貌籍貫<lb/>
　疤痣所習武藝在船軍火器械逐一明開於牌如遇<lb/>
　查㸃年貌不同軍器缺少即將官捕治以軍法仍年<lb/>
　終有事故者送海防同知一换庶幾兵與器俱無虚<lb/>
　應緩急得以賴矣<lb/>
<pb n="KR3b0018_WYG_007-68b"/>
一先年島寇初犯皆賴沙船建功比因稍寧各該耆民<lb/>
　船户不思豢養恩深惟圖髙坐於私家恣肆偷安每<lb/>
　遇防汛止令家人應㸃萬一有警不惟不能調度且<lb/>
　各兵亦不肯效力但今汛時尤當戒嚴宜行令各該<lb/>
　將領務須洗心滌慮督令耆民船户正身親自晝夜<lb/>
　在船防守以後如有仍前規避次身代替者查出即<lb/>
　以軍法處治庶幾哨守得人可獲實效矣<lb/>
一沿江沿海一帶城堡向無積貯宜行蘓州府派買汛<lb/>
<pb n="KR3b0018_WYG_007-69a"/>
　米三千石内解吳淞所一千石福山堡一千石劉家<lb/>
　河原無倉厫即解附近太倉州一千石松江府派買<lb/>
　汛米五千石内解吳淞金山柘林川沙四處各一千<lb/>
　石青邨南滙二處各五百石常州府派買汛米一千<lb/>
　五百石内解楊舎堡一千石孟河堡五百石委官騐<lb/>
　收完足専備防汛支用庶不致臨期悞事<lb/>
一金山至吳淞寳山沿海一帶墪臺最為緊要除總兵<lb/>
　官發兵瞭望外其各衛所撥來軍餘晝夜住守勞苦<lb/>
<pb n="KR3b0018_WYG_007-69b"/>
　倍常自二月十六日起至五月十五日止共三箇月<lb/>
　應得月糧宜行令衛所於現貯屯糧内照數支給仍<lb/>
　照金山夜不收事例依數動支軍前銀兩每名每日<lb/>
　加給五釐以為行糧各軍查㸃不到哨探不明傳報<lb/>
　後期及失悞軍機者皆應治以軍法又照沿海協守<lb/>
　官軍枵腹待哺情状可憫各該未支月糧須嚴行各<lb/>
　府掌印官追併解給以備風汛<lb/>
一島寇踰海而來因糧於我堅壁清野其計自窮宜令<lb/>
<pb n="KR3b0018_WYG_007-70a"/>
　有司嚴諭附郭及鄉落積米之家預先搬運入城仍<lb/>
　令糧塘里長照依限期結報有無隠漏恃頑不從者<lb/>
　倘遇賊至分遣膽勇官兵盡為焚之各水次倉運米<lb/>
　有失該州縣官罪以軍法賊無所恃勢難乆居乘其<lb/>
　敝而擊之蔑不勝矣<lb/>
一羊山淡水洋乃島寇入犯蘓松必經之處黃魚之淵<lb/>
　藪也採捕之時正當春汛之月漁船出海順㠶不過<lb/>
　一潮而已且其人習於風濤而勇於格鬬島寇之所<lb/>
<pb n="KR3b0018_WYG_007-70b"/>
　深畏者也合行蘓州府諭令所屬州縣通將各處願<lb/>
　捕黃魚船隻盡行查出每十隻編為一幇逐一刋刻<lb/>
　字號每一幇擇一甲長領之責取連名甘結在官各<lb/>
　發附近吳淞崇明劉河福山等營部下造冊二本内<lb/>
　一本呈送兵道一本呈送各該將領處查考該府仍<lb/>
　委官一員查照先年事規每船收稅銀一十兩以充<lb/>
　軍餉無事則分給旗票俱從劉家河出海聽其採捕<lb/>
　遇警則各營收哨食糧合䑸勦賊獲有功級照例陞<lb/>
<pb n="KR3b0018_WYG_007-71a"/>
　賞足食足兵一舉而兩益也仍令各魚船同編定青<lb/>
　色旗號以防混雜少有疑似即放銃為號合䑸併力<lb/>
　撃之如無編刻字號旗號一槩混入者其船入官劉<lb/>
　家河把守人員一體坐罪仍禁各衙門員役不得取<lb/>
　索常例以滋騷擾出洋之日量撥兵船相為輔翼結<lb/>
　艦而行協力而戰而又時其稽察驗其往還以防奸<lb/>
　宄寇患何由至哉<lb/>
一水陸防春碁列星布首尾絡繹在在有備但期各該<lb/>
<pb n="KR3b0018_WYG_007-71b"/>
　將領攄忠圖報不分爾我不事偷安協力料理可保<lb/>
　無慮先正曰以身教者從以言教者訟今江南水陸<lb/>
　盡屬於副總兵波濤出沒夷險驅馳親厯督察不可<lb/>
　推委然後號令二㕘將各照信地督率把總等官入<lb/>
　海周巡聽各㑹哨勿許安坐城中其金山遊撃督兵<lb/>
　巡塘往來自獨樹營起至寳山寨止各把總等官悉<lb/>
　聽調度如或仍蹈前轍因循怠緩亟宜懲究<lb/>
一兵貴神速陸地可以徒行渡海必資舟楫臨時取撥<lb/>
<pb n="KR3b0018_WYG_007-72a"/>
　皆稱㑹哨公差去嵗三沙受此稽遲以致悞事相應<lb/>
　查照前議行令劉河撥福船二隻沙船四隻七丫撥<lb/>
　沙船二隻白茆撥沙船二隻福山撥福船二隻沙船<lb/>
　四隻再為嚴行撥定専候總兵載兵應援一聞報到<lb/>
　星火督發庶無悞事<lb/>
一海道汪洋𫝊逓警息全賴塘報若待信地報聞一來<lb/>
　一往而賊已抵岸矣總兵原設塘報兵役二十名在<lb/>
　沿海䕶塘不分晝夜不拘風雨一見有警星馳走報<lb/>
<pb n="KR3b0018_WYG_007-72b"/>
　消息但䕶塘延袤百里地廣人少不能絡繹恐致悞<lb/>
　事合行青邨南滙寳山寨各於兵中選取勇壯善走<lb/>
　者十人與總兵營共五十名輪畨接續道路相望魚<lb/>
　貫𫝊逓庶不誤事苐按此役干係重大辛苦倍常宜<lb/>
　比金山夜不收事例俱以汛期每名日加白米一升<lb/>
　少資飲食且償其勞<lb/>
一各哨官弁遇警束手無策一得虚聲爭先馳報捕風<lb/>
　捉影邀以為勤惑亂耳目搖動地方深為誤事今後<lb/>
<pb n="KR3b0018_WYG_007-73a"/>
　如某處遇警一面速報鄰近參遊把總督兵協力堵<lb/>
　截一面止報兵道與總兵策應量事緩急待總兵據<lb/>
　實轉報上司如各哨有聞真正消息即當星夜分報<lb/>
　各上司衙門不可遲悞<lb/>
一水陸兵將各分信地已有専責凡其哨探明速往來<lb/>
　策應以濟時艱者惟在各將領同心戮力敢勇當先<lb/>
　而已至於料敵設奇攻其無備出其不意用法而不<lb/>
　泥於法制人而不制於人則又在隨機應變之妙各<lb/>
<pb n="KR3b0018_WYG_007-73b"/>
　該將領當自為之有非分佈之所能悉也又按用兵<lb/>
　之道智貴先時事嫌掣肘既職専兵務凡將領之賢<lb/>
　否兵卒之勤惰地方之利害事機之緩急皆其責任<lb/>
　之不容辭者即今副總㕘遊等官皆與兵道計議行<lb/>
　事把總而下雖皆兵道所轄遇有調遣必候呈請撫<lb/>
　按定奪然後舉行如此但恐寇情叵測事變不常文<lb/>
　移往返不免途路稽遲調遣後時不免寇賊流突此<lb/>
　固將來之未便正今日之宜講者合無春汛之時一<lb/>
<pb n="KR3b0018_WYG_007-74a"/>
　應㕘遊把總衛所等官悉聽兵道與副總兵隨宜調<lb/>
　度有功有罪員役一面先行賞罰一面具由呈詳汛<lb/>
　畢無警照常申請定奪庶乎事功允濟而體要亦得<lb/>
　其宜矣<lb/>
　　元韶按海防條議伯魯所陳洵為碩畫之規凡用<lb/>
　　兵節制已備載此冊前後諸議中古稱有制之兵<lb/>
　　不可以敗今之用兵者能詳檢是冊而又參之以<lb/>
　　險要圖說及諸兵器兵船之論則海上長城萬世<lb/>
<pb n="KR3b0018_WYG_007-74b"/>
　　無虞矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江南經畧卷七下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江南經畧卷二上</head> <lb/>
    <p>
<pb n="KR3b0018_WYG_002-1a"/>
欽定四庫全書<lb/>
　江南經畧卷二上<lb/>
　　　　　　　　　　　　明　鄭若曽　撰<lb/>
　　蘇州府屬縣疆界參錯圖<lb/>
<pb n="KR3b0018_WYG_002-2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_002-2b"/>
　　蘇州府總論<lb/>
蘇州乃南都之裀褥也人文財賦甲於天下姦雄素欲<lb/>
染指萬一世變計賊入境有三策焉一曰毘陵二曰太<lb/>
湖三曰武林何言乎毘陵也從古論江南咽喉者皆曰<lb/>
京口不知夾岡險隘易於堵截賊豈敢由此而東其勢<lb/>
必據鎮江遣舟師從河莊閘進五十五里至犇牛又三<lb/>
十五里至毘陵頗為便易既至毘陵則丹陽金壇皆可<lb/>
𫝊檄而定而無錫以東咸入其彀中矣此蘇州北境之<lb/>
<pb n="KR3b0018_WYG_002-3a"/>
患也何言乎太湖也賊由蕪湖溧陽宜興下太湖片帆<lb/>
可至胥口此蘇州西境之患也何言乎武林也賊由采<lb/>
石徽歙富陽蠶食而至武林不覺其進而災害漸逼此<lb/>
蘇州南境之患也北境者頭顱也乃正兵也賊以下駟<lb/>
致吾上駟羈縻嵗月相持而無取決而以太湖之兵衝<lb/>
吾右脇武林之兵擊吾後尾此之謂奇兵也茍非識其<lb/>
機而預防之蘇其能保乎此備中原巨寇之大㫖也若<lb/>
夫倭寇之來必由吳淞劉河白茆福山諸港口而入當<lb/>
<pb n="KR3b0018_WYG_002-3b"/>
嚴江防海防遏之於初至之時勿容登泊策之上也萬<lb/>
一内侵堅壁清野俾進不得攻退無所掠饑疲而去則<lb/>
追而擒之策之中也此寇志在擄掠如虎狼逐食用計<lb/>
穽之而已矣非奪據城邑者之比也論吳防者不可以<lb/>
不辨<lb/>
　　蘇州府疆界考<lb/>
蘇州禹貢揚州之域天文斗分野周泰伯仲雍始居之<lb/>
地武王封仲雍曽孫於此為吳國在春秋時闔閭城姑<lb/>
<pb n="KR3b0018_WYG_002-4a"/>
蘇而吳國之境東至甬東西至雩婁豫章南至於越艾<lb/>
北至徐鍾吾槖臯戰國屬越後屬楚秦曰㑹稽郡領縣<lb/>
二十有六而吳婁二縣全有今之郡地幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>甚為遼廓<lb/>
至東漢陽羨令周嘉上書以吳越二國周旋萬有餘里<lb/>
始分㑹稽吳郡<hi>分浙江以西為吳郡領縣十三</hi>孫吳因之晉分吳縣地<lb/>
置海虞梁改婁為崑山以海虞南沙為常熟陳後主禎<lb/>
明元年改郡曰吳州隋開皇間改為蘓州移治横山大<lb/>
業元年復改吳州三年仍曰吳郡領縣五則烏程長城<lb/>
<pb n="KR3b0018_WYG_002-4b"/>
來屬焉唐武徳四年改為蘇州萬嵗通天元年分吳縣<lb/>
置長洲領縣六天寶元年又改吳郡至徳二年復為蘇<lb/>
州大厯十三年改曰雄州領縣七則并有海鹽華亭嘉<lb/>
興而烏程長城又分屬矣建中元年仍改蘇州後梁曰<lb/>
中吳府後唐曰中吳軍宋太祖開寶元年復曰蘇州領<lb/>
縣五為吳長洲崑山常熟吳江而海鹽嘉興移屬嘉興<lb/>
府華亭移屬秀州即今之松江也神宗熙寧七年改平<lb/>
江軍徽宗政和五年陞府寧宗嘉定十年分崑山東境<lb/>
<pb n="KR3b0018_WYG_002-5a"/>
置嘉定縣元至元十三年改平江路張士誠入據改隆<lb/>
平府㝷復為平江路國朝吳元年改為蘇州府洪武八<lb/>
年以揚州府崇明縣來屬𢎞治十年分崑山縣惠安新<lb/>
安湖川三鄉常熟縣雙鳳鄉嘉定縣樂智<hi>即崑山縣醋塘鄉</hi>循<lb/>
義<hi>即崑山縣平樂鄉</hi>二鄉立太倉州共領州一<hi>太/倉</hi>縣七<hi>吳縣長洲崑山</hi>
<hi>常熟吳江嘉定崇明</hi>
　東西五百四里南北四百二里東至崇明縣三百十<lb/>
　四里西至常州府宜興縣界一百里南至嘉興府嘉<lb/>
<pb n="KR3b0018_WYG_002-5b"/>
　興縣界九十四里北至揚州府通州界一百五十里<lb/>
　東南至松江府華亭縣界一百二十六里東北盡常<lb/>
　熟縣界許浦港一百七十二里西南盡吳江縣界一<lb/>
　百五十一里西北至常州府無錫縣界四十九里<lb/>
　　蘇州府城池考<lb/>
自泰伯築城梅里在無錫縣境厥後諸樊南徙吳地周<lb/>
敬王六年闔閭有國伍子胥創築大城周四十二里三<lb/>
十步小城周十里為門八東曰婁<hi>吳地記别作疁</hi>曰匠<hi>又名干將今廢</hi>
<pb n="KR3b0018_WYG_002-6a"/>
<hi>婁葑之間尚有匠門塘</hi>西曰閶<hi>一名象天/又名破楚</hi>曰胥<hi>一名/姑胥</hi>南曰盤<hi>一名蟠</hi>
曰蛇<hi>今廢</hi>北曰齊<hi>一名/望齊</hi>曰平<hi>一名巫今廢遺有平門塘</hi>歴代皆仍其舊<lb/>
至隋楊素徙城横山東唐武徳九年復還舊城乾符三<lb/>
年刺史張搏重築之梁龍徳二年始以甎甃髙二丈四<lb/>
尺厚二丈五尺裏外有濠宋初門已塞二惟存閶胥盤<lb/>
葑<hi>葑門一名鱄䱐門宋時常堙塞范仲淹守郡闢之</hi>婁齊六門後胥門亦廢至<lb/>
開禧間隤圮殆半嘉定間知府趙汝述沈皥相繼修治<lb/>
堅完為最寶祐二年趙汝歴増置女牆補建葑婁齊三<lb/>
<pb n="KR3b0018_WYG_002-6b"/>
門樓元人下江南凡城池悉命湮毁雖設五門蕩無防<lb/>
蔽至正十一年兵起復詔天下繕完城郭總管髙履築<lb/>
壘開濠復闢胥門<hi>詳見儒學提舉鄭元祐平江路新築郡城記</hi>閶盤葑婁齊<lb/>
各有水門惟胥無水門張士誠入據増置月城國朝平<lb/>
吳更加修築城為亞字形地瀕江海制防宜密司封疆<lb/>
之寄者務加意焉可也<lb/>
　城<lb/>
　　週圍一萬二千二百九十三步九分凡四十五里<lb/>
<pb n="KR3b0018_WYG_002-7a"/>
　　<hi>吳縣二十二里長洲縣二十三里</hi>髙二丈四尺厚一丈八尺<lb/>
　池<lb/>
　　深一丈一尺濶九丈五尺<lb/>
　門<lb/>
　　陸門六東北曰婁門東南曰葑門西北曰閶門西<lb/>
　　南曰胥門南曰盤門北曰齊門每門各有月城各<lb/>
　　建鼓樓各設弔橋惟水關止於婁葑閶盤齊五座<lb/>
　　而胥門不設<lb/>
<pb n="KR3b0018_WYG_002-7b"/>
　敵臺<lb/>
　　五十七座<lb/>
　窩舖<lb/>
　　舊一百九十二座新造跨街者一百六十一座<lb/>
　雉堞<lb/>
　　舊九千七百九十個今加以新造敵臺共一萬八<lb/>
　　百有零<lb/>
　　蘇州府守城官兵考<lb/>
<pb n="KR3b0018_WYG_002-8a"/>
蘇州衞指揮使司<lb/>
　太祖吳元年以所俘張士誠兵建衞命指揮使吳良<lb/>
　掌之隸中軍都督府<lb/>
　　　署在府城内飲馬橋西即宋府倉基元淮南行<lb/>
　　　中書省　軍器局在衞治内西　教場在北城<lb/>
　　　下報恩寺後<lb/>
　指揮使三員<hi>内掌印一員</hi>　同知六員　僉事十二員<lb/>
　鎮撫司鎮撫二員　經厯司經厯一員　領所五<hi>洪武</hi>
<pb n="KR3b0018_WYG_002-8b"/>
　<hi>二十六年定每千戸所統軍一千一百二十名百戸所統軍一百十二名</hi>
　　　左千戸所營在葑門内右千戸所營在閶門内<lb/>
　　　中千戸所營在盤胥二門内前千戸所營在婁<lb/>
　　　齊二門内後千戸所分立為嘉興守禦千戸所<lb/>
　　千戸十員　百戸五十員<hi>每百戸所設總旗二名小旗十名</hi>
　　　共統軍士五千六百名<lb/>
　　元韶按吳城舊矣官兵員額可考而知也近境多<lb/>
　　盜豈外寧必有内憂耶伯魯列城池附軍制使居<lb/>
<pb n="KR3b0018_WYG_002-9a"/>
　　是邦者各知所稽云<hi>按察司僉事鄭元韶識</hi>
　　守城輿論<lb/>
本府城池濶大廣逺攻圍固難守禦亦難且居民太繁<lb/>
蓄積在外事體與他郡不同客嵗島寇薄城謹採輿人<lb/>
之言條上郡守採擇施行者也詳録以備後事之防<lb/>
　分信地<lb/>
　　一六門城樓各派定府佐一員專督該門守城夫<lb/>
　　　役府佐不足以所屬州縣佐内科目出身謫官<lb/>
<pb n="KR3b0018_WYG_002-9b"/>
　　　之才能者充之<lb/>
　　一城中必須本府與長吳二縣掌印官住劄𤣥妙<lb/>
　　　觀一以居重馭輕一以接應各門事宜一以近<lb/>
　　　憲院謀議一以便士友㕘謀用把總指揮一員<lb/>
　　　統兵六百名屯處其中作中軍名色<lb/>
　　　　府主上城縣尹本不宜同事但係一邑之主<lb/>
　　　　諸事藉以奉行故須同處<lb/>
　　一府有府庫縣有縣庫獄囚皆須防守府中須用<lb/>
<pb n="KR3b0018_WYG_002-10a"/>
　　　首領官一員縣中須用佐貳官一員委令看守<lb/>
　　一各城門須另設府首領或縣佐貳有才官一員<lb/>
　　　典守城上一應器用隨時給發<lb/>
　　一宜分屯守城池之官兵於六門附近寺觀無寺<lb/>
　　　觀者近門公廨屯劄<lb/>
　　一請鄉宦分守各城門<lb/>
　　　各就其家近便與情之相合者分配<lb/>
　分職掌<lb/>
<pb n="KR3b0018_WYG_002-10b"/>
　　一設法大戸米穀進城<lb/>
　　　右一項須長吳二縣掌印官專督之<lb/>
　　一設法守城物料進城<lb/>
　　　稻草　　石灰　　磚石　　鉛鐵<lb/>
　　　火藥　　油燭<lb/>
　　　右六項須府佐一員專督之<lb/>
　　一設法竹木逺去與進城<lb/>
　　　右一項須府佐一員專督之<lb/>
<pb n="KR3b0018_WYG_002-11a"/>
　　一查修城屋城門閘板置造城垜燈架燈籠<hi>燈架燈籠</hi>
　　　<hi>俱當照崑山縣式</hi>
　　　右一項須府佐一員專督之<lb/>
　　一製器械<lb/>
　　　銅發鑛　佛狼機　鳥嘴銃　鉛錫銃<lb/>
　　　火毬　　火箭　　噴筒　　煙罐<lb/>
　　　箭匠　　竹匠　　木匠<hi>造火器架子用</hi>
　　　銅匠　　鐵匠　　合火藥人<lb/>
<pb n="KR3b0018_WYG_002-11b"/>
　　　右火器府佐一員專督之<lb/>
　　　長鎗　　刀　　　月斧　　鐵盔<lb/>
　　　鐵甲　　皮挨牌　紙甲　　弩<lb/>
　　　弓箭<hi>太倉州取弓匠來造</hi>　　鐵匠　　皮匠<lb/>
　　　竹匠　　木匠　　裁縫　　弓箭手<lb/>
　　　右兵器府佐一員專督之<lb/>
　　　　已上火器兵器先揀選舊時所蓄可者用之<lb/>
　　　　不可者作急製之某人某人長於揀選者也<lb/>
<pb n="KR3b0018_WYG_002-12a"/>
　　　　某人某人長於製造者也與府佐相協贊庶<lb/>
　　　　不為各匠所欺<lb/>
　廣儲蓄<lb/>
　　一區處米穀入城<lb/>
　　　賊寇深入因糧於我無他轉運我能堅壁清野<lb/>
　　　則寇失其望勢難久居乗其敝而擊之易如拉<lb/>
　　　朽矣通計長吳二縣諸大家倉廩與客販囤園<lb/>
　　　棧房陳陳相因不啻百萬以其便於水次俱在<lb/>
<pb n="KR3b0018_WYG_002-12b"/>
　　　城外莫肯内遷懼賊焚燬設牛酒鏹幣開門延<lb/>
　　　待以圖倖免者吳人之恒態也城中人衆食少<lb/>
　　　城外賊反足食豈可哉宜令長吳二縣正官先<lb/>
　　　行嚴訪附郭堆積實數及各鄉鎮大戸積米在<lb/>
　　　家待價者查審的實密請憲院差風力進士官<lb/>
　　　協同衞官一面星夜分封<hi>撫按封皮各一張</hi>一面集其<lb/>
　　　管米之人到官著落各該地方刻期催運入城<lb/>
　　　任民堆積開糶其時價髙下官府並不得參與<lb/>
<pb n="KR3b0018_WYG_002-13a"/>
　　　運米進城者除鄉中自有船外囤園棧房僱船<lb/>
　　　甚難官為督令埠頭備集船隻㫁定每百石船<lb/>
　　　價銀若干各限地方某處米穀從某城門入六<lb/>
　　　門分入免致壅塞脚夫挑運者官亦定其逺近<lb/>
　　　之價庶米主所費有限不苦轉輸而操舟荷擔<lb/>
　　　之夫亦各得其所矣各鄉糧塘里長期定幾日<lb/>
　　　開報已經搬運入城者幾家府縣官親行勘驗<lb/>
　　　若恃頑不遷留資盜糧者治以養寇之罪糧塘<lb/>
<pb n="KR3b0018_WYG_002-13b"/>
　　　里長回䕶親故之家扶同欺蔽混開已運入城<lb/>
　　　者許貧民舉首米主與糧塘里長俱以軍法處<lb/>
　　　治仍給賞首人十分之三其七分沒入官充養<lb/>
　　　守城兵夫之用若勢宦之家須撫按官大振風<lb/>
　　　裁一體㕘究雖同年故舊不少假貸如是著實<lb/>
　　　舉行則寇進不得攻城退不得野掠終身創艾<lb/>
　　　不敢深入矣此攘寇安邦之一義也若但虛文<lb/>
　　　告誡不行賞罰或賞罰而不能行於勢家吁城<lb/>
<pb n="KR3b0018_WYG_002-14a"/>
　　　其危乎何守禦之足云<lb/>
　　一區處鉛鐵入城<lb/>
　　　鉛鐵資火器之用關繫非輕不可棄以資敵蘇<lb/>
　　　城客販冶坊俱在城外須先查各舖行及冶坊<lb/>
　　　等姓名賊有警報著本地方總甲押催依期搬<lb/>
　　　運鉛鐵鐵鍋鐵器入城任從放貯專督官再行<lb/>
　　　逐一查訪不運入城者本家律以與賊交通之<lb/>
　　　罪總甲不行開報一體究治鉛鐵等入官公用<lb/>
<pb n="KR3b0018_WYG_002-14b"/>
　　一區處火藥入城<lb/>
　　　蘇州硝黄之類進城有限務先查定各南貨舖<lb/>
　　　行賊有警報著本地方總甲押催依期搬運入<lb/>
　　　城任從堆置如有公用悉照時價將銀現買專<lb/>
　　　督官查訪不運入城者治以私販火器與賊交<lb/>
　　　通之罪總甲不行開報一體坐罪<lb/>
　　一區處磚石入城<lb/>
　　　城夫不閑武藝須用磚石擊賊賊警急時城門<lb/>
<pb n="KR3b0018_WYG_002-15a"/>
　　　已設盤詰矣軍民人等每入各城門須令各帶<lb/>
　　　磚石一塊置於月城内空地守城軍搬運上城<lb/>
　　　每五十垜作一磊以石灰封識聽用如不帶磚<lb/>
　　　石者盤詰人員不許放入本府仍諭令湖船裝<lb/>
　　　載西山石片交與把門人員運貯城上助用如<lb/>
　　　不移運上城作磊罪加把門員役<lb/>
　　一區處石灰入城<lb/>
　　　守城之具甚多急用惟灰瓶石塊為便必須預<lb/>
<pb n="KR3b0018_WYG_002-15b"/>
　　　備然灰瓶毒藥修砌等項俱資石灰須預仰各<lb/>
　　　窰戸領價依期送運石灰入城封識沿城寺院<lb/>
　　　以備臨時取用<lb/>
　　一區處稻草入城<lb/>
　　　城上燒賊必資稻草須先期派價與各糧塘里<lb/>
　　　長領買若干萬束不拘蘆柴稻柴茅柴堆貯空<lb/>
　　　閒房屋以須急用<lb/>
　　一區處城外竹木<lb/>
<pb n="KR3b0018_WYG_002-16a"/>
　　　竹木行俱在附郭若不遷徙皆賊攻城之具也<lb/>
　　　須仰各商將竹木行依期輪運入城開賣其在<lb/>
　　　水各排令移去五六十里外隠僻港中暫置以<lb/>
　　　待賊退復還故處如不行遷徙俱取入官公用<lb/>
　　一區處油燭入城<lb/>
　　　賊臨城下缺乏油燭必無處置須查各城門外<lb/>
　　　一應油行燭行及出販舖家仰該地方總甲於<lb/>
　　　有警之日押民依期搬運菜油豆油桕油桐油<lb/>
<pb n="KR3b0018_WYG_002-16b"/>
　　　白蠟牛燭等項入城聽從開舖交易如有公用<lb/>
　　　悉照時價將銀現買如不依期搬運入城專督<lb/>
　　　官挨查連地方總甲一體問罪其物入官<lb/>
　　一守城器用<lb/>
　　　城上燈籠每五垜口止用一盞燈用新紙油者<lb/>
　　　方明亮燈上用一油紙蓋以防雨<hi>或用席帽更妙</hi>蓋上<lb/>
　　　仍壓以一小瓦片以防風每燈置燈架將竹竿<lb/>
　　　五尺用繩繫之竹竿平出城垜外竿頭用鐵圏<lb/>
<pb n="KR3b0018_WYG_002-17a"/>
　　　懸燈於下離地數尺俾賊手取不及為凖庶使<lb/>
　　　賊抵城下我能照見我瞭垜口賊不見我所給<lb/>
　　　之燭五人輪管換燭即輪更之人不得誤事通<lb/>
　　　計城垜一萬零八百該設燈架二千一百六十<lb/>
　　　副每副價銀五分共該銀一百零八兩須預令<lb/>
　　　長吳二縣官設法處造勿累保長等人<lb/>
　　　蠟燭每燈架一夜給與十枝每夜該燭二萬一<lb/>
　　　千六百枝連六門城樓用共約二萬二千枝以<lb/>
<pb n="KR3b0018_WYG_002-17b"/>
　　　一月計之該燭六十六萬枝通計銀九百六十<lb/>
　　　兩須令長吳二縣支公帑分備勿累保長及支<lb/>
　　　更兵夫自備恐曠日持久所費不給未免誤事<lb/>
　　　且係夜巡重計不當靳小費可也<lb/>
　　　鐵鍋四百隻臨時與冶坊借之事已即行給還<lb/>
　　　行竈四百隻每隻價銀二分該銀八兩令長吳<lb/>
　　　二縣每縣出銀四兩置辦<lb/>
　　　水缸水桶最宜多備一以供炊㸑一以備火攻<lb/>
<pb n="KR3b0018_WYG_002-18a"/>
　　　通計應設水缸八百隻每隻價銀三分水桶八<lb/>
　　　百隻每隻價銀二分共該銀四十兩宜以三四<lb/>
　　　徒罪贖銀辦之<lb/>
　　　酒瓶三萬個每十個價銀一分該銀三十兩亦<lb/>
　　　以贖罪銀辦之<lb/>
　　　蓑衣篛笠一萬一千副每副價銀三分該銀三<lb/>
　　　百三十兩宜令長吳二縣支公帑置辦勿累城<lb/>
　　　夫自備<lb/>
<pb n="KR3b0018_WYG_002-18b"/>
　　　草韉二千七百五十條連預備三千條該銀一<lb/>
　　　十五兩大様蘆席一萬一千領每領價銀一分<lb/>
　　　該銀一百一十兩須將贓罰銀給各區糧里長<lb/>
　　　辦之<lb/>
　　　竹木罰臨時不搬竹木行者用之<lb/>
　　　其餘應用物料俱令長吳二縣動支公帑先行<lb/>
　　　預貯寺觀公廨去處委官封識有事隨令本官<lb/>
　　　給發<lb/>
<pb n="KR3b0018_WYG_002-19a"/>
　嚴禁約<lb/>
　　一城中出入如有異言異服面貌可疑之人司巡<lb/>
　　　視員役同把守各門者務令嚴加察覈勿致疎<lb/>
　　　虞以貽後日之悔<lb/>
　　一飭諭寺觀菴院不得招留遊方僧道如故縱察<lb/>
　　　出治罪若飯店投宿倘有來歴不明者亦當詳<lb/>
　　　察知㑹保甲長勿得隠蔽貽地方之累查出同<lb/>
　　　罪<lb/>
<pb n="KR3b0018_WYG_002-19b"/>
　　一各處娼優之家乃盜賊之巢窟宜令長吳二縣<lb/>
　　　將城内城外樂戸水戸多者每十家少者五六<lb/>
　　　家中擇其能事者一人定為頭領每日稽查某<lb/>
　　　家接留若有蹤跡可疑之人許頭領并接留之<lb/>
　　　家報同地方保甲人等拏送到官追究如勢不<lb/>
　　　能擒密報所在官司督發兵快捉拏有功一體<lb/>
　　　重賞若互相容隠事發頭領并接留之家地方<lb/>
　　　保甲一體同罪<lb/>
<pb n="KR3b0018_WYG_002-20a"/>
　　一變起不測有等游手之徒專以虛張聲勢煽惑<lb/>
　　　人心受其害者不淺今後遇有成羣結黨謡言<lb/>
　　　鼓衆者須令所在官司即時擒拏以激變軍情<lb/>
　　　之罪治之<lb/>
　　一小民無事安居貿易有事罷市失業民不堪命<lb/>
　　　為人上者尚得混擾於其間乎諸凡守城應用<lb/>
　　　物件除令長吳二縣動支公帑分備外其餘公<lb/>
　　　用之物俱宜現給官價不可分毫派及民間倘<lb/>
<pb n="KR3b0018_WYG_002-20b"/>
　　　有不法吏胥借端需索因事擾民者須立刻重<lb/>
　　　懲之<lb/>
　慎防禦<lb/>
　　一某指揮見練兵千餘名巳有武舉三員統領若<lb/>
　　　賊寇臨城某指揮帶兵六百名屯處𤣥妙觀中<lb/>
　　　䕶衞以為中軍復以原統兵武舉一員統兵二<lb/>
　　　百名屯處府前防守庫藏并司獄司獄囚再用<lb/>
　　　武舉二員各統兵一百名屯處長吳二縣縣前<lb/>
<pb n="KR3b0018_WYG_002-21a"/>
　　　防守二縣庫藏獄囚若賊未臨城之日上司有<lb/>
　　　調遣之事先分若干應命賊入腹裏即收其兵<lb/>
　　　入城原如前法處置名曰聽調之兵<lb/>
　　一官生中宜選用六員俟警報到即令㑹議各人<lb/>
　　　平日所知精兵召募一千二百名團聚北寺中<lb/>
　　　以團練府佐一員專督之官生六員㕘謀其中<lb/>
　　　合聚訓練務期可戰可守以須實用待賊臨城<lb/>
　　　每門分遣原練兵官生一員各帶兵二百名屯<lb/>
<pb n="KR3b0018_WYG_002-21b"/>
　　　處於附近城門寺觀中一處有變隨以本處兵<lb/>
　　　應之别處不得妄動若賊寇攻城危急應該用<lb/>
　　　兵攻擊應援亦待中軍方畧已定有信牌發遣<lb/>
　　　然後行動名曰實用之兵<lb/>
　　一城中須先計道里適均定作十二處派定地方<lb/>
　　　某處起某處止分遣省祭雜色等官一十二員<lb/>
　　　每一員率領火夫五十名屯處所分地方菴院<lb/>
　　　寺觀中給與水桶水斗撓鈎等項以防一方火<lb/>
<pb n="KR3b0018_WYG_002-22a"/>
　　　患假如某方火起止許信地火夫救䕶撲滅城<lb/>
　　　上人夫不得亂動城中居民亦不得喧嚷奔走<lb/>
　　　擾亂地方就使本家失火亦不得離次仍給虎<lb/>
　　　頭火牌一面上書專委救火與禁緝擾亂地方<lb/>
　　　等字様以專委任亦便夜間救火執照以開巷<lb/>
　　　門其火夫著各該圖舉報極貧人戸每名日給<lb/>
　　　米二升自贍若地方火夫救援不力致有延蔓<lb/>
　　　及不係信地火夫乗機搶火者處以軍法<lb/>
<pb n="KR3b0018_WYG_002-22b"/>
　　　　共計火夫六百名每日該給工食米一十二<lb/>
　　　　石通計一個月不過用米三百六十石若此<lb/>
　　　　法一行名雖救火實則處置貧民得所<lb/>
　　一凡遇警報𦂳急城中居民近城者不宜堆積稻<lb/>
　　　草蘆葦恐防火箭飛入在内柴堆亦易發火俱<lb/>
　　　宜禁諭少則收藏室内多則移置逺處為便<lb/>
　　一遇賊將臨城須先集各保甲長給與連坐信牌<lb/>
　　　使之各保自行曉諭各甲自相糾察如有容留<lb/>
<pb n="KR3b0018_WYG_002-23a"/>
　　　奸細者一甲連坐軍法重罪不得與平時止坐<lb/>
　　　值日者輕罪例論其寺觀菴院給與該住持僧<lb/>
　　　道使各房互相糾察待賊一退即收信牌不准<lb/>
　　　此例及今寇未臨城宜令長吳二縣佐貳官各<lb/>
　　　一員先督刻小牌計在城甲數每甲一張印完<lb/>
　　　以便臨時給發<lb/>
　　一盤詰奸細之法須委官帶領知事人役在城門<lb/>
　　　外弔橋邊陳侍兵衞逐一仔細認辨各色人并<lb/>
<pb n="KR3b0018_WYG_002-23b"/>
　　　檢驗物件每門用衞弁一員有精力教官一員<lb/>
　　　省祭雜色官一員兼領其事城門之下又嚴以<lb/>
　　　待之守門官員再行查驗遇警則閉今人聞警<lb/>
　　　即將城門晝閉或止開一門或日開二門而詰<lb/>
　　　奸又在城門之内但恃官㕔為盤詰之所若有<lb/>
　　　奸細假作避難之人一齊擁入又孰從而詰且<lb/>
　　　辨之耶<lb/>
　　一城門無先閉塞以示賊怯而使屬邑被殘城門<lb/>
<pb n="KR3b0018_WYG_002-24a"/>
　　　無用土塞止於門扇中當胸開鑿五孔以五弩<lb/>
　　　手守之賊不敢近矣<lb/>
　　一水門乃民間柴米所入所須甚急但要視勢緩<lb/>
　　　急委官與陸門一體嚴加盤詰不致疎虞可矣<lb/>
　　　一槩閉絶適以自困此守城者所深戒也<lb/>
　　一城外沿濠攔馬牆不可以不堅築須高六七尺<lb/>
　　　内多留穴空以便窺伺以放鳥銃每城一面另<lb/>
　　　募敢死士百人各執鳥銃利器潛布在内賊夜<lb/>
<pb n="KR3b0018_WYG_002-24b"/>
　　　攻城必渡濠踰牆而入使内有備不必喧嚷俟<lb/>
　　　半渡銃擊之近牆手刃之城上下俱不得𫝊呼<lb/>
　　　呌喊使賊不知伏兵在内而輕犯馬牆有備城<lb/>
　　　上自可無虞矣<lb/>
　　一閒雜人等不得無故上城垜口窺視擾亂軍伍<lb/>
　　　且防城外矢石誤中旁人趨避不便驚惑衆心<lb/>
　　　倘有奸細亦難防閑相應嚴禁<lb/>
　　一凡敵在城外不獨當為守禦具亦當為修城之<lb/>
<pb n="KR3b0018_WYG_002-25a"/>
　　　具如木石灰磚之類與匠人皆不可不備也<lb/>
　　一城外有大樹宜伐之近城尤礙防禦預令盡行<lb/>
　　　芟去乃為至計<lb/>
　　一城下濠内週迴空地多有居民占造房屋賊若<lb/>
　　　攻城必先渡濠頓住城足城足有屋賊可隠身<lb/>
　　　城上矢石難施且賊登屋可以發火器矢石攻<lb/>
　　　城前任巡按御史孫公下令焚燬實萬不得已<lb/>
　　　也不二三年愚民貪昧又行蓋屋若姑息之是<lb/>
<pb n="KR3b0018_WYG_002-25b"/>
　　　將在城數十萬之命而為僥倖之圖也今後賊<lb/>
　　　將入境務要盡行拆缷如不從者臨時照前院<lb/>
　　　法處治然非寇患逼近亦不得輕議拆毁使民<lb/>
　　　無所棲<lb/>
　　一賊將臨城須在城外預結三四壘屯兵把守與<lb/>
　　　城中為掎角勢至為上策若敵環而攻我曠日<lb/>
　　　持久計内乏食則必佯退數舍至夜還襲之不<lb/>
　　　可不知<lb/>
<pb n="KR3b0018_WYG_002-26a"/>
　　一賊至城邊若向内射箭放銃城上不得喧嚷俟<lb/>
　　　賊近城令慣熟鳥銃手及善射者乗便發銃放<lb/>
　　　箭務要巧發奇中得斃賊寇一二人其餘自望<lb/>
　　　風而退且更不知我兵伎倆虛實無得一槩亂<lb/>
　　　發以窮矢藥若矢多射出恐其易盡宜乗賊敗<lb/>
　　　後縋童子下城以一錢易一矢募其拾還復射<lb/>
　　　賊不能困賊若發矢越城樓注城中二三百步<lb/>
　　　此但嚇人不能及物也宜慰諭城上人不必驚<lb/>
<pb n="KR3b0018_WYG_002-26b"/>
　　　懼賊若叢射宜多用臥被縫綴於杖或板如門<lb/>
　　　簾之狀以竿挑之連比遮城垜彼箭雖著不能<lb/>
　　　透也我能自隙射之<lb/>
　　一打牲船上弩矢百發百中此船吳淞江陽城湖<lb/>
　　　陳湖太湖等水鄉多有之須著各圖報舉入城<lb/>
　　　不得容隠其人官府照養兵口糧給與工食計<lb/>
　　　名分派城上𦂳要去處有功仍加重賞<lb/>
　　一寇若圍城必宜募勇敢兵士夤夜縋城襲擊其<lb/>
<pb n="KR3b0018_WYG_002-27a"/>
　　　營或夜舉銃砲使寇驚潰其圍自解若以長木<lb/>
　　　連繩作梯百乗上城不必疑懼一梯止上一人<lb/>
　　　我以一斧守之賊上輒砍或以巨石墜下雖送<lb/>
　　　與百梯令其上垜亦不敢也若囊土束薪填塹<lb/>
　　　登城者此須令鳥銃並發人不敢近<lb/>
　定夫役<hi>器械附</hi>
　　一姑蘇城垜舊九千七百九十新増敵臺垜又一<lb/>
　　　千有零每一城垜用一人守之通計城夫一萬<lb/>
<pb n="KR3b0018_WYG_002-27b"/>
　　　一千人派城夫照依先任温公之法大戸五名<lb/>
　　　中戸不過二名下戸用二人三人朋充一名實<lb/>
　　　為情法兼盡今長吳二縣除仕宦舉監生員外<lb/>
　　　通將居民合二萬二千人之數分作兩班城夫<lb/>
　　　雖有兩班口糧止用一班上城之日第一班直<lb/>
　　　一晝夜至次早第二班人夫更替及今寇未臨<lb/>
　　　城先就居民近住垜處寫定班名於各城垜上<lb/>
　　　如賊在百里外先用保長甲長到城看守不必<lb/>
<pb n="KR3b0018_WYG_002-28a"/>
　　　預令城夫登埤俾各在家生理俟賊近城五十<lb/>
　　　里保長鳴金鼓集夫上城其法宜用五人為伍<lb/>
　　　每五垜口為一伍置木牌一面上寫守垜五人<lb/>
　　　姓名常以一人挨次輪立垜口將身向外觀望<lb/>
　　　四人食息便厠則五垜口常有一人看守至夜<lb/>
　　　亦挨次每一人輪守一更凡城垜口必取大石<lb/>
　　　塊磊成方五尺髙稱之每一更夫各置小旗一<lb/>
　　　面令其自執登而擊柝站立既髙得以俯瞰五<lb/>
<pb n="KR3b0018_WYG_002-28b"/>
　　　垜口城下有無奸細其餘四人穩臥遇有賊警<lb/>
　　　喚醒同伍四人執持灰瓶石塊器械攻打則名<lb/>
　　　雖終夜之守實則一更之勞名雖五垜相去不<lb/>
　　　踰數武必無誤事也不然天下無終夜不寐之<lb/>
　　　人精神困倦賊至不能禦矣餘垜俱照此式行<lb/>
　　一城上守垜各兵夫勤惰不齊固當稽察但使人<lb/>
　　　人㸃名更更擾攘則守垜者不能安睡憊其精<lb/>
　　　神非計之得也宜分信地如自某處起至某處<lb/>
<pb n="KR3b0018_WYG_002-29a"/>
　　　止用巡邏兵卒十名每更分遣二名不許呌喝<lb/>
　　　摇打梆鈴止挑燈巡視若有輪守更夫睡熟不<lb/>
　　　行瞭望者暗掣更旗明早稟治仍喚醒令其防<lb/>
　　　守不得驚擾擅自責打賣法併究五垜之内燈<lb/>
　　　火㫁滅即記輪更之人治之巡邏週而復始<lb/>
　　一設巡邏之役又恐疎虞每門用衞弁一員佐貳<lb/>
　　　官一員給以更箭更牌令各備馬遇夜巡警如<lb/>
　　　南門巡至東門時值二更沿城無警將一更箭<lb/>
<pb n="KR3b0018_WYG_002-29b"/>
　　　交與東門城樓上驗收東門官隨付二更牌與<lb/>
　　　南門官為號彼此各收次早送總巡官處查考<lb/>
　　　餘門各如之若巡警各官將箭牌私換不親巡<lb/>
　　　更者查出以軍法重治其每夜巡警須先察巡<lb/>
　　　邏十人為先次查各垜口偶有熟睡失於守瞭<lb/>
　　　者許即責懲執其更旗次早連巡邏人一併送<lb/>
　　　總巡官處究治巡警官止許巡視亦不得呼喝<lb/>
　　　㸃名摇打梆鈴以驚擾守垜之人<lb/>
<pb n="KR3b0018_WYG_002-30a"/>
　　一城上各敵樓每處宜派定舉人一人或監生一<lb/>
　　　人各帶家丁生員二人不拘家丁有無專在上<lb/>
　　　歇宿督視本處垜口城夫晝夜防守若各該地<lb/>
　　　方有防守疎虞致賊寇攀援上城者坐名申呈<lb/>
　　　憲院提問亦不得科擾保甲長人等<lb/>
　　一用衞指揮六員每員派定一門白晝各行巡視<lb/>
　　　以整齊保甲長散夫人等站立觀望及防不測<lb/>
　　　之變其官生六人每人派定一門給與巡視虎<lb/>
<pb n="KR3b0018_WYG_002-30b"/>
　　　頭牌面上寫遇夜各行巡視信地站立人等至<lb/>
　　　交界處方回循環不息官生每人給馬一匹<lb/>
　　一各城樓及對城外衝要之處各置佛狼機一座<lb/>
　　　隨用裝火器二人帶火藥一桶備急用其城樓<lb/>
　　　下預貯合用火器鋒利器械弓矢及堅固防牌<lb/>
　　　使賊寇臨城時隨取隨足官㕔庫中貯放石灰<lb/>
　　　油燭火藥等項備用若庫中封識不盡更用沿<lb/>
　　　近居民空房一二間封鎖亦可須委官一員當<lb/>
<pb n="KR3b0018_WYG_002-31a"/>
　　　時看取給發<lb/>
　　一保長每人青衣裝束各帶腰刀一把號旗一面<lb/>
　　　其散夫各備長柄鎗刀一把又帶鐵錐一個或<lb/>
　　　斧頭一把任從其便如缺一件即以軍法處治<lb/>
　　　每五垜備明燈一碗燈架先置城垜外可照城<lb/>
　　　足<hi>詳説見前</hi>其燈每一保長給與二三十碗每日著<lb/>
　　　一縣佐次第分派本日一夜之燈與保長派好<lb/>
　　　燭若干枝任其分給城夫以備一夜之用若保<lb/>
<pb n="KR3b0018_WYG_002-31b"/>
　　　長有弊許城夫口告罰燭一夜其合用煎油煎<lb/>
　　　糞鍋竈等項每保長一名預給鐵鍋二隻行竈<lb/>
　　　二隻水缸四隻水桶四隻酒瓶二百個擂木二<lb/>
　　　根備用如有警急再行分派物料至於暑雨合<lb/>
　　　備細密堅厚箬笠蓑衣每保長一名給與百副<lb/>
　　　分散各城夫穿用遇夜合給草韉等項每保長<lb/>
　　　一名給與草韉二十五條大小竹一百根蘆席<lb/>
　　　一百領以作蓋棚歇息城夫之用<lb/>
<pb n="KR3b0018_WYG_002-32a"/>
　　一守垜城夫每遇敵樓舉砲舉雙燈毎一伍内人<lb/>
　　　先輪第一垜者支一更餘俱安睡一更盡敵樓<lb/>
　　　上吹長聲喇叭轉更第二垜者輪出守更守過<lb/>
　　　者即睡但不許脱衣如此五更五輪輪完天明<lb/>
　　　換班若遇夜間忽聽城樓放砲鳴鑼車起雙燈<lb/>
　　　是有賊寇來攻城另照攻打令行凡垜夫不令<lb/>
　　　垜下立至天明者所以休息人力務使精神有<lb/>
　　　餘免致每到四更人倦失更被賊掩襲但又不<lb/>
<pb n="KR3b0018_WYG_002-32b"/>
　　　許乗機私歸家中安歇違者處以軍法同伍連<lb/>
　　　坐既許輪睡仍不得交相言説恐説得疲倦及<lb/>
　　　至輪該執更反值困睡違者一體治罪<lb/>
　　一宜將各敵臺編以字號分以信地别以號旗金<lb/>
　　　鼓響器之類日間則觀旗色夜間則聽號聲各<lb/>
　　　將字號大書垜牆使各熟認如天字號敵臺用<lb/>
　　　紅旗用鼓則大書日觀紅旗夜聽鼓聲八字於<lb/>
　　　垜牆地字號敵臺用黄旗用鑼則大書日觀黄<lb/>
<pb n="KR3b0018_WYG_002-33a"/>
　　　旗夜聽鑼聲等字其餘各敵臺皆然賊日間犯<lb/>
　　　天字號信垜城下該管臺上摇紅旗該垜口各<lb/>
　　　䜿紅旗夜間犯天字號信垜城下該管臺上起<lb/>
　　　鼓聲該垜口亦擂鼓信守兵夫一齊戒嚴禦擊<lb/>
　　　左右各遊兵齊赴應援其餘各臺垜兵夫非係<lb/>
　　　信地者無得離伍致賊乗間攀越地字等號各<lb/>
　　　敵臺倣此<lb/>
　　一慮賊攻日久守兵疲倦賊或乗怠而入須於垜<lb/>
<pb n="KR3b0018_WYG_002-33b"/>
　　　外蓋出浮棚每扇濶三四尺環城架設其制用<lb/>
　　　或木或竹每根比棚倍濶以一半横出垜外一<lb/>
　　　半斂入垜内其外閣浮棚棚上壓以磚石天晴<lb/>
　　　加石灰數包於上其内用繩縳墜石虛懸若賊<lb/>
　　　加梯棚上則棚軟不能勝梯磚石且墜擊城下<lb/>
　　　若賊置梯棚下而上登其棚觸首移動而亂石<lb/>
　　　又墜矣如欲再加嚴固宜於沿城垜上䜿架奈<lb/>
　　　何木其制䜿立架木二根機關横挑木各一根<lb/>
<pb n="KR3b0018_WYG_002-34a"/>
　　　上閣一木謂之奈何木木上錯綜釘以竹簽其<lb/>
　　　木輕重與挑木相稱賊來攀援則其木自然下<lb/>
　　　擊人不能攀駕又不能放脱敵至城下守垜兵<lb/>
　　　夫輕動其木墜下又可擊之此棚木易於成造<lb/>
　　　費又不多宜令長吳二縣動支公帑預為製辦<lb/>
　　一宜先示約凡遇夜間賊寇集衆攻城方許放火<lb/>
　　　箭三枝再𦂳發銃三個𦂳要鳴鑼三通每門各<lb/>
　　　另設遊兵五十人持利器鳥銃一面禦敵總管<lb/>
<pb n="KR3b0018_WYG_002-34b"/>
　　　另帶枝兵應援一門有警各門堅壁固守不得<lb/>
　　　輕動以防賊寇聲東擊西之患尤禁垜兵驚擾<lb/>
　　　離次至於疾風暴雨半夜黎明人倦易弛賊每<lb/>
　　　乗間登城尤當嚴加申諭可也<lb/>
　求人才<lb/>
　　一才識可備密謀者<lb/>
　　　鄉宦御史徐涵泉慎密有謀老成忠厚且留心<lb/>
　　　時事百凡與之計議可以安邦而治民<lb/>
<pb n="KR3b0018_WYG_002-35a"/>
　　　鄉宦郭劒泉執事素知不煩更贅<lb/>
　　　吳縣生員金澄料敵料事多先見之明議守議<lb/>
　　　攻有不窮之藴藏器不露安貧無求可稱才品<lb/>
　　　兼全之士<lb/>
　　一才識可司戰守者<lb/>
　　　蘇州衞所鎮撫郭惟寅久厯戰陣有功兼有操<lb/>
　　　守可托新委領本府水兵<lb/>
　　　蘇州衞百戸吳濬曽經戰陣有功兼有操守可<lb/>
<pb n="KR3b0018_WYG_002-35b"/>
　　　托新委把守劉家河若欲用之申請督撫取回<lb/>
　　　蘇州府學生員晉日亨武藝閑熟戰陣有勇近<lb/>
　　　時崑山圍城百方攻擊而不陷日亨與有功焉<lb/>
　　　本府武舉顧澣深而善謀長於弓矢<lb/>
　　　太倉州武舉陳情曽厯軍門有志立功<lb/>
　　　崑山縣武舉郭龍韜曽經守禦該縣勇於戰陣<lb/>
　　　臨難不苟<lb/>
　　　常熟縣武舉任賢鋭於立功謹於制行<lb/>
<pb n="KR3b0018_WYG_002-36a"/>
　　一才力敏捷可應急務者<lb/>
　　　監生徐𤣥素才兼文武曽經總兵俞大猷處贊<lb/>
　　　畫效用<lb/>
　　　監生王子陽通曉武藝<lb/>
　　　崑山縣學生員龔良相見義勇為遇難不避議<lb/>
　　　論聳拔嘗督都司梁鳳兵赴敵<lb/>
　　　太倉州生員俞允升博學多聞經厯軍情可充<lb/>
　　　考索備究問<lb/>
<pb n="KR3b0018_WYG_002-36b"/>
　　一才力精勤可司巡視者<lb/>
　　　蘇州衞指揮何萬鍾<lb/>
　　　蘇州衞指揮朱承勲<lb/>
　　　蘇州衞所鎮撫謝潮武進士出身<lb/>
　　　蘇州衞百戸蔣基武解元出身<lb/>
　　　舊任軍門把總郭儒曽於總督軍門立功凡本<lb/>
　　　城内外壯勇及淘沙之徒俱經其揀選屬其統<lb/>
　　　領乃豪傑之士也須駕馭而用之勿容生事可<lb/>
<pb n="KR3b0018_WYG_002-37a"/>
　　　以大得其力<lb/>
　　　武舉黄若曽<lb/>
　　　武舉葛惠<lb/>
　　　武舉劉僎<lb/>
　　一年力强壯可備火患者<lb/>
　　　承差省祭等官一十二員擇精力强者用之<lb/>
　　一才力明敏可任盤詰者<lb/>
　　　蘇州衞官六員府三學教官六員省祭等官六<lb/>
<pb n="KR3b0018_WYG_002-37b"/>
　　　員請於督撫選擇<lb/>
　　一錄精於奇門遁甲翻擒倒將大六壬課者<lb/>
　　　生員彭宰<lb/>
　　　民陸三省<lb/>
　　吳城兵辨<lb/>
吳城兵勢大畧有四<lb/>
　一衞官負其世胄渺視文職武舉為書生議論全不<lb/>
　　入耳實則守城攻敵皆非所長若陳習之能諳武<lb/>
<pb n="KR3b0018_WYG_002-38a"/>
　　藝然終不脱自用故吳城好漢與武生所領有名<lb/>
　　之兵不入其幕下此項官兵似宜留作上司調征<lb/>
　　聽用<lb/>
　一武舉與舉監生員習學武藝者自謂文武兼通渺<lb/>
　　視衞官擅立門戸其部下之兵惟就其素所用熟<lb/>
　　與衞官所統各不相關此一類似宜分作城中各<lb/>
　　門屯守之用<lb/>
　一吳城内外好漢有强力能舉幾百斤者有膽氣勇<lb/>
<pb n="KR3b0018_WYG_002-38b"/>
　　猛赴鬭爭先者有素閑武藝嘗充教師者有當應<lb/>
　　捕慣緝事者分而言之則四等合而言之則皆上<lb/>
　　上兵也嘉靖三十三年此輩嘗應募因官府不分<lb/>
　　皂白雜以無用之民槩給口糧三分統領非人其<lb/>
　　心不甘而又日剋其銀三釐該吏給銀者又剋二<lb/>
　　釐實止得銀二分五釐遂懈弛退避窮民乞丐之<lb/>
　　徒營求領兵給銀之人分銀頂替其後代役者求<lb/>
　　換的名兵不堪用實此之由非吳城無足選也愚<lb/>
<pb n="KR3b0018_WYG_002-39a"/>
　　聞其私語云打行人數雖多好漢無幾我輩若在<lb/>
　　官使一一能識認之一一能擒拏之何内變之足<lb/>
　　患又云官府要用我須識三件其一聽吾儕自相<lb/>
　　推擇稍不濟者不容厠於其間不煩官府費心人<lb/>
　　人精當其二每名須日給工食銀四分勿與他兵<lb/>
　　不堪者例待其三須得有力量好施與豪俠不羈<lb/>
　　之人委其統領庶人人樂於效用無不上前若使<lb/>
　　派屬衞官與武生不願也此一枝似宜用為府縣<lb/>
<pb n="KR3b0018_WYG_002-39b"/>
　　䕶衞親兵<lb/>
　一淘沙之徒以千餘計在城内者逺不如在城外之<lb/>
　　驍勇可用蓋城内淘沙之人不過街市與市河營<lb/>
　　生而已城外下塘山塘一帶出沒深濠與僱倩毛<lb/>
　　徐諸大家看䕶夜警俱是便捷健狠之徒遴其尤<lb/>
　　者豈止百餘人而已乎此輩可充偷營劫寨及探<lb/>
　　兵之用工食與好漢同<lb/>
　　養兵議<lb/>
<pb n="KR3b0018_WYG_002-40a"/>
來問海防銀若干養兵銀若干約够幾月支用切惟國<lb/>
初沿海地方設備倭墪堡哨船防禦等兵其費原算居<lb/>
折白銀内矣承平日久規制大壞定額居折白銀内者<lb/>
未嘗廢也邇者倭患有作當道以原銀資用不敷復於<lb/>
田賦上每巳米一石加銀八分以六分為兵食之需是<lb/>
之謂養兵銀以二分為造船修墪堡等用是之謂海防<lb/>
銀噫吳賦至重數倍他郡又加増焉民力不堪甚矣愚<lb/>
按本府清理田糧録除崇明外太倉長吳等七州縣實<lb/>
<pb n="KR3b0018_WYG_002-40b"/>
徵造存平米<hi>即巳米也説見蘇松税法</hi>共二百二十八萬一十五石<lb/>
七斗今據現在海防養兵之銀每石巳米加銀八分之<lb/>
數共該銀一十八萬二千四百兩有奇以二六分分之<lb/>
除海防銀四萬五千六百兩外該養兵銀一十三萬六<lb/>
千八百兩有奇每兵日工食銀三分一嵗計之可以養<lb/>
兵一萬二千六百七十人又問餘有不敷作何處給即<lb/>
使奏留京庫料價等銀有何錢糧可留分派徽寧池太<lb/>
等府某處該派若干善哉乎問也夫蘇郡錢穀甲天下<lb/>
<pb n="KR3b0018_WYG_002-41a"/>
乃朝廷根本重地命脈之所繫也倭寇大患豈宜獨以<lb/>
一郡支之朝廷設巡撫之初意正欲伸縮劑量權而通<lb/>
之與時宜焉耳若非奏留京庫錢糧與分派徽寧等府<lb/>
協辦蕞爾吳壤民力豈能堪乎京庫錢糧有二曰白銀<lb/>
曰金花銀白銀解京入太倉為邊儲之用急於燎睂工<lb/>
部料價如銀硃黄銅之類在往時為空閒在今日為大<lb/>
工急切之用兹二者雖欲奏留不可得也惟金花銀一<lb/>
項本府七州縣該銀二十萬五千六百五十三兩有奇<lb/>
<pb n="KR3b0018_WYG_002-41b"/>
係貯内庫聽用頗在所緩可以奏留借用其半其應天<lb/>
徽寧等六府素不被兵理宜協辦請憲檄取丁田銀之<lb/>
類解院與奏留金花銀一併貯庫聽用實於養兵為有<lb/>
助顧愚又有説焉本地水兵陸兵有限以一郡之力豈<lb/>
不足養一郡之兵所患者客兵之無限焉耳與其借兵<lb/>
於他省也不如以其費而訓夫土著之民與其用土著<lb/>
之民之多也不如倍其工食募其名數而精選勤練期<lb/>
於可用<hi>訓練精可以省兵省兵可以省食</hi>但土著之民未易猝練則客<lb/>
<pb n="KR3b0018_WYG_002-42a"/>
兵未可遽撤客兵未可遽撤則所以養客兵者其銀不<lb/>
容於不處矣如愚見宜分土兵客兵為二項本府養兵<lb/>
額銀專供本府水陸官兵之用約酌海口把港舟師海<lb/>
塘墪堡旱寨及内地聽征陸兵水兵與養兵銀一萬二<lb/>
千六百七十人之數相合否乎若兵浮於銀則減兵以<lb/>
就銀銀浮於兵則照銀而益兵其處海防之法也亦然<lb/>
若儘養兵之數而合用之兵猶寡儘海防之數而合用<lb/>
之費未敷則以本府空閒錢糧補之其客兵一節以往<lb/>
<pb n="KR3b0018_WYG_002-42b"/>
迹視之大率調來雖多而供饋不專於一郡攻守不定<lb/>
於一方如福蒼船等兵吳淞江以南屬之松江福山港<lb/>
以西屬之常州欵兵邳兵之類分撥旱寨地界亦甚悉<lb/>
吾蘇未嘗盡客兵而養之也其兵數恐亦不過數千其<lb/>
工食銀似不過十餘萬而止耳若督撫衙門奏留金花<lb/>
銀與檄取各府丁田銀之類專供其費何客兵工食之<lb/>
足患乎<lb/>
<pb n="KR3b0018_WYG_002-43a"/>
</p>
<p>
<pb n="KR3b0018_WYG_002-44a"/>
　　蘇州府備寇水陸路論<lb/>
中吳澤國也四通五達賊舟無處不可衝入若自東海<lb/>
而來則嘉定太倉受之從吳淞江劉家河可抵郡城若<lb/>
自揚子江而來則常熟受之從福山港官塘可抵郡城<lb/>
若自松江而來則從長洲之陳湖可抵郡城若自嘉興<lb/>
而來則從吳江之平望可抵郡城或自平望之西而入<lb/>
太湖或自江隂錫山而入太湖則從吳縣之胥口五龍<lb/>
橋石湖可抵郡城崑山居府東腹裏本無江海之險然<lb/>
<pb n="KR3b0018_WYG_002-44b"/>
嘉靖甲寅倭寇犯境崑城獨先受圍以其去郡不逺可<lb/>
作巢穴也崇明孤懸海中四面受敵蘇之屬邑無不當<lb/>
設險者詳著各圖説於後<lb/>
　　蘇州府險要總論<lb/>
或問蘇之險要有幾曰倭寇之犯郡城也水港浩繁塍路<lb/>
交錯不可勝紀而要其總要樞紐所當控扼者不過十<lb/>
四處而已請詳言之賊若自海口而入則嘉定之吳淞<lb/>
江黄窪港太倉之劉家河七丫口四者其險要也若自<lb/>
<pb n="KR3b0018_WYG_002-45a"/>
大江而入則常熟之福山港許浦三丈浦三者其險要<lb/>
也此皆本府險要之在外境者也能守此七處不容賊<lb/>
舟輕入則一州六縣皆晏然無虞況府治乎但濱海不<lb/>
止於太倉嘉定二邑而已在南則嘉興之海鹽平湖在<lb/>
東南則松江之華亭上海皆是也江口亦不止於常熟<lb/>
而已在西北則常州之江隂武進鎮江之丹徒丹陽皆<lb/>
是也鎮江路逺且置勿論嘉松常三郡江海口岸賊一<lb/>
内犯則長驅至蘇蘇之所恃以禦之者不在於交界設<lb/>
<pb n="KR3b0018_WYG_002-45b"/>
險乎此之謂腹内險要也若不能守而縱賊過界則海<lb/>
口江口所設之險均為無用與不設同故設險於外境<lb/>
固為制敵上游策之上也而腹内險要亦不可視為輕<lb/>
緩在南方則吳江之平望所以禦海鹽平湖之衝長洲<lb/>
之周莊所以禦華亭南路之衝在東南則長洲之陳湖<lb/>
所以禦華亭中路之衝崑山之磧澳安亭所以禦華亭<lb/>
上海之衝為途不同同於備海寇之深入也在北方則<lb/>
長洲之蠡口所以禦無錫間道之衝長洲之望亭所以<lb/>
<pb n="KR3b0018_WYG_002-46a"/>
禦江隂南來之衝吳縣之太湖洞庭兩山所以禦江隂<lb/>
無錫武進寇舟逸入之衝為途不同同於備江寇之深<lb/>
入也總而計之外境之險要有七腹内之險要亦有七<lb/>
此十有四者蘇郡之安危所繫何者當設水兵何者當<lb/>
設陸兵何者當兼設水兵陸兵擇將選兵勿惜糧賞常<lb/>
以一枝當敵鄰枝應援振肅軍令蘇郡豈有不安者乎<lb/>
　　蘇州府禦寇論<lb/>
或問入寇之路其多若此而往年倭寇出没止由吳江<lb/>
<pb n="KR3b0018_WYG_002-46b"/>
崑山常熟無錫官塘而來餘皆捨而不由何也曰有説<lb/>
焉倭寇之所長者揮刀焉而已陸戰焉而已舟楫非其<lb/>
利也何也寇至海濱登岸焚劫其舶盡棄於海擄民航<lb/>
以深入雖甚快利不過二櫓飛盪而已雖善操舟不過<lb/>
役使鄉民而已其篙櫓之多較之兵船不如也水戰之<lb/>
便較之兵船不如也火器之備較之兵船不如也藥箭<lb/>
之利較之兵船不如也人力應援之齊較之兵船不如<lb/>
也若浮<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>湖而來我兵合而圍之夾而攻之衝而㫁之<lb/>
<pb n="KR3b0018_WYG_002-47a"/>
彼豈能當乎兵法曰以吾所長攻其所短寇至狡猾固<lb/>
黙識乎此矣故必由官塘橋梁之處整隊而行相機而<lb/>
進隨處殺人以樹其威分投放火以張其勢此其衆可<lb/>
數而其形盡露矣兵法曰形人而我無形此在倭寇已<lb/>
先犯乎戒矣使當時主兵之人能以吾無形者而制之<lb/>
彼豈能一人逃乎奈何哨探之無聞設伏之不講疑兵<lb/>
援兵皆不之用衝鋒者無賞而退走者無罰分吾兵力<lb/>
虛備於無用之地而與賊戰者反鹵莽焉何怪乎寇之<lb/>
<pb n="KR3b0018_WYG_002-47b"/>
僥倖而去也或曰吳地多田塍甚窄僅可容一二人當<lb/>
前持一二器接戰不能以衆進也如之何曰倭寇之來<lb/>
魚貫而行此在兵法謂之直陣本當為横陣以應之但<lb/>
岸塍非曠地之比恐有不能拘者吾以一二人進彼亦<lb/>
以一二人進吾以一二器戰彼亦以一二器戰同此窄<lb/>
路彼何所多於吾乎彼若以選鋒當前吾亦以選鋒當<lb/>
前精選各兵之中豈無以一當百者若干人足充吾先<lb/>
鋒乎彼之人數有限而吾之人數且無限以吾無限之<lb/>
<pb n="KR3b0018_WYG_002-48a"/>
人而分為數支孰為正兵更番抽代孰為奇兵截賊歸<lb/>
路孰為左翼孰為右翼或伏於邨林列火攻以待之或<lb/>
隔水而陣設機械以誘之晝則相持而不與戰夜則多<lb/>
方以撓其逸彼將前不得進後不得退饑不得食勞不<lb/>
得息不四五日而憔悴必矣吾因而擊之也何有噫此<lb/>
能將與良有司之作用苟無其人功不虛成<lb/>
<pb n="KR3b0018_WYG_002-49a"/>
</p>
<p>
<pb n="KR3b0018_WYG_002-50a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_002-50b"/>
　　吳縣境考<lb/>
吳縣附府城古吳子國厯周八百餘年惟稱吳無分邑<lb/>
秦為㑹稽郡置吳縣漢定㑹稽領縣二十四而吳為首<lb/>
邑武帝平東越以其地來屬増縣二并前為二十六城<lb/>
亦以吳為首順帝初詔分浙江以東為㑹稽郡還治山<lb/>
隂浙江以西為吳郡治吳領城十三吳亦為首三國吳<lb/>
寶鼎元年分吳郡㑹稽為吳興郡縣屬吳興晉太康四<lb/>
年割縣地置海虞縣<hi>今常熟縣</hi>隋開皇間改郡為蘇州移治<lb/>
<pb n="KR3b0018_WYG_002-51a"/>
横山縣隨郡移唐武徳九年仍復故治萬嵗通天元年<lb/>
分置長洲縣於城心東西畫境而治吳得西焉開元四<lb/>
年陞吳為望縣梁開平三年又割縣地置吳江縣元元<lb/>
貞二年陞吳為上縣國朝吳元年以在城四隅分𨽻兩<lb/>
縣而吳割西南西北二隅<lb/>
　東至長洲縣在城臥龍街分界一里西至常州府宜<lb/>
　興縣界一百里南至本縣一都一十五里抵太湖北<lb/>
　至長洲縣在城界二里東南至本縣靈巖鄉南接至<lb/>
<pb n="KR3b0018_WYG_002-51b"/>
　吳江縣界一十五里東北至長洲縣界二里西南至<lb/>
　浙江湖州府長興縣界七十八里西北至長洲縣界<lb/>
　一十一里<lb/>
<pb n="KR3b0018_WYG_002-52a"/>
</p>
<p>
<pb n="KR3b0018_WYG_002-53a"/>
　　吳縣備寇水陸路考<lb/>
　東並長洲<lb/>
　西瀕太湖<lb/>
　　　其道有三由胥門厯横塘跨塘木瀆而出乎胥<lb/>
　　　口者其西路也由横塘行春橋而出石湖者西<lb/>
　　　南路也寇若自常州浮湖而來則從此二口而<lb/>
　　　入也由盤門五龍橋出鮎魚口者其南路也寇<lb/>
　　　若自湖州吳江浮湖而來則從此入也三者皆<lb/>
<pb n="KR3b0018_WYG_002-53b"/>
　　　間道也非正道也<lb/>
　南抵吳江<lb/>
　　　其道有二由五龍橋迤東古塘而行出吳江之<lb/>
　　　三里橋者東南路也由鮎魚口出太湖收吳江<lb/>
　　　之柳胥者南路也賊若為尹山官兵所梗方由<lb/>
　　　此二路而來皆間道非正道也<lb/>
　北通無錫<lb/>
　　　其道一由閶門上下新橋而抵楓橋是也楓橋<lb/>
<pb n="KR3b0018_WYG_002-54a"/>
　　　接長洲之滸墅滸墅北行即無錫縣地方矣此<lb/>
　　　路水陸皆通實西北要衝乃正道非間道也<lb/>
　　按吳縣與長洲附郭雖同而形勝迥異吳縣之所<lb/>
　　分轄者西南二方也多山少田半為太湖若曽嘗<lb/>
　　登西山之巔而覽之龍脈自建康而來崇岡大峽<lb/>
　　不可勝紀絶無谿洞蓊箐可以竄賊山險不足患<lb/>
　　也所患者惟太湖耳西望陽羨北跨毘陵南負烏<lb/>
　　程茫茫數百里水光接天七十二峯峙於其中若<lb/>
<pb n="KR3b0018_WYG_002-54b"/>
　　盪若浮盜舟凌風駕濤齊噪競進難於控禦且洞<lb/>
　　庭兩山富饒之名虛播天下盜素染指備之不可<lb/>
　　不豫故吳縣之所當設險者有六曰胥口曰石湖<lb/>
　　曰五龍橋曰洞庭東山曰洞庭西山其一則内地<lb/>
　　之楓橋也詳見各圖説於後<lb/>
<pb n="KR3b0018_WYG_002-55a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_002-55b"/>
　　胥口險要説<lb/>
胥門石灰橋西九里為横塘又九里為跨塘又九里為<lb/>
木瀆鎮又九里為胥口胥口者胥門往太湖莫釐<hi>即洞庭東</hi>
<hi>山</hi>包山<hi>即洞庭西山</hi>之渡口也太湖東壖兩山對峙南曰胥<lb/>
山北曰香山胥口介於其中湖寇若從此入則或由木<lb/>
瀆東行而犯胥門或由木瀆西北踰靈巖支硎而掠楓<lb/>
橋犯閶門故吳縣之險太湖為最太湖設險胥口為最<lb/>
往年倭舶之犯洞庭往返俱在於此木瀆鎮巡司不能<lb/>
<pb n="KR3b0018_WYG_002-56a"/>
禦也故自胥門迄於胥口設營者三一曰胥門營二曰<lb/>
東跨塘營三曰胥口營内外相維逺近互援三者廢其<lb/>
一不可也<lb/>
<pb n="KR3b0018_WYG_002-57a"/>
　　石湖險要説<lb/>
胥門石灰橋西行九里為横塘横塘西南三四里為楞<lb/>
伽山<hi>俗呼上方山</hi>山麓所滙白灧而連太湖者石湖也乃太<lb/>
湖之委瀦也週圍二十有六里行春橋在焉北屬吳縣<lb/>
界南屬吳江縣界民廬四匝雜植花竹而湖居其中寇<lb/>
若進此則或由横塘而犯胥門或沿楞伽一帶山外而<lb/>
掠溪上掠横金掠下保或由横塘彩雲橋之北而掠楓<lb/>
橋犯閶門故石湖守禦不可以已也<lb/>
<pb n="KR3b0018_WYG_002-58a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_002-58b"/>
　　五龍橋險要説<lb/>
盤門外一水洪濶而南行者謂之齾塘其長約十里分<lb/>
二水口出太湖在東濶一百三十丈者曰鮎魚口在西<lb/>
濶八丈者曰麪杖港二口之外湖水渺茫直通湖常二<lb/>
郡難於控禦跨齾塘者有五龍橋焉離盤門七里在塘<lb/>
半途東通寶帶橋西通跨塘乃郡南之關紐也設險於<lb/>
此則北可以屏翰盤門而新郭仙人堂胥涇諸近地亦<lb/>
不至罹屠戮之慘矣<lb/>
<pb n="KR3b0018_WYG_002-59a"/>
</p>
<p>
<pb n="KR3b0018_WYG_002-60a"/>
　　楓橋險要説<lb/>
自閶門至楓橋將十里南北二岸居民櫛比而南岸尤<lb/>
盛凡四方難得之貨靡所不有過者爛然奪目楓橋尤<lb/>
為商舶淵藪上江諸郡及各省菽粟棉花大貿易咸聚<lb/>
焉南北往來停橈解維俱在於此盜賊奸細至難盤詰<lb/>
往年嘗建敵樓設團營於接官亭寒山寺遺址現存不<lb/>
可以不修舉雖然險要有重有輕楓橋雖不當江湖水<lb/>
口之衝而所關繫至重似宜設重兵以鎮之不當與婁<lb/>
<pb n="KR3b0018_WYG_002-60b"/>
齊諸附郭例視而已何也天下財貨莫聚於蘇州蘇州<lb/>
財貨莫聚於閶門島寇垂涎往事可鑒若再犯乎此蘇<lb/>
州元氣竭矣楓橋北近射瀆長蕩南通齾塘太湖寇之<lb/>
所熱中者城内十一而此地十九其來也必非輕舉我<lb/>
兵豈可草草以應之乎團長之力曽足以禦之乎<lb/>
　　楓橋築堡論<lb/>
或問南北二濠抵於楓橋築一大堡以保障之如揚州<lb/>
新舊二城可乎曰不可郡中諸大家之倉廩與客販囤<lb/>
<pb n="KR3b0018_WYG_002-61a"/>
園棧房陳陳相因以百萬計胥在城外以水次便焉故<lb/>
也若另築堡則莫肯内遷而四十餘里之城人少食乏<lb/>
其誰與守甲寅之議所以尼而不行者職此故也或又<lb/>
謂堡既不可築也使賊匿於民居若何而殲之曰奚而<lb/>
不可方賊之未至也火攻以逆之設伏以待之或就於<lb/>
楓橋地方而為之陷穽如無情障漏澤園六國城之類<lb/>
以掩之或伺其去而邀之於要路擊其惰歸皆必勝之<lb/>
道也用其一而賊驚潰用其二而賊半滅用其三而賊<lb/>
<pb n="KR3b0018_WYG_002-61b"/>
無子遺若三者而皆莫之能焉可恥甚矣雖設險何益<lb/>
哉<lb/>
<pb n="KR3b0018_WYG_002-62a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_002-62b"/>
　　洞庭東山險要説<lb/>
洞庭東山即莫釐山也相𫝊隋莫釐將軍居之一名胥<lb/>
母則謂子胥嘗迎母於此也太湖浩渺其東為山者十<lb/>
有七而莫釐最大週圍五十餘里地占三鄉國初原屬<lb/>
甪頭巡司因去西山遼絶相顧甚難成化間特創東山<lb/>
巡司以轄之居民稠密商賈為業重利而輕生一遇寇<lb/>
警合山之人齊奮而出不賴官兵自相抗禦現今設兵<lb/>
哨營寨者八在北曰嘶馬哨曰梁山哨在南曰渡船營<lb/>
<pb n="KR3b0018_WYG_002-63a"/>
在東曰北湖口在西曰長圻寨在東北曰長圻哨在西<lb/>
北曰毛園哨在西南曰葑山營各統之以耆民團長選<lb/>
鄉兵而訓之府縣官間一親閲務期實用但水兵未經<lb/>
酌處似宜報湖船編甲長而以五桅盤篐船領之有事<lb/>
責其在湖與巡司一體巡哨庶幾郡城可以無西顧之<lb/>
憂矣<lb/>
<pb n="KR3b0018_WYG_002-64a"/>
　　洞庭西山險要説<lb/>
洞庭西山乃包山之别名也<hi>山川志包山以四面水包之或謂包公嘗居之真誥</hi>
<hi>云去洞庭見包公問動靜包公者句容鮑靚也左太沖賦云指包公以為期集洞庭而淹留</hi>太湖中<lb/>
峙之山在西四十有一而包山最大週圍一百三十里<lb/>
甪頭巡司在焉管三鄉五都廬聚物産大畧與東山同<lb/>
盜素難犯嘉靖甲寅倭寇登劫一䑸為團長徐术等所<lb/>
截自黄麻門從漫山而下向空湖往常州境去一䑸為<lb/>
耆民周瓚等所逐至獨山轉戰三四十合往無錫境去<lb/>
<pb n="KR3b0018_WYG_002-64b"/>
蓋山民重於保家而輕於用命沿習有如此者其在湖<lb/>
謀利諸船衝冒風濤視險如夷尤堪召用今所設者旱<lb/>
寨有六北曰大勝南曰石公東曰元山西曰甪山東南<lb/>
曰龜山西南曰廟山各領之以團長隊長朝夕訓練而<lb/>
水兵船尚為缺典似宜通行選練與東山水陸兵相為<lb/>
聲援湖中有警責令夾擊更與西北馬蹟諸山西南石<lb/>
湖諸山約為掎角無分秦越則盜必不敢窺太湖矣<lb/>
　　吳縣險要總論<lb/>
<pb n="KR3b0018_WYG_002-65a"/>
吳縣險要與長洲不同長洲乃賊之來路也吳縣乃賊<lb/>
之去路也何也倭舶從海而來泖澱吳淞婁江福山之<lb/>
類皆其所從來之路也皆長洲連界地方也太湖在呉<lb/>
縣之西倭寇來此不便往年出石湖出胥口皆滿載之<lb/>
後因憚東北方官兵阻截欲假太湖走吳江以出海乃<lb/>
去賊也夫其來既皆在於長洲也則長洲設險捍之宜<lb/>
也吳縣為賊去路則逐之出境已矣兵法曰歸師勿遏<lb/>
險要之設無乃為贅歟曰否所謂設險者團鄉兵於水<lb/>
<pb n="KR3b0018_WYG_002-65b"/>
口兩岸拒賊之入非拒其出也況賊可以從此而出亦<lb/>
可以復從此而入方其出也謂之去路若回翔反顧即<lb/>
來路也往年倭舶一由胥口犯洞庭為吳江水兵所阻<lb/>
復還胥口從常熟而去一由石湖亦為吳江水兵所阻<lb/>
跽拜求還水兵貪餌縱出莫舍漊去可以驗矣方其去<lb/>
也吾兵嘗與之戰既犯兵志勿遏之戒及其復入不敢<lb/>
與戰而直縱之皆由當時主兵者昧於方畧故耳兵法<lb/>
曰擊其惰歸此之謂也設使賊出湖時督水兵者能尾<lb/>
<pb n="KR3b0018_WYG_002-66a"/>
而擊之縱不全勝必求向前脱不敢復回矣水兵船者<lb/>
逐賊之正兵也在岸之兵不過慮賊登岸故設以待之<lb/>
耳豈可不用兵船追擊而但恃夫陸兵乎或引兵法窮<lb/>
寇勿追以辨水兵尾擊之謬噫是大不然窮寇者饑餓<lb/>
窮迫以命相搏者也出湖之寇乃飽其所欲舟自為計<lb/>
勢不相顧者也此在兵法急擊勿失之條何可謂勿追<lb/>
乎要之已上所謂皆就今日倭寇言耳太湖之險萬古<lb/>
不變倭患寧後能保無寇從西來者乎是今日倭賊之<lb/>
<pb n="KR3b0018_WYG_002-66b"/>
去路乃異時他賊之來路也險要圖説其吳縣千百年<lb/>
兵防之定準乎<lb/>
　　吳縣巡司<hi>弓兵數附</hi>
木瀆巡司<lb/>
　在吳縣西南三十里木瀆鎮設弓兵四十名往來巡<lb/>
　邏<lb/>
横金巡司<lb/>
　在吳縣西南三十里横金邨洪武三年建設弓兵四<lb/>
<pb n="KR3b0018_WYG_002-67a"/>
　十名往來巡邏<lb/>
甪頭巡司<lb/>
　在吳縣西南八十五里洞庭西山設弓兵四十名往<lb/>
　來巡邏<lb/>
東山巡司<lb/>
　在洞庭東山國初原屬甪頭巡司成化中巡撫都御<lb/>
　史王公恕奏置設弓兵四十名往來巡邏<lb/>
　<lb/>
<pb n="KR3b0018_WYG_002-67b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江南經畧卷二上<lb/>
<pb n="KR3b0018_WYG_002-68a"/>
欽定四庫全書<lb/>
　江南經畧卷二下<lb/>
　　　　　　　　　　　　明　鄭若曽　撰<lb/>
　　長洲縣境圖<lb/>
<pb n="KR3b0018_WYG_002-69a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_002-69b"/>
　　長洲縣境考<lb/>
長洲縣附府城長洲本古苑澤史稱周敬王六年走犬<lb/>
長洲長洲之名由此漢髙祖十二年吳王嘗建倉於其<lb/>
地唐武后萬歳通天元年始割吳縣北境置長洲縣乾<lb/>
元二年改長洲軍大厯五年復為縣十二年陞為望縣<lb/>
國朝吳元年革在城四廂録事司以東南東北二隅屬<lb/>
長洲縣<lb/>
　東至崑山縣界四十里西至在城吳縣分界一里南<lb/>
<pb n="KR3b0018_WYG_002-70a"/>
　至吳江縣界十八里北至常熟縣界九十五里東南<lb/>
　至松江府華亭縣界一百二十里東北至崑山縣界<lb/>
　五十五里西南至吳縣界二里西北至常州府宜興<lb/>
　縣界六十里<lb/>
<pb n="KR3b0018_WYG_002-71a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_002-71b"/>
　　長洲縣備寇水陸路考<lb/>
　東距崑山<lb/>
　　　其道有三由婁門東行厯陸涇壩唯亭真義至<lb/>
　　　崑山之西門者其中路也由葑門東行厯黄石<lb/>
　　　橋金雞渰唐浦吳淞江而收界浦或收小澞浦<lb/>
　　　或收新洋江者其南路也由婁門官瀆橋出陽<lb/>
　　　城湖東行收西湖灘收綽墪收髙墟者其北路<lb/>
　　　也中路官路也水陸皆可行乃正道也吳淞陽<lb/>
<pb n="KR3b0018_WYG_002-72a"/>
　　　城皆水路也皆道之間者也<lb/>
　西並吳縣<lb/>
　南抵吳江<lb/>
　　　其道有二由葑門蔑渡橋南行厯尹山夾浦至<lb/>
　　　吳江之三里橋者驛路也水陸皆可以行乃正<lb/>
　　　道也由蔑渡橋東行厯黄天蕩尹山湖出同里<lb/>
　　　湖之西口者水路也乃間道也<lb/>
　北通常熟<lb/>
<pb n="KR3b0018_WYG_002-72b"/>
　　　其道有三由齊門北行厯陸墓蠡口吳㙮沈浜<lb/>
　　　而至常熟之南門者驛路也水陸皆可行道之<lb/>
　　　正也由閶門山塘橋北行厯同橋長蕩分程或<lb/>
　　　從洛婆橋蕩口或從顧山楊尖以出華蕩以至<lb/>
　　　常熟之南門者西北抝路也由婁門官瀆橋出<lb/>
　　　陽城湖東北行至直塘分程或從支塘或從任<lb/>
　　　陽皆可以至常熟之東門者東北抝路也二者<lb/>
　　　皆水路也皆道之間者也<lb/>
<pb n="KR3b0018_WYG_002-73a"/>
　西北與無錫為界<lb/>
　　　其道有二由滸墅北行厯望亭新安至無錫之<lb/>
　　　南門者驛路也水陸皆可行乃正道也由山塘<lb/>
　　　涇北行厯同橋虎丘分程或從長蕩泰伯鄉或<lb/>
　　　從荇菜橋直北小港而行以出百瀆以至無錫<lb/>
　　　之南門者皆水路也間道也<lb/>
　東南與華亭為界<lb/>
　　　其道有三由葑門瓦硝涇東行厯王母湖大姚<lb/>
<pb n="KR3b0018_WYG_002-73b"/>
　　　陳湖澱山湖謝澤圓泖而至華亭之西門者中<lb/>
　　　路也由葑門東行厯黄石橋金雞渰唐浦甪直<lb/>
　　　磧澳唐行而至華亭之北門者其北路也由葑<lb/>
　　　門蔑渡橋南行厯尹山同里鄧邨周莊楊扇章<lb/>
　　　練塘尤墪而至華亭之西門者其南路也三者<lb/>
　　　皆水路也中路道之正者也南路北路皆道之<lb/>
　　　間者也<lb/>
　　按長洲縣與吳縣雖同附郭而利害難易迥乎不<lb/>
<pb n="KR3b0018_WYG_002-74a"/>
　　同蓋長洲分治郡城之東南北三方與崑山吳江<lb/>
　　常熟無錫華亭相接壤吳縣之所轄者諸山與太<lb/>
　　湖而已倭寇自江海而來不當其衝也長洲則吳<lb/>
　　淞江婁江陳湖陽城湖諸蕩四通五達賊舟無處<lb/>
　　不可至若東從劉家港越崑山則犯婁門北從白<lb/>
　　泖港福山港越常熟則犯齊門西北從江隂越無<lb/>
　　錫則犯閶門南從嘉興越吳江則犯葑門東南從<lb/>
　　七團八團經千墪浦入吳淞江散甪直等鎮高墊<lb/>
<pb n="KR3b0018_WYG_002-74b"/>
　　等邨亦㑹於葑門在在可以衝入則在在當為之<lb/>
　　備但地方廣逺港汊浩繁不能一一設兵惟摘其<lb/>
　　險要者六曰陸涇壩曰唐浦曰鑊底潭曰夾浦北<lb/>
　　曰蠡口曰滸墅詳見各圖説於後<lb/>
<pb n="KR3b0018_WYG_002-75a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_002-75b"/>
　　陸涇壩險要説<lb/>
陸涇壩在婁門東六里乃寇從劉家河西來必由之衝<lb/>
也長洲之東境至陸市舖而交崑山縣界舊之設險者<lb/>
凡三重焉官瀆橋營所以捍衞婁門為第一重也陸涇<lb/>
橋築土壩建木城敵樓設團營於陽城湖濱所以為唯<lb/>
亭官瀆二營之策應乃第二重也最東近陸市舖設小<lb/>
唯亭營所以禦賊之來若外戸然乃第三重也以愚觀<lb/>
之小唯亭者賊西行之正路也其南有沙湖北有陽城<lb/>
<pb n="KR3b0018_WYG_002-76a"/>
湖萬一賊計狡猾不由正路而由南北間道豈不反遶<lb/>
出小唯亭之西乎故東境設險陸涇壩為最要兵備任<lb/>
公環與倭寇鏖戰嘗奏大捷即此地也其北陽城邨團<lb/>
營相城團營皆為湖防而設荻扁團營乃為彭渰而設<lb/>
然皆羽翼陸涇官瀆不可無也<lb/>
<pb n="KR3b0018_WYG_002-77a"/>
　　唐浦險要説<lb/>
葑門東六里為黄石橋營又六里為金雞渰又六里為<lb/>
斜塘營又六里為唐浦巡司乃吳淞江轉折而南處也<lb/>
土壩在焉自此而東為甪直浦與崑山交界唐浦設險<lb/>
所以遏寇從吳淞江衝來之患<lb/>
<pb n="KR3b0018_WYG_002-78a"/>
　　鑊底潭險要説<lb/>
葑門之東南三里有瓦屑涇在蔑渡橋北從此涇入厯<lb/>
黄天蕩六里至瀆墅湖又三里至鑊底潭又東八里至<lb/>
陳湖又東南至澱山湖又東南至泖塔湖陳湖曠野難<lb/>
於設備鑊底潭有邨落聚兵於此則東可以控賊從松<lb/>
江三泖而來之患<lb/>
<pb n="KR3b0018_WYG_002-79a"/>
　　夾浦北險要説<hi>夾浦南險要另見吳江縣圖説</hi>
葑門直南而行厯蔑渡橋營尹山鎮而浮橋鎖於水口<lb/>
者夾浦也乃吳淞江之上流也東通澱湖三泖西對夾<lb/>
涇港連太湖南抵吳江鶯脰諸湖北接長洲尹山諸湖<lb/>
賊舟若至夾浦則南犯吳江北犯長洲勢不可遏矣今<lb/>
夾浦設團營官兵而其東吳淞江章練塘又各設兵以<lb/>
為夾浦外障兵營張掎角之形守禦協脣齒之固則長<lb/>
洲之東南庶可以無患矣<lb/>
<pb n="KR3b0018_WYG_002-80a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_002-80b"/>
　　蠡口險要説<lb/>
齊門外直北五里為陸墓又五里為周涇舖又二里為<lb/>
蠡口巡司從此而北至永倉敵樓與常熟接壤所謂常<lb/>
熟官塘是也通計團營之設者七無量營石家浜營夾<lb/>
塘東西而立乃齊門外第一層險阻也陸墓營南橋鎮<lb/>
營亦東西夾塘而設乃第二層也陸墓之北為蠡口營<lb/>
蠡口之西北為冶長營冶長之東北為永倉營其形若<lb/>
鼎足者乃第三層也塘之東為彭渰為陽城湖施澤湖<lb/>
<pb n="KR3b0018_WYG_002-81a"/>
直通常熟崑山二縣塘之西為長蕩為曹湖為黄埭塘<lb/>
直通無錫縣若蠡口者真郡城之北門也能守此可以<lb/>
遏寇之來矣此外又有錢萬里橋團營則緣郡城西北<lb/>
空野其水與長蕩相連而設露城鎮團營則緣郡城東<lb/>
北空野其水與陽城湖相通而設一則為婁齊二門之<lb/>
羽翼一則為閶門之羽翼皆不可無者也<lb/>
<pb n="KR3b0018_WYG_002-82a"/>
　　滸墅險要説<lb/>
滸墅<hi>俗名許市</hi>在閶門外西北二十五里南北運道之要衝<lb/>
也戸部分司在焉居民稠密錢鈔出納無城堡可守若<lb/>
寇從無錫而來乃必由之道也乙卯之秋倭寇五十三<lb/>
人自南京至吳縣之横涇為官兵所截正由乎此其南<lb/>
為楓橋商賈駢集乃入蘇之正道也又有虎丘山塘涇<lb/>
貨物亦阜乃入蘇之間道也滸墅有備則寇自西北而<lb/>
來均可以無患矣今議設滸墅鎮營其北又設望亭團<lb/>
<pb n="KR3b0018_WYG_002-82b"/>
營所不可緩焉者也<lb/>
　　長洲縣巡司<hi>弓兵數附</hi>
吳㙮巡司<lb/>
　舊在吳㙮後移齊門外北二十里蠡口北又稱蠡口<lb/>
　巡司設弓兵四十名往來巡邏<lb/>
唐浦巡司<lb/>
　在葑門東二十四里唐浦設弓兵四十名往來巡邏<lb/>
陳墓巡司<lb/>
<pb n="KR3b0018_WYG_002-83a"/>
　在縣東南五十五里陳湖東設弓兵四十名往來巡<lb/>
　邏<lb/>
　　長吳二縣倭患事蹟<lb/>
嘉靖三十二年癸丑<lb/>
　閏三月賊掠諸邨鎮<lb/>
　　賊首鄧文俊林碧川沈南山等分蹤出掠<lb/>
　五月賊犯府城分掠洞庭諸山<lb/>
　八月賊犯府城官兵擊却之<lb/>
<pb n="KR3b0018_WYG_002-83b"/>
三十三年甲寅<lb/>
　四月賊至夾浦官兵擊敗之<lb/>
　　戰於陳湖斬首十八級生擒二酋<lb/>
　賊犯府城㕘政翁公大立統官兵禦却之<lb/>
　　是月二十日賊首阿八王率衆分䑸而入一由唐<lb/>
　　浦一由唯亭二十三日衝婁門守者發銃箭傷死<lb/>
　　三賊賊乃退二十七日復衝葑門㕘政翁公大立<lb/>
　　提青州兵與戰勝之復退次日賊二千餘人焚劫<lb/>
<pb n="KR3b0018_WYG_002-84a"/>
　　葑婁齊三門翁公統官兵擊敗之遂退往徐莊是<lb/>
　　時也府城之圍雖解崑山太倉常熟嘉定處處受<lb/>
　　圍在在請援地方之難未有甚焉者也<lb/>
　五月賊犯府城官兵與戰大勝之賊宵遁至崑山<lb/>
　　初二日賊從崑山陽城湖衝婁門次日攻葑門山<lb/>
　　陜青州等兵出城接戰賊初意城中兵少見兵衆<lb/>
　　太叢戰數合我兵皆大勝斬獲傷死者甚多是夜<lb/>
　　賊不敢寐相背而坐遂遁回崑山之新洋江先是<lb/>
<pb n="KR3b0018_WYG_002-84b"/>
　　備倭都司梁鳯屯兵真義舖為賊所襲輜重銃砲<lb/>
　　盡棄而走至是寇藉之以攻城皆鳯遺禍也<lb/>
　六月賊圍府城大肆焚掠各門諸市鎮而去<lb/>
　　初二日官兵與賊戰於真義弗利百戸劉愛臣死<lb/>
　　焉賊遂進逼唯亭初四日抵婁門都督萬表帥親<lb/>
　　兵僧兵下八山兵千餘人禦之賊設伏兵掩擊萬<lb/>
　　師却走賊勢益張次日焚劫閶門至楓橋地方初<lb/>
　　八日賊分三支一由張家橋一由北新橋水陸並<lb/>
<pb n="KR3b0018_WYG_002-85a"/>
　　進焚劫滸墅一由花園邨焚劫横塘横山東西諸<lb/>
　　邨落先是吳氓頑蠢凡在附郭二三十里内者妄<lb/>
　　謂寇不深入又惑於入城危急之言莫肯遷進至<lb/>
　　是親屬不能相顧倉皇無歸或浮湖中或之山嶴<lb/>
　　寇皆窮其所聚追逐殺擄哭聲徹天城下求入者<lb/>
　　不可勝計恐混奸細莫敢許兵備任公環獨身任<lb/>
　　安危日啓一門盤詰嚴肅魚貫而進間有一二奸<lb/>
　　細公命左右縛之賊以為神全活十數萬人竟無<lb/>
<pb n="KR3b0018_WYG_002-85b"/>
　　他虞初九日賊回閶門上新橋兵備任公環總兵<lb/>
　　解明道帥官兵千餘人出城擊之斬賊二十餘級<lb/>
　　生擒一人賊氣少阻退走楓橋日暮聞我兵進城<lb/>
　　復至閶門十一日由石湖入太湖吳江知縣楊芷<lb/>
　　舉人周大章生員吳詰帥水兵邀擊於鮎魚口擒<lb/>
　　斬五六十人賊餌水兵由吳江平望而去<lb/>
三十四年乙卯<lb/>
　三月總督尚書張公經統大兵至即如松江<lb/>
<pb n="KR3b0018_WYG_002-86a"/>
　　時張公經初統大兵至蘇州欲開府巡按御史周<lb/>
　　公如斗曰方今松江賊勢猖獗公不亟往恐賊謂<lb/>
　　公怯也張公意伺賊便馳擊之尚駐胥門周公方<lb/>
　　承監軍之命令諸將曰若曹不能禁戢兵士吾先<lb/>
　　㕘究矣諸將猶未悛周公乗小艇隂察之諸將覺<lb/>
　　而大懼請於張公星夜往松江所過肅然<lb/>
　四月巡撫都御史周公珫巡按御史周公如斗奏免<lb/>
　被倭州縣租税招撫流民<lb/>
<pb n="KR3b0018_WYG_002-86b"/>
　　民自甲寅之變田地抛荒所在騷動二公連章請<lb/>
　　蠲本年田租上特允之巡按周公先得報恐府縣<lb/>
　　吏胥乗機作弊不俟撫院㑹議星夜揭榜通衢凡<lb/>
　　已收在官銀米盡行給散人心大悦歡聲動地流<lb/>
　　民皆歸復業小民免於從賊人至於今頌之<lb/>
　五月賊犯府城入太湖由常熟出江<lb/>
　　初八日賊突至婁門次日至楓橋分二支一往滸<lb/>
　　墅一往木瀆西山等處焚劫十三日兵備副使任<lb/>
<pb n="KR3b0018_WYG_002-87a"/>
　　公環與總兵湯克寛等提兵至木瀆巢賊賊預伏<lb/>
　　歘起我兵驚潰不能勝追至胥口次日賊入太湖<lb/>
　　與吳江水兵戰於湖中焚劫洞庭兩山一䑸為團<lb/>
　　長徐术等阻截自黄麻門從衝山漫山而下向空<lb/>
　　湖常州境去一䑸為耆民周瓚等所追至於獨山<lb/>
　　轉戰三四十合從無錫境去遇官兵不得進還入<lb/>
　　太湖其在滸墅者住劄望亭十九日分掠曹湖葑<lb/>
　　塘涇長涇黄埭二十三日太湖賊焚劫洞庭二十<lb/>
<pb n="KR3b0018_WYG_002-87b"/>
　　六日進胥口次日由閶門齊門常熟官塘而去其<lb/>
　　舟十四艘皆䝉氊與濕被以防火器矢石云<lb/>
　柘林賊至陸涇壩提督都御史周公珫巡按御史周<lb/>
　公如斗親督兵備副使任公環總兵俞大猷等逐戰<lb/>
　大破之<lb/>
　　賊自柘林分蹤出掠至李㙮滙厯張莊小崑山趨<lb/>
　　泖湖而北保靖宣慰司彭藎臣追之抵陸涇壩離<lb/>
　　城十里而近巡按周公如斗急邀巡撫周公珫出<lb/>
<pb n="KR3b0018_WYG_002-88a"/>
　　婁門禦之而身御城樓令曰如賊不滅敢有渡河<lb/>
　　者以失機奏請如律兵備任公環帥師為前驅與<lb/>
　　總兵俞大猷游擊鄒繼芳守備王桂合力禦於壩<lb/>
　　上賊敗走獲其舟三十五艘斬首二十級明日賊<lb/>
　　復合夥揚帆而前我兵用銅發鑛燬其舟賊登岸<lb/>
　　兵備任公帥鈎刀手當其衝與賊鏖戰自辰至申<lb/>
　　凡二十合賊遂大敗斬首八百餘級我兵不損一<lb/>
　　人葢月之二十二日也<lb/>
<pb n="KR3b0018_WYG_002-88b"/>
　六月賊犯府城官兵出城禦却之<lb/>
　　初五日賊二千餘人自崑山至婁齊葑三門焚劫<lb/>
　　鎮撫蘇憲臣禦戰死焉次日至閶門屯洞涇橋兵<lb/>
　　備副使任公環知府林公懋舉總兵解明道分帥<lb/>
　　徐潁等兵出城𠞰之斬賊首五十餘級生擒二人<lb/>
　　賊奔楓橋復流劫太湖洞庭兩山<lb/>
　八月劇賊五十三人流突至滸墅提督都御史曹公<lb/>
　邦輔親督官兵𠞰之賊遁如横涇公盡殱之<lb/>
<pb n="KR3b0018_WYG_002-89a"/>
　　十三日上江流賊五十三人突至滸墅先是提督<lb/>
　　都御史曹公邦輔聞賊至太平震動留都趨䕶陵<lb/>
　　寢㑹賊從宜興無錫而南欲由常熟沿海以趨柘<lb/>
　　林精悍異常轉戰三千餘里未嘗少衂蓋賊之梟<lb/>
　　鋭善戰者也公聞之星夜馳還賊已渡關矣公亟<lb/>
　　調集諸道兵與官屬約曰此賊深入内地所過不<lb/>
　　掠財帛婦女無乃為覘乎且以五十三人横行三<lb/>
　　千餘里莫之敢攖其易我甚矣我地形兵力為彼<lb/>
<pb n="KR3b0018_WYG_002-89b"/>
　　所窺他日大舉入寇何以支之所不與僇力滅此<lb/>
　　賊寛縱出境者斬首以徇不爾貸復戒守令賊滅<lb/>
　　而後進城聞者無不股栗乃分授信地申主客應<lb/>
　　援之規以副使王崇古僉事董邦政㕘將婁宇率<lb/>
　　指揮張大綱武生車梁躡賊所向遇敵先登為正<lb/>
　　兵知府林懋舉通判佘𤣥知縣康世耀各領兵屯<lb/>
　　吳林廟之左北䕶郡城南扼賊衝為援兵嚴家兵<lb/>
　　左哨沙耆民兵右哨分突衝截為奇兵度賊走太<lb/>
<pb n="KR3b0018_WYG_002-90a"/>
　　湖募水兵於湖濱東山巡司領船數十艘往來哨<lb/>
　　探為遊兵又度賊不走太湖必分蹤以牽制我師<lb/>
　　或棄金帛於道餌我嚴諭毋離伍毋拾遺是夜官<lb/>
　　兵射死五賊賊自浙杭厯徽歙蕪湖南都所向無<lb/>
　　敵至是頓挫大驚覺曹公兵難犯從間道沿山夜<lb/>
　　行至楓橋擒二義氓欲導出海二義氓私相謀曰<lb/>
　　此賊得至柘林蘇民無息肩之日矣不舍生以紓<lb/>
　　民命何面目見曹公乎乃故導之過閶門約㑹城<lb/>
<pb n="KR3b0018_WYG_002-90b"/>
　　上曰吾導往絶地可速來擊之遂至寶帶橋橋㫁<lb/>
　　復至郭巷三面阻水官兵圍之三匝賊大忿臠二<lb/>
　　導者<hi>二人之功多矣惜其姓氏不傳</hi>十六日夜潰圍過五龍橋奔<lb/>
　　梅灣二十日奔靈巖山二十二日官兵搜伏斬首<lb/>
　　七級賊夜奔鳳凰池二十五日奔木瀆復奔前馬<lb/>
　　橋二十七日曹公親督副使王崇古僉事董邦政<lb/>
　　知府林懋舉參將婁宇通判佘𤣥知縣康世耀合<lb/>
　　兵擊之賊殊死戰我兵憚曹公威令莫敢退縮嚴<lb/>
<pb n="KR3b0018_WYG_002-91a"/>
　　家兵父子五人當其前鋒斬賊二十七人指揮張<lb/>
　　大綱崑山生員陳淮皆戰殁於陣賊夜遁之黄墅<lb/>
　　沙擄船渡湖巡船阻之奔楊家橋匿一民舍我兵<lb/>
　　圍而火攻之賊遁伏田禾中官兵追之不能得武<lb/>
　　生車梁獨以兵張兩翼呐喊索之賊遂露來召官<lb/>
　　兵還擊之賊遺金帛誘我兵卒陷一絶巷中官兵<lb/>
　　圍之矢砲叢入蕩滅無遺曹公以捷聞歸功僉事<lb/>
　　董邦政時督察侍郎趙文華聞此寇且滅急趨赴<lb/>
<pb n="KR3b0018_WYG_002-91b"/>
　　之欲攘其功比至則曹公巳先奏捷文華大怒遂<lb/>
　　思所以陷曹公矣<lb/>
　　石湖之戰議<lb/>
按石湖之寇擄巨舟十二滿載而出其衆三千餘人如<lb/>
蹈無人之境吳江知縣楊芷舉人周大章以舟師邀而<lb/>
擊之可謂壯矣斯時也湖水乾涸賊艱於行我舟輕捷<lb/>
鑽竿鈎摶斬級十六賊長跽哀籲登岸問路此其勢之<lb/>
窮蹙為何如乃天亡之時也設有精兵一枝劄火燒橋<lb/>
<pb n="KR3b0018_WYG_002-92a"/>
賊無小舟豈能飛渡哉使水兵不貪餌賊棄金帛衣包<lb/>
不之顧而堅志攻賊賊豈能脱哉惜乎官兵觀望而莫<lb/>
敢進獨吳江兵敢進而又縱敵遂使賊得長驅而去吳<lb/>
江平望官倉民舍所過丘墟嗚呼此倭寇深入之始關<lb/>
繫蓋不小矣昔晉劉牢之討孫恩恩敗而走懼官兵躡<lb/>
之緣道棄物牢之兵利其有恩得脱走兵家之弊古今<lb/>
不約而同有如此哉或曰兵志曰歸師勿遏石湖之寇<lb/>
歸寇也如之何遏之曰不然所謂勿遏者其義有二一<lb/>
<pb n="KR3b0018_WYG_002-92b"/>
謂遏寇於入境之初則地方不至受害若歸而遏之則<lb/>
荼毒已罹遏無益矣一謂敵有忿懈不可於其去而一<lb/>
槩遏之蓋逃生之寇獸窮反搏須縱其出境而伏兵以<lb/>
待乃圍師必缺之説也若飽欲而去則擊其惰歸豈可<lb/>
坐視其行乎兵法曰因勢破之此之謂也<lb/>
<pb n="KR3b0018_WYG_002-93a"/>
</p>
<p>
<pb n="KR3b0018_WYG_002-94a"/>
　　崑山縣總論<lb/>
崑山在府城東七十里東距大海有太倉為之藩屏北<lb/>
距大江有常熟為之限隔偃然中處號稱樂土往年倭<lb/>
人入寇首攻圍此四十七日何哉蓋世際久熙武備懈<lb/>
弛所恃者衞所耳矣崑城無衞所襲取甚易賊若據此<lb/>
為巢則東西路絶邏卒不能哨探而飛報上司不能㑹<lb/>
議而調兵<hi>撫按分駐蘇松諸郡兵備道專駐太倉城</hi>奏聞則不及聲援則無<lb/>
有由是可以攻衝府治由是可以往返海洋倭之為計<lb/>
<pb n="KR3b0018_WYG_002-94b"/>
者誠審矣所幸築城於無事之時又值縣尹<hi>祝侯名乾壽</hi>之<lb/>
賢與民死守井邑萬姓賴以全活竊考爾時賊至城下<lb/>
者凡三支一從吳淞江菉葭浜<hi>俗名陸家浜</hi>而來一從劉家<lb/>
河太倉塘而來一從七鴉浦雙鳯陸路而來厥後屢犯<lb/>
郡城皆假道於此若曽嘗聞之父老云崑山地僻而小<lb/>
兵燹必無我太祖立國之初傳檄而定可徵矣以愚測<lb/>
之大不然夫蘇州天下之望郡也崑山蘇州之望邑也<lb/>
假如天下有事孰肯忘蘇州乎蘇州被兵孰肯忘崑山<lb/>
<pb n="KR3b0018_WYG_002-95a"/>
乎但受患不同應敵迥異若寇起中原攻掠城邑則崑<lb/>
山之西境乃賊之來路也設險守禦其重在西若寇起<lb/>
海洋深入内地則崑山之東境乃賊之來路也設險守<lb/>
禦其重在東乖方而應之鮮不僨矣此以地利而言也<lb/>
若以人事言之則崑山乃外縣也較之長吳附郭百凡<lb/>
必咨稟於府必咨稟於憲院而後行者固有不同而其<lb/>
在外邑之中局面亦異何也太倉嘉定濱海常熟濱江<lb/>
各有將官提重兵控其外境外境之安危繫將才之高<lb/>
<pb n="KR3b0018_WYG_002-95b"/>
下州縣勢埒而權分有不能全主者崑山則操縱張弛<lb/>
令得而専之罄一縣之力拯一縣之患雖不免於申達<lb/>
而隨機決策之際無所掣肘無所牽制大抵與吳江同<lb/>
但吳江當南北要衝春秋吳伐越越伐吳皆為用武之<lb/>
地視之崑山惟當嚴備海寇不時偶發而中原之盜地<lb/>
僻罕到者大徑庭也較量七邑崑山在難易之間顧邑<lb/>
令之才徳服衆何如耳或曰崇明同乎曰其邑懸海又<lb/>
當别論也<lb/>
<pb n="KR3b0018_WYG_002-96a"/>
　　崑山縣境考<lb/>
崑山古婁縣也禹貢揚州之域周為吳秦置疁縣屬㑹<lb/>
稽郡<hi>葉子强題名記崑山秦疁邑也按今嘉定縣有疁城鄉疑古縣治</hi>漢王莽時曰婁<lb/>
治以縣有婁江得名<hi>漢書曰改於王莽時</hi>今縣東北三里有婁縣<lb/>
邨厯後漢吳晉宋齊俱𨽻吳郡梁天監六年分吳郡置<lb/>
信義郡分婁縣置信義縣屬之今縣西二十里有信義<lb/>
邨<hi>俗訛為真義</hi>大同二年又分信義置崑山縣仍𨽻吳郡以<lb/>
縣東有崑山故名<hi>崑山髙一百五十丈周圍八里輿地廣記陸氏之先葬此山士衡兄弟生</hi>
<pb n="KR3b0018_WYG_002-96b"/>
<hi>焉時人以玉出崑岡比之故名士衡贈從兄詩云髣髴谷水陽婉孌崑山隂是也山今在華亭縣西北二十三</hi>
<hi>里蓋割崑山之境以縣華亭而縣名仍崑山云</hi>隋開皇九年改吳郡為蘇州而<lb/>
崑山信義二郡俱廢十八年復置崑山縣𨽻蘇州唐天<lb/>
寶十年太守趙居貞奏割縣之南境及嘉興海鹽地置<lb/>
華亭縣移崑山縣治於馬鞍山之陽大厯十二年升𦂳<lb/>
<hi>二千戸為𦂳</hi>㑹昌四年升望<hi>三千戸為望</hi>宋改蘇州為平江府崑<lb/>
山𨽻焉嘉定十年太守趙彦橚提刑王棐奏割縣之東<lb/>
境安亭春申平樂醋塘臨江五鄉置嘉定縣元元貞二<lb/>
<pb n="KR3b0018_WYG_002-97a"/>
年以戸口計例陞為中州𨽻平江路延祐元年遷州治<lb/>
於太倉在崑山東三十六里至正十六年張士誠僭據<lb/>
遣將高智廣守之十七年皮福復遷州治於故所<hi>崑山州治</hi>
<hi>遷太倉者凡四十四年至是仍徙治於馬鞍山陽</hi>國朝吳元年知州費復初率<lb/>
民歸附洪武二年復為縣𨽻蘇州𢎞治十年巡撫都御<lb/>
史朱公瑄奏割縣之東北境湖川新安二鄉及惠安鄉<lb/>
之半并常熟縣雙鳳鄉嘉定縣樂智<hi>即崑山縣醋塘鄉</hi>循義<hi>即崑</hi>
<hi>山縣平樂鄉</hi>二鄉置太倉州本縣現管里三百三十八<lb/>
<pb n="KR3b0018_WYG_002-97b"/>
　廣四十五里袤一百二十五里東至太倉州界二十<lb/>
　里西至長洲縣界二十七里南至松江府華亭縣界<lb/>
　八十里北至常熟縣界三十六里東南至松江府上<lb/>
　海縣界四十五里東北至海一百五十里西南至長<lb/>
　洲縣界五十里北至常熟縣界四十五里<lb/>
　　崑山縣城池考<lb/>
崑山縣城相傳為吳子壽夢所築今莫可考五代時為<lb/>
盜所據官兵灌城而降則知嘗有土城宋時列竹木為<lb/>
<pb n="KR3b0018_WYG_002-98a"/>
柵則知雖土城亦廢古圖經云縣故有城然湮廢已久<lb/>
宋時婁縣邨猶有城基其田尚有城裏田之稱墟落間<lb/>
以城名者十有二今可知者七耳<hi>東城在縣東三百步城雖莫考而橋巷猶</hi>
<hi>以東城名舊志云耕者於東寺後多得古城磚及銅箭鏃疑即壽夢所築也  武城在縣西北漢書婁縣注有</hi>
<hi>南武城俗傳吳王闔閭起以候越城金城在縣東三里世傳吳王所築今有金城浦  度  在縣東南七十里</hi>
<hi>相傳為黄巢所築今有度城湖西西鹿城在縣西一里有唐卜將軍墓墓碑云葬崑山  鹿城  巴城在縣西</hi>
<hi>北十八里其地有巴王廟巴城湖瓦雉城在縣西北十八里今湖亦以雉城名  顔縣城  浦城並古經所載</hi>
<hi>今莫詳其處</hi>元至正十七年海寇方國珍犯境始築土城捍<lb/>
<pb n="KR3b0018_WYG_002-98b"/>
之周一十二里二百七十八步髙一丈八尺濠深五尺<lb/>
廣六丈城有六門國朝𢎞治四年知縣楊子器建樓其<lb/>
上各以方隅名之東曰賓㬢<hi>賓㬢門水關之南内外俱有濠城介兩濠之間海潮</hi>
<hi>悍激土疏善崩弗克支逺知縣鮑龍欲為堅久之計白於巡按御史舒公汀廣其址以達於顛顛用石弇旁皆</hi>
<hi>磚灰䕶之中實以土凡三十二丈城始完固邑人大理寺丞周鳳鳴有記</hi>西曰留暉南曰朝<lb/>
陽北曰拱極<hi>今曰拱辰</hi>東南曰迎薰西南曰麗澤<hi>麗澤門樓舊在麗澤</hi>
<hi>門上因礙學宫嘉靖二十七年巡按御史饒公天民命改建水關之東</hi>嘉靖五年邑人都<lb/>
御史周倫疏請築磚城不果十三年於東門外築水關<lb/>
<pb n="KR3b0018_WYG_002-99a"/>
一座上建門樓三間扁曰天風海濤十六年邑人大學<lb/>
士顧鼎臣軫念崑山濱海土城日就傾圮脱有驚變無<lb/>
城可守主議力請於朝時巡撫都御史歐陽公鐸巡按<lb/>
御史陳公蕙知府王公儀於沿海州縣次第修舉而獨<lb/>
先崑山既而陳公親履其地指授方畧仍故址甃以磚<lb/>
石<hi>下半用砂石上半用火磚</hi>經始於十八年二月工竣於十九年五<lb/>
月<hi>邑人太常卿方鵬有記</hi>各門扁額皆仍其舊每門置水關以便<lb/>
舟楫朝陽門故無水關因缺焉時值承平民怨其勞後<lb/>
<pb n="KR3b0018_WYG_002-99b"/>
十五年甲寅倭寇突至首犯縣城攻圍四十七日億萬<lb/>
生靈賴以拒守凡在城外者焚掠無遺人始服其逺覽<lb/>
感其洪庇云寇退知縣祝乾壽増築六門月城及敵臺<lb/>
二十六座又以東南北三隅相去曠逺起造敵樓三所<lb/>
相為策應規制益壯麗矣<lb/>
　城<lb/>
　　周圍二千三百八十七丈凡一十二里有奇髙二<lb/>
　　丈八尺比之鄰邑諸城特為堅固<lb/>
<pb n="KR3b0018_WYG_002-100a"/>
　池<lb/>
　　周圍二千三百八十九丈深五尺廣六丈有奇<lb/>
　門<lb/>
　　陸門六<hi>詳見前</hi>水門五<hi>惟朝陽無水門</hi>門上有樓樓外有月<lb/>
　　城<lb/>
　敵臺<lb/>
　　敵樓三座敵臺二十六座<lb/>
　窩舖<lb/>
<pb n="KR3b0018_WYG_002-100b"/>
　　二十六座<lb/>
　雉堞<lb/>
　　四千五百八十七垜<lb/>
<pb n="KR3b0018_WYG_002-101a"/>
</p>
<p>
<pb n="KR3b0018_WYG_002-102a"/>
　　崑山縣備寇水陸路考<lb/>
　東距太倉<lb/>
　　　其道有三由玉龍橋東行厯馬涇奣子勝安舖<lb/>
　　　至太倉之西門者其中路也由小澞浦或新洋<lb/>
　　　江出吳淞江收青魚涇至太倉之南門者其南<lb/>
　　　路也由八字橋厯黄昌涇新塘橋周市雙鳳至<lb/>
　　　太倉之北門者其北路也中路道之正也南北<lb/>
　　　二路皆道之間者也<lb/>
<pb n="KR3b0018_WYG_002-102b"/>
　西抵長洲<lb/>
　　　其道有三見長洲縣水陸路考<lb/>
　南接嘉定<lb/>
　　　其道一由新洋江厯吳淞江千墪澱山湖而至<lb/>
　　　嘉定之北門者是也<lb/>
　東南與嘉定為界<lb/>
　　　其道有三見嘉定縣水陸路考<lb/>
　西北與常熟為界<lb/>
<pb n="KR3b0018_WYG_002-103a"/>
　　　其道有三由金潼橋李家嘴厯巴城斜堰唐市<lb/>
　　　戈莊至常熟之南門或由李家嘴厯卯沙塘石<lb/>
　　　牌灣唐市五衢至常熟之東南門皆中路也或<lb/>
　　　從八字橋黄昌涇新塘橋周市雙鳳陸行下七<lb/>
　　　浦塘或從雙鳳厯直塘支塘或從鵝腸涇厯周<lb/>
　　　市任陽唐市皆可以至常熟之東門者其東路<lb/>
　　　也由真義綽墪出陽城湖或由髙墟邨下傀儡<lb/>
　　　蕩一水至常熟之南門者其西路也中路正道<lb/>
<pb n="KR3b0018_WYG_002-103b"/>
　　　也其餘皆間道也<lb/>
　　右水陸可通之路凡十有三雖皆崑山之所當防<lb/>
　　者然不能一一而設險也惟摘其中之尤要者建<lb/>
　　寨柵剏團營専駐官兵以為守禦之計其餘則惟<lb/>
　　以游兵行哨奇兵設伏輕兵出襲焉斯可矣計邑<lb/>
　　之險要凡有五曰奣子西曰千墪浦曰周市曰真<lb/>
　　義曰斜堰詳見各圖説於後<lb/>
<pb n="KR3b0018_WYG_002-104a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_002-104b"/>
　　奣子西險要説<hi>奣子東險要另見太倉州圖説</hi>
奣子在縣治東二十里賊自劉家河至太倉南關折而<lb/>
西北必由此以犯縣城嘉靖甲寅賊艘東來者無數皆<lb/>
揚帆直入備倭都司梁鳳督兵於此因非信地故引而<lb/>
北賊遂肆志無忌而崑山之禍慘矣為今之計惟設重<lb/>
兵屯此與太倉兵船相為掎角賊寇來犯水陸交攻無<lb/>
分彼此賊必不能飛渡而西迴翔出海我兵可乗之追<lb/>
𠞰矣<lb/>
<pb n="KR3b0018_WYG_002-105a"/>
</p>
<p>
<pb n="KR3b0018_WYG_002-106a"/>
　　千墪浦險要説<lb/>
千墪浦在縣治東南三十六里<hi>千墪浦自吳淞江起至徐涇口止長二千三百</hi>
<hi>九十二丈五尺廣八丈有奇</hi>乃如松江之大道也吳淞江自西南而<lb/>
來新洋江北注之折而東行千墪浦南注之又折而東<lb/>
南行夏駕浦東北注之夏駕新洋皆鹽盜出沒要區而<lb/>
千墪之南如澱山度城諸湖至為險要千墪實當三面<lb/>
之衝者也嘉靖甲寅賊自松江至菉葭浜將衝縣城備<lb/>
倭都司梁鳳率兵屯此賊不敢西行而從夏駕浦出丙<lb/>
<pb n="KR3b0018_WYG_002-106b"/>
辰賊自松江循澱山湖而北直搗於此使當時有兵禦<lb/>
之賊豈敢輕進哉舊設石浦巡司於西嘴甚為長策後<lb/>
遷吳家橋則南去數里矣江中鹽盜豈能備乎為今之<lb/>
計須設兵戍守於此仍復巡司於舊地而備弓兵之名<lb/>
額庶縣城可無南顧之憂<lb/>
<pb n="KR3b0018_WYG_002-107a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_002-107b"/>
　　周市險要説<lb/>
周市在縣治東北二十里與七浦塘相近七浦乃常熟<lb/>
之界河也大而且長横亘數十里沙頭雙鳳直塘白茆<lb/>
等鎮皆可相通賊若自東流突縣境此其必由之道也<lb/>
往年賊攻縣城不克詣諸鎮召黨與集城下者七千餘<lb/>
人實由此道而來<hi>如所殛殺二大王之類</hi>故必設兵一枝屯戍於<lb/>
此以固北門鎖鑰鎖鑰固則縣城可以高枕而臥矣<lb/>
<pb n="KR3b0018_WYG_002-108a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0018_WYG_002-108b"/>
　　真義舖險要説<lb/>
真義舖在縣西二十里巴城巡司在焉其西三里與長<lb/>
洲交界謂之界浦西北二三里為陽城湖<hi>東屬崑山西屬長洲</hi>東<lb/>
北五里為傀儡蕩又北數里為巴城湖<hi>一名包湖</hi>水澤環屬<lb/>
舟楫通利鹽盜出沒真義實當三面之衝賊若由府治<lb/>
而來必經此道蓋西境之咽喉也團結鄉兵與司兵協<lb/>
守一則可以遏賊東下而為縣城之藩籬一則可以梗<lb/>
賊南衝而為常熟之隄備誠不可不為之所也愚按國<lb/>
<pb n="KR3b0018_WYG_002-109a"/>
初舊制真義原無巡司𢎞治間始遷巴城巡檢司於此<lb/>
哨捕盤詰以之禦寇不能也真義之北二里許有航頭<lb/>
鎮者戸口頗繁且多巨族為之綱領嘉靖甲寅倭寇嘗<lb/>
至鎮無藉本司自敢與之抗敵惜無策應耳有司若能<lb/>
作興禮請大戸選練小民可得數百人縣之西境不患<lb/>
無兵而兵自足不憂無食而食自贍矣<lb/>
<pb n="KR3b0018_WYG_002-110a"/>
　　斜堰險要説<lb/>
斜堰在縣治西北四十五里臨七浦塘七浦塘自白茆<lb/>
塘西至陽城湖合昆承諸湖之水泛濫不常故築堰以<lb/>
拒之賊若自常熟南行必由此犯縣境過此則水陸路<lb/>
雜無險可據矣故必設兵一枝於此與常熟之兵互為<lb/>
聲援庶賊可拒也或謂宜設險於巴城夫斜堰譬則門<lb/>
戸也巴城譬則堂室也賊已入門而與之戰於堂室之<lb/>
中使賊得以内攻孰若守門戸使不得入之為愈耶設<lb/>
<pb n="KR3b0018_WYG_002-110b"/>
兵之法與他地異特宜奏添一巡司於此而以諸湖打<lb/>
牲手𨽻之有警則召集與弓兵協禦而取餉於官此則<lb/>
水戰之絶技也弓兵之額亦須滿百如寨兵之制而後<lb/>
可<lb/>
　　崑山縣巡司<hi>弓兵烽堠附</hi>
石浦巡司<lb/>
　舊在崑山縣東南四十里㳌川鄉七保石浦鎮宋祥<lb/>
　符中設國初於真如觀署事洪武二十二年巡檢舒<lb/>
<pb n="KR3b0018_WYG_002-111a"/>
　琇始建署本鎮景泰二年移置千墪浦口嘉靖十年<lb/>
　復遷吳家橋設弓兵四十名往來巡邏所屬烽堠十<lb/>
　一座<lb/>
　　　諸天浦口　石浦口　　夏駕浦口<lb/>
　　　陸巷涇　　唐梨涇　　新塘口<lb/>
　　　張浦口　　刁㜑舍　　潭港口<lb/>
　　　大直港口　千墪舖<lb/>
　　　　每堠另設瞭守弓兵五名<lb/>
<pb n="KR3b0018_WYG_002-111b"/>
巴城巡司<lb/>
　舊在崑山縣西十五里朱塘鄉髙墟邨國朝洪武三<lb/>
　年置𢎞治三年徙於真義舖東設弓兵四十名往來<lb/>
　巡邏所屬烽堠十二座<lb/>
　　　李長墳　　綽墪　　　狀元涇<lb/>
　　　圓邨　　　俞港邨　　真義舖<lb/>
　　　景邨　　　嚴家橋　　黄巷<lb/>
　　　徐公橋　　夏尖　　　新邨<lb/>
<pb n="KR3b0018_WYG_002-112a"/>
　　　　每堠另設瞭守弓兵五名<lb/>
　　舊有崑山鎮巡司在縣治西南興賢坊東即吳越<lb/>
　　錢氏崑山防遏使故址洪武十二年革去今巷名<lb/>
　　猶存其舊<lb/>
　　崑山縣倭患事蹟<lb/>
嘉靖三十三年甲寅<lb/>
　四月賊至菉葭浜縣城戒嚴<lb/>
　　時承平日久民不習兵城中火器兵糧百無攸備<lb/>
<pb n="KR3b0018_WYG_002-112b"/>
　　知縣祝乾壽莅任甫一月倭寇突至倉皇無措令<lb/>
　　民繕器械塞城門為保禦之計延鄉士夫及諸生<lb/>
　　卜城分地而守初七日賊掠松江得志欲歸以吳<lb/>
　　淞道梗乃厯唐行青浦而北兵備僉事任公環帥<lb/>
　　師擊之弗利賊進逼安亭入縣境與任公隔吳淞<lb/>
　　江而壘越三日西行十一日至菉葭浜去縣三十<lb/>
　　餘里聞備倭都司梁鳯駐軍千墪之北遂從夏駕<lb/>
　　浦走太倉<lb/>
<pb n="KR3b0018_WYG_002-113a"/>
　賊入劉家河逼縣城<lb/>
　　十三日賊舟入劉家河者六十餘艘其先鋒百餘<lb/>
　　人駕三舸揚帆而入時都司梁鳳移軍奣子賊呐<lb/>
　　喊試之梁兵從鹽鐵塘走常熟賊知我兵怯肆志<lb/>
　　無忌直抵東郊新洋江口泊焉自是來者接踵焚<lb/>
　　劫屠戮沿城民廬一朝丘墟矣<lb/>
　兵備僉事任公環遣兵來援<lb/>
　　兵備任公自太倉調遣沙兵二千來援盜賊充斥<lb/>
<pb n="KR3b0018_WYG_002-113b"/>
　　州縣路絶沙兵從間道紆迴而行不能遽達賊偵<lb/>
　　知之以數舟張幟使人徉報曰任爺救兵至矣速<lb/>
　　開門納之守城民夫見之踴躍欲出識者曰此計<lb/>
　　也安有官軍近賊而賊舟不震動者賊計不行退<lb/>
　　入䑸後二日沙兵始至<lb/>
　賊掠諸邨鎮<lb/>
　　賊舟屯新洋江分遣其徒詣各邨鎮焚劫雖窮鄉<lb/>
　　僻壤士女避難之處無弗知而至者由其擒土人<lb/>
<pb n="KR3b0018_WYG_002-114a"/>
　　為嚮導故也<lb/>
　知縣祝乾壽大索奸細於城中獲之<lb/>
　　賊至三日不犯城郭人皆疑之十六日諸生有夙<lb/>
　　興者望見馬鞍山顛有白衣人二皆以白扇指揮<lb/>
　　意其為奸細也遣人遍索之弗得卒之鼈殻洞中<lb/>
　　執而訊之曰未至時先遣十輩伏城内期十五日<lb/>
　　放火誘民夫下城乗間而登因天雨改約今夕白<lb/>
　　者吾暗號也乾壽亟下令凡來厯不明之人悉繫<lb/>
<pb n="KR3b0018_WYG_002-114b"/>
　　獄慮有枉也命獄卒善䕶之惟慎其防又令城市<lb/>
　　各甲相覺察城夫不得離信地顧私室違者治以<lb/>
　　軍法是夕奸細放火受縳者八人始知擒者非盡<lb/>
　　奸細奸細或伏橋下或棲樹杪或隠菴刹或潛林<lb/>
　　墓夜聚曉散其蹤無常西倉脚夫五十人自相盟<lb/>
　　誓分伏要路俟賊奇行者擒之得劇賊一人乾壽<lb/>
　　百方誘之終不言肢解以徇既而得賊流矢其翎<lb/>
　　細書云陸成已殺阿荒仔細乃復大索之數日得<lb/>
<pb n="KR3b0018_WYG_002-115a"/>
　　阿荒於濠間蓋即縣傍屠狗者也其來已三年善<lb/>
　　伏楣梁間人不見飛簷走脊特其末技云<lb/>
　賊攻縣城<lb/>
　　縣令祝乾壽嚴督士民備禦民各一堞十堞一長<lb/>
　　五長一生措置秩然十七日賊負雲梯數十乗攻<lb/>
　　北東東南三門勢甚危迫時有登梯者城夫以長<lb/>
　　脚鑽禦之貫其頭顱猶忍痛上他賊以燕尾箭截<lb/>
　　城夫三指城夫亦弗言痛持鑽如故一時躡梯之<lb/>
<pb n="KR3b0018_WYG_002-115b"/>
　　賊遂皆奪氣下匿墳菴將復攻擊乾壽使勇夫奪<lb/>
　　其梯火其廬賊乃遁去<lb/>
　巡撫都御史屠公大山巡按御史孫公慎遣備倭都<lb/>
　司梁鳳帥師來援復遣縣學生龔良相督戰無何召<lb/>
　良相歸鳳遂冒功而還<lb/>
　　時賊往來歘忽凡大路皆絶聲援不通士民危懼<lb/>
　　縣令祝乾壽募敢死士善泅水者持蠟書間道夜<lb/>
　　行士夫亦附連名柬請兵八晝夜始達郡城巡按<lb/>
<pb n="KR3b0018_WYG_002-116a"/>
　　御史孫公慎㑹同巡撫都御史屠公大山遣備倭<lb/>
　　都司梁鳳提兵而東鳳逗遛下雉瀆不敢進諸生<lb/>
　　季龍伯徐倬深夜縋出城上書於鳳持諍甚力鳳<lb/>
　　不為動縣學生龔良相時寓郡城戇入察院孫公<lb/>
　　盛怒良相叩首泣謝曰蘇州東南之重郡也崑山<lb/>
　　蘇州之重邑也崑山被圍兵餉俱乏數十萬生靈<lb/>
　　之存亡懸於救兵之遲速若救兵不至城必陷矣<lb/>
　　城陷則不惟國家二百年以來數十萬忠孝之民<lb/>
<pb n="KR3b0018_WYG_002-116b"/>
　　死於無辜而賊據為巢進攻蘇州蘇州其不危矣<lb/>
　　乎天下財賦蘇州第一乃朝廷命脈之所繫也公<lb/>
　　縱不為崑山惜獨不為朝廷計良相桑梓之地知<lb/>
　　救祖宗墳墓為重冒威犯罪誠甘心焉孫公大感<lb/>
　　動稱羨而慰之曰子之言過矣吾兵已發事已濟<lb/>
　　子未之知耳良相力辨鳯影射不忠乞憲牌督戰<lb/>
　　孫公曰遍地皆賊孰齎牌乎良相復辨鳳兵潛於<lb/>
　　近地可及也請以身往孫公遂與牌令良相督戰<lb/>
<pb n="KR3b0018_WYG_002-117a"/>
　　良相縋城而出獨行十里窈無人聲惟血膏荒野<lb/>
　　而已追至鳯所以憲牌示之鳯大怒欲殺良相良<lb/>
　　相不為動促之益力鳯不得已令良相先行瞰賊<lb/>
　　良相冒死馳至真義不見一賊也伏叢莽間覘一<lb/>
　　鄉人出行訊之賊已回新洋江還報鳯鳯大驚即<lb/>
　　與俱東㑹有憲牌召良相良相還郡城二十四日<lb/>
　　鳯軍九里橋乾壽令義官張國維迎之不答適有<lb/>
　　賊醉臥民舍鳯軍遇之擒斬數級抵暮屯兵真義<lb/>
<pb n="KR3b0018_WYG_002-117b"/>
　　為賊所襲望風即潰而西火器二船盡為賊有鳯<lb/>
　　率殘兵歸郡徉報賊已擊敗遁去掩敗為功人皆<lb/>
　　憾之<lb/>
　賊攻縣城<lb/>
　　賊得火器糾合精鋭益肆力攻圍燕尾鏃佛狼機<lb/>
　　鉛錫大銃一時合發殺人髙擲其顱於城上小兒<lb/>
　　貫槊盤舞以為戲吹螺鼓噪聲震山谷守者望之<lb/>
　　無不色土縣令祝乾壽微服乗城鼓衆作氣躬率<lb/>
<pb n="KR3b0018_WYG_002-118a"/>
　　丁壯守埤老弱運瓦石揚灰沙晝夜力守不怠又<lb/>
　　與鄉宦朱隆禧王任用孫雲舉人歸有光丁允亨<lb/>
　　秦霑等籌畫便宜鼓勵監生吳諫生員張光紹潘<lb/>
　　蔚卿晉日亨陳淮柴秩柴輔元武舉郭龍韜等擐<lb/>
　　甲跨馬與賊接戰屢有斬獲且糾率士民悉力捍<lb/>
　　禦城得不破時賊欲據崑山為巢穴故蘇州各縣<lb/>
　　皆被攻圍而攻崑山尤急以崑山為蘇郡州縣適<lb/>
　　中之地得此為巢則沿海諸邑聲援俱絶進可以<lb/>
<pb n="KR3b0018_WYG_002-118b"/>
　　蠶食蘇常諸郡退可以拒援兵也非乾壽措置有<lb/>
　　方鮮不殆矣<lb/>
　五月賊攻縣城知縣祝乾壽於留暉門殛殺賊首二<lb/>
　大王<lb/>
　　十三日賊糾諸縣精悍者凡七千人薄東關蝟集<lb/>
　　城下攻圍甚急期於必破乾壽鼓衆出城死鬭焚<lb/>
　　燬其舟賊遂轉向西關有驍賊數輩伐竹為龕覆<lb/>
　　以沃被械其中而運之潛伏其内餘各擁門為盾<lb/>
<pb n="KR3b0018_WYG_002-119a"/>
　　列左右翼而進城上用機鏃火礟擊之舉不能入<lb/>
　　賊旋嚮城闕盡攜去壘石闖龕於楯鎚斲聲動地<lb/>
　　城不下者僅一板角聲震天與婦女號慟聲相聞<lb/>
　　乾壽衣短後手執金鉦鼓之莫可誰何顧見一老<lb/>
　　父指謂曰亟啓麗譙之木沸桐油雜厠穢熱沃之<lb/>
　　賊可擒也乾壽如教啓板熱油垂而灌之一賊方<lb/>
　　欠呻遽引之起則其渠魁二大王也縳置旗竿上<lb/>
　　射殺之令丁壯雜噉其肉頃刻殆盡賊遂雷號禽<lb/>
<pb n="KR3b0018_WYG_002-119b"/>
　　亂而潰乾壽循城閲視小憇土神祠睨其像則所<lb/>
　　見西關老父也遂上其事列春秋祀是為有唐將<lb/>
　　軍西河卜珍去祠不數武蓋有將軍墓焉時皆謂<lb/>
　　乾壽至誠感神所致云<lb/>
　賊解圍遁去<lb/>
　　賊圍縣城四十餘日賴縣尹祝乾壽多方捍禦殲<lb/>
　　其渠魁賊遂大懼十八日解圍宵遁於是各縣之<lb/>
　　圍皆解<lb/>
<pb n="KR3b0018_WYG_002-120a"/>
三十四年乙卯<lb/>
　五月賊掠石浦等鎮<lb/>
　　川沙窪賊由松江周浦泗涇等處劫掠遊擊周藩<lb/>
　　追擊戰死賊遂屯駐石浦橋流劫石浦諸處<lb/>
三十五年丙辰<lb/>
　三月賊掠千墪鎮<lb/>
　　賊自松江循澱山湖而北直搗於此大肆劫掠<lb/>
　五月兵備副使任公環擊賊於澱山湖東大敗之<lb/>
<pb n="KR3b0018_WYG_002-120b"/>
　六月賊薄縣境<lb/>
　　初四日賊二千餘人由吳淞江而來逼縣境民兵<lb/>
　　禦之遂西走郡城<lb/>
　<lb/>
　<lb/>
　<lb/>
　<lb/>
　江南經畧卷二下<lb/>
</p>
<p>
</p>
  </div>
</body>
</text>
</TEI>
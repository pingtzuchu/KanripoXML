<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>貴耳集卷上</head> <lb/>
    <p>
<pb n="KR3j0128_WYG_001-1a"/>
欽定四庫全書<lb/>
　貴耳集卷上<lb/>
　　　　　　　　　　　　宋　張端義　撰<lb/>
　　　余從江湖遊接諸老緒餘半生鑽研僅得短長<lb/>
　　　錄一帙秀巖李心傳先生見之則曰余有朝野<lb/>
　　　雜錄至戊巳矣借此以助參訂之闕余端平上<lb/>
　　　書得罪落南無一書相隨思得此錄增補近事<lb/>
　　　貽書索諸婦報云子錄非資治通鑑奚益于遷<lb/>
<pb n="KR3j0128_WYG_001-1b"/>
　　　臣逐客火之久矣余悒怏彌日歎曰婦人女子<lb/>
　　　但知求全于匹夫斯文奚咎焉大抵人生天地<lb/>
　　　間惟閒中日月最難得使余塊然一物與世相<lb/>
　　　忘視筆硯簡編為土苴固亦可樂幸而精力氣<lb/>
　　　血未衰豈忍自叛于筆硯簡編之舊對越天地<lb/>
　　　報答日月捨是而何為耶因追憶舊錄記一事<lb/>
　　　必一書積至百則名之貴耳録耳為人至貴言<lb/>
　　　由音入事由言聽古人有入耳著心之訓又有<lb/>
<pb n="KR3j0128_WYG_001-2a"/>
　　　貴耳賤目之說悵前錄之已灰喜斯集之脫藳<lb/>
　　　得婦在千里外雖聞有此錄束緼之怒不及矣<lb/>
　　　錄尾述其大略竊比太史公自序云淳祐元年<lb/>
　　　十二月大雪日東里張端義序<lb/>
思陵偶持一扇迺祐陵御筆畫林檎花上一鸜鵒令曾<lb/>
　覿進詩云玉輦神遊事已空尚餘奎藻寫春風年年<lb/>
　花鳥無窮意盡在蒼梧落照中思陵感動出涕桯史<lb/>
　所載康與之非也<lb/>
<pb n="KR3j0128_WYG_001-2b"/>
孝宗朝尚書鹿何年四十餘上章乞致其事上驚諭宰<lb/>
　臣問其由何對臣無他顧徳不稱位故稍矯世之不<lb/>
　知分者耳以此語奏上始遂其請在朝者皆以詩祖<lb/>
　之何歸遂築堂扁曰見一盖取人人盡道休官去林<lb/>
　下何曽見一人之句<lb/>
慈聖一日見神考不恱問其所以神考答曰廷臣有謗<lb/>
　訕朝政者欲議行慈聖曰莫非軾轍也老身嘗見仁<lb/>
　祖時策士大恱得二文士問是誰曰軾轍也朕留與<lb/>
<pb n="KR3j0128_WYG_001-3a"/>
　子孫用神考色漸和東坡始有黄州之謫在臺獄有<lb/>
　二詩别子由詩奏神考慈聖亦閱之曰聖主如天萬<lb/>
　物春小臣愚暗自亡身百年未滿先償債十口無歸<lb/>
　更累人是處青山可埋骨他年夜雨獨傷神與君世<lb/>
　世為兄弟又結來生未了因柏臺霜氣夜凄凄風動<lb/>
　琅璫月向低夢遶雲山心似鹿魂飛湯火命如雞眼<lb/>
　中犀角真吾子身後牛衣愧老妻百嵗神遊定何處<lb/>
　桐鄉知葬浙江西獄中聞湖杭民作解厄道塲屢月<lb/>
<pb n="KR3j0128_WYG_001-3b"/>
　故有此語<lb/>
徽考寳籙宫設醮一日嘗親臨之其道士伏章久而方<lb/>
　起上問其故對曰適至帝所值奎宿奏事方畢始達<lb/>
　上問曰奎宿何神答曰即本朝蘇軾也上大驚因是<lb/>
　使□能之臣譖言不入雖道流之言出于戃恍然不<lb/>
　為無補也<lb/>
夀皇未嘗忘中興之圗有新秋雨霽詩云平生雄武心<lb/>
　覽鏡朱顔在豈惜甞憂勤規恢須廣大曽作春賦有<lb/>
<pb n="KR3j0128_WYG_001-4a"/>
　曰予將觀登臺之熙熙包八荒之為家穆然若東風<lb/>
　之振槁洒然若膏雨之萌芽生生之徳無時不佳又<lb/>
　何羡乎炫目之芳華示徐本中命其校訂曽覿因譖<lb/>
　徐云上春賦本中在外言曽為潤色夀皇頗不恱本<lb/>
　中自知閣換集英殿修撰江東漕後許國用此典故<lb/>
　換文階端平間試詞科出夀皇春賦頌試者皆不知<lb/>
　之此無五十年間事士大夫罔聞之矣<lb/>
孝宗幸天竺及靈隱有輝僧相隨見飛來峰問輝曰既<lb/>
<pb n="KR3j0128_WYG_001-4b"/>
　是飛來如何不飛去對曰一動不如一静又有觀音<lb/>
　像手持數珠問曰何用曰要念觀音菩薩問自念則<lb/>
　甚曰求人不如求已因進圓覺經二句使虚妄心若<lb/>
　無六塵則不能有經本四字一句以三句合而為二<lb/>
　句孝宗大喜有奎翰入石<lb/>
漢初黜申韓崇黄老盖公有曰治道貴清静仲舒三䇿<lb/>
　本于黄老不失為儒者積至五七百年東晉清談之<lb/>
　士酷嗜莊老以曠達超詣為第一等人物<lb/>
<pb n="KR3j0128_WYG_001-5a"/>
徳夀中興之後夀皇嗣服之時莊老二書未嘗不在几<lb/>
　格間或得一二緇黄之講說息兵愛民不事紛華深<lb/>
　得簡淡之道外廷儒者多以此箴規惟吕東萊言之<lb/>
　甚切嘗讀中庸大學之書不當流異端之學殊不知<lb/>
　聖心自與此理圓明雖曰異端自有理到處尊經之<lb/>
　意不得不嚴<lb/>
章聖講周禮至典瑞有琀玉問之何義講官答曰人臣<lb/>
　卒給之琀玉欲使骨不朽耳章聖曰人臣但要名不<lb/>
<pb n="KR3j0128_WYG_001-5b"/>
　朽何用骨為<lb/>
徳夀與講官言讀資治通鑑知司馬光有宰相度量讀<lb/>
　唐鑑知范祖禹有臺諫手段雖學士大夫未嘗說到<lb/>
　這裏<lb/>
韋太后自北歸有四聖一圖奉之甚嚴委中官張去為<lb/>
　建四聖觀秦相偶見之問所以然退以堂帖呼張去<lb/>
　為張窘甚泣告太后思陵因朝退語及建四聖觀本<lb/>
　末秦相奏云先朝政以崇建宫觀致有靖康之變内<lb/>
<pb n="KR3j0128_WYG_001-6a"/>
　庭有所營造豈容不令外臣知之中貴自專非宗社<lb/>
　之福即日罷役改為都亭驛後三年思陵諭秦相以<lb/>
　孤山為四聖觀殿宇至今簡陋<lb/>
徳夀在南内夀皇奉親之孝極盡其意徳夀好遊樂夀<lb/>
　皇一日醉中許進二十萬緡久而不進徳夀問吳后<lb/>
　北内曽許進二十萬緡何不進來吳后云在此久矣<lb/>
　偶醉中奏不知是銀是錢未敢遽進徳夀云要錢用<lb/>
　耳呉后代進二十萬緡夀皇感呉后之意調娛父子<lb/>
<pb n="KR3j0128_WYG_001-6b"/>
　之歡倍四十萬緍以獻本朝女后之賢皆類此也<lb/>
曽懐在版曹效蜀中造㑹子始得三百萬孝廟在宫中<lb/>
　積三百萬見鏹準備换㑹三五年浙中粟賤造六百<lb/>
　萬為和糴用繼後印造不止六百萬萬矣辛未以二<lb/>
　易一當時議者必曰貽害于後今以五易一倍于二<lb/>
　易一矣十七界不及六十七文行用殊不知十九界<lb/>
　後出又將十八界以十易一矣此一項利害難以虚<lb/>
　言勝愚民之術至此而窮學士大夫强出新奇欲行<lb/>
<pb n="KR3j0128_WYG_001-7a"/>
　稱提之法愈稱提則愈折閱矣有一小喻子譬如寒<lb/>
　士將一褐行質于子本家無錢可贖欲往其家講說<lb/>
　語孟汝將所質見還天下必無此理今之稱提空談<lb/>
　何異講語孟而取質也<lb/>
秦㑹之當國偶䖍州賊發秦相得報夜呼堂吏行劄數<lb/>
　日以賊聞一日徳夀問䖍州有賊何不奏聞奏云小<lb/>
　竊不敢上勞聖聽陛下何以知之上曰普安說秦既<lb/>
　退呼堂吏云普安一宫給使請俸不齊取榜來遂閣<lb/>
<pb n="KR3j0128_WYG_001-7b"/>
　兩月夀皇聖度髙逺亦不以此為意議者疏秦擅專<lb/>
　之罪徳夀建思堂落成夀皇同宴問徳夀何以曰思<lb/>
　堂徳夀答曰思秦檜也由是秦氏之議少息<lb/>
夀皇忽問王丞相淮及執政近日曽得李彦頴信否臣<lb/>
　等方得李彦頴書紹興新造蓬萊春酒甚佳各㕔送<lb/>
　三十樽夀皇曰此間思堂春不好宰執郤不敢受嘉<lb/>
　定以來有珠玉之貢聞此可愧矣<lb/>
夀皇議遣湯鵬舉使北沈詹事樞在同列間發一語操<lb/>
<pb n="KR3j0128_WYG_001-8a"/>
　呉音曰官家好獃此語遂達于上大怒差四從官審<lb/>
　責沈曾與不曾有此語對云臣有此語即日謫筠州<lb/>
　湯侍御史使北夀皇專差中貴𣅿𣅿等人使囘程先<lb/>
　取國書星夜以聞夀皇得之啟匣元封不開國書復<lb/>
　囘湯以專對失職得謫沈以先言有驗得歸<lb/>
石湖范至能成大以中書舍人為祈請使至北庭頗立<lb/>
　節葛王臨辭有言曰天下是天下之天下有徳者得<lb/>
　之但使宋帝修徳而已不憂天下之不歸夀皇所以<lb/>
<pb n="KR3j0128_WYG_001-8b"/>
　聖徳日新基於此也<lb/>
夀皇欲除知閣張說簽書樞宻院在朝諸公力爭獨石<lb/>
　湖不答或者皆疑之忽一日夀皇語及張說石湖奏<lb/>
　云知閣如州郡典客不應使典客便與知閣通判同<lb/>
　列何以令衆庶見夀皇感悟遂寢此除易曰納約自<lb/>
　牖此之謂也<lb/>
周益公以内相將過府夀皇問欲除卿西府但文字之<lb/>
　職無人可代有文士可薦二人來益公以龎祐甫崔<lb/>
<pb n="KR3j0128_WYG_001-9a"/>
　敦詩薦上問曾見他文字否公云二人皆有所業内<lb/>
　銃歌甚好可進來是年適郊祀公即日進入夀皇後<lb/>
　與公言龎之文不甚温潤崔之文頗得體崔自運司<lb/>
　斛面官除祕書省正字兼翰林權直權直自崔始<lb/>
孝宗萬幾餘暇留神棊局詔國手趙鄂供奉由是遭際<lb/>
　官至武功大夫浙西路鈐因郊祀乞奏補懇祈甚至<lb/>
　聖語云降㫖不妨恐外庭不肻放行久之云卿與後<lb/>
　省官貟有相識否趙云葛中書臣之㤙家試與他說<lb/>
<pb n="KR3j0128_WYG_001-9b"/>
　看趙往見葛具陳上言答曰爾是我家裏人非不要<lb/>
　相周全有礙祖宗格法技術官無奏薦之理縱降㫖<lb/>
　來定當繳了後供奉間從容奏曰向蒙聖㫖今臣去<lb/>
　見葛中書具說堅執不從夀皇曰秀才難與他說話<lb/>
　莫要引他趙之請乃止夀皇聖明非特處君子有道<lb/>
　雖處小人亦有道也<lb/>
葉丞相顒與林安宅最厚嘗有簡往來丞相之子用林<lb/>
　簡粘于壁林後謁丞相見之不樂而去林後除察院<lb/>
<pb n="KR3j0128_WYG_001-10a"/>
　首章論丞相由是去國疏上事以風聞彼時君臣得<lb/>
　以自通葉抗章自辨夀皇付棘寺窮究林之所言乃<lb/>
　是葉衡丞相之事林以誣罔得謫葉再相<lb/>
孝皇同㤙平在潛邸髙廟乃書蘭亭序二篇賜二王依<lb/>
　此様各進五百本孝皇書七百本上之㤙平卒無所<lb/>
　進髙廟賜二王宫女各十人普安問禮之當何如史<lb/>
　浩云當以庶母之禮待之髙廟問二王待遇之狀言<lb/>
　普安加禮㤙平無不昵之者大計由此而決<lb/>
<pb n="KR3j0128_WYG_001-10b"/>
殿司軍籍闕招三千人諸軍掠人于市行都騷然有軍<lb/>
　人秦忠楊忠擅入胡珍家毁擊器具送棘寺上欲以<lb/>
　軍人秦忠楊忠與百姓陸慶童皆從軍法史浩曰百<lb/>
　姓自有常法豈可一旦律之軍法孝皇大怒浩奏陛<lb/>
　下惟恐諸軍有怨言故必欲兩平其罪以安其心不<lb/>
　思百姓不得其平其出怨言亦可畏也陳勝呉廣等<lb/>
　死國可乎上變色震怒曰如此則以朕比秦二世也<lb/>
　上拂袖徑降㫖宻院施行浩以自念備位宰相言不<lb/>
<pb n="KR3j0128_WYG_001-11a"/>
　見聽使民無罪以死法即奉祠相不及數月而去<lb/>
莫濟宰錢塘春暮有一老兵醉入縣咆哮無禮不問其<lb/>
　從來杖而去之即徳夀宫幕士也大璫奏知髙廟大<lb/>
　怒宣諭孝宗莫濟即日罷一年後偶常州闕守宰執<lb/>
　奏欲得有風力之人可以整頓凋弊孝宗云朕有一<lb/>
　人向曽打徳夀宫幕士者莫濟也即知常州莫纔作<lb/>
　邑及年而得郡孝宗不次用人如此<lb/>
憲聖在南内愛神怪幻誕等書郭彖暌車志始出洪景<lb/>
<pb n="KR3j0128_WYG_001-11b"/>
　盧夷堅志繼之唐已有此集三卷夷姓堅名也宣和<lb/>
　間有奉使高麗者其國異書甚富自先秦以後晉唐<lb/>
　隋梁之書皆有之不知㡬千家㡬千集盖不經兵火<lb/>
　今中祕所藏未必如此旁搜而博蓄也<lb/>
南軒自桂帥入朝以平日所著之書并奏議講解百餘<lb/>
　册裝潢以進方鋪陳殿陛間有小黄門忽問左司甚<lb/>
　文字許多張南軒斥之曰敎官家治國平天下小黄<lb/>
　門答云孔夫子道一言可以興邦孝宗聞此言亦笑<lb/>
<pb n="KR3j0128_WYG_001-12a"/>
　東萊修文鑑成獨進一本于上前滿朝皆未得見惟<lb/>
　大璫甘昺有之公論頗不與得㫖除直祕閣為中書<lb/>
　陳騤所繳載于陳之行狀<lb/>
哲廟紹聖四年進八寳改元符元年至三年泰陵上仙<lb/>
　嘉定十七年得皇帝恭膺天命之寳盧祖皐在玉堂<lb/>
　草詔用元符典故太學前廊茅彚征與盧言詔不當<lb/>
　用元符事盧始驚茅不願推寳賞改崇慶元年至三<lb/>
　年茂陵上仙其亦偶然相符如此<lb/>
<pb n="KR3j0128_WYG_001-12b"/>
濟邸擇妃大璫王俞來宣押憲聖之姪孫女獨尊長節<lb/>
　度使呉鑄不恱同姪孫女辭家廟鑄乞與大璫言乞<lb/>
　奏知中殿臣家自有憲聖可以主張門戸甚次第光<lb/>
　輝不藉此女只有疎脫大璫云只是官家中殿聖意<lb/>
　節使如何有此說鑄云他父母不曉事非鑄本心他<lb/>
　日必為憲聖累莫道鑄不曽說後有黄冠之命鑄亦<lb/>
　可謂賢矣<lb/>
宣和間有詔表云語忌詔文朕篤奉先烈表云陸下徳<lb/>
<pb n="KR3j0128_WYG_001-13a"/>
　邁九皇劄皇子文有克長克君此劉嗣明撰也容齋<lb/>
　隨筆云京師二吏一翰林孔目官不肻進克長克君<lb/>
　之文一太常書史劉珏奏用祭服克軍褐吏云在禮<lb/>
　祭服弊則焚之雖國家危迫不當以常時論然容臺<lb/>
　秉禮俟朝廷索則予之賢于背禮而先獻也<lb/>
泰陵書戒石銘賜郡國曰爾俸爾祿民膏民脂下民易<lb/>
　虐上天難欺用蜀檮杌中所載孟王昶文云朕念赤<lb/>
　子旰食宵衣言之令長撫養惠綏政存三異道在七<lb/>
<pb n="KR3j0128_WYG_001-13b"/>
　絲驅雞為理留犢為規寛猛得所風俗可移無令侵<lb/>
　削無使瘡痍下民易虐上天難欺賦輿是切是國是<lb/>
　資朕之賞罰固不踰時爾俸爾祿民膏民脂為民父<lb/>
　母莫不仁慈勉爾為戒體朕深思凡二十四句昶亦<lb/>
　可稱後熙陵表出言簡理盡遂成王言<lb/>
趙忠定庚申生韓平原壬申生繼庚申史忠獻甲申生<lb/>
　繼壬申鄭左相丙申生繼甲申四申相乘自古罕有<lb/>
　癸丑狀元陳亮死之乙丑狀元毛自知降第五甲丁<lb/>
<pb n="KR3j0128_WYG_001-14a"/>
　丑狀元吳潛造闕後遭論四十年間有四申三丑之<lb/>
　驗<hi>遭論恐作遭謫</hi>
嵩山祖宗陵寢所自靖康之後所存特昌陵而已紹興<lb/>
　間榷塲通貨持陵寢中寳器來思陵嘗得之為之出<lb/>
　涕所以孝宗日夜不遑欲恢復故土志在此也端平<lb/>
　初金人失國䝉古許本朝遣使朝陵使未至陵三京<lb/>
　之師一出䝉古大怒盡將陵廟犂為墟矣七廟何其<lb/>
　不幸耶<lb/>
<pb n="KR3j0128_WYG_001-14b"/>
自古以來地勢自北而南江流自西而東金亡都汴燕<lb/>
　趙青齊之野皆成草莽上蔡天地之中氣三十年來<lb/>
　地氣不乘兵革日尋民無生意蜀自晉未嘗經殘破<lb/>
　嘉熙戊戌北兵四至如入無人之境成都一夕焚盡<lb/>
　死者何止百萬人至今不容經理北兵往來未巳地<lb/>
　之氣今為不毛江之源今為汚濁不幸江左當地勢<lb/>
　之南江流之東建瓴之勢為敵國得之<lb/>
李唐樊若水嘗駕小舟以絲量江面闊狹之數獻于太<lb/>
<pb n="KR3j0128_WYG_001-15a"/>
　祖後曹王正用此䇿下江南國史載之甚詳不意百<lb/>
　有四十年後髙廟中興駐蹕臨安自淮以北非吾土<lb/>
　也昔時以汴京為萬世不拔之業誰知建炎至今宴<lb/>
　安江沱萬一敵國儻用若水之說如之何<lb/>
本朝故事宗室不領兵盖因真皇澶淵之幸髙皇靖康<lb/>
　之變以皇子除兵馬大元帥定建炎中興之業嘉定<lb/>
　間趙善湘開金陵制府誅李全識者有宗室不領兵<lb/>
　之議遂有行宫之謗嘗記帥逢原為池州軍帥有一<lb/>
<pb n="KR3j0128_WYG_001-15b"/>
　士挾南班書見之書史云祖宗典故管軍不受宗室<lb/>
　書恐違制近來兵將皆受宗室薦舉矣<lb/>
自渡江以前無今之轎只是乘馬所以有修帽䕶塵之<lb/>
　服士皆服衫帽凉衫為禮紫衫戎服也思陵在維揚<lb/>
　一時擾亂中遇雨傳㫖百官許乘肩輿因循至此故<lb/>
　制盡泯今臺諌出臺親事官用凉衫略展登轎尚存<lb/>
　舊制他無復見之<lb/>
紹興乾道間都下安敢張盖雖曽為朝士或外任監司<lb/>
<pb n="KR3j0128_WYG_001-16a"/>
　州郡入京未嘗有盖只是持袋扇障日開禧間始創<lb/>
　出皂盖程覃尹京出賞嚴皂盖之禁有越士張盖過<lb/>
　府門遂為所治後學中有詩云冠盖相望自古傳以<lb/>
　青易皂已多年中原數頂黄羅傘何不多多出賞錢<lb/>
　時山東盜賊紛起故有此詩也<lb/>
掖垣非有出身不除以䕃子除者三人王秬初寮之孫<lb/>
　韓元吉桐韓之孫劉孝韙皆爲之自嘉泰嘉定以來<lb/>
　百官見宰相盡不納所業至端平銜袖書啟亦廢求<lb/>
<pb n="KR3j0128_WYG_001-16b"/>
　舉者納脚色求闕者納闕劄而已文人才士無有自<lb/>
　見碌碌無聞者雜進三十年間詞科又罷兩制皆不<lb/>
　是當行京諺云戾家是也不過人主上臣下一啟耳<lb/>
　初無王言訓誥之體如拜平章二相三制豈不有慙<lb/>
　于東坡如改元災異罪己諸詔豈不有愧于陸䞇因<lb/>
　讀陸放翁南唐書李王小國耳自有陶榖徐鉉錢王<lb/>
　尚有羅隱不意堂堂中國不能得一士如小國之陶<lb/>
　徐兩浙之羅隱者良可歎也<lb/>
<pb n="KR3j0128_WYG_001-17a"/>
本朝大儒皆出于世家周濓溪以舅官出仕兩改名先<lb/>
　名宗實因英廟舊名改後名惇頤又以光宗御名改<lb/>
　二程父為别駕南軒張魏公之長子文公朱郎中之<lb/>
　子奉使朱弁之姪東萊吕樞密之孫致堂胡文定公<lb/>
　之子惟横渠象山士子也<lb/>
張魏公開建業幕府有一術者來謁取辟客命推算術<lb/>
　者云皆非貴人公不樂曰要作國家大事幕下如何<lb/>
　無三五人宰執侍従此亦智將不如福將也魏公之<lb/>
<pb n="KR3j0128_WYG_001-17b"/>
　客虞雍公雍公之客王謙仲范宗尹之客賀宗禮皆<lb/>
　宰執也開禧畢再遇帥揚起身行伍驟為名將亦非<lb/>
　偶然麾下有二十餘人都統制殿帥四人則知魏公<lb/>
　推命之不誣也<lb/>
伊川濓溪一世道綂之宗用大臣薦為崇政殿說書以<lb/>
　帝王之學輔贊人主儒者所望自范文正公論事始<lb/>
　分朋黨伊川則曰洛黨如朱光庭賈易附之力攻蜀<lb/>
　黨蘇氏父子也朝廷大患最怕攻黨小人立黨初不<lb/>
<pb n="KR3j0128_WYG_001-18a"/>
　是專意宗社計借此隂移人主禍福之柄竊取爵祿<lb/>
　而已如君子不立黨伊川見道之明未能免焉淳熙<lb/>
　則曰道學慶元則曰偽黨深思由來皆非國家福<lb/>
沿邉有州縣城池處揚楚天長六合東淮之控廬和巢<lb/>
　縣西淮之控襄陽江陵徳安荆鄂之控嘉定始議諸<lb/>
　州縣築城東淮則通泰髙郵盱𣅿鹽城興化西淮則<lb/>
　蘄黄舒濠無為安豐定逺固始鍾離京襄則棗陽隨<lb/>
　復荆門漢陽光化城池日就兵力日分渡江之後髙<lb/>
<pb n="KR3j0128_WYG_001-18b"/>
　宗孝宗非不神武聖慮非不宏逺獨注意揚楚廬和<lb/>
　襄陽城壁而巳不欲修沿邊諸城慮敵人萬一得之<lb/>
　恐為家基彼若堅守此必難取如盱眙一失無計可<lb/>
　取後說以貨而歸之初未嘗以兵而復也不幸楚州<lb/>
　毁于許國劉倬蘄黄毁于太何節襄陽失于趙范悵<lb/>
　念襄楚二城版築之用金粟與城齊矣此三朝留神<lb/>
　之地一旦棄毁誠為國家惜<lb/>
舜典曰八音克諧無相奪倫神人以和自宣政間周美<lb/>
<pb n="KR3j0128_WYG_001-19a"/>
　成柳耆卿輩出自製樂章有曰側犯尾犯花犯玲瓏<lb/>
　四犯八音雜律宫呂奪倫是不克諧矣天寳後曲遍<lb/>
　繁聲皆曰入破破者破碎之義明皇幸蜀宣和之曲<lb/>
　皆曰犯犯者侵犯之義二帝北狩曲中之䜟深可畏<lb/>
　哉<lb/>
張子韶曰一吁一俞治亂所闗放齊舉丹朱曰吁驩兜<lb/>
　舉共工亦曰吁使堯俞之則小人得志師錫虞舜堯<lb/>
　曰俞僉舉伯禹舜曰俞使帝吁之則君子之道消矣<lb/>
<pb n="KR3j0128_WYG_001-19b"/>
　可吁則吁故天下莫不畏可俞則俞故天下莫不服<lb/>
獨樂園司馬公居洛時建東坡詩曰青山在屋上流水<lb/>
　在屋下中有五畝園花竹秀而野有園丁吕直性愚<lb/>
　而鯁公以直名之夏月遊人入園㣲有所得持十千<lb/>
　白公公麾之使去後幾日自建一井亭公問之直以<lb/>
　十千為對復曰端明要作好人在直如何不作好人<lb/>
　可以為渡江以來相府厮役者之勸<lb/>
毛詩聖人取小夫賤𨽻之言最于人情道理處誠使人<lb/>
<pb n="KR3j0128_WYG_001-20a"/>
　一唱三歎如山有樞三章聞之者可以為戒言衣裳<lb/>
　車馬宛其死矣他人是愉言鐘鼔宛其死矣他人是<lb/>
　保言酒食宛其死矣他人入室愉保猶可說至于入<lb/>
　室則鄙吝之言極矣<lb/>
東坡天人也凡作一文必有深㫖撰小兒致語云自古<lb/>
　以來未有祖宗之仁厚上天所佑願生賢聖之子孫<lb/>
　其意深切著明<lb/>
元祐初司馬公薨東坡欲主喪遂為伊川所先東坡不<lb/>
<pb n="KR3j0128_WYG_001-20b"/>
　滿意伊川以古禮斂用錦囊囊其尸東坡見而指之<lb/>
　曰欠一件物事當寫作信物一角送上閻羅大王東<lb/>
　坡由是與伊川失歡<lb/>
東坡㑹葬有齋筵李方叔作致語云皇天后土鑒一生<lb/>
　忠義之心名山大川還千古英靈之氣蜀有彭老山<lb/>
　東坡生則童東坡死復青<lb/>
東坡在儋耳無書可讀黎子家有柳文數冊盡日玩誦<lb/>
　一日遇雨借笠屐而歸人畫作圗東坡自贊人所笑<lb/>
<pb n="KR3j0128_WYG_001-21a"/>
　也犬所吠也笑亦怪也用子厚語<lb/>
東坡因訪吕微仲偶在書屋坐久因見盆中養一龜有<lb/>
　六目微仲出與東坡言偶晝寢久坐東坡云盆中之<lb/>
　龜作得一口號奉白莫要閙莫要閙聽取龜兒口號<lb/>
　六隻眼兒睡一覺郤比他人睡三覺呂大笑<lb/>
宣和元夜上幸端門近臣皆進詩有問王岐公用甚故<lb/>
　事答以鳯輦鼇山問者不樂而去誰不知鳯輦鼇山<lb/>
　故相謔耳岐公進詩云雙鳯雲中扶輦下六鼇海上<lb/>
<pb n="KR3j0128_WYG_001-21b"/>
　駕山來聞者歎服作詩要融化豈可執而不通<lb/>
紫巖張公謫居永州二水憂國耿耿一日慨然作丸墨<lb/>
　笻杖銘墨之銘曰存身于昏昏而天下之理固已昭<lb/>
　昭斯為瀟湘之寳予將與之消搖笻之銘曰用則行<lb/>
　舍則藏惟我與爾危不持顚不扶將焉用彼<lb/>
种放見陳圖南曰意謂子有仙風道骨奈何尚隔一塵<lb/>
　一塵謂五百年也他日必白衣作諫議然名者古今<lb/>
　之美器造物者深忌于天地間無全名子名將起物<lb/>
<pb n="KR3j0128_WYG_001-22a"/>
　必敗之放晚節果如圖南所言<lb/>
南宫舍人果是不好作的官職每歲賀雪表尤難下筆<lb/>
　曽有一聨云普天咸有率土莫非此何等語也<lb/>
周益公與韓无咎同賦詞科試交趾國進象表有備法<lb/>
　駕之前陳此无咎句也益公止改陳字作驅字遂中<lb/>
　大科陳字不切驅字象上有用又用拜舞周章出本<lb/>
　草註<lb/>
綦内相崇禮在太學前廊裕陵有進枸杞根如犬大作<lb/>
<pb n="KR3j0128_WYG_001-22b"/>
　賀表學官令前廊撰述皆不下筆綦欣然當之其用<lb/>
　一句靈根夜吠舉學皆服用東坡詩云靈厖或夜吠<lb/>
　又出白樂天枸杞詩因此後登玉堂<lb/>
余外祖王詷子文上蔣子禮除右相啟曰早登黄閣獨<lb/>
　見明公之少年今得舊儒何憂左轄之虛位皆用杜<lb/>
　詩語扈聖登黄閣名公獨少年左轄頻虛位今年得<lb/>
　舊儒為洪文敏稱賞載之隨筆<lb/>
李大異為廣西憲庚申年謝厯日表云歲次庚申乃藝<lb/>
<pb n="KR3j0128_WYG_001-23a"/>
　祖開基之日朔臨戊子是吾皇誕聖之辰當年正月<lb/>
　一日戊子即茂陵元命用得親切旋召入舎人院<lb/>
楊冠卿館于九江戎司趙溫叔罷相帥荆南道由九江<lb/>
　守帥合宴楊作致語云相公倦台鼎喜看衮繡之東<lb/>
　歸潯陽無管絃且聽琵琶之舊曲溫叔冄三稱道蜀<lb/>
　中敎官作上已日致語云三月三日多長安之麗人<lb/>
　一咏一觴修山隂之舊事要作駢儷當如此用事<lb/>
喬平章為左相時己年八十餘因榜府門曰七十者許<lb/>
<pb n="KR3j0128_WYG_001-23b"/>
　乞致仕為一輕薄子書一詩于右曰左相門前有指<lb/>
　揮小官焉敢不遵依若言七十當致仕八十公公也<lb/>
　合歸因是卷榜而入<lb/>
鄭衛之音皆淫聲也夫子獨曰放鄭聲不及衛音何也<lb/>
　衞詩所載皆男奔女鄭詩所載皆女奔男所以放之<lb/>
　聖人之意微矣<lb/>
朱希真南渡以詞得名月詞有揷天翠柳被何人推上<lb/>
　一輪明月之句自是豪放賦梅詞如不食烟火人語<lb/>
<pb n="KR3j0128_WYG_001-24a"/>
　横枝銷瘦一如無但空裏疎花數㸃語意奇絶詞集<lb/>
　曰太平樵唱<lb/>
趙介菴名彦端字徳莊宗室之秀能作文賦西湖謁金<lb/>
　門波底夕陽紅縐阜陵問誰詞答云彦端所作我家<lb/>
　裏人也㑹作此等語喜甚有介菴集三卷<lb/>
易安居士李氏趙明誠之妻金石錄亦筆削其間南渡<lb/>
　以來常懐京洛舊事晚年賦元宵永遇樂詞云落日<lb/>
　鎔金暮雲合璧已自工緻至于染柳烟輕吹梅笛怨<lb/>
<pb n="KR3j0128_WYG_001-24b"/>
　春意知幾許氣象更好後疊云于今憔悴風鬟霜鬢<lb/>
　怕見夜間出去皆以尋常語度入音律鍊句精巧則<lb/>
　易平淡入調者難且秋詞聲聲慢尋尋覔覔冷冷清<lb/>
　清凄凄慘慘戚戚此乃公孫大娘舞劒手本朝非無<lb/>
　能詞之士未曽有一下十四疊字者用文選諸賦格<lb/>
　後疊又云梧桐更兼細雨到黄昏㸃㸃滴滴又使疊<lb/>
　字俱無斧鑿痕更有一奇字云守定窗兒獨自怎生<lb/>
　得黒黒字不許第二人押婦人中有此文筆殆間氣<lb/>
<pb n="KR3j0128_WYG_001-25a"/>
　也有易安文集<lb/>
劉季孫左班殿直監饒州酒荆公為江東憲廵部至饒<lb/>
　因按酒務屛間一詩云呢喃燕子語梁間底事來驚<lb/>
　夢裏間說與旁人渾不解杖藜攜酒看芝山大稱賞<lb/>
　之郡生持状乞差官攝學事荆公判監酒殿直一郡<lb/>
　皆驚劉名遂著<lb/>
趙嗣良絳人也以能文為裕陵眷遇曽兼史局如通鑑<lb/>
　長編重和元年十二月推修四朝㑹要帝系后妃吉<lb/>
<pb n="KR3j0128_WYG_001-25b"/>
　禮三類賞嗣良以參詳轉秩後竄囘北上京破有詩<lb/>
　曰建國舊碑邊月暗興王故地野風乾囘頭笑向王<lb/>
　公子騎馬隨軍上五鑾此殿曰五鑾乃保機之故巢<lb/>
　也<lb/>
北人張侍御有侍兒意狀可憐乃宣和殿小宫姬也又<lb/>
　翰林吳激賦小嗣云南朝千古傷心地還唱後庭花<lb/>
　舊時王謝堂前燕子飛入誰家恍然相遇仙姿勝雪<lb/>
　宫鬢堆鴉江州司馬青衫溼淚同在天涯<lb/>
<pb n="KR3j0128_WYG_001-26a"/>
衞元卿洋州人曽領薦不得志遊山谷間作謁金門詞<lb/>
　曰花過雨又是一番紅素燕子歸來愁不語故巢無<lb/>
　覔處誰在玉樓歌舞誰在玉闗辛苦若使邊塵吹得<lb/>
　去東風侯萬戸<lb/>
北狀元汪世顯者鳯翔帥隨䝉古統兵入蜀綿州道中<lb/>
　題詩云擁騎南來春正濃鞭弰輕拂杏花紅綠林戰<lb/>
　退千山月細柳横拖一巷風玉勒有時閑駿馬錦縧<lb/>
　無力挂弨弓六軍休動三衙鼓夢在池塘春思中<lb/>
<pb n="KR3j0128_WYG_001-26b"/>
唐李頎詩云逺客坐長夜雨聲孤寺秋請量東海水看<lb/>
　取淺深愁且客逺在秋暮投孤村古寺中夜長不能<lb/>
　寢起坐悽惻而聞雨聲其為一詩襟抱以海喻愁非<lb/>
　過語也<lb/>
春水滿四澤夏雲多奇峰秋月揚明輝冬嶺秀孤松淵<lb/>
　明詩絶句之祖一句一絶也作詩有句法意連句圓<lb/>
　有云打起黄鶯兒莫敎枝上啼幾回驚妾夢不得到<lb/>
　遼西一句一接未甞間斷作詩當參此意便有神聖<lb/>
<pb n="KR3j0128_WYG_001-27a"/>
　工巧<lb/>
作文之法先觀時節次看人品又當玩味其立意如退<lb/>
　之作柳子厚墓銘自士窮而見節義三四十言皆自<lb/>
　道胷中事如東坡韓文公廟碑有云匹夫為百世師<lb/>
　一言為天下法此豈非東坡之自課乎或者議退之<lb/>
　不當作符讀書城南與原道出二手<lb/>
嵩山極峻法堂壁上有一詩曰一團茅草亂蓬蓬驀地<lb/>
　燒天驀地紅争似滿爐煨榾柮慢騰騰地煖烘烘字<lb/>
<pb n="KR3j0128_WYG_001-27b"/>
　畫老草旁有四字勿毁此詩此司馬公書柱間大隸<lb/>
　書旦光頤來旦公兄頤程正叔也壁門題云登山有<lb/>
　道徐行則不困措足于實地則不危皆公八分書<lb/>
陸放翁茶山上足自劒南藁後有萬餘首詩在京樓有<lb/>
　詩曰小樓一夜聽春雨深巷明朝賣杏花橋南書院<lb/>
　云春寒催唤客甞酒夜静卧聽兒讀書感秋云玉階<lb/>
　蟋蟀吟深夜金井梧桐辭故枝櫽括道藏語也<lb/>
蕭千巖亦師茶山有樵夫詩云一擔乾柴古渡頭盤纒<lb/>
<pb n="KR3j0128_WYG_001-28a"/>
　一日頗優游歸來澗底磨刀斧又作全家明日謀乃<lb/>
　寓茍且一時之意<lb/>
周希稷名承勲周益公甚前席之有端午一詩殊有諷<lb/>
　刺誰家解祟吐千缾丹墨交輝走百靈盡使鼃蛇歸<lb/>
　藥籠又纒蕭艾作人形<hi>逸二句</hi>安得綵絲十萬丈東<lb/>
　南西北繫飄零<hi>吐崇干缾出太𤣥經</hi>
趙昌父名蕃號章泉鄭州管城人與益公同里也益公<lb/>
　當軸所仕但一酒官耳五十年不調居信上一時名<lb/>
<pb n="KR3j0128_WYG_001-28b"/>
　勝納交户外之屨常滿放翁皆有詩夀九十餘公朝<lb/>
　尊老以祕閣正郎聘之不至石屛詩云君為山中人<lb/>
　世事安得聞入山恐未深更入幾重雲<lb/>
王瀘溪廷珪作詩送胡忠簡謫新州囊封初上九重闗<lb/>
　是日清都虎豹閑百辟動容觀奏牘幾人回首愧朝<lb/>
　班名髙北斗星辰上身墮南州瘴海間豈特他年公<lb/>
　議定漢庭行召賈生還大厦初非一木支欲將獨力<lb/>
　拄顛危癡兒不了公家事男子要為天下奇當日姦<lb/>
<pb n="KR3j0128_WYG_001-29a"/>
　諛皆膽落平生忠義只心知端能飽喫新州飯在處<lb/>
　江山足䕶持有聞于申國坐以謗訕流夜郎時年七<lb/>
　十阜陵初政召對特改承奉郎除國子監主簿堅不<lb/>
　留乞祠而去告老于家夀九十有三<lb/>
項平齋自號江陵病叟余侍先君往荆南所訓學詩當<lb/>
　學杜詩學詞當學柳詞扣其所云杜詩柳詞皆無表<lb/>
　徳只是實說嘗為潭敎與帥啟云抆涙過故人之墓<lb/>
　驚鬢髪之皆非倚杖看祝融之峰喜山色之如舊<lb/>
<pb n="KR3j0128_WYG_001-29b"/>
竹隱徐淵子似道天台人韻度清雅買硯詩云俸餘宜<lb/>
　辦買山錢卻買端州一硯磚依舊被渠驅使出買山<lb/>
　之事定何年遊廬山得蠏詩曰不到廬山辜負目不<lb/>
　食螃蠏辜負腹亦知二者古難并到得九江吾事足<lb/>
　廬山偃蹇坐吾前螃蠏郭索來酒邊持螯把酒與山<lb/>
　對世無此樂三百年時人愛畫陶靖節菊遶東籬手<lb/>
　親折何如更畫我持螯共對廬山作三絶淵子為小<lb/>
　蓬朝聞彈疏坐以小舟載菖蒲數盆翩然而去道間<lb/>
<pb n="KR3j0128_WYG_001-30a"/>
　爭望若神仙然<lb/>
秋塘陳敬甫善有雪篷夜話三卷淳熙間一豪士甞書<lb/>
　貴家扇云春風一日歸深院巫峽千山鎖暮雲有滿<lb/>
　江紅詞曰三月風前花薄命五更枕上春無力上李<lb/>
　季章啟云父子太史公提千古文章之印玉堂真學<lb/>
　士躋中朝公輔之班送輔漢卿過考亭詩云聞說平<lb/>
　生輔漢卿武夷山下啜殘羮<lb/>
蒲江盧申之祖皋貌宇修整作小詞纖雅曰蒲江集曽<lb/>
<pb n="KR3j0128_WYG_001-30b"/>
　為玉堂有感詩兩山風雨故留寒九陌香泥苦未乾<lb/>
　開到海棠春爛漫擔頭時得數枝看有舟中獨酌詩<lb/>
　山川似舊客懐老天地何言春事深松江别詩明月<lb/>
　垂虹幾度秋短篷長是繫人愁暮煙疎雨分攜地更<lb/>
　上松江百尺樓余領先生詞外之旨<lb/>
趙天樂葉水心四靈之友也名師秀字紫芝作晚唐詩<lb/>
　野水多于地春山半是雲白石巖云起來閒把青衣<lb/>
　袖裹得闌干一片雲又云有約不來過夜半獨敲棊<lb/>
<pb n="KR3j0128_WYG_001-31a"/>
　子落燈花移居云筍從壊砌甎中出山在鄰家樹上<lb/>
　青呈二友云禽翻竹葉霜初下人立梅花月正髙又<lb/>
　云一片葉初落數聯詩已清冄移居云地僻傳聞新<lb/>
　事少路遙牽率故人多<lb/>
廬陵劉過字改之有詞云行道橋南無酒賣老天猶困<lb/>
　英雄南樓詞蘆葉滿汀洲寒沙淺帶流二十年重過<lb/>
　南樓柳下繫船猶未穩能幾日又中秋黄鶴斷磯頭<lb/>
　故人曽到不舊江山渾是新愁欲買桂華重載酒終<lb/>
<pb n="KR3j0128_WYG_001-31b"/>
　不似少年遊上周相詩云太平宰相不収拾老死山<lb/>
　林無奈何送王簡卿詩班行失士國輕重道路不言<lb/>
　心是非又云事可語人酬對易面無慙色去留輕世<lb/>
　事看來忙不得百年到手是功名有劉仙倫亦以詩<lb/>
　名淳熙間有廬陵二劉<lb/>
翁卷字靈舒四靈也有曉對詩梅花分地落井氣隔簾<lb/>
　生瀑布云千年流不盡六月地長寒春日云一階春<lb/>
　草碧幾片落花輕遊寺云分石同僧坐看松見鶴來<lb/>
<pb n="KR3j0128_WYG_001-32a"/>
　吾廬云移花連舊土買石帶新苔<lb/>
埜齋周晉仙文璞曽語余曰花間集只有五字絶佳細<lb/>
　雨濕流光景意俱微妙題鍾山云往在秦淮問六朝<lb/>
　江樓秪有女吹簫昭陽太極無行路幾歲鵞黄上柳<lb/>
　條晨起云閉門不與俗人交𤣥晏春秋日日抄清曉<lb/>
　偶然隨鶴出野風吹折白櫻桃有灌口二郎歌聽歐<lb/>
　陽琴行金銅塔歌不減賀白余有挽晉仙詩載江湖<lb/>
　集中<lb/>
<pb n="KR3j0128_WYG_001-32b"/>
銛朴翁秦望山人能詩詩愈工俗念愈熾後加冠巾曰<lb/>
　葛天民築室蘇堤自號柳下即事云壁為題詩暗池<lb/>
　因洗硯渾閒知真富貴醉到古乾坤清明訪白石云<lb/>
　花薺懸燈柳揷檐老懐那復似餳甜畫船已載先生<lb/>
　去燕子無人自入簾絶句云夜雨漲波髙一尺失卻<lb/>
　搗衣平正石明朝水落石依然老夫一夜空相憶江<lb/>
　頭送客云大江中夜滿雙櫓半空鳴後有羽軒李翔<lb/>
　髙善為絶句盧蒲江甚愛之有云春愁自是無重數<lb/>
<pb n="KR3j0128_WYG_001-33a"/>
　又被東風揭繡簾老子興不淺也<hi>二十四友金谷宴千三百里錦帆遊</hi>
　<hi>人間無此春風樂樂極人間無此愁朴翁絶唱故錄記之</hi>
山中趙仲白庚夫有歲除即事曰縫紉連夜辦今朝杵<lb/>
　臼頻買花簪稚女送米贈貧鄰宦薄惟名在年華與<lb/>
　鬢新桃符詩句好恐動往來人稍得詩云鶴殘籬外<lb/>
　筍䑕䑛墨中膠讀文清曽公集云新如月出初三夜<lb/>
　淡比湯煎第一泉寄僧云詩句日従窗眼寫墨丸夜<lb/>
　入枕頭收久従方詩境晚亦落魄終于右選有子殿<lb/>
<pb n="KR3j0128_WYG_001-33b"/>
　試前四名登第所謂不在其身在其子孫也<lb/>
髙九萬越人號菊磵好作唐詩有春詞鬬草歸來上玉<lb/>
　階香泥微汚合歡鞋全籌贏得無人賞依舊春愁自<lb/>
　滿懐孤山云雪後騎驢行步遲孤山何似灞橋時近<lb/>
　來行輩無和靖見說梅花不要詩輦下酒市多祭二<lb/>
　郎祠山神有詩云簫鼓喧天閙酒行二郎賽罷賽張<lb/>
　王愚民可煞多忘本香火何曽到杜康同周晉仙睡<lb/>
　有云更有詩人窮似我夜深來共紙衾眠<lb/>
<pb n="KR3j0128_WYG_001-34a"/>
張韓伯名弋又名奕有秋烟草頎然而長面帶燕趙色<lb/>
　口中亦作北語寄秋塘詩五湖風雪分頭去千里淮<lb/>
　山信脚行渉世真成妄男子談詩長憶老先生塘邉<lb/>
　瓜茹須頻灌郭外田疇粗可耕莫倚瘦笻吟白髪浪<lb/>
　傳詩句入都城許定夫館于麾下欲命拜官不受周<lb/>
　宗聖有張韓伯欲為羽士趙紫芝作疏之詩後死于<lb/>
　建業定夫葬蔣山下題曰大宋詩人張奕墓<lb/>
謝耕道耘天台人自號曰謝一犂有犂春圗諸公喜于<lb/>
<pb n="KR3j0128_WYG_001-34b"/>
　納交善滑稽三十年間天下詩人未有不至其室詩<lb/>
　軸不知幾牛腰巾髙二尺餘方口大面行于市孰不<lb/>
　曰謝一犂因是名滿京洛壁間寫詩中有一聯云路<lb/>
　深容馬窄樓小挿花多事繼母極孝母九十七八歲<lb/>
　該慶典初封人榮之<lb/>
戴石屏式之名復古黄巖人有石屏詩藁賦淮村兵後<lb/>
　云小桃無主自開花烟草茫茫帶晚鴉㡬處敗垣圍<lb/>
　故井向來一一是人家秋懐云詩談天下事愁到酒<lb/>
<pb n="KR3j0128_WYG_001-35a"/>
　罇前晚春云鶯啼花雨歇燕立柳風微城西云詩骨<lb/>
　梅花瘦歸心江水流春日云客愁茅店雨詩思柳橋<lb/>
　春九日云黄花一杯酒白髪幾重陽<lb/>
葉元吉名祐之儀矩峻潔癯然玉樹之清家素貧典衣<lb/>
　買書讀悟性理之學誦譜尊宿語錄先後次序數百<lb/>
　言灑灑可聽有同菴文集二十卷盧蒲江深尊敬之<lb/>
　作喜雨詩云木葉臨風皆好色稻田流水亦新聲余<lb/>
　舅子也元吉姑子也余不以兄事之事之以師禮手<lb/>
<pb n="KR3j0128_WYG_001-35b"/>
　抄詩一卷見授自跋云李長吉有表弟得長吉詩草<lb/>
　皆投之溷中為長吉恃才傲物故辱之意余以長吉<lb/>
　待元吉也忍四十年之貧爛醉而死余哭之獨哀不<lb/>
　忍師道之已矣乎嘉禾有沈鞏字元吉相頡頏于蘇<lb/>
　秀二州皆為慈湖先生上弟<lb/>
張端義字正夫荃翁自號也鄭州人居姑蘇大父雲莊<lb/>
　公登辛未趙榜先君詠齋為淮南漕光宗即位初年<lb/>
　應詔上書下後省看詳羅紫薇㸃劉左史光宗極稱<lb/>
<pb n="KR3j0128_WYG_001-36a"/>
　賞之將上為時宰所沮予少苦讀書肄舉子業勇于<lb/>
　弓馬甞拜平齋項先生于荆南如慈湖說齋鶴山菊<lb/>
　坡習菴皆従之遊愛作詩賦小詞盧蒲江取碧雲千<lb/>
　里暮紅葉十分秋之句周晉仙取怨春紅豔冷之句<lb/>
　孟藏春取蜨詩不因花退盡必是夢殘時之句凡海<lb/>
　内名勝來呉必訪樂圃之張書桃符曰江湖且過詩<lb/>
　酒叢林應端平更化詔上第一書二年再應詔上第<lb/>
　二書三年明堂雷應詔上第三書得旨韶州安置以<lb/>
<pb n="KR3j0128_WYG_001-36b"/>
　螻蟻之微嬰斧鉞之威人皆危之當國者云詔以直<lb/>
　言罪以直言非祖宗制幸脫萬死考之典故安置待<lb/>
　宰執侍従居住待庶官聽讀待士子自効待軍將小<lb/>
　臣用大臣之法誤矣或者以安置為竄謫之極典又<lb/>
　非也余三十年前賦秋江圗一絶云浪静風平月正<lb/>
　中自搖柔艣駕孤篷若無三萬六千頃把甚江湖着<lb/>
　此翁今白髪種種儻符此詩語吾志畢矣余生于淳<lb/>
　熙之己亥書于淳祐之辛丑年六十有三有上皇帝<lb/>
<pb n="KR3j0128_WYG_001-37a"/>
　三書詩五百首詞二百首雜著三百篇曰荃翁集<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0128_WYG_001-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　貴耳集卷上<lb/>
</p>
<p>
</p>
  </div>
<div>
<head>貴耳集卷中</head> <lb/>
    <p>
<pb n="KR3j0128_WYG_002-1a"/>
欽定四庫全書<lb/>
　貴耳集卷中<lb/>
　　　　　　　　　　　　宋　張端義　撰<lb/>
　　　貴耳二集續成余謫八年强自卓立惟恐與草<lb/>
　　　木俱腐著書垂世又犯大不韙志非抑鬱而怨<lb/>
　　　于書也又非臧否而諷于書也又非譎怪而誕<lb/>
　　　于書也隨所聞而筆焉微有以寓感慨之意而<lb/>
　　　渡江以來隆紹間士大夫猶語元符宣政舊事<lb/>
<pb n="KR3j0128_WYG_002-1b"/>
　　　淳熙間士大夫猶語炎隆舊事慶元去淳熙未<lb/>
　　　逺士大夫知前事者漸少嘉定以後視宣炎間<lb/>
　　　事十不知九矣况今端淳乎使貴耳集不付子<lb/>
　　　雲之覆醬瓿幸也淳祐四年十一月八日東里<lb/>
　　　張端義書<lb/>
紹興三十二年夀皇登極諸路帥臣監司郡守進貢總<lb/>
　數為金約百五十兩為銀約一十九萬一千七百六<lb/>
　十三兩有奇為絹約三萬四千五百疋為馬約五十<lb/>
<pb n="KR3j0128_WYG_002-2a"/>
　匹此許及之諌藁内載<lb/>
契丹有玉注碗毎北主生辰稱夀徽考在御甞聞人使<lb/>
　往來知有此注意甚慕之自恥中國反無此器遂遣<lb/>
　人于闐國求良玉果得一璞甚大使一玉人為中節<lb/>
　往遼覘其小大短長如其制度而琢之因聖節北使<lb/>
　在庭得見此注目睨之久歸遼首問玉注安否北朝<lb/>
　始知中國亦有此注女真滅遼首索此注及靖康金<lb/>
　人興師亦索此注與遼注為對今又不知歸䝉古否<lb/>
<pb n="KR3j0128_WYG_002-2b"/>
　髙宗南渡有將水晶注碗在𣙜塲交易髙宗得之泣<lb/>
　下云此哲廟陵寢中物也<lb/>
太后諡聖字者垂簾典故用四字諡慈聖光獻曹后宣<lb/>
　仁聖烈髙后欽聖獻肅向后昭慈聖憲孟后憲聖慈<lb/>
　烈吳后恭聖仁烈楊后章獻明肅劉后保佑仁宗十<lb/>
　二年之政諸賢在朝天下泰和諡不及聖字或者議<lb/>
　有玉泉長蘆之䜟起于側微更于深知典故者訂之<lb/>
　章獻屬疾語于仁宗曰願與祖宗同日為忌三月二<lb/>
<pb n="KR3j0128_WYG_002-3a"/>
　十九日上仙乃太宗大忌後仁宗亦同前為翁婦後<lb/>
　為母子此亦國朝之異事<lb/>
孝廟在御北使進國書必起御座三歩中貴取進忽賀<lb/>
　正使至殿上去御座數十歩必欲屈萬乘親臨移時<lb/>
　不决知閣王抃忽撒起國書云駕興北使失儀而孝<lb/>
　廟喜王抃之機捷孝廟聖語云在朝無一人乞斬北<lb/>
　使者毘陵丁逢以選人上書乞斬北使不執臣禮以<lb/>
　存中國之體孝廟大喜即改京秩<lb/>
<pb n="KR3j0128_WYG_002-3b"/>
京師大相國寺有術士蜀人一命必得千隔夕留金翼<lb/>
　朝議命顯肅后父鄭紳貧無藉有姪居中在太學為<lb/>
　前廊姪約叔同往議命叔笑曰何不留錢沽酒市肉<lb/>
　耶强之乃往如其所約術士先說紳命只云異姓真<lb/>
　王再云居中命又云亦是異姓真王因前命而發紳<lb/>
　以后貴積官果封王居中作相亦封華原郡王外戚<lb/>
　生封王爵者自紳始<lb/>
夀皇在御秀邸凡有差除未嘗直降指揮于差勅内必<lb/>
<pb n="KR3j0128_WYG_002-4a"/>
　首稱面奉徳夀皇帝聖旨除某人至今秀邸差劄可<lb/>
　考<lb/>
祖宗典故同姓可封王不拜相藝祖載諸太廟獨趙忠<lb/>
　定特出此典故隨筆卻稱云不受相麻而除樞密使<lb/>
　三洪家素知典故者亦及此未曉也<lb/>
本朝年號或者皆曰有䜟緯于其間太平有一人六十<lb/>
　卒字太宗五十九而止仁宗劉后並政天聖曰二聖<lb/>
　人明道曰日月同道徽宗崇寧錢上字蔡京書崇字<lb/>
<pb n="KR3j0128_WYG_002-4b"/>
　自山字一筆下寧字去心當時有云有意破宗無心寧<lb/>
　國靖康曰十二月立康王嘉泰曰士大夫皆小人有<lb/>
　力者喜<lb/>
宣仁太后勸神廟不可輕用兵當以兩國生靈為重縱<lb/>
　使獲捷獻俘不過主上坐正殿受賀而已生靈肝腦<lb/>
　塗地萬萬矣此真女主堯舜神廟自此兵議少息<lb/>
本朝四帝亦有吉符真宗即來和天尊出楊礪之夢載<lb/>
　諸國史祥符崇尚道敎建立宫觀專尚祥瑞王欽若<lb/>
<pb n="KR3j0128_WYG_002-5a"/>
　獻芝草八千一百三十九本丁謂獻芝草三萬七千<lb/>
　餘本獨孫奭不然其事真宗久無嗣用方士拜章帝<lb/>
　所有赤脚大仙辭之久玉帝云當遣幾箇好人去相<lb/>
　輔贊仁宗在禁中未嘗尚鞋惟坐殿方尚鞋韈下殿<lb/>
　即去之<hi>慶厯諸賢皆天人也</hi>徽宗即江南李王神宗幸袐書省<lb/>
　閱江南李王圖見其人物儼雅再三歎訝繼時徽宗<lb/>
　生所以文彩風流過李王百倍及北狩女真用江南<lb/>
　李王見藝祖時典故髙宗韋后生徽宗夢錢王再三<lb/>
<pb n="KR3j0128_WYG_002-5b"/>
　乞還兩浙夢覺與鄭后言朕夜來被錢王取兩浙甚<lb/>
　急鄭后奏云昨夜韋后誕髙宗及建炎渡江今都錢<lb/>
　塘百有餘年豈非應乞兩浙之夢乎<lb/>
夷門志載宣和間禁中有物曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>塊然一物無頭眼手<lb/>
　足有毛如漆中夜有聲如雷禁中人皆曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>來諸閣<lb/>
　分皆扃户徽廟亦避之甚至登上金坐移時或往詣<lb/>
　嬪妃榻中睡以手撫之亦温煖曉則自榻滚下而去<lb/>
　罔知所在或宫妃夢中有與朱温同寢者即此<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也<lb/>
<pb n="KR3j0128_WYG_002-6a"/>
　或者云朱温之厲所化左傳云豕人立而啼未必誣<lb/>
　也<lb/>
孝廟將授受于光廟擇正月使人離闕選日講行大典<lb/>
　孝廟與周益公云二月一日日蝕避正殿未滿旬日<lb/>
　有此典故恐非新君所宜朕自當之俟日蝕後别擇<lb/>
　日外廷俱不知之太子春坊姜特立來謁益公云宫<lb/>
　中已知人使離闕廷便講授受之典寂然不聞益公<lb/>
　正色答云朝廷大事外廷豈可預聞恐非春坊所當<lb/>
<pb n="KR3j0128_WYG_002-6b"/>
　言自此譖言先入益公相光廟不數月而免今平園<lb/>
　有光廟御書跋語載之甚詳<lb/>
孝廟欲除張說簽書樞密事在廷諸儒力爭孝廟一日<lb/>
　盛怒與周益公言朕將用花臂膊者為樞密使益公<lb/>
　答云臣敢為天下倡祕書省正字沈瀛當輪對一奏<lb/>
　劄薦張說反不稱旨即自免周益公後至宰輔沈正<lb/>
　字止如此識見淺深亦足以卜前程逺近<lb/>
夀皇一日過南内有唐突人通州髙柟在望仙橋裏山<lb/>
<pb n="KR3j0128_WYG_002-7a"/>
　呼夀皇止輦問理㑹何事奏云訴分即時降旨送棘<lb/>
　寺夀皇取案牘自閱内有一臺官貽書即時國門呉<lb/>
　邑令趙善宣卻金不受特轉一官訟無半月而决夀<lb/>
　皇斷獄如此聖明<lb/>
蕭鷓巴恭奉孝廟擊毬每聖語許除步帥久不降㫖孝<lb/>
　廟亦以北人不欲處三衙忽鷓巴醉中語侵孝廟云<lb/>
　官家㑹亂說許臣除步帥數次久不降㫖孝廟怒送<lb/>
　福州居住居數月徳夀忽語孝廟云蕭鷓巴如何不<lb/>
<pb n="KR3j0128_WYG_002-7b"/>
　見孝廟舉前說奏知徳夀云北人性直官家不當戲<lb/>
　之唤取歸來徳夀賜錢五千緡仰福帥津遣赴闕仍<lb/>
　舊還職及徳夀發引日鷓巴號哭于路欲絶北人歸<lb/>
　順本朝真終始而不變者也<lb/>
秦檜一日瞻髙廟天顔不恱奏云何事上勞聖慮答云<lb/>
　郊祀匹帛闕五百萬支散臣當為陛下任此事忽一<lb/>
　日奏云乞禁中賜臣酒四金壺將某日宣賜秦約張<lb/>
　韓二將來議事自朝至午未間未得謁入但見中使<lb/>
<pb n="KR3j0128_WYG_002-8a"/>
　宣賜御酒來心愈惑且驚移時秦與張韓進並不發<lb/>
　一語忽云御前賜酒同飲一杯張韓奉巵戰慄不敢<lb/>
　飲秦先取酒飲一勺少定緩云主上要與二將各假<lb/>
　一千萬緡以奉郊祀祭畢後撥賜張韓謹奉令奏知<lb/>
　髙廟得㫖止假五百萬緡<hi>首當是秦㑹之</hi>
孝宗末年宰相奏試館職聖語云可求二人逺方人試<lb/>
　呉臘字徳夫潭州人項安世字平甫荆南人後徳夫<lb/>
　為四川宣諭使曦變化息安丙新有復蜀之功聲勢<lb/>
<pb n="KR3j0128_WYG_002-8b"/>
　赫赫徳平時輕財重義適徳誕日安致餽玉帶一條<lb/>
　直數千緡與幕屬宴有一客云安相公玉帶可得觀<lb/>
　否徳夫發匣而示之客撫之良久徳夫取酒來舉帶<lb/>
　為客夀安聞之始服其量徳夫歸自蜀至歸峽間泊<lb/>
　舟呼其主帑者可具隨行信匣數來近得四千枚乃<lb/>
　與諸客言某入蜀之初諸處致餽本不欲受恐以某<lb/>
　絶物受之未甞啟封行歸田里何以見親舊四方書<lb/>
　來或従婚𦵏見告某未有以應之今得䇿矣呼書吏<lb/>
<pb n="KR3j0128_WYG_002-9a"/>
　來寫掩帖某人幾掩幾匣但不必問其物亦賭采耳<lb/>
　弟道夫至首詢其兄出蜀何以伏臘計徳夫舉餘掩<lb/>
　匣與之徳夫一世偉人凡所舉動必異于人如此<lb/>
劉岑字季髙官至侍郎髙宗時召従臣未達時貧甚用<lb/>
　選官圗為下飯飢時以水沃飯一擲舉一匙如此苦<lb/>
　淡常云不曽為小人事下棋時未能不為小人也能<lb/>
　知人緩急在朝几受人所託事了無書但與來介云<lb/>
　傳語官人説事已了不及作書若得書則事未了諸<lb/>
<pb n="KR3j0128_WYG_002-9b"/>
　朋友多以不得書為喜帥維揚日有一舊同官之子<lb/>
　以父未𦵏為請季髙戚然興念扣之買山幾何礱甃<lb/>
　幾何緇黄不湏問其子歴歴具陳此某之責吾友且<lb/>
　留相伴密使一親信人齋數百緡往其家買山辦其<lb/>
　終事兩月親信人回始與其說喪已舉矣子無慮方<lb/>
　遣其歸季髙與人說觀子之氣太爽得錢必不従親<lb/>
　為重此一事不了終為吾輩累不若留此而畢其事<lb/>
　先友之志酬矣吁季髙真急義人也今之視座主之<lb/>
<pb n="KR3j0128_WYG_002-10a"/>
　子孫邈若路人況同官之子乎<lb/>
荆公在鍾山讀書有一長老曰先輩必做宰相但不可<lb/>
　念舊惡改壊祖宗格法荆公云一第未就奚暇問作<lb/>
　宰相并壊祖宗格法僧戲言也老僧云曽坐禪入定<lb/>
　見秦王入寺來知先輩秦王後身也<lb/>
武后亦女中之秦政也有三數事不可泯沒造一十八<lb/>
　字埊為地<graphic n="KR1428" url="https://raw.githubusercontent.com/kanripo/KR-Gaiji/master/images/KR1428.png" mimeType="image/png"/>為臣曌為照圀為國鄭漁仲云皆有所<lb/>
　祖篆文纂中埊字出戰國䇿孔子廟堂記歐陽詢書<lb/>
<pb n="KR3j0128_WYG_002-10b"/>
　有大周額價十倍于無額釋氏華嚴經序天冊金輪<lb/>
　皇帝御製即武后也<lb/>
京下忽闕見錢市間頗皇皇忽一日秦㑹之呼一鑷工<lb/>
　櫛髪以五千當二錢犒之諭云此錢數日間有旨不<lb/>
　使早用了鑷工親得鈞旨遂與外人言之不三日間<lb/>
　京下見錢頓出此宰制天下之小術也<lb/>
建炎之初敵勢未寧講和之使來必煩百官郊迎其書<lb/>
　在廷失色秦相恬不爲意盡遣省部吏人迎之朝見<lb/>
<pb n="KR3j0128_WYG_002-11a"/>
　使人必要褥位此非臣子之禮秦相待之甚當是日<lb/>
　朝見殿廷之内皆以紫幕鋪滿北人無辭而退<lb/>
澹菴有薦賢錄首章謂上欲求詩人遂薦十五人以王<lb/>
　庭珪為首晦翁亦以能詩薦此時伊洛之學未甚專<lb/>
　門也<lb/>
太學有鼓占云無火災不出宰相開禧陳自強相端平<lb/>
　鄭清之拜相丙申火焚太學櫺星門鼓占不驗矣又<lb/>
　有鼓占云此非宴游之地乃是多文之所學中燕未<lb/>
<pb n="KR3j0128_WYG_002-11b"/>
　甞來巢蚊獨多他處<lb/>
中庸大學二書朱文公或問解說學士書生以為理學<lb/>
　之祖或者云出于漢儒之言天命之謂性率性之謂<lb/>
　道修道之謂敎與易之繫辭云生生之謂易成象之<lb/>
　謂乾效法之謂坤句法何異子路問强一章恐非子<lb/>
　思之言如子之道四丘未能一焉仲尼曰子思孫也<lb/>
　豈有孫可稱乃祖之名之字乎大學在明徳在新民<lb/>
　致知格物治國平天下倒大功用後曰與其有聚斂<lb/>
<pb n="KR3j0128_WYG_002-12a"/>
　之臣寧有盜臣此文漢儒之言雜入也<lb/>
大靈豆華山陳摶有靈豆服一粒四十九日不飢筋力<lb/>
　如故顔色若嬰兒世罕得服之者<lb/>
華山陳真人而隱于睡小則亘月大則幾年方一覺馮<lb/>
　翊羽士宼朝一事處士得睡之大畧還全神觀唯睡<lb/>
　而已小童劉垂範往宼其徒以睡告劉坐寢外聞鼻<lb/>
　鼾之聲雄美可聽曰宼先生睡有樂乃華胥調既有<lb/>
　曲譜記如何劉以濃墨塗滿紙題曰混沌譜<lb/>
<pb n="KR3j0128_WYG_002-12b"/>
張乖崖自成都召還華山寄陳摶詩云世人大厎重官<lb/>
　榮見我西歸夾道迎應被華山髙士笑天真喪盡得<lb/>
　浮生<lb/>
种放往見陳希夷希夷曰君當富貴名聞天下又希夷<lb/>
　嘗為卜𦵏地于豹林谷下不定穴既𦵏希夷見之云<lb/>
　地固佳而稍後世當出名將其姪世衡果為名將<lb/>
談苑云陳摶字圖南唐譙郡人不第隱武當山辟穀鍊<lb/>
　氣後居華山雲臺觀閉門髙卧經月方醒太宗召之<lb/>
<pb n="KR3j0128_WYG_002-13a"/>
　雍熙初賜號希夷先生<lb/>
邵氏聞見錄摶長興中進士有大志隱武當山常乘白<lb/>
　騾従惡少年數百欲入汴州中塗聞藝祖登極大笑<lb/>
　曰天下定矣遂入華山居焉<lb/>
錢若水謁陳摶求相約曰過半月來至期陳邀入山齋<lb/>
　山中一老僧擁衲附火錢揖之僧開目而已黙坐久<lb/>
　之陳問僧曰如何僧搖頭曰無此等骨陳語若水曰<lb/>
　吾見子神觀清粹謂可學神仙余見之未精不敢奉<lb/>
<pb n="KR3j0128_WYG_002-13b"/>
　許决之老僧渠云子無仙骨但可作貴公卿亦急流<lb/>
　勇退僧即麻衣道者<lb/>
真宗忽問陳摶國祚靈長之數陳奏云過唐不及漢紙<lb/>
　錢使不得已先知紙錢之䜟<lb/>
太宗諭陳摶往見諸王至夀王邸即回云夀王門下皆<lb/>
　將相張耆夏守贇楊崇勲皆登樞府<lb/>
左傳云取郜大鼎納于太廟非禮也榖梁傳云名從主<lb/>
　人物從中國故曰郜大鼎也公羊傳云器從名地從<lb/>
<pb n="KR3j0128_WYG_002-14a"/>
　主人<lb/>
楚有材晉實用之子儀之亂析公奔晉晉人寘諸戎車<lb/>
　之殿以為謀主繞角之役楚師宵潰楚失華夏析公<lb/>
　之為也雍子奔晉晉人與之鄙彭城之役楚遇于靡<lb/>
　角楚師宵潰楚失東夷雍子之為也子靈奔晉晉人<lb/>
　與之邢通吳叛楚至今為患子靈之為也賁皇奔晉<lb/>
　晉人與之苗鄢陵之役楚師大敗楚失諸侯賁皇之<lb/>
　為也子木曰是皆然矣註曰言楚亡臣多在晉<lb/>
<pb n="KR3j0128_WYG_002-14b"/>
表著叔向曰朝有著定㑹有表文有襘帶有結㑹朝之<lb/>
　言必聞于表著之位所以昭事序也視不過結襘之<lb/>
　中所以道容貌也定十五年邾子來朝子貢觀焉邾<lb/>
　子執玉高其容仰公受玉卑其容俯子貢曰以禮觀<lb/>
　之二君者皆有死亡焉高仰驕也卑俯替也驕近亂<lb/>
　替近疾君為主其先亡乎夏公薨仲尼曰賜不幸言<lb/>
　而中<lb/>
石言于晉師曠曰石不能言或馮焉晉方築虒祈之宫<lb/>
<pb n="KR3j0128_WYG_002-15a"/>
　叔向曰是宫也諸侯必叛君必有咎唐開元龍池聖<lb/>
　徳頌石自鳴春秋傳怨讟動于民有非言之物而言<lb/>
　廣明元年華嶽廟𤣥宗御製碑隱然有聲聞數里劉<lb/>
　曜時石言于峽永嘉五年石言于平陽懐帝蒙塵建<lb/>
　興五年愍帝蒙塵石言于平陽宣和間艮嶽成朱勔<lb/>
　進太湖石有大者數千人輦不動徽考云此石必要<lb/>
　官爵遂封為大將軍賜金帶横于石上石始輦動何<lb/>
　異石言也<lb/>
<pb n="KR3j0128_WYG_002-15b"/>
雨雹罪藏氷繆矣此申豐答季武子之問<lb/>
叔向曰有讒鼎銘曰昧旦丕顯後世猶怠况日不悛其<lb/>
　能久乎服䖍曰疾讒之鼎明堂位曰崇鼎一云讒者<lb/>
　地名鑄于甘讒之地<lb/>
呉子札聘于鄭見子産如舊相識與之縞帶子産獻紵<lb/>
　衣焉註云呉地貴縞鄭地貴紵<lb/>
宋公殺世子座傳惠牆伊戾告太子將為亂與楚客盟<lb/>
　公囚太子太子曰唯佐也能免我召而使請日中不<lb/>
<pb n="KR3j0128_WYG_002-16a"/>
　來吾知死矣按僖公五年晉獻殺世子申生一百九<lb/>
　年殺世子二晉宋之君皆闇秦用趙髙殺扶蘇漢信<lb/>
　江充戾園亦縊漢安帝信江充廢順帝唐宗以武后<lb/>
　殺三世子明皇聽李林甫殺太子瑛文宗信劉楚材<lb/>
　太子永暴薨昭六年宋寺人柳怨華合比乃坎用牲<lb/>
　埋書而告公曰合比納亡人華臣盟于北郭公初信<lb/>
　戾而殺世子後信柳而逐大臣宋之寺人能用牲為<lb/>
　盟書以誣人為可畏也<lb/>
<pb n="KR3j0128_WYG_002-16b"/>
傳曰昔天子之地一圻列國之地一同註云一圻方千<lb/>
　里一同方百里<lb/>
春秋云宋華合比出奔衞按秦任趙髙殺世子扶蘇誅<lb/>
　大臣蒙恬李斯輩秦亡漢元帝任恭顯殺蕭望之張<lb/>
　猛安帝任江京樊豐譖廢順帝桓帝任單超徐璜等<lb/>
　殺李雲杜衆權歸宦官致黨錮之禍靈帝以張讓為<lb/>
　父趙忠為母任侯覽王甫曹節段珪殺太后誅李膺<lb/>
　陳蕃黄巾大起至小黄門蹇碩作元帥袁紹乘中外<lb/>
<pb n="KR3j0128_WYG_002-17a"/>
　之憤盡誅閹人漢亦亡矣宋魏以降不可具書唐眀<lb/>
　皇任髙力士雖將相亦厚結之肅代以後李輔國程<lb/>
　元振魚朝恩吐突承瓘竇文場玉守澄牒陳洪志仇<lb/>
　士良田令孜劉季述之輩毒亂宗社擢髪不足以續<lb/>
　其罪續字必有來處<lb/>
莊叔以周易筮之遇明夷之謙明夷日也日之數故有<lb/>
　十時亦當十位自王而下其二為公其三為卿註云<lb/>
　日中當王食時當公平旦為卿雞鳴為士夜半為皂<lb/>
<pb n="KR3j0128_WYG_002-17b"/>
　人定為輿黄昏為𨽻日入為僚晡時為僕日昳為臺<lb/>
　日之數十自甲至癸日中盛明故以為王<lb/>
晉夢黄能曰昔堯殛鯀于羽山其神化為黄能入于羽<lb/>
　淵註作熊賈逵曰熊獸也說文似豕山居冬蟄釋魚<lb/>
　云鼈三足曰能汲冢瑣語云平公夢見赤熊<hi>國語曰夢黄熊</hi>
鄭裨竈曰妃以五成註云陳顓頊之後故為水屬火畏<lb/>
　水故為之妃火心星也水得妃而興陳則楚襄妃合<lb/>
　也五行各相配合得五而成五及鶉火火盛水衰<lb/>
<pb n="KR3j0128_WYG_002-18a"/>
季氏介其雞郈氏為之金距介者搗芥子播其羽也或<lb/>
　曰以膠沙播之為介雞鄭氏云介甲也為雞着甲莊<lb/>
　子云紀渻子為王養雞及十日復望之似木雞唐明<lb/>
　皇好鬬鷄貧者或弄木雞帝生酉歲鬬者兵象<lb/>
周索戎索索法也書序云九丘八索即此索也<lb/>
定四年分魯公以夏后氏之璜封父之繁弱<hi>繁弱弓也</hi>
朱晦翁王伯昭琴說琴大絃散聲中黄鐘二太簇三仲<lb/>
　呂四林鐘五南呂六黄鐘七太簇清若按中徽其所<lb/>
<pb n="KR3j0128_WYG_002-18b"/>
　中之律為如此則是專以黄鐘為宫不復可遺想矣<lb/>
　今世所傳琴曲五調余嘗以音律考之皆仲呂一均<lb/>
　也宫調乃仲吕餘調倣此夫仲吕四月之律萬物長<lb/>
　養之時作五絃之琴以歌南風其此之謂乎後人增<lb/>
　為七絃乃加其清聲此段說仲吕一均又與前說不<lb/>
　同均字鄭漁仲書略註云作韻也<lb/>
司馬公語元城曰因看三國志識破一事曹公平日之<lb/>
　姦至此盡矣臨死作遺令令者世之遺囑也操之遺<lb/>
<pb n="KR3j0128_WYG_002-19a"/>
　令諄諄數百言下至分香賣履之事家人婢妾無不<lb/>
　處置獨襌代之事此子孫自為吾未嘗敎為之實以<lb/>
　天下遺子孫自享漢臣之名姦雄雖死亦有術也操<lb/>
　夜卧圎枕敢野葛尺許飲酖酒至一盞恐人報已揚<lb/>
　此聲以誑人遺令又揚此聲以誑後世<lb/>
髙祖戚姬生趙王如意上以太子仁弱欲廢嫡立少張<lb/>
　子房得畫計厚幣迎四皓怪問何為者四人各言其<lb/>
　姓名上驚曰吾求公避逃我今何自従吾兒游乎曰<lb/>
<pb n="KR3j0128_WYG_002-19b"/>
　今聞太子恭敬愛士故臣等來上曰煩公幸卒調䕶<lb/>
　太子指示戚姬我欲易之彼四人為之輔羽翼已成<lb/>
　難動搖矣良之為太子也深唐太宗建成元吉有隙<lb/>
　以秦府多驍將密以金銀器結尉遲敬徳智略之士<lb/>
　可憚者房𤣥齡杜如晦長孫無忌髙士㢘尉遲敬徳<lb/>
　已而秦王竟以兵殺建成元吉太宗同髙祖取天下<lb/>
　風響氣燄豈建成元吉所可當諸將勇武皆樂為用<lb/>
　使漢太子有尉遲敬徳事未可知唐太宗有四皓建<lb/>
<pb n="KR3j0128_WYG_002-20a"/>
　成元吉必不死矣<lb/>
唐武徳四年太宗作文學館召名儒十八人為學士皆<lb/>
　用隋之舊臣杜如晦隋進士房𤣥齡隋羽騎校尉儲<lb/>
　祕書于志寧蘇世長王世充右僕射薛收隋侍郎道<lb/>
　衡之子禇亮陳後主召試為薛舉黄門侍郎姚思㢘<lb/>
　陳吏部蔡之子仕隋為史官陸徳明陳大建中後主<lb/>
　為太子集名儒入講孔頴達隋大業明經髙第授博<lb/>
　士李元道未詳李守素隋末依王世充虞世南陳滅<lb/>
<pb n="KR3j0128_WYG_002-20b"/>
　入隋大業中祕書郎蔡允恭顔相時無傳許敬宗正<lb/>
　觀中除著作郎後在姦臣傳薛元敬隋部侍郎之子<lb/>
　盖文達時與孔頴達專門受業蘇朂無傳此唐皆用<lb/>
　陳隋舊人置之文學是以尊崇之使之究其用之勿<lb/>
　疑也本朝太宗取諸國有名之士入𢎞文館修書如<lb/>
　太平御覽太平廣記皆徐鉉陶穀之筆是亦祖唐之<lb/>
　遺意<lb/>
盜亦有道黄巢後為緇徒曽住大刹禪道為叢林推重<lb/>
<pb n="KR3j0128_WYG_002-21a"/>
　臨入寂時指脚之下有黄巢二字儂智髙雖邕州潰<lb/>
　即逃往外夷方臘舊名朕此童貫改曰臘後亦不知<lb/>
　所終就擒者非臘也<lb/>
薛道衡空梁落燕泥之句詩名昔昔鹽十韻樂苑以為<lb/>
　羽調曲𤣥怪錄載籧篨三娘唱河鵲鹽曲又有突厥<lb/>
　鹽黄帝鹽白鴿鹽神雀鹽疎勒鹽滿座鹽歸鹽唐詩<lb/>
　媚賴呉娘唱是鹽更奏新聲利骨鹽謂之鹽者吟行<lb/>
　曲引之類樂府解題謂之杖鼓曲也<lb/>
<pb n="KR3j0128_WYG_002-21b"/>
鄭漁仲通志總序不取班固作西漢自髙祖至武帝凡<lb/>
　六世之前盡竊遷書不以為慙自昭帝至平帝凡六<lb/>
　世之後資于賈逵劉歆復不以為恥有曹大家終篇<lb/>
　則固之自為書也司馬談有其書而司馬遷能成父<lb/>
　志班彪有其業而班固不能讀父書固為彪之子既<lb/>
　不能保其身又不能傳其業其為人如此安在乎言<lb/>
　為天下法<lb/>
郭尚賢躭書落魄自陽翟尉致事嘗云服餌引導之餘<lb/>
<pb n="KR3j0128_WYG_002-22a"/>
　有二事乃養生之大要梳頭浴脚是也尚賢曰梳頭<lb/>
　浴脚長生事臨睡之時小太平<lb/>
章子厚元和初簾前争事無禮責出知汝州錢穆父行<lb/>
　詞云怏怏非少主之臣悻悻無大臣之節子厚後見<lb/>
　穆父責其語太甚穆父笑曰官人怒雜職安敢輕行<lb/>
　杖<lb/>
馬子方作守令幕下黄次山作啟與廟堂不入意自改<lb/>
　云方四十九之年買臣自知其將貴當乙巳之歳淵<lb/>
<pb n="KR3j0128_WYG_002-22b"/>
　明已賦其歸來固不敢自比于古人欲以此折衷于<lb/>
　夫子黄大服<lb/>
建陽孟貫獻詩于世宗遂聯九品有藥性論其略曰性<lb/>
　既感攝體従變通浮萍作楊花之義子紅莧為跛鼈<lb/>
　之還丹呉鹽治饐秦麝去疳斷可識矣<lb/>
遜道者明水開山第一代通慧入定片時便知未來已<lb/>
　往有一士人志誠懇請問自已功名遜答云待老僧<lb/>
　及第時公也及第其人以為戲已大不樂而去後二<lb/>
<pb n="KR3j0128_WYG_002-23a"/>
　十年唱第殿廷期集所拜黄甲推最少者拜年髙者<lb/>
　問者適當年髙選衆推一少年者即遜道者名李彌<lb/>
　遜狀貌與前身無異其人大驚急往西江明水問遜<lb/>
　道已遷化年月即彌遜所生之年月二十七年中書<lb/>
　舍人二十八歳見圜悟云遜師兄錯了也公不覺潸<lb/>
　然淚下二十八歳便致其事年六十餘坐脫而逝珏<lb/>
　琪皆孫也<lb/>
皎如晦請一村僧住長蘆疏云這般梵刹顧非些少叢<lb/>
<pb n="KR3j0128_WYG_002-23b"/>
　林箇樣村僧豈是尋常種草要得門當户對還他景<lb/>
　勝人奇一公長老生鐡面皮潑天聲價盡大地揑成<lb/>
　院子未稱全提將河沙卻作衲僧不消一喝且看大<lb/>
　光菩薩面樣卻朶根尊者家來撑沒底船擊起蘆花<lb/>
　千尺浪全提末後句祝延玉葉萬年人<lb/>
丹經亦道家流始于離修養起于離坎離中虚☲坎中<lb/>
　滿☵二陽中有一隂坎水也二隂中有一陽離火也<lb/>
　離火中有水坎水中有火鄭漁仲亦云離中有真水<lb/>
<pb n="KR3j0128_WYG_002-24a"/>
　坎中有真火水火二性相濟為用運于一身亦然心<lb/>
　為離腎為坎心火下水濟腎腎水上火濟心此母子<lb/>
　胎養法丹訣以辰砂煅出水銀砂屬離水銀即真水<lb/>
　以水銀煉成靈砂水銀　坎靈砂即真火要知内外<lb/>
　交養法不出此坎離成都道人親說此妙術<lb/>
謝道人嘉州洪雅人嘗賦苕帚詩埽此圗清浄愈埽愈<lb/>
　不浄欲要埽敎浄放下苕帚柄在彭州葛仙治洞中<lb/>
　坐多有蛇纒身三五日不去移上深山中打坐忽一<lb/>
<pb n="KR3j0128_WYG_002-24b"/>
　日以青褐寄觀主我去矣數日不知何往倚大石而<lb/>
　逝觀主瘞之是日有一老持謝道人簡來取青褐老<lb/>
　云偶相遇在閬州始知其尸解矣<lb/>
楊青不知何許人自云従軍遇異人來隱南華山中以<lb/>
　縛茅為荸籠飲食寢處其間又當虎狼蛇虺出沒之<lb/>
　地雖三更亦歸風雨不渝<lb/>
月湖何文昌異為廣幕校文惠州因遊羅浮至大石樓<lb/>
　遇黄野人一見便言做得尚書年九十袖出一柑分<lb/>
<pb n="KR3j0128_WYG_002-25a"/>
　食之月湖由是清健無疾後果如其言或云黄野人<lb/>
　有云篾長三尺餘止一節授一篾于月湖問其孫未<lb/>
　嘗有之<lb/>
嘗聞老儒言漢之周易不以乾坤為首卦然後知揚雄<lb/>
　太𤣥經以中孚為首卦即漢之易卲堯夫云凡一代<lb/>
　立國必有一卦一君亦有一卦所謂大横庚庚是也<lb/>
堯舜授受相傳至禹傳之子東坡云堯舜慮天下也深<lb/>
　大禹慮後世也逺堯曰咨爾舜天之厯數在爾躬允<lb/>
<pb n="KR3j0128_WYG_002-25b"/>
　執其中舜命禹人心惟危道心惟微惟精惟一允執<lb/>
　厥中捨此别無他語禹之傳則曰有典有則貽厥子<lb/>
　孫商書則曰垂裕後昆俾輔予爾後嗣啟廸後人周<lb/>
　書則曰欲至于萬年惟王子子孫孫永保民啟佑我<lb/>
　後人詩云干祿百福子孫千億既受帝祉施于孫子<lb/>
　文王孫子有商孫子吁堯舜之世未嘗有一語及子<lb/>
　孫則知天下乃天下之公器天下共之三代之後子<lb/>
　孫之念重所以湯放桀武王伐紂周之平王東遷子<lb/>
<pb n="KR3j0128_WYG_002-26a"/>
　孫賢不肖可知矣自秦漢以下哀殤恭冲悲夫<lb/>
文選昭明太子之所作昭明在梁時亦鬱鬱不樂移此<lb/>
　志于文選考之集中諸公負一世名者皆不得其善<lb/>
　終班固張華郭璞機雲嵇康潘岳謝靈運輩甞讀其<lb/>
　詩感愴之言近似鬼語屈原離騷有山鬼國殤良可哀<lb/>
　也<lb/>
戎州有蔡次律家于近郊山谷甞過之小軒極潔外種<lb/>
　餘甘子因名味諫後王子平送橄欖于山谷詩曰方<lb/>
<pb n="KR3j0128_WYG_002-26b"/>
　懐味諌軒中果忽見金盤橄欖來想共餘甘有瓜葛<lb/>
　苦中真味晚方囘<lb/>
錢自漢以五銖行王莽罷小大錢改作貨載之建布貨<lb/>
　泉乃令民且獨行大錢後魏鑄太和五銖梁有東錢<lb/>
　西錢長錢周鑄五行大布錢一當十又鑄永通萬國<lb/>
　錢一當十與五行大布並行唐鑄乾封泉貨寳錢一<lb/>
　當十女真鑄太和錢一當十端平鑄錢一當五輦下<lb/>
　置監鑄不及千緡費用朝廷萬緡不一月罷大錢皆<lb/>
<pb n="KR3j0128_WYG_002-27a"/>
　非治世所當鑄大觀太和可以監也<lb/>
岳與秦為世讐每得秦氏一物必曰賊秦最有大利害<lb/>
　處總領百官渡江以後秦㑹之収諸將兵柄時所建<lb/>
　岳肅之一為此官八年有以此告則曰君命也則曰<lb/>
　昔文及甫潞公之子㑹除長平使者力辭不受先臣<lb/>
　所争不當有此官子受之是背父命終不肯拜岳失<lb/>
　于不辭也籲天集載建皇子因激秦之怒苗劉之變<lb/>
　尚新領兵突有此議自蹈危機岳引司馬公作運使<lb/>
<pb n="KR3j0128_WYG_002-27b"/>
　曰乞仁廟建立皇太子事擬非其倫司馬公儒者岳<lb/>
　勇將道不同矣<lb/>
張元呉昊姚嗣宗皆闗中人負氣倜儻有古俠士志題<lb/>
　崆峒詩曰南粤干戈未息肩五原金鼓又轟天崆峒<lb/>
　山叟笑無語飽聽松聲春晝眠又云踏碎賀蘭石埽<lb/>
　清西海塵鸚鵡詩云好著金籠收拾取莫敎飛入别<lb/>
　人家張呉徑之西夏范文正公追之不及獨表姚入<lb/>
　幕府朝廷困西兵十餘年皆二人之力姚述懐詩曰<lb/>
<pb n="KR3j0128_WYG_002-28a"/>
　大開雙白眼只見一青天後六十年有施宜生改名<lb/>
　方南人也入大金曽為奉使來朝金主欲南牧登北<lb/>
　髙峰發一語云北風甚𦂳次年金主來開禧有柳虛<lb/>
　心過北境問其在南作何官答云發兩解博不得一<lb/>
　官北云爾今要作何官曰要做翰林學士北即授此<lb/>
　官凡嫚書之來皆其筆也<lb/>
王景文質興國人在上庠公私試必魁一日試文帝道<lb/>
　徳為麗論終日閣筆欲袖卷出方擬議間忽有人曰<lb/>
<pb n="KR3j0128_WYG_002-28b"/>
　天下之至美吾心之至樂景文得之一筆而就果為<lb/>
　魁首其豪放不可及有何處難忘酒蠻夷太不庭有<lb/>
　心扶白日無力洗蒼溟豪傑將斑白功名未汗青此<lb/>
　時無一盞壯氣激雷霆又何處難忘酒姦邪太陸梁<lb/>
　腐儒還有酈好漢總無張曹趙扶開國王徐賣靖康<lb/>
　此時無一盞淚滴海茫茫何處難忘酒英雄太屈蟠<lb/>
　時違聊置畚運至即登壇梁甫吟聲苦干將寳氣寒<lb/>
　此時無一盞拍碎玉闌干何處難忘酒生民太困窮<lb/>
<pb n="KR3j0128_WYG_002-29a"/>
　百無一人飽十有九家空人說天方解時和氣自豐<lb/>
　此時無一盞入地訴英雄曾入張魏公幕有雪齋集<lb/>
　<hi>何處難忘酒四篇</hi>
詩句中有梅花二字便覺有清意自何遜之後用梅花<lb/>
　不知幾人矣林和靖八首梅詩惟疎影横斜水清淺<lb/>
　暗香浮動月黄昏可謂絶唱有作聽角詞五更角裏<lb/>
　梅花調吹落梢頭那箇花又有云小窗細嚼梅花蘂<lb/>
　吐出新詩字字香杜小山云窗前一樣尋常月纔著<lb/>
<pb n="KR3j0128_WYG_002-29b"/>
　梅花便不同綠窗昨夜東風少開遍梅梢第一枝半<lb/>
　夜梅花入夢香玉人和月嗅梅花紙帳梅花醉夢間<lb/>
　夜寒無可伴移火近梅花惆悵後庭風味别自鋤眀<lb/>
　月種梅花<lb/>
鷺鷥一名舂鋤爾雅註行如舂鋤山谷亦有詩獨雍陶<lb/>
　一聨曲盡寫物之妙立當青草人先見行傍白蓮魚<lb/>
　未知以屬玉為鷺鷥非也<lb/>
張冠之名甫號易足居士有文集十卷多従于湖交游<lb/>
<pb n="KR3j0128_WYG_002-30a"/>
　豪放飄蕩不受拘羈淳熙間淮有三士舒之張用晦<lb/>
　和之張進卿真之張冠之也寄荆南詩餘生自判一<lb/>
　虛舟未審尋詩慰客愁梅欲飄零猶醖藉柳纔依約<lb/>
　已風流闗心弟妹無黄犬入夢江湖有白鷗别後故<lb/>
　人相念否東風應倚仲宣樓<lb/>
雉山周宗聖師成霅之長興人少年秀麗讀書善記議<lb/>
　論古今落落可聽有詩髙逺愛作選格有梅詩曰采<lb/>
　采芳梅枝瑣碎白雲姿在山千花怨出山百鳥啼操<lb/>
<pb n="KR3j0128_WYG_002-30b"/>
　持思所寄轉趾述所思清披太始風寒應太虛月一<lb/>
　日拂人衣三歲香不歇仕不得志晚年若有所遇如<lb/>
　游仙散聖之徒<lb/>
徐肇祀其先人曰當夜半可祭盖俟鬼渡河之後作祭<lb/>
　儀十卷云或祭于昬或祭于旦皆非所以鬼宿渡河<lb/>
　為候而鬼宿渡河之後常在中夜必使人仰占俟<lb/>
　之葉少藴云公巽博學多聞援證有據必不妄發<lb/>
　惟洪文敏不然其説但載牛女渡河之説用少陵<lb/>
<pb n="KR3j0128_WYG_002-31a"/>
　詩或者又曰鬼渡蕭闗則祭二者當與知禮者質<lb/>
　之<lb/>
詩序曰國風雅頌分為四詩以元城公言之四詩自是<lb/>
　四家魯詩本之申公齊詩本之轅固韓詩本之韓嬰<lb/>
　毛詩本之毛氏漢四家詩各有短長如韓詩有雨無<lb/>
　極篇序云正大夫刺幽王也首云雨無其極傷我稼<lb/>
　穡浩浩昊天不駿其徳今未見申轅嬰詩久矣韓詩<lb/>
　有四十一卷慶厯中將作簿李用章序之毛詩在四<lb/>
<pb n="KR3j0128_WYG_002-31b"/>
　詩中之一詩也<lb/>
黄州黄陂縣有李藏器一軍朝廷養之既久初無他心<lb/>
　因趙文仲與楊伯洪交承之間相失密與王旻謀說<lb/>
　尚全作亂初意不過撼揚之下自安耳黄陂北軍初<lb/>
　未嘗有叛志生計差豐重離土王旻無以復命一夕<lb/>
　呼千人竄投徳安王昊開門納之又出數千人與干<lb/>
　都統戰李虎自淮東來文仲出五十里迓之獨與李<lb/>
　虎並轡而行謀滅王旻之口虎至即調王旻往均州<lb/>
<pb n="KR3j0128_WYG_002-32a"/>
　去未數日王旻復囘王旻寨柵盡為虎軍所占王旻<lb/>
　軍猶此擾擾虎旻二軍互争于市文仲彈壓不定呼<lb/>
　王旻來議事李虎就馬上殺之南北兩軍巷戰縱火<lb/>
　文仲見事勢急棄城宵遁李漕全家死見任官死者<lb/>
　數人城中之火近旬不滅嗚呼懐相嫉之心稔天之<lb/>
　禍借兵權而修私怨朝廷何負耶<lb/>
楊伯洪知黄州忽一日早飯覺有薄荷氣食之後疑素<lb/>
　養白鷄黒犬就其内飼之鷄與犬俱斃有孫來前以<lb/>
<pb n="KR3j0128_WYG_002-32b"/>
　匙數粒食之晚亦斃楊始驚急服解毒藥嘔血數升<lb/>
　遂將庖者鞫之乃云童徳興授其藥庖則荆湖制司<lb/>
　人復改為飯局童諭之藥不驗當以薄荷可發朝廷<lb/>
　知之差中使齎金器宣賜兼撫問伯洪引庖者對中<lb/>
　使自白本末中使亦驚復奏童徳興赴召慮事覺先<lb/>
　飲藥而卒<lb/>
禮云私諱不出門二名不偏諱臨文不諱韓文公辯諱<lb/>
　一論其說詳盡近年以來士大夫之避諱自避于家<lb/>
<pb n="KR3j0128_WYG_002-33a"/>
　則可臨官因致人罪則未可趙清<hi>闕</hi>之父名不陋使<lb/>
　客吏整一漏處呼而問之答曰今次修了不漏遂黥<lb/>
　客吏趙文仲在楚趙倡家初至問其何來答云因求<lb/>
　一碗飯方到此趙怒及其已名又及其父名立斬之<lb/>
　陳立道知寧國府有新司法饒州人初參問其何往<lb/>
　答云在安仁縣寓居徑入大慟于家廟屬吏輒稱先<lb/>
　世之名為司法旁皇失措即尋醫而去楊煜之父名<lb/>
　王休同鄉有老儒王休合改選郡吏不敢呈擬數年<lb/>
<pb n="KR3j0128_WYG_002-33b"/>
　不調後鄭昭文當國始得改秩王立之父名蒙凡仕<lb/>
　宦處必有一客吏先言相見時切莫道及蒙字丁寧<lb/>
　再三可怪習尚如此但未能各家自刋禮部韻略耳<lb/>
嘗讀樊噲傳有販繒屠狗之徒能取公相之位深切喜<lb/>
　之寧考在位三十年主上在御二十年通十八舉取<lb/>
　士九千人今為朝廷任事者皆無科目人奉使王柟<lb/>
　免銓使薜及大法過府許國白身人趙拱澄觀之徒<lb/>
　趙范趙葵並不曽銓試全子才白身人王夬亨彭大<lb/>
<pb n="KR3j0128_WYG_002-34a"/>
　雅余玠曽發解賈渉曽式中何元夀李曽伯皆任子<lb/>
　下有姓名官職不稱者不載<lb/>
建業間園丁種梨曰蜜父種枇杷曰蠟兒新羅使者多<lb/>
　攜松子賂公卿家問其名有玉角子龍牙子<lb/>
瓜最盛無如燕趙車騁擔列道路俱香彼人云未至舌<lb/>
　交先以鼻選<lb/>
閩士赴科呉人赴調各以鄉産自誇閩曰茘支吳曰楊<lb/>
　梅有題壁曰閩鄉玉女含氷雪呉郡星郎駕火雲<lb/>
<pb n="KR3j0128_WYG_002-34b"/>
古今治天下各有所尚唐虞尚徳夏尚功商尚老周尚<lb/>
　親秦尚刑名西漢尚材謀東漢尚節義魏尚辭章晉<lb/>
　尚清談周隋尚族望唐尚制度文華本朝尚法令議<lb/>
　論<lb/>
耿南仲作廣東憲過梅嶺宿次水驛讀書聽蛙鳴厭之<lb/>
　使虞侯傳語其聲愈閙用紙作釘緘其口蛙覆死不<lb/>
　受虞兵傳語蛙仰死即是虞兵不曽傳語明日視之<lb/>
　皆仰死至今沙水無蛙<lb/>
<pb n="KR3j0128_WYG_002-35a"/>
名山大川皆有神司之潯州一土神並無土偶像但有<lb/>
　一木主長五尺餘半在地書云唐御史李伯行殿上<lb/>
　庚艮羅列無一敢擅取者立見報應考之唐書無傳<lb/>
李珏閩人隨兄尉永新邑妓劉興祖貌不妍受納士女<lb/>
　李以兄任滿欲歸適有江西漕試復留候試了而别<lb/>
　劉有樓美潔李修讀其上及試劉津其行李捷至劉<lb/>
　備犒捷之費李復來治省課居數月如京行囊色色<lb/>
　取辦輦鏹束帛以壮其行祝李早擢第富貴無相忘<lb/>
<pb n="KR3j0128_WYG_002-35b"/>
　省捷時犒倍之鄰里姍笑劉之愚李不來矣李還家<lb/>
　一年無信鄰里昨笑者又復揶揄之忽一日李書至<lb/>
　劉雖知李有來音猶未知李之可踐盟否李首謁令<lb/>
　乞劉去籍令欣然予之夙有約事主母當恭孝撫兒<lb/>
　女如巳子執釜鬵以奉朝夕使彼此可安可久李許<lb/>
　其約歸近李舍先書問信主毋進退唯命主母知其<lb/>
　來越二十里外迓之一見如妯娌然李今某處任此<lb/>
　韶敎曾茂實言之<lb/>
<pb n="KR3j0128_WYG_002-36a"/>
廬陵王排岸之女孫眉目秀麗能琴棋弄翰墨失身富<lb/>
　家常鬱鬱不樂慕名勝而終焉郡有朱淵未第其室<lb/>
　寢廢家事不治經營一妾頗難其人鄰媪云王排岸<lb/>
　女孫歸久試與官人謀之朱笑曰恐無此理行成以<lb/>
　八百劵為質一至其家内外之事若素定七月十一<lb/>
　二日夜夢入一宫有二黄袍中坐二姬左右云汝去<lb/>
　久何未來耶見殿下有判官抱一簿寫端平幾年吉<lb/>
　州解試榜王欲看判官云汝手濁未可看行三四里<lb/>
<pb n="KR3j0128_WYG_002-36b"/>
　過小池塘碧色掬水濯手二小金龍繞指不下始得<lb/>
　見簿前三名某人某人第三朱某且云過省及第二<lb/>
　姬堅欲留黄袍云更展三年一姬奉玻璃碗酒一勺<lb/>
　棗二枚一姬就首上取金鳯釵挿其首黄袍以一詩<lb/>
　絳囊置之胷間寤也五鼓歴歴與朱言之相對驚詫<lb/>
　朱云試已同往仰山炷香纔至廟與夢中所見更無<lb/>
　少異玻璃碗見在後殿二姬如生但一姬首無金鳯<lb/>
　釵祝者云七月十二三間失去還舍越一夕掲曉朱<lb/>
<pb n="KR3j0128_WYG_002-37a"/>
　某第三名次年過省登第後三年王一疾而卒正符<lb/>
　黄袍所展之數其弟夢王來云今為仰山第三姬也<lb/>
　朱為南雄法曹自作一傳以紀其本末<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0128_WYG_002-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　貴耳集卷中<lb/>
</p>
<p>
</p>
  </div>
<div>
<head>貴耳集卷下</head> <lb/>
    <p>
<pb n="KR3j0128_WYG_003-1a"/>
欽定四庫全書<lb/>
　貴耳集卷下<lb/>
　　　　　　　　　　　　宋　張端義　撰<lb/>
　　　傳曰多聞闕疑慎言其餘則寡尤夫尤者言之<lb/>
　　　所由出也聞不厭多疑則有闕言之謹餘尤則<lb/>
　　　寡矣余貴耳三集成乃補拾前二集之遺可以<lb/>
　　　絶筆矣未能守聖門寡尤之訓粗可備稗官虞<lb/>
　　　初之求必不忘其事之陋也紹興間泰發與㑹<lb/>
<pb n="KR3j0128_WYG_003-1b"/>
　　　之失歡諸子多稡前朝所聞猶未成編或者以<lb/>
　　　作私史告稔成書禍則知文字之害人也如此<lb/>
　　　始信言之為言尤之階也余每得江湖朋舊書<lb/>
　　　云翁以多言得放逐不宜有此集可謂不善處<lb/>
　　　患難者余答書云儀舌尚在焉可忘言子非魚<lb/>
　　　焉知魚之樂東里張端義淳祐丙午閏四月四<lb/>
　　　日書<lb/>
宣和七年南郊畢恭謝上清儲祥宫聞金人已破燕山<lb/>
<pb n="KR3j0128_WYG_003-2a"/>
　車駕亟還禁中夜二鼓中人梁兢持宸翰一紙宣示<lb/>
　惟書黄中來既入對上獨坐一横榻兩宫娥擎燭上<lb/>
　曰邊警如此盡是蔡攸匿下不令朕知煩卿先草一<lb/>
　詔盡言朕失以謝天下連進二草皆不稱上意再三<lb/>
　宣諭只要感動人心不須歸過宰輔只說朕不是第<lb/>
　三章稍愜上意親筆改寫成即時降出上曰卿未可<lb/>
　去適來李邦彦等皆譸張失措且去外面商量此詔<lb/>
　是朕自思算更有二事待與卿說朕欲遣王黼蔡攸<lb/>
<pb n="KR3j0128_WYG_003-2b"/>
　等分守大河盡籍内臣貴戚倖佞家財抵備犒軍朕<lb/>
　傳位與皇太子<hi>淵聖名</hi>朕移軍長安保扞闗中為根本<lb/>
　卿可就此為朕處置明日便要都了只是未有人做<lb/>
　宰相是夜二府皆至銀臺門矣罪己詔下忽呉敏拜<lb/>
　少宰李綱拜尚書左丞淵聖登極道君南幸向來御<lb/>
　筆皆不行内禪之前上諭曰處置許多事蔡攸盡道<lb/>
　不是只傳位一事靠要做他功勞淵聖嗣位臺諫交<lb/>
　章請誅京攸雖楊中立不免宣言蔡攸無罪之語但<lb/>
<pb n="KR3j0128_WYG_003-3a"/>
　見論者紛然以誅王黼為快而右蔡氏矣<lb/>
徽宗北狩有諜者持一黄中單來御書云趙岐註孟子<lb/>
　付黄潛善諸人審思之孟即瑤華太后趙即康王髙<lb/>
　宗由是中興載泣血錄<lb/>
真廟宴近臣語及莊子忽命秋水至則翠鬟綠衣一小<lb/>
　女童誦秋水一篇聞者竦立<lb/>
昔聞仁宗時有外臣奏陛下不蚤立太子有播遷之禍<lb/>
　仁宗大怒問宰執曰朕未立皇子如何比朕如唐明<lb/>
<pb n="KR3j0128_WYG_003-3b"/>
　皇有播遷之禍宰相奏云陛下果是播遷不及明皇<lb/>
　當時明皇幸蜀尚有肅宗即位靈武陛下無肅宗為<lb/>
　子委不及明皇仁宗怒釋建立之議始堅<lb/>
孝皇一日宣押王丞相趙丞相施元樞周大參幸一燕<lb/>
　咨訪政事駕方御座見御案上有一黄綾册上忽駕<lb/>
　興二相不敢近看獨周大參略開一看不覺吐舌復<lb/>
　掩册如初移時上來遽問卿等不曾看此册否皆以<lb/>
　不敢對來日周大參入堂首與二相言此册即是前<lb/>
<pb n="KR3j0128_WYG_003-4a"/>
　宰執所進臺諌姓名見今宰執所進擬者皆在焉孝<lb/>
　皇聖斷不可測度前相既去後相即拜卻除前相進<lb/>
　擬臺諌後相雖有進擬慮其立黨不除恐臺諫奉承<lb/>
　後相風旨以攻前相所以存進退大臣之體今則不<lb/>
　然一相去臺諌以黨去一相拜臺諌以黨進况自嘉<lb/>
　定副封之靡前帝宏規廢矣<lb/>
髙宗孝宗在御每三年大比下詔先一日奉詔露天黙<lb/>
　禱曰朝廷用人别無他路止有科舉願天生幾箇好<lb/>
<pb n="KR3j0128_WYG_003-4b"/>
　人來輔助國家及進殿試䇿題臨軒唱名必三日前<lb/>
　精禱于天所以紹興淳熙文人才士彬彬在朝此二<lb/>
　祖祈天之效如此<lb/>
夀皇過南内徳夀問近日臺臣有甚章疏夀皇奏云臺<lb/>
　臣論知閤鄭藻徳夀云說甚事不是說他娶嫂夀皇<lb/>
　奏云正說此事徳夀云不看執柯者面夀皇問執柯<lb/>
　者誰徳夀云朕也夀皇驚灼而退臺臣即時去國<lb/>
徳夀丁亥降聖遇丙午慶八十夀皇講行慶禮上尊號<lb/>
<pb n="KR3j0128_WYG_003-5a"/>
　周益公當國差官撰册文讀册書册擬楊誠齋尤延<lb/>
　之各撰一本預先進呈益公與誠齋鄉人借此欲除<lb/>
　誠齋一侍從為潤筆册文夀皇披閱至再即宣諭益<lb/>
　公楊之文太聱牙在御前讀時生受不若用尤之文<lb/>
　温潤益公又思所以處誠齋奏為讀册官夀皇云楊<lb/>
　江西人聲音不清不若移作奉册夀皇過内奏册寳<lb/>
　儀節及行禮官讀至楊某徳夀作色曰楊某尚在這<lb/>
　裏如何不去夀皇奏云不曉聖意徳夀曰楊某殿册<lb/>
<pb n="KR3j0128_WYG_003-5b"/>
　内比朕作晉元帝甚道理楊即日除江柬漕誠齋由<lb/>
　是薄憾益公<lb/>
孝宗朝幸臣雖多其讀書作文不減儒生應制燕閒未<lb/>
　可輕視當倉卒翰墨之奉豈容宿撰曾覿龍大淵本<lb/>
　名奫孝宗寫開二字張掄徐本中王抃趙弗劉弼中<lb/>
　貴則有甘昺張去非弟去為外戚則有張說呉琚北<lb/>
　人則有辛棄疾王佐伶人則有王喜棋國手則有趙<lb/>
　鄂當時士大夫少有不游曾龍張徐之門者<lb/>
<pb n="KR3j0128_WYG_003-6a"/>
張景卿因奏對仁宗曰卿亦出孤寒張對曰臣本書生<lb/>
　陛下擢至中丞三子皆服冠裳陛下春秋髙主鬯虛<lb/>
　臣非孤寒陛下乃孤寒也上嘉納之<lb/>
道君北狩在五國城或在韓州凡有小小㓙吉喪祭節<lb/>
　序北國必有賜賚一賜必要一謝表北國集成一帙<lb/>
　刋在𣙜塲中博易四五十年士大夫皆有之余曾見<lb/>
　一本更有李師師小傳同行于時<hi>李抄本作呂</hi>
道君幸李師師家偶周邦彦先在焉知道君至遂匿于<lb/>
<pb n="KR3j0128_WYG_003-6b"/>
　牀下道君自攜新橙一顆云江南初進來遂與師師<lb/>
　謔語邦彦悉聞之櫽栝成少年遊云并刀如水呉鹽<lb/>
　勝雪纖手破新橙後云嚴城上已三更馬滑霜濃不<lb/>
　如休去直是少人行李師師因歌此詞道君問誰作<lb/>
　李師師奏云周邦彦詞道君大怒坐朝宣諭蔡京云<lb/>
　開封府有監稅周邦彦者聞課額不登如何京尹不<lb/>
　按發來蔡京罔知所以奏云容臣退朝呼京尹叩問<lb/>
　續得復奏京尹至蔡以御前聖旨諭之京尹云惟周<lb/>
<pb n="KR3j0128_WYG_003-7a"/>
　邦彦課額增羡蔡云上意如此只得遷就將上得旨<lb/>
　周邦彦職事廢弛可日下押出國門隔一二日道君<lb/>
　復幸李師師家不見李師師問其家知送周監稅道<lb/>
　君方以邦彦出國門為喜既至不遇坐久至更初李<lb/>
　始歸愁眉淚睫憔悴可掬道君大怒云爾去那裏去<lb/>
　李奏臣妾萬死知周邦彦得罪押出國門略致一杯<lb/>
　相别不知官家來道君問曾有詞否李奏云有蘭陵<lb/>
　王詞今柳隂直者是也道君云唱一遍看李奏云容<lb/>
<pb n="KR3j0128_WYG_003-7b"/>
　臣妾奉一杯歌此詞為官家夀曲終道君大喜復召<lb/>
　為大晟樂正後官至大晟樂樂府待制邦彦以詞行<lb/>
　當時皆稱美成詞殊不知美成文筆大有可觀作汴<lb/>
　都賦如牋奏雜著皆是傑作可惜以詞掩其他文也<lb/>
　當時李師師家有二邦彦一周美成一李士美皆為<lb/>
　道君狎客士美因而為宰相吁君臣遇合于倡優下<lb/>
　賤之家國之安危治亂可想而知矣<hi>李抄本作呂</hi>
孝皇聖明亦為左右者所惑有一川官得郡陛辭有宦<lb/>
<pb n="KR3j0128_WYG_003-8a"/>
　者奏知來日有川知州上殿官家莫要笑夀皇問如<lb/>
　何不要笑外面有一語云裹上幞頭西字臉恐官家<lb/>
　見了笑只得先奏所謂知州者面大而横闊故有此<lb/>
　語來日上殿夀皇一見憶得先語便笑卿所奏不必<lb/>
　宣讀容朕宫中自看愈笑不已其人在外曰早來天<lb/>
　顔甚恱以某奏劄稱旨殊不知西字臉先入之言所<lb/>
　以動夀皇之笑也<lb/>
王尚之為郎日輪對一劄乞減宫嬪之冗夀皇問卿是<lb/>
<pb n="KR3j0128_WYG_003-8b"/>
　外臣如何知朕宫中事臣備貟内府丞見每月宫中<lb/>
　請給歴歴具道大小請給細數夀皇大喜即日除浙<lb/>
　漕卻不及作侍従曾作太府卿<lb/>
髙孝二朝帥蜀必要臨遣未嘗就外除亦以蜀為重事<lb/>
　廟堂欲除崔菊坡先生覺菊坡之意未就司諌王貫<lb/>
　卿上疏指以士大夫辭難避事不肯任朝廷之委用<lb/>
　疏上後菊坡之命始出菊坡只得一行在九江時余<lb/>
　往見之扣其入蜀之意菊坡自言朝廷以蜀中散亂<lb/>
<pb n="KR3j0128_WYG_003-9a"/>
　令某整齊之余進曰今天下散亂豈特一蜀耶朝廷<lb/>
　何不留先生整齊天下之散亂而獨私于蜀耶菊坡<lb/>
　唯唯而已近湯季能有辭難避事之疏三十年間兩<lb/>
　見之恨無菊坡再見此疏也<lb/>
夀皇問王抃如何北使在庭舞蹈極可觀此間舞蹈皆<lb/>
　不及之抃奏云北人袖窄但公裳袖大一舉手便可<lb/>
　觀南人袖内外俱寛大舉手便不可看北人視此為<lb/>
　大禮數徳夀孝宗在御時閤門多取北人充贊喝聲<lb/>
<pb n="KR3j0128_WYG_003-9b"/>
　雄如鐘殿陛間頗有京洛氣象自嘉定以來多是明<lb/>
　台温越人在閤門其聲皆鮑魚音矣<lb/>
夀皇以孝治天下有大理寺孫寺丞失記其名匿服不<lb/>
　丁母憂夀皇怒欲誅之奏知徳夀云孫某不孝欲將<lb/>
　肆諸市朝徳夀云莫也太甚遂黥面配廣南數年得<lb/>
　歸余兒時曾見之今之士大夫甚至聞訃仕宦冒榮<lb/>
　自若衰絰有不曾著者食稻衣錦汝安則為之聖門<lb/>
　之訓天理滅絶去禽獸幾希<lb/>
<pb n="KR3j0128_WYG_003-10a"/>
宣和元年間髙麗遣使一旦忽上奏以其王病求醫上<lb/>
　擇二良醫往歳餘方歸二醫奏王館醫甚勤謂曰髙<lb/>
　麗小國世荷國恩不敢忘聞天子用兵遼實兄弟國<lb/>
　茍存之猶是為中國捍邊女真乃新起不可交也願<lb/>
　二醫告諸天子早為之備<lb/>
慈寧殿賞牡丹時椒房受册三殿極歡上洞達音律自<lb/>
　製曲賜名舞楊花停觴命小臣賦詞俾貴人歌以侑<lb/>
　玉巵為夀左右皆呼萬歳詞云牡丹半坼初經雨雕<lb/>
<pb n="KR3j0128_WYG_003-10b"/>
　檻翠幕朝陽嬌困倚東風羞謝了羣芳洗烟凝露向<lb/>
　清曉歩瑤臺月底霓裳輕笑淡拂宫黄淺擬飛燕新<lb/>
　妝楊柳啼鴉畫永正鞦韆庭館風絮池塘三十六宫<lb/>
　簪豔粉濃香慈寧王殿慶清賞占柬君誰比花王良<lb/>
　夜萬燭熒煌影裏留住年光此康伯可樂府所載<lb/>
夀皇使御前畫工寫曾海野喜容帶牡丹一枝夀皇命<lb/>
　徐本中作贊云一枝國艶兩鬢東風夀皇大喜<lb/>
紹興初楊存中在建康諸軍之旗中有雙勝交環謂之<lb/>
<pb n="KR3j0128_WYG_003-11a"/>
　二聖環取兩宫北還之意因得美玉琢成㡌環進髙<lb/>
　廟曰尚御裹偶有一伶者在旁髙宗指環示之此環<lb/>
　楊太尉進來名二勝環伶人接奏云可惜二聖環且<lb/>
　放在腦後髙宗亦為之改色所謂工執藝事以諫<lb/>
向薌林因入對論奏甚久上顧問再三中書舍人潘良<lb/>
　貴攝左史忽出位言曰天時暑甚向某不合以無益<lb/>
　之言久勤聖聽公退上章待罪且乞致仕或者謂榻<lb/>
　前因奏端研書畫潘有此言五峰行狀大略相似所<lb/>
<pb n="KR3j0128_WYG_003-11b"/>
　奏不同耳<lb/>
方臘作亂朝廷捕之獻言者曰若急請于朝以劉公安<lb/>
　世守南都陳公瓘鎮金陵人望歸之可不勞兵而破<lb/>
　矣此薌林語也致堂先生行狀中載之<lb/>
王丞相欲進擬辛幼安除一帥周益公堅不肻王問益<lb/>
　公云幼安帥材何不用之益公答云不然凡幼安所<lb/>
　殺人命在吾輩執筆者當之王遂不復言<lb/>
孝皇朝不許宰相進擬鄉人王丞相在相位八年林子<lb/>
<pb n="KR3j0128_WYG_003-12a"/>
　中亦鄉人八年不得除命<lb/>
呉越錢王入朝太祖曰謀下江南許以舉兵援助歸語<lb/>
　其臣沈倫倫再三嗟嘆錢王扣之倫云江南是兩浙<lb/>
　之籓籬堂奥豈得而安耶大王指日納土矣宣和年<lb/>
　結女真攻契丹契丹果滅隨即二帝北狩此亦自撤<lb/>
　藩籬也今又以滅金國䝉古横行襄蜀此又自撤藩<lb/>
　籬矣喬行簡為淮西漕便民五事曾說此一項是亦<lb/>
　祖江南之沈倫也<lb/>
<pb n="KR3j0128_WYG_003-12b"/>
夀皇賜宰執宴御前雜劇妝秀才三人首問曰第一秀<lb/>
　才仙鄉何處曰上黨人次問第二秀才仙鄉何處曰<lb/>
　澤州人又問第三秀才仙鄉何處曰湖州人又問上<lb/>
　黨秀才汝鄉出甚生藥某鄉出人參次問澤州秀才<lb/>
　汝鄉出甚生藥某鄉出甘草次問湖州出甚生藥出<lb/>
　黄蘖如何湖州出黄蘖最是黄蘖苦人當時皇伯秀<lb/>
　王在湖州故有此語夀皇即日召入賜第奉朝請<lb/>
何自然中丞上疏乞朝廷併庫夀皇從之方且講究未<lb/>
<pb n="KR3j0128_WYG_003-13a"/>
　定御前有燕雜劇伶人妝一賣故衣者持褲一腰只<lb/>
　有一隻褲口買者得之問如何著賣者云兩脚併做<lb/>
　一褲口買者云褲郤併了只恐行不得夀皇即寢此<lb/>
　議<lb/>
世之巧宦者皆謂之鑽班固云商鞅挾三術以鑽孝公<lb/>
　嘉定間士大夫有一戲論於從政云將仕皆得改官<lb/>
　獨顔子孔門四科之首不得改官夫子曰囘也不改<lb/>
　顔子鑽錯了鑽之彌堅如何改官<lb/>
<pb n="KR3j0128_WYG_003-13b"/>
天寳間楊貴妃寵盛安祿山史思明之作亂遂有楊安<lb/>
　史之謠嘉定間楊太后史丞相安樞密亦有楊安史<lb/>
　之謠時異事異姓偶同耳<lb/>
平江道士袁宗善曾遇異人得驗狀法遭際三殿賜通<lb/>
　真先生夀皇一日使中貴持白紙三幅黙禱在内令<lb/>
　通真書來中貴先排定資次第一紙書不可行第二<lb/>
　紙書無分第三紙書真真二字奏呈夀皇隔數月皆<lb/>
　驗不可行要請陵寢北報不從無分廼小劉娘子要<lb/>
<pb n="KR3j0128_WYG_003-14a"/>
　册后半年而殂真真二字廼受禪光宗後來光宗有<lb/>
　心疾夀皇宣通真私問二真字通真奏云臣書先定<lb/>
　二真合成一字即㒹字夀皇大喜前定皆驗賜賚甚<lb/>
　厚此袁通真親與先君言<lb/>
有一川官在都乞差遣一留三四年題一詩在僦樓之<lb/>
　壁曰朝看貝葉牢籠佛夜禮星辰取奉天呼召歸來<lb/>
　聞好語初三初四亦欣然初三初四即二僕也因此<lb/>
　詩傳搖京下遂得缺而去<lb/>
<pb n="KR3j0128_WYG_003-14b"/>
王黼宅與一寺為鄰有一僧每日在黼宅溝中流出雪<lb/>
　色飯顆漉出洗浄曬乾不知幾年積成一囤靖康城<lb/>
　破黼宅骨肉絶糧此僧即用所收之飯復用水淘蒸熟<lb/>
　送入黼宅老幼賴之無飢嗚呼暴殄天物聖人有戒<lb/>
　宣和年間士大夫不以天物加意雖溝渠汚穢中棄<lb/>
　散五穀及其餓餒之時非僧積累之久一家皆絶食<lb/>
　而死可以為士大夫暴殄天物者戒<lb/>
荆公黜詞賦尊經獨春秋非聖經不試所以元祐諸人<lb/>
<pb n="KR3j0128_WYG_003-15a"/>
　多作春秋傳解自胡安定先生始如孫莘老輩皆有<lb/>
　春秋集解則知熙寧元祐諸人議論素不同矣唐子<lb/>
　西云挾天子以令諸侯諸侯必從然謂之尊君則不<lb/>
　可挾六經以令百氏百氏必服然謂之尊經則不可<lb/>
蜀士胡其姓者知其女貴能生子作宰相攜入京師尋<lb/>
　一朝士生宰相者即與之遇道間見韓光祿國華拜<lb/>
　于馬首云三年在京師閱人多矣光祿必生宰相子<lb/>
　敢以女為獻後果生魏公今韓氏家廟有胡夫人即<lb/>
<pb n="KR3j0128_WYG_003-15b"/>
　斯人女也<lb/>
錢參政良臣之妻弟章其姓者自南康守囘忽進擬浙<lb/>
　東倉孝皇忽云執政妻黨便得好官參政李彦頴奏<lb/>
　云章守南康有聲諸臺列薦以此除激勵作郡者章<lb/>
　某見乞祠孝皇云且與祠章由是而不復起矣<lb/>
謝文昌源明館伴北使時寧廟初即位定册時諸臣頗<lb/>
　有議論北使忽問謝云伊尹放太甲于桐此何義指<lb/>
　光宗屬疾而言謝答曰有伊尹之志則可無伊尹之<lb/>
<pb n="KR3j0128_WYG_003-16a"/>
　志則不可避一簒字朝論甚偉<lb/>
李季章云蘇東坡作文愛用佛書中語如赤壁懐古<lb/>
　詞所云羽扇綸巾談笑間檣艫灰飛煙滅所謂灰<lb/>
　飛煙滅四字乃圓覺經中語云火出木燼灰飛煙<lb/>
　滅也<lb/>
開禧議和首遣方信孺通書奉使和議未成欲遣輔漢<lb/>
　卿輔辭以考亭諸生老不稱使廼薦王都廂柟代為<lb/>
　行人王往還至四敵有一伴使顔元者問韓侂胄是<lb/>
<pb n="KR3j0128_WYG_003-16b"/>
　甚麽人答云魏公之孫呉太后之肺腑有擁佑之勲<lb/>
　又問云官裏如何信任他不知去得他否王答云大<lb/>
　臣去留出自聖斷伴使就懐中取出本朝省劄韓侂<lb/>
　胄軍怒已擊死王為之驚駭當時一語之差豈不失<lb/>
　兩國之體則知專對之為難事也<lb/>
衛社稷宗社者大臣職也死社稷宗社者大臣之不幸<lb/>
　也韓侂胄柄國皆由道學諸公激之使然紹熙五年<lb/>
　七月光宗屬疾寧皇未内禪外朝與中禁勢相隔絶<lb/>
<pb n="KR3j0128_WYG_003-17a"/>
　趙忠定招侂胄通太后意中官闗禮同任往來之㫖<lb/>
　寧廟即位諸公便掩侂胄一日之勞嗾臺諌給舍攻<lb/>
　其專輒之罪此時侂胄本不知弄權怙勢為何等事<lb/>
　道學諸公反敎之如此為之弄權如此為之怙勢及<lb/>
　至太阿倒持道學之禍起矣後十年坤鑑一進資善<lb/>
　一疏起于張鎡吳衡王居安之謀其他皆因人成事<lb/>
　者也和議成奉使許奕呉衡副之敵索首謀函首至<lb/>
　濠二使不敢進小使往返數次敵云既是講和必無<lb/>
<pb n="KR3j0128_WYG_003-17b"/>
　剙出禮數國信不必慮函首纔至敵界敵中臺諌交<lb/>
　章言韓侂胄忠于其國繆于其身封為忠繆侯將函<lb/>
　首祔葬于魏公韓某墓下仍劄報南朝當時丘宗卿<lb/>
　開督府在建康備坐北劄徧劄諸州監司先父適漕<lb/>
　淮東親得此劄幸一見之<lb/>
儂智髙發三解不得志遂起兵兩廣遂有兩解試攝官<lb/>
　之格張元因殿試落第徑往西夏自此殿無黜落之<lb/>
　士<lb/>
<pb n="KR3j0128_WYG_003-18a"/>
施宜生以賀正使來韓子師館伴因語日射三十六熊<lb/>
　賦云雲屯八百萬騎日射三十六熊以八百萬騎對<lb/>
　三十六熊何其鮮哉宜生語塞大抵南北二使皆不<lb/>
　深書司射所載熊即侯也非獸也<lb/>
乖厓張公帥蜀時請于朝剙用楮幣約以百界嘗見蜀<lb/>
　老儒輩言謂此是世數所闗七八年前已及九十九<lb/>
　界蜀閫建議虛百界不造而更造所謂第一界行之<lb/>
　未久而蜀遂大壊時數之論于是為可信<lb/>
<pb n="KR3j0128_WYG_003-18b"/>
辛卯歳北來人數百輩暫寓于襄陽府九華寺有一人<lb/>
　題詩于壁云干戈未定各何之一事無成兩鬢絲蹤<lb/>
　跡大綱王粲傳情懐小樣杜陵詩鶺鴒信斷雲千里<lb/>
　烏鵲巢寒月一枝安得中山千日酒陶然直到太平<lb/>
　時雖未為絶唱讀之亦使人增感也<lb/>
少游郴陽詞云霧失樓臺月迷津渡桃源望斷知何處<lb/>
　可堪孤館閉春寒杜鵑聲裏斜陽暮詩話謂斜陽暮<lb/>
　語近重疊或改簾櫳暮既是孤館閉春寒安得見所<lb/>
<pb n="KR3j0128_WYG_003-19a"/>
　謂簾櫳二說皆非嘗見少游真本乃斜陽樹後避廟<lb/>
　諱故改定耳山谷詞杯行到手莫留殘不到月斜人<lb/>
　散詩話謂或作莫留連意思殊短又嘗見山谷真蹟<lb/>
　乃是更留殘詞意便有斡旋也<lb/>
鶴山先生母夫人方坐蓐時其先公晝寢夢有人朝服<lb/>
　入其卧内因問為誰答曰陳了翁覺而鶴山生所以<lb/>
　用其號而命名陳瑩中前三名登第後兩甲子鶴山<lb/>
　中第亦第三名其出處風節相似處極多在東南時<lb/>
<pb n="KR3j0128_WYG_003-19b"/>
　有了翁家子孫必異遇之<lb/>
章子厚在政府有惇賊邦曲之號一曰邦直又復唐巾<lb/>
　裹子厚曰未消爭競只煩公令嗣戴來略看子由語<lb/>
　張文潛曰廟堂之上謔語肆行在下者安得不風靡<lb/>
王嘉叟題王龜齡詹事祠堂詩當時孤論偶相同終始<lb/>
　知心每愧公纔見安車延綺季遽嗟石室祀文翁百<lb/>
　年公議分明在一餉紛華究竟空白髪舊交衰甚矣<lb/>
　尚能留面對髙風自註云始予與龜齡别甞謂吾輩<lb/>
<pb n="KR3j0128_WYG_003-20a"/>
　㑹合不可常但令常留面目異時可復相見龜齡再<lb/>
　三擊節後一見必誦此言<lb/>
東坡水龍吟笛詞八字諡楚山修竹如雲異材秀出千<lb/>
　林表此笛之質也龍鬚半翦鳯膺微漲玉肌勻繞此<lb/>
　笛之狀也木落淮南雨晴雲夢月明風嫋此笛之時<lb/>
　也自中郎不見將軍去後知辜負秋多少此笛之事<lb/>
　也聞道嶺南太守後堂深綠珠嬌小此笛之人也綺<lb/>
　窗學弄凉州初試霓裳未了此笛之曲也嚼徴含宫<lb/>
<pb n="KR3j0128_WYG_003-20b"/>
　泛商流羽一聲雲杪此笛之音也為使君洗盡蠻煙<lb/>
　瘴雨作霜天曉此笛之功也五音已用其四乏一角<lb/>
　字霜天曉歇後一角字<lb/>
歐陽公論琴帖為夷陵令時得琴一張于河南劉㞦盖<lb/>
　常琴後作舍人又得一琴乃張奥琴也後作學士又<lb/>
　得一琴則雷琴也官愈昌琴愈貴而意愈不樂在夷<lb/>
　陵青山綠水日在目前無復俗累琴雖不佳意則自<lb/>
　釋及作舍人學士日奔走于塵土中聲利擾擾無復<lb/>
<pb n="KR3j0128_WYG_003-21a"/>
　清思琴雖佳意則昏雜何由有樂廼知在人不在器<lb/>
　也若有心自釋無絃可也<lb/>
濮上陳摶以先天圗傳种放放傳穆修修傳李之才之<lb/>
　才傳卲雍放以河圗洛書傳許堅堅傳范諤昌諤昌<lb/>
　傳劉牧修以太極圗傳惇頤惇頤傳二程濓溪得道<lb/>
　于異僧夀涯晦菴亦未然其事以異端疑之<lb/>
漢人尚氣好博晉人尚曠好醉唐人尚文好狎本朝尚<lb/>
　名好貪<lb/>
<pb n="KR3j0128_WYG_003-21b"/>
韓愈皇甫湜一世龍門牛僧儒攜所業謁之其首篇說<lb/>
　樂韓見題即掩卷而問曰且道拍板唤作甚牛曰樂<lb/>
　句二公大稱賞之因此名動京師<lb/>
黄初年三月癸卯月犯心大星占曰心為天王位王者<lb/>
　惡之四月癸巳蜀先主殂于永安宫客星歴紫宫而<lb/>
　劉聰殞彗星埽太微而苻堅敗熒惑守帝坐而呂隆<lb/>
　破晉庾翼與兄氷書曰歲星犯天闕江東無他而季<lb/>
　龍頻年閉闗余甲子年侍親出蜀在荆南沙市申未<lb/>
<pb n="KR3j0128_WYG_003-22a"/>
　間見一星自柬南飛在西北如世之火珠狀其光數<lb/>
　丈長久而成一皇字丙寅冬呉曦叛丁亥年余為儀<lb/>
　真錄參十月二十三日夜因觀天象見一星入月算<lb/>
　厯者鄒淮絶早相别云昨夜星入月恐兩淮兵動不<lb/>
　可住徑唤渡過建康余問之前有此否鄒云漢獻帝<lb/>
　時曾一次星入月今再見也十一月十二日劉倬舉<lb/>
　兵僇季姑姑反戈一城狼狽倬以身免繼此兵禍未<lb/>
　泯也庚寅年余丞浦江三月間近午日色畧覺昏意<lb/>
<pb n="KR3j0128_WYG_003-22b"/>
　謂日蝕外看山林屋宇皆成青色及兄弟骨肉相看<lb/>
　面皆如鬼其色青甚如此日不移影至酉方動是年<lb/>
　有繆春武庫之變余嘗在方册間或書此怪異終未<lb/>
　便信豈謂身自見之<lb/>
東海中有山曰度朔上有大桃盤屈三千里其卑枝向<lb/>
　東北曰鬼門萬鬼所由往來也上有二神人一曰神<lb/>
　荼一曰鬱壘主治害鬼世人刋此桃梗正歲以置門<lb/>
　戸此出戰國策桃梗註<lb/>
<pb n="KR3j0128_WYG_003-23a"/>
粉白黛黒戰國策張儀曰鄭周之女粉白黛黒註云黛<lb/>
　黒非知而見之者以為神漢武故事曰上起明光宫<lb/>
　發燕趙美女二千人充之皆自然美麗不使粉白黛<lb/>
　黒又楚辭大招曰粉白黛黒施芳澤只惟韓文公送<lb/>
　李愿歸盤谷序乃云粉白黛綠東坡答王定國書粉<lb/>
　白黛綠者繫君火宅中狐狸射干之流願以道眼看<lb/>
　破方變黒為綠字<lb/>
丘宗卿帥蜀陛辭奏夀皇呉家兵太專他日必有可慮<lb/>
<pb n="KR3j0128_WYG_003-23b"/>
　此時呉挺為興州都統兼知興州乞得二庚牌臣緩<lb/>
　急可用居無何挺殂宗卿急發庚牌檄張詔交軍除<lb/>
　興州都統西兵姓移于他姓自開禧間呉曦再領興<lb/>
　州兵北伐之事興曦果以叛聞人服宗卿之逺見宗<lb/>
　卿與京仲逺為代京在蜀時適有瀘州張庭芬之變<lb/>
　仲逺寛厚僇其渠魁餘皆從釋京偶帶都吏行宗卿<lb/>
　就仲逺舟中擒去立斬之仲逺大不樂後仲逺作相<lb/>
　宗卿家食十年能知呉氏之兵必叛不知仲逺之作<lb/>
<pb n="KR3j0128_WYG_003-24a"/>
　相何明于彼不明于此耶開禧兵興始開制閫主行<lb/>
　和議復開督府年已八十餘矣<lb/>
黄巢五歲侍翁父為菊花聫句翁思索未至巢信口應<lb/>
　曰堪與百花為總首自然天賜赭黄衣巢之父怪欲<lb/>
　擊巢廼翁曰孫能詩但未知輕重可令再賦一篇巢<lb/>
　應之曰䬃䬃西風滿院栽蘂寒香冷蜨難來他年我<lb/>
　若為青帝移共桃花一處開跋扈之意己見嬰孩之<lb/>
　時加以數年豈不為神器之大盜耶<lb/>
<pb n="KR3j0128_WYG_003-24b"/>
筆之用以月計墨之用以歳計硯之用以世計筆最銳<lb/>
　墨次之硯鈍者也豈非鈍者夀而銳者夭乎筆最動<lb/>
　墨次之硯静者也豈非静者夀而動者夭乎于是得<lb/>
　養生焉以鈍為體以静為用惟其然是以能永年此<lb/>
　唐子西硯銘<lb/>
東坡作病鶴詩嘗寫三尺長脛瘦軀闕其一字使任徳<lb/>
　翁輩下之凡數字東坡徐出其藁盖閣字也此字既<lb/>
　出儼然如見病鶴矣<lb/>
<pb n="KR3j0128_WYG_003-25a"/>
王萬年副都統因貽書岷峨山抝牛和尚不答書但與<lb/>
　來人說傳語太尉早歸人至問和尚有書無書堅不<lb/>
　肻說萬年云我已知了爾直說乆而方云和尚請太<lb/>
　尉早歸三日後盥潄間即逝人問抝牛云王太尉是<lb/>
　第六洞萬年鬼王所以姓王名萬年<lb/>
均州武當山真武上昇之地其靈應如響均州未變之<lb/>
　前敵至聖降筆曰北方黒煞來吾當避之繼而真武<lb/>
　在大松頂現身三日民皆見之次年有范用吉之變<lb/>
<pb n="KR3j0128_WYG_003-25b"/>
　敵犯武當宫殿皆為一空有一百單五歲道人首殺<lb/>
　之則知神示人有去意矣浮光未破之前開城濠得<lb/>
　一鐵坐佛高三丈城東元有鐵佛寺其僧請歸本寺<lb/>
　百餘軍輿之不動軍帥禱之許以草創小寺安奉只<lb/>
　用三五十輩小兒輿之即行後差老巫媪奉事凡有<lb/>
　病告者飲佛水即安端平四年敵圍城砲聲震天鐵<lb/>
　佛為之撼戰後敵攻定城敵人以砲坐罩鐵佛于其<lb/>
　下光州遂失左傳云國將興聽于人國將亡聽于神<lb/>
<pb n="KR3j0128_WYG_003-26a"/>
　即此意也<lb/>
歐陽詢藝文類聚有為禽獸九錫以雞為稽山子以驢<lb/>
　為廬公者吳越毛勝撰水族加思簿以海龍為君各<lb/>
　有詞令祖歐陽之遺意也<lb/>
仕之不稱者許郡將或部使者兩易其任謂之對移漢<lb/>
　薛宣為左馮翊以頻賜令薛恭本縣孝者未嘗知治<lb/>
　民而粟邑令尹賞乆用事宣即奏賞與恭換縣乃對<lb/>
　移所起也<lb/>
<pb n="KR3j0128_WYG_003-26b"/>
天道尚左星辰左轉地道尚右瓜瓠右纍蟻穴知雨鳥<lb/>
　鵲知風燕遜戊巳鵲背太歲魚聚北道鍼浮南指葵<lb/>
　知南日菊知隕霜此物之靈也人有不節醉飽不謹<lb/>
　寒暑孰謂人為萬物之靈因書為座右銘<lb/>
四夷附錄内典云人火得水而滅龍火得水而熾信有<lb/>
　此理隂陽自然變化論云龍能變水人能變火龍不<lb/>
　見石人不見風魚不見水鬼不見地此亦理也<lb/>
士大夫最怕有虚名虚名一勝不為朝廷福真西山負<lb/>
<pb n="KR3j0128_WYG_003-27a"/>
　一世盛名豈西山真欲愛名于天下天下自聞其名<lb/>
　而起敬耳及史同叔之死天下之人皆曰真直院入<lb/>
　朝天下太平可望及其入朝前譽小減省試主文為<lb/>
　輕薄子作賦曰誤南省之多士真西山之餓夫都下<lb/>
　諺曰若要百物賤須是真直院及至唤得來攪做一<lb/>
　鑊麵如是則聲名自是一項事業自是一項江南地<lb/>
　土淺薄士大夫只做得一項做不得兩項<lb/>
市井呼盧盧四也博徒索采曰四紅赤緋皆一骰色也<lb/>
<pb n="KR3j0128_WYG_003-27b"/>
　俗說唐明皇與貴妃喝采若成盧即賜緋之義楚辭<lb/>
　招魂成梟而牟牟即盧也又曰玈杜子美詩遶牀大<lb/>
　呌呼五白袒裼不肻成梟盧註謂劉穆之兄劉毅家<lb/>
　無儋石之儲呼盧一擲百萬共舉大事何謂無成又<lb/>
　詩劉毅従來布衣願家無儋石輸百萬唐李翺撰五<lb/>
　木經元革註云雉為二梟為六盧為四<lb/>
錢穆父尹開封有店主告有道人獨賃一房每日以新<lb/>
　錢三千置之座側沽酒市肉迄暮而還乃攜炭一小<lb/>
<pb n="KR3j0128_WYG_003-28a"/>
　籃入房中人語小定則擁爐鑄錢未半夜三千成矣<lb/>
　不敢不告穆父遣人邏之道人迎揖曰大尹來要貧<lb/>
　道否至庭下穆父詰之曰爾必有術何敢于輦轂下<lb/>
　為之道人曰貧道鑄者泥錢不曾用銅似不礙法令<lb/>
　但得半乾半濕泥一塊以兩錢脫就便可成穆父命<lb/>
　取泥試之逡廵成泥錢一千以索貫之呈穆父大怒<lb/>
　擲于案旁激而有聲迸散在地道人忽不見取其錢<lb/>
　重穿之每錢背二口字知其洞賔也今以鐵化銅為<lb/>
<pb n="KR3j0128_WYG_003-28b"/>
　錢亦近于用泥矣<lb/>
淳熙間省元徐履因功名之念太重遂有心恙之疾殿<lb/>
　試用卷子寫一枝竹題曰畫竹一竿送上試官朝廷<lb/>
　亦優容之以省元身後一官與其子子亦恙官亦絶<lb/>
席大光以母𦵏碑銘皆數千言屈呉傅朋書之大光立<lb/>
　于碑側不數字必請傅朋憇偃終日不能兼備傅朋<lb/>
　病之至夜分潛起秉燭而書大光聞之起立以文房<lb/>
　玩好之物盡歸之預儲六千緡而潤毫或曰傅朋之<lb/>
<pb n="KR3j0128_WYG_003-29a"/>
　貧脫矣未幾而大光死傅朋嘆曰吾之貧分也大光<lb/>
　之死由我也<lb/>
真定大厯寺有藏殿雖小而精巧藏經皆唐宫人所書<lb/>
　經尾題名氏極可觀佛龕上有一匣開鑰有古錦儼<lb/>
　然有開元賜藏經勅書及㑹昌以前賜免拆殿勅書<lb/>
　有塗金匣藏心經一卷字體尤婉麗其後題曰善女<lb/>
　人楊氏為大唐皇帝李三郎書寺僧珍寳之<lb/>
呉江長橋焚于庚戌之變紹興四年新橋復成縣令楊<lb/>
<pb n="KR3j0128_WYG_003-29b"/>
　同者謀新之始未嘗委一吏末嘗科一夫但命十僧<lb/>
　分幹一橋之利可支百年始謀興工亦俾諸僧分諭<lb/>
　上戸往往出貲為助震澤王闈者朱勔之黨乃積逋<lb/>
　數千緡連劵百紙請同自督之同笑曰此逋豈可督<lb/>
　也徐命闈坐取火盡焚其劵同以臺疏因擾民而罷<lb/>
　此闈嗾之<lb/>
曹友聞鳯州人為天水軍敎授有學職時當可廼天水<lb/>
　巨室辛卯冬聞䝉古深入天水守倅棄城不守時當<lb/>
<pb n="KR3j0128_WYG_003-30a"/>
　可藉家丁推友聞為主守城李說齋作帥知其事實<lb/>
　寫旗贈之曰狀元及第三年有敎授提兵四海無後<lb/>
　戰死于大安軍雞翁闗此丙申年也<lb/>
李昴英字俊眀廣人也主上諒隂榜第三名及第初任<lb/>
　臨汀推官陳孝嚴激軍變盡出家貲撫定之曾治鳯<lb/>
　帥廣激曽忠之變崔菊坡臨城借用經略司印撫諭<lb/>
　李縋城入賊曉以禍福五羊城郭得全賊之肇慶就<lb/>
　捕朝廷錄功名之首除榮王府敎授亦因朝臣之請<lb/>
<pb n="KR3j0128_WYG_003-30b"/>
　李力辭不供職但云素無學問難以移氣習士論韙<lb/>
　之<lb/>
陳習菴名塤省元父母求子于佛照光禪師就上寫一<lb/>
　偈末後二句云諸佛菩提齊著力只今生箇大男兒<lb/>
　此十月三十日書至十二月三十日習菴生父母乞<lb/>
　名于佛照光曰覺老余親見二狀習菴無髭有則去<lb/>
　之凡有除目即先夢見住院前身即一尊宿也<lb/>
臨安中瓦在御街中士大夫必游之地天下術士皆聚<lb/>
<pb n="KR3j0128_WYG_003-31a"/>
　焉凡挾術者易得厚獲之來數十年間向之術行者<lb/>
　皆多不驗惟後進者術皆奇中有老于談命者下問<lb/>
　後進汝今之術即我向之術何汝驗我若何不驗後<lb/>
　進者云向之士大夫之命占得祿貴生旺皆是貴人<lb/>
　今之士大夫之命多帶刑殺衝擊方是貴人汝不見<lb/>
　今日為監守司帥閫者日以殺人為事汝之術所以<lb/>
　不驗也老者歎服而去<lb/>
伶者自漢武時東方朔以諧謔進其間以言語盡規導<lb/>
<pb n="KR3j0128_WYG_003-31b"/>
　之意至唐髙力士輩出人主溺于宴安鴆毒為君之<lb/>
　道絶矣及五代李亞子歐陽公作伶人傳首焉極稱<lb/>
　請箭前驅縞素従戎繫燕父子以組函梁君臣首入<lb/>
　于太廟還矢先王而告以成功其意氣之盛何其壯<lb/>
　哉晚年躭于詼諧與周匝景進敬新磨狎泄終至亡<lb/>
　國死無以葬以樂器焚之何其始英武後荒迷耶嘗<lb/>
　讀放翁南唐書有一事可取李王召一名將欲害之<lb/>
　酌酒一杯與其將飲將知内有毒堅不肻飲奉杯前<lb/>
<pb n="KR3j0128_WYG_003-32a"/>
　曰臣當先奉為王夀君臣交争不决有一伶人自殿<lb/>
　下舞上殿曰此酒臣先飲奪將手中杯一舉而盡再<lb/>
　舞下殿及殿門而卒一時倉卒遂解君臣之疑雖曰<lb/>
　小人以一死存國體可謂知幾之士矣<lb/>
晉王衍口不言錢强名阿堵俗言兀底律貪之謂也古<lb/>
　語云少則樂無則憂多則累又曰牢収長物金三品<lb/>
　密寫虛名墨一行又曰須知世上金銀寳借汝閒看<lb/>
　六十年又曰饒君且恁埋藏卻煞有人曾作主來積<lb/>
<pb n="KR3j0128_WYG_003-32b"/>
　而能散君子韙之為富不仁古人深戒<lb/>
曲江有二奇張相國以鐵鑄六祖襌師以銅鑄俗語云<lb/>
　鐵胎相公銅身六祖鐵胎有二身一在廟一在郡庠<lb/>
　銅身在大鑒寺廣州天慶觀有銅鑄劉王像當鑄時<lb/>
　不像其容殺數匠始成衮冕具在<lb/>
達官有癱緩之疾有道人曰古人已死身不壊今人未<lb/>
　死身先壊信知古人之死數雖盡而所養固在至于<lb/>
　百年之歳尚有容貌如生者今人貪利祿則損其心<lb/>
<pb n="KR3j0128_WYG_003-33a"/>
　窮嗜欲則喪其本數未盡而軀已腐矣<lb/>
楊誠齋帥某處有敎授狎一官妓誠齋怒黥妓之面押<lb/>
　往謝辭敎授是欲愧之敎授延入酌酒為别賦眼兒<lb/>
　媚鬢邉一㸃似飛鴉莫把翠鈿遮三年兩載千撋百<lb/>
　就今日天涯　楊花又逐東風去隨分落誰家若還<lb/>
　忘得除非睡起不照菱花楊誠齋得詞方知敎官是<lb/>
　文士即舉妓送之<lb/>
史記匈奴傳漢遺單于有黄金飾具帶一漢書音義<lb/>
<pb n="KR3j0128_WYG_003-33b"/>
　曰腰中大帶黄金骨紕徐廣曰犀毗引戰國策趙武<lb/>
　靈王賜周紹具帶黄金師比即帶鉤也師比即犀毗<lb/>
　也<lb/>
升斗古小而今大昔人飲酒有數石不亂者班固論一<lb/>
　夫百畝所收之粟人食月一石五斗古之人亦今之<lb/>
　人也豈有一人能飲數石日食五升者乎<lb/>
古人有言登公卿之門而不見公卿面目一辱也對公<lb/>
　卿面目而莫測公卿之心二辱也識公卿之心不知<lb/>
<pb n="KR3j0128_WYG_003-34a"/>
　我之心三辱也大丈夫寧就萬死不受一辱<lb/>
韶州涔水塲以滷水浸銅之地㑹百萬斤鐵浸煉二十<lb/>
　萬銅且二廣三十八郡皆有所輸或供鉛錫或供銀<lb/>
　或供錢歲計四五萬緡饒監所鑄歲止十五萬二廣<lb/>
　未嘗曾見一新錢所在州縣村落未嘗一日無銅錢<lb/>
　殊不可曉所謂㑹子皆視之棄物不知朝廷一如二<lb/>
　廣只使見錢不知㑹子未知可行否乎<lb/>
淳熙間有二婦人能繼李易安之後清菴鮑氏秀齋方<lb/>
<pb n="KR3j0128_WYG_003-34b"/>
　氏方即夷吾之女弟皆能文筆端極有可觀清菴即<lb/>
　鮑守之妻秀齋即陳日華之室秀齋能識人有兩館<lb/>
　客一陳勉之丞相一陳景南内相<lb/>
乾道間有一媵隨嫁單氏而生尚書䕫又往耿氏生侍<lb/>
　郎延年及死尚書侍郎爭𦵏其母事達朝廷夀皇云<lb/>
　二子無爭朕為𦵏之衣冠家至今為美談<lb/>
呂㜑即吕正已之妻淳熙間姓名亦達天聽蘇養直家<lb/>
　孫女曰蘇㜑其嚴毅不可當三五十年朝報奏疏琅<lb/>
<pb n="KR3j0128_WYG_003-35a"/>
　琅口誦不脫一字舊京畿有二漕一吕搢一吕正已<lb/>
　搢家諸姬甚盛必約正已通宵飲吕㜑一日大怒踰<lb/>
　牆相詈搢之子一彈碎其冠事徹孝皇兩漕即日罷<lb/>
　今止除一漕自此始吕㜑有女事辛幼安因以微事<lb/>
　觸其怒竟逐之今稼軒桃葉渡詞因此而作<lb/>
袁彦純尹京師專留意酒政煑酒賣盡取常州宜興縣<lb/>
　酒衢州龍游縣酒在都下賣御前雜劇三箇官人一<lb/>
　曰京尹二曰常州太守三曰衢州太守三人争座位<lb/>
<pb n="KR3j0128_WYG_003-35b"/>
　常守讓京尹曰豈宜在我二州之下衢守争曰京尹<lb/>
　合在我二州之下常守問云如何有此說衢守云他<lb/>
　是我兩州拍戶寧廟亦大笑<lb/>
韶州南華寺廼六祖大鑒禪師真身道塲有達麽衣鉢<lb/>
　存焉所謂袈裟尚有髣髴而鉢猶存有一痕偽劉公<lb/>
　主所觸今寺有補鉢莊即公主捨也有虎夜必來守<lb/>
　衣鉢如則天所賜皆不存獨有柳子厚文亦非舊本<lb/>
　更有黄葉齋僧文自稱率土大將軍唐之丁酉年後<lb/>
<pb n="KR3j0128_WYG_003-36a"/>
　彭帥為經略適有曾忠之變亦是丁酉年遂碎此碑<lb/>
　碑隂廼東坡飯僧疏文二碑俱不存矣<lb/>
東坡艾子有曰禽大禽大無事早下山去託此為談謔<lb/>
　之助世人相傳笑話余因錄一二事以資好事者一<lb/>
　笑有知州未滿交代遽至在任者不肻去赴任者不<lb/>
　得入欲赴者怒遂起民兵諸寨兵外縣弓手攻城在<lb/>
　任者見事勢急率廂禁軍守城監司得知按發朝廷<lb/>
　曰攻城者以違年不赴守城者以擅離任所聞者莫<lb/>
<pb n="KR3j0128_WYG_003-36b"/>
　不大笑<lb/>
富家大室多是為富不仁為人撰一說以譏之有一多<lb/>
　錢翁每自誇侈我世間飲食品饌水陸畢陳飽飫醲<lb/>
　鮮盡矣思得天上美饌略供匕箸可以延年益夀或<lb/>
　者告之須是齋戒設醮拜章精禱方可感格上天必<lb/>
　得賜汝美饌如此禱告數年忽一夕正啟醮間有二<lb/>
　天神自空虚而下奉一大合呼愚民天帝賜汝食拜<lb/>
　而受之愚民得此合再三焚香感戴發合取食但見<lb/>
<pb n="KR3j0128_WYG_003-37a"/>
　兩枚火燒而已愚民懊恨許多時禱告卻得兩箇火<lb/>
　燒此世所有之物天神叱曰愚民不曉事汝尋常但<lb/>
　喫人火燒今次喫天火燒也<lb/>
史同叔為相日府中開宴用雜劇人作一士人念詩曰<lb/>
　滿朝朱紫貴盡是讀書人旁一士人曰非也滿朝朱<lb/>
　紫貴盡是四明人自後相府有宴二十年不用雜劇<lb/>
廣州有二事可怪鹽歩頭水客人所買鹽籮必以此水<lb/>
　灑之經久不析不化市舶亭水為番船必取經年不<lb/>
<pb n="KR3j0128_WYG_003-37b"/>
　臭不壊他水不數日必敗物理不可曉如此貪泉雖<lb/>
　有呉隱之詩及有二碑或曰在石門今則不知其所<lb/>
　矣<lb/>
今之校椅古之胡牀也自來只有栲栳樣宰執侍從皆<lb/>
　用之因秦師垣在國忌所偃仰片時墜巾京尹呉淵<lb/>
　奉承時相出意撰製荷葉託首四十柄載赴國忌所<lb/>
　遣匠者頃刻添上凡宰執侍從皆有之遂號太師樣<lb/>
　今諸郡守倅必坐銀校椅此藩鎮所用之物今改為<lb/>
<pb n="KR3j0128_WYG_003-38a"/>
　太師樣非古製也<lb/>
餘干有王徳者僭竊九十日為王有一士人被執作詔<lb/>
　云兩條脛腚馬趕不前一部髭髯蛇鑽不入身坐銀<lb/>
　校之椅手執銅鎚之䤪翡翠簾前好似漢髙之祖鴛<lb/>
　鴦殿上有如秦始之皇一應文武百官不許著草屨<lb/>
　上殿王徳就擒此士人得以作詔免<lb/>
餘干有一富人作社火迎五聖遂三次往行在㸔拜郊<lb/>
　畫成圗歸裝官家駕出迎神呼八千人為細甲軍皆<lb/>
<pb n="KR3j0128_WYG_003-38b"/>
　用金銀二紙為之鹵簿儀衞俱全又裝一人儼然赭<lb/>
　袍坐於輦上後州郡因訴詞取社首數十人囚死之<lb/>
　此等真怪事所以迎神社火有禁故有意也<lb/>
　<lb/>
　<lb/>
　<lb/>
　<lb/>
　貴耳集卷下<lb/>
</p>
<p>
</p>
  </div>
        </body>
</text>\m</TEI>
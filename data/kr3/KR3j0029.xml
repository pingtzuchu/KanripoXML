<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>兼明書卷一</head>
    <p>
<pb n="KR3j0029_WYG_001-1a"/>
欽定四庫全書<lb/>
　兼明書卷一　　　　　　唐　丘光庭　撰<lb/>
　　諸書<lb/>
　　　三皇<lb/>
鄭康成以伏羲女媧神農為三皇宋均以燧人伏羲神<lb/>
農為三皇白虎通以伏羲神農祝融為三皇孔安國以<lb/>
伏羲神農黄帝為三皇明曰女媧燧人祝融事經典未<lb/>
嘗以帝皇言之又不承五行之運葢覇而不王者也且<lb/>
<pb n="KR3j0029_WYG_001-1b"/>
祝融乃顓頊之代火官之長可列於三皇哉則知諸家<lb/>
之論唯安國為長<lb/>
　　　五帝<lb/>
鄭康成以黄帝少昊顓頊帝嚳唐堯虞舜為五帝六人<lb/>
而云五帝者以其俱合五帝座星也司馬遷以黄帝顓<lb/>
頊帝嚳唐堯虞舜為五帝孔安國以少昊顓頊髙辛唐<lb/>
虞為五帝明曰康成以女媧為皇軒轅為帝按軒轅之<lb/>
徳不劣女媧何故不為稱皇而淪之入帝仍為六人哉<lb/>
<pb n="KR3j0029_WYG_001-2a"/>
考其名迹未為允當者也司馬遷近遺少昊而逺収黄<lb/>
帝其為疎略一至於斯安國精詳可為定論<lb/>
　　　皇帝名義<lb/>
鄭康成云北斗天皇大帝其精生人凡稱皇者皆得天<lb/>
皇之氣又云五帝者仰合五帝座星也明曰康成舉其<lb/>
邊未為通論也今按尚書說皇者皆天徳也皇王人也<lb/>
帝諦也公平通達舉事審諦也人主徳同天覆故徳優<lb/>
者謂之皇其次謂之帝然則皇者帝者皆法天為名非<lb/>
<pb n="KR3j0029_WYG_001-2b"/>
取星為號也或曰子以軒轅為皇何故謂之黄帝答曰<lb/>
凡言有通析析而言之則皇尊於帝通而言之則帝皇<lb/>
一也月令云其帝太昊則伏羲亦謂之帝也吕刑云皇<lb/>
帝清問下民則堯亦謂之皇也<lb/>
　　　放勛重華文命非名<lb/>
司馬遷史記以放勛為堯名重華為舜名文命為禹名<lb/>
明曰皆非也按堯典云若稽古帝堯曰放勛欽明文思<lb/>
安安孔安國曰勛功也欽敬也言堯放上世之功化而<lb/>
<pb n="KR3j0029_WYG_001-3a"/>
欽明文思之四徳安天下之當安也舜典云若稽古帝<lb/>
舜曰重華叶于帝孔安國曰華謂文徳言其文徳光華<lb/>
重合於堯俱聖明也大禹謨云若稽古大禹文命敷于<lb/>
四海祗承于帝孔安國曰言其外布文徳教命内則敬<lb/>
承堯舜也據安國所言當以放勛重華文命皆謂功業<lb/>
徳化不言是其名也或問曰子何知安國之是而司馬<lb/>
之非乎荅曰以尚書經文知之也經文上曰是帝堯之<lb/>
位號下曰是帝堯之功徳若放勛是堯之名則經當云<lb/>
<pb n="KR3j0029_WYG_001-3b"/>
若稽古帝堯放勛則放勛當其名處今放勛乃在曰之<lb/>
下連於欽明文思豈名不屬於位號而乃冠於功徳乎<lb/>
又舜典云重華叶于帝若重華為名将何以叶於帝又<lb/>
大禹謨云文命敷于四海若以文命為名将何以敷于<lb/>
四海又臯陶謨曰允廸厥徳豈允廸為臯陶之名乎且<lb/>
子生三月而父為之名今放勛重華文命之義皆謂聖<lb/>
明功業豈此三帝即位之後始為名乎且舜之父母頑<lb/>
嚚豈知舜之徳可繼於堯而名之重華乎若是舜自作<lb/>
<pb n="KR3j0029_WYG_001-4a"/>
於理固不當如此驗斯枝節即放勛重華文命非堯舜<lb/>
夏禹之名也故知馬遷之非安國之是也<lb/>
　　　五行神<lb/>
明曰木神曰勾芒火神曰祝融土神曰后土金神曰蓐<lb/>
収水神曰𤣥冥土神獨稱后者后君也位居中統領四<lb/>
行故稱君也或問曰據此后土是五行之神漢代立后<lb/>
土祠於汾陽祀何神也荅曰三代已前無此禮葢出一<lb/>
時之制耳其祀當廣祀地神即如月令所祀皇地祇者<lb/>
<pb n="KR3j0029_WYG_001-4b"/>
也<lb/>
　　　五行配<lb/>
春秋昭二十九年左𫝊曰少昊氏有四叔曰重曰該曰<lb/>
修曰熈實能金木及水使重為勾芒該為蓐収修及熈<lb/>
為𤣥冥顓頊氏有子曰黎為祝融共工氏有子曰勾龍<lb/>
為后土此五子生為五行之官死後以之配祭五行之<lb/>
神也或問曰鄭康成于月令其神后土注云顓頊之子<lb/>
黎兼后土官孔頴達曰勾龍初為后土後轉為社神后<lb/>
<pb n="KR3j0029_WYG_001-5a"/>
土有闕黎則兼之者何也荅曰康成失之於前頴達狥<lb/>
之于後皆非也按左𫝊曰勾龍為后土后土為社則是<lb/>
勾龍一人而配兩祭非謂轉為社神也月令土既是五<lb/>
行之神以勾龍配之正與左傳文合而康成以黎兼之<lb/>
亦何乖謬又問曰楚語曰顓頊命南正重司天火正黎<lb/>
司地黎既曽司地何故不可配土乎荅曰黎之司地兼<lb/>
其職爾非有功於土也若謂黎可配土則重亦可配天<lb/>
乎且黎為火正而康成猶用兼之配土豈勾龍土官乃<lb/>
<pb n="KR3j0029_WYG_001-5b"/>
不可以配土乎今依左氏勾龍配于兩祭不亦宜乎又<lb/>
問曰勾芒祝融之類皆是五行之名號為重黎之名皆<lb/>
是人鬼何故與之同稱乎荅曰此五子能著其功施於<lb/>
人與鬼神相似故得與之同稱也亦猶皇帝天神王者<lb/>
徳同于天故亦得稱皇帝此其義也<lb/>
　　　社神<lb/>
先儒以社祭五土之神五土者一曰山林二曰川澤三<lb/>
曰丘陵四曰墳衍五曰原隰明曰社者所在土地之名<lb/>
<pb n="KR3j0029_WYG_001-6a"/>
也凡土之所在人皆頼之故祭之也若唯祭斯五者則<lb/>
都邑之土人不頼之乎且邑外之土分為五事之外無<lb/>
餘地也何必厯舉其名乎以此推之知社神所在土地<lb/>
之名也或問曰五土之名出自周禮非乎荅曰按周禮<lb/>
地官唯云辨五土之名物不云五土為社也又問曰社<lb/>
既土神而夏至祭皇地祇於方丘又何神也荅曰方丘<lb/>
之祭祭大地之神社之所祭祭邦國鄉原之土神也<lb/>
　　　社位<lb/>
<pb n="KR3j0029_WYG_001-6b"/>
周禮春官小宗伯之職掌建國之神位右社稷左宗廟<lb/>
經云庫門内雉門外之左右也明曰按曲禮云王人入<lb/>
門而右客入門而左主人就東階客就西階門向堂為<lb/>
正即左在西而右在東也凡堂及門外皆人臣之位故<lb/>
以向堂為正也此言右社稷而左宗廟者則社稷在門<lb/>
東宗廟在門西也所以然者社稷所主之祀東方陽之<lb/>
發生宗廟主死人之祭西方為隂隂主死亡者各從類<lb/>
也閔二年左傳言季友之生卜之曰間於兩社者周社<lb/>
<pb n="KR3j0029_WYG_001-7a"/>
與亳社也亳社殷社也殷都亳故謂之亳社即禮記所<lb/>
謂䘮國之社屋之不受天陽者也立之於廟門外以為<lb/>
後王戒亦從隂類也然則雉門之外東有周社西有殷<lb/>
社二社之間朝廷執政之所故曰間于兩社為公室輔<lb/>
也<lb/>
　　　社名<lb/>
或問曰社既土神不言祇而云社者何也答曰社以神<lb/>
地之道也葢以土地人所踐履而無崇敬之心故合其<lb/>
<pb n="KR3j0029_WYG_001-7b"/>
字從氏其音為社皆所以神明之也<lb/>
　　　社配<lb/>
明曰昭二十九年左傳曰共工氏之子勾龍為后土為<lb/>
社是勾龍生而后土之官死故以之配祭於社今之祭<lb/>
配社以后土配坐即勾龍也<lb/>
　　　社日<lb/>
或問曰月令云擇元日命民社注云元日近春分前後<lb/>
戊日郊特牲云日用甲日之始也與今注月令不同何<lb/>
<pb n="KR3j0029_WYG_001-8a"/>
也荅曰召誥云越翌日戊午乃社于新邑則是今注月<lb/>
令取召誥為義也不取郊特牲為義者以社祭土土畏<lb/>
木甲屬木故不用甲也用戊者戊屬土也召誥周書則<lb/>
周人不用甲也郊特牲云甲者當是異代之禮也<lb/>
　　　社始<lb/>
或問社之始荅曰始於上古穴居之時也故禮記云家<lb/>
主中霤而國主社者古人掘地而居開中取明雨水霤<lb/>
入謂之中霤言土神所在皆得祭之在家為中霤在國<lb/>
<pb n="KR3j0029_WYG_001-8b"/>
為社也由此而論社之所始其來久矣<lb/>
　　　社樹<lb/>
論語曰哀公問社於宰我宰我對曰夏后氏以松殷人<lb/>
以栢周人以栗曰使民戰栗明曰社所以依神表域<lb/>
也各隨其地所宜而樹之宰我謂欲使人畏敬戰慄失<lb/>
其義也<lb/>
　　　稷神<lb/>
先儒皆以稷祭百榖之神鄭康成以稷祭原隰之神明<lb/>
<pb n="KR3j0029_WYG_001-9a"/>
曰鄭義非也且原隰亦土也社既祭土何故更分原隰<lb/>
而别祭之乎又稷之名義不與原隰相侔縱令鄭義有<lb/>
徴亦是不分真偽諸儒所識可謂不一<lb/>
　　　稷名<lb/>
或問曰稷既百榖之神不言榖而云稷者何也荅曰稷<lb/>
屬土而為諸榖之長故月令謂之首種首種者種最在<lb/>
前也諸榖不可徧舉故舉其長而為言之以等之也若<lb/>
直以榖言之則為人所䙝慢也<lb/>
<pb n="KR3j0029_WYG_001-9b"/>
　　　稷配<lb/>
明曰有能播百榖者謂之曰正正長也謂為農之長死<lb/>
後以配祭于稷謂之后稷后君也謂為榖之君也左𫝊<lb/>
曰有烈山氏之子曰柱為稷自夏以上祀之周棄亦為<lb/>
稷自商已來祀之祭稷配以后稷者周棄也<lb/>
　　　稷日<lb/>
或問曰祭稷不别日與社同日者何也答曰以百榖生<lb/>
于土戊屬土故可與社同日而祭也<lb/>
<pb n="KR3j0029_WYG_001-10a"/>
　　　稷始<lb/>
或問稷之始荅曰始有粒食之時也故祭法曰厲山氏<lb/>
之有天下也其子曰農能殖百榖夏之衰也周棄繼之<lb/>
故祀以為稷厲山神農之號則神農之時有稷矣<lb/>
　　　文字元起<lb/>
代人多以文字始於黄帝蒼頡者明曰非也自生人以<lb/>
來便有文字何以知之按山海經云鳳凰首文曰徳背<lb/>
文曰義翼文曰順膺文曰仁腹文曰信豈鳳凰乃生於<lb/>
<pb n="KR3j0029_WYG_001-10b"/>
蒼頡之後乎韓詩外𫝊云自古封太山禪梁甫者百餘<lb/>
人仲尼觀焉不能盡識又管仲對齊威公云古人封太<lb/>
山者七十二家刻石記號以識十二而已其首有無懷<lb/>
氏則夷吾不識者六十家又在無懷氏前由此而論則<lb/>
文字之興其來逺矣假令蒼頡在黄帝之前亦不始於<lb/>
蒼頡矣葢廣而論之故尋得其名也<lb/>
　　　𨽻書所始<lb/>
代人多以𨽻書始于秦時程邈者明曰非也𨽻書之興<lb/>
<pb n="KR3j0029_WYG_001-11a"/>
興于周代何以知之按左傳史趙筭絳縣人年曰亥有<lb/>
二首六身是其物也士文伯曰然則二萬六千六百有<lb/>
六旬也葢以亥字之形似布筭之状按古文亥作亢全<lb/>
無其状雖春秋之時文字體别而言亥字有二首六身<lb/>
則是今之亥字下其首之二書竪置身傍亥作豕此則<lb/>
二萬六千六百之數也據此亥文則春秋之時有𨽻書<lb/>
矣又酈善長水經注云臨淄人有發古冢者得銅棺棺<lb/>
外隱起為文言齊太公代孫胡公之棺也唯三字古文<lb/>
<pb n="KR3j0029_WYG_001-11b"/>
餘同今書此胡公又在春秋之前即𨽻書興於周代明<lb/>
矣當時未全行猶與古文相叅自秦程邈已來乃廢古<lb/>
文全行𨽻體故程邈等擅其名非創造也<lb/>
　　　土牛義<lb/>
禮記月令曰出土牛以示農耕之早晩不云其牛别加<lb/>
彩色今州縣所造春牛或赤或青或黄或黑又以杖扣<lb/>
之而便棄者明曰古人尚質任土所宜後代重文更加<lb/>
彩色而州縣不知本意率意而為今按開元禮新制篇<lb/>
<pb n="KR3j0029_WYG_001-12a"/>
云其土牛各隨其方則是王城四門各出土牛悉用五<lb/>
行之色天下州縣即如分土之議分土者天子太社之<lb/>
壇用五色之土封東方諸侯則割壇東之青土以白茅<lb/>
包而賜之令至其國先立社壇全用青土封南方諸侯<lb/>
則割赤土西方則割白土北方則割黑土今土牛之色<lb/>
亦宜効彼社壇或問曰今地主率官吏以杖打之曰打<lb/>
春牛何也荅曰按月令只言示農耕之早晩不言以杖<lb/>
打之此謂人之妄作耳又曰何謂示農耕之早晩荅曰<lb/>
<pb n="KR3j0029_WYG_001-12b"/>
以立春為候也立春在十二月望即䇿牛人近前示其<lb/>
農早也立春在十二月晦及正月朔即䇿牛人當中示<lb/>
其農事也立春正月望即䇿牛人近後示其農晩也又<lb/>
問曰按月令出土牛在十二月今立春方出何也荅曰<lb/>
季冬之月二陽已動土脉已興故用土作牛以彰農事<lb/>
今立春方出農已自知何用策牛之人在前在後也斯<lb/>
自漢朝之失積習為常按漢書立春之日京都百官青<lb/>
衣立青幡施土牛耕人于門外又按營繕令立春前二<lb/>
<pb n="KR3j0029_WYG_001-13a"/>
日京城及諸州縣門外各立土牛耕人斯皆失其先書<lb/>
示農之義也又問曰幾日而除之荅曰七日而除葢欲<lb/>
農人之徧見也今人打後便除又乖其理焉<lb/>
　　　鄉飲酒樂<lb/>
今州府貢士陳鄉飲酒堂上堂下樂工皆坐亦皆有人<lb/>
歌又皆絲竹明曰如此則尊卑無别何為分居上下哉<lb/>
按鄉飲酒禮及燕禮事皆云升歌鹿鳴四牡皇皇者華<lb/>
笙入立于堂下奏南陔白華華黍即是堂上樂有人歌以<lb/>
<pb n="KR3j0029_WYG_001-13b"/>
琴瑟和之並無竹器樂工皆坐堂下無人歌但吹笙播詩<lb/>
亦無琴瑟吹笙者皆立故郊特牲云歌者在上匏竹在<lb/>
下貴人聲也言貴重人之聲故令歌者在上輕賤匏竹<lb/>
之器故令在下今州府所行並無等級有司不辨故也<lb/>
　<lb/>
　<lb/>
　<lb/>
　兼明書卷一<lb/>
</p>
<p>
</p>
  </div>
<div>
                <head>兼明書卷二</head>
    <p>
<pb n="KR3j0029_WYG_002-1a"/>
欽定四庫全書<lb/>
　兼明書卷二　　　　　　唐　丘光庭　撰<lb/>
　　周易<lb/>
　　　雲從龍<lb/>
乾文言曰雲從龍風從虎說者以為龍吟雲起虎嘯風<lb/>
生明曰非也夫風雲者天地隂陽之氣交感而生安有<lb/>
蟲獸聲息而能興動之哉葢雲将起而龍吟風欲生而<lb/>
虎嘯故傳曰龍從雲蛇從霧巢居知雨是也或曰文言<lb/>
<pb n="KR3j0029_WYG_002-1b"/>
仲尼所作何故不知荅曰但取其同聲相應同氣相求<lb/>
先天不違者也<lb/>
　　　莧陸<lb/>
夬九五曰莧陸夬夬中行无咎王弼云莧陸艸之柔脆<lb/>
者子夏𫝊云莧陸木根艸莖剛下柔上馬鄭王肅皆云<lb/>
莧陸一名章陸明曰如諸儒之意皆以莧陸為一物直<lb/>
為上六之象今以莧陸為二物莧者白莧也陸者商陸<lb/>
也莧象上六陸象九三上六象隂莧亦全柔也九三以<lb/>
<pb n="KR3j0029_WYG_002-2a"/>
陽應隂陸亦剛下柔上也且夬是五陽共决一隂之卦<lb/>
九五以陽處既剛且尊而為决主親决上六而九三應<lb/>
之亦将被决故曰莧陸夬夬重言之者决莧决陸也由<lb/>
此而論莧陸為二物亦以明矣按本艸商陸一名䓪根<lb/>
<hi>䓪音勑張反</hi>一名呼夜一名章陸一名烏椹一名六甲父母<lb/>
殊無莧之號葢諸儒之誤也或曰九三君子夬夬其義<lb/>
如何荅曰九三以陽應隂有違于衆若君子能决斷己<lb/>
意與衆陽共决上六則免悔故亦重言夬夬也<lb/>
<pb n="KR3j0029_WYG_002-2b"/>
　　　密雲不雨<lb/>
王弼云凡雲雨者隂氣布於上而陽薄之不得通則蒸<lb/>
而為雨明曰此說未窮其理何者夫隂陽二氣生于黄<lb/>
泉氤氲交結出地為雲二氣力均則能為雨或隂氣少<lb/>
而陽氣多或隂氣多而陽氣少皆不能為雨也小畜不<lb/>
雨者隂氣少也䷈<hi>乾下巽上小畜</hi>小過不雨者陽氣少也<lb/>
䷽<hi>艮下震上小過</hi>小畜上九既雨既處者陽極則隂也故禮<lb/>
記孔子曰天作時雨山川出雲雲也者非一氣能生者<lb/>
<pb n="KR3j0029_WYG_002-3a"/>
也譬之于炊或有水而無火有火而無水皆不能生氣<lb/>
必須水火備而后氣生氣生本于釡中非結成于甑上<lb/>
也由此而論雲必結于地中隂陽相将而出若隂先而<lb/>
陽後尚不能為雲豈能為雨乎<lb/>
　　　天地氤氲<lb/>
繫辭云天地氤氲萬物化醇論者以為氤氲天中之氣<lb/>
明曰氤氲未散之名也其氣結于黄泉非在天之謂也<lb/>
若已在天安能化生萬物直由氣自黄泉而生萬物資<lb/>
<pb n="KR3j0029_WYG_002-3b"/>
之以化萬物者動植之總名也動植初化未有交接故<lb/>
曰化醇及其交接萬物由此蕃滋故曰男女媾精萬物<lb/>
化生男女者雌雄牝牡之稱也夫人之精既皆自下豈<lb/>
氤氲不自下乎按月令建子之月律中黄鍾黄者地中<lb/>
之色也鍾者種也言十一月陽氣種于黄泉也故知渾<lb/>
天之形其半常居地下地之下有水水之下有氣氣之<lb/>
下有天天之元氣自水而昇地自地而昇天自天而廻<lb/>
還水下所謂一隂一陽而無窮也故復彖曰復其見天<lb/>
<pb n="KR3j0029_WYG_002-4a"/>
地之心乎<hi>震下坤上復</hi>天地之心陽氣在下即知氤氲之氣<lb/>
所存焉<lb/>
　　　樞機<lb/>
繫辭曰言行君子之樞機樞機之發榮辱之主也孔頴<lb/>
達曰樞戸臼機弩牙明曰樞是門關非戸臼也何以知之<lb/>
機是弩牙牙發則前去樞是門關關發即扉開則是門之<lb/>
開閉由關不由臼也且臼非能動轉安得謂之發乎道書<lb/>
云流水不腐戸樞不蠧葢以門關來去故不蠧敗戸臼<lb/>
<pb n="KR3j0029_WYG_002-4b"/>
何謂不蠧乎是知頴逹之說謬也<lb/>
　　尚書<lb/>
　　　三江既入<lb/>
禹貢揚州云三江既入震澤底定孔安國曰震澤呉南<lb/>
太湖名言三江既入致定為震澤也鄭𤣥云江自彭蠡<lb/>
分為三既入者入海也明曰底致也安國之意以為三<lb/>
江之水入於震澤所以致定也按洪水之時包山襄陵<lb/>
震澤不見三江之水既入然後方為震澤康成以既入<lb/>
<pb n="KR3j0029_WYG_002-5a"/>
為海可謂得之言三江之水已入於海然後平陸出平<lb/>
陸出然後震澤致定也<lb/>
　　　包匭菁茅<lb/>
禹貢揚州所貢包匭菁茅孔安國曰包橘柚也匭匣也<lb/>
菁以為葅茅以縮酒僖四年左傳稱齊侯青楚云爾貢<lb/>
包茅不入王祭不共無以縮酒寡人是徴杜元凱曰包<lb/>
褁束也茅菁茅也明曰孔失而杜得也何以言之按太<lb/>
史公封禪書云江淮之間一茅三脊是知菁茅即三脊<lb/>
<pb n="KR3j0029_WYG_002-5b"/>
之茅也菁者茅之状貎菁菁然也三脊之茅諸土不生<lb/>
故楚人特貢之也孔云菁可為葅是謂菁為蔓菁也且<lb/>
蔓菁常物所在皆生何必須事楚國匣盛而貢之哉故<lb/>
知孔失之矣<lb/>
　　　血流漂杵<lb/>
武成云前徒倒戈攻于後以北血流漂杵孔安國曰血<lb/>
流漂杵甚言之也明曰血流舂杵不近人情今以杵當<lb/>
為杆字之誤也按詩云赳赳武夫公侯干城左傳郄至<lb/>
<pb n="KR3j0029_WYG_002-6a"/>
舉此云公侯之所以扞城其民也則是古人讀干為汗<lb/>
杆一名楯一名櫓漢書云血流漂櫓櫓即杆俗呼為傍<lb/>
牌此物體輕或可漂也<lb/>
　　　周康王名<lb/>
周書顧命云用敬保元子釗孔安國曰釗康王名也諸<lb/>
儒皆讀釗為昭明曰讀者非也釗當音梟按字書六體<lb/>
一曰諧聲此釗字諧聲字口邊着斗<hi>音古由反</hi>是呌字即金<lb/>
邊着斗當音梟明矣今人依鈄從刀者訛也且昭王是<lb/>
<pb n="KR3j0029_WYG_002-6b"/>
康王之子豈有子諡父諱而音同乎是周人本讀為梟<lb/>
今人誤讀昭字矣或曰禮不諱嫌名鈄昭音同而字異<lb/>
得非嫌名乎荅曰言語之間詩書之内有音同字異者<lb/>
即不為之諱豈父諱子諡可用嫌名乎直今人讀之非<lb/>
也<lb/>
　　毛詩<lb/>
　　　序<lb/>
先儒言詩序并小序子夏所作或云毛萇所作明曰非<lb/>
<pb n="KR3j0029_WYG_002-7a"/>
毛萇作也何以知之按鄭風出其東門序云民人思保<lb/>
其室家經曰縞衣綦巾聊樂我員毛傳曰願其室家得<lb/>
相樂也據此傳意與序不同是自又一取義也何者以<lb/>
有女如雲者皆男女相棄不能保其室家即縞衣綦巾<lb/>
是作詩者之妻也既不能保其妻乃思念之言願更得<lb/>
聊且與我為樂也如此則與序合今毛以縞衣綦巾為<lb/>
他人之女願為室家得以相樂此與序意相違故知序<lb/>
非毛作也此類實繁不可具舉或曰既非毛作毛為傳<lb/>
<pb n="KR3j0029_WYG_002-7b"/>
之時何不解其序也荅曰以序文明白無煩解也<lb/>
　　　沈朗新添<lb/>
大中年中毛詩博士沈朗進新添毛詩四篇表云關雎<lb/>
后妃之徳不可為三百篇之首葢先儒編次不當耳今<lb/>
别撰二篇為堯舜詩取虞人之箴為禹詩取大雅文王<lb/>
之篇為文王詩請以此四詩置關雎之前所以先帝王<lb/>
而後后妃尊卑之義也朝廷嘉之明曰沈朗論詩一何<lb/>
狂謬雖詩之篇次今古或殊其以關雎居先不可易也<lb/>
<pb n="KR3j0029_WYG_002-8a"/>
古人為文語事莫不從微至著自家形國故序曰關雎<lb/>
后妃之徳也風之始也所以風天下<hi>俗本云所以風化天下</hi>而正<lb/>
夫婦也故用之鄉人焉用之邦國焉經曰刑于寡妻至<lb/>
于兄弟以御于家邦由此而論則關雎居三百篇之首<lb/>
不亦宜乎語曰師摯之始關雎之亂洋洋乎盈耳哉則<lb/>
孔子以關雎為首訓子曰人而不為周南召南其猶正<lb/>
墻面而立也與則關雎居周南先矣且詩有四始一曰<lb/>
風二曰小雅三曰大雅四曰頌周南實國風而以帝王<lb/>
<pb n="KR3j0029_WYG_002-8b"/>
之事冠之則失四始之倫也甚矣不知沈朗自謂新添<lb/>
四篇為風乎為雅乎為風也則不宜歌帝王之道為雅<lb/>
也則不宜置關雎之前非惟首尾乖張實謂自相矛楯<lb/>
其為妄作無乃甚乎<lb/>
　　　雎鳩<lb/>
顔氏匡謬云雎鳩白鷢明曰按左傳云雎鳩氏司馬也<lb/>
爾雅云雎鳩王雎郭璞曰今江東呼為鶚毛萇云雎鳩<lb/>
摯而有别然則雎鳩之為鶚不可易也爾雅又揚鳥白<lb/>
<pb n="KR3j0029_WYG_002-9a"/>
鷢是白鷢一名揚鳥則雎鳩非白鷢明矣<lb/>
　　　美目揚兮<lb/>
齊風猗嗟篇云美目揚兮毛傳曰好目揚眉也孔頴達<lb/>
曰眉毛揚起故名眉為揚明曰經無眉文毛何得以為<lb/>
揚眉孔又以為眉毛揚起是其不顧經文妄為臆說葢<lb/>
揚者目之開大之貎禮記云揚其目而視之是也<lb/>
　　　美目清兮<lb/>
又曰猗嗟名兮美目清兮毛傳曰目上為明目下為清<lb/>
<pb n="KR3j0029_WYG_002-9b"/>
明曰亦非也清者目中黑白分明如水之清也衛風云<lb/>
美目盻兮若以目下為清盻當復在何所<lb/>
　　　曷又從止<lb/>
齊風南山刺襄公鳥獸之行也經云既曰庸止曷又從<lb/>
止孔頴達曰以意從送與之淫耳非謂從至魯也明曰<lb/>
按左傳桓三年公子翬如齊送姜氏于讙魯地然則詩<lb/>
言曷又從止是謂從送至讙入于魯地則頴達之言失<lb/>
也<lb/>
<pb n="KR3j0029_WYG_002-10a"/>
　　　碩䑕<lb/>
魏風碩䑕刺重歛也孔頴達曰碩大也其䑕頭似兎尾<lb/>
黄色又引許慎云碩䑕有五伎皆不長陸璣蟲魚疏云<lb/>
今河東有大䑕亦有五伎或謂之雀䑕明曰經文坦然<lb/>
義理無隱何為廣引他物自取混淆序云貪而畏人若<lb/>
大䑕也左傳曰䑕晝伏夜動畏人故也但言畏人則此<lb/>
尋常䑕也言其貪食以致肥大取之以比其君故以大<lb/>
言之耳猶如封豕長蛇之類焉亦如碩人閔荘姜也人<lb/>
<pb n="KR3j0029_WYG_002-10b"/>
即尋常人以其指斥荘姜故云碩人斯類甚明不煩多<lb/>
說諸儒所見别是一般不可引以解此耳<lb/>
　　　生于道左<lb/>
唐風有杕之杜生于道左箋云道東也日之熱常在日<lb/>
中之後道東之杜人所宜休息也今人不休息者以其<lb/>
特生隂寡故也明曰日中之後樹隂過東杜生道左隂<lb/>
更過東人不可得休息也詩意言武公既已寡特而惠<lb/>
澤不及人故君子不肯適我也亦如樹既寡特而隂更<lb/>
<pb n="KR3j0029_WYG_002-11a"/>
過東無休息之所故人不來也鄭言人所宜休息于義<lb/>
何安<lb/>
　　　其帶伊絲<lb/>
曹風鳲鳩云淑人君子其帶伊絲其弁伊騏箋云刺不<lb/>
稱其服也明曰按下文云淑人君子其儀不忒序云在<lb/>
位無君子用心之不一即此刺無君子詩人思時君子<lb/>
以其在位故上章言君子之心下章言君子之治此章<lb/>
言君子之服皆謂今在位無此君子也非謂刺不稱其<lb/>
<pb n="KR3j0029_WYG_002-11b"/>
服且經云淑人君子安得不稱其服耶<lb/>
　　　鸛鳴于垤<lb/>
東山云鸛鳴于垤婦歎于室毛萇云垤螘冢也将隂雨<lb/>
則穴處先知之明曰據詩之文勢此垤不得為蟻冢葢<lb/>
是土之隆聳近水者也按左傳云屨及于垤皇謂寢門<lb/>
闕也又云葬于垤皇謂墓門闕也凡闕者聚土為之故<lb/>
知此垤謂土之隆聳近水者若坻沚之類也鸛水鳥也<lb/>
天将隂雨則鳴于隆土之上婦人聞之憂雨思夫故歎<lb/>
<pb n="KR3j0029_WYG_002-12a"/>
于室若以于垤是蟻上於冢則鸛鳴竟于何處豈文章<lb/>
之體當如是耶且經無蟻文何得鑿空生義<lb/>
　　　莎雞<lb/>
豳風云六月莎雞振羽毛萇云莎雞羽成而振訊之孔<lb/>
頴達曰莎雞似蝗而色斑翅正赤六月中飛而振羽索<lb/>
索作聲明曰二說皆非也按諸蟲之鳴出于口喙者多<lb/>
矣有脅鳴者有脰鳴者有股鳴者有羽鳴者脅鳴者蜩<lb/>
蟬也脰鳴者螻蟈也股鳴者斯螽也羽鳴者莎雞也若<lb/>
<pb n="KR3j0029_WYG_002-12b"/>
以飛而有聲為羽鳴者則蠅蚊之類皆是何獨莎雞也<lb/>
且豳風所言非偶然也以莎雞斯螽之事皆陽蟲也陽<lb/>
氣出則此蟲鳴陽氣入則此蟲盡著其将寒之有漸勸<lb/>
人早備于寒也今驗莎雞状如蚱蜢頭小而身大色青<lb/>
而有鬚其羽晝合不鳴夜則氣從背出吹其羽振振然<lb/>
其聲有上有下正似緯車故今人呼為絡緯者是也如<lb/>
或不信可取樹枝之上候其鳴者把火燃看即知斯言<lb/>
之不謬孔云飛而振羽索索作聲是其不識莎雞妄為<lb/>
<pb n="KR3j0029_WYG_002-13a"/>
臆說<lb/>
　　　鴟鴞<lb/>
豳風鴟鴞序云周公救亂也經曰鴟鴞鴟鴞既取我子<lb/>
無毁我室毛萇云鴟鴞鸋鴂也孔頴達曰鴟鴞巧婦似<lb/>
黄雀而小其喙尖如錐明曰頴達之妄也按郭璞注爾<lb/>
雅云鸋鴂鴟之類也魯頌曰翩彼飛鴞集于泮林毛萇<lb/>
傳曰鴞惡聲鳥也又賈誼鵩鳥賦序云鵩似鴞不祥鳥<lb/>
也又弔屈賦曰鸞鳯伏竄兮鴟鴞翺翔顔師古注曰鴟<lb/>
<pb n="KR3j0029_WYG_002-13b"/>
鵂鶹怪鳥也鴞惡聲鳥也據毛萇郭璞顔師古諸儒之<lb/>
說則鴟鴞土梟之類非巧婦矣無毁我室我巧婦也然<lb/>
則此詩之内有鴟鴞毁室之言葢周公之意以鴟鴞比<lb/>
管蔡巧婦比己言管叔蔡叔流言致成王疑我罪我屬<lb/>
黨不可更奪其土地故云既取我子無毁我室如此則<lb/>
當是鴟鴞欲毁巧婦之室巧婦哀鳴于鴟鴞而康成頴<lb/>
達直以鴟鴞為巧婦非也<lb/>
　　　補新宫<hi>并序</hi>
<pb n="KR3j0029_WYG_002-14a"/>
昭二十五年左傳叔孫昭子聘于宋公享之賦新宫又<lb/>
燕禮升歌鹿鳴下管新宫今詩序無此篇葢孔子返魯<lb/>
之後其詩散逸採之不歸故也三百之篇孔子既已刪<lb/>
定子夏從而序之其序不冠諸篇别為編簡從其辭尋<lb/>
逸則厥義猶存若南陔白華之類故束晢得以補之惟<lb/>
此新宫則辭義俱失茍非精考難究根源按新者有舊<lb/>
之辭也新作南門新作延廐是也宫者居處燕遊宗廟<lb/>
之總稱也士蒍城絳以深其宫梁伯溝其公宫居處之<lb/>
<pb n="KR3j0029_WYG_002-14b"/>
宫也楚之章華晉之虒祁燕遊之宫也成三年新宫災<lb/>
禰廟之宫也然則正宫新宫居處之宫也葢文王作豐<lb/>
之時新建宫室宫室初成而祭之因之以燕賔客謂之<lb/>
為考考成也若宣王斯干考成室之類是也亦謂之落<lb/>
落者以酒澆落之也若楚子成章華之臺願與諸侯落<lb/>
之類是也因此之時詩人歌詠其美以成篇章故周公<lb/>
採之為燕享歌焉必知此新宫為文王詩者以燕禮云<lb/>
下管新宫下管者堂下以笙奏詩也鄉飲酒禮云工升<lb/>
<pb n="KR3j0029_WYG_002-15a"/>
而歌鹿鳴四牡皇皇者華歌訖笙入立於堂下奏南陔<lb/>
白華華黍笙之所奏例皆小雅皆是文王之徳新宫既<lb/>
為下管所奏正與南陔事同故知為文王詩也知非天<lb/>
子詩者以天子之詩非宋公所賦下管所奏故也知非<lb/>
諸侯詩者以諸侯之詩不得入雅當在國風故也知非<lb/>
禰廟詩者以禰廟之詩不可享賔故也知非燕遊之宫<lb/>
詩者以燕遊之宫多不如禮其詩必當規刺規刺之作<lb/>
是為變雅享賔不用變雅故也由此而論則新宫為文<lb/>
<pb n="KR3j0029_WYG_002-15b"/>
王之詩亦已明矣或問曰文王既非天子又非諸侯為<lb/>
何事也荅曰周室本為諸侯文王身有聖徳當殷紂之<lb/>
代三分天下之衆二分歸周而文王猶服事紂武王尅<lb/>
殷之後諡之曰文追尊為王其詩有風焉周召南是也<lb/>
有小雅焉鹿鳴南陔之類是也有大雅焉大明棫樸之<lb/>
類是也有頌焉清廟我将之類是也四始之中皆有詩<lb/>
者以其國為諸侯身行王道薨後追尊故也新宫既為<lb/>
小雅今依其體以補之云爾<lb/>
<pb n="KR3j0029_WYG_002-16a"/>
　　　小序<lb/>
新宫成室也宫室畢乃祭而落之又與朝臣賔客燕飲<lb/>
謂之成也奐奐新宫禮樂其融爾徳維賢<hi>闕三字</hi>忠為忠<lb/>
以公斯筵是同人之醉我與我延賔奐奐新宫既奐而<lb/>
輪其固如山其儼如雲其寢斯安<hi>闕三字</hi>分我既考落以<lb/>
燕羣臣奐奐新宫既祭既延我<hi>闕二字</hi>鏞于以醉賢有禮<lb/>
無愆我有斯宫斯宫以安康後萬年<lb/>
　　　新宫三章章八句<lb/>
<pb n="KR3j0029_WYG_002-16b"/>
　　　補茅鴟<hi>并序</hi>
襄二十八年左傳齊慶封奔魯叔孫穆子食慶封慶封<lb/>
氾祭穆子不說使工為之諷茅鴟杜元凱曰茅鴟逸詩<lb/>
刺不敬也凡詩先儒所不見者皆謂之逸不分其舊亡<lb/>
與刪去也臣以茅鴟非舊亡葢孔子刪去耳何以明之<lb/>
按襄二十八年孔子時年八歳記曰男子十年出就外<lb/>
𫝊學書記十有三年學樂習詩舞論語曰吾十有五而<lb/>
志於學則慶封奔魯之日與孔子就學之年其間相去<lb/>
<pb n="KR3j0029_WYG_002-17a"/>
不逺其詩未至流散况周禮盡在魯國孔子賢于叔孫<lb/>
豈叔孫尚得見之而孔子反不得見也由此而論茅鴟<lb/>
之作不合禮文為依孔子刪去亦已明矣或曰安知新<lb/>
宫不為刪去耶荅曰新宫為周公所収燕禮所用不與<lb/>
茅鴟同也曰茅鴟為風乎為雅乎曰非雅也風也何以言<lb/>
之以叔孫大夫所賦多是國風故也今之所補亦體風<lb/>
焉<lb/>
　　　小序<lb/>
<pb n="KR3j0029_WYG_002-17b"/>
茅鴟刺食禄而無禮也在位之人有重禄而無禮度君<lb/>
子以為茅鴟之不若作詩以刺之茅鴟茅鴟無集我岡<lb/>
汝食汝飽莫我為祥願彈去汝來彼鳳凰來彼鳳凰其<lb/>
儀有章茅鴟茅鴟無啄我雀汝食汝飽莫我肯略願彈<lb/>
去汝來彼瑞鵲來彼瑞鵲其音可樂茅鴟茅鴟無搏<graphic n="KR1870" url="https://raw.githubusercontent.com/kanripo/KR-Gaiji/master/images/KR1870.png" mimeType="image/png"/>
鶹汝食汝飽莫我為休願彈去汝來彼鳲鳩來彼鳲鳩<lb/>
食子其周茅鴟茅鴟無嚍我陵汝食汝飽莫我好聲願<lb/>
彈去汝來彼倉鷹來彼倉鷹祭鳥是徴<lb/>
<pb n="KR3j0029_WYG_002-18a"/>
　　　茅鴟四章章八句<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0029_WYG_002-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兼明書卷二<lb/>
</p>
<p>
</p>
  </div>
<div>
                <head>兼明書卷三</head>
    <p>
<pb n="KR3j0029_WYG_003-1a"/>
欽定四庫全書<lb/>
　兼明書卷三　　　　　　唐　丘光庭　撰<lb/>
　　春秋<lb/>
　　　劉子𤣥誤說周之諸侯用夏正<lb/>
劉子𤣥史通云春秋諸國皆用夏正魯以行天子禮儀<lb/>
故獨用周家正朔至如書元年春正月者年即魯君之<lb/>
年月則周王之月考所紀書年始達此義而自古說春<lb/>
秋者妄為解釋明曰古者孟春之月天子頒朔于諸侯<lb/>
<pb n="KR3j0029_WYG_003-1b"/>
諸侯奉而行之安有周代諸侯而用夏家正朔按文十<lb/>
七年左傳鄭子家與晉趙宣子書云二年六月壬申朝<lb/>
于齊杜注云鄭文公二年六月日即魯荘公二十三年<lb/>
六月二十日也此即諸侯奉行周正之明文也而子𤣥<lb/>
不精魯史妄斥先儒說經典之玷不可以訓或曰春秋<lb/>
後序是杜因<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>所書<hi>闕三字</hi>曲沃荘伯之十一年十一月<lb/>
魯隱公之元年正月也所書是魏國史記魏本周之諸<lb/>
侯何故不用周正也魏國之興在周之末時稱戰國魯<lb/>
<pb n="KR3j0029_WYG_003-2a"/>
不臣周自造史書追書前代稱王改朔用夏正而子𤣥<lb/>
執戰國之史而論春秋之制以末正本無乃悖乎<lb/>
　　　善者信矣<lb/>
隱六年左傳云周任有言曰為國家者見惡如農夫之<lb/>
務去草焉芟夷藴崇之絶其本根勿使能植則善者信<lb/>
矣明曰信當讀為屈伸古者多用信字為伸易繫辭曰<lb/>
尺蠖之屈以求信也此其類焉傳言善者信善者謂嘉<lb/>
榖之苗也惡者常盛則嘉榖之苗屈惡草除則嘉榖之<lb/>
<pb n="KR3j0029_WYG_003-2b"/>
苗伸故知信即古之伸字也<lb/>
　　　衛桓公名<lb/>
隱四年衛州吁殺其君完即桓公也諸儒讀皆如字明<lb/>
曰非也完當作皃何以知之夫名以昭實終将諱之故<lb/>
既葬而為諡若衛侯名完豈得諡之桓乎故知完當作<lb/>
皃按字書容貎之皃從白下八<hi>音八</hi>俗書完作皃與容貌<lb/>
之貌相似是桓公本名皃傳寫誤為完也<lb/>
　　　荆敗蔡師于莘<lb/>
<pb n="KR3j0029_WYG_003-3a"/>
荘十年荆敗蔡師于莘公羊曰荆者州名州不若國貶<lb/>
之若荆州之夷然也榖梁曰荆楚也何為謂之荆狄之<lb/>
也聖人立必後至天子弱必先叛左氏無此解杜元凱<lb/>
曰荆楚本號也譚趙取公榖為解明曰杜說是也且一<lb/>
國兩號其國有三殷商唐晉并此楚荆著在經典坦然<lb/>
明白按禮記云夫子失魯司冦将之荆又詩云戎狄是<lb/>
膺荆舒是懲則荆為楚之本號亦已明矣故荘四年傳<lb/>
稱荆尸而舉又曰楚武王荆尸皆謂舉其先代之軍法<lb/>
<pb n="KR3j0029_WYG_003-3b"/>
也必若以其侵伐中國貶曰荆則狄入衛吳入州來何<lb/>
故不舉州名以貶之乎按禹四海之内都置九州而執<lb/>
玉帛萬國則是州大而國小也豈加大于小而為貶乎<lb/>
且荘二十三年荆人來聘又何罪而曰荆楚敗徐于婁<lb/>
林又何功而書楚但當時史官承告而書不以此為褒<lb/>
貶也按春秋之例但舉國不稱人即為貶未有去其國<lb/>
號而舉州名為貶者也或曰既不以荆為貶經書荆而<lb/>
傳稱楚何也荅曰當此之時楚國實名荆左氏為傳之<lb/>
<pb n="KR3j0029_WYG_003-4a"/>
時近書之為楚耳推此諸文則記事之義為得其實矣<lb/>
　　　金鼓以聲氣也<lb/>
僖二十二年左傳曰三軍以利用也金鼓以聲氣也杜<lb/>
元凱曰金鼓以佐士衆之聲氣也明曰非也按上文云<lb/>
三軍以利用下文云聲盛致志則是金鼓所以佐士衆<lb/>
之氣若謂佐士衆之聲氣則於文理乖矣<lb/>
　　　葛藟庇本根<lb/>
文七年樂豫曰公族公室之枝葉也若去之則根本無<lb/>
<pb n="KR3j0029_WYG_003-4b"/>
所庇廕矣葛藟猶能庇其本根杜注云葛之能藟蔓繁<lb/>
茂者以本根庇廕之多也且庇廕者自上及下之辭也<lb/>
此理炳明不注亦得<lb/>
　　　文馬<lb/>
宣二年宋人以兵車百乘文馬百駟以贖華元于鄭杜<lb/>
注曰畫馬為文四百匹也明曰杜說非也文馬者馬之<lb/>
毛色自有文彩重其難得若畵為文乃是常馬何足貴<lb/>
乎<lb/>
<pb n="KR3j0029_WYG_003-5a"/>
　　　姞吉人<lb/>
宣五年左傳云鄭文公有賤妾曰燕姞而生穆公石癸<lb/>
曰吾聞姬姞耦其子孫必蕃姞吉人也后稷之元妃也<lb/>
明曰石癸所言是論姞字之義義即當時姞從人作吉<lb/>
後代改之從女若當是從女安得吉人之語乎故知從<lb/>
女者失其義也<lb/>
　　　敝邑之幸<lb/>
成二年齊賔媚人對晉人曰請收合餘燼背城借一敝<lb/>
<pb n="KR3j0029_WYG_003-5b"/>
邑之幸亦云從也况其不幸敢不唯命是聽杜注曰言<lb/>
完全之時尚不敢違晉今若不幸即從命也明曰杜注<lb/>
誤也今尋其辭意言背城一戰戰若幸勝尚當從晉命<lb/>
若不幸而敗固不敢不服也幸一戰而獲勝非謂完全<lb/>
之時也<lb/>
　　　兩觀<lb/>
定二年雉門及兩觀災冬十月新作雉門及兩觀趙子<lb/>
曰復作兩觀譏仍舊也其意言諸侯無兩觀有者僭天<lb/>
<pb n="KR3j0029_WYG_003-6a"/>
子也今因天災宜廢之明曰按左氏及毛詩禮記天子<lb/>
有靈臺諸侯有觀臺靈臺者别地為之觀臺者因門為<lb/>
之凡臺望雲物如災祥水旱逆為之備不可無也左傳<lb/>
曰公既視朔遂登觀臺以望而書禮也禮運曰天子諸<lb/>
侯臺門大夫不臺門此以崇為貴也臺門即兩觀也由<lb/>
此言之諸侯之有兩觀亦以明矣或曰魯以周公故得<lb/>
有兩觀其餘諸侯不當有也荅曰若後者復作是也又<lb/>
何譏乎又曰非譏何以書也荅曰春秋之義有褒而書<lb/>
<pb n="KR3j0029_WYG_003-6b"/>
者有貶而書者有譏而書者非褒貶譏而書者有國之<lb/>
大事法合書者即此新作雉門及兩觀及僖二十年新<lb/>
作南門之類也於法自當書非由譏也且兩觀與雉門<lb/>
同文豈雉門亦不當作邪據此諸文則趙子言非也<lb/>
　　禮記<lb/>
　　　宿離不貸<lb/>
月令云命太史司天歴候日月星辰宿離不貸孔頴達<lb/>
曰離讀為儷猶配偶也言太史之官使馮相氏保章氏<lb/>
<pb n="KR3j0029_WYG_003-7a"/>
常在候不得怠慢不覺天文之變異孔頴達之解謬之<lb/>
甚也且經云日月星辰宿離不貸<hi>闕四字</hi>字不當繫於馮<lb/>
相保章也且馮相保章即太史之官何故将特在星辰<lb/>
之下乎今以星謂二十八宿也辰謂日月之舍也宿留<lb/>
止離經厯言天子命太史之官厯候日月星辰即留止<lb/>
所經厯為祥為災無令差貸詩云月離于畢俾滂沱矣<lb/>
書云星有好風星有好雨月之從星則以風雨其此之<lb/>
謂乎而頴達以宿離為馮相保章同宿配偶是其不顧<lb/>
<pb n="KR3j0029_WYG_003-7b"/>
經文妄為穿鑿<lb/>
　　　占兆審卦<lb/>
月令曰命有司釁龜策占兆審卦吉凶孔頴達曰有司<lb/>
太史之官殺牲以血塗之曰釁使之神也䇿蓍也占兆<lb/>
謂卜兆之書也非但釁其蓍龜兼釁此占兆之書不言<lb/>
釁占兆者蒙上文也卦筮卦也易有六十四卦或吉或<lb/>
㐫但審省之而已以其筮短龜長賤於龜兆故也明曰<lb/>
按周禮龜人上春釁龜無釁占兆之文而頴達解月令<lb/>
<pb n="KR3j0029_WYG_003-8a"/>
言兼釁占兆之書非也且兆詞存于竹帛何容以血塗<lb/>
之哉博雅云占瞻也爾雅云占視也則是占之為言繫<lb/>
人不繫兆也正與審字義同以兆卦各有吉凶慮其差<lb/>
謬故因釁龜筞之時占視其兆審省其卦也兆下不言<lb/>
吉凶者以其文繫總以吉凶結之也云筮短龜長此左<lb/>
傳文也頴達既誤解釁兆不釁卦故引左傳證之按僖<lb/>
五年左傳云晉獻公欲以驪姬為夫人卜之不吉筮之<lb/>
吉公曰從筮卜人曰筮短龜長不如從長按易之為書<lb/>
<pb n="KR3j0029_WYG_003-8b"/>
河圖出文經三聖人有天道廣大悉備未有龜卜之書<lb/>
若斯之盛也豈短賤于龜乎或曰既不短于龜何以故<lb/>
立驪姬而筮之吉乎答曰必非應筮亦不吉但卜人不<lb/>
善占筮謂之為吉耳亦猶穆姜初徃東宫而筮之遇艮<lb/>
之隨史曰隨其出也姜氏自占之曰不然必死於此不<lb/>
得出矣其後穆姜竟卒于東宫又南蒯将逐季氏筮之<lb/>
遇坤之比曰黄裳元吉以為大吉也子服惠伯曰忠信<lb/>
之事則可不然必敗其後南蒯果不克奔齊此皆卦告<lb/>
<pb n="KR3j0029_WYG_003-9a"/>
之凶而誤占之為吉非短于龜也<lb/>
　　　苦菜<lb/>
月令孟夏苦菜秀孔頴達曰菜似馬薤而花白其味極<lb/>
苦明曰按夏小正四月王萯秀月令用小正為本改王<lb/>
萯為苦菜也詩豳風四月莠葽鄭康成疑葽為王萯今<lb/>
驗四月秀者野人呼為苦葽<hi>去聲</hi>春初取煮去苦味和米<lb/>
粉作餅食之四月中莖如蓬艾花如牛蒡花四月秋氣<lb/>
生故苦葽秀則一歳物成自苦葽始月令所書皆應時<lb/>
<pb n="KR3j0029_WYG_003-9b"/>
之物其言苦菜即苦葽也頴達所見别是一物不可引<lb/>
以解此<lb/>
　　　螻蟈<lb/>
月令立夏之日螻蟈鳴孔頴達曰螻蟈蝦蟇也明曰非<lb/>
也按蝦蟇一名蟾蜍不能鳴者蛙也故<hi>闕四字</hi>牝蘜殪蛙<lb/>
然則螻蟈蛙之類也爾雅云鼃猶黽在水者黽黽即蛙<lb/>
也蟾蜍即蝦䗫也郭璞曰蝦蟇非也按蛙形小而長色<lb/>
青而皮光春夏居水邊相對而鳴者也蝦蟇形闊而短<lb/>
<pb n="KR3j0029_WYG_003-10a"/>
色黄而皮如砂鞭之汁出如乳醫方用之治甘蟲狗毒<lb/>
是今人悉呼蝦蟇者相承誤也按蛙鳴始于二月驗立<lb/>
夏而鳴者其形最小其色褐黑好聚淺水而鳴其聲如<lb/>
自呼為渴于者是螻蟈也<lb/>
　　　王𤓰<lb/>
月令立夏之後十日王𤓰生諸儒及本艸多不詳識明<lb/>
曰王𤓰即栝樓也栝樓與土𤓰形状藤葉正相類但栝<lb/>
樓大而土𤓰小耳以其大於土𤓰故以王字别之爾雅<lb/>
<pb n="KR3j0029_WYG_003-10b"/>
諸言王者皆此類也今驗栝樓立夏之後其苗始生正<lb/>
與月令文合故知先儒之說皆非也<lb/>
　　　正鵠<lb/>
射義曰失諸正鵠而反求諸身先儒皆以鵠鳥小鳥畵<lb/>
於射侯之上明曰鵠有二音其鳥亦别鴻鵠即胡木反<lb/>
正鵠則古篤反廣雅曰鴉鵠<hi>上音于反下古篤用</hi>鵲也然則鴉鵠<lb/>
是鵲鵲即是鴉鴉性驚黠射之難中故畵于射侯之上<lb/>
非小鳥也小鳥無名鵠者先儒未之詳也今射垜之上<lb/>
<pb n="KR3j0029_WYG_003-11a"/>
畵烏珠者是正面畵烏鴉也<lb/>
　　論語<lb/>
　　　　而好犯上<lb/>
有子曰其為人也孝悌而好犯上者鮮矣皇侃曰犯上<lb/>
謂犯顔而諫言孝悌之人必不犯顔而諫明曰犯上謂<lb/>
干犯君上之法令也言人事父母能孝事長兄能悌即<lb/>
事君上能遵法令必不干犯於君上也既不犯上必無<lb/>
作亂之心故下文云而好作亂者未之有也<lb/>
<pb n="KR3j0029_WYG_003-11b"/>
　　　指其掌<lb/>
或問禘之說子曰不知也知其說者之于天下也其如<lb/>
示諸斯乎指其掌包咸曰孔子謂或人言知禘禮之說<lb/>
者于天下之事如指示以掌中之物言其易了也明曰<lb/>
斯此也此掌中也指其掌者孔子以一手指指一手之<lb/>
掌中此三字是當時状非謂示以掌中之物也<lb/>
　　　祭如在<lb/>
祭如在孔安國曰言事死如事生又曰祭神如神在孔<lb/>
<pb n="KR3j0029_WYG_003-12a"/>
安國曰謂祭百神也明曰祭如在者是孔子之前相傳<lb/>
有此言也孔子解之曰祭神如神在耳非謂兩般鬼神<lb/>
也<lb/>
　　　而有宋朝之美<lb/>
孔子曰不有祝鮀之佞而有宋朝之美難乎免于今之<lb/>
世矣明曰此孔子歎末世浮薄所尚者口才與貌耳如<lb/>
此則不得云而有宋朝之美葢此而亦當作不傳寫誤<lb/>
也<lb/>
<pb n="KR3j0029_WYG_003-12b"/>
　　　飯蔬食<lb/>
皇侃曰蔬食菜食明曰經典言疏食者皆謂麄飯非菜<lb/>
食也音嗣謂飯麄飯者喫麄飯也上飯音扶晩反<lb/>
　　　唐棣<lb/>
唐棣之華偏其反而孔安國曰唐棣棣也明曰爾雅釋<lb/>
木云唐棣栘<hi>常黎反</hi>郭璞注曰白栘似白楊樹江東呼為<lb/>
扶栘也又云常棣棣郭璞曰今山中有棣樹子如櫻桃<lb/>
可㗖則唐棣是栘非棣也常棣是棣<lb/>
<pb n="KR3j0029_WYG_003-13a"/>
　　　食不厭精<lb/>
皇侃曰食麄則誤人生疾故調和不厭精潔也明曰食<lb/>
音嗣謂飯也言舂米作飯不厭精鑿也<hi>鑿子各反</hi>
　　　食饐而餲<lb/>
皇侃曰謂經久味惡如乾魚肉久而味惡也明曰食音<lb/>
嗣謂飯也饐餲也飯餿敗也爾雅云食饐謂之餲郭璞<lb/>
云飯饖臭也則為得其義焉<lb/>
　　　肉雖多不使勝食氣<lb/>
<pb n="KR3j0029_WYG_003-13b"/>
皇侃曰食謂他饌明曰音嗣謂飯也言孔子喫肉常令<lb/>
少于飯也<lb/>
　　　迅雷風烈必變<lb/>
孔安國注曰敬天之怒明曰怒非也敬天道變也何以<lb/>
知之按雷者陽盛之聲也位在東方發于二月風者發<lb/>
生之氣也在卦屬巽于星屬箕易曰雷風恒風雷益又<lb/>
曰動萬物莫疾乎雷撓萬物莫疾乎風由此觀之風雷<lb/>
非天之怒亦已明矣或云詩曰敬天之怒無敢戯豫何<lb/>
<pb n="KR3j0029_WYG_003-14a"/>
也荅曰怒非風雷之謂也其謂天福善禍淫故無敢戯<lb/>
豫慮其加禍爾葢以禍淫為怒豈謂風雷邪又難曰左<lb/>
傳云為刑罰威獄以類其震曜殺戮此非天之怒耶荅<lb/>
曰此左氏之不通也且震曜殺戮在夏刑罰威獄在秋<lb/>
若聖人法雷而立刑則當盛夏而决罪也又難曰雷風<lb/>
不為天之怒春秋震夷伯之廟左傳曰展氏有隱慝焉<lb/>
何也荅曰春秋記異耳左傳言也若以展氏有罪凶為<lb/>
天所震則楚子商臣單于冒頓何不震之葢夷伯之廟<lb/>
<pb n="KR3j0029_WYG_003-14b"/>
偶因震而圯耳今人之舍如此者亦不少矣又難曰今<lb/>
人有震死者何也荅曰五行六氣能生人亦能殺人非<lb/>
獨雷霆也故人之生命有合兵死者有合水死者有合<lb/>
火死者有合震死者然則雷之為物與夫水火無以異<lb/>
也又難曰今震死之人如鬼神何也荅曰古人云蛇從<lb/>
霧龍從雲雲既興而龍神從之或害物耳水之深蛟蜃<lb/>
居之山之大豺虎宅之所謂方以類聚物以羣分也但<lb/>
人禀隂陽之變豈可同于平常故衣服冠而坐也<lb/>
<pb n="KR3j0029_WYG_003-15a"/>
　　　顔路請子之車以為槨<lb/>
先儒皆言請其車賣之為槨也明曰經止言為槨是欲<lb/>
毁其車作槨耳非将賣之也若賣車買其為槨之木可<lb/>
以請于他財何故特請其車也且經無賣之文何為妄<lb/>
說<lb/>
　　　其父攘羊而子證之<lb/>
明曰視其文勢無子字後人加之耳按上文云吾黨有<lb/>
直躬者此即攘羊者之子也但云其父攘羊而證之于<lb/>
<pb n="KR3j0029_WYG_003-15b"/>
文自足如今更加子字翻使不安必非游夏之文<lb/>
　　孝經<lb/>
　　　仲尼<lb/>
今人讀仲尼之尼與僧尼之尼音同明曰非也仲尼之<lb/>
尼當音夷古夷字耳按尚書古文隅<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>島<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>萊<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>並作<lb/>
<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>今文皆作夷然則夷<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>音義同也又按左傳魯哀公<lb/>
誄孔子曰嗚呼哀哉<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>父<hi>音甫</hi>晉王衍字夷甫是用今文<lb/>
耳又漢有諫<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>晉有潘<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>猶用古字按字書仲<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>之<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>
<pb n="KR3j0029_WYG_003-16a"/>
從尸下二僧尼之尼從尸下工文字不同音義亦别代<lb/>
人不能分别乃一槩而呼實乖聖人之音也<lb/>
　　　曽子侍<lb/>
明曰孔子之行在孝經可謂不刋之典顔閔無問荅獨<lb/>
與曽參論者諸儒之說頗有不同且必親不和有孝子<lb/>
顔閔之父和而孝不顯曽參父嚴而孝道著所以孔子<lb/>
與之論孝兼亦慮其心不固因以朂之也或曰何知曽<lb/>
參之父嚴者荅曰孟子云曽參之事父也訓之以小杖<lb/>
<pb n="KR3j0029_WYG_003-16b"/>
則受諭之以大杖則走者恐虧其體非孝之道常鋤𤓰<lb/>
誤傷蔓乃以大杖毆之是其嚴也<lb/>
　　爾雅<lb/>
　　　菟字<lb/>
釋艸云菄菟荄蘩菟蒵蔩莵𤓰之類菟字皆從艸明曰<lb/>
菟字不從艸按艸菜之號多取鳥獸之名以為之至如<lb/>
葝䑕尾孟狼尾萒雀弁<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>烏薞荓馬帚茭牛蘄蔨鹿靃<lb/>
之類其䑕狼雀烏馬牛鹿等字皆不從草兔亦獸名何<lb/>
<pb n="KR3j0029_WYG_003-17a"/>
獨從草葢後人妄加之耳<lb/>
　　　蜚蠦蜰<lb/>
釋蟲云蜚蠦蜰郭璞注云蜰即負盤臭蟲也明曰按春<lb/>
秋書秋有蜚杜注云蜚負蠜也然杜預以蟲一名蠦蜰<lb/>
而郭以此蟲一名蜚蠦一名蜰以春秋證之即郭解誤<lb/>
也<lb/>
　　　桑鳸竊脂<lb/>
釋鳥云桑鳸竊脂郭璞云俗謂之青雀觜曲食肉好盗<lb/>
<pb n="KR3j0029_WYG_003-17b"/>
脂膏食之因以為名也明曰非也按下文云夏鳸竊𤣥<lb/>
秋鳸竊藍冬鳸竊黄棘鳸竊丹豈諸鳸皆善為盗而偷<lb/>
竊𤣥黄丹藍者乎葢竊之言淺也竊𤣥者淺黑色也竊<lb/>
藍者淺青色也竊黄者淺黄色也竊丹者淺赤色也竊<lb/>
脂者淺白色也今三四月間採桑之時有小鳥灰色眼<lb/>
下正白俗呼白鵊鳥是也以其採桑時來故謂之桑鳸<lb/>
而郭注謂竊脂為盗脂肉一何謬哉<lb/>
　兼明書卷三<lb/>
</p>
<p>
</p>
  </div>
<div>
                <head>兼明書卷四</head>
    <p>
<pb n="KR3j0029_WYG_004-1a"/>
欽定四庫全書<lb/>
　兼明書卷四　　　　　　唐　丘光庭　撰<lb/>
　　文選<lb/>
　　　五臣注文選<lb/>
五臣者不知何許人也所注文選頗為乖疎盖以時有<lb/>
王張遂乃盛行於代将欲從首至末搴其蕭根則必溢<lb/>
帙盈箱徒費牋翰茍蔑而不語則誤後學習是用略舉<lb/>
綱條餘可三隅反也<lb/>
<pb n="KR3j0029_WYG_004-1b"/>
　　　吳都賦<lb/>
吳都賦曰且有吳之開國造于太伯宣于延陵盖端委<lb/>
之所彰髙節之所興臣延濟曰太伯延陵端其志操委<lb/>
棄其位以存讓體是興髙節也明曰據賦文是雙闗覆<lb/>
装體以端委所彰覆太伯髙節所興覆延陵宜于所彰<lb/>
下注太伯之徳解端委之事所興下注延陵之徳釋髙<lb/>
節之文不宜将二人之事混同而注之且釋端委之意<lb/>
殊非經典按左𫝊曰太伯端委以治周禮杜元凱注曰<lb/>
<pb n="KR3j0029_WYG_004-2a"/>
端委禮服也頴達曰端𤣥也委者長垂于地也賦言太<lb/>
伯造成國邑服𤣥端之衣以行周禮彰顯先王之風化<lb/>
于吳國也左𫝊又曰公子光弑王僚以國讓延陵季子<lb/>
季子曰聖達節次守節為君非吾節也雖不能達敢失<lb/>
守乎棄其室而耕于野遂捨之賦言延陵以此髙尚之<lb/>
節宣播謙讓之風以興盛吳國非謂自興髙節也賦又<lb/>
曰建至徳以創鴻業世無得而顯稱臣延濟曰言我吳<lb/>
都後建立延陵太伯之徳以創大業代無得而稱美者<lb/>
<pb n="KR3j0029_WYG_004-2b"/>
又曰由克讓以立風俗輕脫屣于千乘臣周翰曰言吳<lb/>
能建太伯延陵讓節以成風俗盖謂讓千乘之重如脫<lb/>
屣也明曰此文亦雙闗體云建至徳以創鴻業世無得<lb/>
而顯稱者此獨論太伯之徳耳太伯建立至徳以開創<lb/>
吳國之大業其徳浩大故代人無可得而稱論語曰泰<lb/>
伯其可謂至徳也三以天下讓民無得而稱焉是也且<lb/>
延陵非創業之主注不得兼言延陵之徳也其由克讓<lb/>
以立風俗輕脫屣于千乗此則論延陵之徳也言延陵<lb/>
<pb n="KR3j0029_WYG_004-3a"/>
讓國而耕於野是其克讓輕千乗也注不得兼言太伯<lb/>
之徳以致混淆賦又曰外失輔車脣齒之援臣向曰輔<lb/>
陪乗也吳蜀相資猶陪乗以脣齒為内外明曰按左𫝊<lb/>
云輔車相依脣亡齒寒先儒皆以輔為頰輔車謂牙車<lb/>
此注云陪乗非也或云詩云其車既載乃棄爾輔則是<lb/>
車之與輔亦相依之物有何不可而子非之其有說乎<lb/>
易云咸其輔頰舌孔頴達曰輔頰俱為口旁之肉輔是<lb/>
口旁之肉則為牙車脣齒四者同類相依而存闕一不<lb/>
<pb n="KR3j0029_WYG_004-3b"/>
可以喻二國更相表裏乃得俱全若以輔為陪乗則車<lb/>
為載物之事輔為御車之人也人之與車非相類不可<lb/>
以喻二國故陪乗非也<lb/>
　　　雲楶藻梲<lb/>
靈光殿賦曰雲楶藻梲臣向曰楶梁上柱梲义手也明<lb/>
曰按爾雅釋宫云栭謂之楶郭璞曰薄櫨也<hi>薄音皮碧反</hi>薄<lb/>
柱頭也櫨斗也又云杗廇謂之梁其上楹謂之梲郭璞<lb/>
云侏儒柱也臣向不依爾雅之文臆為其說且上文枝<lb/>
<pb n="KR3j0029_WYG_004-4a"/>
牚杈枒而邪據周翰曰枝牚梁上交木交即义手也何<lb/>
得更以梲為义手違經背義乖謬之甚<lb/>
　　　濫觴<lb/>
江賦云初發源乎濫觴周翰曰濫謂泛濫水流貌觴酒<lb/>
盃也謂江之發源流如一盃也明曰周翰以觴為酒盃<lb/>
則是也然以其流水如一盃之多則非也何者且濫非<lb/>
水流之貌濫者泛也言其水小裁可浮泛酒盃耳<lb/>
　　　豈鮮輝于陽春<lb/>
<pb n="KR3j0029_WYG_004-4b"/>
雪賦云君寧見堦上之白雪豈鮮輝于陽春臣銑曰鮮<lb/>
寡也雪之光輝豈寡于陽春也明曰下文云𤣥隂凝沍<lb/>
不昧其潔太陽輝耀不固其節則鮮謂鮮明也言雪當<lb/>
見日而消不能鮮明光輝于陽春也<lb/>
　　　疇徳瑞聖<lb/>
赭白馬賦云實有騰光吐疇徳瑞聖之符焉臣良曰疇<lb/>
昔也言昔帝之徳有瑞聖之符焉明曰疇等也言焉可<lb/>
以等齊君子之徳祥瑞聖人之道也<lb/>
<pb n="KR3j0029_WYG_004-5a"/>
　　　珪璋特達<lb/>
郭璞遊仙詩曰珪璋雖特達明月難暗投臣延濟曰特<lb/>
達美貎明曰按朝聘之禮有珪璋璧琮璧琮則加束帛<lb/>
然後能達而珪璋徳重可以獨行故曰特達聘禮云珪<lb/>
璋特達徳也此詩之意言君子雖有才徳不假外助然<lb/>
亦不可仕於亂代如明月之珠不可以暗中投人也<lb/>
　　　昔聞東陵𤓰<lb/>
阮籍詠懐詩曰昔聞東陵𤓰近在青門外臣延濟曰故<lb/>
<pb n="KR3j0029_WYG_004-5b"/>
秦時東陵侯邵平種𤓰於青門外其𤓰甚美以供賓也<lb/>
明曰按嗣宗此詩是遭亂代思深居逺害故以𤓰喻之<lb/>
言邵平種𤓰不能深逺近在青門之外又色妍味美遂<lb/>
為人所食啗故下云五色耀朝日嘉賓四面會膏火自<lb/>
煎熬多財為患害意言人遭代亂茍逞才露頴必為時<lb/>
所害如美𤓰膏火之自喪矣而延濟不喻此義種𤓰以<lb/>
供賓客何其謬歟<lb/>
　　　布衣可終身<lb/>
<pb n="KR3j0029_WYG_004-6a"/>
其詩又云布衣可終身臣銑曰布衣謂邵平明曰此詩<lb/>
取𤓰喻不専指邵平言人當亂代但服布衣自可終身<lb/>
何必紆朱拖紫也<lb/>
　　　施已惟約<lb/>
陸士龍大将軍宴會被命作詩其末章云施已惟約于<lb/>
禮斯豐天錫難老如嶽之崇臣向曰約薄豐厚也言我<lb/>
所施用甚薄遇禮且厚是天賜我難老之惠如山嶽之<lb/>
崇也明曰觀士龍之意是祝王之辭言王於身儉約於<lb/>
<pb n="KR3j0029_WYG_004-6b"/>
禮則豐厚所以天賜王難老如嶽之崇非士龍自謂也<lb/>
　　　霜降休百工<lb/>
謝宣逺九日從宋公戯馬臺送孔令詩云風至授寒服<lb/>
霜降休百工臣延濟曰季秋涼風至始授衣也霜降膠<lb/>
漆堅可以為器故美百工之功也明曰按月令季秋云<lb/>
霜始降則百工休注曰謂膠漆之作停也宣逺亦用此<lb/>
義言嵗将晏授寒衣停百工人民安可以謀飲讌餞賓<lb/>
客也而延濟訓休為美言霜降膠漆堅可為器物若如<lb/>
<pb n="KR3j0029_WYG_004-7a"/>
此則既興百工是其勞苦何歡讌之有且時方寒凜非<lb/>
用膠漆之日翻覆尋繹理無所通<lb/>
　　　尚席函杖<lb/>
顔延年皇太子釋奠會詩曰尚席函杖臣周翰曰尚席<lb/>
儒席也明曰今觀此詩文勢非謂儒席也尚席謂設席<lb/>
之吏也設此太子之席其間相去容杖以指書講書也<lb/>
知尚席為設席之吏者以其詩云尚席函杖承疑捧帙<lb/>
侍言稱辭惇史秉筆承疑侍言惇史三者皆太子屬官<lb/>
<pb n="KR3j0029_WYG_004-7b"/>
故知尚席亦官吏如尚衣之事也<lb/>
　　　鳳吹<lb/>
丘希範侍宴會樂遊苑送徐州應詔詩云詰旦閶闔開<lb/>
馳道聞鳳吹臣延濟曰鳳吹笙也笙體象鳳故比之也<lb/>
明曰吹者樂之總稱鳳者美言之也以天子行幸必奏<lb/>
衆樂豈獨吹笙而已哉故月令云命樂工習吹大享帝<lb/>
於明堂是謂衆樂為吹也<lb/>
　　　細草藉龍騎<lb/>
<pb n="KR3j0029_WYG_004-8a"/>
其詩又云輕荑承玉輦細草藉龍騎臣良曰藉猶鋪也<lb/>
明曰藉猶薦也草在馬蹄之下故曰藉也<lb/>
　　　借曰<lb/>
陸士衡贈馮文羆詩云借曰未給亦既三年臣銑曰借<lb/>
日假日也給猶足也言王事無暇常假日而遊尚未為<lb/>
足也明曰此本出於毛詩按大雅篇云借曰未知亦既<lb/>
抱子鄭𤣥曰假令人云王尚幼小未有所知亦已抱子<lb/>
長大矣亦不幼小也據毛詩之義則以曰為語辭今臣<lb/>
<pb n="KR3j0029_WYG_004-8b"/>
銑此注以曰為日月之日則與毛詩之義大乖士衡之<lb/>
意不合矣<lb/>
　　　項領<lb/>
其詩又曰之子既命四牡項領臣良曰項領者駕木項<lb/>
上也明曰按毛詩節南山篇云駕彼四牡四牡項領毛<lb/>
萇曰項大也言四馬之肥其領大也今士衡取此意以<lb/>
美文羆之行亦宜訓項為大而云駕木項上其義安在<lb/>
　　　涕交纓<lb/>
<pb n="KR3j0029_WYG_004-9a"/>
陸士衡贈弟詩云寤言涕交纓臣銑曰纓衣領也明曰<lb/>
纓帯也雖文章用字與經稍疎詁訓釋名安可臆斷<lb/>
　　　西陵<lb/>
謝惠連西陵遇風獻康樂臣良曰西陵盖所居之西陵<lb/>
也明曰西陵浙江東之西陵驛名也何以知之以其詩<lb/>
云昨發浦陽汭今宿湘江湄知也<lb/>
　　　中孚爻<lb/>
謝靈運初發石頭城詩云雖抱中孚爻猶勞貝錦詩臣<lb/>
<pb n="KR3j0029_WYG_004-9b"/>
銑曰易中孚卦九五爻也明曰按中孚九五云有孚攣<lb/>
如无咎其義言九五居尊為中孚之主為信不可暫捨<lb/>
而攣繫不絶故得無咎此為王者之事非臣下之所指<lb/>
用且其辭義不當今尋靈運之意乃指九二爻耳按九<lb/>
二云鳴鶴在隂其子和之我有好爵吾與爾靡之其義<lb/>
言九二處重隂之下履不失中立誠篤志雖在闇昧物<lb/>
亦應焉故曰鳴鶴在隂其子和之不私權利唯徳是與<lb/>
故曰我有好爵吾與爾靡之是靈運常抱此道尚為孟<lb/>
<pb n="KR3j0029_WYG_004-10a"/>
覬誣奏故曰猶勞貝錦詩而張銑以為九五爻何義也<lb/>
　　　𤓰田不納履<lb/>
古詩云君子防未然不處嫌疑間𤓰田不納履李下不<lb/>
整冠明曰履當為屨字之誤也文章之體不應兩句之<lb/>
内二字同音又諸經傳無納履之語按曲禮曰俯而納<lb/>
屨義曰俯低頭也納猶著也低頭著屨則似取𤓰故為<lb/>
人之所疑也履且無帯著時不必低頭故知履當為屨<lb/>
傳寫誤也<lb/>
<pb n="KR3j0029_WYG_004-10b"/>
　　　錯陶唐之象<lb/>
張景陽七命云錯陶唐之象臣銑曰錯雜也陶唐堯也<lb/>
象法也言晉徳雜於文法也明曰錯音蒼故反置也陶<lb/>
唐之代人有犯罪者畫其衣冠謂之象刑言今晉徳之<lb/>
盛人無犯罪者其陶唐之象刑亦錯置而不用也<lb/>
　　　辭逺遊<lb/>
曺子建求通親親表云若得辭逺遊戴武弁臣銳曰辭<lb/>
辭國逺遊謂出征也明曰逺遊亦冠名也辭者脫去之<lb/>
<pb n="KR3j0029_WYG_004-11a"/>
名也言脫去逺遊之冠而戴武弁之弁也知其然者以<lb/>
下文云解朱組佩青紱組紱皆綬也故知逺遊武弁皆<lb/>
冠也臣銳以逺遊謂出征一何乖謬<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0029_WYG_004-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兼明書卷四<lb/>
</p>
<p>
</p>
  </div>
<div>
                <head>兼明書卷五</head>
    <p>
<pb n="KR3j0029_WYG_005-1a"/>
欽定四庫全書<lb/>
　兼明書卷五　　　　　　唐　丘光庭　撰<lb/>
　　雜說<lb/>
　　　辛壬癸甲<lb/>
史記云禹辛日娶妻甲日生啓明曰司馬遷約尚書之<lb/>
文而為史記其於經義多不精詳按虞書益稷篇云予<lb/>
創若時娶于塗山辛壬癸甲啓呱呱而泣予弗子惟荒<lb/>
度土功孔安國曰禹言我懲丹朱之惡如此故辛日娶<lb/>
<pb n="KR3j0029_WYG_005-1b"/>
塗山氏之女甲日復往治水復往之後而啓生焉啓生<lb/>
之後或從東往西或從南徂北經過其門聞啓泣聲而<lb/>
不暇入子愛於啓以其水災未去唯大度水土之功故<lb/>
也而馬遷以塗山之女聘禹之後四日之内而生啓故<lb/>
聞其<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>泣聲而不入愛子之其不近人情一至於此<lb/>
且禹所以言此者以己勤於治水而不顧其家不私其<lb/>
子所以能成大功耳若馬遷之意是禹疑其妻而惡其<lb/>
子何勤勞之有焉<lb/>
<pb n="KR3j0029_WYG_005-2a"/>
　　　地震<lb/>
荘子云海水周流相薄則地震明曰荘子之言失之矣<lb/>
按春秋之時地震者五伯陽父曰陽伏而不能出隂迫<lb/>
而不能遂於是有地震其意言隂氣盛於上陽氣衰於<lb/>
下隂迫於陽而陽不能遂出故地震也或曰荘子之言<lb/>
亦有其理安知其失乎荅曰若大地俱震則可謂之海<lb/>
水相薄而為地震之時不同率土或秦寧而楚震或蜀<lb/>
動而吳安由是而論則水非而氣是也<lb/>
<pb n="KR3j0029_WYG_005-2b"/>
　　　日逺近<lb/>
列子云孔子出行逢二小兒争論日之逺近其一兒曰<lb/>
日初出近日中逺何以知之初出大日中小非近大而<lb/>
逺小乎其一兒曰初出逺日中近何以知之初出涼日<lb/>
中熱非逺涼而近熱乎各以此理質諸仲尼仲尼笑而<lb/>
不荅明曰按天形如彈丸陽城土圭得地之中則日之<lb/>
初出與日之中逺近均也初出大日中小者凡物平視<lb/>
之則大仰視之則小此乃視之有異耳初出涼日中熱<lb/>
<pb n="KR3j0029_WYG_005-3a"/>
者天氣不施故也初出之時中國在日之西故涼也日<lb/>
中之時中國當日之下故熱也易曰天道下濟而光明<lb/>
地道卑而上行則孔子知之矣或曰孔子知之何為不<lb/>
荅也荅曰仲尼祖述堯舜憲章文武其道大徳尊豈與<lb/>
小兒街譚卷議乎又六合之外非闗教化者仲尼棄而<lb/>
不論故子路問事鬼神與死皆不荅也且孔子纂易道<lb/>
以黜八索而不知日之逺近乎以其輕問故笑而不答<lb/>
或問曰子云陽城土圭得地之中何為東海近而西海<lb/>
<pb n="KR3j0029_WYG_005-3b"/>
逺也荅曰地傾東南垂入于海今之海岸求其海際以<lb/>
人之所見謂之近耳<lb/>
　　　月桂<lb/>
代人謂及第人為折月桂者明曰昔者郄詵射䇿登第<lb/>
天子問之曰卿自以為何如對曰臣以為桂林之一枝<lb/>
崑山之片玉今人謂為折月桂何其謬歟且月中無地<lb/>
安得有桂盖以地影入於月中似樹影耳<lb/>
　　　江東<lb/>
<pb n="KR3j0029_WYG_005-4a"/>
今人言項羽起於江東者多以為浙江之東明曰按古<lb/>
人稱江東皆謂楚江之東也以其江自西南而下江南<lb/>
江東隨江所向而呼也項羽起於江東即蘇州也故漢<lb/>
書稱項羽避仇於吳中其論用兵之道吳中士大夫皆<lb/>
出其下尋羽之行止無入浙東之文也或曰羽殺會稽<lb/>
守賈守通會稽非浙東乎答曰秦并天下分置三十六<lb/>
郡江東為會稽郡其治所在吳吳即今蘇州也羽殺賈<lb/>
守通之後起吳中子弟八千人非蘇州而何<lb/>
<pb n="KR3j0029_WYG_005-4b"/>
　　　江左<lb/>
晉宋齊梁之書皆謂江東為江左明曰此據大約而言<lb/>
細而論之左當為右何以明之按水之左右隨流所向<lb/>
而言之水南流則左在東而右在西水東流則左在北<lb/>
而右在南水北流則左在西而右在東昔三苗之國左<lb/>
洞庭而右彭蠡則洞庭在西彭蠡在東其水北流故也<lb/>
又哀二年左傳云晉趙簡子納衞太子蒯瞶于戚夜行<lb/>
迷道陽虎曰右河而南必至焉此時河轉北流故謂河<lb/>
<pb n="KR3j0029_WYG_005-5a"/>
東為右也又曲禮云主人入門而右客入門而左主人<lb/>
就東階客就西階門以向堂為正故左在西而右在東<lb/>
亦其義也按建業之西江水北流則當左在西而右在東<lb/>
今以江東為江左則是史官失其義也若非史官失其<lb/>
義則後人之傳寫誤也<lb/>
　　　我承其弊<lb/>
史記宋義云今秦攻趙戰勝則兵罷我承其弊明曰承<lb/>
字奉上之義於理不安當作乗陵之乗與乗勝逐北以<lb/>
<pb n="KR3j0029_WYG_005-5b"/>
剛乗柔其意同也<lb/>
　　　徒行<lb/>
范煜後漢書蔡琰見曺公蓬首徒行而入明曰不乗車<lb/>
者謂之徒行不履韈者謂之徒跣今文姬盖徒跣非徒<lb/>
行也故下文云曺公與之巾韈<lb/>
　　　象傲<lb/>
後漢書劉表與袁譚書曰昆弟之嫌未若重華之於象<lb/>
傲明曰按虞書云瞽子父頑母嚚象傲然則象是舜弟<lb/>
<pb n="KR3j0029_WYG_005-6a"/>
之名傲是不恭之稱非兩字名<lb/>
　　　瀟湘逢故人<lb/>
栁文暢江南云汀洲採白蘋日落江南春洞庭有歸客<lb/>
瀟湘逢故人近代詞人皆以為二人舊是往人忽於瀟<lb/>
湘之上相逢遇也明曰據其題稱江南曲是樂府閨情<lb/>
之詩也詩述婦人夫壻出行之後於春月採蘋次見洞<lb/>
庭湖上有人為客而歸婦人因問其夫其人答言於瀟<lb/>
湘之上逢見汝之夫更前去也故此婦人言故人去不<lb/>
<pb n="KR3j0029_WYG_005-6b"/>
返春華復将晩言己之年貌漸衰也不道新知樂祗言<lb/>
行路逺者此婦人憶其夫在外戀新人而不歸託言行<lb/>
路逺耳婦人謂夫為故人非謂往人逢遇也或問曰今<lb/>
湖州有白蘋洲題此詩於庭内則所言洞庭得非具區<lb/>
中之洞庭山耶答曰按其題稱江南曲其詩云瀟湘逢<lb/>
故人洞庭當與瀟湘接非具區中之洞庭山又爾雅云<lb/>
水中可居曰洲然則水中洲渚所在有之盖文暢曽守<lb/>
吳興後人遂題其詩於吳興之洲因為名耳<lb/>
<pb n="KR3j0029_WYG_005-7a"/>
　　　白蘋<lb/>
明曰經典言蘋者多先儒罕有解釋毛詩草木疏亦未<lb/>
為分了而湖州圖經謂之不滑之蓴大謬矣按爾雅釋<lb/>
草云蘋大萍左傳云蘋蘩蕰藻之菜然則蘋為萍類根<lb/>
不植泥生於水上今人呼為浮菜者是也入夏有花其<lb/>
花正白故謂之白蘋或曰蘋花夏生而栁惲詩云汀洲<lb/>
採白蘋日落江南春何也荅曰以蘋花色白故通無之<lb/>
時亦可呼為白蘋也<lb/>
<pb n="KR3j0029_WYG_005-7b"/>
　　　蔓菁<lb/>
今人呼菘為蔓菁云北地生者為蔓菁江南生者為菘<lb/>
其大同而小異耳食療本草所論亦然明曰此盖習俗<lb/>
之非也余少時亦謂菘為蔓菁常見醫方用蔓菁子為<lb/>
辟穀藥又用為塗頭油又用之消毒腫毎訝菘子有此<lb/>
諸功殊不知其所謂近讀齊民要術乃知蔓菁是蘿菔<lb/>
苗平生之疑渙然氷釋即醫方所用蔓菁子皆蘿菔子<lb/>
也漢桓帝時年饑勸人種蔓菁以充饑諸葛亮征漢令<lb/>
<pb n="KR3j0029_WYG_005-8a"/>
軍人種蘿菔則蘿菔蔓菁為一物無所疑也然則北人<lb/>
呼菘為蔓菁與南人不同者亦有由也盖鼎峙之世文<lb/>
軌不同魏武之父諱嵩故北人呼蔓菁而江南不為之<lb/>
諱也亦由吳主之女名二十而江南人呼二十為念而<lb/>
北人不為之避也由此言之蔓菁本為蘿菔苗亦已明<lb/>
矣或曰根苗一物何名之異乎答曰按地骨苗名枸把<lb/>
芎窮苗名蘼蕪藕苗名蓮荷亦其類也斯例實繁不可<lb/>
勝紀何獨蔓菁蘿菔不可異名乎又曰今北人呼為蔓<lb/>
<pb n="KR3j0029_WYG_005-8b"/>
菁者其形状與江南菘菜不同何也荅曰凡藥草果實<lb/>
蔬菜踰境則形状小異而况江南北地乎<lb/>
　　　把梓<lb/>
近代文人多以杞梓為大材可為棟梁之用明曰把梓<lb/>
小材木可為器物之用耳何以言之左傳云把梓皮革<lb/>
自楚往也與皮革同文故知非大材孟子曰性猶杞栁<lb/>
也義猶桮棬也以人性為仁義猶以把栁為桮棬釋木<lb/>
云杞枸檵郭璞曰今枸把也尚書梓材云既勤樸斵惟<lb/>
<pb n="KR3j0029_WYG_005-9a"/>
其塗丹雘孔安國曰梓漆也詩云椅桐梓漆然則梓非<lb/>
漆之别名可以為漆器之材耳是知祀之與梓皆柔軟<lb/>
之木杞則可為桮棬梓則可為漆器其非棟梁之材也<lb/>
明矣或曰昔秦人伐梓其中一青牛梓非大木耶答曰<lb/>
梓本大木但其為貨之時析而斷之為小材耳<lb/>
　　　七夕<lb/>
明曰古書皆以七月七日之夕謂之七夕今北人即以<lb/>
七月六日之夕乞巧詢其所自則說有異端靜而思之<lb/>
<pb n="KR3j0029_WYG_005-9b"/>
抑有由也盖鼎峙之世或中分之時南北異文車書不<lb/>
一必北朝帝王有當七日而崩者故其俗間用六日之<lb/>
夕南人不為之忌不移七日之夕由此而論昭然可見<lb/>
　　　楊溝<lb/>
崔豹古今注云長安御溝謂之楊溝植楊栁於其上也<lb/>
一曰羊溝謂羊喜觸垣牆作溝以隔之故曰羊溝明曰<lb/>
凡溝有露見其明者有以土填其上者土填其上者謂<lb/>
之隂溝露見其明者謂之陽溝言陽以對隂無他說也<lb/>
<pb n="KR3j0029_WYG_005-10a"/>
　　　化雞<lb/>
風俗通云雞朱氏之所化故呼雞作朱朱聲明曰萬物<lb/>
之生始於開闢軒轅之世已知十二屬之所配豈朱氏<lb/>
之姓興於軒轅之前乎按朱氏出於邾國之後春秋之<lb/>
時未有朱氏豈春秋之後方有雞乎風俗通以呼雞作<lb/>
朱朱聲即云朱氏之化且呼鴨作與與聲又是誰氏之<lb/>
化邪<lb/>
　　　脾磨<lb/>
<pb n="KR3j0029_WYG_005-10b"/>
世上醫人見人病不能飲食即云脾不磨者明曰按鳬<lb/>
鶩鵞鷄之類口無牙齒不能噍嚼須脾磨之然後能消<lb/>
故其脾皮悉皆堅厚若人則異畜獸既有齒牙能嚼食<lb/>
物故脾皆虚軟惟用氣化耳病人脾胃氣弱即不能化<lb/>
食非不磨也家語云齕吞者八竅而卵生齟齬者九竅<lb/>
而胎生胎卵既殊脾胃亦别而醫人不喻斯理一槩而<lb/>
言歴代雖多曽無悟者<lb/>
　　　丘氏<lb/>
<pb n="KR3j0029_WYG_005-11a"/>
孔緬唐韻引風俗通云丘氏魯左丘明之後也明曰丘<lb/>
明出自齊太公之後不因丘明得姓按藝文志云左丘<lb/>
明姓左名丘明故春秋傳稱左氏傳豈其子孫以父祖<lb/>
之名而為姓乎且昭二十三年左氏有邾大夫丘弱則<lb/>
左氏為傳之時已有丘氏則非丘明之後也明矣風俗<lb/>
通之妄唐韻之踈也<lb/>
　　　字書<lb/>
兹<hi>黒也二𤣥春秋傳曰何故使吾水兹子思反</hi>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>草株多益也從/卄茲子之反</hi>滋<hi>益也從水滋</hi>
<pb n="KR3j0029_WYG_005-11b"/>
三字說文孶<hi>禮記音子之反上從茲茲從二幺作茲訛又音字書見虞書有也</hi>一字字<lb/>
様明曰字様言訛者即是正也按書云樹徳務滋又云<lb/>
名言茲在茲古文並作茲上從艸<hi>音草</hi>下從二幺<hi>音一堯反</hi>盖<lb/>
以𨽻書艸之其畫直過豎書直下即今文作茲雅當其<lb/>
理幺者物之初生之貌故茲幾孳幽之字皆從二幺文<lb/>
義交通音韻相近是知茲盖兹此茲黒等字皆從二幺<lb/>
别有轉注音相近者亦皆准此或問曰安知左傳水茲<lb/>
之字不從水乎荅曰按杜注左傳云滋濁也不訓為黒<lb/>
<pb n="KR3j0029_WYG_005-12a"/>
假令茲訓為黒則幺是物之初生自得為黒不必要從<lb/>
𤣥也且𤣥字亦從幺取其初生色黒也故禮記夏后氏<lb/>
尚黒義曰夏以建寅為人正物生色黒詩云何草不𤣥<lb/>
是也又左傳云物生而後有象象而後有滋則是滋字<lb/>
元始於物生不始於水濁也又問曰今之滋益之字及<lb/>
左傳水滋之字皆從水何也荅曰後人加之耳<lb/>
氐<hi>丁兮反從氏下一</hi>底<hi>丁米反山居也亦月下也從氐</hi>二字說文及字様明<lb/>
曰按氐字氏下一凡聲相近者合皆從氐羝祗之類是<lb/>
<pb n="KR3j0029_WYG_005-12b"/>
也說文字様底字獨無下一非<lb/>
起<hi>古文起者子能立也從底己之己</hi>杞<hi>古文杞字/從木己</hi>芑<hi>古文芑字從卄己</hi>三字說<lb/>
文明曰按說文包字注云己子也起字檢說文手部亦<lb/>
無此字其下從手明<lb/>
協<hi>字様從十</hi>明曰協字訓和宜從心也且協音嫌臈反心邊<lb/>
著劦與口邊著十皆是諧聲何得協字更從十乎<lb/>
　<lb/>
　兼明書卷五<lb/>
</p>
<p>
</p>
  </div>
        </body>
</text>\m</TEI>
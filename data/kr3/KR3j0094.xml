<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>東坡志林卷一</head> <lb/>
    <p>
<pb n="KR3j0094_WYG_001-1a"/>
欽定四庫全書<lb/>
　東坡志林卷一<lb/>
　　　　　　　　　　　　　宋　蘇軾　撰<lb/>
僕嘗夢見人云是杜子美謂僕曰世人多誤解吾詩八<lb/>
　陣圖詩云江流石不轉遺恨失吞吳人皆以為先主<lb/>
　武侯皆欲與關羽復讐故恨其不能滅吳非也我本<lb/>
　意謂吳蜀唇齒之國不當相圖晉之所以能取蜀者<lb/>
　以蜀有吞吳之意此為恨耳此理甚長然子美死凡<lb/>
<pb n="KR3j0094_WYG_001-1b"/>
　四百年而猶不忘詩區區自别其意此真書生習氣<lb/>
　耶<lb/>
韓退之青龍寺詩終篇言赤色莫曉其故嘗見小説鄭<lb/>
　䖍寓青龍寺貧無紙取柿葉書九月柿葉赤而實紅<lb/>
　則退之詩乃謂此也<lb/>
退之詩云我生之辰月宿直斗乃知退之磨蝎為身宫<lb/>
　而僕乃以磨蝎為命平生多得謗譽殆是同病也<lb/>
石介作三豪詩其畧云曼卿豪於詩永叔豪於文而杜<lb/>
<pb n="KR3j0094_WYG_001-2a"/>
　黙師雄豪於歌也永叔亦贈黙詩云贈之三豪篇而<lb/>
　我濫一名黙之歌少見於世初不知之後聞其一篇<lb/>
　云學海波中老龍聖人門前大蟲皆此等語甚矣介<lb/>
　之無識也永叔不欲嘲笑之者此公惡争名且為介<lb/>
　諱也吾觀杜黙豪氣正是京東學究飲私酒食瘴死<lb/>
　牛肉醉飽後所發者也作詩狂怪至盧仝馬異極矣<lb/>
　若更求竒便作杜黙矣<lb/>
昨日太守楊君采通判張公規邀余出遊安國寺坐中<lb/>
<pb n="KR3j0094_WYG_001-2b"/>
　論風氣養生之事余云皆不足道難在去慾張云蘇<lb/>
　子卿齧雪啖氊縮背出血無一語少屈可謂了死生<lb/>
　之際矣然不免為胡婦生子窮居海上而况洞房綺<lb/>
　縠之下乎乃知此事不易消除衆客皆大笑余愛其<lb/>
　語有理故記之<lb/>
唐末五代文章衰盡詩有貫休齊已書有亞棲村俗之<lb/>
　氣大率相似如蘇子美家收張長史書云隔簾歌已<lb/>
　俊對坐貌彌精語既近凡而字無法真亞棲之流近<lb/>
<pb n="KR3j0094_WYG_001-3a"/>
　見曾子固編李太白集後謂頗獲遺亡而有贈懷素<lb/>
　草書歌并笑矣乎數首皆貫休齊已辭格二人皆號<lb/>
　有知識者故深可怪如白樂天贈徐凝退之贈賈島<lb/>
　之類皆世俗無知者所託此不足多怪<lb/>
元祐元年余為中書舎人時執政患本省事多漏洩欲<lb/>
　於舎人㕔後作露籬禁同省往來余白諸公應須簡<lb/>
　要清通何必栽籬挿棘諸公笑而止明年竟作之暇<lb/>
　日讀樂天集有云西省北院新構小亭種竹開窻東<lb/>
<pb n="KR3j0094_WYG_001-3b"/>
　通騎省與李常侍窻下飲酒作詩乃知唐時得西掖<lb/>
　作窻以通東省而今日本省不得往來可嘆也<lb/>
舟中讀文選恨其編次無法去取失當齊梁文章衰陋<lb/>
　而蕭統尤為卑弱文選序斯可見矣如李陵書蘇武<lb/>
　五言皆偽而不能辨今觀淵明集可喜者甚多而獨<lb/>
　取數首以知其餘人忽遺者多矣淵明作閒情賦所<lb/>
　謂國風好色而不淫正使不及周南與屈宋所陳何<lb/>
　異而統大譏之此乃小兒强作解事者<lb/>
<pb n="KR3j0094_WYG_001-4a"/>
李善注文選本末詳備極可喜所謂五臣者真俚儒之<lb/>
　荒陋者也而世以為勝善亦謬矣謝瞻張子房詩云<lb/>
　苛慝暴三殤此禮所謂上中下殤言暴秦無道戮及<lb/>
　孥稚也而乃引苛政猛於暴虎吾父吾子吾夫皆死<lb/>
　於是謂夫與父為殤此豈非俚儒之荒陋者乎諸如<lb/>
　此類甚多不足言故不言也<lb/>
玉川子作月蝕詩以謂蝕月者月中之蝦蟆也梅聖俞<lb/>
　作日蝕詩云食日者三足烏也此固俚說以寓其意<lb/>
<pb n="KR3j0094_WYG_001-4b"/>
　也然戰國策曰日月輝於外其賊在於内則俚説<lb/>
　亦尚矣<lb/>
余在岐下見秦州進一馬騣如牛頷下垂胡側立倒項<lb/>
　毛生肉端番人云此肉騣馬也乃知鄧公驄馬行云<lb/>
　肉騣碨礧連錢動當作肉騣<lb/>
悲陳陶云四萬義軍同日死此房琯之敗也唐書作陳<lb/>
　濤抑不知孰是時琯臨敗猶欲持重以有所伺而中<lb/>
　人邢延恩促戰遂大敗故次篇悲青坂云焉得附書<lb/>
<pb n="KR3j0094_WYG_001-5a"/>
　與我軍留待明年莫倉卒又北征詩云桓桓陳將軍<lb/>
　杖鉞奮忠烈此謂陳元禮也元禮佐𤣥宗平内難又<lb/>
　從幸蜀首建誅國忠之策洗兵馬行云張公一生江<lb/>
　海客身長九尺須眉蒼此張鎬也明皇雖誅蕭至忠<lb/>
　然常懐之侯君集云蹭蹬至此至忠亦蹭蹬者耶故<lb/>
　子美亦哀之云赫赫蕭京兆今為時所憐及出塞云<lb/>
　我今良家子出師亦多門將驕益愁思身貴不足論<lb/>
　躍馬三十年恐辜明主恩坐見幽州騎長驅河洛昏<lb/>
<pb n="KR3j0094_WYG_001-5b"/>
　中夜間道歸故里但空村惡名幸脫兔投老無兒孫<lb/>
　詳味此詩葢禄山反時其將校有脫身歸國而禄山<lb/>
　盡殺其妻子者不知其姓名可恨也<lb/>
故人董傳善論詩嘗云杜子美詩不免有凡語已知仙<lb/>
　客意相親更覺良工心獨苦豈非凡語耶余笑曰此<lb/>
　句殆為君發凡人用意深處人罕能識此所以為獨<lb/>
　苦豈獨畫哉<lb/>
憶昔詩云關中小兒壊紀綱謂李輔國也張后不樂上<lb/>
<pb n="KR3j0094_WYG_001-6a"/>
　為忙謂肅宗張皇后也為留猛士守未央謂子儀奪<lb/>
　兵柄入宿衛也子美自許契與稷人未必許也然其<lb/>
　詩云舜舉十六相身尊道何髙秦時用商鞅法令如<lb/>
　牛毛此自是契稷輩人口中語也又云知名未足稱<lb/>
　局促商山芝又云王侯與螻蟻同盡隨丘墟願聞第<lb/>
　一義囘向心地初乃知子美詩外别有事在也<lb/>
樂天為王涯所讒謫江州司馬甘露之禍樂天在洛適<lb/>
　遊香山寺有詩云當君白首同歸日是我青山獨往<lb/>
<pb n="KR3j0094_WYG_001-6b"/>
　時不知者以樂天為幸之樂天豈幸人之禍者哉葢<lb/>
　悲之也<lb/>
劉子𤣥辨文選所載李陵與蘇武書非西漢文葢齊梁<lb/>
　間文士擬作者也吾因悟陵與蘇武贈答五言亦後<lb/>
　人所擬今日讀列女傳蔡琰二詩其詞明白感慨頗<lb/>
　類世所傳木蘭花詩東京無此格也建安七子猶含<lb/>
　飬圭角不盡發見况伯喈女乎又琰之流離為在父<lb/>
　没之後董卓既誅伯喈方遇禍今此詩乃云為董卓<lb/>
<pb n="KR3j0094_WYG_001-7a"/>
　所駈虜入胡中尤知其非真也葢擬作者疏畧而范<lb/>
　煜荒淺遂載之本傳可以一笑也<lb/>
栁子厚詩云盛時一失貴反賤桃笙葵扇安可常不知<lb/>
　桃笙為何物偶閲方言簟宋魏之間謂之笙乃悟桃<lb/>
　笙以桃竹為簟也梁簡文荅南王獻書云五離九拆<lb/>
　出桃枝之翠笋乃謂桃枝竹簟也桃竹出巴渝間杜<lb/>
　子美有桃竹杖引<lb/>
元豐七年十二月浴泗州雍熈塔下戲作如夢兩闋云<lb/>
<pb n="KR3j0094_WYG_001-7b"/>
　水垢何曾相受細看兩俱無有寄語揩背人盡日勞<lb/>
　君揮肘輕手輕手居士本來無垢又云自淨方能洗<lb/>
　彼我自汗流呀氣寄語澡浴人且共肉身遊戲但洗<lb/>
　但洗擺脱世間一切此曲本唐莊宗製一名憶仙姿<lb/>
　嫌其不雅馴後改云如夢莊宗作此詞卒章云如夢<lb/>
　如夢和淚出門相送取以為之名<lb/>
舊讀子美六和寺詩云松橋待金鯽竟日獨遲留初不<lb/>
　喻此語及倅錢塘乃知寺後池中有此魚如金色昨<lb/>
<pb n="KR3j0094_WYG_001-8a"/>
　日復遊池上投餅餌久之乃畧出不食復入不可復<lb/>
　見自子美作詩至今四百餘年已有遲留之語則此<lb/>
　魚自珍貴葢久矣茍非難進易退而不妄食安得如<lb/>
　此壽耶<lb/>
冦元弼言去歲春徐州通判李陶有子年十七八素不<lb/>
　善作詩忽詠落花詩云流水難窮目斜陽易㫁腸誰<lb/>
　同砑光㡌一曲舞山香父驚問之若有物憑附者自<lb/>
　云是謝中舎問砑光㡌事云西王母宴羣仙有舞者<lb/>
<pb n="KR3j0094_WYG_001-8b"/>
　𢃄砑光㡌㡌上簪花舞香山一曲曲未終花皆落去<lb/>
孔壁汲冢竹簡科斗皆漆書也終於蠧壊景鐘石鼔葢<lb/>
　堅古人之為不朽之計亦至矣然其妙意所以不墜<lb/>
　者特以人傳人耳大哉人乎易曰神而明之存乎其<lb/>
　人吾作易書傳論語說亦粗備矣嗚呼又何以多為<lb/>
漢武諱巫蠱之事疾之如仇讐葢夫婦君臣父子之間<lb/>
　嗷嗷然不聊生矣然史記封禪書云丁夫人雒陽虞<lb/>
　初等以方祠詛匈奴大宛已且為巫蠱之魁何以責<lb/>
<pb n="KR3j0094_WYG_001-9a"/>
　其下此最可笑云<lb/>
陶靖節云倚南窻以寄傲審容膝之易安故常欲作小<lb/>
　軒以容安名之<lb/>
劉聰聞當為須遮國王則不復懼死人之愛富貴有甚<lb/>
　於生者月犯少微吳中高士求死不得人之好名有<lb/>
　甚於生者<lb/>
今年吾當詣廣陵暫與子由相别至廣陵逾月遂徃南<lb/>
　郡自南郡詣梓州泝流歸鄉盡載家書而行迤邐致<lb/>
<pb n="KR3j0094_WYG_001-9b"/>
　仕築室種果於眉以須子由之歸而老焉不知此願<lb/>
　遂否言之悵然也<lb/>
韓魏公在中山狄青為副總管陳薦為幕客今魏公之<lb/>
　子師朴出鎮而青之子詠薦之子厚復踐此職亦異<lb/>
　事也<lb/>
九江陳輔之有於陵仲子之操不娶無子曰我罪人也<lb/>
　東坡曰有猶子乎曰有東坡曰魯山道州乃前比也<lb/>
　輔之一笑曰頼古多此賢陶彭澤不解事忍饑作此<lb/>
<pb n="KR3j0094_WYG_001-10a"/>
　詩意古賢能飽人輔之今為丹陽南郭人<lb/>
朱氏子出家小名照僧少䘮父與其母尹皆願出家照<lb/>
　僧師守素乃叅寥弟子也照僧九歲舉止如成人誦<lb/>
　余赤壁賦鏗然鸞鶴聲也不出十年名聞四方此叅<lb/>
　寥之法孫東坡門僧也<lb/>
柳公權論研甚貴青州石末云墨易冷世莫曉其語此<lb/>
　研青州甚易得凡物爾無足珍者葢出陶竈中無潤<lb/>
　澤理唐人以此作羯鼓鞚與定州花瓷作對豈研材<lb/>
<pb n="KR3j0094_WYG_001-10b"/>
　乎研當用石鏡當用銅此其材本性也以瓦為研如<lb/>
　使鐵鏡耳人之待瓦研鐵鏡也微而責之也輕粗能<lb/>
　磨墨照影便稱竒物其實豈可與真材本性者同日<lb/>
　而語哉<lb/>
蘄州龎君安常善毉而聵與人語須書始能曉東坡笑<lb/>
　曰吾與君皆異人也吾以手為口君以眼為耳非異<lb/>
　人乎<lb/>
孔子為魯司冦七日而誅少正卯或以為太速此叟葢<lb/>
<pb n="KR3j0094_WYG_001-11a"/>
　自知頭方命薄必不久在相位故汲汲及其未去發<lb/>
　之使更遲疑三兩日已為少正卯所圖矣<lb/>
張睢陽生猶罵賊嚼齒穿齦顔平原死不忘君握拳透<lb/>
　掌<lb/>
郗嘉賔既死出其所與桓溫密謀之書一篋囑其門生<lb/>
　曰若家君眠食大减即出此書方囘見之曰是兒死<lb/>
　已晚矣乃不復念余讀而悲之曰士之所甚好者名<lb/>
　也而愛莫加於父子嘉賔以父之故而不匿其惡名<lb/>
<pb n="KR3j0094_WYG_001-11b"/>
　方囘以君之故而不念其子嘉賔可謂孝子方囘可<lb/>
　謂忠臣也悲夫或曰嘉賔與桓溫謀畔而子以孝子<lb/>
　稱之可乎曰采葑采菲無以下體嘉賔之不忠不待<lb/>
　誅絶而明者其孝可廢乎王述之子坦之欲以女與<lb/>
　桓溫述怒排坦之曰汝真痴耶乃欲以女與兵坦之<lb/>
　是以不與溫之禍使郗氏父子能如此吾無間然矣<lb/>
子由之達葢自幼而然方先君與某篤好書畫每有所<lb/>
　獲真以為樂唯子由觀之漠然不甚經意今日有先<lb/>
<pb n="KR3j0094_WYG_001-12a"/>
　見固宜也<lb/>
吾無求於世矣所須二頃田以足饘粥耳而所至訪問<lb/>
　終不可得豈吾道方艱難無適而可耶抑人生自有<lb/>
　定分雖一飽亦如功名富貴不可輕得也<lb/>
范蜀公呼我卜鄰許下許下多公卿而我蓑衣箬笠放<lb/>
　浪於東坡之上豈復能事公卿哉若人久放浪不覺<lb/>
　有病或然持飬百病皆作如州縣久不治因循茍簡<lb/>
　亦曰無事忽遇能吏百弊紛然非數月不能清淨也<lb/>
<pb n="KR3j0094_WYG_001-12b"/>
　要且堅忍不退所謂一勞永逸也<lb/>
泗洲大聖僧伽傳云和尚何國人也又云世莫知其所<lb/>
　從來云不知何國人也近讀陌史西域傳乃有何國<lb/>
　余在恵州忽被命責儋耳太守方子容自擕告身來<lb/>
　且弔余曰此固前定可無恨吾妻沈素事僧伽謹甚<lb/>
　一夕夢和尚告别沈問所往荅云當與蘇子瞻同往<lb/>
　後七十二日當有命今適七十二日矣豈非前定乎<lb/>
　余以為事之前定者不待夢而知然余何人也而和<lb/>
<pb n="KR3j0094_WYG_001-13a"/>
　尚辱與同行得非夙世有少縁契乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0094_WYG_001-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東坡志林卷一<lb/>
</p>
<p>
</p>
  </div>
<div>
<head>東坡志林卷二</head> <lb/>
    <p>
<pb n="KR3j0094_WYG_002-1a"/>
欽定四庫全書<lb/>
　東坡志林卷二<lb/>
　　　　　　　　　　　　　宋　蘇軾　撰<lb/>
若稽古其訓曰順考古之所謂若今之所謂順也古之<lb/>
　所謂誠今之所謂真也非以若易順誠易真也曰惠<lb/>
　亦順也方虞書時未有云順者也<lb/>
班固有云當孝文時天下以酈寄為賣友夫賣友者謂<lb/>
　見利而忘義也若寄父為功臣而又勢刼摧吕禄以<lb/>
<pb n="KR3j0094_WYG_002-1b"/>
　安社稷誼存君親可也東坡先生曰當是時寄固不<lb/>
　得不賣友也罪在於以功臣子而與國賊游且相厚<lb/>
　善也石碏之子厚與州吁遊碏禁之不從卒殺之君<lb/>
　子無所譏曰大義滅親酈商之賢不及石碏故寄得<lb/>
　免於死古之幸人也而固又為洗賣友之穢固之於<lb/>
　義陋矣<lb/>
蔡延慶所生母亡不為服久矣聞李定不服所生母為<lb/>
　臺所彈乃乞追服乃知蟹匡蟬緌不獨成人之弟也<lb/>
<pb n="KR3j0094_WYG_002-2a"/>
　是時有朱壽昌其所生母三嵗捨去長大刺血寫經<lb/>
　誓畢生尋訪凡五十年乃得之奉飬三年而母亡壽<lb/>
　昌至毁焉善人惡人相去爾遠耶余謫居於黄而壽<lb/>
　昌為鄂守與余往還甚熟余為撰梁武懺引者也<lb/>
郗超雖為桓溫腹心以其父愔忠於王室不知之將死<lb/>
　出一箱付門生曰本欲焚之恐公年尊必以相傷為<lb/>
　斃我死後公若大損眠食可呈此箱不爾便焚之愔<lb/>
　後果哀悼成疾門生依㫖呈此則悉與溫往返密計<lb/>
<pb n="KR3j0094_WYG_002-2b"/>
　愔大怒曰小子死晚矣更不復哭若方囘者可謂忠<lb/>
　臣矣當與石碏比然超謂之不孝可乎使超知君子<lb/>
　之孝則不從溫矣東坡先生曰超小人之孝也<lb/>
徐積字仲車古之獨行也於陵仲子不能過然其詩文<lb/>
　則怪而放如玉川子此一反也耳聵甚畫地為字乃<lb/>
　始通語終日靣壁坐不與人接而四方事無不周知<lb/>
　其詳雖新且宻無不先知此二反也<lb/>
錢塘壽禪師本北郭稅務專知官每見魚鰕輙買放生<lb/>
<pb n="KR3j0094_WYG_002-3a"/>
　以是破家後遂盗官錢為放生之用事發坐死領赴<lb/>
　市矣吳越錢王使人視之若悲懼如常人即殺之否<lb/>
　則捨之禪師澹然無異色乃捨之遂出家得法眼淨<lb/>
　禪師應以市曹得度故菩薩乃見市曹以度之學出<lb/>
　生死法得向死地走之一遭抵三十年脩行吾竄逐<lb/>
　海上去死地稍近當於此證阿羅漢果<lb/>
梁史劉凝之為人認所著履即予之此人後得所失履<lb/>
　送還不肯復取又沈麟士亦為隣人認所著履麟士<lb/>
<pb n="KR3j0094_WYG_002-3b"/>
　笑曰是卿履耶即予之鄰人得所失履送還麟士曰<lb/>
　非卿履耶笑而受之此雖小事然處世當如麟士不<lb/>
　當如凝之也<lb/>
栁宗元敢為誕妄居之不疑吕溫為道州衡州及死二<lb/>
　州之人哭之逾月客舟之道于永者必呱呱然雖子<lb/>
　産不至此溫何以得之其稱溫之弟恭亦賢豪絶人<lb/>
　者又云㳟之妻裴延齡女也孰有士君子肯為裴延<lb/>
　齡壻者乎宗元與伾叔文交葢亦不羞與延齡姻也<lb/>
<pb n="KR3j0094_WYG_002-4a"/>
　㳟為延齡壻不見於史宜表而出之見宗元文集㳟<lb/>
　墓誌云<lb/>
元符三年八月余在合浦有老人蘇佛兒來訪年八十<lb/>
　二不飲酒食肉兩目爛然葢童子也自言十二歲齋<lb/>
　居脩行無妻子有兄弟三人皆持戒念道長者九十<lb/>
　二次者九十與論生死事頗有所知居州城東南六<lb/>
　七里佛兒嘗賣菜之東城見老人言即心是佛不在<lb/>
　斷肉余言勿作此念衆人難感易流老人大喜曰如<lb/>
<pb n="KR3j0094_WYG_002-4b"/>
　是如是<lb/>
馬夢得與僕同歲月生少僕八日是歲生者無富貴人<lb/>
　而僕與夢得為窮之冠即吾二人而觀之當推夢得<lb/>
　為首<lb/>
王僧䖍居建康里馬糞巷子孫皆篤實謙和時人稱馬<lb/>
　糞諸王為長者東漢贊論李固云視胡廣趙戒猶糞<lb/>
　土之穢也一經僧䖍便為佳號而以比胡廣則糞土<lb/>
　有時而不幸<lb/>
<pb n="KR3j0094_WYG_002-5a"/>
芝上人言近有節度判官朱炎學禪久之忽於楞嚴經<lb/>
　若有所得者問講僧義江曰此身死後此心何住江<lb/>
　云此身未死此心何在炎良久以偈荅曰四大不須<lb/>
　先後覺六根還向用時空難将語黙呈師也只在尋<lb/>
　常語黙中師可之炎後竟坐化真廟時人也<lb/>
杜子美詩云自平宮中吕太一世莫曉其義而妄者至<lb/>
　以為唐時有自平宮中偶讀𤣥宗實錄有宮人吕太<lb/>
　一叛於廣南杜詩葢云自平宮中吕太一故下文有<lb/>
<pb n="KR3j0094_WYG_002-5b"/>
　南海收珠之句見書不廣而以意改文字鮮不為人<lb/>
　所笑也<lb/>
子由為人心不異口口不異心心即是口口即是心近<lb/>
　日忽作禪語豈世之自欺者耶欲移之於老兄而不<lb/>
　可得如人飲水冷煖自知死生可以相待禍福可以<lb/>
　相共唯此一事對靣相分付不得珍重珍重<lb/>
徐陵多忘每不識人人以此咎之陵曰公自難識若曹<lb/>
　劉沈謝輩闇中摸索亦合認得誠哉是言<lb/>
<pb n="KR3j0094_WYG_002-6a"/>
東海徐則𨼆居天台絶粒養性太極真人徐君降之曰<lb/>
　汝年出八十當為王者師然後得道晉王廣聞其名<lb/>
　往召之則謂門人曰吾年八十來召我徐君之言信<lb/>
　矣遂詣揚州王請受道法辭以時日不利後數日而<lb/>
　死肢體如生道路皆見其徒歩云得放還山至舊居<lb/>
　取經書分遺弟子乃去既而䘮至予以謂徐生髙世<lb/>
　之人義不為煬帝所汚故辭不肯傳其道而死徐君<lb/>
　之言葢聊以避禍豈所謂危行言遜者耶不然煬帝<lb/>
<pb n="KR3j0094_WYG_002-6b"/>
　之行鬼所唾也而太極真人肯置之齒牙哉<lb/>
顔蠋與齊王遊食必大牢出必乗車妻子衣服麗都辭<lb/>
　去曰玉生於山制則破焉非不寳貴也然而太璞不<lb/>
　完士生於鄙野推遷則禄焉非不尊遂也然而形神<lb/>
　不全蠋願得歸晚食以當肉安歩以當車無罪以當<lb/>
　貴清淨貞正以自娛嗟乎戰國之士未有如魯連顔<lb/>
　蠋之賢者也然而未聞道也晚食以當肉安歩以當<lb/>
　車是猶有意於肉與車也晚食自美安歩自適取於<lb/>
<pb n="KR3j0094_WYG_002-7a"/>
　美與適足矣何以當肉與車為哉雖然蠋可謂巧於<lb/>
　居貧者也未饑而食雖八珍猶草木也使草木如八<lb/>
　珍唯晚食為然蠋固巧矣然非我之久於貧不能知<lb/>
　蠋之巧也<lb/>
男子之生也覆女子之生也仰其死於水也亦然男子<lb/>
　内陽而外隂女子反是故易曰坤至柔而動也剛書<lb/>
　曰沈濳剛克古之達者葢如此也秦毉和曰天有六<lb/>
　氣淫為六疾陽淫熱疾隂淫寒疾風淫末疾雨淫腹<lb/>
<pb n="KR3j0094_WYG_002-7b"/>
　疾晦淫惑疾明淫心疾夫女陽物而晦時故淫則為<lb/>
　内熱蠱惑之疾女為蠱惑世之知者衆其為陽物而<lb/>
　内熱雖良毉未之言也五勞七傷皆熱中而蒸晦淫<lb/>
　者不為蠱則中風皆熱之所生也毉和之語吾當表<lb/>
　而出之讀左氏書此<lb/>
吾昔少年時所居書室前有竹栢雜花叢生滿庭衆鳥<lb/>
　巢其上武陽君惡殺生兒童婢僕皆不得捕取鳥雀<lb/>
　數年間皆巢於低枝其鷇可俯而窺也又有桐花鳳<lb/>
<pb n="KR3j0094_WYG_002-8a"/>
　四五日翔集其間此鳥羽毛至為珍異難見而能馴<lb/>
　擾殊不畏人閭里間見之以為異事此無他不忮之<lb/>
　誠信於異類也有野老言鳥雀去人太逺則其子有<lb/>
　蛇䑕狐狸鴟鳶之憂人既不殺則自近人者欲免此<lb/>
　害也由是觀之異時鳥鵲巢不敢近人者以人為甚<lb/>
　於蛇䑕之類也苛政猛於虎信哉<lb/>
韓退之喜大顛如喜澄觀文暢之意爾非信佛法也世<lb/>
　乃妄撰退之與大顛書其詞凡陋退之家奴僕亦無<lb/>
<pb n="KR3j0094_WYG_002-8b"/>
　此語有一士人又於其末妄題云歐陽永叔謂此文<lb/>
　非退之莫能及此又誣永叔也永叔作醉翁亭記其<lb/>
　辭玩易葢戲云爾又不自以為竒特也而妄庸者亦<lb/>
　作永叔語云平生為此文最得意又云吾不能為退<lb/>
　之畫記退之又不能為吾醉翁亭記此又大妄也僕<lb/>
　嘗謂退之畫記近似甲乙帳耳了無可觀世人識真<lb/>
　者少可嘆亦可愍也<lb/>
李邦直言周瑜二十四經畧中原今吾四十但多睡善<lb/>
<pb n="KR3j0094_WYG_002-9a"/>
　飯賢愚相逺如此安上言吾子似快活未知孰賢與<lb/>
　否<lb/>
與朱勃遜之㑹議於潁或言洛人善接花嵗出新枝而<lb/>
　菊品尤多遜之曰菊當以黄為主餘可鄙也昔叔向<lb/>
　聞鬷蔑一言得其為人予於遜之亦云然<lb/>
漢武帝違韓安國而用王恢然卒殺恢是有秦穆違蹇<lb/>
　叔之罪而無用孟明之徳也<lb/>
夫學者載籍極博猶考信於六藝詩書雖闕然虞夏之<lb/>
<pb n="KR3j0094_WYG_002-9b"/>
　文可知也堯将遜位讓於虞舜舜禹之間岳牧咸薦<lb/>
　乃試之於位典職數十年功用既興然後授政示天<lb/>
　下重器王者大統傳天下若斯之難也而説者曰堯<lb/>
　讓天下於許由由不受耻之逃隱及夏之時有卞隨<lb/>
　務光者此何以稱焉東坡先生曰士有以簞食豆羮<lb/>
　見於色者自吾觀之亦不信也<lb/>
子由作栖賢僧堂記讀之便如在堂中見水石隂森草<lb/>
　木膠葛也僕當為書之刻石堂上且欲與廬山結縁<lb/>
<pb n="KR3j0094_WYG_002-10a"/>
　予他日入山不為生客也<lb/>
過姑孰堂下讀李白十詠疑其語淺陋不類太白孫邈<lb/>
　云聞之王安國此李赤詩秘閣下有赤集此詩在焉<lb/>
　白集中無此赤見栁子厚集自比李白故名赤卒為<lb/>
　厠鬼所惑而死今觀此詩止如此而以比太白則其<lb/>
　人心疾已久非特厠鬼之罪<lb/>
杜牧集有燉煌郡僧正兼州學博士僧慧苑除臨壇大<lb/>
　徳制詞葢宣宗復河湟時事也蕃僧最貴中國紫衣<lb/>
<pb n="KR3j0094_WYG_002-10b"/>
　師號种世衡知青澗城無以使此等輙出牒補授君<lb/>
　子予其權不責其專也<lb/>
周禮有金錞國語有錞于丁寜蕭齊始興王鑑嘗得之<lb/>
　高三尺六寸六分圍二尺四寸圓如筩銅色黑如漆<lb/>
　上有銅馬以繩懸馬令出地尺餘灌之以水又以器<lb/>
　盛水於下以芒莖當心跪注錞于清響如雷良久乃<lb/>
　已記者能道其尺寸之詳如此而拙於遣詞使古器<lb/>
　形制不可復得其彷彿甚可恨也<lb/>
<pb n="KR3j0094_WYG_002-11a"/>
樂天行張平叔户部侍郎判度支制誥云吾坐而决事<lb/>
　丞相以下不過四五而主計之臣在焉以此知唐制<lb/>
　主計葢坐而論事也不知四五者悉何人平叔議鹽<lb/>
　法至為割剥事見退之集今樂天制誥亦云計能析<lb/>
　秋毫吏畏如夏日其人必小人也<lb/>
余來黄州聞光黄人二三月皆羣聚謳歌其詞固不可<lb/>
　觧而其音亦不中律吕但宛轉其聲高下往返如鷄<lb/>
　唱爾與朝堂中所聞鷄人傳漏微有所似但極鄙野<lb/>
<pb n="KR3j0094_WYG_002-11b"/>
　爾漢官儀宫中不畜鷄汝南出長鳴鷄衛士候朱雀<lb/>
　門外專傳鷄鳴又應劭曰今鷄鳴歌也晉太康地道<lb/>
　記曰後漢固始銅陽公安細陽四縣衛士習此曲於<lb/>
　闕下歌之今鷄鳴是也顔師古不考本末妄破此說<lb/>
　今余所聞豈亦鷄鳴之遺聲乎今土人謂之山歌云<lb/>
子由言有一人死而復生問冥官如何脩身可以免罪<lb/>
　荅曰子宜置一卷厯旦晝之所為暮夜必記之但不<lb/>
　記者是不可言不可作也無事靜坐便覺一日似兩<lb/>
<pb n="KR3j0094_WYG_002-12a"/>
　日若能處置此生常似今日得至七十便是百四十<lb/>
　歲人世間何藥可能有此效既無反惡又省藥錢此<lb/>
　方人人收得但苦無好湯使多嚥不下晁無咎言司<lb/>
　馬溫公有言吾無過人者但平生所為未嘗有不可<lb/>
　對人言者耳予亦記前輩有詩曰怕人知事莫萌心<lb/>
　皆至言可終身守之<lb/>
　<lb/>
　<lb/>
<pb n="KR3j0094_WYG_002-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東坡志林卷二<lb/>
</p>
<p>
</p>
  </div>
<div>
<head>東坡志林卷三</head> <lb/>
    <p>
<pb n="KR3j0094_WYG_003-1a"/>
欽定四庫全書<lb/>
　東坡志林卷三<lb/>
　　　　　　　　　　　　　宋　蘓軾　撰<lb/>
宋君奪民時以為臺而民非之無忠臣以掩其過也子<lb/>
　罕釋相而為司空民非子罕而善其君齊桓公宫中<lb/>
　七市女閭七百國人非之管仲所為三歸之臺以掩<lb/>
　桓公此戰國策之言也蘇子曰管仲仁人也戰國策<lb/>
　之言庶幾是乎然世未有以為然者也雖然管仲之<lb/>
<pb n="KR3j0094_WYG_003-1b"/>
　愛其君亦陋矣不諫其過而務分謗焉或曰管仲不<lb/>
　可諫也蘓子曰用之則行舎之則藏諫而不聼則不<lb/>
　用而已矣故孔子曰管仲之器小哉<lb/>
善用兵者破敵國當如小兒毁齒以漸揺撼取之雖小<lb/>
　痛而能堪也若不以漸一拔而得齒則取齒足以殺<lb/>
　兒王翦以六十萬人取荆此一拔取齒之道也秦亦<lb/>
　憊矣二世而敗坐此也夫<lb/>
左氏云管仲之世祀也宜哉謂其有禮也而管仲之後<lb/>
<pb n="KR3j0094_WYG_003-2a"/>
　不復見於齊者余讀其書大扺以魚鹽富齊耳余然<lb/>
　後知管子所以無後於齊者孔子曰微管仲吾其被<lb/>
　髪左衽矣又曰如其仁夫以孔子稱其仁左丘明稱<lb/>
　其有禮然不救其無後利不可與民争也如此桑𢎞<lb/>
　羊滅族韋堅王鉷楊慎矜王涯之徒皆不免於禍孔<lb/>
　循誅死有以也夫<lb/>
常病太史公言宰我與田常作亂夷其族使吾先師之<lb/>
　門乃有叛臣焉而天下通祀者容叛臣其間豈非千<lb/>
<pb n="KR3j0094_WYG_003-2b"/>
　載不蠲之惑也耶近令兒子邁考閲舊書究其所因<lb/>
　則宰我不叛其驗明甚太史公固陋承疑使宰我負<lb/>
　寃千載而吾先師與蒙其詬自兹一洗亦古今之快<lb/>
　也<lb/>
蒍賈論子玉過三百乗而卻克自謂不如先大夫請八<lb/>
　百乗將以用寡為勝抑將以多為賢也如淮隂侯言<lb/>
　多多益善是用多亦不易古人以兵多敗者不可勝<lb/>
　數如王尋符堅哥舒翰者多矣子玉剛而無禮少與<lb/>
<pb n="KR3j0094_WYG_003-3a"/>
　之兵或能戒懼而可不敗耶<lb/>
晉恵帝為太子衛瓘欲陳啓廢立之䇿而未敢發㑹燕<lb/>
　凌雲臺瓘託醉跪帝前曰臣欲有所啟欲言之而止<lb/>
　者三因拊床曰此座可惜帝意乃悟曰公真大醉賈<lb/>
　后由是怨之此何等語乃於衆中言之豈所謂不密<lb/>
　失身者耶以瓘之智不宜暗此殆鄧艾之寃天奪其<lb/>
　魄耳<lb/>
晉武帝欲為太子娶婦衛瓘曰賈氏有五不可青黑短<lb/>
<pb n="KR3j0094_WYG_003-3b"/>
　妬而無子竟為羣臣所舉娶之竟以亡晉婦人黑白<lb/>
　美惡人人知之而愛其子欲為娶婦且使多子者人<lb/>
　人同也然至其惑於衆口則顛倒錯謬如此俚語曰<lb/>
　證龜成鱉此未足怪也以此觀之當云證龜成蛇小<lb/>
　人之移人也使龜蛇易位而况邪正之在其心利害<lb/>
　之在歲月後者耶<lb/>
阮籍見張華鷦鷯賦歎曰此王佐才也觀其意獨欲自<lb/>
　全於禍福之間耳何足為王佐乎華不從劉卞言竟<lb/>
<pb n="KR3j0094_WYG_003-4a"/>
　與賈氏之禍畏八王之難而不免倫秀之虐此正求<lb/>
　全之過失鷦鷯之本意<lb/>
桓溫之所成殆過於劉越石而區區慕之者英雄必自<lb/>
　有所以相服初不以成敗言以此論之光武之度本<lb/>
　不如𤣥徳唐文皇之英氣未必過劉寄奴也<lb/>
觀昌邑王與張敞語真清狂不慧者耳烏能為惡既廢<lb/>
　則已矣何至誅其從官二百餘人以吾觀之其中從<lb/>
　官必有謀光者光知之故立廢賀非專以淫亂故也<lb/>
<pb n="KR3j0094_WYG_003-4b"/>
　二百人者方誅號呼於市曰當㫁不㫁反受其亂此<lb/>
　其有謀明矣特其事秘史無縁得之著此者亦欲後<lb/>
　人微見其意也武王數紂之罪孔子猶且疑之光等<lb/>
　數賀之惡可盡信哉<lb/>
匈奴圍漢平城羣臣上言胡者全兵請令强弩傅兩矢<lb/>
　外鄉徐行出圍孝竒注全兵云惟弓矢無雜仗也匈<lb/>
　奴特無弩耳全兵者言匈奴自戰其地不致死不得<lb/>
　與我行此危事也<lb/>
<pb n="KR3j0094_WYG_003-5a"/>
人君不得與臣下爭善同列爭善猶以為妬可以君父<lb/>
　而妬臣子乎晉宋間人主至與臣下爭作詩寫字故<lb/>
　鮑照多累句王僧䖍用拙筆以避禍悲夫一至於此<lb/>
　哉漢文帝言乆不見賈生自以為過之今乃不及非<lb/>
　獨無損於文帝乃所以為文帝之盛徳也而魏明乃<lb/>
　不能堪遂作漢文勝賈生之論此非獨求勝其臣乃<lb/>
　與異代之臣爭善豈惟無人君之度正如妬婦不獨<lb/>
　禁忌其夫乃妬他人之妾也<lb/>
<pb n="KR3j0094_WYG_003-5b"/>
魏武帝既勝烏桓曰吾所以勝者幸也前諫我者萬全<lb/>
　之計也乃賞諫者曰後勿難言袁紹既敗於官渡曰<lb/>
　諸人聞吾敗必相哀惟田别駕不然當幸其言之中<lb/>
　也乃殺豐為明主謀而忠不惟無罪乃有賞為庸<lb/>
　主謀而忠賞固不可得而禍隨之乃知本初孟徳所<lb/>
　以興亡者<lb/>
方與公謂周昌之吏趙堯年雖少竒士君必異之且代<lb/>
　君昌笑曰堯刀筆吏爾何至是居頃之堯說髙祖為<lb/>
<pb n="KR3j0094_WYG_003-6a"/>
　趙王置貴强相獨周昌為可髙祖用其䇿堯竟代昌<lb/>
　為御史大夫吕后殺趙王昌亦無能為特謝病不朝<lb/>
　爾由此觀之堯特為此計䂓代昌爾安能為髙祖謀<lb/>
　哉吕后怨堯為此計亦抵堯罪非特不能為髙祖謀<lb/>
　其自為謀亦不善矣昌謂之刀筆吏豈誣也哉<lb/>
荀卿云青出於藍而青於藍氷生於水而寒於水世之<lb/>
　言弟子勝師者輙以此為口實此無異夢中語青即<lb/>
　藍也氷即水也釀米為酒殺羊豕以為膳羞曰酒甘<lb/>
<pb n="KR3j0094_WYG_003-6b"/>
　於米膳羞美於羊豕雖兒童必笑之而荀卿以是為<lb/>
　辯信其醉夢顛倒之言以至論人之性皆此類也<lb/>
西漢風俗謟媚不為流俗所移唯汲長孺耳司馬遷至<lb/>
　伉簡然作衛青傳不名但謂之大將軍賈誼何等人<lb/>
　也而謂之愛幸於河南太守吳公此等語甚可鄙而<lb/>
　遷不知習俗使然也本朝太宗時士大夫亦有此風<lb/>
　至今未甚衰吾嘗發策學士院問兩漢所以亡者難<lb/>
　易相反其意在此也而答者不能盡吾亦嘗於上前<lb/>
<pb n="KR3j0094_WYG_003-7a"/>
　論之<lb/>
唐太宗時雉數飛集宫中上以問褚遂良良曰昔秦文<lb/>
　公時童子化為雉雌鳴陳倉雄鳴南陽童子曰得雄<lb/>
　者王得雌者霸文公遂雄諸侯光武得其雄起南陽<lb/>
　有四海陛下本封秦故雌雄並見以告明徳上悦曰<lb/>
　人不可以無學遂良所謂多識君子哉余以謂秦雉<lb/>
　陳寳也豈常雉乎今見雉即謂之寳猶得白魚即自<lb/>
　比武王此謟佞之甚愚瞽其君者而太宗喜之史不<lb/>
<pb n="KR3j0094_WYG_003-7b"/>
　譏焉野鳥無故數入宫此正災異使魏徴在必以高<lb/>
　宗鼎耳之祥諫也遂良非不知此捨鼎耳而取陳寳<lb/>
　非忠臣也<lb/>
八蜡三代之戲禮也歲終聚戲此人情之所不免也因<lb/>
　附以禮義亦曰不徒戲而已矣祭必有尸無尸曰奠<lb/>
　始死之奠與釋奠是也今蜡謂之祭盖有尸也猫虎<lb/>
　之尸誰當為之置鹿與女誰當為之非倡優而誰葛<lb/>
　𢃄榛杖以喪老物黄冠草笠以尊野服皆戲之道也<lb/>
<pb n="KR3j0094_WYG_003-8a"/>
　子貢觀蜡而不悅孔子譬之曰一弛一張文武之道<lb/>
　盖為是也<lb/>
唐高祖起兵汾晋間時子建成元吉楚哀王智雲皆留<lb/>
　河東䕶家高祖起兵乃密召之隋購之急建成元吉<lb/>
　能間道赴太原智雲幼不能逃為吏所誅髙祖以父<lb/>
　子之故不能少緩義師數日以須建成等至乎以此<lb/>
　知為秦王所逼高祖逼於裴寂亂宫之事不暇復為<lb/>
　三子性命計矣太宗本謀於是時借隋吏以殺兄弟<lb/>
<pb n="KR3j0094_WYG_003-8b"/>
　其意明甚新舊史皆曲為太宗潤飾殺兄弟事然難<lb/>
　以欺後世矣建成元吉之惡亦孔子所謂下流必歸<lb/>
　歟<lb/>
吾先君友人史經臣彥輔豪偉人也嘗言黄霸本尚教<lb/>
　化庶幾於富而教之者乃復用烏攫小數陋哉潁川<lb/>
　鳳凰盖可疑也霸以鶡為神雀不知潁川之鳳以何<lb/>
　物為之雖近於戲亦有理也<lb/>
李斯上書諫二世其略曰田常為簡公臣布恵施徳下<lb/>
<pb n="KR3j0094_WYG_003-9a"/>
　得百姓上得羣臣隂取齊國殺宰予於庭是宰我不<lb/>
　從田常為常所殺也弟子傳乃云宰我與田常作亂<lb/>
　而滅其族孔子耻之李斯事荀卿去孔子不逺宜知<lb/>
　其實弟子傳妄也<lb/>
曾子曰自吾母而不用吾情吾安所用其情故不情者<lb/>
　君子之所甚惡也雖若孝弟者猶所不與以徳報怨<lb/>
　行之美者也然孔子不取者以其不情也直不疑買<lb/>
　金償亡不辯盗嫂亦士之高行矣然非人情其所以<lb/>
<pb n="KR3j0094_WYG_003-9b"/>
　蒙詬受誣非不求名也求名之至也太史公窺見之<lb/>
　故其贊曰塞侯微巧周文處謟君子譏之為其近於<lb/>
　佞也不疑蒙垢以求名周文穢迹以求利均以為佞<lb/>
　佞之為言智也太史公之論微世無曉者吾是以䟽<lb/>
　之<lb/>
巢由不受堯禪堯舜不害為至徳夷齊不食周粟湯武<lb/>
　不害為至仁故孔子不廢是說曰武盡美矣未盡善<lb/>
　也揚雄者獨何人乃敢廢此曰允哲堯讓舜則不輕<lb/>
<pb n="KR3j0094_WYG_003-10a"/>
　於由矣陋哉斯言使夷齊不經孔子雄亦且廢之矣<lb/>
　世祖誠知揖遜之水尚汚牛腹則干戈之粟豈可溷<lb/>
　夷齊之口乎於以知聖人以位為械以天下為牢庶<lb/>
　乎其不驕士矣<lb/>
史記舜本紀舜歸而言帝請流共工於幽陵以變北狄<lb/>
　放驩兠於崇山以變南蠻遷三苗於三危以變西戎<lb/>
　殛鯀於羽山以變東夷太史公多見先秦古書故其<lb/>
　言時有可考以證西漢以來儒者之失四族者若皆<lb/>
<pb n="KR3j0094_WYG_003-10b"/>
　窮姦極惡則必誅於堯之世不待舜矣屈原云鯀悻<lb/>
　直以亡身則鯀葢剛而犯上者耳若四族者皆小人<lb/>
　也則安能以變四夷之族哉由此觀之四族之誅皆<lb/>
　非誅死亦不廢棄但遷之逺方為要荒之君長爾如<lb/>
　左氏之言皆後世流傳之過若堯世有大姦在朝而<lb/>
　不能去則堯不足為尭矣<lb/>
漢仍秦法至重高恵固非虐主然習所見以為常不知<lb/>
　其重也至孝文始罷肉刑與參夷之誅景帝復孥戮<lb/>
<pb n="KR3j0094_WYG_003-11a"/>
　晁錯武帝罪戾有增無减宣帝治尚嚴因武之舊至王<lb/>
　嘉為相始輕减法律遂至東京因而不改班固不記<lb/>
　其事事見梁統傳固可謂踈略矣嘉賢相也輕刑又<lb/>
　其盛徳之事可不記乎統乃言高恵文景以重法興<lb/>
　哀平以輕法衰因上書乞增重法律頼當時不從其<lb/>
　議此如人年少時不節酒色而安老後雖節而病見<lb/>
　此便謂酒可以延年可乎統亦東京名臣一出此言<lb/>
　遂獲罪於天其子松竦皆以非命而死冀卒滅族嗚<lb/>
<pb n="KR3j0094_WYG_003-11b"/>
　呼悲夫戒哉踈而不漏可不懼乎<lb/>
張儀欺楚王以商於之地六百里既而曰臣有奉邑六<lb/>
　里此與兒戲無異天下無不疾張子之詐而笑楚王<lb/>
　之愚也夫六百里豈足道哉而張儀又非楚之臣為<lb/>
　秦謀耳何足深過若後世之臣欺其君者曰行吾言<lb/>
　天下舉安四夷畢服禮樂興而刑罰措其君之所欲<lb/>
　得者非特六百里也而卒無絲毫之獲豈特無所獲<lb/>
　䘮已不勝言矣則其所以事君者乃不如張儀之事<lb/>
<pb n="KR3j0094_WYG_003-12a"/>
　楚因讀晁錯傳書此<lb/>
商君之法使民務本力農勇於公戰怯於私鬬食足兵<lb/>
　强以成帝業然其民見刑而不見徳知利而不知義<lb/>
　卒以此亡故帝秦者商君也亡秦者亦商君也其生<lb/>
　有南靣之樂既足以報其帝秦之功矣而死有車裂<lb/>
　之禍葢僅足以償其亡秦之罰理勢自然無足怪者<lb/>
　後之君子有商君之罪而無其功享商君之福而未<lb/>
　受其禍者吾為之懼矣元豐三年九月十五日讀戰<lb/>
<pb n="KR3j0094_WYG_003-12b"/>
　國䇿書<lb/>
劉禹錫既敗為書自觧言王叔文實工言治道能以口<lb/>
　辨移人既得用所施為人不以為當太上久疾宰相<lb/>
　及用事者不得對宫掖事秘建桓立順功歸貴臣由<lb/>
　是及貶後漢宦者傳論云孫程定立順之功曹騰參<lb/>
　建桓之䇿與梁冀比舎清河而立蠡吾此漢之所以<lb/>
　亡也與廣陵監國王豈可同年而語哉禹錫乃敢以<lb/>
　為比以此知小人為姦雖已敗猶不悛也其可復置<lb/>
<pb n="KR3j0094_WYG_003-13a"/>
　之要地乎因讀劉禹錫傳有所感書此<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0094_WYG_003-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東坡志林卷三<lb/>
</p>
<p>
</p>
  </div>
<div>
<head>東坡志林卷四</head> <lb/>
    <p>
<pb n="KR3j0094_WYG_004-1a"/>
欽定四庫全書<lb/>
　東坡志林卷四<lb/>
　　　　　　　　　　　　　宋　蘇軾　撰<lb/>
天上失星崔浩乃云當出東井已而果然所謂億則屢<lb/>
　中者耶漢十月五星聚東井金水嘗附日不逺而十<lb/>
　月日在箕尾此浩所以疑其妄以余度之十月為正<lb/>
　葢十月乃今之八月爾八月而得七月節則日猶在<lb/>
　翼軫間則金水聚於井亦不甚逺方是時沛公未得<lb/>
<pb n="KR3j0094_WYG_004-1b"/>
　天下甘石何意謟之浩之說未足信也<lb/>
楚孝王囂疾成帝詔云夫子所痛蔑之命矣夫東平王<lb/>
　不得於太后元帝詔曰諸侯在位不驕然後富貴離<lb/>
　其身而社稷可保皆與今論語孝經小異離附離也<lb/>
　今作不離於身疑為俗儒所増也<lb/>
房次律敗於陳濤斜殺四萬人悲哉世之言兵者或取<lb/>
　通典通典雖杜佑所集然其源出於劉秩陳濤之敗<lb/>
　秩有力焉次律云曳洛河雖多安能當我劉秩挾區<lb/>
<pb n="KR3j0094_WYG_004-2a"/>
　區之辯以待曳洛河踈矣<lb/>
先友史經臣字彦輔眉山人與先子同舉制册有名蜀<lb/>
　中世所共知沆子疑者其弟也沆才氣絶人而薄於<lb/>
　徳彥輔才不减沆而篤於節義博辯能屬文其思子<lb/>
　臺賦最善大略言漢武晉惠天資相去絶逺至其惑<lb/>
　則漢武與晉惠無異竟不仕年六十卒無子先君為<lb/>
　治䘮立其同宗子為後今為農夫無聞於人沆亦無<lb/>
　子哀哉<lb/>
<pb n="KR3j0094_WYG_004-2b"/>
史記司馬穰苴齊景公時人也其事至偉而左氏不載<lb/>
　余嘗疑之戰國䇿云司馬穰苴為政者也閔王殺之<lb/>
　大臣不親則其去景公也逺矣太史取戰國策而作<lb/>
　史記當以戰國䇿為信凡史記所書大事而左氏無<lb/>
　有者皆可疑如程嬰杵臼之類是也穰苴之書不可<lb/>
　誣抑不在春秋之世矣當更徐考之<lb/>
司馬相如歸蜀臨卭令王吉謬為恭敬日徃朝相如相<lb/>
　如稱病使者謝吉及卓氏為具相如又稱病不徃吉<lb/>
<pb n="KR3j0094_WYG_004-3a"/>
　自往迎相如觀吉意欲與相如為率錢之㑹爾而相<lb/>
　如遂竊妻以逃大可笑其諭蜀父老云以諷天子以<lb/>
　今觀之不獨不能諷殆幾於勸矣謟諛之意死而不<lb/>
　已猶作封禪書相如真所謂小人也哉<lb/>
晉士浮虛無實用然其間亦有不然者如孟嘉平生無<lb/>
　一事然桓溫謂嘉曰人不可無勢我乃能駕馭卿溫<lb/>
　平生輕殷浩豈妄許人者哉乃知孟嘉若遇當作謝<lb/>
　安安不遇不過如孟嘉<lb/>
<pb n="KR3j0094_WYG_004-3b"/>
稷下之盛胎驪山之禍太學三萬人嘘枯吹生亦兆黨<lb/>
　錮之寃今吾聞本秀二僧皆以口耳區區奔走王公<lb/>
　洶洶都邑安得而不敗殆非浮屠氏之福也<lb/>
昔先友史經臣彥輔謂余阮籍登廣武而歎曰時無英<lb/>
　雄使䜿子成其名豈謂沛公䜿子乎余曰非也傷時<lb/>
　無劉項也䜿子指魏晉間人耳其後余逰潤州甘露<lb/>
　寺有孔明孫權梁武李徳裕之遺迹余感之賦詩其<lb/>
　略曰四雄皆龍虎遺迹儼未刓方其盛壯時爭奪肯<lb/>
<pb n="KR3j0094_WYG_004-4a"/>
　少安廢興屬造物遷逝誰控摶况彼妄庸子而欲事<lb/>
　所難聊興廣武嘆不待雍門彈則猶此意也今日讀<lb/>
　李太白登廣武古戰塲詩云沈湎呼䜿子狂言非至<lb/>
　公乃知太白亦誤認嗣宗語與先友之意無異也嗣<lb/>
　宗雖放蕩本有志於世以魏晉間多故故一放於酒<lb/>
　何至以沛公為䜿子乎<lb/>
真宗時或薦梅詢可用者上曰李沆嘗言其非君子時<lb/>
　沆之没盖二十餘年矣歐陽文忠公嘗問蘇子容曰<lb/>
<pb n="KR3j0094_WYG_004-4b"/>
　宰相没二十年能使人主追信其言以何道子容言<lb/>
　獨以無心故耳某因贊其語且言陳執中俗吏耳特<lb/>
　至公猶能取信主上况如李公之才識而濟之以無<lb/>
　心耶元祐三年興龍節賜宴尚書省論此是日又見<lb/>
　王鞏云其父仲儀言陳執中罷相仁宗問誰可代卿<lb/>
　者執中舉吳育上即日召赴闕㑹乾元節侍宴偶醉<lb/>
　坐睡忽驚顧拊床呼其從者上愕然即除西京留臺<lb/>
　以此觀之執中雖俗吏亦可賢也育之不相命矣夫<lb/>
<pb n="KR3j0094_WYG_004-5a"/>
　然晚節有心疾亦難大用仁宗非棄材之主也<lb/>
張舜民言永洛之役李舜舉徐禧李稷皆在圍中上以<lb/>
　手詔賜西人若能保全吏士當盡復侵地詔未至而<lb/>
　舜舉等已死聖主可謂重一士而輕千里矣惜此等<lb/>
　不被其賜也哀哉哀哉舜舉中官也將死以敗紙半<lb/>
　幅書其上云臣舜舉死無所恨但願陛下勿輕此賊<lb/>
　付一健黠者間走以聞時李稷亦將死書紙後云臣<lb/>
　稷千苦萬屈上為一慟然以見二人之賢不肖<lb/>
<pb n="KR3j0094_WYG_004-5b"/>
方李憲用事時士大夫或奴事之穆衍孫路至為執袍<lb/>
　𢃄王中正盛時俞充至令妻執板而歌以侑中正飲<lb/>
　若此類不可勝數而彭孫本以刼盗招出氣凌公卿<lb/>
　韓持國至詣其第出妓飲酒酒酣慢持國持國不敢<lb/>
　對然常為李憲濯足曰太尉足何其香也憲以足踏<lb/>
　其頭曰奴謟我不太甚乎孫在許下造宅私招逃軍<lb/>
　三百人役之予時将乞許覬至郡考其實斬訖乃奏<lb/>
　㑹除潁州而止<lb/>
<pb n="KR3j0094_WYG_004-6a"/>
張舜民芸叟邠人也通練西事稍能詩從高遵裕西征<lb/>
　中途作詩二絶一云靈州城下千株栁總被官軍砍<lb/>
　作薪他日玉闗歸去路将何攀折贈行人一云青銅<lb/>
　峽裏韋州路十去從軍九不囘白骨似沙沙似雪将<lb/>
　軍莫上望鄉臺為轉運判官李密所奏得罪貶邠州<lb/>
　監稅舜民言官軍圍靈武不下糧盡而返西人從城<lb/>
　上問官軍漢人兀摖否或仰而答曰兀摖城上皆大<lb/>
　笑西人謂慚為兀摖也<lb/>
<pb n="KR3j0094_WYG_004-6b"/>
天聖中曹瑋以節鎮定州王鬷為三司副使䟽決河北<lb/>
　囚徒至定州瑋謂鬷曰君相甚貴當為樞密使然吾<lb/>
　昔為秦州聞徳明歲使人以羊馬貨易於邊課所獲<lb/>
　多少為賞罰時将以此殺人其子元昊年十三諫曰<lb/>
　吾本以羊馬為國今反以資中原所得皆茶綵輕浮<lb/>
　之物適足以驕惰吾民今又欲以此戮人茶綵日增<lb/>
　羊馬日减吾國其削乎乃止不戮吾聞而異之使人<lb/>
　圖其形信竒偉若徳明死此子必為中國患其當君<lb/>
<pb n="KR3j0094_WYG_004-7a"/>
　之為樞密時乎盍自今學兵講邊事鬷雖受教盖亦<lb/>
　未必信也其後鬷與張觀陳執中在樞府元昊反楊<lb/>
　義上書論土兵事上問三人皆不知遂皆罷之鬷之<lb/>
　孫為子由壻故知之<lb/>
元祐二年二月十七日見王伯虎炳之言昔為樞密院<lb/>
　禮房檢詳文字見高麗公案始因張誠一使契丹於<lb/>
　虜帳中見高麗人私語本國主向慕中國之意歸而<lb/>
　奏之先帝始有招來之意樞密使李公弼因而迎合<lb/>
<pb n="KR3j0094_WYG_004-7b"/>
　親書劄子乞招致遂命發運使崔極遣商人招之天<lb/>
　下知非極而不知罪公弼如誠一盖不足道也<lb/>
前日見邸報范景仁乞上殿不知其何為也近得其姪<lb/>
　伯禄書云景仁上殿為定大樂也景仁本以言新法<lb/>
　不便致仕乃以功成治定自薦於樂則新法果便也<lb/>
　揚子雲言齊魯有大臣史失其名叔孫通欲制君臣<lb/>
　之儀徴先生於齊魯所不能致者二人以景仁觀之<lb/>
　揚雄之言可謂謬矣<lb/>
<pb n="KR3j0094_WYG_004-8a"/>
今日見王鞏云張安道向渠説蘇子瞻比吾孔北海諸<lb/>
　葛孔明孔明則吾豈敢北海或似之然不若融之蠢<lb/>
　也吾謂北海以忠義氣節冠天下其勢足與曹操相<lb/>
　軒輊决非兩立者北海以一死捍漢室所謂輕於鴻<lb/>
　毛者何名為蠢哉<lb/>
孔道輔為御史中丞勘馮士元事盡法不阿仁宗稱之<lb/>
　有意大用時大臣與士元通姦利最甚者宰相程琳<lb/>
　道輔既得其情矣而退傅張士遜不喜道輔欲有以<lb/>
<pb n="KR3j0094_WYG_004-8b"/>
　中之上使道輔送劄子中書士遜屏人與語乆之時<lb/>
　臺官納劄子猶得於宰相公㕔後也因言公将大用<lb/>
　道輔喜士遜曰公所以致此誰之力也非程公公不<lb/>
　至此道輔悵然愧而徳之不数日上殿遂力救琳上<lb/>
　大怒既貶琳亦黜道輔兖州道輔知為士遜所賣感<lb/>
　憤得疾死中路元祐三年五月三日聞之蘇子容<lb/>
杜正獻公為相蔡君謨孫之翰為諫官屢乞出仁宗云<lb/>
　卿等審欲得郡當具所欲乞奏來於是蔡除福州之<lb/>
<pb n="KR3j0094_WYG_004-9a"/>
　翰安州正獻云諫官無故出終非美事乞且仍舊上<lb/>
　可之退書聖語時陳恭公為執政不肯書曰吾初不<lb/>
　聞正獻懼遂焚之由此遂罷相議者謂正獻當俟明<lb/>
　日審奏不當遽焚其書也正獻言始在西府時上每<lb/>
　訪以中書事及為相中書事不以訪公因言君臣之<lb/>
　間能全始終者盖難也<lb/>
溫成皇后乳母賈氏宫中謂之賈婆婆賈昌朝連結之<lb/>
　謂之姑姑臺諫論其姦吳春卿欲得其實而不可近<lb/>
<pb n="KR3j0094_WYG_004-9b"/>
　侍有進對者曰近日臺諫言事虚實相半如賈姑姑<lb/>
　事豈有是哉上黙然久之曰賈氏實曾薦昌朝非吾<lb/>
　仁祖盛徳豈肯以實語臣下耶<lb/>
李士衡之父既以豪恣不法誅死士衡方進用王欽若<lb/>
　欲言之而未有路㑹真宗論時文之弊因言路振文<lb/>
　人也然不識禮法上曰何也曰李士衡父誅死而振<lb/>
　為贈告曰世有顯人上頷之士衡以故不大用<lb/>
歐陽文忠公撰范文正神道碑載章獻太后臨朝時仁<lb/>
<pb n="KR3j0094_WYG_004-10a"/>
　宗欲率百官朝太后范公力爭乃罷其後某先君奉<lb/>
　詔太常因革禮求之故府而朝正案牘具在考其始<lb/>
　末無諫止之事而有已行之明驗先君質之於文忠<lb/>
　公公曰文正公寔諫而卒不從墓碑誤也當以案牘<lb/>
　為正今日偶與客論此事夜歸乃記之<lb/>
吳元濟以蔡叛犯許汝以驚東都此豈可不討者也當<lb/>
　時議者欲置之固為非策然不得武裴二傑事亦未<lb/>
　易辦也白樂天豈庸人哉然其議論亦似欲置之者<lb/>
<pb n="KR3j0094_WYG_004-10b"/>
　其詩有海圖屏風者可見其意且注云時方討淮蔡<lb/>
　吾以是知仁人君子之於兵葢不忍輕用如此淮蔡<lb/>
　且欲以徳懐况欲弊所持以勤無用乎悲夫此未易<lb/>
　與世士談也<lb/>
王郎反河北獨鉅鹿信都為世祖堅守世祖既得二郡<lb/>
　議者以為可因二郡兵自送還長安惟邳彤不可以<lb/>
　為若行此策豈徒空河北必更驚動三輔公若無復<lb/>
　征戰之意則雖信都之兵亦難㑹也何者公既西則<lb/>
<pb n="KR3j0094_WYG_004-11a"/>
　邯鄲之兵不肯捐父母背城郭而千里送公其離散<lb/>
　逃亡可必也世祖深感其言而止蘇子曰此東漢興<lb/>
　亡之決邳彤可謂漢之元臣也景徳契丹之役羣臣<lb/>
　皆欲避敵江南西蜀獨萊公不可武臣中獨髙瓊與<lb/>
　萊公意同爾公既爭之力上曰卿文臣豈能盡用兵<lb/>
　之利害公曰請召高瓊瓊至乃言避敵固為安全但<lb/>
　恐扈駕之士路中逃亡無與俱西南者耳上乃大驚<lb/>
　始決北征瓊之言大略似邳彤皆一代雄傑也<lb/>
<pb n="KR3j0094_WYG_004-11b"/>
齊高帝云吾當使金土同價意則善矣然物豈有此理<lb/>
　哉孟子曰物之不齊物之情也巨屨小屨同價人豈<lb/>
　為之哉而孟子亦自忘此言為菽粟如水火之論金<lb/>
　之不可使賤如土猶土之不可使貴如金也堯之民<lb/>
　比屋可封桀之民比屋可誅信此說則堯時諸侯滿<lb/>
　天下桀時大辟徧四海也<lb/>
漢武帝無道無足觀者唯據厠見衛青不冠不見汲長<lb/>
　孺為可佳耳若青奴才雅宜䑛痔據厠見之正其宜<lb/>
<pb n="KR3j0094_WYG_004-12a"/>
　也<lb/>
儋耳進士黎子雲言城北十五里許有唐村庄民之老<lb/>
　曰允從者年七十餘問子雲言宰相何苦以青苗久<lb/>
　困我於官有益乎子雲言官患民貧富不均富者逐<lb/>
　什一益富貧者取倍稱至鬻田質口不能償故為是<lb/>
　法以均之允從笑曰貧富之不齊自古已然雖天公<lb/>
　不能齊也子欲齊之乎民之有貧富由器用之有厚<lb/>
　薄也子欲磨其厚等其薄厚者未動而薄者先穴<lb/>
<pb n="KR3j0094_WYG_004-12b"/>
　矣元符三年二月二十一日子雲過予言此負薪能<lb/>
　談王道正謂允從輩耶<lb/>
　<lb/>
　<lb/>
　<lb/>
　<lb/>
　<lb/>
　東坡志林卷四<lb/>
</p>
<p>
</p>
  </div>
<div>
<head>東坡志林卷五</head> <lb/>
    <p>
<pb n="KR3j0094_WYG_005-1a"/>
欽定四庫全書<lb/>
　東坡志林卷五<lb/>
　　　　　　　　　　　　　宋　蘇軾　撰<lb/>
昨日子由寄老子新解讀之不盡卷而嘆使戰國時有<lb/>
　此書則無商鞅韓非使漢初有此書則孔老為一晉<lb/>
　宋間有此書則佛老不為二不意老年見此竒特<lb/>
元祐八年五月十日雍丘令米芾有書言縣有蟲食麥<lb/>
　葉不食實適㑹金部郎中張元方見過云麥豆未嘗<lb/>
<pb n="KR3j0094_WYG_005-1b"/>
　有蟲有蟲盖異事也既食其葉則實自病安有不為<lb/>
　害之理元方因言子方蟲為害甚於蝗有小甲蟲見<lb/>
　輙㫁其腰而去俗謂之旁不肯前此吾未嘗聞也故<lb/>
　録之<lb/>
揚州芍藥為天下冠蔡繁卿為守始作萬花㑹用花十<lb/>
　餘萬枝既殘諸園又吏因縁為姦民大病之余始至<lb/>
　問民疾苦以此為首遂罷之萬花本洛陽故事亦必<lb/>
　為民害也㑹當有罷之者錢惟演為留守始置驛貢<lb/>
<pb n="KR3j0094_WYG_005-2a"/>
　洛花識者鄙之此宫妾愛君之意也蔡君謨始加法<lb/>
　造小團茶貢之富彥國歎曰君謨乃為此耶近者余<lb/>
　安道孫獻策榷饒州陶器自監榷得提舉死焉偶讀<lb/>
　太平廣記貞元五年李白子伯禽為嘉興乍浦下塲<lb/>
　雜鹽官侮慢廟神以死以此知不肖子代不乏人也<lb/>
昨日見泗倅陳敦固道言猢孫作人狀折旋俯仰中度<lb/>
　細觀之其相侮慢也甚矣人言弄猢孫不知為猢孫<lb/>
　所弄其言頗有理故為記之又見淮東提舉黄寔言<lb/>
<pb n="KR3j0094_WYG_005-2b"/>
　見奉使髙麗人言所致贈作有假金銀錠夷人皆折<lb/>
　壊使露胎素使者甚不樂夷云非敢慢也恐北人有<lb/>
　覘者以為真耳由此觀之髙麗所得吾賜物北人盖<lb/>
　分之矣而或者不察謂北人不知髙麗朝我或以為<lb/>
　異時可使牽制北人豈不誤哉今日又見三佛齊來<lb/>
　貢者過泗州官吏妓樂紛然郊外而椎髻獸靣睢盱<lb/>
　船中遂記猢孫弄人語良有理故并記之<lb/>
王旟元龍言錢子飛有治大風方極驗常以施人一日<lb/>
<pb n="KR3j0094_WYG_005-3a"/>
　夢人自云天使已以此病人君違天怒若施不已君<lb/>
　當得此病藥不能救子飛懼遂不施予以為天之所<lb/>
　病不可療耶則服藥不應有效藥有效者則是天不<lb/>
　能病當是病之祟畏是藥而假天以禁人耳晉侯之<lb/>
　病為二豎子李子豫赤丸亦先見於夢盖有或使之<lb/>
　者子飛不察為鬼所脅若余則不然茍病者得愈願<lb/>
　代受其苦家有一方能下腹中穢惡在黄州試之病<lb/>
　良已今後當常以施人<lb/>
<pb n="KR3j0094_WYG_005-3b"/>
自省事以來聞世所謂道人有延年之術者如趙抱一<lb/>
　徐登張元夢皆近百歲然竟死與常人無異及來黄<lb/>
　州聞浮光有朱元經尤異公卿尊師之者甚衆然卒<lb/>
　亦病死時中風搐搦但實能黄白有餘藥金皆入官<lb/>
　不知世果無異人耶抑有之而人不見舉耶不知古<lb/>
　所記人虚實無乃與此等不大相逺而好事者縁飾<lb/>
　之耶<lb/>
退之詩曰百年未滿不得死且可勤買抛青春國史補<lb/>
<pb n="KR3j0094_WYG_005-4a"/>
　云酒有郢之富春烏程之若下春滎陽之土窟春富<lb/>
　平之石凍春劒南之燒春杜子美亦云聞道雲安麴<lb/>
　米春才傾一盞便醺人裴鉶作傳竒記裴航事亦有<lb/>
　酒名松醪春乃知唐人名酒多以春則抛青春亦是<lb/>
　酒名也<lb/>
過太平州見郭祥正言嘗從章惇辟入梅山溪洞中說<lb/>
　諭其首領見洞主蘓甘家有神畫像被服如士大夫<lb/>
　事之甚嚴問之云此知桂府李大夫也問其名曰此<lb/>
<pb n="KR3j0094_WYG_005-4b"/>
　豈可名哉叩頭稱死罪數四卒不敢名徐考其年月<lb/>
　本末則李公師中誠之也誠之常為提刑權知桂府<lb/>
　爾吾識誠之知其為一時豪傑也然小人多異議不<lb/>
　知夷獠乃爾畏信之彼其利害不相及耳<lb/>
王介甫先封舒公後改封荆詩曰戎狄是膺荆舒是懲<lb/>
　識者謂宰相不學之過也<lb/>
近世人輕以意改書鄙淺之人好惡多同故從而和之<lb/>
　者衆遂使古書日就訛舛深可忿疾孔子曰吾猶及<lb/>
<pb n="KR3j0094_WYG_005-5a"/>
　史之闕文也自予少時見前輩皆不敢輕改書故蜀<lb/>
　本大字書皆善本蜀本莊子云用志不分乃疑於神<lb/>
　此與易隂疑於陽禮使人疑汝於夫子同今四方本<lb/>
　皆作凝陶潛詩採菊東籬下悠然見南山採菊之次<lb/>
　偶然見山初不用意而境與意㑹故可喜也今皆作<lb/>
　望南山杜子美云白鷗没浩蕩萬里誰能馴盖滅没<lb/>
　於煙波間耳而宋敏求謂余云鷗不觧没改作波字<lb/>
　二詩改此兩字便覺一篇神氣索然也<lb/>
<pb n="KR3j0094_WYG_005-5b"/>
把人馬正卿作太學正清苦有氣節學生既不喜博士<lb/>
　亦忌之余偶至其齋中書杜子美秋雨嘆一篇壁上<lb/>
　初無意也而正卿即日辭歸不復出至今白首窮餓<lb/>
　守節如故正卿字夢得<lb/>
孫卿子書有韻語者其言鄙近多言成相莫曉其義前<lb/>
　漢藝文志詩賦類中有成相雜詞十一篇則成相者<lb/>
　盖古謳謠之名也疑所謂鄰有䘮舂不相及樂記云<lb/>
　治亂以相訊也亦恐由此得名更當細考之<lb/>
<pb n="KR3j0094_WYG_005-6a"/>
王介甫多思而喜鑿時出一新說已而悟其非也則又<lb/>
　出一說以觧之是以其學多說常與劉貢父食輟筯<lb/>
　而問曰孔子不撤薑食何也貢父曰本草生薑多食<lb/>
　損智道非明民将以愚之孔子以道教人者也故不<lb/>
　撤薑食所以愚之也介甫欣然而笑乆之乃悟其戯<lb/>
　已也貢父雖戱言然王氏之學實大類此庚辰三月<lb/>
　十一日食薑粥甚美歎曰無恠吾愚吾食薑多矣因<lb/>
　并貢父言記之以為後世君子一笑<lb/>
<pb n="KR3j0094_WYG_005-6b"/>
五臣注文選盖荒陋愚儒也今日偶讀嵇中散琴賦云<lb/>
　間遼故音痺弦長故微鳴所謂痺者猶今俗云㪇聲<lb/>
　也<hi>㪇音鮮出羯鼔録</hi>兩絃之間逺則有㪇故曰間遼絃鳴云<lb/>
　者今之所謂泛聲也絃虚而不按乃可按故云絃長<lb/>
　而微鳴也五臣皆不曉妄注又云廣陵止息東武太<lb/>
　山飛龍鹿鳴鵾雞游弦中散作廣陵散一名止息此<lb/>
　特一曲爾而注云八曲其他淺妄可笑者極多以其<lb/>
　不足道故略之聊舉此使後之學者勿憑此愚儒也<lb/>
<pb n="KR3j0094_WYG_005-7a"/>
　五臣既陋甚至於蕭統亦其流爾宋玉高唐神女賦<lb/>
　自玉曰唯唯以前皆賦也而統謂之序大可笑也相<lb/>
　如又首有子虛烏有亡是三人論難豈亦序耶其餘<lb/>
　繆陋不一亦聊舉其一耳<lb/>
晉武帝探䇿豈亦如籖也耶恵帝不肖得一盖神以實<lb/>
　告裴頠謟對士君子耻之而史以為美談鄙哉恵懐<lb/>
　愍皆不終牛繫馬後豈及亡乎<lb/>
蕭子雲嘗答敕云臣皆不能賞拔隨時所貴規模子敬<lb/>
<pb n="KR3j0094_WYG_005-7b"/>
　多歴年所年二十六著晉史至二王列傳欲作論草<lb/>
　𨽻法言不盡意遂不能成略指論飛白一事而已十<lb/>
　許年乃見勑㫖論書一卷商略筆狀洞徹字體始變<lb/>
　子敬全法元常逮爾以來自覺功進此又見齊史本<lb/>
　傳今閣下法帖十卷中乃有衞夫人與一僧書班班<lb/>
　取子雲此文其偽妄可知也<lb/>
陸士衡與士龍書云登銅雀臺得曹公所藏石墨數甕<lb/>
　今分寄一螺大業拾遺記宫人以蛾緑畵眉亦石墨<lb/>
<pb n="KR3j0094_WYG_005-8a"/>
　之類也近世無復此物沈存中帥鄜延以石燭煙作<lb/>
　墨堅重而黑在松煙之上曹公所藏豈此物也耶<lb/>
田單使人食必祭以致烏鳶又誤為神師皆近兒戱無<lb/>
　益於事盖先以疑似置齊人心中則夜見火牛龍文<lb/>
　足以駭動取一時之勝此其本意也<lb/>
眉州青神縣道側有小佛屋俗謂之猪母佛云百年前<lb/>
　有牝猪伏於此化為泉有二鯉魚在泉中云盖猪龍<lb/>
　也蜀人謂牝猪為母而立佛堂其上故以名之泉出<lb/>
<pb n="KR3j0094_WYG_005-8b"/>
　石上深不及二寸大旱不竭而二鯉莫有見者余一<lb/>
　日偶見之以告妻兄王愿愿深疑意余之誕也余亦<lb/>
　不平其見疑因與愿禱於泉上曰余若不誕者果當<lb/>
　復見已而二鯉復出愿大驚再拜謝罪而去此地應<lb/>
　為靈異青神文及者以父病求毉夜過其側有髽而<lb/>
　負琴者邀至室及辭以父病不可留而其人苦留之<lb/>
　欲曉乃遣去行未數里見道傍有刼盜所殺人赫然<lb/>
　未冷也否者及亦不免矣泉在石佛鎮南五里許去<lb/>
<pb n="KR3j0094_WYG_005-9a"/>
　青神二十五里<lb/>
眉州人任達為余言少時見人家畜數百魚深池中㳂<lb/>
　池磚甃四周皆屋舎環遶方文間凡三十餘年日加<lb/>
　長一日天清無雷池中忽發大聲如風雨魚皆踴起<lb/>
　羊角而上不知所徃達云舊說不以神守則為蛟龍<lb/>
　所取此殆是爾余以謂蛟龍必因風雨疑此魚圏局<lb/>
　三十餘年日有騰拔之念精誠不衰久而自達理自<lb/>
　然爾<lb/>
<pb n="KR3j0094_WYG_005-9b"/>
吾昔為扶風從事歳大旱問父老境内可禱者云太白<lb/>
　山至靈自昔有禱無不應近歲向傳師少師為守奏<lb/>
　封山神為濟民侯自此禱不驗亦莫測其故吾方思<lb/>
　之偶取唐㑹要看云天寳十四年方士上言太白山<lb/>
　金星洞有寳符靈藥遣使取之而獲詔封山為靈應<lb/>
　公吾然後知神之所以不悦者即告太守遣使禱之<lb/>
　若應當奏乞復公爵且以瓶取水歸郡水未至風霧<lb/>
　相纒旗旛飛舞彷彿若有所見遂大雨三日歲大熟<lb/>
<pb n="KR3j0094_WYG_005-10a"/>
　吾作奏檢具言其狀詔封明應公吾復為記之且修<lb/>
　其廟祀之日有白䑕長尺餘歴酒饌上嗅而不食父<lb/>
　老云龍也是嵗嘉祐七年<lb/>
昨日讀隋書地里志黄州乃永安郡今黄州東十五里<lb/>
　許有永安城而俗謂之女王城其說甚鄙野而圖經<lb/>
　以為春申君故城亦非是春申君所都乃故吳國今<lb/>
　無錫惠山上有春申君廟庶幾是乎<lb/>
昔吾先君夫人僦宅於眉之紗縠行一日二婢子熨帛<lb/>
<pb n="KR3j0094_WYG_005-10b"/>
　足䧟於地視之深數尺有大甕覆以烏木板先夫人<lb/>
　急命以土塞之甕中有物如人咳聲凡一年乃己人<lb/>
　以為此有宿藏物欲出也夫人之姪之問者聞之欲<lb/>
　發焉㑹吾遷居之問遂僦此宅掘丈餘不見甕所在<lb/>
　其後某官於岐下所居大栁下雪方丈不積雪晴地<lb/>
　墳起數寸某疑是古人藏丹藥處欲發之亡妻崇徳<lb/>
　君曰使吾先姑在必不發也某愧而止<lb/>
眉之彭山進士有宋籌者與故叅知政事孫抃夢得同<lb/>
<pb n="KR3j0094_WYG_005-11a"/>
　赴舉至華隂大雪天未明過華山下有牌堠云毛女<lb/>
　峰者見一老姥坐堠下鬢如雪而無寒色時道上未<lb/>
　有行者不知其所從來雪中亦無足迹孫與宋相去<lb/>
　數百歩宋先過之亦恠其異而莫之顧孫獨留連與<lb/>
　語有數百錢掛鞍盡以予之既追及宋道其事宋悔<lb/>
　復徃求之已無所見是嵗孫第三人及第而宋老死<lb/>
　無成此事蜀人多知之者<lb/>
蜀人單驤者舉進士不第顧以毉聞其術雖本於難經<lb/>
<pb n="KR3j0094_WYG_005-11b"/>
　素問而别出新意徃徃巧發竒中然未能十全也仁<lb/>
　宗皇帝不豫詔孫兆與驤入侍有間賞賚不貲已而<lb/>
　大漸二子皆坐誅頼皇太后仁聖察其非罪坐廢數<lb/>
　年今驤為朝官而兆已死矣予來黄州鄰邑人龎安<lb/>
　常者亦以毉聞其術大類驤而加以鍼術妙絶然患<lb/>
　聾自不能愈而愈人之病如神此古人所以寄論於<lb/>
　目睫也耶驤安常皆不以賄謝為急又頗博物通古<lb/>
　今此所以過人也元豐五年三月余偶患左手腫安<lb/>
<pb n="KR3j0094_WYG_005-12a"/>
　常一鍼而愈聊為記之<lb/>
歐陽文忠公嘗言少時有僧相我耳白於靣名滿天下<lb/>
　唇不著齒無事得謗其言頗驗耳白於靣則衆所共<lb/>
　見唇不著齒余亦不敢問公不知其何如也<lb/>
今日見提舉陳貽叔云舒州有醫人李惟熈者為人清<lb/>
　妙善論物理云菱芡皆水物菱寒而芡暖者菱開花<lb/>
　背日芡開花向日故也又云桃杏花雙仁輙殺人者<lb/>
　其花本五出六出必雙舊說草木花皆五出惟梔子<lb/>
<pb n="KR3j0094_WYG_005-12b"/>
　與雪花六出此殆隂陽之理今桃杏六出雙仁皆殺<lb/>
　人者失常故也木石之蠧者必不沙爛沙爛者必不<lb/>
　蠧而能浮不浮者亦殺人余嘗考其理既沙爛散則<lb/>
　不能蘊蓄而生蟲瓜至甘而不蠧者以其沙也此雖<lb/>
　末事亦理有不可欺者<lb/>
富彥國在青社河北大饑民爭歸之有夫婦襁負一子<lb/>
　未幾廹於饑困不能皆全棄之道左空塜中而去歲<lb/>
　定還鄉過此塜欲收其骨則兒尚活肥健愈於未棄<lb/>
<pb n="KR3j0094_WYG_005-13a"/>
　時見父母匍匐來就視塜中空無有惟有一竅滑易<lb/>
　如蛇䑕出入有大蟾蜍如車輪氣咻咻然出穴中意<lb/>
　兒在塜中常呼吸此氣故能不食而健自爾遂不食<lb/>
　年六七歲肌理如玉其父抱兒來京師以示小兒毉<lb/>
　張荆筐張曰物之有氣者能蟄燕蛇蝦之類是也能<lb/>
　蟄則能不食不食則夀此千載蝦蟆也法不當與藥<lb/>
　若聴其不食不娶長必得道父喜擕去今不知所在<lb/>
　張與余言盖嘉祐六年也<lb/>
<pb n="KR3j0094_WYG_005-13b"/>
石普好殺人以殺為娛未嘗知其暫悔也醉中縛一奴<lb/>
　使其指使投之於河指使哀而縱之既醒而悔指使<lb/>
　畏其暴不敢以實告居久之普病見奴為祟自以必<lb/>
　死指使呼奴示之祟不復出普亦愈<lb/>
元豐六年十二月二十七日天欲明夢數吏人持紙一<lb/>
　幅其上題云請祭春牛文予取筆疾書其上云三陽<lb/>
　既至庶草將興爰出土牛以戒農事衣被丹青之好<lb/>
　本出泥塗成毁須臾之間誰為喜慍吏微笑曰此兩<lb/>
<pb n="KR3j0094_WYG_005-14a"/>
　句復當有怒者旁一吏云不妨此是唤醒他<lb/>
近聞黄州小民貧者生子多不舉初生便於水盆中浸<lb/>
　殺之江南尤甚聞之不忍㑹故人朱壽昌康叔守鄂<lb/>
　州某以書遺之乃立賞罰以變此風而黄之士石耕<lb/>
　道雖椎魯無他長然頗誠實喜為善乃使率黄人之<lb/>
　富者嵗出十千如願過此者亦聼使耕道掌之多買<lb/>
　米布絹絮使安國寺僧繼連書其出入訪閭里田野<lb/>
　有貧甚不舉子者輙少遺之若嵗活得百箇小兒亦<lb/>
<pb n="KR3j0094_WYG_005-14b"/>
　閒居一樂事也吾雖貧亦當出十千<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東坡志林卷五<lb/>
</p>
<p>
</p>
  </div>
<div>
<head>東坡志林卷六</head> <lb/>
    <p>
<pb n="KR3j0094_WYG_006-1a"/>
欽定四庫全書<lb/>
　東坡志林卷六<lb/>
　　　　　　　　　　　　　宋　蘇軾　撰<lb/>
黄州岐亭有王翊者家富而好善夢於水邉見一人為<lb/>
　人所毆傷幾死見翊而號翊救之得免明日偶至水<lb/>
　邉見一鹿為獵人所得已中幾鎗翊感悟以數千贖<lb/>
　之鹿隨翊起居未嘗一歩捨翊又翊所居後有茂林<lb/>
　果木一日有村婦林中見一桃過熟而絶大獨在木<lb/>
<pb n="KR3j0094_WYG_006-1b"/>
　杪乃取而食之翊適見大驚婦人食已棄其核翊取<lb/>
　而剖之得雄黄一塊如桃仁乃取而吞之甚甘美自<lb/>
　是㫁葷肉齋居一食不復殺生亦可謂異事也<lb/>
杜叔元字君懿為人文雅學李建中書作詩亦有可觀<lb/>
　蓄一硯云家世相傳是許敬宗硯始亦不甚信之其<lb/>
　後官於杭州漁人於浙江中網得一銅匣其中有鑄<lb/>
　成許敬宗字硯有兩足正方而匣亦有容足處不差<lb/>
　毫毛始知是真敬宗物君懿與吾先君善先君欲求<lb/>
<pb n="KR3j0094_WYG_006-2a"/>
　其硯而不可君懿既死其子沂以硯遺余求作墓銘<lb/>
　余平生不作此文乃歸其硯不為作沂乃以遺孫覺<lb/>
　莘老而得志文余過高郵莘老出硯示余曰敬宗在<lb/>
　正好棒殺何以其硯為余以為憎而知其善雖其人<lb/>
　且不可廢况其硯乎乃問莘老求而得硯端溪紫石<lb/>
　也而滑潤如玉殺墨如風其磨墨處微窪真四百餘<lb/>
　年物也匣今在唐諲處終當合之<lb/>
昨日夢有人告我云知其饗佛壽識妄吃天厨予甚領<lb/>
<pb n="KR3j0094_WYG_006-2b"/>
　其意或曰真即享佛壽不妄吃天厨予曰真即是佛<lb/>
　不妄即是天何但享而吃之乎其人甚可予言<lb/>
今年三月有書吏陳昱者暴死三日而蘇云初見壁有<lb/>
　孔有人自孔擲一物至地化為人乃其亡姊也攜其<lb/>
　手自孔出曰㝠吏追汝使我先見吏在旁昏黑如夜<lb/>
　極望有明處空有橋榜曰㑹明人皆用泥錢橋極高<lb/>
　有行橋上者姊曰此生天也昱行橋下然猶有在下<lb/>
　者或為鳥鵲所啅曰此網捕者也又見一橋曰陽明<lb/>
<pb n="KR3j0094_WYG_006-3a"/>
　人皆用紙錢有吏曹十餘人以狀<hi>闕</hi>　　　者吏輙<lb/>
　刻除之如抽貫然已而見㝠官則陳襄述古也問昱<lb/>
　何故殺乳母昱曰無之呼乳母至血被面抱嬰兒熟<lb/>
　視昱曰非此人也乃門下吏陳周官遂放昱還曰路<lb/>
　逺當給竹馬又使諸曹檢已籍示之年六十九官左<lb/>
　班殿直曰以平生不燒香故不甚壽又曰吾輩更此<lb/>
　一報即不同矣意謂當超也昱還道見追陳周徃既<lb/>
　蘇周果死<lb/>
<pb n="KR3j0094_WYG_006-3b"/>
鵞能警盗錢塘人喜殺日屠百鵞而鬻之市余自湖上<lb/>
　夜歸過屠者之門羣鵝皆號聲震衢路若有訴者余<lb/>
　悽然欲贖其死念終無所置之故不果然至今徃來<lb/>
　予心也鵞不獨能警盗亦能却虵其糞葢殺虵蜀人<lb/>
　園池養鵞虵即逺去有此二能而不能免死且又有<lb/>
　祈雨之厄悲夫安得人人如逸少乎<lb/>
吾昔求地蘄水田在山谷間投種一斗得稻十斛問其<lb/>
　故云連山皆野草散水不生五榖地氣不耗故發如<lb/>
<pb n="KR3j0094_WYG_006-4a"/>
　此吾以是知五榖耗地氣為最甚也王莽末天下旱<lb/>
　蝗黄金一斤易粟一斛至建武二年野榖旅生麻菽<lb/>
　尤盛野蠶成繭被於山澤人收其利歲以為常至五<lb/>
　年榖漸少而農事益修葢久不生榖地氣無所耗蘊<lb/>
　蓄自發而為野蠶旅榖其理明甚庚辰正月六日讀<lb/>
　世祖本紀書其事以為衛生之方地不生草木者多<lb/>
　產金錫珠貝亦此理也<lb/>
水族癡暗太輕殺之或云不能償寃是乃欺善怕惡殺<lb/>
<pb n="KR3j0094_WYG_006-4b"/>
　之其不仁甚於殺能償寃者李公擇嘗謂金雞有無<lb/>
　雄而卵者抱之雖能破殻而出然不數日輒死此卵<lb/>
　可食非殺之也余曰不然凡能動者皆佛子也竹蝨<lb/>
　初如塗粉竹葉上爾然久乃能動者百千為曹無非<lb/>
　佛子者梁武水陸畫像有六道外者以淡墨作人畜<lb/>
　禽獸等形罔罔然於空中也乃是佛子流浪陋劣之<lb/>
　極至於濕生如竹蝨者尤不可得但若存若亡於㝠<lb/>
　漠間爾而謂水族雞卵可殺乎但吾起一殺念則地<lb/>
<pb n="KR3j0094_WYG_006-5a"/>
　獄已具不在其能訴不能訴也吾久戒殺到惠州忽<lb/>
　破戒數食蛤蟹然自今日懺悔復修前戒今日從者<lb/>
　買一鯉長尺有咫雖困尚能微動乃置水瓮中須其<lb/>
　死而食生即赦之聊記其事以為一笑<lb/>
脉之難明古今所病也至虗有盛候而大實有羸狀差<lb/>
　之毫釐疑似之間便有死生禍福之異此古今所病<lb/>
　也病不可不謁醫而醫之明脉者天下葢一二數騏<lb/>
　驥不時有天下未嘗徒行和扁不世出病者未嘗徒<lb/>
<pb n="KR3j0094_WYG_006-5b"/>
　死亦因其長而䕶其短爾士大夫多秘所患以求診<lb/>
　以驗醫之能否使索病於㝠漠之中辨虛實冷熱於<lb/>
　疑似之間醫不幸而失終不肯自謂失也則巧飾遂<lb/>
　非以全其名至於不救則曰是固難治也間有謹愿<lb/>
　者雖或因主人之言亦復叅以所見兩存而雜治以<lb/>
　故藥不效此世之通患而莫之悟也吾生平求醫葢<lb/>
　於平時黙驗其工拙至於有疾而求療必先盡告以<lb/>
　所患而後求診使醫了然知患之所在也然後求之<lb/>
<pb n="KR3j0094_WYG_006-6a"/>
　診虛實冷熱先定於中則脉之疑似不能惑也故雖<lb/>
　中醫治吾疾常愈吾求疾愈而已豈以困醫為事哉<lb/>
爾朱道士晚客於眉山故蜀人多記其事自言受記於<lb/>
　師云汝後遇白石浮當飛仙去爾朱雖以此語人亦<lb/>
　莫識所謂後去眉山乃客於涪州愛其所產丹砂雖<lb/>
　𤨏細而皆矢鏃狀瑩徹不雜土石遂止鍊丹數年竟<lb/>
　於涪之白石仙去乃知師所言不謬者聞長老道其<lb/>
　事甚多然不記其名字可恨也本草言丹砂出符陵<lb/>
<pb n="KR3j0094_WYG_006-6b"/>
　谷陶隠居云符陵是涪州今無復採者吾聞熟於涪<lb/>
　者云採藥者時復有之但時方貴辰錦砂故此不甚<lb/>
　採爾讀本草偶記之<lb/>
吾故人黎錞字希聲治春秋有家法歐陽文忠公喜之<lb/>
　然為人質木遲緩劉貢父戲之為黎<graphic n="KR3111" url="https://raw.githubusercontent.com/kanripo/KR-Gaiji/master/images/KR3111.png" mimeType="image/png"/>子以謂指其<lb/>
　徳不知果木中真有是也一日聨騎出聞市人有唱<lb/>
　是果鬻之者大笑幾落馬今吾謫海南所居有此霜<lb/>
　實纍纍然二君皆已登鬼録坐念故友之風味豈復<lb/>
<pb n="KR3j0094_WYG_006-7a"/>
　可見劉固不泯於世者黎亦能文守道不茍隨者也<lb/>
幸思順金陵老儒也皇祐中沽酒江州人無賢愚皆喜<lb/>
　之時刼江賊方熾有一官人艤舟酒壚下偶與思順<lb/>
　徃來相喜思順以酒十壺餉之已而被刼於蘄黄間<lb/>
　羣盗飲此酒驚曰此幸秀才酒耶官人識其意即紿<lb/>
　曰僕與幸秀才親舊賊相顧嘆曰吾儕何為刼幸老<lb/>
　所親哉歛所刼還之且戒曰見幸慎勿言思順年七<lb/>
　十一日行二百里盛夏曝日中不渴葢常啖物而不<lb/>
<pb n="KR3j0094_WYG_006-7b"/>
　飲水云<lb/>
戊寅十一月余在儋耳聞城西民李氏處子病卒兩日<lb/>
　復生余與進士何旻同徃見其父問死生狀云初昏<lb/>
　若有人引去至官府簾下有言此誤追庭下一吏云<lb/>
　可且寄禁又一吏云此無罪當放還見獄在地窟中<lb/>
　隧而出入繫者皆儋人僧居十六七有一嫗身皆黄<lb/>
　毛如驢馬械而坐處子識之葢儋僧之室也曰吾坐<lb/>
　用檀越錢物已三易毛矣又一僧亦處子鄰里死已<lb/>
<pb n="KR3j0094_WYG_006-8a"/>
　二年矣其家方大祥有人持盤飱及錢數千云付某<lb/>
　僧僧得錢分數百遺門者及持飯入門去繫者皆爭<lb/>
　取其飯僧飯所食無幾又一僧至見者擎跪作禮僧<lb/>
　曰此女可差人速送還送者以手擘墻壁使過復見<lb/>
　一河有舟使登之送者以手推舟舟躍處子驚而寤<lb/>
　是僧豈所謂地藏菩薩耶書此為世戒<lb/>
吾八歲入小學以道士張易簡為師童子幾百人師獨<lb/>
　稱吾與陳太初者太初眉山市井人也余稍長之學<lb/>
<pb n="KR3j0094_WYG_006-8b"/>
　日益遂第進士制策而太初乃為郡小吏其後予謫<lb/>
　居黄州有眉山道士陸惟忠自蜀來云太初已尸解<lb/>
　矣蜀人吳師道為漢州太守太初徃客焉正歲旦見<lb/>
　師道求衣食錢物且告别持所得盡與市人貧者反<lb/>
　坐於㦸門下遂寂師道使卒舁徃野外焚之卒罵曰<lb/>
　何物道士使我正旦舁死人太初微笑開目曰不復<lb/>
　煩汝歩自㦸門至金鴈橋下趺坐而逝焚之舉城人<lb/>
　見煙熖上眇眇焉有一陳道人也<lb/>
<pb n="KR3j0094_WYG_006-9a"/>
吾嘗在湖北見農夫用秧馬行泥中極便頃來江西作<lb/>
　秧馬歌以教人罕有從者近讀唐書回鶻部族黠戛<lb/>
　斯傳云其人以竹馬行水上以板薦之以曲木支腋<lb/>
　下一蹴輒百餘歩意殆與秧馬類歟聊復記之異日<lb/>
　詳問其狀以告江南人也<lb/>
蜀去海遠取鹽於井陵州井最古淯井富順鹽亦久矣<lb/>
　惟卭州蒲江縣井乃祥符中民王鸞所開利入至厚<lb/>
　自慶厯皇祐以來蜀始用筒井用圜刅鑿如碗大深<lb/>
<pb n="KR3j0094_WYG_006-9b"/>
　者數十丈以巨竹去節牝牡相銜為井以隔横入淡<lb/>
　水則醎泉自上又以竹之差小者出入井中為桶無<lb/>
　底而竅其上懸熟皮數寸出入水中氣自呼吸而啓<lb/>
　閉之一筒致水數斗凡筒井皆用機械利之所在人<lb/>
　無不知後漢書有水鞴此法唯蜀中鐡冶用之大略<lb/>
　似鹽井取水筒太子賢不識妄以意觧非也<lb/>
丙子寒食日前寳積長老曇顥言惠州海澄十五指揮<lb/>
　使姚歡守把阜民監熈寜中趙庶明知州廵檢姓申<lb/>
<pb n="KR3j0094_WYG_006-10a"/>
　者與知監俞懿有隙吏士與監卒忿爭遂告監卒反<lb/>
　庶明為閉衙門出甲付廵檢任討之歡執挺立監門<lb/>
　白廵檢以身任監卒不反乞不交鋒廵檢無以奪為<lb/>
　歛兵而止是日㣲歡惠州幾殆歡今年八十餘以安<lb/>
　南軍功遷雄略指揮使老於黄州鬚髪不白自言年<lb/>
　六十歲患癬疥周匝頂踵或教服黄連遂愈久服故<lb/>
　髪不白其法以黄連去鬚酒浸一宿焙乾為末蜜圓<lb/>
　如梧桐子大空心日午臨卧酒吞二十粒<lb/>
<pb n="KR3j0094_WYG_006-10b"/>
王彭嘗云塗巷中小兒薄劣其家所厭苦輒與錢令聚<lb/>
　坐聼説古話至說三國事聞劉𤣥徳敗頻眉蹙有出<lb/>
　涕者聞曹操敗即喜唱快以是知君子小人之澤百<lb/>
　世不斬彭愷之子辜二吏頗知文章余嘗為作哀辭<lb/>
　字大年<lb/>
蘇子得廢園於東坡之脅築而垣之作堂焉其正曰雪<lb/>
　堂堂以大雪中為因繪雪於四壁之間無容隙也起<lb/>
　居偃仰環顧睥睨無非雪者蘇子居之真得其所居<lb/>
<pb n="KR3j0094_WYG_006-11a"/>
　者也蘇子隠几而晝瞑栩栩然若有所適而方興也<lb/>
　未覺為物觸而寤其適未厭也若有失焉以掌抵目<lb/>
　以足就履曳於堂下客有至而問者曰子世之散人<lb/>
　耶拘人耶散人也而未能拘人也而嗜慾深今似繫<lb/>
　馬止也有得乎有失乎蘇子之心若省而口未嘗言<lb/>
　徐思其應揖而進之堂上客曰噫是矣子欲為散人<lb/>
　而未得者也予今告子以散人之道夫禹之行水庖<lb/>
　丁之提刀避衆礙而散其智者也是故以至柔馳至剛<lb/>
<pb n="KR3j0094_WYG_006-11b"/>
　故石有時而泐以至剛遇至柔故未嘗見全牛也子<lb/>
　能散也物固不能縛不能散也物固不能釋子有恵<lb/>
　矣用之於内可也今也如蝟之在囊而時動其脊脅<lb/>
　見於外者不特一毛二毛而已風不可搏影不可捕<lb/>
　童子知之名之於人猶風之與影也子獨留之故愚<lb/>
　者視而驚智者起而軋吾固怪子為今日之晚也子<lb/>
　之遇我幸矣吾今要子為藩外之遊可乎蘇子曰予<lb/>
　之於此自以為藩外久矣子又將安之乎客曰甚矣<lb/>
<pb n="KR3j0094_WYG_006-12a"/>
　子之難曉也夫勢利不足以為藩也名譽不足以為<lb/>
　藩也隂陽不足以為藩也人道不足以為藩也所以<lb/>
　藩子者特智也爾智存諸内發而為言則言有謂也<lb/>
　形而為行則行有謂也使子欲嘿不欲嘿欲息不欲<lb/>
　息如醉者之恚言如狂者之妄行雖掩其口執其臂<lb/>
　猶且喑嗚跼蹙之不已則藩之於人抑又固矣人之<lb/>
　為患以有身身之為患以有心是圃之構堂將以佚<lb/>
　子之身也是堂之繪雪將以佚子之心也身待堂而<lb/>
<pb n="KR3j0094_WYG_006-12b"/>
　安則形固不能釋心以雪而警則神固不能凝子之<lb/>
　和既焚而燼矣燼又復然則是堂之作也非徒無益<lb/>
　而又重子蔽蒙也子見雪之白乎則恍然而目眩子<lb/>
　知雪之寒乎則悚然而毛起五官之為害惟目為甚<lb/>
　故至人不為雪乎雪乎吾見子知為目也子其殆矣<lb/>
　客又舉杖而指諸壁曰此凹也此凸也方雪之雜下<lb/>
　也均矣厲風過焉則凹者留而凸者散天豈私於凹<lb/>
　凸哉勢使然也勢之所在天且不能違而况於人乎<lb/>
<pb n="KR3j0094_WYG_006-13a"/>
　子之居此雖逺人也而圃有是堂堂有是名實礙人<lb/>
　耳不猶雪之在凹者乎蘇子曰予之此為適然而<lb/>
　已豈有心哉殆也奈何客曰子之適然也適有雨則<lb/>
　將繪以雨乎適有風則将繪以風乎雨不可繪也觀<lb/>
　雲氣之洶湧則使子有怒心風不可繪也見草木之<lb/>
　披靡則使子有懼意覩是雪也子之内亦不能無動<lb/>
　矣茍有動焉丹青之有靡麗氷雪之有水石一也徳<lb/>
　有心心有眼物之所襲豈有異哉蘇子曰子之所言<lb/>
<pb n="KR3j0094_WYG_006-13b"/>
　是也敢不聞命然未盡也予不能黙此正如與人訟<lb/>
　者其理雖已屈猶未能絶辭者也子以為登春臺與<lb/>
　入雪堂有以異乎以雪觀春則雪為靜以臺觀堂則<lb/>
　堂為靜靜則得動則失黄帝古之神也遊乎赤水之<lb/>
　北登乎崑崙之丘南望而還遺其𤣥珠焉遊以適意<lb/>
　也望以寓情也意適於遊情寓於望則意暢情出而<lb/>
　忘其本矣雖有良貴豈得而寳哉是以不免有遺珠<lb/>
　之失也雖然意不久留情不再至必復其初而已矣<lb/>
<pb n="KR3j0094_WYG_006-14a"/>
　是又驚其遺而索之也余之此堂追其逺者近之收<lb/>
　其近者内之求之眉睫之間是有八荒之趣人而有<lb/>
　知也升是堂者將見其不遡而僾不寒而栗凄凛<lb/>
　其肌膚洗滌其煩鬱既無炙手之譏又免飲氷之疾<lb/>
　彼其趦趄利害之徒猖狂憂患之域者何異探湯執<lb/>
　熱之俟濯乎子之所言者上也余之所言者下也我<lb/>
　將能為子之所為而子不能為我之為矣譬之厭膏<lb/>
　粱者與之糟糠則必有忿詞衣文被繡者與之以皮<lb/>
<pb n="KR3j0094_WYG_006-14b"/>
　弁則必有愧色子之於道膏粱文繡之謂也得其上<lb/>
　者耳我以子為師子以我為資猶人之於衣食闕一<lb/>
　不可將其與子游今日之事姑置之以待後論予且<lb/>
　為子作歌以道之歌曰雪堂之前後兮春草齊雪堂<lb/>
　之左右兮斜徑微雪堂之上兮有碩人之頎頎考槃<lb/>
　於此兮芒鞋而葛衣挹清泉兮抱瓮而忘其機負頃<lb/>
　筐兮行歌而采薇吾不知五十九年之非而今日之<lb/>
　是又不知五十九年之是而今日之非吾不知天地<lb/>
<pb n="KR3j0094_WYG_006-15a"/>
　之大也寒暑之變悟昔日之癯而今日之肥感子之<lb/>
　言兮始也抑吾之縱而鞭吾之口終也釋吾之縛而<lb/>
　脫吾之鞿是堂之作也吾非取雪之勢而取雪之意<lb/>
　吾非逃世之事而逃世之機吾不知雪之為可觀賞<lb/>
　吾不知世之為可依違性之便意之適不在於他在<lb/>
　於羣息已動大明既升吾方輾轉一觀曉隙之塵飛<lb/>
　子不棄兮我其子歸客欣然而笑唯然而出蘇子隨<lb/>
　之客顧而頷之曰有若人哉<lb/>
<pb n="KR3j0094_WYG_006-15b"/>
東坡居士移守文登五日而去官眷戀山海之勝與同<lb/>
　僚飲酒日賓樓上酒酣作此木石一紙投筆而歎自<lb/>
　謂此來之絶河内史全叔取而藏之<lb/>
子開將徃河北相度河寜以冬至前一日被㫖過節遂<lb/>
　行僕以節日來賀且别之留飲數盞頽然徑醉按上<lb/>
　有此佳紙故為作草露書數紙遲其北還則又春矣<lb/>
　當為我置酒蟹山藥桃李是時當復從公飲也<lb/>
昔年過洛見李公簡言真宗既東封訪天下隠者得把<lb/>
<pb n="KR3j0094_WYG_006-16a"/>
　人楊朴能為詩召對自言不能上問臨行有人作詩<lb/>
　送卿否朴曰唯臣妻有一首云更休落魄躭盃酒且<lb/>
　莫猖狂愛詠詩今日捉將官裏去這回㫁送老頭皮<lb/>
　上大笑放還山余在湖州坐作詩追赴詔獄妻子送<lb/>
　余出門皆哭無以語之顧謂妻曰獨不能如楊處士<lb/>
　妻作一詩送我乎妻子不覺失笑余乃出<lb/>
　<lb/>
　<lb/>
<pb n="KR3j0094_WYG_006-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東坡志林卷六<lb/>
</p>
<p>
</p>
  </div>
<div>
<head>東坡志林卷七</head> <lb/>
    <p>
<pb n="KR3j0094_WYG_007-1a"/>
欽定四庫全書<lb/>
　東坡志林卷七<lb/>
　　　　　　　　　　　　　宋　蘇軾　撰<lb/>
三十年餘家國數千里地山河幾曾慣干戈一旦歸為<lb/>
　臣虜沈腰潘鬢消磨最是倉惶辭廟日教坊猶奏别<lb/>
　離歌揮淚對宫娥後主既為樊若水所賣舉國與人<lb/>
　故當慟哭於九廟之外謝其民而後行顧乃揮淚宫<lb/>
　娥聼教坊離曲<hi>䟦陳後主詞</hi>
<pb n="KR3j0094_WYG_007-1b"/>
僕責居黄州鄭元輿君乘亦官於黄一日以此紙一軸<lb/>
　求僕字云有故人孟訪者酷好君書囑我為求之仍<lb/>
　出孟君書數紙其人亦自善用筆洒然雖僕何以加<lb/>
　之鄭君言其意懃甚殆不可阻後數日適會中秋僕<lb/>
　與客飲酒江亭上醉甚乃為此數字時元豐四年也<lb/>
　明日視之紙乃絹也然古者本為絹紙近世失之君<lb/>
　乗簡中云孟倅之子本謂河陽倅也而僕誤以為姓<lb/>
　鄭也子瞻雖醉甚亦是川若藞鮓故態視絹為紙以<lb/>
<pb n="KR3j0094_WYG_007-2a"/>
　鄭為孟適當子瞻看朱成碧時耳此公胷中落落决<lb/>
　不至如劉儀同訪同舎見其子猶不悟也<lb/>
某倅武林日夢神宗召入禁中宫女圍侍一紅衣女童<lb/>
　捧紅靴一隻命某銘之覺而記其一聯云寒女之絲<lb/>
　銖積寸累天歩所臨雲蒸雷起既畢進御上極歎其<lb/>
　敏使宫女送出睇眎裙𢃄間有六言詩一首云百疊<lb/>
　漪漪風皺六銖縱縱雲輕植立含風廣殿微聞環珮<lb/>
　揺聲<lb/>
<pb n="KR3j0094_WYG_007-2b"/>
予嘗夢客有擕詩相過者覺而記其一詩云道惡賊其<lb/>
　身忠先愛厥親誰知畏九折亦自是忠臣又有數句<lb/>
　若銘贊者云道之所以成不害其耕徳之所以修不<lb/>
　賊其牛<lb/>
元祐六年十一月十九日五更夢數人論左傳云祈招<lb/>
　之詩固善諷然未見所以感切穆王之心已其車轍<lb/>
　馬迹之意者有答者曰以民力從王事當如飲酒適<lb/>
　於饑飽之度而已若過於醉飽則民不堪命王不獲<lb/>
<pb n="KR3j0094_WYG_007-3a"/>
　没矣覺而念其言似有理故録之<lb/>
吾昔在錢塘一日晝寢寳山僧舎起題其壁云七尺頑<lb/>
　軀走世塵十圍便腹貯天真此中空洞渾無物何止<lb/>
　容君數百人其後有數小子亦題名壁上見者乃謂<lb/>
　予誚之也周伯仁所謂君者乃王茂𢎞之流豈此等<lb/>
　輩哉世子多諱葢僭者也吾嘗作李太白真贊云生<lb/>
　平不識高將軍手汚吾足乃敢嗔吾今復書此者欲<lb/>
　使後之小人少知自揆也<lb/>
<pb n="KR3j0094_WYG_007-3b"/>
與次公同聼賢師琴賢求詩倉卒無以應之次公言古<lb/>
　人賦詩皆歌所學何必已云次公因誦歐陽公贈李<lb/>
　師詩囑予書之以贈焉元祐四年九月二十一日東<lb/>
　坡居士記<lb/>
唐雷氏琴自開元至開成間世有人然其子孫漸志於<lb/>
　利追世好而失家法故以最古者為佳非貴逺而賤<lb/>
　近也予家有一琴其中銘云開元十年造雅州靈闗<lb/>
　村雷家記八日合未曉八日合為何等語也廬山處<lb/>
<pb n="KR3j0094_WYG_007-4a"/>
　士崔成老彈之以為絶倫云元豐六年十月初四日<lb/>
　書<lb/>
元祐五年十二月一日遊小靈隠聽林道人論琴棋極<lb/>
　有妙語予雖不通此伎然以理度之知其言足信也<lb/>
　杜子美論畫云更覺良工心獨苦用意之妙有舉世<lb/>
　莫知之者此其所以獨苦也<lb/>
王中令既平蜀捕逐餘冦與歩隊相逺飢甚入一村寺<lb/>
　中一僧醉甚箕踞公怒欲斬之僧應對不懼公竒而<lb/>
<pb n="KR3j0094_WYG_007-4b"/>
　赦之問求蔬食僧云有肉無蔬公益竒之餽以一蒸<lb/>
　猪頭食之甚美公喜問僧止能飲酒食肉耶抑有他<lb/>
　技也僧自言能詩公令賦蒸豚援筆立成詩云嘴長<lb/>
　毛短淺含臕久向山中食藥苗蒸處已將蕉葉裹熟<lb/>
　時更用杏漿澆紅鮮雅稱金盤飣軟熟真堪玉筯挑<lb/>
　若把羶根來比並羶根只合喫藤條公大喜與紫衣<lb/>
予舊過陳州留七十餘日近城可遊觀者無不至柳湖<lb/>
　旁有丘俗謂之鐵墓云陳胡公墓也城濠水徃嚙其<lb/>
<pb n="KR3j0094_WYG_007-5a"/>
　址見有鐵錮之又有寺曰厄臺云孔子厄於陳蔡所<lb/>
　居者其說荒唐不可信或曰東漢陳思王寵散弩臺<lb/>
　以控扼黄巾者此說為近之<lb/>
數年前朝廷作汴河斗門以淤田議者皆以為不可竟<lb/>
　為之然卒亦無功方樊山水盛時放斗門則河田墳<lb/>
　墓廬舎皆被害及秋深水退而放則淤不能厚謂之<lb/>
　蒸餅淤朝廷亦厭之而罷偶讀白居易甲乙判有云<lb/>
　得轉運使以汴河水淺不通運請築塞兩河斗門節<lb/>
<pb n="KR3j0094_WYG_007-5b"/>
　度使以當管營田悉在河次在斗門築塞無以供軍<lb/>
　乃知唐時汴河兩岸皆有營田斗門若遇水不乏即<lb/>
　可沃灌古有之而不能何也當更問知者<lb/>
元豐三年冬至過山陽登西閣時景繁出廵未歸某方<lb/>
　乞歸常州得請春中方當復過此故有閣欲名思之<lb/>
　未有佳者蔡謨廓名父子也晉宋間第一流輒以仰<lb/>
　公名不知可否<lb/>
䖍州布衣頼仙芝言連州有黄損僕射者五代時人僕<lb/>
<pb n="KR3j0094_WYG_007-6a"/>
　射葢仕南漢也未老退歸一日忽遁去莫知其所存<lb/>
　亡子孫畫像事之凡三十二年復歸坐阼階上呼家<lb/>
　人其子適不在孫出見之索筆書壁云一别人間嵗<lb/>
　月多歸來人事已消磨惟有門前鑑池水春風不改<lb/>
　舊時波投筆竟去不可留子歸問其狀貌孫云甚似<lb/>
　影堂老人也連人相傳如此其後頗有禄仕者<lb/>
章詧字隠之本閩人遷於成都數世矣善屬文不仕晚<lb/>
　用太守王素薦賜號冲退處士一日夢有人寄書召<lb/>
<pb n="KR3j0094_WYG_007-6b"/>
　之者云東岳道士書也明日與李士寜遊青城濯足<lb/>
　水中詧謂士寜曰脚踏西溪流去水士寜荅曰手持<lb/>
　東岳寄來書詧大驚不知其所自來也未幾詧果死<lb/>
　其子禩亦以逸民舉仕一命乃死士寜蓬州人也語<lb/>
　黙不常或以為得道者百歲乃死常見予成都曰子<lb/>
　甚貴當䇿舉首已而果然<lb/>
韓縝為秦州酷暴少恩以賊殺不辜去官秦人語曰寜<lb/>
　逢暴虎不逢韓玉汝玉汝縝字也孫臨最喜滑稽尤<lb/>
<pb n="KR3j0094_WYG_007-7a"/>
　善對或問曰莫逢韓玉汝當以何對臨應聲曰可怕<lb/>
　李金吾天下以為口實<lb/>
七言之偉麗者杜子美云旌旗日暖龍蛇動宫殿風微<lb/>
　燕雀髙五更鼓角聲悲壯三峽星河影動揺爾後寂<lb/>
　寥無聞焉直至歐陽永叔蒼波萬古流不盡白鶴雙<lb/>
　飛意自閒萬馬不嘶聽號令諸番無事樂耕耘可以<lb/>
　並驅爭先矣小生亦云令嚴鐘皷三更月野宿貔貅<lb/>
　萬竈烟又云露布朝馳玉闗塞㨗書夜到甘泉宫亦<lb/>
<pb n="KR3j0094_WYG_007-7b"/>
　庶幾焉耳<lb/>
世人見古有見桃花而悟道者爭頌桃花便將桃花作<lb/>
　飯五十年轉没交渉正如張長史見擔夫與公主爭<lb/>
　道而得草書之氣欲學長史書便日就擔夫求之豈<lb/>
　可得哉<lb/>
俗傳書生入官庫見錢不識或怪而問之生曰固知其<lb/>
　為錢但怪其不在紙裹中耳予偶讀歸去來辭云幼<lb/>
　稚盈室瓶無儲粟乃知俗傳信而有徴使瓶有儲粟<lb/>
<pb n="KR3j0094_WYG_007-8a"/>
　亦甚微矣此翁平生只於瓶中見粟也耶馬后紀夫<lb/>
　人見大練乃以為異物晉惠帝問餓民何不食肉糜<lb/>
　細思之皆一理也聊為好事者一笑永叔嘗言孟郊<lb/>
　詩鬢邉雖有絲不堪織寒衣就使堪織能得多少<lb/>
陶潛詩採菊東籬下悠然見南山採菊之次偶然見山<lb/>
　初不用意而景與意會故可喜也今皆作望南山杜<lb/>
　子美云白鷗没浩蕩萬里誰能馴葢滅没於烟波間<lb/>
　耳而宋敏求謂予云鷗不觧没改作波字二詩改此<lb/>
<pb n="KR3j0094_WYG_007-8b"/>
　兩字覺一篇神氣索然也<lb/>
秋菊有佳色裛露掇其英泛此忘憂物遠我遺世情一<lb/>
　觴雖獨進盃盡壺自傾日入羣動息歸鳥趨林鳴笑<lb/>
　傲東軒下聊復得此生靖節以無事自適為得此生<lb/>
　則見役於物者非失此生耶<lb/>
淵明飲酒詩云客養千金軀臨化消其寳寳不過軀軀<lb/>
　化則寳亡矣人言靖節不知道吾不信也<lb/>
歐陽文忠公言晉無文章唯陶淵明歸去來兮一篇而<lb/>
<pb n="KR3j0094_WYG_007-9a"/>
　已予亦謂唐無文章唯韓退之送李愿歸盤谷序一<lb/>
　篇而已平生欲效此作一文每執筆輒罷因自笑曰<lb/>
　不若且放教退之獨歩<lb/>
徐寅唐末號能賦謁朱全忠誤犯其諱全忠色變寅狼<lb/>
　狽走出未及門全忠呼知客將責以不先告語斬於<lb/>
　界石南寅欲遁去恐不得脱乃作過太原賦以獻其<lb/>
　略曰千金漢將感精魄以神交一眼胡奴望英風而<lb/>
　膽落全忠大喜遺絹五百疋全忠自言夢見淮陰使<lb/>
<pb n="KR3j0094_WYG_007-9b"/>
　受兵法一眼胡奴指李克用也寅雖免一時之禍殊<lb/>
　不憂一眼胡奴見此賦也可笑<lb/>
詩云榖則異室死則同穴古今之𦵏者皆為一室獨蜀<lb/>
　人為同墳而異𦵏其間為通道高不及眉廣不能容<lb/>
　人生者之室謂之壽堂以偶人被甲執戈謂之夀神<lb/>
　以守之而以石甓塞其通道既死而𦵏則去之某先<lb/>
　夫人之葬也先君為夀室追為先人墓誌故其文曰<lb/>
　蜀人之祔也同壠而異壙君實謙以為已之文不敢<lb/>
<pb n="KR3j0094_WYG_007-10a"/>
　與歐陽公同藏也東漢夀張樊恭侯遺令棺柩一藏<lb/>
　不宜復見如有腐敗傷孝子之心使與夫人異藏光<lb/>
　武善之書以示百官葢古亦有是也然不為通道又<lb/>
　非詩人同穴之義故蜀人之𦵏最為得禮也<lb/>
宋書樂志宋文帝元嘉十三年給彭城王義康伎相丞<lb/>
　給三十六人太常傅隆以為左傳諸侯用六杜預以<lb/>
　為三十六人非是舞所以節八音故必以八人為列<lb/>
　自天子至士降殺以兩兩者减其二列爾若如預言<lb/>
<pb n="KR3j0094_WYG_007-10b"/>
　至士止有四人豈復成樂服䖍注左傳與隆同又春<lb/>
　秋晉悼公納鄭女樂二八晉以一八賜魏絳此樂以<lb/>
　八人為列也予按說文佾從人䏌聲䏌<hi>許吃切</hi>䏌從肉<lb/>
　口入聲其觧云振也八無縁為䏌之聲疑古文從人<lb/>
　從肉<lb/>
舊傳陽闗三疊然今世歌者每句再疊而已若通一首<lb/>
　言之又是四疊皆非是或每句三唱已應三疊之說<lb/>
　則叢然無復節奏余在宻州有文勛長官以事至宻<lb/>
<pb n="KR3j0094_WYG_007-11a"/>
　自云得古本陽闗其聲宛轉凄斷不類乃知唐本三<lb/>
　疊葢如此及在黄州偶得樂天對酒云相逢且莫推<lb/>
　辭醉聽唱陽闗第四聲注云第四聲勸君更盡一盃<lb/>
　酒以此驗之若一句再疊則此句為第五聲今為第<lb/>
　四聲則一句不疊審矣<lb/>
世有附語者多婢妾賤人否則衰病不久當死者也其<lb/>
　聲音舉止皆類死者又能知人宻事然皆非也意有<lb/>
　竒鬼能為是耶昔人有逺行者欲觀其妻於已厚薄<lb/>
<pb n="KR3j0094_WYG_007-11b"/>
　取金釵藏之壁中忘以語之既行而病且死以告其<lb/>
　僕既而不死忽聞空中有聲其其夫也曰吾已死以<lb/>
　為不信金釵在某處妻取得之遂發䘮其後夫歸妻<lb/>
　乃反以為鬼也<lb/>
嘗有三老人相遇或問之年一人曰吾年不可記但憶<lb/>
　少年時與盤古有舊一人曰海水變桑田時吾輒下<lb/>
　一籌爾來吾籌已滿十間屋一人曰吾所食蟠桃棄<lb/>
　其核於崑崙山之下今已與崑崙齊矣以予觀之三<lb/>
<pb n="KR3j0094_WYG_007-12a"/>
　子者與蜉蝣朝菌何以異哉<lb/>
元豐六年十月十二日夜故人有得風疾者急徃視之<lb/>
　已不能言矣方死生之爭其苦有甚於刀鋸木索者<lb/>
　矣予知其不可救嘿為祈死而已嗚呼哀哉此復何<lb/>
　罪乎酒色之娛而已古人云甘嗜毒藥戲猛獸之爪<lb/>
　牙豈虚言哉明日見一少年以此戒之少年笑曰甚<lb/>
　矣子言之陋也色吾之所甚好而死生疾苦非吾之<lb/>
　所怖也予曰有行乞於道偃而號曰遺我一盂飯吾<lb/>
<pb n="KR3j0094_WYG_007-12b"/>
　今以千斛之粟報子則市人皆掩口笑之有千斛之<lb/>
　粟無一盂之飯不可以欺於小兒怖生於愛子能不<lb/>
　怖死生而猶好色其可以欺我哉今世之為高者皆<lb/>
　少年之徒也戒生定定生慧此不刋之語也如其不<lb/>
　從戒定生者皆妄也如慧而實痴也如覺而實夢也<lb/>
　悲夫<lb/>
　<lb/>
　東坡志林卷七<lb/>
</p>
<p>
</p>
  </div>
<div>
<head>東坡志林卷八</head> <lb/>
    <p>
<pb n="KR3j0094_WYG_008-1a"/>
欽定四庫全書<lb/>
　東坡志林卷八<lb/>
　　　　　　　　　　　　　宋　蘇軾　撰<lb/>
樂事可慕苦事可畏此是未至時心耳及苦樂既至以<lb/>
　身履之求畏慕者初不可得况既過之後復有何物<lb/>
　比之尋聲捕影繫風趂夢此四者猶有彷彿也如此<lb/>
　推究不免是病且以此病對治彼病彼此相磨安得<lb/>
　樂處當以至理語君今則不可元祐三年八月五日<lb/>
<pb n="KR3j0094_WYG_008-1b"/>
　書<lb/>
予少不喜殺生時未能㫁也近年始能不殺猪羊然性<lb/>
　嗜蠏蛤故不免殺自去年得罪下獄始意不免既而<lb/>
　得脫遂自此不復殺一物有見餉蠏蛤者皆放之江<lb/>
　中雖知蛤在江中無活理然猶庶幾萬一便使不活<lb/>
　亦愈於煎烹也非有所求覬但以親經患難不異鷄<lb/>
　鴨之在庖厨不復以口腹之故使有生之類受無量<lb/>
　怖苦爾猶恨未能忘味食自死物也南史隠逸傳始<lb/>
<pb n="KR3j0094_WYG_008-2a"/>
　興人盧度字彥章有道術少隨張永北伐魏永敗魏<lb/>
　人追急淮水不得過自祝云若得免死從今不復殺<lb/>
　生須臾見兩楯流來接之得過後隠居廬陵西昌三<lb/>
　顧山鳥獸隨之夜有鹿觸其壁度曰汝壊我壁鹿應<lb/>
　聲去屋前有池養魚皆名呼之次第取食逆知死年<lb/>
　月竟以壽終偶讀此書與予事粗相類故并錄之<lb/>
予在黄州與陳慥季常徃來每徃過之輒作泣字韻詩<lb/>
　一篇季常不禁殺故以此風之季常既不復殺而里<lb/>
<pb n="KR3j0094_WYG_008-2b"/>
　中皆化之至有不食肉者皆云未死神已泣此語使<lb/>
　人悽然也<lb/>
吾有詩云日日出東門歩尋東城遊城門抱關卒怪我<lb/>
　此何求我亦無所求駕言寫我憂章子厚謂參寥曰<lb/>
　前歩而後駕何其上下紛紛也僕聞之曰吾以尻為<lb/>
　輪以神為馬何曾上下乎參寥曰子瞻文過有理似<lb/>
　孫子荆子荆曰所以枕流欲洗其耳<lb/>
吾酒後乘興作數十字覺酒氣拂拂從十指上出去也<lb/>
<pb n="KR3j0094_WYG_008-3a"/>
晉史董京字威輦作詩答孫子荆其略曰𤣥鳥汚幕而<lb/>
　不被害鳥隼逺舉或以致死眄彼梁魚逡廵倒尾沉<lb/>
　吟不快忽焉失水嗟乎魚鳥與萬世而不悟以我觀<lb/>
　之乃明其故焉知不有達人深穆其度亦將窺我嚬<lb/>
　蹙而去京之意葢曰以魚自觀萬物不悟其非也我<lb/>
　所以知魚鳥之為非者以我不與魚鳥同欲惡也彼<lb/>
　達人者不與我同欲惡則其觀我之所為亦如我之<lb/>
　觀魚鳥矣京得道異人也世俗不曉其語故粗為說<lb/>
<pb n="KR3j0094_WYG_008-3b"/>
　之戊寅八月八日讀隠逸傳<lb/>
嶺南天氣卑陋氣蒸溽而海南尤甚秋夏之交物無不<lb/>
　腐壊者人非金石其何以能久然儋耳頗有老人百<lb/>
　有餘歲者徃徃皆是八九十歲者不論也乃知壽夭<lb/>
　无定習而安之則氷蠶火䑕皆可以生吾當湛然無<lb/>
　思寓此覺於物表使折膠之寒無所施其洌流金之<lb/>
　暑無所措其毒百餘歲何足道哉彼愚老人初不知<lb/>
　此特如蠶䑕生於其中兀然受之而已一呼之溫一<lb/>
<pb n="KR3j0094_WYG_008-4a"/>
　吸之凉相續亡有間斷雖長生可也莊子曰天之穿<lb/>
　之日夜無間人則固塞其竇豈不然哉九月二十七<lb/>
　日秋霖不已顧視幃帳間有螻蟻帳已腐爛感嘆不<lb/>
　已信手書此時戊寅歲也<lb/>
東坡居士遷於海南憂患之餘戊寅九月晦遊天慶觀<lb/>
　謁北極真聖探靈簽以决餘生之禍福吉㐫其辭曰<lb/>
　道以信為合法以智為先二者不離析壽命乃得延<lb/>
　覽之竦然若有所得謹書藏之以無忘信道法智二<lb/>
<pb n="KR3j0094_WYG_008-4b"/>
　者不相離之意某恭書古之真人未有不以信人者<lb/>
　子思則曰自誠明謂之性孟子曰執中無權猶執一<lb/>
　也法而不智則天下之死法也道不患不知患不凝<lb/>
　法不患不立患不活以信合道則道凝以智先法則<lb/>
　法活道凝而法活雖度世可也况延壽乎<lb/>
世之所謂君子者惟法是修惟禮是克手執圭壁足履<lb/>
　繩墨行願為目前檢言願為無窮則少稱鄉黨長聞<lb/>
　鄰國上欲圖三公下不失九州牧獨不見羣虱之處<lb/>
<pb n="KR3j0094_WYG_008-5a"/>
　裩中乎游乎深縫匿乎敗絮自以為吉宅也行不敢<lb/>
　離縫際動不敢出裩襠自以為得繩墨也然炎丘火<lb/>
　流焦邑滅都羣虱之處於襠中不能出也君子之處<lb/>
　域内何異夫虱之處裩中乎此阮籍之懐本趣也籍<lb/>
　未嘗臧否人物口不及世事然禮法之士疾之如讐<lb/>
　獨賴司馬景王保持之耳其去死無幾以此論之亦<lb/>
　虱之出入徃來於衣巾之間者也安得裩中之藏乎<lb/>
　吾故書之為將來君子一笑<lb/>
<pb n="KR3j0094_WYG_008-5b"/>
近世筆工不能經師匠妄生新意擇毫雖精形製詭異<lb/>
　不與人手相謀獨錢塘程奕所製有三十年前意味<lb/>
　使人作字不知有筆亦是一快予不久行當致數百<lb/>
　枚而去北方無此筆也<lb/>
予來汝南地平無山清潁之外無以娛予者而地近亳<lb/>
　坡特宜檜栢自拱把而上輒有樛枝古榦治事堂二<lb/>
　栢與薦福兩檜尤為殊絶孰為使予安此寂寞而忘<lb/>
　歸者非此君也歟<lb/>
<pb n="KR3j0094_WYG_008-6a"/>
道士某人靣欺主人旁若鄰座厠左元放之席已自厚<lb/>
　顏傾西王母之盃宜從薄罰可罰一大青醆<lb/>
予作蜜酒格與真水亂每米一斗用蒸餅麵二兩半餅<lb/>
　子一兩半如常法取醅液再入蒸餅麵一兩釀之三<lb/>
　日嘗看味當極辣且硬則以一斗米炊飯投之若甜<lb/>
　軟則每投更入麴與餅各半兩又三日再投而熟全<lb/>
　在釀者斟酌增損也入水少為佳<lb/>
僧謂酒為般若湯謂魚為水梭花鷄為鑽籬菜竟無<lb/>
<pb n="KR3j0094_WYG_008-6b"/>
　所益但欺而已世常有之人有為不義而文之以美<lb/>
　名者與此何異哉<lb/>
貴公子雪中飲醉臨檻向風曰爽哉左右有泣下者公<lb/>
　子驚問之曰吾父昔日以爽亡楚襄王登臺有風颯<lb/>
　然而至王曰快哉此風寡人與庶人共之者耶宋玉<lb/>
　譏之此獨大王之風庶人安得而共之不知者以為<lb/>
　謟也知之者以為風也唐文宗詩曰人皆苦炎熱我<lb/>
　愛夏日長柳公權續之曰薰風自南來殿閣生微凉<lb/>
<pb n="KR3j0094_WYG_008-7a"/>
　惜乎宋玉不在傍也<lb/>
爛蒸同州羔灌以杏酪食之以匕不以筯南都撥心麵<lb/>
　作槐芽溫淘糝以襄邑抹猪炊共城香稻薦以蒸子<lb/>
　鵝吳興庖人斫松江鱸鱠繼以廬山康王谷水烹曾<lb/>
　坑鬬品少焉解衣仰卧使人誦東坡赤壁前後賦亦<lb/>
　足以一快也<hi>侯鯖集同</hi>
青天素月固是人間一快而或者乃云不如微雲㸃綴<lb/>
　乃知居心不淨者常欲滓穢太清<lb/>
<pb n="KR3j0094_WYG_008-7b"/>
合江樓下秋碧浮空光揺几席之上而有茅苫廬屋七<lb/>
　八間横斜砌下今歲大水再至居人散避不暇豈無<lb/>
　寸土可遷而乃眷眷不去常為人眼中沙乎<lb/>
高祖微時嘗避事時時與賔客過其丘嫂食嫂厭叔與<lb/>
　客來陽為羮盡轑釡客以故去已而視其釜中有羮<lb/>
　由是怨嫂及立齊代王而伯子獨不侯太上皇以為<lb/>
　言高祖曰非敢忘之也為其母不長者封其子信為<lb/>
　頡羮侯高祖號為大度不記人過者然不置轑釜之<lb/>
<pb n="KR3j0094_WYG_008-8a"/>
　怨獨不畏太上皇縁此記分盃之語乎<lb/>
楚元王敬禮穆生每置酒常為穆生設醴及王戊即位<lb/>
　常設後忘設焉穆生退曰可以逝矣醴酒不設王之<lb/>
　意怠楚人將鉗我於市稱疾卧申公與白生强起之<lb/>
　曰獨不念先王之徳乎今王一旦失小禮何足至此<lb/>
　穆生曰君子見幾而作不俟終日先王所以禮吾三<lb/>
　人者為道之存故也今而忽之是忘道也亡道之人<lb/>
　胡可與久處豈為區區之禮哉遂謝病去申公白生<lb/>
<pb n="KR3j0094_WYG_008-8b"/>
　獨留王戊稍淫暴與吳通謀二人諫不聽衣之赭衣<lb/>
　使杵臼舂於市申公愧之歸魯教授不出門已而趙<lb/>
　綰王臧言於武帝復以安車蒲輪召卒生臧事病死<lb/>
　免穆生逺引於未萌之前而申公眷戀於既悔之後<lb/>
　謂禍福皆天不可避就者未必然也可書之座右為<lb/>
　士君子終身之戒<lb/>
吾嘗疑米元章用筆妙一時而所藏書真偽相半元祐<lb/>
　四年六月十二日與章致平同過元章致平謂吾公<lb/>
<pb n="KR3j0094_WYG_008-9a"/>
　嘗見親發鎻兩手捉書去人丈餘近輒掣去者乎元<lb/>
　章笑遂出二王長史懐素輩十許帖子然後知平時<lb/>
　所出皆苟以適衆目而已<lb/>
吾昔謫黄州曾子固居憂臨川死焉人有妄傳吾與子<lb/>
　固同日化去且云如李長吉時事以上帝召他時先<lb/>
　帝亦聞其語以問蜀人蒲宗孟且有歎息語今謫海<lb/>
　南又有傳吾得道乘小舟入海不復返者京師皆云<lb/>
　兒子書來言之今日有從黄州來者云太守何述言<lb/>
<pb n="KR3j0094_WYG_008-9b"/>
　吾在儋耳一日忽失所在獨道服在耳葢上賔也吾<lb/>
　平生遭口語無數葢生時與韓退之相似吾命在斗<lb/>
　間而退之身宫在焉故其詩曰我生之辰月宿直斗<lb/>
　且曰無善聲以聞無惡聲以揚今謗吾者或云死或<lb/>
　云仙退之之言良非虛耳<lb/>
唐末五代文章藻麗字畫隨之而楊公凝式筆蹟獨雄<lb/>
　强徃徃與顔柳相上下甚可怪也今世多稱李建中<lb/>
　宋宣獻此二人書僕所不要宋寒而李俗殆是浪得<lb/>
<pb n="KR3j0094_WYG_008-10a"/>
　名惟近日蔡君謨天資既高學識亦至當為本朝第<lb/>
　一<lb/>
荼䕷花似通草花桃花似臈花杏花似絹花罌粟花似<lb/>
　紙花三月十一日㑹王文甫宗衆議評花如此<lb/>
吕穉卿言芍藥不及牡丹者以重耳戴芍藥一枝比牡<lb/>
　丹三四花間猶當着數品葢有其地而無其花譬如<lb/>
　荔子之與溫柑也耶<lb/>
東漢肅宗時榖貴經用不足尚書張林請以布帛為租<lb/>
<pb n="KR3j0094_WYG_008-10b"/>
　官自煮鹽且行均輸獨朱暉又季以為不可事既寢<lb/>
　而陳事者復以為可行帝頗然之暉獨奏曰王制天<lb/>
　子不言有無諸侯不言多少食祿之家不與百姓爭<lb/>
　利今均輸之法與賈販無異鹽利歸官則下人宿怨<lb/>
　布帛為租吏當奸盗皆非明王所當行帝方以林言<lb/>
　為然發怒切責諸尚書暉等皆自繫獄三日詔出曰<lb/>
　國家樂聞駁議黄髪無愆詔書過也何故自繫暉因<lb/>
　稱病篤尚書令以下惶怖謂曰今得譴奈何稱病其<lb/>
<pb n="KR3j0094_WYG_008-11a"/>
　禍不細暉曰行年八十蒙恩得在機宻當以死報若<lb/>
　心知不可而順於雷同負臣子之義今耳目無所聞<lb/>
　見伏待死命遂閉口不復言諸尚書不知所為乃共<lb/>
　劾奏暉帝意解寢其事後數日詔使直事即同暉起<lb/>
　居太毉視疾太官賜食暉乃起元祐七年七月二十<lb/>
　日偶讀後漢朱文季傳感嘆不已肅宗號稱長者詔<lb/>
　書既引罪而謝文季矣諸尚書何怖之甚也文季於<lb/>
　此强立不足多貴而諸尚書為可笑也云其禍不細<lb/>
<pb n="KR3j0094_WYG_008-11b"/>
　不知何等為禍葢以帝不悅後必不甚進用為莫大<lb/>
　之禍也悲夫<lb/>
己卯上元予在儋耳有老書生數人來過曰良月佳夜<lb/>
　先生能一出乎予欣然從之歩城西入僧舎歴小巷<lb/>
　民夷雜揉屠酤紛然歸舎已三皷矣舎中掩闗熟寢<lb/>
　已再鼾矣放杖而笑孰為得失問先生何笑蓋自笑<lb/>
　也然亦笑韓退之釣魚無得更欲逺去不知釣者未<lb/>
　必得大魚也<lb/>
<pb n="KR3j0094_WYG_008-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0094_WYG_008-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東坡志林卷八<lb/>
</p>
<p>
</p>
  </div>
<div>
<head>東坡志林卷九</head> <lb/>
    <p>
<pb n="KR3j0094_WYG_009-1a"/>
欽定四庫全書<lb/>
　東坡志林卷九<lb/>
　　　　　　　　　　　　　宋　蘇軾　撰<lb/>
杜幾先以此紙求予書云大小不得過此且先於卷首<lb/>
　自寫數字其意不問工拙但恐大字費紙不能多耳<lb/>
　嚴子陵若見當復有賣菜之語無以懲其失言當乾<lb/>
　没此紙耳<lb/>
去病為域蹋鞠此正不學古兵法者之過也學即不是<lb/>
<pb n="KR3j0094_WYG_009-1b"/>
　不學亦不可子瞻書<lb/>
劉十五論李十八草書謂之鸚哥嬌意謂鸚鵡能言不<lb/>
　過數句即雜以鳥語十八其後稍進以書問僕近日<lb/>
　比舊如何僕荅之可作秦吉了矣然僕此書自有公<lb/>
　在乾侯之態也子瞻書<lb/>
歐陽文忠公論書云蔡君謨獨歩當世此為至言君謨<lb/>
　行書第一小楷第二草書第三就其所長而求其所<lb/>
　短大字為少踈也天資既髙又輔以篤學其獨歩當<lb/>
<pb n="KR3j0094_WYG_009-2a"/>
　世宜哉近歲論君謨書者頗有異論故特為明之<lb/>
自蘇子美死遂覺筆法中絶近年蔡君謨獨歩當世徃<lb/>
　徃謙讓不肯主盟徃年予嘗戲謂君謨云學書如泝<lb/>
　急流用盡氣力船不離處所君謨頗諾以為能取譬<lb/>
　今思此語已二十餘年覺如何哉<lb/>
僕寓吳興有游飛英詩云微雨止還作小窻幽更妍盆<lb/>
　中不見日草木自蒼然非至吳越不見此景也<lb/>
孔子曰參乎吾道一以貫之曾子曰唯子出門人問曰<lb/>
<pb n="KR3j0094_WYG_009-2b"/>
　何謂也曰夫子之道忠恕而已矣師弟子答問未嘗<lb/>
　不唯而曾子之唯獨記於論語一唯之外口耳俱䘮<lb/>
　而門人方欲問其所謂此繫風捕影之流何足實告<lb/>
　哉<lb/>
從召南之教其志固可嘉空冀北之羣所懇宜不允<lb/>
張懐民與張昌言圍棋賭僕書字一紙勝者得此負者<lb/>
　出錢五百足作飯會以飯僕社鬼聽之若不賽者俾<lb/>
　墜其師無克復國<lb/>
<pb n="KR3j0094_WYG_009-3a"/>
黄州守居之數百歩為赤壁或言即周瑜破曹公處不<lb/>
　知果是否斷崖壁立江水深碧二鶻巢其上有二蛟<lb/>
　或見之遇風浪靜輒乘小舟至其下捨舟登岸入徐<lb/>
　公洞非有洞穴也但山崦深䆳耳圖經云是徐邈不<lb/>
　知何時人非魏之徐邈也岸多細石徃徃有溫瑩如<lb/>
　玉者深淺紅黄之色或細紋如人手指螺文也既數<lb/>
　游得二百七十枚大者如棗栗小者如芡實又得一<lb/>
　古銅盆盛之注水粲然有一枚如虎豹者有口鼻眼<lb/>
<pb n="KR3j0094_WYG_009-3b"/>
　處以為羣石之長<lb/>
黄州東南三十里為沙湖亦曰螺師店予買田其間因<lb/>
　徃相田得疾聞麻橋人龎安常善毉而聾遂徃求療<lb/>
　安常雖聾而頴悟絶人以指畫字不書數字輙深了<lb/>
　人意予戲之曰予以手為口君以眼為耳皆一時異<lb/>
　人也疾愈與之同遊清泉寺寺在蘄水郭門外二里<lb/>
　許有王逸少洗筆泉水極甘下臨蘭溪溪水西流予<lb/>
　作歌云山下蘭芽短浸溪松間沙路淨無泥蕭蕭暮<lb/>
<pb n="KR3j0094_WYG_009-4a"/>
　雨子規啼誰道人生無再少君看流水尚能西休將<lb/>
　白髪唱黄雞是日劇飲而歸<lb/>
世傳王子敬帖有黄柑三百顆之語此帖乃在劉季孫<lb/>
　家景文死不知今在誰家矣韋蘇州有言書後欲題<lb/>
　三百顆洞庭須待滿林霜葢蘇州亦見此帖也予亦<lb/>
　嘗有詩與景文云君家子敬十六字氣壓鄴侯三萬<lb/>
　籖劉季孫景文之中子也慷慨竒士博學能詩僕薦<lb/>
　之得隰州以殁哀哉嘗有詩寄僕四海共知霜鬢滿<lb/>
<pb n="KR3j0094_WYG_009-4b"/>
　重陽能揷菊花無死之日家無一錢但有書三萬軸<lb/>
　畫數百幅耳<lb/>
僕以元豐三年二月一日至黄州時家在南都獨與兒<lb/>
　子邁來郡中無一人舊識者時時策杖至江上望雲<lb/>
　濤𣺌然亦不知有文甫兄弟在江南也居十餘日有<lb/>
　長髯者惠然見過乃文甫之弟子辯留語半日云廹<lb/>
　寒食且歸東湖僕送之江上微風細雨葉舟横江而<lb/>
　去僕登夏燠尾高丘以望之髣髴見舟及武昌歩乃<lb/>
<pb n="KR3j0094_WYG_009-5a"/>
　還爾後遂相徃來及今四周歲相過殆百數遂欲買<lb/>
　田而老焉然竟不遂近忽量移臨汝念將復去而後<lb/>
　期未可必感物悽然有不勝懐者浮屠不三宿桑下<lb/>
　者有以也哉七年三月九日<lb/>
柳仲舉自共城來傳大官米作飯食我且言百泉之竒<lb/>
　勝勸我卜隣此心飄然已在太行之麓矣元祐三年<lb/>
　九月七日東坡居士書<lb/>
司馬懿討曹爽桓範徃奔之懿謂蔣濟曰智囊徃矣濟<lb/>
<pb n="KR3j0094_WYG_009-5b"/>
　曰範則智矣駑馬戀棧豆必不能用也範說爽移車<lb/>
　駕幸許昌招外兵爽不從範曰所憂在兵食而大司<lb/>
　農印在吾許爽不能用吕布既擒曹操謂陳宫曰公<lb/>
　臺平生自謂智有餘今日何如宫曰此子不用宫言<lb/>
　不然未可知也僕嘗論此二人者吕布曹爽何人也<lb/>
　而為之用尚何言智臧武仲曰抑君似䑕此之謂智<lb/>
　元祐二年九月十八日書<lb/>
僕在徐州王子立子敏皆舘於官舎而蜀人張師厚來<lb/>
<pb n="KR3j0094_WYG_009-6a"/>
　過二王方年少吹洞簫飲酒杏花下明年予謫黄州<lb/>
　對月獨飲嘗有詩云去年花落在徐州對月酣歌美<lb/>
　清夜今日黄州見花發小院閉門風露下葢憶與二<lb/>
　王飲時也張師厚久已死今年子立復為古人哀哉<lb/>
乆在江湖間不見偉人前在金山見滕元發乘小舟破<lb/>
　巨浪來相見出船巍然使人神聳好一箇没興底張<lb/>
　鎬相公且為我致意别後酒狂甚長也<lb/>
王烈入山得石髓懐之以餉嵇叔夜叔夜視之則堅為<lb/>
<pb n="KR3j0094_WYG_009-6b"/>
　石矣當時若杵碎或錯磨食之豈不賢於雲母鍾乳<lb/>
　輩哉然神仙要有定分不可力求退之有言我能詰<lb/>
　曲自世間安能從汝巢神仙如退之性氣雖出世間<lb/>
　人亦不能容叔夜悻直又甚於退之也<lb/>
與郭生遊於寒溪主簿吳亮置酒郭生善作挽歌酒酣<lb/>
　發聲坐為悽然郭生言恨無佳詞因為略改樂天寒<lb/>
　食詩歌之坐客有泣者其詞曰烏啼鵲噪昏喬木清<lb/>
　明寒食誰家哭風吹曠野紙錢飛古墓纍纍春草緑<lb/>
<pb n="KR3j0094_WYG_009-7a"/>
　棠梨花映白楊路盡是死生離别處㝠漠重泉哭不<lb/>
　聞蕭蕭暮雨人歸去每句雜以散聲<lb/>
張愈西蜀隠君子也與予先君游居岷山下白雲溪自<lb/>
　號白雲居士本有經世志特以自重難合故老死草<lb/>
　野非槁項黄馘盗名者也偶至西湖靜軒見其遺句<lb/>
　懐仰其人命寺僧刻之石<lb/>
龎安常為毉不志於利得法書古畫喜輒不自勝九江<lb/>
　胡道士頗得其術與子用藥無以酬之為作行草數<lb/>
<pb n="KR3j0094_WYG_009-7b"/>
　紙而已且告之曰此安常故事不可廢也參寥子病<lb/>
　求醫於胡自度無錢且不善書畫求予甚急予戲之<lb/>
　曰子粲可皎徹之徒何不下轉語作兩首詩乎龎胡<lb/>
　二君與吾輩游不日索我於枯魚之肆矣<lb/>
近世毉官仇鼎療癕腫為當時第一鼎死未有繼者今<lb/>
　張君宜所能殆不减鼎然鼎性行不甚純淑世或畏<lb/>
　之今張君用心平和専以救人為事殆過於鼎逺矣<lb/>
　元豐七年四月七日<lb/>
<pb n="KR3j0094_WYG_009-8a"/>
蜀中有杜處士好書畫所寳以百數有戴嵩牛一軸尤<lb/>
　所愛錦囊玉軸一日曝書畫有一牧童見之拊掌大<lb/>
　笑曰此畫鬭牛也牛鬭力在角尾搐入兩股間今乃<lb/>
　掉尾而鬪謬矣處士笑而然之古語云耕當問奴織<lb/>
　當問婢不可改也<lb/>
吳道子始見張僧繇畫而曰虛得名耳已而坐卧其下<lb/>
　三日不能去<lb/>
昔人以海苔為紙今無復有今人以竹為紙亦古所無<lb/>
<pb n="KR3j0094_WYG_009-8b"/>
　有也王逸少竹葉帖長安水丘氏傳寳之今不知所<lb/>
　在三十年前見其摹本於雷壽<lb/>
湘中老人讀黄老手援紫藟坐碧草春至不知湘水深<lb/>
　日暮忘却巴陵道唐末有見人作是詩者辭氣殆是<lb/>
　李謫仙都下見有人擕一紙文書字則顔魯公也墨<lb/>
　迹如未乾紙亦新健其首兩句云朝披夢澤雲笠釣<lb/>
　青茫茫此語亦非太白不能道也<lb/>
詩須要有為而後作當以故為新以俗為雅好竒新乃<lb/>
<pb n="KR3j0094_WYG_009-9a"/>
　詩之病柳子厚晚年詩極似淵明知詩病也<lb/>
或曰柳子厚瓶賦拾酒箴而作非也子雲本以諷諫設<lb/>
　問以見意耳當復有答酒客語而陳孟公不取故史<lb/>
　略之子厚葢補亡耳然子雲論屈原伍子胥晁錯之<lb/>
　流皆以不智譏之而子厚以瓶為智幾於信道知命<lb/>
　者子雲不及也子雲臨憂患顛倒失據而子厚尤不<lb/>
　足觀二人當有媿於斯文也耶元祐六年六月二十<lb/>
　七日<lb/>
<pb n="KR3j0094_WYG_009-9b"/>
施道民為孫威敏所黜既而復得為民借小字軍人肩<lb/>
　輿而出曾子固見之曰一隻好夾注矯子聞者為之<lb/>
　絶倒<lb/>
人間無酒仙兀兀三盃醉世上無眼禪昏昏一覺睡雖<lb/>
　然無交渉其奈略相似相似尚如此何况真箇是予<lb/>
　奉使閩西見邸店壁上書此數句愛而誦之<lb/>
松脂以真定者為良細布袋盛漬水一日沸湯煮浮水<lb/>
　靣者以新竹笊籬掠取投新水中久煮不出者皆棄<lb/>
<pb n="KR3j0094_WYG_009-10a"/>
　不用入生白茯苓末不製但削去皮搗羅細末耳拌<lb/>
　匀每日早取三錢已著口中用少熟水攪潄仍以指<lb/>
　如常法熱揩齒畢更啜少熟水嚥之仍以潄吐如常<lb/>
　法能牢牙駐顔烏髭也<hi>贈米元章</hi>
南都王誼伯書江濱驛垣謂子美詩歴五季兵火多舛<lb/>
　缺竒異雖經其祖文公所理尚有疑闕者誼伯謂西<lb/>
　川有杜鵑東川無杜鵑涪萬無杜鵑雲安有杜鵑葢<lb/>
　是題下注㫁自我昔遊錦城為首句誼伯誤矣且杜<lb/>
<pb n="KR3j0094_WYG_009-10b"/>
　子美詩備諸家體非必率合程度偘偘然者也是篇<lb/>
　句處凡五杜鵑豈可以文害詞詞害意耶原子美之<lb/>
　意類有所感託物以發者也亦六義之比興離騷之<lb/>
　法歟按博物志杜鶻生子寄之他巢百鳥為飼之胡<lb/>
　江東所謂杜宇曽為蜀帝王化禽飛去舊城荒是也<lb/>
　且禽鳥之微知有尊故子美詩云重是古帝魄又云<lb/>
　禮若奉至尊子美葢譏當時之刺史有不禽鳥若也<lb/>
　唐自明皇以後天歩多棘刺史能造次不忘於君者<lb/>
<pb n="KR3j0094_WYG_009-11a"/>
　可得而攷也嚴武在蜀雖横斂刻薄而實資中原是<lb/>
　西川有杜鵑耳其不䖍王命負固以自抗擅軍旅絶<lb/>
　貢賦如杜克遜在梓州為朝廷西顧憂是東川無杜<lb/>
　鵑耳至於涪萬雲安刺史微不可攷凡其尊君者為<lb/>
　有也懐貳者為無也不在夫杜鵑真有無也誼伯以<lb/>
　為來東川聞杜鵑聲煩而急乃始疑子美詩䟦㚄紙<lb/>
　上語又云子美不應疊用韻子美自我作古疊用韻<lb/>
　無害於為詩僕所見如此誼伯博學强辯殆必有以<lb/>
<pb n="KR3j0094_WYG_009-11b"/>
　折𠂻之<lb/>
今日廂界有殺狗公事司法言近新書不禁殺狗問其<lb/>
　說出於禮鄉飲酒烹狗於東方不禁然則禮云賓客<lb/>
　之牛角尺亦不當禁殺牛乎孔子曰敝帷不棄為埋<lb/>
　馬也敝蓋不棄為埋狗也死猶不忍食其肉况可殺<lb/>
　乎<lb/>
予在東坡嘗親執鎗匕煮魚羹以設客客未嘗不稱善<lb/>
　意窮約中易為口腹耳今出守錢塘厭水陸之品今<lb/>
<pb n="KR3j0094_WYG_009-12a"/>
　日偶與仲夫貺王元直秦少章㑹食復作此味客皆<lb/>
　云此羮超然有髙韻非世俗庖人所能彷彿歳莫寡<lb/>
　欲聚㪚難常當時作此以發一笑也元祐四年十一<lb/>
　月二十九日<lb/>
前日與歐陽叔弼晁無咎張文潛同在戒壇予病目昏<lb/>
　將以熱水洗之文潛曰目忌㸃洗目有病當存之齒<lb/>
　有病當之之不可同也又記魯直語云治目當如治<lb/>
　民治齒當如治軍治民當如曹參之治齊治軍當如<lb/>
<pb n="KR3j0094_WYG_009-12b"/>
　商鞅之治秦頗有理故追録之<lb/>
蜀人任介郭震李畋皆博學能詩曉音律相與為莫逆<lb/>
　之交遊蕩不羈禮法之士鄙之然皆才識過人李順<lb/>
　之將亂震游成都忽賦詩曰今日出東郊郊好春色<lb/>
　青青原上草莫放征馬食遂走京師上書言蜀將亂<lb/>
　不報期年其言乃效震竟不仕介為陕西一幕官而<lb/>
　死畋稍達仕至尚書郎震將死其友往問之側身欹<lb/>
　枕而言其友曰子且正身震笑曰此行豈可復啖名<lb/>
<pb n="KR3j0094_WYG_009-13a"/>
　哉雖其平生談諧之餘習然亦足以見其臨死生而<lb/>
　不亂也<lb/>
唐彬與王濬伐呉為先驅所至皆下度孫皓必降未至<lb/>
　建業二百里許稱疾不行已而先到者争財後到者<lb/>
　爭功當時有識莫不髙彬此舉予讀晉書至此未嘗<lb/>
　不廢卷太息也然本傳云武帝欲以彬及楊宗為監<lb/>
　軍以問文立立曰彬多財慾而宗嗜酒帝曰財慾可<lb/>
　足酒不可改遂用彬此言進退無據豈有人如唐彬<lb/>
<pb n="KR3j0094_WYG_009-13b"/>
　而貪財者使誠貪財乃逺不如嗜酒何可用也文立<lb/>
　獨何人斯安知非蔽賢者耶<lb/>
竹有雌雄雌者多筍故種竹當種雌自根生上至生梢<lb/>
　一節發者為雌物無逃於隂陽可不信哉<lb/>
或問東坡草書坡云不㑹進云學人不㑹坡云則我也<lb/>
　不㑹<lb/>
　<lb/>
　東坡志林卷九<lb/>
</p>
<p>
</p>
  </div>
<div>
<head>東坡志林卷十</head> <lb/>
    <p>
<pb n="KR3j0094_WYG_010-1a"/>
欽定四庫全書<lb/>
　東坡志林卷十<lb/>
　　　　　　　　　　　　　宋　蘇軾　撰<lb/>
至和二年成都人有費孝先者始來眉山云近徃都城<lb/>
　山訪老人村壞其一竹床孝先謝不敏且欲償其值<lb/>
　老人笑曰子視其下字云此床以某年月日造至某<lb/>
　年月日為費孝先所壊成壊自有數子何以償為孝<lb/>
　先知其異乃留師事之老人授以易軌革卦影之術<lb/>
<pb n="KR3j0094_WYG_010-1b"/>
　前此未知有此學者後五六年孝先以致富今死矣<lb/>
　然四方治其學者所在而有皆自託於孝先真偽不<lb/>
　可知也聊復記之使後人知卦影之所自也<lb/>
端午日未出於艾中以意求其似人者輒擷之以灸殊<lb/>
　有效幼時見一書中云爾忘其為何書也艾未有真<lb/>
　似人者於明暗間茍以意命之而已萬法皆妄無一<lb/>
　真者復何疑耶<lb/>
司馬長卿始以汚行不齒於蜀人既而以詩賦得幸夭<lb/>
<pb n="KR3j0094_WYG_010-2a"/>
　子未能有所建明亡絲毫之善以自贖也而創為西<lb/>
　南夷逢君之惡以患苦其父母之邦迺復矜其車服<lb/>
　節旄之美使邦君負弩先驅豈詩人致恭桑梓萬石<lb/>
　君下里門之義乎<lb/>
聖人之所以能絶人者不可以常情疑其有無孔子為<lb/>
　魯司冦堕郈費三桓不疑其害巳也非孔子能之乎<lb/>
　伊尹去亳適夏既醜有夏復歸於亳伊尹為政於商<lb/>
　既貳於夏矣以桀之暴戾納其執政而不疑徃來兩<lb/>
<pb n="KR3j0094_WYG_010-2b"/>
　國之間而商人父師之非聖人能如是乎是以放太<lb/>
　甲而不怨復其位太甲不疑不可以常情斷其有無<lb/>
　也後世惟諸葛孔明近之𤣥徳將死之言乃真實語<lb/>
　也使孔明據劉禪位蜀人豈異詞哉元祐八年讀柳<lb/>
　宗元伊尹五就桀贊終篇皆委伊尹徃來兩國之間<lb/>
　豈有意教誨桀而全其國耶不然湯之當王也久矣<lb/>
　伊尹何疑焉桀能改過而免於誅可庶幾也能用伊<lb/>
　尹而得志於天下雖至愚知其不然矣宗元意欲以<lb/>
<pb n="KR3j0094_WYG_010-3a"/>
　此自解其從二王之罪也<lb/>
玉川子作月蝕詩云歲星主福徳官爵奉董秦忍使黔<lb/>
　婁生覆尸無衣巾詳味此詩則董秦當是無功而享<lb/>
　厚禄者董秦李忠臣也天寳末驍將屢立戰功雖麄<lb/>
　官亦頗知忠義代宗時吐畨犯闕徴兵忠臣即日赴<lb/>
　難或勸擇日忠臣怒曰君父在難乃擇日耶後卒汚<lb/>
　朱泚偽命誅考其終始非無功而享其厚禄者不知<lb/>
　玉川何以有此句紹聖元年十月二十三日<lb/>
<pb n="KR3j0094_WYG_010-3b"/>
近讀六祖壇經指說法報化三身使人心開目明然尚<lb/>
　少一喻試以眼喻見是法身能見是報身所見是化<lb/>
　身何謂見是法身眼之見性非有非無無眼之人不<lb/>
　免見黑眼枯睛亾見性不滅故云見是法身何謂能<lb/>
　見是報身見性雖存眼根不具則不能見若能安養<lb/>
　其根不為物障常使光明洞徹見性乃全故云能見<lb/>
　是報身何謂所見是化身根性既全一彈指頃所見<lb/>
　千萬縱横變化俱是妙用故云所見是化身此喻既<lb/>
<pb n="KR3j0094_WYG_010-4a"/>
　立三身愈明如此是否<lb/>
潞公坐客有言新義極迂怪者公笑不荅久之曰頗嘗<lb/>
　記明皇坐勤政樓上見釘校者上呼曰朕有一破損<lb/>
　平天冠汝能釘校否此人既為完之上曰朕無用此<lb/>
　冠以與汝為工直其人惶恐謝罪上曰俟夜深閉門<lb/>
　後獨自戴甚無害也<lb/>
元祐八年八月十一日將朝尚蚤假寐夢歸縠行宅遍<lb/>
　歴蔬圃中已而坐於南軒見莊客數人方運土塞小<lb/>
<pb n="KR3j0094_WYG_010-4b"/>
　池土中得兩蘆菔根客喜食之手取筆作一篇文有<lb/>
　數句云坐於南軒對修竹數百野鳥數千既覺惘然<lb/>
　懷思久之南軒先君名之曰來風者也<lb/>
近日頗多賊兩夜皆來入吾室吾近䕶魏王𦵏得數千<lb/>
　緍略已散去此梁上君子當是不知耳<lb/>
導引家云心不離田手不離宅此語極有理又云眞人<lb/>
　之心如珠在淵衆人之心如泡在水此善譬喻者<lb/>
近時世人好蓄茶與墨閒暇輒出二物校勝負云茶以<lb/>
<pb n="KR3j0094_WYG_010-5a"/>
　白為尚墨以黑為勝予既不能校則以茶校墨以墨<lb/>
　較茶未嘗不勝也<lb/>
眞松煤遠煙馥然自有龍麝氣初不假二物也世之嗜<lb/>
　者如滕達道蘇浩然吕行甫暇日晴煖研墨水數合<lb/>
　弄筆之餘少啜飲之蔡君謨嗜茶老病不能復飲則<lb/>
　把玩而已看茶而啜墨亦事之可笑者也<lb/>
慈湖陳氏草堂瀑流出兩山間落於堂後如懸布崩雪<lb/>
　如風中雲如羣鶴舞參寥子問主人乞此地養老主<lb/>
<pb n="KR3j0094_WYG_010-5b"/>
　人許之東坡居士投名作供養主龍丘子欲作庫頭<lb/>
　參寥子不納云待汝一口吸盡此水令汝作<lb/>
浮玉老師元公欲為吾買田京口要與浮玉之田相近<lb/>
　者此意殆不可忘吾昔有詩云江山如此不歸山山<lb/>
　神見恠驚我頑我謝江神豈得已有田不歸如江水<lb/>
　今有田矣不歸無乃食言於神也耶<lb/>
元豐七年二月一日東坡居士與徐得之參寥子歩自<lb/>
　雪堂並柯池入乾明寺觀竹林謁乳姥任氏墳鋤治<lb/>
<pb n="KR3j0094_WYG_010-6a"/>
　茶圃遂造趙氏園探梅堂至尚氏第觀老枳偃蹇如<lb/>
　龍虵形憩定惠僧舎飲茶任公亭師中庵乃歸且約<lb/>
　後日擕酒尋春於此<lb/>
溫嶠問郭文曰人皆有六親相容先生棄之何樂文曰<lb/>
　本行學道不謂遭世亂欲歸無路耳又曰饑思食壯<lb/>
　思室自然之理先生獨無情乎曰情由憶生不憶故<lb/>
　無情又問先生獨處窮山死為烏鳶所食奈何曰埋<lb/>
　藏者食於螻蟻復何異又問猛虎害人先生獨不畏<lb/>
<pb n="KR3j0094_WYG_010-6b"/>
　耶曰人無害獸心則獸亦不害人又問世不寜則身<lb/>
　不安先生不出濟世乎曰非野人之所知也予嘗監<lb/>
　錢塘郡遊餘杭九鎮山訪大滌洞天即郭生之舊隠<lb/>
　洞天有巨壑深不可測葢嘗有勑使投龍簡云戊寅<lb/>
　九月七日東坡居士夜半錄此<lb/>
顏囘簞食瓢飲其為造物者費亦省矣然且不免於夭<lb/>
　折使囘更吃得兩簞食半瓢飲當更不活得二十九<lb/>
　歲然造物者輒支盗跖兩日祿料足為囘七十年糧<lb/>
<pb n="KR3j0094_WYG_010-7a"/>
　矣但恐囘不要耳<lb/>
世言竹紙可試墨誤矣當於不宜墨紙上竹紙葢宜墨<lb/>
　若池歙精白玉版乃真可試墨若於此紙黑無所不<lb/>
　黑矣褪墨硯上研精白玉版上書凡墨皆敗矣<lb/>
元祐三年十二月二十一日駙馬都尉王晉卿致墨二<lb/>
　十六丸凡十餘品予雜研之作數十字以觀其色之<lb/>
　淺深若果佳當擣合為一品亦當為佳墨予昔在黄<lb/>
　州鄰近四五郡皆送酒予合置一器中為雪堂義尊<lb/>
<pb n="KR3j0094_WYG_010-7b"/>
　今又當為雪堂義墨耶<lb/>
己卯臘月二十二日夜墨竈火大發幾焚屋救滅遂罷<lb/>
　作墨得佳墨大小五百丸入漆者幾百丸足以了一<lb/>
　世著書仍以遺所不知何人也餘松明一車留以照<lb/>
　夜二十八日二鼔作此紙<lb/>
司馬溫公曰茶與墨正相反茶欲白墨欲黑茶欲重墨<lb/>
　欲輕茶欲新墨欲陳予曰二物之質誠然矣然亦有<lb/>
　同者公曰何謂予曰竒茶妙墨皆香是其徳同也<lb/>
<pb n="KR3j0094_WYG_010-8a"/>
　皆堅是其操同也譬如賢人君子妍醜黔晳之不同<lb/>
　其徳操蘊藏實無以異公笑以為是<lb/>
竇嬰田蚡俱好儒術推轂趙綰王臧迎魯申公欲設明<lb/>
　堂令列侯就國除闗以禮為服制欲以興太平㑹竇<lb/>
　太后不悦綰臧下吏嬰蚡皆罷觀嬰蚡所為其名亦<lb/>
　善矣然嬰既沾沾自喜蚡又專為姦利太平豈可以<lb/>
　文致力成哉申公始不用穆生言為楚人所辱亦可<lb/>
　以少懲矣晚又為嬰蚡起又可一笑鳳凰翔於千仞<lb/>
<pb n="KR3j0094_WYG_010-8b"/>
　烏鳶彈射不去誠非虛語也<lb/>
漢時講堂今猶在畫故儼然丹青之古無復前比<lb/>
孔北海與曹公論盛孝章云孝章實丈夫之雄也游談<lb/>
　之士假以成聲今以少年喜謗前輩或能譏評孝章<lb/>
　孝章要為有天下重名九牧之人所共稱嘆吾讀之<lb/>
　未嘗不廢書太息也嗟乎英偉竒逸之士不容於世<lb/>
　俗也久矣雖然自今觀之孔北海盛孝章猶在而向<lb/>
　之譏評者與草木同腐久矣昔吾舉進士試名於禮<lb/>
<pb n="KR3j0094_WYG_010-9a"/>
　部歐陽文忠公見吾文曰此我輩人也吾當避之方<lb/>
　是時士以剽裂為文聚而見訕訕公者所在成市曾<lb/>
　不數年忽若潦水之歸壑無復見一人在此豈復待<lb/>
　後世哉今吾衰老廢學自視缺然而天下之士不吾<lb/>
　之棄以為可以與於斯文者猶以文忠公之故也張<lb/>
　文潛秦少游此二人者士之超逸絶塵者非獨吾云<lb/>
　爾二三子亦自以為莫及也士駭所未聞不能無異<lb/>
　同故紛紛之論未嘗及吾與二子吾䇿之審矣士如<lb/>
<pb n="KR3j0094_WYG_010-9b"/>
　良金美玉市有定價豈可以愛憎口舌賤貴之歟少<lb/>
　游之弟少章復從吾游不及期年而議論日新若將<lb/>
　施於用者欲歸省其親且不忍去嗚呼子行矣歸而<lb/>
　求諸兄吾何加焉作太息一篇以餞其行使藏於家<lb/>
　三年然後出之<lb/>
時雨降多置器廣庭中所得甘滑不可名以潑茶煮藥<lb/>
　皆美而有益正爾食之不輟可以長生其次井泉甘<lb/>
　冷者皆良藥也乾以九二化離坤以六二化坎故天<lb/>
<pb n="KR3j0094_WYG_010-10a"/>
　一為水吾聞之道士人能服井花水者其熱與石硫<lb/>
　黄鍾乳等非其人而服之亦能發背腦為疽蓋嘗觀<lb/>
　之又分至日取井水儲之有方後七日輒生物如雲<lb/>
　母故道士謂水中金可養鍊為丹此固嘗見之者此<lb/>
　至淺近世獨不能為况所謂𤣥者乎<lb/>
詩人有寫物之功桑之未落其葉沃若他木殆不可以<lb/>
　當此林逋梅花詩云踈影横斜水清淺暗香浮動月<lb/>
　黄昏决非桃李詩皮日休白蓮詩云無情有恨何人<lb/>
<pb n="KR3j0094_WYG_010-10b"/>
　見月曉風清欲墜時决非紅蓮詩此乃寫物之功若<lb/>
　石曼卿紅梅詩云認桃無緑葉辨杏有青枝此至陋<lb/>
　語蓋村學究體也元祐三年十月十六日付過<lb/>
浮屠不三宿桑下東坡蓋三宿矣去後重修便當復念<lb/>
　我耶庚辰八月二十四日合浦清樂軒書<lb/>
唐人煎茶用薑故薛能詩云鹽損添常戒薑宜煮更誇<lb/>
　據此則又有用鹽者矣近世有用此二物者輒大笑<lb/>
　之然茶之中等者若用薑煎信佳也鹽則不可<lb/>
<pb n="KR3j0094_WYG_010-11a"/>
司空表聖自論其詩以為得味外味緑樹連村暗黄花<lb/>
　入麥稀此句最善又云棋聲花院閉幡影石壇高吾<lb/>
　嘗獨遊五老峰入白鶴觀松陰滿地不見一人惟聞<lb/>
　棋聲然後知此句之工也但恨其寒儉有僧態若杜<lb/>
　子美云暗飛螢自照水宿鳥相呼四更山吐月殘夜<lb/>
　水明樓則材力富健去表聖之流遠矣<lb/>
兒子邁幼嘗作林檎詩云熟顆無風時自脫半腮迎日<lb/>
　鬭先紅於等輩中亦號有思致者余已老無他技但<lb/>
<pb n="KR3j0094_WYG_010-11b"/>
　亦時出新句也嘗作酸棗詩云葉隨流水歸何處牛<lb/>
　載寒鵶過别村此句亦可喜也<lb/>
陶靖節詩云平疇交遠風良苗亦懐新非古人之耦耕<lb/>
　植杖者不能道此語非予之世農亦不能識此語之<lb/>
　妙也<lb/>
臨臯亭下八十餘歩便是大江其半是峩眉雪水吾飲<lb/>
　食沐浴皆取焉何必歸鄉哉江山風月本無常主閒<lb/>
　者便是主人問范子豐新第園池與此孰勝所以不<lb/>
<pb n="KR3j0094_WYG_010-12a"/>
　如君者上無兩税及助役錢爾<lb/>
王夷甫既降石勒自解無罪且勸僭號其女恵風為愍<lb/>
　懐太子妃劉曜陷洛以恵風賜其將喬屬将妻之恵<lb/>
　風仗劒大罵而死乃知夷甫之死非獨慙見晉公卿<lb/>
　乃當羞見其女也<lb/>
王敦至石崇家如厠脱故著新意色不怍厠中婢曰此<lb/>
　客必能作賊也其婢能知人而崇乃令執事厠中殆<lb/>
　是無所知也<lb/>
<pb n="KR3j0094_WYG_010-12b"/>
紹聖元年十月十二日與㓜子過遊白水佛迹院浴於<lb/>
　湯池熱甚其源殆可熟物循山而東少北有懸水百<lb/>
　仭山八九折折處輒為潭深者磓石五丈不得其所<lb/>
　止雪濺雷怒可喜可畏水涯有巨人蹟數十所謂佛<lb/>
　蹟也暮歸倒行觀山燒火甚俛仰度數谷至江山月<lb/>
　出擊汰中流掬弄珠璧到家二皷復與過飲酒食餘<lb/>
　甘煮菜顧影頽然不復甚寐書以付過東坡翁<lb/>
蘇臺定恵院浄人卓契順不逺數千里陟嶺渡海候無<lb/>
<pb n="KR3j0094_WYG_010-13a"/>
　恙於東坡東坡問將什麽土物来順展兩手坡云<lb/>
　可惜許數千里空手來順作荷擔勢信歩而出<lb/>
曇秀來惠州見坡將去坡曰山中見公還必求一物何<lb/>
　以與之秀曰鵝城清風鶴嶺明月人人送與只恐他<lb/>
　無著處坡曰不如將幾紙字去毎人與一紙但向道<lb/>
　此是言法華書裏頭有灾福<lb/>
紹聖元年十月三日始至惠州寓於嘉祐寺松風亭杖<lb/>
　屨所及鷄犬相識明年遷於合江之行館在江樓豁<lb/>
<pb n="KR3j0094_WYG_010-13b"/>
　徹之觀忘幽谷窈窕之趣未見其所休戚嶠南江北<lb/>
　何以異也䖍州鶴田處士王原子直不遠千里訪予<lb/>
　於此留七十日而去東坡居士書<lb/>
石塔來别東坡坡云經過草草恨不一見石塔塔起立<lb/>
　云遮着是磚浮圖耶坡云有縫塔塔云若無縫何以<lb/>
　容世間螻蟻坡首肯之<lb/>
觀音經云呪詛諸毒藥所欲害身者念彼觀音力還著<lb/>
　於本人東坡居士曰觀音慈悲者也今人遭呪詛念<lb/>
<pb n="KR3j0094_WYG_010-14a"/>
　觀音之力而使還著於本人則豈觀音之心哉今改<lb/>
　之曰呪詛諸毒藥所欲害身者念彼觀音力兩家總<lb/>
　没事<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0094_WYG_010-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東坡志林卷十<lb/>
</p>
<p>
</p>
  </div>
<div>
<head>東坡志林卷十一</head> <lb/>
    <p>
<pb n="KR3j0094_WYG_011-1a"/>
欽定四庫全書<lb/>
　東坡志林卷十一<lb/>
　　　　　　　　　　　　　宋　蘇軾　撰<lb/>
僕嘗問茘枝何所似或曰茘枝似龍眼坐客皆笑其陋<lb/>
　茘枝實無所似也僕云茘枝似江瑤柱應者皆憮然<lb/>
　僕亦不辨昨日見畢仲游問杜甫似何人仲游曰似<lb/>
　司馬遷僕喜而不答葢與曩言㑹也<lb/>
眉山矮道士李伯祥好為詩詩格亦不能高徃徃有竒<lb/>
<pb n="KR3j0094_WYG_011-1b"/>
　語如夜過修竹寺醉打老僧門之句皆可愛也予幼<lb/>
　時嘗學於道士張簡易觀中伯祥與簡易徃來嘗見<lb/>
　予嘆曰此郎君貴人也不知其何以知之<lb/>
鄭君先輩知其俊敏篤學向觀所為詩文非止科塲手<lb/>
　段也人去忙作書不及相見且致此意李公弼亦再<lb/>
　三傳語蒙許遠訪何幸如之海州窮獨見人即喜况<lb/>
　君佳士乎林行婆當健有香與之到日使去也八郎<lb/>
　房下不幸傷悼<lb/>
<pb n="KR3j0094_WYG_011-2a"/>
有二措大相與言志一云我平生不足惟飯與睡耳他<lb/>
　日得志當吃飽飯了便睡睡了又吃飯一云我則異<lb/>
　於是當喫了又喫何暇復睡耶吾來廬山聞馬道士<lb/>
　嗜睡於睡中得妙然吾觀之終不及彼措大得喫飯<lb/>
　三昧也<lb/>
今世真玉至少雖金鐵不可近須沙碾而後成者以為<lb/>
　真玉矣然猶未也特珉之精者真玉須定州磁芒所<lb/>
　不能傷者乃是嘗問後苑老玉工亦莫知其信否<lb/>
<pb n="KR3j0094_WYG_011-2b"/>
伊尹云徳惟一動罔不吉徳二三動㒺不㐫貧賤人但<lb/>
　有常徳非復富貴即當得道雖當大富貴苟無常徳<lb/>
　其後必敗予以此占之多矣<lb/>
孟子曰形色天性也惟聖人然後可以踐形中雖不然<lb/>
　猶知强之於外此所以為天性也<lb/>
十六及第當以鳳咮風字大研與之請文甫收此為據<lb/>
　十六及第却當以天祿石猊為僕作利市<lb/>
川紙取布頭機餘經不受緯者治作之故名布頭牋此<lb/>
<pb n="KR3j0094_WYG_011-3a"/>
　紙冠天下六合人亦作終不及爾<lb/>
飲官法酒烹團茶燒衙香用諸葛筆皆北歸嘉事也<lb/>
契嵩禪師常瞋人未嘗見其笑海月慧禪師常喜人未<lb/>
　嘗見其怒予在錢塘親見二人皆趺坐而化嵩既茶<lb/>
　毗火不能壊益薪熾火有終能不壊者五海月比𦵏<lb/>
　靣如生且微笑乃知二人以瞋喜作佛事也世人視<lb/>
　身如金玉不旋踵為糞土至人反是予以是知一切<lb/>
　法以愛故壊以捨故常在豈不然哉予遷嶺南始識<lb/>
<pb n="KR3j0094_WYG_011-3b"/>
　南華重辨長老語終日知其有道也予自嶺南還則<lb/>
　辨已寂久矣過南華弔其衆問塔墓所在曰我師昔<lb/>
　有夀塔在南華之東數里有不悦師者𦵏之别墓既<lb/>
　七百餘日矣今長老明公獨奮不顧發而歸之壽塔<lb/>
　改棺易衣舉體如生衣皆鮮芳衆乃大服東坡居士<lb/>
　曰辨視身為何物棄之尸陁林以飼烏鳶何有安以<lb/>
　壽塔為明公知辨者特欲以化服同異而已乃以茗<lb/>
　果奠其塔而書其事以遺其上足南華塔主可興師<lb/>
<pb n="KR3j0094_WYG_011-4a"/>
　時元符三年十一月十九日<lb/>
紹聖元年九月二十六日東坡居士遷於惠州艤舟泊<lb/>
　頭鎮明晨肩輿十五里寔二十里至羅浮山入延祥<lb/>
　寳積寺禮天竺瑞像飲梁僧景秦禪師卓錫泉品其<lb/>
　味出江水上遠甚東三里至長壽觀又東北三里至<lb/>
　冲虛觀觀葛稚川丹竈次之詣仙者朝斗壇觀壇上<lb/>
　有獲銅龍六魚一壇北有洞曰朱明榛莽不可入水<lb/>
　出洞中鏘鳴如琴筑水中皆菖蒲生石上道士鄧守<lb/>
<pb n="KR3j0094_WYG_011-4b"/>
　安字道立有道者也訪之適出山坐遺履軒望麻姑<lb/>
　峰方飲憩進士許毅來遊呼與飲既醉還宿寳積閣<lb/>
　中夜大風曉壯甚有聲晨粥已還舟憩華光寺從游<lb/>
　者幼子過廵檢史玉寳積長老齊徳延祥長老紹冲<lb/>
　冲虛道人陳熈山中可游而未暇者明福宫石樓黄<lb/>
　龍洞期以明年三月復來<lb/>
紹聖三年八月六日夜雨風旦視東西有巨人迹五是<lb/>
　月某日眉山蘇某與男過來觀<lb/>
<pb n="KR3j0094_WYG_011-5a"/>
耳如芭蕉心如蓮花百節疏通萬竅玲瓏來時一去時<lb/>
　八萬四千此義出楞嚴世未有知之者也元符三年<lb/>
　九月二十一日書贈都嶠邵道士<lb/>
李衛公言唐儉輩不足惜觀其容貎殆非所謂名下無<lb/>
　虛士<lb/>
唐初即用隋樂武徳九年始詔祖孝孫竇璡等定樂初<lb/>
　隋用黄鍾宫惟擊七鐘其五鐘懸而不擊謂之啞鐘<lb/>
　張文收乃依古斷竹為十二律與孝孫等吹調扣之<lb/>
<pb n="KR3j0094_WYG_011-5b"/>
　而應由是十二鐘皆用其肅宗時山東人魏延陵得<lb/>
　律一因李輔國奏之云大常樂調皆下不合黄鍾請<lb/>
　悉更製諸鐘磬帝以為然乃悉取諸樂器磨刻之二<lb/>
　十五日而成然以常律考之黄鍾太簇也當時議者<lb/>
　以為是唐自肅宗以後政日急民日困俗日偷以至<lb/>
　於亡以理推之所謂下者乃中聲也悲夫<lb/>
此道以老聃佛語兼修之常自念此身猶如槁木竪<hi>一作</hi>
　<hi>堅</hi>老定不動若復動揺一毫髪許即墮大地獄如孫<lb/>
<pb n="KR3j0094_WYG_011-6a"/>
　武令商君法有死無犯鄭大士所得輒與老夫不謀<lb/>
　而同乃知前生俱是一㑹中人也<lb/>
妙總師參寥子予友二十餘年矣世所知獨其詩文所<lb/>
　不知者葢過於詩文也獨好靣折人過失然人知其<lb/>
　無心如虛舟之觸物葢未嘗有怒者<lb/>
徑山長老維琳行峻而通文麗而清始徑山祖師有約<lb/>
　後世止以甲乙住持予謂以適事之宜而廢祖師之<lb/>
　約當於山門選用有徳乃以琳嗣事衆初有不悦其<lb/>
<pb n="KR3j0094_WYG_011-6b"/>
　人然終不能勝悦者之多且公也今則大定矣<lb/>
杭州圓照律師志行苦卓敎法通洽晝夜行道二十餘<lb/>
　年矣無一念頃有作相自辨才歸寂道俗皆宗之<lb/>
秀州本覺寺一長老少葢有名進士自文字言語悟入<lb/>
　至今以筆研作佛事所與游皆一時文人<lb/>
淨慈楚明長老自越州來始有㫖召小本禪師住法雲<lb/>
　寺杭人憂之曰本去則淨慈衆散矣予乃以明嗣事<lb/>
　衆不散加多益千餘人<lb/>
<pb n="KR3j0094_WYG_011-7a"/>
蘇州仲殊師利和尚能文善詩及歌詞皆操筆立成不<lb/>
　㸃竄一字予曰此僧胷中無一毫髪事故與之游<lb/>
蘇州定慧長老守欽予初不識比至惠州欽使侍者卓<lb/>
　契順來問予安否且寄十詩予題其後曰此僧清逸<lb/>
　絶俗語有璨忍之通而詩無島可之寒予徃來吳久<lb/>
　矣而不識此僧何也<lb/>
下天竺淨慧禪師思義學行甚髙綜練世事髙麗非時<lb/>
　遣僧來予方請其事於朝使義館之義日與講佛法<lb/>
<pb n="KR3j0094_WYG_011-7b"/>
　詞辨蜂起夷僧莫能制又具得其情以告葢其才有<lb/>
　過人者<lb/>
孤山思聰聞復師作詩清遠如畫工而雄逸愛放而不<lb/>
　流其為人稱其詩<lb/>
祥符寺可久垂雲清順三闍黎皆予監郡日所與徃還<lb/>
　詩友也清介貧甚食僅足於久幾而不足也然未嘗<lb/>
　有憂色老矣不知尚健否<lb/>
法穎沙彌參寥子之法孫也七八歳事師如成人上元<lb/>
<pb n="KR3j0094_WYG_011-8a"/>
　夜予作樂滅慧頴坐一夫肩上觀之予謂曰出家兒<lb/>
　亦看燈耶穎愀然變色若無所容啼呼求去自爾不<lb/>
　復出嬉遊今六七年矣後當嗣參寥者<lb/>
予在恵州有永嘉羅漢院僧惠誠來謁曰明日當還浙<lb/>
　東問所欲幹者予無以答之獨念吳越多名僧與予<lb/>
　善者常十九偶錄此數人以授惠誠使歸見之致予<lb/>
　意且為道予居此起居飲食狀以解其念也信筆書<lb/>
　紙語無倫次又當尚有漏落者方醉不能詳也紹聖<lb/>
<pb n="KR3j0094_WYG_011-8b"/>
　二年三月二十三日東坡居士書<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東坡志林卷十一<lb/>
</p>
<p>
</p>
  </div>
<div>
<head>東坡志林卷十二</head> <lb/>
    <p>
<pb n="KR3j0094_WYG_012-1a"/>
欽定四庫全書<lb/>
　東坡志林卷十二<lb/>
　　　　　　　　　　　　　宋　蘇軾　撰<lb/>
羅浮道士何宗一以其猶子為童子狀貌肥黑矮小予<lb/>
　嘗戲之曰此羅浮茯苓精也俗諺曰下有茯苓上生<lb/>
　兎絲因名之曰苓之字表絲且祝老何善待之壯長<lb/>
　非庸物也<lb/>
桃符仰視艾人而罵曰汝何等草芥輒居我上艾人俯<lb/>
<pb n="KR3j0094_WYG_012-1b"/>
　而應曰汝已半截入土猶爭髙下乎桃符怒徃復紛<lb/>
　然不已門神解之曰吾輩不肖方傍人門户何暇爭<lb/>
　閒氣耶請妙總大士著此一轉語<lb/>
王燾集外臺秘要有代茶飲子一首云格韻髙絶惟山<lb/>
　居逸人乃當作之予嘗依法治服其利鬲調中信如<lb/>
　所云而其氣味乃一服煮散耳與茶了無干渉薛能<lb/>
　詩云麄官乞與真抛却頼有詩情合得嘗又作鳥嘴<lb/>
　茶詩云鹽損添嘗戒薑宜煮更誇乃知唐人之於茶<lb/>
<pb n="KR3j0094_WYG_012-2a"/>
　葢有河朔脂麻氣也<lb/>
陸道士惟忠字子厚眉山人好丹藥通術數能詩蕭然<lb/>
　有出塵之姿久客江南無知之者予昔在齊安葢相<lb/>
　從㳺因是謁子由髙安子由大賞其詩㑹吳遠之過<lb/>
　彼遂與俱來惠州出此詩<lb/>
晉方技傳有韋虛者父母使守稻牛食之虛見而不驅<lb/>
　牛去乃理其殘亂者父母怒之虚曰物各飲食牛方<lb/>
　食奈何驅之父母愈怒曰即如此何用理亂者為虚<lb/>
<pb n="KR3j0094_WYG_012-2b"/>
　曰此稻又欲得生此言有理虚固有道者耶吕猗母<lb/>
　足得痿痺病十餘年虛療之去母數歩坐瞑目寂然<lb/>
　有頃曰扶起夫人坐猗曰夫人得疾十年豈可倉卒<lb/>
　令起耶虛曰且試扶起兩人夾持而立少頃去夾者<lb/>
　遂能行學道養炁者至足之餘能以氣與人都下道<lb/>
　士李若之能之謂之布氣吾中子迨少羸多疾若之<lb/>
　相對坐為布氣迨覺腹中如初日所照溫溫也葢若<lb/>
　之曾遇得道異人於華岳下云<lb/>
<pb n="KR3j0094_WYG_012-3a"/>
古人有言有若無實若虛况汝實無而虛者耶使人謂<lb/>
　汝庸人實無所能聞於吾者乃吾之望也慎言語節<lb/>
　飲食晏寢早起務勞其形骸為善也臨别以是告汝<lb/>
　四月十五日<lb/>
李獻之遺予天台玉版殆過澄心堂頃所未見<lb/>
月石屏捫之曰微凸乃偽也真者必平然多不圓圓而<lb/>
　平桂滿而不出者此至難得可寳<lb/>
樂天作廬山草堂葢亦燒丹也欲成而爐鼎敗來日忠<lb/>
<pb n="KR3j0094_WYG_012-3b"/>
　州刺史除書到乃知世間出世間事不兩立也僕有<lb/>
　此志久矣而終無成者亦以世間事未敗故也今日<lb/>
　真敗矣書曰民之所欲天必從之信而有徴<lb/>
文甫好典買古書竒物今日自言已典兩端硯及陳歸<lb/>
　聖篆字用錢五千攀歸聖例每日持一兩紙只典三<lb/>
　百文文甫言甚幸川僧悟清在傍知狀<lb/>
王十六秀才好蓄予書相從三十年得兩牛腰既入太<lb/>
　學重不可致乃留文甫許分遺然緘鎻牢甚文甫云<lb/>
<pb n="KR3j0094_WYG_012-4a"/>
　相與有瓜葛那得爾耶<lb/>
諸葛亮造八陣圖於魚腹平沙之上疊石為八行相去<lb/>
　二丈桓溫征譙縱見之曰此常山蛇勢也文武皆莫<lb/>
　識吾嘗過之自山上俯視百餘丈凡八行為六十四<lb/>
　蕝蕝正圜不見凹凸處如日中葢影予就視皆卵石<lb/>
　漫漫不可辨甚可恠也<lb/>
王濟以人乳蒸豚王愷使妓吹笛小失聲韻便殺之使<lb/>
　美人行酒客飲不盡亦殺之時武帝在也而貴戚敢<lb/>
<pb n="KR3j0094_WYG_012-4b"/>
　如此知晉室之亂也久矣<lb/>
到杭一遊龍井謁辨才遺像仍持宻雲團為獻龍井孤<lb/>
　山下有石室前有六一泉白而甘當徃一酌湖上壽<lb/>
　星院竹極偉其傍智果院有參寥泉及新泉皆甘冷<lb/>
　異常當時徃一酌仍尋參寥子妙總師之遺迹見頴<lb/>
　沙彌亦當致意靈隠寺後髙峰塔一上五里上有僧<lb/>
　不下三十餘年矣不知今在否亦可一徃<lb/>
老杜云張公一生江海客身長九尺鬚眉蒼謂張鎬也<lb/>
<pb n="KR3j0094_WYG_012-5a"/>
賀下不賀上此天下通語士人歴官一任得外無官謗<lb/>
　中無所愧於心釋肩而去如大熱遠行雖未到家得<lb/>
　清凉館舎一解衣潄濯已足樂矣况於致仕而歸脫<lb/>
　冠佩訪林泉顧平生一無可恨者其樂豈可勝言哉<lb/>
　予出入文忠公門最久故見其欲釋位歸田可謂切<lb/>
　矣他人或苟以藉口公發於至情如饑者之念食也<lb/>
　顧勢有未可者耳觀與仲儀書論可退之節三至欲<lb/>
　以得罪病而去君子之欲退其難如此可以為進者<lb/>
<pb n="KR3j0094_WYG_012-5b"/>
　之戒<lb/>
作字要手熟則神氣完實而有餘於靜坐中自是一樂<lb/>
趙貧子謂人曰子神不全其人不服曰吾僚友萬乘螻<lb/>
　蟻三軍糠粃富貴而晝夜死生何謂神不全乎貧子<lb/>
　笑曰是血氣所扶名義所激非神之功也明日問其<lb/>
　人曰子父母在乎曰亡久矣嘗夢見乎曰多矣夢中<lb/>
　知其亡乎抑以為存也曰皆有之貧子曰父母之存<lb/>
　亡不待計議而知者也晝日問子則不思而對夜夢<lb/>
<pb n="KR3j0094_WYG_012-6a"/>
　見之則以亡為存死生之於夢覺有間矣物之眩子<lb/>
　而難知者甚於父母之存亡子自以神全而不學可<lb/>
　憂也哉予嘗與其語故錄之<lb/>
曹操既得志士人靡然歸之自文若盛徳猶為之經營<lb/>
　謀慮一旦小異便為所殺程昱郭嘉之流固不足數<lb/>
　也孔文舉竒逸博聞志大而才踈每所建輒中操病<lb/>
　况肯為用乎然終亦不免桓溫謂孟嘉曰人不可無<lb/>
　勢我乃能駕御卿即溫之才百倍於嘉所以云爾者<lb/>
<pb n="KR3j0094_WYG_012-6b"/>
　自知其陰賊險狠不為高人勝士所比數爾管幼安<lb/>
　懐寳遯世龍蟠海表其視曹操父子真穿窬斗筲而<lb/>
　已終身不屈既不可得而用其可得而殺乎余以謂<lb/>
　賢於文若文舉遠矣紹聖二年十二月與客飲醉甚<lb/>
　歸坐雕堂西閣靣仆案上睡久之忽驚覺已三皷矣<lb/>
　殘燭耿然偶取一冊書視之則幼安傳也㑹有所感<lb/>
　不覺書此眼花手軟不復成字<lb/>
　東坡志林卷十二<lb/>
</p>
<p>
</p>
  </div>
        </body>
</text>\m</TEI>
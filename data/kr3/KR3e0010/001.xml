<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>肘後備急方巻一</head> <lb/>
    <p>
<pb n="KR3e0010_WYG_001-1a"/>
欽定四庫全書<lb/>
　肘後備急方巻一<lb/>
　　　　　　　　　　　　　晉　葛洪　撰<lb/>
　　救卒中惡死方第一<lb/>
救卒死或先病痛或寢卧忽然而絶皆是中惡救用此方<lb/>
一方取葱黄心刾其鼻男左女右入七八寸若使目中<lb/>
　血出佳扁鵲法同是後吹耳條中葛嘗言此云吹鼻<lb/>
　故别為一法<lb/>
<pb n="KR3e0010_WYG_001-1b"/>
又方令二人以衣壅口吹其兩耳極則易又可以筒吹<lb/>
　之並捧其肩上側身逺之莫臨死人上<lb/>
又方以䓗葉刾耳耳中鼻中血出者莫恠無血難治有<lb/>
　血是候時當捧兩手忽放之須臾死人自當舉手撈<lb/>
　人言痛乃止男刾左鼻女刾右鼻中令入七八寸餘<lb/>
　大效亦治自縊死與此扁鵲方同<lb/>
又方以綿漬好酒中須臾置死人鼻中手按令汁入鼻<lb/>
　中并持其手足莫令驚<lb/>
<pb n="KR3e0010_WYG_001-2a"/>
又方視其上唇裏絃絃者有白如黍米大以針决去之<lb/>
又方以小便灌其面數廽即能語此扁鵲方法<lb/>
又方取皁莢如大豆吹其兩鼻中嚏則氣通矣<lb/>
又方灸其唇下宛宛中承漿宂十壯大效矣<lb/>
又方割雄鷄頸取血以塗其面乾復塗并以灰營死人<lb/>
　一周<lb/>
又方以管吹下部令數人互吹之氣通則活<lb/>
又方破白犬以搨心上無白犬白鷄亦佳<lb/>
<pb n="KR3e0010_WYG_001-2b"/>
又方取雄鴨就死人口上斷其頭以熱血瀝口中并以<lb/>
　竹筒吹其下部極則易人氣通下即活<lb/>
又方取牛馬糞尚濕者絞取汁灌其口中令入喉若口<lb/>
　已禁者以物强發之若不可强者乃扣齒下若無新<lb/>
　者以人溺解乾者絞取汁此扁鵲法<lb/>
又方以繩圍其死人肘腕男左女右畢伸繩從背上大<lb/>
　椎度以下又從此灸横行各半繩此法三灸各三即<lb/>
　起<lb/>
<pb n="KR3e0010_WYG_001-3a"/>
又方令爪其病人人中取醒不者捲其手灸下文頭隨<lb/>
　年<lb/>
又方灸鼻人中三壯也<lb/>
又方灸兩足大指爪甲聚毛中七壯此華佗法一云三<lb/>
　七壯<lb/>
又方灸臍中百壯也<lb/>
扁鵲法又云斷㹠尾取血飲之并縛㹠以枕之死人須<lb/>
　臾活<lb/>
<pb n="KR3e0010_WYG_001-3b"/>
又云半夏末如大豆吹鼻中<lb/>
又方搗女青屑重一錢七開口内喉中以水苦酒立活<lb/>
按此前救卒死四方并後尸蹷事並是魏大夫傳中正<lb/>
一真人所説扁鵲受長桑公子法尋此傳出世在葛後<lb/>
二十許年無容知見當是斯法乆已在世故或言楚王<lb/>
或言趙王兼立語次第亦參差故也<lb/>
又張仲景諸要方搗薤汁以灌鼻中<lb/>
又方割丹雄鷄冠血管吹内鼻中<lb/>
<pb n="KR3e0010_WYG_001-4a"/>
又方以鷄冠及血塗面上灰圍四邊立起<lb/>
又方猪脂如鷄子大苦酒一升煑沸以灌喉中<lb/>
又方大豆二七枚以鷄子白并酒和盡以吞之<lb/>
救卒死而壯熱者礬石半斤水一斗半煑消以漬脚令<lb/>
　没踝<lb/>
救卒死而目閉者騎牛臨面搗薤汁灌之耳中吹皁莢<lb/>
　鼻中立效<lb/>
救卒死而張目及吐舌者灸手足兩爪後十四壯了飲以<lb/>
<pb n="KR3e0010_WYG_001-4b"/>
　五毒諸膏㪚有巴豆者<lb/>
救卒死而四支不收矢便者馬矢一升水三斗煑取二<lb/>
　斗以洗之又取牛洞一升温酒灌口中洞者稀糞也<lb/>
　灸心下一寸臍上三寸臍下四寸各一百壯差<lb/>
若救小兒卒死而吐利不知是何病者馬矢一丸絞取<lb/>
　汁以吞之無濕者水煑取汁<lb/>
又有備急三物丸散及裴公膏並在後備急藥條中救<lb/>
卒死尤良亦可臨時合用之凡卒死中惡及尸蹷皆天<lb/>
<pb n="KR3e0010_WYG_001-5a"/>
地及人身自然隂陽之氣忽有乖離否隔上下不通偏<lb/>
竭所致故雖渉死境猶可治而生縁氣未都竭也當爾<lb/>
之時兼有鬼神於其間故亦可以符術而獲濟者<lb/>
附方<lb/>
扁鵲云中惡與卒死鬼擊亦相類已死者為治皆參用<lb/>
此方<lb/>
　搗菖蒲生根絞汁灌之立差尸蹷之病卒死脉猶動<lb/>
　聴其耳中如微語聲股間暖是也亦此方治之<lb/>
<pb n="KR3e0010_WYG_001-5b"/>
孫眞人治卒死方以皁角末吹鼻中<lb/>
　　救卒死尸蹷方第二<lb/>
尸蹷之病卒死而脉猶動聴其耳中循循如嘯聲而股<lb/>
間暖是也耳中雖然嘯聲而脈動者故當以尸蹷救之<lb/>
方<lb/>
　以管吹其左耳中極三度復吹右耳三度活<lb/>
又方搗乾菖蒲以一棗核大著其舌下<lb/>
又方灸鼻人中七壯又灸隂囊下去下部一寸百壯若<lb/>
<pb n="KR3e0010_WYG_001-6a"/>
　婦人灸兩乳中間又云爪㓨人中良乆又針人中至<lb/>
　齒立起<lb/>
此亦全是魏大夫傳中扁鵲法即趙太子之患又張仲<lb/>
景云尸一蹷脉動而無氣氣閉不通故靜然而死也<lb/>
　以菖蒲屑内鼻兩孔中吹之令人以桂屑著舌下又<lb/>
　云扁鵲法治楚王效<lb/>
又方剔左角髪方二寸燒末以酒灌令入喉立起也<lb/>
又方以繩圍其臂腕男左女右繩從大椎上度下行脊<lb/>
<pb n="KR3e0010_WYG_001-6b"/>
　上灸繩頭五十壯活此是扁鵲秘法<lb/>
又方熨其兩脇下取竈中墨如彈丸漿水和飲之須臾<lb/>
　三四以管吹耳中令三四人更互吹之又小管吹鼻<lb/>
　孔梁上塵如豆著中吹之令入差<lb/>
又方白馬尾二七莖白馬前脚目二枚合燒之以苦酒<lb/>
　丸如小豆開口吞二丸須臾服一丸<lb/>
又方針百會當鼻中入髪際五寸針入三分補之針足<lb/>
　大指甲下肉側去甲三分又針足中指甲上各三分<lb/>
<pb n="KR3e0010_WYG_001-7a"/>
　大指之内去端韭葉又針手少隂銳骨之端各一分<lb/>
又方灸膻中穴二十八壯<lb/>
　　救卒客忤死方第三<lb/>
客忤者中惡之類也多於道間門外得之令人心腹絞<lb/>
痛脹滿氣衝心胸不即治亦殺人救之方<lb/>
　灸鼻人中三十壯令切鼻柱下也以水漬粳米取汁<lb/>
　一二升飲之口已噤者以物强發之<lb/>
又方搗墨水和服一錢七<lb/>
<pb n="KR3e0010_WYG_001-7b"/>
又方以銅器若瓦器貯熱湯器著腹上轉冷者撤去衣<lb/>
　器親肉大冷者易以熱湯取愈則止<lb/>
又方以三重衣著腹上銅器著衣上稍稍少許茅於器<lb/>
　中燒之茅盡益之勿頓多也取愈乃止<lb/>
又方以繩横度其人口以度其臍去四面各一處灸各<lb/>
　三壯令四火俱起差<lb/>
又方横度口中折之令上頭著心下灸下頭五壯<lb/>
又方眞丹方寸匕蜜三合和服口噤者折齒下之<lb/>
<pb n="KR3e0010_WYG_001-8a"/>
扁鵲治忤有救卒符并服鹽湯法恐非庸世所能故不<lb/>
載而此病即今人所謂中惡者與卒死鬼擊亦相類為<lb/>
治皆參取而用之<lb/>
　已死者搗生菖蒲根絞取汁含之立差<lb/>
卒忤停尸不能言者桔梗燒二枚末之服<lb/>
又方末細辛桂分等内口中<lb/>
又方鷄冠血和眞珠丸如小豆内口中與三四枚差<lb/>
若卒口噤不開者末生附子置管中吹内舌下即差矣<lb/>
<pb n="KR3e0010_WYG_001-8b"/>
又方人血和眞珠如梧桐子大二丸折齒納喉中令下<lb/>
華佗卒中惡短氣欲死灸足兩拇指上甲後聚毛中各<lb/>
　十四壯即愈未差又灸十四壯前救卒死方三七壯己<lb/>
　有其法<lb/>
又張仲景諸要方麻黄四兩杏仁七十枚甘草一兩以<lb/>
　水八升煑取三升分令咽之通治諸感忤<lb/>
又方韭根一把烏梅二十箇茱茰半斤以水一斗煑之<lb/>
　以病人櫛内中三沸櫛浮者生沉者死煑得三升與<lb/>
<pb n="KR3e0010_WYG_001-9a"/>
　飲之<lb/>
又方桂一兩生薑三兩梔子十四枚䜴五合搗以酒三<lb/>
　升攪㣲煑之味出去滓頓服取差<lb/>
飛尸走馬湯巴豆二枚杏仁二枚合綿纒椎令碎著熱<lb/>
　湯二合中指捻令汁出便與飲之炊間頓下飲差小<lb/>
　量之通治諸飛尸鬼擊<lb/>
又有諸丸散並在備急藥中客者客也忤者犯也謂客<lb/>
氣犯人也此蓋惡氣治之多愈雖是氣來鬼鬼毒厲之<lb/>
<pb n="KR3e0010_WYG_001-9b"/>
氣忽逢觸之其衰歇故不能如自然惡氣治之入身而<lb/>
侵尅藏府經絡差後猶宜更為治以消其餘勢不爾亟<lb/>
終為患令有時輒發<lb/>
附方<lb/>
外臺秘要治卒客忤停尸不能言細辛桂心等分内口<lb/>
　中<lb/>
又方燒桔梗二兩末米飲服仍吞麝香如大豆許佳<lb/>
廣利方治卒中客忤垂死麝香一錢重研和醋二合服<lb/>
<pb n="KR3e0010_WYG_001-10a"/>
　之即差<lb/>
　　治卒得鬼擊方第四<lb/>
鬼擊之病得之無漸卒著如人刀㓨狀胷脇腹内絞急<lb/>
切痛不可抑按或即吐血或鼻中出血或下血一名鬼<lb/>
排治之方<lb/>
　灸鼻下人中一壯立愈不差可加數壯<lb/>
又方升麻獨活牡桂分等末酒服方寸匕立愈<lb/>
又方灸臍下一寸三壯<lb/>
<pb n="KR3e0010_WYG_001-10b"/>
又方灸臍上一寸七壯及兩踵白肉際取差<lb/>
又方熟艾如鴨子大三枚水五升煑取二升頓服之<lb/>
又方鹽一升水二升和攪飲之并以冷水噀之勿令即<lb/>
　得吐須臾吐即差<lb/>
又方以粉一撮著水中攪飲之<lb/>
又方以淳酒吹内兩鼻中<lb/>
又方斷白犬一頭取熱犬血一升飲之<lb/>
又方割鷄冠血以瀝口中令一咽仍破此鷄以㩉心下<lb/>
<pb n="KR3e0010_WYG_001-11a"/>
　冷乃弃之於道邉得烏鷄彌佳妙<lb/>
又方牛子矢一升酒三升煑服之大牛亦可用之<lb/>
又方刀鞘三寸燒末水飲之<lb/>
又方燒鼠矢末服如黍米不能飲之以少水和内口中<lb/>
又有諸丸㪚並在備急藥條中今巫實見人忽有被鬼<lb/>
神所擺拂者或犯其行伍或遇相觸突或身神㪚弱或<lb/>
愆負所貽輕者因而獲免重者多見死亡猶如燕簡輩<lb/>
事非為虛也必應死亦不可要自不得不救爾<lb/>
<pb n="KR3e0010_WYG_001-11b"/>
附方<lb/>
古今録驗療妖魅猫鬼病人不肯言鬼方鹿角屑搗㪚<lb/>
　以水服方寸匕即言實也<lb/>
　　治卒魘寐不寤方第五<lb/>
卧忽不寤勿以火照火照之殺人但痛嚙其踵及足拇<lb/>
指甲際而多唾其面即活又治之方<lb/>
　末皁角管吹兩鼻中即起三四日猶可吹又以毛㓨<lb/>
　鼻孔中男左女右展轉進之<lb/>
<pb n="KR3e0010_WYG_001-12a"/>
又方以蘆管吹兩耳并取病人髪二七莖作繩納鼻孔<lb/>
　中割雄鷄冠取血以管吹入咽喉中大效<lb/>
又方末竈下黄土管吹入鼻中末雄黄并桂吹鼻中並<lb/>
　佳<lb/>
又方取井底泥塗目畢令人垂頭於井中呼其姓名即<lb/>
　便起也<lb/>
又方取韭搗以汁吹鼻孔冬月可掘取根取汁灌於口<lb/>
　中<lb/>
<pb n="KR3e0010_WYG_001-12b"/>
又方以鹽湯飲之多少約在意<lb/>
又方以其人置地利刀畫地從肩起男左女右令周面<lb/>
　以刀鋒㓨病人鼻令入一分急持勿動其人當鬼神<lb/>
　語求哀乃問阿誰何故來當自乞去乃以指滅向所<lb/>
　畫地當肩頭數寸令得去不可不具詰問之也<lb/>
又方以瓦甑覆病人面上使人疾打破甑則寤<lb/>
又方以牛蹄或馬蹄臨魘人上亦可治卒死青牛尤佳<lb/>
又方擣雄黄細篩管吹納兩鼻中桂亦佳<lb/>
<pb n="KR3e0010_WYG_001-13a"/>
又方菖蒲末吹兩鼻中又末内舌下<lb/>
又方以甑帶左索縳其肘後男左女右用餘梢急絞之<lb/>
　又以麻縳脚乃詰問其故約勑解之令一人坐頭守<lb/>
　一人於户内呼病人姓名坐人應曰諾在便蘇<lb/>
卒魘不覺灸足下大指聚毛中二十一壯<lb/>
人喜魘及惡夢者取火死灰著履中合枕<lb/>
又方帶雄黄男左女右<lb/>
又方灸兩足大指上聚毛中灸二十壯<lb/>
<pb n="KR3e0010_WYG_001-13b"/>
又方用眞麝香一子於頭邊<lb/>
又方以虎頭枕尤佳<lb/>
辟魘寐方取雄黄如棗核繫左服下令人終身不魘寐<lb/>
又方眞赤罽方一尺以枕之<lb/>
又方作犀角枕佳以青木香内枕中并帶<lb/>
又方□治卒魘寐乆書此符於紙燒令黑以少水和之<lb/>
　内死人口中懸鑑死者耳前打之喚死者名不過半<lb/>
　日即活<lb/>
<pb n="KR3e0010_WYG_001-14a"/>
魘卧寐不寤者皆魂魄外逰為邪所執録欲還未得所<lb/>
忌火照火照遂不復入而有燈光中魘者是本由明出<lb/>
但不反身中故耳<lb/>
附方<lb/>
千金方治鬼魘不悟皁莢末刀圭起死人<lb/>
　　治卒中五尸方第六<lb/>
五尸者<hi>飛尸遁尸風尸沉尸尸注也今所載方兼治之</hi>其狀腹痛脹急不得氣<lb/>
息上衝心胸旁攻兩脇或磥塊涌起或攣引腰脊兼治<lb/>
<pb n="KR3e0010_WYG_001-14b"/>
之方<lb/>
　灸乳後三寸十四壯男左女右不止更加壯數差<lb/>
又方灸心下三寸六十壯<lb/>
又方灸乳下一寸隨病左右多其壯數即差<lb/>
又方以四指尖其痛處下灸指下際數壯令人痛上爪<lb/>
　其鼻人中又爪其心下一寸多其壯取差<lb/>
又方破鷄子白頓吞之口閉者内喉中搖頓令下立差<lb/>
又方破鷄子白吞七枚不可再服<lb/>
<pb n="KR3e0010_WYG_001-15a"/>
又方理當陸根熬以囊貯更畨熨之冷復易雖有五尸<lb/>
之名其例皆相似而有小異者<hi>飛尸者遊走皮膚洞穿藏府每發㓨痛變作無</hi>
<hi>常也遁尸者附骨入肉攻鑿血脉每發不可得近見屍喪聞哀哭便作也風尸者淫躍四肢不知痛之所在每</hi>
<hi>發昏恍得風雪便作也沈尸者纒結藏府衝心脇每發絞切遇寒冷便作也尸注者舉身沈重精神錯雜常</hi>
<hi>覺惛廢每節氣改變輒致大惡此一條别有治後藥也</hi>凡五尸即身中屍鬼接引<lb/>
也共為病害經術甚有消滅之方而非世徒能用今復<lb/>
撰其經要以救其敝方<lb/>
　雄黄一兩大蒜一兩令相和似彈丸許内二合熱酒<lb/>
<pb n="KR3e0010_WYG_001-15b"/>
　中服之須臾差未差更作已有<graphic n="KR2096" url="https://raw.githubusercontent.com/kanripo/KR-Gaiji/master/images/KR2096.png" mimeType="image/png"/>者常畜此藥也<lb/>
又方乾薑桂分等末之鹽三指撮熬令青末合水服之即<lb/>
　差<lb/>
又方搗蒺䔧子蜜丸服如胡豆二丸日三<lb/>
又方粳米二升水六升煑一沸服之<lb/>
又方猪肪八合銅器煎小沸投苦酒八合相和頓服即<lb/>
　差<lb/>
又方掘地作小坎水滿中熟攪取汁服之<lb/>
<pb n="KR3e0010_WYG_001-16a"/>
又方取屋上四角茅内銅器中以三尺布覆腹著器布<lb/>
　上燒茅令熱隨痛追逐蹠下痒即差若瓦屋削取四<lb/>
　角柱燒之亦得極大神良者也<lb/>
又方桂一尺薑一兩巴豆三枚合搗末苦酒和如泥以<lb/>
　傅尸處燥即差<lb/>
又方烏臼根剉二升煑令濃去滓煎汁凡五升則入水<lb/>
　一兩服五合至一升良<lb/>
又方忍冬莖葉剉數斛煑令濃取汁煎之服如鷄子一<lb/>
<pb n="KR3e0010_WYG_001-16b"/>
　枚日二三服佳也<lb/>
又方燒亂髮熬杏仁等分搗膏和丸之酒服桐子大三<lb/>
　丸日五六服<lb/>
又方龍骨三分䔧蘆二分巴豆一分搗和井花水服如<lb/>
　麻子大如法丸<lb/>
又方漆葉暴乾搗末酒服之<lb/>
又方鼉肝一具熟煑切食之令盡亦用蒜虀<lb/>
又方斷鼈頭燒末水服可分為三度當吐如肉者不盡後<lb/>
<pb n="KR3e0010_WYG_001-17a"/>
　發更作<lb/>
又方雄黄一分梔子十五枚芍藥一兩水三升煑取一<lb/>
　升半分再服<lb/>
又方梔子二七枚燒末服<lb/>
又方乾薑附子各一兩桂二分巴豆三十枚去心並生<lb/>
　用搗篩蜜和搗萬杵服二丸如小豆大此藥無所不<lb/>
　治<lb/>
又飛尸入腹㓨痛死方凡犀角射罔五注丸並是好藥<lb/>
<pb n="KR3e0010_WYG_001-17b"/>
别在大方中<lb/>
治卒有物在皮中如蝦蟆宿昔下入腹中如柸不動摇<lb/>
掣痛不可堪過數日即煞人方<lb/>
　巴豆十四枚龍膽一兩半夏土𤓰子各一兩桂一斤半合<lb/>
　搗碎以兩布囊貯蒸熱更畨以熨之亦可煮飲少少服之<lb/>
此本在雜治中病名曰隂尸得者多死<lb/>
　　治尸注鬼注方第七<lb/>
尸注鬼注病者葛云即是五尸之中尸注又挾諸鬼邪<lb/>
<pb n="KR3e0010_WYG_001-18a"/>
為害也其病變動乃有三十六種至九十九種大略使<lb/>
人寒熱淋瀝怳怳黙黙不的知其所苦而無處不惡累<lb/>
年積月漸就頓滯以至於死死後復傳之旁人乃至滅<lb/>
門覺知此候者便宜急治之方<lb/>
　取桑樹白皮曝乾燒為灰得二斗許著甑中蒸令氣<lb/>
　浹便下以釡中湯三四斗淋之又淋凡三度極濃止<lb/>
　澄清取二斗以漬赤小豆二斗一宿曝乾乾復漬灰<lb/>
　汁盡止乃濕蒸令熟以羊肉若鹿肉作羮進此豆飯<lb/>
<pb n="KR3e0010_WYG_001-18b"/>
　初食一升至二升取飽滿㣲者三四斗愈極者七八<lb/>
　斗病去時體中自覺疼痒淫淫或若根本不抜重為<lb/>
　之神驗也<lb/>
又方桃仁五十枚破研以水煑取四升一服盡當吐吐<lb/>
　病不盡三兩日更作若不吐非鬼注<lb/>
又方杜蘅一兩莖一兩人參半兩許瓠子二七枚松蘿<lb/>
　六銖赤小豆二七枚搗末㪚平旦温服方寸匕晩當<lb/>
　吐百種物若不盡後更服之也<lb/>
<pb n="KR3e0010_WYG_001-19a"/>
又方獺肝一具隂乾搗末水服方寸匕日三一具未差<lb/>
　更作姚云神良<lb/>
又方朱砂雄黄各一兩鬼臼菵草各半兩巴豆四十枚<lb/>
　去心皮蜈蚣兩枚搗蜜和丸服如小豆不得下服二<lb/>
　丸亦長將行之姚氏燒髪灰熬杏仁紫色分等搗加<lb/>
　脂猪脂和酒服梧桐子大日三服差<lb/>
又有華佗狸骨㪚龍牙㪚羊脂丸諸大藥等並在大方<lb/>
中及成帝所受淮南丸並療疰易滅門女子小兒多注<lb/>
<pb n="KR3e0010_WYG_001-19b"/>
車注船心悶亂頭痛吐有此疹者宜辟方<lb/>
　車前子車下李根皮石長生徐長卿各數兩分等麤<lb/>
　搗作方囊貯半合繫衣帶及頭若注船下暴慘以<lb/>
　和此共帶之又臨入船刻取此船自燒作屑以水服<lb/>
　之<lb/>
附方<lb/>
子母秘録治尸注燒亂髪如鷄子大為末水服之差<lb/>
食醫心鏡主傳尸鬼氣咳嗽痃癖注氣血氣不通日<lb/>
<pb n="KR3e0010_WYG_001-20a"/>
　漸羸瘦方桃仁一兩去皮尖杵碎以水一升半煑汁<lb/>
　著米煑粥空心食之<lb/>
　　治卒心痛方第八<lb/>
治卒心痛桃白皮煑汁宜空腹服之<lb/>
又方桂末若乾薑末二藥並可單用温酒服方寸匕須<lb/>
　㬰六七服差<lb/>
又方驢矢絞取汁五六合及熱頓服立定<lb/>
又方東引桃枝一把切以酒一升煎取半斤頓服大效<lb/>
<pb n="KR3e0010_WYG_001-20b"/>
又方生油半合温服差<lb/>
又方黄連八兩以水七升煑取一升五合去滓温服五<lb/>
　合每日三服<lb/>
又方當户以坐若男子病者令婦人用一杯水以飲之<lb/>
　若婦人病者令男子用一杯水以飲之得新汲水尤<lb/>
　佳又以蜜一分水二分飲之益良也<lb/>
又方敗布裹鹽如彈丸燒令赤末以酒一盞服之<lb/>
又方煑三沸湯一升以鹽一合攪飲之若無火作湯亦<lb/>
<pb n="KR3e0010_WYG_001-21a"/>
　可用水<lb/>
又方閉氣忍之數十度并以手大指按心下宛宛中取<lb/>
　愈<lb/>
又方白艾成熟者三升以水三升煑取一升去滓頓服<lb/>
　之若為客氣所中者當吐出蟲物<lb/>
又方苦酒一杯鷄子一枚著中合攪飲之好酒亦可用<lb/>
又方取竈下熱灰篩去炭分以布囊貯令灼灼爾便更<lb/>
　畨以熨痛上冷更熬熱<lb/>
<pb n="KR3e0010_WYG_001-21b"/>
又方蒸大豆若煑之以囊貯更畨熨痛處冷復易之<lb/>
又方切生薑若乾薑半升以水二升煑取一升去滓頓<lb/>
　服<lb/>
又方灸手中央長指端三壯<lb/>
又方好桂削去皮搗篩温酒服三方寸匕不差者須臾<lb/>
　可六七服無桂者末乾薑佳<lb/>
又方横度病人口折之以度心厭下灸度頭三壯<lb/>
又方畫地作五行字撮中央土以水一升攪飲之也<lb/>
<pb n="KR3e0010_WYG_001-22a"/>
又方呉茱茰二升生薑四兩䜴一升酒六升煑三升半<lb/>
　分三服<lb/>
又方人參桂心梔子擘甘草炙黄芩各一兩水六升煑<lb/>
　取二升分三服竒效<lb/>
又方桃仁七枚去皮尖熟研水合頓服良亦可治三十<lb/>
　年患<lb/>
又方附子二兩炮乾薑一兩搗蜜丸服四丸如梧子大<lb/>
　日三<lb/>
<pb n="KR3e0010_WYG_001-22b"/>
又方呉茱茰一兩半乾薑准上桂心一兩白术二兩人<lb/>
　參橘皮椒去閉口及子汗甘草炙黄芩當歸桔梗各<lb/>
　一兩附子一兩半炮搗篩蜜和為丸如梧子大日三<lb/>
　稍加至十丸十五丸酒飲下飯前食後任意效驗<lb/>
又方桂心八兩水四升煑取一升分三服<lb/>
又方苦參三兩苦酒升半煑取八合分再服亦可用水<lb/>
　無煑者生亦可用<lb/>
又方龍膽四兩酒三升煑取一升半頓服<lb/>
<pb n="KR3e0010_WYG_001-23a"/>
又方呉茱茰五合桂一兩酒二升半煎取一升分二服<lb/>
　效<lb/>
又方呉茱茰二升生薑四兩䜴一升酒六升煑取二升<lb/>
　半分爲三服<lb/>
又方白鷄一頭治之如食法水三升煑取二升去鷄煎<lb/>
　汁取六合内苦酒六合入眞珠一錢復煎取六合内<lb/>
　末麝香如大豆二枚頓服之<lb/>
又方桂心當歸各一兩梔子十四枚搗為㪚酒服方寸<lb/>
<pb n="KR3e0010_WYG_001-23b"/>
　匕日三五服亦治乆心病發作有時節者也<lb/>
又方桂心二兩烏頭一兩搗篩蜜和為丸一服如梧子<lb/>
　大三丸漸加之<lb/>
暴得心腹痛如刺方苦參龍膽各二兩升麻梔子各三<lb/>
　兩苦酒五升煑取二升分二服當大吐乃差<lb/>
治心疝發作有時激痛難忍方眞射菵呉茱茰分等搗<lb/>
　末蜜和丸如麻子服二丸日三服勿喫熟食<lb/>
又方灸心鳩尾下一寸名巨闕及左右一寸並百壯又<lb/>
<pb n="KR3e0010_WYG_001-24a"/>
　與物度頸及度脊如之令正相對也凡灸六處<lb/>
治乆患常痛不能飲食頭中疼重方烏頭六分椒六分<lb/>
　乾薑四分搗末蜜丸酒飲服如大豆四丸稍加之<lb/>
又方半夏五分細辛五分乾薑二分人參三分附子一<lb/>
　分搗末苦酒和丸如梧子大酒服五丸日三服<lb/>
治心下牽急懊痛方桂三兩生薑三兩枳實五枚水五<lb/>
　升煑取三升分三服亦可加术二兩膠飴半斤<lb/>
治心肺傷動冷痛方桂心二兩猪腎二枚水八升煑取<lb/>
<pb n="KR3e0010_WYG_001-24b"/>
　三升分三服<lb/>
又方附子二兩乾薑一兩蜜丸服四丸如梧子大日三<lb/>
　服<lb/>
治心痺心痛方蜀椒一兩熬令黄末之以狗心血丸之<lb/>
　如梧子服五丸日五服<lb/>
治心下堅痛大如椀邊如旋柈名為氣分飲水所結方<lb/>
　枳實七枚炙术三兩水一斗煑取三升分為三服當<lb/>
　稍軟也<lb/>
<pb n="KR3e0010_WYG_001-25a"/>
若心下百結積來去痛者方呉茱茰末一升眞射菵如<lb/>
　彈丸一枚合搗以鷄子白和丸丸如小豆大服二丸<lb/>
　即差<lb/>
治心痛多唾似有蟲方取六畜心生切作十四臠刀蹤<lb/>
　横各割之以眞丹一兩粉内割中旦悉吞之入雄黄<lb/>
　麝香佳<lb/>
飢而心痛者名曰飢疝龍膽附子黄連分等搗篩服一<lb/>
　錢七日三度服之<lb/>
<pb n="KR3e0010_WYG_001-25b"/>
附方<lb/>
藥性論主心痛中惡或連腰臍者<lb/>
　鹽如鷄子大青布裹燒赤内酒中頓服當吐惡物<lb/>
拾遺序延胡索止心痛末之酒服<lb/>
聖惠方治乆心痛時發不定多吐清水不下飲食以雄<lb/>
　黄二兩好醋二升慢火煎成膏用乾蒸餅丸如梧桐<lb/>
　子大每服七丸薑湯下<lb/>
又方治九種心痛妨悶用桂心一分為末以酒一大盞<lb/>
<pb n="KR3e0010_WYG_001-26a"/>
　煎至半盞去滓稍熱服立效<lb/>
又方治寒疝心痛四肢逆冷全不飲食用桂心二兩為<lb/>
　㪚不計時候熱酒調下一錢七<lb/>
外臺秘要治卒心痛乾薑為末水飲調下一錢<lb/>
又方治心痛當歸為末酒服方寸匕<lb/>
又必效治蜎心痛熊膽如大豆和水服大效<lb/>
又方取鰻鱺魚淡炙令熟與患人食一二枚永差飽食<lb/>
　彌佳<lb/>
<pb n="KR3e0010_WYG_001-26b"/>
經驗方治四十年心痛不差黍米淘汁温服隨多少<lb/>
經驗後方治心痛薑黄一兩桂穰三兩為末醋湯下一<lb/>
　錢匕<lb/>
簡要濟衆治九種心痛及腹脇積聚滯氣筒子乾漆二<lb/>
　兩搗碎炒煙出細研醋煑麺糊和丸如梧桐子大每<lb/>
　服五丸至七丸熱酒下醋湯亦得無時服<lb/>
姚和衆治卒心痛郁李仁三七枚爛嚼以新汲水下之<lb/>
　飲温湯尤妙須臾痛止却煎薄鹽湯熱呷之<lb/>
<pb n="KR3e0010_WYG_001-27a"/>
兵部手集治心痛不可忍十年五年者隨手效以小蒜<lb/>
　釅醋煑頓服之取飽不用著鹽<lb/>
　　治卒腹痛方第九<lb/>
治卒腹痛方書舌上作風字又畫紙上作兩蜈蚣相交<lb/>
　吞之<lb/>
又方搗桂末服三寸匕苦酒人參上好乾薑亦佳<lb/>
又方粳米二升以水六升煑二七沸飲之<lb/>
又方食鹽一大把多飲水送之忽當吐即差<lb/>
<pb n="KR3e0010_WYG_001-27b"/>
又方掘土作小坎水滿坎中熟攪取汁飲之<lb/>
又方令人騎其腹溺臍中<lb/>
又方米粉二升水二升和飲<lb/>
又方使病人伏卧一人跨上兩手抄舉其腹令病人自<lb/>
　縱重輕舉抄之令去床三尺許便放之如此二七度<lb/>
　止拈取其脊骨皮深取痛引之從龜尾至頂乃止未<lb/>
　愈更為之<lb/>
又方令卧枕髙一尺許拄膝使腹皮踧氣入胷令人抓<lb/>
<pb n="KR3e0010_WYG_001-28a"/>
　其臍上三寸便愈能乾咽吞氣數十遍者彌佳此方<lb/>
　亦治心痛此即伏氣<lb/>
治卒得諸疝小腹及隂中相引痛如絞自汗出欲死方<lb/>
　搗沙參末篩服方寸匕立差<lb/>
此本在雜治中謂之寒疝亦名隂疝此治不差可服諸<lb/>
　利丸下之作走馬湯亦佳<lb/>
治寒疝腹痛飲食下唯不覺其流行方椒二合乾薑四<lb/>
　兩水四升煑取二升去滓内飴一斤又煎取半分再<lb/>
<pb n="KR3e0010_WYG_001-28b"/>
　服數數服之<lb/>
又方半夏一升桂八兩生薑一升水六升煑取二升分<lb/>
　為三服<lb/>
治寒疝來去每發絞痛方呉茱茰三兩生薑四兩豉二<lb/>
　合酒四升煑取二升分為二服<lb/>
又方附子一枚椒二百粒乾薑半兩半夏十枚大棗三<lb/>
　十枚粳米一升水七升煑米熟去滓一服一升令盡<lb/>
又方肉桂一斤呉茱茰半升水五升煑取一升半分再<lb/>
<pb n="KR3e0010_WYG_001-29a"/>
　服<lb/>
又方牡蠣甘草桂各二兩水五升煑取一升半再服<lb/>
又方宿烏鷄一頭治如食法生地黄七斤合細剉之著<lb/>
　甑中蔽蒸銅器承須取汁清旦服至日晡令盡其間<lb/>
　當下諸寒癖訖作白粥漸食之乆疝者下三劑<lb/>
附方<lb/>
博濟方治冷熱氣不和不思飲食或腹痛㽲刺山梔子<lb/>
　川烏頭等分生搗為末以酒糊丸如梧桐子大每服<lb/>
<pb n="KR3e0010_WYG_001-29b"/>
　十五丸炒生薑湯下如小腸氣痛炒茴香葱酒任下<lb/>
　二十丸<lb/>
經驗方治元藏氣發乆冷腹痛虛瀉<lb/>
應急大效玉粉丹生硫黄五兩青鹽一兩已上滚細研<lb/>
　以蒸餅為丸如菉豆大每服五丸熱酒空心服以食<lb/>
　壓之<lb/>
子母秘録治小腹疼青黑或亦不能喘苦參一兩醋一<lb/>
　升半煎八合分二服<lb/>
<pb n="KR3e0010_WYG_001-30a"/>
聖惠方治寒疝小腹及隂中相引痛自汗出以丹參一<lb/>
　兩杵為㪚每服熱酒調下二錢匕佳<lb/>
　　治心腹俱痛方第十<lb/>
治心腹俱脹痛短氣欲死或已絕方取梔子十四枚豉<lb/>
　七合以水二升先煑豉取一升二合絞去滓内梔子<lb/>
　更煎取八合又絞去滓服半升不愈者盡服之<lb/>
又方浣小衣飲其汁一二升即愈<lb/>
又方桂二兩切以水一升二合煑取八合去滓頓服無<lb/>
<pb n="KR3e0010_WYG_001-30b"/>
　桂者著乾薑亦佳<lb/>
又方烏梅二七枚以水五升煑一沸内大錢二七枚煑<lb/>
　得二升半强人可頓服羸人可分為再服當下便愈<lb/>
又方茱茰二兩生薑四兩豉三合酒四升煑取二升分<lb/>
　為三服即差<lb/>
又方乾薑一兩巴豆二兩搗蜜丸一服如小豆一丸當<lb/>
　吐下差<lb/>
治心腹相連常脹痛方狼毒二兩附子半兩搗篩蜜丸<lb/>
<pb n="KR3e0010_WYG_001-31a"/>
　如梧子大日一服一丸二日二丸三日後服三丸再<lb/>
　一丸至六日服三丸自一至三以常服即差<lb/>
又方呉茱茰一合乾薑四分附子細辛人參各二分搗<lb/>
　篩蜜丸如梧子大服五丸日三服<lb/>
凡心腹痛若非中惡霍亂則是皆宿結冷熱所為今此<lb/>
方可採以救急差後要作諸大治以消其根源也<lb/>
附方<lb/>
梅師方治心腹脹堅痛悶不安雖未吐下欲死以鹽五<lb/>
<pb n="KR3e0010_WYG_001-31b"/>
　合水一升煎令消頓服自吐下食出即定不吐更服<lb/>
孫眞人方治心腹俱痛以布裹椒薄注上火熨令椒汗<lb/>
　出良<lb/>
十全方心脾痛以髙良薑細剉炒杵末米飲調下一錢<lb/>
　匕立止<lb/>
　　治卒心腹煩滿方第十一<lb/>
治卒心腹煩滿又胸脇痛欲死方以熱湯令灼灼爾漬<lb/>
　手足復易秘方<lb/>
<pb n="KR3e0010_WYG_001-32a"/>
又方青布方寸鹿角三分亂髮灰一錢匕以水二升煑<lb/>
　令得一升五合去滓盡服之<lb/>
又方剉薏苡根濃煑取汁服三升<lb/>
又方取比輪錢二十枚水五升煑取三沸日三服<lb/>
又方搗香菜汁服一二升水煑乾薑亦佳<lb/>
又方即用前心痛梔子豉湯法差<lb/>
又方黄芩一兩杏仁二十枚牡蠣一兩水三升煑取一<lb/>
　升頓服<lb/>
<pb n="KR3e0010_WYG_001-32b"/>
治厥逆煩滿常欲嘔方小草桂細辛乾薑椒各二兩附<lb/>
　子二兩炮搗蜜和丸服如桐子大四丸<lb/>
治卒吐逆方灸乳下一寸七壯即愈<lb/>
又方灸兩手大拇指内邊爪後第一文頭各一壯又灸<lb/>
　兩手中央長指爪下一壯愈<lb/>
此本雜治中其病亦是痰壅霍亂之例兼宜依霍亂條<lb/>
法治之人卒在此上條患者亦少皆因他病兼之耳或<lb/>
從傷寒未復或從霍亂吐下後虚燥或是勞損服諸補<lb/>
<pb n="KR3e0010_WYG_001-33a"/>
藥痞滿或觸寒熱邪氣或食飲挾毒或服藥失度並宜<lb/>
各循其本源為治不得專用此法也<lb/>
附方<lb/>
千金方治心腹脹短氣以草豆蔲一兩去皮為末以木<lb/>
　𤓰生薑湯下半錢<lb/>
斗門方治男子女人乆患氣脹心悶飲食不得因食不<lb/>
　調冷熱相擊致令心腹脹滿方厚朴火上炙令乾又<lb/>
　蘸薑汁炙直待焦黑為度搗篩如麪以陳米飲調下<lb/>
<pb n="KR3e0010_WYG_001-33b"/>
　二錢匕日三服良亦治反胃止瀉甚妙<lb/>
經驗方治食氣遍身黄腫氣喘食不得心胸滿悶<lb/>
　不蛀皂角去皮子塗好醋炙令焦為末一錢匕巴豆<lb/>
　七枚去油膜二件以淡醋及研好墨為丸如麻子大<lb/>
　每服三丸食後陳橘皮湯下日三服隔一日增一丸<lb/>
　以利為度如常服消酒食<lb/>
梅師方治腹滿不能服藥煨生薑綿裹内下部中冷即<lb/>
　易之<lb/>
<pb n="KR3e0010_WYG_001-34a"/>
聖惠方治肺藏壅熱煩悶新百合四兩蜜半盞和蒸令<lb/>
　軟時時含一棗大嚥津<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0010_WYG_001-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　肘後備急方巻一<lb/>
</p>
<p>
</p>
  </div>
</body>
</text>
</TEI>
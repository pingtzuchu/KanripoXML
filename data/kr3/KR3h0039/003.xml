<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0039_SBCK_003-1a"/>
圗畫攷卷之三<lb/>
　　紀藝<lb/>
　　　　佛道<lb/>
北齊曹仲達者本曹國人最推工畫梵像是為<lb/>
曹吳<hi>謂唐吴道子也</hi>吴之筆其勢圜轉而衣服飄舉曹<lb/>
之筆其體稠疊而衣服緊窄故後輩曰吴帶當<lb/>
風曹衣出水又按蜀僧仁顯廣畫新集言曹曰<lb/>
昔笁乾康僧㑹者初入吴設像行道時曹不興<lb/>
見西國佛畫儀範寫之故天下盛傳曹也又云<lb/>
<pb n="KR3h0039_SBCK_003-1b"/>
吴者𧺫扵宋之吳暕之作故號吴也且謝赫云<lb/>
不興之跡代不復見惟秘閣一龍頭而已觀其<lb/>
風骨擅名不虚吳暕之説聲微蹟曖世不復傳<lb/>
至如仲達見北齊之朝距唐不逺道子顯開元<lb/>
之後繪像仍存証近代之師承合當時之體範<lb/>
况唐室以上未立曹吳豈顯釋寡要之談亂愛<lb/>
賔不刋之論推時驗迹無愧斯言也<hi>雕塑鑄像亦本曹吳</hi>
　　　　人物<lb/>
見聞志云畫人物者必分貴賤氣貌朝代衣冠<lb/>
<pb n="KR3h0039_SBCK_003-2a"/>
釋門則有善巧方便之顔道像必具脩真度世<lb/>
之範帝皇當崇上聖天日之表外夷應得慕華<lb/>
欽順之情儒賢即見忠信禮義之風武士固多<lb/>
勇悍英烈之貌隱逸俄識肥遁髙世之節貴戚<lb/>
盖尚紛華侈靡之容帝釋須明威福嚴重之儀<lb/>
鬼神乃作醜䰩馳趡之狀士女宜賦秀色婑媠<lb/>
之態田家自有醇甿朴野之真恭驁愉惨又在<lb/>
其間矣畫衣紋林石用筆全類扵書畫衣紋有<lb/>
重大而條暢者有縝細而勁健者勾綽縱掣理<lb/>
<pb n="KR3h0039_SBCK_003-2b"/>
無妄下以狀髙側深斜卷摺飄舉之勢<lb/>
宣和譜云周昉婦女多為豐厚態度意穠態遠<lb/>
又云李伯時工人物能分别狀貌使人望而知<lb/>
其廊館䑓閣山林草野閭閻臧獲䑓輿皂隸至<lb/>
扵動作態度屈伸俯仰小大美惡與夫東西南<lb/>
北人才分㸃畫尊卑貴賤咸有區别非若世俗<lb/>
畫工渾為一律貴賤姸醜止以肥紅瘦黒分之<lb/>
大抵以立意為先緣<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>次之也<lb/>
　　　　傳真<hi>即子儀寫婿真事</hi>
<pb n="KR3h0039_SBCK_003-3a"/>
能寫正面容者惟牟谷<lb/>
衣冠　自古衣冠之制荐有變更指事繪形必<lb/>
分時代衮冕法服三禮備存物狀實繁難可得<lb/>
而載也漢魏以前始戴幅巾晉宋之世方用羃<lb/>
䍦後周以三尺皂絹向後幞髮名折上巾通謂<lb/>
之幞頭武帝裁成四脚隋朝惟貴臣服進徳至<lb/>
則天朝以絲葛為幞頭巾子以賜百官開元間<lb/>
始易以羅又别賜供奉官及内官員郎宫様巾<lb/>
子至唐末方用漆紗裹之乃今幞頭也三代之<lb/>
<pb n="KR3h0039_SBCK_003-3b"/>
際皆衣襕衫秦始皇時以紫緋緑袍為三等品<lb/>
服庶人以白國語云𫀆者朝也古公卿上服也<lb/>
至周武帝時下加襴唐髙宗朝給五品以上隨<lb/>
身魚又敕品官紫服金玉帶深淺緋服並金帶<lb/>
深淺緑服並銀帶庶人服黄銅鐵帶一品以下<lb/>
文官帶手巾筭袋刀子礪石武官亦然睿宗朝<lb/>
制武官五品以上帶七事跕蹀<hi>佩刀刀子磨石契苾真<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>厥針</hi>
<hi>筒大石袋也</hi>開元初復罷之晉處士馮翼衣布大袖<lb/>
周縁以皂下加襴前繫二長帶随唐朝野服之<lb/>
<pb n="KR3h0039_SBCK_003-4a"/>
謂之馮翼之衣今呼為直裰<hi>禮記孔子衣逢掖之衣</hi>又梁<lb/>
志有袴褶以從戎事三代以前人皆跣足三代<lb/>
以後始服木屐伊尹以草為之名曰履秦時用<lb/>
絲革靴本胡服趙靈王好之制有司衣袍者宜<lb/>
穿皂靴唐代宗令宫人侍左右者穿紅錦靿靴<lb/>
凡在經營所冥詳辨<lb/>
米芾云蜀范瓊畫梁武帝白冠衣褐晉尚白宋<lb/>
齊梁陳習見不同各以所尚色皆白帽顧愷之<lb/>
畫維摩猶白首周木德冕皆尚青仲尼曰吾殷<lb/>
<pb n="KR3h0039_SBCK_003-4b"/>
人也生于宋故服章甫之冠此殷制殷水徳故<lb/>
尚玄玄端章甫皆黒色也封二王後各行其正<lb/>
朔服其文物也漢火徳用赤幘舜土徳尚黄故<lb/>
服黄冠宜觸類而長之乃不凡<lb/>
唐人軟裹盖禮樂闕則士習賤服以不違俗為<lb/>
美余初惑之耆舊言唐𥘉士子皆頂鹿皮冠弁<lb/>
遺制也更無頭巾掠子必帶箆所以裹帽則必<lb/>
用箆子約髮入幞頭巾子中其後有絲絹作掠<lb/>
子掠𧺫髪頂帽岀入不敢使尊者見又其後方<lb/>
<pb n="KR3h0039_SBCK_003-5a"/>
用紫羅為無頂頭巾謂之額子猶不敢習庶人<lb/>
頭巾其後舉人始以紫紗羅為長頂頭巾稍作<lb/>
幅巾逍遥巾額子則為不敬衣用裹肚勒帛則<lb/>
為是近又以半臂軍服披甲上不帶者謂之背<lb/>
子以為重禮無則為無禮不知今之士服大帶<lb/>
拖紳乃為禮不帶左袵皆夷服漢制從者巾與<lb/>
殷母追同今頭巾若不作頂而四帶兩小者在<lb/>
髪而差大者垂則此制也徐州之民去巾下必<lb/>
有鹿楮皮冠此古俗所著良足美也又唐初畫<lb/>
<pb n="KR3h0039_SBCK_003-5b"/>
舉人必鹿皮冠縫掖大袖黄衣短至膝長白裳<lb/>
也蕭翼御史至越見辯才云著黄衣大袖如山<lb/>
東舉子用證未軟裹曰襴也李太白像鹿皮冠<lb/>
大袖黄袍服亦奇制也<lb/>
　　　　宫室<lb/>
張彦逺云吳道子畫植柱構梁不假界筆直尺<lb/>
郭若虚云畫屋木者折筭無虧筆畫匀壯深逺<lb/>
透空一去百斜如隋唐五代以前洎郭忠恕王<lb/>
士元之流畫樓閣多見四角其斗栱逐鋪作為<lb/>
<pb n="KR3h0039_SBCK_003-6a"/>
之向背分明不失繩墨今之畫者多用直尺一<lb/>
就界畫分成斗栱筆跡䌓雜無壯麗閒雅之意<lb/>
又云設或有未識漢殿吴殿梁柱斗栱义手替<lb/>
木熟柱駞峯方莖額道抱間昻頭琥珀枋龜頭<lb/>
虎坐飛簷撲水膞風化廢垂魚惹草當鈎曲脊<lb/>
之類憑何以畫屋木也畫者尚未能精究況觀<lb/>
者乎<lb/>
<pb n="KR3h0039_SBCK_003-6b"/>
</p>
<p>
</p>
  </div>
</body>
</text>
</TEI>
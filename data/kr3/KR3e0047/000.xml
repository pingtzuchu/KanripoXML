<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>素問元機原病式</head>
    <p>
<pb n="KR3e0047_WYG_000-1a"/>
欽定四庫全書　　　　　子部五<lb/>
　素問元機原病式　　　　醫家類<lb/>
　　提要<lb/>
　　　　<hi>臣</hi>等謹案素問元機原病式一卷金劉完素<lb/>
　　　　撰完素字守真河間人事蹟具金史方技傳<lb/>
　　　　是書因素問至真要論詳言五運六氣盛衰<lb/>
　　　　勝復之理而以病機一十九條附於篇末乃<lb/>
　　　　於十九條中采一百七十六字演為二百七<lb/>
<pb n="KR3e0047_WYG_000-1b"/>
　　　　十六字以為綱領而反復辨論以申之凡二<lb/>
　　　　萬餘言大㫖多主於火故張介賔作景岳全<lb/>
　　　　書攻之最力然完素生於北地其人禀賦多<lb/>
　　　　強兼以飲食醇醲久而藴熱與南方風土原<lb/>
　　　　殊又完素生於金朝人情淳朴習於勤苦大<lb/>
　　　　抵充實剛勁亦異乎南方之脆弱故其持論<lb/>
　　　　多以寒凉之劑攻其有餘皆能應手奏功其<lb/>
　　　　作是書亦因地因時各明一義補前人所未<lb/>
<pb n="KR3e0047_WYG_000-2a"/>
　　　　及耳醫者拘泥成法不察虛實槩以攻伐戕<lb/>
　　　　生氣譬諸檢譜角牴宜其致敗其過實不在<lb/>
　　　　譜也介賔憤疾力排盡歸其罪於完素然則<lb/>
　　　　參桂悞用亦可殺人又將以是而廢介賔之<lb/>
　　　　書哉張機傷寒論有曰桂枝下咽陽盛乃斃<lb/>
　　　　承氣入胃隂盛以亡明藥務審証不執一也<lb/>
　　　　故今仍録完素之書並著偏主之弊以持其<lb/>
　　　　平焉乾隆四十六年十月恭校上<lb/>
<pb n="KR3e0047_WYG_000-2b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
<pb n="KR3e0047_WYG_000-3a"/>
素問𤣥機原病式原序<lb/>
　夫醫教者源自伏羲流于神農注于黄帝行于萬世<lb/>
　合于無窮本乎大道法乎自然之理孔安國序書曰<lb/>
　伏羲神農黄帝之書謂之三墳言大道也少昊顓頊<lb/>
　髙辛唐虞之書謂之五典言常道也蓋五典者三墳<lb/>
　之末也非無大道但専明治世之道三墳者五典之<lb/>
　本也非無常道但以大道為體常道為用天下之能<lb/>
　事畢矣然而𤣥機奥妙聖意幽微浩浩乎不可測使<lb/>
<pb n="KR3e0047_WYG_000-3b"/>
　之習者雖賢智明哲之士亦非輕易可得而悟矣洎<lb/>
　乎周代老氏以精大道専為道教孔子以精常道専<lb/>
　為儒教由是儒道二門之教著矣歸其祖則三墳之<lb/>
　教一焉儒道二教之書比之三墳之經則言象義<lb/>
　理昭然可據而各得其一意也故諸子百家多為著<lb/>
　述所宗之者庶博知焉嗚呼余之醫教自黄帝之後<lb/>
　二千五百有餘年漢末之魏有南陽太守張機仲景<lb/>
　恤於生民多被傷寒之疾損害横天因而輒考古經<lb/>
<pb n="KR3e0047_WYG_000-4a"/>
　以述傷寒卒病方論一十六卷使後之學者有可依<lb/>
　據然雖所論未備諸病仍為道要若能以意推之則<lb/>
　思過半矣且所述者衆所習者多故自仲景至今甫<lb/>
　僅千歳凡著述醫書過往古者八九倍矣夫三墳之<lb/>
　書者大聖人之教也法象天地理合自然本乎大道<lb/>
　仲景者亞聖也雖仲景之書未備聖人之教亦幾於<lb/>
　聖人文亦𤣥奥以致今之學者尚為難焉故今人所<lb/>
　習皆近代方論而已但究其末而不求其本況仲景<lb/>
<pb n="KR3e0047_WYG_000-4b"/>
　之書復經大醫王叔和撰次遺方唐開寳中節度使<lb/>
　髙繼沖編集進上雖二公操心用智自出心意廣其<lb/>
　法術雜於舊説亦有可取其間或失仲景本意未符<lb/>
　古聖之經愈令後人學之難也况仲景之世四升乃<lb/>
　唐宋之一升四兩為之一兩向者人能勝毒及多㕮<lb/>
　咀湯劑有異今時之法故今人未知其然而妄謂時<lb/>
　世之異以為無用而多不習焉唯近世朱奉議多得<lb/>
　其意遂以本仲景之論而兼諸書之説編集作活人<lb/>
<pb n="KR3e0047_WYG_000-5a"/>
　書二十卷其門多其方衆其言直其類辯使後學者<lb/>
　易為尋檢施行故今之用多矣然而其間亦有未合<lb/>
　聖人之意者往往但相肖而已由未知隂陽變化之<lb/>
　所謂木極似金金極似火火極似水水極似土土極<lb/>
　似木者也故經曰亢則害承乃制謂已亢過極則反<lb/>
　似勝已之化也俗未之知認似作是以陽為隂失其<lb/>
　意也嗟夫醫之妙用尚在三墳觀夫後所著述者必<lb/>
　欲利於後人非但矜衒而已皆仁人之心也非不肖<lb/>
<pb n="KR3e0047_WYG_000-5b"/>
　者所敢當其間互有得失者由乎言本求其象象本<lb/>
　求其意意必合其道故非聖人而道未全者或盡其<lb/>
　善也鮮矣豈欲自涉非道而亂聖經以惑人志哉自<lb/>
　古如祖聖伏羲畫卦非聖人孰能明其意二萬餘言<lb/>
　至周文王方始立象演卦而周公述爻後五百餘年<lb/>
　孔子以作十翼而易書方完然後易為推究所習者<lb/>
　衆而注説者多其間或所見不同而互有得失者未<lb/>
　及於聖竊窺道教故也易教體乎五行八卦儒教存<lb/>
<pb n="KR3e0047_WYG_000-6a"/>
　乎三綱五常醫教要乎五運六氣其門三其道一故<lb/>
　相須以用而無相失蓋本教一而已矣若忘其根本<lb/>
　而求其華實之茂者未之有也故經曰夫五經隂陽<lb/>
　者天地之道也萬物之綱紀變化之父母生殺之本<lb/>
　始神明之府也可不通乎仙經曰大道不可以籌算<lb/>
　道不在數故也可以籌算者天地之數也若得天地<lb/>
　之數則大道在其中矣經曰天地之至數始於一而終於<lb/>
　九數之可十推之可百數之可千推之可萬萬之不可勝<lb/>
<pb n="KR3e0047_WYG_000-6b"/>
　數然其要一也又云知其要者一言而終不知其要<lb/>
　流㪚無窮又云至數之機迫迮而微其來可見其往<lb/>
　可追敬之者昌慢之者亡無道行私必得天殃又云<lb/>
　治不法天之紀地之理則災害至矣又云不知年之<lb/>
　所加氣之興衰虛實之所起不可以為工矣由是觀<lb/>
　之則不知運氣而求醫無失者鮮矣今詳内經素問<lb/>
　雖已校正改誤音釋往往尚有失古聖之意者愚俗<lb/>
　聞之未必不曰爾何人也敢言古昔聖賢之非嗟夫<lb/>
<pb n="KR3e0047_WYG_000-7a"/>
　聖人之所為自然合於規矩無不中其理者也雖有<lb/>
　賢哲而不得自然之理亦豈能盡善而無失乎況經<lb/>
　秦火之殘文世本稀少故自仲景之後有缺第七一<lb/>
　卷天下至今無復得其本然雖存者布行于世後之<lb/>
　𫝊寫鏤板重重差誤不可勝舉以其𤣥奥而俗莫能<lb/>
　明故雖舛訛而孰知之故近代勑勒孫竒髙保衡林<lb/>
　億等校正孫兆改誤其序有言曰正謬誤者六千餘<lb/>
　字增註義者二千餘條若専執舊本以謂往古聖賢<lb/>
<pb n="KR3e0047_WYG_000-7b"/>
　之書而不可改易者信則信矣終未免泥於一隅及<lb/>
　夫唐王氷次註序云世本紕繆篇目重疊前後不備<lb/>
　文義懸隔施行不易披㑹亦難嵗月既淹習以成弊<lb/>
　或一篇重出而别立二名或兩論併合而都為一目<lb/>
　或問答未巳而别樹篇題或脱簡不書而云世缺重<lb/>
　合經而冠鍼服併方宜而為欬篇隔虛實而為逆從<lb/>
　合經絡而為要論節皮部而為經絡退至道以先針<lb/>
　如此之流不可勝數又曰其中簡脱文斷義不相接<lb/>
<pb n="KR3e0047_WYG_000-8a"/>
　者捜求經論有所遷移以補其處篇目墜缺指事不<lb/>
　明者詳其意趣加字以昭其義篇論吞併義不相涉<lb/>
　缺漏名目者區分事類别目以冠篇首君臣請問義<lb/>
　理乖戾者考較尊卑增益以光其意錯簡碎文前後<lb/>
　重疊者詳其㫖趣削去繁雜以存其要辭理祕密難<lb/>
　粗論述者别撰𤣥珠以陳其道凡所加字皆朱書其<lb/>
　文使今古必分字不雜揉然則豈但僕之言哉設若<lb/>
　後人或怒王氷林億之軰言舊有訛謬者弗去其註<lb/>
<pb n="KR3e0047_WYG_000-8b"/>
　而惟攻其經則未必易知而過其意也然而王氷之<lb/>
　註善則善矣以其仁人之心而未備聖賢之意故其<lb/>
　註或有失者也由是校正改誤者往往證當王氷之<lb/>
　所失其間不見其失而不以改證者不為少矣雖稱<lb/>
　正改誤而或自失者亦多矣嗚呼不唯註未盡善而<lb/>
　王氷遷移加減之經亦有臆説而不合古聖之意者<lb/>
　也雖言凡所加字皆朱書其文既𫝊于世即世文皆<lb/>
　為墨字也凡所改易之間或不中其理者使智哲以<lb/>
<pb n="KR3e0047_WYG_000-9a"/>
　理推之終莫得其真意豈知未達真理而不識其偽<lb/>
　所致也近世所𫝊之書若此説者多矣然而非其正<lb/>
　理而求其真意者未之有也但畧相肖而已雖今之<lb/>
　經與註皆有舛訛比之舊者則亦易為學矣若非全<lb/>
　元起本及王氷次註則林億之軰未必知若是焉後<lb/>
　之知者多因之也今非先賢之説者僕且無能知之<lb/>
　蓋因諸舊説而方入其門躭翫既久而粗見得失然<lb/>
　諸舊失而今有得者非謂僕之明也因諸舊説之所<lb/>
<pb n="KR3e0047_WYG_000-9b"/>
　得者以意類推而得其真理自見其偽亦皆古先聖<lb/>
　賢之道也僕豈生而知之者哉夫别醫之得失者但<lb/>
　以類推運氣造化之理而明可知矣觀夫世𫝊運氣<lb/>
　之書多矣蓋舉大綱乃學之門户皆歌頌鈐圖而已<lb/>
　終未備其體用及互有得失而惑人志者也況非其<lb/>
　人百未得於經之一二而妄撰運氣之書𫝊於世者<lb/>
　是以矜己惑人而莫能彰驗致使學人不知其美俾<lb/>
　聖經妙典日逺日疎而習之者鮮矣悲夫世俗或以<lb/>
<pb n="KR3e0047_WYG_000-10a"/>
　謂運氣無徴而為惑人之妄説者或但言運氣為大<lb/>
　道𤣥機若非生而知之則莫能學之者由是學者寡<lb/>
　而知者鮮設有攻其本經而復有註説雕寫之誤也<lb/>
　況乎造化𤣥奥之理未有比物立象以詳説者也僕<lb/>
　雖不敏以其志慕兹道而究之以久略得其意惜乎<lb/>
　天下尚有未若僕之知者據乎所見而輒伸短識本<lb/>
　乎三墳之聖經兼以衆賢之妙論編集運氣要妙之<lb/>
　説十萬餘言九篇三部勒成一部命曰内經運氣要<lb/>
<pb n="KR3e0047_WYG_000-10b"/>
　㫖論備見聖賢經之用矣然妙則妙矣以其妙道乃<lb/>
　為對病臨時處方之法猶恐後學未精貫者或難施<lb/>
　用復宗仲景之書率參聖賢之説推夫運氣造化自<lb/>
　然之理以集傷寒雜病脉證方論之文一部三卷十<lb/>
　萬餘言目曰醫方精要宣明論凡有世説之誤者詳<lb/>
　以此證明之庶令學者真偽自分而易為得用且運<lb/>
　氣者得於道同蓋明大道之一也觀夫醫者唯以别<lb/>
　隂陽虚實最為樞要識病之法以其病氣歸于五運<lb/>
<pb n="KR3e0047_WYG_000-11a"/>
　六氣之化明可見矣謹率經之所言二百餘字兼以<lb/>
　語辭二百七十七言緒歸五運六氣而已大凡明病<lb/>
　隂陽虚實無越此法雖已並載前之二帙復慮世俗<lb/>
　多出妄説有違古聖之意今特舉二百七十七字獨<lb/>
　為一本名曰素問𤣥機原病式遂以比物立象詳論<lb/>
　天地運氣造化自然之理二萬餘言仍以改證世俗<lb/>
　謬説雖不備舉其誤其意足可明矣雖未備論諸疾<lb/>
　以此推之則識病六氣隂陽虚實幾於備矣蓋求運<lb/>
<pb n="KR3e0047_WYG_000-11b"/>
　氣言象之意而得其自然神妙之情理易曰書不盡<lb/>
　言言不盡意設卦以盡情偽繫辭焉以盡其言變而<lb/>
　通之以盡利鼓之舞之以盡神老子曰不出戸知天<lb/>
　下不窺牖見天道其出彌逺其知彌少蓋由規矩而<lb/>
　取方圓也夫運氣之道者猶諸此也嗟夫僕勉述其<lb/>
　文者非但欲以美於己而非於人矜於名而茍於利<lb/>
　也但貴學者易為曉悟而行無枉錯耳如通舉内經<lb/>
　運氣要㫖論及醫方精要理明論者欲令習者求其<lb/>
<pb n="KR3e0047_WYG_000-12a"/>
　備也其間或未臻其理者幸以將來君子以改正焉<lb/>
　但欲同以宣揚古聖之妙道而普救後人之生命爾<lb/>
　河間劉完素守真序<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>珞琭子賦註卷上</head>
    <p>
<pb n="KR3g0036_WYG_001-1a"/>
欽定四庫全書<lb/>
　珞琭子賦註卷上　　　宋　釋曇瑩　撰<lb/>
　　珞琭子者不知何許人古之𨼆士也自謂珞琭子<lb/>
　　一為布徳立儀二乃指歸成敗嵗時綿邈斯文盛<lb/>
　　行洞鑒人倫為世所寳故以珞琭子稱之<lb/>
元一氣兮先天禀清濁兮自然著三才以成象播四氣<lb/>
以為年<lb/>
　元亨利貞乾之徳也始於一氣盖一氣者出乎象數<lb/>
<pb n="KR3g0036_WYG_001-1b"/>
　之先而太易之首老氏曰有物混成先天地生易有<lb/>
　太極是生兩儀清輕者上而為天天職主覆濁重者<lb/>
　下而為地地職主載兩儀既分三才乃著故人法地<lb/>
　地法天天法道道法自然又云廣大配天地變通配<lb/>
　四時春暖秋凉冬寒夏熱三光電捲四時風馳如環<lb/>
　之無端終而復始嵗功畢矣而成一年<lb/>
以干為禄向背定其貧富以支為命詳逆順以循環<lb/>
　干猶木之幹也幹强為陽支猶木之枝也枝弱為隂<lb/>
<pb n="KR3g0036_WYG_001-2a"/>
　十干之禄寄於十二支中陽道順行隂道逆運陽禄<lb/>
　自生而順數隂禄自死而逆數皆遇本音臨官以寓<lb/>
　焉且如甲禄在寅甲日陽禄自亥長生中向陽而順<lb/>
　數至寅位臨官也乙禄在夘乙日隂禄自午死氣中背<lb/>
　陽而逆數至夘為臨官也此盖陽生則隂死隂生則<lb/>
　陽死隂陽二氣交媾萬物由此以生也唯人物之最<lb/>
　靈者也禀一氣而貫三才以干禄所主者貧富也或<lb/>
　坐禄向禄者不富則貴或破禄背禄者不貧則夭譬<lb/>
<pb n="KR3g0036_WYG_001-2b"/>
　甲禄在寅命得寅以坐之復遇丑以向之逄申以破<lb/>
　之見夘以背之經云向禄則生背禄則死故禄前一<lb/>
　辰曰羊刃禄後一辰曰禄庫此所謂向背定其貧富<lb/>
　者歟十二支曰命命之所司者修短定焉盖得之以<lb/>
　順者則命之所遇於五行生旺三合六合者也不順<lb/>
　者則逄休囚六害四衝三刑者也人之禀受隂陽逆<lb/>
　順之氣在乎支干之中周而復始往來循環如寒暑<lb/>
　之運四時而無窮者也得此者壽失此者夭故曰以<lb/>
<pb n="KR3g0036_WYG_001-3a"/>
　支為命詳逆順以循環李仝曰十干為禄甲禄在寅<lb/>
　乙禄在夘丙戊禄在巳丁巳禄在午庚禄在申辛禄<lb/>
　在酉壬禄在亥癸禄在子是也此言向者可定其富<lb/>
　背者可定其貧大約如此不可一途而取也防有時<lb/>
　日遇吉神須通變消息十二支子丑寅夘辰巳午未<lb/>
　申酉戌亥以為命陽男隂女從生月順行隂男陽女<lb/>
　從生月逆行曇瑩曰干禄推之有向背吉㐫䆒之有<lb/>
　淺深背而逆之者可定其貧向而順之者以言其富<lb/>
<pb n="KR3g0036_WYG_001-3b"/>
　然而不在一途取軌亦有逄背禄而不貧於是支作<lb/>
　人元運㑹從而得失男迎女送否㤗交居㑹吉㑹㐫<lb/>
　作用定矣<lb/>
運行則一辰十嵗折除乃三日為年精休旺以為妙窮<lb/>
通變以為元<lb/>
　王廷光曰物不精不為神數不妙不為術故精者神<lb/>
　之所合妙者智之所通術之機㣲可以性釋而已夫<lb/>
　運者人生之𫝊舍推命之説先以三元四柱五行生<lb/>
<pb n="KR3g0036_WYG_001-4a"/>
　死格局致合以定根基然後考覈運氣協而從之以<lb/>
　定平生之吉㐫也且根基如木運氣如春春無木而<lb/>
　不著木無春而不榮賦以根基淺薄者如蒿萊之㣲<lb/>
　春氣潛發亦能敷茂其能久耶根基厚壯者如松栢<lb/>
　之實不為嵗寒之所變也此所謂先論根基後言運<lb/>
　氣者歟大運一辰十嵗者何也盖一月之終晦朔周<lb/>
　而有三十日一日之内晝夜周而有十二時總十日<lb/>
　之運氣凡三日有三十六時乃見三百六十日為一<lb/>
<pb n="KR3g0036_WYG_001-4b"/>
　嵗之數在一月之中有三百六十時折除節氣筭計<lb/>
　三千六百日為一辰之十嵗也人生以百二十嵗為<lb/>
　周天論折除之法者必用生者實厯過日時數其節<lb/>
　氣以合嵗月之數也故陽男隂女大運以生日後未<lb/>
　來節氣日時為數順而行之隂男陽女大運以生日<lb/>
　前過去節氣日時為數逆而行之譬之甲子陽男十二<lb/>
　月二十四日巳時生是月也二十九日申時立春陽<lb/>
　男數以未來之日自二十四日巳時至二十五日巳<lb/>
<pb n="KR3g0036_WYG_001-5a"/>
　時方是一日之實數至二十九日申時正得五日三<lb/>
　時之節氣實厯過六十三時折除過六十三時折除<lb/>
　計六百三十日是乃一嵗竒九月之大運起於丁丑<lb/>
　必自十二月生日後實經厯過二十有一是日月運<lb/>
　方移宫是越三嵗九月之内方是甲子十二月生行<lb/>
　一嵗竒九月之大運也斯所謂大運一辰十嵗折除<lb/>
　以三日為年者歟今人行運多用約法論以一嵗竒<lb/>
　八月起運便以二嵗九月過矣殊不明折除實厯之<lb/>
<pb n="KR3g0036_WYG_001-5b"/>
　數也故著此篇以明學者所謂精休旺以為妙者論<lb/>
　行運至五行生旺之地如木之得春其敷榮華實則<lb/>
　可知矣或行運至五行休敗之地如木之逄秋則衰<lb/>
　朽枯槁亦可見矣人之四柱五行休旺生死之理在<lb/>
　乎悟理窮幽逹㣲通變消息以盡形容之妙故曰精<lb/>
　休旺以為妙窮通變以為𤣥李仝曰古法每行大運<lb/>
　一辰十嵗陽男隂女折筭未來日以三日為一年是<lb/>
　一日主四箇月順行隂男陽女筭過去日亦三日為<lb/>
<pb n="KR3g0036_WYG_001-6a"/>
　一年是一日主四箇月從生月逆行舊以月朔計其<lb/>
　日數後來精於術者多以節氣為定從長用之言能<lb/>
　精其五行旺相死囚休廢窮極其通變之理則為妙<lb/>
　又為𤣥也曇瑩曰凡行大運逆順推遷過去節用陽<lb/>
　女隂男未來節用陽男隂女但管一辰十嵗約在三<lb/>
　日為年推而行之謂之通化而裁之謂之變變通之<lb/>
　理得失吉㐫之義存焉故能為妙為𤣥盡善盡美<lb/>
其為氣也將來者進其為形也功成者退如蛇在灰如<lb/>
<pb n="KR3g0036_WYG_001-6b"/>
鱔在塵<lb/>
　王廷光曰太虚寥廓一氣往來瞬息不停隂生乎陽<lb/>
　於是乎息陽生乎隂於是乎消息自息也消自消也<lb/>
　隂陽錯行於四時之中未始有終窮焉所謂將來者<lb/>
　進如木人得水運水之將來以生我木木得水之氣<lb/>
　以向生而可以謀進也功成者退如木人行火運木<lb/>
　之生火火既旺而木消矣經云他生我休理之自然<lb/>
　也譬之蛇鱔皆屬火類其氣休廢而化為灰塵之物<lb/>
<pb n="KR3g0036_WYG_001-7a"/>
　是土進而火退火之生土是不得志而就意思而作<lb/>
　睿曰聖是聖人動則合心而進静則盡理而退明五<lb/>
　行盈虚之至數識三元成敗之相因明斯正性復斯<lb/>
　常道功成名遂身退天之道也李仝曰諸家之註至<lb/>
　此俱不明其理此言五行之為氣也播於四時故言<lb/>
　將來者進功成者退謂五行之氣春木旺則火相土<lb/>
　死金囚水休也夏火旺則土相金死水囚木休也中<lb/>
　央土旺則金相水死木囚火休也秋金旺則水相木<lb/>
<pb n="KR3g0036_WYG_001-7b"/>
　死火囚土休也冬水旺則木相火死土囚金休也五<lb/>
　行之用循環進退人若行運行氣每居一辰之數相<lb/>
　者既進旺者則退言如蛇在灰如鱔在塵喻功成者<lb/>
　退也蛇鱔火也神樞經云穴居囚死為土休廢為灰<lb/>
　已生人三獸為蛇為鱔為蚓故知蛇鱔為火至囚死<lb/>
　休廢則在塵在灰也曇瑩曰其為氣也剛柔相推而<lb/>
　生變化易曰變化者進退之象也將來進者如春夏<lb/>
　功成退者似秋冬得運迎之以臨冠帝旺失時背之<lb/>
<pb n="KR3g0036_WYG_001-8a"/>
　以休廢死囚則禍福吉㐫誠可見矣灰蛇鱔塵翼軫<lb/>
　同宫皆處已上或同或異鱔蚓為水土之屬居塵必<lb/>
　憂騰蛇乃灰火之屬處灰為樂順其所同則吉乖其<lb/>
　所趣則㐫易曰方以類聚物以羣分吉㐫生矣<lb/>
其為有也是從無而立有其為無也天垂象以為文<lb/>
　王廷光曰太易未判萬象同體一氣之運伸於東南<lb/>
　屈於西北而有無孰為此者物之自然也自無言之<lb/>
　無則入𨼆而未顯自有言之有則有象而可名盖五<lb/>
<pb n="KR3g0036_WYG_001-8b"/>
　行乃萬物之本氣性流行錯而致用其為有也事類<lb/>
　相感禍福之變發而未萌太空生隂陽隂陽生五行<lb/>
　是無從此而有者也其為無也則以徳治氣鑄金鈞<lb/>
　聲太初七明㑹於牽牛漢元年五星聚於東井上天<lb/>
　垂象列五星為文其謂五行或有或無之説使元徽<lb/>
　之士以智取之李仝曰此正明有五行若言其無則<lb/>
　又有金木水火土五星垂象為文豈云無也曇瑩曰<lb/>
　播物之初孰為之有太極之後誰為之無盖有出於<lb/>
<pb n="KR3g0036_WYG_001-9a"/>
　無無生於有在天成象在地成形變化見矣<lb/>
其為常也立仁立義其為事也或見或聞<lb/>
　王廷光曰揚子曰道以道之徳以徳之仁以仁之義<lb/>
　以義之禮以禮之天也合則從離則散老氏謂失道<lb/>
　而後徳失徳而後仁失仁而後義失義而後禮揚氏<lb/>
　所謂五常合於道者也老子所謂五常離於道者也<lb/>
　然以合離之義言之其道一也語道之全無不在矣<lb/>
　夫天一以生水水為精而精無雜所以主智智不仁<lb/>
<pb n="KR3g0036_WYG_001-9b"/>
　也地二以生火火為神而神無息所以主禮禮不義<lb/>
　也天三以生木木為魂而魂無囚所以主仁仁不智<lb/>
　也地四以生金金為魄而魄無相所以主義義為權<lb/>
　也天五以生土土為意而意無旺所以主信信不變<lb/>
　也五行用而為五常則道徳仁義在乎其中故曰其<lb/>
　為常也立仁義者歟五行逹為五事一曰貎二曰言<lb/>
　三曰視四曰聴五曰思貎曰恭言曰從視曰明聴曰<lb/>
　聰思曰睿恭作肅從作乂明作哲聰作謀睿作聖天<lb/>
<pb n="KR3g0036_WYG_001-10a"/>
　之五事獨思而作睿曰理者何也盖土處中宫周徧<lb/>
　無際五行萬物皆歸之而分體用厚徳載物居中不<lb/>
　用者土之體也散在四維各旺一十八日者土之用<lb/>
　也土禀冲和氣之所散而為稼歛而為穡萬物歸根<lb/>
　復命然後無思之思無為之為寂然不動感而遂通<lb/>
　故謂之聖也聖字從耳以聴之從口以命之思以成<lb/>
　之故終之於土五常五事皆五行之變化與人事相<lb/>
　通人之情性去就見聞動静皆不逃乎此數故曰其<lb/>
<pb n="KR3g0036_WYG_001-10b"/>
　為事也或見或聞李仝曰言五行為五常也木為仁<lb/>
　金為義火為禮水為智土為信立五常也言五行為<lb/>
　五事視聴言貎思爾是五行之事原在見聞之中也<lb/>
　曇瑩曰隂陽二氣彌滿六合物物得之况於人乎雖<lb/>
　金木水火土之用則宫啇角徴羽在是而已矣其為<lb/>
　五常也仁義禮智信其為五事也視聴言貌思可知<lb/>
　也<lb/>
崇為寳也竒為貴也將星扶徳天乙加臨本主休囚行<lb/>
<pb n="KR3g0036_WYG_001-11a"/>
藏汨没<lb/>
　王廷光曰崇者卑之反竒者耦之對物以積而髙<lb/>
　之為崇在五行上生下者是也物以無與耦之為竒<lb/>
　在五行異而不羣者是也年月日時四柱有五行上<lb/>
　生下曰崇也或更𢃄官印禄馬學舘詞源天徳生氣<lb/>
　貴神符合則斯人也必為間世之寳噐耳三竒者乙<lb/>
　丙丁甲戊庚是四柱五行得吉煞生旺於禄馬中𢃄<lb/>
　三竒印綬天徳貴神之感格斯命也必致身於貴顯<lb/>
<pb n="KR3g0036_WYG_001-11b"/>
　耳故曰崇為寳也竒為貴也將星扶徳天乙加臨者<lb/>
　驛馬後二辰謂之將星其上更加之天乙天徳兼遇<lb/>
　崇竒禄馬則所謂出將入相之格也本主休囚者以<lb/>
　年為本以日為主其謂本主者盖遁月從年而為本<lb/>
　遁時從日以為主起節時以年日為本主也人生主<lb/>
　本在乎五行旺相之處加以諸貴神從之則貴富其<lb/>
　可知矣或五行休囚死絶又背禄馬貴神徒有崇寳<lb/>
　竒貴將星扶徳天乙加臨亦不免於行藏汨没也譬<lb/>
<pb n="KR3g0036_WYG_001-12a"/>
　之甲子年乙亥月戊子日庚申時命甲子自死之金<lb/>
　當生受乙亥絶火之制加以戊子日為本命之鬼金<lb/>
　火主本皆在亥子而休囚庚申時又逄禄絶之鬼雖<lb/>
　有甲戊庚之三竒而其主本休囚縱有小官此命亦<lb/>
　不免一生行藏汨没故知命以五行為先神殺則從<lb/>
　而次之矣李仝曰凡上生下為寳故云崇為寶也下<lb/>
　生上為義上尅下為制下尅上為賊上下比為専盖<lb/>
　以干為上以支為下若遇寳與義是一生有福人遇<lb/>
<pb n="KR3g0036_WYG_001-12b"/>
　制宜行威武遇賊多有横事宜防慎其所得惟遇比<lb/>
　和則一三竒乙丙丁又甲戊庚是也生遇多富貴故<lb/>
　云竒為貴也不論陽男隂男陽女隂女皆取本命衝<lb/>
　前辰為將星假令丙寅男在八月生此謂生月遇將<lb/>
　星兼是天乙貴人之位若更遇天徳月徳禄馬尤為<lb/>
　貴也卷末有例此復釋上文雖遇三竒又將星扶徳<lb/>
　天乙加臨謂胎月為主生月為本若本主在於休囚<lb/>
　之位則行藏汨没沉滯也然亦更看日時如何此舉<lb/>
<pb n="KR3g0036_WYG_001-13a"/>
　其一隅也假令丙寅命十一月受胎八月生二火胎<lb/>
　月汨没於子丙火死休於酉乃甲子旬無戌亥㓜年<lb/>
　便行空亡運雖有諸貴神為救㐫多吉少若運到吉<lb/>
　處亦不全福雖生於財馬旺鄉不至甚美此珞琭子<lb/>
　消息之妙也曇瑩曰崇為寳也竒為貴也髙而不可<lb/>
　以位及貴而不可以價求盖言獨善其身如玉如寳<lb/>
　或若將星扶徳天乙加臨所謂吉將交臨而福臻成<lb/>
　慶也然舉將星天乙則諸宫吉煞皆可知矣須要明<lb/>
<pb n="KR3g0036_WYG_001-13b"/>
　其神煞輕重較量斯之謂歟或曰明運氣之本推虚<lb/>
　實之基而取其月也盖胎月為本主之鄉故爾若或<lb/>
　生逄衰敗早嵗孤窮其為本主休囚行藏汨没與<lb/>
至若勾陳得位不虧小信以成仁真武當權知是大才<lb/>
而分瑞<lb/>
　王廷光曰聖人書不盡言言之精也言不盡意意之<lb/>
　㣲也斯皆神妙之謂注云以勾陳真武二神取其宅<lb/>
　位以决吉㐫殊不知珞琭子舉此二神盖言水土之<lb/>
<pb n="KR3g0036_WYG_001-14a"/>
　性耳水土者五行變化之本四孟受氣水土同源二<lb/>
　物俱生於申也勾陳者土神也至申金鄉母居子家<lb/>
　信而有仁𫝊曰信屬土義屬金土之生金信之教興<lb/>
　則義之瑞應此鵲巢有騶虞之應易曰安土敦乎仁<lb/>
　故曰勾陳得位不虧小信以成仁者歟其真武當權<lb/>
　者真武水神也至申金鄉子居母家坐水之長生學<lb/>
　舘水之所生者飽學多智襟抱疏明故曰知是大才<lb/>
　之分瑞李仝曰此陳六神得位當權則為美也六神<lb/>
<pb n="KR3g0036_WYG_001-14b"/>
　者如易卦之六神也此法十干皆從寅起甲乙寅起<lb/>
　青龍丙丁寅起朱雀戊己寅起勾陳庚辛寅起白虎<lb/>
　壬癸寅起元武六神數至未一周却從申起内有螣<lb/>
　蛇一神常隨朱雀行之言勾陳得位者戊巳人生於<lb/>
　七月母在子鄉有信而仁真武當權者壬癸人生於<lb/>
　七月又為學堂故有大才分得瑞氣也曇瑩曰勾陳<lb/>
　為土之將其於常也為信真武當權乃水之神其於<lb/>
　常也為智信也者足以逹於聖智也者足以撰其道<lb/>
<pb n="KR3g0036_WYG_001-15a"/>
　五行之用獨善於兹是故金木惡其生旺水土不嫌<lb/>
　死絶或若生居旺地福徳加臨可謂得位當權出羣<lb/>
　之噐<lb/>
不仁不義庚辛與甲乙交差或是或非壬癸與丙丁相<lb/>
畏<lb/>
　王廷光曰五行之為物其相生也所以相治也方其<lb/>
　相生則生生而不窮及其相治則禍福相半是故甲<lb/>
　乙為東方之木庚辛為西方之金彼其自有仁義之<lb/>
<pb n="KR3g0036_WYG_001-15b"/>
　理存焉丙丁為南方之火壬癸為北方之水彼其自<lb/>
　有是非之義存焉何以言之凡陽庚合於隂乙隂辛<lb/>
　合於陽甲則木榮金生曰耦合之則仁義兼濟剛柔<lb/>
　相乘隂陽冲和庚辛甲乙不相交差也甲見庚乙見<lb/>
　辛木辱金化曰孤曰竒純隂不長純陽不生隂陽不<lb/>
　和甲乙木不能保仁庚辛金不能崇義所謂不仁不<lb/>
　義庚辛與甲乙交差也或是或非者陽丙畏於陽壬<lb/>
　而非畏於隂癸隂丁畏於隂癸而非畏於陽壬丙見<lb/>
<pb n="KR3g0036_WYG_001-16a"/>
　壬丁見癸謂之禄鬼是相畏也及其丙見癸丁見壬<lb/>
　之謂禄官非相畏也盖隂見隂二女同居其志不同<lb/>
　陽見陽兩男共處其性不和亦無造化故謂之相畏<lb/>
　也及其男女同其志通也又何畏之有也盖言壬癸<lb/>
　丙丁有是畏非畏之説李仝曰上文既先陳六神此<lb/>
　又消息十干各依五子元遁見十干憎愛我尅為官<lb/>
　假令庚辛逄甲乙大獲天財似傷於仁義丙丁逄壬<lb/>
　癸為官人為禄鬼故有或是或非之説曇瑩曰不仁<lb/>
<pb n="KR3g0036_WYG_001-16b"/>
　者甲申乙酉是也不義者辛夘庚寅是也凡命遇此<lb/>
　一辰始可言之縁寅申庚甲之交差夘酉乙辛之暗<lb/>
　戰丙與壬則丙非壬是丁逄癸則癸是丁非子午同<lb/>
　然己亥一揆此法最要細而詳之則言仁義是非百<lb/>
　發百中<lb/>
故有先賢謙巳處俗求仙崇釋則離宫修定歸道乃水<lb/>
府求𤣥<lb/>
　王廷光曰易曰天道虧盈而益謙地道變盈而流謙<lb/>
<pb n="KR3g0036_WYG_001-17a"/>
　鬼神害盈而福謙人道惡盈而好謙謙者以徳為主<lb/>
　以禮為輔徳以直心為主故致其内剛禮以恭欽為<lb/>
　主故致其外柔其先賢謙已能立徳輔禮安命處順<lb/>
　依乎中庸明於至理和於近逹於生以至於命也順<lb/>
　於徳通於變將以盡於性也性也者理於義明於性<lb/>
　將以窮於理也先賢君子窮理盡性修徳謙巳潛光<lb/>
　𨼆耀畜藏其徳不以名位棲於心不以聲色動於内<lb/>
　混俗同塵求仙慕道急流中能勇退者如范張之徒<lb/>
<pb n="KR3g0036_WYG_001-17b"/>
　是矣泛五湖而從赤松子之逰所謂謙巳處俗全身<lb/>
　逺害者歟雖然斯亦歸之於命也盖四柱中有進退<lb/>
　神五行内得生休氣天徳㑹遇貴神之所感格者也<lb/>
　崇釋則離宫修定者離為火論火則木在其中矣火<lb/>
　性無息息則非火火自木生而從木滅隂符曰火生<lb/>
　於木水發必尅火無形而叶草木以成體李虚中論<lb/>
　以乙亥之火不嫌於絶象歸而得𤣥珠正所謂也崇<lb/>
　釋者當觀火木之用了知物我兩忘以寂化為本湛<lb/>
<pb n="KR3g0036_WYG_001-18a"/>
　然入定真實不空不立一物動中静也慧生定也如<lb/>
　此則謂崇釋則離宫修定者歟或四柱五行本諸此<lb/>
　兼之空亡𢃄徳六害逄貴斯命也則清髙明悟之士<lb/>
　其可見矣又論歸道乃水府求𤣥者水者天一而生<lb/>
　去道未逺淵而静静而明是為天下之至精離無而<lb/>
　入有親而不尊位居北方終藏萬物得之者精抱一<lb/>
　而不離亦化所以在我水得生氣衍萬物而無所由<lb/>
　命萬物而無所聴歸道者禀水之氣奪五行造化積<lb/>
<pb n="KR3g0036_WYG_001-18b"/>
　之自然以致長生盖五行之中唯水無死死則非水<lb/>
　也庻㡬於道者也故曰崇釋則離宫修定歸道乃水<lb/>
　府求𤣥此論僧道之命歸五行有無用得之者逹失<lb/>
　之者否不専謂修心飬性之事而已李仝曰此珞琭<lb/>
　雖離五行言先賢處俗或崇釋氏或好仙道亦不離<lb/>
　五行也離為火内屬心臟釋教志論在了悟其心歟<lb/>
　楞嚴經云若離前塵有分别性即真汝心故離宫修<lb/>
　定也坎為水内屬腎玉凾經云腎者引也生金之本<lb/>
<pb n="KR3g0036_WYG_001-19a"/>
　性命之根有竅通於舌下常生神水左曰金津右曰<lb/>
　玉液若能潄咽下灌丹田丹田既滿流𫝊骨髓骨髓<lb/>
　既滿流𫝊血脉血脉既滿上𫝊泥丸宫反歸於腎如<lb/>
　日月循環既曰𤣥珠此乃歸道者水府求𤣥也曇瑩<lb/>
　曰仁義每乖於得失是非常絆於榮枯於是日用不<lb/>
　知曽無休息故有先賢謙巳處俗求仙割愛辭親少<lb/>
　私寡慾崇釋以滅心之火歸道乃益腎之精内守精<lb/>
　神外除妄想逹物我非有明色䆒竟空者莫非是也<lb/>
<pb n="KR3g0036_WYG_001-19b"/>
是知五行通道取用多門理於賢人亂於不肖成於妙<lb/>
用敗於不能<lb/>
　王廷光曰道藏於冥冥之中混然無形運行乎天地<lb/>
　之間不可以一體而言之者五行也自春至夏出而<lb/>
　顯自秋至冬歛而藏六合之内物無洪纎巨細皆五<lb/>
　行之造化與道之相盪也如此然道無乎不在物無<lb/>
　乎非道洪範論五行相代旺廢鬼神之所以寓之天<lb/>
　地之間運四時往來而無窮者也太極言天地之父<lb/>
<pb n="KR3g0036_WYG_001-20a"/>
　太極言天地之母五曰天之中數五氣得之然後成<lb/>
　象五行有成理有常性有正命順其成理逹其常性<lb/>
　以受正命是知五行變化通乎大道何所不該也盖<lb/>
　其取用不一故謂多門且如丁卯火人尅癸酉金為<lb/>
　財常流所知者火之尅金而不知金之復能銷火者<lb/>
　何也盖丁卯乃自敗之火以為體而至酉巳死矣力<lb/>
　不能勝癸酉自旺之金火復為金之所制此所謂財<lb/>
　化為鬼者歟斯理自非元悟之士豈能與此是故賢<lb/>
<pb n="KR3g0036_WYG_001-20b"/>
　者得之能窮理盡性釋五行之妙用愚者失之終亦<lb/>
　自昧而無所得能者成之而取福不能者敗之以取<lb/>
　禍故曰理於賢人亂於不肖成於妙用敗於不能也<lb/>
　李仝曰此承上文而發端言五行無所不通各隨其<lb/>
　趣故取用多門也賢者識其逺者大者故理不賢者<lb/>
　失其小者近者故亂也能用則妙不能則敗也曇瑩<lb/>
　曰天道在於和徳在於順義在於理和於道者將以<lb/>
　知命也順於徳者將以盡性也理於義者將以窮理<lb/>
<pb n="KR3g0036_WYG_001-21a"/>
　也和則不悖矣順則不逆矣理則不亂矣學而不思<lb/>
　非所以盡性也思而不學非所以窮理也能窮理又<lb/>
　能盡性則於命也奚為哉故曰理於賢人亂於不肖<lb/>
　成於妙用敗於不能<lb/>
見不見之形無時不有抽不抽之緒萬古連綿<lb/>
　王廷光曰聖人虚其心則内景洞明燭萬物而無所<lb/>
　𨼆天下之理幽至於鬼神昭然可以見所不見之形<lb/>
　矣所謂見不見之形者言十干禄寄於十二支中有<lb/>
<pb n="KR3g0036_WYG_001-21b"/>
　見不見之形存焉所言甲禄在寅寅為顯見之禄甲<lb/>
　不見寅而見戌以五子元遁戌見甲戌戌為甲之禄<lb/>
　堂此所謂不見之禄矣甲以辛為官辛禄在酉甲受<lb/>
　金傷酉為時見之官甲不見酉而見未謂天官遁甲<lb/>
　入羊羣盖未有辛此謂不見之官矣十干禄循環乎<lb/>
　十二支中有見與不見之形則無時不有也抽不抽<lb/>
　之緒陽氣生於子而旺於卯而終於午也隂氣生於<lb/>
　午而旺於酉而終於子也盖陽生則隂死隂變則陽<lb/>
<pb n="KR3g0036_WYG_001-22a"/>
　化子為孳萌午為長盛子午乃隂陽生化之所始終<lb/>
　無極也隂極則陽生陽極則隂生氣自子午中孚畢<lb/>
　抽乾而出出入無跡往來不窮如絲絮之聫綿萬古<lb/>
　不斷之義耳李仝曰太元經云以見不見之形抽不<lb/>
　抽之緒與萬類相連也作賦者引此言推晷刻見隂<lb/>
　陽之形抽出其緒萬類生死更相連襲也曇瑩曰太<lb/>
　元云見不見之形抽不抽之緒則日遷月變暑往寒<lb/>
　來代廢代興更休更旺一顯一晦一縮一抽綿綿若<lb/>
<pb n="KR3g0036_WYG_001-22b"/>
　存無時不有<lb/>
是以河公懼其七煞宣父畏其元辰峨眉闡以三生無<lb/>
全士庻鬼谷播其九命約以星觀今集諸家之要畧其<lb/>
偏見之能是以大解曲通妙須神悟<lb/>
　王廷光曰日月揚輝河洛開奥隂陽五行之書出焉<lb/>
　出於諸子百家之學馳騁偏見各自立説不可勝數<lb/>
　然其元妙中性命之理者珞琭子三命而已且如河<lb/>
　上公言命時謂華盖前七煞之可懼宣尼獨以元辰<lb/>
<pb n="KR3g0036_WYG_001-23a"/>
　煞之可畏峨眉闡以三生論其壽夭鬼谷播其九命<lb/>
　得以星觀皆是一家偏見之學未能曲盡五行三命<lb/>
　元元之妙惟珞琭子參集諸家之妙㫖畧其偏見之<lb/>
　能著為是本窮盡五行之㣲使學者紀吉㐫之象數<lb/>
　探禍福之淵源當須大解元義曲通妙機神悟五行<lb/>
　之用洞達性命之理知此則應機而發發無不中理<lb/>
　者哉李仝曰從刼煞數至亡神亦是七煞之數又有<lb/>
　巳酉丑金神七煞若人生日月時遇之多官災行運<lb/>
<pb n="KR3g0036_WYG_001-23b"/>
　及太嵗遇之亦有官司事口舌故云河公懼之陽男<lb/>
　隂女衝前一辰為元辰隂男陽女衝後一辰為元辰<lb/>
　凡大小運太嵗入於元辰者災極人亡若有吉神救<lb/>
　之則災輕宣父至聖亦畏也舊註云峨眉山有一仙<lb/>
　自稱絶世人後遇崔三生與論至道云世士莫窮此<lb/>
　珞琭子之通論也予甞以金木二星在人身命二宫<lb/>
　兼在官禄福徳更不候運氣交合便以為亨通慶福<lb/>
　言之或無其驗是知須藉大小運年以到旺相得位<lb/>
<pb n="KR3g0036_WYG_001-24a"/>
　之處方為喜慶福徳學者切須從長而行珞琭子集<lb/>
　諸家三命之精要畧去其偏見獨説自以為能者也<lb/>
　大解幽行曲能通之精其妙理自然神悟曇瑩曰陽<lb/>
　男隂女衝前一辰陽女隂男衝後一辰謂之元辰也<lb/>
　刼煞至於亡神謂之七煞也所以未登真覺斯患孰<lb/>
　逃上古賢聖猶宜預避是以河上公懼其七煞文宣<lb/>
　王畏以元辰於是著書而能濟世則吉㐫禍福告在<lb/>
　未萌由是年登故宜獲福五行妙用消息無窮自古<lb/>
<pb n="KR3g0036_WYG_001-24b"/>
　先賢學而無厭鬼谷播其九命非不通也峨眉闡以<lb/>
　三生非不精也盖指元言幽奧難測故云約以星觀<lb/>
　無全士庻三生者禄命身也九命者身命兩宫禄馬<lb/>
　二位生年胎月日時是也隂陽不測之謂神神用無<lb/>
　方之謂聖聖人體神而明乎道者也在昔聖人參詳<lb/>
　得失補綴遺蹤若非㣲顯闡幽安能曲盡其妙<lb/>
臣出自蘭野㓜慕真風入肆無懸壺之妙游衢無化杖<lb/>
之神息一氣以凝神消五行而通道<lb/>
<pb n="KR3g0036_WYG_001-25a"/>
　王廷光曰世傳珞琭子以為梁昭明太子之所著及<lb/>
　東方朔疏序又以為周靈王太子子晉之遺文二説<lb/>
　皆非也此篇言懸壺化杖之事及卷終舉論郭景純<lb/>
　董仲舒管公明司馬季主皆漢故事前後不同所謂<lb/>
　珞珞如石琭琭如玉此書如玉石之參㑹萬古不毁<lb/>
　之義使知者以道取之可也其謂臣出自蘭野㓜慕<lb/>
　真風者乃知逹觀之士不顯其聲名者也自以謂雖<lb/>
　無懸壺之妙化杖之神能凝神息志窮幽察㣲神而<lb/>
<pb n="KR3g0036_WYG_001-25b"/>
　明之安而行之黙而成之一動一静一言一黙消息<lb/>
　盈虚之數應乎天道與時偕行窮理盡性者著之於<lb/>
　篇至神之用也神之應物以無心以無所不該也一<lb/>
　隂一陽之謂道隂陽不測之謂神往來不窮之謂通<lb/>
　五行寓之於物無所不通也而况於道者歟故曰息<lb/>
　一氣以凝神消五行而通道也李仝曰珞琭子自謙<lb/>
　無前人神妙言雖無神妙能凝神消息本於一氣播<lb/>
　於五行至於道也曇瑩曰臣者對君而稱也語曰君<lb/>
<pb n="KR3g0036_WYG_001-26a"/>
　子務本本立而道生㓜慕真風進徳修業也出自蘭<lb/>
　野蓬門蓆户也古之為學不榮富不醜貧莭用謹身<lb/>
　先人後己稱前人之至妙悔自己之無能故云游衢<lb/>
　無化杖之神入肆無懸壺之妙外絶所慾内無所思<lb/>
　専一氣而用柔消五行而通道<lb/>
乾坤立其牝牡金木定其剛柔晝夜互為君臣青赤時<lb/>
為父子<lb/>
　王廷光曰乾者剛健中正屬陽為天道君道夫道聖<lb/>
<pb n="KR3g0036_WYG_001-26b"/>
　人之道也坤者柔順中正為地道臣道婦道賢人之<lb/>
　道也乾坤立隂陽牝牡之合兩者交通萬物各得立<lb/>
　天之經安民之道由此以見君臣夫婦之義皆得合<lb/>
　其儀矣乾以動為體曰闢户坤以静為體曰闔户以<lb/>
　動為體斯五行生變在其中矣以静為體則五行生<lb/>
　化在其中矣金木定其剛柔晝夜互為君臣若仁柔<lb/>
　義剛金木性之所司也一隂一陽剛柔相推萬物變化<lb/>
　由此以始矣獨剛而無柔則不能生變獨柔而無剛<lb/>
<pb n="KR3g0036_WYG_001-27a"/>
　則不能生化晝為剛也生變以進夜為柔也生化以<lb/>
　退積剛柔而成變化積晝夜而成進退通晝夜之道<lb/>
　而無體一隂一陽而無窮水火分為晝夜晝為陽以<lb/>
　象君夜為隂以象臣晝夜之道其㣲有消息其著有<lb/>
　盈虚其分有幽明其數有生死一㤗一否一損一益<lb/>
　終始之相因新故之相代榮辱之所至福禄之所自<lb/>
　來莫不本諸此則晝夜之道豈易知乎哉通晝夜之<lb/>
　道而知聖人體隂陽以為道合天地以為徳推晝夜<lb/>
<pb n="KR3g0036_WYG_001-27b"/>
　之道而無窮故觀萬嵗於一息之間視天地於一毫<lb/>
　之内盖得斯道矣隂陽晝夜互相往來周而復始如<lb/>
　日月之循環無窮者東方青帝之父而生南方赤帝<lb/>
　之子青赤時為父子者春及夏也五行之神曰五帝<lb/>
　青赤之理父傳子道也易曰為青為赤為父為子乾<lb/>
　坤晝夜青赤之説盖言隂陽五行之中有君臣父子<lb/>
　夫婦之道存焉李仝曰乾坤為易之門立其牝牡隂<lb/>
　陽一闢一闔變通而萬物化生原始要終故知死生<lb/>
<pb n="KR3g0036_WYG_001-28a"/>
　之説也金性剛强木性柔弱從其剛柔之性則見有<lb/>
　仁義也晝為君夜為臣木青為父火赤為子春夏二<lb/>
　氣生長萬物曇瑩曰天尊地卑乾坤定矣動静有常<lb/>
　剛柔斷矣晝夜者君臣之道也牝牡者夫婦之道也<lb/>
　青赤者父子之道也乾剛坤柔木仁金義也<lb/>
不可一途而取軌不可一理而推之時有冬逄炎熱夏<lb/>
草遭霜類恐隂䑕棲氷神龜宿火<lb/>
　王廷光曰道術為天下表天下之士不見天地之純<lb/>
<pb n="KR3g0036_WYG_001-28b"/>
　全古人之大體故曲學偏見不悟性命之理豈不悲<lb/>
　夫盖五行之妙用具一身之妙理該乎萬物茍泥一<lb/>
　途執一理果何足以言命耶此篇再論隂陽五行之<lb/>
　道㣲妙之通𨼆奥難測不可執一途一理而推之譬<lb/>
　如冬熱夏霜可謂希遇之時喻淺學者以一家偏見<lb/>
　之術而言人吉㐫殊不明聖人探賾索𨼆鈎深致逺<lb/>
　設卦觀象以定天下之吉㐫且如命格中有諸貴神<lb/>
　聚於命者而却有以為㐫諸㐫煞集於命者而却有<lb/>
<pb n="KR3g0036_WYG_001-29a"/>
　以為吉果孰執一家之學而言之者所謂只如嚴冬<lb/>
　無熱豈謂夏草遭霜者歟隂䑕棲氷神龜宿火者五<lb/>
　行㣲妙其有隂中之陽陽中之隂隂中之陽上交於<lb/>
　陽中之隂陽中之隂下交於隂中之陽凝有水中之<lb/>
　火火中之水雖氷䑕火龜為不常之志物矣然亦不<lb/>
　能逃乎五行之造化者哉李仝曰言消息災福或殊<lb/>
　途而同歸或窮理而盡性不可執一而言之或冬行<lb/>
　夏令則有炎熱之時或寃枉憤怨六月降霜夏草必<lb/>
<pb n="KR3g0036_WYG_001-29b"/>
　死此言有非時不常之失故也古有氷中䑕火中龜<lb/>
　言物類之異有如此難窮者如凝神子論雙生二子<lb/>
　有一存一亡術士何以言之非常者難測是常者易<lb/>
　窮曇瑩曰是常者易究不常者難窮六月降霜三冬<lb/>
　炎熱其非時也非其時則行其令者窮理也氷中之<lb/>
　䑕火中之龜其非宜也非其宜則居其中者盡性也<lb/>
　若𨼆若顯難終難窮不可一理推之不可一途取軌<lb/>
　但恐物類相感而暗合隂陽未可知矣<lb/>
<pb n="KR3g0036_WYG_001-30a"/>
是以隂陽罕測志物難窮大抵三冬暑少九夏陽多禍<lb/>
福有若禎祥術士希其八九<lb/>
　王廷光曰自形之上者命曰隂陽隂者隂也氣在内<lb/>
　而奥隂也陽者陽也氣在外而發揚也因隂陽而説<lb/>
　天地一隂一陽之謂道所謂陽者未甞無隂所謂隂<lb/>
　者未甞無陽隂陽非天地所能盡也珞琭復謂夏霜<lb/>
　冬熱氷䑕火龜是謂隂陽罕測難窮之志物也夫豈<lb/>
　得以為常也譬之三命格局四柱得五行生旺之氣<lb/>
<pb n="KR3g0036_WYG_001-30b"/>
　兼天徳官印禄馬貴禄者灼然可以定貴命矣或值<lb/>
　五行死氣四柱衝破加以㐫煞刑害更無福神為助<lb/>
　斯命也縱然不貧則夭矣以此論之不必求諸異説<lb/>
　中性命之謂者三命五行而已如此則大抵三冬暑<lb/>
　少九夏陽多者歟或背此説執以一家偏見之術而<lb/>
　定天下之吉㐫偶變之中亦如三冬逄暑九夏無陽<lb/>
　其得久耶故知五行之妙理非圓機之士豈能洞識<lb/>
　此意者哉次言行年運藏禍福之應如禎祥之變異<lb/>
<pb n="KR3g0036_WYG_001-31a"/>
　不可以執定其説挾術之士十分之中此意亦難希<lb/>
　八九盖天地尚無全功而况於人乎李仝曰上文言<lb/>
　冬熱夏霜氷䑕火龜非隂陽常理故云罕測難窮此<lb/>
　反破上文言時有冬逄炎熱大抵三冬暑必少矣云<lb/>
　夏草遭霜大抵九夏陽必多矣喻三命五行遇旺相<lb/>
　得位之運則㤗遇囚死失位之運則否自可測之豈<lb/>
　曰難窮言禍福之應有如禎祥隨時而至術士希求<lb/>
　十言而中其八九矣曇瑩曰榮枯叵測生死難量術<lb/>
<pb n="KR3g0036_WYG_001-31b"/>
　士常言希其八九有隂中之陽兆有陽中之隂物大<lb/>
　抵獨陽不生獨隂不成一隂一陽之謂道偏隂偏陽<lb/>
　之謂疾是故窮之益深測之益逺<lb/>
或若生逄休敗之地早嵗孤窮老遇建旺之鄉臨年偃<lb/>
蹇若乃初㐫後吉似源濁而流清始吉終㐫狀根甜而<lb/>
裔苦<lb/>
　王廷光曰陽一嘘而萬物生隂一吸而萬物死當時<lb/>
　者貴後時者賤物尚如此人豈不然如四柱中禀五<lb/>
<pb n="KR3g0036_WYG_001-32a"/>
　行休旺之氣或先或後可以定人之終始窮逹矣人<lb/>
　之胎月禀五行休敗之氣者主之早嵗孤窮或時日<lb/>
　復在生旺之地則以兆晚年之榮者也或月建處生<lb/>
　旺之地必使少年早逹生時却在衰敗之地晚景復<lb/>
　不如意也故曰老遇建旺之鄉臨年偃蹇者歟或四<lb/>
　柱皆在生旺之地則一生自然榮逹者矣四柱皆在<lb/>
　休衰之地則終始困窮而已三命由此以分三限以<lb/>
　生月為中限生時為末限也一説以生月為運元或<lb/>
<pb n="KR3g0036_WYG_001-32b"/>
　自禄馬生旺之地而起運者則少年榮逹晚年却至<lb/>
　衰鄉復不如意也或運至空亡衰絶中行來者定是<lb/>
　早嵗之孤窮晚年乘之吉運遂致通逹者也禍福之<lb/>
　理應之昭然故曰物盈則虧物衰必盛乃天之常道<lb/>
　也經所以載衰人生旺鄉必變旺人至衰鄉必移然<lb/>
　運限二説至理一也在智者宜參用之也又論先㐫<lb/>
　後吉者先㐫後吉終享其吉先吉後㐫終窮於㐫此<lb/>
　亦論運限有或先或後為吉㐫之説如無始有終者<lb/>
<pb n="KR3g0036_WYG_001-33a"/>
　始淵源雖濁而分流清𣲖以致逺大者哉有始無終<lb/>
　者草木之根甘生苖裔以返苦者哉李仝曰若禄命<lb/>
　身之三才生於休囚困敗之鄉或生月日時不近禄<lb/>
　馬則少年窮困亦言生逄休敗之人初入建旺之鄉<lb/>
　欲徹不徹必當災滯如根蒂不牢旺處脱也盖為根<lb/>
　敗有而不有故臨年偃蹇如少年先厯休囚死絶之<lb/>
　鄉後入禄馬旺相之運是也如生於建旺行入死鄉<lb/>
　初得父母福䕃長無立身之貴必須觀其萌芽朕兆<lb/>
<pb n="KR3g0036_WYG_001-33b"/>
　察其根元乃詳其運氣方見災福也曇瑩曰身雖逐<lb/>
　運必假運而資身勢須及時亦假時而乘勢生逄壯<lb/>
　嵗運須處於旺鄉晚遇衰年運恰宜於困地是乃隨<lb/>
　宜消息休旺自如初生歇滅而晚嵗興隆者源濁流<lb/>
　清之謂也㓜年建旺而臨老竛竮者裔苦根甜之謂<lb/>
　也斯乃校量運氣窮究根源兼明運限始終仍曉鎡<lb/>
　基厚薄大抵人命立年為尊其胎月日時資以次之<lb/>
　故曰作四柱之君父為吉㐫之至尊而立其年也明<lb/>
<pb n="KR3g0036_WYG_001-34a"/>
　運氣之本推虚實之基而取其月也觀安危之兆察<lb/>
　苦樂之原而取其日也定貴賤之本决死生之期而<lb/>
　取其時也辨䕃㓜之始究未立之前而取其胎也又<lb/>
　曰月管初主日管中主時管末主須要始終兼濟前<lb/>
　後相應富貴兩全財禄雙顯者鮮矣但得中下興隆<lb/>
　可為成實之命<lb/>
觀乎萌兆察以其源根在苖先實從花後<lb/>
　王廷光曰㡬者動之㣲知㡬神之兆者出無而入有<lb/>
<pb n="KR3g0036_WYG_001-34b"/>
　理而未形不可以名尋不可以形覩唯神也不疾而<lb/>
　速感而遂通故能明燭於未形也合抱之木起於毫<lb/>
　末吉㐫之彰始於㣲兆故為吉㐫之先見聖人觀乎<lb/>
　先兆見乎未萌察其根源則知其苖裔也談命之説<lb/>
　以胎為根以月為苖以日為花以時為實窮根可以<lb/>
　知苖見花然後知實智者宜本諸此則貴賤賢愚可<lb/>
　知矣逹者觸類而長之李仝曰此又取木實之喻根<lb/>
　生然後有苖花發然後有實學者當精窮厚薄也曇<lb/>
<pb n="KR3g0036_WYG_001-35a"/>
　瑩曰天之可觀者日月星辰而已地之可察者山川<lb/>
　草木而已觀象於天察法於地然後知人物死生之<lb/>
　説夫觀乎未萌之兆察以立根之原故曰根在苖先<lb/>
　實從花後參詳四柱推究三元可也<lb/>
胎生元命三獸定其門宗律呂宫商五虎論其成敗<lb/>
　王廷光曰胎者受形之始故易之乾知大始以形言<lb/>
　之也月者成氣之時故傳曰積日為月以氣言之也<lb/>
　今之談命或不以胎月為意盖言胎月不如時日得<lb/>
<pb n="KR3g0036_WYG_001-35b"/>
　之獨也然不明胎月是四柱之根苖日時雖以為緊<lb/>
　若不來犯破於胎月則胎月或乘旺氣禄馬之處則<lb/>
　福尤多也或日時之吉而為胎月之所犯或以日時<lb/>
　之吉而後歸於無用以此言之則胎元最為樞要然<lb/>
　今人多以法取胎神而未甚精當且如戊子生甲寅<lb/>
　月往往便以乙巳為胎盖言乙巳是生月前十月耳<lb/>
　殊不明其中有閏無閏否凡是貴命受胎定在三百<lb/>
　日左右或足月或出月其有不定之數或取以日時<lb/>
<pb n="KR3g0036_WYG_001-36a"/>
　以生日支干合者為入胎之時然支干俱合受胎月<lb/>
　日中有不值支干全合者亦取之無㨿唯有一法取之<lb/>
　簡要只以當生前三百日為十月之氣乃是受時之<lb/>
　正也譬之甲子日生便以甲子為受胎之日盖五六<lb/>
　計三百日也看其生日在於何月中而有之則閏在<lb/>
　中矣且如戊子生甲寅月乙丑日須於半月前十月<lb/>
　或十一月内尋當生乙丑日乃是三百日之正胎也<lb/>
　此一法今古少有知者非窮理盡性者豈得與於此<lb/>
<pb n="KR3g0036_WYG_001-36b"/>
　哉胎生元命者舊註如子生得子胎丑生得丑胎者<lb/>
　此説亦未盡善且如辛未生得壬辰月以癸未為胎<lb/>
　辛未上受癸未木之制為身鬼又何以謂之胎生元<lb/>
　命者歟胎為父母之象論其出處必以胎中五行而<lb/>
　來生我元命者則知其人是受䕃貴家之命也或胎<lb/>
　生元命五行相尅兼胎處六害之地則縱使日時之<lb/>
　為福亦主孤强自立者歟鬼谷子曰胎中如有禄生<lb/>
　在貴豪家或值空亡中貧窮起怨嗟意盖謂此也三<lb/>
<pb n="KR3g0036_WYG_001-37a"/>
　獸者以年取月以日取胎觀三處承屬謂之獸有無<lb/>
　啖傷形則可以定宗門之出處也故曰胎生元命三<lb/>
　獸定其宗門者歟律吕宫商者陽六為律隂六為吕<lb/>
　玉册曰五音總於律吕律吕相合分支定干散之六<lb/>
　十音也吹律吸吕以定宫商之信以生義盖言五行<lb/>
　合為五音者也是故甲巳宫土遁起丙寅乙庚商金<lb/>
　起於戊寅丙辛羽水起於庚寅丁壬角木起於壬寅<lb/>
　戊癸徴火起於甲寅五音皆自寅而起遁人之成敗<lb/>
<pb n="KR3g0036_WYG_001-37b"/>
　吉㐫由此而始故曰五虎論其成敗李仝曰此言胎<lb/>
　生月與本命同者詳其三獸以定門類宗生知其性<lb/>
　氣假令辛卯生人十一月生是二月辛卯胎與元命<lb/>
　同也庚辰人三月生者是生月與命同也如此者命<lb/>
　貴而性和凡求三獸者子人䑕蝠鷰丑人牛蟹鼈寅<lb/>
　人虎狸豹卯人兎狐貉辰人龍蛟魚巳人蛇蟮蚓午<lb/>
　人馬鹿麞未人羊鷹鴈申人猴猿猱酉人鷄烏雉戌<lb/>
　人狗狼豺亥人猪豕㺄此三十六禽之名凝神子云<lb/>
<pb n="KR3g0036_WYG_001-38a"/>
　象神者即天禄主大富貴不象神者天之不禄具以<lb/>
　形神性氣斷之少有不同陽支為律隂支為吕謂甲<lb/>
　乙為角丙丁為徴庚辛為商壬癸為羽戊巳為宫此<lb/>
　賦言干支協律吕宫商應天地合四時之道者當以<lb/>
　五子元遁取月日見其成敗五虎者皆起於寅甲巳<lb/>
　起丙寅乙庚起戊寅丙辛起庚寅丁壬起壬寅戊癸<lb/>
　起甲寅故云五虎也曇瑩曰禽分三十六位支列一<lb/>
　十二辰次而布之一辰三獸胎生元命只如甲子生<lb/>
<pb n="KR3g0036_WYG_001-38b"/>
　人生月癸酉胎逄甲子元命是同又如乙丑金人月<lb/>
　居己卯胎逄庚午以土生金二説並詳其意不逺欲<lb/>
　求四柱唯遁十干皆起五寅推遷成敗其如甲巳之<lb/>
　年丙作首乙庚之嵗戊為頭盖寅為十二月之初二<lb/>
　六時之首也<lb/>
</p>
<p>
</p>
  </div>
<div>
                <head>珞琭子賦註卷下</head>
    <p>
<pb n="KR3g0036_WYG_002-1a"/>
欽定四庫全書<lb/>
　珞琭子賦註卷下　　　宋　釋曇瑩　撰<lb/>
無合有合後學難知得一分三前賢不載<lb/>
　王廷光曰道立於兩成於三變於五而天地之數具<lb/>
　其十也耦之而已盖五行皆有耦推而散之無所不<lb/>
　通然耦之中又有耦焉故萬物之變道至於無窮也<lb/>
　易立象以盡意為言之不可盡意也何獨易也所謂<lb/>
　無合有合者亦然且如甲巳之合甲不見巳而見午<lb/>
<pb n="KR3g0036_WYG_002-1b"/>
　亦然也盖午中有巳也此乃無合有合者也得一分<lb/>
　三者甲禄得巳為一合也得午為二合也得亥為三<lb/>
　合也亥之與寅支合也此乃得一禄而為三合者也<lb/>
　舊註以庚禄在申以申子辰上得庚謂之得一分三<lb/>
　此乃三合㑹禄衆所共知又何謂之前賢不載後學<lb/>
　難知也此篇與前文見不見之形抽不抽之緒理相<lb/>
　貫穿李虚中論支干合全格者年月日時胎五位何<lb/>
　以能合干支全也盖言其子則丑在焉言其寅則亥<lb/>
<pb n="KR3g0036_WYG_002-2a"/>
　在焉言其甲則己在焉言其乙則庚在焉禄干五位<lb/>
　如𢃄甲乙丙丁戊全自然合起己庚辛壬癸十字之<lb/>
　全矣十二支中如𢃄寅卯辰巳午全自然合起未申<lb/>
　酉戌亥十字之全矣或於子丑位有嵗運禄馬加之<lb/>
　則十干十二支皆合全也言此一法開闢以來如珞<lb/>
　琭子者深明此意故曰後學難知李仝曰得一者謂<lb/>
　庚禄在申申子辰三位皆為庚禄之位若庚人七月<lb/>
　或於日辰時並為建禄或是庚子庚辰尤佳故云得<lb/>
<pb n="KR3g0036_WYG_002-2b"/>
　一分三前賢不載也曇瑩曰甞試論之其寅與亥合<lb/>
　而不見亥但得壬者是也縁亥上有壬壬禄在亥故<lb/>
　也又如甲與巳合而不見巳但得午是也縁午上有<lb/>
　己巳禄在午故也次如寅午戌合而不見寅但得甲<lb/>
　者是也縁寅中有甲甲禄在寅故也大抵合中𢃄吉<lb/>
　其福可言合處相傷却成無補舉一隅須以三隅反<lb/>
　所謂得一分三前賢不載<lb/>
年雖逄於冠𢃄尚有餘災運初至於衰鄉猶披鮮福<lb/>
<pb n="KR3g0036_WYG_002-3a"/>
　王廷光曰天道之運周而復始或始小而終大或始<lb/>
　盛而終衰故有消息盈虚之異者人之運氣年庚亦<lb/>
　由此也每年運或初離沐浴暴敗之地而順行纔至<lb/>
　冠𢃄之上未可便以為福盖尚有敗鄉之餘災也或<lb/>
　自旺鄉而行初至衰鄉亦不可便以為禍盖猶披旺<lb/>
　鄉之尠福也譬之戊辰木人九月生大運作五嵗起<lb/>
　於壬戌六嵗遇癸亥木之長生十六嵗運至甲子乃<lb/>
　木人暴敗之運兼遇甲子自死之金為木之身鬼豈<lb/>
<pb n="KR3g0036_WYG_002-3b"/>
　不為災也至二十六嵗運遇乙丑雖是木人冠𢃄以<lb/>
　其初入丑鄉尚𢃄甲子餘災而來故曰年雖逄於冠<lb/>
　𢃄尚有餘災者歟或木行運至丁卯卯乃木旺之地<lb/>
　若乍入辰鄉亦未可以言災盖猶披旺鄉之尠福而<lb/>
　來也故曰乍入衰鄉猶披尠福者歟所以行運有前<lb/>
　後五年之説盖由此耶通元經之行運若不厯冠𢃄<lb/>
　臨官便逄旺地雖不厯艱辛而六年遭遇然物禁左<lb/>
　道故以便衰或爾不壽行運亦當明此李仝曰言大<lb/>
<pb n="KR3g0036_WYG_002-4a"/>
　小行年雖出困敗初至冠𢃄之鄉猶有餘災如久病<lb/>
　得瘥尚瘦弱也言大小運行年初出𢃄旺始入衰鄉<lb/>
　尚𢃄旺氣如初罷官君子尚有威勢也曇瑩曰年由<lb/>
　太嵗也時由運氣也年雖逄於冠𢃄由披暴敗之餘<lb/>
　災運雖至於衰鄉尚帯旺宫之鮮福<lb/>
大叚天元羸弱宫吉不及以為榮中下興隆卦㐫不能<lb/>
成其咎<lb/>
　王廷光曰天元者以干為禄也於天元言禄則中下<lb/>
<pb n="KR3g0036_WYG_002-4b"/>
　興隆者乃支為命納音為身其可知也人之生也以<lb/>
　得禄為榮以亡禄為辱故此篇必以天元為主也天<lb/>
　元者主人有禄嵗運或於五行生旺之處而遇天禄<lb/>
　者則應官易於榮顯也或大叚天元五行無氣之謂<lb/>
　羸弱雖所臨宫分之吉亦不及以為榮也譬之甲申<lb/>
　水人得庚申運甲禄至子巳敗而逄庚為鬼斯可謂<lb/>
　大叚天元羸弱者哉雖干是甲申納音水吉旺之宫<lb/>
　以其天元無氣雖宫吉亦不及為榮也中下興隆者<lb/>
<pb n="KR3g0036_WYG_002-5a"/>
　中元曰支主命下元曰納音主身身命俱臨五行興<lb/>
　旺之地雖八卦定分為㐫亦不能致災也且如甲寅<lb/>
　木得乙亥月身命木木得乙亥以逄生旺之氣可謂<lb/>
　中下興隆者歟雖亥中有乾卦屬金金傷甲木為鬼<lb/>
　卦之傷禄以其身命五行生旺故曰卦㐫而終不能<lb/>
　成其咎也此篇前後多論九宫八卦之説而非珞琭<lb/>
　子三命之本意也觀前文理相貫則正義自可證矣<lb/>
　李仝曰凡言天元者即十干羸弱者指衰病死墓絶<lb/>
<pb n="KR3g0036_WYG_002-5b"/>
　處也若天元羸弱九宫雖遇一吉三生不能解救其<lb/>
　災也中謂支也下謂納音也此言二命有氣雖八卦<lb/>
　遇五鬼絶命亦不成災也曇瑩曰天元者十干之謂<lb/>
　也為天為尊為清為貴其於人也為禄人元者支神<lb/>
　之謂也為地為卑為濁為富其於人也為福下元者<lb/>
　納音之謂也為柔為剛為進為退其於人也失在爭<lb/>
　戰逹乎純粹故元談云逹莫逹乎純粹窮莫窮乎戰<lb/>
　爭<lb/>
<pb n="KR3g0036_WYG_002-6a"/>
若遇尊㐫卑吉救療無功尊吉卑㐫逄災自愈禄有三<lb/>
㑹災有五期<lb/>
　王廷光曰積日為月積月為嵗嵗者日月之所積此<lb/>
　言太嵗為辰之尊也推日以計運推月以計氣本命<lb/>
　者大小之尊也以干為禄曰天元以支為命曰人元<lb/>
　以納音為身曰地元干禄層陽者為身命之尊也以<lb/>
　煞言之則太嵗為尊也以人言之則本命為尊也以<lb/>
　三才言之則禄亦為尊也易曰天尊地卑乾坤定矣<lb/>
<pb n="KR3g0036_WYG_002-6b"/>
　卑髙以陳貴賤位矣於此可以斷吉㐫之由也五行<lb/>
　四柱或上尊㐫而下卑吉者卑勝尊也下尅上曰伐<lb/>
　也尅我之謂鬼故占病者雖藥亦無功也或上尊吉<lb/>
　下卑㐫隂陽理順上制下曰治也我尅之謂財占病<lb/>
　雖不藥而自愈也禄有三㑹者如甲禄在寅遇甲寅<lb/>
　是正首之一禄也得甲午是暗合天徳之㑹二禄也<lb/>
　得甲戌是禄堂之㑹三禄也災有五期舊註以生旺<lb/>
　死三鬼呼為五鬼者又何謂之五期也五期者以干<lb/>
<pb n="KR3g0036_WYG_002-7a"/>
　支禄馬旺變遇死絶之地者是也一説以太嵗月建<lb/>
　日辰大小運五處皆來朝㑹㐫煞所聚於五行天地<lb/>
　之氣刑尅本命斯亦謂之災有五期者歟譬之癸亥<lb/>
　生辛酉月壬戌日庚子時叶命四十嵗大運丁巳小<lb/>
　運乙巳太嵗壬寅月建戊申日辰庚申是日也㐫神<lb/>
　惡煞為災集㑹於元辰此謂之煞㑹五期者也盖乙<lb/>
　巳小運之火來生丁巳大運之土併來衝破癸亥本<lb/>
　命三才之水絶於丁巳遇癸傷命於返吟之上巳中<lb/>
<pb n="KR3g0036_WYG_002-7b"/>
　雖有驛馬又為壬寅太嵗之刑害也月建戊申之土<lb/>
　又來六害本命為水壬三才之生鬼叶庚申日併害<lb/>
　元辰來刑太嵗下之犯上寅巳申㑹起辜恩三刑亥<lb/>
　酉年月並坐自刑四孟㑹四重刼煞期㑹破碎集於<lb/>
　運元此命雖官入五品於是年是日不免以受傷刑<lb/>
　而後惡死亡矣此所謂災有五期者歟李仝曰禄為<lb/>
　尊天元也支及納音為卑假令丙午水命人生於七<lb/>
　月雖運馬而前行厯亥子運二十年丙午禄俱火也<lb/>
<pb n="KR3g0036_WYG_002-8a"/>
　遭五鬼所害性命納音水主是也尊㐫卑吉遇巳害<lb/>
　庚於鬼鄉前逄辛丑丙辛喜合干火也丑土主相生<lb/>
　不相尅是禄命尊吉納音水雖逄土是尊吉卑㐫逄<lb/>
　災自愈也運上消息倣此災福也天禄為福其類有<lb/>
　三如甲禄在寅要本禄本命驛馬二位上見甲是也<lb/>
　仍以五子元遁到處詳之五期者五鬼是也生死旺<lb/>
　五鬼呼為五鬼經云三元逄五鬼閻羅三使追曇瑩<lb/>
　曰立年為尊其胎月日時資以次之大運為尊其太<lb/>
<pb n="KR3g0036_WYG_002-8b"/>
　嵗小運資以次之若遇本命與大運徳合於建旺之<lb/>
　鄉其嵗運日時㐫而不能為咎大運與本命互戰於<lb/>
　死囚之地其嵗運日時吉而未之為救故曰尊㐫卑<lb/>
　吉救療無功尊吉卑㐫逄災自愈禄有三㑹者長生<lb/>
　帝旺庫也其為至吉之地災有五期者衰病死敗絶<lb/>
　其為至㐫之地盖禄即福之稱非干禄之禄也今之<lb/>
　學者但舉三合而不知其然金逄巳酉丑木居亥卯<lb/>
　未火得寅午戌水坐申子辰此是禄有三㑹也<lb/>
<pb n="KR3g0036_WYG_002-9a"/>
㐫多吉少類大過之初爻福淺禍深喻同人之九五<lb/>
　王廷光曰太極是生兩儀兩儀生四象四象生八卦<lb/>
　八卦以定吉㐫也卦之所占數之所合卦與數未甞<lb/>
　不相耦也且如㐫多吉少之命以其休囚氣盛故不<lb/>
　宜以求於進用也而有類於大過卦中初六爻體柔<lb/>
　而乘剛其彖藉用白茅而在下無過世之才非有為<lb/>
　之時可以遯世而避盖位而無輔是以動而有悔也<lb/>
　福淺禍深之命以其五行相尅而無氣亦非謀進用<lb/>
<pb n="KR3g0036_WYG_002-9b"/>
　之宜喻如同人卦中九五應其彖先號咷而後笑大<lb/>
　師克相遇者焉言兩剛之於五有尅之道六二以柔<lb/>
　弱而勝剛强九五老陽太過以禍淺福深用則生咎<lb/>
　矣珞琭子舉此二卦㐫多吉少福淺禍深類喻於五<lb/>
　行無氣之命盖非特談卦也李仝曰此論八卦立成<lb/>
　變法假令澤風大過卦初爻發動變巽入乾呼為五<lb/>
　鬼從第三位一變上為生氣二變中為天醫三變下<lb/>
　為絶體四變中為游䰟五變上為五鬼舊註歌云變<lb/>
<pb n="KR3g0036_WYG_002-10a"/>
　巽來入五鬼鄉從巽入乾有低昻所以呼為小吉卦<lb/>
　㐫多即是鬼為殃言法此爻是也亦是變卦假令天<lb/>
　火同人卦九五發動變乾為離卦呼為絶命從上位<lb/>
　一變上為生氣二變中為天醫三變下為絶體四變<lb/>
　中為游䰟五變上為五鬼六變中為福徳七變下為<lb/>
　絶命舊註歌云假令乾卦化為離絶命之鄉例要知<lb/>
　思此非也皆防偹細尋推言此喻九五爻是也曇瑩<lb/>
　曰澤風大過只取内宫變巽入乾其為五鬼一變上<lb/>
<pb n="KR3g0036_WYG_002-10b"/>
　為生氣在坎二變中為天醫在坤三變下為絶體在<lb/>
　震四變中為游䰟在兑五變中為五鬼在乾故云己<lb/>
　巳戊辰度乾宫而脱厄天火同人只取外象變乾入<lb/>
　離其為絶命一變上為生氣在兑二變中為天醫在<lb/>
　震三變下為絶體在坤四變中為游䰟在坎五變上<lb/>
　為五鬼在巽六變中為福徳在艮七變下為絶命在<lb/>
　離故曰壬申癸酉入離宫而消亡<lb/>
聞喜不喜是六甲之盈虧當憂不憂頼五行之救助<lb/>
<pb n="KR3g0036_WYG_002-11a"/>
　王廷光曰空亡者為天地虚脱之辰干禄不到之地<lb/>
　是故逄徳則致清閒遇煞則為絶滅行年嵗運若逄<lb/>
　禄馬貴人則可以謂之喜矣復不為喜者盖六甲中<lb/>
　俱值十二位之空亡也空亡謂之天中煞為煞最重<lb/>
　六陽命畏於陽宫六隂命畏其隂位運嵗行年或遇<lb/>
　之以禄馬貴人而在空亡之上雖有福盈而為禍虧<lb/>
　矣譬之甲辰人得壬寅見禄逄馬可以謂之喜矣而<lb/>
　不以為喜者盖甲辰旬中陽命至寅陽宫乃正空亡<lb/>
<pb n="KR3g0036_WYG_002-11b"/>
　也兼以壬食於甲納音金火之相戰雖有祿馬而以<lb/>
　空亡五行之虧盈相制所謂聞喜不喜是六甲之虧<lb/>
　盈者哉當憂不憂者假如戊申生得丁酉而敗又遇<lb/>
　破碎自刑斯可謂之憂矣所謂不憂者以丁酉之死<lb/>
　火已化而為土矣是故土遇丁酉而不敗盖子傳母<lb/>
　道也故曰當憂不憂頼五行之救助李仝曰虧損也<lb/>
　盈益也假令三命太嵗大小行運食神干祿合㑹之<lb/>
　鄉當有喜而不見喜者是六甲旬中或是空亡或在<lb/>
<pb n="KR3g0036_WYG_002-12a"/>
　旺鬼之鄉災煞亡神之位或是運身反尅禄馬雖以<lb/>
　有所盈却大有所虧以是之故不能為其喜也假令<lb/>
　甲寅人運至申上謂之反吟又寅遇申刑禄命俱絶<lb/>
　為旺金所制當憂而反不憂者為遁見壬申是干救<lb/>
　神術云絶處逄父母變災為福又寅午戌驛馬在申<lb/>
　若更胎月日時有所救助故無憂也曇瑩曰聞喜以<lb/>
　盈為言盈者益也不喜以虧為言虧者損也損益之<lb/>
　道由六甲而推之當憂不憂者但五行休廢處逄生<lb/>
<pb n="KR3g0036_WYG_002-12b"/>
　是也只如木得甲申癸巳水金逄丁亥戊寅土水值<lb/>
　辛巳壬寅金火得庚申己亥木故曰當憂不憂頼五<lb/>
　行之救助<lb/>
八孤臨於五墓戌未東行六虚下於空亡自乾南首<lb/>
　王廷光曰出於一為家包於一為嫁所歸宿之地也<lb/>
　福以堅實為衍禍以虚耗為忒所謂癸巳者五行所<lb/>
　不至之地也八孤者三位中除辰戌丑未乃五行之<lb/>
　墓其餘八位者孤虚之辰或孤臨於墓如申酉人孤<lb/>
<pb n="KR3g0036_WYG_002-13a"/>
　辰在亥而寡宿居未也五行之墓寄於四季之中其<lb/>
　氣皆隨月建而東行也猶之戌與未乃木火之墓木<lb/>
　自亥生火從寅起火木之氣皆自寅道之東行而鍾<lb/>
　藏於戌未之墓故曰八孤臨於五墓戌未東行者歟<lb/>
　六虚下於空亡者六虚乃六位空亡對衝辰是也譬<lb/>
　如乙丑生人以亥為六隂正空亡亥衝巳為六虚亥<lb/>
　為乾天巳為巽地巳乃南方之首辰故曰六虚下於<lb/>
　空亡自乾南首李仝曰八孤對處為六虚是六八虚<lb/>
<pb n="KR3g0036_WYG_002-13b"/>
　位下先從孤數至虚故云下於空亡孤既東行虚則<lb/>
　西廻故云自乾南首生於此者防骨肉離異睽隔鄉<lb/>
　閭一生散失迍蹇無餘財亦宜消息曇瑩曰甲子旬<lb/>
　中戌亥為空亡盖空亡對衝為太虚乃辰巳也戌亥<lb/>
　是乾金之位在西極之北隅迤邐甲戌甲申自乾南<lb/>
　首故寅申巳亥四孤之地辰戌丑未五墓之鄉向戌<lb/>
　未而東行順空亡而逆轉<lb/>
天元一氣定侯伯之遷榮支作人元運商徒而得失<lb/>
<pb n="KR3g0036_WYG_002-14a"/>
　王廷光曰貴者聖賢之所可及衆人無與焉富者衆<lb/>
　人之所可至在聖賢不足以言之侯伯者天下之所<lb/>
　貴者也故以天元一氣而推之商徒者天下之所謂<lb/>
　富者也故以支作人元而推之矣十干禄乃天元之<lb/>
　一氣天禄之所司貴富而已或禄𢃄天徳官印貴食<lb/>
　於五行四柱之中兼得生旺氣者則侯伯有遷榮之<lb/>
　拜矣支日人元其有衝露言命之變則可以論商徒<lb/>
　之得失矣如亥子水人得巳午火以為命財或寅卯<lb/>
<pb n="KR3g0036_WYG_002-14b"/>
　木人得申酉金以為財鬼商賈之徒詳以人元定財<lb/>
　物之得失餘皆倣此李仝曰十二支為人元干者取<lb/>
　根幹以得名支者象枝條而立義十干象天而動十<lb/>
　二支象地而静陽唱隂和夫行婦隨支配於干得以<lb/>
　循環進退又以納音為地元凡看商賈之徒求財求<lb/>
　福以十二支納音詳之曇瑩曰冲氣舒而山川秀發<lb/>
　日月出而天地清明隂陽在人亦如此也向指天元<lb/>
　清貴合言侯伯遷榮是知天元秀氣而吉將加臨者<lb/>
<pb n="KR3g0036_WYG_002-15a"/>
　人得之貴也支元純粹而四柱比和者人得之富也<lb/>
　直云富與貴而不言貧與賤者何也反此則為貧與<lb/>
　賤耳須觀有氣無氣當究進神退神故下文云財命<lb/>
　有氣財聚命衰之謂也<lb/>
但㸔財命有氣逄背禄而不貧若也財絶命衰縱建禄<lb/>
而不富<lb/>
　王廷光曰人生以財命為主五行所尅者謂之財有<lb/>
　氣謂財與命皆得寓之於五行生旺之地也雖四柱<lb/>
<pb n="KR3g0036_WYG_002-15b"/>
　背禄使之無官亦不至貧賤也或命與財二者無氣<lb/>
　雖得建坐禄使有小官亦不能致富貴也譬之庚寅<lb/>
　木人尅丙戌土為財土旺在戌身命二木至東南戌<lb/>
　雖背申之庚禄以其財命有氣逄背禄而不貧也若<lb/>
　也財絶而命衰者如甲辰生人得丙寅火以金為財<lb/>
　絶於寅辰土至寅而為命鬼兼遇空亡可謂財絶命<lb/>
　衰矣雖月建坐禄以財命無氣所以縱建禄而不富<lb/>
　者也李仝曰此言禄財命財在長生臨官帝旺有氣<lb/>
<pb n="KR3g0036_WYG_002-16a"/>
　之鄉生者逄背禄而不貧如甲寅人生於戊辰月受<lb/>
　胎於己未月又戊戌日丑時生甲寅禄命以土為財<lb/>
　如此者雖背禄一世富强名位發逹官必崇顯又若<lb/>
　甲寅陽命生於乙亥月受胎於丙寅月庚寅日辛巳<lb/>
　時此謂建禄一世貧窮常為不義之徒故有官職亦<lb/>
　須卑下又如壬子陽命男受胎於四月生於正月甲<lb/>
　戌日丙寅時生此乃但為富豪之人平生必無官職<lb/>
　為以火為財生於有氣之地土為官是病絶之處故<lb/>
<pb n="KR3g0036_WYG_002-16b"/>
　云富而無官又的然也其貧賤者生處俱弱不逄貴<lb/>
　氣自可見也曇瑩曰前云以干為禄向背定其貧富<lb/>
　葢指財命兩宫各宜旺地又如庚申木命庚禄在申<lb/>
　丁亥月中木生土旺順行大運背禄何貧又如火歸<lb/>
　巳地逄金土向申中遇水皆曰財命有氣雖背禄而<lb/>
　不貧財絶命衰者如戊戌木命丁巳月生雖於建禄<lb/>
　財鄉其奈命衰財絶此法不但月上時日皆然故云<lb/>
　財絶命衰雖建禄而不富<lb/>
<pb n="KR3g0036_WYG_002-17a"/>
若乃身旺鬼絶雖破命而長年鬼旺身衰逄建命而夭<lb/>
壽<lb/>
　王廷光曰五行之理能制物而不為物之所制者勝<lb/>
　為物勝者為鬼人受五行元氣必致勝物而不為物<lb/>
　之所尅也五行納音之為身身之旺則尅我之鬼自<lb/>
　然絶滅矣或鬼乘旺氣則我身必致衰矣是謂受制<lb/>
　則夭制物則壽譬之庚申木人得壬寅之金運金尅<lb/>
　木為鬼金絶於寅寅乃木旺之鄉然則寅申之破命<lb/>
<pb n="KR3g0036_WYG_002-17b"/>
　以其身旺鬼絶雖破命復為長年也或庚申木人得<lb/>
　壬申之金金旺木絶在申是謂鬼旺而身衰者也雖<lb/>
　二申建命亦不免於夭壽者歟李仝曰身者以納音<lb/>
　言之也以尅我者為鬼十二支定壽數是命與身定<lb/>
　其修短也身旺鬼絶者如丙申火正月生衝破處水<lb/>
　鬼病死即是長年鬼旺身衰者如己巳木人四月生<lb/>
　納音木病金鬼長生雖建命必夭壽也舊書云建命<lb/>
　主長壽破命主夭殤故竹輪經云建命未必延長破<lb/>
<pb n="KR3g0036_WYG_002-18a"/>
　命未必夭壽珞琭子所以消息也曇瑩曰以其本命<lb/>
　旺宫逄絶鬼者是也又如火在巳宫值水木居寅地<lb/>
　逄金土向申鄉遇木金歸亥中逄火設處反吟六害<lb/>
　雖破命而長年以其本命衰鄉逄旺鬼者是也又如<lb/>
　土到寅中見木火歸亥地逄水金在午鄉得火木居<lb/>
　申位逄金故云鬼旺身衰逄建命而夭夀<lb/>
背禄逐馬守窮途而恓惶禄馬同鄉不三台而八座<lb/>
　王廷光曰禄者所謂爵禄之禄也馬者所謂車馬之<lb/>
<pb n="KR3g0036_WYG_002-18b"/>
　馬也人得之則榮失之則辱天下之榮辱有禄馬之<lb/>
　在元命矣况禄馬為貴煞之窮也人所不知者其禄<lb/>
　馬有死活焉譬如甲人禄在寅寅為死禄以五子元<lb/>
　遁甲至戌乃為活禄也盖戌為禄堂者歟甲子人驛<lb/>
　馬在寅寅為驛乃當生之死驛耳遁見丙寅甲人以<lb/>
　丙為活馬也申子人逄甲為活禄遇丙為活馬以寅<lb/>
　為死禄馬耳所謂背禄逐馬者舊説以甲戌人四月<lb/>
　生背寅禄而逐申馬義亦非也盖是禄馬皆可以致<lb/>
<pb n="KR3g0036_WYG_002-19a"/>
　富貴既有馬之可逐安得守窮途而恓惶者哉盖背<lb/>
　如隂陽之相背非所謂向人也逐者如其散逐之逐<lb/>
　非謂追也禄馬二者皆失所以守窮途而恓惶也猶<lb/>
　之癸亥人得正月甲寅癸禄在子寅以背之驛馬在<lb/>
　己寅以刑之前因刑而逐去其馬後因背而不能及<lb/>
　禄二者俱失斯所謂守窮途而恓惶者歟盖馬貴乎<lb/>
　乘之若逐之則非也禄馬同鄉者如甲申生人丁丑<lb/>
　月己亥日丙寅時命生時於帝座上㑹禄馬同鄉兼<lb/>
<pb n="KR3g0036_WYG_002-19b"/>
　甲申己亥丙寅皆禀五行清明生氣故應末候於生<lb/>
　時是命晚年有非常之遇所以位至三公壽踰七十<lb/>
　李仝曰竹輪經云禄馬在靣前在背後向前趂馬禄<lb/>
　又不來廻住待禄馬又漸逺縱有衣食不免勞苦假<lb/>
　令甲戌男四月生是背禄逐馬也假令六甲申子辰<lb/>
　人正月生之類不惟生月若生日生時遇之尤貴也<lb/>
　曇瑩曰每見貴人食禄無非在禄馬之鄉大都得福<lb/>
　享壽無出禄馬矣今言背禄逐馬人得之賤也運居<lb/>
<pb n="KR3g0036_WYG_002-20a"/>
　中道而財命休囚馬既疾矣禄又背矣安得不困苦<lb/>
　哉自財命有氣至窮途恓惶反復道也禄馬同鄉用<lb/>
　日干得禄時干遁馬五子元求之則可知也假令庚<lb/>
　午人得壬辰日丁未時便以丁壬庚子遁至戊申縁<lb/>
　庚禄午馬在申故也又與本命相得者尤嘉<lb/>
官崇位顯定知夾禄之鄉小盈大虧恐是刼財之地<lb/>
　王廷光曰鬼谷子云禄馬在望則官崇而位顯譬之<lb/>
　癸禄在子子之前後辰遇癸四柱得之者曰夾禄又<lb/>
<pb n="KR3g0036_WYG_002-20b"/>
　謂之拱禄禄特虚拱以待用及癸水旺於子禄之所<lb/>
　主者官爵也如此則官爵自然崇顯也小盈大虧者<lb/>
　如丁丑得丙寅水以尅火為財丙寅乃自生之火則<lb/>
　可謂小盈丑人以孤刼在寅丑土受寅木之制而為<lb/>
　財化鬼歟斯所以為大虧矣夫刼煞者乃巳酉丑金<lb/>
　至寅而絶也絶中逄刼雖有小盈而致大虧者歟李<lb/>
　仝曰小盈者謂禄命雖有三二吉處若值刼財之地<lb/>
　則為大虧也此出洞靈秘論三命以財旺為吉人以<lb/>
<pb n="KR3g0036_WYG_002-21a"/>
　有財為福曇瑩曰官印為天禄同官者人得之貴也<lb/>
　如戊逄乙巳壬得巳亥丙遇癸巳癸逄戊子然則天<lb/>
　官夾禄無不出羣其中㑹吉㑹㐫曽未定也又如丙<lb/>
　辰土命癸巳月生丙禄在巳土以水為財刼煞却居<lb/>
　巳財既絶矣命又衰矣即曰小盈大虧恐是刼財之<lb/>
　地<lb/>
生月𢃄禄入仕居赫奕之尊重犯竒儀藴藉抱出羣之<lb/>
噐<lb/>
<pb n="KR3g0036_WYG_002-21b"/>
　王廷光曰所謂禄以代耕則指貴者之事而耕者則<lb/>
　指賤而在野者言之也以禄為貴者之事故云居赫<lb/>
　奕之尊經云天禄者享貴富之最竒儀者資出倫之<lb/>
　材珞琭子云生月為運元或𢃄天禄生旺之氣而行<lb/>
　運者則平生温厚為福之多也然舉以生月如生日<lb/>
　生時皆欲得冠𢃄天禄為福之厚也或四柱五行互<lb/>
　相𢃄禄兼乘生旺之氣者則入仕多居赫奕之尊矣<lb/>
　所謂𢃄禄者不必謂専生天禄者也如甲禄在寅寅<lb/>
<pb n="KR3g0036_WYG_002-22a"/>
　午戌中見甲者皆是也重犯竒儀者乙丙丁為三竒<lb/>
　戊己庚辛壬癸為六儀十干用九而隨去其甲者之<lb/>
　謂竒儀也如乙巳生得辛巳月日辛為儀乙日竒乙<lb/>
　以辛巳為生成官又坐官禄長生學舘二巳乃重犯<lb/>
　竒儀矣或謂辛巳人得丙申月丙辰日是一儀合二<lb/>
　竒此亦謂之二生犯竒儀者也竒儀者天地隂陽耦<lb/>
　合英秀之氣宜為學者約之故曰藴抱出羣之噐李<lb/>
　仝曰生月日時併𢃄本禄若入仕必須官職崇顯也<lb/>
<pb n="KR3g0036_WYG_002-22b"/>
　竒者指乙丙丁甲戊庚為三竒也儀者常以子加於<lb/>
　寅順數至年月見本命即是重犯竒儀也曇瑩曰本<lb/>
　命禄元與生月同者是也其禄元用日干求之假令<lb/>
　庚子人甲申月但得乙庚之日便用丙子推之甲申<lb/>
　是也其生月𢃄禄并禄馬同鄉但得天元與納音同<lb/>
　者亦可言之甲戊庚乙丙丁法天地二儀此云三竒<lb/>
　也重犯者居赫奕之尊抱出羣之噐<lb/>
隂男陽女時觀出入之年隂女陽男更看元辰之嵗<lb/>
<pb n="KR3g0036_WYG_002-23a"/>
　王廷光曰男陽也或禀五行之隂而生則謂之隂男<lb/>
　也女隂也或受五行之陽而生則謂之陽女也隂男<lb/>
　陽女禀五行之氣不順是以大運厯過去節氣不順<lb/>
　者時觀出運入運之年而有吉㐫之變氣順者雖不<lb/>
　以出入之年為應亦不可與元辰之厄㑹李仝曰凡<lb/>
　出運入運時多主災滯衝前一辰為元辰若大小二<lb/>
　運太嵗併逄於元辰有災滯决矣曇瑩曰男女之别<lb/>
　男尊女卑陽位本男隂位本女今言隂男陽女失其<lb/>
<pb n="KR3g0036_WYG_002-23b"/>
　序矣既失其序則運有逆順也大運出入之年慮招<lb/>
　不測之咎陽男隂女各得其宜大運遷變之年更㸔<lb/>
　元辰等煞是故吉㐫悔吝生乎動者也<lb/>
與生地之相逄宜退身而避位㐫㑹吉㑹伏吟反吟隂<lb/>
錯陽差天衝地撃<lb/>
　王廷光曰五行有父子相繼之道葢父壯則子㓜子<lb/>
　强則父衰所謂與生地之相逄如戊申得壬申戊申<lb/>
　自生之土則生壬申之金金至申而臨官土信金義<lb/>
<pb n="KR3g0036_WYG_002-24a"/>
　父傳子道也及其子父同處子既往矣父以功成自<lb/>
　當告退盖生者不生物不兩立者歟是知五行他生<lb/>
　而我休子代父位也故曰與生地之相逄宜退身而<lb/>
　避位耳㐫㑹吉㑹者如癸亥人三元受水一氣或行<lb/>
　年嵗運㑹於己卯水死於夘而遇己夘土為鬼則禄<lb/>
　命身三元皆死故曰㐫㑹一説以行年嵗運禄馬五<lb/>
　處皆在生旺之地而來共生我元命之謂吉㑹皆來<lb/>
　尅我之謂㐫㑹也衝命一辰曰反吟隂錯陽差者物<lb/>
<pb n="KR3g0036_WYG_002-24b"/>
　以陽熈以隂凝二氣不相戾故天地相合以降甘露<lb/>
　此言其向而不乖也以隂遇隂曰錯以陽遇陽曰差<lb/>
　純隂則不成純陽則不生此所謂隂陽差錯者歟人<lb/>
　之一身隂錯陽差則非正也故所作多竒而不耦矣<lb/>
　天衝地撃者戌亥曰天羅辰巳為地網衝撃乃五行<lb/>
　隂陽絶滅之地嵗運得此更在返吟伏吟之上則其<lb/>
　為㐫為禍可知也四柱寓於其上縱貴而不壽李仝<lb/>
　曰此四句言五行災福變通不定不可執一而言也<lb/>
<pb n="KR3g0036_WYG_002-25a"/>
　㐫㑹之中復有吉者吉㑹之中復有㐫者反吟伏吟<lb/>
　合災却有四主本相救則吉若胎月日時俱弱方有<lb/>
　㐫㑹隂錯謂陽女隂男元辰在衝後一辰陽差謂陽<lb/>
　男隂女元辰在衝前一辰天衝者謂戌亥為天門地<lb/>
　撃者謂辰巳為地户言有差錯衝撃神是孤虚神也<lb/>
　曇瑩曰古所謂不知命無以為君子盖命者天之黙<lb/>
　定也若知進退存亡其惟聖人乎與生地相逄宜退<lb/>
　身避位者本命長生中逄旺鬼是也即如金逄乙巳<lb/>
<pb n="KR3g0036_WYG_002-25b"/>
　火土遇庚申木火見甲寅水木逄辛亥金得之於四<lb/>
　柱或臨大運者宜以節用謹身退身避位隂陽五位<lb/>
　支干四柱互相暗戰謂之駁雜伏吟反吟㑹㐫㑹吉<lb/>
　曽未定也且如甲子金命伏吟庚子土為吉戊子火<lb/>
　為㐫反吟以戊午火為㐫庚午土為吉切忌隂錯陽<lb/>
　差天衝地撃如其甲木畏於庚金子水傷於午火<lb/>
或逄四煞五鬼六害七傷地網天羅三元九宫福臻成<lb/>
慶禍併危疑扶兮速速抑乃遲遲<lb/>
<pb n="KR3g0036_WYG_002-26a"/>
　王廷光曰五行之秀氣為冲和為福祥夫何故以得<lb/>
　氣之正也反此則為煞為鬼為害為傷之類是也窮<lb/>
　理可以知幽明之㣲盡性可以知生死之妙所為四<lb/>
　煞五鬼者或謂命前四辰曰四煞生死旺三鬼呼為<lb/>
　五鬼者非也四煞者寅申巳亥四衝之刼者是也五<lb/>
　鬼者以納音尅我之謂鬼鬼在生敗旺死絶五處見者<lb/>
　是也六害者如寅人得己卯人得辰者是也命如逄<lb/>
　四煞刼㑹五鬼相臨六害集命斯人也必主七傷之<lb/>
<pb n="KR3g0036_WYG_002-26b"/>
　事七傷者傷害父母妻子兄弟自身是也天羅地網<lb/>
　乃陽氣入墓絶滅之地遇者故多㐫也然巳上皆神<lb/>
　煞之為㐫或三元九宫五行生旺為福之臻尚可以<lb/>
　成吉慶耳盖五行為神煞之先或以值㐫煞者兼三<lb/>
　元九宫五行四柱又在衰敗之地所謂禍併危疑者<lb/>
　歟是謂煞扶兮速速成灾福抑乃遲遲為慶李仝曰<lb/>
　一吉二宜三生四殺五鬼六害七傷八難九厄此是<lb/>
　三元九宫内諸神煞之名此言九宫之法及地網天<lb/>
<pb n="KR3g0036_WYG_002-27a"/>
　羅若禄命吉㑹九宫又吉則是福臻成慶言得福神<lb/>
　相扶故云扶兮速速也若禄命災期九宮不吉又遇<lb/>
　地網天羅則是禍併危疑言其無福神相扶故云抑<lb/>
　乃遲遲也曇瑩曰四煞謂辰戌丑未五鬼謂五行之<lb/>
　鬼六害謂寅巳之類七傷謂刼煞等神戌亥謂之天<lb/>
　羅辰巳謂之地網相得者為吉相尅者為㐫禍併則<lb/>
　危疑福臻則成慶福輕乎羽扶兮速速禍重於地抑<lb/>
　乃遲遲其發若機括其由是非之謂也<lb/>
<pb n="KR3g0036_WYG_002-27b"/>
厯貴地而待時遇比肩而争競至若人疲馬劣猶託財<lb/>
旺之鄉<lb/>
　王廷光曰兩貴不足以相争盖兩貴必有一勝者焉<lb/>
　兩賤不足以相使盖兩賤必有一下者焉公侯將相<lb/>
　其命已素定矣然運氣若有比肩者一般以厯貴强<lb/>
　禄馬之地雖欲除拜姑待其時耳盖二者須争競較<lb/>
　量錙銖優劣而定先後之拜譬如元命格相同而年<lb/>
　運皆厯貴强之地而同年共取一魁須當争較得福<lb/>
<pb n="KR3g0036_WYG_002-28a"/>
　最者為之矣人疲馬劣者本命支曰人元兼驛馬或<lb/>
　在五行衰敗無氣之處則不逹如甲子干支人元立<lb/>
　金至子已死矣子人以寅為馬屬木至子而敗此所<lb/>
　謂人疲馬劣者與其所以不為災者盖戊申土尅水<lb/>
　為財水土俱旺在子故曰猶託財旺之鄉李仝曰若<lb/>
　運入貴神之地待時數符合則有福慶若遇災福力<lb/>
　齊如生育並行之運必有争競弱者伏强此㫖幽深<lb/>
　在吉㐫煞神昇降言之若禄馬氣衰但得禄財命財<lb/>
<pb n="KR3g0036_WYG_002-28b"/>
　旺相亦可扶持曇瑩曰古所謂雖有鎡基不如待時<lb/>
　盖厯其貴地須待時也比肩争競由兩庚奪一丁兩<lb/>
　丙食一戊遇之官印或在吉神如此者交相是非比<lb/>
　肩争競人疲馬劣者其如戊午火命驛馬在申申中<lb/>
　金旺火衰曰人疲馬劣猶必託財旺之鄉也<lb/>
或乃財旺禄衰建馬何避衝揜嵗臨尚不為災年登故<lb/>
宜獲福<lb/>
　王廷光曰尅之者為財寓之者為禄乘之者為馬禄<lb/>
<pb n="KR3g0036_WYG_002-29a"/>
　財驛馬兼得之則富貴兩全者也或偏得之則又次<lb/>
　焉或天禄雖衰而身財猶旺兼遇驛馬來乘又何避<lb/>
　之有也縱使衝揜嵗臨尚且不為災變况後嵗運更<lb/>
　在五行生旺㑹合豐登之處故宜獲福之多矣猶之<lb/>
　癸亥生得乙巳嵗遇禄水雖絶在巳而以水人尅火<lb/>
　為財火旺在巳兼巳上乘馬雖己亥之衝臨於返吟<lb/>
　之上而以身財之旺故不以為災變矣或嵗運不相<lb/>
　衝臨而在三合五行生旺之地又逄財遇馬可謂年<lb/>
<pb n="KR3g0036_WYG_002-29b"/>
　嵗豐登故宜獲福者哉李仝曰若財旺禄衰戰馬之<lb/>
　鄉又何疑避雖太嵗加臨或衝破本命在鬼旺身絶<lb/>
　之位得財馬相扶合災不災若太嵗逄喜合禄命有<lb/>
　氣之處是年登故宜獲福矣曇瑩曰財旺禄衰者其<lb/>
　如甲戌火命月建壬申甲禄既絶馬立財鄉故云財<lb/>
　旺禄衰建馬何避大抵馬是扶身之寳禄為養命之<lb/>
　源禄乘貴而遷官馬運財而獲富揜者伏吟也衝者<lb/>
　反吟也然衝與揜唯善與惡致其不寧也居安慮危<lb/>
<pb n="KR3g0036_WYG_002-30a"/>
　君子之道也相生則吉相尅則㐫由是年登故宜獲<lb/>
　福<lb/>
大吉生逄小吉反夀長年天罡運至天魁寄生續夀<lb/>
　王廷光曰顔子雖賢而有不幸之短命盗跖雖兇而<lb/>
　得人間之上夀是則修短之數豈不有命耶盖命之<lb/>
　所遇者有時時之所繋者吉㐫異耳舊説以乙丑六<lb/>
　月生遁見癸未納音金尅木為身才所以反夀則長<lb/>
　年矣其意以謂尅我之謂夭我尅之謂夀然則言乙<lb/>
<pb n="KR3g0036_WYG_002-30b"/>
　丑納音而不論其餘或遇辛未癸巳丑之類又何以<lb/>
　取其尅也此盖非謂納音取尅正言丑人得未耳丑<lb/>
　未乃返吟而何以謂之反夀長年也盖丑為大吉乃<lb/>
　金之墓未為小吉乃木之庫以丑中之金氣來尅未<lb/>
　中之木氣五行上尅下曰治金木變化仁義相濟䰟<lb/>
　魄相應夫婦相儀損乃益也如此則反夀以長年者<lb/>
　歟或未人得丑則尊辱卑榮妻居夫位隂陽不正則<lb/>
　為不夀而為夭矣天罡運至天魁者是亦論返吟中<lb/>
<pb n="KR3g0036_WYG_002-31a"/>
　辰生人得戌者也天罡是辰辰中有水氣之所鍾也<lb/>
　天魁是戌戌中有火氣之所鍾也辰中之水尅戌中<lb/>
　之火為精為神為夫為婦尊卑定位水火既濟五行<lb/>
　氣和如此則可謂寄生續夀者矣或戌人得辰運夫<lb/>
　處妻位隂陽不正則為返吟之破命者歟二説盖四<lb/>
　季中有五行之墓而有夫婦尊卑之定位在焉李仝<lb/>
　曰大吉者丑位也小吉者未位也此後八句再明反<lb/>
　吟伏吟吉㐫無固必之義假令乙丑隂命男在六月<lb/>
<pb n="KR3g0036_WYG_002-31b"/>
　生遁見癸未木雖本命生月相尅合主夭傷却為乙<lb/>
　丑納音金尅癸未納音木是反夀長年舊歌云便將<lb/>
　生月用為身却以納音廻作命身來尅命短天年命<lb/>
　往尅身長夀命天罡者辰位也天魁者戌位也假令<lb/>
　戊辰陽命男在三月生計五嵗起運順行五十六運<lb/>
　在壬戌運下納音是水來生戊辰木又且生於三月<lb/>
　天徳月徳俱在壬寄在戌上又生木故云寄生續夀<lb/>
　曇瑩曰以下四節並用真印始得其詳甞試言之乙<lb/>
<pb n="KR3g0036_WYG_002-32a"/>
　丑金印癸未木印壬辰水印甲戌火印丙辰土印長<lb/>
　年續夀惟寄與反除此五干未有知其然也縁丑為<lb/>
　大吉中有乙木存焉未為小吉上有癸水在焉癸水<lb/>
　生其乙木増益禄元反壽長年莫非是也天罡辰也<lb/>
　天魁戌也戌中有甲辰中有壬壬水生其甲木甲木<lb/>
　續其丙火故曰天罡運至天魁寄生續夀大要十干<lb/>
　為禄定人修短故也<lb/>
從魁抵蒼龍之宿財自天來<lb/>
<pb n="KR3g0036_WYG_002-32b"/>
　曇瑩曰酉為昴胃之鄉從魁是也卯曰蒼龍之宿太<lb/>
　衝是也甞試論之以支元取財今言天來者何也縁<lb/>
　酉上有辛卯中有乙辛金制其乙木故云財自天來<lb/>
太衝臨昴胃之鄉人元有害<lb/>
　曇瑩曰以其酉金尅其卯木乙木畏於辛金禄既被<lb/>
　傷人元受尅若然者酉人遇卯為吉卯人逄酉為㐫<lb/>
　位列尊卑剛柔斷矣<lb/>
金禄窮於正首庚重辛輕木人困於金鄉寅深卯淺<lb/>
<pb n="KR3g0036_WYG_002-33a"/>
　李仝曰金禄者且舉庚辛二禄餘門同也庚重辛輕<lb/>
　者庚辛至寅位為絶庚重者多為破禄故云重也辛<lb/>
　輕者辛到寅上有天乙貴人故為輕也木人謂寅卯<lb/>
　二命金鄉指申酉為鬼方大抵隂遇陽則和陽見陽<lb/>
　則多競也曇瑩曰隂極生陽陽極生隂隂陽自然之<lb/>
　理也陽金生於巳而死於子絶於寅隂金生於子而<lb/>
　死於巳絶於卯正死正生之謂重偏生偏死之謂輕<lb/>
　次以陽木生於亥而絶於申隂木生於午而絶於酉<lb/>
<pb n="KR3g0036_WYG_002-33b"/>
　陽木申深而酉淺隂木申淺而酉深盖寅卯指羣木<lb/>
　之情庚辛舉衆金之類申是水生之地木曰困寅乃<lb/>
　生火之宫金云窮也<lb/>
妙在識其通變拙説猶神巫瞽眛於調絃難希律吕<lb/>
　王廷光曰易曰一闔一闢之謂變往來不窮之謂通<lb/>
　孔子作易至説卦然後言妙妙萬物然後識通變盈<lb/>
　虚之數隂陽之理至妙藏焉賢者得之妙逹緯象通<lb/>
　知隂陽至於談命其説雖拙其應若神愚者失之常<lb/>
<pb n="KR3g0036_WYG_002-34a"/>
　為物疑安能通其性命之妙如巫瞽之昩於調絃而<lb/>
　希律吕之合也李仝曰易繋辭云通變之謂事又云<lb/>
　易窮則變變則通通則久又云變通配四時又云一<lb/>
　闔一闢謂之變往來不窮謂之通又云化而裁之謂<lb/>
　之變推而行之謂之通此賦言消息之功其得失在<lb/>
　識通變無窮之理則雖拙説亦如神也若不識通變<lb/>
　之妙則如巫瞽不曉其調絃者則難求合於律吕也<lb/>
　曇瑩曰易窮則變變則通通變之謂事也要言以㑹<lb/>
<pb n="KR3g0036_WYG_002-34b"/>
　道合理而忘言盖理由言彰言不越理識其通變拙<lb/>
　説猶神然瞽者無以與乎文章之觀聾者無以與乎<lb/>
　鐘鼓之聲况語希夷妙道哉故以昩於調絃難希律<lb/>
　吕喻之耳<lb/>
庚辛臨於甲乙君子可以求官北人運在南方貿易獲<lb/>
其厚利<lb/>
　王廷光曰論金木之刑則制以致用論金木之理則<lb/>
　相繼以終始故金木子也木金父也金父用子則金<lb/>
<pb n="KR3g0036_WYG_002-35a"/>
　木相得甲以辛為官乙以庚為官如庚辛之運嵗來<lb/>
　臨甲乙之人故曰君子可以求官者小人反以為鬼<lb/>
　也北人運至南方者亥子皆北方之水也巳午皆南<lb/>
　方之火也以水人行運至火鄉我尅之謂財所以貿<lb/>
　易獲其厚利也或謂癸壬之至午亦是者非也壬癸<lb/>
　是禄己午是命干支不相入如壬癸人謂丙丁則可<lb/>
　以謂之禄財而已談命者必當分禄命身為之命也<lb/>
　以干配禄以支合命以納音論身之為三命李仝曰<lb/>
<pb n="KR3g0036_WYG_002-35b"/>
　甲以辛為禄官乙以庚為禄官太嵗大小年相符求<lb/>
　官必遂餘十干准此言君子則求官小人逄之則有<lb/>
　官災前言十干尅我者納音相配與天官此則言干<lb/>
　支若是壬癸亥子至己午之位我尅者為財故獲厚<lb/>
　利是也曇瑩曰甲乙以庚辛為官印其用有是與非<lb/>
　但君子得以為官小人遇之為鬼何以知其然也盖<lb/>
　獨稱君子求官而不言小人為福耳正北壬癸之位<lb/>
　其卦屬坎正南丙丁之位其卦為離坎屬水曰潤下<lb/>
<pb n="KR3g0036_WYG_002-36a"/>
　離屬火曰炎上兩者交通合成既濟加之水歸火地<lb/>
　運至財鄉故云北人運至南方貿易獲其厚利也<lb/>
聞朝歡而旋泣為盛火之炎陽尅禍福之賒遥則多因<lb/>
於水土<lb/>
　王廷光曰火主禮禮中則止不可太過禮煩則亂火<lb/>
　之氣炎木之氣温炎與温未甞相雜云火木之生則<lb/>
　輕清可見矣土之形厚而豐水之形圓而下言水土<lb/>
　之同源則重濁亦可知矣格局嵗運得五行火木之<lb/>
<pb n="KR3g0036_WYG_002-36b"/>
　炎陽其為謀用行藏則易於發故曰聞朝歡而旋泣<lb/>
　者也或犯水土之多必傷於重濁更不逄生氣則動<lb/>
　作云為多遲滯也火水之命五行則尅彼為財彼尅<lb/>
　為鬼禍福之來皆云不快故云尅禍福之賒遥多因<lb/>
　水土也此盖論火木性快易發易休水土性遲難成<lb/>
　難敗李仝曰火性炎上若火人遇火朝歡旋泣言速<lb/>
　也土重濁不動水潤下盈科乃進凡生尅禍福皆遲<lb/>
　故云賒遥也曇瑩曰火之為性暴而多傷故鑚木而<lb/>
<pb n="KR3g0036_WYG_002-37a"/>
　烟飛撃石而光發朝歡旋泣今是昨非由火𫝊薪莫<lb/>
　知其極也水土為物其性柔和致於禍福之端得其<lb/>
　遲緩之意盖智與信也<lb/>
金木未能成噐聴哀樂以難名似木盛而花繁狀宻雲<lb/>
而不雨<lb/>
　王廷光曰五行之中唯金木性不自専須在假物而<lb/>
　後成噐也木陽神也能自變其形曲直故或喬而直<lb/>
　或樛以曲也金隂精也不能自化之而從火革故能<lb/>
<pb n="KR3g0036_WYG_002-37b"/>
　制刻以成噐也木得金之制而成才金木之制謂哀<lb/>
　樂者同盖木主春其性仁春則敷榮萬物發生可以<lb/>
　為樂也金主秋其性義秋則揫歛萬物散殺可以為<lb/>
　哀也木無金而不噐金無火而不成為哀為樂難以<lb/>
　名狀似木盛花繁宻雲不雨是謂為虚聲無實跡者<lb/>
　焉李仝曰此言金木未成噐之處或相制尅則難聴<lb/>
　或哀或樂之名此珞琭子之深㫖本命支干納音并<lb/>
　生月上詳之若木人當生見金行運亦逄金定其比<lb/>
<pb n="KR3g0036_WYG_002-38a"/>
　和也曇瑩曰且金不能成噐惟火以陶鎔木未能成<lb/>
　功假金以彫刻故樂必以哀為主益必以損為先木<lb/>
　盛花繁秀而不實宻雲不雨晦而難明兩在不測之<lb/>
　間擬議生矣大都旺而不可無制衰而不可無生得<lb/>
　處比和復歸純粹<lb/>
乘軒衣冕金火何多位劣班卑隂陽不定<lb/>
　王廷光曰五行木為文而火為武水為賔而土為主<lb/>
　金得火備而為上貴斯乃體物知用之人軒車羽盖<lb/>
<pb n="KR3g0036_WYG_002-38b"/>
　天富十㑹則身厯貴地乘軒衣冕者乃四柱遇官鬼<lb/>
　生旺之鄉者是也如庚人得戊午辛人得丙寅之類<lb/>
　金没火革而有造化之妙貴格之中須欲得金火之<lb/>
　相配然亦欲合於隂陽之耦也或庚人得丁辛人得<lb/>
　丙之謂天官𢃄徳隂陽相配五行氣順加以禄馬相<lb/>
　乘者則乘軒衣冕之望也或庚人得丙辛人得丁純<lb/>
　隂純陽為尅為鬼是謂隂陽不定者也如此者雖有<lb/>
　小官亦致位劣班卑安能顯逹者歟李仝曰此言四<lb/>
<pb n="KR3g0036_WYG_002-39a"/>
　柱十干之中金火多者如六辛人遇丙為官又不可<lb/>
　多得其中者則有官崇乘軒衣冕也若被金火多者<lb/>
　却位劣而班卑如甲人要庚辛為官若金多則甲木<lb/>
　反有所損故云隂陽不定曇瑩曰大凡四柱五行火<lb/>
　金多者不足貴也金剛而不能順物火暴而難益其<lb/>
　生為氣不常故君子之道鮮矣身卑位髙者危身髙<lb/>
　位卑者屈隂陽得位為年支干始終無失<lb/>
是以龍吟虎嘯風雨助其休祥火勢將興故先烟而後<lb/>
<pb n="KR3g0036_WYG_002-39b"/>
𦦨<lb/>
　王廷光曰水流濕火就燥雲從龍風從虎聖人作而<lb/>
　萬物覩本乎天者親上本乎地者親下則各從其類<lb/>
　者哉所謂龍者東方木也而金氣應之則吟而雨至<lb/>
　虎西方金也而木氣應之則嘯而風生皆以類感猶<lb/>
　人之遭遇亦縁三元四柱五行乘生旺之氣則動無<lb/>
　不吉者歟若夫初㐫後吉者則不然譬之火之始然<lb/>
　先烟而後熖也傳曰烟生於火而能欎火也豈非火<lb/>
<pb n="KR3g0036_WYG_002-40a"/>
　外景而晦烟逹而得生不猶人之始㐫而終吉者哉<lb/>
　李仝曰此作賦之意蓋為上文言五行相尅或木成<lb/>
　噐合貴不貴此又言相尅相生因以龍虎烟熖為喻<lb/>
　若五行各得其所則如龍行雨降虎嘯風生又如火<lb/>
　旺先有其烟後有其熖則前人之註引甲寅人三月<lb/>
　生者非也曇瑩曰龍吟雨降虎嘯風生故曰雲從龍<lb/>
　風從虎則各從其類也滋於枯槁助以休祥則風以<lb/>
　散之雨以潤之也欲測將興之事為於未有之前是<lb/>
<pb n="KR3g0036_WYG_002-40b"/>
　知先發其烟然後有𦦨龍吟虎嘯當以戊辰甲寅其<lb/>
　義甚詳不然但遇寅與辰相得是也<lb/>
每見㐫中有吉吉乃先㐫吉中有㐫㐫為吉兆<lb/>
　王廷光曰吉㐫之相仍禍福之相因隂陽之常理也<lb/>
　世固有吉人㐫於吉㐫人吉於㐫者君子所不道也<lb/>
　亦道其常者而已論五行貴而不純粹者則吉㐫相<lb/>
　半也人之禄馬貴人為吉之兆而以五行休囚無氣<lb/>
　故因吉以致㐫耳譬如甲子生人得丙寅坐禄乘馬<lb/>
<pb n="KR3g0036_WYG_002-41a"/>
　遇食斯可以謂之吉矣以甲子自死之金而絶於寅<lb/>
　凡遇丙寅生火制之為身鬼斯可以謂之㐫矣雖然<lb/>
　有鬼化為官者財化為鬼者在智者以輕重取之故<lb/>
　曰吉中有㐫㐫為吉兆李仝曰凡行運有前五年㐫<lb/>
　後五年吉者前五年吉後五年㐫者假令癸未生人<lb/>
　十一月運到酉上三水俱敗故不可也殊不知酉中<lb/>
　有辛又是辛酉此為印綬之鄉反有喜也故云㐫中<lb/>
　有吉曇瑩曰㐫若勝吉吉藴㐫中吉若勝㐫㐫藏吉<lb/>
<pb n="KR3g0036_WYG_002-41b"/>
　内駁雜生於純粹比和出於戰争故曰吉中有㐫㐫<lb/>
　為吉兆<lb/>
禍旬向末言福可以迎推纔入衰鄉論災宜其逆課男<lb/>
迎女送否㤗交居隂陽二氣逆順折除<lb/>
　王廷光曰五行順則福生逆則災至和以致祥乖以<lb/>
　致亂此論災福由之於行運也然行運有前後五年<lb/>
　之説盖餘福耳一旬為十嵗將臨出運曰向末言新<lb/>
　福可以迎推甲戌火運乍入衰鄉而尚有旺鄉之餘<lb/>
<pb n="KR3g0036_WYG_002-42a"/>
　福亦未可便謂之災福宜逆課其為福耳陽男隂女<lb/>
　大運順行以其氣之不逆者也每遇出災入吉之運<lb/>
　而可以迎新福而導舊災矣陽女隂男大運逆行以<lb/>
　其氣之不順者也則可以守舊福而避新災耳故謂<lb/>
　男迎女送者歟否㤗交居者此云㤗卦為三陽之首<lb/>
　小運則男起丙寅否卦為七月之辰女子則運行於<lb/>
　坤位今甲巳生人一嵗男起丙寅女起壬申者是也<lb/>
　所謂隂陽二氣者盖言小運乃年之氣也大運乃月<lb/>
<pb n="KR3g0036_WYG_002-42b"/>
　之氣也經曰日干為運月干為氣凝神於三命之中<lb/>
　小運則從生日以交大運則論其氣而過盖二氣運<lb/>
　行由我言命者也或謂隨太嵗而過者非也盖太嵗<lb/>
　為神煞之首未生我時巳位矣故曰隂陽二氣逆順<lb/>
　折除折除之法已載於前李仝曰此言將出災運故<lb/>
　交福運尚有餘災欲徹之時可以迎新福救之初入<lb/>
　衰鄉者逆而課之前五年自吉運中來猶披尠福未<lb/>
　可言災男詳大運初入之年迎何災福故云迎也女<lb/>
<pb n="KR3g0036_WYG_002-43a"/>
　詳大運將出之年送何災福故云送也隂男陽女陽<lb/>
　男隂女依逆順行運折除看新舊運上有何吉㐫以<lb/>
　運數言之也曇瑩曰隂陽男女之别吉㐫禍福之稱<lb/>
　此論行運各指長生次於衰地即如金生於巳而衰<lb/>
　於戍戌上男順行於死囚休廢女逆行於帝旺臨官<lb/>
　又如巳中男順旺於申酉之鄉女逆困於寅卯之地<lb/>
　故曰禍旬向末言福可以迎推纔入衰鄉論災宜其<lb/>
　逆課<lb/>
<pb n="KR3g0036_WYG_002-43b"/>
占其金木之内顯於方所分野標其南北之間恐不利<lb/>
於往來<lb/>
　曇瑩曰南北以水火之分顯於方所分野金木指東<lb/>
　西之位恐不利於往來皆以八卦變通向三避五行<lb/>
　藏動止出入施為禍福吉㐫不可不察<lb/>
一旬之内於年中而問干一嵗之中向月中而求日向<lb/>
三避五指方靣以窮通審吉量㐫述嵗中之否㤗<lb/>
　曇瑩曰處定求動尅未進而難遷得月問年向月中<lb/>
<pb n="KR3g0036_WYG_002-44a"/>
　而求日述嵗中否㤗指方靣窮通向三者生氣福徳<lb/>
　天醫是也避五者絶體遊䰟五鬼絶命本宫是也又<lb/>
　云向三向而避五位是則一白二黒三碧四緑五黄<lb/>
　六白七赤八白九紫此乃六輪八卦九宫之法<lb/>
壬癸秋生而冬旺亥子同途甲乙夏死而春榮寅卯一<lb/>
類<lb/>
　曇瑩曰庚為衆金之主故居申而生水水歸亥子冬<lb/>
　天而旺壬為聚水之源故居亥而生木木歸寅卯春<lb/>
<pb n="KR3g0036_WYG_002-44b"/>
　天而壯甲為羣木之首故居寅而生火火歸己午夏<lb/>
　天而旺戊為衆土之尊故居巳而生金金歸申酉秋<lb/>
　天而旺壬癸亥子一類水也水生於申而旺於子甲<lb/>
　乙寅卯一類木也木旺於卯而死於午故曰壬癸秋<lb/>
　生而冬旺甲乙夏死而春榮<lb/>
丙寅丁卯秋天宜以保持己巳戊辰度乾宫而脱厄<lb/>
　曇瑩曰丙寅丁卯舉火之類火既尅金秋天保持者<lb/>
　何也言水生於秋故也己巳戊辰舉木之類木既生<lb/>
<pb n="KR3g0036_WYG_002-45a"/>
　亥乾宫脱厄者何也言亥有乾金故也自癸壬秋生<lb/>
　冬旺止脱厄於乾宫皆明五行休旺之情造化自然<lb/>
　之理<lb/>
值病憂病逄生得生旺相峥嶸休囚滅絶<lb/>
　曇瑩曰值病憂病以休囚滅絶而言逄生得生以旺<lb/>
　相峥嶸為義值病憂病者五行病中逄鬼是也其如<lb/>
　木值辛巳金火值甲申水土遇庚寅木金逄乙亥火<lb/>
　如此之類休囚滅絶逄生得生者五行生處逄生是<lb/>
<pb n="KR3g0036_WYG_002-45b"/>
　也其如木臨癸亥水火得庚寅木如水值壬申金金<lb/>
　逄丁巳土如此之類旺相峥嶸或逄之嵗運或值之<lb/>
　鎡基更看始終隨宜消息<lb/>
論其眷屬憂以死絶<lb/>
　曇瑩曰生我者為父母我生者為子孫尅我者為官<lb/>
　鬼我尅者為妻財比和者為兄弟慮在空亡死絶之<lb/>
　地憂居休囚衰敗之鄉<lb/>
墓在鬼中危疑者甚<lb/>
<pb n="KR3g0036_WYG_002-46a"/>
　曇瑩曰墓在鬼中者以其五行墓中逄鬼是也只如<lb/>
　金畏己丑火木憂乙未金水懼丙辰土土慮戊辰木<lb/>
　火怕壬戌水如此之格危疑者甚<lb/>
足下臨䘮靣前可見<lb/>
　曇瑩曰足下臨䘮靣前可見以其命前二辰為䘮門<lb/>
　命後二辰為吊客或太嵗諸煞大小運臨憂其不測<lb/>
　之災慮有外服之象<lb/>
慿隂察其陽禍嵗星莫犯於孤辰恃陽鑑以隂災天年<lb/>
<pb n="KR3g0036_WYG_002-46b"/>
忌逢於寡宿<lb/>
　曇瑩曰甞試論其寅卯辰人巳為孤辰丑為寡宿其<lb/>
　寅辰是陽之位丑巳為隂之位故云慿隂察其陽禍<lb/>
　嵗星莫犯於孤辰己未以申為孤辰辰為寡宿未巳<lb/>
　為隂之位辰申是陽之位故曰恃陽鑑以隂災天年<lb/>
　忌逄於寡宿天年猶小運也嵗星猶太嵗也陽以孤<lb/>
　辰為重隂以寡宿為深<lb/>
先論二氣次課延生父病推其子禄妻災課以夫年<lb/>
<pb n="KR3g0036_WYG_002-47a"/>
　曇瑩曰五行相生為父子其為傳受之氣青赤等類<lb/>
　是也隂陽相制為夫妻其為交合之辰支干等類是<lb/>
　也假令金病無疑畏火急求水以救之盖金生水為<lb/>
　子水尅火故也又如金之災者恐值火也且看火之<lb/>
　休旺如何盖尅我者為夫此乃救解二法最為詳要<lb/>
三宫元吉禍遲可以延推始末皆㐫災忽來而迅速<lb/>
　曇瑩曰三元得地而吉四柱逓合為崇盖三元者禄<lb/>
　命身也互乘旺氣福徳加臨如此者得禍延遲獲福<lb/>
<pb n="KR3g0036_WYG_002-47b"/>
　非鮮其或始終駁尅髙下相陵則福且逺矣災來速<lb/>
　矣<lb/>
宅墓受煞落梁塵以呻吟䘮吊臨門變宫啇為薤露<lb/>
　曇瑩曰古之善歌者有遶梁之聲善唱者合宫啇之<lb/>
　曲今易以呻吟愁歎變為薤露挽歌則䘮吊臨門宅<lb/>
　墓受煞故也常以命前五辰為宅命後五辰為墓又<lb/>
　以命前二辰為䘮門命後二辰為吊客其或太嵗㐫<lb/>
　煞臨併大小運限刑衝必致㐫禍切宜預避<lb/>
<pb n="KR3g0036_WYG_002-48a"/>
干推兩重防災於元首之門支折三輕慎禍於股肱之<lb/>
内下元一氣周居去住之期<lb/>
　曇瑩曰三元兩值受尅防災於頭目胷背之間支辰<lb/>
　三次逄傷遭禍於腹臟股肱之内下元一氣納音是<lb/>
　也其主宰五行逐支干遷變故曰周居去住之期而<lb/>
　成否㤗<lb/>
仁而不仁慮傷伐於戊巳<lb/>
　曇瑩曰仁者木也戊巳土也木本性仁慮貪戊巳利<lb/>
<pb n="KR3g0036_WYG_002-48b"/>
　動君子反有不仁此則逄之為災去之為福<lb/>
至於寢食侍衞物有鬼物人有鬼人逄之為災去之為<lb/>
福<lb/>
　曇瑩曰君子晨興暮寢常宜攝衞䕶持其或食息弗<lb/>
　調動過生疾於是合中逄鬼吉内獲㐫雖或人情所<lb/>
　為亦被隂陽所宰<lb/>
就中裸形夾煞魄往酆都所犯有傷䰟歸岱嶺<lb/>
　曇瑩曰甞論裸形戴花乃沐浴中𢃄合也加以㐫神<lb/>
<pb n="KR3g0036_WYG_002-49a"/>
　交併惡煞刑衝得之於人則耽荒財色逐妄耗真所<lb/>
　犯之神積虧成損有如此者中道而夭曽不盡其天<lb/>
　年岱嶺酆都乃隂府冥山之謂也常以庚辰人逄乙<lb/>
　酉引之為喻盖天地合中金旺水敗<lb/>
或乃行來出入抵犯㐫方嫁娶修營路登黄黒災福在<lb/>
嵗年之位内發覺由時日之撃揚<lb/>
　曇瑩曰殊常異舊變處為萌其或嫁娶修營行方出<lb/>
　入宜擇善地先要預防雖非三命之談亦備九宫之<lb/>
<pb n="KR3g0036_WYG_002-49b"/>
　法詳以逐年神煞身黒身黄其由時日擊揚必在嵗<lb/>
　年位内<lb/>
五神相尅三生定命<lb/>
　曇瑩曰五神五行也三生三元也凡觀人命須䆒根<lb/>
　基用三元定官以五行相配况吉㐫禍福豈偶然哉<lb/>
　與夫析理精㣲不在支離蔓述<lb/>
每見貴人食禄無非禄馬之鄉<lb/>
　曇瑩曰此法以日時禄馬五子元求之或相生於本<lb/>
<pb n="KR3g0036_WYG_002-50a"/>
　命建旺之鄉或駁尅於當生滅絶之地至若運限加<lb/>
　臨必有吉㐫之兆<lb/>
源濁伏吟惆悵歇宫之地<lb/>
　曇瑩曰凡遇五行而造化滅絶空亡更逄運限刑衝<lb/>
　惡星交併主多憂少樂必招夭亡惆悵吟呻故號歇<lb/>
　宫之地<lb/>
狂横起於勾絞<lb/>
　曇瑩曰陽命以前三辰為勾後三辰為絞隂命以前<lb/>
<pb n="KR3g0036_WYG_002-50b"/>
　三辰為絞後三辰為勾其或交臨運限乃招狂横之<lb/>
　災<lb/>
禍敗發於元亡<lb/>
　曇瑩曰此論元辰亡神也元辰以陽男隂女衝前一<lb/>
　辰隂男陽女衝後一辰其次亡神以寅午戌在巳巳<lb/>
　酉丑在申申子辰在亥亥卯未在寅更值當生㐫煞<lb/>
　嵗運刑星多因官事勾連訟端縈絆加以宅墓同處<lb/>
　少樂多憂故下文云<lb/>
<pb n="KR3g0036_WYG_002-51a"/>
宅墓同處恐少樂而多憂萬里囘還乃是三歸之地<lb/>
　曇瑩曰三歸之地乃辰戌丑未此云三邱亦云五墓<lb/>
　故以歸根復命返本還源凡此四辰以應囘還之象<lb/>
四煞之父多生五鬼之男<lb/>
　曇瑩曰或云刼災天地四煞或以辰戌丑未為四隂<lb/>
　煞此用遊年太嵗或大小兩運全其四煞三元受傷<lb/>
　於年養子乃是五鬼之男反制受尅不純粹也<lb/>
六害之徒命有七傷之事<lb/>
<pb n="KR3g0036_WYG_002-51b"/>
　曇瑩曰凡看人命或值一兩重六害或展轉㐫煞併<lb/>
　衝如此之人命有七傷之事<lb/>
眷屬情同水火相逄於沐浴之鄉<lb/>
　曇瑩曰凡本命沐浴中相尅是也此主六親寡合朋<lb/>
　友匪和凡處求謀故難成就<lb/>
骨肉中道分離孤宿猶嫌於隔角<lb/>
　曇瑩曰子午卯酉中有死氣辰戌丑未四墓之鄉人<lb/>
　或值之孤中孤也斯主夫妻暌隔財散人離眷屬䘮<lb/>
<pb n="KR3g0036_WYG_002-52a"/>
　亡與時相逆常以寅卯辰居午巳午未在酉申酉戌<lb/>
　逄子亥子丑臨卯此是孤神也辰戌丑未寡宿亦然<lb/>
　以寅申巳亥為天地之四角盖隔此四位孤神也<lb/>
須要明其神煞輕重較量身尅煞而尚輕煞尅身而尤<lb/>
重<lb/>
　曇瑩曰吉㐫神煞百有餘年或得於日時之間或逄<lb/>
　於嵗運之内但以煞尅身而重身尅煞而輕更要隨<lb/>
　噐審詳臨機消息<lb/>
<pb n="KR3g0036_WYG_002-52b"/>
至於循環八卦因河洛之遺文畧之定為一端究之翻<lb/>
成萬緒<lb/>
　曇瑩曰易有太極是生兩儀兩儀生四象四象生八<lb/>
　卦河出八卦之圖洛出五行之書然後聖人以蓍龜<lb/>
　之象數信乎其不疑矣於是作易而明吉㐫以斷天<lb/>
　下之疑以定天下之業故曰剛柔相摩八卦相盪終<lb/>
　成萬緒始出一端<lb/>
若值攀鞍踐禄逄之則佩印乘軒<lb/>
<pb n="KR3g0036_WYG_002-53a"/>
　曇瑩曰攀鞍有位與天元𢃄合者人得之貴也須要<lb/>
　加臨吉將身運資生更於旺相之宫始可言其福矣<lb/>
馬劣財㣲遇之則流而不返<lb/>
　曇瑩曰驛馬㣲劣財命休囚則塗炭辛勤終無成立<lb/>
　此以四柱臨之可定飄蕩無歸<lb/>
占除望拜甲午以四八為期口舌文書己亥慎三十有<lb/>
二<lb/>
　王廷光曰玉册曰天數得平地數得終天地合得中<lb/>
<pb n="KR3g0036_WYG_002-53b"/>
　運之㐫吉五行之數有太過不及皆非吉兆此篇論<lb/>
　以行年大小運由之於數而已數有竒偶之變吉㐫<lb/>
　自此以生也所謂甲午以四八為期者四八三十二<lb/>
　嵗是年也太嵗乙丑小運丁酉乙丑乃金人五行正<lb/>
　印盖遇天乙貴神丁酉是甲人天官暗印之鄉而運<lb/>
　與嵗之合旺氣故有占除望拜之兆也己亥慎三十<lb/>
　有二者以是年太嵗庚午小運丁酉木至午死酉絶<lb/>
　亥午酉㑹命之自刑巳為歛口丁為吹舌方刑為文<lb/>
<pb n="KR3g0036_WYG_002-54a"/>
　宇故曰口舌文書己亥慎三十有二李仝曰此舉甲<lb/>
　午人一例欲使後人用逰年太嵗求其災福四八者<lb/>
　三十二嵗也甲午人及己亥木為命宅三十二嵗逄<lb/>
　乙丑年驛馬入宅故有占除望拜之期也又太嵗乙<lb/>
　丑金上中下全尅己亥木之宅仍用客太隂入宅故<lb/>
　亦有口舌文書之災須以貴賤言之也曇瑩曰甲午<lb/>
　生人三十二上小運丁酉金家旺鄉乙丑太嵗本音<lb/>
　正庫又逄驛馬入宅天乙加臨故有占除望拜之喜<lb/>
<pb n="KR3g0036_WYG_002-54b"/>
　己亥生三十二小運丁酉在吊客太嵗庚午在死鄉<lb/>
　仍為六厄之宫三元受尅故有口舌文書之患自行<lb/>
　來出入至夾煞持丘此一節文亦備隂陽地理三元<lb/>
　九宫之例用遊年太嵗求其災福非盡三命之理不<lb/>
　更備述又以嵗運交宫當須意㑹<lb/>
善惡相伴摇動遷移<lb/>
　曇瑩曰如上占除望拜口舌文書禍福交攻吉㐫相<lb/>
　伴有不用遷變而興故云善惡相伴摇動遷移則吉<lb/>
<pb n="KR3g0036_WYG_002-55a"/>
　㐫悔吝生乎動者也<lb/>
夾煞持邱親姻哭送<lb/>
　曇瑩曰辰戌丑未謂之四大煞亦云三邱之地各以<lb/>
　五行入墓假令己巳木命得乙未日生此是本家三<lb/>
　邱又以加臨羊刅故曰夾煞持邱危疑者甚<lb/>
兼須詳其操執觀其秉持厚薄論其骨狀成噐藉於心<lb/>
源<lb/>
　曇瑩曰秉持操執觀人所為也骨狀心源定人厚薄<lb/>
<pb n="KR3g0036_WYG_002-55b"/>
　也然以五行論命亦須藉於徳行由是視其所以觀<lb/>
　其所由察其所安人焉廋哉故術云有心無相相逐<lb/>
　心生有相無心心隨相滅<lb/>
木氣盛而仁昌庚辛虧而義寡<lb/>
　曇瑩曰此以五行配於五常定人之噐量也甲乙木<lb/>
　主仁丙丁火主禮戊己土主信庚辛金主義壬癸水<lb/>
　主智木盛則仁昌金虧則義寡餘皆象事知噐占事<lb/>
　知來<lb/>
<pb n="KR3g0036_WYG_002-56a"/>
惡耀加而有喜宜其大噐<lb/>
　曇瑩曰修之於身其徳乃真故曰忠孝仁義徳之順<lb/>
　也雖臨諸煞反為權星<lb/>
福星臨而禍發以表㐫人<lb/>
　曇瑩曰富貴而驕自貽其咎故曰悖傲無禮徳之逆<lb/>
　也善不失善報而惡自招殃此珞琭子深戒之也<lb/>
處定求動尅未盡而難遷<lb/>
　曇瑩曰君子居則觀其象而玩其辭動則觀其變而<lb/>
<pb n="KR3g0036_WYG_002-56b"/>
　玩其占是以自天祐之吉無不利<lb/>
居安問危可㐫中而卜吉<lb/>
　曇瑩曰且吉㐫禍福之興也非聖人孰能知之於未<lb/>
　有之前哉若能趨吉而背㐫此居安慮危之道也<lb/>
貴而忘賤災自奢生迷而不返禍從惑起<lb/>
　曇瑩曰貴必以賤為本髙必以下為基有附勢而叨<lb/>
　功因賤而竊禄殊不知禍兮福所倚福兮禍所伏是<lb/>
　故鬼神嫉之困於不道<lb/>
<pb n="KR3g0036_WYG_002-57a"/>
殊常易舊變處為萌福善禍滛吉㐫異兆<lb/>
　曇瑩曰有變動然後吉㐫生焉故曰吉㐫悔吝生乎<lb/>
　動者也又曰吉㐫者失得之象也積善之家必有餘<lb/>
　慶積不善之家必有餘殃易之戒也<lb/>
至於公明季主尚無變識之文景純仲舒不載比形之<lb/>
妙<lb/>
　曇瑩曰管輅公明司馬季主郭景純董仲舒此四賢<lb/>
　者探天人之賾原性命之理窮隂陽象數知來物吉<lb/>
<pb n="KR3g0036_WYG_002-57b"/>
　㐫尚無變識之文不載比形之妙言造物深奥不易<lb/>
　度量<lb/>
詳其往聖鑑以前賢或指事以陳謀或約文而切理多<lb/>
或少剩二義難精<lb/>
　曇瑩曰凡論五行離道者非也離世法者非也離人<lb/>
　物者亦非也或約文而切理或指事以陳謀於中神<lb/>
　煞交參吉㐫互體是知五行通道致物難窮流布其<lb/>
　間豈云小補哉<lb/>
<pb n="KR3g0036_WYG_002-58a"/>
今者參詳得失補綴遺蹤窺為心鑑永掛清臺引例終<lb/>
編千希得一<lb/>
</p>
<p>
</p>
  </div></body>
</text>\m</TEI>
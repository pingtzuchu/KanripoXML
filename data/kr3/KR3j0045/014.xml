<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷十四</head> <lb/>
    <p>
<pb n="KR3j0045_WYG_014-1a"/>
欽定四庫全書<lb/>
　野客叢書卷十四<lb/>
　　　　　　　　　　　　　宋　王楙　撰<lb/>
　　王珪母妻識見<lb/>
新唐書載王珪始隱居時與房杜善母李嘗曰兒必貴<lb/>
　然未知所與㳺者何如人試與偕來㑹𤣥齡等過其<lb/>
　家李闚大驚敕具酒食盡歡終日喜曰二客公輔才<lb/>
　汝貴不疑杜子美送重表姪王砅詩曰我之曽老姑<lb/>
<pb n="KR3j0045_WYG_014-1b"/>
　爾之髙祖母爾祖未顯時歸為尚書婦隋朝大業末<lb/>
　房杜俱交友長者來在門荒年自餬口家貧無供給<lb/>
　客位但箕帚俄頃羞頗珍寂寥人散後入怪鬢髪空<lb/>
　吁嗟為之乆自陳剪髻鬟鬻市充桮酒上云天下亂<lb/>
　宜與英俊厚向竊窺數公經綸亦俱有次問最少年<lb/>
　虯髯十八九子等成大名皆因此人手下云風雲合<lb/>
　龍虎一吟吼願展丈夫雄得辭兒女醜秦王時在坐<lb/>
　真氣驚户牖及乎貞觀初尚書踐台斗夫人常肩輿<lb/>
<pb n="KR3j0045_WYG_014-2a"/>
　上殿稱萬夀六宫師柔順法則化妃后至尊均嫂叔<lb/>
　盛事傳不朽杜詩所載如是之詳觀詩言房杜來沽<lb/>
　酒留飲之意似與傳文同然此是珪妻杜氏非闗母<lb/>
　李氏事前輩往往疑之終莫能辨或以為傳誤僕謂<lb/>
　觀者正不必深泥要當兼考於理為得傅言母李而<lb/>
　詩言妻杜有以知婦姑皆賢其髙識逺見甚非常人<lb/>
　所能及者母見房杜則謂二客公輔才汝貴不疑妻<lb/>
　見太宗則謂子等成大名皆因此人手其事甚異詩<lb/>
<pb n="KR3j0045_WYG_014-2b"/>
　傳互相發明皆可為據也趙次公曰虯髯十八九謂<lb/>
　太宗又曰有虯髯公傳僕謂引虯髯公傳誤矣此非<lb/>
　太宗乃李靖所遇之人張三郎者所謂虯髯公者亦<lb/>
　偉人見隋室不靖亦欲規圖基業太宗既出見其英<lb/>
　武為不可及於是過海自立為扶餘國王其事甚明<lb/>
　見太平廣記此事甚與陳希夷返華隂山意同<lb/>
　　賈島事衆說不同<lb/>
新唐書載賈島初為浮屠名無本來東都時洛陽令禁<lb/>
<pb n="KR3j0045_WYG_014-3a"/>
　僧午後不得出島為詩自傷韓愈憐之因教其為文<lb/>
　遂去浮屠舉進士當其苦吟雖值公卿貴人皆不之<lb/>
　覺一日見京兆尹跨驢不避詰之乆乃得釋累舉不<lb/>
　中第文宗時坐飛謗貶長江簿唐遺史載賈島初赴<lb/>
　舉在京一日在驢上得句云云引手作推敲之勢時<lb/>
　韓退之為京兆尹車騎方出島不覺行至第三節左<lb/>
　右擁至尹前島具道所得詩句退之遂竝轡歸為布<lb/>
　衣交後累舉不第乃為僧號無本居法乾寺一日宣<lb/>
<pb n="KR3j0045_WYG_014-3b"/>
　宗微行至寺聞鐘樓上有吟聲遂登樓於島案上取<lb/>
　詩卷覽之島攘臂奪之曰郎君何㑹此耶宣宗既去<lb/>
　島知亟謝罪乃除遂州長江簿後遷晉州司倉卒故<lb/>
　程錡以詩悼之有騎驢衝大尹奪卷忤宣宗之句摭<lb/>
　言又載賈島太和中甞跨驢張盖横截天街時秋風<lb/>
　正厲黄葉可埽島吟曰落葉滿長安求一聨不可得<lb/>
　不知身之所從因衝京兆尹劉栖楚節被繫一夕釋<lb/>
　之又嘗遇武宗於定水精舎島尤肆慢武宗訝之初<lb/>
<pb n="KR3j0045_WYG_014-4a"/>
　曰令與一官授長江簿至晉州司倉卒三者所載異<lb/>
　同如此新書謂先為浮屠後舉進士遺史謂後因不<lb/>
　第乃為僧得僧敲月下門之句衝京尹韓退之節摭<lb/>
　言謂聨落葉滿長安之句衝京尹劉栖楚節新書謂<lb/>
　文宗時坐飛謗貶長江簿遺史謂奪詩卷忤宣宗除<lb/>
　長江簿摭言又謂肆慢武宗云云其紛紛之論不同<lb/>
　如是不可曉僕觀集中載大中八年賜島為長江簿<lb/>
　墨制九十四字若是則島出仕於宣宗之時似合遺<lb/>
<pb n="KR3j0045_WYG_014-4b"/>
　史之說矣考蘇絳所撰墓誌則曰罹飛謗責授長江<lb/>
　簿三年秩滿遷晉州司倉㑹昌癸亥嵗終於郡官舎<lb/>
　殁未浹旬又轉當州司戸於我何有此正與傳文所<lb/>
　載同要當以此為正島死於武宗之世不應至宣宗<lb/>
　之時方仕墨制疑後人所儗以附會遺史之說不然<lb/>
　則太和誤為大中亦未可知<lb/>
　　文帝輕信<lb/>
文帝雖天資仁厚然失於輕信賞罰之命往往出於一<lb/>
<pb n="KR3j0045_WYG_014-5a"/>
　時而不加細審所以當時之人卒能救止不至麗於<lb/>
　有過之地季布為河東守人或言其賢則召以為御<lb/>
　史大夫又或言其使酒則罷歸故郡賈誼通諸家之<lb/>
　書廷尉言其能則召以為博士絳灌言其擅權則棄<lb/>
　之長沙周勃以大臣之重或者言其反則下廷尉太<lb/>
　后言其不反則赦出之太倉令或者言其過遽下腐<lb/>
　刑緹縈言妾父亷平則恕之孟舒魏尚守雲中皆有<lb/>
　能稱稍有所聞則下吏削爵一聞田叔馮唐之言遂<lb/>
<pb n="KR3j0045_WYG_014-5b"/>
　復其故職至於以口鈍而責上林尉以辯給而遷嗇<lb/>
　夫以犯蹕而欲致其死以盗環而欲致之族是皆出<lb/>
　於一時之喜怒而賴張廷尉之救止也文帝輕於賞<lb/>
　刑往往如此正是其輕信之過向非有以救之能無<lb/>
　損於文帝之仁乎<lb/>
　　漢人多引逸經<lb/>
漢人多引逸經之詞漢武元朔詔曰九變復貫知言之<lb/>
　選元鼎詔曰詩云四牡翼翼㠯征不服楊終曰詩云<lb/>
<pb n="KR3j0045_WYG_014-6a"/>
　皎皎練絲在所染之張衡曰立功立事式昭徳音注<lb/>
　逸詩曰祈招之愔愔式昭徳音引逸詩者如此鼂錯<lb/>
　贊書曰毋為權首將受其咎王商傳周書曰以左道<lb/>
　事君者誅師古注逸書之詞蕭何傳周書曰天予不<lb/>
　取反受其咎律厯志書曰先其算命蕭望之傳書曰<lb/>
　戎狄荒服陳湯傳周書曰記人之功忘人之過主父<lb/>
　偃傳周書曰安危在出令存亡在所用師古注此周<lb/>
　書者本尚書之餘引逸書者如此<lb/>
<pb n="KR3j0045_WYG_014-6b"/>
　　取亭館名<lb/>
東坡見人讀晉書問其間得幾亭名范石湖亦嘗與立<lb/>
　之伯父言凡亭館名須於前代文籍中取本朝文籍<lb/>
　要未為古似不宜取僕謂借如本朝歐公荆公蘓黄<lb/>
　諸公以其名重就其詩句取之猶未為過近時稍有<lb/>
　詩聲遂採以為扁牓甚無謂也大抵名不可過實與<lb/>
　其浮誇不若少貶以温公學術而園曰獨樂堂曰讀<lb/>
　書初未嘗誇耀今人率求美名以飾其處不顧己之<lb/>
<pb n="KR3j0045_WYG_014-7a"/>
　所安如懸車扁曰見一是也時人好誇不止一端如<lb/>
　名寵婢如書桃符皆然桃符書惟天佑于一徳八荒<lb/>
　開夀域此等語不知常人何以當之僕叔祖嘗以桃<lb/>
　符丐唯室先生書先生書曰但願兒孫勤筆墨不妨<lb/>
　老子自婆娑此語甚得體<lb/>
　　金條脫事<lb/>
南部新書載大中間上賦詩有金歩揺未能對令温飛<lb/>
　卿續之飛卿以玉條脫應之宣宗令以甲科處之為<lb/>
<pb n="KR3j0045_WYG_014-7b"/>
　令狐綯所沮除方城尉綯嘗問其事於飛卿曰出南<lb/>
　華真經非僻書也冀相公燮理之暇時宜覽古綯甚<lb/>
　怒後飛卿詩有悔讀南華第二篇之句北夢𤨏言謂<lb/>
　南華真經無玉條脫事不知當時何所據也僕謂真<lb/>
　誥玉條脫事正在第一篇中謂華陽第一篇可也豈<lb/>
　南華第二篇耶然考飛卿集有題李羽故里一詩尾<lb/>
　句曰終知此恨銷難盡孤負華陽第一篇無悔讀南<lb/>
　華第二篇之句得非别詩乎此事數處所載率有異<lb/>
<pb n="KR3j0045_WYG_014-8a"/>
　同盧氏新記又曰唐文宗一日問宰臣古詩輕衫襯<lb/>
　條脫條脫是何物宰臣未對上曰即今之腕釧安妃<lb/>
　有金條脫是臂飾也北夢𤨏言又謂宣宗嘗以金歩<lb/>
　搖未能對求進士對之温庭筠以玉條脫續之帝賞<lb/>
　焉宣宗愛唱菩薩蠻詞丞相令狐綯假其修撰宻進<lb/>
　之戒令勿泄而遽告於人由是疎之温亦有言中書堂<lb/>
　内坐將軍譏相國無學也宣宗㣲行遇於逆旅温不<lb/>
　識帝詰之曰公非長史乎曰非也謫為方城尉流落<lb/>
<pb n="KR3j0045_WYG_014-8b"/>
　至死摭言又謂庭筠與執政有惡奏其攪擾塲屋黜<lb/>
　為方城尉說者不一如此<lb/>
　　杜荀鶴羅隱詩<lb/>
唐人詩句中用俗語者惟杜荀鶴羅隱為多杜荀鶴詩<lb/>
　如曰秪恐為僧僧不了為僧得了盡輸僧曰乍可百<lb/>
　年無稱意難敎一日不吟詩曰啼得血流無用處不<lb/>
　如緘口過殘春曰舉世盡從愁裏老誰人肯向死前<lb/>
　閒曰世間多少能言客誰是無愁打睡人曰逢人不<lb/>
<pb n="KR3j0045_WYG_014-9a"/>
　說人間事便是人間無事人曰莫道無金空有夀有<lb/>
　金無夀欲何如羅隱詩如曰西施若解亡人國越國<lb/>
　亡來又是誰曰今宵有酒今宵醉明日愁來明日愁<lb/>
　曰能消造化幾多力不受陽和一㸃恩曰只知事逐<lb/>
　眼前去不覺老從頭上來曰時來天地皆同力運去<lb/>
　英雄不自由曰採得百花成蜜後不知辛苦為誰甜<lb/>
　曰明年更有新條在繞亂春風卒未休今人多引此<lb/>
　語往往不知誰作<lb/>
<pb n="KR3j0045_WYG_014-9b"/>
　　古文尚書<lb/>
遯齋閒覽曰春秋襄公五年楚殺令尹子辛君子謂楚<lb/>
　共王於是乎不刑因舉虞書成允成功為證又哀公<lb/>
　十八年巴人伐楚傳引官占惟先蔽志昆命於元龜<lb/>
　此皆大禹謨之文杜預注曰逸書也是未嘗讀古文<lb/>
　尚書耳僕謂當是之時古文尚書未出而預之所引<lb/>
　非今之本是以不同如國語引泰誓曰民之所欲天<lb/>
　必從之湯誓曰余一人有辠無以萬夫韋昭注皆曰<lb/>
<pb n="KR3j0045_WYG_014-10a"/>
　今書無此文其散亡乎又引闗石和鈞王府則有衆<lb/>
　非元后何戴后非衆無與守邦民可近不可下如此<lb/>
　等語甚多韋昭皆注以為逸書按今尚書數處本文<lb/>
　具存初未嘗散失也非特國語為然又如禮記引君<lb/>
　陳此謀此猷惟我后之徳泰誓予克受惟朕文考無<lb/>
　罪鄭氏注亦以為無此文不知此文元在杜預之見<lb/>
　正與韋昭鄭𤣥同皆以本文為逸詞非不讀古文尚<lb/>
　書盖古文尚書未行於時故爾且預所見不獨是也<lb/>
<pb n="KR3j0045_WYG_014-10b"/>
　如戒之用休董之用威與其殺不辜寜失不經慎始<lb/>
　敬終終以不困臯陶邁種徳念兹在兹聖有謨訓明<lb/>
　徵定保如此等語預皆注為逸書又如穆叔舉泰誓<lb/>
　民之所欲天必從之預注謂今尚書無此文諸儒疑<lb/>
　之按諸語具存今尚書中聖有謨訓作聖有謨勲注<lb/>
　謂聖哲有謀功者此一字與今不同<lb/>
　　金叵羅<lb/>
漫録曰東坡詩歸来笛聲滿山谷明月正照金叵羅案<lb/>
<pb n="KR3j0045_WYG_014-11a"/>
　北史祖珽盗神武金叵羅盖酒器也韓子蒼詩亦曰<lb/>
　勸我春風金叵羅僕謂金叵羅入詩中用已見李太<lb/>
　白矣不但蘇韓二公也雖知金叵羅為酒器然觀祖<lb/>
　珽盗金叵羅置髻上髻上豈可以置酒器乎黄朝英<lb/>
　亦有是疑<lb/>
　　奚斯頌魯<lb/>
顔師古作正俗引魯頌云新廟奕奕奚斯所作言奚斯<lb/>
　造此廟而王延夀靈光殿賦不當云奚斯頌僖此說<lb/>
<pb n="KR3j0045_WYG_014-11b"/>
　是矣不知其失不自延夀始自班固始也觀兩都賦<lb/>
　序曰臯陶歌虞奚斯頌魯知此語舊矣案魯頌子夏<lb/>
　序曰僖公能遵伯禽之法季孫行父請命於周而史<lb/>
　克作頌閟宫卒章曰新廟奕奕奚斯所作毛萇注曰<lb/>
　大夫公子奚斯者作是廟也鄭箋曰奚斯者敎䕶屬<lb/>
　功課章程也知史克作頌奚斯作廟矣班固乃以魯<lb/>
　頌為奚斯所作豈非誤耶賈氏羣經音辨謂班氏將<lb/>
　見前世傳詩學者或有異說與僕觀李善文選注曰<lb/>
<pb n="KR3j0045_WYG_014-12a"/>
　韓詩魯頌新廟奕奕奚斯所作薛君曰奚斯魯公子<lb/>
　也言其新廟奕奕然盛是詩公子奚斯所作乃知此<lb/>
　語有自宋鮑照河清頌亦曰藻被歌頌則奚斯之徒<lb/>
　　衆口鑠金<lb/>
屈原九章曰故衆口其鑠金兮初若是而逢殆補引鄒<lb/>
　陽衆口鑠金積毁銷骨之語在後豈應引證不知在<lb/>
　楚人之前嘗有此語矣觀鄧析子曰古人有言衆口<lb/>
　鑠金三人成虎鄧析春秋魯定公時人鄧謂古人有<lb/>
<pb n="KR3j0045_WYG_014-12b"/>
　言則此語又見於鄧之先矣補引漢人語是未見鄧<lb/>
　析子書耳且在鄒陽之前張儀亦嘗有此語其後李<lb/>
　善注文選鄒陽語引國語伶州鳩衆心成城衆口鑠<lb/>
　金要未為廣論衡曰衆口鑠金者在五行二曰火五<lb/>
　事二曰言言與火直故云<lb/>
　　櫻桃無香<lb/>
漁隱曰退之櫻桃詩曰香隨翠籠擎初重色映銀盤瀉<lb/>
　未停櫻桃無香退之言香亦是語病僕謂凡麗於土<lb/>
<pb n="KR3j0045_WYG_014-13a"/>
　而被雨露之發育者皆有香香者氣也謂草無香則<lb/>
　曰風吹花草香謂竹無香則曰風吹細細香豈可謂<lb/>
　櫻桃無香哉漁隱不參物理但謂芬馥者為香而不<lb/>
　知物之觸於鼻觀者非香而何<lb/>
　　天開圗畫記<lb/>
胡應期作真州天開圗畫樓記曰公試為我矯首而望<lb/>
　江都宅其東牙檣錦纜還有隋煬帝之遺蹟可鑒乎<lb/>
　瓜歩控其西金戈鐵馬還有魏太武退師之故道可<lb/>
<pb n="KR3j0045_WYG_014-13b"/>
　襲乎南則建業孫仲謀拔刀斫案之怒今尚可激乎<lb/>
　北則臨淮南霽雲抽矢射浮屠之恨今尚可償乎此<lb/>
　意出於汪彦章京口月觀記米南宫壯觀亭記月觀<lb/>
　記曰嘗與子四顧而望之其東曰海門鴟夷子皮之<lb/>
　所從遯也其西曰瓜歩魏太武之所嘗至也若其北<lb/>
　廣陵則謝太傅之所築埭而居也江中之流則祖豫<lb/>
　州之所擊節而誓也壯觀亭記曰嘗試與客指天末<lb/>
　之疊巘望林表之平陸曰此吳蜀之所爭也此六朝<lb/>
<pb n="KR3j0045_WYG_014-14a"/>
　之所都也此曹孟徳劉𤣥徳之所摧敗奔北而陸遜<lb/>
　周瑜之所得志而長驅也此梁武之所不能有而侯<lb/>
　景之所陸梁而睢盱也此孫皓陳叔寳窮侈極麗惟<lb/>
　日不足而今日之荒墟也漁隱謂東坡超然臺記其<lb/>
　略云南望馬耳常山出沒隱見若近若逺庻幾有隱<lb/>
　君子乎其東則盧山秦人盧敖之所從遯也西望穆<lb/>
　陵隱然如城郭師尚父齊威公之遺烈猶有存者北<lb/>
　俯濰水慨然太息思淮隂之功而弔其不終此語本<lb/>
<pb n="KR3j0045_WYG_014-14b"/>
　祖習鑿齒書意其後月觀記等從而效之習書曰吾<lb/>
　來襄陽從北門入西望隆中想卧龍之吟東眺白沙<lb/>
　思鳳雛之聲北臨樊墟存鄧老之髙南眷城邑懐羊<lb/>
　公之風<lb/>
　　端午<lb/>
容齋隨筆曰唐𤣥宗以八月五日為千秋節張說上大<lb/>
　衍厯序云謹以開元十六年八月端午獻之唐類表<lb/>
　有宋璟請八月五日為千秋節表云月惟仲秋日在<lb/>
<pb n="KR3j0045_WYG_014-15a"/>
　端午然則凡月之五日皆可稱端午也僕觀續世說<lb/>
　齊映為江西觀察使因徳宗誕日端午為銀缾髙八<lb/>
　尺以獻是亦有端午之說<lb/>
　　承准字<lb/>
今吏文用承准字合書準說者謂因冦公當國人避其<lb/>
　諱遂去十字只書准僕考魏晉石本吏文多書此承<lb/>
　准字又觀秦漢間書與夫隸刻平準多作准知此體<lb/>
　古矣干禄書廣韻注謂准俗準字既古有是體不可<lb/>
<pb n="KR3j0045_WYG_014-15b"/>
　謂俗書要皆通用石林燕語言京師舊有平準務自<lb/>
　漢以來有是名蔡魯公為相以其父名準改為平貨<lb/>
　務僕謂平準字自古以來更革不一觀宋書平準令<lb/>
　避順帝諱改曰染署其他言準字處所避可知<lb/>
　　徐忻詩<lb/>
西清詩話徐忻作詩有唐人風氣有詩曰劒去池空一<lb/>
　水寒遊人到此凭闌干年來是事消磨盡只有青山<lb/>
　好静看僕記得一雜說謂一婦人能詩舉其一絶末<lb/>
<pb n="KR3j0045_WYG_014-16a"/>
　聨云年來萬事灰人意只有看山眼不枯語工於徐<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0045_WYG_014-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　野客叢書卷十四<lb/>
</p>
<p>
</p>
  </div>
</body>
</text>
</TEI>
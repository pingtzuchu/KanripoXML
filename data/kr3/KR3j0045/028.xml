<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷二十八</head> <lb/>
    <p>
<pb n="KR3j0045_WYG_028-1a"/>
欽定四庫全書<lb/>
　野客叢書卷二十八<lb/>
　　　　　　　　　　　　　　宋　王楙　撰<lb/>
　　封贈外祖<lb/>
唐制封贈雖宰相止及其父若以恩囘贈不但其祖雖<lb/>
　異姓亦及之如權徳輿以檢校尚書恩乞及其祖贈<lb/>
　禮部郎中户部尚書楊於陵請回贈祖贈吏部郎中<lb/>
　是以恩囘贈其祖者也又如劉總外祖故瀛州刺史<lb/>
<pb n="KR3j0045_WYG_028-1b"/>
　張懿贈工部尚書制曰有外孝孫為吾賢帥自義率<lb/>
　祖推恩外族外祖母李氏贈趙國夫人制曰段公威<lb/>
　徳當流慶於外孫令伯孝心願推恩於祖母是以恩<lb/>
　囘贈其外祖者也此例極多<lb/>
　　二史贊論<lb/>
前漢董仲舒贊曰劉向稱董仲舒雖伊吕何以加至向<lb/>
　子歆以為伊吕聖人之偶仲舒未及乎游夏伊吕不加過<lb/>
　矣至向曾孫龏篤論君子也以歆之言為然班固引其<lb/>
<pb n="KR3j0045_WYG_028-2a"/>
　三代評論如此後漢皇甫嵩論曰前史晉平原華嶠稱<lb/>
　其父光禄大夫表每言其祖魏太尉歆稱時人説皇<lb/>
　甫嵩之不伐汝豫之戰歸功朱儁張角之㨗本之盧<lb/>
　植范<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>引其三代傳聞如此范之較班頗覺辭費<lb/>
　　浮雲蔽日<lb/>
潘子真詩話云陸賈新語曰邪臣蔽賢猶浮雲之障日<lb/>
　月也太白詩總為浮雲能蔽日長安不見使人愁葢<lb/>
　用此語僕觀孔融詩曰讒邪害公正浮雲翳白日曹<lb/>
<pb n="KR3j0045_WYG_028-2b"/>
　植詩曰悲風動地起浮雲翳日光傅𤣥詩曰飛塵汚<lb/>
　清流浮雲蔽日光史記龜筴傳曰日月之明蔽於浮<lb/>
　雲枚乗詩曰浮雲蔽白日游子不顧返此皆祖離騷<lb/>
　雲容容而在下杳㝠㝠兮羌晝晦之意注雲氣㝠㝠<lb/>
　使晝日昬暗喻小人之蔽賢也東方朔七諌亦曰浮<lb/>
　雲蔽晦兮使日月乎無光又曰何汜濫之浮雲兮蔽<lb/>
　此明月顧皓日之顯行兮雲蒙䝉而蔽之皆指讒邪<lb/>
　害忠良之意苻堅時趙整歌亦曰不見雀來入燕室<lb/>
<pb n="KR3j0045_WYG_028-3a"/>
　但見浮雲蔽白日<lb/>
　　詩意重疊<lb/>
續筆曰作詩至百韻詞意旣多故有失於檢㸃者如杜<lb/>
　老夔府詩前云滿坐涕潺湲後又云伏臘涕漣漣白<lb/>
　公寄微之詩一篇之中説酒十一句東坡中隠堂五<lb/>
　詩為四韻亦有坡伏鼇崖伏龜之語近於意重僕謂<lb/>
　古人之詩古人之意也正不當以是論但晚輩規倣<lb/>
　前作不可用此為格此魯男子所謂栁下惠則可吾<lb/>
<pb n="KR3j0045_WYG_028-3b"/>
　則不可豈失於檢㸃哉<lb/>
　　名與本傳不同<lb/>
古人名字有與本傳不同者甚多如晉書曰鄧艾碑曰<lb/>
　鄧乂疑古人艾乂字通用如石經乂用三徳為艾用<lb/>
　三徳也後漢謂虞詡字升卿碑謂字定安陳寔字仲<lb/>
　弓碑謂仲躬論語曰申棖史記與漢碑皆曰申黨唐<lb/>
　涼國公主傳謂字華莊碑謂花妝史記始皇紀丞相<lb/>
　隗林觀鐡秤權銘則曰隗狀非林也有得漢周惡夫<lb/>
<pb n="KR3j0045_WYG_028-4a"/>
　印或疑惡非亞字劉原父謂亞惡二字古者通用案<lb/>
　史記盧綰孫封惡谷侯漢書作亞谷侯是矣海録碎<lb/>
　事謂淵明一字泉明李白詩多用之不知稱淵明為<lb/>
　泉明者葢避唐高祖諱耳猶楊淵之稱楊泉非一字<lb/>
　泉明也<lb/>
　　道士鵝羣<lb/>
西清詩話曰太白詩山隂道士如相見應寫黄庭換白<lb/>
　鵞案晉書右軍寫道徳經換道士鵞非黄庭也僕觀<lb/>
<pb n="KR3j0045_WYG_028-4b"/>
　陶穀跋黄庭經曰山隂劉道士以鵞羣獻右軍乞書<lb/>
　黄庭經此是也穀亦謂黄庭得非承太白之誤乎黄<lb/>
　魯直詩為君寫就黄庭了不博山隂道士鵞梅聖俞<lb/>
　詩道士雖換黄庭經又曰黄庭換白鵞皆承此謬或<lb/>
　者謂晉史但言道士鵞羣不知穀何以知其為道士<lb/>
　劉君也僕考晉帖獻之有劉道士鵞羣亦復歸也無<lb/>
　乃據此乎<lb/>
　　退之注論語<lb/>
<pb n="KR3j0045_WYG_028-5a"/>
聞見録曰張籍祭韓退之詩曰魯論未訖注手足今微<lb/>
　茫是退之嘗有論語注而未成也今世所傳宰我晝<lb/>
　寢作畫三月不知肉味三月作音是其所注者僕考<lb/>
　李漢序退之集曰有論語注十卷後世罕傳然縉紳<lb/>
　先生徃徃有道其三義者近時錢塘汪充家有是本<lb/>
　王公存刋於㑹稽郡齋目曰韓文公論語筆解自學<lb/>
　而至堯曰二十篇文公與李翺指擿大義以破孔氏<lb/>
　之注正所謂三義者觀此不可謂魯論未訖注後世<lb/>
<pb n="KR3j0045_WYG_028-5b"/>
　罕傳也然觀聞見録引三月不知肉味三月作音字<lb/>
　今所行筆解無此語徃徃亦多遺佚或謂韓公所解<lb/>
　多改本文近於鑿僕又觀退之别集答侯生問論語<lb/>
　一書有曰愈昔注解其書不敢過求其意取聖人之<lb/>
　㫖而合之則足以取信後生輩耳韓公以此自謂夫<lb/>
　豈用意於鑿乎<lb/>
　　三叜百餘歳<lb/>
楙髫齔時侍叔父問路旁三叜之說謂出於近時小説<lb/>
<pb n="KR3j0045_WYG_028-6a"/>
　因閲類要見應璩一詩正有是語曰昔有行道人陌<lb/>
　上見三叜年各百餘歳相與鉏禾莠住車問三叜何<lb/>
　以得此夀上叜前致詞室内姬粗醜中叜前致詞量<lb/>
　腹節所受下叜前致詞暮臥不覆首要哉三叜言所<lb/>
　以能長久乃知此古語爾<lb/>
　　呼物之音<lb/>
世為戲語嘲姓奚者以謂鴨姓奚呼奚必來因觀應劭<lb/>
　風俗通謂雞本朱氏翁所化故呼朱必來不覺發笑<lb/>
<pb n="KR3j0045_WYG_028-6b"/>
　又觀施肩吾詩曰遺却白雞呼喌喌喌音祝得非朱<lb/>
　與祝聲相近邪此語已見於古今呼犬為盧則戰國<lb/>
　䇿有韓盧齊詩有盧令而盧之聲亦久矣<lb/>
　　湖日蕩船<lb/>
竹坡詩話曰蔡伯世作杜少陵正異有可疑者如湖日<lb/>
　落船明以落為蕩以余觀之落字為佳僕謂竹坡未<lb/>
　參此語爾使其日晚泛湖此景便見其工正在蕩之<lb/>
　一字勝落字逺甚此一字不但施於湖日為精明其<lb/>
<pb n="KR3j0045_WYG_028-7a"/>
　他亦工如謝混詩惠風蕩繁圃姚合詩春風蕩城郭<lb/>
　陸龜蒙詩微雨蕩春醉用此一字景象迥别<lb/>
　　筆架沾雨<lb/>
少陵詩曰筆架沾牕雨謂筆架為窗雨所沾耳開元遺<lb/>
　事載蘇頲有花石筆架天欲雨則石架津出以此占<lb/>
　雨無失用此事亦未可知沾恐當作占又老妻畫紙<lb/>
　為棊局見李秀四維賦畫紙為局削木為棊又無行<lb/>
　亂眼多見庾信鵝詩雪光偏亂眼<lb/>
<pb n="KR3j0045_WYG_028-7b"/>
　　太公之年<lb/>
嬾真子曰太公八十遇文王世所知也然宋玉楚詞曰<lb/>
　太公九十乃顯榮東方朔云太公七十有二設謀於<lb/>
　文武僕謂二説多有之不特此也如荀子曰舉太公<lb/>
　於州人行年七十有二鄒子曰太公年七十而相周<lb/>
　九十而封齊説苑曰吕望行年五十賣食於棘津行<lb/>
　年七十屠牛朝歌行年九十為天子師淮南子曰呂<lb/>
　望年七十始學兵書九十佐武王伐紂魏志曰尚父<lb/>
<pb n="KR3j0045_WYG_028-8a"/>
　九十秉旄鉞白詩曰七十遇文王此類甚多然太公<lb/>
　遇文王之歳月無經典正文葢嘗求之諸説互有不<lb/>
　同雒師謀注云文王旣誅崇侯乃得呂尚於磻谿之<lb/>
　厓是太公遇文王於伐崇之年書傳云散宜生南宫<lb/>
　括閎夭三子相與學於太公四人遂見西伯於羑里<lb/>
　是太公遇文王於被囚之年史記齊世家云西伯政<lb/>
　平及斷虞芮之訟伐崇大作豐邑天下三分歸其二<lb/>
　太公之謀居多則是太公歸周又在斷虞芮之前也<lb/>
<pb n="KR3j0045_WYG_028-8b"/>
　左傳稱呂伋為王舅則武王之后太公女也文王旣<lb/>
　得太公相知之深然後以武王娶其女文王受命之<lb/>
　年武王已八十二矣不應是時方娶其女此尤汗漫<lb/>
　難以稽考<lb/>
　　唐人一詩見兩處<lb/>
唐人一詩見兩處刋者甚多如萬愁生旅夜百病輳衰<lb/>
　年時過無心求富貴身閒不夢見公卿此二詩旣見<lb/>
　姚合集又見王建集賃宅得花饒初開恐是妖此一<lb/>
<pb n="KR3j0045_WYG_028-9a"/>
　詩旣見楊巨源集又見王建集有月皆同賞無秋不<lb/>
　共悲此詩在盧綸集則曰憶司空文明在司空文明<lb/>
　集則曰憶盧綸不知果誰為也<lb/>
　　郡守左符<lb/>
唐故事以左魚給郡守以右魚留郡庫每郡守之官以<lb/>
　左魚合郡庫之右魚以此為信自周顯徳間廢而此<lb/>
　制不可復唐之魚符即古者銅虎符之意也按古之<lb/>
　符節左以與郡守右以留京師非謂留郡庫也謂郡<lb/>
<pb n="KR3j0045_WYG_028-9b"/>
　守徃囘以所授之左符合京師之右符以防其偽其<lb/>
　或遣使調發於郡國則請内庫之右符以合郡國之<lb/>
　左符如魏公子無忌入王臥内竊虎符以召晉鄙之<lb/>
　兵救平原之難是也大略如此然觀唐志謂符寳郎<lb/>
　掌國之符節藏其左而班其右環濟要略銅虎符竹<lb/>
　使符中分留其左半以右半付之則知古之符藏其<lb/>
　右而班其左後之符藏其左而班其右此為不同今<lb/>
　刑統出左符以合右符是亦左者在内右者在外也<lb/>
<pb n="KR3j0045_WYG_028-10a"/>
　說者謂請内庫之左符以合郡國之右符耳<lb/>
　　禍福不相逺<lb/>
漢高祖與盧綰同里同日生及壯學書又相愛終之髙<lb/>
　祖帝漢盧綰王燕皆處非常之地則知庚甲稍同禍<lb/>
　福亦不甚相逺因而推之李濬與李宗諤同宗同甲<lb/>
　後一日生平生休戚同宗諤死濬後一日死李摰與<lb/>
　李行敏同宗同年發科第同甲子又同門摰嘗答行<lb/>
　敏詩曰因縁三紀異契分四般同武元衡與李吉甫<lb/>
<pb n="KR3j0045_WYG_028-10b"/>
　同年又同日為相及出鎮又分揚益至吉甫再入元<lb/>
　衡亦還吉甫前一年以元衡生日薨元衡後一年以<lb/>
　吉甫生日受害其禍福之同有如此者<lb/>
　　諒闇登遐<lb/>
吳曾漫録曰孫綽表哀作詩其序云自丁荼毒不勝哀<lb/>
　號作詩一首敢冒諒闇之譏以申㒺極之痛雖人臣<lb/>
　亦可以言諒闇也僕謂人臣而稱諒闇不特孫綽也<lb/>
　晉人如山濤居母䘮詔曰山太常居諒闇情在難奪<lb/>
<pb n="KR3j0045_WYG_028-11a"/>
　葢當時未甚避忌故爾又如登遐二字晉人臣下亦<lb/>
　多稱之如夏侯湛曰我王母登遐孫楚除婦服詩曰<lb/>
　神爽登遐忽已一周又誅王驃騎曰奄忽登遐自此稱<lb/>
　登遐者不少亦當時未避忌爾然不可謂臣下亦可<lb/>
　稱也案闇字何休讀為音鄭氏讀為諳白樂天詩曰<lb/>
　商宗諒闇中讀為暗<lb/>
　　事有定數<lb/>
灌口城漢灌嬰所築至建平中孫權經此城命鑿井適<lb/>
<pb n="KR3j0045_WYG_028-11b"/>
　中古甃得石函銘曰漢六年潁隂侯開下云三百年<lb/>
　當塞塞後不滿百年當為應運者所開權欣然以為<lb/>
　已瑞樗里子之葬渭南也曰後百年當有天子宫夾<lb/>
　吾墓至漢興長樂宫在其東未央宫在其西考樗里<lb/>
　子至漢高帝造二宫之時實一百有三年夫以一井<lb/>
　之開塞二宫之建剏其先定已如此况他事乎要知<lb/>
　萬事皆有定數世徒知一井開於孫權而不知己定<lb/>
　於三百年之初世徒知二宫作於高帝之時而不知<lb/>
<pb n="KR3j0045_WYG_028-12a"/>
　樗里子已定於百年之始矣葢戰國之士多深於數<lb/>
　所以能知未來之事至漢猶然<lb/>
　　禽經<lb/>
章茂深嘗得其婦翁石林所書賀新郎詞首曰睡起啼<lb/>
　鶯語章疑其誤頗詰之石林曰老夫嘗考之矣流鶯<lb/>
　不解語啼鶯解語見禽經僕因求之禽經止一卷不<lb/>
　載所著人名自漢七略隋經籍志唐藝文志本朝崇<lb/>
　文書目皆不載觀其洞究物理殆非常人所為觀埤<lb/>
<pb n="KR3j0045_WYG_028-12b"/>
　雅及諸書述禽經所載而今禽經無之尚數十條如鶴<lb/>
　以怨望鴟以貪顧雞以嗔視鴨以怒晲雀以猜瞿燕<lb/>
　以狂盱鶯以喜囀烏以悲啼鳶以饑鳴鴿以潔唳梟<lb/>
　以凶叫鴟以愁嘯鵝飛則蜮沉鶪鳴則蚓結鵲俯鳴<lb/>
　則隂仰鳴則晴陸生之鳥咮多鋭而善啄水生之鳥<lb/>
　咮多圓而善唼短脚者多伏長脚者多立凡此在今<lb/>
　書皆所不聞疑禽經非全本此語得之鮑夷白僕又<lb/>
　觀之如鷺目成而受胎鶴影接而懷卵鴛鴦交頸野<lb/>
<pb n="KR3j0045_WYG_028-13a"/>
　鵲傳枝此見變化論鶴以聲交鵲以意交鵁鶄以睛<lb/>
　交而孕此見爾雅疏魚瞰雞睨鳥無肺胃蜃無臟見<lb/>
　崇有論此類甚多皆禽經所當收者鮑夷白謂禽經<lb/>
　非後人作僕考古今羣書類目竝無禽經又觀三國<lb/>
　志陳長文引牛經馬經鷹經及諸相印相笏等經謂<lb/>
　皆出於漢世獨不聞禽經之説今崇文書目載馬經<lb/>
　鶴經駝經鷹經龜經亦無禽經疑後人所作埤雅謂<lb/>
　師曠作<lb/>
<pb n="KR3j0045_WYG_028-13b"/>
　　古今之學<lb/>
范煜後漢論曰古之學者為己今之學者為人為人者<lb/>
　憑譽以顯物為已者因心以㑹道顔氏家訓曰古之<lb/>
　學者為已輔不足也今之學者為人但能説之也古<lb/>
　之學者為人行道以濟世也今之學者為己修身以<lb/>
　求進也二説不同皆非吾夫子之意<lb/>
　　慨慷等語<lb/>
漢臯詩話曰字有顛倒可用者如羅綺綺羅之類方可<lb/>
<pb n="KR3j0045_WYG_028-14a"/>
　縱横惟韓愈孟郊輩才豪故有慨慷之語後人亦難<lb/>
　放效僕謂慨慷二字退之東野亦有所祖非二公自<lb/>
　為也然慷字多作平聲用觀曹孟徳短歌行曰對酒<lb/>
　當歌人生幾何譬如朝露去日苦多慨當以慷憂思<lb/>
　難忘何以解憂惟有杜康第一章恊歌何多第二章<lb/>
　恊慷㤀康退之東野輩葢祖此非特二公也前後名<lb/>
　人如左太沖張文昌王昌齡岑參等皆用此語僕不<lb/>
　暇縷舉如岑參詩廿五韻竝於平聲方字韻押其一<lb/>
<pb n="KR3j0045_WYG_028-14b"/>
　聨有曰蒼然西郊道握手何慨慷是皆有慨慷之語<lb/>
　古人顛倒用字又不特慨慷二字而已悽慘作慘悽<lb/>
　琴瑟作瑟琴參商作商參皆隨韻而恊之耳又如曹<lb/>
　子建袁陽源等皆以西字與先字恊則漢趙壹葢嘗<lb/>
　如是潘安仁等以負荷之荷作平聲恊則班超贊固<lb/>
　已然矣班超贊又出於楚辭蔡寛夫詩話謂此體至<lb/>
　魏晉猶在僕謂不但魏晉六朝尚然如王韶之詩是<lb/>
　也類而推之何可勝數又如綢繆二字張敞則曰内<lb/>
<pb n="KR3j0045_WYG_028-15a"/>
　飾則結繆綢<lb/>
　　心堅石穿覆水難收<lb/>
世言心堅石也穿案真誥昔有傅先生者少好道入焦<lb/>
　山石室中積七年而太極老君詣之與之木鑽使穿<lb/>
　一石盤厚五尺許云穿此盤當得道其人乃晝夜穿<lb/>
　之積四十七年鑽石穿遂得神丹乃升太清故魯直<lb/>
　觀伯時畫馬詩曰木穿石盤未渠透即此也又言覆<lb/>
　水難收案姜太公妻馬氏不堪其貧而去及太公旣<lb/>
<pb n="KR3j0045_WYG_028-15b"/>
　貴再來太公取一壺水傾於地令妻收之乃語之曰<lb/>
　若言離更合覆水定難收光武詔亦嘗引此<lb/>
　　盧氏四世<lb/>
唐盧懷慎清素有守為時名相懷慎少子奕死於禄山<lb/>
　以貞烈著見忠義傳奕子杞佞邪誤國見姦臣傳杞<lb/>
　子元輔端静純正能紹其祖烈盧氏四世趨操不同<lb/>
　如此君子惜奕之後有杞而又喜杞之後有元輔也<lb/>
　故元輔歴顯劇而人不以杞之惡為累士大夫有病<lb/>
<pb n="KR3j0045_WYG_028-16a"/>
　其父祖之辱勉自修飭以贖其過正君子世論之所<lb/>
　深予此周王命蔡仲爾尚葢前人之愆惟忠惟孝而<lb/>
　沈勁所以盡死節以刷沈充負國之恥者葢知此也<lb/>
　　唐書用媒蝎字<lb/>
或者議宋景文公修唐書用媒蝎二字司馬遷用媒孽<lb/>
　二字僕觀曹氏耤田論曰封人有以輕鑿脩鉤去樹<lb/>
　之蝎者曰不識天下亦有蝎乎曰三苗共工非堯之<lb/>
　蝎與齊之諸田晉之六卿魯之三桓非諸侯之蝎乎<lb/>
<pb n="KR3j0045_WYG_028-16b"/>
　宋公之意本此<lb/>
　<lb/>
　<lb/>
　<lb/>
　<lb/>
　<lb/>
　<lb/>
　野客叢書巻二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷十三</head> <lb/>
    <p>
<pb n="KR3j0045_WYG_013-1a"/>
欽定四庫全書<lb/>
　野客叢書卷十三<lb/>
　　　　　　　　　　　　　宋　王楙　撰<lb/>
　　解經惡穿鑿<lb/>
韓退之謂論語子在回何敢死死本先字僕觀北史李<lb/>
　虎拜迎魏帝帝曰朕以卿為死矣曰子在回何敢死<lb/>
　乃知死字劉原父謂尚書愿而恭恭疑泰字盖愿而<lb/>
　加恭則愈拘而不和矣豈濟其不及哉僕觀南史顧<lb/>
<pb n="KR3j0045_WYG_013-1b"/>
　愿字子恭虞愿字士恭則知恭字盖古也郭次象謂<lb/>
　孟子少則慕父母知好色則慕少艾少當讀如多少<lb/>
　之少謂人既知好色則慕父母之心少艾艾言息也<lb/>
　如耆艾之艾此說亦佳然觀離騷竦長劒兮擁幼艾<lb/>
　戰國策不以予工乃與幼艾注引孟子慕少艾之語<lb/>
　又齊王有七孺子注云孺子謂幼艾美女也又知以<lb/>
　少艾為幼美自古已然矣後世解經有極佳處然觀<lb/>
　史傳所引又往往不然似此甚多不可殫舉僕舊從<lb/>
<pb n="KR3j0045_WYG_013-2a"/>
　老先生授論語十室之邑必有忠信如丘者焉不如<lb/>
　丘之好學也以謂孔子每事謙遜不應自謂人不如<lb/>
　我好學只移焉字下一㸃於焉字上以焉字作煙字<lb/>
　讀文意敻别然觀北史引此語則曰如丘者焉因知<lb/>
　後學之解聖經正不必用意過當為穿鑿之說無悖<lb/>
　於聖人經㫖斯可矣<lb/>
　　晉王氏數派<lb/>
晉王氏最盛然數派非一族也僕不暇盡數姑擇其顯<lb/>
<pb n="KR3j0045_WYG_013-2b"/>
　然者疏之渾濟坦之濛脩之屬皆太原之裔後漢隱<lb/>
　士霸之後也祥覽敦導羲獻之流皆瑯琊之裔前漢<lb/>
　御史大夫吉之後也渾戎衍澄亦瑯琊裔祥覽别派<lb/>
　也肅恂䖍愷蘭陵人後漢良之後也儀陽城人魏脩<lb/>
　之後也濬彝矩暢𢎞農人晉王氏無慮十餘派惟瑯<lb/>
　琊之派最盛王導之孫珣珉謐穆十三子仕宋大顯<lb/>
　而慶流蕃衍至隋及唐有琳者仕則天時有璵有摶<lb/>
　者亦相繼為時顯人皆導之適派也見於史傳者班<lb/>
<pb n="KR3j0045_WYG_013-3a"/>
　班可考善乎李翰作鳳閣王侍郎傳論贊序曰太子<lb/>
　晉之後有錯為魏將翦為秦將自秦至漢有吉有駿<lb/>
　自漢至晉有祥有覽其正緒也則悅洽珣珉其旁支<lb/>
　也則渾戎衍經此說正得其源流僕衰緒出自太原<lb/>
　自晉避地徙於閩中按家譜十世祖諱棨仕唐為水<lb/>
　部郎中見閩川名士傳七世祖諱仁僓閩王審知辟<lb/>
　為大理評事不就避於刹頭鄉里服其節義至今稱<lb/>
　刹頭王家焉<lb/>
<pb n="KR3j0045_WYG_013-3b"/>
　　二書一意<lb/>
韓退之上于襄陽書曰士之能享大名顯當世者莫不<lb/>
　有先逹之士負天下之望者為之前士之能垂休光<lb/>
　照後世者亦莫不有後進之士負天下之望者為之<lb/>
　後莫為之前雖美而不彰莫為之後雖盛而不傳是<lb/>
　二人者未始不相須也然而千百載乃一遇焉豈上<lb/>
　之人無可援下之人無可推與何其相須之殷而相<lb/>
　遇之疎也其故在下之人負其能不肯諂其上上之<lb/>
<pb n="KR3j0045_WYG_013-4a"/>
　人負其位不肯顧其下故髙才多戚戚之窮盛位無<lb/>
　赫赫之光是二人者之所為皆過也未嘗干之不可<lb/>
　謂上無其人未嘗求之不可謂下無其人愈之誦此<lb/>
　言乆矣未嘗敢聞於人側聞閤下抱不世出之才云<lb/>
　云皇甫湜上江西李大夫書曰居蓬衣白之士所以<lb/>
　勤身苦心矻矻皇皇出其家辭其親甘窮饑而樂離<lb/>
　别者豈有貳事哉篤守道而求知也有位之人所以<lb/>
　休聲茂功鑠光保大不絶勲而窮名者亦無異術焉<lb/>
<pb n="KR3j0045_WYG_013-4b"/>
　樂育材而得人也人無所知雖賢如仲尼窮死而道<lb/>
　屯況其下者乎未得其人雖聖如唐堯水不抑而凶<lb/>
　未去況其下者乎故上之於人下之求知相須若此<lb/>
　之急而相得若此之難者何也盖以在位者居髙而<lb/>
　聴深在下者行卑而跡賤其事勢不同出處相懸故<lb/>
　也況乎上之人負其位不肯求下之人負其才不肯<lb/>
　屈此其所以相須若此之急相得若此之難也湜自<lb/>
　學聖人之道誦之於口銘之於心徒恨今之人待士<lb/>
<pb n="KR3j0045_WYG_013-5a"/>
　之分以虚華而今之士望人之分以豪末上下相鼓<lb/>
　波流相翻是以役役栖栖獨鬱鬱而無語竊以閤下<lb/>
　以周召之才云云二書皆用此意<lb/>
　　陳遵投轄<lb/>
大抵觀史當逆其意不可泥其文如陳遵傳云遵每大<lb/>
　飲酒賔客滿堂輙閉門取客車轄投井中雖有急終<lb/>
　不得去如傳所云則遵閉門投轄率以為常何其不<lb/>
　近人情如此每閉門不放客出可也何至每以其轄<lb/>
<pb n="KR3j0045_WYG_013-5b"/>
　投井中耶盖投轄事一時偶然耳非謂其常如是也<lb/>
　遵間嘗因醉中留客不住遂取客車轄投於井中史<lb/>
　家紀此一事以見遵平時好留客如此後人不考其<lb/>
　意遂謂常取人車轄投井中如李方叔詩可笑陳孟<lb/>
　公好客常投轄何不曉事如此<lb/>
　　阿買<lb/>
晉宋人多稱阿如云阿戎阿連之類或者謂此語起於<lb/>
　曹操稱阿瞞僕謂不然觀漢武帝呼陳后為阿嬌知<lb/>
<pb n="KR3j0045_WYG_013-6a"/>
　此語尚矣設謂此婦人之稱則間以男子者如漢殽<lb/>
　阬碑隂有阿奉阿買阿興等名韓退之詩阿買不識<lb/>
　字知阿買之語有自<lb/>
　　士君子立論之難<lb/>
甚哉士君子立論之難也東坡曰取之以仁義守之以<lb/>
　仁義者周取之以詐力守之以詐力者秦以秦之所<lb/>
　以取取之以周之所以守守之者漢也僕謂漢取天<lb/>
　下雖不無詐力何嘗不以仁義漢守天下雖不無仁<lb/>
<pb n="KR3j0045_WYG_013-6b"/>
　義何嘗不以詐力宣帝嘗曰我家自有制度本以霸<lb/>
　王道雜之此語甚當似不若曰雜秦周之所以取者<lb/>
　取之雜秦周之所以守者守之者漢也溫公曰才徳<lb/>
　兼全謂之聖人才徳兼亡謂之愚人徳勝才為君子<lb/>
　才勝徳為小人僕謂聖人道化之妙應變無方者也<lb/>
　豈可以才徳論耶才徳兼全固雖天然資禀甚髙者<lb/>
　能之然在聖人似不當以是論何者要有所局也孟<lb/>
　子曰可欲之謂善有諸已之謂信充實之謂美充實<lb/>
<pb n="KR3j0045_WYG_013-7a"/>
　而有光輝之謂大大而化之之謂聖聖而不可知之<lb/>
　之謂神斯可謂善論聖人矣僕晩進寡陋不足以窺<lb/>
　前輩藩籬之萬一鄙見如此未知是否<lb/>
　　美事不兩全<lb/>
腰纒十萬貫騎鶴上揚州天下美事安有兼得之理夏<lb/>
　侯嘉正喜丹竈又欲為知制誥嘗曰使我得水銀銀<lb/>
　半兩知制誥三日平生足矣二願竟不遂而卒白樂<lb/>
　天棄冠冕而歸鍛煉丹竈未成除書已到世事相妨<lb/>
<pb n="KR3j0045_WYG_013-7b"/>
　每每如此盖造化之工不容兼取既欲為官又欲為<lb/>
　仙安有是理耶<lb/>
　　夷亭之讖<lb/>
僕自幼嘗聞鄉中長老言潮至夷亭出狀元不曉所謂<lb/>
　己亥庚子連嵗大旱鹹鹵之水果至崑山境上所謂<lb/>
　夷亭末地是時黄由魁天下次舉鄉中又籍籍言潮<lb/>
　水至夷亭未以為信也甲辰嵗衛涇又魁天下蘇之<lb/>
　為州自本朝開國以來未有占大魁者而連舉預焉<lb/>
<pb n="KR3j0045_WYG_013-8a"/>
　甚為鄉中偉觀僕嘗作啓賀衛魁一聨有曰謂夷亭<lb/>
　兩見潮水君其應吉讖而登大魁而姑蘇連出異人<lb/>
　我欲作雅歌而紀盛事盖實録也<lb/>
　　書詞輕重<lb/>
無垢先生為郎曹日唯室先生通書則曰子韶郎中老<lb/>
　兄及入西清書詞之禮頓加稱官而不稱字門人疑<lb/>
　之或以問唯室曰今為天子從臣不比向來當還其<lb/>
　禮豈以故舊之私廢之時人以為識體僕伯祖公達<lb/>
<pb n="KR3j0045_WYG_013-8b"/>
　與許右丞少伊有筆研之舊洎許入政府伯祖猶為<lb/>
　士人書問往來不廢俱以字稱或謂伯祖許公隆貴<lb/>
　毋稱其字伯祖曰不然故舊之義安可以窮逹異之<lb/>
　哉然伯祖字之而許亦不以為嫌人嘉伯祖之不屈<lb/>
　服許公之有量<lb/>
　　新莽威斗<lb/>
避暑録載韓玉汝家有王莽銅枓狀如勺以今尺度之<lb/>
　長一尺三寸其柄有銘曰大官乗輿十湅銅枓重三<lb/>
<pb n="KR3j0045_WYG_013-9a"/>
　斤九兩新始建國天鳳上戊六年十二月工遵造史<lb/>
　臣閎掾臣岑掌旁丞臣𢎞令臣栩第二十六枓食器<lb/>
　其文如此又觀隸釋載新莽候鉦銘候鉦重五十來<lb/>
　斤新始建國地皇上戊二年古工二晦造嗇夫放守<lb/>
　史凡掾太守左丞守令嘉掌共上大夫<hi>闕二字</hi>省其文<lb/>
　意亦如此二銘甚相類僕考新莽傳建國八年改天<lb/>
　鳳天鳳六年改地皇莽自以土行故以戊子代甲子<lb/>
　為六旬之首冠用戊子為元日是以每年有上戊之<lb/>
<pb n="KR3j0045_WYG_013-9b"/>
　文又按天鳳四年八月莽親之南郊鑄作威斗威斗<lb/>
　以五石銅為之若北斗長二尺五寸欲以厭勝衆兵<lb/>
　既畢令司命負之莽出在前入在御旁其用如此後<lb/>
　劾孔仁亦曰右杖威節左負威斗玉汝家所藏銅斗<lb/>
　正此物也觀制度亦相似第尺寸差殊耳前後所製<lb/>
　固自不同又觀南史有人開𤣥武湖於古冢上得一<lb/>
　銅斗有柄文帝以訪朝士何承天謂此亡新威斗莽<lb/>
　三公亡者賜之一在冢外一在冢内時三公居江左<lb/>
<pb n="KR3j0045_WYG_013-10a"/>
　者惟甄邯必邯之墓俄啓冢又得一斗復有石銘大<lb/>
　司徒甄邯之墓人皆服其博識又知當時威斗有以<lb/>
　賜大臣者如此候鉦無所考據然不觀候鉦銘無以<lb/>
　驗銅枓為真新始物也候鉦銘云重五十來斤來字<lb/>
　上加一㸃是桼字古人七字有如此借用者因知北<lb/>
　齊文宣以七為桼而誅弟上黨王渙其指亦有自<lb/>
　　漢人居䘮<lb/>
漢人居䘮率多以日易月罕有終三年之制者其制自<lb/>
<pb n="KR3j0045_WYG_013-10b"/>
　文帝始文帝遺詔令臣子勿乆䘮已𦵏則除自後因<lb/>
　而弗改習以成俗故翟方進為相後母終既𦵏三十<lb/>
　六日除服起視事以為身備漢相不敢踰國家之制<lb/>
　然當時亦知終三年䘮為盡禮如原渉行父䘮三年<lb/>
　顯名天下河間惠王行母䘮三年詔書褒稱以為宗<lb/>
　室儀表薛宣後母死其弟脩去官持三年䘮而宣不<lb/>
　然遂以不孝免又漢碑中有居䘮二交菲五五者則<lb/>
　以為美談如李翊費鳳之徒以為至孝銘為考憂釋<lb/>
<pb n="KR3j0045_WYG_013-11a"/>
　紼公義卓休其見推往往如此則知當時丁父母憂<lb/>
　持三年䘮者鮮矣不特不能持三年䘮且居憂而遷<lb/>
　除者有之如魯峻居母憂自乞拜議郎是也漢人居<lb/>
　䘮大率可見奪情廢禮往往行之而安其薄甚矣然<lb/>
　又有過於厚者如髙陽令楊著遭從兄憂而去官度<lb/>
　尚遭從父憂而解秩又有為其師服斬䘮三年而不<lb/>
　釋者禮之過不及如此<lb/>
　　漢人下語<lb/>
<pb n="KR3j0045_WYG_013-11b"/>
鄒陽曰髙皇帝收敝民之倦谷永曰陛下當盛壯之隆<lb/>
　太史公年表楊惲皆曰當盛漢之隆班固曰髙帝行<lb/>
　寛仁之厚杜延年曰晉獻被納謗之讒申生蒙無罪<lb/>
　之辜枚乗曰馬方駭鼓而驚東方朔曰賜清燕之閒<lb/>
　漢人文章有如此下語者似覺意疊要不害於理近<lb/>
　時有直學士院制誥中用龍光之寵之語而上不喜<lb/>
　以謂意重惜當時無以此言奏之客有言上語者躊<lb/>
　躇乆之謂寵字難改僕謂求便於時作龍光之渥為<lb/>
<pb n="KR3j0045_WYG_013-12a"/>
　穏帖也僕又考之龍光二字六經中别無出處惟詩<lb/>
　有之據詩為龍乃寵字借寵為龍耳然漢人碑刻以<lb/>
　龍光對言鶴鳴是又以為龍鳳之龍矣<lb/>
　　弟姪獻言<lb/>
兄弟之子猶子也古人視姪以父道曰叔父曰大人而<lb/>
　事叔亦以子禮叔姪之分與父子同是以後世贈言<lb/>
　不敢施於叔父者正懼其僭也僕謂古人叔姪之分<lb/>
　雖有間而事有可告則不可得而隱古人叔姪之間<lb/>
<pb n="KR3j0045_WYG_013-12b"/>
　自有相與之至情初不以尊卑為間者僕觀爰盎為<lb/>
　吳相臨行辭其兄子種種謂盎曰吳王驕日乆國多<lb/>
　姦今君欲刻治彼不上書告君則利劒刺君矣南方<lb/>
　卑濕君能日飲亡何說王毋反而已如此則幸得脫<lb/>
　觀此數語斷斷乎治吳之藥石也種為此言不以為<lb/>
　嫌盎受其說不以為罪盎用種計迄善於吳此正姪<lb/>
　規叔之一例也唐人如沈亞之歐陽詹權徳輿之徒<lb/>
　皆有送叔序豈非祖此意乎芮城府君為御史將行<lb/>
<pb n="KR3j0045_WYG_013-13a"/>
　謂文中子曰何以贈我子曰清而無介直而無執此<lb/>
　又弟獻言之一例也如柳子厚等亦有送兄序<lb/>
　　㳺士持書干謁<lb/>
今游士持朝士書走江淮謁州郡往往視書之輕重而<lb/>
　次第之此風其來尚矣僕觀沈亞之集有與路鄜州<lb/>
　一書其間言某自某方來以某執事書視書為之輕<lb/>
　重書多者館善宇飽善味書之次者又次之其有無<lb/>
　因而至者雖辯智過人猶以為狂即與偶然之輩徼<lb/>
<pb n="KR3j0045_WYG_013-13b"/>
　幸之徒退栖陋室與百姓雜處飯惡味且是謁閤下<lb/>
　者不獨盡窮餓求粟帛者亦有抱其才智求臧否於<lb/>
　閤下合一貫以禮而以書不書為輕重竊恐天下之<lb/>
　士其來閤下門者皆爭齎書為糧受閤下之惠而皆<lb/>
　曰某官之書而禮我何有愧於閤下不惟不愧且將<lb/>
　憤怨閤下勞費以無益觀亞之所言可以見當時游<lb/>
　謁之士<lb/>
　　王勃等語<lb/>
<pb n="KR3j0045_WYG_013-14a"/>
王勃云落霞與孤鶩齊飛秋水共長天一色當時以為<lb/>
　工僕觀駱賔王集亦曰斷雲將野鶴俱飛竹響共雨<lb/>
　聲相亂曰金飈將玉露俱清柳黛與荷緗漸歇曰緇<lb/>
　衣將素履同歸廊廟與江湖齊致此類不一則知當<lb/>
　時文人皆為此等語且勃此語不獨見於滕王閣序<lb/>
　如山亭記亦曰長江與斜漢爭流白雲將紅塵並落<lb/>
　歐公集古録載徳州長夀寺碑與西清詩話如此等<lb/>
　語不一僕因觀文選及晉宋間集如劉孝標王仲寳<lb/>
<pb n="KR3j0045_WYG_013-14b"/>
　陸士衡任彦昇沈休文江文通之流往往多有此語<lb/>
　信知唐人句格皆有自也李商隱曰青天與白水環<lb/>
　流紅日共長安俱逺陳子昻曰殘霞將落日交暉逺<lb/>
　樹與孤煙共色曰新交與舊識俱懽林壑共煙霞對<lb/>
　賞<lb/>
　　二史下即字<lb/>
班馬二史下即字曰所治即上意所欲辠予監吏深刻<lb/>
　者即上意所欲釋予監吏輕平者即豪必舞文巧詆<lb/>
<pb n="KR3j0045_WYG_013-15a"/>
　即下户羸弱雖文致法往往釋之曰其在朝君語及<lb/>
　之即危言不及之即危行曰國有道即順命無道即<lb/>
　衝命曰今單于即能前天子自將兵討即不能亟南<lb/>
　面而臣於漢曰言無男即喜言漢廷治有男即怒曰<lb/>
　温舒善事有勢者即無勢視之如奴曰今能入關破<lb/>
　秦甚善即不能諸侯虜吾屬而東曰即有緩急真可<lb/>
　將兵曰即無事當窮究曰漢即來我即發曰即上云<lb/>
　云大王即有周召之名似此言甚多即之為言就也<lb/>
<pb n="KR3j0045_WYG_013-15b"/>
　亦當時史文之語助耳<lb/>
　　丈人<lb/>
今人呼丈人為泰山或者謂泰山有丈人峯故云據雜<lb/>
　俎載唐明皇東封以張說為封禪使及已三公以下<lb/>
　皆轉一品說以壻鄭鎰官九品因說遷五品𤣥宗怪<lb/>
　而問之鎰不能對黄番綽對曰泰山之力也與前說<lb/>
　不同後山送外舅詩丈人東南英注謂丈人字俗以<lb/>
　為婦翁之稱然字則逺矣其言雖如此而不考所自<lb/>
<pb n="KR3j0045_WYG_013-16a"/>
　僕觀三國志裴松之注獻帝舅車騎將軍董句下謂<lb/>
　古無丈人之名故謂之舅按裴松之宋元嘉時人呼<lb/>
　婦翁為丈人已見此時<lb/>
　　晉官品占田<lb/>
晉平吳之後制官品占田之法第一品占五十頃第二<lb/>
　品四十五頃第三品四十頃第四品三十五頃第五<lb/>
　品三十頃第六品二十五頃第七品二十頃第八品<lb/>
　十五頃第九品十頃而又各以品之髙卑䕃其親屬<lb/>
<pb n="KR3j0045_WYG_013-16b"/>
　多者及九族少者三世國朝近制官品限田多寡之<lb/>
　格其與晉同而較之舊制已減半矣<lb/>
　<lb/>
　<lb/>
　<lb/>
　<lb/>
　<lb/>
　野客叢書卷十三<lb/>
</p>
<p>
</p>
  </div>
</body>
</text>
</TEI>
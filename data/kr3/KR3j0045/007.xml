<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷七</head> <lb/>
    <p>
<pb n="KR3j0045_WYG_007-1a"/>
欽定四庫全書<lb/>
　野客叢書卷七<lb/>
　　　　　　　　　　　　　宋　王楙　撰<lb/>
　　拾遺記言傅説<lb/>
王子年拾遺記殷湯門載傅説賃為赭衣舂於深巖以<lb/>
　自給夢乘雲繞日而行筮得利建侯卦嵗餘湯以玉<lb/>
　帛聘而為阿衡僕謂湯所聘者伊尹而傅説起於髙<lb/>
　宗之世相去二十來世如此之逺而此言湯時傅説<lb/>
<pb n="KR3j0045_WYG_007-1b"/>
　云云無乃誤乎<lb/>
　　二書中言餳字<lb/>
劉禹錫嘗曰詩用僻字須有來處宋考功詩云馬上逢<lb/>
　寒食春來不見餳疑此字僻因讀毛詩有瞽注乃知<lb/>
　六經中惟此注有餳字僕觀揚雄方言有此一字觀<lb/>
　樊鯈傳三嵗獻甘醪膏餳知漢人嘗有此語又考周<lb/>
　禮少師掌敎簫注亦有餳字則是餳字六經中不但<lb/>
　詩注有此一字又見於周禮注矣禹錫所言是未深<lb/>
<pb n="KR3j0045_WYG_007-2a"/>
　考僕因觀唐人詩集有曰馬上逢寒食途中屬暮春<lb/>
　可憐江浦望不見洛橋人此宋考功途中寒食詩也<lb/>
　有曰嶺表逢寒食春來不見餳洛中新甲子何日是<lb/>
　清明此沈佺期詩也禹錫舉考功馬上逢寒食之言<lb/>
　而綴以佺期春來不見餳之句是又誤以二詩為一<lb/>
　詩言耳然則春來不見餳乃佺期之句非考功之作<lb/>
　也<lb/>
　　損益前人詩語<lb/>
<pb n="KR3j0045_WYG_007-2b"/>
詩眼曰沈佺期詩人如天上坐魚似鏡中懸子美詩春<lb/>
　水船如天上坐老年花似霧中看不免蹈襲隨筆曰<lb/>
　子美詩夜足沾沙雨春多逆水風樂天詩巫山夜足<lb/>
　沾沙雨隴水春多逆水風白用杜句如此僕謂此非<lb/>
　襲用前人句也以前人詩語而以己意損益之在當<lb/>
　時自有此體不特此二者如李嘉祐詩水田飛白鷺<lb/>
　夏木囀黄鸝而王維詩漠漠水田飛白鷺隂隂夏木<lb/>
　囀黄鸝薛據詩省署開文苑滄浪學釣翁而子美詩<lb/>
<pb n="KR3j0045_WYG_007-3a"/>
　獨當省署開文苑兼泛滄浪學釣翁劉長卿詩柳色<lb/>
　孤城外鶯聲細雨中而武伯蒼詩千條翠柳衡門裏<lb/>
　百囀黄鸝細雨中増前人之語者如此又有損前人<lb/>
　句語者如王維詩九天閶闔開宫殿萬國衣冠拜冕<lb/>
　旒而杜子美詩閶闔開黄道衣冠拜紫宸是也有全<lb/>
　用前人一句而以己意貼之者如沈雲卿雲白山青<lb/>
　千萬里㡬時重謁聖明君而子美則曰雲白山青萬<lb/>
　餘里愁看直北是長安是也有以前人五字句衍為<lb/>
<pb n="KR3j0045_WYG_007-3b"/>
　七字句者如沈佺期詩秦地平如掌而李白詩秦川<lb/>
　四面平如掌是也李肇謂王維好竊人對范元實謂<lb/>
　老杜不免蹈襲斯見謬矣抑又考之沈佺期人如天<lb/>
　上坐魚似鏡中懸此語又有所自觀陳釋慧標詩舟<lb/>
　如空裏泛人似鏡中行王逸少詩山隂道上行如在<lb/>
　鏡中游得非祖此乎杜子美詩曰春水船如天上坐<lb/>
　李白曰人行明鏡中鳥度屏風裏盧懷慎曰樓臺影<lb/>
　就波中出日月光疑鏡裏懸是皆體貼此意<lb/>
<pb n="KR3j0045_WYG_007-4a"/>
　　韓李設諭<lb/>
韓退之自薦書曰假如賢者至閤下乃一見之愚者至<lb/>
　不得見焉則賢者莫不至而愚者日逺矣假如愚者<lb/>
　至閤下以千金與之賢者至亦以千金與之則愚者<lb/>
　莫不至而賢者日逺矣李翺薦所知書曰兹有二人<lb/>
　偕來其一人賢士也其一人常常人也待之禮貌不<lb/>
　加崇焉則賢者行賢者行則常常之人日來矣况其<lb/>
　待常常之禮貌加厚則善人何求而來哉二公均以<lb/>
<pb n="KR3j0045_WYG_007-4b"/>
　是意設諭别白是否其理明甚非老於文筆者不及<lb/>
　此<lb/>
　　韓用杜格<lb/>
杜子美逢李龜年詩曰岐王宅裏尋常見崔九堂前㡬<lb/>
　度聞正是江南好風景落花時節又逢君韓退之井<lb/>
　詩曰賈誼宅中今始見葛洪山下昔曾窺寒泉百尺<lb/>
　空看影正是行人暍死時杜詩老妻畫紙為棊局稚<lb/>
　子敲鍼作釣鉤韓詩已呼孺人戛鳴瑟更遣稚子傳<lb/>
<pb n="KR3j0045_WYG_007-5a"/>
　清杯因知韓詩亦自杜詩中來儲光羲詩孺人善逢<lb/>
　迎稚子解趨走孺人對稚子又出於江淹恨賦<lb/>
　　承露絲囊<lb/>
懶真子讀杜牧之詩千秋佳節名空在承露絲囊世已<lb/>
　無謂漢以金盤承露而唐以絲囊絲囊可以承露乎<lb/>
　此不可解僕謂懶真是未深考按華山記𢎞農鄧紹<lb/>
　八月曉入華山見童子執五綵囊盛栢葉露食之此<lb/>
　事在漢武之前是以武帝於其地造望仙等宫觀又<lb/>
<pb n="KR3j0045_WYG_007-5b"/>
　觀梁文帝眼明囊賦序曰俗之婦人八月旦多以錦<lb/>
　翠珠寳為眼明囊因凌晨拭目唐人千秋節以絲囊<lb/>
　盛露亦襲其舊正八月初故事<lb/>
　　不識撐犁事<lb/>
緗素雜記云永叔代王狀元謝啟陸機閲史尚靡識於<lb/>
　撐犁枚臯屬文徒自成於骫骳沈元用啟讀撐犁而<lb/>
　靡識敢謂知書問祈招而不知尚慙寡學陸機不識<lb/>
　撐犁事竟不知載何書僕謂此見𤣥晏春秋曰予讀<lb/>
<pb n="KR3j0045_WYG_007-6a"/>
　匈奴傳不識撐犁孤塗之事有胡奴執燭顧而問之<lb/>
　奴曰撐犁天子也言匈奴號撐犁猶漢人稱天子也<lb/>
　於是曠然發寤其事亦著藝文類聚類要諸書然則<lb/>
　不識撐犁者乃皇甫謐非陸機也歐公謂陸機得非<lb/>
　别有所據乎<lb/>
　　豹文鼮䑕<lb/>
郭璞注爾雅謂豹文鼮䑕漢武帝時得此孝㢘郎終軍<lb/>
　知之賜絹百匹其後如崔偓佺劉士𤣥之徒皆知其<lb/>
<pb n="KR3j0045_WYG_007-6b"/>
　説唐藝文類聚亦云終軍知豹文鼮䑕武帝賜絹百<lb/>
　匹僕考前漢諸書不聞終軍有此事讀後漢竇攸家<lb/>
　傳光武宴百僚於雲臺得豹文之䑕問羣臣莫知之<lb/>
　惟竇攸曰此鼮䑕也詔問所出曰見爾雅驗之果然<lb/>
　賜絹百匹詔公卿子弟就攸學爾雅是以徐陵謝啟<lb/>
　曰雖賈逵之頌神爵竇攸之對鼮䑕方其寵錫獨有<lb/>
　光前得非即此事而誤以為終軍乎摯虞三輔決録<lb/>
　亦謂竇攸<lb/>
<pb n="KR3j0045_WYG_007-7a"/>
　　紫荷囊<lb/>
前輩謂尚書紫荷囊事案晉志八坐尚書荷紫以生紫<lb/>
　為袷綴之外服加於肩上又梁史周捨問劉杳尚書<lb/>
　著紫荷橐竟何所出杳曰張安世傳持橐囊也荷乃<lb/>
　負荷之荷人讀為平聲遂有此誤雖歐陽文忠公宋<lb/>
　景文公有所不免僕謂不然紫荷囊事其説已久非<lb/>
　歐宋之誤也觀唐類表有云佩蒼玊負紫荷歐宋之<lb/>
　語豈無自邪僕因考之沈約宋志蕭子顯齊志皆謂<lb/>
<pb n="KR3j0045_WYG_007-7b"/>
　紫袷囊俗呼曰紫荷或曰負荷以行隋志曰朝服綴<lb/>
　紫荷録令左僕射左荷右僕射尚書右荷是則紫荷<lb/>
　之説自晉宋以來有之劉杳謂持橐簪筆出張安世<lb/>
　傳不知出於趙充國傳漫録謂左荷右荷出隋樂志<lb/>
　不知出於禮志<lb/>
　　五技之䑕有二<lb/>
今讀荀子鼯䑕五技而窮為貓䑕之䑕唐藝文類聚亦<lb/>
　編入䑕門僕考之乃螻蛄非䑕也按本草廣雅皆謂<lb/>
<pb n="KR3j0045_WYG_007-8a"/>
　荀之鼯䑕為螻蛄一名碩䑕易晉如碩䑕孔頴達正<lb/>
　義引蔡邕勸學篇云碩䑕五能不成一技注云能飛<lb/>
　不能上屋能緣不能窮木能游不能度谷能穴不能<lb/>
　藏身能走不能先人荀子鼯䑕五技而窮竝為螻蛄<lb/>
　也而魏詩碩䑕刺重斂傳注皆謂大䑕則爾雅所謂<lb/>
　碩䑕闗中呼為鼩䑕陸璣云今河東有大䑕能人立<lb/>
　交前兩脚於頸上跳舞善鳴食人禾苖人逐則走水<lb/>
　空中亦有五技或謂之雀䑕然則螻蛄與此䑕同名<lb/>
<pb n="KR3j0045_WYG_007-8b"/>
　碩䑕皆有五技但螻蛄技窮而此䑕技不窮故耳陸<lb/>
　農師埤雅謂五技而窮者為飛生與諸説不同<lb/>
　　鷹犬諭人<lb/>
頌人之美以飛走比况者有之不過用麟鳳虎豹鷹鵬<lb/>
　之類而已然罕有以犬為美况者觀後漢張表碑云<lb/>
　仕郡為督郵鷹撮盧擊此何理哉今人以掾曹取媚<lb/>
　上官奔走為用者為鷹犬乃知亦有自云<lb/>
　　陳平用張辟疆計<lb/>
<pb n="KR3j0045_WYG_007-9a"/>
世稱良平之智而良之智夐非平之所能僕嘗著良平<lb/>
　論辨之詳矣兹不復論因閲前漢外戚傳見張辟疆<lb/>
　勸陳平進用台産輩以解吕后之憤乃信有乃父風<lb/>
　當惠帝崩太后發喪哭而泣不下留侯子張辟疆為<lb/>
　侍郎年十五謂丞相陳平曰太后獨有帝今哭而不<lb/>
　哀君知其解未陳平曰何解辟疆曰帝無壯子太后<lb/>
　畏君等今請拜吕台吕産為將將兵居南北軍及諸<lb/>
　吕皆官居中用事如此則太后心安君等幸脱禍矣<lb/>
<pb n="KR3j0045_WYG_007-9b"/>
　丞相如辟疆計請之太后説其哭乃哀夫陳平至是<lb/>
　時亦已老矣其平生用智至此亦可謂熟矣然受敎<lb/>
　於張辟疆十五嵗之子従容解吕后之憤是平之智<lb/>
　不惟不及其父且不及其子逺甚揚子雲美辟疆之<lb/>
　覺陳平而李徳裕非之僕謂辟疆正料台産庸材有<lb/>
　不足慮故使之暫掌二軍使其材不可制決不出此<lb/>
　計矣有以見辟疆術髙詩曰是以似之辟疆之謂與<lb/>
　張良傳末但言子不疑嗣侯不聞辟疆之名何邪<lb/>
<pb n="KR3j0045_WYG_007-10a"/>
　　杜荀鶴句<lb/>
髙齋詩話曰山谷嘗云杜荀鶴詩舉世盡従愁裏老正<lb/>
　好對韓退之詩誰人肻向死前休僕考荀鶴詩元有<lb/>
　是對其詩曰南來北去二三年年去年來兩髩斑舉<lb/>
　世盡從愁裏老誰人肻向死前閒退之易閒字為休<lb/>
　字耳退之在前荀用其語僕謂誰人肻向死前休與<lb/>
　誰人肻向死前閒二句皆當理然豈可誣舉世之人<lb/>
　盡従愁裏老邪盖有春風和氣中過一生者但不多<lb/>
<pb n="KR3j0045_WYG_007-10b"/>
　耳不若曰浮世多從忙裏老<lb/>
　　蘇黄互相引重<lb/>
漁隠云元祐文章世稱蘇黄然二公爭名互相譏誚東<lb/>
　坡謂魯直詩文如蝤蛑江珧柱格韻髙絶盤餐盡廢<lb/>
　然不可多食多食則發風動氣山谷亦曰盖有文章<lb/>
　妙一世而詩句不逮古人者此指東坡而言也殊不<lb/>
　知蘇黄二公同時實相引重黄推蘇尤謹而蘇亦獎<lb/>
　成之甚力黄云東坡文章妙一世乃謂效庭堅體正<lb/>
<pb n="KR3j0045_WYG_007-11a"/>
　如退之效孟郊盧仝詩蘇云讀魯直詩如見魯仲連<lb/>
　李太白不敢復論鄙事其互相推許如此豈争名者<lb/>
　㢤詩文比之蝤蛑江珧柱豈不謂佳至言發風動氣<lb/>
　不可多食者謂其言有味或不免譏評時病使人動<lb/>
　不平之氣乃所以深美之非譏之也文章妙一世而<lb/>
　詩句不逮古人此語盖指曽子固亦當時公論如此<lb/>
　豈坡公邪以坡公詩句不逮古人則是陳夀謂孔明<lb/>
　兵謀将略非其所長者也此郭次象云<lb/>
<pb n="KR3j0045_WYG_007-11b"/>
　　陳文惠詩句<lb/>
張文潛云陳文惠公題松江詩落句云西風斜日鱸魚<lb/>
　香言松江有鱸魚耳當用此鄉字而數本見皆作香<lb/>
　字魚未為羮雖嘉魚直腥耳安得香哉松江詩話曰<lb/>
　魚雖不香作羮芼以薑橙而往往馨香逺聞故東坡<lb/>
　詩曰小船燒薤搗香虀李伯巽詩曰香虀何處煑鱸<lb/>
　魚魚作香字未為非也僕謂作者正不必如是之泥<lb/>
　劉夢得詩曰湖魚香勝肉孰謂魚不當言香邪但此<lb/>
<pb n="KR3j0045_WYG_007-12a"/>
　鱸魚香云者謂當八九月鱸魚肥美之時節氣味耳<lb/>
　非必指魚之馨香也張右史之説既已失之而周知<lb/>
　和乃復强牽引蘇黄二詩以證鱸魚香之説且謂芼<lb/>
　以薑橙往往馨香逺聞其見謬甚所謂道在邇而求<lb/>
　諸逺鱸魚香字比鱸魚鄉甚覺氣味長更與識者叅<lb/>
　之<lb/>
　　割名割炙<lb/>
漢書載揚雄解嘲曰司馬長卿竊訾於卓氏東方朔割<lb/>
<pb n="KR3j0045_WYG_007-12b"/>
　名於細君師古注謂以肉歸遺細君是割損其名而<lb/>
　文選載此文則曰東方朔割炙於細君良注謂方朔<lb/>
　拔劒割肉以歸炙亦肉也二説雖不同皆通於理漢<lb/>
　書又曰欲談者宛舌而固聲師古注謂宛屈也固閉<lb/>
　也而文選則曰欲談者卷舌而同聲翰注則又曰同<lb/>
　聲謂候衆言舉而相效也而方言所載則曰含聲而<lb/>
　寃舌漢書張耳傳外黄富人女甚美庸奴其夫而史<lb/>
　記謂外黄女甚美嫁庸奴亡其夫嫁張耳二義不同<lb/>
<pb n="KR3j0045_WYG_007-13a"/>
　漢書李廣傳載程不識語曰李将軍極簡易然虜卒<lb/>
　犯之無以禁而其士亦佚樂為之死我軍雖煩擾虜<lb/>
　亦不得犯我而史記所載則李廣軍極簡易云云而<lb/>
　其士卒亦佚樂咸樂為之死而我軍云云以李軍對<lb/>
　吾軍而言士卒佚樂故咸樂為之死讀史記之文知<lb/>
　漢書為疎鹵也<lb/>
　　唐壞麻事<lb/>
唐書曰陽城為諫議大夫帝欲相裴延齡城曰脱以裴<lb/>
<pb n="KR3j0045_WYG_007-13b"/>
　延齡為相吾當取白麻壞之㑹要曰延齡儻相吾惟<lb/>
　抱白麻慟哭世説曰李甘為侍御史鄭注求入相甘<lb/>
　言於朝曰宰相代天理物注何人敢兹叨竊白麻若<lb/>
　出吾必壞之㑹要又曰景福二年以李磎為相宣制<lb/>
　日知制誥劉崇魯抱其麻而哭之乃授磎太子少師<lb/>
　　蕭張封地<lb/>
鄼有二地名屬南陽者音賛屬沛郡者音嵯按茂陵書<lb/>
　曰蕭何國在南陽則是蕭何封賛明矣而沛有泗水<lb/>
<pb n="KR3j0045_WYG_007-14a"/>
　亭班固銘曰文昌四友漢有蕭何序功第一就封於<lb/>
　鄼誤以為沛地之嵯矣楊巨源詩曰請問漢家功第<lb/>
　一麒麟閣上識鄼侯姚合詩曰鄼侯宅過謙賈島詩<lb/>
　曰往嵗鄼侯鎮諸家皆承此謬劉晏嵗輸至天子曰<lb/>
　卿朕鄼侯也唐書釋文鄼南陽縣名則旰切此正得<lb/>
　之留亦有二地名一彭城之留一陳留王叔原諸家<lb/>
　所考子房所封乃彭城之留僕考張良碑正在彭城<lb/>
　之留子房廟中東漢時所立知叔原等所考為信然<lb/>
<pb n="KR3j0045_WYG_007-14b"/>
　而樂史寰宇記引城冡記乃謂張良封陳留侯食邑<lb/>
　小黄一萬戸此説謬矣范石湖留侯廟詩註曰自宋<lb/>
　武下敎修復時其失已久漫錄謂徐州沛縣今留城<lb/>
　鎮有留侯廟存焉<lb/>
　　地理訛舛<lb/>
載籍之間所言地理訛舛甚多不可勝述姑舉數端漢<lb/>
　文帝封淮南王長子陽周侯賜為廬江王應劭曰廬<lb/>
　子國廬子國即盧戎之地按左傳盧戎自在宜城山<lb/>
<pb n="KR3j0045_WYG_007-15a"/>
　中劭誤以中廬之廬為廬江之廬矣楚之熊繹所封<lb/>
　丹陽正南郡枝江之丹陽而西漢志注乃以曲阿之<lb/>
　丹陽為楚所封舜漁雷澤正城陽之雷澤而周處風<lb/>
　土記乃以呉之太湖大雷山小雷山為舜漁之所子<lb/>
　胥之胥山在嘉興東南而張晏乃以太湖之承胥二<lb/>
　山為子胥之山李白讀書於匡山正綿州大匡山小<lb/>
　匡山之處而寰海記舊注乃指江州匡廬山為白讀<lb/>
　書之所楚之雲夢跨江南北左傳曰王以田江南之<lb/>
<pb n="KR3j0045_WYG_007-15b"/>
　夢則知雲在江北而郭璞注爾雅乃以岳陽巴丘湖<lb/>
　為楚之雲夢後漢樊丹封謝陽侯正詩所謂申伯番<lb/>
　番既入于謝之謝地也而傳乃以為射陽按射陽在<lb/>
　山陽西即髙祖封項纒之地非丹封地也樊毅碑曰<lb/>
　謝陽之孫此可驗也<lb/>
　　鞅挾三術<lb/>
漢書載賔戲曰商鞅挾三術而鑽孝公應劭注謂王霸<lb/>
　富國强兵為三術師古注謂王一也霸二也富國强<lb/>
<pb n="KR3j0045_WYG_007-16a"/>
　兵三也僕謂三術者帝道王道霸道商君説秦孝公<lb/>
　用此三術也事見本傳雖繼之以富國之説即霸者<lb/>
　之用耳鑽者取必入之義是説得之張曲江詩曰既<lb/>
　聞持兩端復見挾三術又曰雖致負乗器初無挾術<lb/>
　鑽正用此事今人懷所製求上官知者目曰鑽具正<lb/>
　此義也<lb/>
　　三公詩句<lb/>
杜子美詩震雷翻幕燕驟雨落河魚姚合詩驚飇墜鄰<lb/>
<pb n="KR3j0045_WYG_007-16b"/>
　果暴雨落江魚皮日休詩髙風翔砌鳥暴雨失池魚<lb/>
　<lb/>
　<lb/>
　<lb/>
　<lb/>
　<lb/>
　<lb/>
　野客叢書卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷六</head> <lb/>
    <p>
<pb n="KR3j0045_WYG_006-1a"/>
欽定四庫全書<lb/>
　野客叢書卷六<lb/>
　　　　　　　　　　　　宋　王楙　撰<lb/>
　　荆公讀蘇文<lb/>
冷齋夜話載王荆公居鍾山一日於客處得東坡寳相<lb/>
　藏記展誦於風簷之下喜見鬚眉曰子瞻人中龍也<lb/>
　然有一字未穏客請願聞之公曰日勝日貧不若日<lb/>
　勝日負東坡聞之拊掌大笑以為知言又潘子真詩<lb/>
<pb n="KR3j0045_WYG_006-1b"/>
　話載東坡作表忠觀碑荆公寘坐隅有客問曰相公<lb/>
　亦喜斯人之作公曰斯絶似西漢坐客歎譽不已公<lb/>
　笑曰西漢誰文可擬坐客或比以司馬相如揚雄之<lb/>
　流公曰相如賦子虚大人洎諭蜀文封禪書耳雄所<lb/>
　著太𤣥法言以準易未見其敘事典贍若此直須與<lb/>
　子長馳騁上下如楚漢以來諸侯王年表苕谿漁隠<lb/>
　以謂熙寧間介甫當國力行新法子瞻譏誚其非形<lb/>
　於文章者多矣介甫能不芥蒂於胸次想亦未必深<lb/>
<pb n="KR3j0045_WYG_006-2a"/>
　喜其文章今二者所筆恐非其實僕謂二公皆一時<lb/>
　偉人其所不相能者特立朝議論間耳然其文章妙<lb/>
　處各自心服何嘗以平日議論不相能之故併以其<lb/>
　所長者忌之茍如是何以為二公漁隠以市井常態<lb/>
　測二公過矣此如顔師古謂蕭望之忌韓延夀之能<lb/>
　出己之上之説一同<lb/>
　　作字<lb/>
蔡寛夫詩話曰詩人用事有乗語意到輒従其方言為<lb/>
<pb n="KR3j0045_WYG_006-2b"/>
　之者亦自一體但不可為常耳呉人以作為佐音退<lb/>
　之詩非閣復非船可居兼可過君欲問方橋方橋如<lb/>
　此作乃用佐音不知當時所呼通爾或是戲語也僕<lb/>
　按廣韻作字有三音一則洛切二臧路切三則邏切<lb/>
　退之詩韻正叶則邏切音佐耳又後漢㢘范傳云廉<lb/>
　叔度來何暮不禁火民安作昔無襦今五袴此作字<lb/>
　臧路切音措耳又苕谿漁隠引老杜主人送客何所<lb/>
　作以謂此語已先於退之用矣僕謂何止老杜與杜<lb/>
<pb n="KR3j0045_WYG_006-3a"/>
　同時如岑參詩歸夢秋能作鄉書醉懶題在杜之先<lb/>
　如安東平古調微物雖輕拙手所作餘有三丈為郎<lb/>
　别厝此類甚多在退之之前不但杜用此語也古詞<lb/>
　所叶正與㢘歌一同明道雜志引皮日休詩共君作<lb/>
　箇生涯之語謂作讀為佐不止退之一詩僕謂張右<lb/>
　史亦失記杜岑之作爾權徳輿詩小婦無所作自注<lb/>
　音佐僕考小婦無所作乃古樂府中語以作為佐知<lb/>
　自古已然矣毛詩侯祝侯作字作詛字讀<lb/>
<pb n="KR3j0045_WYG_006-3b"/>
　　毛詩異同<lb/>
夢谿筆談曰書之闕誤有見於他書者如詩夭夭是椓<lb/>
　蔡邕傳作夭夭是加彼岨矣岐有夷之行朱浮傳作<lb/>
　彼岨者岐有夷之行坊記曰君子之道譬則坊焉大<lb/>
　戴記則云譬猶坊焉僕謂此一字猶不甚礙理者他<lb/>
　有礙理處甚多尚書異同僕已疏大略於前詩之異<lb/>
　同如賈山書引匪言不能胡此畏忌聴言則對譖言<lb/>
　則退而今詩則曰聴言則對誦言如醉又如楊秉疏<lb/>
<pb n="KR3j0045_WYG_006-4a"/>
　引敬天之威不敢馳驅而今詩則曰敬天之怒無敢<lb/>
　戲豫敬天之渝無敢馳驅漢人所引與今本文不同<lb/>
　往往而然盖嘗考之漢人引經間有可以證其闕誤<lb/>
　然其傳謬亦不為無之又不可盡以漢人所引為是<lb/>
　折衷於理斯可矣<lb/>
　　樂天姬侍<lb/>
隨筆云世言樂天侍兒惟小蠻樊素二人予讀集中有<lb/>
　詩曰菱角執笙簧谷兒抺琵琶紅綃信手舞紫綃隨<lb/>
<pb n="KR3j0045_WYG_006-4b"/>
　意歌自注云菱谷紫紅皆臧獲名若然紅紫二綃亦<lb/>
　妓也僕謂樂天之妓又不止此觀劉夢得集中有贈<lb/>
　小樊一詩曰花面丫頭十三四春來綽約向人時終<lb/>
　須買取名春草處處將行步歩隨又同州與樂天詩<lb/>
　注曰春草白君之舞妓也則知樂天姬侍又有本集<lb/>
　所不言者白詩曰小奴搥我足小婢搥我背又不知<lb/>
　小奴小婢者是何名也<lb/>
　　詩句用嫖姚事<lb/>
<pb n="KR3j0045_WYG_006-5a"/>
苕谿漁隠曰杜子美詩云借問大將誰恐是霍嫖姚漢<lb/>
　朝頻遣将應拜霍嫖姚按漢史顔師古注竝去聲呼<lb/>
　而此作平聲用盖従服䖍之音爾王荆公詩亦曰莫<lb/>
　敎空説霍嫖姚亦以平聲呼盖承襲子美之意也聞<lb/>
　見録亦以子美用嫖姚字為失且譏之曰退之云凡<lb/>
　為文詞宜略識字有以也夫僕謂二公不深考耳嫖<lb/>
　姚作平聲用自古已然不但子美荆公二人而已觀<lb/>
　梁蕭子顯詩夫壻仕嫖姚十八貴登朝庾信詩寒衣<lb/>
<pb n="KR3j0045_WYG_006-5b"/>
　須及早將寄霍嫖姚王褒詩樓蘭校尉稱嫖姚唐人<lb/>
　前詩已多如此而唐人如李嘉祐詩身逐嫖姚㡬日<lb/>
　歸髙適詩每逐嫖姚破骨都李白詩将軍兼領霍嫖<lb/>
　姚張祜詩二十逐嫖姚羅隠詩尊罍合伴霍嫖姚李<lb/>
　益詩君逐嫖姚将韋應物詩嫖姚恩顧下中有霍嫖<lb/>
　姚張籍詩曽將順策佐嫖姚為佐嫖姚未得還杜牧<lb/>
　之詩鏖兵不羨霍嫖姚李商隠詩五年従事霍嫖姚<lb/>
　郎士元詩壯心竟未嫖姚知本朝如王元之詩繡服<lb/>
<pb n="KR3j0045_WYG_006-6a"/>
　霍嫖姚劉貢父詩嫖姚不復顧家為陳後山詩故家<lb/>
　文物尚嫖姚如此甚多皆明知為平聲字用者未見<lb/>
　有作去聲呼盖承襲而然二公但見子美荆公用此<lb/>
　遂以為疑不知前後之人所用已如此也僕又考漢<lb/>
　志歌曰五音六律依韋響昭雜變竝㑹雅聲逺姚注<lb/>
　嫖姚也又武帝悼李夫人賦飄姚乎愈荘姚字無音<lb/>
　服䖍之為是音亦不為無據安可以不識字疵二子<lb/>
　　露盤<lb/>
<pb n="KR3j0045_WYG_006-6b"/>
緗素雜記載魏略曰明帝景初元年徙長安諸鐘簴駱<lb/>
　駝銅人重不可致留於霸壘大發卒鑄作銅人二號<lb/>
　曰翁仲又漢晉春秋曰帝徙盤盤折聲聞數十里金<lb/>
　狄或泣因留霸壘而唐李賀金銅仙人辭漢歌序云<lb/>
　魏明帝青龍九年八月詔宫官牽車而西取漢武捧<lb/>
　露盤仙人欲立置殿前既折盤仙人臨載乃潸然泣<lb/>
　下黄朝英謂明帝紀青龍五年三月改為景初元年<lb/>
　是嵗徙長安銅人重不可致而賀以為青龍九年八<lb/>
<pb n="KR3j0045_WYG_006-7a"/>
　月盖明帝以青龍五年三月改為景初元年至三年<lb/>
　而崩則無青龍九年明矣此皆朝英所云也僕謂賀<lb/>
　所引青龍固失然據今本李賀集云青龍元年非九<lb/>
　年也朝英誤認元年為九年耳<lb/>
　　東坡梅詞<lb/>
東坡在惠州有梅詞西江月末云髙情已逐曉雲空不<lb/>
　與梨花同夢盖悼朝雲而作苕谿漁隠曰王直方詩<lb/>
　話載晁以道云説之初見東坡此詞便知道此老須<lb/>
<pb n="KR3j0045_WYG_006-7b"/>
　過海只為古今人不曾道到此須罰敎去此言鄙俚<lb/>
　近於忌人之長幸人之禍且謂直方無識載之詩話<lb/>
　寜不畏人之譏乎僕謂晁以道此言非忌人之長幸<lb/>
　人之禍也盖以坡公道人所不能到之妙奪天地造<lb/>
　化之巧故有謫罰之語直方所載當有所自而漁隠<lb/>
　至以無識譏之是不思之過也髙齋詩話載王昌齡<lb/>
　梅詩云落落寞寞路不分夢中喚作梨花雲坡盖用<lb/>
　此事也夢雲又有榴花一事柳子厚海石榴詩曰月<lb/>
<pb n="KR3j0045_WYG_006-8a"/>
　寒空階曙幽夢綵雲生<lb/>
　　蘇明允不能詩<lb/>
後山詩話載世語云蘇明允不能詩歐陽永叔不能賦<lb/>
　曽子固短於韻語黄魯直短於散語蘇子瞻詞如詩<lb/>
　秦少游詩如詞苕谿漁隠引蘇明允佳節每従愁裏<lb/>
　過壮心還傍醉中來等語以謂後山談何容易便謂<lb/>
　老蘇不能詩何誣之甚僕謂後山盖載當時之語非<lb/>
　自為之説也所謂明允不能詩者非謂其真不能謂<lb/>
<pb n="KR3j0045_WYG_006-8b"/>
　非其所長耳且如歐公不能賦而鳴蟬賦夫不佳邪<lb/>
　魯直短於散語而江西道院記膾炙人口何邪漁隠<lb/>
　云爾所謂癡兒面前不得説夢也<lb/>
　　弋人何纂<lb/>
三山老人云揚子雲法言鴻飛𠖇𠖇弋人何慕焉一本<lb/>
　作纂故退之詩云肻效屠門嚼久嫌弋者纂僕觀後<lb/>
　漢逸民傳序云揚子曰鴻飛𠖇𠖇弋者何簒焉注簒<lb/>
　本作慕法言簒宋衷注曰簒取也今人謂以計取物<lb/>
<pb n="KR3j0045_WYG_006-9a"/>
　曰簒乃是簒字又非纂字也故陳子昻碑曰弋人<lb/>
　何簒鴻飛髙雲張曲江詩曰今我游𠖇𠖇弋者何所<lb/>
　纂則用元字梁肅四皓賛曰弋者何思鴻飛𠖇𠖇又<lb/>
　轉為思字<lb/>
　　攜家居省<lb/>
晉宋以後尚書官僚多攜家居省此例至陳猶然虞荔<lb/>
　有疾帝欲臨問令將家口入省荔以禁中非私居之<lb/>
　地乞停城外帝不許乃令住蘭臺又都官省舊多鬼<lb/>
<pb n="KR3j0045_WYG_006-9b"/>
　祟尚書周祐入居卒於是徐孝先攜家居之兩年之<lb/>
　間其變遂息是可證也又觀東漢趙岐初名嘉生於<lb/>
　御史臺因字臺卿因知攜家居省自漢已然矣<lb/>
　　毛詩諧聲<lb/>
筆談云古人諧聲有不可解者如玖字有字多與李字<lb/>
　協用慶字正字多與章字平聲用恐别有理僕謂古<lb/>
　人諧聲似此甚多如野字音多與羽字音協家字音<lb/>
　多與居字音協如詩曰吉日庚午既差我馬獸之所<lb/>
<pb n="KR3j0045_WYG_006-10a"/>
　同麀鹿麌麌曰鶴鳴于九臯聲聞于野魚潜于淵或<lb/>
　在于渚曰鴻鴈于飛肅肅其羽之子于征劬勞于野<lb/>
　曰燕燕于飛差池其羽之子于歸逺送于野是野字<lb/>
　與羽字音協之例也曰山有扶蘇隰有荷華不見子<lb/>
　都乃見狂且曰祈父予王之爪牙胡轉予于恤靡所<lb/>
　止居曰昏姻之故言就爾居爾不我畜復我邦家是<lb/>
　家字與居字音叶之例也盖當時自有此音且有字<lb/>
　協李字者不但毛詩為然漢刻中如呉仲山碑亦然<lb/>
<pb n="KR3j0045_WYG_006-10b"/>
　慶字協章字不勝其多也<lb/>
　　來南協聲<lb/>
蔡寛夫詩話云秦漢以來字書未備既多假借而音無<lb/>
　反切平側皆通用如慶雲卿雲皋陶咎繇之類大率<lb/>
　如此詩瞻彼日月悠悠我思道之云逺曷云能來燕<lb/>
　燕于飛下上其音之子于歸逺送于南皆以為協聲<lb/>
　僕謂寛夫之説是矣然此二字未為不協也來字協<lb/>
　思字者非來字是釐字耳如匡衡傳曰無説詩匡鼎<lb/>
<pb n="KR3j0045_WYG_006-11a"/>
　來匡説詩解人頤是亦以來字協詩字今呉人呼來<lb/>
　為釐猶有此音南字協音字者非南字是吟字耳如<lb/>
　文選賈謐詩曰昔與二三子游息承華南拊翼同枝<lb/>
　條翻然各異尋是也唐人韓柳韻語如孟先生詩復<lb/>
　志賦貞符詩多以此協僕因而考之古人協字必有<lb/>
　其音又如毛詩以下字協故字者是户字耳家字協<lb/>
　蒲字者是孤字耳慶字協陽字者是羌字與卿字耳<lb/>
　如詩爰有寒泉在浚之下有子七人母氏勞苦曰予<lb/>
<pb n="KR3j0045_WYG_006-11b"/>
　所蓄租予口卒瘏曰予未有室家曰先祖是皇神保<lb/>
　是饗孝孫有慶萬夀無疆之類是也學者當以類推<lb/>
　之<lb/>
　　莪儀同音<lb/>
洪丞相景伯隸釋曰周官注莪儀二字皆音俄詩以實<lb/>
　惟我儀協在彼中河樂且有儀協在彼中阿太𤣥亦<lb/>
　以各遵其儀協不偏不頗左傳音蛾作蟻徐廣音檥<lb/>
　船作俄漢碑凡蓼莪皆作蓼儀而司隸魯㞶碑又作<lb/>
<pb n="KR3j0045_WYG_006-12a"/>
　蓼䕏僕謂此猶商之阿衡或為倚衡猗衡之例也盖<lb/>
　古者率多以阿猗莪䕏等字同為一音又觀賈誼鵩<lb/>
　賦曰請問于服予去何之吉乎告我凶言其菑淹速<lb/>
　之度兮語予其期岑彭傳輿人歌曰我有枳棘岑君<lb/>
　伐之我有蟊賊岑君遏之狗吠不驚足下生氂含哺<lb/>
　鼓腹焉知凶災是以災字協時字音則災字合讀為<lb/>
　緇漢人書災為菑正此音也觀菑災字協時字則知<lb/>
　古人不獨以來字協釐字其二音亦本通用如此<lb/>
<pb n="KR3j0045_WYG_006-12b"/>
　　三傳不同<lb/>
春秋五傳而騶夾二氏不傳所傳者左氏公羊穀梁而<lb/>
　已韓退之詩有春秋五傳束髙閣之句五字疑三字<lb/>
　傳冩之誤耳三傳所記率多牴牾如僖公八年用致<lb/>
　夫人不言姓左氏以為哀姜公羊以為聲姜穀梁以為<lb/>
　成風以哀姜為説者則以哀姜既絶於魯又殺於齊<lb/>
　當與魯絶不當與夫人終之以禘致為非禮以聲姜<lb/>
　為説者則以聲姜僖公夫人今乃歸於廟見也以成<lb/>
<pb n="KR3j0045_WYG_006-13a"/>
　風為説者則以成風者荘公之妾僖公之母僖公為<lb/>
　君故得與祭又如隠公時夫人子氏薨或以為隠公<lb/>
　母或以為隠公夫人其説紛紜不同如此<lb/>
　　文人遞相祖述<lb/>
容齋隨筆曰韓文公送窮文柳子厚乞巧文皆儗揚子<lb/>
　雲逐貧賦㡬五百言文選不收初學記所載才百餘<lb/>
　字今人有未見者輒錄於此宣宗朝有王振者作送<lb/>
　窮詞亦工僕觀逐貧賦備載於古文苑藝文類聚中<lb/>
<pb n="KR3j0045_WYG_006-13b"/>
　洪氏何未之見乎送窮文雖祖逐貧賦然亦與王延<lb/>
　夀夢賦相類疑亦出此僕謂古今文人遞相祖述何<lb/>
　限人局於聞見不暇逺考耳據耳目之所及皆知韓<lb/>
　柳二作擬揚子雲矣又烏知子雲之作無所自乎續<lb/>
　筆謂文公之後王振又作送窮詞矣又烏知子厚之<lb/>
　後孫樵亦作乞巧對乎樵又有逐痁鬼文甚工其源<lb/>
　正出於逐貧賦類以推之何可勝紀<lb/>
　　噴嚏<lb/>
<pb n="KR3j0045_WYG_006-14a"/>
隨筆曰今人噴嚏不止者必噀嚏祝云有人説我按詩<lb/>
　寤言不寐願言則嚏注女思我心則嚏也今俗人嚏<lb/>
　云人道我此古之遺語僕觀類要編風篇正有是説<lb/>
　　古語稚拙<lb/>
宋子京曰古人語有稚拙不可掩者樂府曰何以銷憂<lb/>
　惟有杜康僕觀束晳賦杜康咥其胃樂天詩杜康能<lb/>
　解悶潘佑詩直儗將心付杜康盖祖此意文士有因<lb/>
　其人名遂為事用者如東坡詩獨對紅蕖傾白墮按<lb/>
<pb n="KR3j0045_WYG_006-14b"/>
　洛陽伽藍記白墮春醪自是造酒者江東人姓劉名<lb/>
　白墮或謂因其能造酒遂為酒名又近時稱主簿為<lb/>
　仇香似此之類甚多其與湯燖右軍醋浸曹公之説<lb/>
　何異<lb/>
　　蘇杭妓名<lb/>
蘇杭妓名見於樂天詩中姑録出以資好事者一笑其<lb/>
　詩曰移領錢塘第二橋始有心情問絲竹<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏箜篌<lb/>
　謝好筝陳寵觱栗沈平笙又曰長洲茂苑緑萬樹齊<lb/>
<pb n="KR3j0045_WYG_006-15a"/>
　雲樓髙酒一杯李娟張態一春夢周五殷三歸夜臺<lb/>
　又曰李娟張態君莫嫌亦儗隨宜且敎取乂曰花前<lb/>
　置酒誰相勸滿坐唱歌容起舞又曰黄菊繁時佳客<lb/>
　到碧雲合處美人來注謂遣英倩二妓與舒員外同<lb/>
　游又曰真娘墓頭春草碧心奴頭上秋霜白就中惟<lb/>
　有楊瓊在堪上東山伴謝公又曰心奴已死胡容老<lb/>
　後輩風流是阿誰又憶杭州因叙舊游有曰沈謝雙<lb/>
　飛出故鄉又有九日代羅英二妓招舒著作詩則所<lb/>
<pb n="KR3j0045_WYG_006-15b"/>
　謂<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏謝好陳寵沈平李娟張態真娘心奴楊瓊容<lb/>
　滿英倩羅等皆當時妓姓名所謂黄四娘之名因杜<lb/>
　子美而著也<lb/>
　　周禮中言餻字<lb/>
宋景文公曰夢得嘗作九日詩欲用餻字思六經中無<lb/>
　此字遂止故景文九日詩曰劉郎不肻題餻字虚負<lb/>
　詩中一世豪僕讀周禮疏羞籩之實糗餌粉餈鄭箋<lb/>
　今之餈餻安謂六經中無此字邪又觀揚雄方言亦<lb/>
<pb n="KR3j0045_WYG_006-16a"/>
　有此字苕谿漁隠謂古人九日詩未有用餻字惟崔<lb/>
　徳符和吕居仁一詩有買餻沽酒之語僕謂景文詩<lb/>
　劉郎不肯題餻字虚負詩中一世豪兹豈古人詩未<lb/>
　用餻邪<lb/>
　<lb/>
　<lb/>
　<lb/>
　<lb/>
<pb n="KR3j0045_WYG_006-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　野客叢書卷六<lb/>
</p>
<p>
</p>
  </div>
</body>
</text>
</TEI>
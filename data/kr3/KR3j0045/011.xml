<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷十一</head> <lb/>
    <p>
<pb n="KR3j0045_WYG_011-1a"/>
欽定四庫全書<lb/>
　野客叢書卷十一<lb/>
　　　　　　　　　　　　　宋　王楙　撰<lb/>
　　郭觧劇孟<lb/>
漢書郭觧為人靜悍師古注性沈靜而勇悍史記則曰<lb/>
　為人精悍非靜字也漢書又曰臧命作姦剽攻休乃<lb/>
　鑄錢掘冢師古注臧命作姦剽攻者臧亡命之人剽<lb/>
　刼也攻謂穿窬而盗也休乃鑄錢掘冢者不報仇剽<lb/>
<pb n="KR3j0045_WYG_011-1b"/>
　刼則鑄錢發冢也然驗以史記之文則臧命作姦剽<lb/>
　攻不休及鑄錢掘冢較之班史添一不字以乃字為<lb/>
　及字其文勢不同如此又漢書劇孟傳曰條侯為太<lb/>
　尉乗傳東將至河南得劇孟師古謂乗傳東將者乗<lb/>
　傳車東出為大將也史記則曰乘傳車將至河南乃<lb/>
　知漢書誤以車字為東字而將字本方將之將非將<lb/>
　帥之將也<lb/>
　　漢唐人丐閒之章<lb/>
<pb n="KR3j0045_WYG_011-2a"/>
唐人奏疏乞退休多數幾當退孔戣之章是其一者如<lb/>
　司空圖三宜休李泌五不住之說僕嘗考之漢人乞<lb/>
　退之章嘗有是體如王鳳上疏乞骸骨謝上曰隂陽<lb/>
　不調災異數見咎在臣鳳奉職無狀此臣一當退也<lb/>
　五經傳記師所誦說咸以日食之咎在於大臣非其<lb/>
　人此臣二當退也河平以來臣乆病連年數出在外<lb/>
　曠職素餐此臣三當退也<lb/>
　　師古注青紫<lb/>
<pb n="KR3j0045_WYG_011-2b"/>
石林云唐以金紫銀青光禄大夫為階官此㳂漢制金<lb/>
　印紫綬銀印青綬之稱也夏侯勝傳取青紫如拾芥<lb/>
　青紫謂綬耳顔師古以青紫為卿大夫之服漢卿大<lb/>
　夫盖未服青紫師古但據當時所見僕觀揚雄解嘲<lb/>
　紆青拖紫師古注曰青紫謂綬之色觀此語豈無見<lb/>
　耶然所謂服者佩服云爾漢人亦有以綬言服如蔡<lb/>
　邕章疏曰命服銀青曰命服金紫曰金龜紫紱之飾<lb/>
　非臣容體所當佩服以是而觀師古之注未為謬也<lb/>
<pb n="KR3j0045_WYG_011-3a"/>
　僕又考之秦時光禄勲有中大夫漢武帝更名光禄<lb/>
　大夫皆銀章青綬魏晉以來有左右光禄大夫光禄<lb/>
　三大夫皆銀章青綬其重者詔加金章紫綬則謂之<lb/>
　金紫光禄大夫既有金紫之號故以本光禄為銀青<lb/>
　光禄大夫晉時如王翹之嘗為此官而任遐為光禄<lb/>
　大夫<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>王晏乞一片金晏乃啓轉為金紫是也是則<lb/>
　金紫銀青光禄大夫之階萌於漢武成於晉非始於<lb/>
　唐也<lb/>
<pb n="KR3j0045_WYG_011-3b"/>
　　米價貴賤<lb/>
前漢食貨志曰漢興接秦之敝民失其業大饑米石五<lb/>
　千人相食髙祖令民<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>食蜀漢又按髙祖紀二年關<lb/>
　中大饑米斛萬錢人相食令<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>食蜀漢皆一時事所<lb/>
　書米價不同恐稍先後亦未可知王莽末黄金一斤<lb/>
　易粟一斛晉愍帝時米斗二金是一斗粟易錢二十<lb/>
　緡一石粟為錢二百緡也後漢末董卓之亂百姓流<lb/>
　離榖石至五十萬唐潼闗失守魯炅所守郡中米斗<lb/>
<pb n="KR3j0045_WYG_011-4a"/>
　五十千是一石榖為錢五百緡也梁侯景食石頭常<lb/>
　平粟盡米一斗七八萬錢是一石米為錢七八百緡<lb/>
　也自古米貴未有如是之甚者漢明帝永平閒粟斛<lb/>
　三十正與唐太宗米斗三錢之價同東魏元象間榖<lb/>
　斛九錢趙充國傳金城湟中榖斛八錢漢宣紀榖石<lb/>
　五錢自古米賤又未有如是之甚者等一石榖耳賤<lb/>
　而至於五錢貴而至於七八百緡無乃太懸絶乎<lb/>
　　二公言時政<lb/>
<pb n="KR3j0045_WYG_011-4b"/>
虞預陳時政曰自頃長吏輕多去來送故迎新交錯道<lb/>
　路受迎者惟恐船馬之不多見送者惟恐吏卒之常<lb/>
　少窮奢極費謂之忠義省煩從簡呼為薄俗范甯陳<lb/>
　時政曰方鎮去官皆列精兵器仗以為送故米布之<lb/>
　屬不可勝計監司相容初無糾彈其中或有清白亦<lb/>
　復不見標異送兵多者至有千餘家少者數百戸既<lb/>
　力入私門復資官廩布兵役既竭枉役良人牽引無<lb/>
　端以相充補若是功勲之臣則已享裂土之胙豈應<lb/>
<pb n="KR3j0045_WYG_011-5a"/>
　封外復置吏兵乎今送故宜為節制以三年為斷二<lb/>
　公陳時政皆以送迎之費為言想晉時之弊莫此為<lb/>
　甚觀甯所謂送兵多者至有千餘家少者數百戸資<lb/>
　官廩布而力入私門有以見當時去官不䘏州郡如<lb/>
　此而今州郡送故迎新交錯道路所費不貲而勢力<lb/>
　之家私占軍役不以為非者其殆晉之流風乎<lb/>
　　魏徵蒯通<lb/>
初魏徵常勸太子建成早除泰王及建成敗世民召徵<lb/>
<pb n="KR3j0045_WYG_011-5b"/>
　謂曰汝何為離我兄弟衆恇懼徵容止自若對曰先<lb/>
　太子若從徵言必無今日之禍此語盖祖蒯通之故<lb/>
　知爾初蒯通教韓信云云信既伏誅上召通曰若教<lb/>
　淮隂侯反乎通曰然臣固教之豎子不用臣策故自<lb/>
　夷如此如用臣計陛下安得而夷之其事雖異其意<lb/>
　則同是皆不以事敗而遽變前說要胸中有守而然<lb/>
　異乎倉皇失措遽變前說者也是以於此反有以見<lb/>
　知<lb/>
<pb n="KR3j0045_WYG_011-6a"/>
　　壺關三老<lb/>
戾太子遭巫蠱事與江充以兵相格上怒甚羣下憂懼<lb/>
　不知所出壺關三老上書訟太子寃甚力謂充銜至<lb/>
　尊之命廹蹙太子造飾姦詐羣邪錯謬是以親戚之<lb/>
　路隔塞不通太子進則不得見上退則困於亂臣獨<lb/>
　寃結而亡告不忍忿忿之心起而殺充恐懼逋逃子<lb/>
　盗父兵以救難自免耳臣竊以為無邪心其言甚當<lb/>
　上雖感悟而不為罷兵吏圍益急太子度不得脫即<lb/>
<pb n="KR3j0045_WYG_011-6b"/>
　自經繼而上知太子惶恐無他意而車千秋復訟太<lb/>
　子寃謂子弄父兵罪當笞天子之子過誤殺人當何<lb/>
　罪上大感悟謂曰父子之間人所難言也公獨明其<lb/>
　所以然遂族充家而擢千秋為丞相至壺關三老竟<lb/>
　不聞尺寸之賞此甚與周生言霍氏事同所謂曲突<lb/>
　徙薪無恩澤焦頭爛額為上客也壺關三老班史不<lb/>
　著姓名荀悅漢紀謂令狐茂<lb/>
　　古者金價<lb/>
<pb n="KR3j0045_WYG_011-7a"/>
惠帝紀云視作斥上者將軍四十金鄭氏曰四十金四<lb/>
　十斤金也晉灼曰近上二千石賜錢二萬此言四十<lb/>
　金實金也下凡言黄金真金也不言黄金錢也食貨<lb/>
　志黄金一斤直萬錢也後漢何休注公羊百金之魚<lb/>
　亦謂一金萬錢緗素雜記引一金萬錢以證晉王導<lb/>
　所市練布之價則是一金萬錢不但秦漢為然自三<lb/>
　代至晉莫不皆然何千百年間金價一律如此今日<lb/>
　之價視古又何倍蓰耶<lb/>
<pb n="KR3j0045_WYG_011-7b"/>
　　少翁致神<lb/>
抱朴子謂前漢書及史記皆云齊人少翁為文成將軍<lb/>
　武帝所幸李夫人死少翁能命武帝見之僕考史記<lb/>
　武帝本紀及封禪書上有所幸王夫人卒少翁以方<lb/>
　術夜致王夫人貌又考漢書外戚傳少翁夜致李夫<lb/>
　人史記謂王夫人漢書謂李夫人二說自不同抱朴<lb/>
　子謂二書皆云李夫人謬矣徐廣注封禪書謂外戚<lb/>
　傳曰趙之王夫人潘岳悼亡詩曰獨無李氏靈彷彿<lb/>
<pb n="KR3j0045_WYG_011-8a"/>
　覩爾容又以為李夫人其不同如此王子年拾遺記<lb/>
　則又曰李少君致李夫人於紗幕中不言少翁而言<lb/>
　李少君<lb/>
　　朝請<lb/>
今呼朝請即及奉朝請竝作上聲僕考漢書朝請其說<lb/>
　有二一說漢律諸侯春朝天子曰朝秋曰請此合從<lb/>
　去聲如竇嬰不得朝請王陵竟不朝請之類是也師<lb/>
　古注才姓反又一說奉朝請無定員本不為官位東<lb/>
<pb n="KR3j0045_WYG_011-8b"/>
　京罷省三公外戚皇室諸侯多奉朝請奉朝請云者<lb/>
　奉朝㑹請召而已故韓退之東坡詩並作上聲押是<lb/>
　也<lb/>
　　字人之官<lb/>
古者字人之官甚重漢郎官出宰百里必其經歴稍深<lb/>
　望實稍重然後畀以是任非如今日限以改秩之制<lb/>
　其權既輕其責甚重往往人以為難且以後漢杜詩<lb/>
　觀之詩始仕郡功曹有公平稱辟大司馬府嵗中三<lb/>
<pb n="KR3j0045_WYG_011-9a"/>
　遷為侍御史安集洛陽還以狀聞世祖賜以棨㦸復<lb/>
　使河東翦滅賊徒拜成臯令且詩自功曹超三遷為<lb/>
　侍御史又兩持使節方為縣令則其令不亦重哉惟<lb/>
　其望重所以人服權重不敢動揺是以一邑之治無<lb/>
　難能者觀漢碑嚴訢凡七為縣不以為煩盖以此也<lb/>
　今人為邑得一滿秩如釋重負雖有過人之材孰肯<lb/>
　希於再試乎<lb/>
　　正五九到官<lb/>
<pb n="KR3j0045_WYG_011-9b"/>
隨筆云齊書髙洋謀簒魏其臣宋景業言宜以仲夏受<lb/>
　禪或曰五月不可入官犯之必終於其位景業曰王<lb/>
　為天子無復下期豈得不終其位乃知此忌相承已<lb/>
　乆不曉其義僕觀前漢張敞為山陽太守奏曰臣以<lb/>
　地節三年五月視事其言如是則知前漢之俗未嘗<lb/>
　忌五月也然張敞在山陽監䕶驕賀其責甚難卒以<lb/>
　無事其後徴為膠東相亦不聞有凶横之說又觀後<lb/>
　漢朔方太守碑云延嘉四年九月乙酉詔書遷衙令<lb/>
<pb n="KR3j0045_WYG_011-10a"/>
　五年正月到官乃知拘忌之說起於兩漢之後然又<lb/>
　觀獨孤及集有為舒州到任表曰九月到州訖乃知<lb/>
　唐人亦有不忌九月者因考諸州唐人題名見不避<lb/>
　正五九處亦多<lb/>
　　漢諸君末年<lb/>
前漢諸君末年甚有異者文帝十六年改為後元年其<lb/>
　說出於新垣平之詐候日再中以為吉祥故改元以<lb/>
　求延年之祚繼而詐覺而被誅矣文帝猶且因之景<lb/>
<pb n="KR3j0045_WYG_011-10b"/>
　帝即位元年至七年稱中元年又六年稱後元年至<lb/>
　三年而終武帝在位五十四年屢更年號最後更為<lb/>
　後元而以二年終不知當時何所據而分中與後謂<lb/>
　之後則疑若有盡乃不諱何邪自是之後不復建後<lb/>
　元之號矣然宣元哀三帝末年抑有甚異者宣帝末<lb/>
　年號黄龍元年正月匈奴單于來朝二月歸國十二<lb/>
　月帝崩元帝末年號竟寜元年正月單于又來朝五<lb/>
　月帝崩哀帝末年號元夀二年正月單于來朝六月<lb/>
<pb n="KR3j0045_WYG_011-11a"/>
　帝崩事之符合有如此者或謂匈奴從上游來厭之<lb/>
　故中國輙有大故此事殆不可曉也<lb/>
　　借書一䲭<lb/>
李正文資暇集曰借書集俗謂借一癡與二癡索三癡<lb/>
　還四癡又杜元凱遺其子書曰書勿借人古諺云借<lb/>
　書一嗤還書一嗤後人生其詞至三四譌為癡或曰<lb/>
　癡甚無謂當作瓻僕觀廣韻注張孟押韻所載瓻字<lb/>
　皆曰借書盛酒器也故曽文清公還鄭侍郎通鑑詩<lb/>
<pb n="KR3j0045_WYG_011-11b"/>
　曰借我以一鑑餉公無兩瓻然又觀魯直詩曰願公<lb/>
　借我藏書目時送一䲭開鎖魚蘇飬直詩曰休言貧<lb/>
　病惟三篋已辦借書無一鴟又曰去止書三篋歸亡<lb/>
　酒一鴟曰慙無安世書三篋濫得揚雄酒一鴟乃作<lb/>
　鴟夷之鴟近見漁隱後集亦引黄詩為證與僕暗合<lb/>
　　丁晉公治第<lb/>
丁晉公治第楊景宗為督役丁後籍沒而景宗貴顯乃<lb/>
　以其第賜景宗錢思公嫁女令銀匠龔美造妝匳器<lb/>
<pb n="KR3j0045_WYG_011-12a"/>
　皿既而美拜官思公以為妹婿向者器皿乃歸美家<lb/>
　二事甚異僕謂人自不悟耳天下之物去來無定安<lb/>
　可强執在己者以為我有哉豈獨物然雖天下亦莫<lb/>
　不然曹氏為漢平董卓董卓既平而受漢室者曹氏<lb/>
　也司馬氏為魏抗吳蜀吳蜀既抗而受魏室者司馬<lb/>
　氏也劉裕為晉北伐然北方既定而受晉室者劉氏<lb/>
　也天下事率多類此區區之勢豈足恃哉觀楊龔二<lb/>
　事甚與衛青娶平陽公主事同<lb/>
<pb n="KR3j0045_WYG_011-12b"/>
　　班范議論<lb/>
班史言淮南王謀反憚汲黯守節死義至說公孫𢎞等<lb/>
　如發蒙耳其言止如此范史論李固據位持重以爭<lb/>
　大義其視胡廣趙戒猶糞土也何至是哉二公議論<lb/>
　懸絶雖毁人亦然壊前漢之風俗者莫過乎孔光張<lb/>
　禹晉人謂光禹之罪深於莽卓使范曄作光禹傳則<lb/>
　必直書其罪而誅之也固則曰服儒衣冠傳先王語<lb/>
　其醖籍可也然持禄保位被阿諛之譏以古人之迹<lb/>
<pb n="KR3j0045_WYG_011-13a"/>
　見繩烏能勝其任乎其優游不廹如此以此見古人<lb/>
　忠厚氣象<lb/>
　　汲冢書<lb/>
史記燕世家所載或曰禹薦益已而以啓人為吏及老<lb/>
　而以啓為不足任乎天下傳之於益已而啓與交黨<lb/>
　攻益奪天下謂禹名傳天下於益已而實令啓自取<lb/>
　此說甚背經㫖前軰往往致疑戰國策亦有是語司<lb/>
　馬貞注曰經傳無聞未知所由僕嘗考之其說出於<lb/>
<pb n="KR3j0045_WYG_011-13b"/>
　汲冢書汲冢書凡七十五篇出於魏安釐王墓中其<lb/>
　言大率與今經史相反如云夏年多殷益干啓位啓<lb/>
　殺之太甲殺伊尹文王殺季歴自周受命至穆王百<lb/>
　年非穆王夀百嵗幽王既亡有共伯和者攝行天子<lb/>
　事非二相共和師春一篇書左傳諸國卜筮師春是<lb/>
　造書之姓名也瑣語十一篇諸國卜夣妖怪相書也<lb/>
　繳書二篇論弋射法此類不一今崇文總目有汲冢<lb/>
　周書十卷<lb/>
<pb n="KR3j0045_WYG_011-14a"/>
　　蔡邕女賢<lb/>
羊祜父道先娶孔融女後娶蔡邕女孔氏生發蔡氏生<lb/>
　承祜時發與承俱病度不能兩存乃專心飬發故得<lb/>
　濟承竟病死其賢如此與古烈女何愧後閱蔡邕傳<lb/>
　無聞烈女傳但載邕女為董祀妻者名琰字文姬䘮<lb/>
　亂中為胡騎所獲在胡中十二年生二子曹操痛邕<lb/>
　無嗣遣使以金璧贖之琰不能死節更為生子謂之<lb/>
　烈女可乎史失去取甚矣<lb/>
<pb n="KR3j0045_WYG_011-14b"/>
　　古者糧給之數<lb/>
古者糧給之數嘗考其大略周禮廩人中嵗人食月三<lb/>
　鬴注云六斗四升曰鬴三鬴為米一斛九斗二升三<lb/>
　十日之食則日食米六升四合也魏李悝曰人食月<lb/>
　一石半五人終嵗為粟九十石是一人食米五升也<lb/>
　漢趙充國曰以一馬自佗負三十日食為米二斛四<lb/>
　斗麥八斛是一人日米八升一馬日麥二斗七升也<lb/>
　匈奴傳曰計一人三百日食用糲十八斛是一人日<lb/>
<pb n="KR3j0045_WYG_011-15a"/>
　糲六升也後漢南蠻傳曰計人廩五升用米六十萬<lb/>
　斛晉顧臻曰北方夷狄對岸外禦為急兵食七升兩<lb/>
　漢上下糧給之數所得大略如此僕又考之古斛甚<lb/>
　小漢二斗七升當今五升四合所謂人食米八升者<lb/>
　當今二升一合六分所謂人食米六升者當今一升<lb/>
　六合所謂人食米五升者當今一升三合有半<lb/>
　　重三<lb/>
今言五月五日曰重五九月九日曰重九僕謂三月三<lb/>
<pb n="KR3j0045_WYG_011-15b"/>
　日亦宜曰重三觀張說文集三月三日詩暮春三月<lb/>
　日重三此可據也曲水侍宴詩三月重三日此可據<lb/>
　也<lb/>
　　喉脣喉吻<lb/>
或者謂文選沈約碑獻替帷扆實掌喉脣尚書為喉舌<lb/>
　而以為喉脣無乃好異僕謂此語承襲已乆不但約<lb/>
　也如宋趙伯符表曰無宜復司喉脣宋文帝目送王<lb/>
　華等曰此四賢一時之秀同掌喉脣宋孝武曲水聮<lb/>
<pb n="KR3j0045_WYG_011-16a"/>
　句臣偃曰喉脣廢職方思讓裴子野曰張吏部有喉<lb/>
　脣之任宋志平南荆曲曰多選忠義士為喉脣喉脣<lb/>
　事如此之多且沈約所言不但此碑也於范雲墓志<lb/>
　亦曰乃作喉脣帝猷必舉是知此語非獨一處也僕<lb/>
　又觀崔駰尚書箴曰龍作納言帝命惟允山甫翼周<lb/>
　實司喉吻不但喉脣也又有喉吻之說是以胡宗愈<lb/>
　啓曰崇禁臺喉吻之司首巖廊股肱之寄<lb/>
　　王建襲杜意<lb/>
<pb n="KR3j0045_WYG_011-16b"/>
王建詩曰人客少能留我屋客有新漿馬有粟此正杜<lb/>
　子美肯訪浣花老翁無與奴白飯馬青芻之意僕考<lb/>
　杜意又出於傅休奕盤中詩曰惜馬蹄歸不數羊肉<lb/>
　千斤酒百斛令君馬肥麥與粟<lb/>
　<lb/>
　<lb/>
　<lb/>
　野客叢書卷十一<lb/>
</p>
<p>
</p>
  </div>
</body>
</text>
</TEI>
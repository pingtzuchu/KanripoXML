<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷十</head> <lb/>
    <p>
<pb n="KR3j0045_WYG_010-1a"/>
欽定四庫全書<lb/>
　野客叢書卷十<lb/>
　　　　　　　　　　　　　宋　王楙　撰<lb/>
　　宣帝待霍氏<lb/>
陳右史君舉論宣帝在民間知霍光驕恣日乆以其親<lb/>
　握天子璽而帝之未欲决去是以陽厚之以權而隂<lb/>
　伺其間不約以禮而汰其慾以盈其罪此正與鄭莊<lb/>
　公以京敝段之意同僕謂不然霍光何負於已而至<lb/>
<pb n="KR3j0045_WYG_010-1b"/>
　是哉以是心而待舊恩恐宣帝不應如此之薄僕觀<lb/>
　平日所以待遇光者無所不用其誠逮其死也所以<lb/>
　送終所以存䘏其後莫不備至亦足以見宣帝拳拳<lb/>
　於光也顯等見權不出已出怨望之言僭侈恣横凡<lb/>
　百不臣之狀視前有加帝明知之而或往往請治帝<lb/>
　一切寘而不問但不過奪其權而已且楊韓趙蓋四<lb/>
　君子稍有過累帝戮之不䘏今霍氏禍稔惡盈帝豈<lb/>
　不能治之哉顧獨隠忍不發者是盖念大將軍夙恩<lb/>
<pb n="KR3j0045_WYG_010-2a"/>
　之故觀其詔曰廼者雲等謀為大逆朕以大將軍故<lb/>
　抑而不誅冀其自新今禹等云云朕甚悼之兹正見<lb/>
　宣帝之本心使顯等稍自悛改則霍氏富貴將來未<lb/>
　艾奈何悖逆之節愈益彰露而不容掩匿苟不明正<lb/>
　典刑天下其謂帝何其勢不得不誅耳是則帝誅霍<lb/>
　氏大出於不得已豈復設穽以陷之哉斯言過矣<lb/>
　　佛入中國<lb/>
傅奕韓退之皆言佛自後漢明帝時始入中國此盖論<lb/>
<pb n="KR3j0045_WYG_010-2b"/>
　其顯然者僕謂佛法之入中國其來乆矣觀魏略西<lb/>
　戎傳曰昔漢哀元夀元年博士景慮受大月氏王使<lb/>
　伊存口傳浮屠經又觀劉向列仙傳序曰得仙者百<lb/>
　四十六人其七十四人已在佛經則知漢成哀間已<lb/>
　有佛經矣觀漢武故事昆邪王殺休屠王以其衆降<lb/>
　得金人之神上置之甘泉宫金人皆長丈餘其祭不<lb/>
　用牛羊惟燒香禮拜上使依其國俗又元狩三年穿<lb/>
　昆明池底得黒灰帝問東方朔朔曰可問西域道人<lb/>
<pb n="KR3j0045_WYG_010-3a"/>
　又知佛法自武帝時已入中國矣今人惟知佛法入<lb/>
　中國自明帝始不知自武帝始也薛正己記仲尼師<lb/>
　老𥅆師竺乾審是則佛入中國又不始於武帝<lb/>
　　周侍郎詞意<lb/>
苕溪漁隠謂周侍郎詞浮萍破處簷花簾影顛倒簷花<lb/>
　二字用杜少陵燈前細雨簷花落全與出處意不相<lb/>
　合又趙次公注杜少陵詩引劉邈簷花初照日之語<lb/>
　僕謂二説皆考究未至少陵簷花落三字元有所自<lb/>
<pb n="KR3j0045_WYG_010-3b"/>
　丘遲詩曰共取落簷花何遜詩曰燕子戲還飛簷花<lb/>
　落枕前少陵用此語爾趙次公但見劉邈有此二字<lb/>
　引以證杜詩漁隠但見杜詩有此二字引以證周詞<lb/>
　不知劉邈之先已有簷花落三字矣李白詩簷花落<lb/>
　酒中李暇亦有簷花照月鶯對棲之語不但老杜也<lb/>
　詳味周用簷花二字於理無礙漁隠謂與少陵出處<lb/>
　不合殆膠於所見乎大抵詞人用事圓轉不在深泥<lb/>
　出處其紐合之工出於一時自然之趣又如周詞午<lb/>
<pb n="KR3j0045_WYG_010-4a"/>
　妝粉指印窗眼曲理長眉翠淺問知社日停鍼線探<lb/>
　新燕寳釵落枕春夣逺簾影參差滿院非工於詞詎<lb/>
　至是或謂眉間為窗眼謂以粉指印眉心耳此説非<lb/>
　無據然直作窗牖之眼亦似意逺盖婦人妝罷以餘<lb/>
　粉指印於窗牖之眼自有閒雅之態僕嘗至一菴舍<lb/>
　見窗壁間粉指無限詰其所以乃其主人嘗擕諸姬<lb/>
　抵此因思周詞意恐或然社日停鍼線張文昌句<lb/>
　　生子錫賚<lb/>
<pb n="KR3j0045_WYG_010-4b"/>
世説載晉元帝生子普賜羣臣殷羡謝曰皇子誕育普<lb/>
　天同慶臣無勲焉猥蒙頒賚帝笑曰此事豈可使卿<lb/>
　有勲邪後南唐時宫中嘗賜洗兒果有近臣謝表云<lb/>
　猥蒙寵數深愧無功此正用世説事而李後主亦曰<lb/>
　此事如何著卿有功故東坡洗兒詞謂深愧無功此<lb/>
　事如何著得儂又用南唐史中語僕又觀北史有一<lb/>
　事亦相類秦孝王妃生男隋文帝大喜頒賜羣官有<lb/>
　差李文博曰今王妃生男於羣臣何事乃妄受賞此<lb/>
<pb n="KR3j0045_WYG_010-5a"/>
　事亦然但其言差隠耳<lb/>
　　晉帖<lb/>
閣下法帖十卷淳化中所集其中多弔喪問疾國子祭<lb/>
　酒李涪所撰刋誤云短啟出於晉宋兵革之際時國<lb/>
　禁書疏非弔喪問疾不得輒行尺牘故羲之書首云<lb/>
　死罪是違令也僕觀書牘首云死罪自漢魏以來已<lb/>
　多如此不但晉羲之也恐非冒禁之故孔融繁欽陳<lb/>
　琳諸人書牋皆先言死罪然後云云晉宋以來如阮<lb/>
<pb n="KR3j0045_WYG_010-5b"/>
　嗣宗謝𤣥暉任彦昇之徒亦然僕又觀墨客揮犀謂<lb/>
　法帖中多弔喪問疾者盖唐帝好晉人墨蹟舍弔喪<lb/>
　問疾之書悉入内府後歸昭陵無有存者惟弔喪問<lb/>
　疾者以不祥故多在人間二説不同<lb/>
　　漢碑引經語<lb/>
漢人專門之學各習其師所傳經書不無異同然當時<lb/>
　亦有假借用字所以與今人不同因觀漢碑中引經<lb/>
　書語疏大略於此靈䑓碑曰徳被四表張公碑曰元<lb/>
<pb n="KR3j0045_WYG_010-6a"/>
　亨利正蔣君碑曰遵五屏四劉脩碑曰動乎儉中鬼<lb/>
　神富謙鄉黨遜遜如也祝睦碑曰鄉黨逡逡朝廷便<lb/>
　便孔彪碑曰無偏無黨遵王之素費氏碑曰導齊以<lb/>
　禮有恥且格王君廟碑曰庶績咸喜張表碑曰畔桓<lb/>
　利貞范式碑曰徽柔懿恭明允篤恕薛君碑曰永矢<lb/>
　不愃嚴發碑曰鐫堅仰髙此類甚多費鳯碑有曰泥<lb/>
　而不滓洪氏謂此涅而不淄非假借則傳異也僕觀<lb/>
　史記屈原傳有曰皭然泥而不滓劉勰辨騷則曰皭<lb/>
<pb n="KR3j0045_WYG_010-6b"/>
　然涅而不緇知此語尚矣洪氏不引此夫豈未之考<lb/>
　乎東漢如熊君碑隗囂傳亦皆有是語不特費鳯碑<lb/>
　也<lb/>
　　萱堂桑梓<lb/>
今人稱母為北堂萱盖祖毛詩伯兮詩焉得蘐草言樹<lb/>
　之背按注蘐草令人忘憂背北堂也其意謂君子為<lb/>
　王前驅過時不反家人思念之切安得蘐草種於北<lb/>
　堂以忘其憂盖北堂幽隂之地可以種萱初未嘗言<lb/>
<pb n="KR3j0045_WYG_010-7a"/>
　母也不知何以遂相承為母事借謂北堂居幽隂之<lb/>
　地則凡婦人皆可以言北堂矣何獨母哉傳注之學<lb/>
　失先王三百篇之㫖似此甚多正與以鄉里為桑梓<lb/>
　之謬同詩意謂桑梓人頼其用猶不敢殘毁寓恭敬<lb/>
　之意而况父子相與非直桑梓而已非謂桑梓為鄉<lb/>
　里也然自東漢以來乃以桑梓為鄉里用矣<lb/>
　　韓信之幸<lb/>
韓信始伐魏既整師而問酈生魏得毋用周叔為大將<lb/>
<pb n="KR3j0045_WYG_010-7b"/>
　乎曰栢直也信曰豎子耳遂進擊魏益為疑兵陳船<lb/>
　於臨晉而伏兵於夏陽以木罌渡軍而襲安邑虜魏<lb/>
　王豹則周叔者信之素畏者也其才必在信上使魏<lb/>
　用之為將則信將望風而服尚安能行木罌渡軍之<lb/>
　計乎惟魏不用周叔為將故韓信得以僥倖以遂破<lb/>
　魏之功也信繼伐趙廣武君者請竒兵以間道絶糧<lb/>
　道勸成安君深溝髙壘勿與韓信張耳戰且謂不出<lb/>
　十日兩將之頭可致麾下其料敵如是之審决非為<lb/>
<pb n="KR3j0045_WYG_010-8a"/>
　嘗試之謀也使成安君聽其計則信耳之頭将未可<lb/>
　保當是之時信盖岌岌乎歛兵旁次覘其計之用與<lb/>
　否也有報成安君不用詐謀竒計而廣武君之説不<lb/>
　行信於是欣然大喜方敢引兵而下委蛇曲折得使<lb/>
　輕騎入趙壁立漢幟以亂其軍斬成安君於泜水上<lb/>
　是信破趙之功又僥倖於再勝矣信始歸漢平此二<lb/>
　國最為功大而皆幸人之不然豈非天邪其後以之<lb/>
　取燕以之㧞齊勢如破竹皆迎刃而解者又悉資於<lb/>
<pb n="KR3j0045_WYG_010-8b"/>
　降虜廣武君之策觀信解廣武君縛東向坐而師事<lb/>
　之悉心歸問以進取之計則知廣武君料敵制勝之<lb/>
　謀髙出世表大足以服信之心如此然則周叔之不<lb/>
　用於魏廣武君之策不行於趙而反行於信此信之<lb/>
　所以戰勝攻取為漢家之人傑也與<lb/>
　　名字相沿<lb/>
前軰有云前漢有酈食其審食其名字相沿不知何義<lb/>
　僕謂此必慕其為人如司馬相如慕藺相如之為人<lb/>
<pb n="KR3j0045_WYG_010-9a"/>
　故亦名相如且名食其者不獨酈審二公也前有司<lb/>
　馬食其見戰國䇿後有趙食其見西漢想酈生軰慕<lb/>
　司馬食其為人故名食其其後趙食其亦必如此人<lb/>
　知食其之名自酈審始不知酈審前已有此名者又<lb/>
　如前漢有金日磾後漢有馬日磾而晉又有段匹磾<lb/>
　魏有于栗磾者<lb/>
　　太上皇名<lb/>
懶真子云漢初去古未逺風俗質略故太上皇無名母<lb/>
<pb n="KR3j0045_WYG_010-9b"/>
　媪無姓然唐宰相表叙劉氏所出云太公名煓字執<lb/>
　嘉生四子伯仲邦交邦即漢髙帝也髙帝之父漢史<lb/>
　不載其名唐史乃載之此事亦可大笑僕謂太上皇<lb/>
　名已先見後漢章帝紀注中不但唐書也章紀注謂<lb/>
　名煓一名執嘉與唐書所説微異而不注所自僕考<lb/>
　之盖出於皇甫謐帝王世紀中不特此也如惠帝張<lb/>
　后文帝薄后以至薄父之徒皆有名字而史記漢書<lb/>
　本傳初未嘗聞也且太上皇之名母媪之姓不見漢<lb/>
<pb n="KR3j0045_WYG_010-10a"/>
　書者史氏不載耳馬永卿謂風俗質略上皇無名母<lb/>
　媪無姓此説失矣<lb/>
　　文王之囿<lb/>
後漢楊賜傳樂松曰昔文王之囿百里人以為小齊宣<lb/>
　五里人以為大章懐太子注孟子齊宣王問曰文王<lb/>
　之囿方七十里寡人之囿方四十里此云百里五里<lb/>
　與孟子不同僕觀世説舉樂松之語云齊五十里乃<lb/>
　知非五里也當時史文於五字下脱一十字盖七十<lb/>
<pb n="KR3j0045_WYG_010-10b"/>
　里近於百里四十里近於五十里樂松舉其大綱耳<lb/>
　揚雄亦曰文王之囿百里齊宣王之囿四十里是亦<lb/>
　以文王之囿為百里文王之囿豈真百里邪章懐太<lb/>
　子不深考耳<lb/>
　　晉元帝<lb/>
隨筆云秦始皇乃吕氏之子楚幽王乃黄氏之子所謂<lb/>
　嬴芉之先當不歆非類僕考晉元帝乃牛氏子非司<lb/>
　馬氏也然西晉當懐愍之際國祚絶矣得元帝興於<lb/>
<pb n="KR3j0045_WYG_010-11a"/>
　江左顧以續二百來年祚司馬氏相傳才五十餘年<lb/>
　耳而牛氏相傳乃至一百四十餘年雖司馬之廟不<lb/>
　歆非類然賴以延其國祚此天假牛氏之胎以祐晉<lb/>
　室决非偶然也所以當時有牛馬之䜟云<lb/>
　　青州從事<lb/>
徐彭年家範其子問人稱酒為青州從事謂何曰湘山<lb/>
　野録云昔青州從事善造酒故云僕考世説與此説<lb/>
　不同桓公有主簿善别酒好者謂青州從事惡者謂<lb/>
<pb n="KR3j0045_WYG_010-11b"/>
　平原督郵盖青州有齊郡平原有鬲縣言好酒下臍<lb/>
　而惡在膈上住也從事美官而督郵賤職故取以為<lb/>
　喻<lb/>
　　橋𤣥佚事<lb/>
後漢書云𤣥舉孝亷補洛陽左尉時梁不疑云云棄官<lb/>
　還鄉里後四遷為齊相考蔡邕碑云舉孝亷除郎中<lb/>
　雒陽左尉云云解印綬去辟司徒舉髙第補侍御史<lb/>
　以詔書考司𨽻校尉趙祈事廷尉郭貞私與公書公<lb/>
<pb n="KR3j0045_WYG_010-12a"/>
　封書以聞辟大將軍梁公幕府𦍑戎匪茹震驚隴漢<lb/>
　西府舉公拜凉州刺史不動干戈揮鞭而定西域又<lb/>
　値饉荒諸郡饑餒公開倉廩以救之主者以舊典宜<lb/>
　先請公曰若先請民已死矣廩訖奏之詔嘉有汲黯<lb/>
　憂民之心遷齊相皆傳所不載又傳謂光和六年卒<lb/>
　碑謂光和七年五月薨<lb/>
　　夜雨對牀<lb/>
人多以夜雨對牀為兄弟事用如東坡與子由詩引此<lb/>
<pb n="KR3j0045_WYG_010-12b"/>
　盖祖韋蘇州示元真元常詩寜知風雨夜復此對牀<lb/>
　眠之句也然韋又有詩贈令狐士曹曰秋簷滴滴對<lb/>
　牀寝山路迢迢聯騎行則是當時對牀夜雨不特兄<lb/>
　弟為然於朋友亦然異時白樂天招張司業詩云能<lb/>
　來同宿者聽雨對牀眠此善用韋意不膠於兄弟也<lb/>
　僕又觀鄭谷訪元秀上人詩曰且共髙僧對榻眠思<lb/>
　圓昉上人詩曰每思聞静話雨夜對禪牀施於僧亦<lb/>
　不為無自然則聽雨對牀不止一事今人但知為兄<lb/>
<pb n="KR3j0045_WYG_010-13a"/>
　弟事而莫知其他盖此詩因東坡拈出故爾樂天非<lb/>
　不拈出别章之意然已灰埃矣大抵人之文章不論<lb/>
　是否得當代名賢提拂雖輕亦重不然雖重亦輕韋<lb/>
　詩固佳重以東坡引以為用此其所以顯然著在耳<lb/>
　目為兄弟故事<lb/>
　　員貢二書<lb/>
員半千上書曰臣家貲不滿千錢有田三十畆粟五十<lb/>
　石聞陛下封神岳舉豪英故鬻錢走京師云云此正<lb/>
<pb n="KR3j0045_WYG_010-13b"/>
　祖貢禹之意貢禹上書嘗曰臣禹年老貧窮家貲不<lb/>
　滿萬錢妻子糠豆不贍裋褐不完有田百三十畆陛<lb/>
　下過意徴臣臣賣田百畝以供車馬二書之意一同是<lb/>
　皆有是實而為是言非矯情飾詞也後世讀之純<lb/>
　實之風可想而今人求外補只干譽以為異嗚呼率<lb/>
　天下為偽之風甚多此特其一耳<lb/>
　　千里蓴羮<lb/>
晉書載陸機造王武子武子置羊酪指示陸曰卿吳中<lb/>
<pb n="KR3j0045_WYG_010-14a"/>
　何以敵此陸曰千里蓴羮末下鹽豉或者謂千里末<lb/>
　下皆地名蓴䜴所出之地而世説載此語則曰千里<lb/>
　蓴羮但未下鹽豉耳觀此語似非地名東坡詩曰每<lb/>
　憐蓴菜下鹽豉又曰未肯將鹽下蓴菜坡意正協世<lb/>
　説然杜子美詩曰我思岷下芋君思千里蓴張鉅山<lb/>
　詩曰一出脩門道重嘗末下蓴觀二公所云是又以<lb/>
　千里末下為地名矣前軰諸公之見不同如此僕親<lb/>
　見湖人陳和之言千里地名在建康境上其地所產<lb/>
<pb n="KR3j0045_WYG_010-14b"/>
　蓴菜甚佳計末下亦必地名緗素雜記漁隠叢話皆<lb/>
　引世説之言以謂末下當云未下而漁隠謂千里者<lb/>
　湖名且引酉陽雜爼酒食而亦有千里之蓴僕謂末<lb/>
　下少見出處千里蓴言者甚多如南北史載沈文季<lb/>
　謂崔祖思曰千里蓴羮非闗魯衛梁太子啓曰吳愧<lb/>
　千里之蓴蜀慙七菜之賦吳均移曰千里蓴羮萬丈<lb/>
　名膾千里之蓴其見稱如此<lb/>
　　明妃琵琶事<lb/>
<pb n="KR3j0045_WYG_010-15a"/>
傅𤣥琵琶賦序曰故老言漢送烏孫公主嫁昆彌念其<lb/>
　行道思慕使知音者於馬上奏之石崇明君詞亦曰<lb/>
　匈奴請婚於漢元帝以後宫良家子配焉昔公主嫁<lb/>
　烏孫令琵琶馬上作樂以慰其道路之思其送明君<lb/>
　亦必爾也則知彈琵琶者乃從行之人非行者自彈<lb/>
　也今人畫明妃出塞圖作馬上愁容自彈琵琶而賦<lb/>
　詞者又述其自鼓琵琶之意矣魯直竹枝詞注引傅<lb/>
　𤣥序以謂馬上奏琵琶乃烏孫公主事以為明妃用<lb/>
<pb n="KR3j0045_WYG_010-15b"/>
　盖承前人誤僕謂黄注是不考石崇明君詞故耳<lb/>
　　漢田畆價<lb/>
東方朔曰豐鎬之間號為土膏其價畆一金杜篤曰厥<lb/>
　土之膏畆價一金費鳯碑曰祖業良田畆值一金按<lb/>
　漢金一斤為錢十千是知漢田每畆十千與今大率<lb/>
　相似僕觀三十年前有司留意徴理所在多為良田<lb/>
　大家争售至倍其直而邇年以來有司狃於姑息所<lb/>
　在習頑為風舉向來膏腴之土損半直以求售往往<lb/>
<pb n="KR3j0045_WYG_010-16a"/>
　莫敢鄉邇世態為之一變甚可歎也<lb/>
　　石凍春<lb/>
東坡云唐人名酒多以春名退之詩勤買抛青春國史<lb/>
　補注滎陽土窟春富平石凍春劒南燒春子美詩雲<lb/>
　安麴米春僕觀鄭谷贈富平宰詩曰易博連宵醉千<lb/>
　缸石凍春知富平石凍春信矣觀白樂天杭州詩有<lb/>
　青旗沽酒趁梨花之句注其俗釀酒趁梨花時熟號<lb/>
　為梨花春是又有梨花春之名李白詩甕中百斛金<lb/>
<pb n="KR3j0045_WYG_010-16b"/>
　陵春劉夣得詩鸚鵡杯中若下春<lb/>
　　竝食天厨<lb/>
今嵗首門神有書曰口食天倉觀顧長康所畫清夜游<lb/>
　西園圖梁朝諸王跋尾有云圖上若干人竝食天厨<lb/>
　知此語舊矣<lb/>
　<lb/>
　<lb/>
　野客叢書卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>野客叢書</head>
    <p>
<pb n="KR3j0045_WYG_000-1a"/>
欽定四庫全書　　　　　子部十<lb/>
　野客叢書　　　　　　　雜家類二<hi>雜考之屬</hi>
　提要<lb/>
　　　　<hi>臣</hi>等謹案野客叢書三十卷附野老記聞一<lb/>
　　　　卷宋王楙撰楙字勉夫長洲人養母不仕惟<lb/>
　　　　杜門著述當時稱為講書君是書皆考證典<lb/>
　　　　籍異同前有慶元元年自序又有嘉泰二年<lb/>
　　　　自記一條稱此書自慶元改元以來凡三筆<lb/>
<pb n="KR3j0045_WYG_000-1b"/>
　　　　矣繼觀他書間有暗合不免有所竄易云云<lb/>
　　　　盖刻意自成一家之言故書中頗譏洪邁容<lb/>
　　　　齋隨筆不免蹈襲然如和嶠千丈松一條周<lb/>
　　　　顗阿奴火攻一條皆黄朝英緗素雜記之説<lb/>
　　　　灰釘一條自云後見藝苑雌黄亦引此辨與<lb/>
　　　　余暗合盖刪除尚有未盡也其間引據既繁<lb/>
　　　　亦不免小有疎舛如毆陽修詩本義謂毛萇<lb/>
　　　　以前無以騶虞為獸者楙引六韜以駁之趙<lb/>
<pb n="KR3j0045_WYG_000-2a"/>
　　　　岐孟子題詞謂孟子無字楙引孔叢子以駁<lb/>
　　　　之顔師古漢書註謂玉樹在甘泉而楙引漢<lb/>
　　　　武故事以駁之傅奕請正佛法表謂佛漢明<lb/>
　　　　帝時入中國楙引劉向列仙傳序以駁之杜<lb/>
　　　　甫詩筆架沾忩雨句本咏實景而楙改沾為<lb/>
　　　　占引開元天寳遺事以証之不知是皆晩出<lb/>
　　　　偽書不足為據也庾信哀江南賦晉鄭靡依<lb/>
　　　　魯衛不睦句本反用左傳語而楙為非其本<lb/>
<pb n="KR3j0045_WYG_000-2b"/>
　　　　義黄庭堅詩註引烏孫公主琵琶事本出傅<lb/>
　　　　元琵琶賦序其石崇王明君詞乃因烏孫公<lb/>
　　　　主之例想其亦必如是而楙轉據明君事以<lb/>
　　　　駁烏孫公主事秦觀詞杜鵑聲裏斜陽暮楙<lb/>
　　　　辨暮字不誤是矣復謂當作斜陽曙以避英<lb/>
　　　　宗廟諱而改夫斜陽豈可云曙耶張祐寜王<lb/>
　　　　之詩自屬追詠而楙以為目擊又以與祐詩<lb/>
　　　　年代不符則造為祐身歴十一朝年一百二<lb/>
<pb n="KR3j0045_WYG_000-3a"/>
　　　　十餘嵗之説然則李商隱有九成宫詩夀更<lb/>
　　　　永矣他如茅盈見史記秦本紀注而楙沿梁<lb/>
　　　　孫文韜碑以為漢人譏其以廟諱為名非鶡<lb/>
　　　　冠子者栁宗元而楙云韓愈作盤中詩者蘇<lb/>
　　　　伯玉妻而楙以為傅元<hi>案楙盖據陳玉父玉臺新咏誤本然嚴羽</hi>
　　　　<hi>滄浪詩話載玉臺新詠原本甚明</hi>買石得雲饒句本姚合武<lb/>
　　　　功縣詩而楙以為王建餘糧棲畆本淮南子<lb/>
　　　　語而楙以為始于左思以準作准始於吕忱<lb/>
<pb n="KR3j0045_WYG_000-3b"/>
　　　　字林<hi>案字林已佚此條見郭忠恕佩觽所引</hi>而泛舉唐碑皆千<lb/>
　　　　慮一失不必曲為之諱其餘則多考辨精核<lb/>
　　　　位置於夢溪筆談緗素雜記容齋隨筆之間<lb/>
　　　　無愧色也末附野老紀聞一卷乃楙父所作<lb/>
　　　　不著名字惟據楙題詞知為陳長方之弟子<lb/>
　　　　所記多元祐諸人遺事而解孟子既入其苙<lb/>
　　　　尚沿晁氏客語之説葢楙曽祖伯虎及與黄<lb/>
　　　　庭堅游庭堅和炳之玉版牋詩所謂王侯鬚<lb/>
<pb n="KR3j0045_WYG_000-4a"/>
　　　　若縁坡竹者是也<hi>案此事見書中髯奴條下</hi>楙父承家世<lb/>
　　　　餘聞故所言如是耳至以其父之書附已書<lb/>
　　　　之末盖沿山谷集後附伐檀集例於義均乖<lb/>
　　　　然伐檀集為後人所附非庭堅之意故分析<lb/>
　　　　著録以正其名此書為楙所自附非可諉過<lb/>
　　　　於他人故仍其舊第以著其失亦春秋褒貶<lb/>
　　　　各探其本志之義也書本三十卷見於自序<lb/>
　　　　陳繼儒秘笈所刻僅十二卷凡其精核之處<lb/>
<pb n="KR3j0045_WYG_000-4b"/>
　　　　多遭刪削今仍以原本著録而繼儒謬本則<lb/>
　　　　不復存目附糾其失于此焉乾隆四十四年<lb/>
　　　　正月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR3j0045_WYG_000-5a"/>
野客叢書小序<lb/>
僕間以管見隨意而書積數年間卷袠俱滿旅寓高沙<lb/>
始命筆吏不暇詮次總而録之為三十卷目之曰野客<lb/>
叢書井鼃拘墟稽考不無疏鹵議論不無狂僭君子謂<lb/>
其野客則然不以為辠也皇宋慶元改元三月戊申日<lb/>
下稷長洲王楙書於不欺堂之西偏<lb/>
　此書自慶元改元以來凡三筆矣繼觀他書間有暗<lb/>
　合不免為之竄易轉烏為舄吏筆舛譌以竢訂正續<lb/>
<pb n="KR3j0045_WYG_000-5b"/>
　有數卷見别録云嘉泰二年十月初五日楙再書於<lb/>
　儀真郡齋之平易堂<lb/>
</p>
<p>
</p>
  </div>
</body>
</text>
</TEI>
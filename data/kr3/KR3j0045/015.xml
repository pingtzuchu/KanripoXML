<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷十五</head> <lb/>
    <p>
<pb n="KR3j0045_WYG_015-1a"/>
欽定四庫全書<lb/>
　野客叢書卷十五<lb/>
　　　　　　　　　　　　　宋　王楙　撰<lb/>
　　富公奉使語<lb/>
漫録曰東坡撰富鄭公神道碑載公奉使語曰北朝與<lb/>
　中國通好則人主專其利而臣下無所獲若用兵則<lb/>
　利歸臣下而人主任其旤故北朝諸臣爭勸用兵者<lb/>
　此皆其身謀非國計也予按唐鄭元璹謂頡利曰漢<lb/>
<pb n="KR3j0045_WYG_015-1b"/>
　與突厥風俗各異漢得突厥既不能臣突厥得漢復<lb/>
　何所用且抄掠皆入將士在可汗一無所得不如和<lb/>
　好國家必有重賚幣帛皆入可汗坐受利益頡利納<lb/>
　其言乃知鄭公之言出於元璹僕謂東坡固嘗言之<lb/>
　矣鄭公此言正祖嚴安論狥西南夷之議漫録未之<lb/>
　聞耶自嚴安為是說後三國志陸抗亦嘗用此意諌<lb/>
　吳主矣時師旅仍動百姓疲敝抗疏曰諸將狥名窮<lb/>
　兵黷武動費萬計士卒彫瘁冦不為衰我已大病矣<lb/>
<pb n="KR3j0045_WYG_015-2a"/>
　今爭帝王之資昧十百之利此人臣之姦便非國家<lb/>
　之良䇿也元璹又祖其意晉顧雍所言亦是此意非<lb/>
　特抗也<lb/>
　　逍遥谿愚谿<lb/>
王建逍遥谿亭詩曰逍遥公在此徘徊帝改谿名起石<lb/>
　臺車馬到春常借問子孫因選暫歸來稀疎野竹人<lb/>
　移折零落蕉花雨打開無主青山何所直賣供官稅<lb/>
　不如灰劉禹錫傷愚谿詩序曰柳子厚歿三年有僧<lb/>
<pb n="KR3j0045_WYG_015-2b"/>
　來告曰愚谿無復曩時矣悲不自勝遂為七言以寄<lb/>
　恨曰草聖數行留壊壁木奴千樹屬鄰家惟見里門<lb/>
　通德牓殘陽寂寞出樵車僕觀二詩深有感焉當逍<lb/>
　遥公隆盛之日太官載酒奉常抱樂鑾輿翟褘增賁<lb/>
　泉谷見誇於諸公者不一韋公去此才數世耳向者<lb/>
　逍遥之地至於賣供官稅不如灰當子厚無恙之日<lb/>
　所㳺愚谿皆一時名士而子厚物故未乆乃至殘陽<lb/>
　寂寞出樵車是何墮廢一至於此觀此二事重使人<lb/>
<pb n="KR3j0045_WYG_015-3a"/>
　惻然前人基緒後人鮮克保持雖欲委曲為計有不<lb/>
　可得李衛公平泉山居戒子孫曰鬻平泉者非吾子<lb/>
　孫也以平泉一樹一石與人者非佳士也諄戒非不<lb/>
　切至然平泉怪石名品幾為洛陽大族有力者取去<lb/>
　嗚呼兹豈告戒所及哉<lb/>
　　握髪等事<lb/>
今言吐哺握髪必歸之周公如李瀚蒙求所載是也不<lb/>
　知先此大禹盖嘗一饋而十起一沐而三握髪矣事<lb/>
<pb n="KR3j0045_WYG_015-3b"/>
　見淮南子今言持竿誦經不知雨之流麥必稱髙鳳<lb/>
　不知先此朱買臣盖嘗孜孜修學不覺雨之漂粟矣<lb/>
　事見鄒子前漢書載韓信微時從漂母乞食不知先<lb/>
　此伍子胥㣲時盖嘗從擊綿女子乞食矣事見吳越<lb/>
　春秋此三事皆在前世罕傳焉<lb/>
　　古人名字隱而不彰者<lb/>
孟子題辭曰孟姓也子者男子之通稱也名軻字則未<lb/>
　聞也前漢志顔師古注曰聖證論云軻字子車而此<lb/>
<pb n="KR3j0045_WYG_015-4a"/>
　志無字只曰孟子未詳其所得僕謂孟子之字見於<lb/>
　孔叢子夫豈未之見耶因知古人名字隱而不彰者<lb/>
　何可勝數往往見於傳注碑刻雜說姑表一二出之<lb/>
　楚狂接輿姓陸名通伯樂姓孫名陽許由字仲武竝<lb/>
　見莊子釋文伯夷姓墨名智字公逹叔齊名允字公<lb/>
　信夷齊乃諡也見論語注臯陶字庭堅見左傳孔安<lb/>
　國字子國見孔叢子漢髙祖父太公名煓字執嘉見<lb/>
　皇甫謐帝王世紀髙祖兄仲名喜曹參字敬伯漢申<lb/>
<pb n="KR3j0045_WYG_015-4b"/>
　公名培見史記逄蒙之弟名鴻超楊朱之弟名布見<lb/>
　列子鄭子真名樸叔孫通名何見楚漢春秋項伯名<lb/>
　纒字伯見漢書注楊王孫名貴見西京雜記陳仲子<lb/>
　字子終見髙士傳商山四皓園公姓園名秉字宣明<lb/>
　見陳留志夏黄公姓崔名廓字少通見崔氏譜箕子<lb/>
　名餘胥見司馬彪注易牙名垂字易牙見孔穎逹左<lb/>
　氏疏伏生名勝字子賤叔敖名饒字叔敖竝見碑彭<lb/>
　祖姓籛名鏗見姓苑籛音剪見論語竊比老彭疏胡<lb/>
<pb n="KR3j0045_WYG_015-5a"/>
　如村乃作牋字用千姓編亦然非也<lb/>
　　行狀不宣等語<lb/>
漫録謂文選楊脩答臨淄侯牋末曰造次不能宣備書<lb/>
　尾用不宣語起此僕觀漢髙祖初定天下諸侯王上<lb/>
　疏云云末云大王功徳著於後世不宣昧死再拜此<lb/>
　正不宣語之所從出也又謂自唐以來為墓志必先<lb/>
　有行狀盖南朝以來已有行狀如梁江淹之作是也<lb/>
　僕觀吳志周條等甄别行狀上疏云云此行狀之名<lb/>
<pb n="KR3j0045_WYG_015-5b"/>
　所由始也<lb/>
　　設法<lb/>
今用女倡賣酒名曰設法或者謂漢晉未聞僕謂此即<lb/>
　卓文君當壚之意晉人阮氏醉卧酒壚婦人側司馬<lb/>
　道子於園内為酒壚列肆使姬人酤鬻酒肴是矣<lb/>
　　賤庻出之子<lb/>
自古賤庻出之子王符無外家為鄉人所賤孝武曰崔<lb/>
　道固如此豈可以偏庻侮之顔氏家訓曰江左不諱<lb/>
<pb n="KR3j0045_WYG_015-6a"/>
　庻孽河北鄙於側出江左䘮室之後多以妾媵主家<lb/>
　事河北必須重娶至於三四母至唐而此風猶存觀<lb/>
　禇遂良請千牛不論嫡庻表曰永嘉以來王塗不競<lb/>
　在於河北風俗乖亂嫡待庻如奴妻遇妾若婢降及<lb/>
　隋代斯流遂逺獨孤后禁庻子不得近侍聖朝深革<lb/>
　前弊人以才進不論嫡庻於今二紀今日薦千牛舎<lb/>
　人仍此為制禮所未安觀此可以見漢晉以來重嫡<lb/>
　而輕庻矣竊又考之趙簡子使姑布子卿相諸子至<lb/>
<pb n="KR3j0045_WYG_015-6b"/>
　毋䘏曰此真將軍矣簡子曰此其母賤翟婢也對曰<lb/>
　天之所授雖賤必貴於是以毋䘏為世子知此意自<lb/>
　古而然<lb/>
　　泰夫人<lb/>
漢碑有書太夫人為泰夫人或者以為異僕謂漢人多<lb/>
　書太為泰如前漢書泰平泰一泰甚之類是也范<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>
　避家諱故後漢書皆書泰為太如郭泰鄭泰為郭太<lb/>
　鄭太是也漢碑所以書泰夫人近有好用古字者書<lb/>
<pb n="KR3j0045_WYG_015-7a"/>
　是非為氏飛而或者笑之僕謂此固好竒不可謂無<lb/>
　所本古人書字率多借用盖嘗考之漢書以頒示字<lb/>
　書視看字如視其節儉是也荀子以視看字書是否<lb/>
　字如是其庭可摶瓦是也漢志以是否字書氏族字<lb/>
　如至𤣥孫氏為莊王是也書非字為飛者如漢碑所<lb/>
　謂飛陶唐其若是乎此氏飛字之所據也<lb/>
　　螟蛉<lb/>
今呼非所生之子為螟蛉觀南史宋明帝負螟之慶言<lb/>
<pb n="KR3j0045_WYG_015-7b"/>
　廢帝非所生也北史胡叟養子字螟蛉又觀董仲舒<lb/>
　斷甲無子養非所生引詩螟蛉有子蜾蠃負之之義<lb/>
　知此說尚矣<lb/>
　　禁中起居注<lb/>
葛洪引漢禁中起居注驗董仲舒所撰李少君家録云<lb/>
　知漢起居注在宫為女史之職自魏晉以來起居注<lb/>
　皆近侍之人所録不復女職矣今考隋書經籍志自<lb/>
　漢獻帝以來至隋開皇間所謂起居注凡有四十四<lb/>
<pb n="KR3j0045_WYG_015-8a"/>
　部隋志謂晉時得汲冡書有穆天子傳體制與今起<lb/>
　居注正同盖周時内史所記王命之副也周官内史<lb/>
　掌王之命遂書其副而藏之是其職也又謂禁中起<lb/>
　居注零落不可復知觀葛洪所引則知尚存於晉至<lb/>
　隋始亡<lb/>
　　唐時揚州通州<lb/>
唐時揚州為盛通州為惡當時有揚一益二之語十里<lb/>
　珠簾二十四橋風月其氣象可知張祜詩曰十里長<lb/>
<pb n="KR3j0045_WYG_015-8b"/>
　街市井連月明橋上有神仙人生只合揚州死禪智<lb/>
　山光好墓田王建詩曰夜市千燈照碧雲髙樓紅袖<lb/>
　客紛紛如今不是承平日猶自笙歌徹曉聞徐凝詩<lb/>
　曰天下三分明月夜二分明月在揚州其盛如此通<lb/>
　州不然白樂天詩曰通州海内恓惶地司馬人間冗<lb/>
　長官元微之詩曰折君災難是通州又曰黄泉便是<lb/>
　通州郡其不美如此一謂神仙一謂黄泉相去霄壤<lb/>
　矣<lb/>
<pb n="KR3j0045_WYG_015-9a"/>
　　千秋一日九遷<lb/>
文選任彦昇表曰雖千秋一日九遷荀爽十旬逺至李<lb/>
　善注曰東觀漢記謂車丞相自髙寢郎一月九遷為<lb/>
　丞相日當為月字之誤也僕謂李善注此未為盡善<lb/>
　考漢書髙寢郎田千秋訟太子寃武帝立拜為大鴻<lb/>
　臚師古注立拜者立見而即拜之言不移時也謂千<lb/>
　秋因此一言頃刻之間自髙寢郎超遷九次至大鴻<lb/>
　臚非謂一日之間九次遷除也謂之一日正不為失<lb/>
<pb n="KR3j0045_WYG_015-9b"/>
　李善誤認此意乃以一月九遷為丞相又按漢書千<lb/>
　秋為大鴻臚數月代劉屈氂為丞相封富民侯漢史<lb/>
　謂千秋特以一言寤意旬月取宰相封侯世未嘗有<lb/>
　盖以此也則知千秋為相封侯乃在鴻臚數月之後<lb/>
　所謂旬月者十月也豈一月九遷為丞相哉善盖引<lb/>
　東觀記之謬耳<lb/>
　　蕭何留守<lb/>
漫録曰留守字案漢外戚傳戚夫人從上之關東吕后<lb/>
<pb n="KR3j0045_WYG_015-10a"/>
　常留守髙承事物紀原乃言留守始唐非也僕謂漢<lb/>
　髙祖出征留蕭何守關中此正留守本意後之所謂<lb/>
　留守者正祖此爾吕后婦人豈所當據其後如鼂錯<lb/>
　請居守光武以寇恂守河内晉惠帝幸長安荀藩在<lb/>
　洛陽留臺承制隋煬帝幸遼東命樊子盖東都留守<lb/>
　似此不一髙承事物紀原謂留守起於唐何其太鹵<lb/>
　莽耶推而上之則又出於石祁子守之意後觀史記<lb/>
　越世家吳王北㑹諸侯於黄池惟太子留守知此意<lb/>
<pb n="KR3j0045_WYG_015-10b"/>
　又逺矣<lb/>
　　歸去來辭語<lb/>
漫録曰淵明歸去來辭云臨清流而賦詩盖用嵇康琴<lb/>
　賦中語僕謂淵明胸次度越一世其文章率意而成<lb/>
　不應規倣前人之語其間意到處不無與古人暗合<lb/>
　非有意用其語也儻如漫録所言則風飄飄而吹衣<lb/>
　出於曹孟徳泉涓涓而始流出於潘安仁此類不一<lb/>
　何獨用嵇康之語哉<lb/>
<pb n="KR3j0045_WYG_015-11a"/>
　　人生何須<lb/>
南史張緒謂柳世隆曰觀君舉措當以清名遺子孫答<lb/>
　曰一身之外亦復何須子孫不才將為爭府如其才<lb/>
　也不如一經裴昭明歴郡清勤不事儲畜常謂人曰<lb/>
　一身之外復何須乎子孫不才我聚彼散若能自立<lb/>
　不如一經二說出於齊勉<lb/>
　　衙牙二字<lb/>
漫録曰孔氏雜說牙者旗也太守出則有門旗遺法也<lb/>
<pb n="KR3j0045_WYG_015-11b"/>
　後遂以牙為衙或以舎廨為衙唐韻曰衙府也是亦<lb/>
　譌耳案語林近代通謂府廷為公衙字本作牙譌為<lb/>
　衙大司馬掌武備猛獸以牙為衛故軍前大旗謂之<lb/>
　牙旗南史侯景集行列門外謂之牙門以次引進牙<lb/>
　門始見於此續釋常談又引北史宋世良在郡牙門<lb/>
　虚寂為牙門所自僕謂皆未也牙門已見後漢觀鄒<lb/>
　義到公孫瓚營㧞其牙門三國魏文帝置牙門將晉<lb/>
　陸機襲父爵為牙門將案後漢汪真人水鏡經凡軍<lb/>
<pb n="KR3j0045_WYG_015-12a"/>
　出立牙必令堅完若折將軍不利是以古兵法擇吉<lb/>
　日祭牙後漢滕輔晉袁宏顧愷之宋王誕皆有祭牙<lb/>
　文吳胡綜有大牙賦皆謂武備之意而牙衙之說信<lb/>
　矣謂譌牙為衙恐未必然疑牙衙二字古者通用不<lb/>
　然宋世良牙門虛寂北齊書何以書衙<lb/>
　　奏記禮重<lb/>
兩漢博文謂前書鄭朋奏記於蕭望之奏記自朋始也<lb/>
　僕觀隸釋秦漢以來有此奏記僕不暇逺考在前漢<lb/>
<pb n="KR3j0045_WYG_015-12b"/>
　時丙吉奏記霍光李尋奏記翟方進非特鄭朋而已<lb/>
　考丙吉在鄭朋之前不可謂自朋始也奏記之體在<lb/>
　東漢之時其禮甚重觀孔子廟碑魯相奏記司徒司<lb/>
　空府首具年月日魯相某等叩頭死罪敢言云云中<lb/>
　又云叩頭死罪謹案某人云末云某皇恐叩頭死罪<lb/>
　上司空府凡一記三用叩頭死罪而其間連言叩頭<lb/>
　連言死罪宛類表章之體第不稱臣耳有以見當時<lb/>
　上下官守甚嚴<lb/>
<pb n="KR3j0045_WYG_015-13a"/>
　　致仕官禄<lb/>
石林謂東漢鄭均致仕章帝賜尚書禄終身時號白衣<lb/>
　尚書則知漢致仕無禄也唐制亦然時亦有特給者<lb/>
　僕謂漢唐致仕者亦皆有禄據通典謂漢制凡吏二<lb/>
　千石以上年老致仕者三分故禄以一與之終其身<lb/>
　不可謂漢致仕無禄也又觀唐令諸職事官年七十<lb/>
　五品以上致仕者各給半禄又致仕官建中五年敕<lb/>
　所請半禄料從敕出日於本貫及寄居處州府支給<lb/>
<pb n="KR3j0045_WYG_015-13b"/>
　　雌霓<lb/>
沈約製郊居賦其間曰駕雌霓之連蜷泛大江之悠永<lb/>
　出示王筠筠讀雌霓為雌鶂約喜謂曰霓字惟恐人<lb/>
　讀作平聲司馬温公謂非霓字不可讀為平聲也盖<lb/>
　約賦協側聲故爾僕考之雌霓二字東方朔七諫中<lb/>
　已嘗用之矣張衡七辯亦曰建雌霓以為旗<lb/>
　　曾子之書<lb/>
曩時國學出髙明光大在加意論而一時士子說光大<lb/>
<pb n="KR3j0045_WYG_015-14a"/>
　之意此董仲舒引曾子之語不知曽子之書乃髙明<lb/>
　廣大非光大也加之至而已非加之意也此雖據仲<lb/>
　舒之所舉要以曾子之書為正仲舒又謂積善在身<lb/>
　猶長日加益而不自知也曾子則曰與君子游如長<lb/>
　日加益而不自知也曽子又曰與其奢也寧儉與其<lb/>
　倨也寧拘曰巧言令色雖少行而篤難於仁矣此語<lb/>
　與今論語㣲異又如所謂蓬生麻中不扶自直所謂<lb/>
　良賈深藏若虚所謂與君子游如入芝蘭之室乆而<lb/>
<pb n="KR3j0045_WYG_015-14b"/>
　不聞則與之化矣與小人游如入鮑魚之肆乆而不<lb/>
　聞則與之化矣皆見曽子之書諸書所引盖本於此<lb/>
　　臺笠緇撮<lb/>
毛詩臺笠緇撮傳謂臺所以禦暑笠所以禦雨緇撮緇<lb/>
　布冠也鄭箋謂臺夫須也以臺皮為笠緇布為冠故<lb/>
　謝𤣥暉詩曰臺笠聚東菑注臺禦日笠禦雨是以為<lb/>
　二事盖本毛之說麴信陵詩曰臺笠冒山雨渚田耕<lb/>
　荇花以臺笠對渚田是以為一事盖祖鄭之說二詩<lb/>
<pb n="KR3j0045_WYG_015-15a"/>
　皆有據依考孔穎達正義臺可為笠則一也傳分之<lb/>
　者笠本禦暑而良耜曰其笠伊糾因可禦雨故傳分<lb/>
　之以充二事則知毛之見如此<lb/>
　　不可為己甚<lb/>
君子之治小人不可為己甚擊之不已其報必酷僕因<lb/>
　觀北史神龜之間張仲瑀銓削選格排抑武人不使<lb/>
　預清品一時武人攘袂扼腕至無所泄其憤於是羽<lb/>
　林武賁幾千人至尚書省詬罵直造仲瑀之第屠滅<lb/>
<pb n="KR3j0045_WYG_015-15b"/>
　其家羣小悉投火中及得尸體不復辨識惟以髻中<lb/>
　小釵為驗其受禍如此之毒事勢相激乃至於此為<lb/>
　可傷也莊子謂刻核太過則不肖之心應之今人徒<lb/>
　知銳於攻擊逞一時之快而識者固深懼之<lb/>
　　酒分聖賢<lb/>
皇甫嵩作醉郷日月有曰凡酒以色清味重而甜者為<lb/>
　聖色濁如金而味醇且苦者為賢色黒而酸醨者為<lb/>
　愚以家醪糯觴醉人者為君子以家醪黍觴醉人者<lb/>
<pb n="KR3j0045_WYG_015-16a"/>
　為中庸以巷醪麥觴醉人者為小人其說雖不同然<lb/>
　以酒分聖賢者其意祖魏人廋語所謂清者為聖濁<lb/>
　者為賢之說然又考之魏人之說又有所自鄒陽賦<lb/>
　曰清者為酒濁者為醨清者聖明濁者頑騃僕嘗評<lb/>
　之酒之清者為聖可也若與濁者為賢何哉當為頑<lb/>
　愚魏人廋語與夫醉鄉日月其說有疵不若鄒陽之<lb/>
　語為善也魏略以白酒為賢<lb/>
　<lb/>
<pb n="KR3j0045_WYG_015-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　野客叢書卷十五<lb/>
</p>
<p>
</p>
  </div>
</body>
</text>
</TEI>
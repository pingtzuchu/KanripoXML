<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷二十一</head> <lb/>
    <p>
<pb n="KR3j0045_WYG_021-1a"/>
欽定四庫全書<lb/>
　野客叢書卷二十一<lb/>
　　　　　　　　　　　　　宋　王楙　撰<lb/>
　　方言序<lb/>
漢書揚雄傳孝成帝時客有薦雄文似相如者上方郊<lb/>
　祀甘泉召雄待詔承明之庭正月奏甘泉賦僕考方<lb/>
　言雄答劉歆書曰雄始草文先作縣邸銘王佴頌階<lb/>
　闥銘及成都城四堣銘蜀人有楊莊者為郎誦之於<lb/>
<pb n="KR3j0045_WYG_021-1b"/>
　成帝成帝好之以為似相如遂以此得外見乃知客<lb/>
　者楊莊薦雄文者縣邸銘等以為似相如者帝驁之<lb/>
　語非客所薦之詞又方言序云雄為郎一歲作繡補<lb/>
　靈節龍骨之銘詩三章及天下上計孝廉雄問異語<lb/>
　紀十五卷積二十七年漢成帝時劉子駿與雄書從<lb/>
　取方言僕以歆雄二書與傳考之取方言乃哀帝非<lb/>
　帝驁也不然歆書何以稱帝驁諡何以言先君云云<lb/>
　雄書何以及太𤣥經邪<lb/>
<pb n="KR3j0045_WYG_021-2a"/>
　　一丁字<lb/>
今文人多用不識一丁字祖唐書挽兩石弓不如識一<lb/>
　丁字出處僕考之乃个字非丁字按續世說書此个<lb/>
　字葢个與丁相似傳寫誤焉後又觀張翠微考異亦<lb/>
　謂个字乃知世說之言為信僕又觀蜀志南史皆有<lb/>
　所識不過十字之語史通謂王平所識僅通十字恐<lb/>
　是十字亦未可知十與丁字又相似其文益有據也<lb/>
　此與淮南子言宋景公熒惑徙三舍之謬同史記謂<lb/>
<pb n="KR3j0045_WYG_021-2b"/>
　三度<lb/>
　　詩家用明光事<lb/>
杜子美詩曰不遠明光殿致於丹青地洙注曰明光殿<lb/>
　霍去病借以避暑修可注曰漢殿名元后傳成都侯<lb/>
　借以避暑是已東坡詩曰何人先入明光宫又曰老<lb/>
　死不入明光宫趙注皆曰武帝太初四年所起乃成<lb/>
　都侯商所借以避暑者也僕嘗考之漢有兩明光宫<lb/>
　一明光殿按三輔黄圗一明光宫屬北宫一明光宫<lb/>
<pb n="KR3j0045_WYG_021-3a"/>
　屬甘泉宫屬北宫者正成都侯商避暑之所屬甘泉<lb/>
　宫者乃武帝所造以求仙者所謂明光殿自在桂宫<lb/>
　三者元不相干今觀諸家之注往往認為一處顛倒<lb/>
　錯亂莫知其非甚而至有以避暑事為去病用事甚<lb/>
　疎鹵極可笑僕又考漢紀太初四年起明光宫師古<lb/>
　注曰成都侯避暑借明光宫葢謂此師古之注已有<lb/>
　此謬<lb/>
　　車作居音<lb/>
<pb n="KR3j0045_WYG_021-3b"/>
佩觿曰牛車之車尺遮反本無居音䘮予之予弋汝反<lb/>
　本無余音其變古如此韋昭亦曰車字從漢始有居<lb/>
　音僕觀經書中凡言予處皆音上聲知佩觿之說為<lb/>
　當則是漢以前文字凡言車者盡合作尺遮反凡言<lb/>
　予者盡合作弋汝反可也然觀戰國䇿馮驩歌曰長<lb/>
　鋏歸來乎食無魚出無車說苑載淳于髠禳田之詞<lb/>
　曰蟹堁者宜禾洿邪者滿車傳之後世洋洋有餘視<lb/>
　此語似與居音相協又觀毛詩其殽維何炰鱉鮮魚<lb/>
<pb n="KR3j0045_WYG_021-4a"/>
　其贈維何乗馬路車周易見豕負塗載鬼一車先張<lb/>
　之弧後說之弧則知車作居音其來已古非始於漢<lb/>
　也<lb/>
　　字文增減<lb/>
古之隂影字用景字如周禮以土圭測景之類是也自<lb/>
　葛洪撰字苑始加彡為隂影字古之戰陣字用陳字<lb/>
　如靈公問陳之類是也至王羲之小學章獨阜旁作<lb/>
　車為戰陣字而今魏漢間書或書影字陣字後人改<lb/>
<pb n="KR3j0045_WYG_021-4b"/>
　之耳非當時之本文也春秋漢東之國隨為大其後<lb/>
　楊堅建國見周齊不遑寧處故去辵文只作隋今歐<lb/>
　陽詢九成宫碑書作隨者推本當時之意爾古之疉<lb/>
　字用三日合作疊新莽以三日太盛改從三田今東<lb/>
　漢碑疉字仍舊有三日者古之對字丵下從口據說<lb/>
　文謂漢文帝以口多非實改從土然觀大夫始鼎銘<lb/>
　則知對字從土者舊矣古之罪字自下從辛秦始皇<lb/>
　以字形似皇字遂改從网從非古之劭字從刀南朝<lb/>
<pb n="KR3j0045_WYG_021-5a"/>
　宋太子名劭而惡字文為召刀遂改刀為力漢人洛<lb/>
　字書雒葢漢火行忌水故去水而用佳至魏以土行<lb/>
　土水之母故去佳仍用水帋字或書作紙葢古者以<lb/>
　縑帛而書故從糸後蔡倫剉故布𢷬作紙故其字從<lb/>
　巾<lb/>
　　蘭荼二種<lb/>
世言春蘭秋蘭各有異芬不知秋蘭之香尤甚於春蘭<lb/>
　也蘭有二種邵伯温曰細葉者春花花少闊葉者秋<lb/>
<pb n="KR3j0045_WYG_021-5b"/>
　花花多離騷紉秋蘭以為佩又曰秋蘭兮青青緑葉<lb/>
　兮紫莖今沅澧間所生在春則黄在秋則紫然春黄<lb/>
　不若秋紫之芬郁也世謂古之荼即今之茶不知荼<lb/>
　有數種非一端也詩曰誰謂荼苦其甘如薺者乃苦<lb/>
　菜之荼如今苦苣之類周禮掌荼毛詩有女如荼者<lb/>
　乃苕荼之荼也正萑葦之屬惟荼檟之荼乃今之茶<lb/>
　也世但知蘭荼而莫辨故辨之<lb/>
　　魯直漁父詞<lb/>
<pb n="KR3j0045_WYG_021-6a"/>
徐師川云張志和漁父詞曰青蒻笠緑蓑衣斜風細雨<lb/>
　不須歸顧況漁父詞曰新婦磯邊月明女兒浦口潮<lb/>
　平故魯直取張顧二詞合為浣谿沙曰新婦磯邊眉<lb/>
　黛愁女兒浦口眼波秋驚魚錯認月沉鈎青蒻笠前<lb/>
　無限事緑蓑衣底一時休斜陽細雨轉船頭東坡曰<lb/>
　魯直此詞清新婉麗其最得意處以山光水色贊玉<lb/>
　肌花貌真得漁父家風然才出新婦磯便入女兒浦<lb/>
　此漁父無乃太闊浪乎僕觀權德輿詩亦曰新婦磯<lb/>
<pb n="KR3j0045_WYG_021-6b"/>
　頭雲半斂女兒灘畔月初明新婦磯對女兒浦唐人<lb/>
　不止顧況<lb/>
　　望雲懐鄉<lb/>
狄仁傑登太行山見白雲孤飛謂左右曰吾親舍其下<lb/>
　瞻悵久之此正與北史元樹之意同元樹奔南每見<lb/>
　嵩山雲未嘗不引領歔欷又梁瑄不歸弟兄每見東<lb/>
　南白雲立望慘然久之杜子美詩曰每望東南雲用<lb/>
　此意也<lb/>
<pb n="KR3j0045_WYG_021-7a"/>
　　鸞栖枳棘<lb/>
今有人作縣尉啟誤用鸞栖枳棘事或者笑之其人聞<lb/>
　之慙無以自解曰簿尉一事耳僕謂尉用簿事固非<lb/>
　是然古者亦有如是用者未可深非之彼以簿尉一<lb/>
　事自解則失之矣茍如是何取乎用事僕觀劉長卿<lb/>
　送任少府任淮南詩曰惜君滯南楚枳棘徒栖鳳是<lb/>
　分明以簿事為尉用也不但尉也張說送廣武令岑<lb/>
　義序曰河洛東門俯栖鸞於製邑又以栖鸞事為縣<lb/>
<pb n="KR3j0045_WYG_021-7b"/>
　令事用也出於一時之率然未可知豈可以為證邪<lb/>
　　粃繆皮傅<lb/>
今考校格式有文理紕繆不考注全無義理即為紕繆<lb/>
　按此二字見禮記大傳五者一物紕繆考禮部韻紕<lb/>
　篇夷切繒壞也僕又觀後漢盧植傳曰周禮諸經發<lb/>
　起粃繆注粃粟不成諭義之乖僻也是亦一說今人<lb/>
　言所得膚淺為皮膚按揚雄方言曰秦晉言非其事<lb/>
　謂之皮傅謂不深得其情核皮膚淺近强相傅㑹也<lb/>
<pb n="KR3j0045_WYG_021-8a"/>
　故張衡集云後人皮傅無所容簒<lb/>
　　杜詩言荔枝<lb/>
杜詩側生野岸及江浦不熟丹宫與玉壺雲壑布衣台<lb/>
　背老勞生重寫翠眉須歐本作勞人害馬或者又引<lb/>
　西漢害馬出處以證二字所自僕謂此二字初非為<lb/>
　荔枝之故杜詩之意自有所據按漢和帝時南海獻<lb/>
　荔枝十里一置五里一候奔騰險阻死者繼路唐羌<lb/>
　上書曰交州獻荔枝生鮮致之驛馬晝夜傳送至有<lb/>
<pb n="KR3j0045_WYG_021-8b"/>
　遭虎狼之害頓仆死亡不絶道路杜詩勞人害馬正<lb/>
　述此耳其意因傷時事故引此故實為言非虚語也<lb/>
　子美自傷以有用之才見棄丘壑終老不用果物奪<lb/>
　於愛姬之嗜欲及時致之雖勞人害馬有所不䘏時<lb/>
　政如此為可傷也杜詩之意如此題曰解悶信有以<lb/>
　夫杜又有詩曰憶昔南州使奔騰獻荔枝百馬死山<lb/>
　谷到今耆舊悲舉此以驗勞人害馬之說為不誣矣<lb/>
　或者乃曲為之說謂勞人重寫翠眉須作鬚眉之鬚<lb/>
<pb n="KR3j0045_WYG_021-9a"/>
　鑿甚矣僕又考之貢荔枝自趙王佗始生致荔枝其<lb/>
　弊非始和帝葢起於武帝之時觀三輔黄圗謂漢武<lb/>
　帝破南粤起荔枝宫荔枝自交趾連年移植於庭無<lb/>
　一生者後遂不復蒔其實則歲貢焉郵傳者疲敝於<lb/>
　道極為生民之患至後漢安帝時始罷其貢<lb/>
　　蕭華傳<lb/>
唐書蕭華傳曰上元初以中書侍郎同中書門下平章<lb/>
　事李輔國用事求宰相華拒之輔國怨㑹肅宗大漸<lb/>
<pb n="KR3j0045_WYG_021-9b"/>
　矯詔罷華為禮部尚書引元載以代方代宗諒闇載<lb/>
　助輔國貶華為峽州司馬卒其言如此僕考劉長卿<lb/>
　祭蕭華文曰龍濳少海公佐儲闈朝有巨姦動履危<lb/>
　機十年調護不處嫌疑國移大盜公隱虜圍忍受拘<lb/>
　逼誓酬恩私果翻賊黨來赴京師天地載開君臣相<lb/>
　逢獨持一心翊戴兩宫明略戡難丹誠狥公輔國佞<lb/>
　幸敢亂朝經濳申讜言請奪禁兵謀泄隙開反為所<lb/>
　傾倉卒之際播遷無名東出昭丘南浮洞庭寄身滄<lb/>
<pb n="KR3j0045_WYG_021-10a"/>
　江汎若浮萍水國生疾炎州促齡讀劉祭文則知華<lb/>
　嘗佐儲宫調䕶甚至嘗陷虜圍全節而歸華之去國<lb/>
　史但謂輔國用事求宰相華拒之以此致怨不知華<lb/>
　嘗建言於朝奪輔國兵柄謀之不宻反為所傾如此<lb/>
　史又謂貶華為峽州司馬卒而祭文謂江州刺史且<lb/>
　曰水國生疾炎州促齡疑華出為江州刺史在任得<lb/>
　疾繼貶南方而卒皆傳所不聞也<lb/>
　　温庭筠<lb/>
<pb n="KR3j0045_WYG_021-10b"/>
唐書載温庭筠才思神速多為人作文大中末試有司<lb/>
　廉視尤謹庭筠私占授者已八人執政鄙之授方城<lb/>
　尉僕觀其集有開成五年抱疾不赴鄉計書懐百韻<lb/>
　寄殿院徐侍御察院陳李二侍御蘇端公韋少府兼<lb/>
　呈袁郊苖紳李逸一詩其間有云賦分知前定寒心<lb/>
　畏厚誣昔皆言爾志今亦畏吾徒有氣干牛斗無人<lb/>
　辨轆轤積毁方銷骨微瑕懼掩瑜蛇矛猶轉戰魚服<lb/>
　自囚拘欲就欺人事何能逭鬼誅是時先大中末幾<lb/>
<pb n="KR3j0045_WYG_021-11a"/>
　二十年其不平之氣見於詩者已如此則知云云不<lb/>
　但在大中之末又考東觀奏記有責授庭筠隨州隨<lb/>
　縣一詞乃裴坦之作<lb/>
　　董仲舒公孫𢎞<lb/>
前漢董仲舒傳云武帝即位舉賢良文學之士前後百<lb/>
　數仲舒以賢良對䇿焉公孫𢎞傳曰武帝初即位招<lb/>
　賢良文學之士是時𢎞年六十以賢良徵為博士使<lb/>
　匈奴不合意免歸元光五年復徵賢良文學菑川國<lb/>
<pb n="KR3j0045_WYG_021-11b"/>
　復推𢎞𢎞至太常上䇿武帝紀則曰建元元年詔丞<lb/>
　相等舉賢良自是五年之後改元光元年復詔舉賢<lb/>
　良董仲舒公孫𢎞於是出焉據傳所言則公孫𢎞復<lb/>
　舉賢良在元光五年據紀所言則元光元年公孫𢎞<lb/>
　董仲舒出焉二說不同如此僕嘗考之武帝即位以來<lb/>
　凡兩開賢良之科一在建元元年一在元光元年而<lb/>
　元光五年但詔徵吏民明當世務者不聞有賢良之<lb/>
　舉且仲舒之舉本傳雖不明載歲時然以武帝即位<lb/>
<pb n="KR3j0045_WYG_021-12a"/>
　之言推之合是建元元年紀謂元光元年與公孫𢎞<lb/>
　出焉者史氏失於併書耳考𢎞之出正係此時仲舒<lb/>
　之出又在此五年之先𢎞傳謂武帝初即位𢎞年六<lb/>
　十以賢良徵年八十薨考之帝紀薨於元狩二年自<lb/>
　元狩二年推而上之至武帝即位初年恰二十年以<lb/>
　是言之𢎞於元光元年再舉賢良明甚而本傳謂五<lb/>
　年亦誤也又況元光元年賢良制正係𢎞所對者而<lb/>
　仲舒所對有及於春秋謂一為元之說益知仲舒之<lb/>
<pb n="KR3j0045_WYG_021-12b"/>
　出在建元元年可無疑者史記西京雜記亦皆言元<lb/>
　光五年𢎞舉賢良失矣石林燕語亦然第未深考耳<lb/>
　　張良有後<lb/>
隨筆論張良無後謂有二事其一勸沛公因懈而擊秦<lb/>
　軍既解而追項羽此事甚於殺降宜其無後僕謂不<lb/>
　然良既仕漢則盡忠於漢奚暇他恤哉觀其借箸前<lb/>
　籌從容弭七國之爭通四老人談笑定儲君之位其<lb/>
　功徳為如何髙帝亦曰吾所以有天下者三傑而運<lb/>
<pb n="KR3j0045_WYG_021-13a"/>
　籌決勝得子房之力則是基四百年之漢子房之功<lb/>
　為不薄矣豈得以無後報哉僕因考之後漢司空皓<lb/>
　晉司空華唐宰相嘉貞延賞𢎞靖九齡皆良之後也<lb/>
　蕃衍盛大如此安得謂之無後哉後漢張皓傳曰六<lb/>
　世祖良僕考世系皓正良九世孫非六世也良生不<lb/>
　疑不疑生典典生黙黙生金金生千秋千秋生暠暠<lb/>
　生睦睦生嗣嗣生皓自不疑以下數至皓恰九世吳<lb/>
　郡圗經亦曰良七世孫睦後漢為蜀郡太守始居呉<lb/>
<pb n="KR3j0045_WYG_021-13b"/>
　郡張氏皆其後白樂天作張公碑曰良後睦避地渡<lb/>
　江始居於吳其子孫稱吳郡人然則吳郡之張正良<lb/>
　之後爾隨筆之說正與劉夢得謂張曲江無後之意<lb/>
　同案曲江之後初亦未嘗絶也<lb/>
　　食酒<lb/>
漢書載于定國食酒數石不亂僕甚疑之固雖漢斛小<lb/>
　安有一人飲至數石之理後觀筆談亦言其妄正與<lb/>
　鄙見同不復辯矣所未辯者其注乎如淳曰食酒猶<lb/>
<pb n="KR3j0045_WYG_021-14a"/>
　言喜酒也師古曰食酒謂能多飲酒費盡其酒猶云<lb/>
　食言今流俗書本輒改食字作飲字失其真也僕觀<lb/>
　論語沽酒市脯不食此言食酒雖因脯而并言然酒<lb/>
　之言食亦不可謂無所祖矣如淳言喜酒固已無謂<lb/>
　師古又引食言之食可笑其迂也古人下字率多借<lb/>
　用初不似今之拘如以食物與人謂之餉然後義安<lb/>
　而漢書謂閩王餉荃葛且荃葛非食物豈可以言餉<lb/>
　乎葢古人通以餉為遺耳如此等字甚多且沽酒市<lb/>
<pb n="KR3j0045_WYG_021-14b"/>
　脯不食此言如繫辭潤之以風雨左傳牛馬皆百匹<lb/>
　玉藻大夫不得造車馬是皆因其一而并言其一此<lb/>
　古人省言之體不可不知也<lb/>
　　麻胡<lb/>
今人呼麻胡來以怖小兒其説甚多朝野僉載云偽趙<lb/>
　石虎以麻將軍秋帥師秋胡人暴戾好殺國人畏之<lb/>
　有兒啼母輒恐之曰麻胡來啼聲即絶又大業拾遺<lb/>
　云煬帝將去江都令將軍麻祜濬阪祜虐用其民百<lb/>
<pb n="KR3j0045_WYG_021-15a"/>
　姓惴慄呼麻祜來以恐小兒轉祜為胡又南史載劉<lb/>
　胡本名坳胡以其面坳黑以胡為名至今畏小兒啼<lb/>
　語曰劉胡來啼輒止又㑹稽録載會稽有鬼號麻胡<lb/>
　好食小兒腦遂以恐小兒四事不同未知孰是緗素<lb/>
　雜記止得二事<lb/>
　　傅說刑人<lb/>
西齋詩話曰孫僅傅巖詩曰刑人一旦起幽深功業煌<lb/>
　煌照古今謂當時有胥靡修築巖道而傅說在困<lb/>
<pb n="KR3j0045_WYG_021-15b"/>
　約中代之以假其貲是為胥靡傭資也僕謂此說是<lb/>
　矣然謬用者不獨一孫僅而已自荀卿以來葢已失之<lb/>
　矣荀子曰鄉也胥靡之人俄而授天下之大器是指傅<lb/>
　說也賈誼鵩賦亦曰禍兮福所倚福兮禍所伏斯游<lb/>
　遂就兮卒被五刑傅說胥靡兮乃相武丁張晏注曰<lb/>
　傅說被刑築於傅巖武丁以為相師古注不辯其非<lb/>
　但曰胥靡相隨之刑是皆以傅說為刑人矣且傅巖<lb/>
　之作豈特孫僅之誤前此如吕温作傅巖銘亦嘗曰<lb/>
<pb n="KR3j0045_WYG_021-16a"/>
　脫刑人之衣而被公衮之服又曰說始胥靡武丁即<lb/>
　祚葢已如此言矣<lb/>
　　誤以翟公為方進<lb/>
隋李元操詩曰聴琴旋蔡子張羅避翟公是矣唐翁綬<lb/>
　詩曰君看西漢翟丞相鳳沼朝辭暮爵羅是誤以翟<lb/>
　公為翟方進矣人皆以門設爵羅惟翟公一出處不<lb/>
　知前此嘗有是語鬻子曰禹一饋而七起曰吾恐四<lb/>
　海之士留於道路也是以四海之士皆至禹當朝門<lb/>
<pb n="KR3j0045_WYG_021-16b"/>
　可設爵羅<lb/>
　<lb/>
　<lb/>
　<lb/>
　<lb/>
　<lb/>
　<lb/>
　野客叢書卷二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷九</head> <lb/>
    <p>
<pb n="KR3j0045_WYG_009-1a"/>
欽定四庫全書<lb/>
　野客叢書卷九<lb/>
　　　　　　　　　　　　　宋　王楙　撰<lb/>
　　李陸娛老之趣<lb/>
士大夫晚年不問家事自適其適非其胸中能擺脱世<lb/>
　累未易及此僕讀陸賈李遷哲二傳深喜其得娛老<lb/>
　之趣陸賈為太中大夫而歸家好畤出槖中装分與<lb/>
　五子令各生産賈常帶百金寳劔乗安車駟馬從歌<lb/>
<pb n="KR3j0045_WYG_009-1b"/>
　鼓瑟侍者十人與諸子約過女女給人馬酒食之費<lb/>
　極則十日而更所死家得寳劔車騎侍從者一嵗中<lb/>
　以往來過他客率不過再過數擊鮮毋乆溷女為也<lb/>
　李遷哲為刺史歸妾媵至有百數男女六十九人緣<lb/>
　漢十里間第宅相次姬媵有子者分處其中各有童<lb/>
　僕侍婢閽人守䕶遷哲每鳴笳導從往來其間縱酒<lb/>
　歡醼盡平生之樂子孫㕘見或忘其名披籍以審之<lb/>
　二公臨老能自享如此是非髙見邪其有斷斷焉計<lb/>
<pb n="KR3j0045_WYG_009-2a"/>
　較口腹疲精竭力為子孫作活至老死而不知休者<lb/>
　人之賢愚相去幾何哉<lb/>
　　魏舒無聊<lb/>
人在世間不必贏餘粗足伏臘心下無事子孫同樂此<lb/>
　政樂爾茍為不然雖官尊年髙何益於事晉魏舒位<lb/>
　司徒年八十二官非不尊夀非不髙然惟有一子一<lb/>
　孫皆先逝煢然獨處愁苦無聊天子於是下詔以安<lb/>
　之曰舒告老之年處窮獨之苦每怛然為之嗟悼思<lb/>
<pb n="KR3j0045_WYG_009-2b"/>
　所以散愁養氣増滋味品物仍賜陽燧安車出入觀<lb/>
　省或以散憂寵則寵矣樂安在哉僕謂當此之時不<lb/>
　如一介之士無榮無辱優游蓬蓽之下仰事俯育團<lb/>
　圞笑語和氣滿懐有足樂者理有不可致詰既與其<lb/>
　貴又與其夀又何不與其後以慰其心豈非傅其翼<lb/>
　者去其角乎天茍如是又何不裁其有餘補其不足<lb/>
　哉今與其貴又與其夀而不與其後使其悲苦無聊<lb/>
　則所與貴與壽者無補其為樂又不如不與之為愈<lb/>
<pb n="KR3j0045_WYG_009-3a"/>
　也不知天與其貴與夀者將榮之邪抑困之邪殆不<lb/>
　可致詰也<lb/>
　　賈逵傳誤<lb/>
賈捐之傳云捐之誼之曽孫也元帝初即位上疏言得<lb/>
　失賈逵傳云九世祖誼文帝時為梁傅曽祖父光為<lb/>
　常山太守宣帝時以吏二千石自洛陽徙扶風僕嘗<lb/>
　考之誼仕文帝之初捐之仕元帝之初計文帝即位<lb/>
　至宣帝末年百三十餘年誼之後方至三世而賈逵<lb/>
<pb n="KR3j0045_WYG_009-3b"/>
　傳謂文帝時之誼為九世祖而宣帝時之光為曽祖<lb/>
　自誼至光且七世而逮事四朝又何其太速誼視捐<lb/>
　之為三世孫視光為六世孫豈有三世孫仕元帝而<lb/>
　六世孫仕宣帝之理疑傳之誤<lb/>
　　元白韓桞<lb/>
世稱元白而元之所為視白為甚慙世稱韓桞而韓之<lb/>
　所守非桞之所及僕常求之元白韓桞始未嘗不同<lb/>
　所以異者中道而變耳元稹為監察御史動皆守正<lb/>
<pb n="KR3j0045_WYG_009-4a"/>
　及其召還次敷水驛與中使抗略不少貶由是獲罪<lb/>
　當是之時李絳崔羣之徒皆力言其枉是其所以與<lb/>
　樂天同也使稹自此確然不變終始一節亦何愧於<lb/>
　樂天哉奈何不能自守反附其徒平生志節於是掃<lb/>
　地子厚為文章卓偉精緻一時軰行推仰是其與退<lb/>
　之同為監察御史與王叔文相附此所以與退之異<lb/>
　也使子厚自入仕後不附叔文之黨又何慙於退之<lb/>
　也元稹附㑹小人遂得入相子厚附㑹小人反為終<lb/>
<pb n="KR3j0045_WYG_009-4b"/>
　身之累是稹做著子厚做不著且子厚一廢不起較<lb/>
　其所圗孰得孰失善乎劉髙尚曰君子贏得做君子<lb/>
　小人枉了做小人<lb/>
　　古人避諱<lb/>
古今書籍其間字文率多換易莫知所自往往出於當<lb/>
　時避諱而然僕不暇一　一深考姑著大略於兹自可<lb/>
　類推也秦始皇諱政呼正月為征月史記年表又曰<lb/>
　端月盧生曰不敢端言其過秦頌曰端平法度曰端<lb/>
<pb n="KR3j0045_WYG_009-5a"/>
　直厚忠皆避正字也漢髙祖諱邦漢史凡言邦皆曰<lb/>
　國吕后諱雉史記封禪書謂野雞夜雊惠帝諱盈史<lb/>
　記萬盈數作萬滿數文帝諱恒以恒山為常山景帝<lb/>
　諱啓史記微子啓作微子開漢書啟母石作開母石<lb/>
　武帝諱徹以徹侯為通侯蒯徹為蒯通宣帝諱詢以<lb/>
　荀卿為孫卿元帝諱奭以奭氏為盛氏光武諱秀以<lb/>
　秀才為茂才眀帝諱莊以老莊為老嚴以辦装為辦<lb/>
　嚴或者以為稱人當曰辦嚴自稱曰辦装不知辦嚴<lb/>
<pb n="KR3j0045_WYG_009-5b"/>
　即辦装也殤帝諱隆以隆慮侯為林慮侯安帝父諱<lb/>
　慶以慶氏為賀氏魏武帝諱操以杜操為杜度吳太<lb/>
　子諱和以禾興為嘉興蜀後主諱宗以孟宗為孟仁<lb/>
　晉景帝諱師以師保為保傅以京師為京都文帝諱<lb/>
　昭以昭穆為韶穆昭君為明君三國志韋昭為韋矅<lb/>
　愍帝諱業以建業為建康康帝諱岳以鄧岳為鄧岱<lb/>
　山岳為山岱簡文鄭后諱阿春以春秋為陽秋晉人<lb/>
　謂皮裏陽秋是也富春為富陽蘄春為蘄陽齊太祖<lb/>
<pb n="KR3j0045_WYG_009-6a"/>
　諱道成薛道淵但言薛淵梁武帝小名阿練子孫皆<lb/>
　呼練為絹隋祖諱忠凡言郎中皆去中字侍中為侍<lb/>
　内中書為内史殿中侍御為殿内侍御置侍郎不置<lb/>
　郎中置御史大夫不置中丞以治書御史代之中廬<lb/>
　為次廬至唐又避太子諱忠亦以中書郎將為旅賁<lb/>
　郎將中舍人為内舍人煬帝諱廣以廣樂為長樂廣<lb/>
　陵但稱江都唐祖諱虎凡言虎率改為武如武賁武<lb/>
　丘之類是也髙祖諱淵趙淵為趙文深太宗諱世民<lb/>
<pb n="KR3j0045_WYG_009-6b"/>
　唐史中凡言世皆曰代凡言民皆曰人所謂治人生<lb/>
　人富人侯之類是也民部曰户部髙宗諱治唐史中<lb/>
　凡言治皆曰理如東漢注引王吉語而曰至理之主<lb/>
　才不代出者章懐太子避當時諱也武后諱照以詔<lb/>
　書為制書鮑照為鮑昭懿徳太子重照改曰重潤劉<lb/>
　思照改曰思昭睿宗諱旦張仁亶改曰仁愿𤣥宗諱<lb/>
　隆基惠文太子隆範薛王隆業竝去隆字君基太一<lb/>
　民基太一竝作其字隆州為閬中隆康為普康隆龕<lb/>
<pb n="KR3j0045_WYG_009-7a"/>
　為崇龕隆山郡更名仁夀郡代宗諱豫以豫章為鍾<lb/>
　陵蘇預改名源明以薯蕷為薯藥至本朝避英宗諱<lb/>
　曙曰山藥簽署曰簽書徳宗諱适改括州為處州憲<lb/>
　宗諱淳淳州更名蠻州韋純改名貫之韋淳改名處<lb/>
　厚王純改名紹陸淳改名質栁淳改名灌嚴純改名<lb/>
　休復李行純改名行諶崔純亮改名仁範程純改名<lb/>
　𢎞馮純改名約穆宗諱恒改恒山為平山敬宗諱𢎞<lb/>
　徐𢎞改名有功文宗諱昆宋緄㑹要作宋混鄭涵避<lb/>
<pb n="KR3j0045_WYG_009-7b"/>
　文宗舊諱涵改名瀚武宗諱炎賈炎改名嵩宣帝諱<lb/>
　忱常諶改名損穆諶改名仁格石晉髙祖諱敬瑭拆<lb/>
　敬氏為文氏茍氏至漢而復姓敬本朝避翼祖諱敬<lb/>
　復改姓文或姓茍元后父諱禁以禁中為省中武后<lb/>
　父諱華以華州為太州韋仁約避武后家諱改名元<lb/>
　忠竇懐貞避韋后家諱而以字行劉穆之避王后諱<lb/>
　以憲祖字行後又避桓温母諱更稱小字武生虞茂<lb/>
　避明穆后母諱改名預淮南王安避父諱長故淮南<lb/>
<pb n="KR3j0045_WYG_009-8a"/>
　子書凡言長悉曰脩晉以毗陵封東海王世子毗以<lb/>
　毗陵為晉陵唐避章懐太子諱賢以崇賢館為崇文<lb/>
　館王館除㑹稽内史以犯祖諱㑹字以㑹稽為鄶稽<lb/>
　賈曾以父諱言忠不肯拜中書舍人韋聿遷秘書郎<lb/>
　以父嫌名換太子司議郎桞公綽遷禮部尚書以祖<lb/>
　諱換左丞李涵為太子少傅吕滑劾涵謂不避父名<lb/>
　少康劉温叟以父諱岳不聽絲竹之音李賀以父名<lb/>
　晉肅不赴進士舉司馬遷以父諱談史記趙談曰趙<lb/>
<pb n="KR3j0045_WYG_009-8b"/>
　同張孟談為孟同范<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>以父諱泰後漢郭泰曰郭太<lb/>
　李翺祖父諱楚金故為文皆以今為兹錢王諱鏐以<lb/>
　石榴為金櫻改劉氏為金氏楊行宻據揚州揚人呼<lb/>
　蜜為蠭糖偽趙避石勒諱以羅勒為蘭香宋髙祖父<lb/>
　諱城以武成王為武明王以武成縣為武義縣古人<lb/>
　避諱似此甚多不可勝舉聞見録謂徳宗立議改括<lb/>
　州適處士星應括州分野遂改為處州處州合上聲<lb/>
　呼呼去聲非也容齋隨筆謂嚴州本名睦州宣和中<lb/>
<pb n="KR3j0045_WYG_009-9a"/>
　以方宼改嚴州盖取嚴陵灘之意子陵乃莊氏避明<lb/>
　帝諱以莊為嚴合為莊州李祭酒涪謂晉諱昭改名<lb/>
　佋案説文自有佋穆字以昭為佋盖借音耳公之論<lb/>
　如此僕又觀韓退之諱辨謂武帝名徹不聞又諱車<lb/>
　轍之轍今史記天官書謂車通此非諱車轍之轍乎<lb/>
　前輩謂馬遷史記不言談今李斯傳言宦者韓談此<lb/>
　非史記言談乎又謂漢書無莊字今爰盎傳上益莊<lb/>
　鄭當時傳鄭莊千里不齎糧兹非漢書言莊乎漢書<lb/>
<pb n="KR3j0045_WYG_009-9b"/>
　注以景字代丙字如景科景令之類晉書與唐人文<lb/>
　字皆然緗素雜記亦莫暁所自僕考之盖唐初為世<lb/>
　祖諱耳<lb/>
　　王易簡詩句<lb/>
遯齋閒覽云詩人類以解官歸隠為髙而謂軒冕榮貴<lb/>
　為外物然鮮有能踐其言者故靈徹答韋丹云相逢<lb/>
　盡道休官去林下何曽見一人趙嘏云早晚粗酬身<lb/>
　事了水邉歸去一閒人若身事了則仕進之心益熾<lb/>
<pb n="KR3j0045_WYG_009-10a"/>
　愈無歸期矣王易簡云青山得去且歸去官職有來<lb/>
　還自來是豈能忘情於軒冕邪僕謂人之官職要皆<lb/>
　自有定分無固不可強求有亦不容固避士大夫一<lb/>
　進一退貴乎順理非必以忘情軒冕之為髙也觀三<lb/>
　公詩頗以易簡之言為當理然不若曰青山得意且<lb/>
　歸去官職有時還自來<lb/>
　　缾粟鬢絲<lb/>
東坡曰淵明歸去來辭缾無儲粟使缾有儲粟亦無幾<lb/>
<pb n="KR3j0045_WYG_009-10b"/>
　此翁只於缾中見粟歐公曰孟郊詩鬢邊雖有絲不<lb/>
　堪織寒衣就令織得能幾何二公戯言之耳非真譏<lb/>
　之也僕謂詩固言志然才人志士筆端造化抑揚髙<lb/>
　下不可以一律觀譬之水泉揚之可以滔天抑之不<lb/>
　過涓涓於溝洫間爾文章亦猶是且如樂天詩句率<lb/>
　多優游不廹至言窮苦無聊之狀則曰塵埃常滿甑<lb/>
　錢帛少盈嚢侍衣甚藍縷妻愁不出房樂天之窘豈<lb/>
　至是邪則知詩人一時之言不可便以為信其託諷<lb/>
<pb n="KR3j0045_WYG_009-11a"/>
　之意盖亦有在正與宋玉大言小言賦之意同<lb/>
　　禹錫平淮詩<lb/>
隠居詩話曰人豈不自知及愛其文章乃更太謬劉禹<lb/>
　錫稱平淮西詩云州中喔喔晨雞鳴譙樓鼓角聲和<lb/>
　平以為盡李愬之美又曰始知元和十二載四海重<lb/>
　見昇平年以為盡憲宗之美吾不知此句為何等語<lb/>
　此隠居之言也僕謂詩人意到自有所喜禹錫之意<lb/>
　隠居自不解耳豈可以目前之語疵之哉且如池塘<lb/>
<pb n="KR3j0045_WYG_009-11b"/>
　生春草之句亦甚平易是人皆能道者靈運至謂有<lb/>
　神助則靈運之意有非他人所能知也禹錫所謂州<lb/>
　中喔喔晨雞鳴譙樓鼓角聲和平所以見李愬不動<lb/>
　風塵曉入蔡州擒捕醜虜如此始知元和十二載四<lb/>
　海重見昇平年所以見憲宗當徳宗姑息藩鎮之後<lb/>
　能毅然削平禍亂使人復見太平官府如此僕嘗味<lb/>
　之此兩聯正得當時之意隠居以為何等語是不思<lb/>
　之過也<lb/>
<pb n="KR3j0045_WYG_009-12a"/>
　　子美悶詩<lb/>
西清詩話曰人之好惡固自不同子美在蜀作悶詩乃<lb/>
　云捲簾惟白水隠几亦青山若使余若此從王逸少<lb/>
　語當卒以樂死豈復有悶邪僕謂西清詩話此言是<lb/>
　未識老杜之趣耳平時見青山白水固自可樂然當<lb/>
　愁悶無聊之時青山白水但見其愁不見其樂豈可<lb/>
　以常理觀哉老杜在蜀栖栖依人無聊之甚安得不<lb/>
　以青山白水為悶邪曽子固謂以余之窮足以知人<lb/>
<pb n="KR3j0045_WYG_009-12b"/>
　之窮僕因知子美之言為不妄也<lb/>
　　景仰前修<lb/>
山谷云俞清老作景陶軒名為未當詩曰髙山仰止景<lb/>
　行行止景明也髙山則仰之明行則行之自魏晉間<lb/>
　所謂景莊景儉等從一人差誤遂相承謬僕謂此謬<lb/>
　自漢已然非始於魏晉也僕觀東漢劉愷傳曰今愷<lb/>
　景仰前修注景慕也則知此謬其來尚矣近時明公<lb/>
　如東坡亦承此謬孫巨源作景疏樓東坡有詩曰不<lb/>
<pb n="KR3j0045_WYG_009-13a"/>
　獨二疏為可慕他時當有景孫樓豈特俞清老之謬<lb/>
　而已<lb/>
　　張長公<lb/>
唐詩中多用張長公事如陳子昂詩曰世道不相容嗟<lb/>
　嗟張長公此盖言張釋之子耳釋之子名摯字長公<lb/>
　隠而不仕見推於時據南史又有一張長公簡文帝<lb/>
　開文徳省置學士以呉郡張長公與庾肩吾充其選<lb/>
　陳宣亦曰昔吳國張長公躭酒年六十自言引滿大<lb/>
<pb n="KR3j0045_WYG_009-13b"/>
　勝少年時是則有兩張長公矣長公者猶言長卿長<lb/>
　君耳前漢人語大率多用君卿公翁子伯叔孟仲季<lb/>
　長次幼少稺此十五字有兄弟者往往以孟仲季長<lb/>
　次幼等字為次第如張釋之字季其兄字仲計必有<lb/>
　長兄字孟或伯者鄭𢎞字稺卿兄昌字次卿計必有<lb/>
　長兄字長卿者杜延年字幼公攷世系表杜延年有<lb/>
　二兄延夀延考而不著其字以幼公字推之計其二<lb/>
　兄必字長公次公此理明甚張長之名自陶淵明發<lb/>
<pb n="KR3j0045_WYG_009-14a"/>
　之<lb/>
　　髯奴事<lb/>
魯直次炳之玉版紙詩韻曰王侯鬚若緣坡竹注王襃<lb/>
　髯奴詞曰離離若縁坡之竹鬱鬱若春田之苗按古<lb/>
　文苑所載髯奴詞乃黄香所作非王襃也襃所著者<lb/>
　僮約耳詩話曰潘十云炳之得此詩大以為憾炳之<lb/>
　僕曽大父也上字諱伯下字諱虎仕至户部郎家有<lb/>
　畫像存焉髯而肥魯直此筆藏於家有過庭集三十<lb/>
<pb n="KR3j0045_WYG_009-14b"/>
　卷行於世舊有坡仙簡牘王㑹之挾老秦取之去今<lb/>
　不知所在矣<lb/>
　　詩句紀時<lb/>
張華勞還師歌曰昔往冒隆暑今來白雪霏劉禹錫曰<lb/>
　昔看黄菊與君别今見𤣥蟬我却囬權徳輿曰去時<lb/>
　樓上清明夜月照樓前撩亂花今日成隂復成子可<lb/>
　憐春盡未歸家皆紀時也此祖詩昔我往矣楊栁依<lb/>
　依今我來思雨雪霏霏之意方干詩曰去時初種庭<lb/>
<pb n="KR3j0045_WYG_009-15a"/>
　前樹樹已勝巢人未歸<lb/>
　　度曲二首<lb/>
漢元帝贊自度曲被歌聲應劭注自隠度作新曲瓚注<lb/>
　謂歌終更授其次引張平子西京賦度曲未終之語<lb/>
　為證師古曰應説是也大各切僕觀西京賦復引元<lb/>
　帝自度曲為證正如瓚之失是不深考耳二者各有<lb/>
　意義豈一律哉元帝度曲乃隠度之度音鐸如應劭<lb/>
　所注師古所音是也西京賦乃度次之度耳音杜豈<lb/>
<pb n="KR3j0045_WYG_009-15b"/>
　元贊之意哉注但見元贊有此二字故引為證而不<lb/>
　知其意自别古文苑宋玉笛賦度曲羊膓此語却可<lb/>
　以為證而又在漢贊之先注者不知之近觀藝苑雌<lb/>
　黄辨此二音頗與僕意合然亦不推原宋玉之語夫<lb/>
　豈未之考乎今人詞中用度曲二字類謂祖元贊非<lb/>
　也<lb/>
　　三公官加公字<lb/>
北朝多以三公官加公字為除贈曰司空公司徒公太<lb/>
<pb n="KR3j0045_WYG_009-16a"/>
　尉公是也而贈之者尤多如髙允之徒贈司空公王<lb/>
　衍之徒贈太尉公又如賀㧞欽昔除司空公及薨贈<lb/>
　太尉公之類不一示尊崇之義爾僕觀漢孔廟碑<lb/>
　有曰吳雄為司徒公趙戒為司徒公知是之稱不為<lb/>
　無自矣<lb/>
　　唯室青詞<lb/>
唯室先生作追薦弟青詞有曰氣分父母孰如兄弟<lb/>
　之親痛切肺肝無甚死生之隔人以此四句為切當<lb/>
<pb n="KR3j0045_WYG_009-16b"/>
　於理僕觀白樂天祭弟文有曰親莫愛於弟兄别莫<lb/>
　痛於死生唯室此言盖樂天意耳<lb/>
　<lb/>
　<lb/>
　<lb/>
　<lb/>
　<lb/>
　野客叢書卷九<lb/>
</p>
<p>
</p>
  </div>
</body>
</text>
</TEI>
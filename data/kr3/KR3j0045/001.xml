<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷一</head> <lb/>
    <p>
<pb n="KR3j0045_WYG_001-1a"/>
欽定四庫全書<lb/>
　野客叢書卷一<lb/>
　　　　　　　　　　　　　宋　王楙　撰<lb/>
　　漢再受命之兆<lb/>
元城先生夏至日與門人論隂陽消長之理以謂物禁<lb/>
　太盛者衰之始也門人因曰漢宣帝甘露三年呼韓<lb/>
　邪單于稽侯㹪來朝此漢極盛時也是年王政君得<lb/>
　幸於皇太子生帝驁於甲觀畫室為世適皇孫此新<lb/>
<pb n="KR3j0045_WYG_001-1b"/>
　室代漢之兆此正夏至生一隂之時先生曰然漢再<lb/>
　受命已兆朕於景帝生長沙定王發之際矣葢謂光<lb/>
　武長沙定王之後故也僕謂生長沙定王之時已萌<lb/>
　芽漢再受命之象又非所以為兆朕也兆朕之時其<lb/>
　見於程姬所避之際乎當景帝之召程姬也程姬有<lb/>
　所避而飾唐姬以進有所避者顔師古謂月事也上<lb/>
　醉以為程姬而幸之遂有身已而覺其非程姬及生<lb/>
　子因名發發之云者謂悟已之謬也向使程姬無所<lb/>
<pb n="KR3j0045_WYG_001-2a"/>
　避景帝不醉唐姬其能幸乎程姬之避景帝之醉天<lb/>
　實使之也杜牧之詩曰織室魏豹俘作漢太平基誤<lb/>
　置代籍中兩朝尊母儀光武紹髙祖本係生唐兒其<lb/>
　推原逺矣<lb/>
　　班史略於節義<lb/>
班史於節義事率多疏略如紀信誑楚而燒殺不為立<lb/>
　傳周苛罵羽而烹死因周昌傳略載此固失矣然猶<lb/>
　得其姓名可以傳於後世鄭當時其先鄭君嘗事項<lb/>
<pb n="KR3j0045_WYG_001-2b"/>
　籍籍死屬漢高祖令諸故項籍臣名籍鄭君獨不奉詔<lb/>
　於是盡拜名籍者為大夫而逐鄭君此事見於鄭當<lb/>
　時傳首朱建之子使匈奴單于無禮罵單于遂死於<lb/>
　匈奴中此事見於朱建傳尾惜皆不得其名所謂鄭<lb/>
　君朱建之子不知其何人也當昭帝初立之時殿中嘗<lb/>
　有怪霍光召符璽郎求璽郎不肯授光光欲奪之郎按<lb/>
　劒曰臣頭可得璽不可得也光甚誼之明日詔增此<lb/>
　郎二秩此非特不得其名且不得其姓氏又不知符<lb/>
<pb n="KR3j0045_WYG_001-3a"/>
　璽郎果何人也凡此等者係風敎之本可以示勸激<lb/>
　之義故表而出之考唐世系鄭君名榮<lb/>
　　歐公譏荆公落英事<lb/>
士有不遇則託文見志往往反物理以為言以見造化<lb/>
　之不可測也屈原離騷曰朝飲木蘭之墜露兮夕餐<lb/>
　秋菊之落英原葢借此以自諭謂木蘭仰上而生本<lb/>
　無墜露而有墜露秋菊就枝而殞本無落英而有落<lb/>
　英物理之變則然吾憔悴放浪於楚澤之間固其宜<lb/>
<pb n="KR3j0045_WYG_001-3b"/>
　也異時賈誼過湘作賦弔原有鏌鋣為鈍之語張平<lb/>
　子思𤣥賦有珍蕭艾於重笥兮謂蕙芷之不香此意<lb/>
　正與二公同皆所以自傷也古人託物之意大率如<lb/>
　此本朝王荆公用殘菊飄零事盖祖此意歐公以詩<lb/>
　譏之荆公聞之以為歐九不學之過後人遂謂歐公<lb/>
　之誤而不知歐公意葢有在歐公學博一世楚詞之<lb/>
　事顯然耳目之所接者豈不知之其所以為是言者<lb/>
　葢深譏荆公用落英事耳以謂荆公得時行道自三<lb/>
<pb n="KR3j0045_WYG_001-4a"/>
　代以下未見其比落英反理之諭似不應用故曰秋<lb/>
　英不比春花落為報詩人子細看葢欲荆公自觀物<lb/>
　理而反之於正耳<lb/>
　　文帝露臺<lb/>
漢文帝嘗欲作露臺召匠計之直百金上曰百金中人<lb/>
　十家之産吾奉先帝宫室常恐羞之何以臺為僕考<lb/>
　漢金一斤萬錢露臺之資才千緡耳於恭儉之徳未<lb/>
　為損也帝直以中人十家之産而不敢妄費其愛惜<lb/>
<pb n="KR3j0045_WYG_001-4b"/>
　天下之財如此觀翼奉疏曰文帝欲作一䑓度用百<lb/>
　金重民之財廢而不為其積土基至今猶存是則固<lb/>
　嘗興工輦土以築露䑓之基矣特未營材植耳因念<lb/>
　有所費而中輟之止其役於已為尤見文帝之所以<lb/>
　賢也<lb/>
　　蘭亭不入選<lb/>
遯齋閒覽云季父虚中謂王右軍蘭亭序以天朗氣清<lb/>
　自是秋景以此不入選余亦謂絲竹筦絃亦重複僕<lb/>
<pb n="KR3j0045_WYG_001-5a"/>
　謂不然絲竹筦絃本出前漢張禹傳而三春之季天<lb/>
　氣肅清見蔡邕終南山賦熙春寒徃微雨新晴六合<lb/>
　清朗見潘安仁閒居賦仲春令月時和氣清見張平<lb/>
　子歸田賦安可謂春間無天朗氣清之時右軍此筆<lb/>
　葢直述一時真率之㑹趣耳修禊之際適值天宇澄<lb/>
　霽神髙氣爽之時右軍亦不可得而隱非如今人綴<lb/>
　緝文詞強為春間華麗之語以圗美觀然則斯文之<lb/>
　不入選往往搜羅之不及非固遺之也僕後觀吳曽<lb/>
<pb n="KR3j0045_WYG_001-5b"/>
　漫錄亦引張禹傳為證正與僕意合但謂右軍承漢<lb/>
　書誤此說為謬耳漢書之語豈誤邪<lb/>
　　髙帝棄二子<lb/>
前輩謂晉史誕妄甚多最害名敎者如鄧攸遭賊欲全<lb/>
　兄子遂棄己子其子追及縛於道傍如此則攸滅天<lb/>
　性甚矣惡得為賢僕觀髙祖與項羽戰於彭城為羽<lb/>
　大敗勢甚急撥魯元公主惠帝棄之夏侯嬰為收載<lb/>
　行髙祖怒欲斬嬰者十餘借謂吾力不能存二子不<lb/>
<pb n="KR3j0045_WYG_001-6a"/>
　得已棄之可也他人為收豈不甚幸何斷斷然欲斬<lb/>
　之其天性殘忍如此髙祖豈特忍於二子於父亦然<lb/>
　當項羽置太公於髙俎之上赫燄可畏無地措身而<lb/>
　分羮之言優游暇豫出於其口恬不之愧幸而項羽<lb/>
　聼項伯之言而赦之萬一激其憤怒果就鼎鑊髙祖<lb/>
　將何以處後人見項羽不烹太公遂以為髙祖之神<lb/>
　不知亦幸耳<lb/>
　　古者男女相見無嫌<lb/>
<pb n="KR3j0045_WYG_001-6b"/>
古者内外之防甚嚴然男女間以故相見亦不問其親<lb/>
　疏貴賤田延年以廢昌邑事告楊敞敞懼不知所云<lb/>
　延年起更衣敞夫人遽從東箱謂敞云云延年更衣<lb/>
　還敞夫人與叅語曽不以為嫌豈惟常人雖至尊亦<lb/>
　莫不然周昌嘗燕入奏事髙帝方擁戚姬昌還走髙<lb/>
　祖欲廢太子昌廷爭甚切吕后側耳東箱聼見昌跪<lb/>
　謝曰微君太子幾廢文帝在上林所幸慎夫人與皇<lb/>
　后竝坐盎前引而郤之郅都侍景帝至上林賈姬在<lb/>
<pb n="KR3j0045_WYG_001-7a"/>
　厠帝目都視之都不肯行且以一介之臣前郤帝姬之<lb/>
　坐幾於僣矣至帝姬處溷穢之地使人臣親往視之<lb/>
　無乃媟甚乎揆之人情似無是理恐非溷厠之厠史<lb/>
　記謂如厠未可據也<lb/>
　　東箱<lb/>
周昌傳吕后側耳於東箱聽司馬相如傳青龍蚴蟉於<lb/>
　東箱金日磾傳莽何羅裒刃從東箱上鼂錯傳錯趨<lb/>
　避東箱東方朔傳翁主起之東箱前漢書稱東箱率<lb/>
<pb n="KR3j0045_WYG_001-7b"/>
　多用竹頭顔師古注謂正寢之東西室皆曰箱如箱<lb/>
　篋之形爾雅及其他書東西箱字並從序頭謂廊廡<lb/>
　也其實一義但所書異耳埤蒼云箱序也亦作廂東<lb/>
　箱字見禮記<lb/>
　　炎凉世態<lb/>
炎凉世態自古而然亷頗為趙將賓客盡至及其免歸<lb/>
　賓客盡去後復為將客又至頗曰客退矣客曰吁君<lb/>
　何見之晚也夫以市道交君有勢我即從君無勢我<lb/>
<pb n="KR3j0045_WYG_001-8a"/>
　即去此其理也又何怨焉頗無以應孟嘗君為齊相<lb/>
　賓客盡至及其廢黜賓客盡去後復為相客又至孟<lb/>
　嘗君曰客何靣目見文乎客曰生必有死物之必至<lb/>
　富貴多士貧賤寡友事之固然君獨不見夫朝趨市<lb/>
　者乎明旦側肩爭門而入日暮之後過市者掉臂不<lb/>
　顧非好朝而惡暮所期物忘其中也孟嘗君卒善遇<lb/>
　之異時翟公事正與此二事同翟公為廷尉賓客填<lb/>
　門及廢門外可設爵羅後復為廷尉賓客欲往翟公<lb/>
<pb n="KR3j0045_WYG_001-8b"/>
　大書其門曰一死一生乃知交情一貧一富乃知交<lb/>
　態一貴一賤交情乃見客固薄矣翟公何怪之有惜<lb/>
　乎無有以二客之言告之說苑載此語而加一浮一<lb/>
　沒交情乃出二句<lb/>
　　張杜酷惡之報<lb/>
張湯杜周皆武帝時酷吏觀班史所載大率無以相遠<lb/>
　湯坐誅周幸免同惡異報始甚疑之及考史記見禇<lb/>
　先生言田仁刺舉三河時河南河内太守杜周子弟<lb/>
<pb n="KR3j0045_WYG_001-9a"/>
　皆下吏誅死然後信禍福果不可逃大抵善惡之報<lb/>
　不在其身在其子孫湯之禍不能逃諸身周能逃諸<lb/>
　身不能逃諸子禍福明騐安可不信今人勇於誅罰<lb/>
　雖足以快一時之意而報應在於異日無謂此理未<lb/>
　必果然觀張杜二公亦可以少警矣班固傳杜周但<lb/>
　言兩子夾河為郡守治皆酷㬥而不言所終非逸之<lb/>
　也無乃隱惡之意乎僕考唐世系表杜周三子延夀<lb/>
　延考延年則知本傳所謂二子夾河為郡守者即延<lb/>
<pb n="KR3j0045_WYG_001-9b"/>
　壽延考本傳惟載少子延年而不載前二子之名因<lb/>
　表而出之<lb/>
　　張杜皆有後<lb/>
張湯酷惡而安世為中興名臣純亦顯於東都之世傳<lb/>
　國八葉唯室先生論此以謂天理之變則然僕謂唯<lb/>
　室之論固善然其顯幽施報之道亦已盡矣湯酷惡<lb/>
　之報已及其身何至絶其後哉然湯之身後赫奕不<lb/>
　絶者非湯之德是其子孫所積如此且如杜周亦以<lb/>
<pb n="KR3j0045_WYG_001-10a"/>
　酷惡著名而得全首領以歿亦可謂幸免矣使其子<lb/>
　孫改絃易轍務從寛厚亦足以葢其父之愆奈何繼<lb/>
　以酷暴是益其誅也故杜氏自河南河内太守誅後<lb/>
　其少子延年與孫五人皆至大官後有杜篤者以才<lb/>
　學顯於東都有杜畿者至子孫顯於三國有杜預者<lb/>
　至子孫顯於東西晉逮唐尤盛為宰相者十一人如<lb/>
　晦淹元頴審權讓能黄裳佑悰正倫鴻漸遟是也其<lb/>
　門户赫奕又過於張此豈杜周之遺澤哉葢自有以<lb/>
<pb n="KR3j0045_WYG_001-10b"/>
　致之耳今人但知湯有後不知周亦有後故表而出<lb/>
　之<lb/>
　　董仲舒决獄事<lb/>
董仲舒在家朝廷如有大議使使者及廷尉張湯就其<lb/>
　家問之其對皆有明法及上疏條教凡百二十三篇<lb/>
　而說春秋事得失聞舉玊杯繁露清明竹林之属復<lb/>
　數十篇十餘萬言皆傳於後世其傳文如此而應劭<lb/>
　所載微有異同曰膠東相董仲舒老病致仕朝廷每<lb/>
<pb n="KR3j0045_WYG_001-11a"/>
　有政議數遣廷尉張湯親至陋巷問其得失於是作<lb/>
　春秋決獄二百三十二事動以經對言之所謂決獄<lb/>
　二百三十二事世亦罕聞僕觀東晉咸和間賀喬妻<lb/>
　于氏上表引仲舒所斷二事姑著於此以資博聞于<lb/>
　表曰董仲舒命代純儒漢朝每有疑議未嘗不遣使<lb/>
　者訪問以片言而折衷焉時有疑獄曰甲無子拾道<lb/>
　旁兒乙養為己子及乙長有罪殺人以狀語甲甲藏<lb/>
　匿乙甲當何論仲舒斷曰甲無子振活養乙雖非己<lb/>
<pb n="KR3j0045_WYG_001-11b"/>
　出春秋之義父為子隱子為父隱甲宜匿乙詔不當<lb/>
　坐又一事曰甲有子乙乞丙乙後長大而彼所成育<lb/>
　甲因酒色謂乙汝是吾子乙怒杖甲二十以乙本是<lb/>
　其子不勝其忿告於縣官仲舒斷之曰甲生乙不能<lb/>
　長育以乞丙於義已絶矣雖杖甲不應坐夫拾兒路<lb/>
　旁斷以父子之律加杖所生附於不坐之條其予奪<lb/>
　不亦明乎于言若此<lb/>
　　王章孔融兒女<lb/>
<pb n="KR3j0045_WYG_001-12a"/>
士君子不幸罹不測之禍使兒女子悲痛亡聊百世之<lb/>
　下聞者酸鼻王章下獄妻子皆收繫章小女年十二<lb/>
　夜起號哭曰平生獄上呼囚數常至九今八而止我<lb/>
　君素剛先死者必君明日問之章果獄死孔融棄市<lb/>
　時七歲女九歳男以幼得全寄他舍二子方弈棊融<lb/>
　被收不動左右曰父執而不起何也答曰安有巢毁<lb/>
　而卵不破乎主人有遺肉汁男渇而飲之女曰今日<lb/>
　之禍豈得久活何賴知肉味乎兄號泣而止或言於<lb/>
<pb n="KR3j0045_WYG_001-12b"/>
　曹操欲盡殺之及收女謂兄曰若死者有知得見父<lb/>
　母豈非至願乃延頸就戮神色不變自古兒女子為<lb/>
　家門累者不為不多就此二事尤其可傷者夫七歳<lb/>
　小女而勇決如是雖聖門結纓赴難者不是過也此<lb/>
　事甚異不知何以致之此正與李翺所著高妺妺事<lb/>
　同世說謂孔文舉有二子大者六歳小者五歳相去<lb/>
　纔一歳耳而傳謂十二男七歳女相去懸絶不可深<lb/>
　詰<lb/>
<pb n="KR3j0045_WYG_001-13a"/>
　　文無害<lb/>
蕭何以文無害為沛主吏掾趙禹為丞相亞夫吏府中<lb/>
　皆稱其亷平然亞夫不任曰極知禹無害然文深不<lb/>
　可居大府張湯給事内史為甯氏掾以湯為無害言<lb/>
　大府顔師古注無害言最勝又曰傷害也言無人能<lb/>
　傷害之者僕觀後漢百官志秋冬遣無害都吏案訊<lb/>
　諸囚注案律有無害都吏如今言公平吏漢書音義<lb/>
　曰文無所枉害蕭何以文無害為沛主吏掾正如此<lb/>
<pb n="KR3j0045_WYG_001-13b"/>
　也乃知無害吏亦漢律中語齊永明間䇿文亦曰賢<lb/>
　牧分陜文而無害此意正與蕭何文無害同良注守<lb/>
　文法不害於人則與師古之言異<lb/>
　　三公治獄隂德<lb/>
于定國傳曰東海有孝婦養姑甚謹姑死姑女告吏婦<lb/>
　殺我母吏驗治孝婦誣服郡決曹于公爭之弗得乃<lb/>
　抱其獄哭於府因辭病去郡中枯旱三年于公嘗曰<lb/>
　我治獄多隂德未嘗有寃子孫必有興者後子定國<lb/>
<pb n="KR3j0045_WYG_001-14a"/>
　為丞相定國子永為御史大夫前漢書所載治獄隂<lb/>
　隲止見于公一事不知當時又有二事前書不載見<lb/>
　於後書周嘉髙祖父燕宣帝時為郡決曹太守欲枉<lb/>
　殺人燕諫不聽遂殺囚而黜燕囚家稱寃詔覆考燕<lb/>
　死於獄燕有五子皆至刺史太守此事甚與于公同<lb/>
　皆為郡決曹皆以獄事爭於太守不聼是後皆顯又<lb/>
　一事何敞六世祖比干武帝時為廷尉與張湯同時<lb/>
　湯持刑深刻而比干務仁恕數與湯爭雖不盡得然<lb/>
<pb n="KR3j0045_WYG_001-14b"/>
　所濟以千數注載何氏家傳云有老姥謂比干公有<lb/>
　隂徳天賜君䇿以廣公之子孫因出懷中符䇿九百<lb/>
　九十枚以授比干子孫佩印綬當如此數比干有六<lb/>
　男代為名族此一事亦為獄官亦以獄事與同列相<lb/>
　爭是後亦顯信知平反隂徳為不淺矣前書但云于<lb/>
　公不知其名考其時正武昭之世而何比干與張湯<lb/>
　同事當時寃濫有不待言以宣帝綜覈之朝而州郡<lb/>
　之獄未免如是可為太息于公事因定國而著周燕<lb/>
<pb n="KR3j0045_WYG_001-15a"/>
　事因嘉而著<lb/>
　　臣瓚誤引事<lb/>
前漢食貨志作酒一均率開盧以賣臣瓚注曰盧酒甕<lb/>
　也言開一甕酒也趙廣漢入丞相府破盧甕僕按趙<lb/>
　廣漢傳直突入霍禹第椎破盧罌也但嘗將吏卒入<lb/>
　丞相府召其夫人跪受辭而已瓚誤以二事併為一<lb/>
　事引之盧者賣酒之處絫土所築形如鍛盧以居酒<lb/>
　甕非缾罌文君當盧黄公酒盧者是也師古之說得<lb/>
<pb n="KR3j0045_WYG_001-15b"/>
　之<lb/>
　　汲黯遜周陽由<lb/>
甯成傳末載周陽由為郡守汲黯司馬安俱在二千石<lb/>
　列未嘗敢均茵司馬安不足言也僕觀汲長孺與大<lb/>
　將軍亢禮長揖丞相面責九卿矯矯風力不肯為人<lb/>
　下至為周陽由所抑何哉葢周陽由亡賴小人其在<lb/>
　二千石列肆為驕暴凌轢同事若無人焉汲葢遜之<lb/>
　非畏之也異時河東太守勝屠公不堪其侵權遂與<lb/>
<pb n="KR3j0045_WYG_001-16a"/>
　之角卒併就戮玊石俱碎可勝歎恨士大夫不幸而<lb/>
　與周陽由輩同官遜而避之不失為厚徳何苦與之<lb/>
　較而自取辱哉觀長孺勝屠蓋亦知所處矣<lb/>
　　雋不疑劉徳<lb/>
雋不疑傳云大將軍光欲以女妻之不疑固辭不肯當<lb/>
　久之病免劉徳傳亦云大將軍欲以女妻之徳不敢<lb/>
　取畏盛滿也後免為庶人屏居田間霍光皆欲以女<lb/>
　歸二公而二公不受當炙手炎炎之際乃能避遠權<lb/>
<pb n="KR3j0045_WYG_001-16b"/>
　勢甘心擯棄非有高識孰能及此觀范明友之禍益<lb/>
　信二公之見為不可及也僕甚怪二公所見皆同如<lb/>
　此因而求之史不惟所見同而官位所為大率亦相<lb/>
　似不疑為青州刺史後為京兆尹徳亦為青州刺史<lb/>
　後行京兆尹事是後皆不顯其同如此而二公之為<lb/>
　京兆也又皆多所平反見於傳文劉雋事同有如此<lb/>
　異者<lb/>
　野客叢書卷一<lb/>
</p>
<p>
</p>
  </div>
</body>
</text>
</TEI>
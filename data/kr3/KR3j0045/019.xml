<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷十九</head> <lb/>
    <p>
<pb n="KR3j0045_WYG_019-1a"/>
欽定四庫全書<lb/>
　野客叢書卷十九<lb/>
　　　　　　　　　　　　　宋　王楙　撰<lb/>
　　詩䜟<lb/>
王直方詩話舉東坡少㳺後山數詩以為詩䜟漁隱以<lb/>
　為不然謂人之得失生喪自有定數烏有所謂詩䜟<lb/>
　云者其不逹理如此僕謂此説亦失之偏詩䜟之説<lb/>
　不可謂無之但不可謂詩詩皆有䜟也其應也往往<lb/>
<pb n="KR3j0045_WYG_019-1b"/>
　出於一時之作事之與言適然相㑹豈可以為常哉<lb/>
　漁隠舉東坡詩之不應者為證可笑其愚大抵吉凶<lb/>
　禍福之來必有先兆固有託於夢寐影響之間而詩<lb/>
　者吾之心聲也事物變態皆能寫就而况昧昧休咎<lb/>
　之徵安知其不形見於此哉但泥於詩䜟則不可<lb/>
　　詩句相近<lb/>
唐人詩句不一固有採取前人之意亦有偶然暗合者<lb/>
　如李白詩河陽花作縣秋浦玉為人武元衡詩河陽<lb/>
<pb n="KR3j0045_WYG_019-2a"/>
　縣裏玉人閒姚合詩文字當酒桮賈島詩燈下南華<lb/>
　卷袪愁當酒桮許渾詩百年便作千年計李後主詩<lb/>
　人生不滿百剛作千年畫柳子厚詩欸乃一聲山水<lb/>
　緑張文昌詩離琴一聲罷山水有餘輝姚合詩買石<lb/>
　得花饒王建詩買石得雲饒王維詩珥筆趨丹陛儲<lb/>
　光羲詩珥筆趨文陛杜牧之詩乞酒緩愁腸武元衡<lb/>
　詩歌酒換離愁劉瑗詩侍兒能勸酒貴客解彈琴王<lb/>
　無功詩老妻能勸酒少子解彈琴杜子美詩試吟青<lb/>
<pb n="KR3j0045_WYG_019-2b"/>
　玉案莫弄紫羅囊劉夢得詩學堂青玉案綵服紫羅<lb/>
　囊孟東野詩種稲耕白水負薪斫青山許渾詩雨中<lb/>
　耕白水雲外斸青山此類甚多<lb/>
　　白蛾蔽日<lb/>
漢紀白蛾蔽日師古注蛾蠶蛾音五河反僕謂蛾古蟻<lb/>
　字經史間多讀蛾為蟻如禮記蛾子時術之是也蕭<lb/>
　何傳發縱指示注子用反發縱謂解縱而放之僕謂<lb/>
　縱即蹤字漢碑率以縱為蹤如郭魯二碑曰有山甫<lb/>
<pb n="KR3j0045_WYG_019-3a"/>
　之縱比縱豹產是也李徳裕亦曰酇侯指縱對諸葛<lb/>
　心化以内展指縱對外施武力益可騐矣<lb/>
　　賤子具陳<lb/>
杜子美上韋左丞詩曰丈人試靜聼賤子請具陳甫昔<lb/>
　少年日早充觀國賔云云此詩正用鮑照東武吟意<lb/>
　照曰主人且勿喧賤子歌一言僕本寒鄉士出身蒙<lb/>
　漢恩云云前此應休璉詩嘗曰避席跪自陳賤子實<lb/>
　空虚而與杜同時如王維亦曰賤子跪自陳可為帳<lb/>
<pb n="KR3j0045_WYG_019-3b"/>
　下否古詩嘗曰四坐且莫喧願聽歌一言<lb/>
　　杜詩合古意<lb/>
阮籍詩昔年十四五志尚好詩書杜詩往昔十四五出<lb/>
　㳺翰墨塲鮑照詩昔如韝上鷹今如檻中猿杜詩昔<lb/>
　如水上鱗今如罝中兎庾信詩細□纒鐘格圓花釘<lb/>
　鼔牀杜詩繡段装簷額金花帖鼔腰鮑照詩北風驅<lb/>
　鴈天雨霜杜詩驅馬天雨雪沈約詩山櫻花欲燃杜詩<lb/>
　山青花欲燃杜詩合古人之意往往若此注所不聞<lb/>
<pb n="KR3j0045_WYG_019-4a"/>
　又如子美鷹詩側目似愁胡王原叔但引隋魏彦深<lb/>
　賦為言不知狀似愁胡乃晉孫楚鷹賦中語耳杜詩<lb/>
　速令相就飲一斗人多引鮑照且願得志數相就以<lb/>
　證相就二字有所自不知相就飲三字見庾信詩野<lb/>
　人相就飲至如杜詩巡簷索共梅花笑梅花笑三字<lb/>
　見隋煬帝詩市橋官柳細官柳二字見晉陶侃傳前<lb/>
　輩謂老杜詩無兩字無來歴山谷亦云老杜詩退之<lb/>
　文無一字無來處信哉<lb/>
<pb n="KR3j0045_WYG_019-4b"/>
　　司字作去聲<lb/>
容齋隨筆云白樂天好以司字作入聲讀如云四十著<lb/>
　緋軍司馬男兒官職未蹉跎一為軍司馬三見嵗重<lb/>
　陽是也又以相字作入聲如云為問長安月誰教不<lb/>
　相離是也相字下自注云思必切以十字作平聲讀<lb/>
　如云在郡六十日入山十二回緑漲東西南北水紅<lb/>
　欄三百九十橋是也以琵字作入聲讀如云四絃不<lb/>
　似琵琶聲是也武元衡亦有句云惟有白鬚張司馬<lb/>
<pb n="KR3j0045_WYG_019-5a"/>
　不言名利尚相從僕謂二詩司字非入聲乃去聲耳<lb/>
　觀白詩無注廣韻入聲不收集韻去聲伺字韻收曰<lb/>
　司主也僕觀西漢敘傳與夫文選司字作伺字協疑<lb/>
　此詩亦以司為伺如琵字相字洪謂作入聲此説是<lb/>
　已白詩多犯鄙俗語又如枇杷之枇蒲萄之蒲亦協<lb/>
　入聲如請召之請協平聲諒闇之闇協去聲似此之<lb/>
　類甚多其詩句有曰况對東谿野枇杷燭淚粘盤絫<lb/>
　蒲萄燕姬酌蒲萄是協入聲者也又曰當時綺季不<lb/>
<pb n="KR3j0045_WYG_019-5b"/>
　請錢商宗諒闇中是協平聲去聲者也僕又考之不<lb/>
　特白詩為然唐人之詩多有如是者如張祜曰生摘<lb/>
　枇杷酸曰宫樓一曲琵琶聲姚合曰每月請錢共客<lb/>
　分張文昌曰錦江樓下三江流是皆隨其律而用之<lb/>
　　白用杜句<lb/>
杜詩甲第紛紛厭粱肉廣文先生飯不足白詩靖節先<lb/>
　生尊長空廣文先生飯不足杜詩眼前無俗物多病<lb/>
　也身輕白詩眼前無俗物身外即僧居杜詩酒債尋<lb/>
<pb n="KR3j0045_WYG_019-6a"/>
　常行處有人生七十古來稀白詩舊語相傳聊自慰<lb/>
　世間七十古來稀<lb/>
　　征有二義<lb/>
征有二義有征行有征伐文字中有以東征西征為名<lb/>
　者不可不審如曹植東征賦崔駰徐幹西征賦班固<lb/>
　傅毅北征頌此皆述征伐之征非征行之謂也如袁<lb/>
　宏班昭東征賦潘安仁西征賦張纘南征賦班彪北<lb/>
　征賦此正述征行之征非征伐之征也今人或不契<lb/>
<pb n="KR3j0045_WYG_019-6b"/>
　勘縂以為一義失矣<lb/>
　　古樂府名<lb/>
唐子西曰古樂府命題皆有主意後人用樂府為題者<lb/>
　當代其人而措辭如公無渡河須作妻止其夫之詞<lb/>
　太白輩或失之僕謂後人之作失古詞之意甚多不<lb/>
　止此也如漢鐃歌十八曲中有朱鷺艾如張巫山髙<lb/>
　等詞後之作者往往失其本意朱鷺者據樂志建鼓<lb/>
　殷所作棲鷺於其上取其聲揚或曰鷺鼓精也或曰<lb/>
<pb n="KR3j0045_WYG_019-7a"/>
　詩曰振振鷺鷺于飛鼔咽咽古之君子悲周之衰頌<lb/>
　聲息飾鼔以存鷺雖所説不一然鷺則鷺鷥之鷺至<lb/>
　宋何承天作朱路曲乃謂路車之路失其意矣又如<lb/>
　巫山髙詞解題曰古詞言江淮水深無梁可度臨水<lb/>
　逺望思歸而已至齊王融之徒巫山髙詞乃雜以陽<lb/>
　臺神女之事無復故意艾如張艾與刈同如訓而古<lb/>
　詞之意謂刈而張羅至陳蘇子卿詞則曰張機蓬艾<lb/>
　側是以艾為蓬艾之艾矣此類不一<lb/>
<pb n="KR3j0045_WYG_019-7b"/>
　　李杜詩意<lb/>
杜子美詩子規夜啼山竹裂武元衡詩子規夜啼江樹<lb/>
　白李賀詩雄雞一聲天下白温飛卿詩碧樹一聲天<lb/>
　下曉按古詩雞鳴歌汝南晨雞登壇喚月沒星稀天<lb/>
　下旦子美詩孔子盗跖俱塵埃杜牧詩堯舜周孔皆<lb/>
　為灰又南史和士開云自古帝王盡為灰土堯舜桀<lb/>
　紂竟復何異<lb/>
　　靈運得句<lb/>
<pb n="KR3j0045_WYG_019-8a"/>
石林詩話云謝靈運詩池塘生春草園柳變鳴禽此語<lb/>
　之工正在於無心猝然與景相遇備以成章不假繩<lb/>
　削故非常情之所能到僕謂靈運製登池樓詩而於<lb/>
　西堂致思竟日不就忽夢惠連得此句遂足其詩是<lb/>
　非登樓時倉卒對景而就者謂猝然與景相遇備以<lb/>
　成章殆恐未然盖古人之詩非如今人牽强輳合要<lb/>
　得之自然如思不到則不肻成章故此語因夢得之<lb/>
　自然所以為貴<lb/>
<pb n="KR3j0045_WYG_019-8b"/>
　　顔延年五君詠<lb/>
潘子真詩話曰顔延年阮始平詩曰屢薦不入官一麾<lb/>
　乃出守盖謂山濤三薦咸為吏部郎武帝不能用荀<lb/>
　朂一麾之則左遷始平太守僕謂延年賦此盖有為<lb/>
　也徐羡之不悦延年出為始安太守謝晦謂延年曰<lb/>
　昔荀朂忌阮咸斥為始平郡今卿為始安可謂二始<lb/>
　延年後復為劉湛出為永嘉太守怨憤之甚故有是<lb/>
　作向注但云延年疎曠劉湛出為永嘉太守而不及<lb/>
<pb n="KR3j0045_WYG_019-9a"/>
　其他是未深知其意耳又如作阮歩兵詩則延年正<lb/>
　以領步兵好酒見黜於時與阮同也其詠五君意皆<lb/>
　有在<lb/>
　　展江亭語<lb/>
西清詩話曰許昌西湖展江亭就宋元憲留題有鑿開<lb/>
　魚鳥忘情地展盡江湖極目天之句皆曠古未有然<lb/>
　本於五代馬殷據潭州時建明月圃徐仲雅詩鑿開<lb/>
　青帝春風圃移下姮娥夜月樓僕謂又不止此觀唐<lb/>
<pb n="KR3j0045_WYG_019-9b"/>
　沈彬望廬山詩壓低吴楚遥涵水約破雲霞獨倚天前<lb/>
　此盖有是意皮日休潺谿洞詩亦曰敲碎一輪月鎔<lb/>
　銷半段天<lb/>
　　著鞭聒耳<lb/>
前輩馬詩用著鞭二字多引劉琨傳祖生先吾著鞭事<lb/>
　如山谷詩眼明見此玉花驄徑思著鞭隨詩翁而任<lb/>
　淵所注是也僕謂此大綱言著鞭耳非為馬設前此<lb/>
　二字盖嘗有為馬而言者按三國志蜀何祗謂楊洪<lb/>
<pb n="KR3j0045_WYG_019-10a"/>
　曰故吏馬不敢駛但明府未著鞭耳世人局於所見<lb/>
　推究不廣類如此又如前輩鼃詩用聒耳鳴事人多引<lb/>
　梁武陵王坐池亭鼃鳴聒耳王曰殊廢絲竹之聽或<lb/>
　又引齊孔徳璋事以為在梁之前僕謂皆未也按周<lb/>
　禮蟈氏掌去鼃黽注為聒人耳其事祖此談藪以孔<lb/>
　稚珪事為陸稚珪續釋常談引此以證聒人耳之所自<lb/>
　非也<lb/>
　　李習之為鄭州<lb/>
<pb n="KR3j0045_WYG_019-10b"/>
貢父詩話曰唐文人李習之不能詩鄭州掘石刻有鄭<lb/>
　州刺史李翺詩云云此别一李翺非習之唐書習之<lb/>
　傳不記為鄭州王深甫謂習之集乃收此詩為不可<lb/>
　曉漁隠亦謂習之未嘗為鄭州刺史僕謂諸公不深<lb/>
　考耳為鄭州者即習之也習之為鄭州事史略而不<lb/>
　載其履歴之詳具見僧録中曰翺貞元十四年登第<lb/>
　校書郎三遷至京兆府轉國子博士史館脩撰權職<lb/>
　方員外郎授考功員外郎兼史職出為朗州刺史太<lb/>
<pb n="KR3j0045_WYG_019-11a"/>
　和初入為諫議大夫尋以本官知制誥拜中書舍人<lb/>
　以謬舉栢耆左遷少府少監俄出為鄭州刺史五年<lb/>
　為桂州刺史御史中丞充桂管防禦使七年授潭州<lb/>
　刺史湖南觀察使八年徵為刑部侍郎九年轉户部<lb/>
　侍郎檢校户部尚書襄州刺史山南東道節度使㑹<lb/>
　昌中卒其詳如此傳但云始調校書郎元和初為國<lb/>
　子博士史館修撰再遷考功員外郎除朗州刺史召<lb/>
　為禮部郎中出為廬州刺史入為諫議大夫知制誥<lb/>
<pb n="KR3j0045_WYG_019-11b"/>
　改中書舍人坐栢耆事左遷少府少監後遷桂管湖<lb/>
　南觀察使山南東道節度使卒以傳視僧録疎畧甚<lb/>
　多其間亦有不同處習之為鄭州日正在為桂州前<lb/>
　而史不載貢父遂以為别一人因知傳文之誤人多<lb/>
　矣<lb/>
　　此陛下家事<lb/>
唐髙宗欲廢王后立武昭儀當時大臣禇遂良長孫無<lb/>
　忌之屬皆以死爭帝問李勣勣獨曰此陛下家事何<lb/>
<pb n="KR3j0045_WYG_019-12a"/>
　必更問外人帝意遂决其後明皇因武惠妃之譛欲<lb/>
　廢太子瑛等當時如張九齡之屬固爭以為不可獨<lb/>
　林甫謂此陛下家事一語而决遂基唐室之禍人謂<lb/>
　林甫此語絶似李勣是皆以陛下家事為辭不肻力<lb/>
　爭遂成禍基僕因考之李勣此語又有所自觀後周<lb/>
　宇文䕶欲廢閔帝以問羣臣有曰此公之家事敢不<lb/>
　唯命遂廢閔立明帝李勣之言非出於此乎又推而<lb/>
　上之魏文帝遣使賜甄后璽書以問周宣周宣答曰<lb/>
<pb n="KR3j0045_WYG_019-12b"/>
　此自陛下家事後周之語又出於曹魏<lb/>
　　化鶴二事<lb/>
化鶴二事相類續搜神記云遼東城門有華表桂忽一<lb/>
　白鶴飛集言曰有鳥有鳥丁令威去家千載今來<lb/>
　歸城郭皆是人民非何不學仙冢纍纍又神仙傳云<lb/>
　蘇仙公桂陽人昇雲而去後有白鶴來止郡城樓上<lb/>
　人或彈之鶴以爪書曰城郭是人民非三百甲子一<lb/>
　來歸吾是蘇君彈我何為洞仙傳謂仙公即蘇耽也<lb/>
<pb n="KR3j0045_WYG_019-13a"/>
　是以魯直次韻蘇翰林公出游詩曰人間化鶴三千<lb/>
　嵗海上看羊十九年正均用蘇家故事也<lb/>
　　顛倒用事<lb/>
李湜撰東林寺舍利塔碑曰龎統以才髙位下遂滯題<lb/>
　輿陳蕃以徳峻名沉初膺展驥按展驥是龎統事題<lb/>
　輿是陳蕃事而倒用如此得非誤乎其碑盖開元十<lb/>
　八年建也<lb/>
　　韓退之文章<lb/>
<pb n="KR3j0045_WYG_019-13b"/>
唐之文章至韓退之而大備無可疵者後之學者於是<lb/>
　取則其體固不一也一篇之中有始並言兩事而終<lb/>
　只以一事結者有以一意起而終以兩意者如為人<lb/>
　求薦書曰某聞木在山馬在肆匠石過之而不盼伯<lb/>
　樂遇之而不顧然後知其非棟梁之材超逸之足也<lb/>
　以某在公宇下非一日又辱居姻婭之後是生於匠<lb/>
　石之園長於伯樂之廐也是以木馬兩事並起也然<lb/>
　終之曰昔人有鬻馬不售於市者知伯樂之善相也<lb/>
<pb n="KR3j0045_WYG_019-14a"/>
　從而求之伯樂一顧價增三倍某與其事相類故終<lb/>
　始言之耳是棄木而説馬也又如送孟東野序云大<lb/>
　凡物不得其平則鳴然又言其在唐虞咎陶禹善鳴<lb/>
　者而假之鳴伊尹鳴殷周公鳴周周衰孔子之徒鳴<lb/>
　之屈原鳴楚李斯鳴秦又曰天将和其聲而使鳴國<lb/>
　家之盛邪抑将窮餓其身思愁其心腸而使自鳴其<lb/>
　不幸耶是則鳴者盖有出於自然者矣豈可謂專不<lb/>
　得其平邪是又以一意起而兩意終者如此<lb/>
<pb n="KR3j0045_WYG_019-14b"/>
　　拗句格<lb/>
禁臠云魯直有換字對句法如曰只今滿坐且尊酒後<lb/>
　夜此堂空月明曰田中雖問不納履坐下適來何處<lb/>
　蠅前此未有人作此體自魯直變之苕谿漁隱曰此<lb/>
　體出老杜如寵光葸葉與多碧㸃綴桃花舒小紅者<lb/>
　是也今俗語謂之拗句格僕謂此體非出於老杜與<lb/>
　杜同時如王摩詰亦多是句如云雨中草色緑堪染<lb/>
　水上桃花紅欲燃曰勸君更盡一桮酒西出陽關無<lb/>
<pb n="KR3j0045_WYG_019-15a"/>
　故人疑亦久矣張説詩曰山接夏空險䑓留春日遲<lb/>
　此亦拗句格也<lb/>
　　避髙祖諱<lb/>
或者讀晉潘尼舉孔子言一言而喪國者漢避髙祖諱<lb/>
　至此猶存僕謂承襲如此非避諱也且左傳引周書<lb/>
　之文曰大國畏其力小國懐其徳引周詩曰克長克<lb/>
　君王此大國當是之時髙祖之諱未行也而易邦以<lb/>
　國者是出於偶然非有深意然固有避諱處如漢書<lb/>
<pb n="KR3j0045_WYG_019-15b"/>
　引堯親九族以和萬國曰善人為國百年可以勝殘<lb/>
　去殺王嘉曰無教逸欲有國蔡邕石經凡邦字易國<lb/>
　字如此之處可以言避諱矣何則彼皆漢人也非漢<lb/>
　人則不可謂避諱矣<lb/>
　　以鳥對僧<lb/>
賈島詩曰鳥宿池邊樹僧敲月下門或者謂句則佳也<lb/>
　以鳥對僧無乃甚乎僕觀島詩又曰聲齊雛鳥語畫<lb/>
　卷老僧真曰寄宿山中鳥相尋海畔僧薛能詩曰槎<lb/>
<pb n="KR3j0045_WYG_019-16a"/>
　松配石山僧坐蘂杏含春谷鳥啼杜荀鶴詩曰沙鳥<lb/>
　多翹足巖僧半露肩姚合詩曰露寒僧出梵林靜鳥<lb/>
　巢枝曰幽藥禪僧䕶髙窗宿鳥窺曰夜鐘催鳥絶積<lb/>
　雪阻僧期陸龜蒙詩曰烟徑水涯多好鳥竹牀蒲椅<lb/>
　但髙僧司空曙詩曰講席舊逢山鳥至梵經初向竺<lb/>
　僧求唐人以鳥對僧多如此豈特島然僕又考之不<lb/>
　但對鳥也又有對以蟲對以禽對以猿對以鶴對以<lb/>
　鹿對以犬者得非嘲戲之乎又有時聞啄木鳥疑是<lb/>
<pb n="KR3j0045_WYG_019-16b"/>
　扣門僧出東坡佛印語録<lb/>
　<lb/>
　<lb/>
　<lb/>
　<lb/>
　<lb/>
　<lb/>
　野客叢書卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書附録</head> <lb/>
    <p>
<pb n="KR3j0045_WYG_031-1a"/>
欽定四庫全書<lb/>
　野客叢書附録<lb/>
　　　　　　　　　　　　　宋　王楙　撰<lb/>
　　野老紀聞<lb/>
　先人舊在唯室陳先生講席及見諸所從游如和靖尹<lb/>
　先生之流有野老紀聞數篇未暇詮次姑録梗概於此<lb/>
林文節作啓謝諸公於蘇子由有一聯云父子以文章<lb/>
　冠世邁淵雲司馬之才兄弟以方正决科冠鼂董公<lb/>
<pb n="KR3j0045_WYG_031-1b"/>
　孫之對言淵雲司馬皆蜀人及紹聖中行子由謫詞<lb/>
　云父子兄弟挾機權變詐驚愚惑衆子由捧之泣曰<lb/>
　某兄弟固無足言先人何罪邪紹聖初在外制行元<lb/>
　祐諸公謫詞是非去取固時相風旨然而命詞似西<lb/>
　漢詔令有王言體於蘇子瞻一詞尤不艸艸蘓見之<lb/>
　曰林大亦能作文章邪其詞有云若譏朕過失亦何<lb/>
　所不容乃代予言詆誣聖考乖父子之恩害君臣之<lb/>
　義在於行路猶不戴天顧視士民復何面目又曰雖<lb/>
<pb n="KR3j0045_WYG_031-2a"/>
　汝軾文足以惑衆辯足以飾非然而自絶君親又將<lb/>
　誰懟<lb/>
或問新唐書與史記所以異余告之曰不辨可也唐書<lb/>
　如近世許道寜輩畫山水是真畫也太史公如郭忠<lb/>
　恕畫天外數峰略有筆墨然而使人見而心服者在<lb/>
　筆墨之外也<lb/>
子瞻問歐陽公曰五代史可傳後也乎公曰脩於此竊<lb/>
　有善善惡惡之志蘇公曰韓通無傳惡得為善善惡<lb/>
<pb n="KR3j0045_WYG_031-2b"/>
　惡公黙然通周臣也陳橋兵變歸戴永昌通擐甲誓<lb/>
　師出抗而死<lb/>
子由作文潞公麻詞云郭氏有永巷之嚴裴公有緑野<lb/>
　之勝乃餞文公歸洛致語耳非王言也<lb/>
子由代兄作中書舍人啓稱伏念某艸茅下士蓬蓽書<lb/>
　生子瞻以筆圏伏念某用但卑末三字<lb/>
蔡元長作閔宗良麻詞曰遂升開府之司<lb/>
退之作平淮西碑功歸裴度李愬不服後命段文昌為<lb/>
<pb n="KR3j0045_WYG_031-3a"/>
　之東坡作上清儲祥宫碑後坐元祐黨人所為命蔡<lb/>
　元長易之文詞相去什伯矣<lb/>
蔡元長題泗州塔名泗州大聖之塔及魯直過改題為<lb/>
　大聖僧伽之塔<lb/>
靖康末金人立張邦昌顔博文作赦書云無徳者亾知<lb/>
　謳歌之已去當仁不讓信厯數之有歸等語無非吠<lb/>
　堯之辭聞者駭㦍及以大寳歸上表云孔子從佛肸<lb/>
　之召意在尊周紀信乗漢王之車誓將誑楚<lb/>
<pb n="KR3j0045_WYG_031-3b"/>
宣和乙巳上皇内禪吳敏元中建議及謝門下侍郎表<lb/>
　云上皇勌勤授皇圖於元子微臣攝直適視艸於禁<lb/>
　中初無一言以贊大議君子與其不伐<lb/>
司馬文正不喜孟子作疑孟十餘篇皆求瑕語余欲作<lb/>
　辨疑示後人未暇也晁説之以道自云受學於司馬<lb/>
　公因作詆孟一書江南僧宗杲云晁以道可謂不善<lb/>
　學栁下惠矣<lb/>
國朝修史書盜賊王捉鬼之屬不滿數千人亦載於史<lb/>
<pb n="KR3j0045_WYG_031-4a"/>
　義似未安齊豹書盜而不名春秋之法也<lb/>
狄青為樞宻使自恃有功驕蹇不恭怙惜士卒每得衣<lb/>
　糧皆負之曰此狄家爺爺所賜朝廷患之時文潞公<lb/>
　當國建言以兩鎮節度使出之青自陳無功而受兩<lb/>
　鎮節旄無辠而出典外藩仁宗亦然之及文公以對<lb/>
　上道此語且言狄青忠臣公曰太祖豈非周世宗忠<lb/>
　臣但得軍情所以有陳橋之變上黙然青未知到中<lb/>
　書再以前語白文公文公直視語之曰無他朝廷疑<lb/>
<pb n="KR3j0045_WYG_031-4b"/>
　爾青驚怖却行數歩青在鎮每月兩遣中使撫問青<lb/>
　聞中使來卽驚疑終日不半年疾作而卒皆文公之<lb/>
　謀也<lb/>
蔡京為翰林承㫖陳瑩中已言治亂之分在京用否蔡<lb/>
　元康濟問之曰京小人也尤好交諸宦者京得志則<lb/>
　宦者用京與宦者得志天下何以不亂靖康初貶京<lb/>
　分司與瑩中贈諌議大夫命齊下<lb/>
方惟深子通隠於吳吳人宗之以詩行其詩格高下似<lb/>
<pb n="KR3j0045_WYG_031-5a"/>
　晚唐諸人絶不喜蘇子瞻詩文至云淫言䙝語使驢<lb/>
　兒馬子決驟胡文仲連因語及蘇詩云清寒入山骨<lb/>
　艸木盡堅瘦子通曰做多自然有一句半句道得著<lb/>
　也余問何至曰子通及識蘇公蘇公之譏評詩文殆<lb/>
　無逃者子通必嘗見薄於蘇故終身銜之<lb/>
李景夏問章子厚曰鄒浩諌立后何不與閒曹塌了却<lb/>
　寘獄逺貶就其名聲子厚自失良久曰君不知先帝<lb/>
　怒甚<lb/>
<pb n="KR3j0045_WYG_031-5b"/>
李漢老云汪彦章孫仲益四六各得一體汪善鋪敘孫<lb/>
　善點綴<lb/>
林季野觀魯直詩紬繹再四云詩未必篇篇佳但格制<lb/>
　高耳<lb/>
蔡京與了翁有筆研之舊了翁深疾之嘗入朝已立班<lb/>
　上御殿差晚杲日照耀衆莫敢仰視京注目久而不<lb/>
　瞬謂同省曰此公真大貴人也或曰公明知其貴胡<lb/>
　不少貶而議論之間有不恕何邪了翁誦老杜詩曰<lb/>
<pb n="KR3j0045_WYG_031-6a"/>
　射人先射馬擒賊先擒王且此人得志乃國家之大<lb/>
　賊天下之大蜮遂以急速公事請疏京悖逆姦詐十<lb/>
　事<lb/>
楊龜山見李伯紀責降中造宅謂人曰李三好閒不得<lb/>
余嘗論作詩文若不得其道則千詩一詩千句一句自<lb/>
　少壯至老熟猶旦暮也居仁之於詩每一見一變至<lb/>
　於今駸駸乎其未巳此豈偶然哉<lb/>
山谷云詩意無窮人之才有限以有限之才追無窮之<lb/>
<pb n="KR3j0045_WYG_031-6b"/>
　意雖淵明少陵不能盡也然不易其意而造其語謂<lb/>
　之換骨法規模其意形容之謂之奪胎法<lb/>
韓退之答李翺書老蘇上歐公書最見為文養氣妙處<lb/>
　西漢自王褒以下文字專事詞藻不復簡古而谷永<lb/>
　等書雜引經傳無復已見而古學逺矣此學者所宜<lb/>
　深戒<lb/>
漢高紀詔令雄健孝文紀詔令温潤去先秦古書不逺<lb/>
　後世不能及至孝武詔令始事文采亦寖衰矣<lb/>
<pb n="KR3j0045_WYG_031-7a"/>
凡讀史每看一傳先定此人是何色目人或道義或才<lb/>
　徳大節無虧人品旣定然後看一傳文字如何全篇<lb/>
　文體既已了然後採摘人事可為何用竒詞妙語可<lb/>
　以佐筆端者記之如此讀史庶不空遮眼也若於此<lb/>
　數者之中只作一事功夫恐未為盡善耳此唯室看<lb/>
　史法<lb/>
東坡三馬贊振鬛長鳴萬馬皆喑此皆記不傳之妙學<lb/>
　文者能涵泳此等語自然有入處<lb/>
<pb n="KR3j0045_WYG_031-7b"/>
東坡云意盡而言止者天下之至言也然而言止而意<lb/>
　不盡尤為極致如禮記左傳可見<lb/>
石林每夜必延諸子女兒婦列坐説春秋聽者不悦翁<lb/>
　曰又請説春秋邪<lb/>
石林作文必有格昭慈上仙石林入郡中制服館於州<lb/>
　北空相寺方致思作慰表間門人有見之者方坐復<lb/>
　有謁者至石林出迎接案上有一編書題云文格十<lb/>
　七啓之乃唐人慰表十三篇皆當時相類者<lb/>
<pb n="KR3j0045_WYG_031-8a"/>
石林凡看文字採兩字以上對句舉子用作賦入仕用<lb/>
　作四六顯達用作制誥兩字議論舉子用作論策入<lb/>
　仕用作長書顯達用作劄子<lb/>
陳瑩中云元豐乙丑為禮闈檢㸃官時范淳夫同在院<lb/>
　與淳夫同舍因語及顔子不遷怒不貳過范公言惟<lb/>
　伯淳先生能之余問曰伯淳謂誰范公黙然久之曰<lb/>
　君乃不知有程伯淳乎余謝曰生長東南實未知之<lb/>
　余時年二十九自是常以寡陋自愧<lb/>
<pb n="KR3j0045_WYG_031-8b"/>
易乾卦一隂生為姤二隂生為遯隂小人象隂至於二<lb/>
　則二與五相應是君子與小人相應而君子則當遯<lb/>
　矣故二隂生卦則為遯此沈濬道源云<lb/>
齊地有蟲類蚯蚓大者人謂之曲善擘地以行呼之聲<lb/>
　也孟子所謂吾必以仲子為巨擘者即蚯蚓之大者<lb/>
　葢先嘗謂蚓而後充其操注以為大指非也<lb/>
今之與楊墨辯者如追放豚既入其苙又從而招之説<lb/>
　者以為笠䦨也非也香白芷之類異名豚之所甘旣<lb/>
<pb n="KR3j0045_WYG_031-9a"/>
　放之得所又招之非善治邪説者也<lb/>
秦相檜自遭施全見刺之後常獨處一閣雖奴僕非命<lb/>
　不敢輒入季年違豫三衙楊存中成閔趙密徃問疾<lb/>
　召入室中欵語久之言及近日表勲酒頗佳表勲賜<lb/>
　酒名也各贈兩器皆降階謝復坐顧無僕從自攜出<lb/>
　室亦見駕馭之術<lb/>
税欲外嚴而内寛酒欲内嚴而外寛<lb/>
顯仁遺詔曰東宫有千八百三十萬緡竒數為獻遺世<lb/>
<pb n="KR3j0045_WYG_031-9b"/>
　多疵文潞公遺張貴妃燈籠錦事甚曖昧葢家人之<lb/>
　節不謹故爾文公初不知也然公安受其謗而不辨<lb/>
　益見文公之容<lb/>
釋氏但知極高明而不能道中庸原其學本於和順於<lb/>
　道徳至理於義則違之故治國不得<lb/>
胡如村言嘉祐以前士風宰相與庶官書啓具銜前名<lb/>
　後押字外封全寫銜封皮上頭乗簽子云書上某官<lb/>
　士人用名紙有官即不用弔慰人即用名紙如見士<lb/>
<pb n="KR3j0045_WYG_031-10a"/>
　人敬之者亦用門狀見常人即以手狀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0045_WYG_031-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　野客叢書附録<lb/>
</p>
<p>
</p>
  </div>
</body>
</text>
</TEI>
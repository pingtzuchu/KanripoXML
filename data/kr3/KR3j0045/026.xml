<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷二十六</head> <lb/>
    <p>
<pb n="KR3j0045_WYG_026-1a"/>
欽定四庫全書<lb/>
　野客叢書卷二十六<lb/>
　　　　　　　　　　　　　宋　王楙　撰<lb/>
　　隸釋<lb/>
洪氏集漢人碑刻為隸釋甚有補於後學然亦間有<lb/>
　意未到處如郙閣頌行理咨嗟則釋為行李僕按左<lb/>
　傳昭公行理之命杜預注云行理使通問者洪以行<lb/>
　理為行李不為無據然釋以行里亦似意順盖言行<lb/>
<pb n="KR3j0045_WYG_026-1b"/>
　道之人皆咨嗟不止使人而已古者理里字通用又<lb/>
　如柔逺而邇而字無釋僕疑而字借用耐字耳耐即<lb/>
　古能字也盖漢人書字有增偏旁者有損偏旁者增<lb/>
　偏旁者如書英為瑛損偏旁者如書繼為㡭之例是<lb/>
　也增玉為瑛損糸為㡭又安知此碑不以理為里而<lb/>
　為耐乎又鄭固碑有逡遁退讓之語洪氏謂用史記<lb/>
　引賈生逡廵遁逃之語僕謂非用史記之語盖用前<lb/>
　漢外戚傳太伯逡遁固讓之文爾逡遁即逡廵之義<lb/>
<pb n="KR3j0045_WYG_026-2a"/>
　合讀為逡循而洪氏謂合讀如本字僕謂雖逡廵遁<lb/>
　逃賈生有是語今單讀為逡遁於文勢順乎按前漢<lb/>
　叙傳曰不疑逡遁致仕外戚傳曰太伯逡遁固讓平<lb/>
　當傳贊曰平當逡遁有恥師古注遁讀與廵同此可<lb/>
　驗也管子亦曰蹵然逡遁又仲秋下旬碑曰爰兹衰<lb/>
　㣲三命縮贏背尒嬪儷孤嗣單煢洪氏謂爰兹衰㣲<lb/>
　三命縮贏者知其嘗貢選也背尒嬪儷孤嗣單煢者<lb/>
　知其有妻孥也僕謂三命者即隂陽家五星三命之<lb/>
<pb n="KR3j0045_WYG_026-2b"/>
　説猶言夀命短促也嚴訢碑亦云經説三命君獲其<lb/>
　央孫根碑云贏縮有命不可增損即此意也洪謂貢<lb/>
　選之説其指似迂<lb/>
　　二公不喜人議其文<lb/>
容齋續筆曰歐公作尹師魯墓銘但稱文章簡而有法<lb/>
　或以為未盡公怒至胎書他人責之荆公作錢公輔<lb/>
　母墓銘但云子官於朝豐顯矣公輔不滿公曰宜以<lb/>
　見還二公不喜人議其文如此僕謂荆公人有片善<lb/>
<pb n="KR3j0045_WYG_026-3a"/>
　稱贊不已歐公製作竄改無餘二公好善動皆若此<lb/>
　豈有吾文未盡而反諱人議之理不知前軰作文輕<lb/>
　重貴於適中假借不欲太甚或者往往欲其極力稱<lb/>
　借豈二公之所樂乎昔韓熙載嘗為江南一貴人製<lb/>
　墓銘其間無甚可述文竟其人不滿再丐潤色韓書<lb/>
　一絕郤之知此風尚矣僕謂使其議是二公政自心<lb/>
　服何至不喜其不喜者以妄論故耳容齋謂二公皆<lb/>
　不喜人議其文是又非深知二公者也<lb/>
<pb n="KR3j0045_WYG_026-3b"/>
　　十萬横行<lb/>
北齊盧詢祖表曰十萬横行樊將軍請而受屈五千深<lb/>
　入李都尉降而不歸時人以為工僕謂此八字已先<lb/>
　見於梁矣王僧孺與何遜書曰腦日逐髓月支擁十<lb/>
　萬以横行提五千而深入又為祖豫州墓志曰或欲<lb/>
　十萬而横行乍思五千而深入乂任孝恭表曰深入<lb/>
　五千張空弮而報主横行十萬勒燕嶺以酬君何書<lb/>
　腦日逐髓月支即揚子雲腦幕沙髓余吾意宋武帝<lb/>
<pb n="KR3j0045_WYG_026-4a"/>
　詔亦曰南腦勁越西髓剛戎<lb/>
　　錄尚書事<lb/>
漢置錄尚書盖取舜納大麓之義此漢儒釋經之蔽按<lb/>
　書本意麓即林麓非他意也太史公曰堯使舜入山<lb/>
　林川澤㬥風雷雨舜行不迷此說正得經意釋者乃<lb/>
　謂舜大錄萬機之政隂陽和風雨時其鑿甚矣是習<lb/>
　聞當時之說爾領尚書事自武帝時置歴世不改如<lb/>
　張安世霍光王鳯師丹所除是也至章帝時乃改為<lb/>
<pb n="KR3j0045_WYG_026-4b"/>
　錄尚書事以趙憙等為之章帝盖專其一時之權以<lb/>
　一字易之不知權重無以復加貽患於後世其權在<lb/>
　三公上毎少帝立則置之猶古者冢宰總已之義魏<lb/>
　晉之世權臣移鼎之釁往往由此吁可歎也今州官<lb/>
　有錄事縣吏有押錄恐承此名<lb/>
　　烏頭白<lb/>
今人喻事之難濟有老鵶頭白之説僕觀燕太子丹質<lb/>
　於秦欲求歸秦王曰烏頭白馬生角乃可事見風俗<lb/>
<pb n="KR3j0045_WYG_026-5a"/>
　通論衡是以曹子建詩曰子丹西質秦烏白馬角生<lb/>
　鮑照詩曰潔誠洗志朝暮年烏白馬角寜足言太史<lb/>
　公云天雨粟馬生角<lb/>
　　漢人用積薪字<lb/>
賈誼曰抱火厝之積薪之下董仲舒曰抱薪救火愈甚<lb/>
　無益也此説出於戰國䇿鬼谷子戰國䇿曰抱薪救<lb/>
　火薪不盡火亦不止鬼谷子曰抱薪趨火燥者先然<lb/>
　鄧析子亦曰救火投之以薪賈董之言祖此汲黯曰<lb/>
<pb n="KR3j0045_WYG_026-5b"/>
　陛下用人如積薪後來者居上此語出於文子黯盖<lb/>
　引而言之耳漢書二處用積薪字皆無音是以積字<lb/>
　從本音也僕謂此二字宜本之周禮甸人積薪音子<lb/>
　賜切漢書合從此音<lb/>
　　長安浩穰<lb/>
張敞傳曰京兆典京師長安中浩穰注穰音人掌反只<lb/>
　此一音李商隠作平聲用其為京兆表曰曲蒙恩澤<lb/>
　方尹浩穰既殊有截之懽合首無疆之祝穰字作平<lb/>
<pb n="KR3j0045_WYG_026-6a"/>
　聲呼固雖一意然於理合從漢書上聲用<lb/>
　　烏鬼<lb/>
老杜詩家家養烏鬼説者不一嬾真子以為豬蔡寛夫<lb/>
　以為烏野七神冷齋夜話以為烏蠻鬼沈存中筆談<lb/>
　緗素雜記漁隠叢話陸農師埤雅以為鸕鷀四説不<lb/>
　同惟冷齋之説為有據觀唐書南蠻傳俗尚巫鬼大<lb/>
　部落有大鬼主百家則置小鬼主一姓白蠻五姓烏<lb/>
　蠻所謂烏蠻則婦人衣黑繒白蠻則婦人衣白繒又<lb/>
<pb n="KR3j0045_WYG_026-6b"/>
　以驗冷齋之説劉禹錫南中詩亦曰淫祀多青鬼居<lb/>
　人少白頭又有所謂青鬼之説盖廣南川峽諸蠻之<lb/>
　流風故當時有青鬼烏鬼等名杜詩以黄魚對烏鬼<lb/>
　知其為烏蠻鬼也審矣然觀元㣲之詩曰鄉味尤珍<lb/>
　蛤家神悉事烏又曰病賽烏稱鬼巫占瓦代龜注南<lb/>
　人染病競賽烏鬼此説又似不同據南蠻傳烏即烏<lb/>
　黑之烏而元詩以蛤對烏則以為烏鵶之烏<lb/>
　　唐言金印<lb/>
<pb n="KR3j0045_WYG_026-7a"/>
歐公集古錄曰崔能神道碑李宗閔撰有云拜御史丞<lb/>
　持節觀察黔中賜紫服金印者隋唐有隨身魚而青<lb/>
　紫為服色宗閔謂賜金印者謬也僕謂唐人言金印<lb/>
　者甚多不但宗閔而已劉禹錫集髙陵令碑亦曰充<lb/>
　渠堰副使錫朱衣銀章王公碑曰攝御史中丞紫衣<lb/>
　金章史孝章碑曰兼監察御史賜朱衣銀印栁子厚<lb/>
　集陽道州碣曰皇帝以銀印赤紱即貶所起陽公栁<lb/>
　公墓表曰遷大理評事加朱裳銀印張燕公集郭知<lb/>
<pb n="KR3j0045_WYG_026-7b"/>
　運碑曰嗣子英傑假紫服金章似此不一盖以當時<lb/>
　服色言之非真所謂漢印綬者<lb/>
　　唐袍服用花綾<lb/>
唐人袍服用花綾僕觀白樂天謝裴常侍贈鶻銜瑞草<lb/>
　緋袍魚袋詩曰魚綴白金隨歩躍鶻銜紅綬繞腰飛<lb/>
　弟行簡賜章服詩曰榮傳錦帳花聮萼彩動綾袍鴈<lb/>
　趂行注緋多以鴈銜瑞莎為之喜劉蘇州賜金紫詩<lb/>
　曰魚佩葺鱗光照地鶻銜瑞草勢沖天方鎮詩曰通<lb/>
<pb n="KR3j0045_WYG_026-8a"/>
　犀排帶胯瑞草勒袍花白詩多言此按唐㑹要徳宗<lb/>
　詔頃來賜衣文綵不常非制也今宜有定制節度使<lb/>
　宜以鵰銜綬帯取其武毅以靖封内觀察使宜以鴈<lb/>
　銜威儀取其行列有序牧人有威儀也威儀謂瑞草<lb/>
　也唐志亦詳<lb/>
　　孟嘗非諡<lb/>
史記孟嘗君傳云嬰卒諡為靖郭君文卒諡為孟嘗君<lb/>
　僕謂茍如是則是田嬰田文在時未為靖郭孟嘗君<lb/>
<pb n="KR3j0045_WYG_026-8b"/>
　死後乃稱耳嬰不必考也按馮驩告秦王曰亦知齊<lb/>
　之廢孟嘗君乎又曰使齊重於天下者孟嘗君也似<lb/>
　此稱孟嘗君者甚多考之當時孟嘗君正在安得謂<lb/>
　之諡乎<lb/>
　　野航<lb/>
漁隠叢話云杜子美詩野航恰受兩三人航當作艇航<lb/>
　是大舟僕謂漁隠盖見左思賦長鯨吞航子美詩已<lb/>
　具浮天航樂天詩野艇容三人故有是説不知航亦<lb/>
<pb n="KR3j0045_WYG_026-9a"/>
　有小者詩所謂一葦杭之豈大舟也秋水纔添四五<lb/>
　尺野航恰受兩三人其穏貼如此不應改也<lb/>
　　半夜鐘<lb/>
歐公云唐人有姑蘇城外寒山寺夜半鐘聲到客船之<lb/>
　句説者云句則佳也其如三更不是打鐘時王直方<lb/>
　詩話引于鵠白樂天温庭筠半夜鐘句以謂唐人多<lb/>
　用此語詩眼又引齊武帝景陽樓有三更鐘丘仲孚<lb/>
　讀書限中宵鐘阮景仲守吳興禁半夜鐘為證或者<lb/>
<pb n="KR3j0045_WYG_026-9b"/>
　以為無常鐘僕觀唐詩言半夜鐘甚多不但此也如<lb/>
　司空文明詩曰杳杳疎鐘發中宵獨聽時王建宫詞<lb/>
　曰未卧嘗聞半夜鐘陳羽詩曰隔水悠揚半夜鐘許<lb/>
　渾詩曰月照千山半夜鐘按許渾居朱方而詩為華<lb/>
　嚴寺作正在吳中益可驗吳中半夜鐘為信然又觀<lb/>
　江南野録載李昪受禪之初忽夜半一僧撞鐘滿州<lb/>
　皆驚召將斬之曰偶得月詩云云遂釋之或者謂如<lb/>
　野録所載則吳中以半夜鐘為異僕謂非也所謂半<lb/>
<pb n="KR3j0045_WYG_026-10a"/>
　夜鐘盖有處有之有處無之非謂吳中皆如此也今<lb/>
　之蘇州能仁寺鐘亦鳴半夜不特楓橋爾又人定鐘<lb/>
　事見唐栁公綽傳<lb/>
　　宣帝之致良吏<lb/>
漢循吏傳序載宣帝以為太守吏民之本數變易則下<lb/>
　不安民知其將久不可欺㒺乃服從其教化故二千<lb/>
　石有治理效輙以璽書勉勵增秩賜金或爵至闗内<lb/>
　侯公卿缺則選諸所表以次用之是故漢世良吏於<lb/>
<pb n="KR3j0045_WYG_026-10b"/>
　是為盛僕謂此知其一未知其二宣帝致此者於久<lb/>
　任勸勵之外又有所謂保全之術使之不能動揺故<lb/>
　其得以肆志於職業間而無恐懼不安之態是以成<lb/>
　久任之治效也觀王嘉嘗曰國家有急取辦於二千<lb/>
　石二千石尊重難危乃能使下宣帝愛其良民吏有<lb/>
　章劾事留中㑹赦壹解故事尚書希下章為煩擾百<lb/>
　姓證驗繫治或死獄中章文必有敢告之字乃下知<lb/>
　宣帝致當時良吏又濟以此術不因王嘉言孰從而<lb/>
<pb n="KR3j0045_WYG_026-11a"/>
　知之<lb/>
　　丹陽有數處<lb/>
今潤州丹楊館書從木其屬縣丹陽書從阜或者疑之<lb/>
　僕考晉地理志謂山多赤栁故名丹楊江南地志謂<lb/>
　郡北有赭山故名丹陽二説皆有據也抑又考之兩<lb/>
　漢丹陽郡治宛陵而丹陽縣則今建康也至移郡治<lb/>
　於建康而元帝又徙都焉於是以建康守為丹陽尹<lb/>
　至唐天寳初始以今京口為丹陽郡而以曲阿為丹<lb/>
<pb n="KR3j0045_WYG_026-11b"/>
　陽縣然則今潤之丹陽正非漢丹陽之故治也丹陽<lb/>
　凡有數處不可不知楚鬻熊始封丹陽則在今歸州<lb/>
　秭歸縣後楚文王徙都江陵府枝江縣亦曰丹陽漢<lb/>
　於宛陵置丹陽郡隋於丹州置丹陽郡唐於京口置<lb/>
　丹陽郡其地不一而西漢志乃以曲阿之丹陽為楚<lb/>
　所封誤矣<lb/>
　　劉夢得烏衣巷詩<lb/>
劉禹錫金陵五詠烏衣巷詩云舊時王謝堂前燕飛入<lb/>
<pb n="KR3j0045_WYG_026-12a"/>
　尋常百姓家摭遺小説載六朝事迹云金陵人王榭<lb/>
　航海入烏衣國事因目榭所居為烏衣巷劉詩指此<lb/>
　僕謂劉詩之意盖指江左王謝二家非言王榭也盖<lb/>
　謂江左王謝二家為當時名閥多居此巷世代更改<lb/>
　舊時王謝故宅今為丘墟非復舊觀經過是處為之<lb/>
　感傷所以有舊時王謝堂前燕飛入尋常百姓家之<lb/>
　句此感傷烏衣巷之意爾若言航海王榭何必言尋<lb/>
　常百姓家審此則劉詩之意明矣僕考丹陽記烏衣<lb/>
<pb n="KR3j0045_WYG_026-12b"/>
　巷乃吳時烏衣營非燕子國烏衣之謂盖王謝與王<lb/>
　榭相類而又有烏衣之名或者往往誤焉烏戍張仲<lb/>
　均家有陳唯室親染此詩謝字從言盖此也後觀吳<lb/>
　曾漫録藝苑雌黄所説時與僕合但謂烏衣營者取<lb/>
　軍兵所衣衣服得之未知是否<lb/>
　　釋乳母之過<lb/>
史遺載韓晉公為浙東觀察有乳母求外事公欲殺之<lb/>
　顧況為之營救詣公問之公曰天下皆以某守法乳<lb/>
<pb n="KR3j0045_WYG_026-13a"/>
　母先犯之況曰公幼時早起夜卧即要乳母今為侯伯乳<lb/>
　母焉用誠宜殺也公遽舎之僕謂顧况盖用郭舎人之術漢<lb/>
　武帝乳母家横㬥有司請徙乳母家於邉奏可乳母入先見<lb/>
　郭舎人為泣下舎人曰第行見辭去還顧乳母如其言舎人罵曰<lb/>
　老女子陛下已壮矣尚湏汝乳而活耶尚何還顧於是人主憐<lb/>
　焉乃下詔無徙乳母罰譖之者此事見史記滑稽傳<lb/>
　　五松事<lb/>
緗素雜記云史記秦始皇上泰山立石封祠祀下風雨<lb/>
<pb n="KR3j0045_WYG_026-13b"/>
　暴至休於樹下遂封其樹為五大夫唐陸贄松詩不<lb/>
　羡五株封李商隠有五松驛詩李白序謂風雨暴作<lb/>
　五松受職皆言五松事惟荆公詩老松先得大夫封<lb/>
　此為得之僕謂黄朝英稽考未至耳非李白之徒謬<lb/>
　也按應劭云秦皇逢暴雨得五松因封為五大夫盖<lb/>
　當時大夫係封五株松非一松也是以庾信終南山<lb/>
　詩曰水奠三川后山封五樹松五樹松在唐人前已<lb/>
　如此言豈謂李白等謬誤朝英但見唐人有此數處<lb/>
<pb n="KR3j0045_WYG_026-14a"/>
　用五松事與史記之文不合故有是説不知此事見<lb/>
　於應劭所載而唐前人已用之矣<lb/>
　　盤谷序<lb/>
歐公跋盤谷序云盤谷在孟州濟源縣貞元中縣令刻<lb/>
　石於其側令姓崔名浹今已磨滅其後書云昌黎韓<lb/>
　愈知名士也當時退之官未顯未為當時所宗故但<lb/>
　云知名士當時送愿者不少獨刻此序盖其文已重<lb/>
　僕家有魯直所校石本與今刋本差異隠者之所盤<lb/>
<pb n="KR3j0045_WYG_026-14b"/>
　無旋字有人李愿居之非㕛字道古今以譽盛徳非<lb/>
　而字利澤施于人非於字惟適所安非之字弗可幸<lb/>
　致也處汚穢而弗羞呵禁弗祥皆非不字大丈夫之<lb/>
　遇知於主用力於當世之為也無上字與所字盤之<lb/>
　土可以稼非維子之稼盤之泉可濯而湘非可濯可<lb/>
　沿又無喜有賞怒有刑六字大率如此其後有髙從<lb/>
　所跋曰隴西李愿隠者也不干譽以求進每韜光而<lb/>
　自晦寄跡人世游心太清樂仁智於動靜之間信古<lb/>
<pb n="KR3j0045_WYG_026-15a"/>
　今一人也昌黎韓愈知名之士髙愿之賢故序而送<lb/>
　之縣大夫博陵崔君徠披其文稽其實是用命工勒<lb/>
　石於谷之西偏以旌不朽云唐貞元辛未歳建丑月<lb/>
　渤海髙從所謂磨滅之文其全如此歐公謂令姓崔<lb/>
　名浹而此謂姓崔名徠必有一字之誤觀前漢外戚<lb/>
　傳洿穢不脩非羞字<lb/>
　　宫殿<lb/>
石林燕語曰古者天子之居總言宫其别名皆曰堂是<lb/>
<pb n="KR3j0045_WYG_026-15b"/>
　也故詩曰自堂徂基禮言天子之堂初未嘗有稱殿<lb/>
　者秦始皇紀言作阿房宫甘泉殿蕭何傳言作未央<lb/>
　殿其名始見而阿房甘泉未央亦名宫疑皆起於此<lb/>
　時僕觀黄帝有合宫堯有貳宫湯有鑣宫周有蒿宫<lb/>
　楚有蘭臺宫韓有鴻臺宫齊有雪宫列子有化人宫<lb/>
　神異經有天滛宫古之言宫者如此宋玉賦謂髙殿<lb/>
　以廣意商君謂天子之殿戰國䇿謂蒼鷹擊於殿上<lb/>
　説苑謂齊有飛鳥下止殿前莊子謂入殿門不趨奉<lb/>
<pb n="KR3j0045_WYG_026-16a"/>
　劔於殿下史記毛遂定從於殿上優孟入殿門古之<lb/>
　言殿者又如此則知宫殿之稱其來久矣非但始於<lb/>
　秦始皇也但殿未聞專名某殿而已此二字者上下<lb/>
　通用不拘至尊如儒有一畆之宫象往入舜宫霍光<lb/>
　第中鴞鳴殿前黄霸居丞相府舉孝子先上殿是也<lb/>
　藝文類聚謂蕭何曹参韓信皆有殿<lb/>
　　報羅二説<lb/>
一雜説謂進士放牓須有一人謝世名曰報羅使言報<lb/>
<pb n="KR3j0045_WYG_026-16b"/>
　大羅天也摭言又謂羅玠貞元中及第開宴曲江泛<lb/>
　舟玠以溺死後有開試前卒者謂之報羅二說不同<lb/>
　<lb/>
　<lb/>
　<lb/>
　<lb/>
　<lb/>
　野客叢書卷二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷五</head> <lb/>
    <p>
<pb n="KR3j0045_WYG_005-1a"/>
欽定四庫全書<lb/>
　野客叢書卷五<lb/>
　　　　　　　　　　　　　宋　王楙　撰<lb/>
　　唐人言牡丹<lb/>
歐公謂牡丹初不載文字自則天已後始盛唐人如沈<lb/>
　宋元白之流皆善詠花寂無傳焉惟劉夢得有詠魚<lb/>
　朝恩宅牡丹一詩初不言其異苕谿漁隠引劉夢得<lb/>
　元微之白樂天數詩以證歐公之誤且引開元時牡<lb/>
<pb n="KR3j0045_WYG_005-1b"/>
　丹事以證歐公所謂則天已後始盛為信然近時容<lb/>
　齋隨筆亦引元白數詩以證歐公之誤且謂元白未<lb/>
　嘗無詩唐人未嘗不重此花容齋盖未見漁隠所言<lb/>
　故爾僕嘗取唐六十家詩集觀之其為牡丹作者㡬<lb/>
　半僕不暇縷數且以劉禹錫集觀之有數篇渾侍中<lb/>
　宅看牡丹唐郎中宅看牡丹自賞牡丹皆有作豈得<lb/>
　謂惟有一篇歐公不應如是鹵莽得非或者假歐公<lb/>
　之説乎二公引元白數詩以證歐公之誤要未廣也<lb/>
<pb n="KR3j0045_WYG_005-2a"/>
　龍城錄載髙宗宴羣臣賞雙頭牡丹舒元輿序謂西<lb/>
　河精舍有牡丹天后命移植焉由是京國日盛則知<lb/>
　牡丹在唐已見於髙宗之時又不可引開元事為證<lb/>
　也閲李綽尚書故實言北齊楊子華畫牡丹謝康樂<lb/>
　集言水際竹間多牡丹陸農師作埤雅拾歐公之説<lb/>
　亦謂牡丹不載文字自則天已後始盛如沈宋元白<lb/>
　之流寂無篇什惟劉夢得一篇亦不深考耳<lb/>
　　玊蘂花<lb/>
<pb n="KR3j0045_WYG_005-2b"/>
容齋隨筆云物以希見為珍長安唐昌觀玉蘂花魯直<lb/>
　所謂山礬者江東彌山亘野唐昌所産至於神女下<lb/>
　游折花而去以踐玉峯之約不特土俗罕見神仙亦<lb/>
　然僕考李衛公集有為潤州招隠玉蘂花詩云玉蘂<lb/>
　天中樹金鑾昔共窺注謂禁林有此木呉人不識因<lb/>
　余賞翫始得名又曰内署沈大夫所居閣前有此樹<lb/>
　毎花開花落空中囘旋久之方集庭砌大夫草詔之<lb/>
　暇邀余同翫大夫謂沈傳師也又觀晏元獻公集有<lb/>
<pb n="KR3j0045_WYG_005-3a"/>
　翰林盛諫議借示揚州廟玉蘂詩序云此花因王元<lb/>
　之更名瓊花亦謂之玉蘂二花相近而名字不同不<lb/>
　知其一種邪或各異邪據春明退朝錄招隠玉蘂即<lb/>
　后土瓊花也若然則玉蘂自是瓊花非山礬也所謂<lb/>
　事有似是而實非者此花以罕見為貴髙齋詩話蔡<lb/>
　寛夫詩話與隨筆之説一同<lb/>
　　後世務省文<lb/>
史記衛青傳曰封青子伉為宜春侯青子不疑為隂安<lb/>
<pb n="KR3j0045_WYG_005-3b"/>
　侯青子登為發干侯疊三用青子字不以為贅漢書<lb/>
　則一用青子字而其餘則曰子而已曰封青子伉為<lb/>
　宜春侯子不疑為隂安侯子登為發干侯視史記之<lb/>
　文已省兩青字矣使今人作墓志等文則一用子字<lb/>
　其餘曰某某而已後世作文益務簡於古然字則省<lb/>
　矣不知古人純實之氣已虧<lb/>
　　玉樹青蔥<lb/>
揚子雲甘泉賦玉樹青蔥顔師古注玉樹武帝所作集<lb/>
<pb n="KR3j0045_WYG_005-4a"/>
　衆寳為之向注文選亦謂武帝植玉樹於此宫以碧<lb/>
　玉為葉僕案三輔黄圖云甘泉宫北有槐樹今謂玉<lb/>
　樹根幹盤峙三二百年木也楊震闗輔古語記曰耆<lb/>
　老相傳咸以謂此樹即揚雄甘泉賦玉樹青蔥者也<lb/>
　又觀隋唐嘉話國史纂異長安記聞見録等雜書皆<lb/>
　言漢宫以槐為玉樹因知晉人所謂芝蘭玉樹者盖<lb/>
　指此物也又考漢武故事上起甲帳乙帳前庭種玉<lb/>
　樹珊瑚為枝碧玉為葉自在神宫中只非甘泉宫事<lb/>
<pb n="KR3j0045_WYG_005-4b"/>
　知師古與向之注為甚謬而左思之見未審也古來<lb/>
　文士如曹操曹植王粲摯虞庾鯈傅𤣥庾信之徒皆<lb/>
　有槐賦其述種於宫殿之間羙致曲盡獨未有以玉<lb/>
　樹為言者何邪紀少瑜詩玉樹起千尋曹植詩綠羅<lb/>
　緣玉樹得非即此乎後漢梁劉七舉亦曰玉樹青蔥<lb/>
　　敬字<lb/>
嘉祐雜志謂敬字左訖力反右普木反今避廟諱改姓<lb/>
　茍誤矣僕謂此誤已見於石晉之時不但石晉也六<lb/>
<pb n="KR3j0045_WYG_005-5a"/>
　朝盖已然矣僕觀南史何敬容傳敬容為宰相時所<lb/>
　嗤鄙其署名敬字大作茍小作文容字大為父小為<lb/>
　口陸倕戲之曰公家茍既大父亦不小是以狗字譏<lb/>
　之也又觀張敬兒傳其母於田中夢犬子有娠而生<lb/>
　敬兒故初名茍兒又生一子名猪兒宋明帝嫌茍兒<lb/>
　名鄙改為敬兒觀此二事是以敬字之左文為茍且<lb/>
　之茍字明矣<lb/>
　　顔駟事與馮唐同<lb/>
<pb n="KR3j0045_WYG_005-5b"/>
漢武故事載顔駟一事甚與馮唐同曰上至郎署見一<lb/>
　老郎鬢眉皓白問何其老也對曰臣姓顔名駟以文<lb/>
　帝時為郎文帝好文而臣好武景帝好老臣尚少陛<lb/>
　下好少臣已老是以三葉不遇上感其言擢為㑹稽<lb/>
　都尉然人往往誤以此事為馮唐用如白氏六帖曰<lb/>
　漢文帝時馮唐白首為郎帝問之對曰臣三朝不遇<lb/>
　樂天詩亦曰重文疎卜式尚少棄馮唐楊巨源詩曰<lb/>
　此地含香從白首馮唐何事怨明時劉孝標辨命論<lb/>
<pb n="KR3j0045_WYG_005-6a"/>
　曰賈大夫沮志於長沙馮都尉皓髪於郎署左太冲<lb/>
　詠史詩曰馮唐豈不偉白首不見招楊炯渾天賦曰<lb/>
　馮唐入於郎署遇兩君而未識皆有白首不遇之説是<lb/>
　以顔駟事為馮唐用也東坡詩曰為是先帝白髪郎<lb/>
　李注亦引馮唐之事如此甚多諸詩誤引承襲而然<lb/>
　六帖云云尤為可笑<lb/>
　　惠帝諱字<lb/>
容齋隨筆曰李陵詩獨有盈尊酒與子結綢繆盈字正<lb/>
<pb n="KR3j0045_WYG_005-6b"/>
　惠帝諱漢法觸諱者有罪不應敢用此語僕觀古文<lb/>
　苑所載枚乗柳賦曰盈玉縹之清酒玉臺新詠載枚<lb/>
　乗新詩曰盈盈一水間梁普通間孫文韜所書茅君<lb/>
　碑謂太元真君諱盈漢景帝中元間人觀此二事知<lb/>
　惠帝之諱在當時盖有不諱者然又怪之當時文字<lb/>
　間或用此字出適然猶為有説至以廟諱為名甚不<lb/>
　可曉<lb/>
　　相如上林賦<lb/>
<pb n="KR3j0045_WYG_005-7a"/>
孫尚書仲益謂司馬相如上林賦盖令尚書給筆札一<lb/>
　日而就非二京三都覃十年之思其誇苑囿之大固<lb/>
　無荒怪不經之説後世學者往往讀之不通尋繹師<lb/>
　古音義從老先生叩問累數日而後曉馬僕謂相如<lb/>
　此賦決非一日所能辦者其運思緝工亦已久矣及<lb/>
　是召見因以發揮不然何以不俟上命遽曰請為天<lb/>
　子游獵之賦是知此賦已平時製下而非一日一倉<lb/>
　卒所能為者西京雜記謂相如為上林子虚賦㡬百<lb/>
<pb n="KR3j0045_WYG_005-7b"/>
　日而後就此言似可信<lb/>
　　竹坡言綠沉鎗<lb/>
竹坡詩話云杜少陵游何将軍山林詩有雨抛金鎻甲<lb/>
　苔臥綠沉鎗言甲抛於雨為金所鎻鎗臥於苔為緑<lb/>
　所沉有将軍不好武之意薛氏補遺乃以綠沉為精<lb/>
　鐵如隋文帝賜張奫以綠沉甲是也不知金鎻甲當<lb/>
　是何物趙徳麟侯鯖錄謂緑沉為竹引陸龜䝉詩一<lb/>
　架三百竿綠沉森杳㝠此尤可笑此周竹坡少隠所<lb/>
<pb n="KR3j0045_WYG_005-8a"/>
　言也僕謂周説鑿甚杜之緑沉鎗正謂精鐵鎗耳且<lb/>
　唐百家詩亦曰校獵緑沉鎗此豈鎗臥於苔為緑所<lb/>
　沉邪竹坡謂以緑沉為精鐵則金鎻甲當是何物僕<lb/>
　謂金鎻甲者即黄金鎻子甲耳貫休詩曰黄金鎻子<lb/>
　甲風吹色如鐵此亦用金鎻甲事安謂何物竹坡言<lb/>
　鎗臥於苔為緑所沉固已甚鑿言甲抛於雨為金所<lb/>
　鎻尤為不通僕嘗考之所謂緑沉者不可專指一物<lb/>
　顧所指何物耳如梁武帝食緑沉𤓰是指𤓰也如人<lb/>
<pb n="KR3j0045_WYG_005-8b"/>
　以緑沉漆管筆遺王逸少是指筆也如劉邵賦六弓<lb/>
　四弩綠沉黄間古樂府緑沉明月弦唐太宗詩羽騎<lb/>
　緑沉弓是指弓也以至宋元嘉間廣州作緑沉屏風<lb/>
　石季龍用緑沉扇是亦有綠沉之説豈可專指一物<lb/>
　為緑沉哉侯鯖録引龜蒙詩以證緑沉為竹見亦未<lb/>
　廣前此鄭槩詩嘗曰亭亭孤筍緑沉鎗則知龜蒙之<lb/>
　言不為無自然則緑沉又不可專謂精鐵盖有物色<lb/>
　之深者為緑沉也呉曾漫錄論苔臥緑沉鎗不取精<lb/>
<pb n="KR3j0045_WYG_005-9a"/>
　鐵之説不知漫録以緑沉鎗為何等物邪<lb/>
　　王維詩誤<lb/>
西清詩話曰唐人以詩為專門之學雖名世善用故事<lb/>
　不免小誤王維詩曰衛青不敗由天幸李廣無功為<lb/>
　數竒不敗由天幸乃霍去病非衛青也邵氏聞見録<lb/>
　亦如此言乃以此詩為張籍之作且云漢書音義數<lb/>
　作朔則亦不可對天矣僕謂此詩誤用天幸事固已<lb/>
　無疑然考山谷之言謂顔師古以數竒為命隻不耦則<lb/>
<pb n="KR3j0045_WYG_005-9b"/>
　數乃命數之數非疏數之數也宋景文公筆録得江<lb/>
　南漢書本乃所具反傳寫誤以所具反為所角反耳<lb/>
　僕觀黄宋二公之説則知此詩以天幸對數竒不為<lb/>
　失也又觀杜子美詩曰數竒謫闗塞道廣存箕潁白<lb/>
　樂天詩集序曰文士每數竒詩人尤命薄樂天以數<lb/>
　竒對命薄子美以數竒對道廣益信黄宋二公之言<lb/>
　為有驗是皆以數為命數之數若柳子厚碑曰不遇<lb/>
　興時鬱駝眉之都尉數竒見惜挫猿臂之将軍楊蟠<lb/>
<pb n="KR3j0045_WYG_005-10a"/>
　詩曰仲父嘗三逐将軍老數竒此乃為疏數字用也<lb/>
　　髙適詩誤<lb/>
謬用衛霍事不獨王維為然僕觀髙適詩亦曰銀鞭玉<lb/>
　勒繡蝥弧毎逐嫖姚破骨都李廣從來先将士衛青<lb/>
　未肯學孫呉按漢書不學孫呉兵法乃霍去病非衛<lb/>
　青也此詩亦與王維同是亦以去病事為衛青用盖<lb/>
　衛霍同時為将而二傳相近故多誤引用之<lb/>
　　麥秋<lb/>
<pb n="KR3j0045_WYG_005-10b"/>
緗素雜記載宋子京有皇帝幸南園觀刈麥詩曰農扈<lb/>
　方還夏官田首告秋注云臣謹按物熟謂之秋取秋<lb/>
　歛之義故謂四月為麥秋黄朝英引北史蘇綽傳麥<lb/>
　秋在野之語以謂麥秋之説其來舊矣僕謂此説朝<lb/>
　英盖不讀月令之過也月令孟夏之月是月也靡草<lb/>
　死麥秋至麥秋之説已見此書何待引北史所載邪<lb/>
　百穀各以初生為春熟為秋麥以初夏熟故以四月<lb/>
　為麥秋此説見蔡邕月令章句<lb/>
<pb n="KR3j0045_WYG_005-11a"/>
　　文選注謬<lb/>
文選蕭揚州薦士表曰竊見王暕字思晦七葉重光海<lb/>
　内冠冕良注七葉謂自王祥以下至暕父曇首凡七<lb/>
　葉冠冕不絶僕謂良不考究妄為之説僕考暕正王<lb/>
　覽之下非祥下也暕盖儉之子僧綽之孫曇首之曽<lb/>
　孫注以暕父曇首又謬也祥覽為兄弟自覽至曇首<lb/>
　六世至暕則九世矣注謂祥至曇首七世亦謬也李<lb/>
　善注謂暕覽之下此説是矣然謂覽生導乂非也按<lb/>
<pb n="KR3j0045_WYG_005-11b"/>
　晉書覽生裁裁生導王筠亦曰未有七葉名徳重光<lb/>
　爵位相繼如吾門者筠盖與暕再従兄弟皆曇首曽<lb/>
　孫所以俱有七葉重光之語僕又考之自導至褒九<lb/>
　世立傳著在國史自洽至鼒九世有集行于晉宋隋<lb/>
　唐之間自古名門濟美鮮有如是之盛者<lb/>
　　夏侯傳注<lb/>
夏侯勝傳末曰勝從父子建字長卿師古注從父昆弟<lb/>
　之子名建字長卿從父之子言昆弟可也言昆弟之<lb/>
<pb n="KR3j0045_WYG_005-12a"/>
　子何哉此正與霍光傳謂博陸侯禹及從昆弟雲山<lb/>
　之謬相反按禹于雲山乃従昆弟之子非従昆弟也<lb/>
　　孫公談圃<lb/>
臨汀刋孫公談圃三卷近時髙沙用臨汀本復刋於郡<lb/>
　齋盖髙沙公鄉里故爾僕得山陽呉氏家藏建炎初<lb/>
　録本校之多三段其後二段乃公之甥朱稕所記併<lb/>
　著于此庶㡬異時好事者取而附於卷末其一曰仁<lb/>
　廟女兖國太長公主降李璋璋先卒一日公主晨起<lb/>
<pb n="KR3j0045_WYG_005-12b"/>
　語左右曰夜來夢楊太妃特來與我做女顧左右笑<lb/>
　之明日凌晨閽者報門外有人遺下一新生女子在<lb/>
　門臺上公主使人收養之如己女也稍長適向經遂<lb/>
　生今太后經卒時太后臨弔其従者皆輦官稱官家<lb/>
　供事人元祐初李綬為副都承旨善言都城故事其<lb/>
　説如此其二則孫公之甥朱稕所記二段一曰煕寧<lb/>
　三年余侍親守官泗上時公為盱眙主簿一日見公<lb/>
　言夣中有羽客遺詩一絶其後二句云更約與君三<lb/>
<pb n="KR3j0045_WYG_005-13a"/>
　十載北陵原上望殘霞公自言北陵殘霞非佳語也<lb/>
　熙寧三年嵗在庚戌至元符二年己卯公卒於臨汀<lb/>
　正三十載二曰髙郵軍南樓東去河丈餘地有井庇<lb/>
　以四柱屋父老相傳云郟道光女嘗汲此水煉丹飛<lb/>
　仙去故世號玉女井其東二十餘歩即公之第宅也<lb/>
　公嘗言嘉祐中治㕔屋得廢井甃砌完好泉清且甘<lb/>
　按圖經即此為其玉女井也其庇以四柱屋者市人<lb/>
　妄為之爾公又言治平中公之伯氏之喪其井輙浮<lb/>
<pb n="KR3j0045_WYG_005-13b"/>
　泥而濁且苦踰月復故其後十五六年公又失長子<lb/>
　而占相者言㕔東南不利有此井尋汲之又復淤濁<lb/>
　遂命撤去石欄以石版蔽之今公殁十五年餘矣舊<lb/>
　宅已為東隣茅氏所有不知此井蔽覆如故或復發<lb/>
　掘汲取也<lb/>
　　中和樂職詩<lb/>
今率以中和樂職詩為太守事用僕考王褒傳神爵五<lb/>
　鳳間天下殷富宣帝脩武帝故事作歌詩益州刺史<lb/>
<pb n="KR3j0045_WYG_005-14a"/>
　王襄欲宣風化於衆庶使王褒作中和樂職宣布詩<lb/>
　選好事者歌之宣帝曰此盛徳之事吾何足以當之<lb/>
　何武傳所載大率亦然此是監司頌朝廷之徳化何<lb/>
　與太守事今人頌太守治政往往有中和樂職之語<lb/>
　似不考當來之意所謂中和樂職宣布詩者三篇詩<lb/>
　名耳注謂中和者言政敎隆平得中和之道樂職者<lb/>
　謂百官萬姓樂得其常道宣布謂徳化周洽徧于四<lb/>
　海豈郡守之所安㢤張曲江任洪州日自有詩曰樂<lb/>
<pb n="KR3j0045_WYG_005-14b"/>
　職在中和此語益謬矣王褒四子講徳論亦曰所謂<lb/>
　中和樂職宣布之詩刺史見太上聖明股肱竭力徳<lb/>
　澤洪茂黎庶和睦天人竝應屢降瑞福故作三篇之<lb/>
　詩以歌詠之也其意正如此所以褒作甘泉頌有曰<lb/>
　想聖主之優游詠中和之詩讀太平之頌觀此益知<lb/>
　其事非郡守所當用者<lb/>
　　二公言宫殿<lb/>
詩人諷詠自有主意觀者不可泥其區區之詞聞見錄<lb/>
<pb n="KR3j0045_WYG_005-15a"/>
　曰樂天長恨歌夕殿螢飛思悄然孤燈挑盡未成眠<lb/>
　豈有興慶宫中夜不㸃燭明皇自挑燈之理步里客<lb/>
　談曰陳無已古墨行謂睿思殿裏春将半燈火闌殘<lb/>
　歌舞散自書小字答邊臣萬國風烟入長算燈火闌<lb/>
　殘歌舞散乃村鎮夜深景致睿思殿不應如是二説<lb/>
　甚相類僕謂二詞正所以狀宫中向夜蕭索之意非<lb/>
　以形容盛麗之為固雖天上非人間比使言髙燒畫<lb/>
　燭貴則貴矣豈復有長恨等意邪觀者味其情旨斯<lb/>
<pb n="KR3j0045_WYG_005-15b"/>
　可矣<lb/>
　　翺湜待退之之異<lb/>
唐史謂李翺皇甫湜游韓門而劉貢父石林容齋亦皆<lb/>
　謂韓門弟子僕觀退之固甞曰李翺従僕學文頗有<lb/>
　所得明知其師退之也然翺答退之書曰如兄頗亦<lb/>
　好賢如兄得志祭退之文曰兄作汴州我還自徐始<lb/>
　得交游視我無能待我以友又與陸傪書曰我友韓<lb/>
　愈薦所知於張徐州書曰昌黎韓愈是待退之以同<lb/>
<pb n="KR3j0045_WYG_005-16a"/>
　輩而不以師禮事之翺又嘗言曰行已莫若自貴此<lb/>
　聞之于師者也迫之以利而審其邪正此聞之于友<lb/>
　者也又曰如師之於門人則名之於朋友則字而不<lb/>
　名稱之于師雖朋友亦名之翺言如此而稱愈如彼<lb/>
　是不以師待愈益明矣而皇甫湜稱退之動曰先生<lb/>
　又有以驗翺湜所以待退之之異也<lb/>
　<lb/>
　<lb/>
<pb n="KR3j0045_WYG_005-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　野客叢書卷五<lb/>
</p>
<p>
</p>
  </div>
</body>
</text>
</TEI>
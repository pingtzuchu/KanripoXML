<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷二十四</head> <lb/>
    <p>
<pb n="KR3j0045_WYG_024-1a"/>
欽定四庫全書<lb/>
　野客叢書卷二十四<lb/>
　　　　　　　　　　　　宋　王楙　撰<lb/>
　　歐陽公詞意<lb/>
歐陽公曰池外輕雷池上雨雨聲滴碎荷聲云云末曰<lb/>
　水晶雙枕旁有墮釵横此詞甚膾炙人口舊説謂歐<lb/>
　公為郡幕日因郡宴與一官妓荏苒郡守得知令妓<lb/>
　求歐詞以逸過公遂賦此詞僕觀此詞正祖李商隠<lb/>
<pb n="KR3j0045_WYG_024-1b"/>
　偶題詩云小亭閒眠㣲醉消石榴海柏枝相交水紋<lb/>
　簟上琥珀枕旁有墮釵雙翠翹又池外輕雷亦用商<lb/>
　隠芙蓉塘外有輕雷之語好風㣲動簾旌用唐花間<lb/>
　集中語歐詞又曰欄干敲遍不應人分明窗下聞裁<lb/>
　剪此語見韓偓香匳集<lb/>
　　二花睡足<lb/>
楊妃外傳載明皇登沉香亭召太真時太真卯酒醉未<lb/>
　醒侍兒扶而至明皇曰是豈妃子醉邪海棠睡未足<lb/>
<pb n="KR3j0045_WYG_024-2a"/>
　耳故東坡海棠詩曰只恐夜深花睡去髙燒銀燭照<lb/>
　紅妝用此事也僕又觀李賀詩西施曉夢綃帳寒香<lb/>
　鬟墮髻半沉檀轆轤咿啞轉鳴玉驚起芙蓉睡新足<lb/>
　以芙蓉睡足事為西施用亦佳唐詩亦有一枝嬌卧<lb/>
　醉芙蓉之語<lb/>
　　五言協律<lb/>
杜牧之詩曰几席延堯舜軒墀立禹湯一千年際㑹三<lb/>
　萬里農桑又曰四百年炎漢三十代宗周曰二三里<lb/>
<pb n="KR3j0045_WYG_024-2b"/>
　遺堵八九所髙丘孟郊詩曰見說祝融峯擎天勢似<lb/>
　騰藏千尋布水出十八髙僧唐詩多有此體雖若齟<lb/>
　齬其實協律不但七言為然元㣲之詩曰庾公樓悵<lb/>
　望巴子國生涯賈島詩曰一千尋樹直三十六峯寒<lb/>
　　赤令與中丞分道<lb/>
韓退之論京尹不臺参書曰赤令尚與中丞分道而行<lb/>
　何況京尹元㣲之論亦曰京令得與御史丞分進道<lb/>
　路以其捕逐之意也或者往往疑之謂唐赤令如此<lb/>
<pb n="KR3j0045_WYG_024-3a"/>
　之重僕謂此盖沿習晉宋典故觀沈約宋書文帝時<lb/>
　有司奏舊科御史中丞專道而揚州刺史丹陽尹建<lb/>
　康令並是京輦土地之主或檢校非違或赴救水火<lb/>
　事應神速不宜稽駐赤令分道又北史元志為洛陽<lb/>
　令與御史中尉李彪爭路彪言御史中尉辟承華盖<lb/>
　安有洛陽令與臣抗衡志言神鄉縣主豈有俯同衆<lb/>
　官趨辟中尉孝文曰洛陽我之豐沛自應分路揚鑣<lb/>
　自今而後可分路而行及出志與彪折尺量道各取<lb/>
<pb n="KR3j0045_WYG_024-3b"/>
　其半唐盖循此制耳僕因考之中丞自魏晉以來其<lb/>
　權愈重與司隸分督百寮自皇太子以下無所不糾<lb/>
　專督行馬内司隸專督行馬外至梁猶然皇太子在<lb/>
　宫門行馬内違法皆得糾之後魏改為中尉督司百<lb/>
　寮其出入千歩清道與皇太子分路王公百辟咸使<lb/>
　畏避其餘百寮下馬弛車止路旁其違緩者以棒棒<lb/>
　之其隆重如此乃至俯與赤令分道而行<lb/>
　　以鄙俗語入詩中用<lb/>
<pb n="KR3j0045_WYG_024-4a"/>
唐人有以俗字入詩中用者如張祜詩銀注紫衣擎許<lb/>
　渾詩橘邊沽酒半壜空元㣲之詩櫓窡動揺妨客夢<lb/>
　杜子美詩遮莫鄰雞下五更權徳輿詩遮莫雪霜撩<lb/>
　亂下杜荀鶴詩子細尋思底模様曰帝鄉吾土一般<lb/>
　般曰萬般無染耳邊風張祜詩歸來不把一文錢曰<lb/>
　酒引嬌娃活牡丹戴叔倫詩秋風裏許杏花開杏樹<lb/>
　旁邊醉客來王建詩楊栁宫前忽地春曰萬事風吹<lb/>
　過耳輪曰朝回不向諸餘處曰若教更解諸餘語曰<lb/>
<pb n="KR3j0045_WYG_024-4b"/>
　新晴草色暖温暾白樂天詩池水暖温暾此類甚多<lb/>
　旁邊二字見徐陵雜曲<lb/>
　　杜詩言沈宋<lb/>
學林新編曰子美懐鄭監李賔客詩曰鄭李光時論文<lb/>
　章竝我先隂何尚清省沈宋歘聮翩盖謂隂鏗何遜<lb/>
　沈約宋玉也四人皆能詩文為時所稱者僕謂沈宋<lb/>
　非沈約宋玉乃沈佺期宋之問也佺期之問聮名當<lb/>
　時見文藝傳司空圖曰國初上好文章雅風特盛沈<lb/>
<pb n="KR3j0045_WYG_024-5a"/>
　宋始興之後傑出江寜宏思於李杜極矣元稹論李<lb/>
　杜亦曰上該曹劉下薄沈宋宋玉在曹劉之先若謂<lb/>
　宋玉不應言下薄<lb/>
　　間平等語<lb/>
事有承襲用之不以為異者如宗室用間平二字之類<lb/>
　是也河間東平漢家二王封號間平難以拆用間猶<lb/>
　言中耳今言間平似無義理然用此二字其來舊矣<lb/>
　僕觀北史論齊文襄諸子雖有謝間平徐陵啟有間<lb/>
<pb n="KR3j0045_WYG_024-5b"/>
　平就國之語又人之雙名有不可拆言者如金日磾<lb/>
　之類是也東漢費鳯碑有司馬慕藺相周庾信銘有<lb/>
　年消張辟詩有無復申包之語<lb/>
　　借對<lb/>
借對自古有之如王襃碑年逾艾服任隆台衮江總作<lb/>
　陸尚書誄鴈行攸序龍作間才沈約墓志以彼天爵<lb/>
　鬱為人龍之類是也對偶中有闗兩字者如梁元論<lb/>
　曰雖坐三槐不妨家有三徑雖接五侯不妨門垂五<lb/>
<pb n="KR3j0045_WYG_024-6a"/>
　栁之類是也<lb/>
　　阿房宫賦<lb/>
杜牧之阿房宫賦曰明星熒熒開妝鏡也綠雲擾擾梳<lb/>
　曉鬟也渭流漲膩棄脂水也煙斜霧横焚椒蘭也雷<lb/>
　霆乍驚宫車過也轆轆逺聽杳不知其所之也楊敬<lb/>
　之華山賦曰見若咫尺田千畆矣見若環堵城千雉<lb/>
　矣見若杯水池百里矣見若蟻垤臺九層矣醯雞往<lb/>
　來周東西矣蠛蠓紛紛秦速亡矣蠭窠聮聮起阿房<lb/>
<pb n="KR3j0045_WYG_024-6b"/>
　矣俄而復然立建章矣小星奕奕焚咸陽矣纍纍繭<lb/>
　栗祖龍藏矣二文同一機杍也或者讀阿房宫賦至<lb/>
　歌臺暖響春光融融舞袖冷殿風雨凄凄一宫之間<lb/>
　而氣候不齊擊節歎賞以謂善形容廣大如此僕謂<lb/>
　牧之此意盖體魏卞許蘭昌宫賦曰其隂則望舒涼<lb/>
　室羲和温房隆冬御絺盛夏重裘一宇之深䆳致寒<lb/>
　暑於隂陽非出於此乎<lb/>
　　蝶粉蠭黄<lb/>
<pb n="KR3j0045_WYG_024-7a"/>
草堂詩餘載張仲宗滿江紅詞蝶粉蠭黄都褪却注蝶<lb/>
　粉蠭黄唐人宫妝僕觀李商隠詩有曰何處拂胸資<lb/>
　蝶粉幾時塗額藉蠭黄知詩餘所注為不妄唐花間<lb/>
　集郤無此語或者謂蝶交則粉落蠭交則黄落<lb/>
　　用事相等<lb/>
魯直詩矲矮金壺肯持送挼莎殘鞠更傳桮注詩者但<lb/>
　知挼莎字見曲禮不澤手注至矲矮則引玉篇注曰<lb/>
　矲短也矮不長也不知此二字見春官附音注下謂<lb/>
<pb n="KR3j0045_WYG_024-7b"/>
　矲雉上皮買反下苦買反方言桂林之間謂人短為<lb/>
　矲雉雉正作矮字呼也前軰用事貴出處相等傳注<lb/>
　中用事必以傳注中對此如荆公詩一水護田將緑<lb/>
　繞兩山排闥送青來䕶田排闥皆西漢語也謝邁詩<lb/>
　亦曰挼挲蕉葉展新綠從便桃花舒小紅<lb/>
　　以物性喻人<lb/>
喻人作事有狐疑猶豫等語皆以物性言之狐多疑慮<lb/>
　故曰狐疑猶恐人害己每豫上樹故曰猶豫謂人解<lb/>
<pb n="KR3j0045_WYG_024-8a"/>
　事曰能無人同共曰獨能與獨亦獸也據說文能熊<lb/>
　之類獸中稱賢獨如虎行止無侣以至謂狙獪狡猾<lb/>
　之類皆是也又造次謂之率然按雜爼常山有巨蛇<lb/>
　首尾尤大或觸之中首則尾至中尾則首至中腰則<lb/>
　首尾俱至名曰率然孫子兵法所謂率然者此也然<lb/>
　皆喻其一端惟狼之喻尤多言其恣食則曰狼餐言<lb/>
　其恣取則曰狼貪言其威顧則曰狼顧言其亂走則<lb/>
　曰狼竄言其陸梁則曰狼扈言其專愎則曰狼狠言<lb/>
<pb n="KR3j0045_WYG_024-8b"/>
　其不恤則曰狼戾言其不檢則曰狼籍言其乖謬則<lb/>
　曰狼狽<lb/>
　　東坡水調<lb/>
淮東將領王智夫言嘗見東坡親染所製水調詞其間<lb/>
　謂羽扇綸巾談笑處檣櫓灰飛煙滅知後人譌為强<lb/>
　虜僕考周瑜傳黄盖燒曹公船時風猛悉延燒岸上<lb/>
　營落煙熖漲天知檣櫓為信然<lb/>
　　薦疏稱字與年<lb/>
<pb n="KR3j0045_WYG_024-9a"/>
孔融上表薦禰衡曰竊見處士平原禰衡年二十四字<lb/>
　正平淑質貞亮英才卓躒應瞻上疏薦韋泓曰伏見<lb/>
　議郎韋泓年三十八字元量純心清沖才識備濟蕭<lb/>
　揚州薦士表曰竊見袐書丞琅琊臣王暕年三十一<lb/>
　字思晦七葉重光海内冠冕古之薦人皆言幾歲及<lb/>
　稱其字今之薦章罕有此體豈當時以其字素著故<lb/>
　邪此體至唐猶在觀令狐楚薦齊孝若亦曰竊見前<lb/>
　進士髙陽齊孝若字考叔年二十四云云范雲讓封<lb/>
<pb n="KR3j0045_WYG_024-9b"/>
　侯表曰晉安郡候官令東海王僧孺年三十五理尚<lb/>
　棲約思致恬淡此稱年而不稱字而唐韋處厚薦皇<lb/>
　甫湜崔顥薦樊衡亦用此體乃知唐人撰述皆有所<lb/>
　祖<lb/>
　　無恙無他<lb/>
今人言無恙無他按說文古人草居患他相問無他乎<lb/>
　音徒何反徐鉉注云今俗作虵食遮反如魯直詩於<lb/>
　坡字韻協歲晚喜無他之句是也又風俗通曰恙毒<lb/>
<pb n="KR3j0045_WYG_024-10a"/>
　蟲也喜傷人古人草居露宿故相問必曰無恙此意<lb/>
　與無他同東方朔神異經謂北方大荒中有獸食人<lb/>
　咋人則病名曰㺊嘗近村落入人室皆患之黄帝殺<lb/>
　之由是北方得無憂病謂之無恙神異經謂毒獸與<lb/>
　前説不同<lb/>
　　楊妃竊笛<lb/>
容齋續筆曰明皇兄弟五王至天寳初已無存者楊太<lb/>
　真以三載方入宫而元稹連昌宫詞云百官隊仗避<lb/>
<pb n="KR3j0045_WYG_024-10b"/>
　岐薛楊氏諸姨車鬭風笑之也僕考唐史申王以開<lb/>
　元十二年薨岐王以十四年薨薛王以二十二年薨<lb/>
　寜王邠王以二十九年薨而楊妃以二十四年入宫<lb/>
　號太真遂專房宴是時申岐薛三王雖已死而寜邠<lb/>
　二王尚存是以張祜目擊其事繫之樂章有曰日映<lb/>
　宫城霧半開太真簾下畏人猜黄翻綽指向西樹不<lb/>
　信寜哥回馬來又曰虢國濳行韓國隨宜春深院映<lb/>
　花枝金輿逺幸無人見偷把邠王小管吹盖紀其實<lb/>
<pb n="KR3j0045_WYG_024-11a"/>
　也惟容齋認楊妃為天寳三年方入宫所以有是失<lb/>
　不知天寳初太真進冊貴妃非入宫時也集中謂虢<lb/>
　國竊邠王管而百斛明珠乃謂妃子竊寜王笛此説<lb/>
　不同<lb/>
　　張祜經渉十一朝<lb/>
百斛明珠載楊妃竊笛張祜詩云云劇談録載唐武宗<lb/>
　才人孟氏卒張祜詩云云一述明皇時事一述武宗<lb/>
　時事二事經渉八九十年其懸絶如此張祜唐書無<lb/>
<pb n="KR3j0045_WYG_024-11b"/>
　傳有文集十卷不著本末其粗見於松陵集顔萱序<lb/>
　中曰過祜丹陽故居已易他主祜有四男一女男曰<lb/>
　椿兒桂兒椅兒杞兒三己物故惟杞為遺孕與女尚<lb/>
　存故姬崔氏霜鬢黄冠杖䇿迎門與之話舊歴然可<lb/>
　聴琴書圖籍今屬他人横塘之西有田數百畆力既<lb/>
　貧窶十年不耕歲賦萬錢求免無所陸龜蒙亦序曰<lb/>
　祜元和中作宫體小詩辭曲艷發及老大稍窺建安<lb/>
　風格或薦之天子書奏不下受辟於諸侯府性狷介<lb/>
<pb n="KR3j0045_WYG_024-12a"/>
　不容物輙自劾去居曲阿性嗜水石悉力致之不蓄<lb/>
　善田利産為身後計死未二十年而故姬遺孕凍<lb/>
　餒不暇觀二公所序可以見祜平生大略矣按松陵<lb/>
　集時事在咸通間龜蒙所謂死未二十年之語推之<lb/>
　祜死於宣宗大中之初年是祜經渉十一朝也計死<lb/>
　時且百二十歲其夀如此之長是未可深詰也祜嘗<lb/>
　有詩曰椿兒遶樹春園裏桂子尋花夜月中又詩曰<lb/>
　一身扶杖二兒隨桂苑叢談惟知祜有此二子不知<lb/>
<pb n="KR3j0045_WYG_024-12b"/>
　又有所謂椅兒杞兒者併表而出之<lb/>
　　東坡卜算子<lb/>
山谷曰東坡在黄州所作卜算子云云詞意髙妙非喫<lb/>
　煙火食人語吳曾亦曰東坡謫居黄州作卜算子云<lb/>
　云其屬意王氏女也讀者不能解張文濳繼貶黄州<lb/>
　訪潘邠老得其詳嘗題詩以志其事僕謂二説如此<lb/>
　無可疑者然嘗見臨江人王説夢得謂此詞東坡在<lb/>
　惠州白鶴觀所作非黄州也恵有温都監女頗有色<lb/>
<pb n="KR3j0045_WYG_024-13a"/>
　年十六不肯嫁人聞東坡至喜謂人曰此吾婿也每夜<lb/>
　聞坡諷詠則徘徊窗外坡覺而推窗則其女踰牆而<lb/>
　去坡從而物色之温具言其然坡曰吾當呼王郎與<lb/>
　子為婣未幾坡過海此議不諧其女遂卒葬於沙灘<lb/>
　之側坡囬恵日女已死矣悵然為賦此詞坡盖借鴻<lb/>
　為喻非真言鴻也揀盡寒枝不肯棲者謂少擇偶不<lb/>
　嫁寂寞沙洲冷者指其葬所也説之言如此其説得<lb/>
　之廣人蒲仲通未知是否姑志於此以俟詢訪漁隠<lb/>
<pb n="KR3j0045_WYG_024-13b"/>
　謂鴻鴈未嘗棲宿樹枝惟在田葦間揀盡寒枝不肯<lb/>
　棲此語亦病僕謂人讀書不多不可妄議前軰詩句<lb/>
　觀隋李元操鳴鴈行曰夕宿寒枝上朝飛空井旁坡<lb/>
　語豈無自邪<lb/>
　　在人賢識其大<lb/>
論語在人賢者識其大者又曰多見而識之識字無音<lb/>
　今人多讀如正字如近時上庠出賢者識文武之大<lb/>
　賦題其與選者皆作入聲押不知乃志字僕觀劉歆<lb/>
<pb n="KR3j0045_WYG_024-14a"/>
　傳蔡邕石經皆曰在人賢者志其大者溝洫志多見<lb/>
　而志之是讀識為志也論語亡之命矣夫亡訓死而<lb/>
　楚王嚻曰蔑之命矣夫蔑訓無是以死亡字為有無<lb/>
　字讀矣論語因不失其親南史王元規曰姻不失親<lb/>
　古人所重豈得輙㛰非類張說之碑亦曰姻不失親<lb/>
　官復其舊是以相因字為婚姻字用矣論語風乎舞<lb/>
　雩詠而歸後漢仲長統曰諷於舞雩之下詠歸髙堂<lb/>
　之上是以風字為諷字用矣論語逺佞人李繪曰近<lb/>
<pb n="KR3j0045_WYG_024-14b"/>
　追飛鳥逺事佞人是以逺離字為逺近字呼矣周易君<lb/>
　子道長長字傅咸韓退之等詩竝作平聲協是以生<lb/>
　長字作長短字呼矣毛詩唱予和女和字本去聲讀<lb/>
　鮑照髙唱好相和作平聲押<lb/>
　　古人句法<lb/>
禮記曲禮問國君之富數地以對問大夫之富曰有宰<lb/>
　食力問士之富以車數對問庶人之富數畜以對其<lb/>
　間數車以對獨轉其語曰以車數對此古人錯綜文<lb/>
<pb n="KR3j0045_WYG_024-15a"/>
　體左傳曰我之不共魯故之以曰是昆吾稔之日也<lb/>
　侈故之以倒用文勢如此下語此與匈奴傳必我也<lb/>
　為漢患者同一句法<lb/>
　　葺輯<lb/>
左傳叔孫所館雖一日必葺其牆屋世言脩葺祖此語<lb/>
　也又前漢朱雲折檻上曰因而葺之注葺與集同補<lb/>
　合之也僕考周禮葺屋参分注七入反劉音集知葺<lb/>
　輯一意<lb/>
<pb n="KR3j0045_WYG_024-15b"/>
　　大小言作<lb/>
晉梁間多戲為大小言詩賦郭茂倩雜體詩集謂此體<lb/>
　祖宋玉而許彦周謂樂府記大小言作不書始於宋<lb/>
　玉豈誤耶僕謂此體其源流出於莊列鯤鵬蟭螟之<lb/>
　説非始宋玉也禮記曰語小天下莫能破語大天下<lb/>
　莫能載屈原逺游曰其小無内其大無限<lb/>
　　飢食榆皮<lb/>
乙夘春歉甚淮人至剥榆皮以塞飢腸所至榆林彌望<lb/>
<pb n="KR3j0045_WYG_024-16a"/>
　皆白或者咨嗟謂不知何以如此僕讀前漢天文志<lb/>
　河平元年旱傷麥民食榆皮淮南萬畢術亦曰八月<lb/>
　剝榆令人不飢知古者嘗以此為弭飢之具是以庾<lb/>
　信謝賚米啓曰剝榆皮於秋塞掘蠻䑕於寒山掘䑕<lb/>
　事見蘇武臧洪等傳<lb/>
　　烏龍黄耳<lb/>
今諺有喚狗作烏龍語按摉神記張然續仙傳韋善俊<lb/>
　家有犬名烏龍呼犬有自也陸機黄耳傳書事前軰<lb/>
<pb n="KR3j0045_WYG_024-16b"/>
　有謂黄耳非犬恐家僮姓名僕考本傳與夫述異記<lb/>
　知其為黄犬甚明崔豹古今注曰犬一名黄耳二者<lb/>
　名犬舊矣<lb/>
　　楊白花<lb/>
今市井人言快樂則有唱楊白花之説其事見北史時<lb/>
　有楊華者本名白花容貌瓌偉胡太后逼幸之華懼<lb/>
　禍及改名華遯去胡后追思不已為作楊白花歌使<lb/>
　宫人晝夜連臂蹋歌之聲甚悽惻栁子厚有楊白花<lb/>
<pb n="KR3j0045_WYG_024-17a"/>
　詩此正與漢宫人歌赤鳯來曲相似見趙后外傳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0045_WYG_024-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　野客叢書卷二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷二</head> <lb/>
    <p>
<pb n="KR3j0045_WYG_002-1a"/>
欽定四庫全書<lb/>
　野客叢書卷二<lb/>
　　　　　　　　　　　　宋　王楙　撰<lb/>
　　楊興妄作<lb/>
前漢楊興無傳見於他傳者班班可考觀其為人傾險<lb/>
　反覆不安分守姑摭出為小人妄作之戒匡衡傳曰<lb/>
　史髙以外屬領尚書事蕭望之為副髙與望之有隙<lb/>
　長安令楊興説髙曰將軍以親戚輔政貴重無二然<lb/>
<pb n="KR3j0045_WYG_002-1b"/>
　衆庶論議令問休譽不專在將軍者彼誠有所間也<lb/>
　富貴在身而列士不譽是有狐白之裘而反衣之也<lb/>
　平原文學匡衡材智有餘經學絶倫但以無階朝廷<lb/>
　故隨牒遠方將軍誠召置幕府學士翕然歸仁以此<lb/>
　顯示衆庶名流於世髙然其言辟衡為議曹吏薦衡<lb/>
　於上為郎中遷給事中劉向傳曰恭顯疾周堪用事<lb/>
　而上内重堪患衆口浸潤無所取信時長安令楊興<lb/>
　以材能幸常稱譽堪上欲以為助乃問興曰朝臣齗<lb/>
<pb n="KR3j0045_WYG_002-2a"/>
　齗不可光禄勲何邪興謂上疑堪因順指曰堪非獨<lb/>
　不可於朝廷自州里亦不可臣見衆人聞堪前與劉<lb/>
　更生等謀毁骨肉以為當誅故臣前言堪不可誅者<lb/>
　為國恩也上曰此何罪而誅興曰可賜爵勿令與事<lb/>
　此最策之得也上於是疑之賈捐之傳曰石顯用事<lb/>
　捐之數短顯以故不得官而長安令楊興新以材能<lb/>
　得幸捐之欲得召見謂興曰京兆尹缺使我得見言<lb/>
　君蘭京兆尹可立得興曰縣官嘗言興瘉薛大夫君<lb/>
<pb n="KR3j0045_WYG_002-2b"/>
　房勝充宗遠甚捐之復短石顯興曰顯鼎貴上信用<lb/>
　之今欲進第從我計即得入矣捐之即與興共為薦<lb/>
　顯奏曰竊見石顯本山東名族有禮義之家持正六<lb/>
　年未嘗有過宜賜爵關内侯引其兄弟以為諸曹又<lb/>
　薦興曰竊見長安令興事父母有曽子之孝事師有<lb/>
　顔閔之材榮名聞於四方為長安令吏民敬嚮道路<lb/>
　皆稱其能觀其下筆屬文則董仲舒進談則東方生<lb/>
　置之爭臣則汲直用之介胄則冠軍侯施之治民則<lb/>
<pb n="KR3j0045_WYG_002-3a"/>
　趙廣漢抱公絶私則尹翁歸興兼此六人而有之守<lb/>
　道堅固執義不回臨大節而不可奪國之良臣也可<lb/>
　試守京兆尹石顯聞知白之上乃下興捐之獄捐之<lb/>
　棄市興髠鉗為城旦夫興以一令之㣲而冐昧如此<lb/>
　略無忌憚當是之時不特興也如華陰守丞上封事<lb/>
　薦朱雲可為御史大夫是亦以郡丞而薦兩府之重<lb/>
　當時小臣何不安分如此葢值元帝威權不振之際<lb/>
　此曹敢肆其妄觀黄霸為丞相薦史髙可太尉宣帝<lb/>
<pb n="KR3j0045_WYG_002-3b"/>
　大怒至使尚書責問謂侍中髙朕所自親君何越職<lb/>
　而舉免冠謝罪數日乃決且宰相薦賢職也宣帝尚<lb/>
　且責其越職况下寮乎使此曹當宣帝之時無所容<lb/>
　其妄矣<lb/>
　　持國秉<lb/>
漢書史記周亞夫傳並曰許負相之曰君後三歳而侯<lb/>
　侯八歳為將相持國秉注秉並作彼命切呼為柄字<lb/>
　三劉無注是以柄字為無疑矣管子曰治國不失秉<lb/>
<pb n="KR3j0045_WYG_002-4a"/>
　諸公之見想亦以此然僕又觀史記蔡澤傳澤從唐<lb/>
　舉相曰吾聞先生相李兌曰百日之内持國秉政有<lb/>
　之乎因疑亞夫傳持國秉下脱一政字秉只合作上<lb/>
　聲呼葢此二事甚相同而持國秉又皆得於相者之<lb/>
　口恐是此意考前漢書諸言秉字處未嘗更有作柄<lb/>
　字用者<lb/>
　　誣罔難明<lb/>
人以誣罔見加安可置而不辯直不疑買金償郎陳重<lb/>
<pb n="KR3j0045_WYG_002-4b"/>
　買絝償郎二事首尾甚同固不失為厚德要非中道<lb/>
　幸而見獲吾誣遂明茍或不獲吾何安而受此誣哉<lb/>
　事惟其實而已吾果有是實受是名則可吾既無是<lb/>
　實冐是名可乎哉此猶可也萬一誣我以殺人將何<lb/>
　以處一取物之誣殺人之誣所積也僕觀陳直二公<lb/>
　之誣因思天下之人蒙曖昧之寃者何可勝數訥者<lb/>
　不能辯廉者不肯辯仁者不忍辯善者不容辯脱有<lb/>
　一辯者又未必見察誣又未必伸獨奈何哉<lb/>
<pb n="KR3j0045_WYG_002-5a"/>
　　龔張對上無隱<lb/>
前漢尚有純實氣象雖小人有時乎不敢自欺龔遂入<lb/>
　朝王生曰天子即問何以治渤海君不可有所陳宜<lb/>
　曰皆聖主之德非小臣之力也遂至上前如王生對<lb/>
　上曰君安得長者之言而稱之遂曰臣非知此乃議<lb/>
　曹教臣也兒寛為廷尉湯作奏即時得可異時湯見<lb/>
　上曰前奏非俗吏所及誰為之者湯以寛對不掠人<lb/>
　之美以自耀龔遂可也湯或為之則知當時人物猶<lb/>
<pb n="KR3j0045_WYG_002-5b"/>
　為近古<lb/>
　　楊惲有外祖風<lb/>
司馬遷遭腐刑後為中書令尊寵任職其故人任安予<lb/>
　書責以古人推賢進士之義遷報書情詞幽深委蛇<lb/>
　遜避使人讀之為之傷惻可以想象其當時亡聊之<lb/>
　况葢抑鬱之氣隨筆發露初非矯為故爾厥後其甥<lb/>
　楊惲以口語坐廢其友人孫㑹宗與書戒以大臣廢<lb/>
　退闔門惶懼之意惲報書委曲敷叙其怏怏不平之<lb/>
<pb n="KR3j0045_WYG_002-6a"/>
　氣宛然有外祖風致葢其平日讀外祖太史公記故<lb/>
　發於詞㫖不期而然雖人之筆力髙下本於其材然<lb/>
　師友淵源未有不因漸染而成之者梁江淹獄中一<lb/>
　書情詞悽惋亦放遷作惜筆力不能及之<lb/>
　　未渠央<lb/>
今人詩句多用未渠央事往往不究來處渠字作平聲<lb/>
　用按庭燎詩夜未央注云夜未渠央渠其據切當呼<lb/>
　遽只此一音謂夜未遽盡也古樂府王融三婦豔詩<lb/>
<pb n="KR3j0045_WYG_002-6b"/>
　曰丈人且安坐調絃未遽央又長安狹斜行曰丈夫<lb/>
　且徐徐調絃未渠央淵明詩曰壽考豈渠央魯直詩<lb/>
　曰木穿石槃未渠透並合呼遽史記尉佗曰使我居<lb/>
　中國何渠不若漢班史作何遽不若漢益可騐也<lb/>
　　當時佚事<lb/>
事有存於當時史傳没其實而不聞者何可勝數如髙<lb/>
　祖時趙堯舉春李舜舉夏兒湯舉秋貢禹舉冬此事<lb/>
　不因魏相檢舉祖宗故事而行何自而知此一條正<lb/>
<pb n="KR3j0045_WYG_002-7a"/>
　在髙皇帝所述詔書天子所服第八篇而前七篇所<lb/>
　載者又不知何事史記所載禇先生曰田仁刺舉三<lb/>
　河河南河内太守皆杜周子弟河東太守石丞相子<lb/>
　孫仁刺三河皆下吏誅死今前漢杜周傳但言兩子<lb/>
　夾河為郡守治皆殘酷不言所終而石丞相子孫又<lb/>
　不載所謂河東太守者後漢梁統䟽曰哀平繼體即<lb/>
　位日淺聽斷尚寡丞相王嘉輕為穿鑿虧除先帝舊<lb/>
　約定律數年之後百有餘事或不便於理或不厭民<lb/>
<pb n="KR3j0045_WYG_002-7b"/>
　心謹擇其先害於治體者傅奏於左今王嘉傳及刑<lb/>
　法志並無其事晋段灼疏曰帝驁委政舅家使權勢<lb/>
　外移帝幸禹家拜禹牀下問天災事禹低卬五侯之<lb/>
　間茍取容媚是以朱雲抗節求尚方劒以戒其餘今<lb/>
　朱雲傳但云張禹以師傅位特進甚尊重雲上書請<lb/>
　尚方劒斬佞臣一人張禹而不言其所以司馬温公<lb/>
　作通鑑却連是文正合段灼之言舉此數端益知自<lb/>
　古以來善惡之實漏網於史䇿間多矣天子所服一<lb/>
<pb n="KR3j0045_WYG_002-8a"/>
　條又見於漢雜事乃知五時衣始於此<lb/>
　　卑之無甚髙論<lb/>
今人以卑之無甚髙論之語郤所説之卑者甚失當時<lb/>
　之意按張釋之傳釋之朝畢因前言便宜事文帝曰<lb/>
　卑之無甚髙論令今可行也於是釋之言秦漢間事<lb/>
　秦所以失漢所以興者文帝稱善所謂卑之無甚髙<lb/>
　論者文帝懼釋之陳五帝三王上古久遠之事無益<lb/>
　於時故令陳今可行之説釋之遂言秦漢之事文帝<lb/>
<pb n="KR3j0045_WYG_002-8b"/>
　所以稱善則卑之無甚髙論自是兩句今人作一句<lb/>
　讀之所以失當時之意也<lb/>
　　天亡秦兆<lb/>
班固作前漢書所以寓勸戒意深矣僕觀其作列傳七<lb/>
　十卷而以陳勝為傳首葢次其時之先後故爾然作<lb/>
　勝傳未言其他首曰勝少時嘗與人傭耕輟耕而歎<lb/>
　曰茍富貴無相忘傭者笑而應曰若為傭耕何富貴<lb/>
　也勝太息曰嗟乎燕雀安知鴻鵠之志哉固首載此<lb/>
<pb n="KR3j0045_WYG_002-9a"/>
　語有以見天亡秦之兆其已久矣次作項籍傳又言<lb/>
　秦始皇東游㑹稽梁與籍觀籍曰彼可取而代也匹<lb/>
　夫而敢為此語益以騐天亡秦之兆果不可遏然後<lb/>
　知髙祖之起所以應天順人者也<lb/>
　　次公何義<lb/>
筆談云景祐中審刑院斷獄有使臣何次公具獄主判<lb/>
　官方進呈上忽曰此人名次公何義主判官不能對<lb/>
　是時龎莊敏公為殿中丞審刑院詳議官從長官上<lb/>
<pb n="KR3j0045_WYG_002-9b"/>
　殿乃越次對曰臣嘗讀前漢書黄霸字次公葢以霸<lb/>
　次王也此人名慕黄霸之為人上頷之僕謂龎證既<lb/>
　迂其説無義不若曰臣讀漢書葢寛饒字次公魏丞<lb/>
　相所謂次公醒而狂者是也寛饒為人公廉鯁直無<lb/>
　所回避此人必慕寛饒之為人此説為得且前漢書<lb/>
　所載四次公又有張次公桓次公者奚獨霸哉莊敏<lb/>
　想倉卒之間偶記得黄霸字次公故以為對耳僕考<lb/>
　漢人字次公之意為其兄弟間居其次者如云仲卿<lb/>
<pb n="KR3j0045_WYG_002-10a"/>
　次君耳龎謂霸次王鑿矣玊壺清話載此事謂梁適<lb/>
　吳曽漫録載此不辨所以但謂非適云云<lb/>
　　楚王好細腰<lb/>
傳曰楚王好細腰宫中多餓死荀子乃曰楚王好細腰<lb/>
　故朝有餓人墨子又曰楚王好細腰國多餓人淮南<lb/>
　子亦曰靈王好細腰民有殺食而自饑也人君好細<lb/>
　腰不過宫人豈欲朝臣與國人皆細腰乎天下之事<lb/>
　訛謬之遠大率如此豈獨一細腰事乎<lb/>
<pb n="KR3j0045_WYG_002-10b"/>
　　經書因誤<lb/>
經書間亦有流傳之誤因遷就為本文者甚多如禮記<lb/>
　引君牙之詞曰夏暑雨小民惟曰怨資冬祁寒小民<lb/>
　亦惟曰怨註謂資讀為至齊梁之語聲之誤也夏日<lb/>
　暑雨小民怨天至冬祁寒小民又怨天案今君牙之<lb/>
　文曰夏暑雨小民惟曰怨咨冬祁寒小民亦惟曰怨<lb/>
　咨其本文如此惟禮記中誤冩咨為資而下文又脱<lb/>
　一咨字遂曲為之説以全其文義如此又如中庸曰<lb/>
<pb n="KR3j0045_WYG_002-11a"/>
　素隱行怪漢志則曰索隱行怪此如書序八卦謂之<lb/>
　八索徐邈以為八素葢索與素字文相近故耳<lb/>
　　稱漢年數<lb/>
祭遵死范升上疏曰斯大漢厚下安人之德所以累世<lb/>
　十餘歴載數百杜篤論都賦曰創業於髙祖嗣傳於<lb/>
　孝惠祚缺於孝平傳世十一歴歳三百然漢家至此<lb/>
　纔二百餘年耳或謂數百或謂三百無乃過乎大抵<lb/>
　文人紀年多不甚契勘又如唐儒學啖助傳贊云孔<lb/>
<pb n="KR3j0045_WYG_002-11b"/>
　子殁數千年考孔子至是時實未滿千五百年也<lb/>
　　事有見於他傳<lb/>
班史事有本傳不載而見於他傳者帝驁時立趙飛燕<lb/>
　為皇后怒劉輔直諌囚之掖庭左將軍辛慶忌等上<lb/>
　書救輔遂得减死朱雲請尚方劒斬張禹上怒將殺<lb/>
　之慶忌免冠解印綬叩頭殿下曰此臣素著狂直敢<lb/>
　以死爭叩頭流血上意乃解此二事慶忌本傳不載<lb/>
　而見劉輔朱雲傳武帝時兒寛有重罪繫按道侯韓<lb/>
<pb n="KR3j0045_WYG_002-12a"/>
　説諌曰前吾丘壽王死陛下至今惜之今殺寛後將<lb/>
　復大恨矣上感其言遂貰寛復用之此事兒寛傳不<lb/>
　載而見劉向傳破羌將軍武賢在軍中與中郎將卬<lb/>
　宴語卬道車騎將軍張安世始嘗不快於上欲誅之<lb/>
　卬家將軍以為安世本持槖簪筆事孝武帝數十年<lb/>
　見謂忠謹宜全度之安世用是得免此事安世傳不<lb/>
　載而見趙充國傳<lb/>
　　官名沿革輕重不同<lb/>
<pb n="KR3j0045_WYG_002-12b"/>
漢大將軍甚重宣帝中興霍光功居第一為大將軍麒<lb/>
　麟畫像不敢書名而張安世韓増之徒則曰車騎將<lb/>
　軍衛將軍示莫敢抗也其重如此唐至德間官爵虚<lb/>
　濫至以大將軍告身易一醉又何其輕也漢侍中雖<lb/>
　比二千石其職甚㣲分掌乘輿服物下至持䙝器虎<lb/>
　子之屬武帝以孔安國為侍中以其儒者特聽掌御<lb/>
　坐唾壺當時榮之故舊儀謂侍中為執虎子至唐遂<lb/>
　以為宰相之任又如僕射本秦主射之官至唐亦以<lb/>
<pb n="KR3j0045_WYG_002-13a"/>
　為宰相之號其輕重不等如此<lb/>
　　何敞引陳平語<lb/>
何敞曰陳平生於征戰之世猶知宰相之分云外鎮四<lb/>
　夷内撫諸侯使卿大夫各得其宜按陳平傳宰相者<lb/>
　上佐天子理陰陽順四時下遂萬物之宜外鎮撫四<lb/>
　夷諸侯内親附百姓使卿大夫各得任其職也敞以<lb/>
　四夷為外諸侯為内而不知平以四夷諸侯皆為外<lb/>
　而以親附百姓為内也此葢一時引用不審細故耳<lb/>
<pb n="KR3j0045_WYG_002-13b"/>
　　殷浩失望<lb/>
士大夫之名節要其終而後信區區於一時僕未敢以<lb/>
　為必然者殷浩少有盛名三府交辟不就二庾請以<lb/>
　為屬不從屛居墓所且幾十年時人擬之管葛王濛<lb/>
　謝尚當代偉人亦伺其出處以卜江左興廢因相與<lb/>
　省之知浩有確然之志既反相謂曰深源不起當如<lb/>
　蒼生何其望重如此庾翼貽書勉為時起浩固辭褚<lb/>
　裒力薦於簡文徴為揚州刺史浩又上疏遜謝簡文<lb/>
<pb n="KR3j0045_WYG_002-14a"/>
　答書力挽之浩復辭避自三月至七月稽命如是之<lb/>
　久不得已然後勉强受之可見殷浩當時不肯出仕<lb/>
　而士大夫屬望於浩如此之切雖商之伊尹周之吕<lb/>
　望殆不過此浩之出也竊意必能康濟四海以慰中<lb/>
　外之望然經略中原疎而無術與桓温不恊且所用<lb/>
　非人卒底桑山之衂浩之出不惟一事無立而喪師<lb/>
　辱國殆有甚焉朝野於是大失所望削爵貶竄固其<lb/>
　宜也而咄咄書空不能自遣又可笑者浩在貶所其<lb/>
<pb n="KR3j0045_WYG_002-14b"/>
　甥告歸灑然起貧賤親戚離之感至於揮淚何遽至<lb/>
　此後桓温遺書示以引用之意斯言未必非戯耳浩<lb/>
　一聞其説欣然許之答書慮有乖謬以忤其意開閉<lb/>
　數十竟逹空函臨事顛錯如此可笑其胷中可知且<lb/>
　喧寂聚散人之常態何必苦為悲戚讎人見招未必<lb/>
　美意正以示辱而丼心從之其無耻如此尤可鄙也<lb/>
　且殷浩一殷浩耳向也諸公翕然引用堅執不起今<lb/>
　也一聞桓温之言便欣然相從向也志節甚厲爵禄<lb/>
<pb n="KR3j0045_WYG_002-15a"/>
　不動今也貶所失侣遂至悲泣何其無特操邪是葢<lb/>
　浩平日區區矯飾者至此而敗矣人惟誠實不可破<lb/>
　茍或矯偽未有不敗者僕嘗論之向使殷浩始終不<lb/>
　起竟守此志則天下後世將抱不足之恨浩之為浩<lb/>
　遂指以為夷齊四皓之倫髙名偉德照耀史冊與日<lb/>
　月爭光可也彼安導輩豈能望其髣髴哉及是一出<lb/>
　一敗塗地而浩之為浩乃始得其真在向之期望者<lb/>
　皆可指為笑端於是知士大夫之名節要其終而後<lb/>
<pb n="KR3j0045_WYG_002-15b"/>
　定而始之區區皆得以欺人僕深有感於殷浩之事<lb/>
　且笑晋人幾為殷浩所欺故極論之<lb/>
　　晋惠問蝦蟆聲<lb/>
晋惠帝時政出羣下貨賂公行勢位之家以勢陵物風<lb/>
　俗至不美也王沉於是作釋時論魯襃於是作錢神<lb/>
　論杜嵩於是作任子春秋固皆疾時之敝而為是言<lb/>
　以僕觀之恐亦不能無私意嵩略傳不得而考也襃<lb/>
　為貧沉為時豪所抑故爾使襃富於財而沉得志二<lb/>
<pb n="KR3j0045_WYG_002-16a"/>
　者之論恐未必作史氏知之故於惠帝紀末特表三<lb/>
　子疾時之作且繼之曰帝在華林園聞蝦蟆聲謂左<lb/>
　右曰此鳴者為官乎為私乎無亦密寓其譏之之意<lb/>
　與觀漢唐黨人言事者不為不當然互相摩軋適為<lb/>
　亂階又不知所言者為官乎為私乎<lb/>
　　率邇逖聽<lb/>
史記司馬相如封禪書曰率邇者踵武逖聽者風聲漢<lb/>
　書作聽逖漢書嚴安書曰合從連衡馳車轂擊而史<lb/>
<pb n="KR3j0045_WYG_002-16b"/>
　記作擊轂二處各具本意所注其承襲也久矣所謂<lb/>
　率邇逖聽馳車轂擊之語其亦楚辭吉日時良句法<lb/>
　與江總表逖聽前事沈約啓逖聽所未書<lb/>
　<lb/>
　<lb/>
　<lb/>
　<lb/>
　野客叢書卷二<lb/>
</p>
<p>
</p>
  </div>
</body>
</text>
</TEI>
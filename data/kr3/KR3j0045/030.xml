<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷三十</head> <lb/>
    <p>
<pb n="KR3j0045_WYG_030-1a"/>
欽定四庫全書<lb/>
　野客叢書卷三十<lb/>
　　　　　　　　　　　　　　　宋　王楙　撰<lb/>
　　古本漢書<lb/>
前輩論作史諸王合自叙一處如陳書唐書之類正得其<lb/>
　例然徃徃多混於諸傳之中其體葢祖班固西漢之作<lb/>
　不知班史以諸王雜於諸傳之間者葢今本爾古本班<lb/>
　史正自别作一處按劉之遴傳鄱陽嗣王範得班固所<lb/>
<pb n="KR3j0045_WYG_030-1b"/>
　上漢書真本謂今本髙五王文三王景十三王武五王宣<lb/>
　元六王雜在諸傳後古本悉類外戚𫝊下陳項傳前則<lb/>
　知古本班史葢如此分於諸傳之中者乃後本爾不特<lb/>
　此也又謂古本漢書稱永平十六年五月二十一日己<lb/>
　酉郎班固上而今本無上書年月日字古本叙傳號中<lb/>
　篇今本稱為叙傳今本叙傳載班彪行事而古本云稚<lb/>
　生彪自有傳今本紀及表志列傳不相合為次而古本<lb/>
　相合為次總成三十八卷今本外戚傳在西域傳後<lb/>
<pb n="KR3j0045_WYG_030-2a"/>
　而古本外戚𫝊在帝紀下今本韓彭英盧吳述云信惟<lb/>
　餓𨽻布實黥徒越亦狗盜芮尹江湖雲起龍驤化為侯<lb/>
　王而古本述云淮隂毅毅仗劍周章邦之傑兮實惟彭<lb/>
　英化為侯王雲起龍騰古本第三十七卷解音釋義以<lb/>
　助雅談而今本無此卷似此九十條今本與古本不同<lb/>
　如此所謂古本漢書乃蕭琛在宣城有北僧南度惟齎<lb/>
　一葫蘆中有漢書叙傳僧曰三輔耆老相𫝊以為班固<lb/>
　真本琛固求得之其書多有異今者紙墨亦古文字多<lb/>
<pb n="KR3j0045_WYG_030-2b"/>
　如龍舉之例非隸非篆琛甚祕之乃以餉鄱陽王見<lb/>
　蕭琛傳<lb/>
　　猫鬼<lb/>
南北朝多事蠱毒有所謂猫鬼者觀隋獨孤陁傳其家<lb/>
　毎夜以子時祀猫鬼言子者鬼也其猫鬼每殺者所<lb/>
　死之家財物濳移於畜猫鬼家故當時下詔禁之甚<lb/>
　力謂畜猫鬼之家投四裔僕始不曉猫鬼為何物因<lb/>
　觀巢氏病源知猫鬼乃老狸野物之精變而為鬼蜮<lb/>
<pb n="KR3j0045_WYG_030-3a"/>
　而依附於人人畜之以毒害人其病心腹刺痛食人<lb/>
　腑臟吐血而死乃知猫鬼如此<lb/>
　　邊韶晝眠<lb/>
宰予晝寢夫子譏之寢者寢室也葢晝當居外夜當居<lb/>
　内宰我晝居内未必留意於學故夫子譏之非謂其<lb/>
　晝眠也游夫子之門安有晝眠之理後漢書載邊韶<lb/>
　晝日假寐弟子嘲之曰邊孝先腹便便懶讀書但欲<lb/>
　眠韶聞而應之曰邊為姓孝為字腹便便五經笥但<lb/>
<pb n="KR3j0045_WYG_030-3b"/>
　欲眠思經事此雖一時戲語以僕觀之韶之為人計<lb/>
　毎每好睡故弟子有此嘲非為其一時假寐而為是<lb/>
　言也觀韶為塞賦曰可以代博奕者曰塞其次也試<lb/>
　習其術以驚睡救寐免晝寢之譏而已觀此有以驗<lb/>
　其好睡云<lb/>
　　王播入相<lb/>
人不疑伯夷之貪不信盜跖之廉何者以其不貪不廉<lb/>
　之實素著於聽聞人信之極也惟其望實不著而處<lb/>
<pb n="KR3j0045_WYG_030-4a"/>
　於不夷不惠之間此疑心所不能免因觀唐文宗相<lb/>
　王播一事知一時之毁譽亦有屈於名實者唐史載<lb/>
　王播自淮南還獻玉帶十有三銀盌數千綾絹四十<lb/>
　萬遂再得相時論鄙之考其時正文宗即位之初太<lb/>
　和元年事僕謂文宗固柔懦然踐阼之始方以儉德<lb/>
　率下不應受王播所獻與之為相葢其獻賂事在敬<lb/>
　宗末年文宗初即位適除為相天下事適相符合此<lb/>
　類甚多毁譽之際可不察夫<lb/>
<pb n="KR3j0045_WYG_030-4b"/>
　　麋鹿性異<lb/>
人之服藥當深辨隂陽之性與夫本末功用之宜葢有<lb/>
　同等藥物而隂陽實相反者又有一體氣血而功用<lb/>
　之不同者如麋茸鹿茸是也今士大夫多以麋鹿茸<lb/>
　為補精益血之劑而一種用之而不知二者之性元<lb/>
　自有異麋茸補陽利於男子鹿茸補隂利於婦人案<lb/>
　月令仲夏日鹿角解仲冬日麋角解鹿以夏至隕角<lb/>
　而應隂麋以冬至隕角而應陽故知二者隂陽之性<lb/>
<pb n="KR3j0045_WYG_030-5a"/>
　不同也今夫鹿肉暖以陽為體麋肉寒以隂為體以<lb/>
　陽為體者以隂為末以隂為體者以陽為末末者角<lb/>
　也其本末之功用不同又如此埤雅曰凡含血之物<lb/>
　肉差易長其次角難長最後骨難長故人自胚胎至<lb/>
　成人二十年骨髓方堅惟麋鹿自生至堅無兩月之<lb/>
　久大者乃重二十餘斤雖艸木至易生者亦莫能及<lb/>
　之此骨血之至强者所以能補骨血堅陽道强精髓<lb/>
　也頭為諸陽之㑹與諸處血不同今人刺麋鹿血以<lb/>
<pb n="KR3j0045_WYG_030-5b"/>
　代茸者謂茸亦血此又謬也<lb/>
　　聘后金數<lb/>
漢高制聘皇后儀黄金二百斤馬十二匹夫人黄金五<lb/>
　十斤馬四匹晉宋納后皆嘗引以為言而平帝納王<lb/>
　莽女有司奏漢故事聘皇后黄金二萬斤為錢二萬<lb/>
　萬莽深辭受四千萬而以其三千三百萬予十一媵<lb/>
　家有詔復益二千三百萬合為三千萬成帝納梁冀<lb/>
　女弟有司奏案漢儀依孝惠帝納后故事金二萬斤<lb/>
<pb n="KR3j0045_WYG_030-6a"/>
　視漢高初制頓增百倍其懸絶如此<lb/>
　　畫龍<lb/>
後漢孔僖因讀夫差事歎曰辟如畫龍不成反類狗者<lb/>
　也劉注按古語皆云畫虎不成此誤以為畫龍僕謂<lb/>
　此非誤也葢章懷太子避唐諱爾正如令狐徳棻後<lb/>
　周書引韋法保語古人稱不入獸穴不得獸子同意<lb/>
　是亦避虎字也<lb/>
　　得一順天錢<lb/>
<pb n="KR3j0045_WYG_030-6b"/>
龐元英文昌録曰後唐同光三年洛京蕃漢馬歩使朱<lb/>
　守殷於積善坊役所得古文錢四百五十六文得一<lb/>
　元寳四百四十文順天元寳沈存中筆談亦曰熈寜<lb/>
　中發地得大錢三十餘千錢文皆曰順天得一僕考<lb/>
　唐書志史思明據東都鑄得一元寳錢徑一寸四分<lb/>
　以當開元通寳之百旣而惡得一非長祚之兆改其<lb/>
　文曰順天元寳龐始疑史傳無此年號後得錢氏錢<lb/>
　譜乃知史思明鑄僕謂此見唐書甚明元英其未考<lb/>
<pb n="KR3j0045_WYG_030-7a"/>
　邪僕家舊有得一元寳一錢字文方重如顔體輪郭<lb/>
　甚古後為好事者取去今此二錢人家徃徃有之<lb/>
　　其唯聖人乎<lb/>
蜀志引易曰亢之為言也知得而不知喪知存而不知<lb/>
　亡知得失存亡而不失其正者其唯聖人乎梁書引<lb/>
　易曰亢之為言也知進而不知退知存而不知亡知<lb/>
　進退存亡而不失其正者其唯聖人乎其視今易皆<lb/>
　去其唯聖人乎一句蜀志謂知得失存亡而不失其<lb/>
<pb n="KR3j0045_WYG_030-7b"/>
　正此句甚非今易中語王肅謂易上句作其唯愚人<lb/>
　下句作其唯聖人不知上下皆作其唯聖人者正如<lb/>
　論語天何言哉禹吾無間然之意<lb/>
　　白樸<lb/>
僕讀元微之詩有曰白樸流傳用轉新注云樂天於翰<lb/>
　林中專取書詔批答詞撰為矜式禁中號為白樸毎<lb/>
　新入學求訪寳重過於六典檢唐藝文志及崇文總<lb/>
　目無聞每訪此書不獲適有以一編求售號曰制樸<lb/>
<pb n="KR3j0045_WYG_030-8a"/>
　開帙覽之即微之所謂白樸者是也為卷上中下三<lb/>
　上卷文武階勲等中巻制頭制肩制腹制腰制尾下<lb/>
　卷將相刺史節度之類此葢樂天取當時制文編類<lb/>
　以規後學者<lb/>
　　健兒跋扈<lb/>
漫録曰今以軍為健兒徃徃以杜詩健兒勝腐儒為證<lb/>
　非也按世説祖逖過江常使健兒鼔行劫鈔東晉時<lb/>
　已有健兒之稱僕謂健兒之名見於東漢觀朱遵戰<lb/>
<pb n="KR3j0045_WYG_030-8b"/>
　死吳漢表為置祠為健兒廟又見於三國志甚多不<lb/>
　可引東晉為證也又曰梁冀跋扈跋扈二字見詩注<lb/>
　毛詩曰無然畔援注畔援猶跋扈也班固高祖紀贊<lb/>
　曰項氏畔援注跋扈僕謂鄭注班史皆後漢人語王<lb/>
　莽時崔篆慰志賦曰黎奮以跋扈兮羿浞狂以恣睢<lb/>
　此語朱浮傳光武詔曰赤睂跋扈長安又在二公之<lb/>
　前馮衍顯志賦亦曰始皇跋扈云云<lb/>
　　廣武君用百里奚之意<lb/>
<pb n="KR3j0045_WYG_030-9a"/>
韓信破趙得廣武君解其縛東鄉坐西鄉而師事之問<lb/>
　曰僕欲北攻燕東伐齊何若有功廣武君曰亡國之<lb/>
　大夫不可與圖存敗軍之將不可以語勇臣何足以<lb/>
　權天下事乎信曰百里奚居虞而虞亡在秦而秦霸<lb/>
　不知廣武君正得百里奚之意繆公獲百里奚歸釋<lb/>
　其囚與語國事百里奚曰亡國之臣何足以問越王<lb/>
　云云范蠡亦曰敗軍之將不可語勇繆公謂百里奚<lb/>
　曰虞君不用子故亡非子之罪也繆公與語三日大<lb/>
<pb n="KR3j0045_WYG_030-9b"/>
　説<lb/>
　　八珎<lb/>
今俗言八珎之味有猩猩脣鯉魚尾與夫熊掌之類觀<lb/>
　李賀曲曰郎食鯉魚尾妾食猩猩脣其説舊矣又觀<lb/>
　吕氏春秋伊説曰肉之美者猩猩之脣紂作象箸必<lb/>
　為玉桮玉桮必盛熊蹯豹胎晉靈公食熊蹯胹不熟<lb/>
　　角里<lb/>
四皓中甪里先生甪音禄今呼為閣里則發笑僕考之<lb/>
<pb n="KR3j0045_WYG_030-10a"/>
　禄亦角也魯直詩曰阿童三尺箠御此老觳觫石吾<lb/>
　甚愛之勿遣牛礪角雖讀為禄實則甪爾魯直此語<lb/>
　豈無自哉傅𤣥盤中詞曰與其書不能讀當從中央<lb/>
　周四角是亦以角為禄也按玉篇廣韻注二音皆通<lb/>
　用羣經音辨古岳切獸角也禮黄鍾為角音禄又如<lb/>
　字資暇録謂孔氏秘記慮將來之誤直書為禄里謂<lb/>
　書角里為禄里漢魏之人多然如繁欽禄里先生訓<lb/>
　亦書為禄資暇録所謂孔氏祕記者孔氏即孔安國<lb/>
<pb n="KR3j0045_WYG_030-10b"/>
　其祕記不可得而聞其事見抱朴子<lb/>
　　小名犬子<lb/>
前漢司馬相如少時好讀書學擊劒名犬子既長慕藺<lb/>
　相如之為人更名相如所謂犬子者即小名耳然當<lb/>
　時小名小字之説未聞自東漢方著相如小名父母<lb/>
　欲其易於生養故以狗名之逮其既長向學慕藺相<lb/>
　如之為人故更名相如今人名子猶有此意其理甚<lb/>
　明非謂其少時學擊劒而名犬子也觀者不可以上<lb/>
<pb n="KR3j0045_WYG_030-11a"/>
　文惑之師古注謂父母愛之不欲稱斥故為此名此<lb/>
　説未盡洪駒父作侍兒小名録或者又作續侍兒録<lb/>
　謂<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>羅盡矣觀諸書知尚多遺逸欲更續之未暇也<lb/>
　徃徃見古人小名小字者又不得不信因而筆之得<lb/>
　八百來件而侍兒倡優等名不録也可為五卷愧未<lb/>
　甚廣唐藝文志崇文總目皆謂陸龜蒙有小名録五<lb/>
　卷恨不得而見之<lb/>
　　僮約香方<lb/>
<pb n="KR3j0045_WYG_030-11b"/>
前輩多謂漢王襃僮約魯直效之作跋奚奴文僕謂魯<lb/>
　直之前石崇效之嘗作奴劵矣唐侯味虛作百官本<lb/>
　艸賈志忠作御史本艸或者謂前此未聞僕謂此意<lb/>
　祖范<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>和香方<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>撰香方悉以比類當時之士如曰<lb/>
　麝本多忌比庾炳之苓藿虛燥比何尚之詹唐黏溼<lb/>
　比沈演之棗膏昬鈍比羊𤣥保甲煎淺俗比徐湛之<lb/>
　丹松蘇合比慧琳沈實寡和以自比況所不同者此<lb/>
　以人彼以官耳<lb/>
<pb n="KR3j0045_WYG_030-12a"/>
　　以㸃心為小食<lb/>
漫録謂世俗例以早晨小食為㸃心自唐已有此語鄭<lb/>
　傪為江淮留後夫人曰爾且㸃心或謂小食亦罕知<lb/>
　出處僕謂見昭明太子傳曰京師穀貴改常饌為小<lb/>
　食小食之名本此又謂陳江總怨行詩曰團扇篋中<lb/>
　藏不分纖腰掌上詎勝情按羊侃有舞人腰圍一尺<lb/>
　六寸時人咸推掌上舞僕謂趙飛燕體輕能掌上舞<lb/>
　見外傳漫録何舍此舉彼邪<lb/>
<pb n="KR3j0045_WYG_030-12b"/>
　　民應如蘭<lb/>
班固作文帝叙贊曰我徳如風民應如艸用論語君子<lb/>
　之徳風小人之徳艸意也而潘岳作晉世祖誄曰我<lb/>
　徳如風民應如蘭傅𤣥四箱樂歌曰上教如風下應<lb/>
　如卉古詩曰袖中有短書欲寄雙飛鳬而沈約詩曰<lb/>
　盈尺書綢繆欲寄東飛鳬<lb/>
　　五總龜九齡<lb/>
唐書載殷踐猷博學與賀知章相善知章嘗號為五總<lb/>
<pb n="KR3j0045_WYG_030-13a"/>
　龜謂千年五聚問無不知也而顔真卿所撰踐猷墓<lb/>
　碑曰顔元孫韋述賀知章陸象先與踐猷凡五人相<lb/>
　聚故曰五總龜其説不同又今稱一齡為一年如楊<lb/>
　子童烏九齡孫綽越在九齡皆以九齡為九歳不知<lb/>
　文王世子夢帝與我九齡以九齡為九十歳矣<lb/>
　　火浣布<lb/>
嘗見一雜説論火浣布或謂木皮所織或謂䑕毛所織<lb/>
　未知孰是僕謂二説皆有之觀<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>神記曰崑崙之墟<lb/>
<pb n="KR3j0045_WYG_030-13b"/>
　有炎火之山上有鳥獸艸木之皮則其鳥獸之毛也<lb/>
　又按沈約宋志炎洲在南海中有狤<graphic n="KR2077" url="https://raw.githubusercontent.com/kanripo/KR-Gaiji/master/images/KR2077.png" mimeType="image/png"/>獸人捕之斬<lb/>
　刺不傷積薪烈火縛以投火中而此獸不焦又火山<lb/>
　國家有火雖雨不息火中有白䑕然洲上林木得雨<lb/>
　則皮焦得火則皮白洲人以春月取其木皮織布為<lb/>
　火浣布若是木皮䑕毛皆可為布也<lb/>
　　足寒傷心<lb/>
龔養正續釋常談謂足寒傷心人勞傷骨見朝野僉載<lb/>
<pb n="KR3j0045_WYG_030-14a"/>
　俗諺篇僕謂此語引者甚多其源出於黃石公三略<lb/>
　其間如劉子五代史皆嘗引以為言不但僉載也賈<lb/>
　誼書曰屠牛坦一朝解十二牛而芒刃不頓董仲舒<lb/>
　策曰下之從上猶泥之在鈞惟甄者之所為猶金在<lb/>
　鎔惟冶者之所鑄此等語皆見管子<lb/>
　　劉琨盧諶贈答詩<lb/>
文選載劉司空琨盧中郎諶贈答詩止一二首而琨文<lb/>
　集載贈答詩徃返四首琨重贈盧諶詩有曰功業未<lb/>
<pb n="KR3j0045_WYG_030-14b"/>
　及建夕陽忽西流朱實隕勁風繁英落素秋何意百<lb/>
　錬剛化為繞指柔今選本傳俱載是詩而不聞盧諶<lb/>
　所答按琨集中有諶答曰誰言日向暮桑榆猶啓晨<lb/>
　誰言繁英實振藻耀芳春百錬或致屈繞指所以伸<lb/>
　皆答其意也又按琨集先是盧子諒謹牋詣劉司空<lb/>
　并贈司空詩然後劉司空答子諒書與詩云云今選<lb/>
　先載答而後載贈失其序矣鍾嶸詩品曰越石詩其<lb/>
　源出於王粲善為悽戾之詞自有清拔之氣琨旣體<lb/>
<pb n="KR3j0045_WYG_030-15a"/>
　良才又罹戹運故善叙䘮亂多感慨之詞中郎仰之<lb/>
　微不逮矣觀此有以見二公之淺深考唐藝文志劉<lb/>
　琨集十卷僕家藏正本十卷<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0045_WYG_030-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　野客叢書卷三十<lb/>
</p>
<p>
</p>
  </div>
</body>
</text>
</TEI>
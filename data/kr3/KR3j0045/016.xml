<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷十六</head> <lb/>
    <p>
<pb n="KR3j0045_WYG_016-1a"/>
欽定四庫全書<lb/>
　野客叢書卷十六<lb/>
　　　　　　　　　　　　　宋　王楙　撰<lb/>
　　亭長<lb/>
懶真子曰唐祕書省吏凡六十七人典書四人亭長六<lb/>
　人世但知鄉村之長謂之亭長不知唐諸司皆有之<lb/>
　尚書省唐志曰以亭長啟閉傳禁約則知三省亦有<lb/>
　也僕謂諸司之置亭長自古已然不特唐也如晉時<lb/>
<pb n="KR3j0045_WYG_016-1b"/>
　特進光禄大夫亦有門亭長門下書佐一人<lb/>
　　上巳祓除<lb/>
上巳祓除事説者多端沈約宋志謂舊記有郭虞者有<lb/>
　三女於三月三日俱亡故俗忌此日皆於東流水上<lb/>
　祈禳祓潔摯虞引續齊諧記則曰徐肇有三女云云<lb/>
　非郭虞也蔡邕章句引暮春浴乎沂或者引韓詩鄭<lb/>
　國之俗三月上巳於溱洧之上祓除不祥束晳引周<lb/>
　公卜邑於洛此禮已行故逸詩曰羽觴隨波則知上<lb/>
<pb n="KR3j0045_WYG_016-2a"/>
　已祓除其來久矣又觀漢書八月祓於㶚上故劉楨<lb/>
　賦素秋二七天漢指隅人胥祓除國子水嬉是又用<lb/>
　八月十四日因知漢人祓除亦有在秋間者不必春<lb/>
　暮自漢以前上巳不必三月三日必取巳日自魏以<lb/>
　後但用三月三日不必已也<lb/>
　　女子長跪<lb/>
古詞長跪問故夫前輩引此以證古者女子未始不跪<lb/>
　拜僕謂古者女子之跪不特此可騐也如呂后跪謝<lb/>
<pb n="KR3j0045_WYG_016-2b"/>
　周昌蘇秦嫂四拜自跪亦可證也或謂長跪二字如<lb/>
　秦王長跪請教桓範謂我寜見三公長跪之類是也<lb/>
　僕謂此言男子長跪非女子也觀吳越春秋女子<lb/>
　知子胥非常人長跪以餐與之此正女子長跪事<lb/>
　　漢唐俸禄<lb/>
貢禹上書曰臣為諫大夫俸錢月九千二百廩食太官<lb/>
　及為光禄大夫俸錢月萬二千禄賜愈多家日以富<lb/>
　盖寛饒為司𨽻俸錢月數千半以給吏民為耳目言<lb/>
<pb n="KR3j0045_WYG_016-3a"/>
　事者或者往往疑以謂俸入不及今之簿尉而能儉<lb/>
　以足用如此僕謂漢之士風固雖近古漢之錢物固<lb/>
　雖艱得不應僅得數千或謂家以日富盖俸錢之外<lb/>
　又有禄米及其他頒賚之屬據史漢百官臘及春有<lb/>
　賜漢之諫大夫秩比八百石月得八九十斛光禄大<lb/>
　夫秩比二千石月得百斛司𨽻二千石月得百二十<lb/>
　斛二公俸錢之外每月所得禄米如是又能儉以用<lb/>
　度所以為有餘也漢人誠實可喜如此非如後人以<lb/>
<pb n="KR3j0045_WYG_016-3b"/>
　有為無以多為寡務以欺人因而考之漢制三公號<lb/>
　為萬石謂一嵗共食萬斛然考漢制三公俸月三百<lb/>
　五十斛以嵗計之四千餘斛耳成帝時益大司馬大<lb/>
　司空俸注丞相大司馬俸錢月六萬御史大夫俸錢<lb/>
　月四萬延平間定制中二千石月俸錢九千米七十<lb/>
　斛真二千石錢六千五百米六十五斛比二千石錢<lb/>
　五千米三十四斛其視前漢米減三之二錢減大半<lb/>
　當時士夫亦罕以俸薄為言者唐初禄制正一品米<lb/>
<pb n="KR3j0045_WYG_016-4a"/>
　七百石錢九千八百正二品米五百石錢八千正三<lb/>
　品米四百石錢七千大率如此自艱難以來増置使<lb/>
　額大厯中權臣月俸有至九千貫刺史無大小皆千<lb/>
　貫其視兩漢不啻數倍而兩漢職田無聞唐一品十<lb/>
　二頃二品十頃以下皆有差唐之俸禄多於兩漢如<lb/>
　此當時詞人見於歌詩如元㣲之在政府悼亡詩曰<lb/>
　今日俸錢過十萬與君營奠復營齋通州司馬詩曰<lb/>
　月儲三萬養教閒白樂天詩曰典校在祕書一馬兩<lb/>
<pb n="KR3j0045_WYG_016-4b"/>
　僕夫俸錢萬六千月給亦有餘孟郊詩曰戅人年六<lb/>
　十每月請三千見於詩者往往如此僕謂唐人俸禄<lb/>
　守佐以上有不待言簿尉下僚未免為薄觀孟郊所<lb/>
　謂每月請三千之説可以類推矣然考唐九品月得<lb/>
　五十七石使果得此亦足用度而郊以吟詩廢務上<lb/>
　官差官以攝其職分其半禄酸寒之状可想而知觀<lb/>
　此語亦可以發一笑也而下寮俸禄所得雖不等要<lb/>
　無鮮薄之歎夫國家設禄本以養亷而所得不足以<lb/>
<pb n="KR3j0045_WYG_016-5a"/>
　育妻孥且動遲數年之次責其亷隅得乎故漢人增<lb/>
　俸多增於下寮如宣帝益吏俸百石以下俸十五光<lb/>
　武増百官俸其千石以上減於西京舊制矣百石以<lb/>
　下加於舊秩盖知此也<lb/>
　　致敬宰相母<lb/>
趙隱輔政他宰相及百官皆詣第升堂慶母嵗時公卿<lb/>
　必叅問訊懿宗誕日宴慈恩寺隱侍母以安輿臨觀<lb/>
　宰相率百官拜恩於庭即回班候夫人起居縉紳以<lb/>
<pb n="KR3j0045_WYG_016-5b"/>
　為榮後崔彦昭張濬當國遂踵其禮李宗諤謂唐人<lb/>
　之禮如此僕謂此禮自晉宋以來有之如沈約為右<lb/>
　僕射封建昌國侯拜其母建昌國太夫人奉策之日<lb/>
　左僕射范雲等二十餘人咸來致敬朝野以為榮晉<lb/>
　虞潭亦然<lb/>
　　黄鳥嚶嚶<lb/>
東臯雜録曰詩伐木丁丁鳥鳴嚶嚶出自幽谷遷于喬<lb/>
　木鄭箋云嚶嚶鳥聲正文與注皆未嘗及黄鳥自樂<lb/>
<pb n="KR3j0045_WYG_016-6a"/>
　天作六帖始類鸎門中又作詩每用之其後多祖述<lb/>
　之也洪駒父謂禽經稱鸎鳴嚶嚶要是後人附合僕<lb/>
　觀張平子東京賦雎鳩麗黄關關嚶嚶然則以嚶嚶<lb/>
　為黄麗用自漢已然不可謂自樂天始也<lb/>
　　螳蜋捕蟬<lb/>
劉向説苑吴王伐荆有諫者死舍人少孺子懐彈後園<lb/>
　露沾其衣如是三旦王曰子來何沾衣如此對曰園<lb/>
　有榆上有蟬蟬髙居悲鳴飲露不知螳蜋之在後螳<lb/>
<pb n="KR3j0045_WYG_016-6b"/>
　蜋之知捕蟬不知黄雀之在後臣執彈丸欲求黄雀<lb/>
　不覺沾衣韓詩外傳曰楚王伐晉敢諫者死孫叔敖<lb/>
　諫王曰臣園中有榆榆上有蟬蟬方奮翼悲鳴欲飲<lb/>
　清露不知螳蜋之在後也一謂吴王伐荆一謂楚王<lb/>
　伐晉二説小異<lb/>
　　廣陵<lb/>
西漢揚州治無定所後漢治歴陽後治夀春後又徙曲<lb/>
　阿至隋唐方治今之廣陵耳今之廣陵自後漢至晉<lb/>
<pb n="KR3j0045_WYG_016-7a"/>
　皆屬徐州至東晉僑置青兖二州故廣陵以青兖徐<lb/>
　為一鎮至宋乃為南兖州齊為東廣州後周為吴州<lb/>
　隋唐始為揚州耳然則今廣陵之為揚州亦未甚久<lb/>
　也古今地理更革不一而文人議論多失於不契勘<lb/>
　往往便謂今之廣陵為古揚州之地如韓臯謂諸葛<lb/>
　誕等為揚州都督舉兵討晉事敗故名廣陵散不知<lb/>
　廣陵是時未為揚州也今廣陵境上有黄相公冡大<lb/>
　觀圖經謂黄霸冡盖霸嘗為揚州刺史也不知是時<lb/>
<pb n="KR3j0045_WYG_016-7b"/>
　揚州刺史未治廣陵周日用注博物志謂淮南王安<lb/>
　得道輕舉今維揚馬跡尚存不知漢之淮南王正非<lb/>
　今之維揚似此甚多事有可笑者廣陵之名其來舊<lb/>
　矣至隋煬帝悦其地之繁盛置離宫别館而行幸焉<lb/>
　當時改言江都而不言廣陵者正避煬帝諱也然煬<lb/>
　帝戀江都之盛而不歸竟死於廣陵得非廣陵之名<lb/>
　為煬帝先䜟乎<lb/>
　　旄頭□網<lb/>
<pb n="KR3j0045_WYG_016-8a"/>
沈約曰案周禮辨載法物莫不詳究然無相風□網旄<lb/>
　頭之屬此非古制明矣僕觀張華相風賦曰爰在保<lb/>
　章世序其職辨風候方必立凖極乃知本周禮保章<lb/>
　之意所謂□網旄頭其説不一備見宋志魏命晉王<lb/>
　建天子旌旗置旄頭雲䍐徐廣注雲䍐疑是□䍐詩<lb/>
　序曰齊侯田獵□弋晉武帝問侍臣旄頭何義彭推<lb/>
　對曰秦有竒怪觸山<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>水無不崩潰惟是畏旄頭故<lb/>
　虎士服之此秦制也張華曰有是言而事不經臣謂<lb/>
<pb n="KR3j0045_WYG_016-8b"/>
　壯士之怒髪踊衝冠義取於此摰虞决疑無所是非<lb/>
　惟徐爰曰案天文畢昴之中謂之天街故車駕以□<lb/>
　䍐前引畢方昴員因其象星經昴一名旄頭故使執<lb/>
　之者冠皮毛之冠也隋志亦有是説然則薛綜東京<lb/>
　賦潘岳耤田賦所謂雲䍐者即□網也齊陳梁書載<lb/>
　儀衛處亦曰旄頭雲䍐彭推所對見列異傳<lb/>
　　香橙<lb/>
南史宋蔡撙奏王筠為殿中郎武帝推白牒於香橙地<lb/>
<pb n="KR3j0045_WYG_016-9a"/>
　下又梁蕭猷為州頗薦濫客筵内有香橙不置連榻<lb/>
　武帝知之以此為愆所謂香橙者疑几凳之類而無<lb/>
　據觀通典當時大駕及皇后鹵簿中皆有香蹬内給<lb/>
　使四人舁知鹵簿中亦有是物然字則異又觀姚思<lb/>
　廉陳書謂檢晉宋成服儀稱靈輿梓宫容俠御及香<lb/>
　橙本此橙字<lb/>
　　板輿<lb/>
世率以板輿為奉母親事用如樂天詩朱旛四從板輿<lb/>
<pb n="KR3j0045_WYG_016-9b"/>
　行取潘安仁閒居賦太夫人乃御板輿之意不知當<lb/>
　時三公告老亦許以板輿上殿如傅祗者是則板輿<lb/>
　事不可專為奉母也梁韋睿以板輿自載督厲衆軍<lb/>
　則知板輿不止一事<lb/>
　　以珠為名<lb/>
海録碎事曰越俗以珠為寳生女名珠娘生男名珠兒<lb/>
　緑珠之意用此僕謂不然以女名珠者珍愛之意也<lb/>
　如彭寵之女名女珠竒章公牛僧孺愛姬名真珠皆<lb/>
<pb n="KR3j0045_WYG_016-10a"/>
　珍愛之謂且彭寵南陽人初非越俗也<lb/>
　　相如大人賦<lb/>
小宋狀元謂相如大人賦全用屈原逺㳺中語僕觀相<lb/>
　如美人賦又出於宋玉好色賦自宋玉好色賦相如<lb/>
　儗之為美人賦蔡邕又儗之為協和賦曹植為靜思<lb/>
　賦陳琳為止欲賦王粲為閑邪賦應瑒為正情賦張<lb/>
　華為永懐賦江淹為麗色賦沈約為麗人賦轉轉規<lb/>
　倣以至於今<lb/>
<pb n="KR3j0045_WYG_016-10b"/>
　　大節七日假<lb/>
國家官私以冬至元正寒食三大節為七日假所謂前<lb/>
　三後四之説僕考之其來尚矣觀通典論冬夏至日<lb/>
　寢鼓兵一條瓚曰按漢制有冬至絶事不聼政之條<lb/>
　而無夏至也以此推之夏至不應寝鼔事鄭瑶曰尋<lb/>
　冬至寝鼓之義雖無正文恐有由耳天徳貴生惡殺<lb/>
　冬至少陽初發萌芽之漸欲省方奉順動之象以應<lb/>
　至道是以不省方事安能鳴鼓夏至少隂肇起殺氣<lb/>
<pb n="KR3j0045_WYG_016-11a"/>
　自興宜有鳴鼔以遏小人方長之害二至之義否泰<lb/>
　道異宜其不同若以夏至俗人所重則文武官可息<lb/>
　一日不宜前三後四等於冬至也鄭瑶之言如此乃<lb/>
　知七日之假隋唐已然又觀薛宣傳日至休吏賊曹<lb/>
　張扶坐曹治事宣出教曰人道尚通日至吏以令休<lb/>
　所繇來久師古注冬夏至之日不省官事故休吏僕<lb/>
　謂據于瓚所引則漢制無夏至休吏之説<lb/>
　　撥剌乖剌<lb/>
<pb n="KR3j0045_WYG_016-11b"/>
杜子美詩跳魚撥剌鳴不曉者讀為撥次案張衡思𤣥<lb/>
　賦曰彎威弧之撥剌注刺力逹反太白詩曰雙鰓呀<lb/>
　呷鬐鬛張跋剌銀盤欲飛去李以撥為跋而謂撥剌者<lb/>
　劃烈震激之聲箭鳴亦然又勢有所不順謂之乖剌<lb/>
　乖剌者乖戾也如東方朔謂吾強乖剌而無當杜欽<lb/>
　謂陛下無乖剌之心是也今人言作事不順猶有此<lb/>
　語剌呼為賴聲之轉也<lb/>
　　男子稱寡<lb/>
<pb n="KR3j0045_WYG_016-12a"/>
王制曰老而無妻謂之鰥老而無夫謂之寡鰥寡老年<lb/>
　不復嫁娶之名孝經注丈夫六十無妻曰鰥婦人五<lb/>
　十無夫曰寡知此為限者以内則妾雖年老未滿五<lb/>
　十必與五日之御則婦人五十不復御明不復嫁矣<lb/>
　正義謂知稱寡以此為斷然婦人無稱鰥之文男子<lb/>
　亦稱寡左傳曰崔杼生成及彊而寡爾雅曰無夫無<lb/>
　婦竝謂之寡則知男子亦稱寡也<lb/>
　　馺娑承明<lb/>
<pb n="KR3j0045_WYG_016-12b"/>
馺娑殿娑字諸處音素可反惟揚雄賦先河反承明廬<lb/>
　承明本平聲而張曲江李文饒作側聲用寒山詩八<lb/>
　風吹不動而樂天詩汰風吹不動汰音闥羮臛之羮<lb/>
　與夫地名不羮本音耕而魯頌楚辭急就章皆讀為<lb/>
　郎今俗謂相抵曰挨正書此字而樂天詩坐依桃葉<lb/>
　妓日醉依香枕坐依音烏皆反正挨字今言不正者<lb/>
　為夭邪夭讀為么而樂天詩曰莫言蘇小小人道最<lb/>
　夭邪夭伊邪反非么字東坡梅詩祖此用夭邪語今<lb/>
<pb n="KR3j0045_WYG_016-13a"/>
　人多讀為么邪而不知為非也似此甚多又如船人<lb/>
　使風曰帆風帆字作去聲呼案唐韻去聲有此一音<lb/>
　是以張説之律詩曰夏雲隨北帆同日過江來<lb/>
　　隨筆議論<lb/>
後人議論往往多與前人暗合近時容齋隨筆出入書<lb/>
　史考據甚新然觀以前雜説不約而同者十居二三<lb/>
　如謂真宗摘孟蜀王箴中語爾俸爾禄數言為戒石<lb/>
　銘此説已見野人閒話謂廣韻杬字注杬木汁可漬<lb/>
<pb n="KR3j0045_WYG_016-13b"/>
　鴨子謂之鹹杬此説已見唐書音訓謂山谷詩月出<lb/>
　虎夔藩出於老杜伐木詩序此説已見藝苑雌黄謂<lb/>
　詩願言則嚏人説我則嚏此説見觀風編此類甚多<lb/>
　如論牡丹玉蘂之屬亦皆前人論過容齋其未知邪<lb/>
　前二事亦見續釋常談鹹杬事見玉篇齊民要術<lb/>
　　七發客難<lb/>
隨筆謂枚乗作七發東方朔作客難其後紛然規倣儗<lb/>
　七發者有七激七辯七依七廣之作儗客難者有解<lb/>
<pb n="KR3j0045_WYG_016-14a"/>
　嘲逹㫖賔戲之作了無新意僕謂古人制作動有所<lb/>
　祖不止一端如李尤為徳陽殿賦其後王延夀效之<lb/>
　為靈光殿賦何晏韋誕夏侯𤣥為景福殿賦宋武帝<lb/>
　劉義恭何尚之為消暑殿賦又如揚雄為蜀都賦其<lb/>
　後班固儗之為西都賦張衡為南都賦徐幹為齊都<lb/>
　賦劉楨為魯都賦劉邵為趙都賦庾闡為揚都賦以<lb/>
　至本朝周美成為汴都賦轉轉規倣以至於今曹植<lb/>
　潘岳庾闡皆有閒居賦其後沈約賦郊居謝靈運賦<lb/>
<pb n="KR3j0045_WYG_016-14b"/>
　山居以居止為賦自曹植始今人但知潘岳有閒居<lb/>
　賦而不知潘岳之先已嘗有此作<lb/>
　　古之媵者<lb/>
説者謂古之媵猶今之從嫁者也媵送也妾送嫡而行<lb/>
　故謂妾為媵如女英隨娥皇事舜是也僕案公羊傳<lb/>
　曰媵者何諸侯娶一國則二國往媵之以姪娣從姪<lb/>
　者兄之子娣者女弟也又考毛詩正義凡送女適人<lb/>
　者男女皆謂之媵僖五年左傳晉人襲虞執其大夫<lb/>
<pb n="KR3j0045_WYG_016-15a"/>
　井伯以媵秦穆姬史傳稱伊尹有莘氏之媵臣是送<lb/>
　女者雖男亦名媵也毛詩求爾新特由不以禮嫁故<lb/>
　父母之家男子婦女皆無肻媵之獨自而來故謂之<lb/>
　新特<lb/>
　　退之毛穎傳<lb/>
小宋狀元謂退之毛穎傳古人意思未到所以名家洪<lb/>
　慶善謂毛頴傳柳子厚以為怪予以為烏有子虚之<lb/>
　比容齋隨筆謂毛頴傳人多以為怪子厚獨愛之諸<lb/>
<pb n="KR3j0045_WYG_016-15b"/>
　公往往皆以此文剏見退之前此未有其體僕恐不<lb/>
　然退之此作疑有所本人自不知耳觀隋志謂古俳<lb/>
　諧文三卷袁淑俳諧文十卷續俳諧集十卷袁淑俳<lb/>
　諧文如沈約弹芭蕉文亦載其間烏知自古以來無<lb/>
　毛頴傳之比者退之淹該今古而又資以城南鄴侯<lb/>
　三萬軸之書筆端運用動有源流非如後人剏意製<lb/>
　作抑又觀蜀志先主嘲張裕曰昔吾居涿縣特多毛<lb/>
　姓東西南北皆諸毛也涿人之稱曰諸毛云云毛頴<lb/>
<pb n="KR3j0045_WYG_016-16a"/>
　傳之作萌芽此意然其間如曰自結䋲以及秦隂陽<lb/>
　卜筮占相醫方族氏山經地志九流百家之書皆所<lb/>
　詳悉此意出於蔡邕成公綏筆賦郭璞筆贊異時文<lb/>
　嵩作松滋侯傳司空圖作容成侯傳而本朝東坡先<lb/>
　生又作羅文等傳其機杼又自退之始也<lb/>
　　相承疊用數語<lb/>
詩人相承疊用數語如于鵠蓬頭十二三則韓退之年<lb/>
　至十二三劉禹錫花面了頭十三四則梁簡文可憐<lb/>
<pb n="KR3j0045_WYG_016-16b"/>
　年幾十三四杜子美往昔十四五則阮籍昔年十四<lb/>
　五權徳輿年至十五六則紀少瑜女兒年幾十五六<lb/>
　杜子美郎今才年十六七則司馬宣王年幾十六七<lb/>
　杜子美虯髯十八九則焦仲卿年始十八九或謂十<lb/>
　八九字見丙吉傳不知入詩中用自焦仲卿始也史<lb/>
　傳間有折計數目之語如七八五十六見馬融三七<lb/>
　二十一見蘇秦九九八十一見顔率五七三十五見<lb/>
　通典六六三十六見魚經三九二十七七九六十三<lb/>
<pb n="KR3j0045_WYG_016-17a"/>
　三八二十四四八三十二見齊書七九六十三八九<lb/>
　七十二見考異郵又考之三三九九九八十一八九<lb/>
　七十二七九六十三六九五十四五九四十五四九<lb/>
　三十六三九二十七二九一十八竝見子夏之語似<lb/>
　此甚多又如一年三百六十日見施肩吾詩十年三<lb/>
　千六百日見北齊謡言百年三萬六千日見李白詩<lb/>
　肩吾語又出東漢周澤傳注<lb/>
　<lb/>
<pb n="KR3j0045_WYG_016-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　野客叢書卷十六<lb/>
</p>
<p>
</p>
  </div>
</body>
</text>
</TEI>
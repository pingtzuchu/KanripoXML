<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書巻二十九</head> <lb/>
    <p>
<pb n="KR3j0045_WYG_029-1a"/>
欽定四庫全書<lb/>
　野客叢書巻二十九<lb/>
　　　　　　　　　　　　　　　　宋　王楙　　撰<lb/>
　　　後宫嬪御<lb/>
古者天子一后三夫人九嬪二十七世婦八十一女御自世婦以<lb/>
　下不過備後宫侍御給使之役而已豈必皆在寵幸之數<lb/>
　毛詩正義謂百二十人排次當夕各有定期半月周徧<lb/>
　此説似拘其説引内則妾雖老年未滿五十必與五日之御<lb/>
<pb n="KR3j0045_WYG_029-1b"/>
　五日不御則怨曠故諸侯之制五日一御九女姪娣兩兩而御<lb/>
　則三日次兩媵則四日次夫人専夜則五日也天子則自九嬪<lb/>
　以下九九而御卑者宜先尊者宜後御女八十一人當九夕世<lb/>
　婦二十七人當三夕九嬪九人當一夕三夫人當一夕十五夕而<lb/>
　徧自望後反之以御女八十一人而言九御知當九夕以數<lb/>
　凖之故九嬪以下皆九人當一夕也夫人自然當一夕是<lb/>
　十五日一徧三十日再徧與望數相期當以九人當一夕<lb/>
　半月之間百二十人俱徧後半月復然周而復始其説如<lb/>
<pb n="KR3j0045_WYG_029-2a"/>
　此不知其果然乎今貴公子多畜姬媵倚重於區區<lb/>
　之藥石伐真氣而助彊陽非徒無益反以速禍雖明<lb/>
　理君子如韓退之有所不免情慾之不可制如此故<lb/>
　士大夫以粉白黛緑喪身殞命何可勝數前覆後繼<lb/>
　曽不知悟射工狐狸工於迷人正自不能不爾嗚呼<lb/>
　安得廣成子之術告之哉<lb/>
　　檄楚相文<lb/>
張儀相秦為文檄楚相曰始吾從若飲我不盜而璧若<lb/>
<pb n="KR3j0045_WYG_029-2b"/>
　笞我若善守汝國我顧且盜而城此段文連五句用<lb/>
　我汝意其囘互若此甚與子胥謂夫差我令而父霸<lb/>
　等數語同<lb/>
　　石頭石城西塞<lb/>
有兩石頭一在豫章一在金陵在金陵者所謂鍾山龍<lb/>
　蟠石頭虎踞王處仲蘇峻之所據之地也在豫章者<lb/>
　即韓退之次石頭驛詩是也晉殷洪喬為豫章太守<lb/>
　去都之日得書百函次石頭悉投之水中吳曾漫録<lb/>
<pb n="KR3j0045_WYG_029-3a"/>
　謂傳言去都而不言次豫章疑投其書於金陵之石<lb/>
　頭爾非豫章也然而豫章有投書渚者後人意之耳<lb/>
　有兩石城一在金陵一在竟陵在金陵者即左思所<lb/>
　謂戎車次於石城者也在竟陵者即莫愁所居之城<lb/>
　也而周美成詞乃以金陵石城為莫愁事用無乃誤<lb/>
　乎有兩西塞一在霅川一在武昌案唐書張志和傳<lb/>
　謂顔真卿為湖州刺史志和來謁真卿以舟敝漏請更<lb/>
　之志和曰願浮家泛宅徃來苕霅間又志和詞中有<lb/>
<pb n="KR3j0045_WYG_029-3b"/>
　霅谿灣裏釣魚翁之句明此知志和之西塞正在霅<lb/>
　川而在武昌乃曹武成王用師之城洪内翰作西塞<lb/>
　漁社圖亦嘗辨此而漫録乃謂志和西塞在武昌所<lb/>
　見亦誤矣<lb/>
　　五言詩<lb/>
晉唐以來文人類多以五言詩起於李陵或者又引毛<lb/>
　詩五言之句謂李陵五言出於三百篇之詩僕謂是<lb/>
　則然矣徃徃李陵之詩首尾徹章皆以五言前此未<lb/>
<pb n="KR3j0045_WYG_029-4a"/>
　有攷耳僕觀徐陵玉臺新詠有枚乗雜詩九章皆五<lb/>
　言徹章此正明為五言詩者在李陵之前若是則豈<lb/>
　可謂五言詩起於李陵乎林少頴先生所類觀瀾集<lb/>
　收枚乗詩數章題曰古詩注謂不知時代又失姓氏<lb/>
　但云古詩林先生未見玉臺新詠故耳<lb/>
　　鶡冠子<lb/>
三山老人語録云性命生死之說自秦後賈誼獨窺其<lb/>
　奥其為長沙傅賦鵬自廣言千變萬化未始有極忽<lb/>
<pb n="KR3j0045_WYG_029-4b"/>
　然為人何足控摶化為異物又何足患小智自私賤<lb/>
　彼貴我達人大觀物無不可真人恬漠獨與道息釋<lb/>
　智遺形超然自䘮乗流則逝得坻則止其生兮若浮<lb/>
　其死兮若休泛乎若不繋之舟此語自漢以來皆不<lb/>
　能出其右漢文帝朝惟賈誼頴然獨出論性命盡天<lb/>
　地後世無以加也僕謂誼此等語皆出於鶡冠子案<lb/>
　袁淑真隠傳鶡冠子楚人隠居深山以鶡為冠號鶡<lb/>
　冠子著書言道家事馮諼事之顯於趙劉向亦載其<lb/>
<pb n="KR3j0045_WYG_029-5a"/>
　事前漢藝文志有鶡冠子一篇今所行四巻十五篇<lb/>
　如所謂中流失船一壺千金貴賤無常物使之然皆<lb/>
　出於是韓退之獨非其書以為好事者偽為是本反<lb/>
　用鵬賦以文飾之非誼之有取於此也晚進小生不<lb/>
　敢妄據此書書此以俟識者<lb/>
　　武王鏡銘<lb/>
唐太宗曰朕以銅為鑑可以正衣冠以人為鑑可以知<lb/>
　得失此正周武王之意案武王鏡銘曰以鏡自照者<lb/>
<pb n="KR3j0045_WYG_029-5b"/>
　見形容以人自照者知吉凶非出於此乎<lb/>
　　用張家故事<lb/>
張子野晚年多愛姬東坡有詩曰詩人老去鶯鶯在公<lb/>
　子歸來燕燕忙正均用張家故事也案唐有張君瑞<lb/>
　遇崔氏女於蒲崔小名鶯鶯元稹與李紳語其事作<lb/>
　鶯鶯歌漢童謠曰燕燕尾涏涏張公子時相見又曰<lb/>
　張祜妾名燕燕其事蹟與夫對偶精切如此鶯鶯對<lb/>
　燕燕已見於杜牧之詩曰緑樹鶯鶯語平沙燕燕飛<lb/>
<pb n="KR3j0045_WYG_029-6a"/>
　前輩用者皆有所祖魯直作蘇翰林出游詩曰人間<lb/>
　化鶴三千歳海上看羊十九年皆用本家故事而不<lb/>
　失之偏枯可以為法也僕嘗有一詞為張儀真夀曰<lb/>
　三傑後福夀兩無涯食乳相君功未既嫵睂京兆眷<lb/>
　方兹富貴莫推辭門兩㦸却棹一綸絲蓴菜秋風鱸<lb/>
　鱠美桃花春水鱖魚肥笑傲霅溪湄<lb/>
　　杜詩用玉盤二字<lb/>
吳曽漫録曰梁沈約詠梨詩摧折非所恡但令入玉盤<lb/>
<pb n="KR3j0045_WYG_029-6b"/>
　梁簡文朱櫻詩已麗金釵𤓰兼美玉盤橘故子美詩<lb/>
　竹裏行厨洗玉盤僕謂前後賦果蓏用玉盤字何可<lb/>
　勝數不獨此三人而已如江淹楊梅頌云為我羽翼<lb/>
　委君玉盤梁武帝詩玉盤著朱李金桮盛白酒梁簡<lb/>
　文橘詩無假存雕飾玉盤予自嘗徐摛橘詩愧以無<lb/>
　雕飾徒然登玉盤謝惠連橘賦受以玉盤登君子堂<lb/>
　吳均橘賦金衣之果亦委體於玉盤王維櫻桃詩中<lb/>
　使頻傾赤玉盤似此甚多不可縷舉漫録謂子美用<lb/>
<pb n="KR3j0045_WYG_029-7a"/>
　此二字起於沈約非也<lb/>
　　挽河洗兵<lb/>
吳曽漫録曰杜詩有洗兵馬末云安得壯士挽天河淨<lb/>
　洗甲兵長不用案説苑武王伐紂風霽而乗以大雨<lb/>
　散宜生諌曰此非妖與王曰非也天洗兵也僕觀梁<lb/>
　簡文詩洗兵逢驟雨送陣出黄雲裴行儉碑曰洗兵<lb/>
　諾真之水刷馬艸心之山此皆有洗兵之語所謂挽<lb/>
　天河語子美之前罕聞張説詩貫索挽河流<lb/>
<pb n="KR3j0045_WYG_029-7b"/>
　　一頓<lb/>
漫録曰食可以言頓世説羅友曰欲乞一頓食僕謂頓<lb/>
　字豈惟食可用如前漢書一頓而成是言事也唐書<lb/>
　打汝一頓是言杖也晉書一時頓有兩玉人是言人<lb/>
　也宋明帝王忱嗜酒時以大飲為上頓是言飲也豈<lb/>
　獨食哉續釋常談引世説以證一頓二字出處不知<lb/>
　二字已見前漢書矣<lb/>
　　陳平祖人故智<lb/>
<pb n="KR3j0045_WYG_029-8a"/>
陳平祖人故智如説漢王曰大王誠能出捐數萬斤金<lb/>
　行反間間其君臣疑其心破楚必矣此意出於尉繚<lb/>
　子尉繚子説秦王曰願大王母愛財物賂其羣臣以<lb/>
　亂其謀不過二三萬金即諸侯可盡矣又如當諸吕<lb/>
　用事之時日飲醇酒戲婦人此意出於信陵君信陵<lb/>
　君自知毁廢乃謝病不朝與賔客為長夜之飲飲醇<lb/>
　酒多近婦女日夜為樂平之二策無乃祖此乎石林<lb/>
　謂飲醇酒戲婦人以逺世故葢自陳平以來用此策<lb/>
<pb n="KR3j0045_WYG_029-8b"/>
　失記信陵君之事乎<lb/>
　　俗語有所自<lb/>
吳曽漫録曰江西俚俗罵人曰客作兒案陳從易寄荔<lb/>
　枝與盛㕘政詩橄攬為下輩枇杷客作兒僕謂斥受<lb/>
　雇者為客作已見於南北朝觀袁翻謂人曰邢家小<lb/>
　兒為人客作章表此語自古而然因知俗語皆有所<lb/>
　自近龔養正作續釋常談二十卷僕病其未廣更欲<lb/>
　續之未果姑疏大略於兹樓羅見南史噤門見晉書<lb/>
<pb n="KR3j0045_WYG_029-9a"/>
　主故見東漢人力見北史承受見後漢證左見前漢<lb/>
　相僕見吳書直日見禮記注門客見南北史察子見<lb/>
　唐書駔儈見前漢求食見左傳措大見唐書高手醫<lb/>
　見晉書小家子無狀子見前漢浮浪人見隋書茶博<lb/>
　士見語林酒家兒見欒布傳廚下兒見吳書家常使<lb/>
　令見衞子夫傳快活三郎見開元傳信録掉書袋見<lb/>
　南唐書同年友見劉禹錫集注齋襯錢年月日子入<lb/>
　粗入細看人睂睫見南北史近市無價見曽子巧詐<lb/>
<pb n="KR3j0045_WYG_029-9b"/>
　寜拙誠見説苑十指有長短痛惜皆相似見曹植詩<lb/>
　賣漿值天涼見姜子牙語近朱赤近墨黒見傅𤣥太<lb/>
　子箴積財千萬不如薄藝隨身教兒嬰孩教婦初來<lb/>
　見顔氏家訓生為人所咀嚼死為人所懽快見左雄<lb/>
　語舉頭三尺有神明見徐鉉語龍生龍鳯生鳯見丹<lb/>
　霞語對牛彈琴作死馬醫冷灰豆爆皆見禪録似此<lb/>
　等語不可枚舉今鄙俗語謂不在被中眠安知被無<lb/>
　邊而盧仝詩曰不予衾之眠信予衾之穿謂一日不<lb/>
<pb n="KR3j0045_WYG_029-10a"/>
　作一日不食而趙世家曰一日不作百日不食謂讓<lb/>
　一寸饒一尺則曹氏令曰讓禮一寸得禮一尺謂三<lb/>
　世仕宦方解著衣喫飯而曹氏令曰三世長者知被<lb/>
　服五世長者知飲食又如謂一雞死一雞鳴此語亦<lb/>
　有自也觀前漢郅都傳曰亡一姬復一姬疑是此意<lb/>
　譌一姬為一雞耳<lb/>
　　白鷗波浩蕩<lb/>
漫録曰東坡謂杜詩白鷗波浩蕩萬里誰能馴波乃没<lb/>
<pb n="KR3j0045_WYG_029-10b"/>
　字謂出沒於浩蕩間耳漫録謂予觀鮑照詩有翻浪<lb/>
　揚白鷗李頎詩有滄波雙白鷗二公言白鷗而繼以<lb/>
　波浪此又何邪僕謂善為詩者但形容渾涵氣象初<lb/>
　不露圭角玩味白鷗波浩蕩之語有以見滄浪不盡<lb/>
　之意且滄浪之中見一白鷗其浩蕩之意可想又何<lb/>
　待言其出沒邪改此一字反覺意局更與識者參之<lb/>
　或者又引鷗好沒為證僕案禽經鳬好沒鷗好浮<lb/>
　　東坡賞花詩<lb/>
<pb n="KR3j0045_WYG_029-11a"/>
漫録曰東坡賞花詩曰仙花不用剪刀裁國色朝酣夘<lb/>
　酒來太守問花花不語為誰零落為誰開南部新書<lb/>
　記嚴惲詩春光冉冉歸何處更向花前把一桮盡日<lb/>
　問花花不語為誰零落為誰開東坡全用此兩句僕<lb/>
　謂用前人一聨足以已意古人葢有此體觀宋子侯<lb/>
　董嬌嬈詩曰洛陽城東路桃李生路旁花花自相對<lb/>
　葉葉自相當而曹植豔歌曲曰出自薊北門遥望湖<lb/>
　池桑枝枝自相值葉葉自相當但易枝值二字而已<lb/>
<pb n="KR3j0045_WYG_029-11b"/>
　意則一也唐人詩多有此體如昌黎詩舉世盡從愁<lb/>
　裏老誰人肻向死前休而杜荀鶴則改一字曰誰人<lb/>
　肻向死前閒是也<lb/>
　　棠隂蠻榼<lb/>
頌人惠愛用棠隂事本召伯蔽芾甘棠之義據詩無隂<lb/>
　字然用棠隂字久矣如謝莊策文棠隂虛館梁簡文<lb/>
　詩棠隂君詎鄰是也又有一棠隂事見沈約碑曰痛<lb/>
　棠隂之不留注落棠山日入之地今人類知棠隂為<lb/>
<pb n="KR3j0045_WYG_029-12a"/>
　甘棠之隂而落棠山事鮮有知者白樂天詩有兩小<lb/>
　蠻事如楊栁小蠻腰即公侍姬也如曰小花蠻榼二<lb/>
　三升曰還攜小蠻去試覓老劉看此小蠻乃酒榼名<lb/>
　耳<lb/>
　　功參微管<lb/>
語有不當文理而承襲用之不以為異者如宋氏詔曰<lb/>
　謝元勲參微管陳蕭沇表曰功深微禹是也取微管<lb/>
　仲吾其被髪微禹吾其魚之謂而曰勲參微管功深<lb/>
<pb n="KR3j0045_WYG_029-12b"/>
　微禹似不當文理前此潘安仁詩嘗曰豈敢陋微管<lb/>
　謝𤣥暉詩微管寄明牧後此如劉義康傳臣以頑昧<lb/>
　獨獻微管傅亮碑道亞黄中功參微管似此用微管<lb/>
　甚多任彦昇彈文曰惟此庸固理絶言提取毛詩言<lb/>
　提其耳之義謂言提歇後語陳梁書中亦有是語<lb/>
　　不磷不緇<lb/>
論語磨而不磷涅而不緇今讀磷字多作去聲讀緇字<lb/>
　多作平聲而古來文人以磷字為平聲如摯虞傅咸<lb/>
<pb n="KR3j0045_WYG_029-13a"/>
　以至李杜元白之流皆然緇字作去聲協見沈約高<lb/>
　士贊今禮部押韻緇字只平聲一音葢當時未分四<lb/>
　聲故爾論語久要不忘平生之言要字合作去聲讀<lb/>
　故高適詩憶昔相逢論久要哂君與我輕常調曽文<lb/>
　清公詩久要不忘吾輩事交情自昔幾人全皆作去<lb/>
　聲用而張孟押韻作平聲收謬矣又如君子道長稱<lb/>
　物平施長字施字竝合作仄聲讀而傅咸韓退之詩<lb/>
　梁氏詔竝作平聲用天子萬乗諸經音訓皆作去聲<lb/>
<pb n="KR3j0045_WYG_029-13b"/>
　而傅咸高祖贊作平聲恊此類難一二記<lb/>
　　續釋常談<lb/>
龔養正著續釋常談僕恨其<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>羅未至推究未廣葢嘗<lb/>
　以耳目所及拾其遺者疏大略於前矣所謂推究未<lb/>
　廣者亦匪一端姑摘其顯然者言之如家貧親老則<lb/>
　引新序閭丘卬之語不知子路曽子葢嘗有是言如<lb/>
　痛入骨髓則引吳王濞鄒陽之語不知越句踐晉文<lb/>
　公夫人樊於期韓信亦有是語如親家公則引五代<lb/>
<pb n="KR3j0045_WYG_029-14a"/>
　史不知己見於北史淚闌干則引談藪魏元景不知<lb/>
　己見於吳越春秋人倫鑒則引南史不知己見於後<lb/>
　漢書所謂驕子所謂太公所謂博徒竝引後漢書不<lb/>
　知皆見於史記所謂姑夫引五代史不知己見於禮<lb/>
　記所謂姊夫引元氏集不知己見於三國志所謂市<lb/>
　買引魏略不知己見於田蚡傳所謂待罪引韓延夀<lb/>
　匡衡不知己見於季布所謂一通引獨斷不知己見<lb/>
　於仲長統所謂某甲引三國志不知己見於左傳注所<lb/>
<pb n="KR3j0045_WYG_029-14b"/>
　謂郎君引世説不知己見於後漢書焦仲卿詞此類<lb/>
　不一雖然天下之書豈能徧睹持尺寸之綆而欲窮<lb/>
　萬丈之泉多笑其不知量也<lb/>
　　養鷹化鳯<lb/>
陳登謂吕布曰登見曹公言待將軍譬如養虎當飽以<lb/>
　肉不飽則將噬人公曰不如卿言譬如養鷹饑則為<lb/>
　用飽則颺去權翼拾其説指慕容垂謂苻堅曰垂猶<lb/>
　鷹也饑則附人飽則颺去皇甫嵩謂董卓曰昔與公<lb/>
<pb n="KR3j0045_WYG_029-15a"/>
　為鴻鵠不意今日變為鳯凰范雲拾其説謂江祐曰<lb/>
　昔與將軍俱為黄鵠今將軍化為鳯凰<lb/>
　　唐突<lb/>
漫録曰律有唐突之罪按馬融長笛賦犇遯碭突注徒<lb/>
　郎切以唐為碭李白赤壁歌鯨鯢唐突留餘跡劉禹<lb/>
　錫鏡詩瓦礫來唐突此唐突字魏曹子建牛鬬詩行<lb/>
　彼土山頭歘起相搪突見太平廣記僕謂碭搪唐三<lb/>
　字不同皆一意爾東漢陳羣曰蕪菁唐突人蔘在諸<lb/>
<pb n="KR3j0045_WYG_029-15b"/>
　人之先正用此唐字若引曹子建詩用搪突字則魏<lb/>
　志子建謂韓宣豈應唐突列侯又用此唐字矣晉人<lb/>
　無鹽唐突西施之語乃用漢人之意豈但見於唐人<lb/>
　劉李二公而已漢碑有乗虛唐突之語孔融傳有唐<lb/>
　突宫掖<lb/>
　　青谿一曲製一弄<lb/>
琴書曰蔡邕嘉平初入青谿訪鬼谷先生所居有五曲<lb/>
　一曲制一弄有游仙曲緑水曲馬融甚異之文類俗<lb/>
<pb n="KR3j0045_WYG_029-16a"/>
　説曰郗僧施青谿中泛舟一曲處輒作一篇詩謝益<lb/>
　夀見其詩而嘆曰青谿之曲復何盡<lb/>
　　前輩與叔手帖<lb/>
漫録曰晏元獻與兄手帖曰殊再拜莊客至知大事禮<lb/>
　畢云云此外希順變不備殊再拜十一哥十一㛮僕<lb/>
　家有富鄭公一帖正與晏元獻一同前後皆云弼再<lb/>
　拜幾叔幾嬸乃知前輩以再拜二字施於尊長不肯<lb/>
　輕用而今人或用此二字則以為輕已雖平交亦不<lb/>
<pb n="KR3j0045_WYG_029-16b"/>
　敢況兄與叔乎<lb/>
　　集靈宫<lb/>
漫録曰文忠公集古録謂武帝集靈宫他書皆不見惟<lb/>
　見西嶽華山碑桓君山賦序云余少時從孝成帝出<lb/>
　祠甘泉河東見郊先置華隂集靈宫在華山下武帝<lb/>
　所立欲以懷集仙者僕觀三輔黄圖有集靈宫集仙<lb/>
　宫俱在華隂縣界豈得謂他書皆不載惟見華山碑<lb/>
　漫録引桓君山序見亦未廣也<lb/>
<pb n="KR3j0045_WYG_029-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0045_WYG_029-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　野客叢書卷二十九<lb/>
</p>
<p>
</p>
  </div>
</body>
</text>
</TEI>
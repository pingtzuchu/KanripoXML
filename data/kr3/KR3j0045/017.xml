<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷十七</head> <lb/>
    <p>
<pb n="KR3j0045_WYG_017-1a"/>
欽定四庫全書<lb/>
　野客叢書卷十七<lb/>
　　　　　　　　　　　　　宋　王楙　撰<lb/>
　　賀知章上昇<lb/>
賀知章傳云天寳初請為道士還鄉里詔許之賜鏡湖<lb/>
　剡川一曲既行帝賦詩皇太子百官餞送僕尋考㑹<lb/>
　稽集得明皇所為送賀老歸越之序與詩及朝士自<lb/>
　李適以下三十七人餞别之作是時正天寳三載正<lb/>
<pb n="KR3j0045_WYG_017-1b"/>
　月五日也青門祖帳冠盖如雲雖漢二疏無以加此<lb/>
　觀者如堵甚以為寵傳又謂卒年八十六僕觀徐鉉<lb/>
　序中謂有彭汭者於㑹稽郡之延夀院泥中得一石<lb/>
　乃許鼎所撰通和祖先生碑其間載賀監知章得攝<lb/>
　生之妙不死負笈賣藥如韓康伯近於台州上昇徧<lb/>
　於人聼元和己亥先生遇之云云此碑正元和間所<lb/>
　作相去未逺也不知何以言此然觀李白憶賀監詩<lb/>
　有云昔好桮中物今為松下塵又云人亡餘故宅空<lb/>
<pb n="KR3j0045_WYG_017-2a"/>
　有荷花生如白所云則是知章實死矣唐人好竒華<lb/>
　山女子事諸公誇詡不一使知章有上昇之事亦侈<lb/>
　大而言之不應隱沒而不傳也疑徐鉉所序之妄此<lb/>
　事正如江南野録載陳陶不死而曹松方干之徒皆<lb/>
　有哭陶詩之類也虛實不可深信如此<lb/>
　　藥名詩<lb/>
西清詩話云藥名詩起自陳亞非也東漢已有離合體<lb/>
　至唐始著藥名之號如張籍答鄱陽客詩云江臯嵗<lb/>
<pb n="KR3j0045_WYG_017-2b"/>
　暮相逢地黄葉霜前半夏枝子夜吟詩向松桂心中<lb/>
　萬事豈君知是也僕謂此説亦未深考不知此體已<lb/>
　著於六朝非起於唐也當時如王融梁簡文元帝庾<lb/>
　肩吾沈約竟陵王皆有至唐而是體盛行如盧受采<lb/>
　權張皮陸之徒多有之吴曾漫録謂藥名詩庾肩吾<lb/>
　沈約亦各有一者非始於唐所見亦未廣也本朝如<lb/>
　錢穆父黄山谷之輩亦多此作<lb/>
　　鳥名詩<lb/>
<pb n="KR3j0045_WYG_017-3a"/>
葉天經謂退之喚起窗全曙催歸日未西喚起催歸二<lb/>
　鳥名鳥名詩起此僕考之其體亦自六朝觀梁元帝<lb/>
　嘗有是作退之非祖此乎當時為雜體詩至不一也<lb/>
　梁元帝所作為多不但鳥名也如獸名歌曲名龜兆<lb/>
　名鍼穴名将軍名宫殿名屋名車名船名樹名草名<lb/>
　率皆有作鳥名詩如云晨鳧移去舸飛燕動歸橈獸<lb/>
　名詩如云水涉黄牛浦山過白馬津歌曲名詩如云<lb/>
　啼烏怨别鶴曙鳥憶還家龜兆詩如云土膏春氣生<lb/>
<pb n="KR3j0045_WYG_017-3b"/>
　倡女協春情此類甚多<lb/>
　　昬字<lb/>
世謂昬字合從民今有從氏者避太宗諱故爾僕觀唐<lb/>
　三藏聖教序正太宗所作褚遂良書其間重昬之夜<lb/>
　則從民初未嘗改民以從氏也謂避諱之説謬矣盖<lb/>
　俗書則然又觀温彦博墓志貞觀間歐陽詢書其後<lb/>
　言民部尚書唐檢云云當太宗時正字且不諱而况<lb/>
　所謂偏旁乎又有以見太宗不諱之徳<lb/>
<pb n="KR3j0045_WYG_017-4a"/>
　　善學桞下惠<lb/>
姚合詩曰相府旌旗天下尊汴水如今不復渾孟郊詩<lb/>
　曰自公領兹部山水無滓泥又曰君生霅水清君沒<lb/>
　霅水渾此等語皆祖老杜公來雪山重公去雪山輕<lb/>
　之意樂天詩曰安得萬里裘盡裹周四垠又曰我有<lb/>
　大裘長萬丈與君都盖洛陽人此又祖老杜安得廣<lb/>
　厦千萬間大庇寒士俱歡顔之意樂天可謂善學柳<lb/>
　下惠者<lb/>
<pb n="KR3j0045_WYG_017-4b"/>
　　後世珠少<lb/>
説者謂古者金多後世金少疑復歸山澤耳僕謂不然<lb/>
　寳物之豐耗係時之氣數此殆造化之妙有不容深<lb/>
　致詰者後世之少者非特金也如珠亦然古者動以<lb/>
　斗斛計項羽遺張良二斗孫權遺宗預一斛今人相<lb/>
　遺有二斗一斛者乎盧琳四王啟事曰張方劫帝西<lb/>
　遷輦真珠百餘斛今内府之儲又不知有百斛否金<lb/>
　猶有鎔鑄銷折之患珠則無所蠧耗雖南渡以前亦<lb/>
<pb n="KR3j0045_WYG_017-5a"/>
　不聞甚多不知安往此固難以理詰之者也以三分<lb/>
　之吴猶以一斛與人則當時珠多不言可知<lb/>
　　過與不及<lb/>
前輩有論盧懐慎身為宰相而妻子常至饑寒恐無是<lb/>
　理僕謂懐慎賢相固未可知然世間不可謂無此等<lb/>
　人僕因觀北史厙伏連為開府儀同三司其家富厚<lb/>
　妻病嘗以百錢買藥每恨之家口百餘盛夏人料食<lb/>
　米二升不給鹽菜常有饑色至死惟著敝褌而别藏<lb/>
<pb n="KR3j0045_WYG_017-5b"/>
　積絹至二萬匹而不動觀此一事固知世人往往有<lb/>
　過不及鮮有得中道者既有伏連之徒富厚而不忍<lb/>
　一錢用者又有劉毅之徒家無儋石而一擲輸百萬<lb/>
　者為大官而妻子常饑寒前此王晏裴子野祖鴻皆<lb/>
　然<lb/>
　　用管蘇事<lb/>
范鎮碑云韜律大理綜臯陶甫侯之風又云膺姿管蘇<lb/>
　靖共衛上洪氏謂盖法家者流也范史云律謝臯蘇<lb/>
<pb n="KR3j0045_WYG_017-6a"/>
　注以蘇忿生此云管蘇謂夷吾與忿生也此説似是<lb/>
　矣僕又觀州輔碑云昔管蘇之尹楚以直見疎劉梁<lb/>
　傳曰管蘇以憎忤取進此亦用管蘇事考新序楚共<lb/>
　王有疾告諸大夫曰管蘇犯我以義違我以禮云云<lb/>
　用此事亦未可知不然何以有靖共衛上之語<lb/>
　　漢碑疑字<lb/>
孫叔敖碑云視事一紀趙氏謂漢時令有在官一紀不<lb/>
　遷者洪氏謂前碑言臨縣一載此云一紀盖以一紀<lb/>
<pb n="KR3j0045_WYG_017-6b"/>
　為一年耳僕觀漢人文字罕有以一紀為一年用者<lb/>
　疑此祀字耳借紀為祀祀與紀字亦相似也毛詩終<lb/>
　南何有有紀有堂注紀音祀可證也又楊司𨽻碑云<lb/>
　髙祖受命興於漢中道由子午出散入秦建定厥位<lb/>
　以漢詆焉歐公謂詆字未詳洪氏謂詆音抵不釋其<lb/>
　義僕疑此借用氏字耳非抵字也盖詆字言從氏非<lb/>
　從氐然漢碑多以氏為<graphic n="KR2601" url="https://raw.githubusercontent.com/kanripo/KR-Gaiji/master/images/KR2601.png" mimeType="image/png"/>既加以女安知其不加以<lb/>
　言邪漢書妖字寫作訞以言易女可據也謂漢氏猶<lb/>
<pb n="KR3j0045_WYG_017-7a"/>
　言虞氏夏氏耳又成陽臺碑云五運精還漢受濡期<lb/>
　歐公謂莫曉漢受濡期之義僕謂濡猶言延也言漢<lb/>
　家受基業延長爾史晨饗孔廟碑亦云大漢延期彌歴<lb/>
　萬億是亦此意前輩學問甚非後世小生所敢望其<lb/>
　萬分一然亦間有一時見不到處兹三者管見如此<lb/>
　又未知是否姑著於兹以俟博聞君子<lb/>
　　潘安仁言遁逃字<lb/>
前漢書賈生傳云九國之師遁巡而不敢進師古注遁<lb/>
<pb n="KR3j0045_WYG_017-7b"/>
　巡謂疑出而郄退也遁音千旬反流俗書本巡字誤<lb/>
　作逃讀者因為遁逃之義潘安仁西征賦曰遁逃以<lb/>
　奔竄誤矣僕謂師古是未深考耳史記之文曰九國<lb/>
　之師逡巡遁逃而不敢進又曰月氏遁逃而常怨匈<lb/>
　奴曰豫讓遁逃山中遁逃二字馬遷屢用之矣前漢<lb/>
　匈奴傳戎狄遁逃竄伏陳湯傳單于遁逃逺舍其義<lb/>
　正與史記一同遁逃字又見於班固之筆矣不可謂<lb/>
　安仁之誤也推而上之如荀卿管仲推而下之如張<lb/>
<pb n="KR3j0045_WYG_017-8a"/>
　説王維之徒皆有是語又不特見於班固之書而已<lb/>
　杜子美詩曰近聞犬戎逺遁逃曰漢隂槎頭逺遁逃<lb/>
　而注詩者謂遁逃之語出於蕭望之傳又誤矣<lb/>
　　崖蜜<lb/>
東坡橄㰖詩曰待得㣲甘回齒頰已輸崖蜜十分甜冷<lb/>
　齋夜話謂事見鬼谷子崖蜜櫻桃也漫叟漁隱諸公<lb/>
　引本草石崖間蠭蜜為證僕謂坡詩為橄㰖而作疑<lb/>
　以櫻桃對言世謂棗與橄㰖爭曰待爾回味我已甜<lb/>
<pb n="KR3j0045_WYG_017-8b"/>
　了正用此意蠭蜜則非其類也固自有言蠭蜜處如<lb/>
　張衡七辯云沙餳石蜜乃其等類閩王遺髙祖石蜜<lb/>
　十斛此亦一石蜜也僕嘗考之石蜜有數種本草謂<lb/>
　崖石間蠭蜜為石蜜必有所謂乳餳為石蜜者廣志<lb/>
　謂蔗汁為石蜜其不一如此崖石一義又安知古人<lb/>
　不以櫻桃為石蜜乎觀魏文帝詔曰南方有龍眼荔<lb/>
　枝不比西園蒲萄石蜜以龍眼荔枝相對而言此正<lb/>
　櫻桃耳豈餳蜜之謂邪坡詩所言當以此為證<lb/>
<pb n="KR3j0045_WYG_017-9a"/>
　　原道中語<lb/>
韓退之原道有曰道與徳為虚位或者往往病之謂退<lb/>
　之此語似入於佛老僕謂不然退之之意盖有所自<lb/>
　其殆祖後漢徐幹中論乎幹有虚道一篇亦曰人之<lb/>
　為徳其猶虚器與器虚則物注滿則止焉故君子常<lb/>
　虚其心而受之退之所謂虚位即幹所謂虚器也言<lb/>
　雖異而意則一<lb/>
　　一抔土事<lb/>
<pb n="KR3j0045_WYG_017-9b"/>
駱賔王代李敬業檄斥武后云一抔之土未乾六尺之<lb/>
　孤安在一抔字正用前漢書張釋之所謂盗長陵一<lb/>
　抔土事據注步侯切乃裒字今人不曉者讀為杯盞<lb/>
　之杯僕觀歐陽行周集有或掬一杯土焉或翦一枝<lb/>
　材焉劉禹錫詩血汚城西一杯土歐陽詢藝文類聚<lb/>
　於杯門編入長陵一抔土事是知明以抔字為杯盞<lb/>
　字用矣僕又考之古詞中有以酒杯字作抔土字押<lb/>
　者如隴西行是也因知古人嘗以此二字通用<lb/>
<pb n="KR3j0045_WYG_017-10a"/>
　　羅珦事<lb/>
胡氏雜記云紹興間淮人有得唐碑一段乃羅珦為夀<lb/>
　州日所立者考新唐書羅珦傳但嘗為廬州刺史不<lb/>
　聞為夀州疑别一人僕得權文公所著羅珦墓志考<lb/>
　之珦嘗刺廬夀二州自夀以治行第一就加御史中<lb/>
　丞入為司農卿京兆尹今唐書但言自廬州再遷京<lb/>
　尹亦不聞中丞司農之除其疎鹵如此珦表表循吏<lb/>
　所紀尚且如此况其他乎故僕毎觀人文集與夫碑<lb/>
<pb n="KR3j0045_WYG_017-10b"/>
　刻所以深致意於稽考者正以此也又如碑言珦為<lb/>
　廬日強家占田而窶人無告鄉校廢落而冗吏猥多<lb/>
　病者舍醫事淫祀公皆去其弊而傳但言珦為廬日<lb/>
　民間病者舍醫禱淫祀下令止之可謂舍其大而言<lb/>
　其細者又考合肥志亦曰珦為廬江七年遷夀陽<lb/>
　　北固懐古詩<lb/>
李徳裕北固懐古詩曰自有此山川於今幾太守近世<lb/>
　二千石畢公宣化厚丞相量納川平陽氣衝斗三賢<lb/>
<pb n="KR3j0045_WYG_017-11a"/>
　若時雨所至躋仁夀注畢構政事為開元第一丞相<lb/>
　陸象先平陽齊澣三賢皆為此郡僕考之傳獨象先<lb/>
　不聞為潤州此恐史之佚耳畢構中宗景龍初為潤<lb/>
　州政有惠愛景龍末召為御史大夫謂政事為景龍<lb/>
　間第一可也<lb/>
　　木易非姓楊字<lb/>
今人稱姓楊人為木易案楊氏姓文左從木右從昜非<lb/>
　從易周易之易乃從日月此昜亦陽字耳今人書鄱<lb/>
<pb n="KR3j0045_WYG_017-11b"/>
　陽有省文為番昜者盖知此意僕觀真誥其間有為<lb/>
　姓楊人作離合書曰偃息盛木玩執周書其意謂周<lb/>
　書為易木加易即楊字也乃知以木易為楊姓其誤<lb/>
　久矣不知左右之字文皆非<lb/>
　　束脩<lb/>
吳曽漫録曰論語自行束脩以上吾未嘗無誨焉前輩<lb/>
　多以束脩為束脯余按後漢馬援杜詩延篤傳注皆<lb/>
　謂年十五束𢃄脩飾之意乃知以束脩為束脯者非<lb/>
<pb n="KR3j0045_WYG_017-12a"/>
　是僕謂後漢傳注出於唐人之説未可以為據觀鹽<lb/>
　鐵論桑𢎞羊曰臣結髪束脩得宿衛此正明騐漢人<lb/>
　之語以束脩為束帶脩飾矣且在馬援諸人之先可<lb/>
　無疑者然又觀北史劉焯不行束脩未嘗有所教誨<lb/>
　此又可以騐程門諸先生之説要之二説皆通不可<lb/>
　謂束脩為束脯非也唐六典國子生初入置束帛者<lb/>
　束脩之禮通典州學生束脩之禮注束帛一篚一匹<lb/>
　脯一案五脡學生皆服青衿<lb/>
<pb n="KR3j0045_WYG_017-12b"/>
　　語益精明<lb/>
韋蘇州詩曰西施且一笑衆女安得妍而白樂天詩曰<lb/>
　迴眸一笑百媚生六宮粉黛無顔色杜子美詩曰須<lb/>
　臾九重真龍出一洗萬古凡馬空而東坡頌曰奮鬛<lb/>
　長鳴萬馬皆瘖等一意耳其後用之益精明僕嘗用<lb/>
　是語為一聨云六宫無色迴眸笑萬馬皆瘖奮鬛鳴<lb/>
　吳曽漫録謂樂天迴眸一笑百媚生盖祖李白清平<lb/>
　詞一笑皆生百媚之語僕謂李白之語又有所自觀<lb/>
<pb n="KR3j0045_WYG_017-13a"/>
　江總迴身轉佩百媚生揷花照鏡千嬌出意又出此<lb/>
　　二李詩<lb/>
雪浪齋日記謂六一居士詩人烟寒橘柚秋色老梧桐<lb/>
　豈不似少陵僕觀是聨乃李太白登宣城北樓詩非<lb/>
　六一也石林詩話謂開簾風動竹疑是故人來與徘<lb/>
　徊花上月空度可憐宵此兩聨雖小説實佳句僕謂<lb/>
　上聨在李君虞集中此即古詞風吹窗簾動疑是所<lb/>
　歡來之意梁費昶亦曰簾動意君來柳惲曰颯颯秋<lb/>
<pb n="KR3j0045_WYG_017-13b"/>
　桂響非君起夜來麗情集曰待月西廂下迎風戸半<lb/>
　開拂牆花影動疑是玉人來齊謝朓懐故人詩離居<lb/>
　方嵗月故人不在兹清風動簾夜明月照窗時皆一<lb/>
　意也又花月徘徊之語亦出於古詞意<lb/>
　　福不盈眦<lb/>
隱居詩話曰詩戒蹈襲古人意亦有襲而愈工魏人章<lb/>
　奏曰福不盈眦禍将溢世韓退之則曰歡華不滿眼<lb/>
　咎責塞兩儀僕謂福不盈眦禍溢於世乃班固答賔<lb/>
<pb n="KR3j0045_WYG_017-14a"/>
　戲見西漢敘傳袁術議稱尊號嘗引以為言此語非<lb/>
　出於魏人之口鮑照河清頌曰物不盈眦美溢金石<lb/>
　　古人名詩<lb/>
石林詩話曰荆公詩莫嫌柳渾青終恨李太白以古人<lb/>
　姓名藏句中或謂前無此體自公始見余讀權徳輿<lb/>
　集見其一篇知徳輿有此體僕謂此體其源流亦出<lb/>
　於六朝至唐而著不但徳輿也如皮日休陸龜蒙等<lb/>
　皆有此作<lb/>
<pb n="KR3j0045_WYG_017-14b"/>
　　一句中對偶<lb/>
容齋續筆曰唐人詩文或於一句中自成對偶謂之當<lb/>
　句對盖起於楚詞蕙蒸蘭藉桂酒椒漿桂棹蘭枻散<lb/>
　氷積雪自齊梁以來江文通庾子山諸人亦如此僕<lb/>
　謂此體亦出於三百篇之詩不但楚詞也如𤣥衮赤<lb/>
　舄鈎膺鏤鍚朱英緑縢二矛重弓之類是焉<lb/>
　　作文受謝<lb/>
續筆曰作文受謝自晉宋以來有之至唐始盛李邕尤<lb/>
<pb n="KR3j0045_WYG_017-15a"/>
　長碑碣天下多齎金帛求其文僕謂此亦未之考耳<lb/>
　作文受謝非起於晉宋乞米受金為人作傳不足道<lb/>
　也觀陳皇后失寵於漢武帝别在長門宫聞司馬相<lb/>
　如天下工為文奉黄金百斤為文君取酒相如因為<lb/>
　文以悟主上皇后復得幸此風西漢已然孫登相如<lb/>
　賦曰長門得賜金<lb/>
　　周孔醒醉<lb/>
後漢周澤為太常清修時人為之語曰一嵗三百六十<lb/>
<pb n="KR3j0045_WYG_017-15b"/>
　日三百五十九日齋一日不齋醉如泥南史孔顗明<lb/>
　曉政事判决無壅衆為之説曰孔公一月二十九日<lb/>
　醉勝他二十九日醒一則一年一日醉一醉如此不<lb/>
　曉事一則一月一日醒一醒如此辦事二事正相反<lb/>
　人性不同如此僕嘗效程子山作酒牓其間一聨云<lb/>
　一月二十有九日笑人世之太狂百年三萬六千場<lb/>
　容我生之長醉<lb/>
　　銀甕酒庫<lb/>
<pb n="KR3j0045_WYG_017-16a"/>
都下有銀甕酒庫或問何謂僕考瑞應圖王者宴不及<lb/>
　醉則銀甕呈祥盖取此意真州郡齋舊有酒名謂之<lb/>
　花露人亦莫曉僕讀姚合詩味輕花上露色似洞中<lb/>
　泉得非取此乎又太真妃宿酒初消吸花露以潤肺<lb/>
　見開元遺事<lb/>
　<lb/>
　<lb/>
　<lb/>
<pb n="KR3j0045_WYG_017-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　野客叢書卷十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷八</head> <lb/>
    <p>
<pb n="KR3j0045_WYG_008-1a"/>
欽定四庫全書<lb/>
　野客叢書卷八<lb/>
　　　　　　　　　　　　　宋　王楙　撰<lb/>
　　南嶽首陽歴山塗山<lb/>
張翠微云南嶽有三一衡陽之衡山二廬江之霍山三<lb/>
　舒州之灊山漢武帝以衡陽遼曠故移其神於廬江<lb/>
　今土俗皆號為南嶽又九域志云舒州懐寜縣有灊<lb/>
　山為漢之南嶽一名天柱山即漢武登灊天柱山是<lb/>
<pb n="KR3j0045_WYG_008-1b"/>
　也僕謂南嶽有二也非三也舒之南嶽即廬之南嶽<lb/>
　非有異也案廬州古廬子國即春秋舒國之地張揖<lb/>
　廣雅曰天柱謂之霍山地理志曰天柱在廬江濳縣<lb/>
　漢武帝移嶽神於天柱天柱亦為霍山是則霍山與<lb/>
　天柱一而已南嶽豈三邪首陽山有三一蒲阪二隴<lb/>
　西三洛陽論語註以蒲阪為夷齊所餓之地以僕考<lb/>
　之洛陽者為是阮瑀弔伯夷曰適彼洛師瞻彼首陽<lb/>
　敬弔伯夷論語註謂蒲阪非也歴山有四一河中府<lb/>
<pb n="KR3j0045_WYG_008-2a"/>
　二齊州歴城縣三冀州四濮州雷澤縣皆有舜之遺<lb/>
　蹟翠㣲考異以濮陽之歴山正舜耕之所塗山亦有<lb/>
　四一㑹稽二渝州三濠州鍾離縣四宣州當塗縣皆<lb/>
　立禹廟翠微考異以宣之當塗正禹之娶所<lb/>
　　種田養蠶<lb/>
嵇叔夜養生論曰夫田種者一畝十斛謂之良田此天<lb/>
　下之通稱也不知區種可百餘斛安有一畆收百斛<lb/>
　米之理前漢食貨志曰治田勤則畆益三升不勤損<lb/>
<pb n="KR3j0045_WYG_008-2b"/>
　亦如之一畆而損益三升又何其寡也僕甞以二説<lb/>
　而折之理俱有一字之失嵇之所謂斛漢之所謂升<lb/>
　皆斗字耳盖漢之𨽻文書斗為斗字文絶似升字漢<lb/>
　史書斗字為㪷字字文又近於斛字恐皆傳冩之誤<lb/>
　左太冲吳都賦曰國稅再熟之稻鄉貢八蠶之綿注<lb/>
　謂有蠶一嵗八育僕按廣記日南一嵗八蠶以其地<lb/>
　暖故爾俞益期牋曰日南蠶八熟張文昌桂州詩曰<lb/>
　有地多生桂無時不飬蠶此言可驗矣而海物異名<lb/>
<pb n="KR3j0045_WYG_008-3a"/>
　記乃謂八蠶共作一繭與前説異<lb/>
　　二老歸周<lb/>
文選載此文翰注則曰太公歸文王而周業盛是為一<lb/>
　老不聞其二老李善引伯夷與太公為二老誤矣且<lb/>
　伯夷去絶周粟死於首陽奈何云歸周也揚雄言二<lb/>
　老亦用事之誤也僕謂翰未讀孟子及史記耳孟子<lb/>
　曰伯夷避紂居北海之濵聞文王作興曰盍歸乎來<lb/>
　吾聞西伯善養老者太公避紂居東海之濵聞文王<lb/>
<pb n="KR3j0045_WYG_008-3b"/>
　作興曰盍歸乎來吾聞西伯善養老者二老天下之<lb/>
　大老而歸之其子焉往伯夷太公非二老乎史記載<lb/>
　伯夷叔齊聞西伯善養老而歸之及至西伯卒武王<lb/>
　載文王木主而東伐紂夷齊諫焉及平殷天下宗周<lb/>
　夷齊恥之竟不食周粟餓死於首陽山則知伯夷始<lb/>
　嘗歸周不食周粟餓死首陽乃其後來耳孰謂伯夷<lb/>
　未嘗歸周也李翰以為揚雄用事之誤自不深考陶<lb/>
　淵眀引孟子此數語謂出尚書大傳知孟子引逸書<lb/>
<pb n="KR3j0045_WYG_008-4a"/>
　之詞<lb/>
　　蒼茫作上聲<lb/>
東坡詩曰蒼茫瞰奔流又曰愁度奔河蒼茫間趙注謂<lb/>
　蒼茫兩字古人用之皆是平聲而先生所用乃是仄<lb/>
　聲蒼字廣韻音麤朗反而茫字上聲皆不收不知先<lb/>
　生所用出處以竢博聞僕觀揚雄校獵賦鴻濛沆茫<lb/>
　字音莽白樂天雪詩寒銷春蒼茫又曰野道何茫蒼<lb/>
　注竝音上聲近時蘓子美詩亦曰淮天蒼茫背殘臘<lb/>
<pb n="KR3j0045_WYG_008-4b"/>
　江上委蛇逢舊春自注蒼茫仄聲茫作仄用似此甚<lb/>
　多<lb/>
　　蔡邕<lb/>
蔡邕傳曰光和元年七月詔邕與光禄大夫楊賜等詣<lb/>
　金馬門問災異邕悉心以對事悉在五行志注云其<lb/>
　志今亾而續漢志引蝗蟲及雌雞二事而已僕考邕<lb/>
　集當時答詔問凡有八事一虹蜺二白衣入徳陽門<lb/>
　三雌雞化雄四日蝕地動風雨不時疾癘流行迅風<lb/>
<pb n="KR3j0045_WYG_008-5a"/>
　折樹五星辰錯謬六蝗蟲冬出七平城門武庫屋壊<lb/>
　八令邕分别皁嚢封上勿漏所問邕對悉有據依皆<lb/>
　傳所不載傳文謂獻帝遷都長安董卓賔客欲尊卓<lb/>
　比太公稱尚父邕以為宜須闗東平定然後議之觀<lb/>
　集中有表太尉董公為相國一表其詞甚切謂卓功<lb/>
　㕘周霍而止於三事無異於衆宜以為相國位在太<lb/>
　傅上帶劒履上殿入朝不趨亦傳所不聞乃知異時<lb/>
　卓為相國正邕之所啟也<lb/>
<pb n="KR3j0045_WYG_008-5b"/>
　　僧孺徐昕佚事<lb/>
南部新書云牛僧孺三貶至循州本傳不言漏略也僕<lb/>
　驗牛公墓志與夫神道碑知新書所説信然墓志云<lb/>
　河南少尹吕述與李太尉書言劉稹破報至公出聲<lb/>
　歎恨上見述書自十月至十二月公凡三貶至循州<lb/>
　員外長史神道碑亦云素忌公者媒蘖公與劉從諫<lb/>
　反上怒旬月三貶公至循州長史僕又觀韓雲卿所<lb/>
　撰徐昕碑云昕為并州録事㕘軍相國姚元之為法<lb/>
<pb n="KR3j0045_WYG_008-6a"/>
　曹部人誣元之以反狀天后臨朝方樹刑威詔公按<lb/>
　詰公表直之則天大怒將貽鼎鑊終能辨正而出昕<lb/>
　有如是偉操唐史不載其事昕即有功從弟也有功<lb/>
　能全仁恕於雷震之朝史氏甚見嘉美而昕事亦然<lb/>
　没而不載可謂得於其兄失於其弟也<lb/>
　　誤引畢萬後<lb/>
曹子建作王仲宣誄曰流裔畢萬末胄稱王厥姓斯氏<lb/>
　條分葉散世滋芳烈揚聲秦漢向注秦有王離王翦<lb/>
<pb n="KR3j0045_WYG_008-6b"/>
　漢有五侯是揚聲也僕按王粲係畢公髙之後萬封於<lb/>
　魏後十代文侯盛至孫稱惠王因以王為氏而秦之<lb/>
　離翦自周太子晉之後漢之五侯自齊田和之後此<lb/>
　三𣲖元不相干而此引離翦五侯為畢氏裔條分葉<lb/>
　散失也故新莾姚之孫以姚媯陳田王氏五姓為宗<lb/>
　室且禁元城王氏勿與四姓為婚而已自取王訢之<lb/>
　女魏東萊王基為子納太原王沉女皆不以為嫌盖<lb/>
　知此也庾信作宇文傑墓志亦有是誤文苑策問曰<lb/>
<pb n="KR3j0045_WYG_008-7a"/>
　巨君之姓曽非馭鶴之苗<lb/>
　　童烏己巳<lb/>
童烏舊説謂揚子雲之子小名有一老先生讀法言謂<lb/>
　吾家之童為一句烏連乎字作嗚呼字讀謂歎聲也<lb/>
　似亦理長僕觀後漢鄭固碑曰大男有揚烏之才年<lb/>
　七嵗而夭蘇順賦童烏何夀之不將是時去子雲未<lb/>
　逺所舉想不謬於是知童烏為子雲之子小名又觀<lb/>
　韓退之作薛公達墓志集本云以公儀之子為我後<lb/>
<pb n="KR3j0045_WYG_008-7b"/>
　石本作以公儀之子巳已後我趙徳夫謂巳已盖其<lb/>
　小字僕觀金石録中唐人碑刻最多考其人名姓字<lb/>
　與今本傳率多差謬或以字為名或以名為字或添<lb/>
　减不同似此類十居七八唐距此二三百年姓字顯<lb/>
　然著於史策者尚爾不可辨况所謂小名小字者哉<lb/>
　此猶暗昧難以稽考南史王詢亦小字童烏<lb/>
　　魯直詩體<lb/>
魯直詩曰管城子無食肉相孔方兄有絶交書今謂此<lb/>
<pb n="KR3j0045_WYG_008-8a"/>
　體魯直剏見僕謂不然唐詩此體甚多張祜曰賀知<lb/>
　章口徒勞説孟浩然身更不疑李益曰桞吳興近無<lb/>
　消息張長公貧苦寂寥貫休曰郭尚父休誇塞北裴<lb/>
　中令莫説淮西杜荀鶴曰卷一箔絲供釣線種千林<lb/>
　竹作漁竿皆此句法也讀之似覺齟齬其實恊律<lb/>
　　禁用黄<lb/>
禁門曰黄闥公府曰黄閣郡治曰黄堂三公黄閣前史<lb/>
　無其義人往往不得其説案禮記士韠與天子同公<lb/>
<pb n="KR3j0045_WYG_008-8b"/>
　侯大夫則異鄭𤣥注士賤與君同不嫌也朱門洞啓<lb/>
　當陽之正色三公之與天子禮秩相亞故黄其閣以<lb/>
　示嫌盖是漢制張超與陳公牋拜黄閣將有日是也<lb/>
　此見沈約宋志而衛宏漢儀亦謂丞相聽事閣曰黄<lb/>
　閣或者不暁謂三公近於君故謂黄閣然名為黄閣<lb/>
　初非用黄僕又考南史何尚之與婢共洗黄閣益信<lb/>
　黄閣非虛名也郡治之黄堂由春申君在郡塗雌黄<lb/>
　以厭火災遂為黄堂故事外臣下室廬鮮有謂黄者<lb/>
<pb n="KR3j0045_WYG_008-9a"/>
　然服飾猶未之禁往往臣下亦通用之自唐髙祖武<lb/>
　徳初用隋制天子常服黄袍遂禁士庻不得服而服<lb/>
　黄有禁自此始至眀皇天寳間因韋韜奏御案牀褥<lb/>
　望去紫用黄制而臣下一切不得用黄矣敕舊用白<lb/>
　紙唐髙宗上元間以施行之制既為永式白紙多蠧<lb/>
　遂改用黄除拜將相制書用黄麻紙其或學士制不<lb/>
　自中書出故獨用白麻紙所以有黄麻白麻之異也<lb/>
　詔晉時多用青紙見楚王倫太子遹等傳故劉禹錫<lb/>
<pb n="KR3j0045_WYG_008-9b"/>
　詩曰優詔發青紙表亦用黄紙觀前燕録載岷山公<lb/>
　黄紙上表北史邢邵為人作表自買黄紙寫送之因<lb/>
　知古者上下所書之紙不拘如此李肇翰林志曰凡<lb/>
　賜予徴召宣索處分曰詔用白藤紙撫軍旅曰書用<lb/>
　黄麻紙道觀薦告詞文用青藤紙謂之青詞凡諸陵<lb/>
　薦告上表用白麻紙石林燕語曰唐中書制詔有四<lb/>
　畫紙而施行者曰發曰敕用黄麻紙承旨而行者曰<lb/>
　敕牒用黄藤紙赦書用涓黄紙或云取其不蠧也東<lb/>
<pb n="KR3j0045_WYG_008-10a"/>
　齋雜記治平間以舘中書多蠧更以黄紙寫又知易<lb/>
　白以黄者往往以避蠧之故非專為君命而然<lb/>
　　晉鄭焉依<lb/>
左傳晉鄭焉依焉今讀為延字非嫣字也然觀庾信有<lb/>
　晉鄭靡依之語是讀為嫣字矣考顔氏家訓諸子書<lb/>
　焉字鳥名或云語詞皆音嫣自葛洪用字苑分焉字<lb/>
　音訓若訓何訓安當音嫣如於焉嘉客於焉逍遥焉<lb/>
　用佞焉得仁之類是也如送句及助語當音延如有<lb/>
<pb n="KR3j0045_WYG_008-10b"/>
　民人焉晉鄭焉依之類是也江南至今分為二音河<lb/>
　北混為一音然則晉鄭焉依者謂晉鄭相依耳焉者<lb/>
　語助而庾信謂靡依則失其義<lb/>
　　徐彭年謬論<lb/>
世傳徐彭年家範率多謬論開元錢一也謂明皇時有<lb/>
　富民王元寳因命鑄錢司皆書其名遂有元寳字舉<lb/>
　世皆以為寳也其後又云通寳此錢背有指甲文者<lb/>
　開元皇帝時鑄楊妃之爪甲也僕謂二説不然按開<lb/>
<pb n="KR3j0045_WYG_008-11a"/>
　元通寳乃唐髙祖武徳中鑄所謂爪甲痕者乃文徳<lb/>
　皇后非楊妃也其錢字文或循環讀為開通元寳彭<lb/>
　年既謂元寳字用王元寳名則是錢為開通矣非開<lb/>
　元也安可指為開元皇帝時錢邪又豈有國家鑄錢<lb/>
　而書王元寳之名乎彭年不知何所據而謬為此説<lb/>
　僕觀玉泉子載錢文有元寳名因呼為王元寳疑徐<lb/>
　誤引此<lb/>
　　開元乾元二錢<lb/>
<pb n="KR3j0045_WYG_008-11b"/>
僕嘗怪開元錢流傳至今四五百年而於諸錢之中最<lb/>
　佳且多因而考之唐之錢見於今者有二開元通寳<lb/>
　與夫乾元重寳案食貨志開元通寳髙祖時鑄徑八<lb/>
　分得輕重小大之中其文以八分篆𨽻三體洛并幽<lb/>
　益桂等州皆置監賜秦王齊王三罏右僕射裴寂一<lb/>
　罏髙宗復行開元通寳錢天下皆鑄之𤣥宗亦鑄此<lb/>
　錢京師藏皆徧天下而乾元重寳錢肅宗命第五琦<lb/>
　鑄錢徑一寸毎緡重十斤與開元通寳㕘用以一當<lb/>
<pb n="KR3j0045_WYG_008-12a"/>
　十琦為相後命絳州鑄此錢徑一寸二分每緡重二<lb/>
　十斤與開元通寳竝行以一當十乾元錢惟肅宗朝<lb/>
　鑄而開元錢鑄於累朝所以至今尚多<lb/>
　　事見於前<lb/>
被甲上馬以示可用人知馬援不知其事先見於亷頗<lb/>
　葬母擇萬家之地人知韓信不知其事先見於秦太<lb/>
　后日暮塗逺倒行逆施人知主父偃不知其事先見<lb/>
　於伍子胥髙鳥盡良弓藏人知韓信不知其事先見<lb/>
<pb n="KR3j0045_WYG_008-12b"/>
　於范蠡飲醇酒弄婦女人知陳平不知其事先見於<lb/>
　信陵君敗軍之將不可語勇人知廣武君以此對韓<lb/>
　信不知范蠡以此語越人不知佞人為誰人知唐太<lb/>
　宗以此斥宇文士及不知魏帝以此語髙歡此類至<lb/>
　多姑舉其略案史記伍子胥傳前漢主父偃傳皆曰<lb/>
　日暮途逺吾故倒行逆旅之於道也誤以施字為旅<lb/>
　字多於道二字史記主父偃傳作倒行㬥施之<lb/>
　　明妃事<lb/>
<pb n="KR3j0045_WYG_008-13a"/>
明妃事前漢匈奴傳所載甚略但曰竟寜元年單于入<lb/>
　朝願壻漢氏元帝以後宫良家子王嬙字昭君賜單<lb/>
　于單于驩喜如此而已而西京雜記甚詳曰元帝後<lb/>
　宫既多不得常見乃使畫工圗形按圗召幸之皆賂<lb/>
　畫工多者十萬少者亦不减五萬獨王嬙不肯遂不<lb/>
　得見後匈奴入朝求美人為閼氏於是上按圖以昭<lb/>
　君行及去召見貌為後宫第一善應對舉止閑雅帝<lb/>
　悔之而名籍已定帝重失信於外國故不復更人乃<lb/>
<pb n="KR3j0045_WYG_008-13b"/>
　窮竟其事畫工毛延夀等皆棄市後漢匈奴傳載此<lb/>
　與記小異曰初元帝時以良家子選入掖庭時呼韓<lb/>
　邪來朝帝敕以宫女五人賜之昭君入宫數嵗不得<lb/>
　見御積悲怨乃請掖庭令求行呼韓邪臨辭大㑹帝<lb/>
　召五女示之昭君豐容靚飾光明漢宫顧景裴回竦<lb/>
　動左右帝見大驚意欲留之而難於失信如雜記則<lb/>
　是昭君因不賂畫工之故致元帝誤選已而行如後<lb/>
　漢所説則是昭君因乆不得見御故發憤自請而行<lb/>
<pb n="KR3j0045_WYG_008-14a"/>
　二説既不同而後漢且不聞毛延夀之説樂府解題<lb/>
　所説近西京雜記琴操所説近後漢匈奴傳然其間<lb/>
　又自有不同琴操謂單于遣使朝賀帝宴之盡召後<lb/>
　宫問誰能行者昭君盛飾請行如琴操所言則單于<lb/>
　使者來朝非單于來朝也昭君在帝前自請行非因<lb/>
　掖庭令請行也其相戾如此此事前漢既略當以後<lb/>
　漢為正其他紛紛不足深據<lb/>
　　嵇康集<lb/>
<pb n="KR3j0045_WYG_008-14b"/>
嵇康傳曰康喜談理能屬文撰髙士傳贊作太師箴聲<lb/>
　無哀樂論僕得毘陵賀方回家所藏繕寫嵇康集十<lb/>
　卷有詩六十八首今文選所載康詩才三數首選惟<lb/>
　載康與山巨源絶交書一首不知又與吕長悌絶交<lb/>
　一書選惟載養生論一篇不知又有與向子期論飬<lb/>
　生難答一篇四千餘言辯論甚悉集又有宅無吉凶<lb/>
　攝生論難上中下三篇難張叔遼自然好學論一首<lb/>
　管蔡論釋私論明膽論等文其詞旨𤣥逺率根於理<lb/>
<pb n="KR3j0045_WYG_008-15a"/>
　讀之可想見當時之風致崇文總目謂嵇康集十卷<lb/>
　正此本爾唐藝文志謂嵇康集十五卷不知五卷謂<lb/>
　何<lb/>
　　東道主等語<lb/>
自左傳有以鄭為東道主之言後漢光武謂耿弇鄧晨<lb/>
　等皆曰北道主人北史魏孝武謂城陽王曰昨得汝<lb/>
　主簿為南道主人於是又有南道主人之説史傳之<lb/>
　間獨未聞西道主之説耳又觀趙肅傳獨孤信東討<lb/>
<pb n="KR3j0045_WYG_008-15b"/>
　肅監督糧儲軍用不竭魏文帝謂人曰趙肅可謂洛<lb/>
　陽主人也又有洛陽主人之説容齋隨筆但引左傳<lb/>
　後漢東道主人北道主人語出處而不考其他<lb/>
　　抑揚人物<lb/>
抑揚人物固自有體唐史贊韓愈則曰自視司馬遷揚<lb/>
　雄班固以下不論也退之評桞子厚文則曰其文雄<lb/>
　深雅健似司馬子長崔蔡不足多也不過如此李陽<lb/>
　冰作李白集序曰自三代以後風騷以來驅馳屈宋<lb/>
<pb n="KR3j0045_WYG_008-16a"/>
　鞭撻揚馬千載獨步惟公一人揚馬何罪而至鞭撻<lb/>
　哉斯可謂不善品藻人物矣<lb/>
　　阿堵此君<lb/>
今人稱錢為阿堵盖祖王衍之言也阿堵晉人方言猶<lb/>
　言這个耳王衍當時指錢而為是言非真以錢為阿<lb/>
　堵也今直稱錢為阿堵不知阿堵果何物邪且顧長<lb/>
　康曰傳神寫照正在阿堵中謝安曰明公何須壁間<lb/>
　著阿堵軰殷中軍曰理應在阿堵上此皆言阿堵豈<lb/>
<pb n="KR3j0045_WYG_008-16b"/>
　必錢邪此與王子猷以竹為此君之意同裴廸詩曰<lb/>
　竹君者是也<lb/>
　<lb/>
　<lb/>
　<lb/>
　<lb/>
　<lb/>
　野客叢書卷八<lb/>
</p>
<p>
</p>
  </div>
</body>
</text>
</TEI>
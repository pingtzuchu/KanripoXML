<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷十二</head> <lb/>
    <p>
<pb n="KR3j0045_WYG_012-1a"/>
欽定四庫全書<lb/>
　野客叢書卷十二<lb/>
　　　　　　　　　　　　　宋　王楙　撰<lb/>
　　酈生事不同<lb/>
史記酈生正傳與朱建傳尾所述酈見髙祖事不同太<lb/>
　史公曰平原君之子與余善是以得具論之豈非以<lb/>
　此兩存之乎正傳所述與今班史一同曰酈生聞沛<lb/>
　公略地陳留其麾下騎士適里中子謂曰吾聞沛公<lb/>
<pb n="KR3j0045_WYG_012-1b"/>
　慢而易人多大略此真吾所願從游莫為我先若見<lb/>
　沛公謂曰臣里中有酈生六十餘長八尺人皆謂之<lb/>
　狂生自謂我非狂生騎士曰沛公不好儒諸客冠儒<lb/>
　冠來者輒溺之與人言常大罵未可以儒生說也酈<lb/>
　生曰第言之騎士從容為言沛公至髙陽傳舎使召<lb/>
　酈生入謁見沛公踞牀使兩女子洗足長揖不拜曰<lb/>
　足下欲助秦攻諸侯乎且欲率諸侯破秦也沛公罵<lb/>
　曰豎儒天下同苦秦乆矣故相率攻秦何謂助秦攻<lb/>
<pb n="KR3j0045_WYG_012-2a"/>
　諸侯乎酈生曰必欲合義兵誅無道秦不宜倨見長<lb/>
　者於是沛公輟洗攝衣延生上坐謝之生因云云沛<lb/>
　公喜賜食問計安出生曰足下起糾合之衆不滿萬<lb/>
　人欲徑入彊秦所謂探虎口者也陳留天下之衝多<lb/>
　積粟臣善其令請得使之令下足下即不聴足下舉<lb/>
　兵攻之臣為内應於是遣酈生行沛公引兵隨之遂<lb/>
　下陳留其正傳所言如此朱建傳尾則曰沛公引兵<lb/>
　過陳留酈生踵軍門上謁曰髙陽賤民酈食其竊聞<lb/>
<pb n="KR3j0045_WYG_012-2b"/>
　沛公暴露將兵誅不義願得口畫便事使者入通沛<lb/>
　公方洗問何如人使者曰狀貌類大儒衣儒衣冠側<lb/>
　注沛公曰為我謝之言我方以天下為事未暇見儒<lb/>
　人酈生叱使者曰吾髙陽酒徒非儒人也使者復入<lb/>
　報曰客天下壯士自言髙陽酒徒沛公遽雪足延入<lb/>
　見之生揖沛公曰足下暴衣露冠將兵討不義而曰<lb/>
　吾方以天下為事未暇見儒人夫足下欲就天下大<lb/>
　功而以目皮相恐失天下之能士且度足下智勇不<lb/>
<pb n="KR3j0045_WYG_012-3a"/>
　如吾欲就天下而不相見竊為足下失之沛公謝曰<lb/>
　郷者聞先生之容今見先生之意矣乃延而坐之問<lb/>
　所以取天下者酈生曰足下欲就大功不如止陳留<lb/>
　陳留天下之衝兵之㑹地積粟數千萬石守壘甚堅<lb/>
　臣素善其令願為足下說之不聽臣請為足下殺之<lb/>
　而下陳留沛公從之於是酈生夜見陳留令說之陳<lb/>
　留令云云酈生夜半斬陳留令報沛公遂下陳留其<lb/>
　說又如此由前所說則沛公倨洗見酈生由後所說<lb/>
<pb n="KR3j0045_WYG_012-3b"/>
　則方洗見使者由前所說則謂陳留令不聴足下舉<lb/>
　兵攻之由後所說則謂臣為足下殺之其他語意詳<lb/>
　略多不同故備録之以資閱史者<lb/>
　　史記簡略<lb/>
漢書兒寛傳曰張湯為廷尉廷尉府盡用文法吏寛以<lb/>
　儒生在其間見謂不習事不署曹除為從史之北地<lb/>
　視畜數年還至府上畜簿㑹廷尉時有疑奏掾史莫<lb/>
　知所為寛為言意掾史因使為奏奏成讀之皆服以<lb/>
<pb n="KR3j0045_WYG_012-4a"/>
　白廷尉湯湯大驚召寛與語乃竒其材以為掾上寛<lb/>
　所作奏即時得可異日湯見上問曰前奏非俗吏所<lb/>
　及誰為之者湯言兒寛上曰吾固聞之乆矣湯由是<lb/>
　鄉學以寛為奏讞掾以古法義决疑獄甚重之漢書<lb/>
　載寛事如此之詳史記但曰以試第次補廷尉史是<lb/>
　時張湯方鄉學以為奏讞掾以古法議决疑大獄而<lb/>
　愛幸湯湯以為長者數譽之才此數句而已不見所<lb/>
　謂在廷尉不署曹之說不見北地視畜數年之說不<lb/>
<pb n="KR3j0045_WYG_012-4b"/>
　見還至府為湯作疑奏之說不見上疑奏即時賜可<lb/>
　之說兒寛平生善處有此數事似此曲折皆不一見<lb/>
　以至上問尚書開六輔渠議封禪事漢書歴載而史<lb/>
　記皆不書何其太略也以史記而考兒寛行事不幾<lb/>
　泯没乎大抵遷史失之略如丙魏等傳皆然<lb/>
　　漢獄吏不恤<lb/>
漢獄固酷獄吏尤不恤試摭數事周勃下廷尉吏稍侵<lb/>
　辱之既出曰吾嘗將百萬軍安知獄吏之貴也韓安<lb/>
<pb n="KR3j0045_WYG_012-5a"/>
　國抵罪蒙獄吏田甲辱之安國曰死灰不復然乎甲<lb/>
　曰然即溺之王嘉下獄獄吏稍侵辱之嘉喟然仰天<lb/>
　歎曰幸得充備宰相不能進賢退不肖死有餘責嘔<lb/>
　血而死蕭望之不肯入獄仰天歎曰吾備位宰相老<lb/>
　入獄牢茍求生活不亦鄙乎飲藥而死夫以宰相大<lb/>
　臣獄吏尚且不恤況其他乎是以路温舒上書有曰<lb/>
　秦有十失其一尚存治獄之吏是也今治獄之吏上<lb/>
　下相敺以刻為明深者獲公名平者多後患故治獄<lb/>
<pb n="KR3j0045_WYG_012-5b"/>
　之吏皆欲人之死是以死人之血流離於市被刑之<lb/>
　徒比肩而立大辟之計嵗以萬數此仁聖之所以傷<lb/>
　也夫人情安則樂生痛則思死捶楚之下何求不獲<lb/>
　故囚人不勝痛則飾詞以視之吏治者利其然則指<lb/>
　道以明之上奏畏卻則鍛鍊而周内之盖奏當之成<lb/>
　雖咎繇聴之猶以為死有餘辜何則成鍊者衆文致<lb/>
　之罪明也是以獄吏專為深刻殘賊而亡極媮為一<lb/>
　切故俗語曰畫地為獄議不入刻木為吏期不對此<lb/>
<pb n="KR3j0045_WYG_012-6a"/>
　皆疾吏之風悲痛之辭也故天下之患莫深於獄敗<lb/>
　法亂正離親塞道莫甚乎治獄之吏此所謂一尚存<lb/>
　者也温舒一書深切如此使人讀之不覺毛竦想秦<lb/>
　弊之存於當時者莫此為酷觀勃等所云益可驗矣<lb/>
　鍛鍊周内文致其罪在漢已然况今日乎<lb/>
　　經怪二字<lb/>
曩嵗平江鄉試有詞科人為考官出䇿題用經怪二字<lb/>
　莫知所自僕讀後漢蔡邕傳晉嵇康書皆用此二字<lb/>
<pb n="KR3j0045_WYG_012-6b"/>
　又觀唐人文集如劉禹錫皇甫湜書中亦多用之經<lb/>
　常也漢書常字多作經如曰難以為經<lb/>
　　披霧睹天<lb/>
今用披霧睹青天事多指樂廣如梁孝元詩還思逢樂<lb/>
　廣能令雲霧褰駱賔王詩情披樂廣天是也往往謂<lb/>
　此語剏見於晉不知此語已先見於徐幹中論曰文<lb/>
　王畋於渭水遇太公釣召而與之言載之而歸文王<lb/>
　之識也灼然若驅雲而見白日霍然如開霧而睹青<lb/>
<pb n="KR3j0045_WYG_012-7a"/>
　天晉人盖引此語以美樂廣耳曹植謝入覲表曰若<lb/>
　披浮雲而曬白日<lb/>
　　痟消二義<lb/>
周官疾醫四時皆有癘疾春時有痟首疾鄭注痟酸削<lb/>
　也司馬相如消渴則所謂消中之疾也痟首消中二<lb/>
　疾既異而其字亦自不同後人徃徃不辨指為一疾<lb/>
　鮮有别之者後漢李通素有消疾此正如相如渇疾<lb/>
　也太子賢注消中之疾是已乃復引周官為證是以<lb/>
<pb n="KR3j0045_WYG_012-7b"/>
　消中痟首為一義以至玉篇廣韻之類皆以痟為消<lb/>
　病惟禮部韻痟字下注酸痟頭痛是為得之張孟押<lb/>
　韻注酸痟頭痛又渇病雖明知二疾為不同是認二<lb/>
　字為一體矣<lb/>
　　公門有公<lb/>
田文曰將門必有將相門必有相其言起此後曹植疏<lb/>
　亦曰相門有相將門有將南北史引處甚多李彪曰<lb/>
　諺曰相門有相將門有將此皆兼二者言也獨引一<lb/>
<pb n="KR3j0045_WYG_012-8a"/>
　句者如梁武帝曰暕可謂相門有相矣宋武帝謂王<lb/>
　鎮惡曰可謂將門有將是皆祖田文之語爾而續釋<lb/>
　常談獨推王訓王鎮惡二事以證將門有將相門有<lb/>
　相之所自是又未知田文曹植之所說也晉王沈又<lb/>
　有公門有公卿門有卿之語<lb/>
　　王延扣冰<lb/>
晉王延事母甚孝夏則扇枕冬則溫被母嘗盛冬求生<lb/>
　魚延求而不獲扣冰而哭忽有一魚踊出冰上取以<lb/>
<pb n="KR3j0045_WYG_012-8b"/>
　進母史臣曰王延扣冰而召鱗扇席而驅暑雖黄香<lb/>
　孟宗抑為倫輩僕謂不若易孟宗為王祥尤為切當<lb/>
　為母而致冰鮮王氏有二人前有祥後有延<lb/>
　　江淹儗古<lb/>
遯齋閒覽云文選有江淹儗湯惠休詩曰日暮碧雲合<lb/>
　佳人殊未來今人遂用為休上人詩故事僕謂此誤<lb/>
　自唐已然不但今也如韋莊詩曰千斛明珠量不盡<lb/>
　惠休虚作碧雲詞許渾送僧南歸詩曰碧雲千里暮<lb/>
<pb n="KR3j0045_WYG_012-9a"/>
　愁合白雪一聲秋思長曰湯師不可問江上碧雲深<lb/>
　權徳輿贈惠上人詩曰支郎有佳思新句凌碧雲孟<lb/>
　郊送清逺上人詩曰詩誇碧雲句道證青蓮心張祜<lb/>
　贈髙閒上人詩曰道心黄檗老詩思碧雲秋雪竇詩<lb/>
　曰碧雲流水是詩家曰湯惠休詞豈易聞暮風吹斷<lb/>
　碧谿雲此等語皆以為湯詩用惟韋蘇州贈皎上人<lb/>
　詩曰願以碧雲思方君怨别詞似不失本意吳曽漫<lb/>
　録但引樂天與唐上人對答二詩為證豈止此耶<lb/>
<pb n="KR3j0045_WYG_012-9b"/>
　　王介詩<lb/>
王介出守湖州嘗有詩曰吳興太守美如何太守從來<lb/>
　惡祝鮀生若不為上柱國死時猶合替閻羅後兩句<lb/>
　事見北史韓擒虎傳擒虎曰生為上柱國死為閻羅<lb/>
　王亦足矣夫子稱祝鮀之佞盖美其有材耳謂衞靈<lb/>
　公不亡者以有祝鮀等之故左氏傳亦謂祝鮀排難<lb/>
　解紛賢者也介以諂媚者為祝鮀是狃於流俗之見<lb/>
　觀晉王沉為豫州刺史下敎曰達幽顯之賢去祝鮀<lb/>
<pb n="KR3j0045_WYG_012-10a"/>
　之佞北史曰羣犬吠新客佞僮排疎賔望衛惋祝鮀<lb/>
　眄楚悼靈均知此說久矣不知佞有二義有才佞之<lb/>
　佞有諂佞之佞<lb/>
　　藥欄<lb/>
李濟翁資暇集曰園庭中藥欄欄即藥藥即欄猶言圍<lb/>
　援非花藥之欄漢宣帝紀池藥未御幸者假與貧民<lb/>
　漢書闌入宫禁率多作草下闌則藥欄尤分明也有<lb/>
　誤者以藤架蔬圃作對僕謂此說固是然考漢宣帝<lb/>
<pb n="KR3j0045_WYG_012-10b"/>
　紀池籞未御幸者假與貧民非藥字又觀古人詩如<lb/>
　梁庾肩吾曰向嶺分花徑隨堦轉藥欄唐李商隱曰<lb/>
　水精眠夢是何人欄藥日髙紅髲<graphic n="KR2797" url="https://raw.githubusercontent.com/kanripo/KR-Gaiji/master/images/KR2797.png" mimeType="image/png"/>王維曰藥欄花<lb/>
　徑衡門裏又曰新作藥欄成杜子美曰乘興還來㸔<lb/>
　藥欄許渾曰竹院晝㸔笱藥欄春賣花又曰欄圍紅<lb/>
　藥盛張籍曰借宅常欣事藥欄多作花藥之欄用也<lb/>
　近見苕谿漁隱亦引籞為證<lb/>
　　如律令<lb/>
<pb n="KR3j0045_WYG_012-11a"/>
資暇集曰符祝之類末句急急如律令者人以為如飲<lb/>
　酒之律令速去不得遲也一說謂漢朝每行下文書<lb/>
　皆云如律令言非律令文書行下當亦如律令故符<lb/>
　祝有如律令之言按律令之令讀如零律令是雷邊<lb/>
　捷鬼此鬼善走與雷相疾故曰如律令僕謂雷邊捷<lb/>
　鬼之說出於近世雜書西漢未之聞也漢人謂如律<lb/>
　令者戒其如律令之施行速耳豈知所謂捷鬼耶此<lb/>
　語近於巫史不經之甚宋時有文書如千里驛行之<lb/>
<pb n="KR3j0045_WYG_012-11b"/>
　語正漢人如律令之意也<lb/>
　　開八袠<lb/>
以十年為一袠其說見白樂天集中詩曰年開第七袠<lb/>
　指屈幾多人是時六十三元日詩也又曰行開第八<lb/>
　袠可謂盡天年注曰時俗謂七十以上為開第八袠<lb/>
　盖以十年為一袠爾近時壽聖皇太后慶八十而廟<lb/>
　堂有辭免恩例劄子曰昌運協千齡之㑹東朝開八<lb/>
　袠之期又曰慶闈開八袠之算三世奉萬年之觴盍<lb/>
<pb n="KR3j0045_WYG_012-12a"/>
　改開為登字<lb/>
　　古人引用經子語<lb/>
古人有引用經子語不純用其言往往隨意増減間亦<lb/>
　有害理處如范<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>曰孔子稱貧而無諂富而無驕未<lb/>
　若貧而樂道富而好禮者也范升曰孔子云博學約<lb/>
　之弗畔矣夫賈逵曰孔子稱於禮讓為國於從政乎<lb/>
　何有閻纘曰孟軻云孤臣孽子操心也危慮患也深<lb/>
　故多善功崔元亮曰孟軻云衆人皆曰殺之未可也<lb/>
<pb n="KR3j0045_WYG_012-12b"/>
　卿大夫皆曰殺之未可也天下皆曰殺之然後察之<lb/>
　乃寘於法此等語雖不無損益然不甚礙理如劉向<lb/>
　曰帝舜戒伯禹毋若丹朱傲袁著曰舜禹相戒毋若<lb/>
　丹朱按今尚書此語乃禹戒舜非舜戒禹謂之相戒<lb/>
　亦非如此等語似於當來之意未安也或者謂范<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>
　舉孔子稱貧而樂道富而好禮恐論語中脫一道字<lb/>
　僕考前漢引此語初無道字而禮記坊記則曰貧而<lb/>
　好樂富而好禮<lb/>
<pb n="KR3j0045_WYG_012-13a"/>
　　誅全甲<lb/>
漢書載霍去病過焉支山千有餘里合短兵鏖臯蘭下<lb/>
　殺折蘭王斬盧侯王銳悍者誅全甲獲醜執渾邪王<lb/>
　子師古注全甲謂軍中之甲不䘮失也史記載此大<lb/>
　略相同但於短兵下無鏖臯蘭下一句於斬盧侯王<lb/>
　下却言誅全甲執渾邪王子徐廣注誅全甲一作誅<lb/>
　金甲此三字較之漢書所言甚失文理疑史記之文<lb/>
　傳流之誤後人不考因其誤而為之注耳<lb/>
<pb n="KR3j0045_WYG_012-13b"/>
　　稱翁姑為官家<lb/>
吳人稱翁為官稱姑為家錢氏納土盖嘗奏過謂其土<lb/>
　俗方言觀范<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>臨刑其妻罵曰君不為百嵗阿家其<lb/>
　母云云妻曰阿家莫憶袁君正父疾不眠專侍左右<lb/>
　家人勸令暫卧答曰官既未差眠亦不安二事正在<lb/>
　南史知吳人之語為不誣也<lb/>
　　男人傅粉<lb/>
世說載何晏潔白魏帝疑其𫝊粉以湯餅試之其拭愈<lb/>
<pb n="KR3j0045_WYG_012-14a"/>
　白知其非傅粉也僕考魏略晏自喜動静粉白不去<lb/>
　手則知晏嘗傅粉矣前漢佞幸傳籍孺閎孺傅脂粉<lb/>
　以婉媚幸上此不足道也東漢李固傳章曰大行在<lb/>
　殯路人掩涕固獨胡粉飾貌搔頭弄姿槃旋偃仰從<lb/>
　容冶歩略無慘怛之心顔氏家訓謂梁朝子弟無不<lb/>
　熏衣剃面傅粉施朱以此知古者男子多傳粉者<lb/>
　　二公待宦官<lb/>
後漢中常侍張遜權傾天下遜父死歸𦵏潁川一郡畢<lb/>
<pb n="KR3j0045_WYG_012-14b"/>
　至名士無往者遜甚恥之陳寔於是獨往弔焉後誅<lb/>
　黨人遜感寔故多所全宥秦少游論謂當時士風病<lb/>
　乎太清此寔之和所以為貴也㫖哉斯言僕觀本朝<lb/>
　張茂則雖宦官之賢者也元祐間嘗請諸名公啜茶<lb/>
　觀畫諸公皆往惟伊川先生不往辭曰某素不識畫<lb/>
　亦不喜茶伊川所謂正與太丘反經而合道者非有<lb/>
　卓然之識烏能及此<lb/>
　　卧雪二安<lb/>
<pb n="KR3j0045_WYG_012-15a"/>
録異傳載漢大雪洛陽令行至袁安門無路入謂安已<lb/>
　死令人除雪入戸見安僵卧於牀又先賢行狀載胡<lb/>
　定字元安時雪滿其室縣令遣掾排雪問定已絶穀<lb/>
　妻子皆僵二事甚相類皆雪中髙卧皆縣令来撫問<lb/>
　元安袁安名字又相協安得不認為一事耶因思天<lb/>
　下有一事闗兩處者何可勝數如沈瘦事前有約後<lb/>
　有昭略望塵之潘前有黨後有岳書紅葉之鄭前有<lb/>
　䖍後有谷致冰鮮之王前有祥後有延<lb/>
<pb n="KR3j0045_WYG_012-15b"/>
　　灰釘事<lb/>
劉鍇注李商隱樊南集有代王茂元檄云䘮貝躋陵飛<lb/>
　走之期既絶投戈散地灰釘之望斯窮恨不知灰釘<lb/>
　事前輩謂杜篤賦燔康居灰珍竒椎鳴鏑釘鹿蠡商<lb/>
　隠彫篆如此僕謂此二字出於南史陳髙祖紀九錫<lb/>
　策曰玉斧將揮金鉦且戒妖酋震懾遽請灰釘商隱<lb/>
　用此耳後見藝苑雌黄亦引此辨與僕暗合<lb/>
　　聨合古人句<lb/>
<pb n="KR3j0045_WYG_012-16a"/>
僕嘗用古人全句合為一聨曰籠中翦羽仰看百鳥之<lb/>
　翔側畔沉舟坐閱千帆之過自以為工近觀漫録謂<lb/>
　任忠厚有投時相啓正有此一聨但改側字為岸字<lb/>
　耳其暗合有如此者但漫録不言所以不知上句乃<lb/>
　韓退之詩下句乃劉夢得詩韓曰翦翎送籠中使看<lb/>
　百鳥翔劉曰沉舟側畔千帆過病樹前頭萬木春<lb/>
　<lb/>
　<lb/>
<pb n="KR3j0045_WYG_012-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　野客叢書卷十二<lb/>
</p>
<p>
</p>
  </div>
</body>
</text>
</TEI>
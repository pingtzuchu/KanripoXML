<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷十八</head> <lb/>
    <p>
<pb n="KR3j0045_WYG_018-1a"/>
欽定四庫全書<lb/>
　野客叢書卷十八<lb/>
　　　　　　　　　　　　宋　王楙　撰<lb/>
　　漢人釋經<lb/>
易曰鳥焚其巢旅人先笑後號咷喪牛于易凶漢成帝<lb/>
　采劉向谷永之言報皇后以此且釋之曰王者處民<lb/>
　上如鳥之處巢不顧䘏百姓百姓畔而去之若鳥之<lb/>
　自焚也雖先快意悦笑其後必號咷而無及也百姓<lb/>
<pb n="KR3j0045_WYG_018-1b"/>
　喪其君若牛亡其毛也故稱凶與今王弼等所注不<lb/>
　同易之説固非一端然謂百姓喪其君若牛亡其毛<lb/>
　與喪牛于易之意似不相干涉師古注此謂解在谷<lb/>
　永傳今谷永傳無此語<lb/>
　　何武言誤<lb/>
前漢書淮南王曰一日發兵即刺大將軍衛青而説丞<lb/>
　相𢎞下之如發蒙耳汲黯傳又言淮南王謀反憚黯<lb/>
　守節死義至説公孫𢎞等如發蒙耳李尋傳曰淮南<lb/>
<pb n="KR3j0045_WYG_018-2a"/>
　作謀之時其所難者獨有汲黯以為公孫𢎞等不足<lb/>
　道也則知淮南不敢肆其姦謀者正畏汲黯之故豈<lb/>
　畏衛青哉而何武封事則曰虞有宮之竒晉獻不寐<lb/>
　衛青在位淮南寢謀此説失之王嘉曰昔楚有子玉<lb/>
　晉文為之側席而坐近事汲黯折淮南之謀李尋亦<lb/>
　曰淮南作謀其所難者獨有汲黯此説為得<lb/>
　　漢臣僕衣皁白<lb/>
漢官吏著皁其給使賤役著白按谷永曰擢之皁衣之<lb/>
<pb n="KR3j0045_WYG_018-2b"/>
　吏張敞曰敞備皁衣二十餘年注云雖有四時服至<lb/>
　朝皆著皁衣兩龔傳曰聞之白衣戒君勿言注白衣<lb/>
　給使官府趨走賤人若今諸司亭長掌内之屬晉陶<lb/>
　淵明謂白衣送酒是也又觀國䇿左師公謂臣有賤<lb/>
　息願令補黑衣之數以衛王宫知官吏著皁舊矣<lb/>
　　大人尊稱<lb/>
東軒筆録謂范滂白母大人云云大人之名盖父母通<lb/>
　稱不獨父也僕謂大人云者極尊稱耳不獨父母也<lb/>
<pb n="KR3j0045_WYG_018-3a"/>
　如疏受曰從大人議是稱叔也孟子曰説大人則藐<lb/>
　之是稱顯逹者也今稱王公大人執事大人是皆施<lb/>
　於尊敬者豈獨父母邪<lb/>
　　萬機<lb/>
尚書一日二日萬幾幾㣲也而前漢王嘉奏一日萬機<lb/>
　乃以幾㣲字為樞機字李正文謂自嘉謬從木旁始<lb/>
　誤後學僕謂古文尚書至唐始易以今字又西漢字<lb/>
　文率多借用如言共行天罰為龔行懋遷有無為楙<lb/>
<pb n="KR3j0045_WYG_018-3b"/>
　遷方命圯族為放命此類甚多後人不悟漢人借用<lb/>
　字之意遂直謂然非當時用字之失也觀魏相傳宣<lb/>
　帝始親萬機蕭望之傳明主躬萬機漢書皆用此機<lb/>
　字豈獨王嘉也漢碑書萬機處不一<lb/>
　　魏表非誤<lb/>
退朝録曰宗道謂世傳魏鍾繇表云癘憤怨之衆癘非<lb/>
　可通勉厲之意疑誤僕謂此正借用非誤也漢碑書<lb/>
　厲為癘之處甚多宗道未之見耳如衡方碑曰砥仁<lb/>
<pb n="KR3j0045_WYG_018-4a"/>
　癘義帝堯碑曰癘我以仁是也<lb/>
　　漢人用事<lb/>
漢人簡質用事率無拘礙僕因觀漢碑著大畧於此武<lb/>
　都太守碑曰赫赫明后克長克君衡方碑曰剖符守<lb/>
　藩克長克君濟隂太守碑曰呂君宰政垂拱無為如<lb/>
　治而允堂邑令碑曰垂拱不言而民帥伏槀長碑曰<lb/>
　無為而治蕩蕩有功非陶唐孰能乎鄭産宻豹殆不<lb/>
　及矣成陽令碑曰吏民慕戀輪不得行君臣流涕道<lb/>
<pb n="KR3j0045_WYG_018-4b"/>
　路琅玕鄭固碑曰為郡功曹忠以衛上犯顔謇諤造<lb/>
　膝佹辭張素碑曰入為主簿蹇蹇匪躬魏元丕碑曰<lb/>
　其仕州縣躬素忠謇犯而勿欺至以一令比陶唐蕩<lb/>
　蕩之功他可知也賈誼賦曰農夫垂拱無事此語尚<lb/>
　矣<lb/>
　　儗婦人不以其倫<lb/>
漢人儗人不以其倫不特男子於婦人亦然僕觀霍光<lb/>
　妻霍顯比祁太伯母祁夫人張酺傳謂羣臣阿竇憲<lb/>
<pb n="KR3j0045_WYG_018-5a"/>
　至比鄧夫人於文母郭輔碑曰篤生七子鍾天之祉<lb/>
　堂堂四俊碩大婉敏娥娥三妃行追太姒李翊夫人<lb/>
　碑曰夫人徳配古之聖母劉夫人碑曰徳配古列任<lb/>
　姒王粲思親詩穆穆顯妣志侔姜姒動以古聖母為<lb/>
　比豈其類乎<lb/>
　　東漢注<lb/>
唐太子賢引事注東漢書極有不可曉者如匈奴傳論<lb/>
　曰竇憲竝恩兩䕶以私已福棄蔑天公注謂天公天<lb/>
<pb n="KR3j0045_WYG_018-5b"/>
　子也前書云老禿翁何為首䑕兩端禿翁即天公也<lb/>
　夫禿翁何與乎天公而此云爾甚不可解<lb/>
　　楊牧二子<lb/>
范史載楊牧富波相孫竒云云而不及其子僕考漢碑<lb/>
　得其二子焉一曰統金城太守二曰少子繁陽令者<lb/>
　統在金城威徳竝行功效顯著而繁陽令以叔父憂<lb/>
　去官吏民攀轅卧轍不得去既去歴年上書乞留至<lb/>
　二千餘人輸穀萬斛助官振貧乞還楊君可見其政<lb/>
<pb n="KR3j0045_WYG_018-6a"/>
　得民之深雖使召杜又安有此二子事蹟見於碑刻<lb/>
　者炳然而史氏不一著其名可恨也因表出以補史<lb/>
　文之佚云<lb/>
　　漢人作字<lb/>
華山廟碑以中宗為仲宗郭究碑以仲尼為仲泥民皆<lb/>
　非之謂帝者廟號而假借以他字不恭孰甚焉以夫<lb/>
　子為仲泥則狎侮之罪大於子雲之凖易僕謂不然<lb/>
　漢人作字不一有省筆者有増筆者省筆者如寫爵<lb/>
<pb n="KR3j0045_WYG_018-6b"/>
　作□寫鶴作寉之類是也増筆如寫春作□寫秋作<lb/>
　□之類是也又有假借字體如以仲為中以泥為尼<lb/>
　之類是也此皆當時之習所尚自後世觀之則怪也<lb/>
　且莫尊於天地而漢人書天地字為<graphic n="KR1337" url="https://raw.githubusercontent.com/kanripo/KR-Gaiji/master/images/KR1337.png" mimeType="image/png"/>墬昊蒼為浩<lb/>
　倉豈如此書便不敬天地邪後世以省文作字為簡<lb/>
　薄而今碑乃以増筆作字為不䖍亦過矣<lb/>
　　張説誤引宋璟世系<lb/>
張説撰宋璟遺愛頌有曰尚書東漢之雅望黄門北齊<lb/>
<pb n="KR3j0045_WYG_018-7a"/>
　之令徳宋氏世名公濟其美盖指宋均與宋欽道也<lb/>
　僕考之欽道固璟之派而均乃姓宗非宋也按宋均<lb/>
　宗均碑與傳所著甚明可證也此史文差誤耳又如<lb/>
　後漢循吏傳不其令之童恢今人皆以為姓童考碑<lb/>
　乃姓黄耳非童也有士大夫為童氏作墓志逺引恢<lb/>
　為言此謬正與宗均同史傳人名率多差誤所可推<lb/>
　考者恃其姓耳而姓或至於舛謬向使此二名小有<lb/>
　不同遂指一人為二人矣抑又考唐世系璟正前漢<lb/>
<pb n="KR3j0045_WYG_018-7b"/>
　中尉昌之後昌自代邸迎立文帝甚有功説碑自宜<lb/>
　引此<lb/>
　　碑隂<lb/>
今碑隂列人姓名著出錢下項盖漢碑之體漢人碑刻<lb/>
　率多門生故吏所出錢建立故悉著其人名韓敕碑<lb/>
　隂條六十二人曲成侯王暠二百不為多矣表而出<lb/>
　之可見漢世錢重如此又今州郡間有祥瑞之徵用<lb/>
　其物而刻之石者亦漢碑之體<lb/>
<pb n="KR3j0045_WYG_018-8a"/>
　　唐書敘事疎鹵<lb/>
唐書敘事疎鹵甚多如李絳救鄭絪一段唐書載絳曰<lb/>
　絪任宰相識名節不當如犬彘梟獍與姦臣外通恐<lb/>
　吉甫勢軋内忌造為醜辭考絳論事集則曰身居宰<lb/>
　參洩陛下宻謀於姦臣雖行同犬彘性如梟獍亦不<lb/>
　至此况絪頗識名節莫是同列不便造為此謀且吉<lb/>
　甫與絳同事不應對君直言吉甫内治之醜亦須婉<lb/>
　為之辭觀集然後知史文之失又如論採擇良家子<lb/>
<pb n="KR3j0045_WYG_018-8b"/>
　事傳曰絳上疏云云帝曰朕以丹王等無侍者命訪<lb/>
　閭里以貲致之彼不諭朕意故至譁擾乃悉歸所取<lb/>
　其述憲宗改過不吝如是而已而論事集則曰明日<lb/>
　延英對見上舉手謂絳曰昨日見卿状所論事非盡<lb/>
　忠何以及此朕深居宫中難知外事已後脱有處分<lb/>
　不合事宜須依此論諫不得遂成朕錯朕或未從直<lb/>
　須兩度三度懇論以至於五六以開悟為限觀此又<lb/>
　有以見憲宗有導人使諫之誠心而史没而不載可<lb/>
<pb n="KR3j0045_WYG_018-9a"/>
　恨也已按論事集係當時蔣偕作序知集中之語所<lb/>
　載為甚的<lb/>
　　陳驚坐<lb/>
前漢書陳遵傳云時列侯有與遵同姓字者每至門曰<lb/>
　陳孟公坐中莫不震動既至而非因目其人為陳驚<lb/>
　坐王僧䖍名畫録説陳驚坐異是曰陳遵杜陵人善<lb/>
　篆書每至一坐皆驚時人謂為陳驚坐<lb/>
　　晉有二阿大<lb/>
<pb n="KR3j0045_WYG_018-9b"/>
世稱王徽之為王大詞有王大訪戴之語此雖戲謔僕<lb/>
　間考之羲之有七子徽之乃第三子也不應第大一<lb/>
　巳之二凝之三徽之六操之七獻之皆見本傳四肅<lb/>
　之傳不載見王氏譜僕又考之晉有兩王大或稱之<lb/>
　曰阿大一小名一第行如謂王大固自濯濯阿大羅<lb/>
　羅清疎王大勸恭飲恭不飲此指王忱耳忱小字佛<lb/>
　大故云如謂一門叔父有阿大中郎與阿大語蟬連<lb/>
　不得歸僧彌王大選草此指王悦耳悦導長子導嘗<lb/>
<pb n="KR3j0045_WYG_018-10a"/>
　曰勿使大郎知故知其為第行也忱坦之幼子乃太<lb/>
　原之裔譜牒亦自不同人見忱悦二字相似又且同<lb/>
　時俱稱王大阿大往往疑似而莫之辨故著明之<lb/>
　　王胡之字<lb/>
世説云謝太傅語真長阿齡於此事故欲太厲注阿齡<lb/>
　王胡之小字僕謂胡之本字脩齡呼阿齡者即其字<lb/>
　耳非小字也猶桓公呼殷源為阿源王處仲呼王平<lb/>
　子為阿平之類也阿之一字顧所施用有綴以姓者<lb/>
<pb n="KR3j0045_WYG_018-10b"/>
　有綴以名者有綴以字者有綴以第行者綴以姓如<lb/>
　阿阮綴以名如阿戎綴以字如阿平綴以第行如阿<lb/>
　大詎可因其稱阿遂以為小字乎注又謂王愷娶桓<lb/>
　温第二女不知乃其弟愉非愷也<lb/>
　　薛戎事<lb/>
唐書薛戎傳云柳冕為福建使辟戎為佐冕病免復為<lb/>
　藩府交奏稍遷河南令累遷浙東觀察使載戎履歴<lb/>
　僅此而已以元稹碑考之轉侍御史給事中拜刑部<lb/>
<pb n="KR3j0045_WYG_018-11a"/>
　員外郎改河南令遷衢州刺史不周月而政就移刺<lb/>
　湖州濬荻塘百餘里改刺常州不累月刺越州仍以<lb/>
　御史中丞觀察浙東而卒其更迭内外如許之多凡<lb/>
　典四州竝不一見傳文疎畧如此之甚不獨一薛戎<lb/>
　傳如此他傳往往而然大抵碑之述事不無浮誇然<lb/>
　載履歴則甚詳且確也故僕於碑率以此補史文之<lb/>
　闕又考越州題名云戎以元和十二年正月自常州<lb/>
　刺史授浙東觀察使長慶元年九月隨表入覲而卒<lb/>
<pb n="KR3j0045_WYG_018-11b"/>
　碑與傳皆言薨於越州此為不同<lb/>
　　姚泓徐敬業<lb/>
逸史載唐南嶽僧有人緑毛覆體來僧前云是晉姚泓<lb/>
　當時我國為劉裕所滅求我不得遂假一人貌類我<lb/>
　者斬之以立威我實泓也因陳晉末歴代事如指諸<lb/>
　掌有史氏闕而不書者又言淮南王安其實昇仙而<lb/>
　遷固状以叛逆伏誅此説不經難以為信往往見於<lb/>
　雜説史傳無聞好事者附㑹亦未可知又如徐敬業<lb/>
<pb n="KR3j0045_WYG_018-12a"/>
　事唐書則曰敬業亡命不知所之而紀聞所載甚詳<lb/>
　謂敬業擒所養似己者斬之而敬業逃入山為僧天<lb/>
　寳初有老僧年九十餘名住括者正敬業也而本事<lb/>
　詩亦言敬業之敗與駱賔王俱逃捕之不獲敬業為<lb/>
　衡山僧賔王亦落髮徧㳺名山至靈隱周嵗卒雜説<lb/>
　所載有可以補史傳之闕者而荒誕者在所不取龍<lb/>
　城録亦載其事<lb/>
　　孔門十哲<lb/>
<pb n="KR3j0045_WYG_018-12b"/>
四科者夫子言陳蔡一時所從之徒非謂七十二弟子<lb/>
　之中止有此十人而已後人錯認夫子之意遂以四<lb/>
　科之人目為十哲而學宮之中塐坐於夫子殿上其<lb/>
　餘弟子則繪立於兩廡之下雖曾參之賢亦不預殿<lb/>
　上之列謂參非十哲之數也至於州縣每嵗春秋釋<lb/>
　奠亦以此為升降之等失夫子之意甚矣考其制自<lb/>
　唐已然承襲至今而莫之革也僕又推而上之觀東<lb/>
　漢末徐幹中論有曰人之行莫大於孝莫顯於清曾<lb/>
<pb n="KR3j0045_WYG_018-13a"/>
　參之孝原憲之清不得與㳺夏列四行之科者以其<lb/>
　才不如也則知此説自漢已然不止於唐也<lb/>
　　興雨祁祁<lb/>
顔之推家訓引班固靈臺詩祁祁甘雨之句以為詩之<lb/>
　有渰萋萋興雲祁祁當是興雨俗寫誤耳趙明誠又<lb/>
　據漢無極山碑興雲祁祁之語以謂毛詩本作雲字<lb/>
　後來皆作雨字因顔而改耳洪氏又引左雄傳興雨<lb/>
　祁祁以證此語非起於顔氏僕謂古人引經書語取<lb/>
<pb n="KR3j0045_WYG_018-13b"/>
　其大意不泥其字又雲雨皆一意安用區别且興雨<lb/>
　祁祁在雄之先已自有引之者矣觀鹽鐵論亦有是<lb/>
　語豈止雄邪然前漢食貨志乃作興雲祁祁要之曰<lb/>
　雨曰雲二説初無定論且班固一人其説亦自不同<lb/>
　况各人乎是不可泥其一也孔頴逹正義謂定本作<lb/>
　興雨或作興雲誤也<lb/>
　　子美㯶拂詩<lb/>
漁隱云杜子美㯶拂子詩云不堪代白羽有足除蒼蠅<lb/>
<pb n="KR3j0045_WYG_018-14a"/>
　山谷謂事見新唐書適從何處來者也僕按此元稹<lb/>
　事在子美後山谷引之誤矣僕謂扇驅蒼蠅宋史嘗<lb/>
　有是説然杜詩此聨初非用故事盖㯶拂者唐人用<lb/>
　以驅蠅杜詩之意謂此雖不足以代白羽亦可以驅<lb/>
　蒼蠅非謂代白羽以除蒼蠅也杜詩二意而山谷以一<lb/>
　意認之故有此誤韋應物亦有稯櫚蠅拂歌曰㯶櫚<lb/>
　為拂登君席青蠅撩亂飛四壁舉此可騐杜詩之意<lb/>
　　李白事説者不一<lb/>
<pb n="KR3j0045_WYG_018-14b"/>
李白事所説不一魏顥作文集序曰上皇豫㳺召白白<lb/>
　時為貴朋㳺飲比至半醉令製出師詔不草而就許<lb/>
　中書舍人以張洎讒逐㳺海岱間年五十餘尚無禄<lb/>
　位樂史作别集序則又曰上與太真在沉香亭賞木<lb/>
　芍藥命李龜年持金花牋宣賜李白立進清平調白<lb/>
　宿酲未解援筆賦之㑹髙力士挾脱鞾之恨譖白於<lb/>
　妃由是上三欲官白輙為妃沮劉全白作碣記又曰<lb/>
　天寳初𤣥宗辟翰林待詔因為和蕃書并上宣唐鴻<lb/>
<pb n="KR3j0045_WYG_018-15a"/>
　猷一篇上重之欲以綸誥之任委之為同列者所謗<lb/>
　詔令歸山遂浪跡天下范傳正新墓碑曰天寳初召<lb/>
　於金鑾殿論當世務草答蕃書𤣥宗嘉之遂直翰林<lb/>
　專掌宻命将處司言之任他日泛白蓮池公不在宴<lb/>
　皇歡既洽召公作序時公被酒於翰苑中命髙将軍<lb/>
　扶以登舟優寵如是既而上疏請還舊山𤣥宗甚愛<lb/>
　其才或慮乗醉出入省中不能不言温室樹恐掇後<lb/>
　患惜而逐之其説紛紜不同如此惟樂史所説頗與<lb/>
<pb n="KR3j0045_WYG_018-15b"/>
　傳文合傳曰白供奉翰林猶與飲徒醉於市帝坐沉<lb/>
　香亭意有所感欲得白為樂章召入而白已醉左右<lb/>
　以水頮面稍解授筆成文婉麗精切帝愛其才白嘗<lb/>
　侍帝醉使髙力士脱鞾力士恥之擿其詩以激貴妃<lb/>
　帝欲官白妃輒沮之白自知不為親近所容懇求歸<lb/>
　山帝賜金放還所載亦如此僕謂李白不容於朝固<lb/>
　雖因髙力士之譛然其為人疎曠不密觀傳正所謂<lb/>
　乗醉出入省中不能不言温室樹又觀李陽氷草堂<lb/>
<pb n="KR3j0045_WYG_018-16a"/>
　集序謂出入翰林中問以國政濳草詔誥人無知者<lb/>
　醜正同列害能就謗疑其於醉中曽洩漏禁中事機<lb/>
　或者云云明皇因是疎之<lb/>
　　五更轉<lb/>
陳伏知道從軍五更轉有曰一更刁斗鳴校尉逴連城<lb/>
　遥聞射鵰騎懸憚将軍名二更愁未央髙城寒夜長<lb/>
　試開弓並月聊持劔比霜三更夜警新横吹獨吟春<lb/>
　强聽落梅花誤憶柳園人似此五轉今教坊以五更<lb/>
<pb n="KR3j0045_WYG_018-16b"/>
　演為五曲為街市唱乃知有自半夜角詞吹落梅花<lb/>
　此意亦久<lb/>
　<lb/>
　<lb/>
　<lb/>
　<lb/>
　<lb/>
　野客叢書卷十八<lb/>
</p>
<p>
</p>
  </div>
</body>
</text>
</TEI>
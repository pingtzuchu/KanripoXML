<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷二十五</head> <lb/>
    <p>
<pb n="KR3j0045_WYG_025-1a"/>
欽定四庫全書<lb/>
　野客叢書卷二十五<lb/>
　　　　　　　　　　　　宋　王楙　撰<lb/>
　　鸞鳯萬舉<lb/>
漢宣帝紀元康三年詔曰前年夏神爵集雍今春五色<lb/>
　鳥以萬數飛過屬縣神爵四年鸞鳯萬舉蜚覽翺翔<lb/>
　師古曰萬舉猶言舉以萬數僕謂鳯皇上瑞之物豈<lb/>
　徒出哉必明盛之朝然後一出故衰周非其時而出<lb/>
<pb n="KR3j0045_WYG_025-1b"/>
　焉孔子起何徳之歎今宣帝之時鳯皇之出無慮十<lb/>
　數次且每至動以萬數又何其多邪竊恐非鳯如皇<lb/>
　者耳黄霸所指鳻雀之類者也此鸞鳯萬舉史家大<lb/>
　其説耳且鳯所以異者為其罕見且艱得故爾今其<lb/>
　數出至於萬數與燕雀何異安足貴邪<lb/>
　　劉穆之<lb/>
仰看飛鳥則應人必錯心在鴻鵠則學奕不就此理之<lb/>
　必然者史載劉穆之甚異内總朝政外供軍旅決斷<lb/>
<pb n="KR3j0045_WYG_025-2a"/>
　知流事無壅滯賔客輻輳求訴百端逺近諮禀盈階<lb/>
　滿室目覽詞訟手答牋記耳行聽受口並酬對不相<lb/>
　参錯悉皆贍舉裁有閒暇手自寫書尋覽篇章校定<lb/>
　書籍其精力聰給自古未有如此者穆之非神人乎<lb/>
　夫人心無二用安有五官兼應如此而事事皆當無<lb/>
　幾㣲錯謬之理此疑史言之過<lb/>
　　夏商鑄錢<lb/>
世言錢起於周太公九府圜法前漢志云凡貨金錢布<lb/>
<pb n="KR3j0045_WYG_025-2b"/>
　帛為用夏殷以來其詳靡記漢鹽鐵論亦曰夏后以<lb/>
　貝殷以紫石後世或金錢刀布是周以前未用錢僕<lb/>
　觀太公六韜曰武王入殷散鹿臺之金錢以與殷民<lb/>
　史記曰紂厚賦歛以入鹿臺之錢又曰散鹿臺之錢<lb/>
　以賑濟貧民髙謙之亦曰昔禹遭大水以歴山金鑄<lb/>
　錢救人之困湯遭大旱以莊山之金鑄錢贖人之賣<lb/>
　子是三代皆已鑄錢不但周也<lb/>
　　王襃碑<lb/>
<pb n="KR3j0045_WYG_025-3a"/>
仲弓謂居簡以行簡則失之太簡惟居敬以行簡則簡<lb/>
　不為太甚此夫子所以然之而周王襃作陸氏碑乃<lb/>
　曰處衆撝謙居簡行敬不知簡豈可以行敬乎其率<lb/>
　意而言不審於義理所安如此<lb/>
　　文士言數目<lb/>
文士言數目處不必深泥此如九方臯相馬指其大略<lb/>
　豈可拘以尺寸如杜陵新松詩何當一百丈欹盖擁<lb/>
　髙簷縱有百丈松豈有百丈之簷漢通天臺可也又<lb/>
<pb n="KR3j0045_WYG_025-3b"/>
　如古栢行黛色参天二千尺二千尺二百丈也所在亦<lb/>
　罕有二百丈之栢此如晉人峩峩如千丈松之意言<lb/>
　其極髙耳若斷斷拘以尺寸則豈復有千丈松之<lb/>
　理僕觀諸雜記深泥此等語至有以九章算法算之<lb/>
　可笑其愚也<lb/>
　　續釋常談<lb/>
續釋常談引中朝故事以證蚊㡡之說僕觀南史宋武<lb/>
　妃碧綃蚊幬幬音疇襌帳也正蚊㡡之義元稹有舊<lb/>
<pb n="KR3j0045_WYG_025-4a"/>
　蚊幬詩蚊㡡事見齊桓公續釋常談引談藪髙祖謂<lb/>
　不讀謝詩三日覺口臭以證俗謂口臭之説僕謂前<lb/>
　此應劭官儀載刁存年老口臭帝賜雞舌香使含之<lb/>
　奏事此猶未也又前而西漢髙帝謂栢直是口尚乳<lb/>
　臭則口臭二字其來又逺不可引六朝為證也<lb/>
　　齊己詩<lb/>
今言中酒之中多以為平聲祖三國志中聖人中賢人<lb/>
　之語然齊己栁詩曰穠低似中陶潛酒輭極如傷宋<lb/>
<pb n="KR3j0045_WYG_025-4b"/>
　玉風乃作仄聲或者謂平仄一意僕謂中酒之中從<lb/>
　仄聲自有出處按前漢樊噲傳軍士中酒注竹仲反<lb/>
　齊己祖此<lb/>
　　不用南人為相<lb/>
祖宗朝不用南人為相僕嘗求之古矣亦有是説觀南<lb/>
　史齊髙帝欲用張緒為僕射以問王儉儉曰緒少有<lb/>
　佳譽誠美選矣南士由來少居此職褚彦回曰儉少<lb/>
　年或未諳耳江左用陸玩顧和皆南人也儉曰晉氏<lb/>
<pb n="KR3j0045_WYG_025-5a"/>
　衰政不可為則宋武帝亦嘗謂沈文季曰南士無僕<lb/>
　射多歴年所文季曰南風不競非復一日<lb/>
　　古人對偶<lb/>
石林詩話云晉魏間詩尚未知聲律對偶陸雲相謔之<lb/>
　辭所謂日下荀鳴鶴雲間陸士龍者乃正為的對至<lb/>
　於四海習鑿齒彌天釋道安乃知此體不待沈約而<lb/>
　後能也僕謂晉魏以前對偶之語不為無之然出於<lb/>
　自然不期對而自對非如後人牽强紐合以為工也<lb/>
<pb n="KR3j0045_WYG_025-5b"/>
　孔融曰坐上客常滿尊中酒不空其氣質為如何毛<lb/>
　詩不必問只如虞書元首明對股肱良便已親的<lb/>
　　詩人斷句入他意<lb/>
歩里客談云古人作詩斷句輙旁入他意最為警䇿如<lb/>
　老杜云雞蟲得失無了時注目寒山倚江閣是也魯<lb/>
　直水仙詩亦用此體坐對真成被花惱出門一笑大<lb/>
　江横至陳無已李杜齊名吾豈敢晩風無樹不鳴蟬<lb/>
　直不類矣僕謂魯直此體甚多不但水仙詩也如書<lb/>
<pb n="KR3j0045_WYG_025-6a"/>
　酺池寺詩退食歸來北窗夢一江風月趂漁船二蟲<lb/>
　詩二蟲愚智俱莫測江邊一笑人無識詞曰獨上危<lb/>
　樓情悄悄天涯一㸃青山小皆此意也唐人多有此<lb/>
　格如孟郊夷門雪詩曰夷門貧士空吟雪夷門豪士<lb/>
　皆飲酒酒聲歡闌入雪消雪聲激烈悲枯朽悲歡不<lb/>
　同歸去來萬里春風動江栁<lb/>
　　晉惟尉用一印<lb/>
晉世官府印章不用故者每除任則重鑄非若今之官<lb/>
<pb n="KR3j0045_WYG_025-6b"/>
　府專用一印也觀孔琳之於義熈末建言今世惟尉<lb/>
　一職獨用一印至於内外羣官每遷悉改終年刻鑄<lb/>
　䘮功消實金銀銅炭之費不可勝言愚請衆官即用<lb/>
　一印無煩改作仰補天府非為無益觀此知晉世惟<lb/>
　尉用一印他官不然<lb/>
　　賈趙二后<lb/>
晉愍懐太子傳載賈后使人毒殺太子事首尾甚悉㣲<lb/>
　而婢妾應答之語亦載其間此筆正放前漢趙后傳<lb/>
<pb n="KR3j0045_WYG_025-7a"/>
　作趙后使人毒殺曹宫而司隸解光所奏千有餘言<lb/>
　具得曲折宛然如今之獄詞事理灼然使人讀之百<lb/>
　世之下猶為之憤惋況當時乎<lb/>
　　諡文與正<lb/>
本朝單諡文者惟楊大年王荆公二三人而已單諡正<lb/>
　者無之盖正之一字未易當爾複諡文正則有如范<lb/>
　如王如李如司馬之流僕考唐會要單諡文者十九<lb/>
　人單諡貞者四十人如閻立本軰亦曰貞是何正人<lb/>
<pb n="KR3j0045_WYG_025-7b"/>
　之多也乃知唐人之諡未免過許<lb/>
　　卜式何預學校<lb/>
舒元輿撰國庠記曰詩書禮樂國之洪源濬其源天下<lb/>
　可以光潤窒其源天下為之顦顇嬴室之自絶於天<lb/>
　下漢初纔息干戈復濬其源而後生公孫𢎞兒寛卜<lb/>
　式之徒競出維持戰爭之漢二百年間無所失墜僕<lb/>
　觀卜式樸魯不學但能為天子牧羊漢家文治彼無<lb/>
　所預而元輿例言失矣謂仲舒可也班史謂儒雅公<lb/>
<pb n="KR3j0045_WYG_025-8a"/>
　孫𢎞董仲舒兒寛質直汲黯卜式古人自有定論元<lb/>
　輿何謬於去取乎<lb/>
　　王建宫詞<lb/>
王建宫詞曰叢叢洗手遶金盆旋拭紅巾入殿門又曰<lb/>
　縱得紅羅手帕子當心畫出一䨇蟬知唐禁中用紅<lb/>
　手巾紅帕子又曰聖人生日明朝是私地先須屬内<lb/>
　監自寫金花紅牓子前頭先進鳯皇衫知聖節内人<lb/>
　通寫金花牓子進鳯凰衫又曰天寳年來勤政樓每<lb/>
<pb n="KR3j0045_WYG_025-8b"/>
　年三日作千秋又知當時以三日為千秋節可見其<lb/>
　盛按㑹要千秋節咸令宴樂休假三日<lb/>
　　利益後嗣<lb/>
貢禹上書曰臣犬馬之齒八十有一凡有一子年十二禹<lb/>
　年八十一而有子十二是六十九歲方有子矣其囏得<lb/>
　嗣息如此觀其晚年上疏論民間以産子三歲出口賦<lb/>
　錢重困生子輙殺宜令兒七歲出口錢其詞甚切想禹<lb/>
　囏得嗣息故推是念又觀北魏永平間將誅元愉妾李<lb/>
<pb n="KR3j0045_WYG_025-9a"/>
　氏羣臣無敢言者敕崔光為詔光逡廵不作奏曰元愉<lb/>
　妾懐妊戮至刳胎桀紂之主乃行斯事陛下春秋日長<lb/>
　未有儲體皇子襁褓尋至夭失乞舒李獄以俟育孕帝<lb/>
　欣然納之是亦以後嗣為念免至殺胎夫魏主以殘忍<lb/>
　之性恣行誅戮宜若不可回然一聞是語甚為之惻然少<lb/>
　弛刑禁則知人誰無是心有能動其機挽回仁念差直<lb/>
　易耳因觀二公之言其利甚博又思世有不為利益後<lb/>
　嗣計者顧以惨刻為術求媚於時嗚呼哀哉<lb/>
<pb n="KR3j0045_WYG_025-9b"/>
　　文帝薄葬<lb/>
漢文帝遺詔霸陵山川因其故無有所改示從儉也班<lb/>
　固贊帝治霸陵皆瓦器不得以金銀銅錫為飾因其<lb/>
　山不起墳劉向亦曰文帝去墳薄葬以儉安神可謂<lb/>
　知帝矣觀晉索琳傳不能無疑三秦人發漢霸杜二<lb/>
　陵多獲珍寳晉帝問琳曰漢陵中物何多邪琳對以<lb/>
　漢天子即位一年而為陵天下貢賦三分之一供宗<lb/>
　廟一供賔客一充山陵漢武帝享年乆長比崩而茂<lb/>
<pb n="KR3j0045_WYG_025-10a"/>
　陵不復容物木皆已拱赤眉取陵中物不能減半於<lb/>
　今猶有朽帛委積金玉未盡此二陵是儉者耳僕觀<lb/>
　此説以謂武帝固應如是多藏金錢財物已見於貢<lb/>
　禹所陳矣宣帝不得而知然以貢禹杜陵宫人數百<lb/>
　之言推之恐亦未免惟文帝平生節儉人無間言臨<lb/>
　終遺至薄之制㣲至銅錫不以為飾炳然載諸史册<lb/>
　以薄送終而山陵中畜積如此之富是不可曉得非<lb/>
　景帝違治命之意乎又考晉愍帝紀建興二年盗發<lb/>
<pb n="KR3j0045_WYG_025-10b"/>
　霸杜陵及薄太后陵金玉綵帛不可勝計敕收其餘<lb/>
　以實内庫可驗畜積之多也是文帝之陵果不免矣<lb/>
　然而沈炯賦曰咄嗟驪山之阜惆悵霸陵之原文若<lb/>
　儉而無隙嬴發掘其何言鮑溶詩曰儉風本自張廷<lb/>
　尉霸陵一代無毁發白樂天詩亦曰驪山脚下秦皇<lb/>
　墓一朝盗掘墳陵破可憐寳玉歸人間暫借泉中買<lb/>
　身禍奢者狼狽儉者存一凶一吉在眼前憑君回首<lb/>
　向南望漢文葬在霸陵原如炯白等所言則霸陵初<lb/>
<pb n="KR3j0045_WYG_025-11a"/>
　未嘗發也不知前説何以紛紛如此<lb/>
　　左右丞相<lb/>
古者以右丞相為尊左丞相次之如湯以伊尹為右相<lb/>
　以仲虺為左相漢以陳平功第一為右丞相周勃功<lb/>
　第二為左丞相之例是也後世以左丞相為上右丞<lb/>
　相次之如晉以王睿為左丞相以王保為右丞相北<lb/>
　史斛律金進位右丞相遷左丞相之例是也官以左<lb/>
　為上其來久矣馴至於今日僕觀國家班次與夫鄉<lb/>
<pb n="KR3j0045_WYG_025-11b"/>
　黨齒序之類無以左為尊至於官職名號又往往為<lb/>
　重者如文武之有左右選中書之有左右司記注之<lb/>
　有左右史是皆先左而後右者初不可一概論也白<lb/>
　樂天制曰魏晉以還右卑於左<lb/>
　　元二之災<lb/>
容齋隨筆曰鄧騭為大將軍時遭元二之災人民饑荒<lb/>
　注即元元也二字二㸃也漢碑有楊孟文石門頌云<lb/>
　中遭元二西夷殘害孔耽碑云遭元二坎坷人民相<lb/>
<pb n="KR3j0045_WYG_025-12a"/>
　食趙氏金石跋云若讀元元不是文理疑當時自有<lb/>
　此語漢注非也按王充論衡恢國篇云今上嗣位元<lb/>
　二之間嘉徳布流三年零陵生芝草四年甘露降五<lb/>
　年芝復生六年黄龍見則所謂元二者謂建初元年<lb/>
　二年也安帝永初元年二年郡國地震大水鄧騭以<lb/>
　二年十一月拜大將軍則知所謂元二者謂永初元<lb/>
　年二年也僕觀陳忠傳曰自帝即位以後頻遭元二<lb/>
　之戹百姓流亡盜賊並起忠以為憂上疏曰臣竊見<lb/>
<pb n="KR3j0045_WYG_025-12b"/>
　元年以來盜賊連發云云其言如此益信所謂元二<lb/>
　者乃元年二年也又按忠仕於永初中則所謂元二<lb/>
　之時正與鄧騭之時甚合益知隨筆所考為有驗矣<lb/>
　　漢嫁娶䘮葬過制<lb/>
楊王孫生厚自奉養及病且終屬其子以臝葬此正與<lb/>
　吾夫子以速朽之説救桓司馬石椁之意同祁侯不<lb/>
　曉其意以書責之王孫報曰吾臝葬將以矯世也厚<lb/>
　葬無益於死者俗人競以相髙僕觀鹽鐵論乃知漢<lb/>
<pb n="KR3j0045_WYG_025-13a"/>
　人厚葬之敝果未免如王孫所云者曰今富者繡廧<lb/>
　題溱中者梓棺楩椁貧者畫㡛衣袍繒囊緹橐又曰<lb/>
　今生不能致愛敬死以奢侈相髙雖無哀戚之心而<lb/>
　厚葬重敝者則稱以為孝顯名立於世光榮著於俗<lb/>
　黎民相效至於發屋賣業又曰無而為有貧而彊誇<lb/>
　送死殫家遣嫁滿車富者空減貧者稱貸貢禹亦曰<lb/>
　衆庶葬埋皆虚地上以實地下其過自上生可見當<lb/>
　時厚葬之敝也夫孝無哀戚之心而以厚葬為禮梓<lb/>
<pb n="KR3j0045_WYG_025-13b"/>
　者東園祕器中人或得用之送死至於殫家遣女至<lb/>
　於滿車風俗之靡從可知矣不特凶禮如是吉禮亦<lb/>
　然漢近古尚爾况寥寥於千百載下乎後漢王符亦<lb/>
　極言嫁娶䘮葬費用過制甚與鹽鐵論意同<lb/>
　　郭璞先知<lb/>
隨筆云世說郭景純過江居於暨陽墓去水不盈百歩<lb/>
　時人以為近水景純曰將當為陸今沙漲去墓數十<lb/>
　里皆為桑田此説盖以郭為先知也世俗錦囊𦵏經<lb/>
<pb n="KR3j0045_WYG_025-14a"/>
　為郭所著行山卜宅兆者即為元龜然能知水之為<lb/>
　陸獨不能卜吉以免禍乎僕謂不然一飲一啄莫非<lb/>
　素定況生死之大乎故術之精者可以預知而不可<lb/>
　以預計景純對王處仲謂今日必死亦知吾數止此<lb/>
　無可奈何已而果然是景純自度不能以人術勝天<lb/>
　理也如此孰謂卜吉可以免其非命乎然世有禳災<lb/>
　延壽之理則有一説莫若脩徳<lb/>
　　掖庭收養曾孫<lb/>
<pb n="KR3j0045_WYG_025-14b"/>
隨筆云戾太子死武帝追悔為之族江充家黄門蘇文<lb/>
　助充譖太子至於焚殺之李壽加兵刄於太子亦以<lb/>
　他事族田千秋以一言至為丞相又作思子宫為歸<lb/>
　來望思之臺然其孤孫囚繫於郡邸獨不能釋之至<lb/>
　於掖庭令養視而不問也豈非漢法至嚴既坐太子<lb/>
　以反逆之罪雖心知其寃而有所不赦者乎僕謂不<lb/>
　然武帝既知太子無辜而為重戮其害己者大用其<lb/>
　愛己者矣正宜雪其寃而封其後可也何至反以坐<lb/>
<pb n="KR3j0045_WYG_025-15a"/>
　非辜之嫌而不赦其孫乎揆人情似無此理盖武帝<lb/>
　自太子死後已屬意於鉤弋之子矣鉤弋之子年五<lb/>
　六歳壯大多知上常言類我又感其生與衆異甚竒<lb/>
　愛之心欲立焉彼皇曾孫襁褓小兒固知其無足慮<lb/>
　者然其外氏如衛如許徒黨猶熾盖恐因此追悔之<lb/>
　後湔拂其孫適以起紛紛之變帝明知其無辜故特<lb/>
　寘而不問但令掖庭收養而已一面自謀立鉤弋之<lb/>
　子此武帝䋲墨自出於胸中絲毫之機不露如此<lb/>
<pb n="KR3j0045_WYG_025-15b"/>
　非剛決孰能爾哉<lb/>
　　魏其侯傳<lb/>
漢書載魏其侯事曰嬰守滎陽監齊趙兵七國破封為<lb/>
　魏其侯游士賔客爭歸之每朝議大事條侯魏其列<lb/>
　侯莫敢與亢禮四年立栗太子以嬰為傅七年栗太<lb/>
　子廢嬰爭弗能得謝病屏居藍田南山下史記載此<lb/>
　則曰竇嬰守滎陽監齊趙兵七國兵已盡破封嬰為<lb/>
　魏其侯諸游士賔客爭歸魏其侯孝景時每朝議大<lb/>
<pb n="KR3j0045_WYG_025-16a"/>
　事條侯魏其侯諸列侯莫敢與亢禮孝景四年立栗<lb/>
　太子使魏其侯為太子傅孝景七年栗太子廢魏其<lb/>
　數爭不能得魏其謝病屏居藍田南山之下此段史文<lb/>
　不滿百字較之班史多二十七字班史三用嬰字兩<lb/>
　用魏其字史記兩用嬰字六用魏其字班史無孝景<lb/>
　字史記凡三用之<lb/>
　　史文因誤<lb/>
漢書甯成傳曰為人上操下急如束溼師古謂束溼言<lb/>
<pb n="KR3j0045_WYG_025-16b"/>
　其急之甚也溼物則易束史記則曰如束溼薪李廣<lb/>
　傳曰諸妄校尉以軍功取侯者數十人張晏謂妄猶<lb/>
　凡也史記則曰諸部校尉田蚡傳曰竇嬰為大將軍蚡<lb/>
　為諸曹郎未貴往來侍酒嬰所跪起如子姓師古謂<lb/>
　姓生也言同子禮若己所生史記則曰跪起如子姪<lb/>
　觀史記之文殊不費分解雖子姓之語出於禮記子<lb/>
　姪二字亦近人情<lb/>
　野客叢書卷二十五<lb/>
</p>
<p>
</p>
  </div>
</body>
</text>
</TEI>
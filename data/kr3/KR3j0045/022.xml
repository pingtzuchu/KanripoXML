<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷二十二</head> <lb/>
    <p>
<pb n="KR3j0045_WYG_022-1a"/>
欽定四庫全書<lb/>
　野客叢書卷二十二<lb/>
　　　　　　　　　　　　　　宋　王楙　撰<lb/>
　　後漢無二名<lb/>
後漢人名無兩字者或謂以王莽所禁故爾僕觀匈奴傳<lb/>
　莽奏今中國不得有二名因使使者以風單于宜上書<lb/>
　慕化為一名或者之説不為無據僕謂莽竊取國柄未<lb/>
　㡬大正天誅漢家恢復大業凡蠧偽之政一切掃除而<lb/>
<pb n="KR3j0045_WYG_022-1b"/>
　更張之不應獨於人名尚存莽舊然後漢率多單名者<lb/>
　殆承襲而然恐非為莽也兩字名不為無之但不至如<lb/>
　尋常之多耳就傳考之蘇不韋字公先王延夀字文考<lb/>
　謝夷吾字堯卿郭延年字公游此分明知其為二名者又有<lb/>
　如薊子訓計子勲費長房之徒則知後漢未嘗絶然無<lb/>
　二名者歐公集古録趙氏金石録所載東漢碑刻凡稱<lb/>
　二字者必曰漢人之字僕固不敢深必以為漢人之名<lb/>
　也然觀武梁碑其間言孝子仲章李章立孫子僑躬修<lb/>
<pb n="KR3j0045_WYG_022-2a"/>
　孝道安有子孫於祖父墓碑中而稱字者乎歐公跋楊<lb/>
　震碑隂曰此碑謂賈伯錡劉顯祖之類凡若干人疑其<lb/>
　所書皆字葢後漢時人見於史傳者未嘗有兩字名者<lb/>
　僕謂歐公不深考後漢安可謂史傳未嘗有兩字名也<lb/>
　　先醒<lb/>
今稱先生之語古者亦有單稱一字為禮者叔孫通與<lb/>
　諸弟子共為朝儀曰叔孫生聖人也梅福曰叔孫先<lb/>
　非不忠也師古注先猶言先生又觀張釋之龔遂等<lb/>
<pb n="KR3j0045_WYG_022-2b"/>
　傳所謂王生結韤公卿數言鄧先張談先皆此意也<lb/>
　賈誼新書載懐王問賈君曰人之謂知道者為先生<lb/>
　何也賈曰此博號也上者在王中者在卿大夫下者<lb/>
　在布衣之士乃其正名非為先生為先醒也取其俱<lb/>
　醉獨先醒之義<lb/>
　　儒人不作釋氏語<lb/>
隨筆謂韓文公送文暢序言儒人不當舉浮屠之說以<lb/>
　告僧其語云文暢浮屠也如欲聞浮屠之說當自就<lb/>
<pb n="KR3j0045_WYG_022-3a"/>
　其師而問之何故謁吾徒而請也元微之作永福寺<lb/>
　石壁記云佛書之妙奥僧當為予言予不當與僧言<lb/>
　二公之語可謂至當僕觀李翺答開元寺僧書曰翺<lb/>
　學聖人之心焉則不敢遜乎知聖人之道者也吾之<lb/>
　銘是鐘也吾將明聖人之道焉則於釋氏無益也吾<lb/>
　將順釋氏之教而述焉則紿乎下人甚矣何貴乎<lb/>
　吾之先覺也亦是此意韓李二公葢卓然守是見者<lb/>
　元公所言未免狥乎彼非真能尊吾道者至當之語<lb/>
<pb n="KR3j0045_WYG_022-3b"/>
　僕於韓李則然<lb/>
　　古詩香事<lb/>
王直方詩話云古詩曰博山罏中百和香鬱金蘇合及<lb/>
　都梁又曰氍㲪五水香迷迭及都梁按廣志都梁香<lb/>
　出交廣形如藿香迷迭出西域魏文帝有迷迭賦信<lb/>
　乎不行一萬里不讀萬卷書不可看老杜詩也苕溪<lb/>
　漁隱謂王直方何鹵莽如此方論古詩香事初不論<lb/>
　杜詩遽有不行一萬里不讀萬卷書不可看杜詩之<lb/>
<pb n="KR3j0045_WYG_022-4a"/>
　語僕謂漁隱不深察耳直方葢謂大凡古詩中多有<lb/>
　事蹟但人讀書不多見識不廣所以不知使不觀廣<lb/>
　志等書孰知都梁等香事因悟或者所謂不行一萬<lb/>
　里不讀萬卷書不可看杜詩之語為信然漁隱自鹵<lb/>
　莽如此反謂直方鹵莽其可笑也迷迭賦當時如曹<lb/>
　植王粲應瑒陳琳之徒皆有是作不但魏文帝一人<lb/>
　而已故梁元帝志蕭琛曰迷迭成章江總表曰迷迭<lb/>
　之文云云<lb/>
<pb n="KR3j0045_WYG_022-4b"/>
　　鄭氏詩箋<lb/>
鄭氏詩箋極有害理處不逆其意而以文害辭如四月<lb/>
　詩四月維夏六月徂暑先祖匪人胡寧忍予此詩葢<lb/>
　刺幽王在位貪殘怨亂竝興而作注謂我先祖非人<lb/>
　乎人則當知患難何為使我當此亂世詈先祖為非<lb/>
　人豈理也哉不若曰先祖不以為人乎何忍使我當<lb/>
　此亂世<lb/>
　　陳胡二公評詩<lb/>
<pb n="KR3j0045_WYG_022-5a"/>
東坡云詩人有寫物之工桑之未落其葉沃若他物不<lb/>
　可當此林和靖梅詩疎影横斜水清淺暗香浮動月<lb/>
　黄昏決非桃杏詩皮日休白蓮詩無情有恨何人見<lb/>
　月冷風清欲墮時決非紅蓮詩僕觀陳輔之詩話謂<lb/>
　和靖詩近野薔薇漁隱叢話謂皮日休詩移作白牡<lb/>
　丹尤更親切二說似不深究詩人寫物之意疎影横<lb/>
　斜水清淺野薔薇安得有此蕭灑標致而牡丹開時<lb/>
　正風和日暖又安得有月冷風清之氣象邪陳標蜀<lb/>
<pb n="KR3j0045_WYG_022-5b"/>
　葵詩曰能共牡丹爭㡬許柳渾牡丹詩曰也共戎葵<lb/>
　較㡬多輔之漁隱所見正與二公一同<lb/>
　　楊妃韤事<lb/>
李肇國史補注言楊妃死於馬嵬梨樹下店媪得錦韤<lb/>
　一隻過客傳玩每出百錢由此致富𤣥宗遺録又載<lb/>
　髙力士於妃子臨刑遺一韤取而懐之後𤣥宗夢妃<lb/>
　子云云詢力士曰妃子受禍時遺一韤汝收乎力士<lb/>
　因進之𤣥宗作妃子所遺羅韤銘有曰羅韤羅韤香<lb/>
<pb n="KR3j0045_WYG_022-6a"/>
　塵生不絶二說雖不同皆言妃子有遺韤事僕始疑<lb/>
　其附㑹因讀劉禹錫馬嵬行有曰履綦無復有文組<lb/>
　光未滅不見巖畔人空見淩波韤郵童愛蹤跡私手<lb/>
　解鞶結傳看千萬眼縷絶香不歇乃知當時果有是<lb/>
　事甚合國史補注之說<lb/>
　　以蒲為脯<lb/>
文選潘安仁西征賦曰野蒲變而為脯苑鹿化而為馬<lb/>
　銑注趙髙欲為亂恐羣臣不聽乃先設驗以蒲為脯<lb/>
<pb n="KR3j0045_WYG_022-6b"/>
　以鹿為馬獻於二世羣臣言蒲與鹿者隂誅之按今<lb/>
　史記但聞指鹿為馬不聞以蒲為脯之說此見漢人<lb/>
　雜說臧榮緒晉書常引以為言藝文類聚蒲門載趙<lb/>
　髙此事謂出於史記誤矣<lb/>
　　鼻祖耳孫<lb/>
今人多以鼻祖對耳孫自以為的對往往不究其義僕<lb/>
　觀揚雄反離騷注鼻祖始祖也惠帝紀應劭注曰耳<lb/>
　孫𤣥孫之子也言去髙曽益逺但耳聞之耳李斐曰<lb/>
<pb n="KR3j0045_WYG_022-7a"/>
　耳孫曾孫也皆臆說耳惟晉灼曰耳孫𤣥孫之曾孫<lb/>
　也諸侯王表在八世師古曰耳音仍爾雅曾孫之子<lb/>
　為𤣥孫𤣥孫之子為來孫來孫之子為晜孫晜孫之<lb/>
　子為仍孫從己而數是為八葉此與晉說同是則耳<lb/>
　當為仍非耳字也考方言嘼之初生謂之鼻人之初<lb/>
　生謂之首梁益之間謂鼻為初或謂之祖然則鼻與<lb/>
　祖皆始之别名以鼻祖為始祖似未為是凡人孕胎<lb/>
　必先有鼻然後有耳目之屬今畫人亦然必先畫鼻<lb/>
<pb n="KR3j0045_WYG_022-7b"/>
　僕嘗疑鼻祖之意如此未敢以為是近觀漫録亦有<lb/>
　是言甚與僕暗合<lb/>
　　侯霸員半千宋璟<lb/>
嘉祐雜志所載三碑僕嘗考焉一原甫得漢延熹金鄉<lb/>
　守長侯君碑云君諱成防東人其先出自周文之後<lb/>
　封於鄭共伯賜氏曰侯厥𦙍宣多以功佐國漢侯公<lb/>
　濟太上皇鴻溝之戹諡曰安國君曾祖黼封明統侯<lb/>
　光武中興𤣥孫霸大司徒於陵侯僕考後漢侯霸傳<lb/>
<pb n="KR3j0045_WYG_022-8a"/>
　霸河南宻人族父淵以宦者有才辯任職元帝時佐<lb/>
　石顯等領中書號曰大常侍而不推原侯公史失之<lb/>
　乎二白水縣民得員半千墓志云十八代祖凝自宋<lb/>
　入魏本姓劉氏彭城人以其雅正似伍員遂賜姓員<lb/>
　僕考唐書本傳其先彭城劉氏十世祖凝之事宋及<lb/>
　齊受禪奔元魏以忠烈自比伍員因自姓員或謂凝<lb/>
　十世祖或謂十八世祖或謂自姓員或謂賜姓員傳<lb/>
　文與碑不同如此三邢臺村所得顏魯公撰宋璟神<lb/>
<pb n="KR3j0045_WYG_022-8b"/>
　道碑云公作長松篇梅花賦蘇味道以為有王佐之<lb/>
　才上嘗賜鍾乳使醫持歸鍊之或以上藥不宜委之<lb/>
　公曰推信待物猶懼不信作相廷奏二張則天失色<lb/>
　欲起李邕曰陛下坐則天下安起則天下危張嘉貞<lb/>
　作相仰公行事每閱堂案見公危言讜論扼腕長歎<lb/>
　今本傳竝不載此數事而劉禹錫書則曰宋廣平沉<lb/>
　下寮也蘇公味道時為繡衣直指使者廣平投以梅<lb/>
　花賦蘇盛稱之自是則天聞之皮日休賦序曰宋廣<lb/>
<pb n="KR3j0045_WYG_022-9a"/>
　平有梅花賦清新富豔得南朝徐庾之體後蘇公味<lb/>
　道得而稱之廣平之名遂振廣平碑之數事既不見<lb/>
　於史矣而梅花賦一事或謂廣平投繡衣使者蘇公<lb/>
　而見稱或謂蘇公後得此賦見稱而遂振二者之言<lb/>
　又不同<lb/>
　　陳元方事<lb/>
陳紀傳云董卓入洛陽乃使就家拜五官中郎將不得<lb/>
　已至京師遷侍中出為平原相往謁卓時欲徙都長<lb/>
<pb n="KR3j0045_WYG_022-9b"/>
　安謂紀曰今欲西都何如紀云云卓意甚忤而敬紀<lb/>
　名行無所復言時議欲以為司徒紀見禍亂方作不<lb/>
　復辦嚴即時之郡璽書追拜太僕又徵為尚書令所<lb/>
　載如此邯鄲淳所著陳紀碑則曰用大將軍何進表<lb/>
　選名儒君為舉首公車特徵起家拜五官中郎將到<lb/>
　遷侍中旬有八日出相平原會孝靈晏駕賊臣秉政<lb/>
　肆其兇虐剥亂宇内州郡幅裂視事未朞會刺史敗<lb/>
　於黄巾幽冀二州爭利其土乃辭而去之於是老弱<lb/>
<pb n="KR3j0045_WYG_022-10a"/>
　隨慕扳轅持轂輪不得轉遂晨夜間行寓於邳郯之<lb/>
　野袁術恣睢僭號江淮圗覆社稷結婚吕布送女在<lb/>
　塗君為國深憂奮䇿出奇以奪其心卒使絶好追女<lb/>
　而還離逖姦謀使不得就君之力也惟帝念功命作<lb/>
　尚書令二處所載互有不同傳言紀受董卓之招碑<lb/>
　言紀用何進之薦傳言紀阻董卓遷都之計碑言紀<lb/>
　敗袁吕結婚之謀兼摭出以資閱史者<lb/>
　　漢人規戒<lb/>
<pb n="KR3j0045_WYG_022-10b"/>
魏相為揚州刺史考案郡國守相多所貶退而光禄大<lb/>
　夫丙吉予之書曰朝廷已深知弱翁治行方且大用<lb/>
　願少謹自重藏器於身相心善其言為霽威嚴翟方<lb/>
　進為京兆尹搏擊豪強京師畏之而青州刺史胡常<lb/>
　予之書曰竊聞政令甚明為京兆恐有所不宜方進<lb/>
　心知所謂少弛威嚴二事甚相類漢人規戒率多如<lb/>
　此又如楊惲既廢家居治産以財自娛其友孫會宗<lb/>
　予書戒以大臣廢退當闔門惶懼為可憐之意不當<lb/>
<pb n="KR3j0045_WYG_022-11a"/>
　治産通賓客段會宗年老而遠為都䕶其友谷永予<lb/>
　書戒以因循舊貫無求奇功司馬遷尊寵任職其故<lb/>
　人任安責以古賢人之義衛青既貴而天下士夫無<lb/>
　稱其故吏蘇建責以觀古名將之意漢人於交友故<lb/>
　舊動存規戒其不肯阿意順旨以陷於非義此風凛<lb/>
　然可喜<lb/>
　　呼吸古人名字<lb/>
前漢魏相傳相字無音人多呼為平聲以弱翁之字觀<lb/>
<pb n="KR3j0045_WYG_022-11b"/>
　之合作去聲唐詩曰身依魏相尊可據也郊祀志公<lb/>
　玉帶為公宿帶據顏師古注引吕氏春秋齊有公玉<lb/>
　丹葢其舊族合呼為本音而單姓玉者音宿如後漢<lb/>
　玉況乃姓宿爾鼂錯傳錯字無音據班固叙傳曰故<lb/>
　安執節責通誅錯蹇蹇帝臣匪躬之故作措字讀而<lb/>
　潘安仁賦乃曰殞吳嗣於局下葢獲怒於一搏濟七<lb/>
　國之稱亂翻助逆而誅錯是協入聲韻也此如史記<lb/>
　司馬錯錯七各反又七故反僕又考之文字間言驚<lb/>
<pb n="KR3j0045_WYG_022-12a"/>
　悸不定曰錯愕二字多讀為入聲而東漢錯愕不能<lb/>
　對乃音措互知二音葢通用四皓之園公據陳留風<lb/>
　俗記合云圈公彭祖姓籛名鏗據史記注論語注離<lb/>
　騷注籛字音翦只此一音而前輩諸公多作平聲呼<lb/>
　如胡嶧長短句是也葢用唐韻音耳唐韻有平上二<lb/>
　音<lb/>
　　符符二姓<lb/>
苻堅其先本姓蒲其祖以䜟文改為苻符融其先魯頃<lb/>
<pb n="KR3j0045_WYG_022-12b"/>
　公孫仕秦為符璽郎以為氏故苻堅之姓從艸符融<lb/>
　之姓從竹二姓固自不同而唐義陽郡王符璘碑合<lb/>
　從竹而書作苻而苻堅之苻又有書從竹者皆失於<lb/>
　不契勘耳僕又考之漢碑隸書率以竹為艸少有從<lb/>
　竹者如符節之字皆然今西漢書符瑞多從艸魏晉<lb/>
　以下真書碑亦有書符節為苻莭者葢古者皆通用<lb/>
　故耳此又不可不知顏魯公干禄書曰從艸者為姓<lb/>
　從竹者為印亦未之察也不知符融之符果非姓乎<lb/>
<pb n="KR3j0045_WYG_022-13a"/>
　　鳳尾虎頭<lb/>
皮日休詩以鳳尾諾對虎頭嵓東坡以鳯尾諾對虎頭<lb/>
　州按晉帝批奏書諾字之尾如鳳尾之形故謂鳳尾<lb/>
　諾齊帝令江夏王學鳳尾諾一學即工諾者猶言制<lb/>
　可也諾字與詔字相似而又有鳳詔之語故觀者往<lb/>
　往誤以為鳳尾詔焉如陸龜蒙集所刋是也<lb/>
　　蘇州<lb/>
蘇州在禹貢為揚州之域至周為吳至秦漢為會稽郡<lb/>
<pb n="KR3j0045_WYG_022-13b"/>
　治所統甚大按圗經秦漢會稽郡舉今兩浙之地皆<lb/>
　在焉武帝制詔所謂東指海南近諸越北枕大江是<lb/>
　也是時嚴助朱買臣等皆為是郡其任甚重至後漢<lb/>
　順帝時分會稽之半為吳郡之地尚全有浙西之地<lb/>
　亦未為狹也自孫皓分吳郡為吳興郡但兼有杭秀<lb/>
　睦之地而已唐之蘇州但兼秀州之地而已晉天福<lb/>
　間錢武肅又分嘉興海鹽二縣為秀州其隸於蘇者<lb/>
　惟吳長洲崑山常熟吳江五邑而已其地益削如此<lb/>
<pb n="KR3j0045_WYG_022-14a"/>
　今之蘇州不得漢會稽郡十五之一而在浙右已為<lb/>
　巨鎮為是守顧亦偉且大矣而況嚴朱之在漢統全<lb/>
　浙之地乎其勢隆重不言可知<lb/>
　　陸士衡<lb/>
陸士衡齊謳行曰東被姑尤側南界聊攝城海物錯萬<lb/>
　類陸産尚千名孟諸吞雲夢百二侔秦京僕以為不<lb/>
　若以八九吞雲夢對百二侔秦京不惟親切且渾然<lb/>
　也<lb/>
<pb n="KR3j0045_WYG_022-14b"/>
　　大唐唐國二錢<lb/>
今唐國通寶大唐通寶乃南唐錢或者不知求之三百<lb/>
　年之唐謬也按南唐書元宗即位鑄唐國通寶大唐<lb/>
　通寶通用數年漸弊百姓盜鑄極為輕小元宗即璟<lb/>
　也<lb/>
　　解菜<lb/>
今人久茹素而其親若鄰設酒殽之具以相煖熱名曰<lb/>
　開葷於理合曰開素此風已見六朝觀東昬侯䘮潘<lb/>
<pb n="KR3j0045_WYG_022-15a"/>
　妃之女閹豎共營殽羞云為天解菜正其義也<lb/>
　　二迹<lb/>
傅毅迪志詩曰於赫我祖顯於殷國二迹阿衡克光其<lb/>
　則潘岳西征詩曰赫赫大晉奄有四方二迹陜西實<lb/>
　惟我王藝文類聚此詩張華作<lb/>
　　麫以斤兩為斗<lb/>
今麫以二斤某兩為斗葢沿唐舊觀唐會要天寶間麫<lb/>
　以三斤四兩為斗<lb/>
<pb n="KR3j0045_WYG_022-15b"/>
　　吾丘夀王論<lb/>
容齋裒舉漢世論議之臣如嚴樂鼂董賈馬之徒凡十<lb/>
　九人謂皆極言秦之虐如此僕謂此皆傳之所有人<lb/>
　所共知有一事見於他集中傳所不載人所罕知姑<lb/>
　摭出以資博聞吾丘夀王嘗著驃騎論功一論其詳<lb/>
　驃騎將軍霍去病征匈奴立克勝之功夀王作士大<lb/>
　夫之論稱武帝之德曰士問於大夫曰側聞強秦之<lb/>
　用兵也南不踰五嶺北不渡大河海内愁怨以䘮其<lb/>
<pb n="KR3j0045_WYG_022-16a"/>
　國漢興六十餘載命將帥以抗憤用干戈於四荒南<lb/>
　極朱厓北建朔方拓地萬里海内晏如敢問其縱大<lb/>
　夫曰昔秦之得天下也以功不以德以詐不以誠内<lb/>
　用商鞅李斯之謀外用王翦白起之兵既并海内以<lb/>
　威力為王道以權詐為要術遂非唐笑虞絶滅舊章<lb/>
　防禁文學行是古之戮嚴誹謗之誅十餘年滂沱而<lb/>
　盈溢故皇天疾威更命大漢反秦政務寛厚六世富<lb/>
　安何征不克云云此正漢人極言秦失者也容齋惟<lb/>
<pb n="KR3j0045_WYG_022-16b"/>
　舉夀王議中數語而不知夀王又有此論故表其略<lb/>
　焉班固傳謂固感夀王東方之徒剏造文辭終以諷<lb/>
　勸乃上兩都賦注夀王作士大夫論驃騎將軍頌知<lb/>
　固之作亦祖此不但客難也魏卞蘭獻賦太子報曰<lb/>
　昔吾丘夀王何武以歌詩得金帛之賜今考二傳何<lb/>
　武則然夀王自議挾弓得鼎後不聞有他製作謂以<lb/>
　歌詩得金帛之賜計亦有之史闕而不載耳<lb/>
　野客叢書卷二十二<lb/>
</p>
<p>
</p>
  </div>
</body>
</text>
</TEI>
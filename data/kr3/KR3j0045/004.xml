<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野客叢書卷四</head> <lb/>
    <p>
<pb n="KR3j0045_WYG_004-1a"/>
欽定四庫全書<lb/>
　野客叢書卷四<lb/>
　　　　　　　　　　　　宋　王楙　撰<lb/>
　　公子非㬥勝之字<lb/>
武帝末盜賊羣起㬥勝之為直指使者衣繡衣持斧逐<lb/>
　捕盗賊威震州郡雋不疑上謁曰竊伏海瀕聞㬥公<lb/>
　子威名舊矣顔注公子勝之字也僕謂此公子者如<lb/>
　言貴公子耳非稱其字也固雖當時風俗之厚不應<lb/>
<pb n="KR3j0045_WYG_004-1b"/>
　以一介之士與部使者初未相識進謁之始稱其字<lb/>
　之理顔之推謂字以表徳古者無嫌豈其然乎且孔<lb/>
　門弟子稱仲尼者是退而記其所言非當面之稱也<lb/>
　　張輔妄論班史<lb/>
晉張輔嘗論班固不如司馬遷有三其一毁貶鼂錯傷<lb/>
　忠臣之道僕取史記漢書復之知輔之言為甚妄二<lb/>
　史鋪叙錯事大率相同但班史加詳錯之所陳而遷<lb/>
　史略而不載耳其貶錯之詞遷則有之嘉錯之忠固<lb/>
<pb n="KR3j0045_WYG_004-2a"/>
　何嘗亡是而張輔反云爾者殆不可曉傳文平叙無<lb/>
　可言者只以賛驗之可見其妄太史公曰鼂錯為家<lb/>
　令時數言事不用後擅權多所變更諸侯發難不急<lb/>
　正救欲報私讎反以亡軀語曰變古亂常不死則亡<lb/>
　豈錯等謂邪班固曰鼂錯鋭於為國逺慮而不免見<lb/>
　害悲夫錯雖不終世哀其忠故論其施行之語著於<lb/>
　篇觀此亦可以見二公之去取矣張輔言此無乃不<lb/>
　考其故乎<lb/>
<pb n="KR3j0045_WYG_004-2b"/>
　　趙周守節優劣<lb/>
士大夫不幸遺其親於不測之地要當委曲囘䕶無戾<lb/>
　吾大節可也茍惟固執忠義不顧其親君子無取焉<lb/>
　僕觀漢趙苞晉周虓二事深悼士大夫不幸而當此<lb/>
　逆境然全身逺害正在人區處耳趙苞為遼西太守<lb/>
　遣使迎母妻到郡道為賊所虜賊出母示苞苞悲號<lb/>
　泣謂母曰今為王臣義不得顧私恩毁忠節惟當萬<lb/>
　死無以塞罪遂進破賊母妻被害苞謂人曰食祿以<lb/>
<pb n="KR3j0045_WYG_004-3a"/>
　避難非忠也殺母以全義非孝也嘔血而死周虓為<lb/>
　梓潼太守遣騎送母妻歸道為苻堅將所獲虓不得<lb/>
　已亦降堅以為尚書郎虓曰䝉國厚恩以至今日但<lb/>
　老母見獲失節於此母子獲全秦之惠也雖公侯之<lb/>
　貴不以為榮况郎仕乎堅乃止虓雖在秦抗節不撓<lb/>
　時人以謂有蘇武之賢夫苞守區區之節不能保全<lb/>
　其母此匹夫之義雖死奚益虓能全其母而節亦未<lb/>
　嘗虧忠孝兩全正聖門所深貴者故士大夫脱有不<lb/>
<pb n="KR3j0045_WYG_004-3b"/>
　幸當為周虓無為趙苞又嘗觀田邑報馮衍書曰間<lb/>
　者老母諸弟執於軍而邑安然不顧者豈非重其節<lb/>
　乎儻使故朝尚在忠義可立雖老親就戮妻子横分邑<lb/>
　之願也嗚呼尚忍言哉若邑者其亦趙苞之徒與<lb/>
　　漢宣親政事<lb/>
邵氏聞見録曰前漢書循吏傳云孝宣自霍光薨後始<lb/>
　躬攬萬㡬厲精為治五日一聴政自丞相以下各奉<lb/>
　職而退五日一聴政史臣以為美則孝宣而上不親<lb/>
<pb n="KR3j0045_WYG_004-4a"/>
　攬天下之政可知矣僕謂邵氏錯認此意史言孝宣<lb/>
　自霍光薨後始親萬㡬者謂光未薨之前政由光出<lb/>
　宣帝不可得而專光薨後宣帝始得親政事非謂宣<lb/>
　帝以前人主不親政事也<lb/>
　　荆軻<lb/>
鄒陽曰荆軻湛七族要離燔妻子應劭云荆軻為燕刺<lb/>
　秦始皇不遂其族坐之湛没也師古云此説謂湛七<lb/>
　族無荆字也尋諸史籍荆軻無湛族之事不知陽所<lb/>
<pb n="KR3j0045_WYG_004-4b"/>
　言者何人也僕謂湛之為義言隠没也謂軻以得罪<lb/>
　於秦故凡荆軻親屬皆竄迹隠遯不見於世非謂秦<lb/>
　滅没其七族也史記曰秦逐太子丹荆軻之客皆亡<lb/>
　髙漸離變姓名匿於宋子正此意也<lb/>
　　爰盎宻害鼂錯<lb/>
爰盎與鼂錯素不相能自吳王所歸道逢丞相申屠嘉<lb/>
　下車拜謁願請間者盖欲以錯惡宻啓嘉而嘉慮其<lb/>
　以呉私事見告難以區處也拒之曰使君所言公事<lb/>
<pb n="KR3j0045_WYG_004-5a"/>
　之曹與長史掾議吾且奏之即私邪吾不受私盎薄<lb/>
　以語譏之嘉遂引為上客而請間之説得行想從容<lb/>
　燕侍力陳錯惡異時嘉奏請誅錯未必不自盎日夜<lb/>
　縱臾之故奈何帝為錯言先入嘉奏沮格發憤而死<lb/>
　得非盎有以誤之乎盎恨嘉死益忿錯之所為求其<lb/>
　害錯者而不可得竇嬰亦與錯有隙㑹七國反乃以<lb/>
　盎薦上上召見盎問計安出正投其害錯之機盎又<lb/>
　請間而錯竟不能免矣盎之請間無非言錯委蛇曲<lb/>
<pb n="KR3j0045_WYG_004-5b"/>
　折為計甚密故卒遂其所圖盎亦可謂深矣嘉惟不<lb/>
　密反為錯所陷盎肯蹈故轍哉錯計出於嘉上而盎<lb/>
　計又出於錯上信乎天下無第一手也<lb/>
　　田叔善導驕主<lb/>
輔導驕主亦是難事不可面折其過正使自愧為佳耳<lb/>
　僕觀田叔之相魯何其温良而樂易也田叔不獨可<lb/>
　以相諸侯使之居天子之左右雍容順旨可以轉禍<lb/>
　而為福反惡而為善叔之相魯至官之初民以王取<lb/>
<pb n="KR3j0045_WYG_004-6a"/>
　其財物自言者百餘人叔取其渠率二十人笞怒之<lb/>
　曰王非汝主邪何敢自言主魯王聞之大慙發中府<lb/>
　錢使相償之叔曰王自使人償之不爾是王為惡相<lb/>
　為善也魯王好獵相常従入苑中王輒休相就館叔<lb/>
　常暴坐苑外終不休曰吾王暴露獨何為舍王以故<lb/>
　不大出游其委曲規正大率如此不傷和氣而俾歸<lb/>
　於正此田叔所以為善相驕主也彼仲舒陳道義以<lb/>
　緩江都之問龔遂哭社稷以規昌邑之所為皆此機<lb/>
<pb n="KR3j0045_WYG_004-6b"/>
　也要不如田叔之善愧其心異日七國謀反正縁無<lb/>
　善導者之過廣昌之輩日夜縱臾所言何事當是之<lb/>
　時使有田叔者居其間吾知反謀無自而起惜漢君<lb/>
　之慮不及此<lb/>
　　尚書牴牾<lb/>
尚書大傳與古文尚書所載不同大傳謂周公死王誦<lb/>
　欲葬於成周天乃雷電以風禾盡偃大木斯拔國人<lb/>
　大恐王乃葬周公於畢示不敢臣也梅福張奐等皆<lb/>
<pb n="KR3j0045_WYG_004-7a"/>
　引以為言據今尚書言大雷電以風禾盡偃大木斯<lb/>
　拔見於周公居東之日而非其死𦵏之時以此一事<lb/>
　觀之則知大傳與經牴牾多矣豈惟大傳如此今之<lb/>
　尚書與漢本亦多不同王嘉奏對引臯陶戒舜之語<lb/>
　曰無敖佚欲有國兢兢業業一日二日萬㡬師古注<lb/>
　謂虞書咎繇之詞言有國之人不可傲慢逸欲但當<lb/>
　戒謹危懼以理萬事之㡬敖字與敎字意甚相逺而<lb/>
　敖之意為尤長元城先生謂恐敖字轉寫作敎字耳<lb/>
<pb n="KR3j0045_WYG_004-7b"/>
　僕又觀陳蕃疏曰臯陶戒舜無敎逸游則於今本敎<lb/>
　字初未嘗差也漢人引經率多如此不特是也如尚<lb/>
　書天齊于人俾我一日而楊賜則曰天齊乎人假我<lb/>
　一日尚書上刑適輕下刑適重而劉愷則曰上刑挾<lb/>
　輕下刑挾重尚書黎民於變時雍而陽朔二年詔則<lb/>
　曰黎民於蕃時雍尚書方命圮族蜀志晉書皆曰放<lb/>
　命圮族尚書平章百姓史記曰便章百姓徐廣注便<lb/>
　平也劉愷傳曰辨章百姓鄭𤣥注辨明也似此之類<lb/>
<pb n="KR3j0045_WYG_004-8a"/>
　甚多漢人各習其師往往不同如此<lb/>
　　王子猷操行<lb/>
王子猷多言俗事謝安以為不如獻之僕謂此特以一<lb/>
　時之言察其優劣耳未考其終身之行也子猷傳所<lb/>
　載率多曠達如不答長官拄笏而看西山不顧主人<lb/>
　坐輿而造竹下山隂雪夜詠招隠詩而訪戴逵觀此<lb/>
　數事胸中灑落亦自不凡未易貶之也然傳又云人<lb/>
　欽其才而穢其行僕觀此語始知其為人内行不謹<lb/>
<pb n="KR3j0045_WYG_004-8b"/>
　為當時所鄙信非子敬之比惟史氏没其迹而不書<lb/>
　盛陳前數事且居名父之下名弟之上左右掩映故<lb/>
　後世聞其風者擊節賞歎以為不可及而莫知有大<lb/>
　節之累云<lb/>
　　王涯學太𤣥<lb/>
元城先生論甘露之禍凡覆十一族而王涯者自號留<lb/>
　心太𤣥亦罹其禍且太𤣥惟以進退消息之為説涯<lb/>
　知其説而不能行故爾僕謂著太𤣥者小有非意且<lb/>
<pb n="KR3j0045_WYG_004-9a"/>
　不能自制投天祿閣為後世笑尚何以責學太𤣥者邪<lb/>
　　劉向譏恭顯<lb/>
劉向説苑載齊桓公問於管仲曰國何患管仲曰患夫<lb/>
　社䑕桓公曰何謂也管仲曰夫社束木而塗之䑕因<lb/>
　徃託焉熏之則恐燒其木灌之則恐敗其塗此䑕之<lb/>
　不可得殺者以社故也夫國亦有社䑕人主之左右<lb/>
　是也内則蔽善惡於君上外則賣權重於百姓不誅<lb/>
　則為亂誅之則為人主所案據腹而有之此亦國之<lb/>
<pb n="KR3j0045_WYG_004-9b"/>
　社䑕也人有酤酒者為器甚潔清置表甚長而酒酸<lb/>
　不售問之里人何故里人曰公之狗猛人挈器而入<lb/>
　且酤公酒狗迎而噬之此酒酸所以不售之故也夫<lb/>
　國亦有猛狗用事者也有道術之士欲明萬乗之主<lb/>
　而用事者迎而齕之此亦國之猛狗也左右為社䑕<lb/>
　用事者為猛狗二者毎毎相妨而道術之士不得進<lb/>
　用此國家之所深患也劉向借此以譏恭顯卒為恭<lb/>
　顯所噬盖疾小人不可形之言豈不重其毒乎觀此<lb/>
<pb n="KR3j0045_WYG_004-10a"/>
　可以為戒<lb/>
　　蕭疏二傅<lb/>
蕭望之為元帝傅與石顯為仇貪位不去卒為石顯所<lb/>
　陷疏廣亦為元帝傅與許伯為惡飄然引去許伯莫<lb/>
　能肆其毒蕭疏事體一同然安危不同者去就之勢<lb/>
　異也且元帝仁柔不㫁疏傅蓋熟察其為人今吾結<lb/>
　怨於權貴逆知非異日保身之地故一旦引知足之<lb/>
　分父子相攜而去之人徒知疏傅之去為髙而不知<lb/>
<pb n="KR3j0045_WYG_004-10b"/>
　所以去者盖以此耳僕讀蕭傅傳益歎疏傅之不可<lb/>
　及東坡謂二疏之去盖鑒韓楊趙蓋之誅顧弗深考<lb/>
　耳<lb/>
　　前漢有兩萬石君<lb/>
前漢書石奮及長子建次甲次乙次慶皆官至二千石<lb/>
　景帝曰石君及四子皆二千石人臣尊寵乃舉集其<lb/>
　門號奮為萬石君嚴延年兄弟五人皆至大官東海<lb/>
　號其母曰萬石嚴嫗此外無聞僕觀後漢馮勤傳勤<lb/>
<pb n="KR3j0045_WYG_004-11a"/>
　曾祖父揚宣帝時為𢎞農太守有子八人皆為二千<lb/>
　石趙魏間榮之號曰萬石君父子九人皆為二千石<lb/>
　㡬二萬石矣殆不止萬石而已其門户顯融又過於<lb/>
　嚴石二家而前書不載今人第知前漢有一萬石君<lb/>
　有一萬石嫗而莫知此也<lb/>
　　蘇武在匈奴<lb/>
前漢書載蘇武在匈奴衛律白單于幽武大窖中絶不<lb/>
　與飲食天雨雪武卧齧雪與旃毛并咽之數日不死<lb/>
<pb n="KR3j0045_WYG_004-11b"/>
　劉向新序又載武在匈奴衛律絶不與飲食武數日<lb/>
　不降當盛暑以旃衣并束三日㬥武心意愈堅終不<lb/>
　屈撓今人徒知武在匈奴劇寒中被如是之虐不知<lb/>
　劇暑中亦受如是之苦今人飽食安眠於廣厦之間<lb/>
　隆寒盛暑優游自得而猶萌不足之念其可不知愧<lb/>
　乎<lb/>
　　新書所云<lb/>
貢禹疏曰故俗皆曰何以孝弟為財多而光榮何以禮<lb/>
<pb n="KR3j0045_WYG_004-12a"/>
　義為史書而仕宦何以謹畏為勇猛而臨官故黥劓<lb/>
　而髠鉗者猶復攘臂為政於世行雖犬彘家富勢足<lb/>
　目指氣使是為賢耳故居官而致富者為雄桀處姦<lb/>
　而得利者為壮士兄勸其弟父勉其子俗之壞敗乃<lb/>
　至於是貢禹此語大率與賈誼新書所載同新書亦<lb/>
　曰胡以孝弟循善為善書而為吏耳胡以行誼禮節<lb/>
　為家富而出官耳又言黥劓者攘臂為政行雖犬彘<lb/>
　家富財足隠機盱視與夫父子兄弟相勸勉之意甚<lb/>
<pb n="KR3j0045_WYG_004-12b"/>
　同而誼疏不載此語益信當時風俗不美如此新書<lb/>
　又載秦俗日敗假父耰鉏杖彗慮有徳色母取瓢椀<lb/>
　箕帚慮立誶語抱哺其子與公併踞婦姑不相悦則<lb/>
　反脣而相睨其慈子嗜利而輕簡父母如此而誼疏不<lb/>
　詳見之<lb/>
　　膠東之詐<lb/>
容齋隨筆云龔遂為渤海太守受王生之策以為聖主<lb/>
　之功宣帝悦其有讓遷遂水衡都尉以王生為丞以<lb/>
<pb n="KR3j0045_WYG_004-13a"/>
　謂遂之治效著明宣帝不以為賞而悦其佞詞宜其<lb/>
　起王膠東之偽也僕考膠東王相受賞在地節三年<lb/>
　之春而龔遂自渤海太守遷水衡都尉乃在地節四<lb/>
　年間耳此事在後謂遂鑒王膠東冐賞之弊則可不<lb/>
　應反謂王膠東因帝悦遂佞詞而起其詐也<lb/>
　　蜀先主讀書<lb/>
蜀書言先主不甚樂讀書喜狗馬僕觀三顧草廬與夫<lb/>
　用兵行師甚有得於書之旨先主豈真不樂讀書哉<lb/>
<pb n="KR3j0045_WYG_004-13b"/>
　盖當呉魏相持之際正藉武人以輸其力一示以讀<lb/>
　書之説此曹將至解體此正與漢髙罵儒之意同不<lb/>
　然臨終何以戒其子曰可讀漢書禮記歴觀諸子六<lb/>
　韜商君書益人意智觀此可見先主之本心矣<lb/>
　　袁郭論孔明<lb/>
蜀書袁孝尼言張子布薦諸葛亮於孫權亮不之留人<lb/>
　問其故曰孫将軍能賢亮而不能盡亮吾是以不留<lb/>
　僕觀孔明之遇先主如魚水之相歡縱使孫權能盡<lb/>
<pb n="KR3j0045_WYG_004-14a"/>
　孔明孔明豈肯舍此而就彼哉然孔明既被張子布<lb/>
　之所薦不欲深拒姑設此辭耳非真有意也又郭沖<lb/>
　言亮刑罰峻急刻剝百姓君子小人咸懷怨歎僕觀<lb/>
　先主言曰操以急吾以寛操以㬥吾以仁操以譎吾<lb/>
　以忠毎與操反事無不濟惡有反峻急如此縱懲劉<lb/>
　璋暗弱之敝不無振作不應刻剥之甚而使君子小<lb/>
　人皆至怨歎之理此言恐過耳<lb/>
　　穆生鄒陽<lb/>
<pb n="KR3j0045_WYG_004-14b"/>
初楚元王毎為穆生設醴及王戊即位常設後忘設焉<lb/>
　穆生退曰可以逝矣醴酒不設王之意怠不去楚人<lb/>
　将鉗我於市僕謂穆生之去初不為醴盖託醴而去<lb/>
　耳此正與吾夫子膰肉不至不税冕而行之意同絶<lb/>
　交無惡聲出妻可再嫁其寛容之量甚非世俗褊躁<lb/>
　者所可窺測觀王戊淫㬥之意日萌不可制遏異日<lb/>
　休侯使人諫王王曰季父不吾與我起先取季父是<lb/>
　何言與待季父尚爾待賔之禮可知穆生髙蹈逺舉<lb/>
<pb n="KR3j0045_WYG_004-15a"/>
　意盖有在逆知異日必不能免非知幾疇克爾哉又<lb/>
　鄒陽與枚乗嚴忌仕呉數進忠言呉王不聴三人於<lb/>
　是一旦舍吳而之梁未幾吳難果作是皆有先見<lb/>
　之明如此善乎阮元瑜曰穆生謝病以免楚難鄒陽<lb/>
　北游不同呉禍信哉<lb/>
　　石顯譖望之<lb/>
史謂石顯聞衆人匈匈言已殺前将軍蕭望之恐天下<lb/>
　學士姗已病之乃薦貢禹歴位九卿議者於是稱顯<lb/>
<pb n="KR3j0045_WYG_004-15b"/>
　以為不妒譖望之矣僕謂使顯不殺望之則已使其<lb/>
　果有此事豈以薦一貢禹而能免天下之議哉殺與<lb/>
　不殺而天下之公議自存今謂衆人匈匈言殺蕭望<lb/>
　之是天下皆知顯為殺望之矣又言議者於是稱顯<lb/>
　以為不妬譖望之何當時公論無定論如此僕恐不<lb/>
　然史氏飾詞之過耳<lb/>
　　漢貴薦賢<lb/>
史謂鄧通無他技能有所薦達獨自謹身媚上而已鄧<lb/>
<pb n="KR3j0045_WYG_004-16a"/>
　通何者而責以薦達賢才之事盖漢世士大夫率貴<lb/>
　於薦士所以司馬遷被刑之後其故人任安責以古<lb/>
　賢臣薦士之義而遷辭以刀鋸之餘奈何薦天下豪<lb/>
　俊衛青既貴而天下賢士大夫無稱其故吏蘇建亦<lb/>
　勉以觀古名将招選之義而青謝以魏其武安厚賓<lb/>
　客天子嘗切齒人臣奉法何與招士舉此二者他可<lb/>
　知矣<lb/>
　<lb/>
<pb n="KR3j0045_WYG_004-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　野客叢書卷四<lb/>
</p>
<p>
</p>
  </div>
</body>
</text>
</TEI>
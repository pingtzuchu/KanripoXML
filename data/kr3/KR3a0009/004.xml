<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>揚子法言卷四</head> <lb/>
    <p>
<pb n="KR3a0009_WYG_004-1a"/>
欽定四庫全書<lb/>
　揚子法言卷四<lb/>
　　　　　　　晉李軌　唐柳宗元　註<lb/>
　　　　　　　宋　宋咸吳祕司馬光　重添註<lb/>
問神篇<hi>咸曰既哲乎道可窮之神故次之問道</hi>
神心惚怳經緯萬方<hi>光曰惚怳無形方道也</hi>事繫諸道德仁義禮<lb/>
<hi>祕曰神也心也惚怳乎無端以經緯於萬方而並有歸趣事繫諸聖人之道聖人之道兼德仁義禮而言之也</hi>
<hi>○光曰君子之心主此五者</hi>譔問神<hi>祕曰天有至神為造化之主聖人之神為道之宗其神一也</hi>
<pb n="KR3a0009_WYG_004-1b"/>
或問神曰心<hi>咸曰神謂精義知幾之神言存乎心而已○祕曰神者不疾而速不行而至心主於</hi>
<hi>神○光曰物之神者莫如心</hi>請聞之<hi>咸曰未諭心之義故請之○光曰李宋吳本作請問之音義曰</hi>
<hi>天復本作請聞之今從之</hi>曰潛天而天<hi>光曰潛深也潛/心於天而知天</hi>潛地而地<hi>惟其</hi>
<hi>所潛○咸曰心潛於天則知天心潛於地則知地○光曰潛心於地而知地</hi>天地神明而不<lb/>
測者也心之潛也猶將測之况於人乎况於事倫乎<hi>咸曰</hi>
<hi>言世所難窮測者惟天地之道神明之義耳然一潛其心可盡見之况人道之近事理之淺安能藏哉倫理也</hi>
敢問潛心于聖<hi>咸曰問何以潛心于聖人之道</hi>曰昔仲尼潛心於文王<lb/>
矣逹之<hi>逹通也○咸曰文王演易仲尼盡得其道而讃之又曰文王既殁文不在兹乎是逹也○祕曰</hi>
<pb n="KR3a0009_WYG_004-2a"/>
<hi>文王作易繫辭以盡天人之幾孔子五十以學易而作十翼無不通也逹通也</hi>顔淵亦潛心於<lb/>
仲尼矣未逹一聞耳<hi>其殆庶幾○咸曰聞當作間字之誤也孟子謂顔淵具聖人之體而</hi>
<hi>微此稱未逹一間間際也言去聖人不逺惟一際之地爾今諸本皆作一聞非也孟子曰賢不肖其間不能寸</hi>
<hi>謂其際相去不能及寸言近之也易繫辭仲尼舉顔子其殆庶幾以明易義今註以庶幾為顔子近聖人之意</hi>
<hi>非謂矣○祕曰顔子具體庶幾所未通者一間耳子貢曰夫子之言性與天道不可得而聞也</hi>神在所<lb/>
潛而已矣<hi>神道不逺潛心則是○祕曰潛則速至</hi>天神天明照知四方<hi>天以</hi>
<hi>神明光燭幽明照曜四方人以潛心鈎深致逺探賾索隠○祕曰至神運日月</hi>天精天粹萬物<lb/>
作類<hi>天以精粹覆萬物各成其類人以潛心考校同異搜暢精義○祕曰天之精粹流形萬物而各從其</hi>
<pb n="KR3a0009_WYG_004-2b"/>
<hi>類易曰剛健中正純粹精也○光曰人亦以神明精粹經緯萬方</hi>人心其神矣乎操則<lb/>
存捨則亡<hi>人心如神變化無常操而持之則義存捨而廢之則道亡操而不捨則道義光大○祕曰</hi>
<hi>在天地為神在人為心潛與不潛操捨而已</hi>能常操而存者其惟聖人乎<hi>光曰</hi>
<hi>聖人操心有常不離於道</hi>聖人存神索至<hi>存其精神探幽索微○祕曰聖人如天常存其神也</hi>
<hi>所以存神道無不至○光曰索山責切至者事之極致</hi>成天下之大順致天下之<lb/>
大利<hi>順事而無逆利物而無害</hi>和同天人之際使之而無間者也<hi>至化</hi>
<hi>混然歸於一也○祕曰惟神也成天下之大順致天下之大利和同天人而無間者也○光曰大順謂上下各</hi>
<hi>安其分大利謂萬物各得其所天者不為而自成人者為之然後成而同其際使之無間隙皆聖人神心之所</hi>
<pb n="KR3a0009_WYG_004-3a"/>
<hi>為也</hi>龍蟠于泥蚖其肆矣<hi>惟聖知聖惟龍知龍愚不知聖蚖不知龍聖道未彰羣愚玩矣</hi>
<hi>龍蟠未升蚖其肆矣○咸曰蚖蜥蜴也似龍而無角如蛇而有足一云毒蛇也肆區也言龍未飛天則與蚖同</hi>
<hi>區也○祕曰與蚖蛇同肆○光曰蚖音元肆者肆志以凌之也或曰肆當作肄肄習也曰習見而狎玩之也</hi>
蚖哉蚖哉惡覩龍之志也歟<hi>歎之甚也○祕曰聖人在䝉與衆人同列衆人豈知</hi>
<hi>聖人之志歟○光曰惡音烏君子之志髙深逺大小人固不得而知也</hi>或曰龍必欲飛天<lb/>
乎<hi>咸曰疑其長為蚖同肆不能飛天○光曰言君子必欲居大位乎</hi>曰時飛則飛時潛<lb/>
則潛<hi>時可而升未可而潛</hi>既飛且潛<hi>義兼出處</hi>食其不妄形其不可得<lb/>
而制也歟<hi>飲食則不妄有形而不可制也○咸曰言龍之且潛雖飲食之間不敢忘於形思所以飛</hi>
<pb n="KR3a0009_WYG_004-3b"/>
<hi>于天也聖人尚䝉雖飲食之間不敢忘於形思所以行其道也故暫為蚖所肆愚所侮然猶不能制之矣○祕</hi>
<hi>曰既飛且潛惟時所適雖一食之間不忘隠見之形安得而制哉言聖人亦然○光曰宋吳本妄作忘今從李</hi>
<hi>本音義曰非義不妄食故不可得而制</hi>曰聖人不制則何為乎羑里<hi>祕曰文王</hi>
<hi>聖人也何以制乎羑里紂囚文王於羑里</hi>曰龍以不制為龍聖人以不手為<lb/>
聖人<hi>手者桎梏之屬○咸曰手當為干字之誤也言龍雖為蚖同肆然終不制於泥故能謂之龍聖人雖</hi>
<hi>為紂所囚然終不干其刑故能謂之聖人今注文稱手者桎梏之屬意謂文王雖囚而不被於桎梏也按賈誼</hi>
<hi>新書云紂作梏數千睨諸侯之不諂已者杖而梏之文王桎梏囚于羑里七年而後得免是文王常被其桎梏</hi>
<hi>矣安可謂之不手哉○祕曰手持也執也文王事不道之紂雖以非禮見囚終不能執而戮之所以為聖人也</hi>
<pb n="KR3a0009_WYG_004-4a"/>
<hi>公羊傳曰手劒而叱之○光曰音義曰不手不制於人之手光謂手謂為人所提攜指使枉己之道而隨人左</hi>
<hi>右也</hi>或曰經可損益歟曰易始八卦而文王六十四其益<lb/>
可知也<hi>祕曰伏羲始畫八卦因而重之六十四卦備矣黄帝正名百物而名顯文王繫辭而義彰可謂</hi>
<hi>益矣今云文王六十四據司馬遷而言也</hi>詩書禮春秋或因或作而成於仲<lb/>
尼乎其益可知也<hi>或因者引而伸之或作者又如春秋○祕曰因舊文作序例刪定筆削皆</hi>
<hi>成於仲尼○光曰宋吳本或作下更有因字今從李本</hi>故夫道非天然應時而造<lb/>
者損益可知也<hi>咸曰天然者聖人也言仲尼之後或道非聖人而有應時造書以救世而明治</hi>
<hi>道者其益亦可知也如孔伋孟軻之流○祕曰故道非若易象之天然雖損益不可増減於乾坤六子也應時</hi>
<pb n="KR3a0009_WYG_004-4b"/>
<hi>而造若三代之禮樂者損益可知也○光曰天然謂道德仁義應時而造謂禮樂刑政也</hi>或曰易損<lb/>
其一雖憃知闕焉<hi>咸曰易損其一者謂大衍之數虚其一此雖憃愚之人皆知闕之也○光</hi>
<hi>曰憃書容丑江刄用三切</hi>至書之不備過半矣而習者不知<hi>本百篇今有四</hi>
<hi>十九故曰過半○祕曰言易之六十四若損其一雖愚人可以知其闕者至書百篇漢存者二十九篇得古文</hi>
<hi>又多十六篇其亡過半而習者莫知其義○光曰漢世儒者不知書本有百篇故孔臧與從弟安國書曰今學</hi>
<hi>者唯聞尚書二十八篇取象二十八宿謂至然也</hi>惜乎書序之不如易也<hi>歎恨書序</hi>
<hi>雖存獨不如易之可推㝷○咸曰易之虚一者非損失之盖蓍法然也書失過半者經秦火遺墜之也或人不</hi>
<hi>知其義以為易損一而尚可推書失多而不能知故揚子答之以下文○祕曰孔子序書存百篇之義而其篇</hi>
<pb n="KR3a0009_WYG_004-5a"/>
<hi>亡不可復知序易存六十四之次設或亡一即可推而知之是序書不如序易○光曰序謂篇之次序</hi>曰<lb/>
彼數也可數焉故也<hi>咸曰言彼損一者盖蓍數之法可揲數而用故也○光曰八卦重之</hi>
<hi>成六十四自然之數</hi>如書序雖孔子亦末如之何矣<hi>數存則雖愚有所不失數</hi>
<hi>亡則雖聖有所不得○咸曰如書者實失墜之與易不同雖孔子無如之何言不敢虚詐而補之○祕曰彼易</hi>
<hi>卦皆有數亦可以䇿數而知焉故也如書序之存而篇亡皆當時訓誥之事不可以虚補故孔子亦末如之何</hi>
<hi>也</hi>昔之説書者序以百<hi>叙以百篇</hi>而酒誥之篇俄空焉今亡<lb/>
夫<hi>秦焚書漢興采集之酒誥又亡一簡中者先師猶俄而空之今漸亡○祕曰秦皇燔書漢興劉向以中古</hi>
<hi>文校歐陽大小夏侯三家經文酒誥脱簡一空而亡之也據酒誥今無亡脱盖古文獨存○光曰空苦貢切音</hi>
<pb n="KR3a0009_WYG_004-5b"/>
<hi>義曰空缺也</hi>虞夏之書渾渾爾<hi>深大○咸曰渾渾猶淳淳也言虞夏尚有唐風去道未逺</hi>
<hi>淳淳然○祕曰渾渾猶言混混也謂其淳雅也</hi>商書灝灝爾<hi>夷曠○咸曰灝灝猶漫漫也言忠質</hi>
<hi>之化制尚䟽濶漫漫然○祕曰灝灝猶言浩浩也謂其逺大也</hi>周書噩噩爾<hi>不阿附也○咸曰噩</hi>
<hi>噩猶察察也言尚文而相檢以禮樂察察然○祕曰噩噩猶言諤諤也謂其明正也</hi>下周者其書<lb/>
誰乎<hi>下周者秦言酷烈也○袐曰秦書誰乎不合典訓○光曰李本誰作譙今從宋吳本渾胡本切灝胡</hi>
<hi>老切噩五各切渾渾朴略難知之貎灝灝富大之貎噩噩明直之貌其書誰乎言不足以為書也</hi>或問<lb/>
聖人之經不可使易知歟<hi>嫌五經之難解也○祕曰五經大而奥</hi>曰不可<lb/>
天俄而可度則其覆物也淺矣<hi>光曰覆敷又切</hi>地俄而可測則<lb/>
<pb n="KR3a0009_WYG_004-6a"/>
其載物也薄矣<hi>祕曰俄猶俄頃</hi>大哉天地之為萬物郭五經之<lb/>
為衆説郛<hi>莫有不在其内而能出乎其外者○祕曰不能出其域</hi>或問聖人之作<lb/>
事不能昭若日月乎何後世之訔訔也<hi>咸曰誾誾當作狺傳之誤也誾</hi>
<hi>誾中正也狺狺犬聲也言聖人由為後世非其道者之所吠也若謂誾誾中正之義則理不通焉○祕曰聖人</hi>
<hi>之作事豈不能使明白如日月乎何使後世之學者徒誾誾貌悦之而不能逹其心也誾誾和也和悦之貌○</hi>
<hi>光曰宋吳本訔作誾今從李本訔語巾切訔訔爭辨之貌謂學者爭論是非</hi>曰瞽曠能黙瞽<lb/>
曠不能齊不齊之耳狄牙能喊狄牙不能齊不齊之口<lb/>
<hi>咸曰曠師曠黙黙審於樂喊咂物聲也○祕曰喊聲也瞽曠之和雅能使黙而識之者必有瞽曠之耳不能齊</hi>
<pb n="KR3a0009_WYG_004-6b"/>
<hi>聽者不齊之耳狄牙之甘美能使喊而稱之者必待狄牙之口不能齊食者不齊之口猶聖人立言能使服而</hi>
<hi>行者必須賢哲之人不能齊學者不齊之心也瞽曠師曠也知樂者也晉杜蒯云曠也大師也狄牙易牙也知</hi>
<hi>味者也大戴禮曰失管仲任竪刁狄牙韓非子曰易牙為君主味○光曰喊呼覽呼<graphic n="KR3103" url="https://raw.githubusercontent.com/kanripo/KR-Gaiji/master/images/KR3103.png" mimeType="image/png"/>下漸三切狄儀狄造酒</hi>
<hi>者牙易牙瞽曠能審正聲而人之耳清濁髙下各有所好瞽曠不能齊也狄牙能嘗和味而人之口酸辛鹹苦</hi>
<hi>各有所好狄牙不能齊也聖人能行正道而愚闇邪僻之人相與非之聖人不能止也</hi>君子之言<lb/>
幽必有驗乎明<hi>咸曰猶易極之精義而見于行事○祕曰猶言百神受職驗在禮樂</hi>逺必<lb/>
有驗乎近<hi>咸曰猶大雅之德及黎庶而本之於已○祕曰猶言百世可知驗在損益</hi>大必有<lb/>
驗乎小<hi>咸曰猶二南獲瑞而由之室家○祕曰猶言天地之動驗在璿璣</hi>微必有驗乎<lb/>
<pb n="KR3a0009_WYG_004-7a"/>
著<hi>咸曰猶春秋之推至隠而顯成法○祕曰猶言履霜堅氷至而驗在弑父</hi>無驗而言之謂<lb/>
妄君子妄乎不妄<hi>言必有中○光曰言雖幽深逺大而不可考驗於今者所謂無稽之言也</hi>
言不能逹其心書不能逹其言難矣哉<hi>祕曰難乎為君子○光曰難以</hi>
<hi>明道</hi>惟聖人得言之解得書之體<hi>祕曰發言成教肆筆成典○光曰解胡買切</hi>
白日以照之江河以滌之浩浩乎其莫之禦也<hi>咸曰有所發明</hi>
<hi>如白日所照有所蕩除如江河所滌浩浩洪盛無能當之者○祕曰照之如白日滌之如江河浩浩洪流誰能</hi>
<hi>禦之</hi>面相之辭相適<hi>咸曰面相猶面對適往也言面對之時以辭相反也○光曰之亦適也</hi>
捈中心之所欲<hi>咸曰捈引也○光曰捈同盧佗胡二切</hi>通諸人之嚍嚍者<lb/>
<pb n="KR3a0009_WYG_004-7b"/>
莫如言<hi>嚍嚍猶憤憤也○祕曰㗲㗲猶聲聞也通衆人善惡之聲○光曰宋吳本嚍作㗲呼陌切呌呼</hi>
<hi>也今從李本嚍音晉</hi>彌綸天下之事記久明逺著古昔之㖧㖧傳<lb/>
千里之忞忞者莫如書<hi>㖧㖧目所不見忞忞心所不了○咸曰書謂書畫之書㖧㖧猶</hi>
<hi>喋喋忞忞猶勉勉言書畫者所以著古人喋喋之言傳千里勉勉之懐也○祕曰㗃㗃不可知也忞忞自彊勉</hi>
<hi>也古昔難知之迹書以著焉所以記乆也千里自勉之行書以傳焉所以明道也自勉者君子勉為君子小人</hi>
<hi>勉為小人也○光曰㗃呼昆切忞武巾切</hi>故言心聲也書心畫也<hi>聲發成言畫紙成書</hi>
<hi>書有文質言有史野二者之來皆由於心○祕曰心有之言焉書焉是以似之○光曰畫猶圖畫</hi>聲畫<lb/>
形君子小人見矣<hi>察言觀書斷可識也○光曰見賢遍切</hi>聲畫者君子小<lb/>
<pb n="KR3a0009_WYG_004-8a"/>
人之所以動情乎<hi>咸曰君子所動情者道小人所動情者利各見其言書矣○祕曰情動於</hi>
<hi>中而形于聲畫</hi>聖人之辭渾渾若川<hi>渾渾洪流也○祕曰渾渾若大川之流</hi>順則<lb/>
便逆則否者其惟川乎<hi>祕曰聖人之教順則安逆則危○光曰順之則便易逆之則不</hi>
<hi>行</hi>或曰仲尼聖者歟何不能居世也曾范蔡之不若<hi>咸曰</hi>
<hi>言不能曲傳以圖用如范叔蔡澤之為○祕曰范睢魏人也説秦昭王而為相蔡澤燕人也説范睢而代睢為</hi>
<hi>相言孔子不如○光曰不如范睢蔡澤能偶合世俗以求富貴</hi>曰聖人者范蔡乎<hi>咸曰言聖</hi>
<hi>人肯為范蔡之術乎</hi>若范蔡其如聖何<hi>咸曰范叔魏人干王稽得事秦為相號應侯蔡澤燕</hi>
<hi>人説應侯卒代其位為剛成君二子皆以詭術居位其如聖人之道何○光曰仲尼肯為范蔡之行則亦為小</hi>
<pb n="KR3a0009_WYG_004-8b"/>
<hi>人安得為聖</hi>或曰淮南太史公者其多知歟曷其雜也<hi>祕曰淮南</hi>
<hi>王安著書二十餘萬言太史公司馬談遷之父也著書五十餘萬言其多知哉何其不純而雜也雜謂安作内</hi>
<hi>書外書又作中篇言神仙黄白之術遷序九流百家雜語</hi>曰雜乎雜<hi>祕曰唯其不純所以為雜○光</hi>
<hi>曰言二書誠雜也</hi>人病以多知為雜惟聖人為不雜<hi>祕曰聖人雖多知皆</hi>
<hi>歸于正</hi>書不經非書也言不經非言也言書不經多多贅<lb/>
矣<hi>動而愈偽○咸曰贅疾乃身之蠧者也夫書畫與言不由乎經典為道之蠧亦多多矣○光曰言書不合</hi>
<hi>於經知之愈多則愈為害而無用若身之有贅然贅附肉也</hi>或曰述而不作𤣥何以<lb/>
作<hi>咸曰揚子著太𤣥經所謂𤣥者一也天地隂陽叅比一生三取其三數故有三方三生九故有九州九生</hi>
<pb n="KR3a0009_WYG_004-9a"/>
<hi>二十七故有二十七部二十七生八十一故有八十一家遂為八十一首故有二百四十三表七百二十九贊</hi>
<hi>每二贊一日七百二十九贊而當周天之度一嵗之紀節候鍾律星斗五行咸著焉今或人以為孔子述而不</hi>
<hi>作疑太𤣥不當作故問之○祕曰孔子述而不作太𤣥何以作</hi>曰其事則述其書則作<lb/>
<hi>言昔老彭好述古事孔子比之但述而不作今太𤣥非古事乃自成一家之書故作之也或曰孔子述事者有</hi>
<hi>矣然何嘗作書乎○咸曰當孔子之世周室下衰詩書淆亂禮樂崩壊先王之制無一而正者故孔子區區於</hi>
<hi>道以述古事刪詩書定禮樂約史記而修春秋復與諸侯門人更議典制然後各得其所故明道立教盡在是</hi>
<hi>矣何須更作書哉故所以述而不作者盖此也非不當作之也當子雲之時則不然六經皆更聖人之所定漢</hi>
<hi>興已久稍為諸儒討正故無古事可述而屈身莽朝自非作書著成一家則何以明其道哉○祕曰以為經莫</hi>
<pb n="KR3a0009_WYG_004-9b"/>
<hi>大於易故作太𤣥自子辰申子冠之以甲分二十七章為一會八十一章為一統從子至辰自辰至申自申至</hi>
<hi>子凡四千六百一十七嵗為一元與泰初厯相應亦有顓頊厯焉此其事則述也作二百四十三表七百二十</hi>
<hi>九贊十一篇此其書則作也○光曰仁義先王之事也方州部家揚子所作也言揚子所作太𤣥之書其所述</hi>
<hi>者亦先聖人之道耳</hi>育而不苗者吾家之童烏乎<hi>童烏子雲之子也仲尼悼顔淵</hi>
<hi>苗而不秀子雲傷童烏育而不苗</hi>九齡而與我𤣥文<hi>顔淵弱冠而與仲尼言易童烏九齡</hi>
<hi>而與揚子論𤣥○光曰與余茹切與知之</hi>或曰𤣥何為<hi>祕曰㫖何歸○光曰為于僞切言為何事</hi>
<hi>而作</hi>曰為仁義<hi>咸曰𤣥言者/為仁義而作</hi>曰孰不為仁孰不為義<hi>祕曰賢者</hi>
<hi>而言誰不為仁義何必𤣥</hi>曰勿雜也而已矣<hi>純則巧僞息雜則姦邪生○咸曰言如三鄒田</hi>
<pb n="KR3a0009_WYG_004-10a"/>
<hi>戸吁劇申韓之徒雜以巫祝禨祥刑名浮虚而亂俗今太𤣥獨專於仁義也或曰太𤣥之專仁義也安在咸曰</hi>
<hi>夫𤣥之道雖以隂陽節候星斗五行之用然其㫖應休咎之占星陽而時數辭從則為休也星隂而時數辭違</hi>
<hi>則為咎也使人知吉凶之來善惡之修豈非仁乎夫義者宜也復使窮渾天之法知人事之紀通變化之本豈</hi>
<hi>非義乎○祕曰引之以天數播之以人事終歸仁義不雜而已矣易曰立人之道曰仁與義今𤣥准之故曰為</hi>
<hi>仁義夫人道則然且天一至地十易道也三摹九劇𤣥道也𤣥之准易不亦非乎曰𤣥之准易非准易之道准</hi>
<hi>易為書也易准天地自天一至地十天地之道備矣𤣥何為哉易之書准天地𤣥之書准厯數所以為准易也</hi>
<hi>厯數者天之道也自一至九陽數之極也若類之於易則非矣○光曰則象天地以為人紀異術無從而入</hi>
或問經之艱易<hi>光曰易移豉切</hi>曰存亡或人不諭曰其人存則<lb/>
<pb n="KR3a0009_WYG_004-10b"/>
易<hi>咸曰請益可了故易○祕曰若孔子在三千之徒並授其義</hi>亡則艱<hi>咸曰思益各異故艱○祕</hi>
<hi>曰若七十子䘮而大義乖○光曰人當作文字之誤也秦火之餘六經殘缺雖聖賢治之亦未易悉通</hi>延<lb/>
陵季子之於樂也其庶矣乎<hi>祕曰春秋襄二十九年吳公子札來聘請觀周樂○</hi>
<hi>光曰聞其聲詩知其國之興衰庶幾可謂知樂矣○</hi>如樂弛雖札末如之何矣<hi>光曰</hi>
<hi>末無也若其聲詩家已廢亡雖札亦不能知也</hi>如周之禮樂庶事之備也每可<lb/>
以為不難矣<hi>祕曰魯得用天子禮樂盡在魯○光曰監於二代曲為之制事為之防學者習之固</hi>
<hi>無難矣</hi>如秦之禮樂庶事之不備也每可以為難矣<hi>祕曰秦燔</hi>
<hi>滅文章以愚黔首禮樂弛廢雖季子何由知之○光曰秦訕笑三代之禮樂屏而去之自為苟簡之制後之學</hi>
<pb n="KR3a0009_WYG_004-11a"/>
<hi>者求先王之禮樂於散亡之餘誠亦難矣</hi>衣而不裳未知其可也<hi>有上無下猶有君而</hi>
<hi>無臣○祕曰君在位而無輔○光曰秦收諸侯之禮籍獨取其尊君抑臣者存之是衣而不裳也</hi>裳而<lb/>
不衣未知其可也<hi>祕曰權在臣下不知有君</hi>衣裳其順矣乎<hi>三桓專魯陳恒</hi>
<hi>滅齊王莽簒漢三姦之興皆是物也○祕曰上衣下裳大順之道○光曰先王之禮其於君臣之際雖不失尊</hi>
<hi>嚴而和樂存焉</hi>或問文曰訓<hi>訓順也○咸曰言/如五經可垂訓者</hi>問武曰克<hi>克能○咸</hi>
<hi>曰言克定禍亂者○光曰克勝也</hi>未逹<hi>不/諭</hi>曰事得其序之謂訓<hi>順其理也○祕</hi>
<hi>曰五常得其倫萬物得其序文之訓也○光曰經緯天地綱紀四方</hi>勝已之私之謂克<hi>惟公</hi>
<hi>亮也○祕曰弔民伐罪與天下公共武之克也○光曰勝人易勝已難勝已之私以從於道則人無不勝矣</hi>
<pb n="KR3a0009_WYG_004-11b"/>
為之而行動之而光者其德乎<hi>咸曰所為無敢禦者故曰行所動無敢辱者故</hi>
<hi>曰光</hi>或曰知德者鮮何其光<hi>祕曰知德者盖寡安得有光○光曰鮮悉淺切</hi>曰我<lb/>
知為之不我知亦為之厥光大矣<hi>所謂大人用之不為善惡改常日月用之</hi>
<hi>不為賢愚易光○咸曰所以顔淵不改其樂也○祕曰為而不息其光愈大</hi>必我知而為之<lb/>
光亦小矣<hi>咸曰君子之不欺闇室而慎其獨何必知之</hi>或曰君子病没世而<lb/>
無名盍勢諸名卿可幾也<hi>盍何不也勢親也名卿親執政者也言何不與之合勢以</hi>
<hi>近名也此義猶王孫賈勸仲尼媚於竈也○祕曰幾近也言何不附勢於有名之卿可以近名也○光曰幾音</hi>
<hi>機下同幾冀也</hi>曰君子德名為幾<hi>祕曰以德近名○光曰君子所冀者德成而名顯耳</hi>梁<lb/>
<pb n="KR3a0009_WYG_004-12a"/>
齊趙楚之君非不富且貴也惡乎成名<hi>祕曰梁孝王武齊懷王閎趙敬</hi>
<hi>肅王彭祖楚孝王囂非不富且貴也咸不修德而何有成名○光曰惡音烏言四王者非無勢也死之日民無</hi>
<hi>德而稱焉</hi>谷口鄭子真不屈其志而耕乎巖石之下名震于<lb/>
京師豈其卿豈其卿<hi>審乎自得而已矣慨夫逐物以䘮真而不能求己以絶偽○祕曰子</hi>
<hi>真隠居以德有名豈其附勢於名卿哉河平二年王鳳聘子真嚴君平皆不屈雲陽宫記漢鄭朴字子真○光</hi>
<hi>曰李宋吳本震作振今從漢書</hi>或問人曰難知也<hi>人之難知久矣堯舜之聖而難任人莊周</hi>
<hi>亦曰厚貌深情○光曰李本難作艱今從宋吳本</hi>曰焉難<hi>未諭其難所以又問</hi>曰太山之<lb/>
與螘垤江河之與行潦非難也<hi>形彰於外視之易見○光曰螘魚綺切垤徒結</hi>
<pb n="KR3a0009_WYG_004-12b"/>
<hi>切垤蟻壤也言才德之大小著明者易知</hi>大聖之與大佞難也<hi>物形外顯人神内藏外顯</hi>
<hi>易察内藏難明○咸曰夫大聖之道廣若天地世莫詳辨故周公未免於流言仲尼猶號於東家者也夫大佞</hi>
<hi>之巧變若形響人罕察識故胡亥也終昧趙髙之姦德宗也不悟盧杞之邪人主宜慎之○祕曰若周公忠勤</hi>
<hi>而被流言王莽折節以鼓虚譽</hi>嗚呼能參以似者為無難<hi>咸曰夫似者道小機淺故</hi>
<hi>易知○祕曰嗚呼人之難知也若能參之以其似者則無難矣若周公伊尹之聖也豈為不利哉王莽寒浞之</hi>
<hi>偽也豈能歸政哉故曰無難孟子曰伊尹聖人之任者也○光曰李本作能别似今從宋吳本見玉參以珉見</hi>
<hi>珉參以玉則真偽易知矣</hi>或問鄒莊有取乎曰德則取愆則否何謂<lb/>
德愆曰言天地人經德也否愆也<hi>論天地人經是德也不為過愆可采取也</hi>
<pb n="KR3a0009_WYG_004-13a"/>
<hi>○祕曰衍引天地剖判以來五德轉移止乎仁義節儉君臣上下六親之施是德也莊則否是愆也○光曰鄒</hi>
<hi>衍抑淫侈以歸節儉莊周矯浮躁以返真靜其言合於天地人之常道者所謂德也否則皆過言也</hi>愆<hi>欲聞</hi>
<hi>其義○祕曰問莊何以愆</hi>語君子不出諸口<hi>咸曰耻言之也○祕曰未嘗言君子之道○光</hi>
<hi>曰鄒莊淫誕之語君子所不道也</hi>
　<lb/>
　<lb/>
　<lb/>
　<lb/>
<pb n="KR3a0009_WYG_004-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　揚子法言卷四<lb/>
</p>
<p>
</p>
  </div>
</body>
</text>
</TEI>
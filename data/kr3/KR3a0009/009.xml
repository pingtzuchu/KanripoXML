<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>揚子法言卷九</head> <lb/>
    <p>
<pb n="KR3a0009_WYG_009-1a"/>
欽定四庫全書<lb/>
　揚子法言卷九<lb/>
　　　　　　　晉李軌　唐栁宗元　　註<lb/>
　　　　　　　宋　宋咸吴祕司馬光　重添註<lb/>
君子篇<hi>咸曰以淵騫道亞諸聖曰非君子曷克然故次之淵騫</hi>
君子純終領聞<hi>純善也領令也聞名也言善於終而有令名也○祕曰君子之道純而終之受</hi>
<hi>其令聞○光曰領郎定切聞音問君子旣樂善以終又有令名聞於後世者以立言不朽故也</hi>蠢廸檢<lb/>
押<hi>蠢動也廸道也檢押猶隠括也言動則由於檢押○咸曰廸當訓為蹈履之蹈檢押猶法度也言動必履</hi>
<pb n="KR3a0009_WYG_009-1b"/>
<hi>蹈於法度○光曰檢押當作檢柙押户夾切</hi>旁開聖則<hi>祕曰則法則也○光曰開通也君子立言</hi>
<hi>旁通聖人之法</hi>譔君子<hi>祕曰君子小人在人所為而已擇而行之區品彰矣○光曰論立言之是非</hi>
或問君子言則成文動則成徳何以也<hi>咸曰問君子何以能然</hi>曰<lb/>
以其弸中而彪外也<hi>弸滿也彪文也積行内滿文辭外發○光曰弸普耕薄萌二切學成</hi>
<hi>道充言動皆美</hi>般之揮斤羿之激矢君子不言言必有中也不<lb/>
行行必有稱也<hi>咸曰般羿之斤矢精之至也君子之言行正之至也○祕曰般輸之揮斤后羿</hi>
<hi>之激矢猶如君子之言行素習於内發中䋲準○光曰般音班中丁仲切稱尺證切稱者得事之宜</hi>或問<lb/>
君子之柔剛曰君子於仁也柔於義也剛<hi>仁愛大徳故柔屈其心節</hi>
<pb n="KR3a0009_WYG_009-2a"/>
<hi>義大業故剛厲其志○祕曰木性則仁故柔金性則義故剛○光曰柔於愛人剛於去惡</hi>或問航不<lb/>
漿衝不薺有諸<hi>樓航不挹漿衝車不載薺</hi>曰有之或曰大器固不周<lb/>
於小乎<hi>光曰言有大志者不顧小節</hi>曰斯械也君子不械<hi>械器也航衝之器無</hi>
<hi>所不施○咸曰君子之道惟變所適航衝之器主一而用注謂航衝無所不施反矣○光曰器械適於一用君</hi>
<hi>子明道無施不可</hi>或問孟子知言之要知徳之奥曰非苟知之<lb/>
亦允蹈之<hi>咸曰允信也蹈行也言孟子於要言奥徳非惟苟且而知之亦能信而行之</hi>或曰<lb/>
子小諸子孟子非諸子乎曰諸子者以其知異於孔子<lb/>
者也<hi>祕曰知所知之道○光曰以其小知立異於孔子之道</hi>孟子異乎不異<hi>道同仲尼</hi>
<pb n="KR3a0009_WYG_009-2b"/>
<hi>也</hi>或曰荀卿非數家之書侻也<hi>彈駁數家侻合於教○光曰宋吴本侻作脫今</hi>
<hi>從李本音義曰侻佗括切可也</hi>至于子思孟軻詭哉<hi>譏此則乖詭○咸曰孔伋字子思孔</hi>
<hi>子之孫孟軻之師也荀子有非十二子之言亦兼非子思孟軻此言非它數家則偶脫可矣至于非軻伋則邪</hi>
<hi>詭也○祕曰荀卿非十二子若惠施鄧析之徒則脱異聖人之道已至于子思孟軻不異者也是苟卿之詭說</hi>
<hi>也</hi>曰吾於荀卿歟見同門而異户也<hi>同出一門而異其户同述一聖而有</hi>
<hi>乖詭○光曰言荀卿亦述孔子之道而所見不能無小異</hi>惟聖人為不異<hi>前聖後聖法制𤣥合</hi>
<hi>大同仁義也祕曰純終</hi>牛𤣥騂白睟而角其升諸廟乎是以君子全<lb/>
徳<hi>色純曰晬○咸曰宗廟之牛貴純毛如黒赤白三色各純粹而角<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>中禮則可升諸廟矣所以君子亦貴</hi>
<pb n="KR3a0009_WYG_009-3a"/>
<hi>純全其徳今荀卿學聖人之道而非孔孟亦不粹矣○祕曰韓吏部曰大醇小疵此之謂歟○光曰宋吴本牛</hi>
<hi>𤣥騂白作𤣥牛騂白睟作粹今從李本睟與粹同</hi>或問君子似玉曰純淪温潤<lb/>
柔而堅玩而廉隊乎其不可形也<hi>君子於玉比徳焉禮記論玉備矣○咸曰</hi>
<hi>隊衆也言玉之徳衆乎不可盡形容之○祕曰淪猶澤也玩猶珍也亷稜也隊乎猶言垂之如隊其惟以徳不</hi>
<hi>可形状○光曰玩當作刓音完謂亷而不劌隊直類切隊與墜同謂垂之如墜</hi>或問仲尼之術<lb/>
周而不泰大而不小用之猶牛䑕也<hi>使牛捕䑕雖大無施○光曰周而不</hi>
<hi>泰謂禮儀周備而無閑泰</hi>曰仲尼之道猶四瀆也經營中國終入大<lb/>
海<hi>祕曰爾雅曰江河淮濟為四瀆四瀆者發源注海者也</hi>它人之道者西北之流<lb/>
<pb n="KR3a0009_WYG_009-3b"/>
也綱紀夷貉或入于沱或淪于漢<hi>祕曰西北之流水經夷貉而不返或向東</hi>
<hi>者亦入沱漢而已言其異而小也書曰嶓冡導漾東流為漢又曰岷山導江東别為沱孔云沱東行○光曰言</hi>
<hi>諸子之道雖時有小用而非順正不可以致逺</hi>淮南說之用不如太史公之用<lb/>
也太史公聖人將有取焉<hi>實録不隠故可採擇○咸曰司馬遷雖雜尚有禮樂儒學</hi>
<hi>之說於聖人之道可取而用之於劉安溺異端之痼者也故曰鮮取焉○光曰今之所以知古後之所以知先</hi>
<hi>史不可廢</hi>淮南鮮取焉爾<hi>浮辯虛妄不可承信○祕曰太史公實録猶如魯史舊文聖人将有</hi>
<hi>取焉以正褒貶淮南劉安之書雜而不典少有可採○光曰鮮息淺切空言雖辯博而駁雜迂誕可取者少</hi>
必也儒乎<hi>光曰聖道於是乎在</hi>乍出乍入淮南也<hi>或出經或入經○祕曰必也以</hi>
<pb n="KR3a0009_WYG_009-4a"/>
<hi>儒為名乎内篇論道外篇雜說乍出乍入雜而不純者也</hi>文麗用寡長卿也<hi>咸曰司馬相如</hi>
<hi>文賦雖麗施用則少○祕曰相如文雖麗而寡於用</hi>多愛不忍子長也<hi>史記叙事但美其長</hi>
<hi>不貶其短故曰多愛○咸曰遷之學不專純於聖人之道至於滑稽日者貨殖遊俠九流之技皆多愛而取不</hi>
<hi>忍棄之○祕曰不可以垂世立教者司馬遷皆叙而録之是多愛不忍也</hi>仲尼多愛愛義也<lb/>
子長多愛愛奇也<hi>光曰仲尼稱管仲為仁史魚為直蘧伯玉為君子之類亦多愛</hi>或曰<lb/>
甚矣傳書之不果也<hi>咸曰非經謂之傳或人旣聞揚子上論淮南子長之言愛竒而雜故</hi>
<hi>因駭之而為問也言甚矣彼傳記之書不果純於聖人之道也○祕曰古者詩三千餘篇孔子刪定取止乎禮</hi>
<hi>義者三百一十一篇而已是愛義也子長史記至於滑稽日者刺客貨殖之類皆不忍去是愛竒也或人曰甚</hi>
<pb n="KR3a0009_WYG_009-4b"/>
<hi>矣淮南子長之傳言不果全於聖人之道也</hi>曰不果則不果矣<hi>苟非所能自可耳○咸曰</hi>
<hi>言今人之不果純於聖人之道者尚可導而果之如淮南子長皆已没矣其書皆已行矣安可道而果之哉誠</hi>
<hi>為不果純矣○祕曰内不果純文亦不果道矣</hi>人以巫鼓<hi>巫鼓猶妄說也妄說傷義甚於不言一曰</hi>
<hi>巫鼔之儔奚徒不果而已乃復竒談誕以自大假不學為髙通故揚子旣吐觸情之談又發巫鼓之義○咸曰</hi>
<hi>夫巫左道者也言彼之書非徒不果純於聖人之道而已今大行於世復使人學之得其雜說如左道之巫以</hi>
<hi>鼓動其事惑夫衆者也如淮南㳺仙化金之說鼓動末俗使其學之非左道而何也○光曰音義曰天復本人</hi>
<hi>作又並闕</hi>或問聖人之言炳若丹青有諸曰吁是何言歟<hi>吁者</hi>
<hi>駭嘆之辭</hi>丹青初則炳乆則渝渝乎哉<hi>丹青初則炳然久則渝變聖人之言乆而</hi>
<pb n="KR3a0009_WYG_009-5a"/>
<hi>益明</hi>或曰聖人之道若天天則有常矣奚聖人之多變也<lb/>
<hi>成曰言五經支離萬事錯綜○祕曰天有一定之髙有常也聖人無可無不可多變也</hi>曰聖人固<lb/>
多變<hi>天縱之也○光曰聖人志道秉常随時應物如天之隂陽五行變化無窮</hi>子游子夏得<lb/>
其書矣未得其所以書也宰我子貢得其言矣未得其<lb/>
所以言也顔淵閔子得其行矣未得其所以行也<hi>聖人以妙</hi>
<hi>外徃諸賢以方中來○祕曰通之者聖也習之者賢也○光曰行下孟切下同六子皆學於孔子而未逹其本</hi>
<hi>原故雖各有所得而未能盡其變通</hi>聖人之書言行天也天其少變乎<hi>所以</hi>
<hi>應無方也○咸曰此論六子猶孟軻所謂子張子游子夏得聖人之一體顔閔具體而微之謂也夫天多變然</hi>
<pb n="KR3a0009_WYG_009-5b"/>
<hi>後有成聖多變然後有倫天變隠於萬化而難知故曰天則有常聖變布於五經而可見故曰聖人固多變○</hi>
<hi>祕曰夫天之髙也及其變則二氣推移四時更迭三辰運行萬物生瘁不為少也○光曰言天之變化亦多也</hi>
或曰聖人自恣歟何言之多端也<hi>祕曰或人聞多變之語不逹其歸趣恐聖</hi>
<hi>人率意而言故云多端○光曰謂問同答異理或相違</hi>曰子未覩禹之行水歟一<lb/>
東一北行之無礙也君子之行獨無礙乎如何直徃也<lb/>
<hi>祕曰時有可否礙也</hi>水避礙則通于海君子避礙則通于理<hi>咸曰髙者</hi>
<hi>水之礙故避之則流雜者聖之礙故避之則行○祕曰随時制宜不失其正理則通矣</hi>君子好人<lb/>
之好<hi>嘉其善也</hi>而忘已之好<hi>若不/足也</hi>小人好已之好<hi>我名而不自知</hi>而<lb/>
<pb n="KR3a0009_WYG_009-6a"/>
忘人之好<hi>物物而不識彼</hi>或曰子於天下則誰與<hi>祕曰與何等人○光曰與</hi>
<hi>許也</hi>曰與夫進者乎或曰貪夫位也慕夫禄也何其與曰<lb/>
此貪也非進也夫進也者進於道慕於徳殷之以仁義<lb/>
進而進<hi>祕曰禮進則進</hi>退而退<hi>祕曰義退則退</hi>日孳孳而不知勌者也<lb/>
<hi>光曰勌與倦同殷中也退而退當作退而進言不以禄位之進退務進於道徳而已故下文云請問退進</hi>或<lb/>
曰進退則聞命矣請問退進曰昔乎顔淵以退為進<hi>後名</hi>
<hi>而名先也</hi>天下鮮儷焉<hi>祕曰人不堪其憂回也不改其樂終日如愚而囘也不愚是以退為進少</hi>
<hi>有其偶○光曰鮮息淺切儷音麗顔囘在陋巷不苟仕好學不倦是以退為進</hi>或曰若此則何<lb/>
<pb n="KR3a0009_WYG_009-6b"/>
小於必退也<hi>祕曰若然則必退於道者何故小之○光曰揚子謂聖人不遁於世不離於羣是小</hi>
<hi>必退</hi>曰心進易儷也必退易儷也<hi>必苟也苟進則貪禄利苟退則慕偽名也○祕</hi>
<hi>曰輕於進退者衆</hi>進以禮退以義難儷也<hi>進退不失其正者君子也○咸曰猶仲尼</hi>
<hi>之於魯也用之則攝相事而輔夾谷淫女樂廢膰胙則歌之而行○祕曰進之退之惟禮義所在</hi>或曰<lb/>
人有齊死生同貧富等貴賤何如<hi>懼者畏義也此章有似駁荘子荘子之言</hi>
<hi>逺有其㫖不統其逺㫖者遂徃而不反所以辨之思各統其所言之㫖而两忘其言則得其意也○祕曰人有</hi>
<hi>如荘生之齊物者何如○光曰荘列之論如是</hi>曰作此者其有懼乎<hi>祕曰非聖人者無法</hi>
<hi>懼有誅戮之責作此齊物之論然後以夷曠為妙達曰道家流當然也禮曰行偽而堅言偽而辨學非而博順</hi>
<pb n="KR3a0009_WYG_009-7a"/>
<hi>非而澤以疑衆殺○光曰懼謂有憂患不可避故作此論以自寛</hi>信死生齊貧富同貴<lb/>
賤等則吾以聖人為囂囂<hi>祕曰夫死生異理貧富殊塗貴賤差等較然之義也而荘</hi>
<hi>子託以道家遂以係表逺去忘言得意稱其齊一而好之者無不甘心焉是虚華之大者若信是言則吾以聖</hi>
<hi>人六經之㫖爲囂囂之虚語耳○光曰囂許驕切人好生惡死苫貧樂富重貴輕賤乃其常情聖人因之以設</hi>
<hi>勸沮立政教若信然齊等則聖人號令典謨徒囂囂然煩言耳</hi>通天地人曰儒<hi>道業深與○祕</hi>
<hi>曰隂陽剛柔仁義之道始於太極成乎五行主於至神運於六子管於聖人是謂通之其名曰儒</hi>通天<lb/>
地而不通人曰伎<hi>伎藝偏能○祕曰知天地之變隂陽之數而不知其所以變所以數是不</hi>
<hi>通於聖人之㫖若子之道名曰伎藝</hi>人必先作然後人名之先求然後人<lb/>
<pb n="KR3a0009_WYG_009-7b"/>
與之<hi>人理云云萬物動静無不由我以明彼者○祕曰若求仁而得仁○光曰作為善惡而人以善惡名</hi>
<hi>之自求禍福而人以禍福與之</hi>人必其自愛也然後人愛諸<hi>咸曰言先自愛於人</hi>
<hi>而人亦愛之</hi>人必其自敬也然後人敬諸<hi>咸曰言先自敬於人而人亦敬之</hi>
自愛仁之至也<hi>祕曰韓吏部曰博愛之謂仁</hi>自敬禮之至也<hi>祕曰曲禮曰毋</hi>
<hi>不敬</hi>未有不自愛敬而人愛敬之者也<hi>祕曰未有不自愛敬於人而人愛敬</hi>
<hi>於己者也○光曰敦仁所以自愛也隆禮所以自敬也</hi>或問龍龜鴻鵠不亦夀乎<lb/>
曰夀曰人可夀乎曰物以其性人以其仁<hi>物性之夀其質生存延年</hi>
<hi>長也仁者之壽死而不亡名無窮也○咸曰故顔氏之子年雖夭而仁不能窮之也○光曰龍龜鴻鵠性自夀</hi>
<pb n="KR3a0009_WYG_009-8a"/>
<hi>耳人則為仁然後能保其夀孔子曰仁者夀</hi>或問人言仙者有諸乎<hi>祕曰秦皇漢武</hi>
<hi>俱欲求之故問焉</hi>曰吁吾聞伏犧神農殁黄帝堯舜殂落而死<lb/>
文王畢孔子魯城之北<hi>祕曰魯城之北孔子𦵏所也言伏羲至孔子並聖人皆死爾○</hi>
<hi>光曰文王𦵏於畢孔子𦵏於魯城之北</hi>獨子愛其死乎非人之所及也仙<lb/>
亦無益子之彚矣<hi>祕曰彚類也仙者皆有虚名而無益於事實者也○光曰借使有仙亦如</hi>
<hi>龍龜等非人類所能學也</hi>或曰聖人不師仙厥術異也聖人之於天<lb/>
下耻一物之不知仙人之於天下耻一日之不生<hi>光曰言聖</hi>
<hi>人所以不學仙者道不同故也聖人務多知仙人務長生</hi>曰生乎生乎名生而實死<lb/>
<pb n="KR3a0009_WYG_009-8b"/>
也<hi>咸曰名惡名也實善實也言今之為仙者惡名存也善實死也如始皇孝武至今為天下笑非惡存而善</hi>
<hi>死者乎○祕曰神仙者謂之羽化蟬蛻而升天是名生也其實則降年盡而死耳故曰實死○光曰安期羡門</hi>
<hi>徒有其名而人未嘗見實死也</hi>或曰世無仙則焉得斯語曰語乎者非<lb/>
囂囂也歟惟囂囂能使無為有<hi>咸曰仙本無也而盧生之徒以為有非囂囂不</hi>
<hi>逞者孰能○祕曰囂囂然方士之虚語爾囂囂之多則能使無為有也○光曰多言之人喜妄說</hi>或問<lb/>
仙之實曰無以為也<hi>咸曰言無以為其實○光曰無用問為</hi>有與無非問<lb/>
也<hi>咸曰謂之有謂之無皆不當問○祕曰天地之間本無此理無而問有有而問無皆非問也</hi>問也<lb/>
者忠孝之問也<hi>言惟問忠與孝之事耳○祕曰忠孝者修身之本</hi>忠臣孝子偟<lb/>
<pb n="KR3a0009_WYG_009-9a"/>
乎不偟<hi>偟暇○咸曰忠臣謇謇於事君孝子汲汲於事親何暇其仙乎○祕曰偟暇忠孝之人何暇問</hi>
<hi>無益之事乎○光曰偟音皇</hi>或問夀可益乎曰徳<hi>光曰惟修徳可以益夀</hi>曰回<lb/>
牛之行徳矣曷夀之不益也<hi>咸曰言顔回冉伯牛徳而何不夀</hi>曰徳故<lb/>
爾<hi>咸曰庸以長生為夀聖以不朽為夀顔冉有徳故不朽爾</hi>如囬之殘牛之賊也焉<lb/>
徳爾<hi>言復甚也○咸曰言假令顔行之殘冉行之賊則安得不朽之夀如是哉○光曰顔冉之命自短耳</hi>
<hi>若加之殘賊則斯命亦不能保也</hi>曰殘賊或夀曰彼妄也君子不妄<hi>論語</hi>
<hi>曰人之生也直罔之生也幸而免揚子之說亦猶此義○咸曰禮云庶人曰死死斯盡也死則盡無所聞矣如</hi>
<hi>殘賊者安得不朽哉彼言不朽者乃欺妄也彼問亦以長生為壽揚對終以不朽為夀○祕曰殘賊之人妄生</hi>
<pb n="KR3a0009_WYG_009-9b"/>
<hi>於世爾豈有不朽之夀哉君子不妄生者也○光曰君子修徳以俟命不為殘賊而冀得妄夀</hi>有生者<lb/>
必有死有始者必有終自然之道也<hi>因論神仙之事遂至原始要終以盡</hi>
<hi>死生之說也○祕曰夫春生則秋殺陽始而隂終亦猶人也豈有使之然哉自然之道也○光曰天常春而不</hi>
<hi>秋日常朝而不暮則人長生而不死矣</hi>君子忠人况已乎小人欺已况人<lb/>
乎<hi>夫至人其猶先存諸已而後存諸人者言乎有其真然後可以訓物况乃其身之不諭又安能諭諸人哉</hi>
<hi>○光曰盡誠於人曰忠</hi>
　<lb/>
　揚子法言卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>揚子法言卷十</head> <lb/>
    <p>
<pb n="KR3a0009_WYG_010-1a"/>
欽定四庫全書<lb/>
　揚子法言卷十<lb/>
　　　　　　　晉李軌　唐栁宗元　　註<lb/>
　　　　　　　宋　宋咸吴祕司馬光　重添註<lb/>
孝至篇<hi>咸曰人道之大莫大乎孝孝道之全莫全於終故啓之乎足没且誡焉豈易量哉法言始於學</hi>
<hi>而終於孝理亦粹矣</hi>
孝莫大於寕親寕親莫大於寕神寕神莫大於四表之<lb/>
歡心<hi>言尊祖考安神靈故先王以孝治天下也○祕曰寕神奉宗廟也夫孝始於寕親終於天下之歡心</hi>
<pb n="KR3a0009_WYG_010-1b"/>
<hi>其道甚大○光曰神者祖考之神大孝宜若周公然</hi>譔孝至<hi>祕曰夫學所以開明也故為其始孝所以</hi>
<hi>報本也故為其終動天地感鬼神者莫速於孝乎○光曰論孝及至徳因叙漢室之盛</hi>
孝至矣<hi>将欲言其義所以歎其至○祕曰先王之至徳</hi>一言而該<hi>光曰至徳要道無所不該</hi>
聖人不加焉<hi>一言而孝兼該百行聖人無以加之是至徳也○祕曰該備也○光曰聖人之徳無</hi>
<hi>以加於孝</hi>父母子之天地歟<hi>天懸象地載形父受氣母化成</hi>無天何生無地<lb/>
何形天地裕於萬物萬物裕於天地<hi>裕足也言萬物取足於天地天地不</hi>
<hi>取足於萬物也○咸曰正文當云萬物非裕於天地疑脫去非字裕饒裕也天地生萬物非冀其報故能饒裕</hi>
<hi>於萬物而萬物不能饒裕於天地也○光曰裕謂饒益優厚也揚子設為疑問以明天地則能裕萬物萬物豈</hi>
<pb n="KR3a0009_WYG_010-2a"/>
<hi>能裕天地乎</hi>裕父母之裕不裕矣<hi>養父母自以為足者乃不足也○咸曰父母雖為子</hi>
<hi>之天地然俟其報與天地異也故親以生育之思饒裕其子則子也以孝養之徳饒裕於親若夫但樂生育之</hi>
<hi>裕不能全孝養之裕則不為裕矣故曰裕父母之裕不裕矣以别萬物之於天地也○祕曰父母有餘裕於其</hi>
<hi>子其子豈能裕父母哉以父母之裕而裕其父母不為裕矣是父母裕於子也常有餘子孝於父母也常不足</hi>
<hi>○光曰欲報之徳昊天罔極</hi>事父母自知不足者其舜乎<hi>自知不足則是舜○</hi>
<hi>咸曰舜所以愈裕而不自充足者懼夫失所以孝養之裕也</hi>不可得而乆者事親之<lb/>
謂也<hi>祕曰父母之年不可不知</hi>孝子愛日<hi>無須臾懈於心○祕曰其心無懈○光曰木欲静而</hi>
<hi>風不止子欲養而親不述故孝子養親惟日不足</hi>孝子有祭乎有齋乎<hi>祭嚴齊敬孝子</hi>
<pb n="KR3a0009_WYG_010-2b"/>
<hi>之事○光曰言齋重於祭</hi>夫能存亡形屬荒絶者惟齋乎<hi>亡形復存荒絶復属</hi>
<hi>者謂祭如在○光曰屬之欲切謂齋之日</hi>故孝子之於齋見父母之存也<lb/>
<hi>祕曰見其居處語笑所樂所嗜謂思而見之</hi>是以祭不賔<hi>夫齋者交神明之至故致齋三日乃</hi>
<hi>見其所為齋者禮記論之備矣而發斯談者有慨乎時也○咸曰祭不賔者孝子盡精極思而存夫親何暇乎</hi>
<hi>賔之接也○祕曰專乎所親○光曰賔謂敬多而親少如待賔客</hi>人而不祭豺獺乎<hi>九月</hi>
<hi>豺祭獸正月獺祭魚豺獺猶有所先人而不祭豺獺之不若也</hi>或曰死生盡禮可謂能<lb/>
子乎<hi>生事愛敬死事哀戚○祕曰問今世湏死生盡禮方可謂能子乎○光曰此問荅不類疑下有脫文</hi>
曰石奮石建父子之美也無是父無是子無是子無是<lb/>
<pb n="KR3a0009_WYG_010-3a"/>
父<hi>祕曰萬石君石奮少子建皆以馴孝行謹官至二千石○光曰言父子孝謹相成</hi>或曰必也<lb/>
兩乎<hi>祕曰言人必湏父子孝謹方為美乎</hi>曰與堯無子舜無父不如堯父<lb/>
舜子也<hi>必不得雙於斯二者當如堯之為父舜之為子○咸曰子雲方論孝至而遽以萬石君父子與</hi>
<hi>堯舜較短長得非傷君臣之道輕孝至之禮乎曰子雲之心盖所以重孝至而謹君臣之道者也何哉天下之</hi>
<hi>重莫大乎孝未有天子而無父也故自天子至子庶人其禮雖異而其為孝一也夫孝君行之於上而臣行之</hi>
<hi>於下則四海莫不孝矣四海皆孝則忠臣得矣故曰求忠臣於孝子之門由是言之子雲所以重孝至而謹君</hi>
<hi>臣亦明矣有㫖哉子雲也學者辨之○祕曰與堯之無子舜之無父不若使堯爲父而舜為子不必兩也堯子</hi>
<hi>丹朱不肖舜父瞽瞍頑雖有如無○光曰父子俱聖尤美</hi>子有含菽緼絮而致滋美<lb/>
<pb n="KR3a0009_WYG_010-3b"/>
其親将以求孝也人曰偽如之何<hi>含食也菽豆也○咸曰言人有自含食其</hi>
<hi>菽緼被絮而能致滋丼之味美麗之服於其親思以為孝或非之以為偽何如也○光曰緼於盆切含菽菲食</hi>
<hi>緼絮惡衣</hi>曰假儒衣書服而讀之三月不歸孰曰非儒也<hi>咸曰</hi>
<hi>言設有人假儒衣書服而讀之三月不輟而歸誰曰非乎言亦可以為儒也如彼之自薄而厚於親儻乎不輟</hi>
<hi>則亦可為孝矣三月者時一變也天時且變而已不變是可為儒矣○祕曰已欲孝斯孝矣已欲儒斯儒矣誰</hi>
<hi>其非之○光曰服儒衣讀儒書經時不輟斯亦儒矣</hi>或曰何以處僞<hi>咸曰問何以見其偽者○</hi>
<hi>祕曰為之則真何以居偽</hi>曰有人則作之無人則輟之之謂偽<hi>咸曰禮云</hi>
<hi>道不可斯湏離其身可離非道也所以君子慎其獨矣故有人則修而作之無人則輟而止之非偽而何君子</hi>
<pb n="KR3a0009_WYG_010-4a"/>
<hi>耻之</hi>觀人者審其作輟而已矣<hi>視其所以觀其所由人焉瘦哉</hi>不為名之<lb/>
名其至矣<hi>太上以徳自然之美非至而何○祕曰君子行善其名自彰至矣</hi>為名之名其<lb/>
次也<hi>力行近仁斯亦次矣○祕曰欲求善名而行為次也○光曰畏惡名慕善名猶有所耻</hi>或問<lb/>
忠言嘉謨曰言合稷契之謂忠謨合臯陶之謂嘉<hi>光曰言不</hi>
<hi>以聖人之正道佐其君者皆非忠嘉</hi>或曰邵如之何<hi>咸曰邵猶繼也言欲繼稷契臯陶者如之</hi>
<hi>何而可○祕曰邵髙也欲髙之則如之何○光曰問稷契臯陶道髙不可及柰何</hi>曰亦朂之而<lb/>
已<hi>朂勉○咸曰言欲繼稷契臯陶者當朂勉其道而已</hi>庳則秦儀鞅斯亦忠嘉矣<lb/>
<hi>庳下也此所以微言貶乎漢臣而為王莽之将相者○祕曰朂勉也庳下也言人欲自髙則勉行而已如其庳</hi>
<pb n="KR3a0009_WYG_010-4b"/>
<hi>下而不能自勉則秦儀鞅斯亦可謂之忠嘉矣盖言其自足也○光曰庳音婢若嫌論太髙而卑之則䧟入於</hi>
<hi>狙詐矣</hi>堯舜之道皇兮<hi>祕曰/皇美</hi>夏殷周之道将兮<hi>祕曰將大</hi>而以<lb/>
延其光兮<hi>二帝三王光延至今○祕曰延其美大之光</hi>或曰何謂也曰堯舜<lb/>
以其譲夏以其功<hi>平水土也</hi>殷周以其伐<hi>聖徳同而禪代異者随時之義一也</hi>
<hi>此又寄言以明其㫖焉五君應乎天順乎人王莽違乎人逆乎天○祕曰以是為美大之次○光曰皆盡美盡</hi>
<hi>善</hi>或曰食如螘<hi>言棈細也○光/曰螘與蟻同</hi>衣如華<hi>服文彩也</hi>朱輪駟馬<lb/>
<hi>光曰宋吴本於此有受天字今從李本</hi>金朱煌煌無已泰乎<hi>祕曰受天子之金朱煌煌</hi>
<hi>然無乃已泰乎○光曰謂富貴者如此無乃泰侈</hi>曰由其徳舜禹受天下不為<lb/>
<pb n="KR3a0009_WYG_010-5a"/>
泰<hi>言當理也</hi>不由其徳五兩之綸半通之銅亦泰矣<hi>綸如青絲繩也</hi>
<hi>五兩之綸半通之銅皆有秩嗇夫之印綬印綬之微者也言不由其徳而佩猶為泰矣况滔天乎○咸曰綸青</hi>
<hi>絲綬也諸本註皆作青絲繩盖傳寫誤也○光曰綸古頑切又音倫李宋本通闕</hi>天下之通道<lb/>
五所以行之者一<hi>五謂仁義禮智信也</hi>曰勉<hi>勉勵○咸曰能一勉而修則五得之矣○</hi>
<hi>祕曰非勉則不復其性</hi>或曰力有扛洪鼎掲華旗智徳亦有之乎<lb/>
<hi>咸曰言古有力者能扛鼎掲旗夫智徳亦有能之乎○光曰掲渠列切</hi>曰百人矣<hi>此力百人便能</hi>
<hi>敵之</hi>徳諧頑嚚<hi>諧和也頑/嚚舜父母</hi>讓萬國<hi>以禪/禹也</hi>知情天地<hi>與天地合其徳</hi>
<hi>知鬼神之情状○咸曰知情天地者言知天地之情○光曰知與智同</hi>形不測<hi>光曰隂陽不測之謂</hi>
<pb n="KR3a0009_WYG_010-5b"/>
<hi>神惟聖人能形容之</hi>百人乎<hi>人見其形而不能測其量非百人之倫也○咸曰此子雲黜力而尚徳者</hi>
<hi>也○祕曰知天地之情其形不可測豈百人可敵乎</hi>或問君曰明光問臣曰若禔<lb/>
<hi>祕曰若順禔宜讀如媞爾雅曰媞媞安也○光曰禔是支切又杜奚切又音支</hi>敢問何謂也曰<lb/>
君子在上則明而光其下在下則順而安其上<hi>明而光其下堯</hi>
<hi>之為君也順而安其上舜之為臣也王莽之事漢則傾覆其上簒位居攝則暴亂其下也○祕曰明而光其下</hi>
<hi>法天也順而安其上法地也○光曰光謂能顯忠遂良安謂能順美救惡</hi>或曰聖人事異乎<lb/>
<hi>咸曰言聖人亦以妖異為事乎</hi>曰聖人徳之為事<hi>祕曰徳盛/則無異</hi>異亞之<hi>祕曰</hi>
<hi>見異修徳者次之</hi>故常修徳者本也<hi>咸曰猶堯舜常脩其徳何異之也</hi>見異而<lb/>
<pb n="KR3a0009_WYG_010-6a"/>
修徳者末也<hi>咸曰猶太戊武丁見異而後修非上徳矣故為之末焉○祕曰失於常徳災異乃見</hi>
<hi>修而禳之事在末後</hi>本末不修而存者未之有也<hi>惑此之甚者必亡矣○咸曰猶</hi>
<hi>桀紂本末不修其亡忽焉○光曰災異應時君之徳故以徳爲本異為末</hi>天地之得斯民也<lb/>
<hi>得養育之本故能資生斯民也○祕曰天地之大徳曰生生斯民也易曰有天地然後有萬物有萬物然後有</hi>
<hi>男女是人與萬物齊生而最靈者也班固曰夫人聰明精粹有生之最靈故曰得斯民</hi>斯民之得<lb/>
一人也<hi>得資生之業是故係之一人也○咸曰言斯民之衆在得一人而治之也○祕曰書曰惟天生</hi>
<hi>民有欲無主乃亂</hi>一人之得心矣<hi>一人之得統御天下者以百姓之心為心○咸曰言一人</hi>
<hi>之責在得民心而後能長乆也故受有億兆夷人離心離徳所以亡矣○祕曰五行志曰思心之不睿是謂不</hi>
<pb n="KR3a0009_WYG_010-6b"/>
<hi>聖又曰貌言視聽以心為主故一人之得心矣○光曰天地因人而成功故天地之所以得其道者在民也民</hi>
<hi>之所以得其道者在君也君之所以得其道者在心也</hi>吾聞諸傳<hi>祕曰傳記謂論語○光曰傳直</hi>
<hi>戀切</hi>老則戒之在得年彌髙而徳彌邵者<hi>咸曰邵美也○祕曰邵亦髙也</hi>
<hi>老則不貪而有徳彌髙者雖聖人何以加焉</hi>是孔子之徒歟<hi>王莽少則得師力行老則詐偽</hi>
<hi>簒奪故揚子寄㣲言而歎慨焉</hi>或問徳有始而無終與有終而無始也<lb/>
孰寕<hi>光曰宋吴本作有始而無終歟有終而無始歟音義曰天復本寕作愈今從李本孰寕寕為誰</hi>曰<lb/>
寕先病而後瘳乎寕先瘳而後病乎<hi>病簒之深故有先瘳之喻○祕曰徳</hi>
<hi>寕有終也</hi>或問大曰小問逺曰邇未逹曰天下為大治之在<lb/>
<pb n="KR3a0009_WYG_010-7a"/>
道不亦小乎<hi>道至微妙故曰小也○祕曰一人有道而天下治故曰小謂寡治衆也</hi>四海<lb/>
為遠治之在心不亦邇乎<hi>祕曰一人之得心矣</hi>或問俊哲洪秀曰<lb/>
知哲聖人之謂俊<hi>深識聖義是俊傑也○祕曰知哲於聖人之道俊哲也</hi>秀穎徳<lb/>
行之謂洪<hi>禾之秀其頴猶人之洪其道也禾秀頴則實結人崇道則徳聞洪大○祕曰秀頴於徳行</hi>
<hi>洪秀也○光曰知哲當為哲知言哲能知聖人之道不溺於異端智之俊者也秀謂材秀能修徳行使穎出於</hi>
<hi>衆秀之大者也</hi>君子動則擬諸事事則擬諸禮<hi>事不來則不動動非禮則不擬</hi>
<hi>○咸曰擬或作凝非也擬據也言君子不妄其動乃據事而後動不偽其事乃據禮而後事○祕曰凝成也君</hi>
<hi>子不妄動動則成於事事則成於禮凝一本作擬○光曰吴本擬作凝今從李宋本擬度也動則度其事之可</hi>
<pb n="KR3a0009_WYG_010-7b"/>
<hi>否事則度於禮為是為非</hi>或問羣言之長羣行之宗曰羣言之長徳<lb/>
言也<hi>咸曰謂由徳而言乃為羣言之長</hi>羣行之宗徳行也<hi>咸曰謂由徳而行乃為羣</hi>
<hi>行之宗</hi>或問泰和<hi>咸曰問太平和樂之道○光曰天下和平之至</hi>曰其在唐虞成<lb/>
周乎觀書及詩温温乎其和可知也<hi>發號出令而民說之○咸曰言觀書</hi>
<hi>二典詩小大雅見唐虞成周之盛信泰和矣○光曰言千載之後觀其詩書猶温温然和樂况生其世乎</hi>周<lb/>
康之時頌聲作乎下闗雎作乎上習治也<hi>咸曰習積習也言由成王</hi>
<hi>來積習為治○祕曰習治習見治世之道</hi>齊桓之時緼而春秋美邵陵習亂<lb/>
也<hi>緼亦亂也○咸曰齊桓公㑹諸侯于陘楚遣屈完如師以觀齊覩齊之盛因而求盟桓公退次召陵與之</hi>
<pb n="KR3a0009_WYG_010-8a"/>
<hi>盟以禮楚也○祕曰緼亦亂也言齊桓之時下陵上替而春秋美邵陵之㑹能服楚也習亂亦謂習見亂世之</hi>
<hi>事按僖公四年楚屈完來盟子師盟于邵陵左傳無美之之文子雲據公羊而言也</hi>故習治則傷始<lb/>
亂也<hi>傷悼○咸曰太平之民追歎舊亂○祕曰習見治世之事覩始亂則傷之始亂謂幽厲之時也孔子</hi>
<hi>曰嗚呼哀哉我觀周道幽厲傷之○光曰先儒多以為周道衰詩人本諸祍席闗雎作故揚子以為始亂</hi>習<lb/>
亂則好始治也<hi>好樂○咸曰乆汚之俗喜安少治○祕曰習見亂世之事覩始治則好之始治</hi>
<hi>謂邵陵之盟也公羊傳曰桓公救中國而攘夷狄卒怗荆以此為王者之事也</hi>漢徳其可謂允<lb/>
懐矣<hi>允信懐至○祕曰漢之有徳信能懐服逺人○光曰允謂信及四夷懐謂逺人來服</hi>黄支之<lb/>
南大夏之西東鞮北女來貢其珍漢徳其可謂允懐矣<lb/>
<pb n="KR3a0009_WYG_010-8b"/>
世鮮焉<hi>明此奕世之所致而莽一旦行詐以取之○祕曰言漢徳之盛四夷來貢信能懐逺矣而歴世</hi>
<hi>少及焉此所以明漢興者天之本也黄支南蠻去合浦日南三萬里大夏西戎去中華一萬二千里東鞮北女</hi>
<hi>未詳或傳寫之誤當言北鞮東女匈奴謂漢曰若鞮自曰呼韓邪後見漢帝為孝慕之故皆為若鞮哀帝建平</hi>
<hi>四年烏昧留若鞮單于上書願朝是也東夷有東女國西羌别種也西海有女國故云東女國○光曰鞮都奚</hi>
<hi>切鮮悉淺切鞮盖東夷國名女女國也</hi>芒芒聖徳逺人咸慕上也<hi>芒芒大也○咸</hi>
<hi>曰猶唐虞之世○光曰李本芒芒作荒荒今從宋吴本芒謨皇切</hi>武義璜璜兵征四方<lb/>
次也<hi>咸曰如商周之代○祕曰璜璜猶言煌煌也以兵伐四夷者次也○光曰璜音黄</hi>宗夷猾<lb/>
夏蠢廸王人屈國喪師無次也<hi>宗夷者四方羣夷也○咸曰猾亂也蠢廸猶陵</hi>
<pb n="KR3a0009_WYG_010-9a"/>
<hi>踐也王人王室之官言五霸六國然也○祕曰宗夷猶言夷族也蠢動也廸蹈也言四夷之族猾亂中夏動蹈</hi>
<hi>我邉疆而犯王人又屈國䘮師焉無禦戎之次也○光曰蠢動廸蹈也中國㣲弱四夷交侵騷動蹈藉天下之</hi>
<hi>民辱國䘮衆無次言最下也此汎論王者御夷狄之道然也</hi>麟之儀儀鳳之師師其<lb/>
至矣乎<hi>咸曰言帝世泰和麟儀儀而馴鳯師師而多徳之至也○祕曰泰和之百官皆如麟鳳之時儀</hi>
<hi>儀然有義師師然衆盖其至也○光曰儀儀師師皆和整尚徳之貌以喻徳服四夷</hi>螭虎桓桓<hi>仁少</hi>
<hi>威多○咸曰桓桓嚴也言王世以武勘禍亂嚴不失正</hi>鷹隼䎒䎒<hi>攫撮急疾○咸曰䎒䎒暴也言</hi>
<hi>彊霸之世專為兵詐暴而欲殘</hi>未至也<hi>未合至徳○咸曰言桓桓䎒䎒比之帝世泰和則皆未至也○</hi>
<hi>祕曰非泰和之百官皆如螭虎鷹隼之時桓桓武貌䎒䎒然鷙飛貌於其道未至也○光曰䎒財于側板二切</hi>
<pb n="KR3a0009_WYG_010-9b"/>
<hi>桓桓武貌以喻用兵威服逺方</hi>或曰訩訩北夷<hi>光曰訩翔拱切又音凶訩訩喧嘵之貌</hi>被<lb/>
我純繢<hi>純繒繢畫○光曰繢音㑹</hi>帯我金犀<hi>金金卯/犀劔飾</hi>珍膳寕鍸<hi>寕鍸鍸其</hi>
<hi>口也○咸曰言安然而饗珍膳</hi>不亦享乎<hi>嫌禮胡如此太盛也○祕曰訩訩夷衆語貌北夷南單于</hi>
<hi>也被我純繢之衣裳帶我金璽犀飾之劔常珍之膳以安然鍸其口不亦施饗禮之盛乎南單于呼韓邪願為</hi>
<hi>蕃蔽而漢賜之冠帯衣裳黄金璽太官御食之類○光曰享當作亨亨猶泰也謂宣帝以後單于朝服漢以繒</hi>
<hi>絮衣食厚撫之</hi>曰昔在髙文武實為兵主今稽首來臣稱為北<lb/>
藩是為宗廟之神社稷之靈也可不享乎<hi>言如此不可不以盛禮待</hi>
<hi>之也○祕曰髙祖圍乎平城文帝不雪憤辱之耻孝武亟興邉略實為兵主矣至宣帝時呼韓邪來臣稱北藩</hi>
<pb n="KR3a0009_WYG_010-10a"/>
<hi>扞禦北虜盖漢神靈之祐豈可不享之哉○光曰為兵主省謂髙帝得天下之後文帝武帝承平之時兵所以</hi>
<hi>不得息者正以匈奴之故也今幸而得其臣服豈可不厚撫之使之離叛愛小費而就大患乎</hi>龍堆以<lb/>
西<hi>白龍堆也</hi>大漠以北鳥夷獸夷<hi>鳥夷獸夷者衣鳥獸皮毛</hi>郡勞王師漢<lb/>
家不為也<hi>皆在荒服之外不為郡屬者也若使勞王師而郡縣之漢家不為也○光曰鳥夷獸夷言</hi>
<hi>其如鳥獸郡勞王師漢家仁明之主所不為</hi>朱厓之絶捐之之力也<hi>朱厓南海水中</hi>
<hi>郡元帝時背叛不臣議者勸徃征之賈捐之以為無異禽獸也棄之不足借不擊不損威元帝聴之事在漢書</hi>
否則介鱗易我衣裳<hi>否不也言不然則介鱗之類易我衣裳之民也○光曰朱厓島夷故</hi>
<hi>云介鱗</hi>君人者務在殷民阜財<hi>殷富/阜盛</hi>明道信義<hi>光曰行義使民信之</hi>
<pb n="KR3a0009_WYG_010-10b"/>
致帝者之用<hi>光曰極其事業</hi>成天地之化使粒食之民<hi>光曰粒食謂中</hi>
<hi>國之民</hi>粲也晏也<hi>粲文采晏和柔○祕曰粲然明盛晏然安和</hi>享于鬼神不亦<lb/>
饗乎<hi>實受其福○祕曰民神之主也民之豐阜則神饗其祀也○光曰此言王者不應疲弊中國與逺夷</hi>
<hi>爭雄也</hi>天道勞功<hi>祕曰勞而成功○光曰勤勞然後有成功</hi>或問勞功曰日一<lb/>
曰勞考載<hi>日一日猶日日也考成也載歲也</hi>曰功<hi>周而後始以成其歲故曰功○光曰載事</hi>
<hi>也天運行不息是其勞也成造化之事是其功也</hi>或曰君逸臣勞何天之勞<hi>言於</hi>
<hi>人事則君逸臣勞也天為君四時行百物生以喻其勞也</hi>曰於事則逸於道則勞<hi>於事</hi>
<hi>則逸無功可名於道則勞運轉機衡○咸曰言人君之道各有其官已弗親之故於事則逸然修徳不暇日愈</hi>
<pb n="KR3a0009_WYG_010-11a"/>
<hi>新之故於道則勞○祕曰生萬物地也而天道則勞矣以其運行不息也理萬事臣也而君道則勞矣以其修</hi>
<hi>省不暇也○光曰天則無為自然而萬物生成君則垂衣端拱而百姓乂安是其事逸也天則隂陽徃來生生</hi>
<hi>日新君則求賢訪道一日萬幾是其道勞也</hi>周公以來未有漢公之懿也勤<lb/>
勞則過於阿衡<hi>漢公王莽也或以此為媚莽之言或以為言遜之為也吾乃以為箴規之深切</hi>
<hi>者也稱其漢公已前之美爾然則居攝之後不貶而惡可知也揚子所以𤣥妙也發至言於當時垂忠教於後</hi>
<hi>世言蔽天地而無慚教闗百代而不耻何遜媚之有乎○宗元曰阿衡之事不可過也過則反○咸曰成王㓜</hi>
<hi>太甲昏勢亦殆矣然周公居叔父之尊伊尹當阿衡之重二公可取而不取卒以忠勤復辟而正之夫舉其可</hi>
<hi>取不取之因明其不可取而取之事則子雲之罪莾亦大矣○祕曰自周公以來未有如王莽而謂之美也惟</hi>
<pb n="KR3a0009_WYG_010-11b"/>
<hi>是折節力行勒勞之事則欲不止於阿衡明其簒也伊周聖人之居師保者漢公王莽也懿美也過謂不止也</hi>
<hi>班固曰莽知漢中外殫微本末俱弱亡所忌憚生其姦心因母后之權假伊周之稱子雲因其假也故以伊周</hi>
<hi>為言○光曰法言之成蓋當平帝之世莽專漢政自比伊周欲興禮樂致太平上以惑太后下以欺臣民附已</hi>
<hi>者進異已者誅何武鮑宣以名髙及禍故揚子不得不遜辭以避害也亦猶薛方云堯舜在上下有巢由也當</hi>
<hi>是之時莽猶未簒人臣之盛者無若伊周故揚子勸以伊周之美欲其終于北面者也或曰揚子為漢臣漢亡</hi>
<hi>不能死何也曰國之大臣任社稷之重者社稷亡而死之義也向使揚子據将相之任處平勃之地莾簒國而</hi>
<hi>不死良可責也今位不過郎官朝廷之事無所與聞柰何責之以必死乎夫死者士之所難凡責人者當先恕</hi>
<hi>已則可以知其難矣或曰揚子不死可也何為仕莽而不去曰知莽将簒而去者龔勝是也莾聘以為太子師</hi>
<pb n="KR3a0009_WYG_010-12a"/>
<hi>友卒不食而死揚子名已重於世苟去而隠處如揭日月潜于蒿萊庸得免乎或曰揚子不去則已何必譽莽</hi>
<hi>以求媚豈厭貧賤思富貴乎曰昔晉袁宏作東征賦不序桓彛陶侃猶為桓温陶胡奴所刼僅以敏㨗自免况</hi>
<hi>揚子作法言品藻漢興以來將相名臣而獨不及莽莽能無耻且忿乎此杜預所謂吾但恐為害不求益也且</hi>
<hi>揚子自謂不汲汲於富貴不戚戚於貧賤始為郎給事黄門與王莾劉歆並哀帝之初又與董賢同官當成哀</hi>
<hi>平間莽賢皆為三公權傾人主所薦莫不㧞擢而雄三世不徙官此豈非言行相副之明驗乎古今之人能安</hi>
<hi>恬如此者㡬希而子乃疑其求媚而思富貴不亦過乎使揚子果好富貴則必為莽佐命不在劉甄之下矣</hi>
漢興二百一十載而中天其庶矣乎<hi>言人民衆多富盛也○宗元曰揚子</hi>
<hi>極隂陽之數此言知漢祚之方半耳○咸曰子雲雖學極隂陽然亦不當逆知漢祚方半也夫中天者猶中興</hi>
<pb n="KR3a0009_WYG_010-12b"/>
<hi>也盖子雲觀莽之強簒而立復暴磔如是天下思漢徳未已知赤氏之運未去必有中興而王者言庶㡬乎近</hi>
<hi>也故後十餘年光武果定豈非驗乎○祕曰子雲上稱漢徳之允懐中言王莽之不正下言漢載之中天是覩</hi>
<hi>民思漢徳莾為不道必有中興之義且明徳之不可已也如是孔子曰其或繼周者雖百世可知也以禮明之</hi>
<hi>也子雲曰漢二百一十載而中天以徳明之也是知子雲其聖人之徒歟漢髙祖元年至孺子嬰二年凡二百</hi>
<hi>一十四年自王莾稱建國元年至獻帝延康元年凡二百一十二年○光曰庶者庶㡬於治也</hi>辟廱以<lb/>
本之校學以教之禮樂以容之輿服以表之復其井刑<lb/>
勉人役唐矣夫<hi>言若盡此諸美以濟勉人者無羡唐虞之世也○咸曰勉當為免字之誤也言</hi>
<hi>後之中興者能修漢之辟廱學校禮樂輿服之未修者能復井田之未復者能措刑辟之未措者以是道而化</hi>
<pb n="KR3a0009_WYG_010-13a"/>
<hi>天下復免人事邉之役則唐堯如矣○祕曰漢之中天惟是盛徳之符設使行辟廱校學禮樂輿服之事復其</hi>
<hi>井田象刑勉勵其人役於百執事者則唐堯之治矣夫孔子剛書始于唐堯而子雲法言以是終之盖百王之</hi>
<hi>表則也○光曰容為之容飾表表其尊卑役用也用唐堯故事</hi>
　<lb/>
　<lb/>
　<lb/>
　<lb/>
　<lb/>
<pb n="KR3a0009_WYG_010-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　揚子法言卷十<lb/>
</p>
<p>
</p>
  </div>
</body>
</text>
</TEI>
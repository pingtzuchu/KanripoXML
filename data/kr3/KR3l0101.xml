<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>異苑卷一</head>
    <p>
<pb n="KR3l0101_WYG_001-1a"/>
欽定四庫全書<lb/>
　異苑卷一　　　　　　　宋　劉敬叔　撰<lb/>
古語有之曰古者有夫妻荒年菜食而死俱化成青絳<lb/>
　故俗呼美人虹郭云虹為雩俗呼為美人<lb/>
晉義熈初晉陵薛願有虹飲其釜澳須㬰噏響便竭願<lb/>
　輦酒灌之隨投隨涸便吐金滿釜於是灾弊日袪而<lb/>
　豐富歲臻<lb/>
太原温湛婢見一嫗向婢流涕無孔竅婢駭怖告湛湛<lb/>
<pb n="KR3l0101_WYG_001-1b"/>
　遂抽刀逐之化成一物如紫虹形宛然長舒上沒霄<lb/>
　漢<lb/>
長沙王道憐子義慶在廣陵卧疾食次忽有白虹入室<lb/>
　就飲其粥義慶擲器於階遂作風雨聲振於庭戸良<lb/>
　乆不見<lb/>
衡陽山九嶷山皆有舜廟每太守修理祭祀潔敬則聞<lb/>
　絃歌之聲漢章帝時零陵文學奚景於冷道縣祠下<lb/>
　得笙白玉管舜時西王母獻<lb/>
<pb n="KR3l0101_WYG_001-2a"/>
衡山有三峯極秀其一名華蓋又名紫蓋天景明澈輒<lb/>
　有一雙白鶴迴翔其上一峯名石囷下有石室中常<lb/>
　聞諷誦聲清響亮徹一峯名芙蓉最為竦桀自非清<lb/>
　霽素朝不可望見峯上有泉飛𣲖如一幅絹分映青<lb/>
　林直注山下<lb/>
長沙羅縣有屈原自投之川山明水淨異於常處民為<lb/>
　立廟在汨潭之西岸側盤石馬跡尚存相傳云原投<lb/>
　川之日乘白驥而來<lb/>
<pb n="KR3l0101_WYG_001-2b"/>
尋陽姑石山在江之坻初桓𤣥至西下令人登之中嶺<lb/>
　便聞長嘯聲甚清澈及至峯頂見一人箕踞石上<lb/>
㑹稽天台山雖非遐逺自非卒<hi>一作忽</hi>生忘形則不能躋<lb/>
　也赤城阻其徑瀑布激其衝石有莓苔之險淵有不<lb/>
　測之深<lb/>
烏程卞山本名土山有項籍廟自號卞王因改名山山<lb/>
　足有一石櫃高數尺陳郡殷康常往開之風雨晦㝠<lb/>
　乃止<lb/>
<pb n="KR3l0101_WYG_001-3a"/>
釣磯山者陶侃嘗釣於此山下水中得一織梭還掛壁<lb/>
　上有頃雷雨梭變成赤龍從空而去其山石上猶有<lb/>
　侃迹存焉<lb/>
乘磯山下臨清川昔有漁父宿于川夜半聞水中有弦<lb/>
　歌之音宫商和暢清弄諧密<lb/>
百丈山上有石房内有石案置石書二卷<lb/>
永寧縣濤山有河水色紅赤有自然石橋多魚獺異禽<lb/>
　陰雨時嘗聞鞉角聲甚亮<lb/>
<pb n="KR3l0101_WYG_001-3b"/>
凉州西有沙山俗云昔有覆師於此者積尸數萬從是<lb/>
　有大風吹沙覆其上遂成山阜因名沙山時聞有鼓<lb/>
　角聲<lb/>
吳孫權赤烏八年遣校尉陳勲漕句容中道鑿破瑶掘<lb/>
　得一黑物無有首尾形如數百斛舡長數十丈蠢蠢<lb/>
　而動有頃悉融液成汁時人莫能識得此之後遂獲<lb/>
　泉源或謂是水脉每至大旱餘瀆皆竭惟此巨流焉<lb/>
東鄉太湖吳庚申歲於此有一軍士五百人將破堰先<lb/>
<pb n="KR3l0101_WYG_001-4a"/>
　以酒肉祈神約令水涸夜夢人云塘水速竭若見巨<lb/>
　鱗慎勿殺也又有銅釜並不可發明往尺水翕然而<lb/>
　盡得白魚形狀非常小人貪利剖而治之見昨所祭<lb/>
　餘食充溢腸内須㬰復得釜又取發水便暴出五百<lb/>
　人一時沒溺唯督監得存具說事狀於今猶名此湖<lb/>
　為五百陂<lb/>
永嘉郡有百簿瀬郡人斷水捕魚宰生禱祭以祈多獲<lb/>
　逾時了無所得衆侣忿怨棄業將罷其夕並夢見一<lb/>
<pb n="KR3l0101_WYG_001-4b"/>
　老公云諸君且可小停要思其宜夜忽聞有跳躍聲<lb/>
　驚起共看乃是大魚剉以為膾頓獲百簿故因以百<lb/>
　簿名瀬<lb/>
晉吳𨽻為魚塞於雲湖有大魚化為人語𨽻云晚有大<lb/>
　魚攻塞切勿殺𨽻許之須㬰有大魚至群魚從之𨽻<lb/>
　同侣誤殺大魚是夕風雨晦㝠魚悉飛上木間因號<lb/>
　為飛魚徑<lb/>
蘭陵昌慮縣郳<hi>一作郢</hi>城有華山山上有井鳥巢其中金<lb/>
<pb n="KR3l0101_WYG_001-5a"/>
　喙黑色而團翅此鳥見則大水井又不可窺窺者不<lb/>
　盈一歲輒死<lb/>
潯陽曇椿世居長沙宅有古井每夜輒聞有如炮竹聲<lb/>
　相承謂之龍吒<lb/>
句容縣有延陵季子廟廟前井及瀆恒自涌沸故曰沸<lb/>
　井於今猶然亦曰沸潭<lb/>
陳郡謝晦字宣明宅南路上有古井以元嘉二年汲者<lb/>
　忽見二龍甚分明行道住觀莫不嗟異有人入井始<lb/>
<pb n="KR3l0101_WYG_001-5b"/>
　知是磚隱起作龍形<lb/>
元嘉初武溪蠻人射鹿逐入石穴纔容人蠻人入穴見<lb/>
　其傍有梯因上梯豁然開朗桑果蔚然行人翺翔亦<lb/>
　不以怪此蠻於路斫樹為記其後茫然無復彷彿<lb/>
河東毌丘儉字仲㳟嘗征沃沮使王頎窮其東界耆老<lb/>
　云曾有一破船隨波流出在海岸邊有一人項中復<lb/>
　有面生得之與語不相通不食而死又得一布衣從<lb/>
　海中浮出其身如中國人衣但兩袖頓長三丈<lb/>
<pb n="KR3l0101_WYG_001-6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0101_WYG_001-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　異苑卷一<lb/>
</p>
<p>
</p>
  </div>
<div>
                <head>異苑卷二</head>
    <p>
<pb n="KR3l0101_WYG_002-1a"/>
欽定四庫全書<lb/>
　異苑卷二　　　　　　　宋　劉敬叔　撰<lb/>
魏時殿前大鐘無故大鳴<hi>或云不扣自鳴</hi>人皆異之以問張華<lb/>
　華曰此蜀郡銅山崩故鐘鳴應之耳尋蜀郡上其事<lb/>
　果如華言<lb/>
晉武帝時吳郡臨平岸崩出一石鼓打之無聲以問張<lb/>
　華華云可取蜀中桐材刻作魚形打之則鳴矣於是<lb/>
　如言音聞數十里<lb/>
<pb n="KR3l0101_WYG_002-1b"/>
晉中朝有人畜銅澡盤晨夕恒鳴如人扣乃問張華華<lb/>
　曰此盤與洛鐘宫商相應宫中朝暮撞鐘故聲相應<lb/>
　耳可錯令輕則韻乖鳴自止也如其言後不復鳴<lb/>
豫章有石黄白色而理踈以水灌之便熱加鼎於上炊<lb/>
　足以熟冷則灌之雷煥以問張華華曰此燃石也<lb/>
元康中有人入嵩高山下得竹簡一枚上有兩行科斗<lb/>
　書臺中外傳以相示莫有知者司空張華以問博士<lb/>
　束晢晢曰此明帝顯節陵中策文也檢校果然<lb/>
<pb n="KR3l0101_WYG_002-2a"/>
晉惠帝元康五年武庫火燒漢高祖斬白蛇劒孔子履<lb/>
　王莾頭等三物中書監張茂先懼難作列兵陳衞咸<lb/>
　見此劒穿屋飛去莫知所向<lb/>
晉康帝建元中有漁父垂釣得一金鎻引鎻盡見金牛<lb/>
　急挽出牛斷猶得鎻長二尺<lb/>
晉太元中桂陽臨武徐孫江行見岸有錢溢出即輦着<lb/>
　船中須㬰悉變成土<lb/>
晉義熈中龎猗為宜都太守御人牧馬於野見一銅鑪<lb/>
<pb n="KR3l0101_WYG_002-2b"/>
　上熖帶鎻而行持歸以呈猗遂檻盛逸下荆州無都<lb/>
　北乃<hi>一作鬼</hi>忽風雨有呌聲火光燭天徑來趨船失鑪<lb/>
　所在<lb/>
義熈中新野黄舒耕田得一舡金卜者云三年勿用長<lb/>
　守富也舒不能從遂成土壤<lb/>
晉時錢塘浙江有樟林桁大船每有乘者輒漂盪揺揚<lb/>
　而不可禁常鳴鼓錢塘江頭凌浪如故惟船吏章粤<lb/>
　能相制伏及粤死遂廢去<lb/>
<pb n="KR3l0101_WYG_002-3a"/>
海西太和中㑹稽山陰縣起倉鑿得兩大船船中有錢<lb/>
　皆輪文時日向暮鑿者馳以告官官夜遣防守甚嚴<lb/>
　至明旦失錢所在惟有船存視其狀悉有錢處<lb/>
苻堅建元年中長安樵人於城内見金鼎走白堅堅遣<lb/>
　載取到化為銅鼎入門又變成大鐸<lb/>
西河有鐘在水中晦朔輒鳴聲響悲激覊客聞而悽愴<lb/>
越崔門㑹元縣有元馬河有銅鈁船河畔有祠中有碧<lb/>
　珠若不祭祀取之不祥<lb/>
<pb n="KR3l0101_WYG_002-3b"/>
長山朱郭夫妻採藻澗濱見二銅釜沿流而下取之而<lb/>
　歸有員盖滿中銅器光輝曜目自然作聲郭懼運盖<lb/>
　北山埋之而後賣釜與人共載出為貨船無故自覆<lb/>
　失釜所在<lb/>
上黨侯亮之於江都城下獲一石磨下有銅馬<lb/>
𢎞農楊子陽聞土中有聲掘得玉㹠長可尺許屋棟間<lb/>
　乃自漏秫米如此三年晝夜不息米墜既止忽有一<lb/>
　青蛇長數尺住在梁上每落糞輒成碎銀子陽獲銀<lb/>
<pb n="KR3l0101_WYG_002-4a"/>
　米遂為富兒鍜銀作器貨賣倍售餘家市者隨以破<lb/>
　滅<lb/>
永康王曠井上有洗石時見赤氣後有二胡人寄宿忽<lb/>
　求買之曠恠所以未及度錢子婦孫氏覩二黄鳥鬭<lb/>
　于石上疾往掩取變成黄金胡人不知索市愈急既<lb/>
　得撞破内空叚有二鳥處<lb/>
西域句<hi>一作拘</hi>夷國山上有石駱駞腹下出水以金鐡及<lb/>
　手承取即便對過惟瓠蘆盛之者則得飲之令人身<lb/>
<pb n="KR3l0101_WYG_002-4b"/>
　體香净而昇仙其國神秘不可數遇<lb/>
月支國有佛髪盛以瑠璃<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>
南康歸<hi>一作皈</hi>美山石城内有甘橘橙柚就食其實任意<lb/>
　取足脫持歸者便遇大蛇或顛仆失徑家人啖之輒<lb/>
　病<lb/>
陽羡縣小吏吳龕於溪中見五色浮石因取内牀頭至<lb/>
　夜化成女子<lb/>
河内司馬元允元嘉中為新釜令䘮官月旦設祭柑化<lb/>
<pb n="KR3l0101_WYG_002-5a"/>
　而為鳶<lb/>
晉惠帝元康二年巴西郡界竹生花紫色結實如麥外<lb/>
　皮青中赤白味甚甘<lb/>
晉太元中南郡忻<hi>一作州字</hi>陵縣有棗樹一年忽生桃李棗<lb/>
　三種花子<lb/>
漢興平元年九月桑再椹時劉𤣥德軍於沛年荒榖貴<lb/>
　士衆皆飢仰以為糧<lb/>
北方有白桑椹長數寸食之甘美<lb/>
<pb n="KR3l0101_WYG_002-5b"/>
建安有篔簹竹節中有人長尺許頭足皆具<lb/>
元嘉四年東陽流<hi>一作留</hi>道先家中筋竹林忽生連理野<lb/>
　人無知謂之禍<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>欲斫殺之<lb/>
漢安帝元初三年平陸有𤓰異處同蔕共生一𤓰時以<lb/>
　為嘉𤓰<lb/>
晉武帝太康八年六月王濬園生𤓰三莖一實<lb/>
晉安平有越王餘筭茦<hi>宜作菜</hi>長尺許白者似骨黑者如<lb/>
　角古云越王行海曾於舟中作籌筭有餘者棄之於<lb/>
<pb n="KR3l0101_WYG_002-6a"/>
　水生焉<lb/>
薯蕷一名山芋根既可入藥又復可食野人謂之土藷<lb/>
　若欲掘取黙然則獲唱名者便不可得人有植者隨<lb/>
　所種之物而像之也<lb/>
人參一名土精生上黨者佳人形皆具能作兒啼昔有<lb/>
　人掘之始下鏵便聞土中呻吟聲尋音而取果得人<lb/>
　參<lb/>
交州諸<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>以葉塗人軀便舉體<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>生生既遍便就朽爛<lb/>
<pb n="KR3l0101_WYG_002-6b"/>
　肌肉消腐<lb/>
隋縣永陽<hi>一多縣字</hi>有山壁立千仞岩上有石室古名為神<lb/>
　農窟窟前有百藥叢茂莫不畢備又別有異物籐花<lb/>
　形似菱菜朝紫中緑晡黄暮青夜赤五色迭耀<lb/>
　<lb/>
　<lb/>
　<lb/>
　異苑卷二<lb/>
</p>
<p>
</p>
  </div>
<div>
                <head>異苑卷三</head>
    <p>
<pb n="KR3l0101_WYG_003-1a"/>
欽定四庫全書<lb/>
　異苑卷三　　　　　　　宋　劉敬叔　撰<lb/>
晉太康二年冬大寒南洲人見二白鶴語於橋下曰今<lb/>
　兹寒不減堯崩年也於是飛去<lb/>
罽賓國王買得一鸞欲其鳴不可致餙金繁饗珍羞對<lb/>
　之愈戚三年不鳴夫人曰嘗聞鸞見𩔖則鳴何不懸<lb/>
　鏡照之王從其言鸞覩影悲鳴冲霄一奮而絶<lb/>
張華有白鸚鵡華每出行還輒說僮僕善惡後寂無言<lb/>
<pb n="KR3l0101_WYG_003-1b"/>
　華問其故答曰見藏甕中何由得知公後在外令喚<lb/>
　鸚鵡鸚鵡曰昨夜夢惡不宜出戸公猶強之至庭為<lb/>
　鸇所搏教其啄鸇脚僅而獲免<lb/>
有鸚鵡飛集他山山中禽獸輙相貴重鸚鵡自念雖樂<lb/>
　不可乆也便去後數月山中大火鸚鵡遥見便入水<lb/>
　濡羽飛而灑之天神言汝雖有志意何足云也對曰<lb/>
　雖知不能救然嘗僑居是山禽獸行善皆為兄弟不<lb/>
　忍見耳天神嘉感即為滅火<lb/>
<pb n="KR3l0101_WYG_003-2a"/>
五月五日剪鴝鵒舌教令學人語聲尤清越雖鸚鵡不<lb/>
　能過也<lb/>
晉司空桓豁在荆州有叅軍五月五日剪鴝鵒舌每教<lb/>
　令學人語遂無所不名與人相顧問叅軍善彈琵琶<lb/>
　鴝鵒每聽輙移時<lb/>
山鷄愛其毛羽映水則舞魏武時南方獻之帝欲其鳴<lb/>
　舞而無由公子蒼舒令置大鏡其前鷄鑒形而舞不<lb/>
　知止遂乏死韋仲將為之賦其事<hi>其事一作甚美</hi>
<pb n="KR3l0101_WYG_003-2b"/>
晉義熈三年朱猗戍壽陽婢炊飰忽有羣烏集竈競来<lb/>
　啄噉驅逐不去有獵犬咋殺兩烏餘烏因共咋殺犬<lb/>
　又噉其肉唯餘骨存<lb/>
杜鵑始陽相催而鳴先鳴者吐血死常有人山行見一<lb/>
　羣寂然聊學其聲便嘔血死初鳴先聽其聲者主離<lb/>
　別厠上聽其聲不祥厭之法當為大聲以應之<lb/>
晉兖州刺史沛國宋處宗嘗買得一長鳴鷄愛養甚至<lb/>
　恒籠置牕間鷄遂作人語與處宗談論極有言致終<lb/>
<pb n="KR3l0101_WYG_003-3a"/>
　日不輟處宗由此𤣥言大進<lb/>
晉義熈中羌主姚毗於洛陽隂溝取磚得一雙雄鵝並<lb/>
　金色交頸長鳴聲聞於九臯養之此溝<lb/>
傅承為江夏守有一雙鵝失之三年忽引導得三十餘<lb/>
　頭來向承家<lb/>
武陵龍陽虞德流寓溢陽止主人夏蠻舎中忽見有白<lb/>
　紙一幅長尺餘標蠻女頭乃起扳取俄頃有虎到戸<lb/>
　而退尋見何老母標如初德又取之如斯三返乃具<lb/>
<pb n="KR3l0101_WYG_003-3b"/>
　以語蠻於是相與執杖伺候須㬰虎至即格殺之同<lb/>
　縣黄期具說如此<lb/>
彭城劉廣雅以晉太元元年為京府佐被使還都路經<lb/>
　竹里亭於邏宿此邏多虎劉極自防衞繫馬於戸前<lb/>
　手執㦸布於地上中宵與士庻同睡虎乘間跳入跨<lb/>
　越人畜獨取劉而去<lb/>
晉太元末徐桓以太元中出門彷彿見一女子因言曲<lb/>
　相調便要桓入草中桓悅其色乃隨去女子忽然變<lb/>
<pb n="KR3l0101_WYG_003-4a"/>
　成虎負桓着背上徑向深山其家左右尋覔惟見虎<lb/>
　跡旬日虎送桓下著門外<hi>太元中三字誤</hi>
扶南王范尋常畜虎五六頭及鰐魚十頭若有訟未知<lb/>
　曲直便投與魚虎魚虎不食則為有理穢貊之人祭<lb/>
　虎為神將有以也<lb/>
永初中邵都梁馮㳟醉卧於山路夜有虎來以頭枕其<lb/>
　背㳟中宵輾轉以手搏之復大寢向曉始醒猶見虎<lb/>
　蹲在脚後若有宿命非智力所及也<lb/>
<pb n="KR3l0101_WYG_003-4b"/>
熊獸藏於山穴穴裏不得見穢及傷殘見則舍穴外死<lb/>
　人欲捕者便令一人卧其藏内餘伴執杖隠在巖側<lb/>
　熊輙共輿出人不致傷損傍人仍得騁其矛<lb/>
熊無穴或居大樹孔中東土呼熊為子路以物擊樹云<lb/>
　子路可起於是便下不呼則不動也<lb/>
元嘉初青州劉幡射得一麞剖腹藏以草塞之蹶然起<lb/>
　走幡從而拔塞須㬰復還倒如此三焉幡宻求此種<lb/>
　𩔖治傷痍多愈<lb/>
<pb n="KR3l0101_WYG_003-5a"/>
始興郡陽山縣有人行田忽遇一象以鼻卷之遥入深<lb/>
　山見一象脚有巨刺此人牽挽得出病者即起相與<lb/>
　躅陸狀若歡喜前象復載人就一汚濕地以鼻掘出<lb/>
　數條長牙送還本處彼境田稼常為象所困其象俗<lb/>
　呼為大客因語云我田稼在此恒為大客所犯若念<lb/>
　我者勿復見侵便見躑躅如有馴解於是一家業田<lb/>
　絶無其患<lb/>
晉義熈十三年余為長沙景王驃騎叅軍在西州得一<lb/>
<pb n="KR3l0101_WYG_003-5b"/>
　黄牛時將貨之便晝夜銜草不食淹淚瘦瘠<lb/>
苻堅為慕容冲所襲堅馳騧馬墮而落澗追兵幾及計<lb/>
　無由出馬即踟蹰臨澗垂韁與堅堅不能及馬又跪<lb/>
　而受焉堅援之得登岸而<hi>一作西</hi>走廬江<lb/>
晉隆安初東海何澹之屢入關中後還得一犬壯大非<lb/>
　常每出入輙已知處澹之後抱疾犬亦疾尋及於亡<lb/>
楚王與羣臣獵於雲夢縱良犬逐狡兎三日而獲之其<lb/>
　腸似鐡良工曰可以為劍<lb/>
<pb n="KR3l0101_WYG_003-6a"/>
西域有䑕王國䑕之大者如狗中者如兎小者如常大<lb/>
　䑕頭悉已白然帶金環枷商估有經過其國不先祈<lb/>
　祀者則嚙人衣裳也得沙門呪願更獲無他釋道安<lb/>
　昔至西方親見如此俗諺云䑕得死人目睛則為王<lb/>
拱䑕形如常䑕行田野中見人即拱手而立人近欲捕<lb/>
　之跳躍而去秦川有之<lb/>
義䑕形如䑕短尾每行遞相咬尾三五為羣驚之則散<lb/>
　俗云見之者當有吉兆成都有之<lb/>
<pb n="KR3l0101_WYG_003-6b"/>
唐䑕形如䑕稍長青黑色腹邊有餘物如腸時亦汚落<lb/>
　亦名易腸䑕昔仙人唐昉拔宅升天雞犬皆去唯䑕<lb/>
　墜下不死而腸出數寸三年易之俗呼為唐䑕城固<lb/>
　川中有之<lb/>
前廢帝景和中東陽大水永康蔡喜夫避雨南隴夜有<lb/>
　大䑕形如㹠子浮水而來徑伏喜夫奴牀角奴愍而<lb/>
　不犯每食輙以餘飯與之水勢既退喜夫得返故居<lb/>
　䑕以前脚捧青囊囊有三寸許珠留置奴牀前啾啾<lb/>
<pb n="KR3l0101_WYG_003-7a"/>
　狀如欲語從此去來不絶亦能𨼆形又知人禍福後<lb/>
　同縣吕慶祖牽狗野獵暫過遂齧殺之<lb/>
貂出句麗國常有一物共居穴或見之形貌𩔖人長三<lb/>
　尺能制貂愛樂刀子其俗人欲得貂皮以刀投穴口<lb/>
　此物夜出穴置皮刀邊須人持皮去乃敢取刀<lb/>
吳孫皓時臨海得毛人山海經云山精如人而有毛此<lb/>
　蔣山精也故抱朴子曰山之精形如小兒而獨足足<lb/>
　向後喜來犯人其名曰蚑知而呼之即當自却耳一<lb/>
<pb n="KR3l0101_WYG_003-7b"/>
　名曰超空可兼呼之又或如鼓赤色一足其名曰渾<lb/>
　又或如人長九尺衣裘戴笠名曰金累又或如龍有<lb/>
　五色赤角名曰飛龍見之皆可呼其名不敢為害𤣥<lb/>
　中記山精如人一足長三四尺食山蟹夜出晝藏<lb/>
陸機嘗餉張華鮓於時賓客滿座華發器便曰此龍肉<lb/>
　也衆未之信華曰試以苦酒濯之必有異既而五色<lb/>
　光起機還問鮓主果云園中茅積下得一魚質狀非<lb/>
　常乃以作鮓過美故以相獻<lb/>
<pb n="KR3l0101_WYG_003-8a"/>
張永家地有泉出小龍在焉從此遂為富室逾年因雨<lb/>
　騰躍而去於是生貲日不暇給俗說云與龍共居不<lb/>
　知神龍效矣<lb/>
晉太元中東陽西寺七佛屋龕下有一物出頭如鹿有<lb/>
　法獻道人廹而觀之於是吐沬噴洒氣若雲霧至元<lb/>
　嘉十四年四月七日此頭復出尋覔其處亦無孔穴<lb/>
　年年有聲殷若小雷<lb/>
晉義熈中江陵趙姥以酤酒為業居室内地忽自隆起<lb/>
<pb n="KR3l0101_WYG_003-8b"/>
　姥察為異朝夕以酒酹之嘗有一物出頭似驢而地<lb/>
　初無孔穴及姥死隣人聞土下有聲如哭後人掘地<lb/>
　見一異物蠢蠢而動不測大小須㬰失之俗謂之土<lb/>
　龍<lb/>
趙牙行船於闔廬見水際有大槎人牽不動牙往舉得<lb/>
　之以着船船破槎變為龍浮水而去<lb/>
永陽人李增行經大溪見二蛟浮於水上發矢射之一<lb/>
　蛟中焉<hi>一作死</hi>增歸因復出市有女子素服銜淚持所<lb/>
<pb n="KR3l0101_WYG_003-9a"/>
　射箭增怪而問焉女答曰何用問焉為暴若是便以<lb/>
　相還授矢而滅增惡而驟走未達家暴死於路<lb/>
荆州上明浦沔水隈潭極深常有蛟殺人浴汲死者不<lb/>
　脫歲升平中陳郡鄧遐字應遥為襄陽太守素勇健<lb/>
　憤而入水覔蛟得之便舉拳曵着岸欲斫殺母語云<lb/>
　蛟是神物寧忍殺之今可呪令勿復為患遐呪而放<lb/>
　焉自兹迄今遂無此患一云遐拔劍入水蛟繞其足<lb/>
　遐自揮劍截蛟數叚流血水丹勇冠當時於後遂無<lb/>
<pb n="KR3l0101_WYG_003-9b"/>
　蛟患<lb/>
魯國中牟縣蒙山上有寺廢乆民欲架屋者輙大蛇數<lb/>
　十丈出來驚人故莫得安焉<lb/>
新野蘇卷<hi>一作巷</hi>與婦佃於野舍每至飲時輙有一物來<lb/>
　其形似蛇長七尺五寸色甚光采卷異而餉之遂經<lb/>
　數載產業加厚婦後宻打殺即得能食病日進三斛<lb/>
　飰猶不為飽少時而死<lb/>
晉中朝武庫内封閉甚宻忽有雉雊時人咸謂為恠張<lb/>
<pb n="KR3l0101_WYG_003-10a"/>
　司空云此必蛇之所化耳即使搜庫中雉側果得蛇<lb/>
　蛻<lb/>
司馬䡄之字道援善射雉太元中將媒下翳此媒屢雊<lb/>
　野雉亦應試令尋覔所應者頭翅已成雉半身故是<lb/>
　蛇<lb/>
晉太元中汝南人入山伐竹見一竹中蛇形已成上枝<lb/>
　葉如故又吳郡桐廬人常伐餘<hi>一作除字</hi>遺竹見一竹竿<lb/>
　雉頭頸盡就身猶未變此亦竹為蛇蛇為雉也<lb/>
<pb n="KR3l0101_WYG_003-10b"/>
丹陽鍾忠以元嘉冬月晨行見有一蛇長二尺許文色<lb/>
　似青琉璃頭有雙角白如玉感而畜之於是貲業日<lb/>
　登經年蛇自亡去忠及二子相繼殞斃此蛇來吉去<lb/>
　㐫其唯龍乎<lb/>
昔有田父耕地值見傷蛇在焉有一蛇銜草著瘡上經<lb/>
　日傷蛇走田父取其草餘葉以治瘡皆驗本不知草<lb/>
　名因以蛇銜為名抱朴子云蛇銜能續已斷之指如<lb/>
　故是也<lb/>
<pb n="KR3l0101_WYG_003-11a"/>
海曲有物名蛇公形如覆蓮花正白<lb/>
吳孫權時永康縣有人入山遇一大龜即束之以歸龜<lb/>
　便言曰逰不量時為君所得人甚怪之擔出欲上吳<lb/>
　王夜泊越里纜舟於大桑樹宵中樹忽呼龜曰勞乎<lb/>
　元緒奚事爾耶龜曰我𬒳拘繫方見烹臛雖然盡南<lb/>
　山之樵不能潰我樹曰諸葛元遜博識必致相苦令<lb/>
　求如我之徒計從安簿龜曰子明無多辭禍將及爾<lb/>
　樹寂而止既至建業權命煮之焚柴萬車語猶如故<lb/>
<pb n="KR3l0101_WYG_003-11b"/>
　諸葛恪曰燃以老桑樹乃熟獻者乃說龜樹共言權<lb/>
　使人伐桑樹煮之龜乃立爛今烹龜猶多用桑薪野<lb/>
　人故呼龜為元緒<lb/>
元嘉初益州刺史遣三人入山伐樵路迷或見一龜大<lb/>
　如車輪四足各攝一小龜而行又有百餘黄龜從其<lb/>
　後三人叩頭請示出路龜乃伸頭若有意焉因共随<lb/>
　逐即得出路一人無故取小龜割以為臛食之須㬰<lb/>
　暴死惟不噉者無恙<lb/>
<pb n="KR3l0101_WYG_003-12a"/>
<graphic n="KR1515" url="https://raw.githubusercontent.com/kanripo/KR-Gaiji/master/images/KR1515.png" mimeType="image/png"/>魚凡諸魚欲產<graphic n="KR1515" url="https://raw.githubusercontent.com/kanripo/KR-Gaiji/master/images/KR1515.png" mimeType="image/png"/>輙以頭衝其腹<graphic n="KR1515" url="https://raw.githubusercontent.com/kanripo/KR-Gaiji/master/images/KR1515.png" mimeType="image/png"/>魚自欲生者亦<lb/>
　更相撞觸故世人謂為衆魚之生母也<lb/>
晉義熈五年盧循自廣州下泊船江西衆多疫死事平<lb/>
　之後人往蔡州見死人髪變而為鱣今上鎮西叅軍<lb/>
　與司馬張逝瞻河際有一棺棺頭有鱣衆試令撥看<lb/>
　都是髪亦有未即化者一說云生以秫瀋沐死則髪<lb/>
　變為鱣又昔有人食不能無鱣死後改棺䱉滿棺中<lb/>
　䱉即鱣也<lb/>
<pb n="KR3l0101_WYG_003-12b"/>
司馬休遣文武千餘人迎家人達南郡值風泊船上岸<lb/>
　伐薪見聚肉有數百斤乃割取還以鑊煮之湯欲熱<lb/>
　皆變成數千蝦蟇<lb/>
蝴蝶變作鮆<lb/>
鸚鵡螺形似鳥故以為名常脫殻而逰朝出則有蟲𩔖<lb/>
　如蜘蛛入其殻中螺夕還則此蟲出庾闡所謂鸚鵡<lb/>
　内逰寄居負殻者也<lb/>
晉明帝嘗欲肆𤯝閉而不謀乃屏曲室去左右下帷草<lb/>
<pb n="KR3l0101_WYG_003-13a"/>
　詔有大蒼蠅觸帳而入萃于筆端須㬰亡去帝竊異<lb/>
　焉令人尋看即蠅所集處輙傳有詔喧然已遍矣<lb/>
有小蟲形色如大豆呪令叩頭又呪令吐血皆從所教<lb/>
　如似請放稽顙輙七十而有聲故俗呼為叩頭蟲也<lb/>
縊女蟲也一名蜆長寸許頭赤身黑恒吐絲自懸昔齊<lb/>
　東郭姜既亂崔杼之室慶封殺其二子姜亦自經俗<lb/>
　傳此婦骸化為蟲故以縊女名蟲<lb/>
　<lb/>
<pb n="KR3l0101_WYG_003-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　異苑卷三<lb/>
</p>
<p>
</p>
  </div>
<div>
                <head>異苑卷四</head>
    <p>
<pb n="KR3l0101_WYG_004-1a"/>
欽定四庫全書<lb/>
　異苑卷四　　　　　　　宋　劉敬叔　撰<lb/>
蜀郡臨卭縣有火井漢室之隆則炎赫彌熾暨桓靈之<lb/>
　際火勢漸微諸葛亮一瞰而更盛至景曜元年人以<lb/>
　燭投即滅其年蜀并於魏<lb/>
孫鍾富春人堅父也與母居至孝篤性種𤓰為業忽有<lb/>
　三年少容服妍麗詣鍾乞𤓰鍾為設食出𤓰禮敬慇<lb/>
　懃三人臨去曰我等司命郎感君接見之厚欲連世<lb/>
<pb n="KR3l0101_WYG_004-1b"/>
　封侯欲數世天子鍾曰數世天子故當所樂因為鍾<lb/>
　定墓地出門悉化成白鵠一云孫堅䘮父行葬地忽<lb/>
　有一人曰君欲百世諸侯乎欲四世帝乎笑曰欲帝<lb/>
　此人因指一處喜悅而沒堅異而從之時富春有沙<lb/>
　漲暴出及堅為監丞鄰黨相送于上父老謂曰此沙<lb/>
　狹而長子後將為長沙矣果起義兵於長沙<lb/>
泰山高堂隆字升平嘗刻鄴宫屋材<hi>一作柱</hi>云後若干年<lb/>
　當有天子居此宫及晉惠帝幸鄴宮治屋者土剥更<lb/>
<pb n="KR3l0101_WYG_004-2a"/>
　泥始見刻字計年正合<hi>一云及晉恵帝幸鄴年厯當矣</hi>
王敦既為逆頓軍姑孰晉明帝躬往覘之敦時晝寢夢<lb/>
　日環其城乃卓然驚寤曰營中有黄頭鮮卑奴來何<lb/>
　不縛取帝所生母荀氏燕國人故貌𩔖焉<lb/>
晉簡文既廢世子道生次子郁又早卒而未有息濮陽<lb/>
　令在帝前禱至三更忽有黄氣自西南來逆室前爾<lb/>
　夜幸李太后而生孝皇帝<lb/>
劉曜𨼆居管涔之山夜中忽有一童子入跪曰管涔王<lb/>
<pb n="KR3l0101_WYG_004-2b"/>
　使小臣奉謁趙皇帝獻劍一口置前再拜而去以燭<lb/>
　視之劍長二尺光澤非常赤玉為飾背有銘云神劍<lb/>
　服御除衆毒<lb/>
石勒為郭敬客時襄國有䜟曰力在左革在右讓無言<lb/>
　或入口讓去言為襄字或入口乃國字也勒後遂都<lb/>
　襄國<lb/>
石勒伐劉曜於洛陽從大河南濟時河凍將合軍至而<lb/>
　氷自泮舟楫無閡遂生擒曜謂是神靈之助命曰靈<lb/>
<pb n="KR3l0101_WYG_004-3a"/>
　昌津<lb/>
晉時長安謡曰秦川城中血沒踠惟有凉州倚柱看及<lb/>
　恵愍之間關内殱破浮血飄舟張軌擁衆一方威恩<lb/>
　共著<lb/>
凉州張駿字公彦九年天雨五榖於武威燉煌植之悉<lb/>
　生因名天麥<lb/>
凉州張祚偽和平中有神見於𤣥武殿自稱𤣥㝠與人<lb/>
　言語祚日夜祈之神言與之福利祚甚信之<lb/>
<pb n="KR3l0101_WYG_004-3b"/>
凉州張重華遣謝艾伐麻狄引師出振武夜有二梟鳴<lb/>
　于牙中艾曰梟者邀也六博得梟者勝今梟鳴牙中<lb/>
　克敵之兆果大破之<lb/>
宋武帝裕字徳輿小字寄奴微時伐荻新洲見大蛇長<lb/>
　數丈射之傷明日復至洲裏聞有杵臼聲往視之見<lb/>
　童子數人皆青衣擣藥問其故答曰我王為劉寄奴<lb/>
　所射合散傅之帝曰王神何不殺之答曰劉寄奴王<lb/>
　者不死不可殺帝叱之皆散仍收藥而返<lb/>
<pb n="KR3l0101_WYG_004-4a"/>
臨淄牛山下有女水齊人諺曰世治則女水流世亂則<lb/>
　女水竭慕容超時乾涸彌載及天兵薄伐<hi>一作北征</hi>乃激<lb/>
　洪流<lb/>
秦世有謡曰秦始皇何僵梁開吾戸據吾床飲吾酒唾<lb/>
　吾漿飱吾飰以為糧張吾弓射東墻前至沙邱當滅<lb/>
　亡始皇既坑儒焚典乃發孔子墓欲取諸經傳壙既<lb/>
　啓於是悉如謡者之言又言謡文刋在塜壁政甚惡<lb/>
　之乃逺沙邱而循別路見一羣小兒輦沙為阜問云<lb/>
<pb n="KR3l0101_WYG_004-4b"/>
　沙邱從此得病<lb/>
晉武帝太康五年五月宣帝廟地陷裂梁無故自折凡<lb/>
　宗廟所以承祖先嗣永世不刋安居摧陷是□絶之<lb/>
　祥也<lb/>
晉惠帝時人有得一鳥毛長三丈以示張華華慘然歎<lb/>
　曰所謂海鳬毛也此毛出則天下土崩矣果如其言<lb/>
晉惠帝永康元年帝納皇后羊氏后將入宫衣中忽有<lb/>
　火光衆咸恠之自後蕃臣搆兵洛陽失御后為劉曜<lb/>
<pb n="KR3l0101_WYG_004-5a"/>
　所嬪<lb/>
晉永嘉元年車騎大將軍東瀛王司馬騰字元邁自并<lb/>
　州遷鎮鄴行次真定時乆積雪而當其門前方十數<lb/>
　歩獨液不積騰恠而掘之得玉馬高尺許口齒皆缺<lb/>
　騰以為馬者國姓稱吉祥焉或謂馬無齒則不得食<lb/>
　未幾晉遂大亂騰後為汲桑所殺<lb/>
董養字仲道陳留浚儀人泰始初到洛下不干禄求榮<lb/>
　永嘉中洛城東北角步廣里中地陷有二鵝出焉其<lb/>
<pb n="KR3l0101_WYG_004-5b"/>
　蒼者飛去白者不能飛養聞歎曰昔周時所盟㑹狄<lb/>
　泉即此地也今有二鵝蒼者胡象後胡當入洛白者<lb/>
　不能飛此國諱也<lb/>
晉孝武太元末帝每聞手巾箱中有鼓吹鼙角之音於<lb/>
　是請僧齋㑹夜見一臂長三丈許手長數尺來摸經<lb/>
　案是歲帝崩天下大亂晉室自此而衰<lb/>
晉孝武太元末有䜟曰修起㑹稽其後盧修果從㑹稽<lb/>
　叛<lb/>
<pb n="KR3l0101_WYG_004-6a"/>
晉義熈十一年京都火災大行吳界尤甚火防甚峻猶<lb/>
　自不絶時王𢎞守吳郡晝坐㕔視事忽見天上有一<lb/>
　赤物下狀如信幡遥集南人家屋上須㬰火遂大發<lb/>
　𢎞知天為之災故不罪始火之家識者知晉室微弱<lb/>
　之象也<lb/>
隆安初吳郡治下狗常夜吠聚臯橋上人家狗有限而<lb/>
　吠聲甚衆或有夜覘視之見一狗有兩三頭者皆前<lb/>
　向亂吠無幾有孫恩之亂<lb/>
<pb n="KR3l0101_WYG_004-6b"/>
晉海西公時有貴人㑹因藏彄歘有一手間在衆臂之<lb/>
　中脩骨巨指毛色麤黑舉坐咸驚尋為桓大司馬所<lb/>
　殺舊傳藏彄令人生離斯騐深矣<lb/>
苻堅建元十二年高陵縣民穿井得大龜三尺六寸背<lb/>
　文負八卦古字堅命作石池養之食以粟後死藏其<lb/>
　骨於太廟其夜廟丞高虜夢龜謂之曰我本出將歸<lb/>
　江南遭時不遇隕命秦庭即有人夢中謂虜曰龜三<lb/>
　千六百歲而終終必妖興亡國之徵也未幾為謝𤣥<lb/>
<pb n="KR3l0101_WYG_004-7a"/>
　破於淮淝自縊新城浮圖中<lb/>
慕容皝出畋見一老父曰此非獵所王宜還也皝明晨<lb/>
　復去值有白兎馳馬射之墜石而卒<lb/>
西秦乞伏熾磐都長安端門外有一井人常宿汲水亭<lb/>
　之下而夜聞磕磕有聲驚起照視瓮中如血中有丹<lb/>
　魚長可三寸而有寸光時東羌西虜共相攻伐國尋<lb/>
　滅亡<lb/>
佛佛虜<hi>一作乞佛虜</hi>㐫虐暴惡常自言國名佛佛則是佛中<lb/>
<pb n="KR3l0101_WYG_004-7b"/>
　之佛尋被震死既葬而復就塜中霹靂其柩引身出<lb/>
　外題背四字表其㓙逆而然也國少時為渉去所襲<lb/>
　元嘉十九年京口霹靂殺人亦自題背<lb/>
凉州張寔字安遜夜寢忽見屋梁間有人像無頭乆而<lb/>
　乃滅寔甚惡之尋為左右所害<lb/>
盧龍將冦亂京師謡言曰十丈瓦屋蘆作柱薤作欄未<lb/>
　幾而敗<lb/>
文帝元嘉末長廣人病差便能食而不得卧一飯輙覺<lb/>
<pb n="KR3l0101_WYG_004-8a"/>
　身長如此數日頭遂出屋叚䆒為刺史度之為三丈<lb/>
　復還漸縮如舊經日而亡俄而文帝為元㓙所害<lb/>
陳仲弓從諸子姪造荀季和父子於時德星聚太史奏<lb/>
　五百里内有賢人聚<lb/>
陶侃左手有文直達中指上横節便止有相者師圭謂<lb/>
　侃曰君左手中指有竪理若徹于上位在無極侃以<lb/>
　針挑令徹血流彈壁乃作公字又取紙褁公迹愈明<lb/>
桓𤣥生而有光照室善占者云此兒生有竒曜宜目為<lb/>
<pb n="KR3l0101_WYG_004-8b"/>
　天人宣武嫌其三文復言為神靈寶猶復用三既難<lb/>
　重前郤减神一字名曰靈寶<hi>靈寶𤣥小字也</hi>
任城魏肇之初生有雀飛入其手占者以為封爵之祥<lb/>
東莞劉穆之字道和小字道人世居京口隆安中鳳凰<lb/>
　集其庭相人韋藪謂之曰子必協賛大猷<lb/>
徐羡之年少時嘗有一人來謂曰我是汝祖羡之拜此<lb/>
　人曰汝有貴相而有大厄宜以錢二十八文埋宅四<lb/>
　角可以免灾過此位極人臣後羡之隨親之縣住在<lb/>
<pb n="KR3l0101_WYG_004-9a"/>
　縣内嘗暫出而賊自後破縣縣内人無免者鷄犬亦<lb/>
　盡惟羡之在外獲全<lb/>
晉陵韋朗家在延陵元嘉初忽見庭前井中有人出齊<lb/>
　長尺餘被帶組甲麾伍相應相隨出門良乆乃盡朗<lb/>
　兄藪頗善占筮甞云吾子當至刺史後朗歴刺青廣<lb/>
　二州<lb/>
晉賈謐字長淵充子也元康九年六月夜暴雷震謐齋<lb/>
　屋柱陷入地壓毁床帳飄風吹其朝服上天數百丈<lb/>
<pb n="KR3l0101_WYG_004-9b"/>
　乆之乃墜於中丞臺又蛇出其被中謐甚恐明年伏<lb/>
　誅<lb/>
晉孝武太元年劉波字道則移居京口晝寢聞屏風外<lb/>
　悒咤聲開屏風見一狗蹲地而語語畢自去波隗孫<lb/>
　也後為前將軍敗見殺<lb/>
晉太始中豫州刺史彭城劉徳願鎮夀陽住内屋閉戸<lb/>
　未合輙有人頭進門扉窺看戸内是丈夫露髻團面<lb/>
　内人驚告把火搜覔了不見人劉明年竟被誅<lb/>
<pb n="KR3l0101_WYG_004-10a"/>
河南禇裒字季野將北伐軍士忽同時唱言可各持兩<lb/>
　楯復相謂曰一人焉用兩楯為及敗北抛戈棄甲兩<lb/>
　手各持一楯蒙首而奔<lb/>
晉安帝義熈三年殷仲文為東陽太守嘗照鏡不見其<lb/>
　面俄而難及<lb/>
元帝永昌元年丹陽甘卓將襲王敦既而中止及還家<lb/>
　多變恠自照鏡不見其頭乃視庭樹而頭在樹上心<lb/>
　甚惡之先時歴陽陳訓私謂所親曰甘侯頭低而視<lb/>
<pb n="KR3l0101_WYG_004-10b"/>
　仰相法名為盻刀又目有赤脉自外而入不出十年<lb/>
　必以兵死不領兵則可以免至是果為敦所襲<lb/>
東晉謝安字安石於後府接賓婦劉氏見狗<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>謝頭來<lb/>
　乆之乃失所在婦具說之謝容色無易是月而薨<lb/>
晉阮明泊舟西浦見一青衣女子彎弓射之女即軒雲<lb/>
　而去明尋被害<lb/>
義熈中王愉字茂和在庭中行㡌忽自落仍乘空如人<lb/>
　所著及愉母䘮月朝上祭酒器在几上須㬰下地復<lb/>
<pb n="KR3l0101_WYG_004-11a"/>
　還登床尋而第三兒緩懐貳伏誅<lb/>
晉隆安中高惠清為太傅主簿忽一日有羣䑕更相<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>
　尾自屋梁相連至地清尋得瘂疾數日而亡<lb/>
晉桓振在淮南夜聞人登床聲振聽之𨼆然有聲求火<lb/>
　看之見大聚血俄為義師所滅桓振𤣥之從父弟也<lb/>
義熈中劉毅鎮江州為盧循所敗惼懆逾劇及徙荆州<lb/>
　益復怏怏甞伸紙作書約部將王亮連兵作逆忽風<lb/>
　展紙不得書毅仰天大詬風遂吹紙入空須㬰碎裂<lb/>
<pb n="KR3l0101_WYG_004-11b"/>
　如飛雪紛下未幾高祖南討毅敗擒斬<lb/>
永初中北地傅亮為䕶軍兄子珍住府西齋夜忽見北<lb/>
　窓外樹下有一物面廣三尺眼横豎狀若方相珍遑<lb/>
　遽以被自䝉乆乃自滅後亮被誅<lb/>
元嘉中高平檀道濟鎮潯陽十二年入朝與家分別顧<lb/>
　瞻城闕<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>欷逾深識者是知道濟之不南旋也故時<lb/>
　人為其<hi>一作之字</hi>歌曰生人作死別荼毒當奈何濟將發<lb/>
　舟所養孔雀來<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>其衣驅去復來如此數焉以十三<lb/>
<pb n="KR3l0101_WYG_004-12a"/>
　年三月入伏誅道濟未下少時有人施罟於柴桑江<lb/>
　收之得大船孔鑿若新使匠作舴艋勿加斵斧工人<lb/>
　誤截兩頭檀以為不祥殺三巧手欲以塞諐匠違約<lb/>
　加斵㐫兆先搆矣<lb/>
檀道濟居清溪第二兒夜忽見人來縛已欲呼不得至<lb/>
　曉乃解猶見䋲痕在此宅先是吳將步闡所居諺云<lb/>
　揚州青是鬼營清溪青揚是也自歩及檀皆被誅<lb/>
東海徐羡之字宗文嘗行經山中見黒龍長丈餘頭有<lb/>
<pb n="KR3l0101_WYG_004-12b"/>
　角前兩足皆具無後足曵尾而行後文帝立羡之竟<lb/>
　以㓙終<lb/>
太元中王公婦女必緩鬢傾髻以為盛飾用髪既多不<lb/>
　可恒戴乃先於木及籠上裝之名曰假髻或名假頭<lb/>
　至於貧家不能自辦自號無頭就人借頭<lb/>
文帝元嘉四年太原王徽之字伯猷為交州刺史在道<lb/>
　有客命索酒炙言未訖而炙至徽之取自割終不食<lb/>
　投地大怒少頃顧視向炙已變為徽之頭矣乃大驚<lb/>
<pb n="KR3l0101_WYG_004-13a"/>
　愕反屬目覩其首在空中揮霍而沒至州便殞<lb/>
彭城劉敬宣字萬夀嘗夜與僚佐宴坐空中有投一隻<lb/>
　芒履於座墜敬宣食盤上長三尺五寸已經人著耳<lb/>
　鼻間並欲壊頃之而敗<lb/>
安國李道豫元嘉中其家狗卧于當路豫蹴之狗曰汝<lb/>
　即死何以蹋我未幾豫死<lb/>
卞伯玉作東陽郡竈正熾火有雞遙從口入良乆乃冲<lb/>
　突而出毛羽不燋鳴啄如故伯玉尋病殞<lb/>
<pb n="KR3l0101_WYG_004-13b"/>
張仲舒為司空在廣陵城北以元嘉十七年七月中晨<lb/>
　夕間輙見門側有赤氣赫然後空中忽雨絳羅於其<lb/>
　庭廣七八分長五六寸皆以箋紙繫之紙廣長亦與<lb/>
　羅等紛紛甚駛仲舒惡而焚之猶自數生府州多相<lb/>
　傳示張經宿暴疾而死<lb/>
謝靈運以元嘉五年忽見謝晦手提其頭來坐別床血<lb/>
　色淋漓不可忍視又所服豹皮裘血淹滿篋及為臨<lb/>
　川郡飰中歘有大蟲謝遂被誅<lb/>
<pb n="KR3l0101_WYG_004-14a"/>
謝晦在荆州見壁角間有一赤鬼長可三尺來至其前<lb/>
　手擎銅盤滿中是血晦得廼紙盤須㬰而沒<hi>闕</hi>
元嘉五年秋夕豫章胡充有大蜈蚣長三尺落充婦與<lb/>
　妹前令婢挾擲婢纔出戸忽覩一姥衣服臭敗兩目<lb/>
　無睛到六年三月合門時患死亡相繼<lb/>
新野庾寔妻毛氏嘗于五月五日曝薦蓆忽見其三歲<lb/>
　女在蓆上卧驚怛便滅女真形在別床如故不旬日<lb/>
　而夭世傳仲夏忌移床<lb/>
<pb n="KR3l0101_WYG_004-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　異苑卷四<lb/>
</p>
<p>
</p>
  </div>
<div>
                <head>異苑卷五</head>
    <p>
<pb n="KR3l0101_WYG_005-1a"/>
欽定四庫全書<lb/>
　異苑卷五　　　　　　　宋　劉敬叔　撰<lb/>
秦時丹陽縣湖側有梅<hi>一作麻</hi>姑廟姑生時有道術能著<lb/>
　履行水上後負道法壻怒殺之投屍于水乃隨流波<lb/>
　漂至今廟處鈴下巫人當令殯殮不須墳瘞即時有<lb/>
　方頭漆棺在祠堂下晦朔之日時見水霧中曖然有<lb/>
　著履形廟左右不得取魚射獵輙有迷徑沒溺之患<lb/>
　巫云姑既傷死所以惡見殘殺也<lb/>
<pb n="KR3l0101_WYG_005-1b"/>
宫亭湖廟神甚有靈騐商旅經過若有禱請則一時能<lb/>
　使湖中分風沿泝皆舉帆利渉無虞<lb/>
秦時中宿縣十里外有觀亭江神祠壇甚靈異經過有<lb/>
　不恪者必狂走入山變為虎晉中朝有質子將歸洛<lb/>
　反路見一行旅寄其書云吾家在觀亭亭廟前石間<lb/>
　有懸藤即是也君至但扣藤自有應者及歸如言果<lb/>
　有二人從水中出取書而沒尋還云河伯欲見君此<lb/>
　人亦不覺隨去便覩屋宇精麗飲食鮮香言語接對<lb/>
<pb n="KR3l0101_WYG_005-2a"/>
　無異世間今俗咸言觀亭有江伯神也<lb/>
漢武帝時夜郎竹王神者名興初有女子浣於豚水見<lb/>
　三節大竹流入足間推之不去聞其中有號聲持破<lb/>
　之得一男兒及長有才武遂雄夷獠氏自立為夜郎<lb/>
　侯以竹為姓所破之竹棄之於野即生成林王嘗從<lb/>
　人止石上命作羮從者曰無水王以劍擊石泉便涌<lb/>
　出今竹王水及破竹成林並存後漢使唐蒙開牂牁<lb/>
　郡斬竹王首夷獠咸訴以竹王非血氣所生甚重之<lb/>
<pb n="KR3l0101_WYG_005-2b"/>
　求為立後太守吳覇以聞帝封三子為侯死配食父<lb/>
　廟今夜郎縣有竹王三郎祠是其神也<lb/>
吳郡桐廬有徐君廟吳時所立左右有為刼盜非法者<lb/>
　便如拘縛終致討執東陽長山縣吏李瑫義熈中遭<lb/>
　事在郡婦出料理過廟請乞恩拔銀釵為願未至富<lb/>
　陽有白魚跳落婦前剖腹得所願釵夫事尋散<lb/>
晉永嘉中吳相伍員廟吳郡人叔父為臺郎在洛值京<lb/>
　都傾廢歸途阻塞當濟江南風不得進既投奏即日<lb/>
<pb n="KR3l0101_WYG_005-3a"/>
　得渡<lb/>
陶侃曽如厠見數十人悉持大印有一人朱衣平上幘<lb/>
　自稱後帝云以君長者故來相報三載勿言富貴至<lb/>
　極侃便起旋失所在有大印作公字當其穢處雜五<lb/>
　行書曰厠神曰後帝<lb/>
侃家童千餘人嘗得胡奴不喜言嘗黙坐侃一日出郊<lb/>
　奴執鞭以隨胡僧見而驚禮云此海山使者也侃異<lb/>
　之至夜失奴所在<lb/>
<pb n="KR3l0101_WYG_005-3b"/>
晉丹陽縣有袁雙廟真第四子也真為桓宣武所誅便<lb/>
　失所在靈恠太元中形見于丹陽求立廟未既就功<lb/>
　大有虎灾被害之家輙夢雙至催功甚急百姓立祠<lb/>
　堂於是猛暴用息今道俗常以二月晦鼓舞祈祠爾<lb/>
　日風雨忽至元嘉五年設奠訖村人邱都於廟後見<lb/>
　一物人面鼉身葛巾七孔端正而有酒氣未知雙之<lb/>
　神為是物憑也<lb/>
青溪小姑廟云是蔣侯第三妹廟中有大榖扶疎鳥嘗<lb/>
<pb n="KR3l0101_WYG_005-4a"/>
　産育其上晉太元中陳郡謝慶執彈乘馬繳殺數頭<lb/>
　即覺體中慄然至夜夢一女子衣裳楚楚怒云此鳥<lb/>
　是我所養何故見侵經日謝卒慶名奐靈運父也<lb/>
餘杭縣有仇王廟由來多神異晉隆安初縣人樹伯道<lb/>
　為吏得假將歸於汝南灣覔載見一朱舸中有貴人<lb/>
　因求寄須㬰如睡猶聞有聲若劇甚雨俄而至家以<lb/>
　問船工亦云仇王也伯道拜謝而還<lb/>
隆安中吳興有人年可二十自號聖公姓謝死已百年<lb/>
<pb n="KR3l0101_WYG_005-4b"/>
　忽詣陳氏宅言是已舊宅可見還不爾燒汝一夕火<lb/>
　發蕩盡因有鳥毛揷地繞宅周匝數重百姓乃起廟<lb/>
晉義熈中虞道施乘車出行忽有一人著烏衣逕來上<lb/>
　車云令寄載十里許耳道施試視此人頭上有光口<lb/>
　目皆赤面悉是毛異於始時既不敢遣行十里中如<lb/>
　言而去臨別語道施曰我是驅除大將軍感汝相容<lb/>
　因贈銀鐸一雙而滅<hi>鐸或作環</hi>
晉時信安鄭徽<hi>一作微</hi>年少時登前橋彷彿見一老翁以<lb/>
<pb n="KR3l0101_WYG_005-5a"/>
　一囊與徽云此是君命慎勿令零落若有破碎便為<lb/>
　㐫兆言訖忽失所在徽宻開看是一挺炭意甚秘之<lb/>
　雖家人不之知也後遭盧龍冦亂恒保録之至宋永<lb/>
　初三年徽年八十三病篤語子弟云吾齒盡矣可試<lb/>
　啟此囊見炭悉碎折於是遂絶<lb/>
陳虞字君度婦廬江杜氏常事鬼子母羅女樂以娛神<lb/>
　後一夕復㑹絃管無聲歌者悽愾杜氏嘗夢鬼子母<lb/>
　遑遽涕泗云㓙人將來婢先與外人通以梯布垣登<lb/>
<pb n="KR3l0101_WYG_005-5b"/>
　之入神被服將剝奪畢加取影象焚剉而後去<lb/>
世有紫姑神古來相傳云是人家妾為大婦所嫉<hi>一作妬</hi>
　每以穢事相次役正月十五日感激而死故世人以<lb/>
　其日作其形夜於厠間或猪欄邊迎之祝曰子胥不<lb/>
　在是其婿名也曹姑亦歸曹即其大婦也小姑可出<lb/>
　戲投者覺重便是神來奠設酒果亦覺貌輝輝有色<lb/>
　即跳躞不住能占衆事卜未來<hi>一作行年</hi>𧖟桑又善射鈎<lb/>
　好則大儛惡便仰眠平昌孟氏恒不信躬試往投便<lb/>
<pb n="KR3l0101_WYG_005-6a"/>
　自躍茅<hi>一作穿</hi>屋而去永失所在也<lb/>
烏傷陳氏有女未醮著屐徑上大楓樹顛了無危懼顧<lb/>
　曰我應為神今便長去惟左蒼右黄當暫歸耳家人<lb/>
　悉出見之舉手辭訣於是飄聳輕越極睇乃沒人不<lb/>
　了蒼黄之意每春輙以蒼狗秋黄犬設祀於樹下<lb/>
剡縣西鄉有楊郎廟縣有一人先事之後就祭酒侯禇<lb/>
　求入大道遇譙郡樓無隴詣禇共至神舎燒神座器<lb/>
　服無隴乞將一扇經歲無隴聞有乘馬人呼樓無隴<lb/>
<pb n="KR3l0101_WYG_005-6b"/>
　數四聲云汝故不還楊明府扇耶言畢廻騎而去隴<lb/>
　遂得痿病死<lb/>
晉武太始初蕭恵明為吳興太守郡界有卞山山下有<lb/>
　項羽<hi>一作籍</hi>廟相傳云羽多居郡㕔事前後太守不敢<lb/>
　上㕔恵明謂綱紀曰孔季恭曽為此郡未聞有灾遂<lb/>
　命盛設筵榻接賔未㡬恵明忽見一人長丈餘張弓<lb/>
　挾矢向之既而不見因發背旬日而殞<lb/>
元嘉九年二月二十四日長山張舒奄見一人著朱衣<lb/>
<pb n="KR3l0101_WYG_005-7a"/>
　平上幘手捉青柄馬鞭云如汝可教便随我去見素<lb/>
　絲䋲繫長梯來下舒上梯乃造大城綺堂洞室地如<lb/>
　黄金有一人長大不巾幘獨坐絳紗帳中語舒曰主<lb/>
　者誤取汝賜汝秘術卜占勿貪錢賄舒亦不覺受之<lb/>
元嘉四年五月三日㑹稽餘姚錢祐夜出屋後為虎所<lb/>
　取十八日乃自還說虎初取之時至一宫府入重門<lb/>
　見一人憑几而坐形貌偉壯左右侍者三十餘人謂<lb/>
　曰吾欲使汝知術數之法故令虎迎汝汝無懼也留<lb/>
<pb n="KR3l0101_WYG_005-7b"/>
　十五晝夜語諸要術盡教道之方祐受法畢便遣令<lb/>
　還而不知道即使人送出門乃見歸路既得還家大<lb/>
　知卜占無幽不驗經年乃卒<lb/>
十二棋卜出自張文成受法於黄石公行師用兵萬不<lb/>
　失一逮至東方朔宻以占衆事自此以後秘而不傳<lb/>
　晉寧康初襄城寺法味道人忽遇一老公著黄皮衣<lb/>
　竹筒盛此書以授法味無何失所在遂復傳流于世<lb/>
　云<lb/>
<pb n="KR3l0101_WYG_005-8a"/>
歴陽石秀之倐有一人著平巾袴褶語之云聞君巧侔<lb/>
　班匠刻几尤妙太山府君相召秀之自陳云劉政能<lb/>
　造其人乃去數旬而劉殞石氏猶存劉作几有名遂<lb/>
　以致斃<lb/>
㑹稽石亭埭有大楓樹其中空朽每雨水輙滿溢有估<lb/>
　客載生鱣至此聊放一頭於朽樹中以為狡獪村民<lb/>
　見之以魚鱣非樹中之物咸謂是神乃依樹起屋宰<lb/>
　牲祭祀未嘗虗日因遂名鱣父廟人有祈請及穢慢<lb/>
<pb n="KR3l0101_WYG_005-8b"/>
　則禍福立至後估客返見其如此即取作臛於是遂<lb/>
　絶<lb/>
吳猛還豫章附載客船一宿行千里同行客視船下有<lb/>
　兩龍載之船不着水<lb/>
陶侃字士行㣲時遭父艱有人長九尺端悅通刺字不<lb/>
　可識心怪非常出庭拜送此人告侃曰吾是王子晉<lb/>
　君有巨相故來相看於是脫衣帢服仙羽升鵠而騰<lb/>
　颺<lb/>
<pb n="KR3l0101_WYG_005-9a"/>
晉太元末湘東姚祖為郡吏經衡山望巖下有數年少<lb/>
　並執筆作書祖謂是行侣休息乃枉道過之未至百<lb/>
　許歩少年相與翻然飛颺遺一紙書在坐處前數句<lb/>
　古時字自後皆鳥跡<hi>一作篆</hi>
東陽徐公居在長山下常登嶺見二人坐於山崖對飲<lb/>
　公索之二人乃與一小杯公飲之遂醉後常不食亦<lb/>
　不饑<lb/>
昔有人乘馬山行遥望岫裏有二老翁相對摴蒱遂下<lb/>
<pb n="KR3l0101_WYG_005-9b"/>
　馬造焉以䇿注地而觀之自謂俄頃視其馬鞭摧然<lb/>
　已爛顧瞻其馬鞍骸枯朽既還至家無復親屬一慟<lb/>
　而絶<lb/>
陳思王曹植字子建嘗登魚山臨東阿忽聞巖岫裏有<lb/>
　誦經聲清通深亮逺谷流響肅然有靈氣不覺斂衿<lb/>
　祗敬便有終焉之志即效而則之今之梵唱皆植依<lb/>
　擬所造一云陳思王逰山忽聞空裏誦經聲清逺遒<lb/>
　亮觧音者則而寫之為神仙聲道士效之作歩虚聲<lb/>
<pb n="KR3l0101_WYG_005-10a"/>
　也<lb/>
沙門釋慧逺棲神廬嶽常有逰龍翔其前逺公有奴以<lb/>
　石擲中乃騰躍上升有頃風雲飈燁公知是龍之所<lb/>
　興登山燒香㑹僧齊聲唱偈於是霹靂廻向投龍之<lb/>
　石雲雨乃除<lb/>
沙門竺慧熾新野人住江陵四層佛寺永初二年卒弟<lb/>
　子為設七日㑹其日將夕燒香竟沙門道賢因往視<lb/>
　熾弟子至房前忽曖曖若人形詳視乃慧熾也容貌<lb/>
<pb n="KR3l0101_WYG_005-10b"/>
　衣服不異生時謂賢曰君旦食肉美否曰美熾曰我<lb/>
　生不能斷肉今落餓鬼地獄道賢懼讋未及得答熾<lb/>
　復言汝若不信試看我背後乃廻背示賢見三黄狗<lb/>
　形半似驢眼甚赤光照戸内狀欲嚙熾而復止賢駭<lb/>
　怖悶絶良乆乃蘇<lb/>
靈味寺在建康鍾山蔣林里永初三年沙門法意起造<lb/>
　晉末有高逸沙門莫顯名迹巖棲谷𨼆常在鍾山之<lb/>
　阿一夜忽聞怪石崩墜聲振林薄明旦履行惟見清<lb/>
<pb n="KR3l0101_WYG_005-11a"/>
　泉湛然聚徒結宇號曰靈味<lb/>
武陵宗超之奉經好道宋元嘉中亡將𦵏猶未闔棺其<lb/>
　從兄簡之來㑹𦵏啟葢視之但見雙屐在棺中云<lb/>
元嘉中丹陽多寶寺畫佛堂作金剛寺主奴婢惡戲以<lb/>
　刀刮其目眼輙見一人甚壯五色綵衣持小刀挑目<lb/>
　睛數夜眼爛於今永盲<lb/>
汲都衞士度苦行居士也其母嘗誦經長齋非道不行<lb/>
　家常飯僧時日將中母出齋堂與諸尼僧逍遥眺望<lb/>
<pb n="KR3l0101_WYG_005-11b"/>
　忽見空中有一物下正落母前乃是天鉢中滿香飰<lb/>
　舉坐肅然一時禮敬母自分行齋人食之皆七日不<lb/>
　饑此鉢猶云尚存士度以恵懐之際得道<lb/>
太原王𤣥謨字彥徳始將見殺夢人告曰誦觀世音千<lb/>
　徧則免𤣥謨夢中曰何可竟也仍見授既覺誦之且<lb/>
　得千徧明日將刑誦之不輟忽傳唱停刑<lb/>
釋僧羣清貧守節蔬食持經居羅江縣之霍山搆立茅<lb/>
　屋孤在海中上有石盂水深六尺常有清泉古老相<lb/>
<pb n="KR3l0101_WYG_005-12a"/>
　傳是羣仙所宅羣因絶粒其菴舎去石盂隔一小澗<lb/>
　日夕往還以木為梁由之以汲水年至一百三十忽<lb/>
　見一折翅鴨舒翼當梁頭就唼羣永不得過欲舉錫<lb/>
　杖撥之恐有轉傷因此廻遂絶水經數日死臨死向<lb/>
　人説年少時曾折一鴨翅驗此以為現報<lb/>
　<lb/>
　<lb/>
　<lb/>
<pb n="KR3l0101_WYG_005-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　異苑卷五<lb/>
</p>
<p>
</p>
  </div>
<div>
                <head>異苑卷六</head>
    <p>
<pb n="KR3l0101_WYG_006-1a"/>
欽定四庫全書<lb/>
　異苑卷六　　　　　　　宋　劉敬叔　撰<lb/>
晉宣帝誅王凌後寢疾日見凌來逼帝呼曰彦雲緩我<lb/>
　身上便有打處賈逵亦為祟少日遂薨初凌既被執<lb/>
　過賈逵廟呼曰賈梁道王凌魏之忠臣唯爾有神知<lb/>
　之故逵助焉<lb/>
晉夏侯𤣥字太初以當時才望為司馬景王所忌而殺<lb/>
　之宗族為之設祭見𤣥來靈坐上脱頭置其傍悉取<lb/>
<pb n="KR3l0101_WYG_006-1b"/>
　果食魚肉之屬以内頸中畢還自安其頭既而言曰<lb/>
　吾得訴于上帝矣司馬子元無嗣也尋有永嘉之亂<lb/>
　軍還世宗殂而無子後有巫見帝涕泗云國家傾覆<lb/>
　正由曹爽夏侯𤣥訴怨得伸故也爽以勢族致誅𤣥<lb/>
　以時望被戮<lb/>
晉嵇中散常於夜中燈火下彈琴有一人入室初來時<lb/>
　靣甚小斯須漸大遂長丈餘顔色甚黒单衣草帶嵇<lb/>
　熟視良久乃吹火滅曰耻與魑魅争光<lb/>
<pb n="KR3l0101_WYG_006-2a"/>
晉鄒湛南陽人初湛常見一人自稱甄舒仲餘無所言<lb/>
　如此非一久之乃悟曰吾宅西有積土敗瓦其中必<lb/>
　有死人甄舒仲者予舍西土瓦中人也檢之果然乃<lb/>
　厚加殯殮畢夢此人來謝<lb/>
晉清河陸機初入洛次河南之偃師時久結陰望道左<lb/>
　若有民居因往投宿見一年少神姿端逺置易投壺<lb/>
　與機言論妙得𤣥㣲機心服其能無以酹抗乃提緯<lb/>
　古今總騐名實此年少不甚欣解既曉便去稅驂逆<lb/>
<pb n="KR3l0101_WYG_006-2b"/>
　旅問逆旅嫗嫗曰此東數十里無村落止有山陽王<lb/>
　家冢爾機乃怪悵還睇昨路空野霾雲拱木蔽日方<lb/>
　知昨所遇者信王弼也一說陸雲獨行逗宿故人家<lb/>
　夜暗迷路莫知所從忽望草中有火光雲時飢乏因<lb/>
　而詣前至一家墻院甚整便寄宿見一年少可二十<lb/>
　餘丰姿甚嘉論叙平生不異于人尋共説老子極有<lb/>
　辭致雲出臨别語云我是山陽王輔嗣雲出門㢠廻望<lb/>
　向處止是一塚雲始謂俄頃已經三日乃大怪悵<lb/>
<pb n="KR3l0101_WYG_006-3a"/>
晉永嘉中朱彦居永寧披荒入舍便聞管絃之聲及小<lb/>
　兒啼呼之音夜見一人身甚壯大呼殺其犬彦素膽<lb/>
　勇不以為懼即不移居亦無後患<lb/>
晉永嘉中李謙素善琵琶元嘉初往廣州夜集坐倦悉<lb/>
　寢惟謙獨揮彈未輟便聞窻外有唱佳聲毎至契㑹<lb/>
　無不擊節謙怪語曰何不進耶對曰遺生已久無宜<lb/>
　干突始悟是鬼<lb/>
劉聰建元三年并州祭酒桓囘於途遇一老父問之云<lb/>
<pb n="KR3l0101_WYG_006-3b"/>
　昔樂工成憑今居何職我與其人有舊為致清談得<lb/>
　察孝廉君若相見令知消息回問姓字曰我吳郡麻<lb/>
　子軒也言畢而失回見憑具宣其意憑歎曰昔有此<lb/>
　人計去世近五十年中郎荀彦舒聞之為造祝文令<lb/>
　慿設酒飯祀於通衢之下<lb/>
晉太元中桓軌為巴東太守留家江陵妻乳母姓陳兒<lb/>
　道生隨軌之郡墜瀨死道生形見云今獲在河伯左<lb/>
　右蒙假二十日得蹔還母哀至輙有一黒烏以翅掩<lb/>
<pb n="KR3l0101_WYG_006-4a"/>
　其口舌上遂生一瘤從此便不得復哭<lb/>
晉潁川荀澤以太元中亡恒形見還與婦魯國孔氏嬿婉<lb/>
　綢繆遂有姙馬十月而産産悉是水别房作醬澤曰<lb/>
　汝知䘮家不當作醬而故為之今上官責我數豆致<lb/>
　劬不復堪經少時而絶<lb/>
晉時㑹稽嚴猛婦出採薪為虎所害後一年猛行至蒿<lb/>
　中忽見婦云君今日行必遭不善我當相免也既而<lb/>
　俱前忽逢一虎跳踉向猛猛婦舉手指揮狀如遮䕶<lb/>
<pb n="KR3l0101_WYG_006-4b"/>
　須臾有一胡人荷㦸而過婦因指之虎即擊胡壻乃<lb/>
　得免<lb/>
晉新野庾紹之字道遐與南陽宋協中表之親情好綢<lb/>
　繆桓𤣥時庾為湘東太守病亡義熙中忽見形詣協<lb/>
　一小兒通云庾湘東來須臾便至兩脚著械既至脱<lb/>
　械置地而坐協問何由得顧荅云蹔蒙假歸與卿親<lb/>
　好故相過耳協問鬼神之事紹輙漫畧不甚諧對具<lb/>
　問親戚因談世事末復求酒協時時餌茱茰酒因為<lb/>
<pb n="KR3l0101_WYG_006-5a"/>
　設之酒至執杯還置云有茱茰氣協曰卿惡之耶紹<lb/>
　云上官皆畏之非獨我也紹為人語聲高壯此言論<lb/>
　時不異恒日有頃協兒䆳之來紹聞屐聲極有懼色<lb/>
　乃謂協曰生氣見陵不得復住與卿三年别耳因貫<lb/>
　械而起出戸便滅協後為正員郎果三年而卒<lb/>
晉義熈三年山陰徐琦毎出門見一女子貌極艶麗琦<lb/>
　便解銀鈴贈之女曰感君佳貺以青銅鏡與琦便結<lb/>
　為伉儷<lb/>
<pb n="KR3l0101_WYG_006-5b"/>
晉義熈中烏傷葛輝夫在女家宿至三更竟有兩人把<lb/>
　火至階前疑是凶人往打之欲下杖悉變為蝴蝶繽<lb/>
　紛飛散忽有一物衝輝夫腋下便倒地少時死<lb/>
義熙中高平檀茂崇䘮亡其母沛郡劉氏晝眠夢見崇<lb/>
　手執團扇云崇年命未盡横被灾厲上永違離今以<lb/>
　此扇奉别母流涕驚覺果於屏風間得扇上皆如蜘<lb/>
　蛛網絡撫執悲慟<lb/>
義熙中長山唐邦聞扣門聲出視見兩朱衣吏云官欲<lb/>
<pb n="KR3l0101_WYG_006-6a"/>
　得汝遂將至縣東崗殷安塚中塚中有人語吏云本<lb/>
　取唐福何以濫取唐邦敕鞭之遣將出唐福少時而<lb/>
　死<lb/>
晉孝武太元中瑯琊王軻之家有鬼歌子夜殷允為章<lb/>
　郡僑人庾僧度家亦有鬼歌子夜<lb/>
晉太元中吳興許<hi>一沈</hi>作寂之忽有鬼於空中語笑或歌<lb/>
　或哭至夜偏盛寂之有靈車鬼共牽走車為壊寂之<lb/>
　有長刀乃以攝置瓮中有大鏡亦攝以納器中<lb/>
<pb n="KR3l0101_WYG_006-6b"/>
晉元興中東陽太守朱牙之忽有一老公從其妾董牀<lb/>
　下出著黄裳衿帽所出之塪甚滑澤有泉遂與董交<lb/>
　好若有吉凶遂以告牙之兒疾瘧公曰此應得虎卵<lb/>
　服之持㦸向山果得虎陰尚餘煖氣使兒灸噉瘧即<lb/>
　斷絶公常使董梳頭髪如野猪毛牙之後詣祭酒上<lb/>
　章於是絶跡乃作沸湯試澆此塪掘得數斛大蟻不<lb/>
　日村人捉大刀野行逢一丈夫見刀操黄金一餅求<lb/>
　以易刀及授刀奄失其人所在重察向金乃是牛糞<lb/>
<pb n="KR3l0101_WYG_006-7a"/>
　計此乃牙之家鬼<lb/>
沛郡人秦樹者家在曲阿小辛村嘗自京歸未至二十<lb/>
　里許天暗失道遥望火光往投之宿見一女子秉燭<lb/>
　出云女弱獨居不得宿客樹曰欲進路碍夜不可前<lb/>
　去乞寄外住女然之樹既進坐竟以此女獨居一室<lb/>
　慮其夫至不敢安眠女曰何似過嫌保無虞不相誤<lb/>
　也為樹設食食物悉是陳久樹曰承未出適我亦未<lb/>
　婚欲結大義能相顧否女笑曰自顧鄙薄豈足伉儷<lb/>
<pb n="KR3l0101_WYG_006-7b"/>
　遂與寢止向晨樹去廼俱起執别女泣曰與君一覩<lb/>
　後面無期以指環一雙贈之結置衣帶相送出門樹<lb/>
　低頭急去數十歩顧其宿處乃是冡墓居數日亡其<lb/>
　指環結帶如故<lb/>
南平國蠻兵<hi>一作岳</hi>在姑孰<hi>一作蘇</hi>便有鬼附之聲<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>細<lb/>
　長或在簷宇之際或在庭樹上毎占吉㓙輙先索琵<lb/>
　琶隨彈而言事事有騐時郄倚為長史問當遷官云<lb/>
　不久持節也尋為南蠻校尉予為國郎中親領此土<lb/>
<pb n="KR3l0101_WYG_006-8a"/>
　荆州俗諺或云是老䑕所作名曰靈侯<lb/>
昔有老姥雨夜紡績斷失其<graphic n="KR1810" url="https://raw.githubusercontent.com/kanripo/KR-Gaiji/master/images/KR1810.png" mimeType="image/png"/>所在姥獨罵云何物鬼<lb/>
　擔去戸外即有應聲言暫借避雨實不偷<graphic n="KR1810" url="https://raw.githubusercontent.com/kanripo/KR-Gaiji/master/images/KR1810.png" mimeType="image/png"/>宜就覔<lb/>
　之姥驚懼窺外畧無所見<graphic n="KR1810" url="https://raw.githubusercontent.com/kanripo/KR-Gaiji/master/images/KR1810.png" mimeType="image/png"/>亦尋獲<lb/>
吳興𡊮乞妻臨終執乞手云我死君再婚否乞言不忍<lb/>
　也既而服竟更娶乞白日見其死婦語之云君先結<lb/>
　誓云何負言因以刀割其陽道雖不致死人性永廢<lb/>
臨<hi>一作林</hi>川聶包死數年忽詣南豐相沈道襲作歌其歌<lb/>
<pb n="KR3l0101_WYG_006-8b"/>
　笑甚有倫次毎歌輙作花上盈盈正聞行當歸不聞<lb/>
　死復生事異辭怪<lb/>
瑯琊王凝之字叔平妻左將軍夫人謝氏奕之女也嘗<lb/>
　頻亡二男悼惜甚過哭泣累年若居至艱後忽見二<lb/>
　兒俱還皆若鎖械慰免其母宜自寛割兒並有罪若<lb/>
　垂哀憐可為作福於是哀痛稍止而勤功徳<lb/>
瑯琊王騁之妻陳郡謝氏生一男小字奴子經年後王<lb/>
　以婦婢招利為妾謝元嘉八年病終王之墓在㑹稽<lb/>
<pb n="KR3l0101_WYG_006-9a"/>
　假瘞建康東岡既窆反虞輿靈入屋慿几忽於空中<lb/>
　擲地便有嗔聲曰何不作挽歌令我寂寂上道耶騁<lb/>
　之云非為永塟故不具儀耳<lb/>
沙門有支法存者本自胡人生長廣州妙善醫術遂成<lb/>
　巨富有八尺[翕*毛]㲪光彩耀目作百種形象乂有沈香<lb/>
　八尺板牀居常香馥太原王琰<hi>一作談</hi>為廣州刺史大<lb/>
　兒邵之屢求二物法存不與王因狀法存豪縱乃殺<lb/>
　而籍沒家財焉法存死後形見於府内輙打閣下鼔<lb/>
<pb n="KR3l0101_WYG_006-9b"/>
　似若稱寃如此經日王尋得病恒見法存守之少時遂<lb/>
　亡邵之比至揚都亦䘮<lb/>
河内司馬惟之奴天雄死後還其婦來喜聞體有鞭㾗<lb/>
　而脚著鎖問云有何過至如此曰曽因醉竊罵大家<lb/>
　今受此罪<lb/>
陳郡顔延之字延年有愛妾死延之痛惜甚至以冬日<lb/>
　臨哭忽見妾排屏風以壓延之延之懼墜地因病卒<lb/>
永初中張驥於都䘮亡司馬茂之往哭見驥慿几而坐<lb/>
<pb n="KR3l0101_WYG_006-10a"/>
　以箸刺粔籹食之<hi>粔籹膏環也</hi>
元嘉二十六年豫章胡庇之嘗為武昌郡入廐中便有<lb/>
　鬼怪中宵籠月戸牖少開有人倚立戸外狀似小兒<lb/>
　戸閉便聞人行如著木屐聲看則無所見如此甚數<lb/>
　二十八年三月舉家悉得時病既而漸差<lb/>
劉元字㓜祖少與武帝善而輕何無忌遂不相得乃去<lb/>
　遊吳郡虎邱山心欲留焉夜臨風長嘯對月鼔琴於<lb/>
　劍池上忽聞環珮音一女子衣紫羅之衣垂鈿帶謂<lb/>
<pb n="KR3l0101_WYG_006-10b"/>
　元曰吴王愛女願來相訪元曰吴王愛女豈非韓重<lb/>
　妻紫玉耶遂與元偕行謂元曰聞君與劉裕相得裕<lb/>
　是王者然與何無忌不美此人恐為君患若北還仕<lb/>
　魏朝官亦不減牧伯言訖忽不見乃在一大陵松樹<lb/>
　下約去虎邱三里許元乃北去仕魏累官青州刺史<lb/>
元嘉二十年王懷之丁母憂塟畢忽見樹上有嫗頭戴<lb/>
　大髪身披白羅裙足不踐柯亭然虚立還家叙述其<lb/>
　女遂得暴疾靣乃變作向樹杪鬼狀廼與麝香服之<lb/>
<pb n="KR3l0101_WYG_006-11a"/>
　尋復如常世云麝香辟惡此其騐也<lb/>
元嘉中魏郡張承吉息元慶年十二見一鬼長三尺一<lb/>
　足而鳥爪背有鱗甲來招元慶恍惚如狂游走非所<lb/>
　父母撻之俄聞空中云是我所教幸勿與罰張有二<lb/>
　卷羊中敬書忽失所在鬼於梁上擲還一卷少裂壞<lb/>
　乃為補治王家嫁女就張借<hi>闕</hi>鬼求紙筆代荅張素<lb/>
　工巧嘗造一彈弓鬼借之明日送還而皆折壞<lb/>
元嘉中潁川宋寂晝忽有一足鬼長三尺遂為寂驅使<lb/>
<pb n="KR3l0101_WYG_006-11b"/>
　欲與隣人摴蒱而無五木鬼乃取刀斫庭中楊枝於<lb/>
　戸間作之即燒灼黒白雖分明但朴耳<lb/>
元嘉十二年長山郭悖病亡後兒孫見悖著幘布裙在<lb/>
　靈牀上呼孫與語云今得七日假假滿將去二小鬼<lb/>
　捉襆在門可就取也孫求襆即得又云汝叔從都還<lb/>
　得鍠犂鐴可試取看便以呈之仍以兩鐵拑加蒼蒼<lb/>
　作聲語孫曰我無復歸縁從此而絶<lb/>
黄州治下有黄父<hi>一作文</hi>鬼出則為祟所著衣袷皆黄至<lb/>
<pb n="KR3l0101_WYG_006-12a"/>
　人家張口而笑必得疫癘長短無定隨籬髙下自不<lb/>
　出已十餘年土俗畏怖惶恐不絶<lb/>
廬陵人郭慶之有家生婢名採薇年少有美色宋孝建<lb/>
　年中忽有一人自稱山靈如人裸身形長丈餘胸臂<lb/>
　皆有黄色膚貌端潔言音周正呼為黄父鬼來通此<lb/>
　婢婢云意事如人鬼遂數來常𨼆其身時或露形形<lb/>
　變無常乍大乍小或似烟氣或為石或為小鬼或為<lb/>
　婦人或如鳥獸足跡或如人長二尺許或似鵝跡掌<lb/>
<pb n="KR3l0101_WYG_006-12b"/>
　大如盤開戸閉牖其入如神與婢戲笑如人也<lb/>
元嘉十四年徐道饒忽見一鬼自言是其先人於時冬<lb/>
　日天氣清朗先積稻屋下云汝明日可曝榖天方大<lb/>
　雨未有晴時饒從其教鬼亦助輦後果霖雨時有見<lb/>
　者形如獼猴饒就道士請符懸著窻中見便大笑云<lb/>
　欲以此斷我我自能從狗竇中入雖則此語而不復<lb/>
　進經數日歎云徐叔寶來吾不宜見之後日果至於<lb/>
　是遂絶<lb/>
<pb n="KR3l0101_WYG_006-13a"/>
安定梁清字道修居揚州右尚方間桓徐州故宅元嘉<lb/>
　十四年二月數有異光仍聞擘蘿聲令婢子松羅往<lb/>
　看見一人問云姓華名芙蓉為六甲至尊所使從太<lb/>
　㣲紫宫下來過舊居乃留不去或鳥頭人身舉面是<lb/>
　毛擲灑糞穢引弓射之應絃而滅並有綘汁染箭又<lb/>
　覩一物形如猴懸在樹標令人刺中其髀墮地淹沒<lb/>
　經日反從屋上跛行就婢乞食團飰授之頓造二升<lb/>
　經日衆鬼羣至醜惡不可稱論松羅牀帳<hi>一作障</hi>塵石<lb/>
<pb n="KR3l0101_WYG_006-13b"/>
　飛揚累晨不息婢採菊路逢一鬼著衣幘乘馬衞從<lb/>
　數十謂採菊曰我是天上仙人勿名作鬼問何以恒<lb/>
　擲穢汚荅曰糞汚者錢財之象也投擲者速遷之徵<lb/>
　也頃之清果為揚武將軍北魯郡太守清厭毒既久<lb/>
　乃呼外國道人波羅㲲誦咒文見諸鬼怖懼踰垣穴<lb/>
　壁而走皆作鳥聲於此都絶在郡少時夜中松羅復<lb/>
　見威儀器械人衆數十一人戴幘送書粗紙有七十<lb/>
　許字筆跡婉媚逺擬羲獻又歌云坐儂孔雀樓遥聞<lb/>
<pb n="KR3l0101_WYG_006-14a"/>
　鳳凰鼔下我鄒山頭彷彿見梁魯鬼有叔操䘮哭泣<lb/>
　荅吊不異世人鬼傳教曽乞松羅一凾書題云故孔<lb/>
　修之死罪白箋以吊其叔䘮叙致哀情甚有銓次復<lb/>
　云近往西方見一沙門自名大摩刹問君消息寄五<lb/>
　丸香以相與之清先奉使燉煌憶見此僧清有婢産<lb/>
　於此遂絶<lb/>
句章人<hi>一無人字</hi>吳平州門前忽生一株青桐樹上有謡歌<lb/>
　之聲平惡而斫殺平隨軍北征首尾三載死桐歘自<lb/>
<pb n="KR3l0101_WYG_006-14b"/>
　還立於故根之上又聞樹巔空中歌曰死桐今更青<lb/>
　吳平尋當歸適聞殺此樹已復有光輝平尋復歸如<lb/>
　見<lb/>
　<lb/>
　<lb/>
　<lb/>
　<lb/>
　異苑卷六<lb/>
</p>
<p>
</p>
  </div>
<div>
                <head>異苑卷七</head>
    <p>
<pb n="KR3l0101_WYG_007-1a"/>
欽定四庫全書<lb/>
　異苑卷七　　　　　　　宋　劉敬叔　撰<lb/>
漢武帝冡裏先有玉箱瑶杖各一是西胡康渠王所獻<lb/>
　帝平素常玩之故入梓宫中其後四年有人於扶風<lb/>
　郿市買得此二物帝左右識而認之説賣者形狀乃<lb/>
　帝也<lb/>
魏武北征蹋頓升嶺眺矚見一山岡不生草木王粲曰<lb/>
　必是古塜此人在世服生礬石死而石氣蒸出外故<lb/>
<pb n="KR3l0101_WYG_007-1b"/>
　卉木焦滅即令鑿看果得大墓有礬石滿塋仲宣博<lb/>
　識强記皆此𩔖也一説粲在荆州從劉表登障山而<lb/>
　見此異魏武之平烏桓粲猶在江南此言為譎<hi>一作當</hi>
蒼梧王士爕漢末死於交趾遂塟南境而墓常蒙霧靈<lb/>
　異不恒屢經離亂不復發掘晉興寧中太原温放之<lb/>
　為刺史躬乘騎往開之還即墜馬而卒<lb/>
剡縣陳務妻少與二子寡居好飲茶茗宅中先有古塜<lb/>
　毎日作茗飲先輙祀之二子患之曰古塜何知徒以<lb/>
<pb n="KR3l0101_WYG_007-2a"/>
　勞祀欲掘去之母苦禁而止及夜母夢一人曰吾止<lb/>
　此塜二百餘年謬蒙恵澤卿二子恒欲見毁賴相保<lb/>
　護又饗吾佳茗雖泉壤朽骨豈忘翳桑之報遂覺明<lb/>
　日晨興乃於庭内獲錢十萬似久埋者而貫皆新提<lb/>
　還告其兒兒並有慙色從是禱酹愈至<lb/>
晉隆安中顔從嘗起新屋夜夢人語云君何壞吾塜明<lb/>
　日牀前亟掘之遂見一棺從便為設祭云今當移好<lb/>
　處別作小塜明朝一人詣門求通姓朱名護列坐乃<lb/>
<pb n="KR3l0101_WYG_007-2b"/>
　言我居四十年昨蒙厚貺相感何如今是吉日便可<lb/>
　出棺矣僕巾箱中有金鏡願以相助遂於棺頭巾箱<lb/>
　中取金鏡三枚贈從忽然不見<lb/>
晉司空郄方回塟婦於驪山使㑹稽郡吏史澤治墓多<lb/>
　平夷古墳後壞一塜搆制甚偉器物殊盛塜發聞鼔<lb/>
　角聲<lb/>
潁川諸葛閭字道明墓在揚州莊蔣山之西毎至陰雨<lb/>
　塜中輙有絃歌之聲<lb/>
<pb n="KR3l0101_WYG_007-3a"/>
朱文綉與羅子鍾為友俱仕於梁綉既死子鍾哭之其<lb/>
　夜亦亡梁南七里有雞山綉塟於其中北九里有雉<lb/>
　澗埋鍾於其内綉神靈變為雞鍾魂魄化為雉清鳴<lb/>
　哀響往來不絶故詩曰雞山别飛響雉澗和清音<lb/>
武昌戴熙家道貧陋墓在樊山間占者云有王氣宣武<lb/>
　仗鉞<hi>一作威</hi>西下停武昌令鑿之得一物大如水牛青<lb/>
　色無頭脚時亦動揺斫刺不䧟乃縱著江中得水便<lb/>
　有聲如雷嚮發長川熈後嗣淪胥殆盡<lb/>
<pb n="KR3l0101_WYG_007-3b"/>
元嘉中豫章胡家奴開昌邑王塜青州人開齊襄公塜<lb/>
　並得金鈎而屍骸露在巖中儼然兹亦未必有憑而<lb/>
　然也京房屍至義熙中猶完具僵屍人肉堪為藥軍<lb/>
　士分割之<lb/>
海陵如臯縣東城村邊海岸崩壞見一古墓有方頭漆<lb/>
　棺以朱題上云七百年墮水元嘉二十載三月墜于<lb/>
　懸巘和葢從潮漂沈輙泝流還依本處村人朱護等<lb/>
　異而啟之見一老姥年可七十許皤頭著袿鬢髪皓<lb/>
<pb n="KR3l0101_WYG_007-4a"/>
　白不如生人釵髻衣服粲然若新送𦵏器物枕履悉<lb/>
　存䕶乃齎酒脯施於柩側爾夜護婦夢見姥云向獲<lb/>
　名貺感至無已但我墻屋毀發形骸飄露今以值一<lb/>
　千乞為治護也置錢便去明覺果得即用改殮移於<lb/>
　高阜<lb/>
廣陵郡東界有黄公塜高墳二所前有一井靣廣數尺<lb/>
　毎旱不竭有人於其中得銅釡及鑵各一又云江都<lb/>
　郡東界有黄公墳三所陰天恒聞有鞞角之聲<lb/>
<pb n="KR3l0101_WYG_007-4b"/>
即墨有古塜或發之有金牛塞埏門不可移動犯之則<lb/>
　大禍<lb/>
嵇康字叔夜譙國人也少嘗晝寢夢人身長丈餘自稱<lb/>
　黄帝伶人骸骨在公舍東三里林中為人發露乞為<lb/>
　塟埋當厚相報康至其處果有白骨脛長三尺遂収<lb/>
　塟之其夜復夢長人來授以廣陵散曲及覺撫琴而<lb/>
　作其聲正妙都不遺忘高貴鄉公時康為中散大夫<lb/>
　後為鍾㑹所讒司馬文王誅之<lb/>
<pb n="KR3l0101_WYG_007-5a"/>
晉㑹稽張茂字偉康嘗夢得大象以問萬雅<hi>一作推</hi>雅曰<lb/>
　君當為大郡守而不能善終大象者大獸也取諸其<lb/>
　音獸者守也故為大郡然象以齒焚其身後必為人<lb/>
　所殺茂永昌中為吴興太守值王敦問鼎執正不移<lb/>
　敦遣沈充殺之而取其郡<lb/>
鄧艾廟在京口新城有一草屋毁已久晉安北將軍司<lb/>
　馬恬於病中夢見一老翁曰我鄧公也屋舍傾壞君<lb/>
　為治之後訪之乃知鄧廟為立瓦屋<lb/>
<pb n="KR3l0101_WYG_007-5b"/>
晉明帝時獻馬者夢河神請之及至與帝夢同遂投河<lb/>
　以奉神始太傅禇褒亦好此馬帝云已與河神及禇<lb/>
　公卒軍人見公乗此馬矣<lb/>
陶侃夢生八翼飛翔冲天見天門九重已入其八惟一<lb/>
　門不得進以翼摶天閽者以杖擊之因墮地折其左<lb/>
　翼驚悟左腋猶痛其後都督八州威果震主潛有闚<lb/>
　擬之志毎憶折翼之祥抑心而止<lb/>
晉温嶠至牛渚磯聞水底有音樂之聲水深不可測傳<lb/>
<pb n="KR3l0101_WYG_007-6a"/>
　言下多怪物乃燃犀角而照之須臾見水族覆火奇<lb/>
　形異狀或乗馬車著赤衣幘其夜夢人謂曰與君幽<lb/>
　明道隔何意相照耶嶠甚惡之未幾卒<lb/>
苻堅將欲南師也夢葵生城内明以問婦婦曰若征軍<lb/>
　逺行難為將也堅又夢地東南傾復以問云江左不<lb/>
　可平也君無南行必敗之象也堅不從卒以敗<lb/>
晉咸和初徐精逺行夢與妻寢有身明年歸妻果産後<lb/>
　如其言<lb/>
<pb n="KR3l0101_WYG_007-6b"/>
晉武太元二年沙門竺慧猷夜夢讀詩五首其一篇後<lb/>
　曰陌南酸棗樹名為六奇木遣人以伐取載還柱馬<lb/>
　屋<lb/>
太元中太原王戎為鬱林太守泊船新亭眠夢有人以<lb/>
　七枚椹子與之著衣襟中既覺得之占曰椹桑子也<lb/>
　自後男女大小凡七䘮<lb/>
晉荆州刺史桓豁所住齋中見一人長丈餘夢曰我龍<lb/>
　山之神來無好意使君既貞固我當自去耳<lb/>
<pb n="KR3l0101_WYG_007-7a"/>
晉義熙初烏傷黄蔡於查溪岸照射見水際有物眼光<lb/>
　徹其間相去三尺許形如大斗引弩射之應絃而中<lb/>
　便聞從流奔驚波浪砰磕不知所向經年與伴共至<lb/>
　一處名為竹落崗去先所二十許里有骨可長三丈<lb/>
　餘見昔射箭貫在其中因語伴云此是我往年所射<lb/>
　物乃死於此拔矢而歸其夕夢見一長人責誚之曰<lb/>
　我在洲渚之間無關人事而横見殺害怨苦莫伸連<lb/>
　時覔汝今始相得眠寤患腹痛而殞<lb/>
<pb n="KR3l0101_WYG_007-7b"/>
晉太原郭澄之字仲靖義熈初諸葛長民欲取為輔國<lb/>
　諮議澄之不樂後為南康太守盧循之反自廣州長<lb/>
　民以其無先告因騁私惡収澄之以付廷尉將致大<lb/>
　辟夜夢見一神人以烏角如意與之雖是寤中殊自<lb/>
　指的既覺便在其頭側可長尺餘形制甚陋澄之遂<lb/>
　得無恙後從入闗賫以自隨忽失所在<lb/>
義熙中商靈均為桂陽太守夢人來縛其身將去形神<lb/>
　乖散復有一人云且置之須作衡陽當取之耳商驚<lb/>
<pb n="KR3l0101_WYG_007-8a"/>
　寤惆悵永初三年除衡陽守知㝠理難迯辭不得免<lb/>
　果卒官<lb/>
商仲堪在丹徒夢一人曰君有濟物之心豈能移我在<lb/>
　高燥處則恩及枮骨矣明日果有一棺逐水流下仲<lb/>
　堪取而塟之於高岡酹以酒食其夕夢見其人來拜<lb/>
　謝一云仲堪遊於江濵見流棺接而塟焉旬日間門<lb/>
　前之溝忽起為岸其夕有人通仲堪自稱徐伯𤣥云<lb/>
　感君之恵無以報也仲堪因問門前之岸是何祥乎<lb/>
<pb n="KR3l0101_WYG_007-8b"/>
　對曰水中有岸其名為洲君將為州言終而沒<lb/>
蔣道支於水側見一浮楂取為研製形象魚有道家符<lb/>
　䜟及紙皆内魚研中常以自隨二十餘年忽失之夢<lb/>
　人云吾暫遊湘水過湘君廟為二妃所留今復還可<lb/>
　於水際見尋也道支詰旦至水側見罾者得一鯉魚<lb/>
　買剖之得先時符䜟及紙方悟是所夢人棄之俄而<lb/>
　雷雨屋上有五色氣直上入雲後人有過湘君廟見<lb/>
　此魚研在二妃側<lb/>
<pb n="KR3l0101_WYG_007-9a"/>
劉穆之東莞人世居京口初為瑯琊府主簿嘗夢與武<lb/>
　帝汎海遇大風驚俯視船下見二白龍夾船既而至<lb/>
　一山山峯聳秀意甚悦又嘗渡揚子江宿夢合兩船<lb/>
　為舫上施華葢儀餙甚盛以升天既曉有一老姥問<lb/>
　曰君昨夜有佳夢否穆之乃具説之姥曰君必位居<lb/>
　端揆言訖不見後官至僕射丹陽尹以元功也<lb/>
景平中潁川荀茂逺至南康夜夢一人頭有一角為逺<lb/>
　筮曰君若至都必得官問是何職荅曰官生於水於<lb/>
<pb n="KR3l0101_WYG_007-9b"/>
　是而寤未解所説因復寐又夢部伍至揚州水門墮<lb/>
　水而死作棺既成逺入中自試恨小即見殯殮塟之<lb/>
　渚次悵然驚覺以告母兄船至水門過果落江而殞<lb/>
　䘮儀一如其夢<lb/>
吴興沈慶之字𢎞先廢帝遣從子攸之賫藥賜死時年<lb/>
　八十是嵗旦慶之夢有人以兩疋絹與之謂曰此絹<lb/>
　足度寤而謂人曰老子今年不免矣兩疋八十尺也<lb/>
　足度無盈餘矣遂死初慶之嘗夢引鹵簿入厠中慶<lb/>
<pb n="KR3l0101_WYG_007-10a"/>
　之甚惡入厠之鄙時有善占夢者為之解曰君必大<lb/>
　富貴然未在旦夕問其故荅云鹵簿固是富貴容厠<lb/>
　中所謂後帝也知君富貴不在今日<lb/>
臨川太守謝靈運初錢塘杜明師夜夢東南有人來入<lb/>
　其館是夕即靈運生於㑹稽旬日而謝𤣥亡其家以<lb/>
　子孫難得送靈運於杜治飬之十五方還都故名客<lb/>
　兒<hi>治音稚奉道之家靜室也</hi>
　<lb/>
<pb n="KR3l0101_WYG_007-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　異苑卷七<lb/>
</p>
<p>
</p>
  </div>
<div>
                <head>異苑卷八</head>
    <p>
<pb n="KR3l0101_WYG_008-1a"/>
欽定四庫全書<lb/>
　異苑卷八　　　　　　　宋　劉敬叔　撰<lb/>
後漢時姑蘇忽有男子衣白衣冠白冠形神修勵從者<lb/>
　六七人遍擾居民欲掩害之即有風雨郡兵不能掩<lb/>
　術士趙晃聞之往白郡守曰此妖也欲見之乎乃淨<lb/>
　水焚香長嘯一聲大風疾至聞室中數十人響應晃<lb/>
　擲手中符如風頃若有人持物來者晃曰何敢幻惑<lb/>
　如此隨復旋風擁去晃謂守曰可視之使者出門人<lb/>
<pb n="KR3l0101_WYG_008-1b"/>
　已報云去此百歩有大白蛇長三丈斷首路旁其六<lb/>
　七從者皆身首異處亦黿鼉之屬<lb/>
樂廣字彥輔南陽淯陽人晉恵帝時為河南尹先是官<lb/>
　舎多妖怪前尹皆於廊下督郵傳中治事無敢在㕔<lb/>
　事者惟廣處之不疑常白日外戸自開二子凱横等<lb/>
　皆驚怖廣獨自若顧見墻有孔使人掘墻得狸而殺<lb/>
　之其怪遂絶<lb/>
晉懐帝永嘉中徐奭出行田見一女子姿色鮮白就奭<lb/>
<pb n="KR3l0101_WYG_008-2a"/>
　言調女因吟曰疇昔聆好音日月心延佇如何遇良<lb/>
　人中懐邈無緒奭情既諧欣然延至一屋女施設飲<lb/>
　食而多魚遂經日不返兄弟追覔至湖邊見與女相<lb/>
　對坐兄以藤杖擊女即化成白鶴翻然高飛奭恍惚<lb/>
　年餘乃差<lb/>
晉太元中桓謙字敬祖忽有人皆長寸餘悉被鎧持槊<lb/>
　乘具裝馬從岊<hi>一作塪</hi>中出精光耀目遊走宅上數百<lb/>
　為羣部障指揮更相撞刺馬既輕快人亦便㨗能縁<lb/>
<pb n="KR3l0101_WYG_008-2b"/>
　几登竈尋飲食之所或有切肉輒來叢聚力所能勝<lb/>
　者以槊刺取逕入穴中蔣山道士朱應子令作沸湯<lb/>
　澆所入處寂不復出因掘之有斛許大蟻死在穴中<lb/>
　謙後以門釁同滅<lb/>
太元中吳興沈覇夢女子來就寢同伴宻察惟見牝狗<lb/>
　每待覇眠輙來依床疑為魅因殺而食之覇後夢青<lb/>
　衣人責之曰我本以女與君共事若不合懐自可見<lb/>
　語何忽乃加恥殺<hi>一作歟</hi>可以骨見還明日收骨葬岡<lb/>
<pb n="KR3l0101_WYG_008-3a"/>
　上從是乃平復<lb/>
晉孝武太元十二年吳郡夀頒道志邊水為居渚次忽<lb/>
　生一雙物狀若青藤而無枝葉數日盈拱試共伐之<lb/>
　即有血出聲在空中如雄鵝呌兩音相應腹中得一<lb/>
　卵形如鴨子其根頭似蛇面眼<lb/>
吳郡岑淵為吳郡時大司農卿碑注在江東湖西太元<lb/>
　中村人見龜載從田中出還其先處萍藻猶著腹下<lb/>
晉太元末徐寂之嘗野行見一女子操荷舉手麾寂之<lb/>
<pb n="KR3l0101_WYG_008-3b"/>
　寂之悅而延住此後來往如舊寂之便患瘦瘠時或<lb/>
　言見華房深宇芳茵廣筵寂之與女觴餚宴樂數年<lb/>
　其弟晬之聞屋内羣語潜往窺之見數女子從後戸<lb/>
　出惟餘一女𨼆在簣邊晬之逕入寂之怒曰今方歡<lb/>
　樂何故唐突忽復共言云簣中有人晬之即發看有<lb/>
　一牝猴遂殺之寂之病遂瘥<lb/>
義熈中東海徐氏婢蘭忽患羸黄而拂拭異常共伺察<lb/>
　之見掃帚從壁角來趨婢床乃取而焚之婢即平復<lb/>
<pb n="KR3l0101_WYG_008-4a"/>
晉義熈中烏傷人孫乞齎父書到郡達石亭天雨日暮<lb/>
　顧見一女戴青繖年可十六七姿容豐艶通身紫衣<lb/>
　爾夕電光照室乃是大貍乞因抽刀斫殺繖是荷葉<lb/>
晉義熈中永嘉松陽趙翼與大兒鮮共伐山桃樹有血<lb/>
　流驚而止後忽失第三息所在經十日自歸空中有<lb/>
　語聲或歌或哭翼語之曰汝既是神何不與相見答<lb/>
　曰我正氣耳舎北有大楓樹南有孤峯名曰石樓四<lb/>
　壁絶立人獸莫履小有失意便取此兒著樹杪及石<lb/>
<pb n="KR3l0101_WYG_008-4b"/>
　樓上舉家叩頭請之然後得下<lb/>
晉有士人買得鮮卑女名懐順自說其姑女為赤莧所<lb/>
　魅始見一丈夫容質妍淨著赤衣自云家在厠北女<lb/>
　於是恒歌謡自得每至將夕輙結束去屋後其家伺<lb/>
　候唯見有一株赤莧女手指環挂其莧上芟之而女<lb/>
　號泣經宿遂死<lb/>
高祖永初中張春為武昌太守時人有嫁女未及升車<lb/>
　女忽然失恠出外毆擊人乃自云已不樂嫁俗人巫<lb/>
<pb n="KR3l0101_WYG_008-5a"/>
　云是邪魅將女至江際遂擊鼔以術呪療春以為欺<lb/>
　惑百姓刻期須得妖魅翼日有一青蛇來到坐所即<lb/>
　以大釘釘其頭至日中時復見大龜從江來伏於巫<lb/>
　前巫以朱書龜背作符更遣入江至暮有大白鼉從<lb/>
　江中出乍沉乍浮龜隨後催逼鼉自分死冒來先入<lb/>
　慢與女辭訣女遂慟哭云失其姻好於是漸差或問<lb/>
　巫曰魅者歸于一物今安得有三巫云蛇是傳通龜<lb/>
　是媒人鼉是其對所獲三物悉以示春春始知靈騐<lb/>
<pb n="KR3l0101_WYG_008-5b"/>
　皆殺之<lb/>
元嘉初建康大夏營寡婦嚴有人稱華督與嚴結好街<lb/>
　卒夜見一丈夫行造䕶軍府府在建陽門内街卒呵<lb/>
　問答曰我華督造府徑沿西墻而入街卒以其犯夜<lb/>
　邀擊之乃變為鼉察其所出入處甚瑩滑通府中池<lb/>
　池先有鼉窟歲乆因能為魅殺之乃絶<lb/>
文帝元嘉初益州王雙忽不欲見明常取水沃地以菰<lb/>
　蔣覆上眠息飲食悉入其中云恒有一女子著青裙<lb/>
<pb n="KR3l0101_WYG_008-6a"/>
　白<graphic n="KR1326" url="https://raw.githubusercontent.com/kanripo/KR-Gaiji/master/images/KR1326.png" mimeType="image/png"/>
                    <hi>一作領中</hi>來就其寢每<hi>一作毋</hi>聴聞薦下有聲歴歴發<lb/>
　之見一青色白纓蚯蚓長二尺許云此女常以一奩<lb/>
　香見遺氣甚清芬奩乃螺殻香則菖蒲根於時咸謂<lb/>
　雙暫同阜螽矣<hi>蚯蚓土精無心之蟲與阜螽交</hi>
河東常醜奴將一小兒湖邊拔蒲暮恒宿空田舎中時<lb/>
　日向暝見一少女子姿容極美乘小船載蓴徑前投<lb/>
　醜奴舎寄住因臥覺有臊氣女已知人意便求出戸<lb/>
　外變為獺<lb/>
<pb n="KR3l0101_WYG_008-6b"/>
陳郡殷家養子名琅與一婢結好經年婢死後猶來往<lb/>
　不絶心緒昏錯其母深察焉後夕見大蜘蛛形如斗<lb/>
　様縁床就琅便宴爾怡悅母取而殺之琅性理遂復<lb/>
　<hi>一作懈</hi>
元嘉十八年廣陵下市縣人張方女道香送其夫壻北<lb/>
　行日暮宿祠門下夜有一物假作其壻來云離情難<lb/>
　遣不能便去道香俄昏惑失常時有海陵王纂者能<lb/>
　療邪疑道香被魅請治之始下一針有一獺從女被<lb/>
<pb n="KR3l0101_WYG_008-7a"/>
　内走入前港道香疾便愈<lb/>
元嘉十九年長山留元寂曾捕得一貍剖腹復得一貍<lb/>
　又破之更獲一貍方見五臟三貍雖相包懐而大小<lb/>
　不殊元寂不以為恠以皮挂於屋後其夜有羣貍繞<lb/>
　之號呼失皮所在元寂家亦無他<lb/>
餘姚縣倉封印完全既而開之覺大損耗後伺之乃是<lb/>
　富陽縣桓王陵上雙石龜所食即宻令毁龜口於是<lb/>
　不復損耗<lb/>
<pb n="KR3l0101_WYG_008-7b"/>
瑯琊費縣民家恒患失物謂是偷者每以扃鑰為意常<lb/>
　周行宅内後果見籬一穿穴可容人臂甚滑澤有踪<lb/>
　跡乃作䋲彄放穿穴口夜中忽聞有擺撲聲往掩得<lb/>
　一髻長三尺許從此無復所失<lb/>
永康舒夀夫與同里獵於逺山羣犬吠深茂處異而看<lb/>
　之見樹下有一老公長可三尺頭鬚蒙然面縐齒落<lb/>
　通身黄服裁能動揺因問為是何人而來在此直云<lb/>
　我有三女姿容兼多伎藝彈琴歌詩閑究五典夀夫<lb/>
<pb n="KR3l0101_WYG_008-8a"/>
　等共縛束令出女公曰我女居深房洞庭之中非自<lb/>
　往喚不可得來請解我䋲當呼女也獵人猶不置俄<lb/>
　而變成一獸黄色四足其形似皐又復似狐頭長三<lb/>
　尺額生一角耳高於頂面如故夀夫等大懼狼狽放<lb/>
　解倐忽失處<lb/>
晉廣州太守馮孝將男馬子夢一女人年十八九歲言<lb/>
　我乃前太守徐𤣥方女不幸早亡亡來四年為鬼所<lb/>
　枉殺按生籙乃夀至八十餘今聴我更生還為君妻<lb/>
<pb n="KR3l0101_WYG_008-8b"/>
　能從所委見救活否馬子掘開棺視之其女已活遂<lb/>
　為夫婦生一男一女<lb/>
鄢陽陳忠女名豐隣人葛勃有美姿豐與村中數女共<lb/>
　聚絡絲戲相謂曰若得壻如葛勃無所恨也<hi>闕</hi>
臨海樂安章沉<hi>一作汎</hi>年二十餘死經數日將斂而蘇云<lb/>
　被録到天曹天曹主者是其外兄斷理得免初到時<lb/>
　有少年女子同被録送立住門外女子見沉事散知<lb/>
　有力助因泣涕脫金釧一隻及臂上雜寶託沉與主<lb/>
<pb n="KR3l0101_WYG_008-9a"/>
　者求見救濟沉即為請之并進釧物良乆出語沉已<lb/>
　論秋英亦同遣去秋英即此女之名也於是俱去脚<lb/>
　痛疲頓殊不堪行㑹日亦暮止道側小窟狀如客舎<lb/>
　而不見主人沉共宿嬿接更相問次女曰我姓徐家<lb/>
　在吳縣烏門臨瀆為居門前倒棗樹即是也明晨各<lb/>
　去遂並活沉先為䕶府軍吏依假出都經吳乃到烏<lb/>
　門依此尋索得徐氏舎與主人叙闊問秋英何在主<lb/>
　人云女初不出入君何知其名沉因說昔日魂相見<lb/>
<pb n="KR3l0101_WYG_008-9b"/>
　之由秋英先說之所言因得主人乃悟甚羞不及寢<lb/>
　嬿之事而其隣人或知以語徐氏徐氏試令侍婢數<lb/>
　人逓出示沉沉曰非也乃令秋英見之則如舊識徐<lb/>
　氏謂為天意遂以妻沉生子名曰天賜<lb/>
瞽䏂生舜徵在生孔子其有胎教也哉婦人姙孕未滿<lb/>
　三月著婿衣冠平旦左繞井三匝映井水詳觀影而<lb/>
　去勿返顧勿令婿見必生男<lb/>
晉安帝義熈中魏興李宣妻樊氏懐姙過期不孕而額<lb/>
<pb n="KR3l0101_WYG_008-10a"/>
　上有瘡兒穿之以出長為將今猶存名胡兒<lb/>
元嘉中高平平邱孝婦懐姙生一團氷得日便消液成<lb/>
　水<lb/>
魏郡徐逮字君及婦昌平孟氏生兒頭有一角一脚頭<lb/>
　正仰向通身盡赤落地無聲乘虗而去<lb/>
太原温盤石母懐身三年然後生墮地便坐而笑髪覆<lb/>
　面牙齒皆具<lb/>
丹陽縣慶婦生一男一虎一貍貍虎毛色斑黑牙爪皆<lb/>
<pb n="KR3l0101_WYG_008-10b"/>
　備即殺之兒經六日死母無他異<lb/>
長山趙宣母姙身如常而髀上癢搔之成瘡兒從瘡出<lb/>
　母子平安<lb/>
劉毅討桓修之桓遣人擒得毅妻郭美送與𤣥遂寵擅<lb/>
　諸姬有身及𤣥敗郭還遂產一兒一䑕毅怒殺兒䑕<lb/>
　走枯莾中其後郭病死方殮䑕忽來跳入棺内<lb/>
元嘉中沛國武漂之妻林氏懐身得病而死俗忌含胎<lb/>
　入柩中要湏割出妻乳母傷痛之乃撫尸而祝曰若<lb/>
<pb n="KR3l0101_WYG_008-11a"/>
　天道有靈無令死被擘裂湏㬰尸面赧然上色於是<lb/>
　呼婢共扶之俄頃兒墮而尸倒<lb/>
漢末大亂宫人小黄門上墓樹上避兵食松栢實遂不<lb/>
　復饑舉體生毛長尺許亂離既平魏武聞而收養還<lb/>
　食糓齒落頭白<lb/>
吳天門張某<hi>一作盖</hi>冬月與村人共獵見大樹下有蓬菴<lb/>
　似寢息處而無烟火湏㬰見一人形長七尺毛而不<lb/>
　衣負數頭死猿與語不應因將歸閉空屋中十餘日<lb/>
<pb n="KR3l0101_WYG_008-11b"/>
　復送故處<lb/>
晉咸寧中鄱陽樂安有人姓彭世以射獵為業每入山<lb/>
　與子俱行後忽蹶然而倒化成白鹿兒悲號鹿跳躍<lb/>
　逺去遂失所在其子終身不復弋獵至孫復習其事<lb/>
　後忽射一白鹿乃於兩角間得道家七星符并有其<lb/>
　祖姓名及鄉居年月在焉覩之悔懊乃燒弓矢永斷<lb/>
　射獵<lb/>
晉太康中滎陽鄭襲為廣陵太守門下騶忽如狂奄失<lb/>
<pb n="KR3l0101_WYG_008-12a"/>
　其所在經日尋得裸身呼吟膚血淋漓問其故云社<lb/>
　公令其作虎以斑皮衣之辭以執鞭之士不堪<graphic n="KR2143" url="https://raw.githubusercontent.com/kanripo/KR-Gaiji/master/images/KR2143.png" mimeType="image/png"/>躍<lb/>
　神怒還使剥皮皮已著肉瘡毁慘痛旬日乃差<lb/>
晉時豫章郡吏易㧞義熈中受畨還家逺<hi>一作違</hi>遁不返<lb/>
　郡遣追見㧞言語如常亦為設食使者催令束裝㧞<lb/>
　因語曰汝看我面乃見眼目角張身有黄斑色便竪<lb/>
　一足徑出門去家先依山為居至林麓即變成三足<lb/>
　大虎所竪一足即成其尾也<lb/>
<pb n="KR3l0101_WYG_008-12b"/>
晉太元十九年鄱陽桓闡殺犬祭鄉里綏山煮肉不熟<lb/>
　神怒即下教于巫曰桓闡以肉生貽我當謫令自食<lb/>
　也其年忽變作虎作虎之始見人以斑皮衣之即能<lb/>
　跳躍噬逐<lb/>
胡道洽者自云廣陵人好音樂醫術之事體有臊氣恒<lb/>
　以名香自防唯忌猛犬自審死日誡子弟曰氣絶便<lb/>
　殯勿令狗見我尸也死於山陽殮畢覺棺空即開看<lb/>
　不見尸體時人咸謂狐也<lb/>
<pb n="KR3l0101_WYG_008-13a"/>
元嘉三年邵陵高平黄秀無故入山經日不還其兒根<lb/>
　生尋覔見秀蹲空樹中從頭至腰毛色如熊問其何<lb/>
　故答云天謪我如此汝但自去兒哀慟而歸逾年伐<lb/>
　山人見之其形盡為熊矣<lb/>
陳郡謝石字石奴太元中少患面瘡諸治莫愈夢日環<lb/>
　其城乃自匿逺山臥於岩下中宵有物來䑛其瘡隨<lb/>
　䑛隨除既不見形意為是龍而䑛處悉白故世呼為<lb/>
　謝白面<lb/>
<pb n="KR3l0101_WYG_008-13b"/>
元嘉中章安有人噉鴨肉乃成瘕病胷滿面赤不得飲<lb/>
　食醫令服秫米瀋湏㬰煩悶吐一鴨雛身啄翅皆已<lb/>
　成就惟左脚故綴昔所食肉病遂獲差<lb/>
山隂有人嘗食牛肉左髀便作牛鳴每勞輙劇食乃止<lb/>
有人誤吞髪便得病但欲咽猪脂張口時見喉中有一<lb/>
　頭出受膏乃取小鈎為餌而引得一物長三尺餘其<lb/>
　形似蛇而悉是猪脂懸於屋間旬日融盡惟髪在焉<lb/>
　異苑卷八<lb/>
</p>
<p>
</p>
  </div>
<div>
                <head>異苑卷九</head>
    <p>
<pb n="KR3l0101_WYG_009-1a"/>
欽定四庫全書<lb/>
　異苑卷九　　　　　　　宋　劉敬叔　撰<lb/>
後漢鄭𤣥字康成師馬融三載無聞融鄙而遣還𤣥過<lb/>
　樹陰假寢夢一老父以刀開腹心傾墨汁着内曰子<lb/>
　可以學矣於是寤而即返遂精洞典籍融歎曰詩書<lb/>
　禮樂皆已東矣潜欲殺𤣥𤣥知而竊去融推式以筭<lb/>
　𤣥𤣥當在土木上躬騎馬襲之𤣥入一橋下俯伏柱<lb/>
　上融踟蹰橋側云土木之間此則當矣有水非也從<lb/>
<pb n="KR3l0101_WYG_009-1b"/>
　此而歸𤣥用免焉一說𤣥在馬融門下三年不相見<lb/>
　高足弟子傳授而已常筭渾天不合問諸弟子弟子<lb/>
　莫能解或言𤣥融召令筭一轉便决衆咸駭服及𤣥<lb/>
　業成辭歸融心忌焉𤣥亦疑有追者乃坐橋下在水<lb/>
　上據屐融果轉式逐之告左右曰𤣥在土下水上而<lb/>
　據木此必死矣遂罷追𤣥竟以免<lb/>
管輅洞曉術數初有婦人亡牛從之卜曰當在西面窮<lb/>
　墻中可視諸邱塜中牛當懸頭上向既而果得婦人<lb/>
<pb n="KR3l0101_WYG_009-2a"/>
　反疑輅為藏已牛告官按騐乃知是術數所推<lb/>
洛<hi>或作路</hi>中小人失妻者輅為卜教使明旦於東陽城門<lb/>
　中伺擔豚人牽與共鬭具如其言豚逸走即共追之<lb/>
　豚入人舎突破主人甕婦從甕中出<lb/>
中書令紀𤣥龍輅鄉里人也輅在田舍嘗候逺隣主人<lb/>
　苦頻失火輅卜教使明日於南陌上伺當有一角巾<lb/>
　諸生駕黑牛故車來必引留為設賓主此能消之後<lb/>
　果有此生來𤣥龍因留之宿生有急求去不聴遂留<lb/>
<pb n="KR3l0101_WYG_009-2b"/>
　當宿意大不安以為圖已主人罷入生乃持刀出門<lb/>
　外倚兩薪積間側立假寐忽有一物直來過前狀如<lb/>
　獸手中持火以口吹之生驚舉刀斫便死視之則狐<lb/>
　自是主人不復有灾<lb/>
時有利漕治下屯民捕鹿者獲之為人所竊詣輅為卦<lb/>
　語云此有盜者是汝東巷中第三家也汝徑往門前<lb/>
　候無人時取一瓦子宻發其碓屋東頭第七椽以瓦<lb/>
　著下不過明日食時自送還汝其夜盜者父忽患頭<lb/>
<pb n="KR3l0101_WYG_009-3a"/>
　痛壯熱煩疼亦來詣輅卜輅為發祟盜者具服令擔<lb/>
　皮肉還藏著故處病當自愈乃密教鹿主往取又語<lb/>
　使復往如前舉椽棄瓦盜父亦差<lb/>
都尉治内史有失物者輅使明晨於寺門外看當逢一<lb/>
　人令指天畫地舉手四向自當得之暮果獲於故處<lb/>
安德令劉長仁聞輅曉鳥鳴初不信之須㬰有鳴鵲來<lb/>
　在閣屋上其聲甚急輅曰鵲言東北有婦昨殺夫牽<lb/>
　引西家人夫婁離候不過日在虞淵之際告者至矣<lb/>
<pb n="KR3l0101_WYG_009-3b"/>
　到時果有東北同伍民來告如輅言<lb/>
輅嘗至郭恩家有飛鳩來在梁頭鳴甚悲輅曰當有老<lb/>
　公從東方來携肫一頭酒一壺來候主人雖喜當有<lb/>
　小故明日果有客如所占而射雞作食箭從樹間激<lb/>
　中數歲女子手流血驚怖<lb/>
舘陶令諸葛原字景春遷新興太守輅往餞之賓客並<lb/>
　㑹原自取燕卵蜂窠蜘蛛著器中使射覆卦成輅曰<lb/>
　第一物含氣湏變依乎宇堂雄雌以形翅翼舒張此<lb/>
<pb n="KR3l0101_WYG_009-4a"/>
　燕卵也第二物家室倒懸門戸衆多藏精蓄毒得秋<lb/>
　乃化此蠭窠也第三物觳觫長足吐絲成羅尋網得<lb/>
　食利在昬夜此蜘蛛也舉坐驚喜<lb/>
平原太守劉邠字令清取印囊及山雞毛置器中使輅<lb/>
　筮之輅曰内方外員五色成文含寶守信出則有章<lb/>
　此印囊也高岳巖巖有鳥朱身羽翼𤣥黄鳴不失晨<lb/>
　此山雞毛也邠曰此郡官舎連有變恠使人恐怖其<lb/>
　理何由輅曰或因漢末之亂兵馬擾攘軍尸流血汚<lb/>
<pb n="KR3l0101_WYG_009-4b"/>
　染邱山故因昬夕多有恠形也明府道德高妙自天<lb/>
　祐之願安百祿以光休寵<lb/>
清河王經字君備去官還家輅與相見經曰近有一恠<lb/>
　大不喜之欲煩作卦卦成輅曰爻吉不為恠也君夜<lb/>
　在堂戸前有一流光如燕雀者入君懐中殷殷有聲<lb/>
　内神不安解衣彷徉招呼婦人覔索餘光經大笑曰<lb/>
　實如君言輅曰吉遷官之徵也頃之為江夏太守<lb/>
晉南陽趙侯<hi>一作度</hi>少好諸異術姿形悴陋長不滿數尺<lb/>
<pb n="KR3l0101_WYG_009-5a"/>
　以盆盛水閉目吹氣作禁魚龍立見侯有白米為䑕<lb/>
　所盜乃披髪持刀畫地作獄四面開門向東長嘯群<lb/>
　䑕俱到呪之曰凡非噉者過去盜者令止止者十餘<lb/>
　剖腹看臟有米在焉會徒跣湏履因仰頭微吟雙履<lb/>
　自至人有笑其形容者便佯說以酒杯向口即掩鼻<lb/>
　不脫乃稽顙謝過著地不舉永康有騎石山山上有<lb/>
　石人騎石馬侯以印指之人馬一時落首今猶在山<lb/>
　下<lb/>
<pb n="KR3l0101_WYG_009-5b"/>
潁川庾嘉德善於筮蔡之事有人失一婢庾卦云君可<lb/>
　出東陵口伺候有姓曹乘車者無問識否但就其載<lb/>
　得與不得殆一理也旦出郭果有曹郎上墓徑便升<lb/>
　車曹大駭呼生驚奔入草刺一死屍下視乃其婢也<lb/>
北海任詡字產期從軍十年乃歸臨還握粟出卜師云<lb/>
　非屋莫宿非食時莫沐詡結伴數十共行暮遇雷雨<lb/>
　不可蒙冒相與庇於巖下竊意非屋莫宿戒遂負擔<lb/>
　櫛休巖崩壓停者悉死至家妻先與外人通情謀共<lb/>
<pb n="KR3l0101_WYG_009-6a"/>
　殺之請以濕髪為識婦宵則勸詡令沐復憶非食時<lb/>
　莫沐之忌收髪而止婦慚愧負怍乃自沐焉散髪同<lb/>
　寢通者夜來不知婦人也斬首而去<lb/>
河間沐堅字壁强石勒時監作水田御下苛虐百姓怨<lb/>
　毒乃為堅形以刃矛斫刺呪令倒斃堅尋得病苦被<lb/>
　捶割於是遂殞<lb/>
晉咸寧中高陽新城叟為涇祠妖幻署置百官又以水<lb/>
　自鑒輒見所署置之人衣冠儼然百姓信惑京都翕<lb/>
<pb n="KR3l0101_WYG_009-6b"/>
　集收而斬之<lb/>
扶南國治生皆用黄金僦船東西逺近僱一斤時有不<lb/>
　至所届欲減金數舡主便作幻誑使船底砥折狀欲<lb/>
　淪滯海中進退不動衆人惶怖還請賽船合如初<lb/>
元嘉初上虞孫溪奴多諸幻伎叛入建安治中後出民<lb/>
　間破宿瘦辟遥徹腹内而令不痛治人頭風流血滂<lb/>
　沲噓之便斷瘡又即歛虎傷蛇噬煩毒隨死禁䕶皆<lb/>
　差向空長嘯則群鵲來萃夜呪蚊虻悉皆死倒至十<lb/>
<pb n="KR3l0101_WYG_009-7a"/>
　三年乃於長山為本主所得知有禁術慮必亡叛的<lb/>
　縳枷鏁極為重複少日已失所在<lb/>
永嘉陽童孫權時俗師也嘗獨乘船往建寧泊在渚次<lb/>
　宵中忽有一鬼來欲擊童童因起謂曰誰敢近陽童<lb/>
　者鬼即稽顙云實不知是陽使者童便勅使乘船船<lb/>
　飛迅駛有過猛帆至縣乃遣之<lb/>
滎陽鄭鮮之字道子為尚書左僕射女脚患攣癖就王<lb/>
　僕醫僕陽請水澆之餘澆庭中枯衰樹樹既生女脚<lb/>
<pb n="KR3l0101_WYG_009-7b"/>
　亦差<lb/>
　<lb/>
　<lb/>
　<lb/>
　<lb/>
　<lb/>
　<lb/>
　異苑卷九<lb/>
</p>
<p>
</p>
  </div>
<div>
                <head>異苑卷十</head>
    <p>
<pb n="KR3l0101_WYG_010-1a"/>
欽定四庫全書<lb/>
　異苑卷十　　　　　　　宋　劉敬叔　撰<lb/>
介子推逃禄𨼆迹抱樹燒死文公拊木哀嗟伐而製屐<lb/>
　每懐割股之功俯視其屐曰悲乎足下足下之稱將<lb/>
　起於此<lb/>
田文母嬖也五月五日生文父勑令勿舉母私舉文長<lb/>
　成童以實告之遂啟父曰不舉五月子何也父云生<lb/>
　及戸損父文曰受命於天豈受命於戸若受命於戸<lb/>
<pb n="KR3l0101_WYG_010-1b"/>
　何不高其戸誰能至其戸耶父知其賢立為嗣齊封<lb/>
　為孟嘗君俗以五月為惡月故忌<lb/>
魏安釐王觀翔鵰而樂之曰寡人得如鵰之飛視天下<lb/>
　如芥也吳客有𨼆遊者聞之作木鵰而獻之王王曰<lb/>
　此有形無用者也夫作無用之器世之奸民也召𨼆<lb/>
　游欲加刑焉𨼆游曰臣聞大王之好飛也故敢獻鵰<lb/>
　安知大王之惡此也可謂知有用之鵰鳥未悟無用<lb/>
　之鵰鳥也今臣請為大王翔之乃取而騎焉遂翻然<lb/>
<pb n="KR3l0101_WYG_010-2a"/>
　飛去莫知所之<hi>鵰亦作鵠</hi>
東陽顔烏以純孝著聞後有羣烏銜鼔集顔所居之村<lb/>
　烏口皆傷一境以為顔至孝故慈烏來萃銜鼔之興<lb/>
　欲令聾者逺聞即於鼔處置縣而名為烏傷王莽改<lb/>
　為烏孝以彰其行跡云<lb/>
孝女曹娥者㑹稽上虞人也父旴能絃歌為巫漢安帝<lb/>
　二年五月五日於縣江泝濤迎婆娑神溺死不得屍<lb/>
　骸娥年十四乃緣<hi>一作循</hi>江號哭晝夜不絶聲七日遂<lb/>
<pb n="KR3l0101_WYG_010-2b"/>
　投江而死三日後與父尸俱出至元嘉元年縣長度<lb/>
　尚改𦵏娥於江南道傍為立碑焉陳留蔡邕字伯喈<lb/>
　避難過吳讀曹娥碑文以為詩人之作無詭妄也因<lb/>
　刻石旁作黄絹㓜婦外孫虀臼八字魏武見而不能<lb/>
　了以問羣僚莫有解者有婦人浣于江渚曰第四車<lb/>
　解既而襧正平也衡即以離合義解之或謂此婦人<lb/>
　即娥靈也<lb/>
管寧字㓜安避難遼東後還汎海遭風船垂傾沒寧潛<lb/>
<pb n="KR3l0101_WYG_010-3a"/>
　思良乆曰吾嘗一朝科頭三晨晏起今天怒猥集過<lb/>
　恐在此<lb/>
魏徐邈字景山為尚書郎時禁酒而邈私飲至于沈醉<lb/>
　從事趙達問以曹事邈曰中聖人達白太祖太祖甚<lb/>
　怒渡遼鮮于輔進曰醉客謂清酒為聖人濁酒為賢<lb/>
　人邈性修慎偶醉言耳由是得免後文帝幸許昌見<lb/>
　邈問曰頗復中聖人否對曰昔子反斃于糓陽御叔<lb/>
　罰于飲酒臣嗜同二子不能自懲時復中之帝大笑<lb/>
<pb n="KR3l0101_WYG_010-3b"/>
　顧左右曰名不虛立<lb/>
賈充字公閭平陽襄陵人也妻郭氏為人㓙妬生兒犂<lb/>
　民年始三歲乳母抱之當閣犂民見充外入喜笑充<lb/>
　就乳母懐中嗚撮郭遥見謂充愛乳母即鞭殺之兒<lb/>
　恒啼泣不食他乳經日遂死郭於是終身無子<lb/>
晉司𨽻校尉高平滿奮字武秋豐肥肉潰膚裂每至暑<lb/>
　夏輙膏汗流溢其有愛妾夜取以燃照炎灼發於屋<lb/>
　表奮大惡之悉盛而埋之暨永嘉之亂奮為所燒<lb/>
<pb n="KR3l0101_WYG_010-4a"/>
　皎若燭光<lb/>
晉滕放太元初夏枕文石枕臥忽暴雨雷震其枕枕四<lb/>
　解傍人莫不怖懼而放獨自若云微覺有聲不足為<lb/>
　驚<lb/>
潯陽周虓字孟威晉寧康中鎮於巴西為苻堅所獲守<lb/>
　節不屈堅使使者廹虓清道虓躬治逵陌謂使者曰<lb/>
　煩君與語氐賊苻堅何至仰煩國士如此又潛圖襲<lb/>
　堅堅聞之曰貉子正欲覔死殺之適足成其名耳乃<lb/>
<pb n="KR3l0101_WYG_010-4b"/>
　苦加拷楚不食而卒斂已經旬堅怒猶未歇剖棺臨<lb/>
　視虓屍歘廻眸斷齒鬢髭張列睛瞳明亮廻盼矚堅<lb/>
　堅覩而喜稱乃厚加贈賻<lb/>
汝南殷陶市同縣張南宅掘地得錢百萬金千斤即以<lb/>
　還南南曰君至德感神寶為君出終不肯受陶送付<lb/>
　縣<lb/>
河内荀儒字君林乘氷省舅氏陷河而死兄倫字君文<lb/>
　求尸積日不得設祭氷側又牋與河伯投牋一宿岸<lb/>
<pb n="KR3l0101_WYG_010-5a"/>
　氷開尸手執牋浮出倫又牋謝<lb/>
蜀郡張貞行船覆溺死貞婦黄因投江就之積十四日<lb/>
　執夫手俱浮出<lb/>
順陽南鄉楊豐與息名香於田穫粟因為虎所噬香年<lb/>
　十四手無寸刃直搤虎頸豐遂得免香以誠孝至感<lb/>
　猛獸為之逡巡太守平昌孟肇之賜貸之糓旌其門<lb/>
　閭焉<lb/>
崔景賢為平昌郡守有恵民政嘗懸一蒲鞭而未嘗用<lb/>
<pb n="KR3l0101_WYG_010-5b"/>
任城王六月沈飲忽失所在人以為中酒毒而化<lb/>
東莞劉邕性嗜食瘡痂以為味似鰒魚嘗詣孟靈休靈<lb/>
　休先患炙瘡痂落在牀邕取食之靈休大驚痂未落<lb/>
　者悉裭取飴邕南康國吏二百許人不問有罪無罪<lb/>
　遞與鞭瘡痂常以給膳<lb/>
太原孫廣頭上不得有虱大者便遭朞䘮大功小則小<lb/>
　功緦服<lb/>
有人姓劉在朱方人不得共語若與之言必遭禍難或<lb/>
<pb n="KR3l0101_WYG_010-6a"/>
　本身死疾惟一士謂無此理偶值人有屯塞耳劉聞<lb/>
　之忻然而往自說被謗君能見明荅云世人雷同亦<lb/>
　何足恤須㬰火燎資蓄服玩蕩盡於是舉世號為劉<lb/>
　鵂鶹脫遇諸塗皆閉車走馬掩目奔避劉亦杜門自<lb/>
　守歲時一出則人驚散過於見鬼<lb/>
晉陵曲阿揚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>一作湯貺</hi>財數千萬三吳人多取其直為商<lb/>
　賈治生輙得倍直或行長江卒遇暴風及刼盜者若<lb/>
　投<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>錢多獲免濟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>死後先所埋金皆移去隣人陳<lb/>
<pb n="KR3l0101_WYG_010-6b"/>
　家陳嘗晨起見門外忽有百許萬鏹封題是揚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>姓<lb/>
　字然後知財物聚散必由天運乎<lb/>
　<lb/>
　<lb/>
　<lb/>
　<lb/>
　<lb/>
　異苑卷十<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷前集卷三十三</head> <lb/>
    <p>
<pb n="KR3k0023_WYG_033-1a"/>
欽定四庫全書<lb/>
　錦繡萬花谷前集卷三十三<lb/>
　　劔<lb/>
龍泉大阿工市三劒楚王使風湖子之吴見歐冶子干<lb/>
將使之為劒三枚一曰龍泉二曰太阿三曰工市楚王<lb/>
問何如風湖子對曰龍泉狀如登髙山臨深澤太阿巍<lb/>
巍翼翼如流水之波從文起至脊如珠柱文若流而不<lb/>
絶晉鄭聞之求之不得興師圍楚楚王引太阿麾之士<lb/>
<pb n="KR3k0023_WYG_033-1b"/>
卒流血千里晉鄭之頭畢白<lb/>
干將鏌邪干將吴人與歐冶子同師闔閭使造劒二枚<lb/>
一曰干將二曰鏌邪鏌邪者干將之妻名干將作劒金<lb/>
鐵之精未肯流干將夫妻乃㫁髮剪指爪投之爐中金<lb/>
鐵乃濡劒成陽曰干將隂曰鏌邪以其隂獻吴王列士<lb/>
𫝊楚王干将乃鏌邪之子也楚王夫人常夏納凉抱鐵<lb/>
柱心有所感遂孕生産一鐵楚王命鏌邪鑄此鐵為雙<lb/>
劒三年乃成一雌一雄鏌邪乃㽞雄而以其雌進楚王<lb/>
<pb n="KR3k0023_WYG_033-2a"/>
劒在匣中常鳴對曰劒有雌雄鳴者雌憶雄也王大怒<lb/>
收鏌邪殺之子乃為父殺楚王<lb/>
越王五劒越王允常聘歐冶子作五劒一曰鈍鈎二曰<lb/>
湛盧三曰豪曹四曰魚腸五曰巨闕<lb/>
許旌陽第三劒唐武勝之見雷公逐一小黄虵盤繞灘<lb/>
上以石戲投之虵鏘然有聲雷乃飛去尋視虵得一銅<lb/>
劒文曰許旌陽斬蛇第三劒<hi>廣漢記</hi>
秋水越絶書太阿劒其色如秋水<lb/>
<pb n="KR3k0023_WYG_033-2b"/>
韓楚龍淵漢文推成後漢肅宗賜韓楚龍淵賜郅壽蜀<lb/>
漢文賜陳寵濟南推成皆劒名<hi>漢𫝊</hi>
兔膽鐵鑄劒昆吴山有獸如兔食銅鐵吴國武庫中兵<lb/>
刃皆盡忽見雙兔殺之有鐵膽腎方知兵刃為兔所食<lb/>
乃鑄鐵膽為二劒雄為干將雌為鏌邪<hi>拾遺</hi>
倚天劒荆楚故事曰襄王與唐勒景差宋玉等遊於雲<lb/>
陽之臺王謂左右曰能為大言乎唐勒曰壯士怒兮絶<lb/>
天柱北斗房兮泰山夷宋玉曰方地為輿圎天為盖彎<lb/>
<pb n="KR3k0023_WYG_033-3a"/>
弓掛扶桑長劒倚天外<lb/>
管涔王五色劒晉劉曜隐管涔山閒居有二童子跪入<lb/>
曰管涔王使小臣奉謁趙皇帝獻劒一口置前再拜而<lb/>
去以燭視劒長二尺赤玉為寳銘曰神劒曜遂服之劒<lb/>
隨四時而變為五色<hi>載記本𫝊</hi>
白猿公越王問劒處女處女将見王道逢袁公曰聞子<lb/>
善劒術女子曰願試也公即以劒杖簇竹枝上頡橋委<lb/>
隨女即撓其末公操其本而刺女女因舉杖逐之袁公<lb/>
<pb n="KR3k0023_WYG_033-3b"/>
變為白猿而去<hi>吴越春秋</hi>
疥癩賔顧彦輝有東川節度㑹諸將所以佩劒號疥癩<lb/>
賔使侍左右曰生死同之違者先齒<lb/>
櫑具劒首以玉作井轆轤形上刻木作山形似蓮花初<lb/>
生未敷時雋不疑帶櫑具劒見暴勝<hi>不疑傳</hi>
詩雨餘江清風捲沙雷公躡雲捕黄蛇虵生空中如注<lb/>
矢雷公煜煜燒蛇尾或投以塊鏗有聲雷飛上天蛇入<lb/>
水水上青山如削鐵神物欲出山自裂細看兩脇生碧<lb/>
<pb n="KR3k0023_WYG_033-4a"/>
花猶是江西老蛇血蘇子得之何所為蒯緱彈鋏詠新<lb/>
詩君不見凌烟功臣長九尺腰間玉具髙柱頥<hi>坡</hi>君不<lb/>
見昆吾鐵冶飛炎烟紅光紫氣俱赫然良工鍛錬凡㡬<lb/>
年鑄作寳劒名龍泉龍泉顔色如霜雪良工咨嗟嘆奇<lb/>
絶琉璃寳匣吐蓮花錯鏤金環生明月正逢天上無風<lb/>
塵幸得用逢君子身精光黯黯青蛇色文章片片緑龜<lb/>
鱗非真結交遊俠子亦曽親近英雄人何言中道遭棄<lb/>
捐零落飄淪古獄邊雖復沉埋無所用猶能夜夜氣衝<lb/>
<pb n="KR3k0023_WYG_033-4b"/>
天<hi>唐郭元振上此武后竒之遂得擢用</hi>
　　畫<lb/>
五經三史晉顧愷之陸探㣲張僧繇北齊楊子華隋董<lb/>
仲仁辰子奇唐吴道子鄭䖍皆名畫顧陸張吴為五經<lb/>
楊鄭董辰為三史餘畫為百家<hi>名畫記</hi>
通神手開元中李思訓畫大同殿壁明皇喻之曰卿所<lb/>
畫夜聞水聲真通神佳手<hi>炙轂子</hi>
誤㸃成蠅吴曹不興誤㸃屏風因就畫為蠅孫權以手<lb/>
<pb n="KR3k0023_WYG_033-5a"/>
拂之<hi>吴志注</hi>
誤筆成牛王獻之善丹青桓温使畫扇筆誤落因就畫<lb/>
一駁牸牛甚妙<hi>晉書</hi>
龍生烟霧唐吴道子畫殿内五龍鱗石飛動毎天将大<lb/>
雨即生烟霧<hi>後畫品</hi>
六馬衮塵圖唐寧王善畫馬花萼樓壁上有六馬衮塵<lb/>
圖明皇最脊玉面花聰風鬃霧鬛纎悉備具後壁上惟<lb/>
有五馬信知神物變化<hi>異人録</hi>
<pb n="KR3k0023_WYG_033-5b"/>
㸃龍眼飛去張僧繇在金陵安樂寺畫四龍不㸃眼睛<lb/>
毎云㸃之則飛去人以為誕因㸃其二須臾電雷破壁<lb/>
二龍去<hi>名畫記</hi>
畫驢惱僧吴道子甞訪僧僧不禮遂於壁上畫驢一頭<lb/>
一夜僧房家具踏破惱亂不堪僧知是道子懇邀塗却<lb/>
畫乃已<hi>盧氏雜記</hi>
有光發屋張僧繇在江陵天星寺柏堂畫盧舍那佛像<lb/>
夜有光發寺屋壁<hi>名畫記</hi>
<pb n="KR3k0023_WYG_033-6a"/>
一揮圎光吴道子甞畫佛㽞其圎光對萬衆中舉手一<lb/>
揮圎中規觀者驚呼畫家自有法但以肩倚壁自然中<lb/>
規吴道子妙不在此<lb/>
天機所到唐王維字摩詰善畫思入神至山平水逺雲<lb/>
勢石色繪工以為天機所到也<hi>本𫝊</hi>
天趣活筆陳用之善畫宋迪謂曰汝畫信工但少天趣<lb/>
當求一敗墻張素倚之朝夕觀之既久隔素見敗墻之<lb/>
土髙平曲朽皆成山水之象心存目想髙者為山下者<lb/>
<pb n="KR3k0023_WYG_033-6b"/>
為水顯者為近晦者為逺神領意造恍然見其有人禽<lb/>
草木飛動之象則隨意命筆自然境皆天就不類人為<lb/>
是為活筆<hi>海外記</hi>
雲漢北風圖漢桓帝時劉襃畫雲漢圗見者皆熱及畫<lb/>
北風圖見者皆寒<hi>博物志</hi>
晝夜牛本朝太宗時李至獻畫牛晝則齧草欄外夜則<lb/>
歸臥欄中莫曉其理僧贊寧曰此幻藥所圖南海倭國<lb/>
有蚌淚和色著物晝見夜隱沃焦山有石磨色染物晝<lb/>
<pb n="KR3k0023_WYG_033-7a"/>
隱夜見<hi>海外記</hi>
牛鬬尾入股有蔵戴崧牛鬬與客觀旁有一牧童曰牛<lb/>
鬬力在前尾入兩股間今尾掉何也<lb/>
鳥飛頭足無兩展黄筌飛鴈頭足皆展不知飛鳥縮頭<lb/>
則展足縮足則展頭無兩展者<hi>仇池筆記</hi>
按樂圖國史補云客有以按樂圖示王維維曰此霓裳<lb/>
第三疊第一拍也客未然引工按曲乃信此好奇者為<lb/>
之曰凡畫樂工能奏一聲金石絲竹同用一字何由無<lb/>
<pb n="KR3k0023_WYG_033-7b"/>
此聲豈獨霓裳㢤霓裳曲凡十三疊前六疊無拍至第<lb/>
七疊始有拍而舞作故曰樂天詩中序擘驝初入柏中<lb/>
序即第七疊也第三疊安得有拍也即見其妄<hi>青箱雜記又見</hi>
<hi>類說</hi>
畫樂琵琶誤撥下絃相國寺髙益之畫奏樂最有意人<lb/>
多病擁琵琶者誤撥下絃衆管皆發四字琵琶四字在<lb/>
上絃此撥乃掩下誤也予以為非誤盖筦以發指為聲<lb/>
琵琶以撥過為聲此撥掩下絃則聲在上絃也亦初心<lb/>
<pb n="KR3k0023_WYG_033-8a"/>
匠如此<hi>筆談</hi>
韓幹周昉寫真郭汾陽女壻趙縱令韓幹寫真後又請<lb/>
周昉寫真二人皆有能名令公甞列二真畫於坐未定<lb/>
優劣因女趙夫人歸省問云此何人對曰趙郎也何者<lb/>
最似曰兩畫總似前畫得趙郎狀貌後畫兼移其神思<lb/>
情性笑語之姿是日定二畫之優劣<hi>畫斷</hi>
畫花在似不在似畫花趙昌意在似徐熈意不在似非<lb/>
髙於畫者不能以似不似第其髙下盖意不在似者太<lb/>
<pb n="KR3k0023_WYG_033-8b"/>
史公之於文杜陵老之於詩是也<lb/>
江都王馬江都王緒霍王元軌之子善畫鞍馬老杜詩<lb/>
云國初已來畫鞍馬神妙獨數江都王是也<hi>名畫記</hi>
包鼎虎近時名畫李成巨然山水包鼎虎趙昌花鼎宣<lb/>
州人世以畫虎為業而最為精妙<hi>歸田録</hi>
畫家百世師五代營丘李成字咸熙尤妙畫山水王朴與之善畫平<lb/>
逺寒林氣韻瀟洒古今一人真畫家百世師也昔稱王維李思訓<lb/>
之徒不可同日而語其後燕貴翟阮深許道寜輩僅得一體<hi>退朝録</hi>
<pb n="KR3k0023_WYG_033-9a"/>
本朝畫學古今第一荆浩曰山水之學吴道子為有筆<lb/>
無墨項容有墨無筆王維李思訓之流不數也其所立<lb/>
可知矣然入吾本朝如長安闗同營丘季成原范寛之<lb/>
絶藝荆浩者工不數也故本朝畫學古今第一<hi>邵氏録</hi>
周昉絶冠畫斷云周昉窮丹青之妙至畫羙人女子為<lb/>
古今絶冠<lb/>
詩筌逼真名畫評云黄筌蜀人善丹青凡所操筆皆逼<lb/>
真與其子居寳從孟㫤歸朝居寳字伯鸞善畫竹蘇易<lb/>
<pb n="KR3k0023_WYG_033-9b"/>
簡得其墨竹圖李宗諤作贊<lb/>
神彩飛動王鉷據陜州集天下良工畫壽聖寺壁為一<lb/>
時妙絶畫工凡十八人皆殺之使天下不復有此筆今<lb/>
佛母壁最奇神彩飛動鬼母瘦佛次之<hi>筆談</hi>
神氣迥出國初江南布衣徐熈偽蜀翰林待詔黄筌皆<lb/>
善畫著名筌與二子居寳惟亮皆𨽻圖畫院其後徐熈<lb/>
至京師送畫院品其畫格諸黄妙在賦色巧細不見墨<lb/>
迹但以輕色染成徐熈以墨筆畫之殊草草略施丹粉<lb/>
<pb n="KR3k0023_WYG_033-10a"/>
神氣逈出别有飛動之意筌惡其軋已言其畫麤惡不<lb/>
入格罷之熈之子乃效諸黄格更不用墨直以彩色圖<lb/>
之謂之没骨圖工與諸黄不相上下筌等不復瑕疵遂<lb/>
得齒院品然其氣韻皆不及熈逺甚<hi>湘山野録</hi>
不以細碎為工翠㣲堂記云落筆之際未甞以傅色暈<lb/>
淡細碎為工<lb/>
不為彩色所隱蜀有趙昌善畫花每晨露遶欄諦玩手<lb/>
中調色寫之自號寫生趙昌人謂趙畫染成驗之者以<lb/>
<pb n="KR3k0023_WYG_033-10b"/>
手捫摸不為彩色所隱者乃真也<hi>東齋記事</hi>
正午牡丹歐公得一古畫牡丹下有猫吴正肅公一見<lb/>
曰此正午牡丹也其花披哆而色燥此日中時花也猫<lb/>
眼朝暮不同黑晴如線正午猫眼也<hi>歸田録</hi>
蛺蝶圖名畫記云嗣滕王湛然善畫蝴蝶王建宫詞云<lb/>
𫝊得滕王峽蝶圗是也<lb/>
寒具油桓𤣥好蓄法書名畫客至甞出觀客食寒具而<lb/>
油汙其畫後遂不設寒具<hi>寒具今油餅也劉禹錫佳話</hi>
<pb n="KR3k0023_WYG_033-11a"/>
永寧里王涯破垣唐王涯居永寧里蓄名書畫以金玉<lb/>
為匳軸鑿垣貯之重複固祕及被誅為人破垣剔取金<lb/>
玉而弃書畫於道<lb/>
酒醒畫於地蜀有孫大古善畫山水又有李懐衮雖夜<lb/>
中酒醒睡覺得意時急起畫於地遲明冩之則優於平<lb/>
居所畫也<hi>東齋記事</hi>
僧擇仁畫松永嘉僧擇仁畫松一日夢看四百條龍自<lb/>
是臻於神每醉揮墨醒後乃補之形狀極於奇恠常醉<lb/>
<pb n="KR3k0023_WYG_033-11b"/>
永嘉市顧竹壁取拭盤布濡黑灑其上來日少増修為<lb/>
狂根枯枿人伏其神<hi>筆談</hi>
以小為大畫牛虎皆畫毛惟馬不畫毛予以問畫工不<lb/>
能對大凡畫以大為小所以毛細不可畫牛虎雖是以<lb/>
大為小但牛虎深毛馬淺毛理須有别故名為小牛小<lb/>
虎約略拂拭自有神觀若畫馬如牛虎之大理當畫毛<lb/>
盖見小馬無毛遂亦不比庸人襲迹非可與論理也<hi>筆談</hi>
以大觀小李成畫山上亭館及樓塔之類皆仰畫飛簷<lb/>
<pb n="KR3k0023_WYG_033-12a"/>
其說以謂自下望上如人平地望塔簷間見其榱桷此<lb/>
謬論也大都山水之法盖以大觀小如人觀假山以上<lb/>
望下只合見一重山又如屋舍不應中庭及後巷李君<lb/>
不知以大觀小之法折髙折逺自有妙理豈在掀屋角<lb/>
也<lb/>
韋偃朱景𤣥畫斷云韋偃伯父工龍馬父鸞工山水松<lb/>
石偃又工仙僧老松異石人知其善畫馬不知松石更<lb/>
工<lb/>
<pb n="KR3k0023_WYG_033-12b"/>
黄梅出山圖黄梅出山圖王維所畫黄梅曹溪二人氣<lb/>
韻神檢皆如其人王仲圭最愛之<lb/>
雪裏芭蕉王維畫物多不問四時如畫花徃徃以桃杏<lb/>
芙蓉蓮花同畫一景畫袁安卧雪圖有雪中芭蕉<hi>畫評</hi>
仲由木劒昭君帷㡌吴道子畫仲由戴木劒閻令公畫<lb/>
昭君著帷帽殊不知木劒創於晉代帷帽興於本朝舉<lb/>
此凡例亦畫之病也<hi>名畫記</hi>
佛光風不可動今畫工畫佛光有圎匾如扇者謂身側<lb/>
<pb n="KR3k0023_WYG_033-13a"/>
則光側此大謬也渠但見雕木佛耳不知此光常圎又<lb/>
有畫行佛光尾向後謂之順風光此又謬也佛光乃定<lb/>
果之光雖刼風不可動豈常風能搖哉<hi>筆談</hi>上古之畫迹<lb/>
簡而意淡顧陸之流是也中古之畫細宻而精㣲展鄭<lb/>
之流是也吴𤣥縱以恠石崩灘山水之變始於道𤣥成<lb/>
於李思訓父子樹石之狀妙於韋偃窮於張通又若王<lb/>
右丞之深重楊僕射之竒贍王宰之巧宻劉商之取象<lb/>
<hi>名畫記</hi>
<pb n="KR3k0023_WYG_033-13b"/>
董羽董羽江左人善畫水太宗作端拱樓命羽四壁畫<lb/>
龍水羽極其精思半年而畢意望恩賞太宗與宫嬪登<lb/>
樓皇子幼遙見畫壁驚亟令圬墁之卒不獲賞<lb/>
無古人格致近者名畫趙昌花寫生逼真筆法較俗無<lb/>
古人格致然時亦未有其比昌毎題其畫末曰劒南樵<lb/>
叟<hi>歸田録</hi>蜀有趙昌善畫花毎晨露遶欄諦玩手中調<lb/>
色寫之自號寫生趙昌人謂趙畫染成驗之者以手捫<lb/>
摸不為采色所隱者乃真也<hi>東齋記事</hi>
<pb n="KR3k0023_WYG_033-14a"/>
東丹王贊華契丹阿寳機以長子突欲為東丹王後奔<lb/>
于唐明宗賜其姓更名贊華　圖畫見聞志云東丹王善<lb/>
畫人物鞍馬而馬尚豐肥筆乏壯氣<lb/>
不㸃眼顧長康毎畫人數年不㸃眼人問之答曰四體<lb/>
妍媸本無妙處𫝊神寫照正在阿堵中<lb/>
癡絶顧愷之小字虎頭以一厨畫寄桓𤣥悉糊題之𤣥<lb/>
乃發而取之好脩理而還之愷之見封題如初直云妙<lb/>
畫通神變化而去𤣥云顧長康有三絶文絶畫絶癡絶<lb/>
<pb n="KR3k0023_WYG_033-14b"/>
畫獅子愈瘧建康有陸溉患瘧醫療無效有顧光實能<lb/>
畫遂命筆畫一獅子令於外榜之謂陸曰可䖍心祈禱<lb/>
當有驗如言中夜聞户外有窸窣之聲明日看獅子口<lb/>
臆有血淋<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>溉病乃愈<hi>窮怪録</hi>
生枝枯枝唐張藻善畫甞以手握雙筆一時齊下一為<lb/>
生枝一為枯枝生枝則潤含春澤枯枝則乾裂秋風<hi>畫斷</hi>
朱繇畫唐末朱繇善畫世所收吴道子畫多朱繇筆也<lb/>
八景本朝度支員外郎宋廸工畫其得意處有平沙落<lb/>
<pb n="KR3k0023_WYG_033-15a"/>
鴈逺浦歸㠶山市晴嵐江天暮雪洞庭秋月瀟湘夜雨<lb/>
煙寺晩鍾漁村落照<hi>墨客揮犀</hi>
時稱第一名畫評曰李成營丘人能畫山林時稱第一<lb/>
山谷云郭熈因為蘓才翁家摹六幅李成驟雨從此筆<lb/>
墨大進<lb/>
工畫寒林郭熈河陽人熈寧初為御史院藝字工畫山<lb/>
水寒林<hi>郭若虛見聞志</hi>
尤工小景恵崇建陽人工畫鵝鴈鷗鷺尤工小景煙汀<lb/>
<pb n="KR3k0023_WYG_033-15b"/>
霧渚虛曠之象<lb/>
神明殊勝顧長康圖裴楷後於頰上加三毛覺神明殊<lb/>
勝<hi>本𫝊</hi>
藏秘閣之畫淳化元年太宗出古畫蔵之閣上有顧愷<lb/>
之畫王維像韓幹馬薛稷鶴戴崧牛又近代東丹王李<lb/>
賛華千角鹿蜀黄筌白兎皆一時之妙也東丹王契丹<lb/>
人名托雲<hi>蓬山志</hi>
畫塑一法古畫塑一法楊恵之與吴道子同師張僧繇<lb/>
<pb n="KR3k0023_WYG_033-16a"/>
學畫恵之見道子筆法已至不服居其次乃去學塑亦<lb/>
為古今第一<hi>邵氏録</hi>
詩堂上不合生楓樹恠底江山起烟霧聞君掃却赤縣<lb/>
圖乗興遣畫滄洲趣畫師亦無數好手不可遇對此融<lb/>
心神令君重毫素豈但祁岳與鄭䖍筆跡逺過楊契丹<lb/>
得非𤣥圃裂無乃瀟湘飜悄然坐我天姥下耳邊已似<lb/>
聞清猿反思前夜風雨急乃是滿城鬼神入元氣淋漓<lb/>
障猶濕真宰上訴天應泣野亭春還雜花逺漁翁暝踏<lb/>
<pb n="KR3k0023_WYG_033-16b"/>
孤舟立滄浪水深青溟闊欹岸側島秋毫末不見湘妃<lb/>
鼓瑟時至今斑竹臨江活劉侯天機精愛畫入骨髓自<lb/>
有兩兒郎揮灑亦莫比大兒聰明到能添老樹巔崖裏<lb/>
小兒心孔開貌得山僧及童子若耶溪雲門寺吾獨胡<lb/>
為在泥滓青鞋布襪從此始<hi>老杜出水障歌</hi>十日畫一水五日<lb/>
畫一石能事不受相促逼王宰始肯㽞真跡壯哉崑崙<lb/>
方丈圖掛君髙堂之素壁巴陵洞庭日本東赤岸水與<lb/>
銀河通中有雲氣隨飛龍漁人舟子入浦漵山水盡亞<lb/>
<pb n="KR3k0023_WYG_033-17a"/>
洪濤風尤工逺勢古莫比咫尺應須論萬里焉得并州<lb/>
快剪刀剪取吴松半江水<hi>老杜題王宰山水圖歌</hi>老夫清晨梳白<lb/>
頭𤣥都道士來相訪握髮呼兒延入户手提新畫青松<lb/>
障障子松林静杳冥慿軒忽若無丹青隂崖却承霜雪<lb/>
榦偃盖反走虬龍形老夫平生好奇古對此興與精靈<lb/>
聚已知仙客意相親更覺良工心獨苦松下丈人巾屨<lb/>
同偶坐自是商山翁悵望聊歌紫芝曲時危慘淡來悲<lb/>
風<hi>題李尊師松</hi>天下㡬人畫古松畢宏已老韋偃少絶筆長<lb/>
<pb n="KR3k0023_WYG_033-17b"/>
風起纎末滿堂動色嗟神妙兩株慘裂苔蘚皮屈鐵交<lb/>
錯回髙枝白摧朽骨龍虎死黒入太隂雷雨垂松根胡<lb/>
僧憩寂寞龎眉皓首無住著偏袒右肩露雙脚葉裏松<lb/>
子僧前落韋侯韋侯數相見我有一匹好素絹重之不<lb/>
减錦繡段已今拂拭光凌亂請公放筆為直幹<hi>老杜韋偃雙松</hi>
<hi>歌</hi>楚公畫鷹鷹戴角殺氣森森到幽朔觀者貪愁掣臂<lb/>
飛畫工不是無心學此鷹寫真在左綿却嗟真骨遂虚<lb/>
𫝊梁間燕雀休驚怕亦未摶空上九天<hi>杜題姜楚公鷹</hi>髙堂見<lb/>
<pb n="KR3k0023_WYG_033-18a"/>
老鶻颯爽動秋骨初驚無拘攣何得立突兀乃知畫師<lb/>
妙巧刮造化窟寫此神俊姿充君眼中物烏鵲滿樛枝<lb/>
軒然恐其出側腦看青霄寧為衆禽没長翮如刀劒人<lb/>
寰可超越乾坤空峥嶸粉墨且蕭瑟緬思雲沙際自有<lb/>
烟霧質吾今意何傷顧步獨紆鬱<hi>杜甫畫鶻行</hi>素練風霜起<lb/>
蒼鷹畫不殊<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>身思狡兔側目似愁胡絛鏃光堪摘軒<lb/>
楹勢可呼何當擊凡鳥毛血灑平蕪<hi>杜詠鷹</hi>鄭公粉繪隨<lb/>
長夜曹霸丹青已白頭天下何曾有山水人間不解重<lb/>
<pb n="KR3k0023_WYG_033-18b"/>
驊騮<hi>老杜</hi>往時李成寫驟雨萬里古色毫端聚人行深蔵<lb/>
鳥不度便覺非復鵝溪素龍眠老腕作陽闗比風低草<lb/>
雪埋山行人客子兩愁絶未信蒲萄能解顔<hi>李彭</hi>五日十<lb/>
日一水石此言雖工盖其跡請看天地開闢初煉就日<lb/>
魂鎔月魄貴人費盡數寸管中有江湖萬里客<hi>徐師川</hi>世<lb/>
人只數曹将軍誰知虎頭非癡人腰間大羽何足道頰<lb/>
上三毛自有神平生狎侮諸公子戲著幼輿巖石裏故<lb/>
教世世作黄冠布襪青鞋弄雲水<hi>坡贈善畫李道士</hi>論畫以形<lb/>
<pb n="KR3k0023_WYG_033-19a"/>
似見與兒童隣賦詩必此詩定知非詩人詩畫本一律<lb/>
天工與清新邊鸞雀寫生趙昌花𫝊神如何此兩幅疎<lb/>
淡含精匀誰言一㸃紅解寄無邊春　瘦竹如幽人幽花<lb/>
如處女似昂枝上雀搖蕩花間雨若人㽞天巧春色入<lb/>
毫楮懸知君能詩寄聲求妙語<hi>並坡與王簿書</hi>天容玉色誰敢<lb/>
畫老師古寺晝閒房夢中神授心有得覺來信手筆已<lb/>
忘幅巾常服儼不動孤臣入門涕自滂元老侑坐鬚<lb/>
眉古虎臣侍立冠劒長平生慣寫龍鳯質肯顧草間猿<lb/>
<pb n="KR3k0023_WYG_033-19b"/>
與麞都門踏破鐵門限黄金白璧空堆牀邇來摹寫亦<lb/>
知我謂是先帝白髮郎<hi>坡贈寫御容僧</hi>貴人多金身復閒争買<lb/>
書寫不計錢已将鐵石充逸才更補朱繇為道𤣥煙薫<lb/>
屋滿装玉軸鹿皮蒼璧知誰賢吴生冩佛本神授夢中<lb/>
㓜化飛空仙覺來落筆不輕意神妙獨到秋毫巔我昔<lb/>
長安見此畫嘆惜至寳空澘然素絲斷續不忍看已作<lb/>
蝴蝶飛聮翩志公彷彿見刀尺脩羅天女由媸妍如觀<lb/>
老杜飛鳥句脫字欲補知無縁貴人一見空羞怍錦嚢<lb/>
<pb n="KR3k0023_WYG_033-20a"/>
千紙何足捐不須更用博麻縷付與一炬隨飛煙<hi>坡旻畫</hi>
玉堂晝掩春日閒中有郭熈畫春山鳴鳩乳燕初睡起<lb/>
白波青嶂非人間離離短幅開平逺漠漠踈林寄秋晚<lb/>
却似江南送客時中流回頭望平巘伊川佚老鬢如霜<lb/>
卧看秋山思洛陽為君紙尾作行草炯如嵩落浮秋光<lb/>
我從公逰如一日不覺青山映黄髮為畫龍門八節灘<lb/>
待向伊川買泉石<hi>東坡題文潞公跋郭熈畫</hi>
畫馬詩將軍魏武之子孫於今為庶為清門英雄割據<lb/>
<pb n="KR3k0023_WYG_033-20b"/>
雖已矣文彩風流今尚存學書初學衛夫人但恨無過<lb/>
王右軍丹青不知老将至富貴於我如浮雲開元年中<lb/>
常引見承恩數上南薫殿凌煙功臣少顔色將軍下筆<lb/>
開生面良相頭上進賢冠猛將腰間大羽箭褒公岳公<lb/>
毛髮動英姿颯爽來酣戰先帝天馬玉花驄畫工如山<lb/>
貌不同是日牽來赤墀下迴立閶闔生長風詔謂將軍<lb/>
拂捐素意匠慘澹經營中斯須九重真龍出一洗萬古<lb/>
凡馬空玉花却在御榻上榻上庭前屹相向至尊含笑<lb/>
<pb n="KR3k0023_WYG_033-21a"/>
催賜金圉人太僕皆惆悵弟子韓幹早入室亦能畫馬<lb/>
窮殊相幹惟畫肉不畫骨忍使驊騮氣凋喪將軍盡善<lb/>
盖有神必逢佳士亦寫真即令漂泊干戈際屢貌尋常<lb/>
行路人途窮反遭俗眼白世上未有如公貧但看古來<lb/>
盛名下終日坎壈纒其身<hi>杜丹青引</hi>國初已來畫鞍馬神妙<lb/>
獨數江都王將軍得名三十載人間又見真乗黄曽貌<lb/>
先帝照夜白龍池十日飛霹靂内府殷紅馬腦盤媫妤<lb/>
𫝊詔才人索盌賜将軍拜舞歸輕紈細綺相追隨貴戚<lb/>
<pb n="KR3k0023_WYG_033-21b"/>
權門得筆跡始覺屏障生光輝昔日太宗拳毛騧近時<lb/>
郭家獅子花今之新圖有二馬復令識者久嘆嗟此皆<lb/>
騎戰一敵萬縞素漠漠開風沙其餘七匹亦殊絶迴若<lb/>
寒空動煙雪霜蹄蹴踏長楸間馬官厮飬森成列可憐<lb/>
九馬争神駿顧視清髙氣深穩借問苦心愛者誰後有<lb/>
韋諷前支遁憶昔巡幸新豐宫翠華拂天來向東騰驤<lb/>
磊落三萬匹皆與此圖筋骨同自從獻寳朝河宗無復<lb/>
射蛟江水中君不見金粟堆前松柏裏龍媒去盡鳥呼<lb/>
<pb n="KR3k0023_WYG_033-22a"/>
風　韋侯别我有所適知我憐君畫無敵戯拈秃筆掃驊<lb/>
騮歘見麒麟出東壁一匹齕草一匹嘶坐看千里當霜<lb/>
蹄時危安得真致此與人同生亦同死<hi>韋偃畫馬歌老杜</hi>南山之<lb/>
下汧渭之間想見開元天寳年八坊分屯隘秦川四十萬<lb/>
匹如雲煙騅駓駰駱驪驊騮白魚赤兔騂皇翰龍顱鳯<lb/>
頸獰且妍奇姿逸徳穩且頑碧眼胡兒手足鮮嵗時剪<lb/>
刷供帝閑柘袍臨池侍三千紅粧照日光流淵樓下玉<lb/>
螭吐清寒往來蹴踏生飛湍衆工舐筆和朱鈆先生曹<lb/>
<pb n="KR3k0023_WYG_033-22b"/>
霸弟子韓廐馬多肉尻脽圎肉中畫骨誇尤難金羈玉<lb/>
勒緑羅鞍鞭箠刻烙傷天全不知此圖近自然平沙細<lb/>
草荒芊綿驚鴻駭兔争後先王良挾策飛上天何必俯<lb/>
首服短轅<hi>坡書韓幹牧馬圖</hi>潭潭古屋雲幙垂省中書字如亂<lb/>
絲忽見伯時畫天馬朔風胡沙生落錐天馬西來從西<lb/>
極勢與落日争分馳龍膺豹股頭八尺奮迅不受人間<lb/>
羈元狩虎脊聊可支開元玉花何足奇伯時有道真吏<lb/>
隱飲啄不羡山梁雌丹青㺯筆聊爾耳意在萬里誰知<lb/>
<pb n="KR3k0023_WYG_033-23a"/>
之幹惟畫肉不畫骨而况失實空餘皮煩君巧脫腹中<lb/>
事妙語欲遣黄泉知君不見韓生自言其所學廐馬萬<lb/>
匹皆吾師<hi>坡詩詠李伯時所蔵韓馬</hi>儀鸞供帳饕蝨行翰林濕薪爆<lb/>
竹聲風簾官燭淚縱横木穿石盤未渠透坐<graphic n="KR1141" url="https://raw.githubusercontent.com/kanripo/KR-Gaiji/master/images/KR1141.png" mimeType="image/png"/>不遨令<lb/>
人瘦貧馬伯藖逢一豆眼明見此玉花驄徑自著鞭隨<lb/>
詩翁城西野桃尋小紅<hi>山谷試院觀李伯時畫馬</hi>少年鞍馬勒逺行<lb/>
卧聞齕草追風聲見此忽思短䇿横十年髀肉磨欲透<lb/>
那更陪君作詩痩不如芋魁歸飯豆門前欲嘶御史驄<lb/>
<pb n="KR3k0023_WYG_033-23b"/>
論詔三日休老翁羡君懐中雙橘紅<hi>坡和山谷畫馬</hi>山西戰馬<lb/>
饑無肉夜嚼長稭如嚼竹蹻間三丈是徐行不是天山<lb/>
有坑谷豈知廐馬好頭赤立仗歸來卧斜日莫教優孟<lb/>
小𦵏地厚衣薪槱入桐厯<hi>坡詩好頭赤</hi>赤髯碧眼老鮮卑回<lb/>
䇿如縈獨善騎赭白紫騮俱絶世馬中岳湛有妍姿<hi>坡二</hi>
<hi>馬</hi>神工妙技帝所収江都曹韓迹莫㽞人間畫馬惟韋<lb/>
侯當年誰為掃驊騮至今霜蹄踏長楸圉人困卧沙隴<lb/>
頭沙苑茫茫蒺䔧秋風騣霧鬛寒颼颼龍種尚有駑駘<lb/>
<pb n="KR3k0023_WYG_033-24a"/>
遊長稭短豆豈我羞八鸞六轡非馬謀古來西山與東<lb/>
丘<hi>坡詠偃牧馬圖</hi>于闐花驄龍八尺看雲不受絡頭絲西河驄<lb/>
作蒲萄錦雙瞳夾鏡耳卓錐長楸前日試天步知有四<lb/>
極無由馳李侯一顧嘆絶足領略古法生新奇一日真<lb/>
龍入圖畫在坰羣雄望風雌曹霸弟子沙苑丞喜作肥<lb/>
馬人笑之李侯論幹獨不爾妙畫不相遺毛皮况我平<lb/>
生賞神駿僧中元是道林師<hi>山谷</hi>李侯畫骨不畫肉筆下<lb/>
馬生如破竹秦駒雖入天仗圖猶恐真龍在空谷精神<lb/>
<pb n="KR3k0023_WYG_033-24b"/>
權奇汗溝赤有頭赤馬能逐日安得身為漢都䕶三十<lb/>
六城看厯厯<hi>山谷詩</hi>
　<lb/>
　<lb/>
　<lb/>
　<lb/>
　<lb/>
　錦繡萬花谷前集卷三十三<lb/>
</p>
<p>
</p>
  </div>
</body>
</text>
</TEI>
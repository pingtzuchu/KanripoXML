<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷前集卷十六</head> <lb/>
    <p>
<pb n="KR3k0023_WYG_016-1a"/>
欽定四庫全書<lb/>
　錦繡萬花谷前集卷十六<lb/>
　　父子<lb/>
侍寢問安文王有疾武王不說冠帶而養文王一飯武<lb/>
王亦一飯文王再飯武王亦再飯文王為世子朝于王<lb/>
季日三鷄初鳴而至寢門問内竪曰安否何如竪曰安<lb/>
文王喜及日中又至亦如之及暮又至其有不安内竪<lb/>
以告文王文王色憂<lb/>
<pb n="KR3k0023_WYG_016-1b"/>
南山橋梓伯禽與康叔見周公三見三笞之二子乃問<lb/>
商子商子曰南山之陽有木名橋南山之陰有木名梓<lb/>
何不往觀之二子往見橋木髙而仰梓木實而俯還告<lb/>
商子商子曰橋者父道也梓者子道也<hi>尚書大傳</hi>
曾子耘𤓰曽晳今曽子耘瓜誤傷其根曽晳怒撃其首<lb/>
曽子仆地有頃乃蘇孔子聞之謂弟子曰參來勿内也<lb/>
昔瞽瞍有子曰舜瞽瞍使之未嘗不往欲殺之未嘗可<lb/>
得小杖則受大杖則逃不陷父於不義也<hi>家語</hi>
<pb n="KR3k0023_WYG_016-2a"/>
膝上王文度晉王述字懷祖子坦之字文度為桓温長<lb/>
史温欲為子求婚於述坦之還家省父而述愛坦之雖<lb/>
長大猶置膝上坦之因言温意述大怒遂排下曰汝竟<lb/>
癡耶<hi>述傳</hi>
老萊兒啼老萊子事二親行年七十作嬰孩自娯着五<lb/>
色綵衣取漿上堂跌仆因臥地為小兒啼<hi>列女傳</hi>
炊飯成糜陳太丘有子元方季方有客詣太丘談鋒甚<lb/>
敵太丘令二子炊飯延客二子委甑竊聽客語飯落釡<lb/>
<pb n="KR3k0023_WYG_016-2b"/>
成糜而進客去太丘責之二子言其故且誦客語無遺<lb/>
太丘曰但糜自可何必飯<hi>商芸小說</hi>
循陔束晳補亡詩曰南陔孝子相戒以養也循彼南陔<lb/>
言採其蘭眷戀庭闈心不遑安<hi>選詩</hi>
風月景山水謝莊生五子颺朏顥崧淪謂莊名子以風<lb/>
月景山水<hi>南史</hi>
羲之生五子王羲之有子七人其知名者五人曰𤣥之<lb/>
凝之徽之操之獻之孟郊詩曰羲之生五子羲之又有<lb/>
<pb n="KR3k0023_WYG_016-3a"/>
之<lb/>
踐霜挽車伯竒尹吉甫之子吉甫惑於後妻虐伯竒無<lb/>
衣無履而使踐霜挽車伯竒順父之今不敢有辭<lb/>
發假收嚴唐楊惟直名四子發假收嚴發以春為義假<lb/>
以夏為義收以秋為義嚴以冬為義收大拜發至丞郎<lb/>
阿戎王渾子戎㓜爽阮籍謂渾曰戎清爽非卿倫也與<lb/>
卿言不如與阿戎談<hi>晉書</hi>
屏風隔坐呉紀亮為尚書令子隲為中書令每朝㑹詔<lb/>
<pb n="KR3k0023_WYG_016-3b"/>
以御屏風隔坐<lb/>
犢子破車石季龍少時數彈人石勒白母欲殺之母曰<lb/>
快牛為犢子時多能破車汝當小忍之勒乃止<hi>晉書載記</hi>
睡不聽父言漢陳萬年子咸數言事譏刺近臣萬年病召<lb/>
咸戒牀下語至半夜咸睡頭觸屏風萬年大怒曰乃公<lb/>
敎戒汝汝反不聽吾言何也咸曰且曉所言大要教咸<lb/>
諂也萬年乃不復言<hi>咸傳</hi>
過五男十日飲漢陸賈有五男賣槖中金分其子二百<lb/>
<pb n="KR3k0023_WYG_016-4a"/>
金令為生產賈常乘安車侍者十餘寳劍直百金謂其<lb/>
子曰與汝約過汝汝給人馬酒食十日更所死之家得<lb/>
劍<hi>賈傳</hi>
雙珠出老蚌韋康元將弟誕仲將孔融與其父書曰前<lb/>
日元將來淵才亮茂雅度𢎞毅偉世之器也昨日仲將<lb/>
來文敏篤誠保家之主也不意雙珠近出老蚌<hi>後漢</hi>
父子骨滲血梁武帝第二子綜封豫章王初母呉淑媛<lb/>
在齊東昏侯宫及幸武帝七月而生綜宫中多疑之及<lb/>
<pb n="KR3k0023_WYG_016-4b"/>
綜年十四常夢一少年肥壯自挈其首對綜非一問母<lb/>
母問夢中形狀類東昏因宻報之勿泄綜遂於别室祠<lb/>
齋廟然猶無以自信聞俗說以生者血瀝死者骨滲即<lb/>
為父子綜私發東昏墓出其骨瀝血試之既驗在西州<lb/>
生次男月餘潜殺之既瘞發其骨又試之<hi>南史</hi>
父胔滲子血唐王少𤣥父死兵遺腹生十歲問父所在<lb/>
母以告即哀泣求尸時野中白骨覆壓或曰以子血潰<lb/>
而滲者父胔也少𤣥鑱膚閱旬而獲<hi>本傳</hi>
<pb n="KR3k0023_WYG_016-5a"/>
好消息惡消息唐崔𤣥暉為軍校員外郎母盧氏戎之<lb/>
曰吾見辛𤣥馭云兒子從官者聞有人來云貧乏不能<lb/>
自存此是好消息若聞貲貨充足衣馬輕肥此是惡消<lb/>
息吾重此言汝今坐食俸祿若不能忠清何以戴天履<lb/>
地特加修潔勿累吾此意也<hi>職官分紀</hi>
盜酒不拜孔文舉有二子大十歲小五歲晝日父眠小<lb/>
者牀頭盗酒飲之大兒謂曰何以不拜小者答曰偷何<lb/>
行禮此言小而善言語也<hi>世說</hi>
<pb n="KR3k0023_WYG_016-5b"/>
添丁盧仝生子名曰添丁欲為國持役也<lb/>
見白雲思親唐狄仁傑授幷州司法㕘軍親在河陽仁<lb/>
傑登太行山反顧見白雲孤飛謂左右曰吾親舎其下顧<lb/>
望久之雲移乃去<lb/>
九子母丈夫錢穆父生九子東坡以九子母丈夫目之<lb/>
<hi>本𫝊</hi>
同桓𫝊王荆公及子雱同修經義經成加荆公左僕射<lb/>
雱龍圖直學士同日受命元絳賀詩曰陳前輿服同桓<lb/>
<pb n="KR3k0023_WYG_016-6a"/>
𫝊拜後金珠有魯公<hi>東軒筆録</hi>
三子列侍陳省華蜀人三子堯叟堯佐堯咨皆進士及<lb/>
第而伯仲為天下第一晩年與燕國夫人馮氏俱康寧<lb/>
堯叟知樞密院次子直史館少子知制誥每對客三子<lb/>
列侍客不自安省華曰學士列侍常也士夫以為榮<hi>渑水</hi>
<hi>燕談</hi>
宰相侍立本朝王溥拜相年三十二其父祚累遷防禦<lb/>
使每見客溥常朝服侍立客不安求去祚曰學生勞賢<lb/>
<pb n="KR3k0023_WYG_016-6b"/>
者起避耶<hi>廬陵歸田録</hi>
手植三槐于庭王晉公祜太祖朝為知制誥使魏州<lb/>
太祖曰使還與卿王溥官職時王溥為相也使還帝怒<lb/>
安置華州七年不召初祜赴貶時親朋送祜曰意公作<lb/>
王溥官職矣祜笑曰某不做兒子二郎必做二郎者文<lb/>
正公旦也祜手植三槐于庭曰吾子孫必有為三公者<lb/>
已而果然天下謂之三槐王氏<hi>邵氏錄</hi>
索杖欲撻韓忠獻公億教子嚴肅知毫州第二子舎人<lb/>
<pb n="KR3k0023_WYG_016-7a"/>
自京西倅謁告省覲康公與右相及姪宗彦皆中甲科<lb/>
歸公喜置酒召僚屬之親厚者俾諸子坐於隅惟持國<lb/>
多深思知必有義方之訓托疾不赴坐中忽云二郎吾<lb/>
聞西京有疑獄奏讞者其詳云何舎人思之未得已訶<lb/>
之再問未能對遂推案索杖大罵曰汝食朝廷爵祿倅<lb/>
貳一府事無巨細皆當究心大辟奏案尚不能記則細<lb/>
務可知必欲撻之衆賓力解方已諸子股栗家法之嚴<lb/>
如此所以多賢子孫也<hi>蘇氏談訓</hi>
<pb n="KR3k0023_WYG_016-7b"/>
郎罷囝閩人呼子為囝謂父為郎罷顧况有詩述之青<lb/>
箱雜記故山谷有詩送秦覯少章從東坡學云斑衣兒<lb/>
啼真自樂從師學道也不惡但得新年勝舊年即如常<lb/>
在郎罷前<hi>黄集</hi>
賢愚繫於汝邵堯夫四十餘始娶生男有詩曰我今行<lb/>
年四十五生男方始為人父鞠育教誨誠在我夀夭賢<lb/>
愚繋於汝我若夀年七十歲眼前見汝二十五我欲願<lb/>
汝成大賢未知天意肯從否<hi>聞見録</hi>
<pb n="KR3k0023_WYG_016-8a"/>
八龍國朝韓億忠獻公八子曰綱綜絳繹緯縝維緬多<lb/>
為聞人絳縝皆為宰相維為門下侍郎以比荀氏八龍<lb/>
<hi>黄詩注</hi>
窮達有命唐介一日自政府歸語諸子曰吾備位政府<lb/>
知無不言桃李固未嘗與汝等栽培而荆棘則甚多矣<lb/>
然汝等窮達莫不有命惟自勉而已<hi>湘山野録</hi>
守鳴蟬賦予起作賦草他兒一視而過獨小子棐守之<lb/>
不去此兒必能為吾此賦因以予之<hi>歐集棐字叔弼</hi>
<pb n="KR3k0023_WYG_016-8b"/>
長頭峙玉東坡中子迨生三年不能行請辯才師為落<lb/>
髪摩頂祝之不數日能行坡有詩云我有長頭兒角頰<lb/>
峙犀玉四歲不知行抱負煩背腹師來為摩頂起走趂<lb/>
奔鹿<lb/>
虎兒詩蘇子由己卯生坡嘗號為卯君生子名虎兒坡<lb/>
有詩云舊聞老蚌生明珠未省老兎生於莵老兔自謂<lb/>
月中物不騎快馬騎蟾蜍蟾蜍爬沙不肯行坐令青衫<lb/>
垂白鬚於菟駿猛不類渠指揮黄熊駕墨貙丹沙紫麝<lb/>
<pb n="KR3k0023_WYG_016-9a"/>
不用塗眼前百歩走妖狐妖狐莫誇智有餘不勞揺牙<lb/>
咀爾徒<lb/>
　　母子<lb/>
啓母化為石禹治水通轘轅山化為熊謂塗山氏女曰<lb/>
欲餉必聞鼔聲乃來禹排石誤中鼓塗山氏往見禹方<lb/>
作熊慙而去至嵩山下化為石方孕啓禹曰歸我子石<lb/>
破北方而啓生<hi>武帝紀注</hi>
伊尹母化為枯桑伊尹母方孕行汲化為枯桑其夫㝷<lb/>
<pb n="KR3k0023_WYG_016-9b"/>
至水濱見桑穴中有兒乃收養之<hi>尚書大𫝊</hi>
搤臂呼參曽參出薪于野有客至其家欲去其母曰願<lb/>
留參方到即以左手搤右臂臂痛參即馳至問母曰臂<lb/>
何故痛母曰今者客至搤吾臂呼汝耶<hi>論衡</hi>
三釡曽子再仕而心再化曰吾及親仕三釡而心樂後<lb/>
仕三千鍾而不汨吾心悲<hi>莊子</hi>
斷機孟軻母三徙既居孟子學而歸母問學所至孟子曰<lb/>
自若也孟母以刀斷機曰子之廢學若吾斷機孟子懼<lb/>
<pb n="KR3k0023_WYG_016-10a"/>
勤學不息遂成名儒<lb/>
倚門王孫賈之母謂賈曰汝朝出而晩來則吾倚門而<lb/>
望汝暮出而不還則吾倚閭而望<hi>戰國䇿</hi>
織屢漢翟方進年十二三失父為太守府小吏因病歸<lb/>
家辭其後母欲西至京師授經母憐其㓜隨至長安織<lb/>
屢以給方進後十餘年至宰相母尚在<lb/>
分椹後漢蔡順當王莽末大荒順拾椹以異器盛之赤<lb/>
眉賊見而問之順曰黒者奉母赤者自食賊知其孝乃<lb/>
<pb n="KR3k0023_WYG_016-10b"/>
遺米肉放之<hi>本傳</hi>
桑門遺瓜滕曇恭年五歲母患熱病思食寒𤓰土俗不<lb/>
産曇恭歴訪而不得俄遇一桑門曰我有雙𤓰分一相<lb/>
遺舉室驚異<hi>南史本傳</hi>
遺蒲萄陳叔達為納言嘗賜食得蒲萄不舉髙祖問之<lb/>
對曰臣母病渴嘗求不能致願歸奉之帝曰卿有母遺<lb/>
乎因賜之<hi>本傳</hi>
和熊膽丸以助子勤柳仲郢㓜嗜學母嘗和熊膽丸使<lb/>
<pb n="KR3k0023_WYG_016-11a"/>
夜咀嚥以助子勤<hi>唐本傳</hi>
識杜黄裳潘孟陽母劉晏女常問末坐有綠衣少年何<lb/>
人曰補闕杜黄裳夫人曰此人覺全别必是貴人後為<lb/>
相<hi>南部新書</hi>
鼓吹震耀洛濵晉汝南王亮母伏太妃常有小疾祓於<lb/>
洛水亮兄弟三人侍從並持節鼓吹震耀洛濵武帝登<lb/>
凌雲臺望見曰伏妃可謂富貴矣<lb/>
擁笏垂魚唐曹成王臯為刺史遭誣在治念其母太妃<lb/>
<pb n="KR3k0023_WYG_016-11b"/>
老將驚而戚出則囚服就辨入則擁笏垂魚<hi>退之曹王碑</hi>
拜畵像金日磾母死武帝詔圖其形於甘泉宫日磾養<lb/>
馬苑中每牽馬過見遺像輙拜<lb/>
冰筯南史蕭叡明母病風積年叡明晝夜祈禱時寒叡<lb/>
明下淚為之冰如筯額上叩頭血亦冰不溜後其母遂<lb/>
安<hi>孝義集</hi>
當歸逺志姜維天水人既歸蜀得母書令求當歸維曰<lb/>
但有逺志不在當歸<hi>本傳</hi>
<pb n="KR3k0023_WYG_016-12a"/>
刻母形丁蘭少喪父母不及養乃刻木為親形事之若<lb/>
生隣人張叔妻從蘭妻有所借蘭妻跪報木人木人不<lb/>
悅不以借之叔醉罵木人以杖敲其頭蘭歸奮殺張叔<lb/>
郡縣嘉其孝遂上之圖形於靈臺<hi>孫盛逸士傳</hi>
社日悲慟魏王脩年七歲母社日死脩每至社日悲慟<lb/>
鄰里為之輟社<lb/>
㧞刀逐賊僕固懷恩父子平史朝義舉河朔若拾遺護<lb/>
回紇歸國過太原為辛雲京所拒閉闗不犒軍大怒頓<lb/>
<pb n="KR3k0023_WYG_016-12b"/>
軍汾州遣子瑒攻雲京偏將焦暉等斬瑒首獻闕下懷<lb/>
恩聞以告母母曰我戒汝勿反國家訓汝不淺今衆變<lb/>
禍且及我提刀逐之曰吾為國殺此賊取其心以令軍<lb/>
中懷恩走以部曲三百走靈州詔輦其母歸京師賛曰<lb/>
其母㧞刀逐賊烈婦人哉<lb/>
捧檄而喜毛義家貧養親張奉慕其名詣義㑹府檄至<lb/>
以義為守令義捧檄入喜動顔色奉心賤之及義母死<lb/>
舉賢良方正不就奉嘆曰往日之喜為親也<hi>本傳</hi>
<pb n="KR3k0023_WYG_016-13a"/>
寄物瓶中曹公令路粹枉狀奏孔融與布衣襧衡放言<lb/>
云父之有子當有何親論其本意實為情欲發耳子之<lb/>
於母亦復奚為譬寄物瓶中出則離矣<hi>後孔融傳</hi>
非此母不生此子陶侃母湛氏新塗人初侃父丹聘為<lb/>
妾生侃陶氏貧賤母紡績資之番陽孝㢘范逵寓宿於<lb/>
侃時大雪湛氏乃徹所臥新薦自剉給其馬又宻截䯻<lb/>
供饌逵嘆曰非此母不生此子侃竟以功名顯<hi>晉烈女傳</hi>
母有疾輙病唐張志寛嘗詣縣忽稱母疾求急歸令問<lb/>
<pb n="KR3k0023_WYG_016-13b"/>
狀答曰母有疾志寛輙病令疑妄繋於獄馳驗如言<lb/>
執熨辭褌晉韓伯數歲大寒母方為作襦令伯提熨斗<lb/>
而謂之曰且著襦尋當作複褌伯曰不須母問故曰火<lb/>
在斗中而柄熱今既著襦下亦當煖<hi>本傳</hi>
百官回班候起居唐趙隠輔政他宰相及百官皆詣第<lb/>
陞堂慶母懿宗誕日宴慈恩寺隠侍母以安輿臨觀宰<lb/>
相率百官拜恩於庭回班候夫人起居縉紳以為榮<hi>職官</hi>
<hi>分紀</hi>
<pb n="KR3k0023_WYG_016-14a"/>
噬指悟子蔡順採薪於野有客卒至母望順不還噬其<lb/>
指順即心動棄薪馳歸母曰有客來吾噬指以悟汝耳<lb/>
喜錄囚平反漢雋不疑為京兆尹行縣録囚還其母輙<lb/>
問有所平反活幾何人即多有所平反母喜笑為飲食<lb/>
異於他時或無所出母怒為不食故不疑為吏嚴而不<lb/>
殘<hi>本𫝊</hi>
掃墓地嚴延年治河南酷刑號屠伯母數責延年天地<lb/>
神明人不可獨殺我不忍當老見壯子被刑戮也行矣<lb/>
<pb n="KR3k0023_WYG_016-14b"/>
去汝東歸掃墓地耳遂歸後歲餘果棄市東海莫不賢<lb/>
智其母延年兄弟五人皆至大官母號萬石嚴嫗<lb/>
那得生寧馨兒宋廢帝子業性凶悖其母疾篤召之帝<lb/>
曰病人多鬼那可往其母怒謂侍者將刀來破我腹那<lb/>
得生此寧馨兒<hi>南史本傳</hi>
秤槌中足寇萊公少時不修小節頗愛飛鷹走犬太夫<lb/>
人性嚴每不勝怒舉秤槌投之中足流血由是折節從<lb/>
學及貴母已亡每捫其瘡㾗輙哭<hi>記聞</hi>
<pb n="KR3k0023_WYG_016-15a"/>
剪髻杜甫詩送王砅<hi>音例</hi>砅是王珪之後云家貧無供給<lb/>
客位但箕帚俄頃羞頗珍寂寥人散後入怪鬢髪空吁<lb/>
嗟為之久自陳剪髻鬟市易充沽酒上云天下亂宜與<lb/>
英俊厚秦王時在坐真氣驚戸牖及乎貞觀初尚書踐<lb/>
台斗此稱珪母之賢<hi>西清詩話</hi>
杖碎金魚陳康叔善射號小由基及守荆南回其母馮<lb/>
夫人問汝典郡有何異政堯咨云每以弓矢為樂母曰<lb/>
汝父教以忠孝輔國家今汝不務行仁化而專務一夫<lb/>
<pb n="KR3k0023_WYG_016-15b"/>
之勇豈汝父之志耶杖之碎其金魚<lb/>
刺血寫經求母朱夀昌少不知母所在刺血寫經求之<lb/>
五十年後得之蜀中東坡賀之以詩云嗟君七歲知念<lb/>
母憐君壯大心愈苦羡君臨老得相逢喜極無言淚如<lb/>
雨烹龍為炙玉為酒鶴髪初生千萬夀金花詔書錦作<lb/>
囊白藤肩輿簾蹙繡感君離合傷我魂此事今無古未<lb/>
聞長陵謁來見大娣仲孺豈意逢將軍開皇苦桃空記<lb/>
面建中天子終不見西河太守誰復譏潁谷封人羞自<lb/>
<pb n="KR3k0023_WYG_016-16a"/>
薦<hi>坡集</hi>
子孝婦義真宗朝有士人其母死乃號慟抱母屍而死<lb/>
其妻見夫死乃抱夫屍而哭亦就死曰此家人子死於<lb/>
孝婦死於義也<lb/>
金花誥官誥院敕郡夫人使金花羅紙七張錦縹袋賜<lb/>
以湯沐邑乃奉親之榮也<hi>春明退朝錄</hi>
　　兄弟<lb/>
花萼相輝樓睿宗五子𤣥宗為季子製大衾長枕與諸<lb/>
<pb n="KR3k0023_WYG_016-16b"/>
王共之後於宫南造花萼相輝之樓時時登之必召諸<lb/>
王登樓賦詩世謂天子友悌無比有鶺鴒千數集麟德<lb/>
殿柱帝嘗賜憲等書曰魏文帝詩曰西山一何髙髙髙<lb/>
殊無極上有兩仙童不飲亦不食賜我一丸藥光輝有<lb/>
五色服之四五日身體生羽翼朕每言寧如兄弟天生<lb/>
羽翼乎陳思王才足以經國家絶其朝謁卒以憂死魏祚<lb/>
未終司馬氏奪之豈神丸效耶<hi>明皇傳</hi>
花萼集李義山與兄弟俱以文章自名同為一集號李<lb/>
<pb n="KR3k0023_WYG_016-17a"/>
氏花萼集<lb/>
酥醍乳酪穆賛兄弟皆和粹世以珍珠目之賛少信然<lb/>
有格為酪質美而多文為酥員為醍酪賞為乳腐<lb/>
雙與唐張越石楚金同舉有以兄弟不可兩收欲俱退<lb/>
李勣嘆曰貢舉本求才行何妨雙與<hi>乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>
聮珠集竇羣與兄常牟弟庠鞏兄弟五人皆為郎工詞<lb/>
章義取五星然故為聮珠集行於世<hi>本傳</hi>
白眉馬良兄弟五人並有才名鄉里諺曰馬氏五常白<lb/>
<pb n="KR3k0023_WYG_016-17b"/>
眉最良良眉中有白毫故云<hi>蜀志</hi>
三珠樹唐王勃與兄勮勔皆著才名故杜易簡稱三珠<lb/>
樹<lb/>
紫荆花京兆田真兄弟三人欲分庭前紫荆花破而為<lb/>
三明旦枯死真曰是人不如木也兄弟相感復合荆亦<lb/>
茂陸機詩云三荆歡同株又古詩三荆同根生<hi>續齊諧記</hi>
蜀龍呉虎諸葛瑾仕呉諸葛亮仕蜀從弟誕仕魏後以<lb/>
兵反見誅世人謂蜀得龍呉得虎魏得狗<hi>世說</hi>
<pb n="KR3k0023_WYG_016-18a"/>
難兄難弟漢陳元方子長父即陳羣也與季方子孝先<lb/>
各論其父功德爭之不决諮於陳太丘太丘曰元方難<lb/>
其兄季方難其弟<hi>世說</hi>
難兄晉王珉小字僧彌少有才藝名出珣右語曰法護<lb/>
非不嘉僧彌難為兄法護珣小字<hi>晉本傳</hi>
人琴俱亡王徽之與獻之俱病術人曰應終而有生人<lb/>
樂代則死者可生徽之曰吾才不如弟請代術人曰君<lb/>
今與弟筭俱盡何可代獻之卒徽之奔喪直取獻之琴<lb/>
<pb n="KR3k0023_WYG_016-18b"/>
鼓之久而不調曰子敬人琴俱亡因一慟而卒<lb/>
夾河為郡漢杜周為廷史久任事列三公兩子夾河為<lb/>
郡守<hi>本𫝊</hi>
少言佳客王子敬獻之與兄徽之操之俱詣謝安二兄<lb/>
多言俗事獻之寒温而已既而客問王氏兄弟優劣安<lb/>
曰少者佳客問其故安曰吉人之辭寡以其少言故知<lb/>
之<lb/>
封胡羯末晉謝氏尤彦秀者稱封胡羯末封謂謝歆胡<lb/>
<pb n="KR3k0023_WYG_016-19a"/>
謂謝朗羯謂謝𤣥末謂謝川皆其小字也歆朗川皆早<lb/>
卒惟𤣥以功名終<lb/>
太祖娣太祖將北征自京師歸民間諠言當立㸃撿為<lb/>
天子太祖聞之懼宻以告家人大祖娣魏國長公主方<lb/>
在厨引麪杖逐太祖曰大丈夫臨大事可否當決胷懷<lb/>
乃來怖婦女太祖默然出<hi>涑水記聞</hi>
四鳥之悲孔子聞婦人哭聲謂顔淵曰此非獨哀又有<lb/>
離别之聲何以知之曰昔桓山有鳥生四子羽翼既成<lb/>
<pb n="KR3k0023_WYG_016-19b"/>
將分飛聲類於此問之果然父死賣子以葬<hi>六帖</hi>
灑血陳業兄渡海同死六十人骨肉消爛而不可别業<lb/>
乃割臂流血灑骨上而後别也<lb/>
連璧分鼎東坡子由孔文仲經甫武仲常甫平仲毅甫<lb/>
俱以才名播天下魯直有詩云二蘇上連璧三孔分立<lb/>
鼎天下墜斯文俱來集臺省<lb/>
形貎相類張伯偕仲偕兄弟形貎相類仲偕妻新粧鏡<lb/>
中忽見伯偕問曰今日新粧飾好否伯偕不顧仲偕妻<lb/>
<pb n="KR3k0023_WYG_016-20a"/>
慚久伯偕復過仲偕妻復呼之曰向誤認伯偕是卿伯<lb/>
偕又不顧仲偕妻始慚俱誤<lb/>
友于世謂友弟謂友于朱浮蹀血友于杜甫詩云山鳥<lb/>
山花皆友于皆歇後語也<hi>洪駒父詩話</hi>
爭死後漢時趙孝宗弟孝禮被賊捉去欲殺而食之孝<lb/>
宗聞之走見賊曰孝禮不如孝宗肥願代弟死賊相謂<lb/>
曰此義士也遂並放之<hi>孝義𫝊</hi>
　　子孫叔姪<lb/>
<pb n="KR3k0023_WYG_016-20b"/>
霍氏衰張氏興張安世子千秋與霍光子禹俱為中郎<lb/>
將隨度遼將軍范明友撃烏桓還謁大將軍光光問戰<lb/>
鬬山川形勢千秋口對兵事手畫地成圖無所忘失復<lb/>
問禹禹不能記曰皆有文書光由是賞千秋而以禹為<lb/>
不才嘆曰霍氏衰張氏興矣<lb/>
一夜十起第五倫或問倫曰有私乎曰余兄子嘗病一<lb/>
夜乃十起退而安寢余子有病雖不省視而通夕不寐<lb/>
<hi>本傳</hi>
<pb n="KR3k0023_WYG_016-21a"/>
紫羅囊謝𤣥嘗佩紫羅香囊叔安惡之而不欲傷其意<lb/>
因戲賭得乃焚之<hi>本𫝊</hi>
買德郎桓温弟冲小字買徳郎初温兄弟並少家貧母<lb/>
患需羊以解温乃以冲為質羊主言不欲為質幸為養<lb/>
買德郎<hi>本𫝊</hi>
烏衣郎晉宋時江左謂王謝子弟為烏衣諸郎<hi>坡詩注</hi>
碧梧鸞鵠瑶環瑜珥退之云余在京師不能自存拜北<lb/>
平王於馬前王憐之賜食與衣召二子使為之主其季<lb/>
<pb n="KR3k0023_WYG_016-21b"/>
遇我厚姆抱㓜子立側肌肉玉雪可憐當是時見北平<lb/>
王如龍虎變化不測見少傅翠竹碧梧鸞鵠停峙幼子<lb/>
姢好靜秀瑶環瑜珥蘭茁其芽北平王馬燧也少傅燧<lb/>
子暢也㓜子燧之孫即少監也<lb/>
未嘗教子孫學問王敬𢎞歲中見兒孫不過一再見見<lb/>
輙刻日未嘗教子孫學問多隨所欲或問之答曰丹朱<lb/>
不應乏教宻越不聞被箠<hi>南史</hi>
阿買韓退之詩阿買不識字頗知書八分詩成使之寫<lb/>
<pb n="KR3k0023_WYG_016-22a"/>
亦足張吾軍或問黄魯直阿買是退之何人魯直曰退<lb/>
之姪必有據也<hi>坡注</hi>
仲容賢嗣宗諸子姪早覺仲容賢仲容乃阮咸字籍之<lb/>
姪也<hi>杜詩</hi>
鳩車竹馬小兒五歲曰鳩車之戲七歲曰竹馬之戲<hi>博物</hi>
<hi>志</hi>
薦姪宰相吕蒙正居洛真宗祀汾陰過洛幸蒙正宅問<lb/>
曰卿諸子孰可用對曰臣諸子皆豚犬不足用有姪夷<lb/>
<pb n="KR3k0023_WYG_016-22b"/>
簡任潁州推官宰相才也帝記其語遂至大用文靖公<lb/>
也<hi>邵氏聞見録</hi>
璠璵經緯翰林學士彭乘不訓子弟范宗翰上啓責之<lb/>
曰王氏之子琪珪玘瓘器盡璠璵韓氏之宗綜絳縝維<lb/>
才皆經緯非蔭而得由學而然謂王氏皆以玉名韓氏<lb/>
皆以絲名天下衣冠子弟取髙科者唯王韓為盛<hi>名臣𫝊</hi>
梁羅蘇子由子遲适逺子瞻有詩云獨㩦三子出古刹<lb/>
訪禪師髙談付梁羅詩律對阿虎梁羅遲小字阿虎即<lb/>
<pb n="KR3k0023_WYG_016-23a"/>
虎兒小字也<hi>坡集</hi>
磽磽頭玉東坡賀子由生孫云朋來四男子大壯泰臨<lb/>
復無官一身輕有子萬事足舉家傳吉夢殊相驚凡目<lb/>
爛爛開眼電磽磽峙頭玉　李賀詩頭玉磽磽眉刷翠<lb/>
杜郎生得真男子<lb/>
　　夫婦<lb/>
射雉始笑叔向曰昔賈大夫惡娶妻而美三年不言不<lb/>
笑御以如臯射雉獲之其妻始笑而言<hi>左𫝊</hi>
<pb n="KR3k0023_WYG_016-23b"/>
扊扅歌百里奚仕秦其妻歌曰百里奚五羊皮憶别時<lb/>
烹伏雌炊扊扅今日富貴忘我為<lb/>
白頭吟司馬相如將聘茂陵女子為妾文君作白頭吟<lb/>
凄凄重凄凄嫁娶不須啼願得一心人白頭不相離相<lb/>
如感之乃止<hi>西京雜記</hi>
娶罵己者人有挑其隣之妻者其長者罵之其少者報<lb/>
之後其夫死而娶其長者或曰夫非罵爾者耶曰在人<lb/>
欲其報我在我欲其罵人<hi>後馮衍𫝊</hi>
<pb n="KR3k0023_WYG_016-24a"/>
三同馮衍字敬通其妻極悍劉孝標云予與敬通三同<lb/>
不遇一同也剛直二同也馮有忌妻自操井臼予亦有<lb/>
忌妻家道坎軻三同也<hi>劉孝標𫝊</hi>
以粉書扇後漢陰喻妻荀爽女名采早寡父母强嫁與<lb/>
郭奕爽以詐疾召采采歸而懷白刃爽執奪不得已到<lb/>
郭氏偽為歡建四燈以共談奕敬憚之及曙奕出采叱<lb/>
左右辦浴既入室以粉書扇曰屍還陰氏字未成恐人<lb/>
來乃以衣帶自縊死<lb/>
<pb n="KR3k0023_WYG_016-24b"/>
卿卿晉王渾妻鍾氏常卿渾渾曰詎可爾妻曰憐卿愛<lb/>
卿是以卿卿我不卿卿誰當卿卿<hi>世說</hi>
飲瓊搗霜裴航遇雲翹夫人與詩云一飲瓊漿百感生<lb/>
𤣥霜搗盡見雲英藍橋便是神仙窟何必區區上玉京<lb/>
後經過藍橋渴過一舎有老嫗揖之求漿嫗令雲英擎<lb/>
一甌漿飲之即美女也航欲娶雲英嫗曰但得玉杵玉<lb/>
臼當與之後航得杵臼為搗藥乃得娶遂得仙也<hi>𫝊奇</hi>
不對梳沐宋劉穆之貧徃妻兄家乞食多見辱不以為<lb/>
<pb n="KR3k0023_WYG_016-25a"/>
恥其妻江氏每禁不令往穆之猶往食畢求㯽榔江氏<lb/>
兄弟戲曰檳榔消食君何需此妻復截髪市肴饌為其<lb/>
兄弟以餉穆之自此不對穆之梳沐及穆之為丹陽尹<lb/>
召妻兄弟飲至醉以金柈貯㯽榔一斛進之<hi>本𫝊</hi>
感孤燕南史衛敬瑜妻年十六而夫亡父母舅姑欲嫁<lb/>
之乃截耳為誓不許戸有巢燕常雙飛後忽孤飛女感<lb/>
其偏栖乃以縷繫脚為誌後歲此燕果復來猶帶前縷<lb/>
女為詩曰昔年無偶去今春又獨歸故人恩意重不忍<lb/>
<pb n="KR3k0023_WYG_016-25b"/>
更雙飛<hi>張景仁傳</hi>
黄鵠歌烈女陶嬰夫死守義作黄鵠歌曰黄鵠早寡兮<lb/>
七年不雙宛頸獨宿兮想其故雄其命早寡兮獨宿<lb/>
何傷念此寡婦兮泣下數行死不忘兮鳥將然雖有賢<lb/>
雄兮終不重行魯人聞之遂不復求<hi>列女𫝊</hi>
箔上蠶機上絲王肅在江南聘謝氏女為妻及至京師<lb/>
復尚公主其後謝氏為尼亦來奔肅作詩贈肅曰本為<lb/>
箔上蠶今作機上絲得絡逐勝去頗憶纒綿時公主代肅<lb/>
<pb n="KR3k0023_WYG_016-26a"/>
謝曰針是貫紳物目中常絍絲得帛縫新去何能袖故<lb/>
時肅甚恨遂造正覺寺憇之<hi>伽藍記</hi>
寫真寄詩南楚才旅遊似無返舊之意其妻薛媛㣲知<lb/>
其意乃對鏡自圖其形幷詩以寄之詩曰欲下丹青筆<lb/>
先拈寳鏡端已驚顔索寞漸覺鬢凋殘涙眼描來易愁<lb/>
腸寫出難恐君渾忘却時展畵圖看楚才遂歸如初<hi>雲溪</hi>
<hi>友議</hi>
出妻復還嚴灌夫娶慎氏十年無嗣乃出之妻乃為詩<lb/>
<pb n="KR3k0023_WYG_016-26b"/>
以别曰當時心事已相闗雨散雲收一餉間便是孤帆<lb/>
從此去不堪重過望夫山遂如初<lb/>
夢歸見寫詩有書生娶後遊大學久不歸一夕夢返其<lb/>
家見妻秉筆寫詩云數日相望極須知意思迷夢魂不<lb/>
怕險飛過大江西書生怪而記之後家書至妻有詩一<lb/>
首如夢中所見無殊夢之夕乃發書之日<lb/>
畵佛唐武侍御喪其配斂其遺服櫛珥鞶帨于亡月旦<lb/>
十五日出陳之抱嬰兒以泣有浮屠者諭之曰是豈有<lb/>
<pb n="KR3k0023_WYG_016-27a"/>
益耶吾師云人死則為鬼鬼且復為人隨所積善惡受<lb/>
報環復不窮也西方有佛焉其土大樂能圖是佛而禮<lb/>
之往生莫不如意韓愈聞而弔之曰圖西方兮道之勤<lb/>
以妄塞悲兮慰新魂<hi>韓弔武侍御畵佛文</hi>
無雙唐劉震之女㓜時許其甥王仙客未成婚㑹朱泚<lb/>
之亂震夫妻死無雙没入掖庭仙客後二年入京遇舊<lb/>
蒼頭塞鴻又得無雙婢採蘋與居後為縣尉至長安驛<lb/>
忽有中使押内家三十人往元陵灑掃塞鴻烹茗於簾<lb/>
<pb n="KR3k0023_WYG_016-27b"/>
外夜深忽聞簾下語曰塞鴻郎徤否明日我去後閤子<lb/>
中取書送郎書後云常見敕使說富平縣古押衙有心<lb/>
人今能求之否後仙客尋古押衙結以寳玉半歲古押<lb/>
衙求茅山道士藥令採蘋假作中使賜無雙自盡立死<lb/>
三日活以親屬贖屍以與仙客救療得愈押衙自盡仙<lb/>
客與無雙易姓名偕老襄鄧間<hi>太平廣記</hi>
繡龜形詩唐㑹昌中有邊將張揆防邊近十年其妻侯<lb/>
氏繡回文作龜形詩詣闕進曰睽離已是十年强對鏡<lb/>
<pb n="KR3k0023_WYG_016-28a"/>
那堪更理粧聞鴈㡬回修尺素見霜先為製衣裳開箱<lb/>
疊練先垂淚拂杵調砧更斷腸繡作龜形獻天子願教<lb/>
行客早還鄉<lb/>
封髪三十年唐賈直言妻董氏直言坐事貶嶺南以妻<lb/>
少年訣曰死生不可期吾死可别嫁董不答引䋲束髪<lb/>
封以帛使直言署曰非君手不解直言貶二十年乃還<lb/>
署帛宛然及湯沐髪墮無餘<hi>本𫝊</hi>
詩寄夫毛友龍達可未第時其内以一詩寄之剔燭親<lb/>
<pb n="KR3k0023_WYG_016-28b"/>
封錦字書擬憑歸鴈寄天隅經年未報干秦策不識如<lb/>
今舌在無<hi>齋録</hi>
少婦集句夀之老醫娶少婦或集句嘲之曰隈他門戸<lb/>
傍他墻年去年來來去忙採得百花成蜜後為他人作<lb/>
嫁衣裳<hi>后山詩話</hi>
河東獅子吼陳慥字季常妻栁氏悍忌季常畏之東坡<lb/>
詩戲之曰龍丘居士亦可憐談空談有夜不眠忽聞河<lb/>
東獅子吼拄杖落手心茫然龍丘季常道號河東柳姓<lb/>
<pb n="KR3k0023_WYG_016-29a"/>
郡也<hi>西清詩話</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0023_WYG_016-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷前集卷十六<lb/>
</p>
<p>
</p>
  </div>
</body>
</text>
</TEI>
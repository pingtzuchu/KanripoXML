<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷前集卷三十二</head> <lb/>
    <p>
<pb n="KR3k0023_WYG_032-1a"/>
欽定四庫全書<lb/>
　錦繡萬花谷前集卷三十二<lb/>
　　筆<lb/>
豐狐毫枯木管畨禺諸郡多以青羊毛為筆或用山雉<lb/>
豐狐之毫䑕鬚麝毛狸毛董仲舒甞答牛亨之問曰䝉<lb/>
恬以枯木為管鹿毛為柱羊毛為被以成筆<hi>樹萱録</hi>
狸毛象管歐陽通詢之子晚自矜重以狸毛為筆覆以<lb/>
兎毫管用象犀非是未甞書<hi>本𫝊</hi>
<pb n="KR3k0023_WYG_032-1b"/>
緑沉漆竹管王羲之筆經曰有人以緑沉漆竹管及鏤<lb/>
管見遺斯亦可玩詎必金玉哉<hi>初學記</hi>
青鏤管紀少瑜甞夢陸倕以一束青鏤管筆授之曰卿<lb/>
自擇其善者其文因此大進<hi>青箱雜記</hi>
如椽晉王珣夢人以大筆如椽與之既覺語人曰當有<lb/>
大手筆事俄而帝崩哀册文皆珣所為<hi>晉書</hi>
四管為牀南朝呼筆管為牀梁簡文帝答徐摛書特設<lb/>
書幌下置筆牀四管為一牀<hi>樹萱録</hi>
<pb n="KR3k0023_WYG_032-2a"/>
管子文有書生謁李林甫云管子文後化為管<hi>開元遺事</hi>
毛元銳文嵩管城侯𫝊宣城毛元銳字文鋒封為管城<lb/>
侯有傳<lb/>
毛頴管城子中書君䝉恬獵中山圍毛氏獻俘章臺秦<lb/>
始皇賜之湯沐而封諸管城號管城子與上益狎上呼<lb/>
為中書君因免冠鬢秃上曰中書君老而秃<hi>退之毛頴傳</hi>
尖頭奴元魏時有臣古弼頭尖魏太武帝名之曰筆頭<lb/>
又曰尖頭奴時人呼為筆公<hi>北史</hi>
<pb n="KR3k0023_WYG_032-2b"/>
毫錐應制白樂天與元徽之應制各有纎鋒細毫之筆<lb/>
㩦以就試相顧而笑目為毫錐故贈元詩䇿目穿如札<lb/>
毫鋒利似錐<hi>本集</hi>
栗尾濡筆蔡君謨為永叔寫集古目録序歐以䑕鬚栗<lb/>
尾筆銅緑筆格等為潤筆君謨笑以為太清而不俗<hi>出歸</hi>
<hi>田録</hi>
三品梁元帝為湘東王甞記録忠臣義士文章之羙者<lb/>
筆有三品忠孝全者用金管書之徳行精粹者用銀管<lb/>
<pb n="KR3k0023_WYG_032-3a"/>
書之文章贍麗者用斑竹管書之<lb/>
五兄弟本朝錢次權以墨四丸筆五枝賜楊時可楊戲<lb/>
曰安得硯乎次權曰不難須一詩楊乃作一絶句云尖<lb/>
頭奴有五兄弟十八公生四客卿過我書齋無一事似<lb/>
應終日侍陶泓<hi>百家詩</hi>
退筆冡僧智永學書有舊筆頭數石瘞之號退筆冢<hi>文房</hi>
<hi>四寳</hi>
銘心寫言𫝊云筆銘曰韡韡彤彤冉冉輕翰正色𤣥墨<lb/>
<pb n="KR3k0023_WYG_032-3b"/>
銘心寫言<hi>初學記</hi>
䑕鬚筆蘓過叔黨賦䑕鬚筆云太倉失陳紅狡宂得餘<lb/>
腐既興丞相嘆又發廷尉怒磔肉餧餓猫粉髯雜霜兎<lb/>
挿架刀矟健落紙龍蛇騖穿一何卑㣲託此得佳譽<hi>苕溪</hi>
<hi>詩話</hi>
詩青鏤墨淋漓珊瑚架最宜静援花影轉孤卓漏聲遲<lb/>
題柱吾無取如椽彼一時<hi>林和靖</hi>粘粉為題棲鳯竹帶香<lb/>
因洗落花泉<hi>僧貫休</hi>尚書應用裁天詔内史新将寫道經<lb/>
<pb n="KR3k0023_WYG_032-4a"/>
<hi>栁子厚</hi>
　　墨<lb/>
絳人陳𤣥毛頴舉絳人陳𤣥𢎞農陶泓㑹稽楮先生友<lb/>
善出處必偕上召頴三人者不待詔輒俱往上未甞怪<lb/>
焉<hi>退之毛頴𫝊</hi>
松滋侯燕人易𤣥光字處晦封松滋侯盖墨也<lb/>
客卿子墨客卿妙一世懐玉山中五丈夫峨嵋老仙與<lb/>
推轂谷量牛馬斗量珠<hi>洪駒父墨工詩</hi>尖頭奴有五兄弟十八<lb/>
<pb n="KR3k0023_WYG_032-4b"/>
公生四客卿<hi>見筆門</hi>
九子墨陸士龍與兄書云有九子墨祝㛰者多子之義<lb/>
也祝曰九子之墨蔵於松煙本性長生子孫無邊<hi>文房四寳</hi>
瑜糜漢尚書令僕丞郎月給瑜麋墨大小二枚<hi>出坡詩注西京</hi>
<hi>雜記</hi>
三螺陸雲與兄書曰一日上三臺曹公蔵石墨數十斤<lb/>
令送三螺<hi>文房四寳</hi>
蛾緑螺煬帝宫女争畵長蛾司宫吏日給螺子黛五斛<lb/>
<pb n="KR3k0023_WYG_032-5a"/>
號蛾緑子李賀詩蛾緑攢曉門<hi>大業拾遺記</hi>隋鳯舸殿御女<lb/>
吴峰仙善畫長蛾宫中争為長蛾宫吏日供螺子黛五<lb/>
斛號蛾緑螺<hi>南部煙花録</hi>
烏玉玦坡詩我貧如飢䑕長夜空齩齧瓦池研竈煤葦<lb/>
管書柿葉近者唐夫子逺致烏玉玦<lb/>
磨人石昌言蓄李廷珪墨不許人磨或戲之曰子不磨<lb/>
墨墨将磨子今昌言墓木拱矣墨固無恙可為好事者<lb/>
之戒<hi>坡集</hi>
<pb n="KR3k0023_WYG_032-5b"/>
削木蔡君謨言李廷珪墨能削木墜溝中經月不壊<hi>百家</hi>
<hi>詩注</hi>
魚胞犀角魚胞熟萬杵犀角盤雙龍墨成不敢用進入<lb/>
蓬萊宫<hi>坡詩</hi>
李廷珪雙脊龍蔡君謨云李超易水人唐末與子廷珪<lb/>
亡至歙州其地多松因留居以墨名家本姓奚江南賜<lb/>
姓李其墨有劔脊圎餅面多為龍紋嘉祐中仁宗宴近<lb/>
臣於羣玉殿甞以其墨賜之曰新安香墨其後翰林承<lb/>
<pb n="KR3k0023_WYG_032-6a"/>
㫖賜者皆雙脊龍樣尤為佳品<hi>澠水燕談</hi>
漆相國寺門太祖下南唐得李廷珪父子墨同俘獲付<lb/>
主藏籍收不為貴也後有司更造相國寺門詔用墨漆<lb/>
取墨於主藏車載以給皆廷珪父子墨至宣和間黄金<lb/>
可得李墨不可得也<lb/>
隔錦嚢知墨山谷几間取小錦囊中有墨半丸以示潘<lb/>
谷谷隔嚢手之即置几上曰天下之寳也出之乃李廷<lb/>
珪墨又别取小錦嚢有墨一凡谷手之如前則嘆曰今<lb/>
<pb n="KR3k0023_WYG_032-6b"/>
老矣不能為之出之乃谷少所作墨其藝之精如此<hi>並邵</hi>
<hi>氏後録</hi>
詩此墨足支三十年但恐風霜侵髮齒非人磨墨墨磨<lb/>
人瓶應未罄罍先恥逝將振衣歸故國數畆芳園自鉏<lb/>
理作書寄君君莫笑但覔來禽與青李一螺㸃漆便有<lb/>
餘萬竈松煙何處使君不見永寧第中擣龍麋列屋閒<lb/>
居清且羙倒暈連眉秀嶺浮雙鴉畫鬢香雲委時聞五<lb/>
斛賜蛾緑不惜千金求獺髓聞君此詩當大笑寒牕冷<lb/>
<pb n="KR3k0023_WYG_032-7a"/>
硯氷生水潘郎暁踏河陽春明珠四壁驚市人那知望<lb/>
拜馬蹄下胷中一斛泥與塵何以墨潘穿破褐琅琅翆<lb/>
餅㪣𤣥笏布衫漆黒手如龜未害氷壺貯秋月世人重<lb/>
耳輕目前區區張李争嗤妍一朝入海尋李白空着人<lb/>
間畫墨仙　徂徠無老松易水無良工珍才取樂浪妙手<lb/>
惟潘翁魚胞熟萬杵犀角盤雙龍墨成不敢用進入蓬<lb/>
萊宫蓬萊春晝永玉殿明房櫳金牋灑飛帛瑞霧縈長<lb/>
虹遙憐醉常侍一笑開天容　谿石琢馬肝剡藤開玉板<lb/>
<pb n="KR3k0023_WYG_032-7b"/>
噓噓雲靄出奕奕龍蛇綰此中有何好秀色紛滿眼故<lb/>
人歸天禄古漆窺蠧簡隃麋給上方老手擅編剗分餘<lb/>
幸見及流落一歎赧　書窗拾輕煤佛帳拂餘馥辛勤破<lb/>
午夜收此一寸玉癡人畏老死腐朽同此木欲將東山<lb/>
松湼入南山竹墨堅人苦脆未用嘆不足且留注蟲魚<lb/>
莫草三千牘　我貧如飢鼠長夜空齩齧瓦池研竈煤葦<lb/>
管書柿葉近者唐夫子逺致烏玉玦先生又繼之圭璧<lb/>
爛箱篋晴窗洗硯坐蛇蚓稍蟠結便有好事人敲門求醉<lb/>
<pb n="KR3k0023_WYG_032-8a"/>
帖<hi>並東坡詩</hi>
　　紙<lb/>
烏絲欄宋亳間紙有織成界道謂之烏絲欄又異聞集<lb/>
霍小玉𫝊取朱絲縫嚢中出越姬烏絲欄素段三尺以<lb/>
授李生生多才思援筆成章<hi>李肇國史補</hi>
蔡侯紙古今契多編以竹簡其用縑帛者謂之紙縑貴<lb/>
而簡重並不便於人蔡倫字敬仲為尚方令乃造意用<lb/>
樹膚麻頭敝布魚網以為紙奏上安帝善其能自是莫<lb/>
<pb n="KR3k0023_WYG_032-8b"/>
不用焉故稱蔡侯紙<hi>本𫝊</hi>
左伯左伯能為紙時蔡倫亦為之伯尤為精妙鄴都宫<lb/>
觀成詔韋誕仲将題署奏曰若用張芝筆左伯紙及臣<lb/>
墨兼此三具又得臣手然後可以成徑丈之勢<hi>書㫁</hi>
好畤侯謂紙為華隂楮知白字守𤣥亦曰好畤侯文館<lb/>
書史<lb/>
楮先生韓毛頴𫝊頴與會稽楮先生友善謂紙也<lb/>
雲藍予在九江造雲藍紙輒送五十板詩云三十六鱗<lb/>
<pb n="KR3k0023_WYG_032-9a"/>
先使時數畨猶得寄相思<hi>段成式與温庭筠詩序</hi>
麥光麥光鋪几净無瑕<hi>注麥光紙名也坡詩</hi>
硬黄秘閣所藏二三書多唐人所臨紙皆硬黄坡詩云<lb/>
硬黄小字臨黄庭<lb/>
鴉青山谷為范子黙求染鴉青紙詩云學似貧家老破<lb/>
除古今迷忘失三餘極知鵠白非新得漫染鴉青襲舊<lb/>
書又云深如女髮蘭膏罷明似山光夜月餘為染溪藤<lb/>
三百箇待渠湔拂一牀書<hi>山谷</hi>
<pb n="KR3k0023_WYG_032-9b"/>
吊剡溪藤唐舒元輿作吊剡溪藤文剡溪藤可作紙言<lb/>
今之錯為文者皆天閼剡藤者也<lb/>
布頭牋取布頭機餘經不受緯者治之作紙名布頭牋<lb/>
此紙名冠天下<hi>志林</hi>
九萬牋王右軍為㑹稽謝公就求牋紙庫中有九萬板<lb/>
悉與之<hi>語林</hi>
陟釐本草注云水中苔取以為紙名苔紙青黄色王子<lb/>
年拾遺記云張華撰博物志晉武嫌繁命削之賜側理<lb/>
<pb n="KR3k0023_WYG_032-10a"/>
紙萬張子年云陟釐紙也此紙以水苔為之漢人語訛<lb/>
謂之側理也<lb/>
衍波紙蕭貫夢至宫庭有婦人授貫紙曰此所謂衍波<lb/>
牋煩賦宫中暁寒歌<hi>直方詩話</hi>
赫蹏書成帝以篋裏藥餌又赫蹏書與獄中婦人曹宫<lb/>
飲赫蹏薄小紙也曹宫宫婢有皇子<hi>趙飛燕𫝊</hi>
生紙熟紙唐人有生紙熟紙熟紙妍妙輝光生紙非有<lb/>
喪不用退之與陳素書云送孟郊序用生紙寫言急於<lb/>
<pb n="KR3k0023_WYG_032-10b"/>
自觧不暇擇耳<hi>邵氏語録</hi>
詩陽山老藤截玉昉烏孫翠竹避寒光羅侯包贈室生<lb/>
白明於機上之流黄愧無征西蠆尾手為寫黄門急就<lb/>
章<hi>山谷</hi>
　　硯<lb/>
即墨侯石虚中文嵩石虚中𫝊字居黙器度方圎中心<lb/>
坦然拜即墨侯與宣城毛元銳燕人易元光華隂楮知<lb/>
白同出處<hi>文房四寳</hi>
<pb n="KR3k0023_WYG_032-11a"/>
陶泓韓愈毛頴𫝊頴與𢎞農陶泓友善洪駒父又為泓<lb/>
作𫝊<lb/>
端溪端溪硯水中石色青山半石色紫山頂石尤潤如<lb/>
猪肝色者佳<hi>蘓易簡硯譜</hi>
端溪三種魏泰曰端溪有三種曰巖山曰西坑曰後磨<lb/>
石色深紫襯手而潤叩之清逺有清緑圎小鸜鵒眼乃<lb/>
巖石也其次色亦赤呵之乃潤鸜鵒色紫綅慢而大此<lb/>
乃西坑石也其下青紫色向明側視有碎星光㸃如沙<lb/>
<pb n="KR3k0023_WYG_032-11b"/>
中雲母乾而小潤謂之後磨石西坑硯三當巖石之一<lb/>
後磨三當西坑之一其品可知<hi>東軒筆録</hi>
龍尾石硯坡云余作鳯咮硯銘云蘓子一見名鳯咮坐<lb/>
今龍尾羞牛後已而求硯於歙歙人云子自有鳯咮何<lb/>
以此為盖不能平也方彦徳有龍尾大硯甚竒謂余能<lb/>
作詩少觧前語當奉餉坡乃作詩畧云君㸔龍尾豈石<lb/>
材玉徳金聲寓於石<hi>坡集</hi>
馬肝石漢武時郅支進馬肝石以和丹砂食之則彌年<lb/>
<pb n="KR3k0023_WYG_032-12a"/>
不飢以拭白髮盡黒此石亦可作硯有光起<hi>坡詩注</hi>
鴝鵒眼死活黄黒相間黳睛在内晶瑩可愛謂之活眼<lb/>
四傍浸漬不甚睛明謂之淚眼形體畧具内外皆白殊<lb/>
無光彩謂之死眼活勝淚淚勝死死勝無<hi>東坡筆録</hi>
鳯咮硯坡鳯咮硯銘云帝見武夷作茶圖山為孤鳯翔<lb/>
且嗅殘璋斷璧澤而黝治為書硯羙無有胡仔曰武夷<lb/>
山未甞有茶茶乃出北苑北苑名鳯凰山石亦頑燥非<lb/>
硯林詢之土人未甞以為硯方悟坡為人所誑若劔浦<lb/>
<pb n="KR3k0023_WYG_032-12b"/>
黯淡灘有一種石黒眉黄眼人以為硯鳯咮必亦此灘<lb/>
石也然去武夷逺矣<hi>苕溪詩話</hi>
紅絲石青州有紅絲石紅黄相參理黄者其絲紅理紅<lb/>
者其絲黄皆可為硯<lb/>
緑石硯山谷以洮州線石硯贈張文?云贈君洮州緑<lb/>
石含風漪能淬筆鋒利如錐讀書元祐開皇極第入思<lb/>
齊訪落詩<hi>山谷集</hi>
月石硯江上有石形色類月以為硯蘓子羙詩我疑此<lb/>
<pb n="KR3k0023_WYG_032-13a"/>
山石久為月照着老蚌吸月月降胎水犀望星星入角<lb/>
彤霞爍石變丹砂白虹貫巖生羙璞<hi>子羙集</hi>
涵星石硯坡以月石硯贈范子功以涵星贈范純父云<lb/>
次于房厯三星斗牛不神箕獨靈簸搖桑榆負西靡影<lb/>
落蘓子硯與屏<lb/>
黯淡灘石坡作鳯咮石硯銘云出北苑鳯城山余至建<lb/>
州求之無有盖南劒黯淡灘石也此石有二種其一出<lb/>
鹵水去黯淡四十里細潤而不甚發墨黯淡灘石宜墨<lb/>
<pb n="KR3k0023_WYG_032-13b"/>
而膚理不逮唯兼二者其過龍尾也<hi>葉少蘊云</hi>
歙硯銘坡云余家有歙硯㡳有欵識云吴順義元年處<lb/>
士汪少㣲銘松操凝煙楮英鋪雪毫頴如飛人間四絶<lb/>
<hi>苕溪詩話</hi>
結隣唐李衛公硯名結隣言與結為隣也<hi>開元録</hi>
易以銅劒張㡬仲有龍尾紫石硯坡以銅劒易之云我<lb/>
家銅劒如赤蛇君家石硯蒼碧橢而䨟君持我劒向何<lb/>
許大明宫裏玉佩鳴衝牙我得君硯亦安用雪堂窻下<lb/>
<pb n="KR3k0023_WYG_032-14a"/>
爾雅箋蟲蝦二物與人初不異飄落髙下隨風花<hi>坡集</hi>
龍尾李後主澄心堂紙李廷珪墨龍尾石硯毛元銳筆<lb/>
為四絶<hi>硯譜</hi>
書九萬字郭君大硯如南溟化我霜毫作鵬翼安得剡<lb/>
藤三千尺書九萬字不渇墨<hi>山谷</hi>
雷電光巨璞禹鑿餘異狀君獨見其滑乃波濤其光或<lb/>
雷電<hi>杜子羙</hi>
金線紋端溪石有白赤黄㸃者謂之鴝鵒眼昧理黄者<lb/>
<pb n="KR3k0023_WYG_032-14b"/>
謂之金線紋其山號斧柯昔人採石者先以中牢祭之<lb/>
不爾則雷電失石所在<hi>文房四寳</hi>
徳人俊人端石如徳人毎過於厚或㢘於才不能底滯<lb/>
歙石如俊人輒傾倒失之輕而遇事風生元不一一厭<lb/>
足人意又滌端硯屢易水其漬卒不盡除歙硯一濯即<lb/>
瑩澈無留墨亦一快耳<hi>邵公後録</hi>
詩帝規武夷作茶囿山為孤鳯翔且嗅下集芝田啄瓊<lb/>
玖玉乳金砂散虛竇殘璋斷璧澤而黝治為書硯羙無<lb/>
<pb n="KR3k0023_WYG_032-15a"/>
有至珍驚世初莫售黒眉黄眼争妍陋蘇子一見鳴鳯<lb/>
咮坐令龍尾羞牛後<hi>坡鳯咮硯詩</hi>君不見成都畫手開十眉<lb/>
横雲却月争新竒遊人指㸃小嚬處中有漁陽胡馬嘶<lb/>
又不見王孫青𤨏横雙碧腸斷浮空逺山色書生性命<lb/>
何足論坐費千金買消渇邇來喪亂愁天公謫向君家<lb/>
書硯中小窻虚幌相嫵媚令君暁夢生春紅<hi>坡眉子石硯歌</hi>黄<lb/>
琮白琥天不惜顧恐貪夫死懐璧君㸔龍尾豈石材玉<lb/>
徳金聲寓於石與天作石來㡬時與人作硯初不辭詩<lb/>
<pb n="KR3k0023_WYG_032-15b"/>
成鮑謝石何與筆落鍾王硯不知錦裀玉匣俱塵垢擣<lb/>
練支牀亦何有况瞋蘓子鳯咮銘戲語相嘲作牛後碧<lb/>
天照水風吹雲明窻浄几清無塵我生天地一閒物蘓<lb/>
子亦是支離人麤言細語都不擇春蛇秋蚓隨意畫願<lb/>
從蘓子老東坡仁者不用生分别<hi>坡龍尾硯歌</hi>紫潭出𤣥雲<lb/>
翳我潭中星獨有潭上月倒掛紫翠屏我老不看書黙<lb/>
坐飬此昬花晴時時一開眼見此雲月眼自明久知世<lb/>
界一泡影大小真偽何足評笑此三子歐蘓梅無事自<lb/>
<pb n="KR3k0023_WYG_032-16a"/>
作雪羽争故将屏硯送兩范要使珠璧棲窻櫺牀頭復<lb/>
一月下有風林横急送小范家䕶此涵星泓願從少陵<lb/>
𫝊一句山木盡帶洪濤傾<hi>坡月石硯屏</hi>琢雕山骨秀磨礲發<lb/>
光炯體潤雲氣生寒泉冽幽井平生心腹交陳𤣥與毛<lb/>
頴徳重不傾側中虛且明静置之案几上吾方日三省<lb/>
<hi>謝元逸</hi>
　　香<lb/>
崑崙耳鷓鴣斑倦逰録髙竇等州産生結香山民見香<lb/>
<pb n="KR3k0023_WYG_032-16b"/>
木曲幹以刀斫損經年香溜復鋸取之刮去白木其香<lb/>
結為斑㸃名鷓鴣斑又四時纂要修甲香方曰取大甲<lb/>
香如崑崙耳者酒煮蜜熬入諸香中用故山谷詩螺甲<lb/>
割崑崙耳香材屑屑<hi>黄詩注</hi>
一木五香婆利國有婆律樹髙八九丈痩者出龍腦肥<lb/>
者出婆律香又云一木五香根旃檀節沉香花雞舌膠<lb/>
薫陸<hi>酉陽雜爼</hi>
都梁古詩云博山爐中百和香鬱金蘓合及都梁又云<lb/>
<pb n="KR3k0023_WYG_032-17a"/>
氍覦五水香迷迭及都梁按廣志都梁出交廣形如霍<lb/>
香迷迭出西域魏文有迷迭賦<hi>王直方詩話</hi>都梁縣有山山<lb/>
有水清淺其中生蘭因名都梁坡詩注云都梁山在泗<lb/>
州南山是也<hi>本草荆州記</hi>
麝食柏而香麝形似獐甞食柏葉嵇康云麝食柏故香<lb/>
也<hi>本草注</hi>
生結熟結香木嶺南徼海諸州及瓊崖山多有之有香<lb/>
者百無一二其樹出香三等曰沉曰箋曰黄熟沉箋皆<lb/>
<pb n="KR3k0023_WYG_032-17b"/>
有二品曰熟結曰生結熟結者樹自爛而得生結者伐<lb/>
汁得之又久爛脫而剔取之黄熟有三品曰夾箋其破<lb/>
者為散沉香之良者瓊崖生取者為角沉宜薫衣黄沉<lb/>
木枯朽乃得者為黄沉宜入藥<hi>談苑</hi>
沉香雞骨馬蹄沉香青桂香馬蹄香雞骨香煎香同是<lb/>
一本其木類椿櫸多節取之先斷其木根積年皮幹俱<lb/>
朽心與節不壊者乃香也細枝緊實為青桂香黒而沉<lb/>
水為沉香半沉浮為雞骨香最麄為牋香<hi>牋或為煎</hi>又云沉<lb/>
<pb n="KR3k0023_WYG_032-18a"/>
者為沉浮者為檀似雞骨為雞骨香似馬蹄為馬蹄香<lb/>
似牛頭為牛頭香最粗者為牋香又有熟結生結丁謂<lb/>
在海南作天香𫝊云四香凡四十二狀皆出於一木竇<lb/>
化雷髙中國出香之地北海南優劣不侔矣既所禀不<lb/>
同又售者多而取之速是以黄熟不待其稍成牋沉不<lb/>
待其香足盖趨於戕賊之地也非同瓊莒非時不妄剪<lb/>
伐<hi>類證本草</hi>
薫陸乳香薫陸出天竺單于二國南方草木狀如薰陸<lb/>
<pb n="KR3k0023_WYG_032-18b"/>
出大秦國其木生於海邊沙上盛夏木膠流出沙上夷<lb/>
人取賣之乳香亦其類也廣志波斯國松木脂有紫赤<lb/>
如櫻桃者名乳香薰陸之類也今人無復别薫陸通謂<lb/>
乳香為薫陸耳又云膠出日久相重疊者不成乳頭雜<lb/>
以土石其成乳頭者是新出薰陸總名也乳香是薰陸<lb/>
中乳頭也今松楓脂亦皆如是又云生南海是波斯國<lb/>
松脂紫赤如櫻桃為上<lb/>
龍腦香出婆律斯國木形似杉木木中脂似白松脂作<lb/>
<pb n="KR3k0023_WYG_032-19a"/>
木膏乃根下液亦謂之婆律膏<hi>酉陽雜爼</hi>木有肥瘦瘦者出<lb/>
龍腦香在水心肥者出婆律膏其膏在木端流出<lb/>
降真香出黔南拌和諸香燒煙直上天召得鶴盤旋於<lb/>
上又云生大秦國又云出南海山中主天行時氣宅舍<lb/>
怪異並燒悉驗之又神仙𫝊燒之引鶴降醮星辰燒之<lb/>
此香為第一<hi>並類證本草</hi>
聞思香山谷論香有謂聞思香取楞嚴經觀音所言從<lb/>
聞思修入三摩地因以名香<lb/>
<pb n="KR3k0023_WYG_032-19b"/>
范曄和香方范曄有思致撰和香方曰麝木多忌過分<lb/>
必害沉實易和盈斤先傷霍零虚燥詹唐枯濕蘓合安<lb/>
息之属珍於外國無取於中國又棗膏昬鈍甲牋淺俗<lb/>
所言悉以比士麝比庾仲文霍零比何尚之棗膏比羊<lb/>
𤣥保甲牋比徐演之沉實和易以自比也<lb/>
螺甲本草曰螺生雲南者大如掌青黄色取黶燒灰合<lb/>
香者多用之謂能發香也<hi>山谷詩注</hi>
博山爐漢故事諸王出閣則賜博山爐吕大臨考古圖<lb/>
<pb n="KR3k0023_WYG_032-20a"/>
云爐象海中溥山下盤貯湯使潤氣蒸香象海之四環<lb/>
鵲尾爐費崇光好佛常以鵲尾爐置膝前<hi>初學記</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0023_WYG_032-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷前集卷三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷前集卷十三</head> <lb/>
    <p>
<pb n="KR3k0023_WYG_013-1a"/>
欽定四庫全書<lb/>
　錦繡萬花谷前集卷十三<lb/>
　　總漕<lb/>
劉晏諸道巡院皆募駃足急驛以刺報四方之物直地<lb/>
雖甚逺而低昻利害不數日悉可以周知始於代宗廣<lb/>
徳二年迄於徳宗建中之六年凡二十餘載始自户部<lb/>
而領度支鹽鐡使拜平章事御史大夫右僕射始自河<lb/>
南江淮次舉梁益荆湖又次舉關河始嵗賦之入六十<lb/>
<pb n="KR3k0023_WYG_013-1b"/>
萬末乃千二百萬<lb/>
李巽劉晏之後有李巽繼之一年較其所入已如晏最<lb/>
多之年明年過之又明年増百八十萬緡<hi>唐志</hi>
本朝許元王章惠公隨知揚州許元以舉子上謁章惠<lb/>
獨狀薦之朝廷以為齋郎元有材謀曉錢穀為江淮制<lb/>
置十餘年皇祐時上謂執政曰發運使總領六路八十<lb/>
一軍州其財貨千百萬宜得其人而乆任許元十一章<lb/>
求去朕思之不若奬勵以盡其才乃賜進士出身<lb/>
<pb n="KR3k0023_WYG_013-2a"/>
諸路漕米仁宗時都官員外郎吳耀卿言景徳中江淮<lb/>
漕米嵗不過四百五十萬石其後益至六百五十萬石<lb/>
故江淮之間穀價常貴而民貧請約咸平景徳中嵗漕<lb/>
之數立為中制上以為然乃詔發運司嵗减漕米五十<lb/>
萬石淮南一百三十萬石江東九十九萬一千一百石<lb/>
江西一百二十萬八千九百石湖南六十五萬石湖北<lb/>
三十五萬石兩浙一百五十萬石<lb/>
給餉饋不絶糧道漢髙祖曰鎮國家撫百姓給餉饋不<lb/>
<pb n="KR3k0023_WYG_013-2b"/>
絶糧道吾不如蕭何<hi>本紀</hi>
輦車驪駕寇恂守河内光武軍食急乏恂以輦車驪駕<lb/>
轉輸前後不絶<hi>驪馬也駕車人挽行之本𫝊</hi>
願負米先趨劉晏與元載書曰見一水不通願荷鍤以<lb/>
先徃見一粒不運願負米而先趨焦心苦形期報明主<lb/>
以運漕為任如此<lb/>
登車傳命唐宣宗謂宣慰使鄭敬曰卿經明行修今登<lb/>
車傳命宜體吾懐<lb/>
<pb n="KR3k0023_WYG_013-3a"/>
不繫品位至道元年荆湖轉運使何士宗上言執政大<lb/>
臣出領外郡申轉運司公事只書通判以下姓名上謂<lb/>
宰相曰運使所部要繫州府不繫品位此朝廷典憲未<lb/>
可輕改也<lb/>
察官吏為三等景祐元年令諸路轉運使察所部官吏<lb/>
能否為三等公勤亷幹武文可取利益於國惠及於民<lb/>
者為上幹事而無治聲者為次畏懦而貪慢公事不治<lb/>
贓狀未露濫聲頗彰者為下並列狀以聞<hi>並職官分紀</hi>
<pb n="KR3k0023_WYG_013-3b"/>
賜方勝練鵲袍河北河東陜西三路轉運使賜方勝練<lb/>
鵲袍從劉錠之請也<lb/>
三虎慶厯初王鼎擢江東提刑遷轉運使楊紘為判官<lb/>
王緯在京東大稱嚴肅官吏怨之指為三虎<hi>分紀</hi>
　　監司<lb/>
看古碑本朝孫何好古文為轉運使尚苛峻州縣吏患<lb/>
之乃求古碑字磨滅者紙本釘於館中何至則讀其碑<lb/>
辨識文字以爪搔髮垢而嗅之徃徃至暮<lb/>
<pb n="KR3k0023_WYG_013-4a"/>
蛇虎韓魏公夫人之弟崔公孺性亮直魏公執政用監<lb/>
司有非其人者公孺曰公居陶鎔之地宜法造化為心<lb/>
造化以蛇虎者害人故置蛇於藪澤置虎於山林今公<lb/>
乃置之於通衢使為民害可乎魏公甚嚴憚之<hi>紀聞</hi>
民力竭矣薛簡肅公天禧初為江淮轉運使見王文正<lb/>
公王無他語但云東南民力竭矣薛退謂人曰真宰相<lb/>
之言也<hi>湘山野錄</hi>
乘驛而至太宗時魏廷式任陜西益州轉運使因入奏<lb/>
<pb n="KR3k0023_WYG_013-4b"/>
帝謂曰有事具白中書廷式曰臣三千里外乘驛而來<lb/>
以機事上聞願斷自宸衷非為宰相而來也<lb/>
　　郡守<lb/>
刺史職同牧尹唐武徳改太守曰刺史天寳又改刺史<lb/>
曰太守職同牧尹<hi>唐志</hi>
郡將孫寳為京兆尹以侯文為督郵欲治杜穉穉杜門<lb/>
自陳文曰願受將命<hi>將郡將也受郡將之命本傳</hi>
長史唐雍州置别駕永徽中改為長史開元改長史為<lb/>
<pb n="KR3k0023_WYG_013-5a"/>
尹親王為牧皆不知事務職總歸於尹<lb/>
使君公白樂天詩遥見朱輪來出郭相迎勞動使君公<lb/>
坡詩洗盞拜馬前來夀使君公<lb/>
五馬潘子真詩話禮天子六馬左右驂三公九卿駟馬<lb/>
左驂漢制九卿則二千石亦右驂太守駟馬而已其有<lb/>
加秩中二千石乃右驂故以五馬為太守美稱遁齋閒<lb/>
覽與學林云漢時朝臣出使為太守増一馬故為五馬<lb/>
黄堂吳郡國志吳郡太守所居之堂即春申君之子假<lb/>
<pb n="KR3k0023_WYG_013-5b"/>
君之殿也因數失火塗以雌黄故曰黄堂<hi>又見孫覿尺牘</hi>
皂蓋朱幡漢制二千石皂葢朱兩幡<hi>前紀</hi>
赤帷裳舊典傳車驂駕垂赤帷裳迎於州界賈琮為冀<lb/>
州刺史令曰刺史當逺視廣聽糾察美惡反垂帷裳以<lb/>
自掩塞乎命褰之<hi>後琮傳</hi>
赤幢晉向雄遷秦州刺史假赤幢曲蓋皷吹<hi>分紀</hi>
銅虎符竹使符漢置郡國將置銅虎符竹使符發兵遣<lb/>
至郡合符符合乃發<hi>紀注</hi>
<pb n="KR3k0023_WYG_013-6a"/>
銀莬符銅魚符唐髙祖入長安罷隨竹使符班銀莬魚<lb/>
其後改為銅魚符以起軍旅<lb/>
青龍朱雀符東方諸州給青龍符南方諸州給朱雀符<lb/>
西方諸州絡騶虞符北方諸州給𤣥武符皆左四右三<lb/>
左者進内右者付外<hi>並唐兵志</hi>
玉麟符隋煬帝幸遼東命樊子葢守東都楊𤣥感亂子<lb/>
蓋備禦有功駕至髙陽追詣行在勞曰今為公别造玉<lb/>
麟符以代銅獸<hi>職林</hi>
<pb n="KR3k0023_WYG_013-6b"/>
玉麒麟夏竦詩造化平分荷大鈞腰間新佩玉麒麟<lb/>
左金魚平生四海志佩得左魚歸又使君四十四兩佩<lb/>
左金魚<hi>杜牧</hi>　路擁東方騎腰横左顧龜<hi>陳越</hi>
魚書舊制刺史被代若别追皆降魚書乃得去<hi>楊綰傳</hi>
臨軒册授始刺史天子臨軒册授後不復册然猶受命<lb/>
日對便殿賜衣物乃遣<lb/>
側門候㫖開元時刺史已辭仍詣側門候進㫖<hi>唐循吏傳</hi>
烏鵲擁車李元紘治潤有惠政吏民遮留烏鵲羣飛翔<lb/>
<pb n="KR3k0023_WYG_013-7a"/>
集于前以擁行車<hi>天寳遺事</hi>
祝鱷魚潮州惡溪有鱷魚食民畜産且盡退之為刺史<lb/>
為文祝之約三日徙祝之夕震雷起盡徙于海<lb/>
麥穂兩岐張堪為漁陽太守開田八百餘頃民以致富<lb/>
歌曰桑無附枝麥穗兩岐<hi>並本𫝊</hi>
有脚陽春宋璟愛民卹物人謂有脚陽春<hi>天寳遺事</hi>
佩牛帶犢龔遂為渤海太守初郡人好帶刀佩劍遂令<lb/>
賣劍買牛賣刀買犢曰何不佩牛而帶犢乎<lb/>
<pb n="KR3k0023_WYG_013-7b"/>
狗足生釐後岑熙為魏郡太守無為而化興人歌曰狗<lb/>
吠不驚足下生釐<hi>犬無追吠故足下生毛本傳</hi>
中和樂職漢王襄為益州刺史命王褒為中和樂職宣<lb/>
布詩<hi>中和言政化和平宣布言宣布天子徳澤樂職言官樂其職何武𫝊</hi>
萬物吐氣杜甫讀元結舂陵行序云今得結輩十數公<lb/>
叅錯天下為邦伯則萬物吐氣天下少安矣<hi>杜甫集</hi>
清畏人知晉胡質為荆州子威自京省父辭歸父賜縑<lb/>
一匹威曰安得此絹質曰吾俸祿之餘後威為徐州帝<lb/>
<pb n="KR3k0023_WYG_013-8a"/>
問曰卿清何如父對曰臣不如父臣清畏人不知父清<lb/>
畏人知<lb/>
題贊于㕔盧奐為陜州刺史𤣥宗西還次陜嘉其政題<lb/>
贊于㕔曰專城之重公陜之雄外既利物内存匪躬此<lb/>
為國寳不墜家風<lb/>
薦書參聞唐薛珏為峽州刺史李承狀其簡趙贊言其<lb/>
亷盧翰稱其肅薦書參聞賜金紫<hi>並本𫝊</hi>
恩嚴兩絶韋岳子武后時厯廬海等州刺史皆著風迹<lb/>
<pb n="KR3k0023_WYG_013-8b"/>
恩嚴兩絶<hi>韋𢎞機𫝊</hi>
無三品酒晉劉𢎞為荆州刺史先酒室中有齋中酒㕔<lb/>
事酒猥酒三品𢎞曰投醪尚與三軍同醉豈得二其厚<lb/>
薄自今不得分别<hi>職林</hi>
記惡碑盧奐素任大都所至之處畏如神明或有惡迹<lb/>
之人以所犯之罪刻石立其門再犯者處乎極刑絶無<lb/>
犯者民呼其石為記惡碑<hi>摭遺</hi>
懐塼之俗齊土風俗淺薄太守初至皆懐塼叩頭以見<lb/>
<pb n="KR3k0023_WYG_013-9a"/>
意及其代去以塼擊之言其始終向背魏李延實為青<lb/>
州刺史帝謂曰懐塼之俗世號難治宜用好心腹<hi>伽藍記</hi>
越王石海邊有越王石嘗隠雲霧相𫝊云清亷太守乃<lb/>
得見宋虞愿為晉安太守徃觀之清徹無所隠蔽<hi>職林</hi>
大馮君小馮君漢馮野王與弟立相代為太守民歌之<lb/>
曰大馮君小馮君兄弟繼踵相因循<hi>馮奉世𫝊</hi>
挽不來鄧攸去郡數千人留牽攸船不得進夜中發去<lb/>
吳人歌曰如打五更皷雞鳴天欲曙鄧侯挽不來謝令<lb/>
<pb n="KR3k0023_WYG_013-9b"/>
推不去<lb/>
蒲鞭劉寛為南陽用蒲鞭示辱而已民不敢犯<lb/>
拔薤置水龎參為漢陽太守郡人任棠有志節參先候<lb/>
之棠不言但以薤一本水一盂置屏側抱孫兒伏户下<lb/>
參思其微㫖曰水欲吾清拔薤欲吾擊强宗抱兒孫伏<lb/>
戸下欲吾開門恤孤率而化之漢陽大治<lb/>
五叟送錢劉寵為會稽守召入山隂有五叟皆龎眉皓<lb/>
齒齎百錢送寵曰山谷之人未曾識郡他守發吏求民<lb/>
<pb n="KR3k0023_WYG_013-10a"/>
間至夜不絶犬吠竟夕自明府來犬不夜吠人不識吏<lb/>
寵為人選一大錢受之<lb/>
五袴亷范為郡守蜀人歌曰亷叔度來何暮昔無一𥜗<lb/>
今五袴<hi>並本𫝊</hi>田元均治成都有聲蜀人謂之照天蠟燭<lb/>
<hi>東齋記事</hi>又張中亷知洋州民號為水晶燈籠<hi>職官分紀</hi>
着㡌餳隋梁彦光徙相州刺史相風俗險陂目彦光為<lb/>
着㡌餳帝聞之徙彦光趙州彦光自請復為相州豪猾<lb/>
聞彦光再來嗤之彦光至發摘奸伏有若神明豪滑濳<lb/>
<pb n="KR3k0023_WYG_013-10b"/>
竄闔境為之大治<hi>資治通鑑</hi>
撫綏嚴峻唐崔郾守鄂尚撫綏經月不笞一人鎮郢則<lb/>
嚴峻一毫不貸<lb/>
惠愛彈壓柳仲郢以謂郡國之政尚惠愛輦轂之下先<lb/>
彈壓<hi>並本𫝊</hi>
以平治豐以法治歉王文康公曙治蜀頗以法御下有<lb/>
謗其太苛會劉燁召還真宗問之曰凌䇿王曙治蜀孰<lb/>
優對曰凌䇿在蜀值豐嵗得以平易治之王曙值嵗小<lb/>
<pb n="KR3k0023_WYG_013-11a"/>
歉慮民盜故以法治之使易地則皆然上善其言<hi>名臣傳</hi>
陽開隂閉中書舍人王公觀察江南西道八州之人所<lb/>
不便及所欲公至之日皆罷行之春生秋殺陽開隂閉<lb/>
令修於庭戸數月之間人自得於湖山千里之外<hi>滕王閣記</hi>
恩如春威如虎李燮為京兆尹吏民愛敬作歌曰我府<lb/>
君敎道舉恩如春威如虎訓如父愛如母<lb/>
乘折轅車樊顯對光武曰昔張堪在蜀郡仁以惠下威<lb/>
能討姦前公孫述破時珍寳山積帷幄之物足富十世<lb/>
<pb n="KR3k0023_WYG_013-11b"/>
而堪去職之日乘折轅車布被嚢而已後以堪為漁陽<lb/>
太守<hi>並分紀</hi>
一龜一鶴趙清獻公任成都㩦一龜一鶴以行其再任<lb/>
也屏去龜鶴止一蒼頭執事張公裕學士送以詩云馬<lb/>
諳舊路行來滑龜放長江不共來<hi>吕氏家訓</hi>
蟠螭怒澗蔡君謨鎮福唐束吏治民毫髮不容陳烈㓜<lb/>
與君謨同硯席一日徃見之維舟亭下聞其嚴遂不徃<lb/>
留詩于亭云溪山龍虎蟠溪水角聲喧中宵鄉夢破六<lb/>
<pb n="KR3k0023_WYG_013-12a"/>
月夜衾寒風雨生殘樹蛟螭喜怒瀾殷勤祝舟子移棹<lb/>
過前灘君謨聞之為少霽<lb/>
卧虎魏李崇有將畧又寛厚在揚州十年常養壯士數<lb/>
十人寇侵邊所向摧破號卧虎<hi>分紀</hi>
治民如治家陽城為道州刺史治民如治家州當上考<lb/>
功第城自書曰撫字心勞催科政拙考下下<hi>本𫝊</hi>
喜慙交集桓範為兖州刺史表謝曰喜於復見選擢慙<lb/>
於不堪所職悲於懐戀闕庭三者交集不知所裁<lb/>
<pb n="KR3k0023_WYG_013-12b"/>
活饑民五十萬富韓公知青州會河朔大水民流京東<lb/>
公擇所部豐稔二州勸民出粟得十五萬斛益以官廪<lb/>
得公私廬舍十餘萬間寺廟山巖散處其人使寄居閒<lb/>
官主其事三日一支山陵河泊之利聽流民取之其主<lb/>
不得禁明年麥熟流民不分逺近受糧而歸凡活五十<lb/>
餘萬人募而為兵者又萬人邵伯温曰公使虜功甚偉<lb/>
每不以為功至活饑民每自言曰過於作中書二十四<lb/>
考<hi>神道碑</hi>
<pb n="KR3k0023_WYG_013-13a"/>
發有餘以惠貧民皇祐中浙西大饑范文正公為杭州<lb/>
召諸佛寺諭之曰饑嵗工價甚賤可以大興土木之役<lb/>
於是諸寺工作鼎新又新敖倉吏舍日役千夫監司奏<lb/>
劾杭州不恤荒政公私興造不恤民力公乃自條叙所<lb/>
以興造皆欲其發有餘以惠貧民凡工技力役之人仰<lb/>
食於公私日不下數萬荒政之施莫此為大是嵗兩浙<lb/>
惟杭晏然民不流徙<hi>筆談</hi>
任増米價趙閲道熙寜中知越州兩浙旱蝗米價湧貴<lb/>
<pb n="KR3k0023_WYG_013-13b"/>
饑死十五六諸州皆立榜賞禁人増米價閲道獨榜衢<lb/>
路有米者任増價糶之於是諸州米商輻輳米價更賤<lb/>
公盡所以救荒之術發廪勸分下令修城使民食其力<lb/>
生者得食病者得藥死者得葬越雖饑不怨<lb/>
笞饑民盜米王沂公曽守洛屬嵗歉里有囷積者饑民<lb/>
聚黨脅取隣郡以强盜論報死者甚衆公但重笞而遣<lb/>
之逺近聞以為法全活者數千計<hi>並言行録</hi>
减價糶米文潞公在成都米價騰貴因就城門相近九<lb/>
<pb n="KR3k0023_WYG_013-14a"/>
十八處减價糶仍不限其數翌日米價遂减前此或限<lb/>
升斗以糶或抑市井價直適以増其氣焰而終不能平<lb/>
其價<lb/>
輿賦納價范文正公鎮青州會河朔艱食青之輿賦博<lb/>
州置塲納青民大患輦置之苦公戒民納價每斗三鍰<lb/>
給鈔與之以書與博守遣官輓金詣博坐倉招之至則<lb/>
貿者山積不五日遂足尚餘數千緡給還之青民因立<lb/>
祠焉<hi>並東齋記事</hi>
<pb n="KR3k0023_WYG_013-14b"/>
竹馬郭伋字細侯為并州行春趂竹馬兒童之期<hi>本𫝊</hi>
清徹底朱世良為清河守及去老人謝曰君非惟政善<lb/>
清亦徹底<hi>分紀</hi>
鐺脚刺史薛大鼎為滄州鄭徳本為瀛州賈敦頤為冀<lb/>
州皆有治名故河北稱鐺脚刺史<lb/>
隨車雨百里嵩為徐州境内旱嵩行步所經雨輙隨車<lb/>
治蜀人不忍欺田况守成都尚和易去苛細以徳化人<lb/>
人不忍欺時謂張乖崖之明王文康之平程文簡之肅<lb/>
<pb n="KR3k0023_WYG_013-15a"/>
韓忠獻之愛公兼有之<hi>名臣傳</hi>
與江神鬬李冰為蜀郡太守江神嵗取童女二人以為<lb/>
婦冰以其女與江神為㛰徑至神祠責之因忽不見良<lb/>
乆有蒼牛鬬於岸傍有間冰還流汗謂官屬曰吾鬬大<lb/>
極當相助南向腰中正白者我綬也主簿刺殺北面者<lb/>
江神也江神遂死人慕之生子名冰兒<hi>職官分紀</hi>
送三百里鄧攸作吳興郡有惠政離郡之日人攀其船<lb/>
相送三百里不忍别<hi>吳錄</hi>
<pb n="KR3k0023_WYG_013-15b"/>
還雷塘民田揚州雷塘即漢之雷陂也舊屬民自唐以<lb/>
來耕種其中徃數十嵗官取蓄水以備漕運舊田主二<lb/>
十六家皆失業官議以他田償之竟無與之塘亦破决<lb/>
不修漕運亦未嘗頼此舊田主三百餘口饑寒及劉敞<lb/>
原父至田主詣府自訟原父即判還之發運使以漕事<lb/>
動朝廷留之公用種稻事明其無用朝廷乃聽還之杜<lb/>
祁公衍致仕南京聞之喜曰真良太守<hi>劉公行狀</hi>
帕首靴袴大府帥或道過其府府必戎服左握刀右弓<lb/>
<pb n="KR3k0023_WYG_013-16a"/>
矢帕首靴袴迎于郊<hi>韓送權尚書序</hi>
兩制以上為州止押檢至道初何士宗請自今知州曽<lb/>
經任中書樞密院者申轉運司止署通判以下姓名太<lb/>
宗曰大臣出臨外藩亦統於轉運使非繫官也不許大<lb/>
中祥符始詔文臣知制誥以上知州者止署檢武臣觀<lb/>
察使以上<hi>言行錄</hi>
六條刺史班宣周行郡國省察治狀以六條問事一條<lb/>
强宗豪右以强凌弱以衆暴寡二條二千石不奉詔書<lb/>
<pb n="KR3k0023_WYG_013-16b"/>
侵漁百姓三條二千石不䘏疑獄剝截黎元四條二千<lb/>
石茍阿所愛蔽賢寵頑五條二千石子弟怙恃榮勢請<lb/>
託所監六條二千石阿附豪强通行賄賂<hi>前漢表注</hi>
彈燕李惠為雍州長於思察有燕爭巢惠令人掩獲以<lb/>
弱竹彈之既而一去一留惠笑曰留者自計為巢功重<lb/>
去者既經楚痛理無固心下伏其察<hi>職林</hi>
辯羊皮主李惠為雍州有負鹽負薪人同釋檐息樹隂<lb/>
二人將行爭一羊皮各言藉背之物惠令置羊皮以杖<lb/>
<pb n="KR3k0023_WYG_013-17a"/>
擊之見少鹽乃得實薪者伏罪<hi>北史</hi>
詩新賜魚書墨未乾賢人暫屈逺人安朝驅旌斾行時<lb/>
令夜見星辰憶舊官梅蕚履階鈴閣暖雪峯當戸㦸枝<lb/>
寒<hi>劉禹錫</hi>龍節分江國仙閨閉海蓬酒船李翰苑詩筆謝<lb/>
康公去驛二千外專城四十中<hi>石曼卿</hi>異域化為儒雅俗<lb/>
逺民爭看校讐郎下國難留金馬客新詩逺寄竹枝娘<lb/>
<hi>謝景山</hi>政成郛郭春千里公退笙歌月一樓犬吠花隂無<lb/>
舊警麥翻雲穗有新疇<hi>石敏若</hi>秀骨象山嶽英謀合鬼神<lb/>
<pb n="KR3k0023_WYG_013-17b"/>
擁旄秉金節伐皷乘朱輪澤被魚鳥悦令行草木春<hi>李白</hi>
琴書家慣有印杖客疑無閒僉歸業狀貧典舊山圖<hi>魏野</hi>
尚書八座貴大使十州雄仁民兼愛物時雨及春風<hi>徐俯</hi>
曽立玉墀聨近侍新持金節領諸侯屠龍伎倆終須用<lb/>
探虎功名未肯休<hi>孔常甫</hi>九江皆渡虎三郡盡還珠白猿慙<lb/>
劒竹黄石借兵符<hi>李白</hi>再扶日月歸行殿却領山河鎮夢<lb/>
刀從此雄名壓寰海八溟爭敢起波濤<hi>杜光庭</hi>錦衣猶帶<lb/>
御爐香宫殿移麾耀寵光千里龍旗新政令九重鳳闕<lb/>
<pb n="KR3k0023_WYG_013-18a"/>
舊文章學窮造化乾坤窄醉聽笙歌日月長<hi>詹用之</hi>九金<lb/>
神鼎重丘山五玉諸侯雜佩環星座通宵狼獵暗戍樓<lb/>
吹笛虎牙閒<hi>杜牧</hi>黄堂孔北海真氣凛羣兒朱輪未及郊<lb/>
清風已先知<hi>東坡</hi>坐移丞相節春入廣陵城紅斾擁雙節<lb/>
白髭無一莖<hi>白居易</hi>曉出東郊信馬蹄青梅墻角兩三枝<lb/>
竹雞啼罷雨來急杜宇聲乾月落遲山店煑烟繅繭日<lb/>
野田鋤水挿秧時農桑勸課非無力為報新安太守知<lb/>
　一麾同下西清路兩鎮交迎上將牙<hi>曽布</hi>一尊風月身<lb/>
<pb n="KR3k0023_WYG_013-18b"/>
無事千里耕桑嵗有秋<hi>曾鞏</hi>遺愛海波無繼處去思秋色<lb/>
有餘清<hi>孔毅文</hi>醉裏眼開金使字紫旗風動耀箆明<hi>鄭繁</hi>朱<lb/>
飾兩輪巡屬邑案留雙筆在中臺<hi>錢帷演</hi>國人乆倚東園<lb/>
望擬築沙堤到廣陵<hi>李榮</hi>恩威欲寄黄丞相仁信先聞郭<lb/>
細侯<hi>杜光庭</hi>虎牙熊軾隠鈴齋棠樹隂隂長碧苔<hi>林逋</hi>沃野<lb/>
桑麻涵細雨嚴城鼓角送斜陽　鶴伴鳴琴公事晩鳥<lb/>
驚調角戍城秋<hi>錢惟演</hi>鱷去惡溪韓吏部珠還合浦孟嘗<lb/>
君<hi>方諤</hi>三十餘年霖雨手淹留河外作時豐<hi>山谷</hi>屏除奸吏<lb/>
<pb n="KR3k0023_WYG_013-19a"/>
魂應喪養活疲民肉漸肥<hi>王元之</hi>印㕔孤坐琴樽外鈴閣<lb/>
清談易老中<hi>林逋</hi>組甲光寒圍夜帳綵旗風暖看春耕<hi>歐公</hi>
　　倅車<lb/>
别駕長史唐武徳初上州丞曰别駕髙宗改别駕曰長<lb/>
史上元二年復置别駕天寳八年廢文宗復置<lb/>
長史司馬武徳元年改司馬曰長史永徽中廢長史置<lb/>
司馬聖厯中廢司馬置長史<lb/>
治中武徳中改贊治曰治中髙宗即位曰司馬<hi>並唐志</hi>
<pb n="KR3k0023_WYG_013-19b"/>
半刺庾亮與郭游書曰别駕舊與刺史同乘流王化於<lb/>
萬里之外任居刺史之半安可非其人<lb/>
監州李商隠為倅庾亮謂之半刺侯景謂之監州國朝<lb/>
下湖南始置通判常與知州爭權有錢少卿者餘杭人<lb/>
嗜蟹常求補郡人欲問何州曰但得有蟹無通判處可<lb/>
矣坡詩云欲問君王乞符竹但憂無蟹有監州<hi>青箱雜記</hi>
監郡御史中丞孫抃言通判古監郡之職一州利害全<lb/>
藉議論與僚屬不同乞朝廷選差通判本與知州通判<lb/>
<pb n="KR3k0023_WYG_013-20a"/>
一郡之事上曰卿言極是<lb/>
郡丞漢景帝置郡丞秩六百石武帝改為長史<lb/>
通判國朝通判州各一人京西南京杭鄆州各二人小<lb/>
郡亦不置<lb/>
通守贊治隋文帝罷郡以州統縣改别駕治中為長史<lb/>
司馬煬帝罷州置郡長史司馬置贊治後改為丞又置<lb/>
通守以貳太守<lb/>
屏星廣韻屏星車轓也其上皆從竹後孔<graphic n="KR2568" url="https://raw.githubusercontent.com/kanripo/KR-Gaiji/master/images/KR2568.png" mimeType="image/png"/>為别駕從<lb/>
<pb n="KR3k0023_WYG_013-20b"/>
事刺史因怒欲去别駕車屏星曰使君毁國舊制乃投<lb/>
傳去刺史謝之乃止<lb/>
緹油屏泥軾黄霸為揚州刺史宣帝詔賜車蓋特髙<lb/>
一丈别駕主簿車緹油屏泥於軾前以彰有徳<lb/>
海沂歌王祥為徐州别駕時人歌曰海沂之康實頼王<lb/>
祥國之不空别駕之功<lb/>
清如水張軌為齊州别駕將入朝父老曰公清如水不<lb/>
敢以盃酒相送酌水一盞奉錢<hi>並分紀</hi>
<pb n="KR3k0023_WYG_013-21a"/>
題輿周景為豫章刺史辟陳蕃為别駕蕃不就景題别<lb/>
駕輿曰陳仲舉座<lb/>
吕䖍佩刀吕䖍為刺史有佩刀相者以為三公服䖍乃<lb/>
贈别駕王祥曰以公有公輔之量故相與之<hi>本傳</hi>
展驥足任治中龎統字士元劉備為荆州牧以士元為<lb/>
縣令魯肅曰士元長才百里不足以展驥足備遂任為<lb/>
治中别駕<hi>蜀志</hi>
雄飛趙温為京兆郡丞嘆曰丈夫當雄飛安能雌伏遂<lb/>
<pb n="KR3k0023_WYG_013-21b"/>
棄官<lb/>
白帝神禦侮唐蕭遘韋保衡同登進士第保衡以倖進<lb/>
無藝同年薄之遘形神秀偉慕李徳裕為人保衡為相<lb/>
摘遘失貶播州司馬維舟賦詩自悼慮保衡見害遽有<lb/>
神人曰相公勿憂子為公禦侮遘異之過峽州經白帝<lb/>
祠即所視神人也遘後遂入相<hi>並分紀</hi>
　　幕官<lb/>
蓮花池晉王儉以庾杲之為長史與之書曰庾杲之泛<lb/>
<pb n="KR3k0023_WYG_013-22a"/>
緑水依芙蓉何其麗也時人以儉府為蓮花池<hi>南史</hi>
板曹謂户曹張彦實送張祜詩板曹平生詩作史<hi>百家詩</hi>
郡督郵紀綱掾州主簿郡督郵並令錄事叅軍又云糾<lb/>
司糾職紀綱掾皆錄事叅軍謂以糾察為職<hi>六帖</hi>
决曹墨曹兩漢有决曹墨曹主刑法厯代或謂之賊曹<lb/>
或謂之法曹墨曹又後百官志法曹主郵驛科程决曹<lb/>
主糾罪法事<hi>通典</hi>
司錄開元初又改為司錄叅軍<hi>職官分紀</hi>
<pb n="KR3k0023_WYG_013-22b"/>
三語掾阮千里瞻有令望司徒王戎問曰聖人貴名教<lb/>
老莊明自然其㫖同異答曰將無同戎咨嗟良乆即命<lb/>
辟之時人謂之三語掾<hi>本傳</hi>
坐嘯主諾漢成瑨為南陽守任功曹岑晊宗資為汝南<lb/>
守任功曹范滂人語曰南陽太守岑公孝𢎞農成瑨但<lb/>
坐嘯汝南太守范孟博南陽宗資主畫諾<hi>滂傳</hi>
髯參短簿桓温辟王恂為主簿郄超為叅軍超多鬚恂<lb/>
短小荆人語曰髯叅軍短主簿能令公喜能令公怒<hi>出晉</hi>
<pb n="KR3k0023_WYG_013-23a"/>
<hi>本傳</hi>
娵隅郝隆為南蠻叅軍作詩曰娵隅躍清池桓温問何<lb/>
物答曰蠻名魚為娵隅桓曰何為作蠻語隆曰千里投<lb/>
公始得一蠻府叅軍那得不識蠻語耶<hi>世紀</hi>
歡喜詩杜審言為吉州司戸武后召見將加擢用問曰<lb/>
卿歡喜否審言蹈舞謝恩因作歡喜詩甚見稱賞<hi>分紀</hi>
受紙百畨杜暹為婺州叅軍秩滿吏以紙萬畨贐之為<lb/>
受百畨嘆曰昔清吏受一大錢何異哉<lb/>
<pb n="KR3k0023_WYG_013-23b"/>
鬻馬徒步而歸范文正公以進士解褐為廣徳司理叅<lb/>
軍止一馬秩滿鬻馬徒步而歸<hi>汪藻撰祠堂記</hi>
西山有爽氣王徽之字子猷作桓冲叅軍冲曰卿在府<lb/>
日乆當相料理徽之初不酬答直視以手板拄頰云西<lb/>
山朝來致有爽氣耳<hi>本傳</hi>
霹靂手唐裴琰之為同州司戸叅軍年少不主務曹刺<lb/>
史李崇義輕之吏白積案數百崇義使趣斷琰之乃命<lb/>
吏連紙進筆省决一日畢予奪當理筆詞勁妙崇義驚<lb/>
<pb n="KR3k0023_WYG_013-24a"/>
曰子何自晦以成吾過耶由是名動一州號霹靂手<hi>本𫝊</hi>
河東三絶徐彦伯調蒲州司兵叅軍時司戸韋暠善判<lb/>
司事李亘善書而彦伯善屬辭稱河東三絶<hi>本傳</hi>
簡重貴相薛奎為開封明鎬為幕曹奎以公輔期之有<lb/>
問何以知公曰其為人端肅其言簡而理盡凡人簡重<lb/>
則尊嚴此貴臣相也鎬後至參政<hi>歸田錄</hi>
措大官九國志王崇銖責權雍州司戸崇銖問吏曰叅<lb/>
軍何官衣何服吏曰下州判司綠衫槐簡而已崇銖大<lb/>
<pb n="KR3k0023_WYG_013-24b"/>
笑曰若要頭便斬去吾何能作措大官耶<hi>分紀</hi>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷前集卷十三<lb/>
</p>
<p>
</p>
  </div>
</body>
</text>
</TEI>
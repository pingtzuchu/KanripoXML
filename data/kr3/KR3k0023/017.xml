<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷前集卷十七</head> <lb/>
    <p>
<pb n="KR3k0023_WYG_017-1a"/>
欽定四庫全書<lb/>
　錦繡萬花谷前集卷十七<lb/>
　　妓妾<lb/>
樊通德漢伶𤣥之妾樊通德趙飛燕女史也能道趙飛<lb/>
燕娣妹事伶𤣥曰其人俱灰滅矣疲精神馳嗜慾寧知<lb/>
終歸荒田野草乎通德掩袖視燭影以手擁髻淒然泣下<lb/>
伶𤣥因作飛燕外傳<lb/>
友通期後梁商美人友通期獻於順帝通期有過帝以<lb/>
<pb n="KR3k0023_WYG_017-1b"/>
歸商商出嫁之商子兾遣客盗還友通期生子伯玉<hi>兾𫝊</hi>
翔風石季倫有愛婢曰翔風能别五聲以文顯名年三<lb/>
十石崇乃退為房老翔風怨而作詩云春華誰不美卒<lb/>
傷秋落時坐見芳時歇憔悴空自嗤<hi>王子年拾遺</hi>
絡秀周顗母李氏字絡秀初顗父俊為將軍出獵遇雨<lb/>
止李氏父兄不在絡秀與婢於内宰羊具饌不聞人聲<lb/>
俊窺之見一女甚美因求為妾父兄不許絡秀曰門戸<lb/>
殄瘁何惜一女遂與之生顗三子<lb/>
<pb n="KR3k0023_WYG_017-2a"/>
緑珠嶺表録異曰昔梁氏女有容貎石季倫為交趾採<lb/>
訪使以真珠三斛買之即緑珠也善吹笛孫琇使人求<lb/>
之崇曰緑珠吾愛妾不可得也琇竟誅崇求訪緑珠緑<lb/>
珠聞之墜樓死<hi>本傳</hi>
染髪媚側室何長瑜以韻語序僚佐云陸展染白髪欲<lb/>
以媚側室青青不解久星星行復岀<hi>謝靈運𫝊</hi>
玉簫韋臯少遊江夏姜史君之舘有小青衣曰玉簫年<lb/>
七歲常令侍臯年長有情韋去與玉簫約曰後七年再<lb/>
<pb n="KR3k0023_WYG_017-2b"/>
來玉簫遺以白玉指環并詩曰黄雀銜來已數春别時<lb/>
留解贈佳人長江不見魚書至為遣相思夢入秦逾八<lb/>
年韋不至玉簫絶食而殞後十年韋理蜀不替因作生<lb/>
日東川盧八坐中送一歌姬來未滿破𤓰亦以玉簫為<lb/>
號觀之乃真玉簫也<hi>雲溪友議</hi>
雪兒雪兒李密之愛姬善歌每見賓僚文章中意者即<lb/>
付雪兒歌之故韓定云盛德好將銀管述麗詞堪付雪<lb/>
兒歌<hi>百斛明珠</hi>
<pb n="KR3k0023_WYG_017-3a"/>
阿軟元微之到通州見壁間有詩落句云緑水紅蓮一<lb/>
朶開千花萬草無顔色不知何人題也録此詞寄樂天<lb/>
乃樂天十五年前及第時贈長安妓阿軟絶句故白詩<lb/>
云十五年前似夢遊曽將詩句結風流偶助笑歌嘲阿<lb/>
軟那知傳誦到通州<lb/>
紅兒鄜州李孝恭籍中有紅兒善肉聲羅虬挑之不答<lb/>
遂作絶句百篇號比紅兒詩<lb/>
酥香唐杜祕書工於小詞鄰翁有女小字酥香凡才人<lb/>
<pb n="KR3k0023_WYG_017-3b"/>
所為歌曲悉能諷之一夕踰墻而至杜始望不及此鄰<lb/>
翁失女所在後半年僕有過杜笞之竄而聞官杜流河<lb/>
朔臨行述永遇樂一詞决别女持紙三唱而死<hi>並白樂天集</hi>
樊素小蠻白樂天有二妾樊素善歌小蠻善舞嘗有詩<lb/>
曰櫻桃樊素口楊柳小蠻腰二妾既長又有詩云一樹<lb/>
春風萬萬枝嫩於金色軟於絲後二妾各去有詩云病<lb/>
與樂天相伴住春隨樊素一時歸<hi>古今詩話</hi>
薛瑶英唐元載寵婢薛瑶英楊炎贈歌曰雪面淡娥天<lb/>
<pb n="KR3k0023_WYG_017-4a"/>
上女鳯簫鸞翅欲飛去玉釵翹翠歩無塵楚腰如柳不<lb/>
勝春<hi>雞跖集</hi>
燕子樓唐張建封牧徐州有愛妓盼盼建封没盼盼不<lb/>
嫁居燕子樓十餘年白樂天作燕子樓詩有云醉嬌勝<lb/>
不得風裊牡丹花<lb/>
穠李昭華王晉卿有二女奴名穠李昭華黄魯直改竹<lb/>
夫人為青奴有詩云穠李四絃風拂席昭華三弄月侵<lb/>
牀我無紅袖堪娯夜正要青奴一味凉<hi>山谷</hi>
<pb n="KR3k0023_WYG_017-4b"/>
絳桃柳枝韓退之二妾一曰絳桃二曰柳枝退之使山<lb/>
東有詩云東風欲動别長安春半邊城特地寒不見園<lb/>
花并巷栁馬頭唯有月團團柳枝後踰園遁去有詩曰<lb/>
别來楊柳堦頭樹擺亂春風只欲飛還有小園桃李在<lb/>
留花不發待郎歸<hi>語林</hi>
鶯鶯唐貞元中張生與崔氏女小字鶯鶯往來後棄之<lb/>
鶯鶯已委身於人張亦娶適經其所求見不得崔知之<lb/>
潜賦一章曰一從消瘦減容光萬轉千回懶下牀不為<lb/>
<pb n="KR3k0023_WYG_017-5a"/>
旁人羞不起為郎憔悴却羞郎竟不見元稹為作鶯鶯<lb/>
歌<lb/>
燕燕坡詩詩人老去鶯鶯在公子歸來燕燕忙<hi>張祜妾名燕燕</hi>
劉禹錫擬四愁詩禹錫有妾甚麗李逢吉强取之禹錫<lb/>
思妾擬作四愁詩内警句云得意紫鸞休舞鏡能言青<lb/>
鳥罷銜牋金盆已覆難收水玉軫長抛不續絃　買笑<lb/>
樹邊花已老畵眉窻下月猶殘　三山不見海沉沉豈<lb/>
有仙蹤更可尋青鳥去時雲路斷姮娥歸處月宫深紗<lb/>
<pb n="KR3k0023_WYG_017-5b"/>
窻遥想春相憶書幌誰憐夜獨吟料得夜來天上月只<lb/>
應偏照兩人心<hi>本事詩</hi>
黄鸝啼别韓滉鎮浙西戎昱為部内刺史有官妓善歌<lb/>
色亦閒妙滉聞召至帳下昱詞送之云送客春風湖上<lb/>
亭栁條藤蔓繋人情黄鸝住久渾相識欲别頻啼四五<lb/>
聲妓至首歌此詞滉即歸之<lb/>
青娥趙嘏浙人有美妾洎計偕母不許㩦行㑹上元節<lb/>
為鶴林之遊帥見之掩為己有明年嘏歸以詩感之曰<lb/>
<pb n="KR3k0023_WYG_017-6a"/>
寂寞堂前日又矄陽臺去作不歸雲當時聞作沙吒利<lb/>
今日青娥屬使君帥聞之乃遣還<hi>古今詩話</hi>
囀春鶯王晉卿貶均州姬侍盡逐有一歌者號囀春鶯<lb/>
色藝兩絶不知流落何許二年内徙道過許昌市旁小<lb/>
樓聞泣聲晉卿問乃囀春鶯也恨不可復得因賦一聮<lb/>
佳人已屬沙吒利義士今無古押行客有足成章云㡬<lb/>
年流落向天涯萬里歸來兩鬢華翠袖香殘空挹淚青<lb/>
樓雲渺定誰家　回首音塵兩沉絶春鶯休囀沁園花<lb/>
<pb n="KR3k0023_WYG_017-6b"/>
<hi>西清詩話</hi>
杜秋娘李錡叛有妾杜秋娘沒入宫後又放歸杜牧感<lb/>
而作詩有云椒壁懸綿幕鏡奩蟠玉螭月上白璧門桂<lb/>
影浮參差金階玉露重閒把紫簫吹燕媒得皇子夫人<lb/>
親捧持虎睛珠絡褓金盤犀鎮帷<hi>國史補</hi>
崔徽崔徽河中娼也裴敬中以興元幕使河中與徽相<lb/>
從累月敬中歸情懷怨抑後東川幕白知退歸徽乃寫<lb/>
真奉書謂知退曰為妾謂敬中崔徽一旦不及卷中人<lb/>
<pb n="KR3k0023_WYG_017-7a"/>
且為郎死矣元稹為作歌<hi>元集</hi>
薛濤蜀妓也元微之寄詩云錦江膩滑峨眉秀幻出文<lb/>
君與薛濤<lb/>
書仙長安中有娼女曹文姬尤工翰墨為闗中第一時<lb/>
號為書仙有任生者投之詩曰玉皇前殿掌書仙一染<lb/>
塵心下九天莫怪濃香薰肉膩雪衣曽惹御爐煙<hi>麗情集</hi>
御史娘國樂婦人有永新婦御史娘柳青娘皆一時之<lb/>
妙也有與御史娘詩曰天下能歌御史娘花前月底奉<lb/>
<pb n="KR3k0023_WYG_017-7b"/>
君王九重深處無人見獨把新聲傳順郎<hi>桂苑叢集</hi>
誦靈光殿賦蜀劉琰侍婢十人悉讀書能誦魯靈光殿<lb/>
賦<hi>蜀志</hi>
徐月英江淮間娼徐月英送人詩曰惆悵人間萬事違<lb/>
兩人同去一人歸生憎平望池亭水忍照鴛鴦兩皆飛<lb/>
　枕前涙與階前雨隔箇窻兒滴到明詞多不盡<hi>北夢𤨏言</hi>
却要觀察使李庚之女奴名却要美容止善辭令李有<lb/>
四子皆欲烝之而不得遇清明中堂弓月四子各在一<lb/>
<pb n="KR3k0023_WYG_017-8a"/>
處待之長子遇於櫻桃花影中却要紿之曰可於東南<lb/>
隅相待少頃却要燃密炬豁扉照之曰阿堵貧兒争敢<lb/>
向這裏宿四子掩面各走<lb/>
閩妓詩閩中有一妓能詩有絶句與陳夢和云夢和殘<lb/>
月過樓西月過樓西夢已迷喚起一聲腸斷處落花枝<lb/>
上鷓鴣啼<hi>夷堅志</hi>
琴客顧况有宜城訪琴客詩序曰琴客宜城之愛妾也<lb/>
宜城請老而愛妾出嫁不禁人之欲達者也<hi>麗情集</hi>
<pb n="KR3k0023_WYG_017-8b"/>
小桃陳述古有小妓答詩曰小桃破蕚未勝春不見方<lb/>
中第一人聞道使君歸去後舞衫歌扇總生塵<hi>坡詩</hi>
雪中觀妓詩曹元寵母王氏能詩有雪中觀妓詩云梁<lb/>
王宴罷下瑶臺窄窄紅靴歩雪來恰似陽春三月暮楊<lb/>
花飛處牡丹開<hi>湘江詩話</hi>
青青㑹稽翟素遭賊欲犯之臨以白刃素婢名青青乞<lb/>
代素賊殺素後欲犯青青青青不許復殺之<hi>列女傳</hi>
平康三曲平康里京師妓坊也有三曲錚錚者多在南<lb/>
<pb n="KR3k0023_WYG_017-9a"/>
曲<hi>北里志</hi>
賈愛卿韓魏公帥陜西李師中過之為官妓賈愛卿賦<lb/>
詩曰願得貔貅十萬兵犬羊巢穴一時平功成不用封<lb/>
侯印只問君王乞愛卿<hi>后山詩話</hi>
楊臺柳文潞公知成都喜行樂有飛語至京師御史何<lb/>
郯字聖徒蜀人告歸上遣察之李少愚謂公曰無足念<lb/>
慮因迎謁聖徒於漢州同郡㑹有妓善舞聖徒喜之問<lb/>
其姓曰楊聖徒曰所謂楊臺柳者少愚取妓帕題詩曰<lb/>
<pb n="KR3k0023_WYG_017-9b"/>
蜀國佳人號細腰東臺御史惜妖嬈從今喚作楊臺柳<lb/>
舞盡春風萬萬條命其妓歌之數日聖徒至成都頗嚴<lb/>
重潞公一日宴聖徒迎其妓雜府妓中歌其詞以酌聖<lb/>
徒聖徒每為之醉事與陶榖使江南相類<hi>聞見録</hi>
秦弱蘭陶榖奉使江南留寫六朝實録每進見嚴冷下<lb/>
視江左韓熙載曰五栁公雖若端整其守可隳乃命妓<lb/>
秦弱蘭衣弊衣為驛卒之女每日擁箒掃地陶微見悦<lb/>
之詢其故答曰妾守驛者之女也久喪夫歸托父母陶<lb/>
<pb n="KR3k0023_WYG_017-10a"/>
因與狎因與一詞名風光好云好因縁惡因縁秪得郵<lb/>
亭一夜眠别神仙琵琶撥盡相思調知音少待得鸞膠<lb/>
續斷絃是何年數日李主開宴令弱蘭歌此詞陶大沮<lb/>
即日北歸<lb/>
不好聲色王安石知制誥呉夫人為買一妾荆公見之<lb/>
曰何物女子曰夫人令執事左右曰汝誰氏曰妾之夫<lb/>
為軍大將部米綱運失舟家貲沒猶不足又賣妾以償<lb/>
公愀然曰夫人用錢㡬何得汝曰九十萬公呼其夫令<lb/>
<pb n="KR3k0023_WYG_017-10b"/>
為夫婦如初盡以錢賜之　司馬温公從龐公辟為大<lb/>
原府通判尚未有子夫人為買一妾公殊不顧夫人疑<lb/>
有所忌也一日教其妾俟我出汝自飾至書院兾公一<lb/>
顧也妾如其言公訝曰夫人出安得至此亟遣之頴公<lb/>
知之對寮友咨其賢荆公温公不好聲色如此<lb/>
　　美人<lb/>
南威晉文公得南威三日不聽朝遂推南威逺之曰後<lb/>
世由我故必以色亡國<hi>戰國策</hi>
<pb n="KR3k0023_WYG_017-11a"/>
夷光脩明越謀滅呉以美女夷光脩明貢於呉呉處以<lb/>
珠幌若雙鸞之在煙霧中<lb/>
金屋貯阿嬌漢武帝㓜時景帝問兒欲得婦否時長公<lb/>
主指其女曰阿嬌好否武帝曰好若得阿嬌作金屋貯<lb/>
之<hi>漢武故事</hi>
玉巵娘有書生遇神女見胡僧指曰此西王母第三女<lb/>
號玉巵娘<hi>幽怪</hi>
王昭君漢元帝使畫工圖後宫案圖召幸宫人皆賂畫<lb/>
<pb n="KR3k0023_WYG_017-11b"/>
工獨王嬙不肯遂不得見後匈奴入朝求美人以昭君<lb/>
行召見貎為後宫第一帝重信於外國不復更乃窮案<lb/>
畫工毛延夀陳敞劉白樊育同日棄市<hi>西京雜記</hi>　後漢匈<lb/>
奴傳云王嬙䕫郡人入掖庭數歲不得見時呼韓邪入<lb/>
朝帝敕以宫女五人賜之昭君積悲怨乃請行呼韓辭<lb/>
帝召五女視之帝見嬙大驚欲留之而難於失信遂與<lb/>
匈奴昭君明妃皆號<lb/>
雪體無軫粟飛燕初居貧與妹合德共被嘗通鄰人羽<lb/>
<pb n="KR3k0023_WYG_017-12a"/>
林射鵰者夜露雪立閉息順氣體無軫粟射鵰者以為<lb/>
神仙<lb/>
温柔鄉馮萬金善歌世事江都王王孫女嫁江都趙曼<lb/>
萬金又事曼因與主通曼有疾不能近婦人主有身恐<lb/>
乃稱疾一産二女歸於萬金長曰宜主次曰合德冐姓<lb/>
趙氏宜主聰敏家有彭祖方脈之書善行氣微長而纎<lb/>
膩舉止翩然謂之飛燕合德膚滑出浴不濡善歌此絶<lb/>
色也俱選入宫合徳新沐膏九廻沉水香為卷髪號新<lb/>
<pb n="KR3k0023_WYG_017-12b"/>
興髻為薄眉號逺山黛施小朱號慵來粧左右嘖嘖嗟<lb/>
賞帝謂合徳為温柔鄉曰吾老是鄉矣不能效武帝求<lb/>
白雲鄉也<lb/>
唾花飛燕與其妹坐后誤唾其袖合徳曰姊唾染人紺<lb/>
碧正似石上花令尚方為之未必能此乃號石華廣袖<lb/>
<hi>並趙后外傳</hi>
逺山眉芙蓉臉文君卓王孫之女眉色似逺山臉際常<lb/>
若芙蓉十七而寡放誕風流故恱長卿之才而越禮焉<lb/>
<pb n="KR3k0023_WYG_017-13a"/>
<hi>西京雜記</hi>
祈禱欲有子成帝時慶安世年十五善鼔琴為侍郎能<lb/>
為雙鳳離鸞之曲趙后悦之白上得出入御内與后同<lb/>
居處而終無子后常託以祈禱則開一室自左右莫得<lb/>
至上亦不得至焉以駢車載輕薄少年入宫以十數而<lb/>
卒無子<hi>西京雜記</hi>　成帝病隂弱得外國慎恤膠每一丸幸<lb/>
一夕媫妤進七丸帝居九成帳笑吃吃不絶抵眀精流<lb/>
不止遂崩<hi>飛燕外𫝊</hi>
<pb n="KR3k0023_WYG_017-13b"/>
夜來針神魏文帝美人薛靈芸初别父母淚下紅色至<lb/>
京凝如血色帝改名夜來好於針工處深帷不用燭裁<lb/>
製立成<hi>雞跖集</hi>
玉奴蓮步齊東昏侯有美人潘妃名玉奴東昏鑿金為<lb/>
蓮花以貼地令潘妃行其上曰歩歩生蓮花南史王茂<lb/>
𫝊云齊亡王茂請妻之玉奴守節而死故坡詩月地雲<lb/>
階漫一樽玉奴終不負東昏<lb/>
三閣陳後主自居臨春閣張貴妃居結綺閣龔孔二貴<lb/>
<pb n="KR3k0023_WYG_017-14a"/>
妃居望仙閣並複道往來張貴妃髪長七尺其光可鑑<lb/>
瞻視光采溢目嘗於閣上靚粧臨檻宫中遥望飄若神<lb/>
仙<hi>分紀</hi>
蔓金苔晉元帝外國人進蔓金苔宫人有被幸以苔賜<lb/>
之光照一室又名夜明苔<hi>拾遺記</hi>
來夢兒隋煬帝欲揉動勞頓方就一夢侍兒韓浚兒每<lb/>
就枕必令振動肢體帝常得美睡帝呼為來夢兒<hi>出南部烟</hi>
<hi>花録</hi>
<pb n="KR3k0023_WYG_017-14b"/>
半靣粧梁元帝徐妃不見禮以帝眇一目每知帝將至<lb/>
必為半靣粧以俟帝帝見大怒而出<hi>職林</hi>
十眉明皇幸蜀令畫工作十眉圖横雲斜月皆其眉名<lb/>
<hi>坡詩注</hi>
脂粉涴顔色楊妃女兄封為虢國夫人姿容極白時杜<lb/>
詩曰虢國夫人承主恩平明上馬入朝門却嫌脂粉涴<lb/>
顔色淡掃蛾眉朝至尊<lb/>
月地雲階牛僧孺不第夜行伊闕入薄太后廟引僧孺<lb/>
<pb n="KR3k0023_WYG_017-15a"/>
宿有楊妃潘貴妃戚夫人王嬙緑珠來各賦詩僧孺詩<lb/>
曰香風引到大羅仙月地雲階拜洞天共道人間惆悵<lb/>
事不知今夕是何年明日出方知是廟<hi>周秦行紀</hi>
記曲娘張紅紅善歌舞每聽新聲一遍即記節奏入宫<lb/>
號記曲娘<hi>樂府</hi>
秋水真宗宴近臣語及莊子忽命呼秋水至則緑衣翠<lb/>
鬟小女童也誦秋水篇聞者駭異<hi>雜志</hi>
歩揺堯舜以銅為筓舜加首飾雜以象牙玳瑁為之文<lb/>
<pb n="KR3k0023_WYG_017-15b"/>
王髻上加珠翠翹花傅之鉛粉其髙髻名鳯髻加之歩<lb/>
歩而揺故以歩揺名之又釋名云首飾副其上有垂珠<lb/>
歩則揺也<hi>東皇后記</hi>
飄輕裾翳長袖曲眉豐頰清聲而便體秀外而惠中飄<lb/>
輕裾翳長袖粉白黛緑者列屋而閒居妬寵而負恃<lb/>
爭妍而取憐大丈夫之遇知也<hi>韓送李愿序</hi>
詩緑樹鶯啼春夢覺樓外雞人唱清曉深紅淺白競東<lb/>
風為憐滿眼枝枝好　舞袖何年絡臂韝蛛絲網斷玉<lb/>
<pb n="KR3k0023_WYG_017-16a"/>
搔頭羊車一去空餘竹紈扇相看不到秋　蛟綃涙滴<lb/>
鴛鴦冷月上欄杆照孤影躑躅開花過粉牆轆轤汲水<lb/>
敲金井　妾意長如鳯管寒君恩不學縷衣寛漢家公<lb/>
主歌黄鵠猶有琵琶馬上彈<hi>李漢老宫詞</hi>雨滴梧桐秋夜長<lb/>
愁心和涙到昭陽涙㾗不學君恩斷拭却千行更萬行<lb/>
<hi>劉媛</hi>兩鬢如鴉指如笋天生玉顔不着粉臨春迥覺春光<lb/>
輝照溪添入溪光嫩顔如冰玉操雪霜無人得贈雙明<lb/>
璫自是臨流拾翠羽不勞騎馬傍垂楊<hi>王性之</hi>月姊曽逢<lb/>
<pb n="KR3k0023_WYG_017-16b"/>
下彩蟾傾城消息隔重簾已聞佩響知腰細更辨絃聲<lb/>
覺指纎　輕寒衣省夜金斗熨沉香<hi>李義山</hi>小槽横捧梳<lb/>
粧薄緑羅緩帶仍斜搭日烘花底光似潑嬌鶯得暖歌<lb/>
唇滑玉容嬌困撥仍挿雪裏一枝初破臘<hi>惠洪</hi>蘭缸如何<lb/>
買不眠玉爐夜起沉香煙青娥一行十二仙欲笑不笑<lb/>
桃花燃碧窻弄嬌梳洗晩戸外不知銀漢轉被郎嗔罰<lb/>
琉璃盞酒入四肢紅玉軟<hi>施肩吾</hi>娉娉裊裊十三餘荳蔲<lb/>
梢頭二月初春風十里揚州過捲上珠簾總不如<hi>杜牧</hi>斜<lb/>
<pb n="KR3k0023_WYG_017-17a"/>
倚繡牀愁不語紅綃帶緩緑鬟低遼陽春盡無消息夜<lb/>
合花前日又西　粧成每被秋娘妬一曲紅綃不知數<lb/>
鈿頭雲箆擊節碎血色羅裙飜酒汚<hi>並白居易</hi>裙拖六幅瀟<lb/>
湘水髻染巫山一朶雲貎態只應天上有歌聲豈合世<lb/>
間聞<hi>李羣玉</hi>蘭膏新沐雲鬟滑寳釵斜墜青絲髪蟬鬢尚<lb/>
隨雲勢動素衣猶帶月光來<hi>任氏行</hi>紅玉枕髙冰簟滑凝<lb/>
煙戛水春雲闊重重翠被紅雲錦枕肱不枕相思枕<hi>真真</hi>
<hi>歌</hi>宛轉雙翹鳯釵舉飄飄翠雲輕楚楚映燭看花未敢<lb/>
<pb n="KR3k0023_WYG_017-17b"/>
前低鬟向人嬌不語<hi>李神公</hi>娉婷十五勝天仙白日嫦娥<lb/>
旱地蓮何處閒教鸚鵡語碧紗窻下繡牀前　滿面胡<lb/>
沙滿口風眉銷殘黛臉銷紅愁苦辛勤憔悴盡如今却<lb/>
似畫圖中<hi>並白樂天</hi>髙髻雲鬟宫樣粧春風一曲杜韋娘司<lb/>
空見慣渾閒事斷盡蘇州刺史腸<hi>韋應物</hi>鏤月為歌扇裁<lb/>
雲作舞衣自憐回雪態好取月中歸<hi>李太甫</hi>雙頰凝酥髪<lb/>
抹漆眼光入簾珠的皪呉音嬌軟帶兒癡多少閒愁總<lb/>
未知自古佳人真命薄閉門春盡楊花飛<hi>東坡</hi>姑山半峰<lb/>
<pb n="KR3k0023_WYG_017-18a"/>
雪瑶水一池蓮晩院花留立春窻月伴眠<hi>樂天</hi>菱花炯炯<lb/>
垂鸞結爛學宫粧勻膩雪風吹凉鬢影蕭蕭一抹踈雲<lb/>
對斜月<hi>劉美中</hi>飛花成陣春心困寸寸别腸多少添愁悶<lb/>
無人問偷啼自揾殘粧粉抱瑶琴尋幽韻玉纎趂南風<lb/>
解愠低雲鬢眉峰斂黛嬌和恨　公家列屋閒蛾眉珠<lb/>
簾不動花陰移露帳銀牀初破睡牙籖玉局坐圍碁<lb/>
<hi>東坡六憶詩</hi>憶行屏障腰肢出洞房宫花窄地領巾長羅裙<lb/>
遮定雙鴛小只有金蓮歩歩香憶書纎玉參差象管輕<lb/>
<pb n="KR3k0023_WYG_017-18b"/>
蜀牋小硯碧窻明袖紗密映嗔郎看學寫鴛鴦字未成<lb/>
憶飲緑蟻頻斟不厭多帕羅輕軟襯金荷從教弄酒春<lb/>
衫涴别有風流上眼波憶歌一串紅牙碎玉敲碧雲無<lb/>
力駐春宵也知唱到闗情處緩按餘聲眼色招憶眠泥<lb/>
嬌成困日初長暫卸紗裙小簟凉漠漠帳煙籠午枕粉<lb/>
肌生汗白蓮香憶粧宫樣梳兒翠縷犀釵梁冰玉刻蛟<lb/>
螭粧成要㸃雙心字不管簫官只畫眉　春雲陰陰雪<lb/>
欲落東風和冷驚羅幙漸看逺水緑生漪未放小桃紅<lb/>
<pb n="KR3k0023_WYG_017-19a"/>
入蕚佳人瘦盡雪膚肌眉斂春山知為誰深院無人剪<lb/>
刀響應裁白紵作春衣　垂柳陰陰日初永蔗漿酪粉<lb/>
金盤冷簾幕低垂紫燕忙蜜脾已滿黄蜂静髙樓睡起<lb/>
翠眉顰枕破斜紅未肯勻玉腕半揮雲岫碧樓前知有<lb/>
斷腸人　新愁舊恨眉生緑粉汗餘香在蘄竹象牀素<lb/>
手熨寒衣爍爍風燈動華屋夜香燒罷掩重扄香霧空<lb/>
濛月滿庭抱琴轉軸無人見門外空聞裂帛聲　霜葉蕭<lb/>
蕭鳴屋角黄昏陡覺羅裳薄夜風揺動鎮帷犀酒醒夢<lb/>
<pb n="KR3k0023_WYG_017-19b"/>
回聞雪落起來呵手畫雙鴉醉臉輕勻襯曉霞真態生<lb/>
香誰畫得玉奴纎手嗅梅花<hi>東坡四時詩</hi>一聲啼鳥禁門静<lb/>
滿地花陰春晝長<hi>王文惠</hi>玉釵半脫雲垂耳亭亭芙蓉在<lb/>
秋水<hi>東坡</hi>嬋娟兩鬢秋蟬翼宛轉雙蛾逺山色　緑水紅<lb/>
蓮一朶開千花萬草無顔色　桑條初緑與郎别柳葉<lb/>
半黄猶未歸　飄颻舞袖雙飛蝶宛轉歌喉一索珠<hi>並白</hi>
<hi>樂天</hi>剥葱十指轉籌疾舞栁細腰隨拍輕　粉胷半捲凝<lb/>
晴晝醉眼偷回小樣刀<hi>並方宇</hi>滿額鵝黄金縷衣翠翹浮<lb/>
<pb n="KR3k0023_WYG_017-20a"/>
動玉釵垂<hi>裴餘慶</hi>蛺蝶雙飛芍藥叢鴛鴦對浴芙蓉水<hi>真真</hi>
<hi>歌</hi>寳髻巧粧金翡翠羅裙宜着繡鴛鴦<hi>章孝標</hi>舞袖低回<lb/>
真蛺蝶朱唇深淺綴櫻桃<hi>方宇</hi>楚金蹙袖春衫薄蜀錦攅<lb/>
花細帶長<hi>法振</hi>平陽撫背穿馳道銅雀分香下璧門　閒<lb/>
吹玉殿昭陽笛醉折梨園縹帶花<hi>並杜牧</hi>撚絃花下呈新<lb/>
曲放撥燈前謝改名<hi>夢得</hi>景陽春暖無人報太液秋深有<lb/>
鴈來<hi>呉融</hi>衣飄荳蔲减濃香臉射芙蓉失嬌色<hi>霍小玉歌</hi>連理<lb/>
枝前同結舌丁香花下共論心<hi>韓襄</hi>粧成落日捲簾坐小<lb/>
<pb n="KR3k0023_WYG_017-20b"/>
玉焚香羅帳深<hi>李惟</hi>孔雀羅衫窄窄裁珠襦㣲露鳯頭鞋<lb/>
<hi>石曼卿</hi>君恩秋後葉日日向人踈<hi>髙蟾</hi>掃黛開宫額裁裙約<lb/>
楚腰<hi>李義山</hi>秀色似堪餐穠華如可掬<hi>樂天</hi>陰井生秋早明<lb/>
河澈曙遲<hi>惠崇</hi>難消守宫血易折舞腰腸<hi>錢惟演</hi>芙蓉初出<lb/>
水桃李總無言<hi>尉遲正</hi>出戸一囊麝見人雙眼波<lb/>
　<lb/>
　<lb/>
　錦繡萬花谷前集卷十七<lb/>
</p>
<p>
</p>
  </div>
</body>
</text>
</TEI>
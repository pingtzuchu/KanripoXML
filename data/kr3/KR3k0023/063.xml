<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷後集卷二十三</head> <lb/>
    <p>
<pb n="KR3k0023_WYG_063-1a"/>
欽定四庫全書<lb/>
　錦繡萬花谷後集卷二十三<lb/>
　　宫殿<lb/>
太平宫坡詩注萬申之曰翊聖保徳真君𫝊云太宗皇<lb/>
帝遣起居舍人王龜從就終南山下築宫真君忽降言<lb/>
曰此地乃建上帝宫闕之地不可易也於是乃定凡三<lb/>
年宫成題曰上清太平宫東坡曽於終南太平宫溪堂<lb/>
讀書見本集<lb/>
<pb n="KR3k0023_WYG_063-1b"/>
桂宫桂宫漢武帝造周迴十餘里漢書曰桂宫有紫房<lb/>
複道通未央宫闗輔記云桂宫在未央北中有明光殿<lb/>
上山複道從宫中西上城西至建章宫神明䑓蓬萊山<lb/>
蘭池蘭池宫始皇為微行咸陽與武士四人俱夜逢盜<lb/>
蘭池<hi>謂縣有蘭池宫出三輔黄圖</hi>
離宫三百秦起咸陽而西至雍離宫三百鍾鼓帷帳不<lb/>
移而具為宫室之麗以至于此<hi>出巵言</hi>
宜春本秦之離宫在長安城東南杜縣東近下杜一曰<lb/>
<pb n="KR3k0023_WYG_063-2a"/>
長安有宜春宫漢宫闕名<lb/>
甘泉宫黄帝治明庭<hi>明庭甘泉也出前郊祀志</hi>文帝幸甘泉師古曰<lb/>
甘泉在雲陽本秦林光宫<hi>出前本紀</hi>武帝元鼎五年十一月<lb/>
辛巳冬至立泰畤於甘泉天子親郊見朝日夕月<hi>出本紀</hi>
元封二年詔甘泉房中生芝九莖連葉作芝房之歌又<lb/>
武帝定郊祀之禮祠太乙於甘泉就陽位也<hi>並出前禮樂志</hi>
未央宫未央宫周迴二十八里前殿東西五十丈深十<lb/>
五丈髙三十五丈三武帝以木蘭為棼撩文杏為梁柱<lb/>
<pb n="KR3k0023_WYG_063-2b"/>
金鋪玉戸華榱璧璫彫楹玉磶重軒鏤檻青𤨏丹墀左<lb/>
墄右平黄金為璧帶間以和氏珍玉風至其聲玲瓏然<lb/>
也<hi>出三輔黄圖</hi>
長樂宫本秦之興樂宫也漢髙皇帝始居櫟陽七年長<lb/>
樂宫成徙居長安　秦造從修之周迴二十里前殿東<lb/>
西四十九丈七尺兩杼中三十五丈深十二丈<hi>並出黄圖</hi>宣<lb/>
帝本始四年詔神雀五采以萬數集長樂宫<hi>出本紀</hi>
歩髙望逺京兆有步髙宫長安有望逺宫<hi>出三輔黄圖</hi>
<pb n="KR3k0023_WYG_063-3a"/>
四寳武帝為七寳牀雜寳案前寳屏風列寳帳設於桂<lb/>
宫時人謂之四寳宫<hi>出西京雜記</hi>
五柞武帝後元二年幸盩厔五柞宫<hi>有五柞樹因以名宫出漢書</hi>
長生殿白樂天長恨歌七月七日長生殿夜半無人私<lb/>
語時<hi>出貴妃别𫝊</hi>
披香殿唐蘓世長侍宴披香殿酒酣進曰此煬帝作邪<lb/>
何彫麗底此太宗曰卿諌似直然詐也豈不知此殿我<lb/>
所營乃云煬帝邪對曰臣但見傾宮鹿䑓非受命聖人<lb/>
<pb n="KR3k0023_WYG_063-3b"/>
所為者帝咨重其言<hi>出本𫝊</hi>
承明殿漢天禄石渠典籍之府命名儒師傅講論乎六<lb/>
藝稽考乎同異又有承明金馬著作之庭<hi>出西都賦</hi>成帝時<lb/>
客有薦揚雄文似相如者上召雄待詔承明之庭<hi>承明殿在</hi>
<hi>未央宫出前本𫝊</hi>
延英殿憲宗以元稹為拾遺稹上疏願陛下時於延英<lb/>
間召對使盡所懐<hi>出通鑑本紀</hi>延英記政晝漏率五六刻方<lb/>
退<hi>出舊本紀</hi>文宗銳意於治每延英對宰臣率漏下十一刻<lb/>
<pb n="KR3k0023_WYG_063-4a"/>
凡除吏必引見訪問親陳得失<hi>出舊本贊</hi>嘗當盛夏對延英<lb/>
帝汗浹衣絳欲趨出帝曰欲與卿講天下事乃其樂也<lb/>
<hi>出李絳傳</hi>徳宗詔延英坐日許百司長官二員言闕失謂之<lb/>
廵對<hi>出本紀</hi>
金鑾天寳初賀知章見李白文歎曰子謫仙人也言於<lb/>
𤣥宗召見金鑾殿論當世事奏頌一篇帝賜食親為調<lb/>
羹有詔供奉翰林<hi>出李白𫝊</hi>
太極魏有太極九龍芙蓉九華承光等殿<hi>出洛陽宫殿記</hi>
<pb n="KR3k0023_WYG_063-4b"/>
玉堂銅柱漢宫閣名曰長安有玉堂殿銅柱殿<lb/>
詩玉燭調和氣金輿厯舊宫還如過白水更似入新豐<lb/>
秋潭清晩菊寒井落疎桐舉杯延故老今聞歌大風<hi>出周</hi>
<hi>明帝</hi>遥㸔雲霧中刻桷映丹紅珠簾通曉日金華拂夜風<lb/>
欲知聲管處来過安樂宫<hi>出梁簡文帝</hi>祕殿崔嵬拂彩霓曹<lb/>
司今在殿中西鈞天雖許人間聽閶闔門多夢自迷<lb/>
石門霜雪白玉殿莓苔青　日月低秦樹乾坤繞漢宫<lb/>
<hi>出杜甫</hi>仗下春朝散宫中晝漏稀　小殿黄金榜朱簾白<lb/>
<pb n="KR3k0023_WYG_063-5a"/>
玉鈎一聲雙日蹕春色滿皇州　祕殿開金鎻神人控<lb/>
玉蚪　帳殿羅𤣥冕轅門照白袍<hi>出東坡</hi>金鑾殿上脫靴<lb/>
去白下門東索酒嘗<hi>出斯庵</hi>新宫實壯㢤雲裏望樓䑓迢<lb/>
逓翔鵾仰連翩賀雀来重櫩寒霧宿丹井夏蓮開砌石<lb/>
披新錦梁花畫早梅欲知安樂盛歌管雜塵埃<hi>出陳隂鏗</hi>寥<lb/>
落古行宫宫花寂寞紅白頭宫女在相對說𤣥宗<hi>出元微之</hi>
門横金鎻悄無人落日秋聲渭水濵紅葉下山寒寂寂<lb/>
濕雲如夢雨如塵<hi>出崔魯宿華清宫</hi>草遮囬磴絶鳴鑾雲樹深<lb/>
<pb n="KR3k0023_WYG_063-5b"/>
深碧殿寒明月自来還自去更無人倚玉䦨干<hi>出崔魯</hi>漁<lb/>
陽烽火照函闗玉輦匆匆下此山一曲羽衣聽不盡至<lb/>
今遺恨水潺潺　中原無鹿海無波鳳輦龍池出幸多<lb/>
今日故宫歸寂寞太平功業在山河<hi>出呉融</hi>野花不識采<lb/>
旅竹本無行雀驚疑欲曙蟬噪似含凉何言金殿側亟<lb/>
奉瑶池觴　鐘箭自徘徊皇堂薦羽杯橋平疑水落石<lb/>
迥見山開林前暝色静花處近香来西嵫傷撫夕北閣<lb/>
濫游陪<hi>並出江總</hi>簟凉秋氣初長信恨何如拂黛月生指觧<lb/>
<pb n="KR3k0023_WYG_063-6a"/>
鬟雲滿梳一從悲畫扇㡬度泣前魚坐對南宫樂清風<lb/>
摇翠裾<hi>出于武陵</hi>玉帝樓䑓鎻碧霞終年培飬牡丹芽不防<lb/>
野鹿踰垣入銜去宫中第一花<hi>出張俞</hi>
　　第宅<lb/>
甲第文選陸士衡詩甲第崇髙闥<hi>注第一宅也甲第髙祖紀有甲乙次第故</hi>
<hi>曰第宣帝賜霍光甲第一區出本𫝊</hi>
大第小第前漢髙祖紀十二年詔為列侯食邑者賜大<lb/>
第室吏二千石徙之長安受小第室<lb/>
<pb n="KR3k0023_WYG_063-6b"/>
治第東都裴度治第東都集賢里作别墅具燠館凉䑓<lb/>
號緑野堂度野服蕭散不問人間事<hi>出本傳</hi>
列第東都唐帝五子列第東都積善坊號五王子宅<lb/>
不致第宅李元欲再世宰相有清節未嘗改治第宅<hi>本𫝊</hi>
無以家為帝為霍去病治第令視之對曰匃奴不滅無<lb/>
以家為也<hi>出本𫝊</hi>
買宅必窮僻蕭何買田宅必居窮僻處為家不治垣屋<lb/>
曰令後世賢師吾儉不賢母為世家所奪<hi>出前本𫝊</hi>
<pb n="KR3k0023_WYG_063-7a"/>
壯麗非吾心唐河間王孝恭平江南賜甲第一區嘗語<lb/>
人曰吾所居頗壯麗非吾心也當别營一區令粗足充<lb/>
事而已吾殁後子才也易以守不才不為他人所利<hi>本𫝊</hi>
求勝地帝求勝地為馬周創第<hi>出唐馬周𫝊</hi>
安邑里第李徳裕為相帝令作詔曰學士不能悉吾意<lb/>
所居安邑里第有院號起草院亭曰精思亭每計大事<lb/>
多處其中<hi>出職官分紀</hi>
南第北第唐鄭絪家昭國坊第在南餘慶第在北世謂<lb/>
<pb n="KR3k0023_WYG_063-7b"/>
南鄭相北鄭相<hi>出餘慶𫝊</hi>
岐王宅杜詩岐王宅裏尋常見崔九堂前㡬度聞<lb/>
一區揚雄處㟭山之陽有田一㕓宅一區家貧嗜酒人<lb/>
希至門時有好事者載酒肴以游學<hi>出本𫝊</hi>
近市不可居初齊景公欲更晏子之宅曰子之宅近市<lb/>
湫隘囂塵不可以居請更諸爽塏者<lb/>
百萬買宅南史宋季雅罷南康市宅居吕僧珍宅側僧<lb/>
珍問宅價曰一千一百萬恠其貴曰一百萬買宅千萬<lb/>
<pb n="KR3k0023_WYG_063-8a"/>
買鄰<lb/>
治宅甲諸第前漢田蚡為丞相驕侈治宅甲諸第田園<lb/>
極膏腴嘗請考工地益宅上怒曰君何不遂取武庫是<lb/>
後稍退<hi>出田蚡𫝊</hi>
詩恨無揚子一區宅懶卧元龍百尺樓　揚雄未有宅<lb/>
王粲且登樓思之不可見破宅餘脩竹四鄰戒莫犯十<lb/>
畝森似束<hi>出東坡</hi>訪古因知彭祖宅得仙何必葛洪鄉<hi>出皇</hi>
<hi>甫湜</hi>宅成天下借圖㸔始笑平生眼力慳地占百灣多是<lb/>
<pb n="KR3k0023_WYG_063-8b"/>
水樓無一面不當山荷深似入苕溪路石恠疑行鴈蕩<lb/>
間只恐中原方鼎沸天心未遣主人閒　一生不蓄買<lb/>
田錢華屋何心亦偶然客至多逢僧在坐釣歸惟許鶴<lb/>
隨<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>
                    <hi>出南嶽</hi>五湖三畝宅萬里一人歸<hi>出戴叔和</hi>
　　家室<lb/>
五堂王家隋王家之財泉埓於王侯有子五人各立一<lb/>
院棟宇崇顯邑里號為五堂王家<hi>出西京雜記</hi>
萬石張家唐張文灌拜侍郎四子潜沛洽渉父子皆至<lb/>
<pb n="KR3k0023_WYG_063-9a"/>
三品時謂萬石張家<hi>出本𫝊</hi>
八九家老杜為農詩錦里煙塵外江村八九家<lb/>
百姓家劉夢得詩去年王謝堂前燕飛入尋常百姓家<lb/>
世禄家尚書世禄之家鮮克由禮<lb/>
積善家周易坤卦積善之家必有餘慶<lb/>
克家易蒙卦九二包蒙吉納婦吉子克家象曰子克家<lb/>
剛柔接也<lb/>
浮家唐張志和泛宅浮家又漁父詞一葉浮家萬慮空<lb/>
<pb n="KR3k0023_WYG_063-9b"/>
山人家至尊之餘合王公何事便到山人家<hi>出盧仝茶歌</hi>
三㦸張家唐張儉兄弟三人門皆立㦸時號三㦸張家<lb/>
<hi>出本𫝊</hi>
三㦸崔家唐崔琳羣從數十人自興寧里謁大明宫冠<lb/>
葢騶哄相望每嵗時宴于家以一榻置笏猶重積其上<lb/>
琳與弟太子詹事珪光禄卿瑶俱列棨㦸世號三㦸崔<lb/>
家<hi>羣從謂衆兄弟也出本𫝊</hi>
三相張家唐張嘉貞相𤣥宗延賞相徳宗𢎞靖相憲宗<lb/>
<pb n="KR3k0023_WYG_063-10a"/>
先第在東都思順里盛麗甲當時厯五世無所増葺號<lb/>
三相張家<hi>𢎞靖𫝊</hi>
書樓張家五代周張照逺好學積書萬卷以樓載之號<lb/>
書樓張家<hi>五代史補</hi>
蘓小家白樂天詩濤聲夜入伍員廟柳色春藏蘓小家<lb/>
東西施家吳越春秋諸暨有苧蘿山若耶溪傍有東施<lb/>
家西施家西施姓施而在西越王用范蠡計獻之吳王<lb/>
其後滅吳蠡復取西施乗扁舟遊五湖而不返<lb/>
<pb n="KR3k0023_WYG_063-10b"/>
天下一家黄帝問伯髙曰吾欲陶天下為一家何如<hi>第地</hi>
<hi>數篇</hi>前漢髙祖紀詔曰賢士大夫定有天下以為一家<lb/>
髙祖曰天下同姓一家<hi>吳王濞傳</hi>文帝使兩國之民若一家<lb/>
子<hi>匈奴𫝊書</hi>聖人耐以天下為一家<hi>禮記</hi>
胡越一家唐太宗紀胡越一家自古未有也帝奉觴上<lb/>
夀<lb/>
　　室<lb/>
蘭室與善人居如入芝蘭之室乆而不聞其香與之俱<lb/>
<pb n="KR3k0023_WYG_063-11a"/>
化矣<hi>家語</hi>
環堵之室禮記儒行儒有一畝之宫環堵之室蓽門圭<lb/>
竇蓬戸甕牖易衣而出并日而食又莊子原憲居環堵<lb/>
之室<lb/>
不事一室陳蕃嘗閒處一室而庭宇蕪穢曰大夫夫處<lb/>
世當掃除天下安事一室<hi>後本傳</hi>
獨處一室楊綰性沉静獨處一室湛如也<hi>唐本傳</hi>
罄室左僖二十六年室如懸罄野無青草<hi>言居室而資粮懸盡在野</hi>
<pb n="KR3k0023_WYG_063-11b"/>
<hi>則無蔬食之物</hi>
鮫人室鮫人織綃於室<hi>文選</hi>
方丈之室唐顯慶中長史王元策因向印度過凈名宅<lb/>
以笏量其地有十笏許故號方丈之室<hi>法苑珠林</hi>
老氏藏室學士稱東觀為老氏藏室道家蓬萊山王融<lb/>
曲水序曰紀言事於仙室<hi>謂藏室也</hi>
陋室唐劉禹錫陋室銘山不在髙有仙則名水不在深<lb/>
有龍即靈斯是陋室惟吾徳馨<lb/>
<pb n="KR3k0023_WYG_063-12a"/>
詩城中十萬戸此地兩三家　杜子將北征倉忙問家<lb/>
室　照室紅爐促曙光縈窓素月垂文練　江深竹静<lb/>
兩三家多事紅花映白花報答春光知有處應須美酒<lb/>
送生涯　峡内淹留客溪邊四五家　六合已一家四<lb/>
夷且孤軍　隔屋喚西家借問有酒不　傳道東柯谷<lb/>
深藏數十家對門藤葢瓦映竹水穿沙　村路飄黄葉<lb/>
人家濕翠微　手種桃李非無主野老墻低還是家<lb/>
羣木水光下萬家雲氣中　晩起家何事無營地轉幽<lb/>
<pb n="KR3k0023_WYG_063-12b"/>
竹光團野色舍影漾江流<hi>並杜甫</hi>隔田知是誰歟屋種竹<lb/>
渾如我所家<hi>王三松</hi>章村蓬蓽兩三家籬落縱横被野花<lb/>
<hi>古洲</hi>惟有廪峯居第五山前盡是宰臣家<hi>五峯</hi>誰家見月能<lb/>
閒坐何處聞燈不㸔来<hi>崔液</hi>家為買琴添舊價厨因飬鶴<lb/>
减晨炊<hi>南岳</hi>厯險不自怯玩幽到山家彎環一徑幽宛宛<lb/>
千峯斜　我家縣東雙劍峯霜磨雪錯明秋空祝融天<lb/>
柱浪嗟賞何如此地巢雲松<hi>江西集</hi>身似舊時王榭燕一<lb/>
年一度到君家<hi>陳輔</hi>家住龍洲緑樹東曉窓晴日見菴峯<lb/>
<pb n="KR3k0023_WYG_063-13a"/>
而今落泊湖溪上却望菴峯夕照中<hi>黄氏</hi>尋春夜過山人<lb/>
家山家延我溪上宿一樽白酒煮黄精映月横琴並青<lb/>
竹溪山人物總瀟灑三弄笛終松露下寄語嫦娥且少<lb/>
留冰輪緩度西園頭<hi>竹菴集</hi>茅簷竹落野人家只麽悠悠<lb/>
閱嵗華田父把犂寒雨足牧兒吹笛晩風斜<hi>梅菴</hi>樵策初<lb/>
無主雞豚各認家　雨暗堦前路苔治林外家<hi>子蒼</hi>東家<lb/>
近新富滿地布苔錢　朝遊北城東囬首見脩竹下有<lb/>
朱門家破墻圍古屋　西崦人家應最樂煮葵燒笋餉<lb/>
<pb n="KR3k0023_WYG_063-13b"/>
春耕　倚山脩竹有人家横道清泉知我渴<hi>並東坡</hi>獵窮<lb/>
𫝊候水邊家氊㡌狐裘畏日斜　千年風采凌煙閣百<lb/>
代兒孫宰相家<hi>並後山</hi>北巷通南陌門連五相家水分池<lb/>
對岸墻隔樹交花　有人若問閒居處通徳坊中第一<lb/>
家　滿洛城中將相家廣栽桃李作生涯年年二月凭<lb/>
髙望不見人家只見花<hi>並邵堯夫</hi>小隠園中百本花各隨紅<lb/>
紫發新芽東君見借陽和力不揀公侯富貴家<hi>撃壤集</hi>外<lb/>
列千區民庶巷中藏萬載帝王家<hi>曲江吳山詩</hi>尺椽亦何有<lb/>
<pb n="KR3k0023_WYG_063-14a"/>
而我常客居羡君開此室容膝真有餘拊按琴動摇弄<lb/>
筆窓明虛<hi>東坡</hi>少室山人索價髙兩次諫官徴不起<hi>退之</hi>誰<lb/>
持此碑入我室使我一見昏眸開<hi>張文潜</hi>
　<lb/>
　<lb/>
　<lb/>
　<lb/>
　<lb/>
<pb n="KR3k0023_WYG_063-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷後集卷二十三<lb/>
</p>
<p>
</p>
  </div>
</body>
</text>
</TEI>
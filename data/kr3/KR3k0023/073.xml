<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷後集卷三十三</head> <lb/>
    <p>
<pb n="KR3k0023_WYG_073-1a"/>
欽定四庫全書<lb/>
　錦繡萬花谷後集卷三十三<lb/>
　　詩<lb/>
文章必謹布置山谷言文章必謹布置每見後學多言<lb/>
以原道命意曲折後予以此槩考古人法度如杜甫贈<lb/>
韋見素詩云紈袴不餓死儒冠多誤身此一篇立意故<lb/>
使人静聴而具陳之自云甫昔少年日早充觀國賓致<lb/>
君堯舜上再使風俗淳皆儒冠事業也自云此意竟蕭<lb/>
<pb n="KR3k0023_WYG_073-1b"/>
條至蹭蹬無縱鱗言誤身如此也則意舉而文備故已<lb/>
有是詩矣然必言其所以誤者於是有厚愧真知之句<lb/>
所以真知者謂𫝊誦其詩也然宰相職在薦賢不當徒<lb/>
愛人而已士故不能無望故曰竊效貢公喜難甘原憲<lb/>
貧果不能薦賢則去之可也故曰焉能心怏怏秪是走<lb/>
踆踆又將去海而去秦也然其去也必有遲遲不忍之<lb/>
意故曰尚憐終南山回首清渭濱則所知不可不别故<lb/>
曰常擬報一飯況懐辭大臣夫如此是可以相忘於江<lb/>
<pb n="KR3k0023_WYG_073-2a"/>
湖之外雖見之亦不得而見之矣故曰白鷗波浩蕩萬<lb/>
里誰能馴終焉此詩前賢録為壓卷葢布置最得正體<lb/>
如官府甲第㕔堂房屋各有定處不可亂也韓文公原<lb/>
道如書之堯典如此其他皆謂之變體可也<hi>出䂬溪詩話</hi>
風人詩古辭云圍棋燒敗襖著子故依然陸龜䝉皮日<lb/>
休固嘗擬之陸云旦日思雙履明時願早諧皮云莫言<lb/>
春繭薄猶有萬重思是皆以下句釋上句樂府解題以<lb/>
此格為風人詩取陳詩以觀民風示不顯言之意至東<lb/>
<pb n="KR3k0023_WYG_073-2b"/>
坡無題詩云蓮子擘開須見薏秋枰著盡更無棋破衫<lb/>
却有重縫處一飯何曽忘却匙是文與釋並見於一句<lb/>
之中與風人詩又小異矣<hi>出丹陽集</hi>
三百篇為主大槩學詩須以三百篇辭及漢魏間人詩<lb/>
為主方見古人妙處自無齊梁間綺靡氣味也<hi>出吕氏童䝉訓</hi>
多使酒樓語王平甫作詩多使酒樓語宋次道曰楊文<lb/>
公詩有詠酒樓云江南堤栁拂人頭李白題詩徧酒樓<lb/>
錢昭度亦有一酒樓詩云長憶錢塘江上望酒樓人散<lb/>
<pb n="KR3k0023_WYG_073-3a"/>
雨千絲今子詩有㡬酒樓次道曰吾詩有二酒樓九江<lb/>
琵琶亭云夜泊潯陽宿酒樓琵琶亭畔荻花秋雲沈鳥<lb/>
没事已往月白風清江自流又送客西陵云若耶溪畔<lb/>
醉秋風獵獵船旗照水紅後夜錢塘酒樓上夢魂應繞<lb/>
浙江東<hi>出青箱雜記</hi>
得句必燃燭王元苦病風月終于貧病妻黄氏共持雅<lb/>
操每遇得句中夜必先起然燭供具紙筆元甚重之有<lb/>
聴琴詩曰拂琴開素匣何事獨嚬眉古調俗不樂正聲<lb/>
<pb n="KR3k0023_WYG_073-3b"/>
公自知寒泉出澗澁老檜倚風悲縱有来聴者誰堪繼<lb/>
子期好事者畫為圖簇<hi>出郡閣雅談</hi>
虚中一首詩僧虛中宜春人游瀟湘山與齊已顧栖蟾<lb/>
為詩友住湘江西宗成寺潭州馬氏子希振侍中好事<lb/>
每延納於書閣中題馬侍中池亭詩云嘉魚在深處幽<lb/>
鳥立多時集首寄華山司空圖侍郎詩云門徑放莎垂<lb/>
往来投刺稀有時開御札特地掛朝衣岳陽僧𫝊去天<lb/>
香鶴帶歸他時周召作無復更衰微司空侍郎有詩言<lb/>
<pb n="KR3k0023_WYG_073-4a"/>
懐云十年華嶽峯頭住只得虚中一首詩<hi>出郡閣雅談</hi>
探驪獲珠元稹劉禹錫韋楚客同㑹樂天舍各賦金陵<lb/>
懐古劉詩先成詩曰王濬樓船下益州金陵王氣黯然<lb/>
收千尋鐵鎖沈江底一片降幡出石頭荒苑至今生茂<lb/>
草古臺依舊枕寒流而今四海歸王化兩岸瀟瀟蘆荻<lb/>
秋白曰四人探驪子先獲珠所餘鱗角何用三公乃遂<lb/>
罷作<lb/>
詩瓢唐求喜吟詠撚藁為丸貯以大瓢於江中曰苟不<lb/>
<pb n="KR3k0023_WYG_073-4b"/>
沈没得之者方知吾苦心耳流至新渠有識者曰此唐<lb/>
山人詩瓢取得之其詩遂傳題隠居云數㸃石泉雨一<lb/>
溪霜葉風業在青山處道成無事中<lb/>
鄭鷓鴣鄭都官鷓鴣詩稱鄭鷓鴣<lb/>
詩有生氣齊諸暨令袁蝦詩平平耳多自謂能嘗云我<lb/>
詩有生氣須人捉著不爾便飛去<lb/>
龍甲鳳毛張季鷹黄華之唱潘正叔緑繁之良雖不俱<lb/>
美並得虬龍片甲鳳凰一毛<hi>出古今詩話</hi>
<pb n="KR3k0023_WYG_073-5a"/>
如四十箇賢人劉禹昭字休明婺州人少師林寛為詩<lb/>
刻苦不憚風雪詩云句向夜深得心從天外歸言不虛<lb/>
耳懐蕭山隠者云先生入太華杳杳絶良音秋夢有時<lb/>
見孤懐無處尋神清峯頂立衣冷瀑邊吟應笑干名者<lb/>
六街塵土深嘗與人論詩曰五言如四十箇賢人不能<lb/>
著一字屠沽輩也覓句者若掘得玉匣有葢有底但精<lb/>
求必得其寳在湖南累為宰後卒於桂州府幕有詩于<lb/>
世<hi>出郡閣雅談</hi>
<pb n="KR3k0023_WYG_073-5b"/>
黙誦峴山詩徐安正侍郎久居中書堂參李右丞之論<lb/>
恐罪戾乃隠衡山為東林掇菜行者李北海邕遊岳過<lb/>
寺觀其題詩處曰不知徐公乃在此握手言曰朝列於<lb/>
公論已息矣遂解布褐而釋以簮裳謂徐曰曽吟峴山<lb/>
詩曰峴山思駐馬漢水憶回舟又曰暮雨船猶濕春風<lb/>
帆正開徐曰喑啞之日嘗黙誦之遂同載歸長沙<hi>出南卓異</hi>
<hi>記</hi>
以小秦王歌之東坡作彭門守時過齊州李公擇中秋<lb/>
<pb n="KR3k0023_WYG_073-6a"/>
席上作一絶云暮雲收盡溢清寒銀漢無聲轉玉盤此<lb/>
宵此景不長好明月明年何處看其後山谷在黔南令<lb/>
以小秦王歌之<hi>出王直方詩話</hi>
非其父不生其子張瀛碧之子也事廣南劉氏官至曹<lb/>
郎嘗為歌贈琴棋僧同列見之曰非其父不生其子詩<lb/>
云我嘗聴師法一説波上蓮花水中月不垢不浄是色<lb/>
空無法無空亦無滅我嘗聴師禪一觀浪溢鼇頭蟾魄<lb/>
滿沙河世界盡空空一寸寒灰冷燈畔我又聴師琴一<lb/>
<pb n="KR3k0023_WYG_073-6b"/>
撫長松喚住秋山雨絃中雅弄若鑑金指下寒泉流太<lb/>
古我又聴師棋一著山頂坐沈紅日脚阿誰稱是國手<lb/>
人羅浮道士賭却鶴輸却藥法懐斟下紅霞丹束手不<lb/>
敢争頭角<lb/>
四怨三愁五情曹鄴字業之桂林人為四怨三愁五情<lb/>
詩其怨云庭花已結子巖花猶弄色誰令生處逺用盡<lb/>
春工力其愁云别家鬢未生到城鬚似髮朝朝臨水望<lb/>
灞水不入越其情云空城野雀饑咬咬復飛飛忽見官<lb/>
<pb n="KR3k0023_WYG_073-7a"/>
倉粟官倉無空時為舍人韋慤所知力薦於主司乃中<lb/>
第看榜日諭主司云一辭桂巖猿九泣都門月年年孟<lb/>
春至看花不如雪杏園宴上呈同年云賢路非在天十<lb/>
年行不至一旦公道開青雲在平地又云故衣未及換<lb/>
尚有去年淚又云永持共濟心莫起胡越意<hi>出雅言系述</hi>
詩人龍大初郭功父方與荆公坐有一人展刺云詩人<lb/>
龍太初功父勃然曰相公前敢稱詩人其不識去就如<lb/>
此荆公曰且請来相見既坐功父曰賢道能作詩能為<lb/>
<pb n="KR3k0023_WYG_073-7b"/>
我賦乎太初曰甚好功父曰只從相公請箇詩題時方<lb/>
有一老兵以沙捺銅器荆公曰可作沙詩太初不頃刻<lb/>
間誦曰茫茫黄出塞漠漠白鋪汀鳥去風平篆潮回日<lb/>
射星功父閣筆太初縁此名聞東南余後於喬希聖家<lb/>
見太初詩一軸皆不及前所作<hi>出王直方詩話</hi>
書一中字於掌王正白唐末大播詩名嘗作御溝詩云<lb/>
一派御溝水緑槐相䕃青此波涵帝澤無處濯塵纓鳥<lb/>
道来雖險龍池到自平朝宗心本切願向急流傾示貫<lb/>
<pb n="KR3k0023_WYG_073-8a"/>
休貫休曰剰一字正白揚袂而去休曰此公思敏書一<lb/>
中字於掌逡巡正白回曰此中涵帝澤休以掌中示之<lb/>
不異正白所改<hi>出青𤨏後集</hi>
語病當避詩有語病當避之劉子儀嘗贈人云惠和官<lb/>
尚小師達禄須干全用故事取孟子栁下惠不卑小官<lb/>
仲尼曰師也達子張學干禄或有冩此二句減去師字<lb/>
示人曰是畨僧達禄須干見者大笑此偶自諧合無如<lb/>
輕薄子非刀筆過也<hi>出古今詩話</hi>
<pb n="KR3k0023_WYG_073-8b"/>
人家失猫兒聖俞嘗云詩句義理雖通語涉淺俗而可<lb/>
笑者亦其病也如有贈漁父一聨云眼前不見市朝事<lb/>
耳畔惟聞風雨聲説者云病肝腎風如盡日覔不得有<lb/>
時還自来本謂詩之好句難得耳説者云此是人家失<lb/>
猫兒人以為笑<lb/>
貪好句理不通詩人貪求好句而理有不通亦語病也<lb/>
如云袖中諫草朝天去頭上宫花侍燕歸誠為佳句矣<lb/>
但進諫必以章疏無用藁之理唐人有云姑蘇臺下寒<lb/>
<pb n="KR3k0023_WYG_073-9a"/>
山寺半夜鐘聲到客船説者亦云句則佳矣其如三更<lb/>
不是撞鐘時如賈島哭僧云寫留行道影焚却坐禪身<lb/>
時謂之燒殺活和尚此尤可笑若云步隨青山影坐學<lb/>
白塔骨又云獨行潭底影數息樹邊身皆是島詩何精<lb/>
麄頗異<hi>出歐陽詩話</hi>
金步搖玉跳脱宣宗好文嘗賦詩有金步搖未能對令<lb/>
温岐<hi>即庭筠也改名岐</hi>續之岐以玉跳脱應之宣宗令以甲科<lb/>
處之為令狐綯之沮除方城尉綯曽問其事於岐岐曰<lb/>
<pb n="KR3k0023_WYG_073-9b"/>
出南華真經非僻書也冀相公變理之暇時宜覽古綯<lb/>
怒甚後岐有詩曰悔讀南華第二篇之句<hi>南部新書北夢瑣言庭筠</hi>
<hi>事甚詳此獨帶玉跳脱事又瑣言以跳為條與此不同南華真經無玉跳脱事不知當時何所據也</hi>
以妃子比飛燕開元間禁中初重木芍藥植於興慶池<lb/>
東沈香亭㑹花盛開明皇乗照夜駒妃子步輦從之詔<lb/>
選梨園子弟中尤者得樂十六色李龜年以歌擅一時<lb/>
之名手捧檀板押衆前樂將歌明皇曰賞名花對妃子<lb/>
焉用舊詞遽命李龜年持金花牋賜李白立進清平調<lb/>
<pb n="KR3k0023_WYG_073-10a"/>
詞三章白承詔尚有宿酲遂賦詞其一曰雲想衣裳花<lb/>
想容清風拂檻露華濃若非羣玉山頭見定向瑤臺月<lb/>
下逢其二曰一枝紅艷露凝香雲雨巫山枉斷腸借問<lb/>
漢宫誰第一可憐飛燕倚新粧其三曰名花傾國兩相<lb/>
歡常得君王帶笑看解釋春風無限恨沈香亭北倚䦨<lb/>
干龜年遂以調進令梨園弟子歌之太真妃持七寳杯<lb/>
酌西梁州蒲萄酒笑領歌意明皇因調玉笛依曲遲其<lb/>
聲以媚太真妃自是顧白尤異於諸學士然髙力士終<lb/>
<pb n="KR3k0023_WYG_073-10b"/>
以脱靴為恥異日太真妃重吟前詞力士曰始謂太真<lb/>
妃怨白入骨髓翻拳拳如是邪太真妃因驚曰何翰林<lb/>
學士能辱人如此力士曰以妃子比飛燕賤之甚矣太<lb/>
真妃頗深然之明皇欲三命白官卒為宫中所沮而止<lb/>
<hi>出古今詩話</hi>
詩意用老杜杜牧之詩意多用老杜如觀東兵長句云<lb/>
黒矟將軍一鳥輕蓋用子美身輕一鳥過也遊樊川詩<lb/>
云野竹疎還密巖泉咽復流葢用子美細雨止還作斷<lb/>
<pb n="KR3k0023_WYG_073-11a"/>
雲疎復行也蓋其心景服之切則下語自然相符非有<lb/>
意於蹈襲故其論杜詩云天外鳳凰誰得髓何人解合<lb/>
續絃膠豈非自以為得髓者邪東坡贈孔毅甫詩云天<lb/>
下㡬人學杜甫不得其皮與其骨又云前生子美只君<lb/>
是信手拈得俱天成學杜甫而得其皮骨者鮮矣又況<lb/>
其髓哉<lb/>
酷似玉川子劉义詩酷似玉川子而傳於世者二十七<lb/>
篇而已氷柱雪車二詩雖作語奇怪然議論亦皆出於<lb/>
<pb n="KR3k0023_WYG_073-11b"/>
正也冰柱詩云不為四時雨徒於道路成泥柤不為九<lb/>
江浪徒能汨没天之涯雪車詩云官家不知民餒寒盡<lb/>
驅牛車盈道載屑玉車載欲何之祕藏深宫以御炎酷<lb/>
如此等句亦有補於時與玉川子月蝕詩稍相類<hi>出丹陽集</hi>
擬陶淵明韋應物詩擬陶淵明而作者甚多然終不近<lb/>
也答長安丞裴税詩云臨流意已棲採菊露未晞舉頭<lb/>
見秋山萬事都若遺葢效淵明詩云採菊東離下悠然<lb/>
見南山此間有真意欲辯已忘言之句也然淵明脱落<lb/>
<pb n="KR3k0023_WYG_073-12a"/>
世紛深入理窟但見萬象森羅莫非真意故因見南山<lb/>
而真意具焉應物乃因意悽而採菊因見秋山而遺萬<lb/>
事其與陶所得異矣<hi>出葛常之文集</hi>
好押狭韻孔毅夫雜記云退之詩好押狭韻累句以示<lb/>
工而不知重疊用韻之為病也雙鳥詩押兩韻字李花<lb/>
詩押兩花字苕溪漁隠曰讀皇甫湜公安園池詩亦押<lb/>
兩閒字詩曰日夜不得閒君子不可閒葢退之好重疊<lb/>
用韻以盡已意詩不恤其為病也<lb/>
<pb n="KR3k0023_WYG_073-12b"/>
押韻要有出處劉禹錫嘉話云作詩押韻須要有出處<lb/>
近欲押一餳字六經中無此字惟周禮吹簫處注有此<lb/>
一字終不敢押予按禹錫歴陽書事詩云湖魚香勝肉<lb/>
宫酒重於餳則何嘗按六經所出邪洛陽伽藍記載河<lb/>
東人劉白墮善釀酒盛暑曝之日中經旬不壊當時謂<lb/>
之鶴觴<hi>白墮乃人名子瞻詩云獨看紅蕖傾白墮石林避暑録云若以白墮為酒則醋浸曹公湯燖右</hi>
<hi>軍可也予按文選魏武帝短歌行云何以解憂惟有杜康康亦作酒人而選詩遂以為酒用東坡豈祖是耶出</hi>
<hi>碧溪詩話</hi>
<pb n="KR3k0023_WYG_073-13a"/>
用事不拘故常韋應物詩云心同野鶴與塵逺詩似冰<lb/>
壺徹底清又送人詩云冰壺見底未為清少年如玉有<lb/>
詩名此可謂用事之法葢不拘故常也<hi>出黄常明詩話</hi>
作詩用經𫝊全句古人作詩有用經𫝊全句文選詩云<lb/>
小人計其功君子道其常樂天詩云疾惡如巷伯好賢<lb/>
如緇衣乃兩句連用之杜甫詩云無妄之憂勿藥喜誰<lb/>
謂荼苦甘如薺富貴於我如浮雲近人亦多用史語東<lb/>
坡詩云人言盧把似姦邪我見鄭公常嫵媚嘗觀南史<lb/>
<pb n="KR3k0023_WYG_073-13b"/>
載王宜興云為刼不須伴甚似一側韻五言但無題目<lb/>
耳<hi>出䂬溪詩話</hi>
學詩如學道魯直謂陳後山學詩如學道此豈尋常雕<lb/>
章繪句者之可擬哉客有謂予言後山詩其意在於㸃<lb/>
化杜甫語耳杜甫云昨夜月同行後山則云勤勤有月<lb/>
與同歸杜云林昏罷幽磬後山則云林昏出幽磬杜云<lb/>
古人日已逺後山則云斯人日已逺杜云中原鼓角悲<lb/>
後山則云風連鼓角悲杜云暗飛螢自照後山則云飛<lb/>
<pb n="KR3k0023_WYG_073-14a"/>
螢元失照杜云但覺追隨盡後山則云林湖更覺追隨<lb/>
盡杜云文章千古事後山則云文章平日事杜云乾坤<lb/>
一腐儒後山則云乾坤著腐儒杜云孤城隠霧深後山<lb/>
則云寒城著霧深杜云寒山只暫香後山則云寒花只<lb/>
自香如此類甚多豈非㸃化老杜之語而成者余謂不<lb/>
然後山詩格律髙古真所謂碌碌盆盎中見此古罍洗<lb/>
者用語稍同乃是讀少陵詩熟不覺在其筆下又何足<lb/>
以病公<hi>出丹陽集</hi>
<pb n="KR3k0023_WYG_073-14b"/>
上一句無所得洪龜父有詩云胡生畫山水烟雨山更<lb/>
好鴻雁書逺汀馬牛風雨草潘邠老愛其第二句余愛<lb/>
其第三句山谷愛其第四句徐師川愛其第三第四句<lb/>
逺汀後又改為逺空余云向上一句莫是公未有所得<lb/>
否何衆人之皆不好也龜父大笑<lb/>
通字未有人道洪駒父見陳無已小放歌行云不惜捲<lb/>
簾通一顧怕君著眼未分明此為奇語葢通字未嘗有<lb/>
人道余曰子豈不記老杜詩云簾戸每宜通乳燕耶<hi>出王</hi>
<pb n="KR3k0023_WYG_073-15a"/>
<hi>直方詩話</hi>
臭氣可掬開元中有儒士登終南山得句云野迥雲根<lb/>
濶山髙樹影長私心自負吟諷之際忽聞空中語云未<lb/>
若云天河雖有浪月桂不聞香儒士不勝喜以為已有<lb/>
歸誇於僧智濬掩鼻笑曰臭氣可掬何足多也儒士驚<lb/>
愕遽以實告自此又號為鑒文太史智濬嘗有浮漚篇<lb/>
盛行于世<hi>出零陵總記</hi>
自成一家省題詩自成一家非他詩比也首韻拘於見<lb/>
<pb n="KR3k0023_WYG_073-15b"/>
題則易於牽合中聨縛於法律則易於駢對非若遊戲<lb/>
於烟雲月露之形可以縱横在我者也王昌齡錢起孟<lb/>
浩然李商隠輩皆有詩名至於作省題詩則疎矣王昌<lb/>
齡四時調玉燭詩云祥光長赫矣佳號得温其錢起巨<lb/>
魚縱大壑詩云方快吞舟意尤殊在藻嬉孟浩然騏驥<lb/>
長鳴詩云逐逐懐良馭蕭蕭顧樂鳴李商隠桃李無言<lb/>
詩云夭桃花正發穠李蕋方繁此等句與兒童無異以<lb/>
此知省題詩自成一家也<hi>出丹陽集</hi>
<pb n="KR3k0023_WYG_073-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0023_WYG_073-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷後集卷三十三<lb/>
</p>
<p>
</p>
  </div>
</body>
</text>
</TEI>
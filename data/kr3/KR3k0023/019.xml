<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷前集卷十九</head> <lb/>
    <p>
<pb n="KR3k0023_WYG_019-1a"/>
欽定四庫全書<lb/>
　錦繡萬花谷前集卷十九<lb/>
　　生日<lb/>
甜波上聲風木東方朔從西那國還得聲風木十枝長<lb/>
九尺岀甜波上帝以賜羣臣年百歲者此木有疾則枝<lb/>
汗死則枝折此木千歲一濕萬歲一枯朔曰臣見此枝<lb/>
三枯死矣<hi>方朔外𫝊</hi>
羊酒相賀兩家盧綰與髙祖同里盧親與太上皇相愛<lb/>
<pb n="KR3k0023_WYG_019-1b"/>
及生男髙祖與綰同日生里中持羊酒賀兩家<hi>綰𫝊</hi>
紫半臂為湯餅唐明皇王皇后寵衰一日訴曰三郎獨<lb/>
不記阿忠脫新紫半臂换一斗麪為生日湯餅耶上戚<lb/>
然閔之<hi>后𫝊</hi>
斸墻延夀邢和璞善算得仙位真人與崔司馬有舊崔<lb/>
病經年且死心恃邢崔一日臥室北墻有人斸聲七日<lb/>
斸不已墻忽透明經一日穴中如盤崔窺之乃野外有<lb/>
數人荷鍬钁立云邢真人處分開此司馬厄重倍費功<lb/>
<pb n="KR3k0023_WYG_019-2a"/>
力有頃真人至見邢輿中謂崔曰公算盡璞為公論得<lb/>
延一紀言畢墻如舊句日病愈<hi>酉陽雜爼</hi>
獻鶴南飛曲元符三年十二月十九日東坡生日置酒<lb/>
赤壁下酒酣笛聲起江上使人問之即進士李委聞坡<lb/>
生日作鶴南飛曲以獻奏曲嘹唳有穿雲裂石之聲<hi>出玉</hi>
<hi>局文</hi>
老子出闗圖錢穆父尹天府生日楊次公畫老子出闗<lb/>
圖作詩獻曰秘蔵函谷闗中子來獻蓬萊閣上仙願得<lb/>
<pb n="KR3k0023_WYG_019-2b"/>
鬚眉如此老却教龜鶴羡長年<hi>雲齋廣録</hi>
金籠放雪衣鞏大卿善事權貴王丞相生日籠雀鴿造<lb/>
相府以獻搢笏開籠取雀鴿一一放之每一放祝曰願<lb/>
相公百二十歲故東坡詩云記得金籠放雪衣<hi>倦逰録</hi>
優曇華是人甚希有過於優曇華疏云優曇華鉢名瑞<lb/>
應三千年一現現則金輪王出<hi>法華經</hi>
一萬春興王㑹靜妖氛氣聖夀宜過一萬春<hi>杜詩</hi>
詩庭下秋風吹紫蘭蟠桃為壽菊斑斕厭分銅虎天邊<lb/>
<pb n="KR3k0023_WYG_019-3a"/>
郡屢直金鸞海上山洲渚忽然生户外歲星今却在人<lb/>
間願扶帝力須難老穏踏龍墀立近班<hi>盧溪</hi>先生真是地<lb/>
行仙住世因循五百年每向銅人話疇昔故教鐵杖鬬<lb/>
清堅入懷冰雪生秋思倚壁蛟龍護晝眠遥想人天㑹<lb/>
方丈衆中驚倒野狐禪　二年相伴影隨身踏遍江湖<lb/>
草木春摘石舊㾗猶帶眼閉門髙節欲生鱗畏塗自衛<lb/>
真無敵㨗徑争先却累人逺寄知公不嫌重筆端猶自<lb/>
斡千鈞<hi>東坡以鐵拄杖為張安道生日詩</hi>嶽氣此時來世上文星今日<lb/>
<pb n="KR3k0023_WYG_019-3b"/>
到人間降因天下思姚宋出為儒門繼孔顔　靜神凝<lb/>
想仰青𡨕此夕長天降瑞星海上昨聞鵬羽翼人間初<lb/>
見鶴儀型<hi>杜光庭</hi>唐虞得良弼姬孔是前身尼邱鍾骨骼<lb/>
嵩嶽與精神<hi>王禹偁</hi>只應門闥懸弧際正是乾坤和氣中<lb/>
壽語珠聮千軸富賀樽鯨吸百川空<hi>石敏</hi>
　　前身<lb/>
玉源道君劉沆赴舉有老人贈云今年且跨窮驢去異<lb/>
日當乗寳馬歸公曰何以知之叟曰公自是羅浮山玉<lb/>
<pb n="KR3k0023_WYG_019-4a"/>
源道君公愧謝而去<hi>青瑣髙議</hi>
臨水觀影傅大士名善惠婺州人南齊時降于傅宣慈<lb/>
家納劉氏女名妙志生普建普成二子梁武帝時㑹天<lb/>
竺僧達摩號嵩頭陁謂大士曰我與汝毗婆尸佛所發<lb/>
誓出兠率宫衣鉢見在何日當還因命臨水觀其影見<lb/>
大士圓光寳盖大士笑時有法師聞法悟解言我師彌<lb/>
勒應身耳大士呵之天嘉二年大士於松山頂雙林寺<lb/>
行道入滅<hi>𫝊燈録</hi>
<pb n="KR3k0023_WYG_019-4b"/>
李氏金鐶羊祜年五歲令乳母取金鐶乳母曰無此物<lb/>
祜乃訪鄰人李氏東園桑樹中探得之主人大驚曰此<lb/>
余亡兒所失物也乳母具言之李氏悲惋時人異之乃<lb/>
知李氏子乃祜前身<hi>本傳</hi>
李白後身梅聖俞贈郭功甫詩以為李白後身詩云在<lb/>
昔熟說汾陽王納官貰死義難忘今觀郭氏竒俊郎眉<lb/>
目真似攻文章死生往復猶康莊樹穴探環知姓羊<hi>苕溪</hi>
<hi>詩話</hi>
<pb n="KR3k0023_WYG_019-5a"/>
白蝙蝠精明皇問葉法善張果老是何人曰混沌初分<lb/>
時白蝙蝠精也<hi>髙僧傳</hi>
蔡邕是張衡張衡死日蔡邕母始懐孕二人才貎甚相<lb/>
類人云邕是張衡後身<hi>商芸小說</hi>
房綰是永禪師唐房綰為盧氏宰與道士邢和璞出遊<lb/>
過夏口村入廢寺坐古松下和璞使人鑿地得甕中所<lb/>
藏劉師徳與永禪師書笑謂綰曰頗憶此耶綰因悵然<lb/>
悟前生之為永禪也<hi>東坡詩序</hi>
<pb n="KR3k0023_WYG_019-5b"/>
邊鎬是謝靈運江南邊鎬初生父忽夢前永嘉守謝靈<lb/>
運來謁願託君為父子鎬生貎類夢中者小字康樂及<lb/>
冠頴秀嗣主累用之平建州克湘潭號為邊羅漢<hi>玉壺清話</hi>
三生唐曲沃縣尉孫緬家奴年六歲忽視緬母笑云娘<lb/>
子總角時曽養一野狐今憶否母亦省之奴云爾時野<lb/>
狸即奴身也見鷹得走入古冡後為獵人撃殪見閻羅<lb/>
王王以無罪當得人身遂生海州為乞人子苦饑寒二<lb/>
十而死又見王王曰與汝作貴人家奴遂得至此今已<lb/>
<pb n="KR3k0023_WYG_019-6a"/>
三生矣<hi>廣異記</hi>
戒和尚蘇子由在髙安聰禪師夢同迎戒禪師坡至云<lb/>
某八九歲時時夢身是僧往來陜右又云妣方孕夢一<lb/>
僧瘠而眇來託宿聰驚曰戒陜右人失一目暮年棄五<lb/>
祖終於大愚逆數盖五十年矣後坡謫英州與僧書曰<lb/>
戒和尚又鑿脫也<hi>志林</hi>
蛇精蔡君謨知福州疾累日每夢登鼓角樓凭鼓而臥<lb/>
通判詰不打三更鼓角將對數夜有大蛇盤據鼓上驚<lb/>
<pb n="KR3k0023_WYG_019-6b"/>
逐不去可畏不免避之遂致違更君謨既愈與通判言<lb/>
遂以君謨為蛇精<hi>東齋記事</hi>
　　朋友<lb/>
白犬丹雞之盟越人每能相交於山下作壇祭以白犬<lb/>
丹鷄盟曰甲與乙為友上下四旁莫不並見卿若乗車<lb/>
我戴笠後日相逢下車揖我若歩行君乗馬後日相逢<lb/>
君當下<hi>段公路北户録</hi>
遇雪先死羊角哀左伯桃二人為死友欲仕於楚道遇<lb/>
<pb n="KR3k0023_WYG_019-7a"/>
雪饑寒不得行自度不俱生伯桃謂角哀曰俱死之後<lb/>
骸骨莫收我不如子我樂在樹中角哀聽之伯桃入樹<lb/>
中而死楚平王愛角哀之賢以上卿禮葬伯桃後角哀<lb/>
夢伯桃曰正苦荆將軍塜相近今月十五日當大戰角<lb/>
哀至期陳兵馬詣其塜作三桐人自殺下從之<hi>烈士傳</hi>
夢中往尋六國時張敏與髙惠為友每相思不能見敏<lb/>
便於夢中往尋行至半道即迷不知路<hi>韓非子</hi>
縞帶紵衣呉季札見鄭子産如舊相識與之縞帶子産<lb/>
<pb n="KR3k0023_WYG_019-7b"/>
獻紵衣<hi>左傳</hi>
定交杵臼後漢呉祐為新蔡長時公沙穆來遊太學無<lb/>
貲乃變服客傭為祐賃舂祐與語大驚遂定交杵臼之<lb/>
間<hi>祐𫝊</hi>
千里不失期後漢范式與張元伯為友春到京師秋暮<lb/>
為期元伯是日殺鷄炊黍以待之母曰千里何期之審<lb/>
元伯曰臣卿信士終不失期言畢范至<hi>式傳</hi>
膠漆雷義陳仲為友情如兄弟時人語曰膠漆雖堅不<lb/>
<pb n="KR3k0023_WYG_019-8a"/>
如雷與陳<hi>義傳</hi>
為友報仇郅惲友人董子張父為鄉人所害及子張病<lb/>
將終惲往候之子張視惲歔欷不能言惲曰吾知子不<lb/>
恐天命而痛讎不復也子在吾憂而不手子亡吾手而<lb/>
不憂惲即將客遮仇人取其頭以示子張子張遂死<lb/>
忘年爾汝禰衡有逸才與孔融作爾汝交時衡年二十<lb/>
餘而融年已五十敬衡而忘年也<hi>衡𫝊</hi>
三友一龍華歆與邴原管寧為友時人號三友為一龍<lb/>
<pb n="KR3k0023_WYG_019-8b"/>
歆為龍頭原為龍腹寧為龍尾<hi>魏志</hi>
斗酒隻鷄相酹曹操感喬𤣥知巳後經過𤣥墓自為祭<lb/>
文曰承誓約之言徂役之後路有經過不以斗酒隻鷄<lb/>
過祠沃酹車過三歩頭痛勿怨<lb/>
僑札之分魯肅指囷米與周瑜瑜益知其竒遂定僑札<lb/>
之分謂季札與子産也<hi>本傳</hi>
廣絶交論任昉子四人東里西華南客北叟皆無術業<lb/>
兄弟流離不能自振生平舊友莫有相䘏道逢劉孝標<lb/>
<pb n="KR3k0023_WYG_019-9a"/>
泫然驚曰我當為汝作計乃著廣絶交論譏其舊友云<lb/>
四䕫盧東美何長師李華韓衢為友淮泗間號為四䕫<lb/>
<hi>摭言</hi>
握手出肺肝士窮乃見節義今夫平居里巷相慕悅酒<lb/>
食遊戲相徴逐詡詡强笑語以相取下握手出肺肝相<lb/>
示指天日涕泣誓生死不相背負真若可信一旦臨小<lb/>
利害僅如毛髪比反眼若不相識落陷穽不一引手救<lb/>
反擠之又下石焉者皆是也此宜禽獸夷狄所不忍為<lb/>
<pb n="KR3k0023_WYG_019-9b"/>
而其人自是以為得計<hi>退之柳子厚誌</hi>
交大雅大忠大直范文正公賛王元之像曰昔王文正<lb/>
公居宰府二十年未嘗見愛惡之迹天下謂之大雅寇<lb/>
萊公左右天子却戎狄保社稷天下謂之大忠樞宻馬<lb/>
公慷慨立朝有犯無隠天下謂之大直此三君子者一<lb/>
代之偉人也公與三君子深相交許情如金石則公之<lb/>
道可知矣<hi>八朝言行録</hi>
出謁更為僕韓參政億李參政若谷未第時俱貧同途<lb/>
<pb n="KR3k0023_WYG_019-10a"/>
赴試京師共有氊一席一割分之每岀謁更為僕李先<lb/>
豋第授許州長社縣主簿赴官自控妻驢韓為負一箱<lb/>
將至長社三十里李謂韓曰恐縣吏來箱中只有錢六<lb/>
百以其半遺韓相持大哭别去後舉韓亦豋第皆至參<lb/>
政<hi>邵氏録</hi>
耐久朋唐魏元同與裴炎締交能保終始時號耐久朋<lb/>
　　奴僕<lb/>
典琴北齊王元景有奴名典琴<hi>啟顔録</hi>
<pb n="KR3k0023_WYG_019-10b"/>
餘地公孫志節有蒼頭名餘地年七十二<hi>書䟽風俗通</hi>
漁童張志和有奴婢二人奴曰漁童婢曰樵青後與為<lb/>
配偶<hi>志和傳</hi>
奴星送窮文云主人使奴星結柳作車<hi>退之集</hi>
責奴鬚髯王褒有奴號髯奴嘗有辭責其鬚曰我觀人<lb/>
鬚長而黒髯弱而調離離若縁坡之竹鬱鬱若春田之<lb/>
苖附以豐頤呈以妍姿黝若𤣥圭之垂若子髯既亂且<lb/>
赭枯槁秃瘁濁垢流離汙穢泥土無素顔可依無豐頤<lb/>
<pb n="KR3k0023_WYG_019-11a"/>
可恃獺鬚瘦面常如死灰曽不如犬羊之毛為子鬚者<lb/>
不亦難哉<hi>初學記</hi>
臧獲揚雄方言云凡民男而婿婢謂之臧女而婦奴謂<lb/>
之獲張揖云婿婢之子謂之臧婦奴之子謂之獲<hi>莊子音義</hi>
長鬚老無齒長鬚謂老僕也老無齒謂老婢也出韓退<lb/>
之贈盧仝詩玉川先生洛城裏破屋數間而已矣一奴<lb/>
長鬚不裹頭一婢赤脚老無齒<lb/>
王褒僮約蜀郡王子泉以事到煎上寡婦楊惠舎有一<lb/>
<pb n="KR3k0023_WYG_019-11b"/>
奴名便了倩行酤子擇上家巔曰大夫買便了時但約<lb/>
事守不約為他家男女酤酒子泉大怒曰奴寜欲買耶<lb/>
惠曰奴父訝人無欲者子即决買劵之奴復欲使皆上<lb/>
劵不上劵便了不能為也子泉曰諾劵文曰神爵三年<lb/>
正月十五日資中男王子泉從成都安志里楊恵買夫<lb/>
時戸下髯奴便了决賣萬五千奴從百役使不得有二<lb/>
言晨起洒掃食了洗滌當穿臼縳箒裁盂鑿斗浚渠博<lb/>
洛鉏園研陌杜陴地刻大枷屈竹作把削地鹿盧出入<lb/>
<pb n="KR3k0023_WYG_019-12a"/>
不得騎馬載車踑坐大呶下牀振頭垂釣刈蒭結蓽蠟<lb/>
纑紱不絡住䣯<graphic n="KR2978" url="https://raw.githubusercontent.com/kanripo/KR-Gaiji/master/images/KR2978.png" mimeType="image/png"/>織履治麄秥雀張烏結網捕魚繳鴈<lb/>
弹鳬豋山射虎入水捕龜渉園縱魚鴈騖百餘驅逐鴟<lb/>
鳥題梢收猪種姜養羊育放豚駘糞除常潔餧食馬牛<lb/>
鼓四起坐夜半益芻二月春分落桑披㯶種𤓰作刳别<lb/>
茄披䓤樊槎發筍壟集破封日月早畜鷄鳴起春調治<lb/>
馬牛兼落三重舎有客至持壺行酤汲水作餔滌杯整<lb/>
案披蒜斵蘇切脯築肉臛芉膾魚炰鱉烹茶盡力且餔<lb/>
<pb n="KR3k0023_WYG_019-12b"/>
已而盖藏閉門熏竇餧猪縱犬勿與隣里争鬬當飯豆<lb/>
水不得嗜酒欲飲美酒不得染唇漬口不得飲盃覆斗<lb/>
不得晨出夜入交闗伴偶不得夷蹲旁臥惡言醜罵多<lb/>
作弓刀持斧入山斷槧裁轅焚薪作炭疊石薄岸治舎<lb/>
盖屋前削代牘日暮以歸當送乾薪四月當披五月當<lb/>
穫十月收豆多取蒲苧益作繩索無所為當編蔣織箔<lb/>
樹桃李柘桑三丈一樹八尺為行果類相從縱横相當<lb/>
果熟收斂不得吮嘗犬吠當起驚告隣里撑撥拄户上<lb/>
<pb n="KR3k0023_WYG_019-13a"/>
樓撃鼓勤心疾作不得遨遊奴老力索種莞織席浣衣<lb/>
常白夜半無事當舂一石不得奸私事當闗白如不聽<lb/>
教當笞一百讀劵文訖詞窮咋索仡仡扣頭兩手自搏<lb/>
目淚下落鼻涕一尺當如王大夫言不如早歸黄土陌<lb/>
<hi>初學記</hi>
　<lb/>
　<lb/>
　<lb/>
<pb n="KR3k0023_WYG_019-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷前集卷十九<lb/>
</p>
<p>
</p>
  </div>
</body>
</text>
</TEI>
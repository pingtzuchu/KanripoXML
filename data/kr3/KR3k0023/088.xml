<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷續集卷八</head> <lb/>
    <p>
<pb n="KR3k0023_WYG_088-1a"/>
欽定四庫全書<lb/>
　錦繡萬花谷續集卷八<lb/>
　　車<lb/>
施轄蔡邕獨斷曰乗輿之車皆副轄者施轄於外乃復<lb/>
設轄者也<lb/>
赤轂白盖司馬彪續漢書輿服志曰小使車者蘭輿皆<lb/>
朱赤轂白盖赤帷從騶騎四十人皆追捕考案有所𠡠<lb/>
取者之所乗也<lb/>
<pb n="KR3k0023_WYG_088-1b"/>
紫盖朱裏魏收後魏書曰安車紫盖朱裏與侯公同子<lb/>
皂盖青裏<lb/>
純雲母石季龍皇后出嵩乗輅輦或朱漆卧輦以純雲<lb/>
母代紗四望皆通徹<hi>鄴中記</hi>
皮軒漢官解故曰太僕廐府皮軒鸞旗胡廣曰馬有廐<lb/>
車有府皮軒以虎皮為軒<lb/>
象天法地李尤小車銘曰圓盖象天方輿法地輪法隂<lb/>
陽動不相離<lb/>
<pb n="KR3k0023_WYG_088-2a"/>
重牙貳轂董巴輿服志曰乗輿金根車五乗輪皆朱班<lb/>
重牙貳轂<lb/>
箱用鵾翅周遷輿服雜事曰五輅兩箱之後皆用玳瑁<lb/>
鵾翅<hi>鵾大鳥名其羽闗纎利故車箱象之</hi>
六材皆良司馬彪續漢書輿服志曰奚仲為車正具物<lb/>
以時六材皆良<lb/>
　　燈<lb/>
蟠螭口漢髙祖入咸陽宫秦有青玉五枝燈髙七尺五<lb/>
<pb n="KR3k0023_WYG_088-2b"/>
寸下作蟠螭口䘖燈燃則鱗甲皆動煥炳若列星盈盈<lb/>
焉<lb/>
九龍五鳳長安巧工丁緩作常滿燈九龍五鳳雜以芙<lb/>
蓉蓮藕之竒<hi>並西京雜記</hi>
日照星明王朗秦故事曰百花燈樹正月朔朝賀殿下<lb/>
設于三階之間端門外設五尺三尺燈月照星明雖夜<lb/>
猶晝<lb/>
銅駞頭張敞東宫舊事曰太子有銅駞頭銅倚燈納妃<lb/>
<pb n="KR3k0023_WYG_088-3a"/>
有金塗四尺長燈銀塗二尺連盤燈<lb/>
龍膏海人乗霞舟以雕囊盛數升龍膏獻燕昭王王坐<lb/>
通雲之臺燃龍膏為燈火色曜百里煙色如丹<hi>王子年拾遺記</hi>
鳳髓漢武帝燃芳苡燈於閣上光色紫有白鳳黒冠黒<lb/>
龍馵足来戲於閣又曰丹鳳髓白鳳膏磨青銅錫為屑以<lb/>
淳蘇油和之照扵神壇夜暴雨火光不滅以鱗鬚拂拂<lb/>
霜娥赴燈者<hi>芳苡草出奔盧國霜娥如蜂洞冥記</hi>
蚖脂海録碎事中有曰取蚖脂為燈置水中即見諸物<lb/>
<pb n="KR3k0023_WYG_088-3b"/>
鳳腦周穆王設常生之燈以自照列蟠龍膏之燭遍於<lb/>
宫内又有鳳腦之燈氷荷以蓋其上<hi>拾遺記</hi>
九光西王母遣使謂漢武帝曰七月七日我當暫来帝<lb/>
至日掃除宫内燃九光之燈<hi>漢武内𫝊</hi>
詩百花疑吐夜四照似含春的的連星出亭亭向花新<lb/>
採珠非合浦贈佩異江濱若在扶桑路堪言並日輪<hi>江總</hi>
<hi>夜望山燈</hi>綺筵日已暮羅帷月未歸開花散鶴彩含光出九<lb/>
微風軒動丹熖水宇澹青輝不惹輕娥繞唯恐曉蠅飛<lb/>
<pb n="KR3k0023_WYG_088-4a"/>
<hi>梁范靖妻沈氏</hi>殘燈猶未滅將盡更揚輝惟餘一兩熖留得解<lb/>
羅衣<hi>梁紀少瑜詠殘燈</hi>發翠斜溪裏蓄寶巖山峯抽莖類仙掌<lb/>
䘖光似燭龍飛娥再三繞輕花四五重孤對相思夕空<lb/>
照舞衣縫<hi>謝眺</hi>
　　燭<lb/>
穿壁匡衡勤學而無燭隣舍有燭光穿壁引其光以書<lb/>
映而讀之<hi>西京雜記</hi>
絶纓楚莊王賜羣臣酒日暮燭滅有引美人衣者美人<lb/>
<pb n="KR3k0023_WYG_088-4b"/>
援絶其冠纓告王王曰人醉失禮奈何欲顯婦人之節<lb/>
而辱士乎乃命曰羣臣皆絶去冠纓然後上燭<hi>司馬彪戰畧</hi>
東壁餘光齊女徐吾者東海上貧婦人與隣人李吾合<lb/>
燭夜緝李吾曰徐吾無燭數不屬請無夜徐吾曰妾以<lb/>
貧故起常見先卧常在後灑掃陳席以待来者今益一<lb/>
人燭不益明去一人燭不為益闇何愛東壁之餘光<hi>劉向</hi>
<hi>列女𫝊</hi>
闇坐巴祗為揚州刺史與客坐闇中不燃官燭<hi>漢書</hi>
<pb n="KR3k0023_WYG_088-5a"/>
有玉地鏡圖曰見美女戴燭行従其出處有玉矣<lb/>
致神漢武帝所幸李夫人死上甚思悼之齊人少翁言<lb/>
能致其神乃夜張眀燭上居他帳中遙望見李夫人但<lb/>
不能就視<hi>漢武故事</hi>
詩熱燭引佳期流影度單帷通隴别繡被依稀見蛾眉<lb/>
美明不足貴燋盡豈為疑所恐恩情改照君尋覆碁<hi>王筠</hi>
熖聽風来動花開不待春鎮下千行淚非是為思人<lb/>
九龍熖熖動四照逐花生即此流髙殿堪持待月明<hi>並唐</hi>
<pb n="KR3k0023_WYG_088-5b"/>
<hi>太宗</hi>
　　煙<lb/>
五色昔神人過寗封人為其掌火能出五色煙教其積<lb/>
火自燒隨煙上下<hi>封人黄帝時陶正列仙𫝊</hi>
活鼃黽周禮蟈氏掌去鼃黽焚牡蘜以灰灑之則死以<lb/>
煙被之則活<lb/>
土燃煙起苻堅之將亂也闗中土燃無火而煙氣大起<lb/>
方數十里月餘不滅後為慕容冲所㓕<lb/>
<pb n="KR3k0023_WYG_088-6a"/>
火盛煙㓕慕容超之将亡也南郊柴燎熖起而煙不出<lb/>
靈臺令張光告人曰火盛煙滅國其亡乎<hi>後魏書</hi>
白鵶繞噪晉文公焚林以求介子推有白鵶繞煙而噪<lb/>
或集介子之側火不能焚晉人嘉之為立臺號曰思煙<lb/>
香雲員嶠山西有星池出爛石常浮於水色紅質虚似<lb/>
胏燒之香聞數百里煙氣升天則成香雲遍則成香雨<lb/>
<hi>並拾遺記</hi>
妨火顔延之連誥曰火含煙而煙妨火桂懐蠧而蠧殘<lb/>
<pb n="KR3k0023_WYG_088-6b"/>
桂然火勝則煙滅蠧壯則桂折<lb/>
張天桓𤣥使桓謙屯東陵口卞範之屯覆舟山西髙祖<lb/>
躬先士卒以奔之東北風急因命縦火煙張天謙等諸<lb/>
軍一時土崩<hi>沈約宋書</hi>
連天劉向熏鑪銘曰中有蘭錡朱火青煙蔚術四塞上<lb/>
連青天<lb/>
五色許邁名映從髙平閤慶𫝊業慶方去映為燒香皆<lb/>
五色煙出映亦自去莫知所在<hi>許邁列𫝊</hi>
<pb n="KR3k0023_WYG_088-7a"/>
詩浮空覆雜影合樹宻花藤乍如落霞發頗類巫雲金<lb/>
映光飛百仭従風散九層欲持翡翠色時出鯨魚燈<hi>梁簡</hi>
<hi>文帝</hi>茅蘭夾兩岸野燎燭中川村長合夜影水狹度浮煙<lb/>
收光暗鳥弋分火照漁船山人不炊桂樵華幸共然<hi>張正</hi>
<hi>見浦狹村煙度詩</hi>
　　火<lb/>
始燔炙譙周古史考曰上古茹毛飲血燧人初作燧火<lb/>
人始燔炙<lb/>
<pb n="KR3k0023_WYG_088-7b"/>
頻爚説文曰熯蒸火也煨盆中火也熛火飛也頻爚火<lb/>
光也<lb/>
惑讒必有灾春秋繁露曰若人君惑扵讒邪内離骨肉<lb/>
外踈忠臣咎及於火則大旱必有火災<lb/>
從井出春秋潜潭巴曰火從井出有賢士從人起<hi>火明賢者</hi>
<hi>象賢者屈滯象從井出</hi>
不炎上春秋繁露曰若火不炎上秋多電由王者視不<lb/>
明也<lb/>
<pb n="KR3k0023_WYG_088-8a"/>
焚彞器國語曰火焚其彞器子孫為疑由王者蔑棄五<lb/>
則<hi>則常也</hi>
取象風俗通曰夫火者南方陽光輝為明聖人向之而<lb/>
治取其象也<lb/>
烏化為雀泰伯出獵至于咸陽有大烏流下化為白雀<lb/>
䘖緑丹書集于公車<hi>魚豢典畧</hi>
流王屋武王既渡河有火自上復下至于王屋流為烏<lb/>
其色赤<hi>史記</hi>
<pb n="KR3k0023_WYG_088-8b"/>
隂居内張隠文士𫝊曰離火隂居内故鑒之可映<lb/>
松柘燧淮南子曰夏㸑柘燧火冬㸑松燧火<lb/>
梓慎登望左𫝊宋衛陳鄭皆火梓慎登大庭氏之庫以<lb/>
望之<lb/>
狐鳴陳勝吴廣聚祠中夜搆火狐鳴呼曰大楚興陳勝<lb/>
王是也<hi>漢史</hi>
東藴蒯通曰臣之里婦與諸母相善夜亡肉姑以為盗<lb/>
遣之里母即東藴請火亡肉家曰昨夜犬得肉鬬相殺<lb/>
<pb n="KR3k0023_WYG_088-9a"/>
請火以理之母乃還婦<lb/>
竈突淳于髠曰臣至隣家見竈突而積薪在傍謂曰此<lb/>
有火災即更為曲突而逺徙其薪<hi>桓譚新論</hi>
光㦸晉恵帝永興元年成都王代長沙每夜戈㦸鋒有<lb/>
火光如懸燭<hi>沈約宋書</hi>
生矛恵師後王姑句家矛端生火其妻敗訾陬謂姑句<lb/>
曰矛端生火此兵氣也<hi>漢書</hi>
塗隙韓子曰丈人之慎火也塗其隙白圭之行堤也塞<lb/>
<pb n="KR3k0023_WYG_088-9b"/>
其穴故丈人無火難白圭無水患<lb/>
神丘穴括地圖曰神丘有火穴光照千里<lb/>
延北閣章帝時新平王家失火延及北閣後殿<hi>范曄後漢書</hi>
越東家劉殷曽祖母柩在殯西隣失火風飈甚盛殷夫<lb/>
婦叩殯火災遂越燒東家<hi>崔鴻前趙録</hi>
憑薪𫝊燄戴逵賦曰火憑薪以𫝊燄人資氣以享年苟<lb/>
薪氣之有竭何年燄之恒延<lb/>
擬以制禮西晉潘尼賦曰其揚聲發怒則雷霆之威也<lb/>
<pb n="KR3k0023_WYG_088-10a"/>
明照逺鑒則日月之輝也甄陶品物則造化之制也濟<lb/>
育羣生則天地之恵也是以聖人擬火以制禮<lb/>
珠足以扞楚王孫圉聘于晉謂趙簡子曰珠足以扞火<lb/>
災則寳之<hi>國語</hi>
方井厭沈約宋書曰殿屋之為圓泉方井兼荷華者以<lb/>
厭火祥<lb/>
　<lb/>
　<lb/>
<pb n="KR3k0023_WYG_088-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷續集卷八<lb/>
</p>
<p>
</p>
  </div>
</body>
</text>
</TEI>
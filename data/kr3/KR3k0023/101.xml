<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷續集卷二十一</head> <lb/>
    <p>
<pb n="KR3k0023_WYG_101-1a"/>
欽定四庫全書<lb/>
　錦繡萬花谷續集卷二十一<lb/>
　類姓<lb/>
　　燕<lb/>
入講經𫝊出議朝政燕鳳少好學博綜經史明習隂陽<lb/>
䜟緯昭成素聞其名以禮致之拜左長史參决國事道<lb/>
武時歴行臺尚書甚器重明元世入講經𫝊出議朝政<lb/>
　　邉<lb/>
<pb n="KR3k0023_WYG_101-1b"/>
五經笥邉韶字孝先以文學知名教授數百人弟子嘲<lb/>
之曰邉孝先腹便便懶讀書但欲眠答曰邉為姓先為<lb/>
字腹便便五經笥後拜太中大夫著作東觀<lb/>
宜處髙任邉讓善占射能辭對時賔客滿堂莫不羡其<lb/>
風蔡邕深敬之以為宜處高任<hi>後漢史</hi>
　　牽<lb/>
當激濁揚清牽秀博辯有文才弱冠得羙名補新安令<lb/>
嘗扼腕慷慨自謂居司直之任當能激濁揚清<hi>晉史</hi>
<pb n="KR3k0023_WYG_101-2a"/>
　　全<lb/>
九江太守全琮字子璜父柔嘗使齎米數千斛到吳市<lb/>
易琮數散用空船而歸柔怒琮曰愚以所市非急而士<lb/>
大夫方有倒懸之故便賑贍不及啟報柔更竒之後為<lb/>
將軍假節領九江太守<hi>魏志</hi>
　　權<lb/>
有國良翰權景宣少聰悟有氣俠曉兵權有智略從周<lb/>
拔𢎞農破沙苑皆先登陷陣轉外兵郎中除南陽郡守<lb/>
<pb n="KR3k0023_WYG_101-2b"/>
盗賊歛迹人得肄業百姓立碑頌徳總戎薄伐著尅敵<lb/>
之功布政蒞人垂稱職之譽豈非有國之良翰歟<hi>北史</hi>
良吏權懐恩萬紀族孫以廕遷尚乘奉御馭人安畢羅<lb/>
有寵見帝不恭懐恩適見之退杖四十帝嗟賞曰良吏<lb/>
也擢萬年令賞罰明見惡輙取時語曰寧飲三斗塵無<lb/>
逢權懐恩每盛服妻子不敢仰視更五州刺史所居威<lb/>
名赫然吏重足立<lb/>
縉紳羽儀權徳輿生三嵗知變四聲四嵗能賦詩積思<lb/>
<pb n="KR3k0023_WYG_101-3a"/>
經術無不貫綜元和初拜尚書同平章事風流醖籍自<lb/>
然可慕正元元和間為縉紳羽儀云<hi>並唐史</hi>
　　泉<lb/>
除一官憂見顔色泉仙除雍州刺史豪右無敢犯者纎<lb/>
毫不擾於人後兼右僕射志尚廉謹每除一官憂見顔<lb/>
色<hi>北史</hi>
　　堅<lb/>
揚化將軍堅鐔光武拜揚化將軍與士卒共勞苦每急<lb/>
<pb n="KR3k0023_WYG_101-3b"/>
輙先當矢石封合肥侯<lb/>
　　宣<lb/>
三獨坐宣秉拜御史中丞光武特詔中丞與司隷校尉<lb/>
尚書令㑹同並専席而坐故京師號曰三獨坐常服布<lb/>
被蔬食瓦器帝見而歎曰楚國二龔不如雲陽宣巨公<lb/>
<hi>秉字巨公並後漢史</hi>
　　連<lb/>
戍𤓰齊侯使連稱管至父戍葵丘𤓰時而往及𤓰而代<lb/>
<pb n="KR3k0023_WYG_101-4a"/>
<hi>左莊八年</hi>
　　蕭<lb/>
平原太守蕭望之治齊詩射䇿甲科為郎上疏陳災異<lb/>
宣帝在民間聞其名曰此東海蕭生耶拜為謁者及遷<lb/>
為平原太守望之雅意在本朝為郡守内不自得上疏<lb/>
徴入守少府宣帝察其材任宰相欲詳試其政事復以<lb/>
為左馮翊元帝爵闗内侯<hi>高帝紀</hi>
八葉宰相蕭遘擢進士第氣孤峻既當國風采峭整天<lb/>
<pb n="KR3k0023_WYG_101-4b"/>
子器之自瑀逮遘凡八葉宰相<lb/>
蕭夫子蕭頴士四嵗屬文十嵗補太學生觀書一覽即<lb/>
誦舉進士對䇿第一補袐書正字名播天下盧異等皆<lb/>
執弟子禮號蕭夫子<hi>並本傳</hi>
　　堯<lb/>
鷹揚郎將堯君素煬帝時為鷹揚郎將後領河東通守<lb/>
以拒義師朝廷特賜金劵待以不死君素卒無降心<hi>北史</hi>
<hi>節義傳</hi>
<pb n="KR3k0023_WYG_101-5a"/>
　　銚<lb/>
魏郡太守銚期容貎絶異矜嚴有威光武以為魏郡太<lb/>
守郡界清平郡中服其威信拜衛尉封安城侯<hi>後本𫝊</hi>
　　姚<lb/>
景想節義姚思廉少受漢書於父察寡嗜欲惟一於學<lb/>
授秦王府文學王語隋事慨然歎曰姚思廉蒙素刃以<lb/>
明大節古所難者思廉在雒陽遣使遺物三百段致書<lb/>
曰景想節義故有是贈王即位詔其撰梁陳書推䆒綜<lb/>
<pb n="KR3k0023_WYG_101-5b"/>
括為二家史以卒父業<hi>唐本𫝊</hi>
益州刺史姚璹力學才辯掞邁舉明經第遷益州刺史<lb/>
始蜀吏貪暴璹擿發之無所容貸降璽詔慰因謂左右<lb/>
為二千石清其身者易使吏盡清者難唯璹為兼之<lb/>
梁國公姚崇少倜儻尚氣節長乃好學下筆成章𤣥宗<lb/>
講武新豐召崇至帝方獵渭濵即召見與俱馳獵緩速<lb/>
如旨帝歡甚既罷乃咨天下事衮衮不知倦帝曰卿宜<lb/>
遂相朕崇知帝大度鋭於治乃先設事以堅帝意即陽<lb/>
<pb n="KR3k0023_WYG_101-6a"/>
不謝帝恠之崇因跪奏臣願以十事聞云云帝曰朕能<lb/>
行之崇乃頓首謝翌日拜兵部尚書同中書門下三品<lb/>
封梁國公<lb/>
　　晁<lb/>
智囊晁錯學申商刑名以文學為太常時號曰智囊詔<lb/>
選賢良對者百餘人惟錯為高第<hi>並本𫝊</hi>
　　橋<lb/>
漢陽太守橋𤣥舉孝廉補洛陽左尉梁不疑為河南尹<lb/>
<pb n="KR3k0023_WYG_101-6b"/>
𤣥以公事當詣府受對恥為所辱棄官還郷里徴為漢<lb/>
陽太守<hi>後漢史</hi>
　　喬<lb/>
神君喬智明以徳行著稱為隆慮共二縣令號為神君<lb/>
<hi>晉良吏𫝊</hi>
　　譙<lb/>
孝廉秀才晉隠逸譙秀少而静黙不交於世郡察孝廉<lb/>
州舉秀才不就<lb/>
<pb n="KR3k0023_WYG_101-7a"/>
　　焦<lb/>
真健人焦度少有氣幹氣力弓馬並絶人宋孝武召充<lb/>
左右曰此真健人也<hi>南史</hi>
　　苗<lb/>
以恵化稱苗晉卿世以儒素稱擢進士第知吏部選人<lb/>
訴索好官厲言倨色紛於前晉卿乃與相對終日無愠<lb/>
顔乆之進侍郎充河北採訪使居三年政化大行寛厚<lb/>
所至以恵化稱魏人為立生祠立石頌羙<hi>唐史</hi>
<pb n="KR3k0023_WYG_101-7b"/>
　　包<lb/>
聚徒教授包愷字和樂兄愉明五經愷悉𫝊其業又受<lb/>
史記漢書尤稱精究仕隋為國子助教逺近聚徒教授<lb/>
數千人<hi>北史儒林𫝊</hi>
盗割牛舌皇朝包拯字希仁舉進士以大理評事知建<lb/>
昌縣辭以親年高改和州管庫而親不欲去郷里遂解<lb/>
官就養及親亡廬墓側終喪不忍仕乆之知天長縣有<lb/>
訴盗割牛舌者拯曰第殺而鬻之俄有告私屠牛者拯<lb/>
<pb n="KR3k0023_WYG_101-8a"/>
曰已割其舌矣非私殺也盗色變遂引服徙知端州及<lb/>
除御史中丞上疏請立皇嗣仁宗喜乃曰當徐議之禮<lb/>
部侍郎樞密副使終于位諡孝肅<lb/>
　　巢<lb/>
浮沉里中皇朝巢谷眉州眉山人也嘗舉進士京師見<lb/>
舉武藝者心實好谷素多力遂棄其舊學蘇軾謫黄州<lb/>
與谷同郷幼而識之因與之遊及軾與其弟轍在朝谷<lb/>
浮沉里中未嘗一見紹聖初軾轍謫嶺海平生親舊無<lb/>
<pb n="KR3k0023_WYG_101-8b"/>
復相聞者谷獨慨然自眉山誦言欲徒歩訪兩蘇聞者<lb/>
皆笑其狂<lb/>
　　茅<lb/>
殺雞為饌茅容字季偉郭林宗嘗寓宿於容旦日殺鷄<lb/>
為饌林宗謂為己設既而以供其母自以草蔬與客同<lb/>
飯林宗起拜之曰卿賢乎哉因勸以學卒以成徳<hi>後漢史</hi>
　　曹<lb/>
一鼓作氣齊師伐我公戰于長勺公將鼓之曹劌曰未<lb/>
<pb n="KR3k0023_WYG_101-9a"/>
可齊人三鼓劌曰可矣既克公問其故曰夫戰勇氣也<lb/>
一鼓作氣再而衰三而竭彼竭我盈故克之<hi>左莊公十年</hi>
掘土得蠏曹翰大名人也太宗征太原又從征幽州所<lb/>
部攻城之東南隅卒掘土得蟹以獻翰謂諸將曰蟹水<lb/>
物而陸居失所也且多足慮救將至不可進拔之象其<lb/>
班師乎已而果然除威塞軍節度使<lb/>
讀書畧通大義曹利用少有志節讀書略通大義以父<lb/>
諫遺恩授殿中承旨使敵還擢東上閣門使忠州刺史<lb/>
<pb n="KR3k0023_WYG_101-9b"/>
天禧中拜樞密使加同平章事宰相李廸面斥丁謂姦<lb/>
邪利用馮拯皆有朋黨利用曰以片文遇主臣不如廸<lb/>
若捐軀入不測之敵廸不如臣卒以利用兼太子少保<lb/>
進右僕射仁宗即位進封魯國公<lb/>
　　陶<lb/>
五栁先生陶潛字元亮號五栁先生為彭澤令不能為<lb/>
五斗米折腰乃賦歸去來蓄無絃琴曰但識琴中趣何<lb/>
勞絃上聲<hi>晉史</hi>
<pb n="KR3k0023_WYG_101-10a"/>
有文武才陶弼元豐中為崇儀使知邕州山谷先生作<lb/>
誌銘稱其有文武之才而可其詩<lb/>
　　高<lb/>
一代偉器高允字伯恭少孤夙成有竒度崔宏見之歎<lb/>
曰髙子黄中内潤髙明外照必為一代偉器博通經史<lb/>
天文術數尤好春秋公羊曽作塞上公詩有混欣戚遺<lb/>
得喪之致<hi>北史</hi>
刻石鹿山頭髙崇文其先從幽州七世不異居劉闢反<lb/>
<pb n="KR3k0023_WYG_101-10b"/>
杜黄裳薦其才統諸屯兵討闢時顯功宿將人人自謂<lb/>
當選及詔出皆驚後追擒之檻送京師入成都市井不<lb/>
移珍貨如山無秋毫之犯進西川節度南平郡王刻石<lb/>
紀功于鹿頭山詔同平章事<hi>唐史</hi>
决北征之䇿髙瓊燕人也景徳初契丹入寇大臣有欲<lb/>
避敵江南西蜀者寇凖不可諸將中獨瓊與凖意同凖<lb/>
既力争之真宗曰卿文臣豈能盡用兵之利凖曰請召<lb/>
髙瓊瓊至乃言避敵為便凖大驚以瓊為悔也已而徐<lb/>
<pb n="KR3k0023_WYG_101-11a"/>
言避敵固為安全但恐扈駕之士中路逃亡無與俱西<lb/>
南者耳真宗乃大驚始决北征之䇿真宗既親征時前<lb/>
軍已與契丹戰或有勸真宗南還者瓊因言契丹師衆<lb/>
已老陛下宜親臨觀兵督其成功上嘉其言即幸澶州<lb/>
南城瓊固請渡河真宗從之至浮橋駐輦未進瓊乃執<lb/>
檛築輦夫背曰何不亟行今已至此尚何疑真宗乃命<lb/>
進輦既至登北門城樓張黄龍旗城下將士皆呼萬嵗<lb/>
氣勢百倍㑹契丹大將撻覽中弩死契丹遂退<lb/>
<pb n="KR3k0023_WYG_101-11b"/>
　　毛<lb/>
東曹典選毛玠為丞相東曹掾典選舉其所舉用皆清<lb/>
正之士貴寵之臣輿服不敢過度請謁不行時人憚之<lb/>
居顯位常布衣蔬食賞賜以賑施貧族家無所餘<hi>魏志</hi>
　<lb/>
　<lb/>
　<lb/>
　錦繡萬花谷續集卷二十一<lb/>
</p>
<p>
</p>
  </div>
</body>
</text>
</TEI>
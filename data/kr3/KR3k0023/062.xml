<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷後集卷二十二</head> <lb/>
    <p>
<pb n="KR3k0023_WYG_062-1a"/>
欽定四庫全書<lb/>
　錦繡萬花谷後集卷二十二<lb/>
　　死喪<lb/>
火滅煙消傅𤣥四言詩曰忽然長逝火滅煙消<lb/>
為一棺土淮南子云吾生有七尺之形死有一棺之土<lb/>
託萬鬼隣陸機侯挽歌辭曰昔居四人宅今託萬鬼隣<lb/>
璵璠歛李平子卒將以君之璵璠歛贈以珠玉孔子聞<lb/>
之曰送死以寳玉是由暴屍於中原示人以姦利之端<lb/>
<pb n="KR3k0023_WYG_062-1b"/>
<hi>出家語</hi>
說驂而賻孔子之衛遇舊舘人之喪入而哭之哀出使<lb/>
子貢說驂而賻之<lb/>
祭服以襚衛有太史曰桞莊寢疾公曰若疾革雖當祭<lb/>
必告公再拜稽首請於尸曰有臣桞莊也者非寡人之<lb/>
臣社稷之臣也聞之死請往不釋服而往遂以襚之<hi>鄭𤣥</hi>
<hi>注曰不脫君祭服以襚臣親賢也並出禮記檀弓</hi>
家無珠玉為含李大亮卒年五十九將歛家無珠玉為<lb/>
<pb n="KR3k0023_WYG_062-2a"/>
含帝哭為慟<hi>出本𫝊</hi>
觧牛與給喪事竇建徳鄉人喪親貧無以塟建徳方耕<lb/>
聞之太息遽觧牛與給喪事鄉黨異之<hi>出本傳</hi>
驢鳴孫楚字子荆與王濟為友濟死子荆哭之曰夫子好<lb/>
驢鳴乃作一聲聲體俱似坐客皆笑之<lb/>
棟梁折晉衛玠卒謝琨哭之慟曰棟梁折不覺哀<lb/>
往哭其尸王方翼其友趙持滿誅死尸諸道親戚莫敢<lb/>
視方翼曰欒布哭彭越義也周文王掩骼仁也絶友義<lb/>
<pb n="KR3k0023_WYG_062-2b"/>
蔽主仁何以事君遂往哭其尸具禮収塟<lb/>
宴飲設虛位李勉常引李廵張叅在幕府後二人卒至<lb/>
宴飲仍設虛位沃饋之<hi>出唐史</hi>
琴筆兩絶樂天祭微之始以詩交終以詩訣琴筆兩絶<lb/>
　　塟<lb/>
連<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>山相冢書曰青烏子稱山三重相連名連傘山塟<lb/>
之二千石<lb/>
金銀鳬鶴秦始皇塟驪山起墳髙五十丈下周三泉周<lb/>
<pb n="KR3k0023_WYG_062-3a"/>
迴七百歩以明月珠為日月人魚膏為燈燭水銀為大<lb/>
海金銀為鳬鶴<hi>出三輔故事</hi>
玉匣蛟龍漢帝及侯王送葬者皆珠襦玉匣形如鎧甲<lb/>
連以金縷匣上皆縷以蛟龍鸞鳯龜麟之象時謂蛟龍<lb/>
玉匣<hi>出西京雜記</hi>
防山魯襄公二十年而孔子生生而叔梁紇死葬於防<lb/>
山在魯東由是孔子疑其父墓處<hi>出史記</hi>
欒水昔王季厯塟於渦水之尾欒水齧其墓見棺之前<lb/>
<pb n="KR3k0023_WYG_062-3b"/>
和文王曰譆先君必欲一見羣臣百姓也天故使明水<lb/>
見之於是出而為之張朝百姓皆見之<hi>出吕氏春秋</hi>
北邙空槨安定真善筭術成帝時真嘗自筭其年七十<lb/>
三至期果死又曰北邙青隴上孤檟之西四丈所鑿之<lb/>
七尺吾塟地也真死依言往掘得古時空槨即以塟焉<lb/>
<hi>出西京雜記</hi>
朱器梁商薨賜東園轜車朱夀器銀鏤黄玉匣<hi>謝承東觀漢記</hi>
畫棺和帝追封證皇太后父梁松為褒親愍侯改殯賜<lb/>
<pb n="KR3k0023_WYG_062-4a"/>
東園畫棺玉匣衣衾<hi>出後漢書</hi>
　　祭文<lb/>
祭桞子厚文維年月日韓愈謹以清酌庶羞之奠祭于<lb/>
亡友桞子厚之靈嗟嗟子厚而至然邪自古莫不然我<lb/>
又何嗟人之生世如夢一覺其間利害竟亦何校當其<lb/>
夢時有樂有悲及其既覺豈足追惟凡物之生不願為<lb/>
材羲罇青黄乃木之災子之中棄天脫<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>羈玉佩瓊琚<lb/>
大放厥辭富貴無能磨滅誰紀子之自著表表愈偉不<lb/>
<pb n="KR3k0023_WYG_062-4b"/>
善為斵血指汗顔巧匠旁觀縮手袖間子之文章而不<lb/>
用世乃令吾徒掌帝之制子之視人自以無前一斤不<lb/>
復羣飛刺天嗟嗟子厚今也則亡臨絶之音一何琅琅<lb/>
徧告諸友以寄厥子不鄙謂余亦託以死凡今之交觀<lb/>
勢厚薄余豈可保能承子託非我知子子實命我猶有<lb/>
鬼神寧敢遺墮念子永歸無復来期設祭棺前矢心以<lb/>
辭嗚呼哀哉尚饗<hi>出韓文公</hi>
祭韓忠獻公文惟公仁義忠厚得之自然所施所履命<lb/>
<pb n="KR3k0023_WYG_062-5a"/>
世之賢冠登甲科聲名四𫝊聫輝丹府表襮英躔徊翔<lb/>
諌署風節孤騫權升法從壯觀近班賊昊叛命西領中<lb/>
權經畫應禦勤勞累年戎醜来庭延登樞府道徳之俊<lb/>
同時入輔窒姦塞邪剗弊除蠧謗言隂摇分符以去中<lb/>
山大鹵太行東西連開戎府彈壓羗夷天聲萬里雷動<lb/>
神馳帝思勲舊召還廟堂帷幄論道海㝢樂康仁廟晩<lb/>
年少陽虛位天下大本未有所繋公常深念圖建冢嗣<lb/>
引古盡言山岳其意忘身忘家無所顧避聖心感悟遂<lb/>
<pb n="KR3k0023_WYG_062-5b"/>
定大計合天符人英廟主器夷夏歡呼聲震天地千艱<lb/>
萬險公若平易六龍飛天帖無一事俄膺顧命今上嗣<lb/>
政永厚復上力辭大柄得殿本邦均休遂性未離闕庭<lb/>
西陲微擾天子詔公改帥咸鎬義不辭難受命戒道事<lb/>
寧求還復守鄉閭至始閲月又遷魏都時議者建青苖<lb/>
之令出錢取息始恵終病抗疏論列辭嚴義正天子動<lb/>
容賢路交慶四見炎凉復臨安陽燦燦錦衣煌煌綉裳<lb/>
願上印綬十拜封章宸眷深厚未頒俞音遽嘆逝川莫<lb/>
<pb n="KR3k0023_WYG_062-6a"/>
伸素志嗚呼哀㢤自公之薨城邑田里老壯童㓜咨嗟<lb/>
涕泗非徳感人孰能如是位居將相殆將二紀萬鍾之<lb/>
禄隨得隨施姻親僑客賴公以濟葢棺之曰所餘無㡬<lb/>
清白之風照曜来世某之椎愚少有比倫乆參賔從納<lb/>
顧特異朝教暮誨意均子弟粗有成立皆公之賜撫膺<lb/>
長號肝鬲將毁奠以叙哀痛無窮已英靈不昧敢冀歆<lb/>
此<hi>出司馬温公</hi>
祭司馬公文左僕射贈太師温公之靈嗚呼百世一人<lb/>
<pb n="KR3k0023_WYG_062-6b"/>
千載一時惟時與人鮮偶常竒公事仁宗百未一施獨<lb/>
發大議惟天我知厚陵之初先事而窺帝欲得民一尊<lb/>
無私母子之間莫如孝慈人所難言我則易之神宗知<lb/>
公敬如蓍龜専談仁義輔以書詩枉尺直尋願公少卑<lb/>
公曰天子舜禹之姿我若言利非天誰欺退居于洛四<lb/>
海是儀化及豚魚名聞乳兒二聖見公曰子得師付以<lb/>
衡石惟公所為公亦何為視民所宜有莠則鋤有疾則<lb/>
醫問疾所生師老兵疲和戎上策决用無疑此計一定<lb/>
<pb n="KR3k0023_WYG_062-7a"/>
太平可基譬如農夫既闢既菑投種未粒引穫而炊賔<lb/>
客滿門公以疾辭不見十日入哭其帷天為雨泣路人<lb/>
垂洟畫像于家飲食必祠矧我衆僚左右疇咨共載一<lb/>
舟喪其楫維終天之訣寧復来思歌此奠章以侑一巵<lb/>
<hi>出東坡</hi>
祭歐陽文忠公文夫事有人力之可致猶不可期况乎<lb/>
天理之㝠漠又安可得而推惟公生有聞於當時死有<lb/>
𫝊於後世苟能如此足矣而亦又何悲如公器質之深<lb/>
<pb n="KR3k0023_WYG_062-7b"/>
厚智識之髙逺而輔學術之精㣲故形於文章見於議<lb/>
論豪徤俊偉恠巧瑰琦其積於中者浩如江河之停蓄<lb/>
其發於外者爛如日星之光輝其清音幽韻凄如飄風<lb/>
急雨之驟至其雄辭宏辨快如輕車駿馬之奔馳世之<lb/>
學者無問乎識與不識而讀其文則其人可知嗚呼自<lb/>
公仕宦四十年上下往返感世路之﨑嶇雖迍邅困躓<lb/>
竄斥流離而終不可掩者以其公議之是非既壓復起<lb/>
遂顯于世果敢之氣剛正之節至晩而不衰方仁宗皇<lb/>
<pb n="KR3k0023_WYG_062-8a"/>
帝臨朝之末年顧念後事謂如公者可寄以社稷之安<lb/>
危及夫發謀决策從容指顧立定大計謂千載而一時<lb/>
功名成就不居而去其出處進退又庶乎英魂靈氣不<lb/>
隨異物腐散而長在乎箕山之側與潁水之湄然天下<lb/>
之無賢不肖且猶為涕泣而歔欷而况朝士大夫平昔<lb/>
遊從又予心之所嚮慕而瞻依嗚呼盛衰興廢之理自<lb/>
古如此而臨風想望不能忘情者念公之不可復見而<lb/>
其誰與歸<hi>出王介甫</hi>
<pb n="KR3k0023_WYG_062-8b"/>
祭范蜀公文仁宗在位四十二年畦而種之有徳皆賢<lb/>
既厯三世悉為名臣今如晨星存者㡬人孰如我公碩<lb/>
大光明導日而升燦焉長庚死生契濶公獨夀考天實<lb/>
耆之以殿諸老二聖嗣位仁義是施公昔所言畧行無<lb/>
遺維樂未和公寢不寧樂成而薨公往則瞑凡百君子<lb/>
願公無極胡不萬年以重王國責難之忠愛莫助之嗟<lb/>
我後来誰復似之吾先君子秉徳不耀與公弟兄一日<lb/>
之少窮達不齊歡則無間先友盡矣我已白髪聞公之<lb/>
<pb n="KR3k0023_WYG_062-9a"/>
喪方食哽噎堂堂我公豈其云亡望公凛然猶舉我觴<lb/>
<hi>出蘓東坡</hi>
祭史丞相母夫人文惟靈懿範藹乎閭里慶紀緝乎閨<lb/>
門早占夢燕之祥是産攀龍之傑踐公槐而擁帥鉞綵<lb/>
服娛親辭帝畿而還家園板輿佚老葢一時之罕並實<lb/>
五福之兼全嗟弗弔於上穹嘆莫留於長謝某仰高自<lb/>
昔守職于兹顧靡逮於升堂敢薄陳於奠斚<hi>出熊子復</hi>
祭周國太夫人文某辱前丞相之深知荷太夫人之懿<lb/>
<pb n="KR3k0023_WYG_062-9b"/>
徳趨走門下累紀于兹毎升堂拜伏或違離存外撫存<lb/>
問遺一均甥姪何期一旦永不侍前薄酹薦誠悲號摧<lb/>
絶嗚呼尚享<hi>出司馬公</hi>
祭吕望之母郡太文嗚呼賢矣夫人善持門閭皓若玉<lb/>
雪一其終初允孝維婦允仁維姑實生才子我所歎譽<lb/>
秉義率性困而不渝夫人之教著不可誣歸殯窀穸無<lb/>
悔無愉維子之故具此爼壺嗚呼尚享<hi>出王介甫</hi>
　　挽詞<lb/>
<pb n="KR3k0023_WYG_062-10a"/>
嘉祜天子挽詞去序三朝聖行崩萬國天憂勤無曠古<lb/>
治洽最長年仁育齊髙厚哀思罄幅員欲知千載美道<lb/>
徳冠遺編<hi>出王安石</hi>
元豐天子挽詞决事神明速任人金石堅天機先兆朕<lb/>
聖度藴淵泉仁義生知性恩威獨化權乾坤無毁息長<lb/>
與大名𫝊<lb/>
鼇禁叨承詔金華侍執經微生輕草芥聖澤濶滄溟鹿<lb/>
性安林野葵心注闕庭堯雲不可望白首涕飄零<hi>出司馬光</hi>
<pb n="KR3k0023_WYG_062-10b"/>
將聖由天縱成能與鬼謀聰明初四達雋乂盡旁求一<lb/>
變前無古三登嵗有秋謳歌歸子啓欽念禹功修<lb/>
城闕宫車轉山林隨路歸蒼梧雲未逺姑射露先晞玉<lb/>
暗蛟龍蟄金寒鴈鶩飛老臣它日淚湖海想遺衣<hi>出王安石</hi>
紹興天子挽詞社稷興中否干戈静四溟生年同藝祖<lb/>
慶夀似慈寧人憶庚庚兆天傾九九齡向来懐夏禹今<lb/>
祔越山青<lb/>
太極乾元父清都大帝宫宴酣忘御駿仙去任遺弓音<lb/>
<pb n="KR3k0023_WYG_062-11a"/>
遏堯仁逺旻號舜孝隆孤臣䑓閣舊涙血洒春風<hi>出周丞相</hi>
韓忠獻公挽詞心期自與衆人殊骨相知非淺丈夫獨<lb/>
擁斗杓環帝座親扶日轂上天衢鋤耰萬里山無盜衮<lb/>
繡三朝國有儒爽氣忽隨秋露盡謾憑陳迹在龜趺<lb/>
兩朝身與國安危典策衰榮此一時木稼曽聞達官怕<lb/>
山頽果見哲人萎英威爽氣歸圖畵茂徳元勲在鼎彛<lb/>
幕府少年今白髪傷心無路送靈輀<hi>出王介甫</hi>
司馬文正公挽詞元祜開皇極功歸獨老成惟深萬物<lb/>
<pb n="KR3k0023_WYG_062-11b"/>
表不令四時行日者傾三接天乎奠兩楹堂堂寧復有<lb/>
埋玉動佳城<lb/>
韓獻肅公挽詞鬱鬱髙陽里生才世不孤八龍歸月旦<lb/>
三鳳繼天衢梁壊吾安仰人亡道固臞空令湖海士愁<lb/>
絶奠生芻<hi>出黄魯直</hi>
賈魏公挽詞功名烜赫在三朝經術從容輔漢條儒術<lb/>
早紆丞相紱戎冠再挿侍中貂開倉六塔流民復出甲<lb/>
甘陵叛黨銷甲第秖今空畫像當時於此識風標<hi>出王介甫</hi>
<pb n="KR3k0023_WYG_062-12a"/>
憲肅皇后挽詞二妃端協帝三后共興周决䇿天同力<lb/>
収功語不流權宜從殺禮末命尚深憂鬱鬱佳城閉終<lb/>
天配夀丘<lb/>
欽慈皇后挽詞二祧從孝祀五典載虞嬪顯號追先志<lb/>
隂功見後人承顔親不待罔極痛知親未有如椽筆光<lb/>
容可得陳<hi>並出陳無已</hi>
太皇太后挽詞國賴姜任盛門歸馬鄧髙闗雎求窈窕<lb/>
卷耳念勤勞聖淑才難擬休明運繼遭岡原今獻卜維<lb/>
<pb n="KR3k0023_WYG_062-12b"/>
扆正攀號<hi>出王介甫</hi>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷後集卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷前集卷一</head> <lb/>
    <p>
<pb n="KR3k0023_WYG_001-1a"/>
欽定四庫全書<lb/>
　錦繡萬花谷前集卷一<lb/>
　　天<lb/>
九闗虎豹虎豹九闗啄害下人些<hi>虎豹九闗言天門九重虎豹守之出楚辭</hi>
磨蟻天圓如倚蓋地方如碁局天旁轉半在地上半在<lb/>
地下日月本東行天西旋入于海牽之以西如蟻行磨<lb/>
上磨左旋蟻右行磨疾蟻遲蟻不得不西<hi>出晉天文志吴王蕃𫝊</hi>
銀潢左界河漢水之精發而浮上宛轉隨流名曰天河<lb/>
<pb n="KR3k0023_WYG_001-1b"/>
一曰雲漢詩䟽亦名銀潢謝莊月賦斜漢左界北陸南<lb/>
躔亦曰銀灣出許洞詩亦曰銀浦出李賀詩<lb/>
金階兩闕神異經東北大荒中有金闕髙千丈上有明<lb/>
月珠徑三丈光照千里中有金階兩闕名天門<hi>出杜詩注</hi>
通明殿通明玉帝殿名常有紅雲捧之坡詩云侍臣鵠<lb/>
立通明殿一朶紅雲捧玉皇<hi>出坡詩注</hi>
耀魄寳鈎陳口中一星曰天皇大帝其神曰耀魄寳<hi>出晉</hi>
<hi>天文志</hi>
<pb n="KR3k0023_WYG_001-2a"/>
白瑤宫凝虛殿唐李賀卒其母夢賀曰上帝近遷都丹<lb/>
圃建白瑤宫召某為新宫記又作凝虛殿使某輩纂集<lb/>
樂章<hi>出宣室記</hi>
白玉樓玉華殿李賀長吉夢人駕赤虬持版召賀曰天<lb/>
帝新作白玉樓請君為記賀不得已隨之遂卒<hi>出賀本傳</hi>又<lb/>
莆田人方朝散病蹷三日而蘇至玉華殿道士云先生<lb/>
昔有隂功帝召見白玉樓試文一首帝覽之大喜拜為<lb/>
玉華侍郎有過謫堕人世不久當返<hi>出夷堅志</hi>
<pb n="KR3k0023_WYG_001-2b"/>
黄闕白玉京黄金城王素待制嘗夢至玉京黄闕有紺<lb/>
服翠冠者曰吾黄門侍郎公則西門侍郎昔已奏牘訏<lb/>
責于世公晩嵗思玉京之夢作詩曰碧虛中藏白玉京<lb/>
夢魂飛入黄金城何時再歩煙霞外皓齒青童已掃聽<lb/>
<hi>出古今詩話</hi>
鈞天廣樂秦穆公夢至帝所觀鈞天廣樂帝錫之以䇿<lb/>
秦遂大昌<hi>出史記</hi>
錬石斷鰲女媧氏錬五色石以補其闕斷鰲足以立四<lb/>
<pb n="KR3k0023_WYG_001-3a"/>
極<lb/>
天柱地維共工與顓頊爭為帝怒觸不周山折天柱絶<lb/>
地維故天傾西北日月星辰就焉地不滿東南故百川<lb/>
水潦歸焉<hi>並出列子</hi>
閶闔離騷吾令帝閽開闗兮倚閶闔而望予司馬相如<lb/>
大人賦排閶闔而入帝居<hi>出杜詩注</hi>
三清玉清元始居之太清玉宸道君居之上清混元老<lb/>
君居之<lb/>
<pb n="KR3k0023_WYG_001-3b"/>
五帝東方青帝靈威仰南方赤帝赤熛怒西方白帝白<lb/>
招矩北方黒帝叶光紀中央黄帝含樞紐<hi>出孝經緯</hi>
漏天蜀有地名漏天古詩地近漏天終嵗雨<hi>出杜詩注</hi>
積氣杞國有人憂天地崩身亡所寄又有憂彼之所憂<lb/>
者因往曉之曰天積氣耳亡處亡氣若屈伸呼吸終日<lb/>
在天中行奈何憂崩墜乎其人曰天果積氣日月星宿<lb/>
不當墜耶曉之者曰日月星宿亦積氣中之有光耀者<lb/>
使墜亦不能傷其人大喜長盧子聞而笑曰夫天地空<lb/>
<pb n="KR3k0023_WYG_001-4a"/>
中之一細物有中之最巨者難終難窮難測難識憂其<lb/>
壊者為大逺言其不壊者亦未為是<hi>出列子天瑞篇</hi>
欲界色界無色界三十二天欲界十天色界十八天無<lb/>
色界四天初禪二禪三禪各三天四禪九天凡一十八<lb/>
天皆屬色界而三禪有三天一净居天二無净居天三<lb/>
遍净居天無想無證衣食自至<hi>出後山詩注</hi>
佛説三十二天欲界六天四天王天忉利天須燄摩天<lb/>
兠率陁天樂變化天他化自在天六天名為欲界<lb/>
<pb n="KR3k0023_WYG_001-4b"/>
色界十二天梵衆天梵輔天大梵天此三勝流名為初<lb/>
禪少光天無量光天無音天此三勝流名為二禪少浄<lb/>
天無量净天徧静天此三勝流名為三禪福生天福愛<lb/>
天廣果天無想天此四勝流名為四禪無煩天無熱天<lb/>
善見天善現天色䆒竟天是十八天獨行無交未盡形<lb/>
界名為色界<lb/>
無色界四天回心空處識處無所有處非想非非想䖏<lb/>
是四空天身心㓕盡定性現前名無色界<hi>並出楞嚴經</hi>
<pb n="KR3k0023_WYG_001-5a"/>
道經説三十二天欲界黄曽天玉完天何童天平育天<lb/>
文舉天摩夷天凡六天為欲界也<lb/>
色界越衡天濛翳天和陽天恭華天宗飄天皇笳堂耀<lb/>
天端静天恭慶天極瑶天元載天孔昇天皇崖天合十<lb/>
二天為色界<lb/>
無色界極風天孝芒天翁重天江由天阮樂天曇誓天<lb/>
霄度天元洞天妙成天禁上天常融天玉隆天梵度天<lb/>
賈奕天合是十四天為無色界<hi>並出䕶命經注</hi>
<pb n="KR3k0023_WYG_001-5b"/>
周天三百六十五度經星二十八宿布於四方東方蒼<lb/>
龍七宿其屬三十二星七十五度北方𤣥武七宿其屬<lb/>
三十五星九十八度四分度之一西方白虎七宿其屬<lb/>
五十一星八十度南方朱雀七宿六十四星一百一十<lb/>
二度周天三百六十五度四分度之一每一度二千九<lb/>
百三十二里周天積一百七萬九百一十三里徑三十<lb/>
五萬六千九百七十一里<hi>出後地里志注</hi>
自地至天萬五千里晉書天文志曰日去地常八萬里<lb/>
<pb n="KR3k0023_WYG_001-6a"/>
又曰地上去天八萬一千三百餘里又地理志地東西<lb/>
南北相去二億三萬餘里自地至天半八極之數酉陽<lb/>
雜爼云自地至天十一萬餘里按周禮以土圭之法南<lb/>
戴日下萬五千里地與星辰四逰升降於三萬里之中<lb/>
是以半之得地之中也潁川陽城為然此乃古之聖人<lb/>
推測天地髙深之法是則地至天萬五千里爾他説無<lb/>
根<hi>出學林</hi>
崖公散樂呼天為崖公<hi>出教坊記</hi>
<pb n="KR3k0023_WYG_001-6b"/>
天公庾亮云天公憒憒也<lb/>
　　日<lb/>
虞淵虞淵亦名虞泉日入於虞淵浴於咸池拂於扶桑<lb/>
登於暘谷<hi>出淮南子</hi>取日虞淵洗光咸池<hi>出唐贊</hi>
羲和羲和東方國名日所由過也每日出二國人為御<lb/>
推而升太虚唐堯取以名官<hi>出山海經</hi>又曰有女子名曰羲<lb/>
和浴日於甘泉羲和者帝俊之妻是生十日<lb/>
圓羅耀方諸山真人皆呼日為圓羅耀外國人呼日為<lb/>
<pb n="KR3k0023_WYG_001-7a"/>
濯羅耀<hi>出真誥</hi>
鬱華鬰華又名鬰儀鬰儀奔日之仙故曰鬰儀赤文與<lb/>
日同居<hi>出雞跖集</hi>
六螭日乗車駕以六螭<hi>六螭即六龍也出淮南子</hi>
三足烏淮南子云日中有踆烏<hi>踆烏者謂三足烏也日者陽精之宗積而成烏</hi>
<hi>象烏而三距陽之類其數竒出漢天文志</hi>
髙舂下舂日出於暘谷浴於咸池拂於扶桑是謂晨明<lb/>
經於隅泉是謂髙舂頓於連石是謂下舂至于悲泉爰<lb/>
<pb n="KR3k0023_WYG_001-7b"/>
息其烏是謂懸車薄於虞泉是謂黄昏<hi>出淮南子</hi>
射九日落沃焦淮南子曰堯時十日並出草木焦枯堯<lb/>
命羿仰射十日中其九烏皆死墮羽翼堯時十日並出<lb/>
堯使羿射九日落沃焦<hi>沃焦海水泄處也出山海經</hi>又曰大荒之中<lb/>
暘谷上有扶桑十日所浴九日居下枝一日居上枝皆<lb/>
載烏<lb/>
三竿永明五年十一月丁亥日出三竿朱色黄色赤暈<lb/>
<hi>出南齊天文志</hi>
<pb n="KR3k0023_WYG_001-8a"/>
日觀泰山東南有峯名曰日觀雞一鳴見日已出長三<lb/>
丈<hi>出漢官儀</hi>
熟羊胛東海有國曰骨利幹地近扶桑其國人初夜煑<lb/>
羊胛方熟其日已出<hi>出西清詩話</hi>又唐書東夷日本國事亦<lb/>
類此<lb/>
銅鉦嶺上晴雲披絮帽樹頭初日掛銅鉦<hi>出坡詩</hi>
朱光杜甫詩朱光徹厚地<hi>楚詞云陽杲杲其朱光</hi>
兩兒辨孔子東遊見兩小兒辨鬭問其故一兒曰我以<lb/>
<pb n="KR3k0023_WYG_001-8b"/>
日出時去人近而日中時逺也一兒曰日中時近也一<lb/>
兒曰日初出大如車盖及日中如盤盂此不為逺者小<lb/>
而近者大乎一兒曰日初出滄滄凉凉日中如探湯此<lb/>
不為近者熱而逺者凉乎孔子不能决<hi>出列子</hi>
日輪自暗中湧出有客登岱嶽絶頂行四十里以伺日<lb/>
出久之星斗漸稀東望如平地天際已明其下則暗又<lb/>
久之明處有山數峯如卧牛車盖之狀星斗盡不見其<lb/>
下尚暗初意日自明處出又乆之自大暗中日輪湧出<lb/>
<pb n="KR3k0023_WYG_001-9a"/>
正紅色騰起數十丈至明處全無光其下亦尚暗<hi>出邵氏閒</hi>
<hi>見後録</hi>
　　月<lb/>
結璘七聖記結璘奔月之仙故曰結璘黄文與月同居<lb/>
<hi>出雞跖集</hi>
嫦娥羿得不死之藥於西王母其妻嫦娥竊之奔月遂<lb/>
托身月中仙<hi>嫦娥羿妻也服藥得仙奔入月中為月精出淮南子</hi>又曰水氣之精<lb/>
者為月<lb/>
<pb n="KR3k0023_WYG_001-9b"/>
廣寒宫冬至後月養魄於廣寒宫<hi>出東方朔十洲記</hi>
山河影謂月中有物婆娑者乃山河影也其空處海水<lb/>
影<hi>出淮南子</hi>
吴剛斫樹月中有桂樹髙五百丈下有一人常斫之樹<lb/>
隨合其人姓吴名剛西河人學仙有過謫令伐桂<hi>出酉陽書</hi>
修月户鄭仁本表弟與一王秀才遊嵩山見一人枕一<lb/>
襆物方眠即呼之其人曰君知月七寳合成乎月勢如<lb/>
丸其影日鑠其凸處也常有八萬二千户修之予即一<lb/>
<pb n="KR3k0023_WYG_001-10a"/>
數因開襆有斤鑿數事玉屑飯兩裹授與二人曰分食<lb/>
此雖不足長生可一生無疾<hi>出酉陽雜爼</hi>又介甫詩玉斧修<lb/>
成寳月團<lb/>
白玉盤少時不識月呼作白玉盤<hi>出李白詩</hi>暮雲収盡溢清<lb/>
寒銀漢無聲轉玉盤此宵此景不長好明月明年何處<lb/>
看<hi>出東坡詩</hi>
銀盤爛銀盤從海上出忽来照我茅屋東<hi>出盧仝詩</hi>
金樞落霞沉緑綺殘月壊金樞<hi>出杜甫詩</hi>　文選海賦大明<lb/>
<pb n="KR3k0023_WYG_001-10b"/>
鑣轡於金樞之宂<hi>大明月也金樞月沒處之窟宂也</hi>
金丸浮雲捲盡浮金丸衣上白露三更寒<hi>出子由詩</hi>
金環稀星㸃銀礫落月墮金環<hi>出白樂天詩</hi>
蟾蜍月中有兎與蟾蜍月隂也蟾蜍陽也而與兎並明<lb/>
隂係陽也<hi>五經通義</hi>乾鑿度曰月三日成魄八日成光蟾蜍<lb/>
體就穴鼻始明穴决也决鼻兎也　羿妻姮娥竊藥奔<lb/>
月託身于月是為蟾蜍<hi>後漢天文志注</hi>
擣藥兎張衡靈恵序云月者隂宗之精積而成獸象兎<lb/>
<pb n="KR3k0023_WYG_001-11a"/>
隂之類其數耦<hi>杜詩注</hi>傅𤣥擬天問云月中何有白兎擣<lb/>
藥興福降祥<lb/>
吴牛喘晉滿奮畏風在武帝坐北牕琉璃屏風實宻似<lb/>
踈奮難之帝笑之奮曰臣猶吴牛見月而喘<hi>注云吴牛畏暑見月</hi>
<hi>疑是日所以喘也世説</hi>
登南樓庾亮在武昌諸佐吏乗秋月夜共登南樓亮至<lb/>
諸佐吏避之亮曰少住老子於此興復不淺遂共談<hi>本𫝊</hi>
月桂子月桂子今江東諸處每至四五月後每於衢路<lb/>
<pb n="KR3k0023_WYG_001-11b"/>
得之大如狸豆破之辛香古老相𫝊是月中下也不知<lb/>
此地何獨無為當非月路耶月感之矣餘杭靈隠寺僧<lb/>
云種得一株近代詩人多論述漢武洞㝠記云有逺飛<lb/>
鷄朝往夕還常銜桂實歸於南土所以北方無南方當<lb/>
月路所以有也<hi>本草</hi>　唐垂拱中天台桂子落十餘日<lb/>
白樂天題天竺詩宿因月桂落醉為海榴開又詩遙想<lb/>
吾師行道處天台桂子落紛紛<lb/>
羲娥韓退之詩掎摭星象遺羲娥<hi>義謂日娥謂月也</hi>
<pb n="KR3k0023_WYG_001-12a"/>
詩驟雨清秋夜金波耿玉繩天河元自白江浦向来澄<lb/>
映物連珠斷縁空一鏡升<hi>杜詩</hi>光細弦欲上影斜輪未安<lb/>
微升古塞外已隠暮雲端河漢不改色闗山空自寒<lb/>
天上秋期近人間月影清入河蟾不沒擣藥兎長生<lb/>
四更山吐月殘夜水明樓塵匣元開鏡風簾自上鈎兎<lb/>
應疑鶴髪蟾亦戀貂裘　不違銀漢落亦伴玉繩底<lb/>
玉露團清影銀河沒半輪　此時瞻白兎直欲數秋毫<lb/>
委波金不定照席綺逾依<hi>並杜詩</hi>憶昨新月生西簷若瓊<lb/>
<pb n="KR3k0023_WYG_001-12b"/>
鈎今来何所似破鏡懸清秋<hi>李白</hi>落照西山夜色浮彎彎<lb/>
寒掛碧雲頭寳奩新様横眉黛珠箔斜懸半額鈎丹桂<lb/>
一枝初淺露金波千里未圓流嬋娟三五纔成魄散滿<lb/>
清光四百州<hi>周祖開</hi>一更山吐月玉塔卧微瀾正似西湖<lb/>
上湧金門外看冰輪横海濶香霧入樓寒　五更山吐<lb/>
月牕迥室幽幽玉鈎還掛户江練却明樓星河淡清暁<lb/>
鼓角冷知秋　新月如佳人出海初弄色娟娟到湖上<lb/>
㶑㶑摇空碧　皎如飛鏡臨丹闕緑煙㓕盡清輝發<hi>並東</hi>
<pb n="KR3k0023_WYG_001-13a"/>
<hi>坡</hi>失寵故姬歸院晩沒畨老將上樓時　三五夜中新<lb/>
月色二千里外故人心<hi>樂天</hi>山下白雲横匹素水中明月<lb/>
卧浮圖　明月未出羣山髙瑞光千丈生白毫一杯未<lb/>
盡銀闕湧亂雲脱壊如崩濤誰為天公洗眸子應費明<lb/>
河千斛水　鎔銀百頃圍掛鏡千尋缺<hi>並東坡</hi>銅壺滴滴<lb/>
禁漏起三十六宫争捲簾<hi>杜光庭</hi>回首半天雲破夜一眉<lb/>
新月破黄昏<hi>李若山</hi>波使不来江練静月娥常在夜珠寒<lb/>
<hi>許致</hi>輪中如有物光外更無空<hi>胡汾</hi>月影碎荆玉波光緯蜀<lb/>
<pb n="KR3k0023_WYG_001-13b"/>
羅<hi>李構</hi>沙岸金籠樹燈汀玉湧濤<hi>舒亶</hi>風應落桂子露恐滴<lb/>
金波<hi>蘇子美</hi>池上與橋邊難忘復可憐簾開最明夜簟捲<lb/>
已凉天流處水花急吐時雲葉鮮姮娥無粉黛只是逞<lb/>
嬋娟<hi>李商隠</hi>
　　星<lb/>
五星聚東井漢王入闗五星聚東井秦分也此髙祖受<lb/>
命之符<hi>前本紀</hi>
辨五星聚井崔浩集術士考校漢元以来日月五星行<lb/>
<pb n="KR3k0023_WYG_001-14a"/>
度以示髙允允曰金水二星常附日而行冬十月髙帝<lb/>
入闗時日旦在尾箕昏沒于申東井方出於寅此二星<lb/>
何因背日而行史官欲神其事後嵗餘浩謂允曰果如<lb/>
君言以前三月聚於東井在二世末年非漢十月也<hi>髙允</hi>
<hi>傳又青箱記</hi>　漢十月五星聚東井金水常附日不逺十月<lb/>
日在箕尾此崔浩所以疑其妄以余度之十月為正乃<lb/>
今之八月爾八月而得七月節則日猶在翼軫間則金<lb/>
水聚於井亦不甚逺浩之説未足信也<hi>志林</hi>
<pb n="KR3k0023_WYG_001-14b"/>
四星聚東井晉義熙九年嵗鎮熒惑太白聚東井後宋<lb/>
武平闗中<hi>南史紀</hi>
四星聚觜參元魏普大元年十月嵗星熒惑鎮星太白<lb/>
聚於觜參太史占曰當有王者興後髙歡興齊<hi>北史</hi>
二使星入蜀後漢李郃知星夜見有二使星入蜀分野<lb/>
果有二客入驛郃問從京師来乎曰然曽聞遣使入蜀<lb/>
乎二客問故相視失色<hi>郃傳</hi>
客星犯帝座嚴光與光武有舊入謁帝與同宿半夜光<lb/>
<pb n="KR3k0023_WYG_001-15a"/>
足加帝腹明旦太史奏客星犯帝座甚急帝笑曰朕故<lb/>
人嚴子陵也<hi>隠逸傳</hi>
五星聚奎藝祖啟國之月五星聚於奎躔以土為主<lb/>
徳星聚後漢陳仲弓從諸子造荀季和其夜徳星聚明<lb/>
旦太史奏五百里内有賢人㑹<lb/>
五星伏周分景徳四年司天監奏今年丁未六月二十<lb/>
五日五星當聚周分臣推尋得五星自閏五月二十五<lb/>
日近太陽甘氏星經曰五星近太陽若伏而不見即臣<lb/>
<pb n="KR3k0023_WYG_001-15b"/>
遜於其君恐今夜五星皆伏真宗御禁臺候之果伏不<lb/>
見大赦天下<hi>湘山野録</hi>
后妃星失明苻堅以弟融為冀州牧將發祖於灞上堅<lb/>
母苟氏以融少子比發三至灞上其夕又竊如融所内<lb/>
外莫知是夜堅寢前殿太史言天市南門屏内后妃星<lb/>
失明左右閽寺不見后妃移動之象堅推問知之驚曰<lb/>
天道不逺<hi>載記</hi>
熒惑在匏𤓰星中姚興死之前嵗魏太史奏熒惑在匏<lb/>
<pb n="KR3k0023_WYG_001-16a"/>
𤓰星中一夜忽然不知所在帝乃召諸儒與史官求其<lb/>
所詣崔浩對曰請以日辰推之庚午之夕辛未之朝天<lb/>
有隂雲熒惑之亡當在此二日之内庚與午皆主秦辛<lb/>
為西夷今姚興據咸陽是熒惑入秦矣諸人皆曰天上<lb/>
失星人安能知浩笑而不應後八十餘日熒惑果出東<lb/>
井留守盤旋秦中大旱明年姚興死三年國㓕<hi>浩傳</hi>
太白竊織女侍兒秦併六國太白星竊織女侍兒梁玉<lb/>
清衛承莊逃入衙城小仙洞四十六日不出天帝怒命<lb/>
<pb n="KR3k0023_WYG_001-16b"/>
五岳搜捕太白歸位衛承莊逃焉玉清有子名子休玉<lb/>
清謫於北斗下當舂其子配與河伯行雨子休每至小<lb/>
仙洞耻其母滛奔之所輒回馭不經故此地常少雨<hi>出獨</hi>
<hi>異志</hi>
萬物之精説文云萬物之精上為列星<lb/>
北斗春秋運斗樞曰北斗七星第一天樞第二璇第三<lb/>
機第四權第五衡第六開陽第七摇光第一至四為魁<lb/>
第五至七為標標合為斗居隂布陽故稱北<lb/>
<pb n="KR3k0023_WYG_001-17a"/>
景星景星者大星也狀如半月生於晦朔助月為明王<lb/>
者不敢私人則見<lb/>
老人星王者承天則老人星臨其國<hi>並孫氏瑞應圖</hi>
井中視星尸子曰自井中視星所見不過數星自丘上<lb/>
以望則見始出也非明益也勢使然也私心井中也公<lb/>
心丘上也<lb/>
東方朔為嵗星東方朔楚人也後賣藥五湖知其嵗星<lb/>
焉<hi>列仙傳</hi>
<pb n="KR3k0023_WYG_001-17b"/>
銀礫稀星㸃銀礫落月堕金環<hi>白樂天詩</hi>
白榆天上何所有厯厯種白榆<hi>文選</hi>
　　雨<lb/>
十雨太平之時五日一風十日一雨京房易候詩十雨<lb/>
初晴太液春<lb/>
三十六雨春秋説題云一嵗三十六雨天地之氣宣十<lb/>
日不雨應天文也十五日大雨以斗運也　又京房易<lb/>
候十日一雨嵗凡三十六雨時若之應<lb/>
<pb n="KR3k0023_WYG_001-18a"/>
不破塊周公之時風不鳴條雨不破塊旬日一雨雨必<lb/>
至夜<hi>塩鐵論</hi>
上薄為雨董仲舒曰隂陽氣上薄為雨下薄為霧風其<lb/>
噫也雲其氣也雷其相摶之聲也電其相擊之光也雨<lb/>
乗虚而墜風多則合速故雨大而踈風少則合遲故雨<lb/>
細而宻太平之世風不鳴條雨不破磈雷不驚人電不<lb/>
眩目雪不封條此聖人在上隂陽和也鮑敞問曰雨既<lb/>
隂陽相薄四月純陽十月純隂無二氣相薄則不雨乎<lb/>
<pb n="KR3k0023_WYG_001-18b"/>
仲舒曰純陽用事未夏至一日是純隂用事未冬至一<lb/>
日是敞曰其不雨乎曰然有則妖也<hi>西京雜記</hi>
雨隊徐州王忠政死十二日却蘇語云見一人引臂曰<lb/>
天召汝行雨左落千隊右落千隊各五方色甲馬一般<lb/>
小項瓶中貯人間水一般如馬牙消謂之乾雨雨隊在<lb/>
前風車在後<hi>酉陽雜爼</hi>
雨工栁毅見涇川婦人牧羊問何物曰非羊也雨工也<lb/>
雷霆之類也<hi>異間録</hi>
<pb n="KR3k0023_WYG_001-19a"/>
黒猪渡河夜半天漢中有黒氣相逐俗謂之黒猪渡河<lb/>
雨候也<lb/>
玉女披衣萍鄉西津有玉女岡天當雨石間先湧五色<lb/>
雲俗謂之玉女披衣<hi>述異志</hi>
審雨堂盧汾夢入蟻穴見堂宇題其名曰審雨堂<hi>捜神記</hi>
商羊舞家語載童謠云天將大雨商羊鼓舞<hi>商羊一足鳥也</hi>
理禁伯張元賔得仙入華陽洞為理禁伯其職主水蓋<lb/>
雨官也<hi>真誥</hi>
<pb n="KR3k0023_WYG_001-19b"/>
御史雨顔真卿為監察御史五原有寃獄天且旱真卿<lb/>
辨獄而雨郡人呼為御史雨<hi>本傳</hi>
隨車雨漢百里嵩為徐州刺史境内旱嵩行部車所經<lb/>
甘雨輒降<lb/>
不苦不愁唐段文昌帥荆州或旱禬解必雨或久雨遇<lb/>
出遊必霽民為之語曰旱不苦禱而雨雨不愁公出逰<lb/>
<hi>本傳</hi>
甲子雨俚諺曰春甲子雨乗舟入市夏甲子雨赤地千<lb/>
<pb n="KR3k0023_WYG_001-20a"/>
里秋甲子雨禾頭生耳冬甲子雨牛羊災死<hi>荆楚嵗時記</hi>
社翁雨㡬㸃社翁雨一畨花信風<hi>山谷詩</hi>
豆花雨里俗以八月雨為豆花雨<hi>荆楚嵗時記</hi>
迎送梅雨三月雨謂之迎梅五月雨謂之送梅<hi>坡詩注</hi>
月額雨謂旦日雨為月額雨<hi>金陵子</hi>
凍雨流膠楚詞凍雨兮洒塵<hi>江東呼夏日暴雨為凍雨非凝凍也杜甫詩凍雨落</hi>
<hi>流膠苕溪叢話凍音東</hi>
銀竹白雨映寒山森森似銀竹<hi>李白詩</hi>
<pb n="KR3k0023_WYG_001-20b"/>
海立杜少陵文九天之雲下垂四海之水皆立坡詩天<lb/>
外黒風吹海立浙東飛雨過江来<hi>西清詩話</hi>
雨絲文選宻雨如散絲又僧楚巒詩雨絲斜織麯塵煙<lb/>
　錢昭度詩酒樓人散雨千絲<lb/>
兩拳王禹錫賀知縣春雨詩打葉雨拳隨手重吹凉風<lb/>
口逐人来東坡云作詩如此不入規矩<hi>王直方詩話</hi>
夜雨夜雨滴空堦滴滴空堦裏空堦滴不入滴入愁人<lb/>
耳<hi>何遜詩</hi>　暁燈暗離室夜雨滴空堦<lb/>
<pb n="KR3k0023_WYG_001-21a"/>
閔雨榖梁𫝊僖公三年夏四月不雨<hi>一時言不雨者閔雨也閔雨者有志</hi>
<hi>於民也閔憂也</hi>
赤松子為雨師列仙𫝊曰赤松子者神農時雨師也<lb/>
李靖行雨李靖微時嘗夜投宿一巨宅有老婦延之中<lb/>
夜扣門甚急婦變色曰吾龍也二子俱出天命行雨欲<lb/>
煩一行乃出一小瓶子繫於鞍前戒曰馬躍嘶鳴取瓶<lb/>
中水一滴滴馬騣上謹勿多也既而電掣雲間見所憇<lb/>
村乃連下十滴既歸老婦曰一滴水乃地上三尺此村<lb/>
<pb n="KR3k0023_WYG_001-21b"/>
半夜水深三丈<hi>廣記</hi>
梁玉清逃處少雨事見星門太白竊織女侍兒下<lb/>
壁掛龍骨龍骨謂水車介甫詩龍骨長乾掛梁梠　山<lb/>
谷詩壁掛蒼龍骨溜渠故濺濺<lb/>
　　祈雨<lb/>
五龍祈雨法真宗咸平間知揚州魏羽上雩祀五龍祈<lb/>
雨法詔攽諸路其法以甲乙日擇東地作壇取土造青<lb/>
龍土器之大小龍之修短餘方皆如之凡旱建壇取五<lb/>
<pb n="KR3k0023_WYG_001-22a"/>
行生成之數焉長吏齋三日詣龍所汲流水設香茗果<lb/>
率羣官日再至祝酹不用樂巫覡雨足送龍水<lb/>
畫天黿龜擇潭洞或湫濼林木深䆳之所以庚辛壬癸<lb/>
日先齋戒以酒脯告社令築方壇三級髙一尺濶一丈<lb/>
三尺壇外二十歩介白繩壇上植竹杖張畫龍其圖以<lb/>
縑素畫黒魚左顧環以天黿十星中為白龍吐雲黒色<lb/>
其下畫水波有龜亦左顧吐黒氣如線和金銀朱丹飾<lb/>
龍形又設皁幡刎鵞頸取血致盤中楊枝洒水龍上羣<lb/>
<pb n="KR3k0023_WYG_001-22b"/>
官再至祝雨足取龍投水中<hi>並本朝事實</hi>
五蝦蟇董仲舒云旱則取五蝦蟇置之社中池方八尺<lb/>
深一尺木蝦蟇焉春則池方七尺夏方五尺秋方九尺<lb/>
冬則如春皆具酒脯陳告<hi>後漢禮儀志</hi>
蛇醫王彦威在汴州夏旱時李玘因宴王以旱為言李<lb/>
醉曰欲雨甚易耳可求蛇醫四頭水十石甕二枚每甕<lb/>
實以水浮二蛇醫以木盖宻泥之分置閙處甕前後設<lb/>
席燒香選小兒十嵗以下十餘令執小青竹晝夜更擊<lb/>
<pb n="KR3k0023_WYG_001-23a"/>
其甕不得少輟試之雨大注舊説龍與蛇師為親家焉<lb/>
<hi>酉陽雜爼</hi>
閉南門董仲舒治國推隂陽祈雨則閉諸陽縦諸隂其<lb/>
止雨反是<hi>謂如閉南門内舉火及開北方水洒人之類也本𫝊</hi>
鞭隂石夷陵有隂陽石隂石常潤陽石常燥旱則鞭隂<lb/>
石必雨久雨鞭陽石則止物類相感也<lb/>
驅黒龍牛僧孺鎮襄陽乆旱有處士能豢龍公請致雨<lb/>
處士曰江漢間無龍獨一湫泊中有黒龍難制强驅之<lb/>
<pb n="KR3k0023_WYG_001-23b"/>
必為災公固命之果有大雨而漂流萬户<hi>尚書故實</hi>
虎頭徐州城東有石潭與泗水通置虎頭潭中可致雷<lb/>
雨東坡詩何年射殺南山虎滿腹雷霆喑不吐<hi>東坡集</hi>
縮昆明池水唐大旱西域僧請於昆明池結壇祈雨凡<lb/>
七日水縮數尺龍化為老人詣孫思邈請救曰我知昆<lb/>
眀池有仙方三十首𫝊與予予救汝老人曰此方上帝<lb/>
所禁今急矣少頃捧方至自是池水忽數日溢岸胡僧<lb/>
羞恚死<lb/>
<pb n="KR3k0023_WYG_001-24a"/>
魯般木山人魯般燉煌人巧侔造化嘗怨吴人殺其父<lb/>
於肅州城南作一木仙人舉手指吴地吴地大旱三年<lb/>
卜曰般所為也賫物謝之般為斷其一手其月吴中大<lb/>
雨<hi>酉陽雜爼</hi>
肥遺鳥華山有鳥名肥遺見則大旱<hi>博物志</hi>
少女風魏大旱管輅曰今夕當雨樹上已有少女風矣<lb/>
須臾雨至<hi>輅𫝊</hi>
筮蹇卦漢明帝時旱筮得蹇卦帝以問王輔輔曰蹇者<lb/>
<pb n="KR3k0023_WYG_001-24b"/>
坎上艮下山上有水雨即至矣果如其言<hi>鷄跖集</hi>
知雨將至沛獻王輔善京氏易永平五年少雨上御雲<lb/>
臺闕自以周易林占之其繇曰蟻封宂户大雨將至以<lb/>
問輔輔曰蹇艮下坎上艮為山坎為水山出雲為雨蟻<lb/>
穴居知雨將至故以蟻為雨居<hi>東觀漢記</hi>
桑林六事湯克夏而大旱湯禱於桑林剪其爪磨其手<lb/>
以為犧祝曰政不節耶使人疾耶苞苴行耶讒夫昌耶<lb/>
宫室營耶女謁行耶何不雨之極也<hi>後漢周舉𫝊</hi>
<pb n="KR3k0023_WYG_001-25a"/>
以身祈雨宋景公時大旱三年卜之以人祠乃雨公下<lb/>
堂頓首曰吾所以祈雨將自當之言未卒天下大雨方<lb/>
千里者何徳於天而恵於民也<lb/>
相雨黄子發相雨書常戊申日候日欲入時日上有冠<lb/>
雲不問大小視四方黒者大雨青者小雨<lb/>
積薪祈雨戴封為西京縣令境内旱乃積薪而卧其上<lb/>
約曰来日日午無雨即令以火燒之至期火纔發天降<lb/>
大雨遂乃大活<lb/>
<pb n="KR3k0023_WYG_001-25b"/>
木神牙出唐𤣥宗命梵僧不空祈雨不空每祈雨無他<lb/>
軌則但設數繡座手簸旋數寸木神念呪擲之自立於<lb/>
座上伺木神吻角牙出目瞚則雨至<hi>酉陽雜爼</hi>
詩東堤黒風駕海水海底卷上天中央錚棧雷車軸轍<lb/>
壯矯攫蛟龍爪尾長神鞭鬼御載隂帝来往噴洒何顛<lb/>
狂四方崩騰玉京仗萬里横牙羽木槍<hi>杜牧之</hi>遊人脚底<lb/>
一聲雷滿座頑雲撥不開天外黒風吹海立浙東飛雨<lb/>
過江来十分㶑灔金樽凸千杖敲鏗羯皷催喚起謫仙<lb/>
<pb n="KR3k0023_WYG_001-26a"/>
泉洒面倒傾蛟室瀉瓊瑰<hi>東坡</hi>長笑蛇醫一寸腹御水吐<lb/>
電何時足蒼鵞無罪亦可憐斬頭横盤不敢哭豈知泉<lb/>
下有濳龍卧枕雷車踏隂軸前年太守為旱請雨㸃隨<lb/>
人如散菽　常山山人信英武撝駕雷車呵電母山中<lb/>
歸時風色變中路已覺商羊舞夜牕騷騷閙松竹朝畦<lb/>
泫泫流膏乳庶將積潤掃餘孽收拾嵗豐還明主<hi>東坡</hi>雷<lb/>
椎雨骨天為低行雲趨走不敢遲桐英滿地誰拾去花<lb/>
態正顰魂欲飛紫金蛇光誰掣㫁堕空萬㸃跳珠亂須<lb/>
<pb n="KR3k0023_WYG_001-26b"/>
㬰井滑甘無泥琉璃骨軟爭道馳<hi>恵供</hi>一雨全清六合塵<lb/>
詩翁喜雨句凌雲垤漂戰蟻餘追北柱繫乖龍有裂文<lb/>
　湯帝嗟諮徴六事漢庭災異劾三公聖明罪已思寛<lb/>
大時雨愆期旱藴隆東海得無寃死婦南陽疑有卧雲<lb/>
龍𫝊聞已减太官膳肉食諸公盍奏功　南風吹雨下<lb/>
田塍田父伸眉願力耕麰麥明年應解好簾櫳今夜不<lb/>
勝清直須洗盡焦枯意不厭屢聞飄洒聲<hi>山谷</hi>潤氣凝柱<lb/>
礎繁聲注瓦溝暗流牕不暁凉引簟先秋<hi>樂天</hi>滄江夜来<lb/>
<pb n="KR3k0023_WYG_001-27a"/>
雨真宰罪應雪安得鞭雷公滂沲洗吴越　湛湛長江<lb/>
去冥冥細雨来茅茨踈易濕雲霧宻難開　好雨知時<lb/>
節當春乃發生隨風潜入夜潤物細無聲　入空纔漠<lb/>
漠洒迥已紛紛巢燕髙飛盡林花潤色分晩来聲不絶<lb/>
應得夜深聞<hi>並杜詩</hi>微雲凄已合餘潤先流礎蕭蕭止還<lb/>
作坐聽三更皷登城望麰麥緑浪風掀舞　風師挾帝<lb/>
令號呼肆徂征雲師畏推逐蓄意不敢争雨師曠厥官<lb/>
所苟朝夕生帝眷一夕回旱議旦暮行飜然沛膏澤夜<lb/>
<pb n="KR3k0023_WYG_001-27b"/>
半来無聲青<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>發廣畝白水涵孤城<hi>並東坡</hi>掣電引狂雷<lb/>
晝天忽成暮萬里瀉銀河四簷垂瀑布<hi>僧可遵</hi>宻雨吹不<lb/>
斷貧居常閉門東溟空有恨西極詎能暄束濕炊懸釡<lb/>
翻牀補壊垣倒身無處著呵手不成温<hi>后山</hi>稚子更看莎<lb/>
徑沒漁翁来報竹橋流<hi>伍彬</hi>
　<lb/>
　<lb/>
　錦繡萬花谷前集卷一<lb/>
</p>
<p>
</p>
  </div>
</body>
</text>
</TEI>
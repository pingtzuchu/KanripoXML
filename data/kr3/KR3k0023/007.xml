<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷前集卷七</head> <lb/>
    <p>
<pb n="KR3k0023_WYG_007-1a"/>
欽定四庫全書<lb/>
　錦繡萬花谷前集卷七<lb/>
　　竹<lb/>
三河少年三河少年禀生勁剛春服楚楚遊俠専場<hi>山谷</hi>
<hi>賦注</hi>
十萬丈夫竹林外裏兮十萬丈夫甲刃摐摐宻陣而環<lb/>
侍<hi>杜牧晩晴賦</hi>
雌雄竹有雌雄雌者多笋故也種竹當辨雌雄自根而<lb/>
<pb n="KR3k0023_WYG_007-1b"/>
上至生梢一節發者為雄二節發者為雌<hi>仇池筆記</hi>
性好西南種竹必於園東北角自然延生其性好西南<lb/>
也<hi>齊民要術</hi>
千纛坡題緑筠堂詩風梢千纛亂月影萬夫長<lb/>
千户侯渭川千畝竹其人與千户侯等<hi>史記</hi>
報平安李衛公守北都一寺有竹一棵纔長數尺令其<lb/>
寺每日報竹平安<hi>酉陽雜俎</hi>
碧鮮賦五代扈載遊相國寺見庭竹可愛作碧鮮賦書<lb/>
<pb n="KR3k0023_WYG_007-2a"/>
其壁世宗聞之遣小黄門就壁録之覽而稱善因拜水<lb/>
部員外郎<hi>扈傳</hi>
檀欒嬋娟吴都賦檀欒嬋娟玉潤碧鮮謂竹也<hi>文選</hi>
瀟碧瀟碧逺輸委湖嵌費攜擎<hi>韓文聮句瀟碧謂竹湖嵌謂石</hi>
詩可使食無肉不可居無竹無肉令人瘦無竹令人俗<lb/>
人瘦尚能肥人俗不可醫若對此君仍大嚼世間那有<lb/>
揚州鶴<hi>東坡</hi>此君傾盖如故舊骨相竒絶人間秀程嬰杵<lb/>
臼孤立難伯夷叔齊採薇瘦<hi>山谷</hi>出檻亦不剪従教長瘦<lb/>
<pb n="KR3k0023_WYG_007-2b"/>
叢年年到朱夏葉葉是清風<hi>陳肥</hi>未教急雪枝枝打更要<lb/>
幽禽日日来坐誦東坡食無肉枯腸日日轉飢雷<hi>韓子蒼</hi>
城中寸土如寸金幽軒種竹只十箇春風謹勿長兒孫<lb/>
穿我堦前緑苔破<hi>冷齋夜話</hi>移得蕭騷從古寺洗来踈净見<lb/>
孤峯<hi>鄭谷</hi>卷簾隂薄漏山色欹枕韻疑寒雨聲春晩不知<lb/>
桃李謝嵗寒非避雪霜深<hi>張詠</hi>棲鳳枝梢猶嫩弱化龍形<lb/>
狀已依稀<hi>李景</hi>鳴玉不妨風細細瑣忩時借月娟娟<hi>吴正仲</hi>
但有嵗寒心兩三竿也足虬騰雙角直鯨噴兩鬚長<hi>司馬</hi>
<pb n="KR3k0023_WYG_007-3a"/>
<hi>公雙竹</hi>月回龍並影風過鳳聮聲寒生緑樽上影入翠屏<lb/>
中<hi>梅聖俞</hi>何堪裁鳳律只好製魚竿<hi>余清</hi>
　　笋<lb/>
龍雛隣里亦知偏愛竹春来相與䕶龍雛<hi>東坡</hi>
稚子杜詩竹根稚子無人見沙上鳬雛傍母眠唐人多<lb/>
以稚子為笋或以是為竹䑕<hi>古今詩話</hi>
籜龍盧仝寄男詩云籜龍正稱寃莫教入汝口丁寧囑<lb/>
托汝汝活籜龍否<lb/>
<pb n="KR3k0023_WYG_007-3b"/>
詩春風吹起籜龍兒戢戢滿山人未知急喚蒼頭斵煙<lb/>
雨明朝喚作碧參差<hi>朱喬年</hi>緑竹半含籜新梢纔出墻色<lb/>
侵書帙晩隂過酒樽凉雨洗涓涓净風吹細細香但令<lb/>
無剪伐㑹見拂雲長<hi>杜</hi>緑節已儲霜黄苞猶掩翠髙標<lb/>
凌秋嚴正色奪春媚風枝未飄吹露粉先含淚<hi>退之</hi>斫取<lb/>
青光冩楚詞膩香春粉黒離離無情有恨無人見露壓<lb/>
煙啼千萬枝<hi>李賀</hi>乆客厭虜饌枵然思南烹故人知我意<lb/>
千里寄竹萌駢頭玉嬰兒一一脱錦䙀<hi>坡</hi>洛下班竹笋<lb/>
<pb n="KR3k0023_WYG_007-4a"/>
花時壓鮭菜一束酬千金掉頭不肯賣我来白下聚此<lb/>
族富庖宰繭栗戴地飜觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>觸墻壊戢戢入中厨如償<lb/>
食竹債甘葅味菌耳辛膳胹薑芥烹鵞雜熊掌炮鱉亂<lb/>
羣介小兒哇不美䑕壤有餘嘬可飱貴於少古来食共<lb/>
噫尚想髙將軍五溪無人采　恵文緑籜包一束園丁<lb/>
破凍取寒玉堅冰封節春未回不怕東風吹作竹　東<lb/>
園苦竹味勝肉籜龍稱寃莫采録煩君更置蒼玉来明<lb/>
日風雨皆成竹<hi>並山谷</hi>見角牛羊沒看皮虎豹存狂劇時<lb/>
<pb n="KR3k0023_WYG_007-4b"/>
穿壁羣强㡬觸藩戈矛頭戢戢蛇虺首掀掀<hi>退之</hi>漢川修<lb/>
竹賤如蓬斫斧何曽赦籜龍料得清貧饞太守渭川千<lb/>
畝在胷中<hi>坡詩</hi>
　　墨竹<lb/>
起吴道子墨竹起扵近世不知其所師承初吴道子作<lb/>
畫連筆作卷不加丹青予意墨竹之師起於此<hi>山谷墨竹序</hi>
燕肅國朝侍郎字穆之師李成雅善墨竹<hi>畫史</hi>
鐵鈎鎻山谷云江南李主作竹自根至梢極小者二鈎<lb/>
<pb n="KR3k0023_WYG_007-5a"/>
勒成謂之鐵鈎鎻<lb/>
嫩篁翠篠山谷云嫩篁翠篠極難為工能妙者唯吴生<lb/>
耳所以文與可作老竹枯木霜風寒雀夾帯煙雨以助<lb/>
筆勢<lb/>
詩古今作生竹能者未十輩吴生勒枝葉筌寀逺不逮<lb/>
江南鐵鈎鎻最許誠懸㑹燕公灑墨成落落與時背湖<lb/>
州三百年筆與前哲配吾宗學湖州師逸功己倍預知<lb/>
更入神後出遂無對吾詩被壓倒物固不兩大　酒澆<lb/>
<pb n="KR3k0023_WYG_007-5b"/>
胷次不能平吐出蒼竹嵗峥嶸卧龍偃蹇雷不驚君與<lb/>
此君俱忘形晴牎影落石泓處松煤淺染飽霜兎中安<lb/>
三石使屈蟠亦恐形全便飛去　榮榮枯枯皆本色懸<lb/>
之髙堂風動壁　小竹扶踈大竹枯筆端真有造化爐<lb/>
人間俗氣一㸃無健婦果勝大丈夫　地下文夫子風<lb/>
流絶此人能和春晩色幻出嵗寒身馬鬛松成拱鵞溪<lb/>
墨尚新<hi>並山谷</hi>不根而生從意生不笋而成由筆成<hi>樂天</hi>
　　柳<lb/>
<pb n="KR3k0023_WYG_007-6a"/>
靈和殿劉悛獻蜀柳狀若絲縷武帝種於靈和殿前因<lb/>
宴歎曰此柳風流可愛似張緒少年時<lb/>
詩昭陽雨過籠斜日長信風来掃落花無限春情與春<lb/>
恨㡬條分在后妃家　天下風流無緑楊一春生意别<lb/>
離鄉柔根恐是離腸結未折長條先斷腸<hi>石曼卿</hi>朝看濃<lb/>
翠傲炎赫夜愛踈影搖清圓風翻雪陣如絮亂蠹響啄<lb/>
木秋聲堅<hi>坡詩</hi>碧玉粧成一樹髙萬條垂下緑絲絛不知<lb/>
細葉誰裁出二月春風作剪刀<hi>賀知章</hi>髙拂危樓低拂塵<lb/>
<pb n="KR3k0023_WYG_007-6b"/>
灞陵攀折一何頻思量却是無情木不解迎人只送人<lb/>
<hi>裴詵</hi>裊裊和煙映玉樓半垂樓上半垂溝而今漸覺枝頭<lb/>
宻惱亂春風卒未休<hi>羅隠</hi>含煙帯雨過平橋嫋嫋千條復<lb/>
萬條張令當年成底事風流才是女兒腰<hi>吕居仁</hi>帶雨飄<lb/>
来成暖雪卷春歸去作飛毬<hi>石懋</hi>青羅帯上雪花飛不用<lb/>
天工一尺圍<hi>韓子蒼</hi>南自黄河東自淮緑影一千三百里<lb/>
　但將春色送秋色不覺楊家是李家　三條陌上拂<lb/>
金羈萬里橋邊映酒旗<hi>滕邁</hi>香絮亂飄梁苑雪細條輕裊<lb/>
<pb n="KR3k0023_WYG_007-7a"/>
楚宫腰<hi>王元之</hi>平河千里經春雪廣陌三條盡日風<hi>錢惟演</hi>
已帶黄金縷仍飛白玉花長時須拂馬宻處小藏鴉眉<lb/>
細從他歛腰輕莫自斜玳梁誰道好偏擬映盧家<hi>李義山</hi>
半煙半雨溪橋畔閒杏閒桃山路中㑹得離人無限意<lb/>
千絲萬絮惹春風<hi>鄭谷</hi>
　　梅<lb/>
淡粧美人隋開皇中趙師雄遷羅浮一日天寒日暮於<lb/>
松林間見美人淡粧素服出迎時殘雪未消月色微明<lb/>
<pb n="KR3k0023_WYG_007-7b"/>
師雄與語極麗芳香襲人因與之扣酒家共飲少頃一<lb/>
緑衣童子来笑歌戲舞師雄醉寢但覺風寒相襲久之<lb/>
方已自起視乃在大梅花樹下上有翠羽啾嘈相顧月<lb/>
落參横但惆悵而已<hi>柳子厚龍城録</hi>
寄驛使陸凱與范曄相善自江南寄梅一枝詣長安與<lb/>
曄并詩曰折花逢驛使寄與隴頭人江南無别信聊贈<lb/>
一枝春<hi>荆州記</hi>
梨花夢王昌齡梅詩落落寞寞路不分夢中喚起梨花<lb/>
<pb n="KR3k0023_WYG_007-8a"/>
雲東坡梅詞云髙情已逐暁雲空不與梨花同夢用此<lb/>
也<lb/>
梅花賦皮日休桃花賦序云宋廣平為相疑其鐵心石<lb/>
腸不解吐軟媚詞觀其梅花賦清新麗妍便巧富艶得<lb/>
徐庾體殊不類其為人也東坡詩云為君援筆賦梅花<lb/>
不害廣平心似鐵<lb/>
白玉堂白玉堂前一樹梅今朝忽見數枝開兒家門户<lb/>
重重閉春色因何得入来<hi>薛濤</hi>
<pb n="KR3k0023_WYG_007-8b"/>
頓有亭王直方家有蘇黄字遂取宋武帝謂謝晦謝昆<lb/>
一時頓有兩玉人名亭亭前有梅陳後山有詩云頓有<lb/>
亭前玉色梅情知不肯破寒開似憐憔悴兩公客獨倚<lb/>
東風遣信来<hi>後山集</hi>
鶴膝枝江梅雪裏與蓑衣莫遣寒侵鶴膝枝<lb/>
詩柔梢繁白玉鈿封忍盡嬌心恨㡬重姑射真人冰作<lb/>
體廣寒仙女月為容江南春信香尤在樓上晨粧粉不<lb/>
供可惜東風晴未暖洛川流雪更無蹤<hi>石曼卿</hi>衆芳搖落<lb/>
<pb n="KR3k0023_WYG_007-9a"/>
獨暄妍占盡風情向小園踈影横斜水清淺暗香浮動<lb/>
月黄昏霜禽欲下先偷眼粉蝶如知合斷魂幸有微吟<lb/>
可相狎不須檀板共金樽　剪梢零碎㸃酥團向背稀<lb/>
稠畫亦難蘂訝粉綃裁太薄蒂疑紅蠟綴初乾憶著江<lb/>
南舊行路酒旗斜拂墮吟鞍　小園煙景正凄迷陣陣<lb/>
香寒壓麝臍池水倒窺踈影動屋簷斜入一枝低雪後<lb/>
園林纔半樹水邊籬落忽横枝<hi>並和靖</hi>額黄映日明飛燕<lb/>
肌粉含風冷太真<hi>介甫</hi>知訪寒梅過野塘乆留金勒為回<lb/>
<pb n="KR3k0023_WYG_007-9b"/>
腸謝郎衣袖初翻雪荀令熏爐更換香何處拂胷資蝶<lb/>
粉㡬時塗額藉蜂黄維摩一室雖多病亦要天花作道<lb/>
場<hi>李義山</hi>晚嵗風霜從冷淡寒梢氣象自清真此時空作<lb/>
西湖夢踈影横斜訪舊隣<hi>韓子春</hi>非雲非雪月初浮疑是<lb/>
佳人狐白裘細雨狂風莫欺折冰肌玉骨未禁愁<hi>潘邠老</hi>
風撼孤根雪壓枝小苞香拆大寒時羣芳且莫相矜笑<lb/>
止渴和羮自有期<hi>李堯夫</hi>調鼎自期終有實論花天上更<lb/>
無香月娥服御無非素玉女精神不尚粧<hi>張文潜</hi>已消殘<lb/>
<pb n="KR3k0023_WYG_007-10a"/>
雪豆稭灰斜壓踈籬一半開雖我故園無分看問渠春<lb/>
色㡬時来冷香漸欲熏詩夢落葉尤能韻砌臺定復水<lb/>
邊多屐齒試呼長鬛視蒼苔<hi>盧襄</hi>老杜騎驢入草堂獨憐<lb/>
江路野梅香定知深院黄昬後踈影横斜更斷腸　夐<lb/>
酥滴滴綴斜枝想見香心未吐時但有仙人殷七七從<lb/>
教横笛月中吹　百葉梅梢拂掠黄風搖雨練亦凄凉<lb/>
<hi>謝無逸</hi>春傍寒梅占作魁粉香前夜隴頭開人間獵月未<lb/>
曽到天上花王先遣来<hi>陳元老</hi>東閣觀梅動詩興還如何<lb/>
<pb n="KR3k0023_WYG_007-10b"/>
遜在揚州江邊一樹垂垂發朝夕催人自白頭<hi>老杜</hi>萬木<lb/>
凍欲折孤根暖獨回前村深雪裏昨夜一枝開<hi>齊已</hi>一夜<lb/>
欲開盡百花猶未知人心皆共惜天意不教遲<hi>李嶠</hi>斜日<lb/>
夀陽醉青燈姑射眠香肌照人白笑靨為誰圓<hi>山谷</hi>暗吐<lb/>
幽香穿别院半欹斜影入寒塘冰肌宛是仙姑女粉面<lb/>
端疑騎省郎苦是蜜奴曽拂掠肯收紅艷貯蜂房<hi>田元邈</hi>
折歸忍負金蕉葉笑挿誰臨玉鏡臺女堞未須翻角調<lb/>
錦囊先喜助詩才<hi>張安彦</hi>絶色殊無朱粉態真香寕許燕<lb/>
<pb n="KR3k0023_WYG_007-11a"/>
鶯知凝情金谷登樓日歛黛温泉賜浴時冩作清聲𫝊<lb/>
玉笛何人持向月中吹<hi>趙義若</hi>冷冷踈踈雪裏春不輕吹<lb/>
笛付伶倫出墻幽獨窺隣女臨水横斜覽鏡人<hi>楊時可</hi>春<lb/>
来幽谷水潺潺的皪梅花草棘間一夜東風吹石裂半<lb/>
隨飛雪度闗山　何人把酒慰深幽開自無聊落更愁<lb/>
幸有清溪三百曲不辭相送到黄州　蕙死蘭枯菊已<lb/>
摧返魂香入嶺頭梅數枝殘燭風吹盡一㸃芳心雀啄<lb/>
開　南行度闗山沙水清練練行人已愁絶日暮集微<lb/>
<pb n="KR3k0023_WYG_007-11b"/>
霰殷勤小梅花彷彿吴姬面暗香隨我去囬首驚千片<lb/>
　西湖處士骨應槁只有此詩君壓倒東坡先生心已<lb/>
灰為愛君詩被花惱多情立馬待黄昏殘雪消遲月出<lb/>
早江頭千樹春欲暗竹外一枝斜更好孤山山下醉眠<lb/>
處㸃綴裙腰風不掃萬里春隨逺客来十年花送佳人<lb/>
老不知風雨卷春歸收拾餘香還畀昊　細雨裛殘千<lb/>
顆淚輕寒痩損十分肌<hi>並東坡</hi>好借月魂来映燭恐隨春<lb/>
夢去飛揚　不御鈆華知國色只裁雲縷想仙裳鬚撚<lb/>
<pb n="KR3k0023_WYG_007-12a"/>
黄金危欲墮帶圍紅蠟巧能粧<hi>介甫</hi>緑楊解語應相笑漏<lb/>
泄春光却是誰<hi>成謀</hi>短笛樓頭三弄夜前村雪裏一枝春<lb/>
<hi>舒亶</hi>疑是隔墻窺宋玉巧如施粉妬何郎<hi>徐師川</hi>已呼白面<lb/>
書生去更約青腰玉女来<hi>田元邈</hi>偏憐雪裏無雙艷渴嗅<lb/>
風中第一香<hi>陶開祖</hi>宫臣赫奕三川守野意瀟踈四皓家<lb/>
<hi>司馬公</hi>動摇臘信隨征使勾引春情出苑墻<hi>楊蟠</hi>同心不見<lb/>
昭儀種五出時驚公主花<hi>陳去非</hi>古驛路邊煙雨暮孤莊<lb/>
籬畔水雲寒<hi>王性之</hi>樓上簫聲欲斷魂仙官分與一枝春<lb/>
<pb n="KR3k0023_WYG_007-12b"/>
旋催粧額添宫様細捻香鬚數玉塵月下精神宜淡竚<lb/>
雪邊肌體更清勻老来花事無消息只有君詩當冩真<lb/>
　天與孤標不受塵生憎桃李鬬芳新詩来名下無虛<lb/>
士花在身邊當麗人只恐素英欺白髪試煩纎手挿烏<lb/>
巾風流今代神仙尉管得河陽縣裏春<hi>並于湖</hi>南枝向暖<lb/>
北枝寒一種春風有兩般憑仗髙樓莫吹笛大家留取<lb/>
倚欄干<hi>詩話二仙客</hi>
　　黄梅<lb/>
<pb n="KR3k0023_WYG_007-13a"/>
一家春異色深宜晩生香故觸人不施千㸃白别作一<lb/>
家春<hi>後山</hi>
　　蠟梅<lb/>
宫様黄聞君寺後野梅發香蜜染成宫様黄不擬折来<lb/>
遮老眼欲知春色到池塘<hi>山谷</hi>
詩金蓓鎻春寒惱人香未展雖無桃李顔風味極不淺<lb/>
體熏山麝臍色染薔薇露披拂不盈襟時有暗香度<hi>師川</hi>
　　紅梅<lb/>
<pb n="KR3k0023_WYG_007-13b"/>
寒心酒翬怕愁貪睡獨開遲自恐冰容不入時故作小<lb/>
紅桃杏色尚餘孤瘦雪霜姿寒冰未肯隨春態酒翬無<lb/>
端上玉肌詩老不知風格在更求緑葉與青枝<hi>山谷</hi>
詩雪裏開花却是遲如何獨占上春時也知造物含深<lb/>
意故與施朱發妙姿細雨浥殘千顆淚輕寒瘦損十分<lb/>
肌不應便雜夭桃杏半㸃微酸也著枝　幽人自恨探<lb/>
春遲不見檀心未吐時金鼎奪胎那是寳玉人頳頬更<lb/>
多姿抱叢暗葉初含子落<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>濃香已透肌乞與徐熙畫<lb/>
<pb n="KR3k0023_WYG_007-14a"/>
新様竹間璀璨出斜枝<hi>東坡</hi>梅好唯傷白今紅是絶竒認<lb/>
桃無緑葉辨杏有青枝烘笑從人贈酡顔任笛吹未應<lb/>
嬌意急發赤怒春遲<hi>石曼卿</hi>好處曽臨阿母池渾將絳雪<lb/>
㸃寒枝東墻羞頬逢人笑南國<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>顔强自持<hi>毛澤民</hi>路入<lb/>
君家百歩香隔簾初試漢宫粧直疑夢到昭陽殿一簇<lb/>
輕鈿繞淡黄<hi>韓子蒼</hi>嬌朱淺淺透冰光瘦倚疎篁半出墻<lb/>
雅有風情勝桃杏巧含春思避冰霜融明醉臉籠輕暈<lb/>
歛掩仙裙蹙嫩黄日暮風英墮行袂依稀如著領中香<lb/>
<pb n="KR3k0023_WYG_007-14b"/>
<hi>饒操</hi>
　　牡丹<lb/>
九十餘種錢思公欲作花品細書牡丹名於小屏凡九<lb/>
十餘種姚黄未出牛黄為第一牛黄未出魏紫為第一<lb/>
又有倒暈檀心九蘂真珠紅鶴翎紅一捻紅之類凡洛<lb/>
陽為天下第一雖越不敢争髙下<hi>歐公花譜</hi>
見根撥而知髙下邵康節訪商守趙郎中與章子厚同<lb/>
㑹子厚議論縦横不知敬康節語次因及洛中牡丹之<lb/>
<pb n="KR3k0023_WYG_007-15a"/>
盛趙守謂章曰先生洛人也知花為甚詳康節因言洛<lb/>
人以見根撥而知花之髙下者知花之上也見枝葉而<lb/>
知髙下者知花之次也見蓓蕾知髙下者知花之下也<lb/>
如公所説乃知花之下也章黙然整服<hi>童䝉訓</hi>
詩春風晴晝起浮光玉作肌膚羅作裳獨歩世無吴苑<lb/>
艶渾身天與漢宫香一生多怨終羞語未剪相思已斷<lb/>
腸<hi>石曼卿</hi>落盡春紅始見花幄籠暖日護香車買栽池館<lb/>
恐無地看到子孫能㡬家<hi>羅鄴</hi>蟾精雪魄孕雲荄春入香<lb/>
<pb n="KR3k0023_WYG_007-15b"/>
腴一夜開宿露枝頭藏玉塊晴風庭面揭銀盃<hi>歐公白牡丹</hi>
長安豪貴惜春殘争賞先開紫牡丹别有玉盃承露冷<lb/>
無人肯向月中看<hi>裴璘</hi>棗花至小能成實桑葉雖柔解吐<lb/>
絲堪笑牡丹如斗大不成一事又空枝<hi>王文恵公</hi>秀色洗粧<lb/>
臉暗香生雪膚黄昏更蕭瑟頭重欲相扶<hi>東坡</hi>紅開西子<lb/>
粧樓暁翠揭麻姑水殿寒三月莫辭千度醉一生能得<lb/>
㡬回看暁檻競開香世界夜攔頻結醉因縁<hi>唐人</hi>常誇西<lb/>
洛青屏簇乆洗南徐紫錦堆<hi>晁无咎</hi>施朱施粉色俱好傾<lb/>
<pb n="KR3k0023_WYG_007-16a"/>
國傾城艶不同<hi>邵堯夫</hi>姮娥二女曽相送留下鴉黄作蘂<lb/>
塵<hi>唐謙</hi>平分造化雙苞出拆破春風兩面開<hi>徐仲雅</hi>三月後<lb/>
方有百花中更無<hi>李正封</hi>天香夜染衣國色朝酣酒<hi>王建</hi>粉<lb/>
光深紫膩肉色褪紅嬌<hi>王建</hi>錦幃初卷衛夫人繡被猶堆<lb/>
越鄂君垂手亂飜彫玉佩折腰争舞鬱金裙石家蠟燭<lb/>
何曽剪荀令香爐可待熏我是夢中傳綵筆欲書花葉<lb/>
寄朝雲<hi>李義山</hi>
　　紅藥<lb/>
<pb n="KR3k0023_WYG_007-16b"/>
詩釵亭抽碧股粉蘂撲晴絲疑香熏罨畫似淚著胭脂<lb/>
<hi>樂天</hi>蠶老桑柔戴勝鳴飜堦紅藥占春榮牽風孫夀愁眉<lb/>
破帶雨驪姬淚眼横　誰家列屋紅粧面徙倚朱欄不<lb/>
下迎<hi>洪駒父</hi>
　　海棠<lb/>
睡未足明皇一日登沉香亭妃子時卯酒未醒扶掖而<lb/>
至帝笑曰是豈妃子醉海棠睡未足耳<hi>太真妃外𫝊</hi>坡詩云<lb/>
只恐夜深花睡去髙燒銀燭照紅粧<lb/>
<pb n="KR3k0023_WYG_007-17a"/>
臙脂雪東坡卧聞海棠花泥汚臙脂雪<lb/>
花中神仙賈耽著百花譜以海棠為花中神仙<hi>海棠記</hi>
詩自然富貴出天姿不待金盤薦蕐屋朱唇得酒暈生<lb/>
臉翠袖卷紗紅映肉林深霧暗曉光遲日暖風輕春睡<lb/>
足雨中有淚亦凄然月下無人更清淑陋邦何處得此<lb/>
花無乃好事移西蜀寸根千里不易到銜子飛来豈黄<lb/>
鵠明朝酒醒還獨来雪落紛紛那忍觸<hi>東坡</hi>意分巫峡雨<lb/>
腰細漢臺風粧指朱先布膏唇檀更融難勝風不定易<lb/>
<pb n="KR3k0023_WYG_007-17b"/>
入蝶能通杜甫句何畧薛能詩未工<hi>石曼卿</hi>渾是華清出<lb/>
浴初碧紗斜掩見紅膚便教桃李能言語西子嬌妍比<lb/>
得無<hi>崔徳符</hi>艶麗最宜新著雨妖嬈全在欲開時莫愁粉<lb/>
黛臨香嫩梁苑丹青㸃筆遲<hi>鄭谷</hi>雨過温泉浴妃子露濃<lb/>
湯餅試何郎<hi>凱凡</hi>多謝許昌傳雅什蜀中曽未遇詩人<hi>賈島</hi>
縱使許昌𫝊健筆可憐終古愧妍姿<hi>晏殊</hi>
　　桃花<lb/>
如昭君桃花如昭君服御靚以豐徘徊顧幽影似為悦<lb/>
<pb n="KR3k0023_WYG_007-18a"/>
已容<hi>韓子蒼</hi>
皮賦薛詩林逋詩云比合並饒皮博士相形偏屬薛尚<lb/>
書<hi>皮日休有賦薛能有詩</hi>
醉眼杜詩桃花氣暖眼自醉<hi>江總詩惱殺未歸客桃花矄眼醉</hi>
小紅杜詩寵光蕙葉與多碧㸃注桃花舒小紅<lb/>
　　李花<lb/>
詩平旦入西園梨花數株若矜誇旁有一株李顔色慘<lb/>
慘似含嗟問之不肯道所以獨遶百匝至日斜奈何聽<lb/>
<pb n="KR3k0023_WYG_007-18b"/>
酒不省録不見玉枝攅霜葩　誰堆平地萬堆雪剪刻<lb/>
作此連天花日光赤色照未好明月暫入都交加夜領<lb/>
張徹投盧仝乗雲共至玉皇家長姬香御四羅列縞裙<lb/>
練恱無等差清寒瑩骨肝膽腥一全思慮無由邪　江<lb/>
陵城西二月尾花不見桃唯見李風揉雨練雪羞比波<lb/>
濤飜空杳無涘金烏海底初飛来朱輝散射青霞開迷<lb/>
亂入眼看不得照耀萬樹繁如堆<hi>並退之</hi>李徑獨来數愁<lb/>
情相與憐自明無月夜强笑欲風天减粉與園籜分香<lb/>
<pb n="KR3k0023_WYG_007-19a"/>
沾渚蓮徐妃乆已嫁猶自玉為鈿<hi>微之</hi>
　　梨花<lb/>
妃子淚欄干白樂天長恨歌玉容寂寞淚欄干梨花一<lb/>
枝春帯雨謂太真也<lb/>
詩冷香銷盡晩風吹脉脉無言對落暉舊日郊西千樹<lb/>
雪今隨蝴蝶作團飛　剪剪輕風漠漠寒玉肌蕭瑟粉<lb/>
香殘一枝帯雪墻頭出不用行人著眼看<hi>並謝無逸</hi>粧靚青<lb/>
娥妬光凝粉蝶羞年年寒食夜吟繞不勝愁<hi>穆清叔</hi>最似<lb/>
<pb n="KR3k0023_WYG_007-19b"/>
孀閨年少婦白粧素袖碧紗裙<hi>樂天</hi>
　　杏花<lb/>
詩天晴日煖籠紫煙鏡裏紅粧猶帯酒江梅已盡桃李<lb/>
遲此時此花即吾友<hi>黄魯直</hi>清露泣月蘃温風散晴葩春<lb/>
工了不睡連夜開此花惱客香有無弄粉影横斜　杏<lb/>
花飛簾散餘馨明月入户尋幽人褰衣歩月踏花影烱<lb/>
如流水涵青蘋花間置酒清香發争攬長條落香雪山<lb/>
城酒薄不堪飲勸君且吸盃中月洞簫吹斷月明中惟<lb/>
<pb n="KR3k0023_WYG_007-20a"/>
憂月落盃酒空明朝卷地春風惡但見緑葉棲殘紅<hi>東坡</hi>
蓓蕾枝梢血㸃乾粉紅腮頰露春寒不禁煙雨輕欺著<lb/>
秖好庭前愛惜春<hi>林逋</hi>小桃新謝後雙燕却来時<hi>鄭谷</hi>
　　酴醿<lb/>
詩酴醿一架最先来夾竹金沙次第栽濃緑扶踈雲對<lb/>
起醉紅撩亂雪争開<hi>王介甫</hi>十年醉錦幄酴醿照金沙欲<lb/>
眠春風裏不去留君家<hi>山谷</hi>不傅人間玉奩粉别有天上<lb/>
金爐煙獨清合作諸蘭佩深白未數楊花綿春風爛漫<lb/>
<pb n="KR3k0023_WYG_007-20b"/>
倚墻角一月不復燒龍涎<hi>石敏若</hi>肌膚冰雪薫沉水百草<lb/>
千花莫比芳露濕何郎試湯餅日烘荀令注爐香　殘<lb/>
梅紅藥遲此物共春歸名字因壺酒風流付枕幃墜鈿<lb/>
香徑草飄雪静垣衣玉氣晴虹發沉材鋸屑霏<hi>山谷</hi>酴醿<lb/>
不争春寂寞開最晩青蛟走玉骨羽盖䝉珠幰不粧艶<lb/>
已絶無風香自逺凄凉吴宫闕紅粉埋故苑餘香入此<lb/>
花千載尚清婉<hi>東坡</hi>喚將梅蘃要同韻羞殺梨花不解香<lb/>
如何五月露寒殿不與薫風送晩凉<hi>晁無咎</hi>平生為愛此<lb/>
<pb n="KR3k0023_WYG_007-21a"/>
香濃仰面常迎落絮風每到春歸有遺恨典刑猶在酒<lb/>
盃中<hi>韓持國</hi>天將花王國艶殿春色欲令酴醿洗粧素頰<lb/>
相追陪絶勝濃英綴枝不韻李可友横斜照水攙先梅<lb/>
　初疑廣寒修月手釀此欲作長春酒又疑青女未歸<lb/>
家摶香弄粉為此花要知風韻太超絶清影亭亭半遮<lb/>
月㣲風不動香更繁沉水未灰金博山我來已落春去<lb/>
後尚覺有香棲鼻端年年獨占餘春住早開却被嫣紅<lb/>
妬從今著意問春工借與姮娥奔月路<hi>盧元賛</hi>風流徹骨<lb/>
<pb n="KR3k0023_WYG_007-21b"/>
成玉酒夢寐迷人入錦囊<hi>山谷</hi>
　　蓮花<lb/>
花神元和中蘇昌逺居吴中有女郎素衣紅臉與相狎<lb/>
贈以玉環一日見檻前白蓮花開花蘂有物乃玉環也<lb/>
折之乃絶<hi>北夢𤨏言</hi>
水宫仙子平池碧玉秋波瑩緑雲擁扇青搖柄水宫仙<lb/>
子鬬紅粧輕歩凌波踏明鏡<hi>張文潜</hi>
雲錦段東坡横湖詩云貪看翠盖擁紅粧不覺湖邊一<lb/>
<pb n="KR3k0023_WYG_007-22a"/>
夜霜卷却天機雲錦段從教匹練冩秋光　退之詩撑<lb/>
舟昆明渡雲錦<hi>乃荷花也</hi>
水花水芝杜詩水花笑白首坡云水花水芝皆蓮花<lb/>
蓮社僧恵逺居廬山與劉遺民等結白蓮社以書招淵<lb/>
明淵明曰若許飲即往許之遂造焉陶攅眉而去<hi>髙僧傳</hi>
王儉幕庾杲之為王儉長史儉與之書曰庾景行遂得<lb/>
泛緑水依紅蓮何其麗也時人以儉府為蓮花池景行<lb/>
杲之字也<lb/>
<pb n="KR3k0023_WYG_007-22b"/>
詩太華峯頭玉井蓮開花十丈藕如船冷比雪霜甘比<lb/>
蜜一片入口沉痾痊<hi>韓詩</hi>移舟水濺差差緑倚檻風摇柄<lb/>
柄香多謝浣沙人不折雨中留得盖鴛盎<hi>鄭谷</hi>含情脉脉<lb/>
向層漪未語幽懐定未知洛浦微波長映歩漢宫香水<lb/>
不濡肌心通㡬㸃韜光藕腸結千回託亂絲<hi>石曼卿</hi>湖水<lb/>
清且淺新荷半猶卷未見紅粧窈窕娘先排翠羽参差<lb/>
扇<hi>東坡</hi>蓼花蘸水火不滅水鳥驚魚銀梭投滿目荷花千<lb/>
萬頃紅碧相雜敷清流孫子已斬吴姬女琉璃池上佳<lb/>
<pb n="KR3k0023_WYG_007-23a"/>
人頭<hi>李璟</hi>湔裙無限水障袂㡬多風<hi>錢惟演</hi>君不見叔隗季<lb/>
隗南歸晉又不學小喬大喬東入吴一種桃根與桃葉<lb/>
若為化作雙芙蕖臨淮政成有餘暇坐令小屋添瀟灑<lb/>
鵞溪一幅萬里寛移得浙川入圖畫天空水濶江茫茫<lb/>
想見女英與娥媓九疑雲深蒼梧逺冰姿泣露不成粧<lb/>
苦心抱恨何時了香骨應甘没秋草不如回首謝秋風<lb/>
分作尹邢来漢宫<hi>周知㣲</hi>荷葉罩芙蓉圓青映嫰紅佳人<lb/>
南陌上翠盖倚薫風<hi>青箱雜記</hi>紫荷蟲篆霜葉枯裊蹄垂房<lb/>
<pb n="KR3k0023_WYG_007-23b"/>
裂青膚<hi>李彭</hi>誰家水上張青盖罩却紅粧唱採蓮<hi>歐公</hi>宻葉<lb/>
髙叢擁萬枝女仙成隊緑雲隨<hi>陳充</hi>湘妃雨後来池看碧<lb/>
玉盤中弄水晶<hi>鄭震</hi>
　　白蓮<lb/>
詩昨夜三更後姮娥墜玉簮馮夷不敢受捧出碧波心<lb/>
佳人方素白對鏡理新粧<hi>王元之</hi>何人解把無塵袖盛取<lb/>
清香盡日憐<hi>崔魯</hi>無情有恨何人見月冷風清欲墜時<hi>皮日</hi>
<hi>休</hi>韻幽添出溪光嫩香逺都和水氣清<hi>王性之</hi>洩香銀槖<lb/>
<pb n="KR3k0023_WYG_007-24a"/>
破㵼露玉盤傾<hi>樂天</hi>
　　木犀<lb/>
小山岩桂劉安招隠士曰桂樹叢生兮寂寂幽劉安即<lb/>
淮南王其徒有大小山<hi>文選</hi>
詩玉階桂影秋綽約天空為卷浮雲幕嬋娟醉眼水晶<lb/>
殿老蟾不守餘花落蒼巖忽生霜月裔仙芬凄冷真珠<lb/>
蕚娟娟石畔為誰妍香霧著人清入膜夜深醉月寒相<lb/>
就酴醿却作傷心瘦弄雲仙女淡紵衣煙裙不著鴛鴦<lb/>
<pb n="KR3k0023_WYG_007-24b"/>
繡眼中寒香誰同惜冷吟徑召梅花魄小蠻為洗玻璃<lb/>
盃晩来秋甕蒲萄碧<hi>毛滂</hi>淪雪凝酥㸃嫩黄薔薇清露染<lb/>
衣裳西風掃盡狂蜂蝶獨伴天邊桂子香<hi>謝無逸</hi>濃開細<lb/>
細黄金蘂間破深深碧玉叢<hi>石敏若</hi>招還酴醿魂似挹薔<lb/>
薇露<hi>洪駒父</hi>曉風熏麝馥秋露染鵝黄<hi>何斯舉</hi>
　　水仙<lb/>
詩凌波仙子生塵襪水上輕盈歩微月是誰招此斷腸<lb/>
魂種作寒花寄愁絶含香體素欲傾城山礬是弟梅是<lb/>
<pb n="KR3k0023_WYG_007-25a"/>
兄坐對真成被花惱出門一笑大江横　得水能仙天<lb/>
與竒寒香寂寞動冰肌仙風道骨今誰有淡掃蛾眉篸<lb/>
一枝<hi>並山谷</hi>錢塘昔聞水仙廟荆州今見水仙花暗香静<lb/>
色撩詩句宜在林逋處士家　借水開花自可竒水沉<lb/>
為骨玉為肌暗香已壓酴醿倒只比春梅無好枝<hi>師川</hi>
　　山礬<lb/>
鄭花江南野中有一種小白花木髙數尺春開極香野<lb/>
人謂之鄭花王荆公嘗欲作詩而陋其名予請名曰山<lb/>
<pb n="KR3k0023_WYG_007-25b"/>
礬野人採鄭葉以染黄不借礬而成色故名曰山礬<hi>山谷</hi>
玉蘃花瑒花唐人王建題唐昌觀玉蘂花詩云一樹瓏<lb/>
鬆玉刻成飄廊㸃地色輕輕女冠夜覔香来處唯見堦<lb/>
前碎月明今瑒花即玉蘂花也盖瑒玉名取其白耳魯<lb/>
直又更其名曰山礬謂可以染也廬陵段謙叔有楊汝<lb/>
士與白二十二帖云唐昌玉蘃以少故見貴耳自来江<lb/>
南山山有之土人取之以供染事則知瑒花為玉蘂花<lb/>
無疑矣傅子容見此帖乃作絶句云瑒更山礬總未佳<lb/>
<pb n="KR3k0023_WYG_007-26a"/>
要須博物似張華因觀異代前賢帖知是唐昌玉蘃花<lb/>
<hi>髙齋詩話</hi>
詩北嶺山礬取次開清風正用此時来平生習氣難料<lb/>
理愛看幽香未擬囬<hi>山谷</hi>
　　落花<lb/>
舞山香曲西王母宴羣仙有舞者帯砑光帽㡌上簮花<lb/>
舞山香曲曲未終花皆落李珣有子七嵗詠落花詩誰<lb/>
同砑花㡌一曲舞山香<lb/>
<pb n="KR3k0023_WYG_007-26b"/>
拂簾幌墜茵席南史范縝常稱無佛竟陵王子良曰君<lb/>
不信因果何得富貴貧賤縝曰人生如樹花同發隨風<lb/>
而墜自有拂簾幌墜於茵席之上自有闗籬墻落於糞<lb/>
溷之間墜茵席者殿下是也落糞溷者下官是也<hi>范𫝊</hi>
詩金谷已空新歩陣馬嵬徒見舊香囊鶯来自結啼春<lb/>
怨蝶散應知夢雨狂<hi>余靖</hi>已分將身著地飛那堪踐踏損<lb/>
光輝無端又被東風誤吹落西家不得歸<hi>退之</hi>金谷路塵<lb/>
埋國艷武陵溪水泛天香<hi>劉師道</hi>落時尤自舞掃處更聞<lb/>
<pb n="KR3k0023_WYG_007-27a"/>
香<hi>李義山</hi>古木無人處殘陽滿地時<hi>齊已</hi>一夜春風拂苑墻<lb/>
歸来何處剰凄凉漢臯佩冷臨江失金谷樓危到地香<lb/>
淚臉補㾗勞獺髓舞臺雙影費鸞腸南朝樂府休賡曲<lb/>
桃葉桃根盡可傷<hi>宋郊</hi>
　　總草木<lb/>
似君子士大夫蘭似君子蕙似士大夫大槩山林十蕙<lb/>
而一蘭也離騷曰既滋蘭之九畹又植蕙之百畝以是<lb/>
知楚人賤蕙而貴蘭矣蘭蕙叢生蒔以沙石則茂沃之<lb/>
<pb n="KR3k0023_WYG_007-27b"/>
以湯茗則芳是所同也至其一幹一花而香有餘者蘭<lb/>
也一幹五七花而香不足者蕙也余居保安僧舍開牖<lb/>
於東西西養蕙而東養蘭故觀者必問其故故著其説<lb/>
焉<hi>山谷修水記</hi>
　　芸<lb/>
置書中無蠧古人用以藏書曰芸香是也置書帙中無<lb/>
蠧置席下即去蚤蝨葉類豌豆作小叢遇秋則葉上㣲<lb/>
白如粉汗南人謂之七里香逺在數十歩外已聞香自<lb/>
<pb n="KR3k0023_WYG_007-28a"/>
春至秋不歇也<hi>邵氏聞見後録</hi>
　　合歡丹棘<lb/>
蠲忿忘憂本草夜合花一名合歡或曰合昏葉至暮則<lb/>
合故曰合昏崔豹古今注云欲蠲人之憂則贈以丹棘<lb/>
一名忘憂欲蠲人之忿則贈以青裳合歡也故嵇康種<lb/>
之舍前康書曰合歡蠲忿萱草忘憂<hi>古今詩話</hi>
　<lb/>
　<lb/>
<pb n="KR3k0023_WYG_007-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷前集卷七<lb/>
</p>
<p>
</p>
  </div>
</body>
</text>
</TEI>
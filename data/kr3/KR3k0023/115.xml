<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷續集卷三十五</head> <lb/>
    <p>
<pb n="KR3k0023_WYG_115-1a"/>
欽定四庫全書<lb/>
　錦繡萬花谷續集卷三十五<lb/>
　類姓<lb/>
　　祭<lb/>
雅歌投壺祭遵對酒設樂必雅歌投壺在軍旅不忘爼<lb/>
豆<hi>後漢史</hi>
　　解<lb/>
考績第一解系字少連父脩魏琅琊太守考績為天下<lb/>
<pb n="KR3k0023_WYG_115-1b"/>
第一<hi>晉史</hi>
　　戴<lb/>
大戴小戴戴徳延君戴聖次君皆受禮於后蒼徳號大<lb/>
戴為信都太守聖號小戴以博士論石渠由是禮有大<lb/>
戴小戴<hi>前漢孟卿𫝊</hi>
解經不窮戴憑習京氏易年十六郡舉明經拜郎中正<lb/>
旦朝賀百僚畢集帝令能說經者相難詰理有不通輒<lb/>
奪其席以益通者憑遂坐五十餘席京師語曰解經不<lb/>
<pb n="KR3k0023_WYG_115-2a"/>
窮戴侍中<hi>後儒林𫝊</hi>
闗中大豪戴良字叔鸞父遵字子髙家富好給施食客<lb/>
常三四百人語曰闗中大豪戴子髙良舉孝㢘不就逃<lb/>
入江夏山中不仕<lb/>
積薪自焚戴封對賢良策第一拜議郎遷西華令時蝗<lb/>
灾獨不入西華界年旱禱請無獲乃積薪以自焚火起<lb/>
而大雨暴至遷中山相縣囚四百人當刑皆遣歸與剋<lb/>
期日皆無違者<hi>並後漢史</hi>
<pb n="KR3k0023_WYG_115-2b"/>
秋毫指擿戴胄秦王㧞武牢引為府士曹參軍大理少<lb/>
卿缺太宗曰大理人命所繋胄清直其人即日命之犯<lb/>
顔據正參處法意至析秋毫隨類指擿言若湧泉帝修<lb/>
洛陽宫胄疏諫止之<lb/>
父子繼為宰相戴至徳乾封中遷侍郎同三品閱十數<lb/>
年父子繼為宰相髙宗為飛白書賜至徳遷尚書右僕<lb/>
射時劉仁軌為左人有訴率優容之至徳乃究本末終<lb/>
不顯私恩<hi>並唐史</hi>
<pb n="KR3k0023_WYG_115-3a"/>
　　蒯<lb/>
齊之辯士蒯通范陽人說韓信反齊之辯士拾遺舉過<lb/>
顯賢進能<hi>前漢史</hi>
　　藺<lb/>
全璧歸趙藺相如趙人也全璧歸趙從趙王與秦㑹於<lb/>
澠池秦王竟酒終不能加勝於趙既歸以相如功大拜<lb/>
為上卿<hi>史記</hi>
　　員<lb/>
<pb n="KR3k0023_WYG_115-3b"/>
八科皆中員半千字榮期王義方常曰五百嵗一賢者<lb/>
生子宜當之因改今名凡舉八科皆中咸亨中上書自<lb/>
陳云云陛下何惜玉陛方寸地不使臣披露肝膽乎書<lb/>
奏不報<lb/>
　　段<lb/>
材可取卿相段㑹為杜陵令五府舉為西域都䕶西域<lb/>
敬其威儀谷永與之書曰若子之材可優㳺都城而取<lb/>
卿相何必勒功昆山之側<hi>前漢史</hi>
<pb n="KR3k0023_WYG_115-4a"/>
凉州三明段熲字紀明舉孝㢘為陽陵令所在有能政<lb/>
初與皇甫威明張然明並知名京師稱為凉州三明位<lb/>
至太尉<hi>後漢史</hi>
真將軍段志𤣥齊州人文徳皇后之𦵏與宇文士及勒<lb/>
兵衛章武門太宗夜遣使至二將軍所士及披戸納使<lb/>
志𤣥拒曰軍門不夜開使者示手詔志𤣥曰夜不能辨<lb/>
不納比曙帝歎曰真將軍周亞夫何以過<hi>唐史</hi>
禱而雨段文昌字墨卿穆宗拜平章事未踰年授劔南<lb/>
<pb n="KR3k0023_WYG_115-4b"/>
西川節度使文宗立徙帥荆南州或旱禬解必雨或久<lb/>
雨遇出㳺必霽民為語曰旱不苦禱而雨雨不愁公出<lb/>
㳺<lb/>
　　灌<lb/>
販繒灌嬰睢陽販繒者號昌文侯與絳侯共立文帝為<lb/>
太尉<hi>前漢史</hi>
　　萬<lb/>
成孝鄉萬敬儒三世同居喪親廬墓刺血寫浮屠書斷<lb/>
<pb n="KR3k0023_WYG_115-5a"/>
手二指輙復生改所居曰成孝鄉<hi>唐史</hi>
　　卞<lb/>
大龍卞壼父粹兄弟六人並登宰府世稱卞氏六龍<hi>晉史</hi>
五經博士卞華偏習五經仕梁兼五經博士說經析理<lb/>
為當時之冠<hi>南史</hi>
　　邵<lb/>
博覽經史邵續朴素有志烈博覽經史妙解天文為平<lb/>
原樂安太守<hi>晉史</hi>
<pb n="KR3k0023_WYG_115-5b"/>
八世同居邵榮興八世同居詔表門閭蠲租稅<hi>南史孝義𫝊</hi>
詔標里閭邵洪哲縣令范道榮坐除名洪哲代詣京師<lb/>
明申曲直道榮感其誠節訴省申聞詔下標里閭<hi>出北史節</hi>
<hi>義𫝊</hi>
真國器皇朝邵亢字興宗舉茂才異等除建康軍節度<lb/>
推官召為國子監直講改館閣校勘同知太常禮院英<lb/>
宗召對羣玉殿謂曰學士真國器也擢同修起居注後<lb/>
拜樞宻副使<lb/>
<pb n="KR3k0023_WYG_115-6a"/>
　　到<lb/>
佐守荆楚到彦之字道豫楚大夫屈到後也彦之佐守<lb/>
荆楚垂二十載威信為士庶所懐遷南豫州刺史鎮厯<lb/>
陽<hi>南史</hi>
　　暴<lb/>
郎子好相表暴顯字思祖幼時見一沙門指之曰此郎<lb/>
子好相表大必為良將貴極人臣語終失之從齊神武<lb/>
起義遷徐州刺史<hi>北史</hi>
<pb n="KR3k0023_WYG_115-6b"/>
　　賀<lb/>
當世儒宗賀循字彦先山隂人舉秀才除陽羡令以寛<lb/>
恵為本不求課最朝廷疑滯皆諮之輒依經禮而對為<lb/>
當世儒宗<hi>晉史</hi>
上殿不下賀琛世習禮樂仕梁累遷尚書左丞每進見<lb/>
武帝與語常移晷刻省中語曰上殿不下有賀雅琛容<lb/>
止閒雅故呼之<hi>南史</hi>
慶湖遺老集皇朝賀鑄字方回孝恵皇后之族孫授右<lb/>
<pb n="KR3k0023_WYG_115-7a"/>
班殿直元祐中用武易文為通判泗州又倅太平州以<lb/>
卒鑄好學蔵書萬卷工文詞尤長於樂府有慶湖遺老<lb/>
集<lb/>
　　謝<lb/>
一丘一壑謝鯤字幼輿好老易善鼓琴為豫章太守涖<lb/>
政清肅百姓愛之一丘一壑自謂過庾亮<hi>晉史</hi>
芝蘭玉樹謝𤣥字幼度叔父安嘗約子姪曰子弟亦何<lb/>
豫人事而必欲使其佳𤣥曰譬如芝蘭玉樹欲使其生<lb/>
<pb n="KR3k0023_WYG_115-7b"/>
於庭階耳𤣥以精銳八千破苻堅百萬於淮肥聞風聲<lb/>
鶴唳以為王師至<lb/>
無渭陽情謝絢曾戲調其舅袁湛湛曰汝父昔已輕舅<lb/>
汝今復加我可謂世無渭陽情也<lb/>
月犯少㣲謝敷字慶緒澄静寡欲隠於太平山初月犯<lb/>
少微俄而敷死<lb/>
有林下風王凝之妻謝氏字道韞叔父安嘗内集雪下<lb/>
安曰何所似也安兄子朗曰撒鹽空中差可擬道韞曰<lb/>
<pb n="KR3k0023_WYG_115-8a"/>
未若栁絮因風起道韞神情散朗有林下風氣<hi>並晉史</hi>
兩玉人謝晦字宣明渉獵文義博贍多通時謝鯤風華<lb/>
為江左第一嘗與晦俱在武帝前帝目之曰一時頓有<lb/>
兩玉人耳<hi>南史</hi>
直省賦詩謝朓字𤣥暉少好學有美名文章清麗善草<lb/>
𨽻長五言詩沈約常云二百年來無此詩也遷尚書吏<lb/>
部郎好奬人才孔闓粗有才筆未為時知孔珪嘗令草<lb/>
讓表以示脁脁嗟吟良久手自折簡寫之謂珪曰士子<lb/>
<pb n="KR3k0023_WYG_115-8b"/>
聲名未立應共奨成無惜齒牙餘論嘗直中書省賦詩<lb/>
有蒼苔依砌上紅藥當階翻之句<lb/>
西堂詩夢謝恵連十嵗能屬文靈運嘉賞之云每有篇<lb/>
章對恵連輒得佳語嘗於永嘉西堂思詩不就忽夢見<lb/>
恵連即得池塘生春草大以為工嘗為雪賦以髙麗見<lb/>
竒<lb/>
文章江左第一謝靈運奕之曽孫文章之美為江左第<lb/>
一為太子左衛率朝廷惟以文義處之為永嘉太守郡<lb/>
<pb n="KR3k0023_WYG_115-9a"/>
有名山水肆意逰遨理人聽訟不復闗懐每有一首詩<lb/>
貴賤競寫名動都下徴為祕書監遷侍中詩書皆兼獨<lb/>
絶每文竟手自寫之文帝稱為二寳<lb/>
春日閒居詩謝藺八嵗為春日閒居詩有風定花猶落<lb/>
之句<hi>並南史</hi>
李詩謝賦謝偃貞觀初對䇿髙第嘗為塵影賦二篇帝<lb/>
美其文時李百藥工詩而偃善賦時人稱為李詩謝賦<lb/>
<hi>唐史</hi>
<pb n="KR3k0023_WYG_115-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷續集卷三十五<lb/>
</p>
<p>
</p>
  </div>
</body>
</text>
</TEI>
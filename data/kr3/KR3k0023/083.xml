<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷續集卷三</head> <lb/>
    <p>
<pb n="KR3k0023_WYG_083-1a"/>
欽定四庫全書<lb/>
　錦繡萬花谷續集卷三<lb/>
　　武臣太尉<lb/>
耀威奮武鄧艾既平劉禪詔曰艾耀威奮武深入虜庭<lb/>
雖白起破强楚韓信克勁趙吴漢擒子陽亞夫滅七國<lb/>
計功論美不足比勲其以艾為太尉<hi>晉書</hi>
無官酬公李徳裕以劉稹誅策功拜太尉徳裕固遜言<lb/>
唐興太尉惟七人臣願守舊秩足矣帝曰吾恨無官酬<lb/>
<pb n="KR3k0023_WYG_083-1b"/>
公毋固辭<hi>本𫝊</hi>
七政五兵陳蕃拜太尉遜曰齊七政訓五兵臣不如王<lb/>
暢<hi>汝南先賢傳</hi>
立五廟李晟拜太尉詔為晟立五廟廟成官給牲牢祭<lb/>
器牀帳禮官相儀以稱焉<hi>本𫝊</hi>
旬月使者八至桓温授太尉固遜不受旬月之中使者<lb/>
八至軺車相望於道温遂領職<hi>晉中興書</hi>
　　三衙<lb/>
<pb n="KR3k0023_WYG_083-2a"/>
聮騎立門外王景貺初作舍人自契丹使歸都知押班<lb/>
殿前馬歩軍聮騎立門外呈牓子舍人遣謝而去<lb/>
歛馬後舍人行三衙管軍臣寮於道路相逢望見舍人<lb/>
呵引者即歛馬駐立前呵者𫝊聲大什立馬急遣人謝<lb/>
之比舍人馬過然後敢行<hi>並歸田録</hi>
據座受舉人拜許懐徳為殿帥有一舉人因老姥求為<lb/>
門客懐徳許之舉人拜于庭下懐徳據座受之人宻謂<lb/>
之曰宜少降接也懐徳曰打乳母闗莭秀才只消如此<lb/>
<pb n="KR3k0023_WYG_083-2b"/>
待之<hi>筆談</hi>
　　諸衛將軍<lb/>
千牛唐府兵列於外至在内有左右威衛將軍左右領<lb/>
軍衞將軍有左右金吾衛左右監衞左右千牛衛大將<lb/>
軍又有羽林龍武神武神䇿將軍馬歩司虞候<lb/>
貌如不武晉虞潜為衛將軍貌如不武内實賢明<lb/>
有古人之風隋薛世雄性亷謹帝曰世雄亷正節槩有<lb/>
古人之風於是超拜右翊衛大將軍<lb/>
<pb n="KR3k0023_WYG_083-3a"/>
鎮南北軍文帝即位夕未央宫拜宋昌為衛將軍鎮南<lb/>
北軍<hi>漢書</hi>
委以旅禁王宗字延祖拜左衛將軍委以禁旅<hi>晉中興書</hi>
當今名將薛萬轍為右衞大將軍太宗從容謂近臣曰<lb/>
當今名將惟李勣道宗萬轍三人而已<hi>唐書</hi>
宫庭警衛左右衛大將軍掌總領宫庭警衛之法令以<lb/>
督其屬之隊仗而總諸曹之職務凡親勲翊五中郎將<lb/>
府及折衝府所𨽻者皆總制焉<hi>六典</hi>
<pb n="KR3k0023_WYG_083-3b"/>
　　金吾衞將軍<lb/>
持法平正王宗夀性方正為金吾上將持法平正<lb/>
矜嚴公正馬防拜執金吾性矜嚴公正<hi>東觀漢記</hi>
任國柱石辛慶忌明畧威重任國柱石拜執金吾<hi>漢雜事</hi>
不畏彊禦裴諝為右金吾將軍建中初諝奏尚父郭子<lb/>
儀上以為不畏疆禦或謂諝曰郭公有社稷功豈不為<lb/>
盖之諝笑曰非爾所解且郭公威權太盛上新即位必<lb/>
謂黨附者衆今發其細過以明不弄權爾吾上以盡事<lb/>
<pb n="KR3k0023_WYG_083-4a"/>
君之道下以安大臣之心不亦宜乎<lb/>
勝數萬衆李嗣業為左金吾大將軍上在靈武嗣業赴<lb/>
行在謁見上曰今日得卿勝數萬衆事之濟否實在卿<lb/>
也<lb/>
連呼太平張萬福為金吾將軍裴延齡讒譛陸贄等徳<lb/>
宗怒未解諌議陽城等詣延英門䟽論萬福聞諌官伏<lb/>
閤往至延英門大言賀曰朝廷有直臣天下必太平矣<lb/>
諸諌議能如此天下安得不太平已而連呼太平太平<lb/>
<pb n="KR3k0023_WYG_083-4b"/>
萬福武人年八十餘自此名重天下<hi>並唐書</hi>
　　東西上閤門<lb/>
十一人國朝東西上閤門闕即取客省使副使已上同<lb/>
管勾或全闕官亦有通事舍人權發遣者承受十一人<lb/>
六七品元祐令東西上閤門使正六品副使從七品<lb/>
儀制十二卷大中祥符五年陳彭年進閤門儀制十二<lb/>
卷<lb/>
　　閤門<lb/>
<pb n="KR3k0023_WYG_083-5a"/>
忠孝勤謹國朝李惟賢為閤門通事舍人習朝廷儀制<lb/>
數奏事稱㫖仁宗嘗書忠信李惟賢五字賜之又賜李<lb/>
惟賢忠孝勤謹七字<lb/>
宣𨗳賛喝天禧元年上與輔臣語及省費用向敏中曰<lb/>
閤門祗候先朝正有三五員宣導賛喝而已今踰數百<lb/>
而除授未已願精謹擇上曰當漸有省之<lb/>
此非可恩澤授咸平五年親属居三班者上言因聖節<lb/>
推恩願以次補閤門之職真宗曰此非可以恩澤授也<lb/>
<pb n="KR3k0023_WYG_083-5b"/>
並不許<lb/>
兼補祗候太平興國五年通事舍人王睿失儀太宗令<lb/>
今後不得通賛只令引班赴閤門祗應者兼稱閤門祗<lb/>
候<lb/>
在京在外嘉祐八年李端慤奏閤門領在京差遣不理<lb/>
資任是以各圖外任請自今一任在京一任在外從之<lb/>
揀用六人熙寧四年閤門言全少慣熟之人欲乞選擇<lb/>
内外仕族子弟六人袛應及五年委是詳熟令閤門委<lb/>
<pb n="KR3k0023_WYG_083-6a"/>
保與正除祗候三班院以田奕等名聞㨂用六人<lb/>
　　奉使<lb/>
杖節牧羊天漢元年武帝遣蘇武使持節送匈奴武既<lb/>
至匈奴單于欲降之武引佩刀自刺單于乃幽武置大<lb/>
窖中絶不飲食天雨雪武卧齧雪與旃毛并咽之數日<lb/>
不死匈奴以為神乃徙武北海上無人處使牧羝武既<lb/>
至海上掘野䑕草實而食之杖漢莭牧羊卧起操持莭<lb/>
旄盡落<lb/>
<pb n="KR3k0023_WYG_083-6b"/>
威振西域漢選可使外國者韓増舉馮奉世持莭送大<lb/>
宛諸國客都尉宋將言莎車與旁國殺漢使奉世遂發<lb/>
兵擊莎車其王自殺威振西域<lb/>
北庭不拜後鄭衆以門經給事中時北匈奴遣使求和<lb/>
親顯宗遣衆持節使匈奴衆至北庭虜欲令拜衆不為<lb/>
屈單于怒圍守閉之衆㧞刀自誓單于恐而止後帝見<lb/>
匈奴来問衆與單于争禮之狀皆言匈奴中𫝊衆意氣<lb/>
壯勇雖蘇武不過乃召為軍司馬<lb/>
<pb n="KR3k0023_WYG_083-7a"/>
建節出闗前終軍建莭出闗又司馬相如建莭使蜀太<lb/>
守以下郊迎縣令負弩矢先驅<lb/>
與後妻歸張騫使月氐西經匈奴匈奴得之傳詣單于<lb/>
單于曰月氐在吾北漢何以得往使留騫十餘嵗予妻<lb/>
有子然騫持漢莭不失單于死國内亂騫與後妻歸漢<lb/>
拜太中大夫<hi>並本𫝊</hi>
一介行李襄公八年知武子使行人子員對之曰君有<lb/>
楚命亦不使一介行李告于寡君<hi>左𫝊</hi>
<pb n="KR3k0023_WYG_083-7b"/>
　　武臣刺史<lb/>
立屏盗碑國朝郭進為益州刺史㑹羣盗羣起進帥鎮<lb/>
兵剪除之部内清肅民吏千餘人詣闕乞立屏盗碑許<lb/>
之<lb/>
作殺賊字保州刺史呼延賛武人所為不近理忠實有<lb/>
膽勇常自言願死於賊刺其體作赤心殺賊字慕尉遲<lb/>
敬徳之為人<hi>本𫝊</hi>
有膽氣好弓馬徐州刺史陳顯逹有膽氣好弓馬頗閑<lb/>
<pb n="KR3k0023_WYG_083-8a"/>
草𨽻<hi>吴均齊春秋</hi>
老熊當道王熊除華州刺史嘗修州城未畢梯在城外<lb/>
齊神武遣韓軌宵濟襲熊衆已乗梯入城熊尚卧未起<lb/>
聞閤外洶洶有聲便袒身露髻徒跣持一白棒大呼而<lb/>
出曰老熊當道卧狗子那得退敵見驚退逐至東門左<lb/>
右稍集合戰破之<hi>北史</hi>
㕔事列軍儀長孫儉為荆州刺史蕭譽遣使入朝至荆州<lb/>
儉於㕔事列軍儀具戎服與使人相見容貌魁偉聲音如鐘<lb/>
<pb n="KR3k0023_WYG_083-8b"/>
忠實為本國朝至道元年汝州刺史常思徳辭歸治所<lb/>
對於便殿上慰勞久之謂左右曰思徳當少壯之時甚<lb/>
銳健大凡為將以忠實為本思徳可謂忠實矣<lb/>
　<lb/>
　<lb/>
　<lb/>
　<lb/>
　錦繡萬花谷續集卷三<lb/>
</p>
<p>
</p>
  </div>
</body>
</text>
</TEI>
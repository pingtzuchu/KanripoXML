<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷前集卷二十一</head> <lb/>
    <p>
<pb n="KR3k0023_WYG_021-1a"/>
欽定四庫全書<lb/>
　錦繡萬花谷前集卷二十一<lb/>
　　詩律<lb/>
鍾嶸評詩潘安仁詩出於仲宣翩翩如翔禽之有羽毛<lb/>
張茂先詩出於王粲興託不凡恨其兒女情多風雲氣<lb/>
少郭景純憲章潘岳變平淡之體故稱中興第一陶彭<lb/>
澤詩岀於應璩又協左思風力古今隐逸詩人之宗二<lb/>
王袁謝五賢岀於張華才力苦弱務為清淡殊得風流<lb/>
<pb n="KR3k0023_WYG_021-1b"/>
媚趣謝𤣥暉詩岀於謝鯤微傷細宻一章之内自有玉<lb/>
石<hi>鏡瑩詩話</hi>
升堂入室鍾嶸品曹子建詩羣倫之有龍鳯五音之有<lb/>
笙竽孔氏之門則公榦升堂陳思入室潘陸自可坐廊<lb/>
廡之間也<lb/>
流風回雪落花依草南史丘遲文辭麗逸時有鍾嶸著<lb/>
詩評云范雲婉轉清便如流風回雪丘遲㸃綴映媚似<lb/>
落花依草<hi>本𫝊</hi>
<pb n="KR3k0023_WYG_021-2a"/>
在古無上李觀論孟郊詩髙處在古無上平處下顧沈謝<lb/>
二百年無此謝朓長五言沈約云二百年無此詩也<lb/>
李長吉歌詩之妙唐皇諸孫賀字長吉元和中韓吏部<lb/>
亦頗取其歌詩雲烟綿聯不足為其態也水之迢迢不<lb/>
足為其情也春之盎盎不足為其和也秋之明潔不足<lb/>
為其格也風檣陣馬不足為其勇也瓦棺篆鼎不足為<lb/>
其古也時花羙女不足為其色也荒園侈殿梗莽丘隴<lb/>
不足為其怨恨悲愁也鯨呿鰲擲牛鬼蛇神不足為其<lb/>
<pb n="KR3k0023_WYG_021-2b"/>
虚荒誕幻也蓋騷之苖裔理雖不及辭或過也賀生年<lb/>
二十七死矣使賀少加以理僕奴命騷可也<hi>杜牧之序李長吉詩</hi>
渾涵汪洋千彚萬狀唐興詩人承陳隋風流浮靡相矜<lb/>
至宋之問沈佺期等研揣聲音浮切不差而號律詩競<lb/>
相沿襲開元間稍裁以雅正然恃華者質反好麗者壯<lb/>
違人得一槩皆自名所長至杜甫渾涵汪洋千彚萬狀<lb/>
兼古今而有之他人不足甫乃厭餘殘膏賸馥沾丐後<lb/>
人多矣故元稹謂詩人以來未有如子美者<hi>本𫝊</hi>
<pb n="KR3k0023_WYG_021-3a"/>
元稹論老杜杜子美詩上薄風騷下該沈宋言奪蘇李<lb/>
氣吞曹劉掩顔謝之孤標雜徐庾之纎麗盡得古人之<lb/>
體勢<hi>元稹集</hi>
秦少游論老杜蘇武李陵之詩長於髙妙曹植劉公幹<lb/>
之詩長於豪逸陶潜阮籍之詩長於冲淡謝靈運鮑照<lb/>
之詩長於峻潔徐陵庾信之詩長於藻麗子美窮髙妙<lb/>
之格極豪逸之氣包冲淡之趣兼峻潔之姿備藻麗之<lb/>
態而諸家之作所不及焉<lb/>
<pb n="KR3k0023_WYG_021-3b"/>
石林葉少蘊論老杜禪宗論空門有三種語其一隨波<lb/>
逐浪謂隨物應機不主故常其二截斷衆流謂超出言<lb/>
外非情識所到其三函盖乾坤謂泯然皆契無間可測<lb/>
其深淺以是為序余嘗戲謂老杜詩亦有此三種語波<lb/>
飄菰米沉雲黒露冷蓮房墜粉紅為函盖乾坤句落花<lb/>
遊絲白日静鳴鳩乳燕青春深為隨波逐浪句百年地<lb/>
闢柴門迥五月江深草閣寒為截斷衆流句<hi>石林詩話</hi>
王荆公論老杜甫之詩悲懽窮泰發斂抑揚無施不可<lb/>
<pb n="KR3k0023_WYG_021-4a"/>
故其有平淡簡易者有綿密精確者有嚴重威武若三<lb/>
軍之帥者有奮迅馳驟若泛駕之馬者有淡泊閒静若<lb/>
山谷隠士者有風流醞藉若貴介公子者盖緒密而思<lb/>
深所以光掩前人而後者無繼也<hi>遯齋閒覽</hi>
張芸叟評詩石曼卿詩如饑鷹乍歸迅逸不可言歐陽永<lb/>
叔詩如春服既成春酒既釃登山臨水竟日忘歸王介<lb/>
甫如空中有聲相中有色欲有執着曾不可得蘇子瞻<lb/>
詩如武庫乍開干戈森然不覺令人神悚子細㸃檢不<lb/>
<pb n="KR3k0023_WYG_021-4b"/>
無利鈍梅聖俞詩如深山道人草衣葛屨王公大人見<lb/>
之不覺屈膝郭功甫詩如大排筵席終日揖遜而適口<lb/>
者少世以為知言<lb/>
如蝤蚌江瑤柱東坡嘗云黄魯直詩如蝤蚌江瑤柱格<lb/>
韻髙絶盤飱盡廢然不可多食<lb/>
體格句法詩之流二十四名賦頌銘賛文誄箴行吟咏<lb/>
題怨嘆章篇操引謡謳歌曲詞調皆詩人六義之餘<hi>元稹</hi>
<hi>樂府古題序</hi>
<pb n="KR3k0023_WYG_021-5a"/>
鵝腿子舉子詩投汴帥王智興曰莫有鵝腿子不謂鶴<lb/>
膝句也<hi>盧氏雜説</hi>
蜂腰鶴膝沈約曰詩有八病三曰蜂腰謂第二字不得<lb/>
與第五字同聲如聞君愛我甘切欲自修飾君甘皆平<lb/>
聲欲飾皆入聲也四曰鶴膝謂第五字不得與第十五<lb/>
字同聲如客從逺方來遺我一札書上言長相思下言<lb/>
久别離來思皆平聲也<hi>詩苑類格</hi>
雙聲疊韻上官儀曰詩有六對四曰雙聲對黄槐對緑<lb/>
<pb n="KR3k0023_WYG_021-5b"/>
樹是也五曰疊韻對彷徨放曠是也<hi>詩苑類格</hi>王融雙聲<lb/>
云園蘅眩紅蘤湖荇煜黄華杜甫卑枝低結子接葉<lb/>
暗巢鶯樂天量大嫌甜酒才髙笑小詩<hi>詩話</hi>
蹉對九歌云蕙殽蒸兮蘭藉奠桂酒兮椒漿倒用之謂<lb/>
之蹉對<lb/>
假對自朱邪之狼狽致赤子之流離是也朱邪李克用<lb/>
祖姓流離亦禽名又如厨人具鷄黍雅子摘楊梅是也<lb/>
<hi>並筆談</hi>
<pb n="KR3k0023_WYG_021-6a"/>
葫蘆格轆轤格進退格鄭谷與齊已黄損定今體詩云<lb/>
一曰葫蘆格二曰轆轤格三曰進退格葫蘆韻者先二<lb/>
後四轆轤韻者雙出雙入進退韻者一進一退如李師<lb/>
中送唐介詩兩韻中用韻進退格也<hi>雜記</hi>
八句法賀方回學詩於前軰得八句法平淡不流於澆<lb/>
俗竒古不流於恠僻題詠不窘於物象叙事不用於聲<lb/>
律比興深通於物理用事工者如己出格見於成篇渾<lb/>
然不可涯氣出於言外浩然不可屈<hi>直方詩話</hi>
<pb n="KR3k0023_WYG_021-6b"/>
交股法王介甫詩云春殘葉密花枝少睡起茶多酒盞<lb/>
疎惠洪謂多字當作親字盖欲以少對密疎對親江朝<lb/>
宗謂惠洪不曉古人句格此一聨以密對疎以多對少<lb/>
正交股用之所謂蹉對也<hi>藝苑雌黄</hi>
換字拗句法七言第五字反其平側欲其氣挺然如田<lb/>
中誰問不納履坐上適來何處蠅負鹽出井此溪女打<lb/>
鼓發船何處郎今俗謂之換字拗句法<hi>禁臠</hi>
折句格歐公詩静愛竹時來野寺獨尋春偶過溪橋俗<lb/>
<pb n="KR3k0023_WYG_021-7a"/>
謂之折句盧賛元雪詩想行客過梅橋滑免老農憂麥<lb/>
隴乾效此格也<lb/>
促句格禁臠有促句格三句一換韻三疊而止山谷觀<lb/>
李伯時畫馬用此格云儀鸞供帳饕虱行翰林濕薪爆<lb/>
竹聲風簾官燭淚縱横木穿石槃未渠透坐窻不遨令<lb/>
人痩貪馬百段逢一豆眼明見此玉花驄徑思着鞭隨<lb/>
詩翁城西野桃尋小紅<hi>苕溪詩話</hi>
句中響字潘邠老云七言詩第五字要響如反照入江<lb/>
<pb n="KR3k0023_WYG_021-7b"/>
飜水石歸雲擁樹失山村飜字失字皆響五言詩第三<lb/>
字要響如圓荷浮小葉細麥落輕花浮字落字皆響字<lb/>
謂致力處也<hi>童蒙訓</hi>
句作兩節老杜詩云不知西閣意肯别定留人<hi>肯别耶定留人</hi>
<hi>耶</hi>山谷愛其深逺閒雅也<hi>詩眼</hi>
言用不言體陳本明論詩云前軰作詩言用不言體若<lb/>
言冷則云可嚥不可漱言静則云不聞人聲聞履聲<hi>漫叟</hi>
<hi>詩話</hi>用事琢句妙在言其用不言其名惟荆公東坡山<lb/>
<pb n="KR3k0023_WYG_021-8a"/>
谷知之荆公云含風鴨緑鱗鱗起弄日鵝黄裊裊垂山<lb/>
谷云管城子無食肉相孔方兄有絶交書荆公又云繅<lb/>
成白雪桑重緑割盡黄雲稻正青<hi>冷齋夜話</hi>
髣髴形容李義山雨詩慽慽度𤓰園依依傍水軒此不<lb/>
待説雨自然知是雨也後來諸人咏物不待分明説盡<lb/>
只髣髴形容便見好處<hi>童蒙訓</hi>蝟毛蒼蒼磔不死銅盤矗<lb/>
矗飣頭生吳鷄鬬敗絳綃碎海蚌决出真珠明誦此則<lb/>
知是芡<hi>梅聖俞</hi>海上仙人絳羅襦紅綃中單白玉膚不須<lb/>
<pb n="KR3k0023_WYG_021-8b"/>
更待妃子笑風骨自是傾城姝誦此則知荔枝<hi>東坡</hi>平池<lb/>
碧玉秋波瑩緑雲擁扇青揺柄水宫仙子鬭新粧輕歩<lb/>
凌波踏明鏡誦此則知是蓮花<hi>張文潜</hi>雕蟲蒙記憶烹鯉<lb/>
問沉綿不説作賦而説雕蟲不説寄書而説烹鯉不説<lb/>
病而説沉綿頌椒添諷味禁火卜歡娛不説嵗節但<lb/>
云頌椒不説寒食但云禁火亦文章之工也<hi>吕童蒙訓</hi>
西崑體楊大年錢文僖晏元獻劉子儀為詩皆宗李義<lb/>
山號西崑體景祐慶厯後歐公始矯崑體専以氣為<lb/>
<pb n="KR3k0023_WYG_021-9a"/>
主<hi>詩話</hi>
得江山助張説謫并州刺史詩愈悽惋人謂得江山助<lb/>
薰風聨句文宗與公權聨句帝曰人皆苦炎熱我愛夏<lb/>
日長薰風自南來殿閣生微凉帝以謂詞情俱足命題<lb/>
於殿壁<lb/>
送客西江馮定為太常工部文宗見異之曰豈非能章<lb/>
句耶親誦定送客西江詩召升殿詔悉以所著上<lb/>
楓落吳江冷崔信明嘗矜其文過李百藥鄭世翼遇信<lb/>
<pb n="KR3k0023_WYG_021-9b"/>
明江中謂曰聞公有楓落吳江冷願見其餘信明多出<lb/>
衆篇世翼覽未終曰所見不逮所聞投諸水中引舟而<lb/>
去<lb/>
看花君子劉禹錫既貶還宰相欲任省郎而禹錫作𤣥<lb/>
都觀看花君子詩語譏忿當路不喜出為播州刺史入<lb/>
為主客郎中復作㳺𤣥都觀詩且言始謫十年還京師<lb/>
道士植桃其盛若霞又十四年過之無復一存惟兎葵<lb/>
燕麥動揺春風耳以詆權近聞者益薄其行<lb/>
<pb n="KR3k0023_WYG_021-10a"/>
征人早行李益長於詩毎一篇出樂工争求之至征人<lb/>
早行等篇天下皆施之圖繪<lb/>
雞林行賈白居易最工詩當時人争傳鷄林賈售其國<lb/>
相率篇易一金其偽者相輙能辨之<lb/>
諷諭閒適感傷居易自叙言關美刺者謂之諷諭詠情<lb/>
性者謂之閑適觸事而發謂之感傷其他為雜律<lb/>
錦繡成文建安後詩律屢變至沈約以音韻相婉附及<lb/>
宋之問沈佺期文加靡麗回忌聲病如錦繡成文學者<lb/>
<pb n="KR3k0023_WYG_021-10b"/>
宗之<lb/>
纎豔不逞杜牧謂白詩纎豔不逞非莊士雅人所為流<lb/>
𫝊人間子父女母交口教授淫言媟語入人肌骨殆不<lb/>
可去盖救所失不得不云<lb/>
神物䕶持劉禹錫善詩晩節尤精白居易言其詩在處<lb/>
有神物䕶持<hi>並本𫝊</hi>
浩露滌筆楊徽之能詩太宗嘗冩其警句十聨御屏上<lb/>
時有詩云誰似金華楊學士十聨詩在御屏中僧文寶<lb/>
<pb n="KR3k0023_WYG_021-11a"/>
謂必以天地浩露滌筆於冰甌雪椀中方與此詩神骨<lb/>
相副<lb/>
花骨長鬛張郎三十一天遣裁詩作花骨<hi>言行録</hi>
蘭陵絶唱元<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>在越時辟竇鞏鞏工詩與之酬答故鏡<lb/>
湖秦望之竒益𫝊時號蘭陵絶唱<hi>本𫝊</hi>
五言芙蓉南史鮑昭曰謝靈運五言如初綻芙蓉自然<lb/>
可愛顔延之詩若鋪錦列繡彫繪滿眼<lb/>
剪紅刻翠長沙徐東野詩浮翠輕艷皆鉛華歌舞媚一<lb/>
<pb n="KR3k0023_WYG_021-11b"/>
時樽爼其句不過牡丹宿醉蘭蕙春悲霞宫日城剪紅<lb/>
刻翠而已<hi>玉壺清話</hi>
集大成東坡謂杜詩韓文顔書左史皆極其至集大成<lb/>
詩史杜甫善陳時事律切精深至千言不少衰世號詩<lb/>
史<hi>本𫝊</hi>
詩豪劉禹錫好詩晩節尤精白居易嘗推為詩豪<lb/>
詩城劉長卿與秦系為詩相贈答權徳輿曰長卿自<lb/>
謂五言長城系以偏師攻之<lb/>
<pb n="KR3k0023_WYG_021-12a"/>
詩嚢李賀工詞章毎旦出騎欵段馬從小奚奴背古今<lb/>
嚢遇所得投嚢中日萃如山<lb/>
詩窖髙仁裕著詩萬首號詩窖<hi>後史補</hi>
詩筒林逋集註白樂天元徽之唱和以筒着詩往來謂<lb/>
之詩筒<lb/>
十步後魏彭城王勰從幸上黨有大松上行而賦詩曰<lb/>
汝可作詩至吾行所而令就也時勰去帝十餘步至帝<lb/>
所而就詩曰問松經㡬冬山川何如昔風雲與古同<hi>職林</hi>
<pb n="KR3k0023_WYG_021-12b"/>
三步栁公權從文宗幸未央帝曰朕有一喜邊戍賜衣<lb/>
久不時今仲春已給當賀我以詩宫人迫之即應聲成<lb/>
文再詔賦之復無停思帝悦曰子建七步爾乃三焉<lb/>
簡古澹泊李杜之後詩人雖有逺韻而才不逮意獨韋<lb/>
應物栁子厚發纎穠於簡古寄至味於澹泊非餘子所<lb/>
及也<lb/>
刻削天物吾聞淫畋漁者謂之暴天物天物不可暴又<lb/>
可抉摘刻削露其情狀乎使自萌卵至於槁死不能隠<lb/>
<pb n="KR3k0023_WYG_021-13a"/>
天能不致罰耶長吉夭東野窮王浚坐官不掛朝籍而<lb/>
死正坐是耳<hi>笠澤叢書</hi>
豫章不以語後山陳后山答少章云僕之詩豫章之詩<lb/>
也然僕之所聞於豫章豫章不以語僕僕亦不能為足<lb/>
下道也<hi>后山詩話</hi>
小胥抄老杜詩抄詩聴小胥山谷詩豈作牛腰束𫝊抄<lb/>
聴小胥<lb/>
灰裏撥隂何山谷詩寒爐餘㡬火灰裏撥隂何言深思<lb/>
<pb n="KR3k0023_WYG_021-13b"/>
苦求乃得<lb/>
經年方遂偶句賈島詩思遲澁杼軸方得至如鳥從井<lb/>
口出人自岳陽來經年方遂偶句<hi>摭遺</hi>
競病梁曹景宗破魏旋帝御光華殿宴飲聫句景宗不<lb/>
得韻顔色不平啟求賦詩不已帝令賦競病二字景宗<lb/>
操筆成詩曰去時兒女悲歸來笳鼓競借問行路人何<lb/>
如霍去病<hi>南史</hi>
劌目鉥心搯擢胃腎孟郊為詩劌目鉥心物迎縷解鈎<lb/>
<pb n="KR3k0023_WYG_021-14a"/>
章棘句搯擢胃腎神施鬼設間見層出惟其大翫於詞<lb/>
而與世推移之<hi>孟郊銘</hi>
江西宗派吕居仁以歌詩至豫章始大出而學者同作<lb/>
共和録其名曰江西宗派以其源流皆出豫章也其次<lb/>
曰陳無已潘邠老謝無逸洪龜父饒徳操何正平徐師<lb/>
川林子仁洪玉父汪信民李希聲韓子蒼李商老晁師<lb/>
川正平曰吾乃居行間乎韓子蒼云我自學古人夏均<lb/>
父又以在下列為恥<hi>吕居仁集</hi>
<pb n="KR3k0023_WYG_021-14b"/>
詩李白李賀遺機杼散在人間不知處聞君收在芙蓉<lb/>
江日鬭鮫人織秋浦<hi>齊已詩</hi>五言出漢時蘇李首更號東<lb/>
都漸瀰漫派别百川導建安能者七卓犖變風操逶迤<lb/>
至晉宋氣象日彫耗中間數鮑謝比近最清奥齊梁及<lb/>
陳隋衆作等蟬噪捜春摘花卉沿襲蕩剽盜國朝盛文<lb/>
章子昻始髙蹈勃興得李杜萬類困陵暴後來相繼生<lb/>
亦各立閫隩有窮者孟郊受材實雄驁㝠觀洞古今象<lb/>
外逐幽好横空盤硬語妥帖力排奡敷柔肆紆餘奮猛<lb/>
<pb n="KR3k0023_WYG_021-15a"/>
卷海潦榮華肖天秀㨗疾愈響報　君詩多態度藹藹<lb/>
春空雲東野動驚俗天葩吐竒芬張籍學古淡軒昻避<lb/>
鷄羣阿買不識字頗知書八分詩成使之寫亦足張吾<lb/>
軍險語破鬼膽髙詞嫓皇墳　崔侯文章苦㨗敏髙浪<lb/>
駕天輸不盡朝為百賦猶鬱怒暮作千詩轉遒緊揺毫<lb/>
擲簡自不供頃刻青紅浮海蜃才豪氣猛易語言往往<lb/>
蛟螭雜蚯蚓　鏗金戛玉千餘篇膾吞炙嚼人口𫝊須<lb/>
知一一丈夫氣不是綺羅人語言　去年左遷夜郎道<lb/>
<pb n="KR3k0023_WYG_021-15b"/>
琉璃硯水長枯槁今年勅放巫山陽蛟龍筆硯生輝光<lb/>
願掃鸚鵡賦與君醉百場嘯起白雲飛七澤歌咏秋水<lb/>
動三湘<hi>太白集</hi>玉為蟾蜍冰作滴烏絲欄開寶鴉黒天孫<lb/>
夜拾揺草歸醉舞銀毫鬬春碧媧皇細鍊崑崙石海底<lb/>
雲綃弄嬌織香風暗漾雲錦嚢花史司書青帝國樓成<lb/>
天下𫝊消息喚起虹霓掃東壁<hi>汪彦章</hi>鐫鑱物象三千首<lb/>
照耀乾坤四百州<hi>出王逢源</hi>清占月中三峽水麗偷雲外小<lb/>
洲春<hi>沈彬</hi>僧寺聚觀刋石處人家𫝊寫掛牌時<hi>孫僅</hi>琴有調<lb/>
<pb n="KR3k0023_WYG_021-16a"/>
聲秋轉淡詩無僧字格還卑<hi>鄭谷</hi>七子論詩誰似公曹劉<lb/>
須在指揮中<hi>杜牧</hi>轉戰風騷如甲胄平分才學過權衡<hi>孫僅</hi>
身閒不恨辭官早句好當甘得味遲<hi>林楚</hi>杜詩韓筆愁來<lb/>
讀似倩麻姑癢處爬<hi>杜牧</hi>一句坐中得片心天外來<hi>永叔</hi>毫<lb/>
髮無遺恨波瀾獨老成<hi>老杜</hi>寫嫌僧舍窄吟怕酒船停<hi>林逋</hi>
吟成一箇字撚斷數莖髭<hi>盧延遜</hi>筭吟千萬首方得兩三<lb/>
聨<hi>林逋</hi>筆倒三江水詩專五字城<hi>韓駒</hi>五七字中苦百千年<lb/>
後清<hi>齊已</hi>
<pb n="KR3k0023_WYG_021-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷前集卷二十一<lb/>
</p>
<p>
</p>
  </div>
</body>
</text>
</TEI>
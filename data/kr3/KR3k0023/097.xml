<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷續集卷十七</head> <lb/>
    <p>
<pb n="KR3k0023_WYG_097-1a"/>
欽定四庫全書<lb/>
　錦繡萬花谷續集卷十七<lb/>
　類姓<lb/>
　　胡<lb/>
天下中庸胡廣察孝㢘試為天下第一尚書郎五遷尚<lb/>
書僕射為太傅時年已八十繼母在堂朝夕瞻省諺曰<lb/>
萬事不理問伯始天下中庸有胡公在公台二十餘年<lb/>
<hi>廣字伯始出本𫝊</hi>
<pb n="KR3k0023_WYG_097-1b"/>
家世將門胡奮性開朗有籌畧家世將門晚乃好學滅<lb/>
醜虜於河西制凶酋於硜北後加鎮軍大將軍<hi>晉書</hi>
舉進士第一皇朝胡旦字周父舉進士第一通判昇州<lb/>
代還遷左拾遺出漕淮東徙知海州淳化中直集賢院<lb/>
復知制誥久之通判襄州尋以祕書監致仕<lb/>
胡公塘胡宿舉進士召試為館閣校勘改集賢校理通<lb/>
判宣州知湖州築石塘百里捍水患大興學校學者盛<lb/>
於東南自湖學始既去而思之名其塘曰胡公塘而學<lb/>
<pb n="KR3k0023_WYG_097-2a"/>
者為立生祠久為兩浙轉運使召還修起居注知制誥<lb/>
入翰林<lb/>
　　余<lb/>
三使北戎余靖字安道舉進士遷祕書丞集賢校理范<lb/>
仲淹以言事忤意貶饒州諌言御史不敢言靖上疏論<lb/>
仲淹不當貶且言陛下親政以来屢逐言事者恐鉗天<lb/>
下口不可坐落職知秦州慶厯中除右正言方是時仁<lb/>
宗勵精政事増諫官員將外有所為靖數言事合意遷<lb/>
<pb n="KR3k0023_WYG_097-2b"/>
知制誥三使北庭宰相忌之出知吉州六年知䖍州帥<lb/>
潭移青州<lb/>
　　吾<lb/>
有卿相之骨吾粲生數嵗城嫗見謂其母曰是兒有卿<lb/>
相之骨<hi>吳志</hi>
　　蘓<lb/>
二天蘓章字孺文為冀州刺史故人為清河太守行部<lb/>
按其姦贓乃請太守喜曰人皆有一天我獨有二天章<lb/>
<pb n="KR3k0023_WYG_097-3a"/>
曰今夕蘓孺文與故人飲者私恩也明日冀州刺史按<lb/>
事者公法也遂舉正其罪州境望風畏肅<hi>本𫝊</hi>
累世二千石蘓綽累世二千石綽有王佐才對周文指<lb/>
陳帝王之道周文不覺膝之前席曰綽真竒士即拜行<lb/>
臺左丞㕘典機密常以天下為己任博求賢俊共𢎞正<lb/>
道<hi>北史</hi>
十嵗上書蘓文長十嵗上書周武帝異其幼問讀何書<lb/>
對治孝經論語帝曰何言可道答曰為國者不敢侮於<lb/>
<pb n="KR3k0023_WYG_097-3b"/>
鰥寡為政以徳帝曰善<hi>唐本𫝊</hi>
文章擅天下皇朝蘓洵屢舉進士賢良不中至和嘉祐<lb/>
間與其二子軾轍至京師歐陽修得洵書二十篇大愛<lb/>
其文辭以為賈誼劉向不過也以其書獻諸朝名動京<lb/>
師而蘓氏文章遂擅天下一時學者皆尊其賢學其文<lb/>
以為師法以其父子俱知名號為老蘓<lb/>
　　吳<lb/>
隠若一敵國吳漢為人質厚少文造次不能以辭自達<lb/>
<pb n="KR3k0023_WYG_097-4a"/>
光武曰吳公差强人意隠若一敵國矣及在朝廷斤斤謹<lb/>
質形於體貌勇鷙有智謀諸將鮮能及者拜大司馬封<lb/>
廣平侯<hi>本𫝊</hi>
白首一節吳良恭儉安貧白首一節顯宗以為議郎<lb/>
儒雅標名吳隠之博涉文史以儒雅標名弱冠而介立<lb/>
有清操事母孝謹遷晉陵太守<hi>後良吏𫝊</hi>
制舉入三等皇朝吳育為人明敏勁果强學博辯舉進<lb/>
士甲科舉賢良方正䇿入三等前此未有也除著作郎<lb/>
<pb n="KR3k0023_WYG_097-4b"/>
集賢院慶厯五拜右諫議大夫樞密副使數月餘除㕘<lb/>
知政事<lb/>
　　符<lb/>
談辭如雲符融逰太學師事李膺每見融輒絶他賓客<lb/>
聴其言論融幅巾奮褏談辭如雲膺每捧手嘆息<hi>本𫝊</hi>
清談不及世務皇朝符彦卿少事唐漢周封魏王宋興<lb/>
遷太史為御史所紏退居于洛八年間乗小車駟遍逰<lb/>
佛寺名園人服其曠達對賓客清談終日不及世務<lb/>
<pb n="KR3k0023_WYG_097-5a"/>
　　于<lb/>
髙門于永嗣至御史大夫始于公其門閭壊父老方共<lb/>
治之公謂曰少髙大令容駟馬髙蓋車我治獄多隂徳<lb/>
子孫必有興者至定國為丞相永為御史大夫封侯𫝊<lb/>
世云<hi>本傳</hi>
樂賢下善于休烈機鑒融敏善文章第進士又擢制科<lb/>
歴祕書省正字肅宗立兼修國史時經大盜後史籍燔<lb/>
缺休烈奏獻史籍進官獻五代論詩著舊章天子嘉之<lb/>
<pb n="KR3k0023_WYG_097-5b"/>
雖歴清要不治産性恭儉仁愛樂賢推轂士甚衆年老<lb/>
嗜學不厭<hi>唐本𫝊</hi>
　　舒<lb/>
獻文闕下舒元輿大和五年獻文闕下不得報上書自<lb/>
言所上八萬言其文鍜鍊精粹出入今古數千百年披<lb/>
剔刮抉有可以輔教化豈主父可比哉<hi>容軒隨筆</hi>
　　俞<lb/>
少有髙行俞紫芝少有髙行不娶得浮屠氏心法所至<lb/>
<pb n="KR3k0023_WYG_097-6a"/>
翛然而工於詩王荆公居鍾山秀老數相往来尤愛重<lb/>
之每見於詩所謂公詩何以解人愁初曰芙蕖暎碧流<lb/>
未怕元劉争獨步不妨陶謝與同逰是也秀老嘗有夜<lb/>
深童子喚不起猛虎一聲山月髙之句尤為荆公所賞<lb/>
和云新詩比舊仍増峭若許追攀莫太髙秀老卒於元<lb/>
祐初惜時無發明者不得與林和靖一流槩見於隠逸<lb/>
　　奚<lb/>
世稱忠孝奚斤代人也仕魏為侍郎親近左右後為左<lb/>
<pb n="KR3k0023_WYG_097-6b"/>
丞相世稱忠孝每議政多見從用朝廷稱焉<lb/>
少有將畧奚眷少有將畧道武世有戰功為武牢鎮將<lb/>
為冦所憚<hi>並北史</hi>
賢士奚陟少篤志通羣書大厯末擢進士文辭清麗科<lb/>
授𢎞文館校書郎病癰帝遣醫療視勅曰陟賢臣為我<lb/>
善治之<hi>唐本𫝊</hi>
　　嵇<lb/>
龍章鳳姿嵇康字叔夜其先姓奚避怨徙銍家于嵇山<lb/>
<pb n="KR3k0023_WYG_097-7a"/>
之側因而命氏龍章鳳姿天質自然與魏室婚拜中散<lb/>
大夫彈琴詠詩自足於懐為竹林七賢之逰吕安服康<lb/>
髙致每一相思命駕千里子紹<hi>晉本傳</hi>
　　黎<lb/>
孝行聞於世黎景熙少以孝行聞於世好讀書强記黙<lb/>
識而無應對之能落魄不事生業有書千餘卷不以饑<lb/>
寒易操後拜著作佐郎勤於所職著述不怠性尤専固<lb/>
不合於一時一為史官十年不調終儀同三司<hi>北史</hi>
<pb n="KR3k0023_WYG_097-7b"/>
　　洼<lb/>
洼君通洼丹字子玉𫝊孟氏易建武初為大鴻臚作易<lb/>
通論七篇世號洼君通易家宗之稱為大儒<hi>後儒林𫝊</hi>
　　齊<lb/>
王佐才齊瀚少開敏年十四見李嶠嶠稱有王佐才中<lb/>
宗在廬陵瀚上言請抑諸武迎太子東宫不報及太子<lb/>
還武后召瀚宴同明殿諭曰朕母子如初卿預有力焉<lb/>
方不次待爾及進士第以㧞萃調蒲州司法㕘軍景雲<lb/>
<pb n="KR3k0023_WYG_097-8a"/>
初姚崇取為監察御史凡劾奏常先風教號善職開元<lb/>
初為給事中中書舎人<hi>唐本𫝊</hi>
　　歸<lb/>
對策第一歸宗敬治禮家學多識容與擢明經天寳中<lb/>
舉博通墳䇿科對䇿第一有詔舉才可宰百里者復䇿<lb/>
髙等授左拾遺<lb/>
　　倪<lb/>
課第一倪若水擢進士第遷監察御史黜陟劍南道繩<lb/>
<pb n="KR3k0023_WYG_097-8b"/>
舉嚴允課第一開元初為汴州刺史政清浄増修孔子<lb/>
廟興州縣學廬勸生徒身為教化風化興行𤣥宗遣中<lb/>
人捕鵁鶄鸂鶒江南若水上言帝手詔褒答<hi>唐本𫝊</hi>
雲陵集皇朝倪濤博學能文有操履舉進士擢太常博<lb/>
士遷校書郎著作佐郎賜對除司勲員外郎遷左司朝<lb/>
廷議有事燕雲濤獨曰毋輕議以貽後患宰相怒曰左<lb/>
司敢沮軍事耶罷監朝城縣酒稅再謫茶陵造船場有<lb/>
詩文號雲陵集<lb/>
<pb n="KR3k0023_WYG_097-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0023_WYG_097-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷續集卷十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷續集卷十八</head> <lb/>
    <p>
<pb n="KR3k0023_WYG_098-1a"/>
欽定四庫全書<lb/>
　錦繡萬花谷續集卷十八<lb/>
　類姓<lb/>
　　裴<lb/>
後進領袖裴秀八嵗能屬文時語曰後進領袖有裴秀<lb/>
後為司空<hi>晉本𫝊</hi>
玉山映人裴楷以清通用為吏部郎時人稱見裴叔則<lb/>
如近玉山暎照人也<hi>本𫝊</hi>
<pb n="KR3k0023_WYG_098-1b"/>
廊廟之才裴松之博覽墳籍立身簡素宋武帝克洛陽<lb/>
松之居州行事武帝曰松之廊廟之才不宜久居邊務<lb/>
召為太子洗馬轉中書侍郎<hi>南史</hi>
三河領袖裴駿魏太祖曰駿有當世才其忠義可嘉補<lb/>
中書博士崔浩目為三河領袖宋使来聘以駿有才學<lb/>
假散騎常侍於境上勞接<hi>北史</hi>
獨立使君裴侠州辟主簿舉秀才後除河北郡守愛人<lb/>
如子惟食菽麥而已人歌曰肥鮮不食丁庸不取裴公<lb/>
<pb n="KR3k0023_WYG_098-2a"/>
貞惠為世䂓矩嘗與諸牧守俱謁周文周文命侠别立<lb/>
謂諸牧守曰侠清慎奉公為天下最衆有如侠者可與<lb/>
之俱立衆皆黙然無敢應者號為獨立使君<hi>並北史</hi>
卧䕶北門裴度在朝閹豎擅權天子擁虛器縉紳道喪<lb/>
不復有經濟意乃治第東都集賢里號緑野堂野服蕭<lb/>
散與白居易劉禹錫為文章窮晝夜相歡不問人間事<lb/>
帝問度安否開成二年復以本官節度河東度牢辭帝<lb/>
命宣諭曰為朕臥䕶北門可也上以宴羣臣曲江度不<lb/>
<pb n="KR3k0023_WYG_098-2b"/>
赴帝賜詩曰注想待元老識君恨不早我家柱石衰憂<lb/>
来學丘禱<hi>本𫝊</hi>
　　梅<lb/>
𫝊以為仙梅福字子真明尚書穀梁春秋補南昌尉王<lb/>
莽専政一朝棄妻子去九江至今𫝊以為僊後有見福<lb/>
於㑹稽者變名姓為吳市門卒<hi>前本𫝊</hi>
世以詩名梅堯臣世以詩名堯臣遂以詩聞天下嘉祐<lb/>
元年翰林學士趙槩等言于朝曰梅堯臣經行修明願<lb/>
<pb n="KR3k0023_WYG_098-3a"/>
得畱與國子諸生講論道徳作為雅頌以歌詠聖化乃<lb/>
得國子監直講官至都官員外郎歐陽修論其詩曰世<lb/>
謂詩人少達而多窮蓋非詩能窮人窮者而後工也<lb/>
　　雷<lb/>
投金承塵上雷義為郡功曹嘗濟人死罪罪者以金謝<lb/>
之不受金主俟義不在黙投金於承塵上後葺屋得金<lb/>
金主已死乃以付縣曹與陳重為友語曰膠漆自謂堅<lb/>
不如雷與陳<hi>後本𫝊</hi>
<pb n="KR3k0023_WYG_098-3b"/>
六矢著面不動雷萬春事張巡為偏將令狐潮圍雍丘<lb/>
萬春立城上與潮語伏弩發六矢著面萬春不動潮疑<lb/>
刻木人諜得其實乃驚遙謂巡曰向見雷將軍知君之<lb/>
令嚴矣<lb/>
王佐才雷簡夫在雅州蘓洵往見之簡夫謂曰子王佐<lb/>
才也薦之于張方平韓琦歐陽修三人者延譽如不及<lb/>
洵名振京師葢自簡夫始云<lb/>
　　臺<lb/>
<pb n="KR3k0023_WYG_098-4a"/>
隠居南山臺産専京氏易善圖䜟祕緯天文洛書風角<lb/>
星筭尤善望氣占候推步之術隠居商洛南山劉曜時<lb/>
位至特進<hi>晉藝術𫝊</hi>
　　来<lb/>
社稷臣来歙光武拜為太中大夫為人有信義言行不<lb/>
違及往来逰說皆可案覆西州士大夫皆信重之曽孫<lb/>
歴字伯珍少襲爵朝廷咸稱社稷臣<hi>後本𫝊</hi>
圖像以進来䕶兒常曰大丈夫當為國滅賊以取功名<lb/>
<pb n="KR3k0023_WYG_098-4b"/>
安能區區専事筆硯後平江南位大將軍隋文嘉其功<lb/>
使畫工圖其像以進遷瀛州刺史以善政聞煬帝曰昔<lb/>
國步未康卿為名將今天下無事又為良二千石可謂<lb/>
兼美封榮國公<hi>北史</hi>
　　崔<lb/>
鬚長四尺崔琰遷中尉鬚長四尺甚有威重朝士瞻望<lb/>
而太祖亦敬憚焉<hi>魏志</hi>
南鷂北鷹崔洪少以清厲顯名骨鯁不同於物人之有<lb/>
<pb n="KR3k0023_WYG_098-5a"/>
過輒面折之為尚書左丞語曰叢生棘刺来自博陵在<lb/>
南為鷂在北為鷹遷吏部尚書<hi>晉史</hi>
京師灼灼崔儦署其户曰不讀五千卷書者無得入此<lb/>
室初舉秀才為散騎侍郎歴尚書郎與李若俱見稱重<lb/>
語曰京師灼灼崔儦李若仕隋累遷散騎侍郎<lb/>
千里駒崔昻事母以孝聞孝芬曰此兒終當逺至是吾<lb/>
家千里駒<hi>北史</hi>
清吏鄭善果母崔氏性賢明有節操善果出聴事母輒<lb/>
<pb n="KR3k0023_WYG_098-5b"/>
坐胡牀於障後察之聞其剖斷合理歸則大悅若行事<lb/>
不允乃蒙袂而泣終日不食善果由此克已號為清吏<lb/>
年不可及崔湜第進士父子同為侍郎與弟液澄以文<lb/>
翰居要官嘗曰吾一門入仕歴官未嘗不為第一湜執<lb/>
政三十八嘗暮出端門緩轡諷詩張說嘆曰文與位固<lb/>
可致年不可及<lb/>
擬八龍崔珙父穎官同州刺史生八子皆有才世以擬<lb/>
漢荀氏八龍珙為人有威重精吏治以拔萃異等累擢<lb/>
<pb n="KR3k0023_WYG_098-6a"/>
嶺南節度使入對延英文宗訪治撫後先珙對精亮有<lb/>
理趣帝咨嗟<hi>唐史</hi>
　　陳<lb/>
卜妻陳完字敬仲初懿氏卜妻於敬仲占之曰是謂鳳<lb/>
凰于飛和鳴鏘鏘有媯之後將育于姜五世其昌並于<lb/>
正卿八世之後莫之與京<hi>左𫝊</hi>
門多長者車轍陳平陽武户牖鄉人也為人長美色門<lb/>
外多長者車轍張負以女孫予之曰固有好美如陳平<lb/>
<pb n="KR3k0023_WYG_098-6b"/>
而長貧賤者乎後果以六出竒計封曲逆侯孝惠時為<lb/>
丞相<hi>前本𫝊</hi>
此兒必興吾宗陳羣祖父寔父紀叔父諶皆有盛名號<lb/>
曰三君寔曰此兒必興吾宗魏初為御史中丞<hi>魏志</hi>
江表虎臣陳武仁厚好施鄉里逺方客多依託之累有<lb/>
功勞進位偏將軍江表之虎臣也<hi>吳志</hi>
四世同居陳𤣥子四世同居一百七口詔表門閭蠲租<lb/>
稅<hi>孝義𫝊</hi>
<pb n="KR3k0023_WYG_098-7a"/>
上天降佐陳元康機敏有幹用神武遷為都官郎馬上<lb/>
號令九十餘條元康屈指數盡能記憶神武曰此人世<lb/>
間希有乃上天降佐也<hi>北史</hi>
真鹽鐡使皇朝陳恕少折節讀書王明知洪州見而嘆<lb/>
曰竒士也知代州入為鹽鐡使恕有知計釐去宿弊太<lb/>
祖深器之曰真鹽鐡使也拜給事中㕘知政事<lb/>
作慶老堂陳繹奉親至孝嘗作慶老堂以娛其母王介<lb/>
甫贈之詩云種竹嘗疑出冬笋開池故合涌寒泉<hi>韻語陽秋</hi>
<pb n="KR3k0023_WYG_098-7b"/>
　　秦<lb/>
萬石秦氏秦彭與羣従同時為二千石者五人三輔號<lb/>
曰萬石秦氏遷山陽太守百姓懐愛莫有欺犯姦吏跼<lb/>
踳無所容詐轉潁川太守仍有鳳凰麒麟甘露之瑞集<lb/>
其郡境<hi>後本𫝊</hi>
圖形凌煙閣秦瓊始為隋將来䕶兒帳内母喪䕶兒遣<lb/>
使禭弔之吏怪曰將軍未有所問而獨弔之何也䕶兒<lb/>
曰是子才而武豈久處貧賤邪後降髙祖拜馬軍總管<lb/>
<pb n="KR3k0023_WYG_098-8a"/>
破尉遲敬徳帝賜以黄金瓶勞曰卿不恤妻子而来歸<lb/>
我且又立功使朕肉可食當刈以啖爾況子女玉帛乎<lb/>
従討世充等三盜積賜以千萬計封翼國公卒太宗圖<lb/>
形凌煙閣<hi>本𫝊</hi>
　　申<lb/>
安車駟馬申公魯人也弟子自逺方至受業者百十人<lb/>
申公獨以詩經為訓武帝使使束帛加璧安車駟馬迎<lb/>
申公至見天子問治亂之事時巳八十餘對曰為治者<lb/>
<pb n="KR3k0023_WYG_098-8b"/>
不在多言顧力行何如耳乃以為太中大夫<hi>漢史</hi>
威惠兼著申怙歴下邳北海二郡太守所至皆有政績<lb/>
為太山太守威惠兼著吏人便之<hi>南史</hi>
　<lb/>
　<lb/>
　<lb/>
　<lb/>
　錦繡萬花谷續集卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷後集卷三十一</head> <lb/>
    <p>
<pb n="KR3k0023_WYG_071-1a"/>
欽定四庫全書<lb/>
　錦繡萬花谷後集卷三十一<lb/>
　　金銀<lb/>
狀如印齒廬江太守路永表言於穀城北見水岸邊紫<lb/>
赤光得金一枚狀如印齒<hi>晉永和起居注</hi>
光若鏡盤黄金之氣赤黄千萬斤以上光大若鏡盤金<lb/>
氣發本上赤下青也<hi>地鎮圖</hi>
鳴山涌地少昊時金鳴於山銀涌於地或如龜蛇之類<lb/>
<pb n="KR3k0023_WYG_071-1b"/>
乍似人鬼之形<hi>王子年拾遺記</hi>
耀室董統上言於慕容垂曰臣聞陛下之竒有六焉厥<lb/>
初之竒金光輝室<hi>崔鴻後燕録</hi>
色照鬼魅方丈山有池泥色金而味辛以泥為器可作<lb/>
丹砂百鍊可為金金色青照鬼魅猶如照面不得藏形<lb/>
也<hi>拾遺記</hi>
探鳩長安有張氏者晝獨處室有鳩自入止于對牀張<lb/>
惡之披懐祝曰鳩爾来為我禍耶止承塵為我福耶入<lb/>
<pb n="KR3k0023_WYG_071-2a"/>
我懐鳩翻飛入懐以手探之不知所在而得一金帯鈎<lb/>
遂寳焉自後子孫昌盛<hi>劉義慶幽明録</hi>
洗礦潺水山水源有金銀礦洗取火合之以成金銀<hi>出水</hi>
<hi>經注</hi>
鑄礫小首山宋元嘉元年霖雨山崩自顛及麓崩處<lb/>
有光耀有若辰焉居人往觀皆是銀礫鑄得銀焉<hi>始興記</hi>
鑄麟趾褭蹄漢武帝詔曰往者太山見金又有白麟神<lb/>
馬之瑞宜以黄金鑄麟趾褭蹄以叶瑞焉<lb/>
<pb n="KR3k0023_WYG_071-2b"/>
塗紙成金陳允升好道危全諷有姻禮市黄金郡中少<lb/>
不足用呵責其下允升曰無怒吾能為之取厚藥以塗<lb/>
紙投火中皆成金因以足用<lb/>
剛可刻玉扶南出剛金狀類紫石英生水底石上人没<lb/>
水取之可以刻玉<hi>並六帖</hi>
黄衣白衣陳尚書言某昔在鄉里好為詩俚人謂之陳<lb/>
舎人比樂天也性疎簡喜賓客嘗有二道一黄衣一白<lb/>
衣詣其家求宿舎之㕔事夜聞二客牀上鍧然有聲久<lb/>
<pb n="KR3k0023_WYG_071-3a"/>
之若無人秉燭視之見白衣下乃銀人也黄衣不復見<lb/>
家遂富<hi>稽神録</hi>
藥金孟詵遷鳳閣舎人他日至劉禕之家見賜金曰此<lb/>
藥金也燒之火有五色起試之驗<lb/>
　　珠玉<lb/>
夜光真白大秦國出明珠夜光珠真白珠<hi>魚豢魏畧</hi>
明月水精海中有大珠明月珠水精珠<hi>南越志</hi>
光照二千里西北荒中有二金闕相去百丈有明月珠<lb/>
<pb n="KR3k0023_WYG_071-3b"/>
徑二尺光照二千里<hi>東方朔神異經</hi>
吐澤春秋保乾圖曰吐珠於澤誰能不含<hi>宋均注曰珠出於野澤之</hi>
<hi>中誰能不含取以為寳也</hi>
望若照月帝起甘泉望風臺臺上得白珠如花一枝帝<lb/>
以飾九華之葢望之若照月<hi>洞㝠記</hi>
九品珠有九品大五分以上至一寸八九分為大品有<lb/>
光彩一邊小平似覆釡者名璫珠璫珠之次為走珠走<lb/>
珠之次為滑珠滑珠之次為磥砢珠磥砢珠之次為官<lb/>
<pb n="KR3k0023_WYG_071-4a"/>
雨珠官雨珠之次為稅珠稅珠之次為䓤符珠<hi>南越志</hi>
六異和氏之璧夜光之珠三棘六異此諸侯所謂良寳<lb/>
<hi>墨子</hi>
𤣥鶴銜舞晉平公鼔琴有𤣥鶴二八而下銜明珠舞於<lb/>
庭一鶴失珠覔得而走師曠掩口而笑<hi>瑞應圖</hi>
上清珠代宗為兒時𤣥宗每命取上清珠以絳紗囊之<lb/>
繫於頸上即罽賓國所貢光明潔白可照一室視之有<lb/>
仙人玉女雲鶴絳節之象搖動其中及上即位寳庫中<lb/>
<pb n="KR3k0023_WYG_071-4b"/>
往往有神光異氣<hi>唐杜陽編</hi>
洞光珠燕昭王時有黒鳥白頭集王之所銜洞光之珠<lb/>
圓徑一尺此珠色黒如漆而懸室内百神不能隠其精<lb/>
靈<hi>拾遺記</hi>
光可為鏡孝經援神契曰神靈滋百寳用則珠毋璣鏡<lb/>
也<hi>宋均注曰事神明得則文珠有光可為鏡</hi>
蛇銜隨侯見傷蛇以藥封之蛇銜明珠徑寸純白夜光<lb/>
燭室以報隨侯<hi>六帖</hi>
<pb n="KR3k0023_WYG_071-5a"/>
馬吐唐大和九年易定馬飲水因吐珠一以獻<lb/>
清水珠馮翊嚴生家於漢南逰峴山得一珠如彈丸色<lb/>
黒而有光視之瑩徹如冰焉以示西國胡人曰此清水<lb/>
珠也即命注水濁缶以珠投之俄而淡然清澈矣胡人<lb/>
以三十萬貨之<hi>宣室志</hi>
記事珠開元中張說為相有人惠一珠紺色有光名記<lb/>
事珠或有遺忘即翫此珠心神頓悟<hi>開元遺事</hi>
抵鵲崑山之旁以玉璞抵烏鵲<hi>桓寛鹽鐡論</hi>
<pb n="KR3k0023_WYG_071-5b"/>
棲烏結東阿之扶桑接西雷乎燭龍上青雘之山蹈琳<lb/>
珉之塗玉樹翠葉上棲金烏<hi>劉禎清慮賦</hi>
荆璆劉琨詩曰握中有𤣥璧乃自荆山璆<lb/>
魯寳逸論語曰璠璵魯之寳玉也孔子曰美哉璠璵逺<lb/>
而望之煥若也近而視之瑟若也一則理勝一則孚勝<lb/>
白虹子貢問於孔子曰敢問君子貴玉而賤䃉何也子<lb/>
曰夫玉者君子比徳於玉焉温潤而澤仁也氣如白虹<lb/>
天也<hi>禮記</hi>
<pb n="KR3k0023_WYG_071-6a"/>
青氣桓帝時光禄吏舎壁下夜有氣視之得玉鋑玦鈎<lb/>
長七寸二分玦五寸四分各一枚身中皆彫鏤<hi>司馬彪續漢書</hi>
昌城蘂西王母云昌城玉蘂夜山火王<hi>漢武内𫝊</hi>
于闐國玉池于闐國有玉池每以端午日王親往取玉<lb/>
自王以下至庶人皆取之每取一團玉以一團石投之<lb/>
<hi>西域記</hi>
圓龍方虎唐順宗西域有進美玉者二一圓一方徑各<lb/>
五寸光彩凝冷可鑑毛髪時伊祈𤣥解方坐於上前熟<lb/>
<pb n="KR3k0023_WYG_071-6b"/>
視之曰此一龍玉一虎玉圓者龍也生於水中為龍所<lb/>
寳若投之水必有虹霓出焉方者虎也生於巖谷為虎<lb/>
所寳若以虎毛拂之即紫光迸逸而百獸懾伏上異其<lb/>
言<hi>杜陽編</hi>
香聞數百步肅宗賜李輔國玉辟邪二各長一尺五寸<lb/>
竒巧殆非人間所有其玉之香可聞於數百步雖鎻於<lb/>
金函石櫃終不能掩其氣或以衣裠誤拂則芬馥經年<lb/>
縱澣濯數四亦不消歇<lb/>
<pb n="KR3k0023_WYG_071-7a"/>
火玉武宗㑹昌九年夫餘國貢火玉三斗色赤長半寸<lb/>
上尖下圓光照數十步積之可以燃鼎置之室内則不<lb/>
復挾纊<hi>並六帖</hi>
鞨靺寳李章武與王倡往来死後李經所居見王来同<lb/>
寢將曙取一物紺碧似玉而冷狀如檞葉贈曰西嶽玉<lb/>
京夫人所遺鞨靺寳也<hi>異聞集</hi>
玉精盌馬侍中嘗寳一玉精盌夏蠅不近盛水經月不<lb/>
腐不耗或目痛含之立愈<hi>酉陽雜爼</hi>
<pb n="KR3k0023_WYG_071-7b"/>
玉婆羅門唐修行楊相公每朝常弄一小玉婆羅門子<lb/>
髙數寸瑩徹精巧可愛云是于闐王内庫之物<hi>雞跖集</hi>
　　錢銅<lb/>
鮫文帝升望月臺有三青鴨化為三小童皆著青綺文<lb/>
繻各握鮫文之大錢三枚以置帝几前身止而影動因<lb/>
名曰輕影錢<hi>郭子横洞㝠記</hi>
鵝眼沈輕之啟通私鑄而錢大壊矣一貫長三寸謂之<lb/>
鵝眼錢<hi>客畧</hi>
<pb n="KR3k0023_WYG_071-8a"/>
青蚨南方有蟲其形蟬而大其子著草葉如蠶種得子<lb/>
以歸則母飛来就之殺其母以塗其子以其子塗母用<lb/>
錢貨市旋則自還故淮南子術以之還錢名曰青蚨<hi>干寳</hi>
<hi>搜神記</hi>
白撰武帝更錢造銀錫為白金以為天用莫如龍地用<lb/>
莫如馬人用莫如龜故曰金三品其一重八兩圓之其<lb/>
文龍名曰白撰<hi>漢書</hi>
應乾效地黄金為父白銀為母鉛為長男錫為適婦天<lb/>
<pb n="KR3k0023_WYG_071-8b"/>
性剛堅須火終始體圓應乾孔方效地<hi>綦母氏錢神論</hi>
積山流川惠帝時有錢神論曰錢之為體有乾坤之象<lb/>
其積如山其流如川<hi>王隠晉書</hi>
數甕勞口東岸有石四方髙百餘仭其狀如臺注云父<lb/>
老相𫝊此石昔有三人伐木以作橋於石頂戲見數甕<lb/>
錢共取半甕還<hi>王韶之始興記</hi>
馬排人排水排韓暨公至為監冶謁者舊時冶作馬排<lb/>
一熟石用百匹更作人排又費功暨乃因長流為水排<lb/>
<pb n="KR3k0023_WYG_071-9a"/>
計其利三倍於前<lb/>
壊銅像為錢栁仲郢拜京兆尹㑹廢浮屠法盡壊銅像<lb/>
為錢仲郢為鑄錢使吏請以字識錢者不答既淮南鑄<lb/>
㑹昌字久之僧反取為鍾鈸<lb/>
本倍於子韓洄上言江淮七監嵗鑄錢四萬五千緡輸<lb/>
京師工用運轉每緡度二千是本倍於子<lb/>
順天得一史思明建元順天得一錢<hi>並六帖</hi>
永通泉貨南唐李景鍾謨請鑄大錢以一當十文曰永<lb/>
<pb n="KR3k0023_WYG_071-9b"/>
通泉貨謨得罪而大錢廢韓熈載又鑄鐡錢以一當二<lb/>
<hi>本史</hi>
飛錢唐憲宗以錢少復禁銅器時商賈至京師委錢諸<lb/>
道進奏院及諸軍諸使富家以輕裝趨四方合劵乃取<lb/>
之號飛錢<hi>食貨志</hi>
黄金鑄為巨錢廢王倧即位以黄金一鎰命近侍逺文<lb/>
昌鑄為巨錢文昌意有所求䜟且懼不就乃宿謀於匠<lb/>
者别鑄一以為備翌日以所授鑄之廢王臨視果不就<lb/>
<pb n="KR3k0023_WYG_071-10a"/>
因潛以宿鑄者獻之<hi>吳越備史</hi>
鑄樣掐一甲㾗文徳皇后武徳中行開元通寳錢命名<lb/>
及書皆歐陽詢所為初進鑄樣后掐一甲㾗因鑄之<hi>出譚</hi>
<hi>賓録</hi>
通神張延賞聞度支有一寃獄久不决及公判度支期<lb/>
以旬日平反視事日案上一帖云奉錢三萬貫乞不問<lb/>
其獄公怒悉收吏訊之次日於盥洗處又一帖云奉錢<lb/>
十萬貫公嘆曰錢至十萬通神矣<hi>幽閒鼓吹</hi>
<pb n="KR3k0023_WYG_071-10b"/>
挼葉成錢軒轅先生居羅浮山宣宗召入禁中能以桐<lb/>
竹挼滿手葉悉成錢<hi>大中遺事</hi>
以州名鑄錢武宗廢浮屠法永平監官李郁彦請以銅<lb/>
像鐘磬鑪鐸皆歸巡院州院銅益多矣鹽鐵使以工有<lb/>
常力不足以加鑄許諸道觀察使皆得置錢坊淮南節<lb/>
度使李紳請天下以州名鑄錢京師為京錢交易禁用<lb/>
舊錢<hi>唐食貨志</hi>
市銅髙麗髙麗地産銀銅周世宗時遣尚書水部員外<lb/>
<pb n="KR3k0023_WYG_071-11a"/>
郎韓彦卿以帛數千疋市銅于髙麗以鑄錢<hi>六帖</hi>
銅神衡陽唐安縣東有畧塘塘有銅神往往銅聲激水<lb/>
水為變緑作銅腥魚盡死<hi>酉陽雜爼</hi>
鑑磬鐶鈕得用唐太和三年詔佛像以鉛錫土木為之<lb/>
飾帯以金銀䃋石烏油藍鐡惟鑑磬釘鐶鈕得用銅餘<lb/>
皆禁之<hi>百官志</hi>
　　錦繍<lb/>
鳯皇朱雀御府中有鳳凰錦朱雀錦<lb/>
<pb n="KR3k0023_WYG_071-11b"/>
斑文織錦羅在中尚坊三署皆數百人有斑文錦<hi>並出陸<graphic n="KR1304" url="https://raw.githubusercontent.com/kanripo/KR-Gaiji/master/images/KR1304.png" mimeType="image/png"/>
                    </hi>
<hi>鄴中記</hi>
鸞章周靈王起昆昭之臺以享羣臣張鸞章錦文如鸞<lb/>
翔<hi>拾遺記</hi>
翻鴻漢武元鼎元年起招仙靈閣於甘泉宫西編翠羽<lb/>
麟毫為錦有走龍錦翻鴻錦<hi>郭子横洞𡨕記</hi>
文鳥錦鳥文章如丹地錦而藻繢互交俗人見其似錦<lb/>
因謂之錦鳥<hi>異物志</hi>
<pb n="KR3k0023_WYG_071-12a"/>
明霞錦唐宣宗大中初女蠻國獻明霞錦練水香麻以<lb/>
為也光耀芬馥著人五色相間而美麗於中國之錦<hi>出酉</hi>
<hi>陽雜爼</hi>
魚油錦女王國貢魚油錦紋綵尤異入水不濡濕云有<lb/>
魚油故也<hi>六帖</hi>
冰蠺絲錦康老子嘗賣一錦褥有波斯見之者乃曰此<lb/>
冰蠺絲所織暑月陳於座滿室清凉<hi>唐樂府録</hi>
花樣與前不同有錦工𨽻宫錦坊禄山亂後人尋其舊<lb/>
<pb n="KR3k0023_WYG_071-12b"/>
坊不收曰如今花樣與前不同遣之<hi>盧氏雜說</hi>
霞光藻龍甘泉宫有霞光繡有藻龍繡<hi>漢武别國洞𡨕記</hi>
　　絲布<lb/>
碧金唐代宗嘗幸興慶宫於複壁間得寳匣匣中軟玉<lb/>
鞭遂命碧金為鞘絲即永泰元年彌羅國所貢云其國<lb/>
有桑枝幹盤屈履地而生大者連延十數頃小者䕃百<lb/>
畆其上有蠺可長四寸其色金其絲碧亦謂之金蠺絲<lb/>
縱之一尺引之一丈撚而為鞘表裏通瑩如貫瑟琴<hi>出杜</hi>
<pb n="KR3k0023_WYG_071-13a"/>
<hi>陽編</hi>
靈泉大軫國以五色石甃池塘採大柘桑飼蠺于池中<lb/>
始生如蚊睫及老可五六寸池中有挺荷雖驚風疾吹<lb/>
不能傾動大者可濶三四尺而蠺經十五月即入荷中<lb/>
成繭形如斗自然五色國人繰之以織神錦故謂靈泉<lb/>
絲<hi>六帖</hi>
火浣火浣布出火山國績木皮為之<hi>夷狄𫝊</hi>
白疊髙昌國有草實如繭中絲如細纑為白疊子國人<lb/>
<pb n="KR3k0023_WYG_071-13b"/>
取以為布<hi>海録碎事</hi>又白越細布也<hi>越絶書</hi>
春蕪波祇國産荃蘼草亦曰春蕪草其皮如絲可以為<lb/>
布所謂春蕪布亦曰香荃布<hi>洞㝠記</hi>
黄潤價過籝金黄潤比筒籝金所過<hi>黄潤細布也盛於筒中其價過一籝</hi>
<hi>之金蜀都賊</hi>
　<lb/>
　<lb/>
　錦繡萬花谷後集卷三十一<lb/>
</p>
<p>
</p>
  </div>
</body>
</text>
</TEI>
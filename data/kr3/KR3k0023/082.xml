<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷續集卷二</head> <lb/>
    <p>
<pb n="KR3k0023_WYG_082-1a"/>
欽定四庫全書<lb/>
　錦繡萬花谷續集卷二<lb/>
　　聖夀<lb/>
乗白雲至帝鄉堯觀乎華華封人曰嘻請祝聖人使聖<lb/>
人夀堯曰辭封人曰夀人之所欲也汝獨不欲何耶堯<lb/>
曰夀則多辱非所以養徳也故辭封人曰聖人千嵗厭<lb/>
世乗彼白雲至于帝鄉何辱之有<hi>莊天地篇</hi>
夢帝與我九齡武王曰夢帝與我九齡文王曰古者謂<lb/>
<pb n="KR3k0023_WYG_082-1b"/>
年齡齒亦齡也我百爾九十吾與爾三焉<hi>記文王世子</hi>
嵩呼萬嵗前武帝詔朕親登崇嵩御史乘屬在廟旁吏<lb/>
卒咸聞呼萬嵗者三<lb/>
未央置酒淮南王等朝未央宫置酒前殿上奉玉巵為<lb/>
太上皇夀殿上羣臣皆稱萬嵗大笑為樂<lb/>
凌煙起舞太宗貞觀四年突厥頡利可汗朝長安上御<lb/>
順天樓盛陳文物引見上皇聞擒頡利歎曰吾付托得<lb/>
人復何憂哉置酒凌煙閣太宗起舞公卿迭起為夀<hi>並通</hi>
<pb n="KR3k0023_WYG_082-2a"/>
<hi>鑑本紀</hi>
奉觴武帝東封泰山還登明堂倪寛上夀曰癸亥宗祀<lb/>
日宣重光上元甲子肅邕永亨見象日昭報降符應臣<lb/>
寛奉觴再拜上千萬嵗夀制曰敬上君之夀<hi>前倪寛𫝊</hi>
刻杯文帝時趙人新垣平使人獻玉杯刻曰人主延夀<lb/>
<hi>前郊祀志</hi>
元日椒花頌晉劉臻妻元日獻椒花頌曰美此靈莖爰<lb/>
采爰獻聖容映之永夀於萬<lb/>
<pb n="KR3k0023_WYG_082-2b"/>
四百四十五甲子左襄三十年絳縣老人曰臣生四百<lb/>
四十五甲子矣師曠曰七十二年矣史趙曰亥有二首<lb/>
六身下二如身是其日數也士文伯曰然則二萬六千<lb/>
六百有六旬也<lb/>
八千嵗為春秋楚之南有冥靈者以五百嵗為春五百<lb/>
嵗為秋上古有大椿者以八千嵗為春八千嵗為秋此<lb/>
小大之辯也<hi>莊逍遙篇</hi>
松柏如南山之夀不騫不崩如松柏之茂無不爾或承<lb/>
<pb n="KR3k0023_WYG_082-3a"/>
<hi>詩天保篇</hi>
蟠桃西王母出桃與帝帝留核欲種母曰此桃三千年<lb/>
一結子非下土所種之物<hi>漢武故事</hi>
奉觴㑹慶殿仁宗天聖中率百官奉觴上夀㑹慶殿<lb/>
開宴凌虛閣孝宗淳煕七年詣徳夀宫開宴凌虛閣下<lb/>
奉觴上夀<hi>寳訓</hi>
詩舞階䘖夀酒走索背秋毫　興王㑹静妖氛氣聖夀<lb/>
宜過一萬春<hi>並杜甫</hi>代是文眀晝春當宴喜時爐煙添柳<lb/>
<pb n="KR3k0023_WYG_082-3b"/>
重宫漏出花遲造化膺神契陽和沃聖慈無因隨百獸<lb/>
率舞奉丹墀<hi>楊巨源春獻聖夀無疆詞</hi>
　　聖節<lb/>
生於丹陵堯伊祁姓也母曰慶都孕十四月而生堯於<lb/>
丹陵鳥庭荷勝眉有八彩<lb/>
生於桃墟瞽叟妻曰握登見大虹意感而生舜於桃墟<lb/>
龍顔黄帝母曰附寳見大電繞北斗樞星感之而孕二<lb/>
十四月而生日角龍顔<lb/>
<pb n="KR3k0023_WYG_082-4a"/>
鳦卵詩長發篇有娀方将帝立子生商<hi>有娀契母也有娀氏之國有女</hi>
<hi>簡狄吞鳦卯而生契堯封之於商</hi>
履帝武敏歆詩生民篇生民如何克禋克祀以弗無子<lb/>
履帝武敏歆攸介攸止載震載夙載生載育時維后稷<lb/>
誕彌厥月先生如逹<lb/>
禀賢妃胎誨成王體上聖之休氣禀賢妃之胎誨<hi>出魏</hi>
<hi>文帝周文論</hi>
神光之異晉咸寧二年元帝生於洛陽有神光之異一<lb/>
<pb n="KR3k0023_WYG_082-4b"/>
室盡明<lb/>
雲氣青圜魏文帝生時有雲氣青色而圜如車盖當其<lb/>
上<lb/>
八月千秋節唐𤣥宗以生日宴百官於花蕚樓下左丞<lb/>
相源乾曜右丞相張説帥百官上表請以毎嵗八月五<lb/>
日為千秋節<hi>並本紀</hi>
詩御氣雲樓敞含風綵仗髙仙人張内樂王母獻宫桃<lb/>
<hi>千秋嵗有感</hi>鳳紀編生日龍池塹刼灰寳鏡羣臣得金吾萬<lb/>
<pb n="KR3k0023_WYG_082-5a"/>
國囬<hi>並杜甫</hi>
　　聖學<lb/>
學于大填録圖子夏對哀公曰黄帝學于大填顓帝學<lb/>
于録圖帝嚳學于赤松堯學于君疇舜學于務成昭禹<lb/>
學于西王母湯學于成子伯文王學于時子思武王學<lb/>
于虢叔<hi>劉向新序</hi>
舊學于甘盤説命王曰來汝説台小子舊學于甘盤既<lb/>
乃遯于荒野說曰王人求多聞時維建事學于古訓乃<lb/>
<pb n="KR3k0023_WYG_082-5b"/>
有獲<hi>尚書</hi>
著新語十二篇陸賈稱説詩書髙祖曰乃公居馬上得<lb/>
之安事詩書賈曰馬上得之寧可以馬上治之乎遂著<lb/>
新語十二篇毎奏一篇帝未嘗不穪善<hi>陸賈𫝊</hi>
刺六經作王制文帝使博士諸生刺六經作王制<hi>前郊祀志</hi>
紀侯去國之事武帝讀春秋紀侯去國之事曰春秋之<lb/>
義在於復讐於是有窮黷之失<lb/>
從倪寛問書一篇武帝以尚書為樸學弗好後從寛問<lb/>
<pb n="KR3k0023_WYG_082-6a"/>
一篇<hi>本𫝊</hi>
受詩澓中翁宣帝受詩於東海澓中翁人髙才好學年<lb/>
十八師受論語孝經甘露三年詔諸儒講五經同異蕭<lb/>
望之平奏其議上稱制臨决焉<lb/>
召公卿講經理光武自隴蜀平後數召公卿郎将講論<lb/>
經理夜分乃寐<hi>本紀</hi>
受書通大義光武好經術未及下車先訪儒雅受尚書<lb/>
畧通大義<lb/>
<pb n="KR3k0023_WYG_082-6b"/>
受書桓榮眀帝為太子時受書於桓榮即位幸辟雍正<lb/>
坐自講諸儒執經問難于前<hi>後漢史</hi>
好尚書左𫝊章帝降意儒術特好古文尚書左氏傳<hi>本紀</hi>
鋭情經術唐太宗銳情經術即王府開文學館召名儒<lb/>
十八人為學士既即位置𢎞文館悉召内學士更畨直<lb/>
宿討論文籍<hi>唐書</hi>
息馬論道漢光武投戈講藝息馬論道<hi>樊凖疏</hi>
如鳥有翼唐太宗曰梁武帝君臣惟談苦空侯景之亂<lb/>
<pb n="KR3k0023_WYG_082-7a"/>
百官不能乗馬元帝為周師所圍猶講老子百官戎服<lb/>
以聽此深足為戒朕所好者惟堯舜周孔之道以為如<lb/>
鳥有翼如魚有水失之則死不可暫無耳<hi>通鑑</hi>
讀書歎刑網之宻本朝太祖嘗讀尚書歎曰四凶之罪<lb/>
止於流竄何近代刑網之宻耶<hi>寳訓</hi>
召王昭素等講易太祖召王昭素等講易乾卦至九五<lb/>
飛龍在天則歛容曰此正陛下今日之事<lb/>
鸛飛上殿太宗語宰相曰史館所修太史書類日進三<lb/>
<pb n="KR3k0023_WYG_082-7b"/>
卷朕將親覽上曰大凡讀書須性所好昨日讀書從已<lb/>
至申有鸛飛上殿吻罷方去左右曰昔楊震講學有鸛<lb/>
䘖鱣墜堂下抑此類也<lb/>
國家龜鑑真宗謂王旦曰經史之文國家之龜鑑保邦<lb/>
治民之要盡在是矣又曰朕宫中無事甚樂讀書<lb/>
便殿閲書仁宗中書門下請隻日視事雙日如故事前<lb/>
後殿皆不坐上曰雙日當召侍從便殿以閲書史冀不<lb/>
廢學也<lb/>
<pb n="KR3k0023_WYG_082-8a"/>
邇英講詩仁宗慶厯五年邇英閣講詩匪風篇曰誰能<lb/>
烹魚溉之釡<graphic n="KR1092" url="https://raw.githubusercontent.com/kanripo/KR-Gaiji/master/images/KR1092.png" mimeType="image/png"/>帝曰老子謂治大國若烹小鮮與此同<lb/>
否丁度對曰烹魚煩則碎治民煩則散<lb/>
夜分觀書神宗天資好學禁中觀書或至夜分日御經<lb/>
筵風雨不易<hi>帝學</hi>
帝學八卷哲宗元祐五年范祖禹上帝學八卷起伏羲<lb/>
止神廟凡帝王學問俱載焉謂自古以来治日常少亂<lb/>
日常多推原其本人主無學也<lb/>
<pb n="KR3k0023_WYG_082-8b"/>
禁中日課髙宗紹興七年上曰居常禁中自有日課夜<lb/>
讀尚書率二鼓乃罷<lb/>
差講讀官髙宗建炎元年詔朕念儒臣以稽先聖之格<lb/>
言雖羽檄交馳亦不可廢可差講讀官四員於内殿講<lb/>
讀<hi>聖政</hi>
讀尚書通鑑孝宗乾道三年詔洪邁等對選徳殿云獨<lb/>
今間暇取尚書及資治通鑑孜孜而讀之帝之所以帝<lb/>
王之所以王法其所以興戒其所以亡日誦心惟未嘗<lb/>
<pb n="KR3k0023_WYG_082-9a"/>
一日輒去手也<hi>選徳殿記</hi>
樂聞祖宗謨訓孝宗曰進讀三朝寳訓㡬時終篇朕樂<lb/>
聞祖宗謨訓日盡一卷亦未為多雖雙日及休暇亦當<lb/>
時坐自是毎讀上必注目傾耳或隨事咨訪聖謨淵識<lb/>
實與六經寳訓相為表裏率漏下十刻而無倦<lb/>
詩不必陪𤣥圃超然待具茨凶兵鑄農器講殿闢書帷<lb/>
<hi>杜䕫府書懐</hi>
　　經筵<lb/>
<pb n="KR3k0023_WYG_082-9b"/>
説書金華成帝嚮學鄭寛中張禹説尚書於金華殿中<lb/>
詔班伯受焉<lb/>
講經白虎章帝建初四年下太常將太常博士議郎郎<lb/>
官及諸生諸儒㑹白虎觀講論五經同異帝好古文尚<lb/>
書左氏傳又詔賈逵班固入講北宫白虎觀南宫雲臺<lb/>
桓榮奏經義光武好經術毎朝㑹令桓榮敷奏經義<lb/>
張酺講尚書章帝為太子張酺侍講出為東郡太守元<lb/>
和二年廵東郡引酺及門生㑹廷中備弟子之儀使<lb/>
<pb n="KR3k0023_WYG_082-10a"/>
酺講尚書一篇<hi>酺𫝊</hi>
更直𢎞文館太宗即位於殿左置𢎞文館悉召内學士<lb/>
更畨直宿討論文籍<lb/>
入内侍讀𤣥宗開元三年謂宰相曰朕毎讀書有所疑<lb/>
滯無從質問可選儒學之士使入内侍讀又詔羣臣及<lb/>
郡府舉通經士而禇元量馬懐素等勸講禁中天子尊<lb/>
禮不敢盡臣之開元十三年改麗正書院為集賢書院<lb/>
選耆儒一人侍讀以質史疑置集賢院侍講侍讀學士<lb/>
<pb n="KR3k0023_WYG_082-10b"/>
<hi>並唐百官志</hi>
六經法言穆宗以韋處厚路隋為侍讀合六經掇其粹<lb/>
要題為六經法言冀助省覽<hi>職林</hi>
經史要録文宗以鄭澣為侍讀學士帝使擷經史為要<lb/>
録又召王起許康佐為侍講學士謂之三侍學士恩寵<lb/>
異等<hi>唐史</hi>
直廬秘閣真宗咸平二年初置翰林侍讀學士擇老儒<lb/>
耆徳以充其選設直廬於秘閣侍讀更直侍講長上召<lb/>
<pb n="KR3k0023_WYG_082-11a"/>
對訪問或至中夕<lb/>
賜坐飲茶本朝舊講讀官毎見先賜坐飲茶乃延入閣<lb/>
復坐其後暫起講讀畢復坐飲湯乃退<hi>吕希吉家塾記</hi>
雙日御經筵仁宗天聖中雙日御筵休務之日亦不廢<lb/>
雙日講讀哲宗詔開講筵進讀寳訓講讀日赴資善以<lb/>
雙日講讀仍輪一員宿直<lb/>
二月開經筵英宗治平初詔以九月五日開講至重陽<lb/>
罷先是仁宗率二月開經筵至重午罷八月復開冬至<lb/>
<pb n="KR3k0023_WYG_082-11b"/>
罷吕公著乞依先帝故事上従之<lb/>
八月不罷講髙宗建炎二年謂宰執曰故事自五月至<lb/>
八月罷講若如故事則累月當廢講讀朕欲勿罷可乎<lb/>
自是勿罷<hi>聖政</hi>
金華五箴仁宗明道中馮元侍講上金華五箴<lb/>
獻講箴仁宗時趙元昊反罷進講侍講趙師民獻講箴<lb/>
三經要語范祖禹節尚書論語孝經訓戒之言名曰三<lb/>
經要語進之<hi>行狀</hi>
<pb n="KR3k0023_WYG_082-12a"/>
條上十議哲宗時吕公著為侍讀條上十議<lb/>
賜坐講讀神宗朝王安石為侍讀請復賜坐講讀下禮<lb/>
官詳議韓維以下三人以為當坐劉摰以下七人以為<lb/>
不當坐乃不行自天聖時侍立至景祐中自講官之外<lb/>
餘皆賜坐元祐初程頤為侍讀復請坐講不從<lb/>
復坐講禮孝宗一日之間再御經筵増勸講之員復坐<lb/>
講之禮雖祖宗好學之美未有是也<hi>奏議</hi>
説書不兼侍讀仁宗景祐元年於崇政殿置說書以賈<lb/>
<pb n="KR3k0023_WYG_082-12b"/>
昌朝為之四年改為天章閣侍讀慶厯三年以趙師民<lb/>
預講官復為崇政殿説書盖秩卑資淺則為説書不兼<lb/>
侍讀<hi>吕原明家日記</hi>
侍從乃兼講讀元豐改官制廢翰林侍講侍讀學士不<lb/>
置但以為兼官然必侍従以上乃能兼之其秩卑資淺<lb/>
乃為説書元祐七年復増學士之號後復省去<lb/>
　<lb/>
　錦繡萬花谷續集卷二<lb/>
</p>
<p>
</p>
  </div>
</body>
</text>
</TEI>
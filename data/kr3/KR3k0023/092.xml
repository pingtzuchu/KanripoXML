<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷續集卷十二</head> <lb/>
    <p>
<pb n="KR3k0023_WYG_092-1a"/>
欽定四庫全書<lb/>
　錦繡萬花谷續集卷十二<lb/>
　䕫州路<lb/>
　　䕫州<hi>奉節</hi>　<hi>巫山/</hi>　<hi>雲安</hi>
踏蹟䕫人重諸葛武侯以人日傾城出遊八陣磧上謂<lb/>
之踏蹟婦人拾小石之可穿者貫以綵索繫於釵頭以<lb/>
為一嵗之祥府帥宴於磧上<lb/>
赤甲山昔公孫述築此山土石悉赤如人袒臂故曰赤<lb/>
<pb n="KR3k0023_WYG_092-1b"/>
甲與舊白帝城相連<lb/>
題詠卓立羣峯外蟠根積水邊他皆任厚地而獨近髙<lb/>
天白榜千家邑青秋萬里船詞人取佳句刻畫竟誰𫝊<lb/>
<hi>出杜甫詠白鹽山在城東十七里崖壁五十餘里色如白鹽</hi>瞿唐呀直㵼灔澦屹中<lb/>
峙未夜黒巖昏無風白浪起<hi>出白居易入瞿唐</hi>峡山三百里峡<lb/>
水三回曲笛聲下復髙猿鳴斷還續<hi>出梁文簡蜀道難</hi>不逺䕫<lb/>
州路層波灔澦連下来千里峡入去一條天樹色秋帆<lb/>
上灘聲夜枕前何堪至危側百丈半山巔<hi>出張祐詠灔澦堆在州西</hi>
<pb n="KR3k0023_WYG_092-2a"/>
<hi>南瞿唐峡口蜀江之心</hi>朝辭白帝彩雲間千里江陵一日還兩岸<lb/>
猿聲啼不盡須㬰却過萬重山<hi>出李白自白帝下江陵</hi>江度寒山<lb/>
閣城髙絶塞樓翠屏宜晩對白谷㑹深遊急急能鳴雁<lb/>
輕輕不下鷗夷陵春色起漸擬放扁舟<hi>出杜甫望白帝樓在城上</hi>巫<lb/>
山叢碧髙挿天大江瀾翻神曳煙楚魂尋夢風颺然曉<lb/>
風飛雨生苔錢瑤姬一去一千年丁香笻竹啼老猿古<lb/>
祠近月蟾桂寒椒花墜紅濕雲間<hi>出李賀詠巫山髙唐神女廟在巫山縣西</hi>
<hi>北</hi>䕫子城新築長江便作壕百蠻歸指掌三峡見秋毫<lb/>
<pb n="KR3k0023_WYG_092-2b"/>
<hi>出王延禧</hi>官費接筒竹民蠲沽水錢丁寧後来者莫負義名<lb/>
泉<hi>出王十朋</hi>昨夜巫山下猿聲夢裏長桃花飛緑水三月下<lb/>
瞿唐<hi>出李太白</hi>見說瞿唐峡横斜灔澦根難於尋鳥道險過<lb/>
上龍門<hi>出白居易</hi>曉日照樓船三軍拜峡前白雲隨浪轉青<lb/>
壁與城連萬嶺岷峨雪千家橘柚川<hi>出盧綸</hi>路入巴渝通<lb/>
兩蜀江連荆楚接三川<hi>出宋之問</hi>
　　歸州<hi>秭歸</hi>　<hi>巴東/</hi>　<hi>興山</hi>
拔河祈農類要云土人以麻絙巨竹分朋而挽水謂之<lb/>
<pb n="KR3k0023_WYG_092-3a"/>
㧞竹以定勝負而祈農桑<lb/>
沱石硯歐公硯譜云歸州大沱石其色青黒斑斑其文<lb/>
微頗發墨<lb/>
挿竈秭歸縣東有絶崖壁立飛鳥不能栖有一火燼石<lb/>
崖間長數尺堯時洪水行者泊舟繫於崖側故挿餘燼<lb/>
于此至今猶曰挿竈<lb/>
題詠莱公昔未遇寂寞在巴東聞道山中樹猶餘手種<lb/>
松<hi>出東坡詠莱公祠在龍興觀之西</hi>江上秋風宋玉悲長官手自葺茅<lb/>
<pb n="KR3k0023_WYG_092-3b"/>
茨人生窮達誰能料蠟淚成堆又一時<hi>出陸游詠秋風亭在巴東縣並</hi>
<hi>莱公建</hi>羣山萬壑赴荆門生長明妃尚有村一去紫臺連<lb/>
朔漠獨留青冢向黄昏<hi>出杜甫詠明妃廟</hi>驚心烏石蓮花浄過<lb/>
看黄牛竹節灘征棹直従中溜去好山只得片時看<hi>出秭</hi>
<hi>歸集</hi>搖落深秋宋玉悲風流儒雅亦吾師江山故宅空文<lb/>
藻雲雨荒臺起夢思<hi>出杜甫詠宋玉故宅在州東五里</hi>竹籬茅舎作晩<lb/>
市青蓋黄旗稱使君<hi>出范成大</hi>城邑舊為䕫子國民人多是<lb/>
楚王孫<hi>出王十朋</hi>巫山暮足霑花雨楚水春多逆浪風<hi>出白樂天</hi>
<pb n="KR3k0023_WYG_092-4a"/>
　　雲安軍<hi>雲安</hi>
陶染真風唐商真君飛昇記雲安風俗淳厚陶染真風<lb/>
如瞿法言揚雲外之徒繼出故琳宫祕館獨盛於他處<lb/>
湯溪遇龍雜記云漢廷尉扶嘉胊䏰人也嘉母於湯溪<lb/>
水側遇龍後生嘉長占吉凶巧發竒中<lb/>
題詠天外巴子國山頭白帝城波傾蜀帝盡雲散荒臺<lb/>
傾<hi>出劉禹錫始至雲安縣</hi>峡裏雲安縣江樓翼瓦齊兩邊山水合<lb/>
終日子規啼　今朝臘月春意動雲安縣前江可憐一<lb/>
<pb n="KR3k0023_WYG_092-4b"/>
聲何處送書雁百丈誰家上瀨船<hi>並出杜甫詠子規</hi>雲安酒醲<lb/>
麥米賤家家扶得醉人歸<hi>出范成大</hi>
　　大寧監<hi>大昌</hi>
題詠煮井為鹽速燒畬度地偏<hi>出杜甫</hi>分符真吏隠燕寢<lb/>
傍巖棲<hi>出白巽題江山堂</hi>
　　開州<hi>開江</hi>　<hi>清江</hi>
績文相髙學記士以績文相髙有温造柳公綽之餘烈<lb/>
題詠薺平連郭柳帯繞抱江城<hi>出韋處厚</hi>金房開達皆名州<lb/>
<pb n="KR3k0023_WYG_092-5a"/>
盛山更在天上頭<hi>出謝諤</hi>
　　達州<hi>通川</hi>　<hi>巴渠/</hi>　<hi>永睦/</hi>　<hi>新寧/</hi>　<hi>東鄉/</hi>　<hi>明通</hi>
土居水居寰宇記云土居十萬户水居三千户<lb/>
計粒而食唐詩記事云百姓茹草木之實刺史以下計<lb/>
粒而食大有虎豹蛇虺之患小有蟆蚋浮塵蛛蛛之類<lb/>
皆能鑚囓肌膚使人瘡痏<lb/>
題詠来時子細說通州州在山根峡岸頭四面千重火<lb/>
雲合中心一道障江流<hi>出白居易酬元刺史</hi>三冬有電連春雨九<lb/>
<pb n="KR3k0023_WYG_092-5b"/>
月無霜盡火雲併與巴南終嵗熱四時誰謂各平分<hi>出元</hi>
<hi>稹</hi>茅苫屋舎竹籬州虎怕偏蹄蛇兩頭暗蠱有時迷酒<lb/>
影浮塵終日似波流沙含水弩多傷骨田仰畬刀少用<lb/>
牛知得共君相見否近来魂夢轉悠悠<hi>出白樂天詠達州畏景</hi>芒<lb/>
屩酒牛婦丫頭蕩槳夫酢醅荷裹賣醨酒水淋酤　夷<lb/>
音啼似笑蠻語謎相呼江郭船添店山城木豎郛楚風<lb/>
輕似蜀巴地濕如吳　通州到日日平西江館無人<lb/>
虎印泥忽向破簷殘漏處見君詩在柱中題<hi>出元稹見樂天詩</hi>
<pb n="KR3k0023_WYG_092-6a"/>
平地纔應一頃餘閣䦨都大似巢居<hi>出元稹酬樂天</hi>
　　萬州<hi>南浦</hi>　<hi>武寧</hi>
題詠南溪有仙洞咫尺非人間泠泠松風下日暮空蒼<lb/>
山<hi>出唐馬冉詠岑公岩</hi>江上新樓名四望東西南北水茫茫無由<lb/>
得與君攜手同凭欄干一望鄉<hi>出樂天寄題楊州四望樓</hi>空巖静發<lb/>
鐘磬響古木倒掛藤蘿昏莫道蒼崖瑣靈骨時時持鉢<lb/>
到諸村<hi>出山谷題萬州下巖</hi>白首遷為客青山繞萬州醉欹梅帳<lb/>
曉歌壓竹枝秋<hi>出鄭谷寄南浦謫官</hi>峡中天下最窮處萬州蕭條<lb/>
<pb n="KR3k0023_WYG_092-6b"/>
誰肯顧南浦尋梅雪滿舟西山載酒雲生屨<hi>出陸游憶萬州短歌</hi>
忠萬樓中南北望南州煙水北州雲兩州何事偏相憶<lb/>
各是籠禽作使君<hi>出樂天答揚使君</hi>
　　梁山軍<hi>梁山</hi>
多喜山軍南之五十里有山其上丹光夜現則是境之<lb/>
人多喜事皇朝希夷先生嘗修煉于此丹井石枕猶存<lb/>
夫子崖軍東有峡石市之北每風雨㝠𡨕如聞讀書聲<lb/>
其中有夫子崖子貢埧<lb/>
<pb n="KR3k0023_WYG_092-7a"/>
題詠梁山鎮地險積石阻雲端飛梁架絶頂棧道接危<lb/>
巒<hi>出張文琮蜀道難</hi>峡中地偏常苦貧政令愈簡民愈淳<hi>出陸放翁</hi>
梁山薤黄妙天下玉筯金釵盈大把<hi>出何少卿梁山薤詠</hi>
　　施州<hi>清江</hi>　<hi>建始</hi>
剖竹得男華陽國志初有女子浣於遯水有三節竹流<lb/>
至聞其中有嬰兒聲剖竹得男歸而養之及長材武遂<lb/>
自立為夜郎王以竹為姓捐竹於地遂成林今有竹王<lb/>
洞焉<lb/>
<pb n="KR3k0023_WYG_092-7b"/>
題詠大猿呌罷小猿啼箐裏行人白晝迷惡藤牽頭石<lb/>
齧足嫗牽兒隨淚録續我亦下行莫啼哭<hi>出山谷</hi>老馬饑<lb/>
嘶驢瘦嶺病人生入鬼門關病人甘作五溪臥老馬猶<lb/>
思十二閑<hi>出山谷詠瘦驢嶺</hi>江上青山横絶壁雲間細路躡飛<lb/>
蛇雞號黒暗通蠻貨蜂閙黄昏採蜜花<hi>出東坡送喬施州</hi>夜郎<lb/>
自古流遷客聖世初投第一人不是施州肯回首五溪<lb/>
三峡更誰親<hi>出山谷和張仲素送别</hi>日轉溪山㡬百遭厭聞虎嘯<lb/>
與猿號笙歌忽把二天酒風雨猶驚三峡濤已作齊民<lb/>
<pb n="KR3k0023_WYG_092-8a"/>
尋要術安能痛飲讀離騷看君自是青田質清淚當聞<lb/>
徹九臯<hi>出山谷次清江趙彦成韻</hi>
　　紹慶府<hi>彭水</hi>　<hi>黔江</hi>
就水造飱舊經云此州路途闊逺亦無館舎凡至宿泊<lb/>
多倚溪巖就水造飱鑚木出火<lb/>
狼山郡國志云山出野狼眼在背上能食諸獸<lb/>
題詠撑崖柱谷蝮蛇愁入箐攀天猿掉頭鬼門關外莫<lb/>
言逺五十三驛是皇州<hi>出山谷歌羅驛</hi>尺五攀天天慘顔鹽煙<lb/>
<pb n="KR3k0023_WYG_092-8b"/>
溪瘴瑣諸蠻平生夢亦未嘗處聞有鵶飛不到山　黒<lb/>
風馬跑驢瘦嶺日黄人度鬼門關黔南此去無多逺想<lb/>
在夕陽猿嘯間<hi>並出山谷</hi>莫向黔中路令人到欲迷水聲巫<lb/>
峡裏山色夜郎西<hi>出唐嘉祐送上官侍御赴黔中</hi>從我巫峡外吟興更<lb/>
應多都響蠻江漲山昏濁雨過<hi>出許常寄黔李校書</hi>青青竹笋迎<lb/>
船出日日紅魚入饌来<hi>出杜甫送王判官</hi>
　　重慶府<hi>巴縣</hi>　<hi>江津/</hi>　<hi>璧江</hi>
閣欄寰宇記今渝之山谷中有狼峱鄉俗構屋髙樹謂<lb/>
<pb n="KR3k0023_WYG_092-9a"/>
之閣欄不解絲竹唯敲銅皷視木葉以别四時父子同<lb/>
諱夫妻共名<lb/>
泉卜牧宰江津縣西之五十里有井泉常以水之盈縮<lb/>
卜牧宰之賢否<lb/>
題詠三巴合㑹遶成下巴字體勢何盤盤却疑天工勅<lb/>
水帝戲寫鳥迹傾波瀾<hi>出鮮于侁詠巴江在巴縣水折三回如巴字</hi>浴罷臨<lb/>
泉一整冠令人搔首憶長安御湯搖蕩雙龍影疑是胡<lb/>
兒簇馬鞍<hi>出查仲本詠温泉在城北百餘里</hi>山帯烏蠻濶江連白帝深<lb/>
<pb n="KR3k0023_WYG_092-9b"/>
船經一柱過流眼共登臨<lb/>
　　南平軍<hi>南川</hi>　<hi>隆化</hi>
題詠山遶郡樓秋雨過月侵池樹晚煙生<hi>出劉夷叔題雲山堂</hi>鶯<lb/>
花非漢舊棟宇尚唐餘<hi>出浦公詠南川驛</hi>風俗連巴楚封疆接<lb/>
播珍<hi>出趙彦邁詠南川形勢</hi>
　　涪州<hi>涪陵</hi>　<hi>樂温/</hi>　<hi>武龍</hi>
地暖早熟龜陵志五月半早稻已熟便可食新七八月<lb/>
收割已畢地暖早熟與中州氣候不同<lb/>
<pb n="KR3k0023_WYG_092-10a"/>
題詠十里一置飛塵灰五里一候兵火催顛崖仆谷相<lb/>
枕籍知是茘枝龍眼来<hi>出東坡涪州茘枝嘆</hi>錦繡洲猶在熊羆夢<lb/>
已無文風齊兩蜀仙洞接三都白石従天設青崖見地<lb/>
圖茘枝妃子國不復曩時輸<hi>出宋輸題涪陵郡</hi>地據咽喉重城<lb/>
踰雉堞堅東漸鄰楚分南望帯夷邊舟楫三川㑹封疆<lb/>
五郡連許雄山苦峻馬援填相連灘急羣瀦沸崖髙落<lb/>
馬懸石魚占嵗稔鐡櫃瑣晴天地暖冬無雪人貧嵗不<lb/>
綿巖標山谷字觀塑爾朱仙<hi>出馬提幹詠涪州</hi>官道近山多亂<lb/>
<pb n="KR3k0023_WYG_092-10b"/>
石人家避水半危樓<hi>出陸游</hi>合水来如電黔波緑似藍<hi>東坡</hi>
　　忠州<hi>臨江</hi>　<hi>墊江/</hi>　<hi>豐都/</hi>　<hi>南賓/</hi>　<hi>龍渠</hi>
四君子復古記四君子相望謂劉晏陸䞇李吉甫白居<lb/>
易也<lb/>
黄葛木景徳觀前有古木大數十圍枝柯盤鬱如葢山<lb/>
中人云此黄葛木千年物也<lb/>
題詠山東邑居窄峡牽氣候偏林巒少平地霧雨多隂<lb/>
天隠隠煮鹽火漠漠燒畬煙此賴東樓夕風月時翛然<lb/>
<pb n="KR3k0023_WYG_092-11a"/>
<hi>出白樂天詠東樓</hi>瘴地風雲早温天氣候催窮冬不見雪正月<lb/>
巳聞雷<hi>出張商英</hi>茘枝新熟鷄冠色燒酒初開琥珀香欲摘<lb/>
一枝傾一盞西樓無客共誰嘗<hi>出白樂天茘枝樓對酒</hi>忠州三峡<lb/>
内井邑聚雲根小市嘗争米孤城早閉門<hi>出杜甫</hi>禹廟空<lb/>
山裏秋風落日斜荒庭垂橘柚古屋畫龍蛇雲氣生虛<lb/>
壁江聲走白沙早知乗四載疏鑿空三巴<hi>出杜甫題禹廟在臨江縣</hi>
<hi>南</hi>楚人悲屈原千載意未歇至今滄江上投飯救饑渴<lb/>
遺風成競渡哀呌楚聲裂<hi>出東坡題屈原塔</hi>迢迢東郊上有土<lb/>
<pb n="KR3k0023_WYG_092-11b"/>
青崔嵬不知何代物疑是巴王臺巴歌久無聲巴宫没<lb/>
黄埃<hi>出白公題巴子臺在臨江</hi>龍昌寺底開山路巴子臺前種柳林<lb/>
<hi>出白公</hi>一隻蘭船當驛路百層石磴上州門<hi>出白公</hi>
　　珍州<hi>樂源</hi>　<hi>緩陽/</hi>　<hi>郡名/</hi>　<hi>樂原/</hi>　<hi>夜郎</hi>
四堡此地在官軍把守之處有麗臯堡思義堡安定堡<lb/>
夀山堡<lb/>
題詠借問炎洲客天南㡬日程江連惡溪路山遶夜郎<lb/>
城<hi>出張文昌送蠻客</hi>君為張掖近酒泉我竄三巴九千里天地<lb/>
<pb n="KR3k0023_WYG_092-12a"/>
再造法令寛夜郎遷客帯霜寒<hi>出李寄韋南陵</hi>
　　思州<hi>務川</hi>　<hi>卭水/</hi>　<hi>安夷</hi>
漸被華風圖經思南之地漸被華風飲食言語素所服<lb/>
習椎髻之俗勁悍之性靡然變矣<lb/>
縣名思王元和志故老相𫝊漢陳立為䍧牱太守阻兵<lb/>
保據思卭水漢將夜郎王兵數萬破立於此撫安百姓<lb/>
時人思慕遂名思王縣<lb/>
　<lb/>
<pb n="KR3k0023_WYG_092-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷續集卷十二<lb/>
</p>
<p>
</p>
  </div>
</body>
</text>
</TEI>
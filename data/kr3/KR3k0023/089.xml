<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷續集卷九</head> <lb/>
    <p>
<pb n="KR3k0023_WYG_089-1a"/>
欽定四庫全書<lb/>
　錦繡萬花谷續集卷九<lb/>
　淮東路<lb/>
　　揚州<hi>江都</hi>　<hi>泰興</hi>
蜀岡舊𫝊地脉通蜀或曰蜀岡産茶味如䝉頂故名蜀<lb/>
岡<lb/>
耕出寳釵昔煬帝多従以宫人遊此故時耕出寳釵焉<lb/>
東坡詩云寳釵耕出餘鸞龍謂此也<lb/>
<pb n="KR3k0023_WYG_089-1b"/>
九曲亭藝祖之破李重進也駐蹕九曲池上有龍鬬於<lb/>
池今有九曲亭在池上<hi>出圖志</hi>
題詠揚子江頭楊柳春楊花愁殺渡江人數聲風笛離<lb/>
亭晚君向瀟湘我向秦<hi>出鄭谷詠𤓰渡在江都縣南四十里</hi>入郭登橋出<lb/>
郭船紅樓日日柳年年君王忍把平陳業只換雷莊數<lb/>
頃田<hi>出羅隠題雷塘在州東北十里煬帝所遊因葬其上</hi>城北横岡走翠虬一堂<lb/>
髙視兩三州淮岑日對朱欄出江岫雲齊碧瓦浮<hi>出荆公詠</hi>
<hi>平山堂在城西</hi>堂上平看江上山晴光千里對憑欄海門僅可<lb/>
<pb n="KR3k0023_WYG_089-2a"/>
一二數雲夢猶吞八九寛<hi>出蘇子由詠平山堂</hi>嵇老清彈怨廣陵<lb/>
隋家水調寄哀音可憐九曲遺聲盡只有一池春水深<lb/>
<hi>出蘇子由詠九曲亭</hi>雨過一蟬噪飄蕭松桂秋青苔滿堦砌白鳥<lb/>
故遲留暮靄生深樹斜陽下小樓誰知竹西路鼓吹是<lb/>
揚州<hi>出杜牧詠禪智寺</hi>玉女来看玉蕋花異香先引七香車攀<lb/>
枝弄雪時回首驚<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>人間日未斜<hi>出劉禹錫詠瓊花在古后土廟</hi>春氷<lb/>
薄薄壓枝柯分與清香是月娥忽似暑天深澗底老松<lb/>
驚雪白婆娑<hi>出王禹偁詠瓊花</hi>紫泉宫殿鎻煙霞欲取蕪城作<lb/>
<pb n="KR3k0023_WYG_089-2b"/>
帝家玉璽不縁歸日角錦帆應是到天涯<hi>出李義山詠隋宫</hi>青<lb/>
山隠隠水遙遙秋盡江南草木凋二十四橋明月夜玉<lb/>
人何處教吹簫<hi>出杜牧之詠二十四橋</hi>馬蹄輕蹙栁花浮醉入淮<lb/>
南第一州不是青樓羞薄倖自縁無錦不纒頭<hi>出江文通</hi>夜<lb/>
市千燈照碧雲樓髙紅袖客紛紛如今不似時平日猶<lb/>
自笙歌徹曉聞<hi>出王建</hi>人穿魚蟹市路入斗牛天雲水家<lb/>
千里江山月一船<hi>出杜子民</hi>島上花枝繫釣船隋家宫殿水<lb/>
連天江帆自落鳥飛外月觀静依春色邉　煬帝都城<lb/>
<pb n="KR3k0023_WYG_089-3a"/>
春水邊笙歌夜上木蘭船三千宫女自塗地十萬人家<lb/>
如洞天<hi>並出趙嘏</hi>眇眇雲山去㡬重依依獨聽廣陵鍾明朝<lb/>
借問南来客五馬雙旌何處逢<hi>出劉長卿</hi>蕪城西眺極滄流<lb/>
漠漠春煙暗曙樓𤓰歩早潮催建業蒜山晴日照揚州<lb/>
<hi>出獨孤及</hi>故人西辭黄鶴樓煙花三月下揚州孤帆逺影碧<lb/>
山盡惟見長江天際流<hi>出李白送孟浩然</hi>鮮鯽經年秘醽醁圑<lb/>
臍紫蟹脂填腹後春蓴出滑於酥先社薑芽肥勝肉鳬<lb/>
子纍纍何足道㸃綴盤飱亦時欲淮南風俗事瓶罌方<lb/>
<pb n="KR3k0023_WYG_089-3b"/>
法相𫝊竟留蓄且同千里寄鵞毛何用孜孜飫麋鹿<hi>出東</hi>
<hi>坡以楊州土物寄少㳺</hi>見説西川景物繁維揚景物勝西川青春<lb/>
花柳樹臨水白日綺羅人上船<hi>出杜荀鶴</hi>京口𤓰洲一水間<lb/>
鍾山只隔數重山春風又緑江南岸眀月何時照我還<lb/>
<hi>出王荆公</hi>楊子江頭南北路木蘭船上往来人<hi>出蔡襄</hi>都將二<lb/>
十四橋月換得西湖十頃秋<hi>出歐陽永叔</hi>天下無雙士淮南<lb/>
第一州文章老元帥節義古諸侯<hi>出楊傑贈太守</hi>江淮天設險<lb/>
星斗地分維<hi>出無哀</hi>
<pb n="KR3k0023_WYG_089-4a"/>
　　真州<hi>楊子</hi>　<hi>六合</hi>
儀真觀祥符間司天臺言建安軍西山有旺氣詔即其<lb/>
地鑄聖像時有青鸞白鶴景雲盤繞爐冶之處詔建儀<lb/>
真觀立青鸞白鶴亭<lb/>
五馬渡宣化山之陽為建康往来津渡之要晉五王南<lb/>
渡扵此故名五馬渡<lb/>
題詠觀兵臨江水水流河湯湯誰云江水廣一葦可以<lb/>
航<hi>出魏文帝詠楊子江在楊子縣</hi>邀賔壯觀不辭寒玉立風神氣上干<lb/>
<pb n="KR3k0023_WYG_089-4b"/>
欲識謝公清興處千山萬嶺雪漫漫<hi>出宋元章詠壯觀樓在城北五里山</hi>
<hi>之頂</hi>獨憐幽草澗邊生上有黄鸝深樹鳴春潮帯雨晚来<lb/>
急夜渡無人舟自横<hi>出韋應物過永定寺題詠在六合縣北有茅草澗</hi>越舶吴<lb/>
商倚萬橈紺園金刹起中霄魚龍聽法因多雨江海歸<lb/>
心每上潮林黒夜深燈影白川平天濶梵聲遥心知水<lb/>
陸俱調伏惜取靈犀不用燒<hi>出劉邠詠長蘆寺舊在長蘆鎮</hi>江聲六合<lb/>
暮楚色萬家春白苧歌西曲黄苞寄北人<hi>出韓鄉送郭賛善歸淮南</hi>
孤舟日日去無窮行色蒼茫杳藹中山浦轉帆迷向背<lb/>
<pb n="KR3k0023_WYG_089-5a"/>
夜江看斗辨西東<hi>出歐陽公出儀真泛大江</hi>潮落淮風起不收昇州<lb/>
一日到真州多情楊柳能青眼底事波瀾亦白頭<hi>出彭汝礪</hi>
<hi>詠真州江亭</hi>濤翻鷺羽連天白山疊屏峯到海青客路浮生<lb/>
兩如寄萬重波裏一浮萍<hi>出劉敞</hi>炎荒往返正三年重過<lb/>
長蘆古寺前萬里風波行欲盡停橈南望一澘然<hi>出張舜民</hi>
灘聲猶帯湘江水野色遥分建鄴山<hi>出沈大椿</hi>風駕晚潮急<lb/>
浪頭相趂過水歸𤓰歩小船下秣陵多<hi>出梅堯臣</hi>取履橋邉<lb/>
啼鳥喚釣璜溪畔落花初<hi>出李徳裕</hi>
<pb n="KR3k0023_WYG_089-5b"/>
　　通州<hi>海門</hi>　<hi>静海</hi>
利市州通州先是數舉士人至辟雍者皆不利大觀中<lb/>
朱侍郎彦為守始移壯武營射垜不使壓州學當年所<lb/>
解三名至辟雍皆上舍選太守教官及考官皆轉一官<lb/>
以其全榜登科御筆添解額十名通州號為利市州<hi>談苑</hi>
青巾白袍鄉僧妙瑛云崇寧間有青中白袍偉丈夫現<lb/>
於其上盖吕洞賔也後以南門樓為仙樓<lb/>
題詠海腹藏吴楚天樞轉斗牛夜分驚日浴潮落見鯨<lb/>
<pb n="KR3k0023_WYG_089-6a"/>
遊<hi>出齊唐詠通城形勢</hi>渡口人稀黯翠煙登臨嘗怯夕陽天殘雲右<lb/>
倚維揚樹逺水南回建業船山引亂猿啼古寺電驅甘雨<lb/>
過閒田季鷹死後無歸客江上鱸魚不值錢<hi>出夏英公侍父監通州鹽</hi>
<hi>場登狼山題詠</hi>狼去青山迹已陳惟餘樓閣向南薫蓬瀛氣象三<lb/>
峯在吳楚封疆一水分<hi>出任伯雨題狼山</hi>門下海濤奔鐵騎檻前<lb/>
山背擁金鼇<hi>出陳博古詠海山樓在城上</hi>江氣南吞吳分野海波北撼<lb/>
楚封陲<hi>出陽士彦題狼山</hi>初日光回天尚暝暮潮聲落地先秋<hi>出姚闢</hi>
　　泰州<hi>海陵</hi>　<hi>如臯</hi>
<pb n="KR3k0023_WYG_089-6b"/>
髙麗鼓西溪鎮聖果院有皷相𫝊保大中海汐飄至故<lb/>
范文正公有髙麗鼓半穿之句<lb/>
天女繅絲井西溪鎮西廣福院相𫝊漢董永所居井即<lb/>
天女汲以繅絲者<lb/>
題詠陽和不擇地海角亦逢春憶得上林色相看如故<lb/>
人<hi>出范文正公官於此題牡丹詩云</hi>壁間金闕倚天開五見宫花落晚<lb/>
梅明月扁舟滄海去却尋雲氣望蓬莱<hi>出劉攽倅海陵題詠</hi>望京<lb/>
樓上望望久思踟蹰境土連江徼人家匝海隅隔山雲<lb/>
<pb n="KR3k0023_WYG_089-7a"/>
隠映近郭水縈紆雨過風腥檻潮生岸浸蘆<hi>出曽致堯題海陵望</hi>
<hi>京樓</hi>更散重門印不開玉琴招鶴舞徘徊野人為此多東<lb/>
望風雨仍從海上来<hi>出鮑溶寄海陵縣韓長官</hi>異香濃艷厭羣葩何<lb/>
事栽培近海涯開向東風應有恨憑誰移入五侯家<hi>吕文</hi>
<hi>靖詠西溪牡丹</hi>香粳炊熟泰州紅苣甲蓴絲放箸空<hi>陸游戲詠海陵</hi>
<hi>食品</hi>
　　淮安軍<lb/>
東西塚縣之北八里莊東塚韓信墓也本𫝊云信行營<lb/>
<pb n="KR3k0023_WYG_089-7b"/>
髙燥地令旁可置萬家即此也西塚則漂母墓<lb/>
畫猴李伯時嘗於紫極觀壁間畫猴戲馬驚而圉人鞭<lb/>
之時稱竒筆<lb/>
題詠築壇拜處恩雖重躡足封時慮已深隆凖若知同<lb/>
鳥喙將軍應有五湖心<hi>出錢諫議淮隂廟</hi>寂寂荒墳一水濱蘆<lb/>
州絶島自相親雖然寂寞千秋魄猶是韓侯舊主人<hi>出羅</hi>
<hi>昭題西塚漂母墓</hi>家在枚臯舊宅邊竹軒晴與楚波連芰荷香<lb/>
透垂鞭袖楊柳風横聞笛船<hi>出唐趙嘏憶山陽</hi>露冕行春向若<lb/>
<pb n="KR3k0023_WYG_089-8a"/>
耶野人懐恵欲移家東風二月淮隂郡惟見棠梨一樹<lb/>
花<hi>出劉簡送元使君自楚移越</hi>秋燈㸃㸃淮隂市楚客連檣宿淮水<lb/>
夜深風起魚鱉腥韓信祠堂明月裏<hi>出陳羽宿淮隂</hi>淮水東南<lb/>
第一州山圍雉堞水當樓<hi>出樂天贈郭史君</hi>劉伶臺下稻花晚<lb/>
韓信廟前楓葉秋<hi>出許用晦</hi>羽山一㸃青海岸雜花明<hi>出崔國輔</hi>
<hi>詠石頭瀨</hi>
　　寳應軍<hi>寳應</hi>
天帝授寳肅宗元年建子月十六夜女尼真如忽見二<lb/>
<pb n="KR3k0023_WYG_089-8b"/>
皁衣引至一所見天帝出寳授真如曰女往令刺史崔<lb/>
侁進逹於天子肅宗寢疾方甚視寳召代宗謂之曰汝<lb/>
自楚王為皇太子今上天賜寳獲於楚天祚汝也宜保<lb/>
愛之代宗再拜受賜即日以寳應紀節云<hi>出唐楚州刺史鄭畋記</hi>
題詠雪樓當月動晴寒渭水梁山鳥外看聞説徳宗曽<lb/>
到此吟詩不敢倚欄干<hi>出陶應弼題寳應</hi>半升濁酒試蓴羮賤<lb/>
買魚蝦已厭烹淺水依蒲有船過淡煙籠月更人行<hi>出吕</hi>
<hi>本中行次寳應題詠</hi>長橋直下有蘭舟破月衝烟任意㳺金玉滿<lb/>
<pb n="KR3k0023_WYG_089-9a"/>
堂何所用爭如年少去来休<hi>出秦少㳺所𫝊孝仙橋水仙詩</hi>
　　髙郵軍<hi>髙郵</hi>　<hi>興化</hi>
見珠登第孫莘老於甓社湖上讀書夜見明珠而登第<lb/>
其湖去城三十里<lb/>
文㳺臺昔東坡與王鞏孫溱諸公及李伯時同遊論文<lb/>
飲酒因以名之伯時畫為圖刻之石<lb/>
題詠素心愛雲水此日東南行笑解塵纓處滄浪無限<lb/>
清<hi>出范文正公於税務前建濯纓亭因題其上</hi>蒼龍解角瑩且澤解𤓰自與<lb/>
<pb n="KR3k0023_WYG_089-9b"/>
風雷俱郟家女子已仙去尚有故井存通衢<hi>出蔣穎叔詠玉女井</hi>
<hi>昔郟公道光與其女煉丹於井旁其後仙去</hi>九陌黄塵烏㡌底五湖春水白<lb/>
鷗前<hi>出山谷詠五湖去城六十里</hi>髙郵西北多巨湖纍纍相連如貫<lb/>
珠<hi>出秦少游詠三十六湖</hi>三十六湖水所瀦其間尤大為五湖<hi>出蔣</hi>
<hi>穎叔詠湖</hi>一州斗大君休笑國士秦郎是放鄉<hi>出楊誠齋</hi>濛濛春<lb/>
雨濕䢴溝篷底安眠晝擁裘<hi>出歐陽公</hi>吾鄉如覆盂地據揚<lb/>
楚脊環以萬頃湖粘天無四壁<hi>出秦觀</hi>
　　滁州<hi>清流</hi>　<hi>永安/</hi>　<hi>全椒</hi>
<pb n="KR3k0023_WYG_089-10a"/>
九鬬山昔項羽兵敗欲東渡烏江經此山與漢兵一日<lb/>
九鬭故名其山<lb/>
清流闗南唐置闗地尤險要周世宗征淮唐將皇甫暉<lb/>
姚鳳率衆塞清流闗太祖走擊之生擒暉及鳳遂下滁<lb/>
在清流縣西南二十餘里<lb/>
題詠東晉王家在此溪南山樹色隔忩低碑沈字滅昔<lb/>
人逺谷鳥猶向寒花啼<hi>出顧况詠瑯琊山在清流縣晉元帝為瑯琊避地于此</hi>滁<lb/>
陽幽谷抱山斜我擊清泉手種花故事留𫝊父老説世<lb/>
<pb n="KR3k0023_WYG_089-10b"/>
人合作畫圖誇<hi>出歐陽公詠幽谷即豐樂亭地有紫嶶泉</hi>尋常畫屏多畫<lb/>
山何意此山還作屏峭排直下㡬千尺下有石路莓苔<lb/>
青<hi>出梅聖俞詠石屏路</hi>深藏西竺寺寒擁北譙城碑字贊皇石泉<lb/>
銘庶子清<hi>出盛度庶子泉泉在瑯琊山寳應寺</hi>我愛昌黎湖上句醉来直<lb/>
上醒心亭吹醒不待山風解卧讀殘碑已自醒<hi>出常安民詠醒</hi>
<hi>心亭</hi>古國羣舒地前當桐栢闗淹綿江上雨稠疊楚南山<lb/>
<hi>出司空曙送永陽崔明府</hi>林下鳴鳩拆紅杏田間水漫春溶溶使君<lb/>
固自足風味時傍青山問老農<hi>出梅聖俞詠春亭</hi>忽從天上謫<lb/>
<pb n="KR3k0023_WYG_089-11a"/>
人間知向山州住㡬年俸外不教收果實公餘多愛入<lb/>
林泉<hi>出王元之</hi>偏州地狹民事簡醉翁自放山水中琅邪倚<lb/>
天色蒼翠遜泉落石聲玲瓏<hi>出富鄭公題醉翁亭</hi>滁南幽谷抱千<lb/>
峯髙下山花逺近紅當日辛勤皆手植而今開落任春<lb/>
風　昔作優賢地今為省過州非賢亦非過醉卧懐嵩<lb/>
樓<hi>出題懐嵩樓</hi>欲知潁水新居士即是滁山舊醉翁<hi>出歐陽永叔</hi>
夜雨暗添西澗水春風開徧北樓花<hi>出曾肇</hi>
　　招信軍<hi>盱眙</hi>　<hi>天長/</hi>　<hi>招信</hi>
<pb n="KR3k0023_WYG_089-11b"/>
東南之秀章綱紀云鬱鬱葱葱之氣萃於東南而東南<lb/>
之秀實起於此<lb/>
鎻淮渦盱貽縣北二十里其西南上有絶壁下有重淵<lb/>
廣記禹治水以鐵鎻鎻淮渦水神無支竒於龜山之足<lb/>
題詠迢迢緑樹淮天暁靄靄紅霞海日明遙望四山雲<lb/>
接水碧峯千㸃數帆輕<hi>出周明老題龜山回文詩山在盱眙縣</hi>人言寺是<lb/>
六鰲宫升降隨波與海通共坐船中那復見乾坤浮水<lb/>
水浮空<hi>出東坡詠靈岩寺在浮山頂上言其山有升降</hi>擊舟清洛尾初見淮南<lb/>
<pb n="KR3k0023_WYG_089-12a"/>
山淮山相媚好暁鏡開烟鬟<hi>出東坡送程表弟</hi>亭聳東南第一<lb/>
山登臨身在白雲間市樓斜日紅髙下客艇煙波緑往<lb/>
還<hi>出王渥</hi>聞説淮南第一山老来方比凭欄干孤城不隔<lb/>
長安望落日悲空汴水寒<hi>出顔師古</hi>萬里中原青未了半篙<lb/>
淮水碧無情<hi>出楊萬里</hi>自古東南第一山于今無異玉門闗<lb/>
亂雲衰草蒼茫外赤縣神州指顧間擊楫何人酬壯志<lb/>
凭䦨終日慘愁顔中原父老應遺恨祗見<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>車嵗往還<lb/>
<hi>出蔡戡</hi>從来香草騷人詠晚作離宮煬帝逰三殿重重鎻<lb/>
<pb n="KR3k0023_WYG_089-12b"/>
秋色七泉脉脉貫中流<hi>出吴宗旦</hi>泊舟淮水次霜降水流清<lb/>
夜久潮侵岸天寒月近城<hi>出常建泊舟盱眙</hi>地隔中原勞北望<lb/>
潮連滄海欲東㳺<hi>出東坡</hi>梅生紅粟初迎臘魚躍銀刀正<lb/>
出淮<hi>出張文潜</hi>星低春野路月淡夜淮風　漠漠淮煙天際<lb/>
晚蕭蕭山雨坐中秋　孤城淮北晚鍾殘落日橋邊送<lb/>
客鞍　淮天水濶浮梁小城郭霜晴寳塔髙　疑是盱<lb/>
眙郭門外月眀帆席過清淮<hi>並出張文潜</hi>緑野有佳氣清淮<lb/>
無㸃塵<hi>出蔣之竒</hi>泗水西来一𢃄長望中煙浪似吾鄉雲收<lb/>
<pb n="KR3k0023_WYG_089-13a"/>
鴈塔初晴影月照龜山午夜光<hi>出周邠過盱眙</hi>十里清淮上長<lb/>
堤隠雪龍<hi>出東坡詠長沙汀在眙縣北</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0023_WYG_089-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷續集卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷後集卷三十六</head> <lb/>
    <p>
<pb n="KR3k0023_WYG_076-1a"/>
欽定四庫全書<lb/>
　錦繡萬花谷後集卷三十六<lb/>
　　冠冕<lb/>
君之象帝嘗問丈夫冠婦人髻皆髙大何邪令狐徳棻<lb/>
對曰冠髻在首君之象也晉之將亡君弱臣彊故江左<lb/>
士女衣小而裳大宋武帝受命君徳尊嚴衣裳隨亦變<lb/>
改此近事驗也<hi>出唐書</hi>
僕射巾裴冕自製巾子工甚人争效之號僕射巾<lb/>
<pb n="KR3k0023_WYG_076-1b"/>
山帔葛巾武攸暨安樂公主出降遣通事舍人李邈以<lb/>
璽書邀之詔見曰山帔葛巾不名不拜<hi>並出六帖</hi>
輕金冠寶厯二年浙東貢舞女戴輕金冠以金絲結之<lb/>
為鸞鶴狀仍飾以五彩細珠玲瓏相續可髙一尺稱之<lb/>
無二三分<hi>出杜陽編</hi>
玉葉冠持盈公主玉葉冠希世之寶<hi>出唐明皇雜記</hi>
珠盤幞頭脚昭宗播遷於鳳翔朱梁率諸道奉迎車駕<lb/>
時侯王將帥在岐下者皆以珠一顆盤幞頭脚貫以銀<lb/>
<pb n="KR3k0023_WYG_076-2a"/>
線而簪之軍人咸以珠飾巾競相誇尚洎朱梁簒立乃<lb/>
知珠已居人上者乆矣<hi>出紀異</hi>
蟬翅張敞弟武為梁相曰馭黠馬者利其御䇿當以柱<lb/>
後蟪文冠彈繩之耳<hi>如淳注曰蟪蟬也冠細如蟬翅今御史冠是也</hi>
鵲尾髙祖為亭長乃以竹皮為冠<hi>應劭注曰以竹始生皮為冠今鵲尾冠是</hi>
<hi>也出漢書</hi>
金顔通天冠金博山蟬謂之金顔<hi>出徐爰釋問</hi>
金璫董巴漢輿服志曰武冠一曰武弁大冠諸武官冠<lb/>
<pb n="KR3k0023_WYG_076-2b"/>
之侍中常佩黄金璫<lb/>
覆杯董巴輿服志曰委貌冠皮冠同制長七寸髙四寸<lb/>
制如覆杯<lb/>
鳩拂晉永康九年正月大㑹有鳩入御座武帳中拂司<lb/>
空張華之冠<hi>出三十國春秋</hi>
烏萃曽參鋤𤓰三足烏來萃其冠<hi>出古今注</hi>
　　印<lb/>
六合大同印肅宗在靈武鑄印追兵文曰六合大同印<lb/>
<pb n="KR3k0023_WYG_076-3a"/>
<hi>出鄴侯𫝊</hi>
金龜印順宗元和五年給事中張維則自新羅使回云<lb/>
於海上泊洲島間見花木臺殿有數公子命一青衣捧<lb/>
金龜印以授維則乃置之於寶函復語維則曰致皇帝<lb/>
還舟中回顧舊路悉無蹤跡金龜長五寸上負黄金玉<lb/>
印靣方一寸八分其篆文曰鳳芝龍木受命無疆維則<lb/>
達京師即具以事進上曰朕前世豈非仙人乎<hi>出杜陽編</hi>
玉冊金印唐莊宗入洛鏐遣使貢獻求玉冊莊宗下其<lb/>
<pb n="KR3k0023_WYG_076-3b"/>
議羣臣皆以謂非天子不得用玉冊既而許之乃賜鏐<lb/>
玉冊金印<hi>出吳越世家</hi>
雀印馬印髙祖詔軍警給雀印𫝊符次給馬印<hi>出後魏書</hi>
種龍巴吾縣者宋雜陳楚地故梁國寧陵種龍鄉也今<lb/>
其都印文曰種龍<hi>出風俗通</hi>
　　綬<lb/>
桃花二千石綬青地桃花縹長丈八尺<hi>出漢官儀</hi>
盭草染緑諸侯王髙帝初置金璽盭綬<hi>如淳注曰盭緑也晉灼曰盭草</hi>
<pb n="KR3k0023_WYG_076-4a"/>
<hi>名也出琅琊平昌縣似艾可染緑因以為綬出漢書</hi>
白艾焦贛易林曰二千石官白艾綬也<lb/>
青緺武帝召東郭先生拜為郡都尉先生入待詔公車<lb/>
行雪中履有上無下及其拜為二千石佩青緺也<hi>出史記</hi>
青紫晉永安起居注曰太康四年有司奏鄯善國遣子<lb/>
元英入侍以英為騎都尉佩假歸義侯印青紫綬各一<lb/>
具<lb/>
赤絲為地漢大司空朱游奏曰車府丞横受詔乗輿綬<lb/>
<pb n="KR3k0023_WYG_076-4b"/>
五綵何黄多也可更用赤絲為地<lb/>
　　笏<lb/>
球玉魚須天子以球玉諸侯以象大夫以魚須文竹士<lb/>
以竹本象可也球玉羙玉文飾也<hi>出周禮</hi>
良笏李絳進中書舍人帝翌日賜金紫親擇良笏與之<lb/>
<hi>出絳傳</hi>
執笏唱吟宋遜為連州參軍刺史聞其善歌教使婢日<lb/>
執笏簾外唱吟自如<lb/>
<pb n="KR3k0023_WYG_076-5a"/>
青石手版髙駢吕用之憚其術窮且見詰乃刻青石手<lb/>
版為龍蛇隠起文曰帝賜駢使人潛植几上駢得之大<lb/>
喜<hi>並出六帖</hi>
笏架笏囊㑹昌以來宰相朝則有笏架入禁中逐門𫝊<lb/>
送至殿前朝罷則置於架上百寮各有笏囊吏持之<hi>出常</hi>
<hi>朝録</hi>
靈豸廌角孫樵笏銘靈豸廌角比干獻骨合以憤烈在<lb/>
公為笏<hi>出文粹</hi>
<pb n="KR3k0023_WYG_076-5b"/>
三世一笏韓臯家自黄門以來三世𫝊執一笏經祖父<lb/>
所執未嘗輕授僕人之手歸則别致在卧内一榻以示<lb/>
敬謹<hi>出唐語林</hi>
題詩以賜王起兼太常卿禮儀使帝題詩太子笏以賜<lb/>
舉笏擊靣常達歸賊薛舉奴張貴曰識我否達瞑目曰<lb/>
若乃奴耳貴忿舉笏擊其面達不為懾<lb/>
　　佩<lb/>
紉蘭紉秋蘭以為佩<hi>王逸注曰紉結也蘭香草也秋而芳所以佩飾也出楚詞</hi>
<pb n="KR3k0023_WYG_076-6a"/>
雙渠璜漢孝明皇帝乃為大珮衝牙雙渠璜皆以白玉<lb/>
<hi>出輿服志</hi>
六出火玉上元夫人帶六出火玉之珮<hi>出武帝内𫝊</hi>
江濵二女江濵二女者不知何許人歩桃江濵逢鄭交<lb/>
甫挑之不知神人也女遂解珮與之交甫恱受珮而去<lb/>
數十歩空懐無珮女亦不見<hi>出列仙𫝊</hi>
霹靂木𤣥宗皇后王氏帝欲廢后后兄守一懼為求厭<lb/>
勝浮屠明悟教祭北斗取霹靂木刻天地文及帝諱合<lb/>
<pb n="KR3k0023_WYG_076-6b"/>
佩之<lb/>
　　帶<lb/>
于闐玉帶李靖孫彦芳有靖破蕭詵時所賜于闐玉帶<lb/>
十三胯七方六刓胯各附環以金固之所以佩物者天<lb/>
子悉留禁中<lb/>
黄銀𢃄杜如晦薨帝嘗賜𤣥齡黄銀帶曰如晦與公同<lb/>
輔朕今獨見公泫然流淚曰世𫝊黄銀鬼神畏之更取<lb/>
金帶遣𤣥齡送其家<lb/>
<pb n="KR3k0023_WYG_076-7a"/>
通天犀𢃄左軍中尉馬元贄最為帝寵信賜通天犀帶<lb/>
萬釘寶鈿金𢃄突厥𫝊統葉䕶可汗獻萬釘寶鈿金帶<lb/>
細𢃄魚袋可汗拜蘇禄左羽林大將軍賜銀袍細帶魚<lb/>
袋七事<lb/>
刻玉為魚安重榮既僣侈以為金魚袋不足貴刻玉為<lb/>
魚佩之<hi>出五代史</hi>
富人玉𢃄萇從簡陳州人許州富人有玉帶欲之而不<lb/>
可得遣二卒夜入其家殺而取之卒夜踰垣隠木間見<lb/>
<pb n="KR3k0023_WYG_076-7b"/>
其夫婦相待如賔二卒嘆曰吾公欲奪其寶而害斯人<lb/>
吾必不免因躍出而告之使其速以帶獻遂踰垣而去<lb/>
縷金𢃄南詔衣縫紫錦罽縷金帶<lb/>
水玉腰𢃄文宗朝李訓講周易頗叶上意時方盛夏遂<lb/>
命取水玉腰帶以賜訓<hi>出杜陽編</hi>
紅玉𢃄上自解紅玉帶賜寧王<hi>出唐明皇雜録</hi>
紫金𢃄上以紫金帶賜岐王蓋昔髙宗破髙麗所得開<lb/>
元中髙麗遣使來朝宴内殿因從容言於内臣曰紫金<lb/>
<pb n="KR3k0023_WYG_076-8a"/>
帶本國亡是嵗荒民散干戈屢起幸在内帑一見足矣<lb/>
上聞之命封付其使<lb/>
犀𢃄有光楚馬希聲海商有鬻犀帶者直數百萬晝夜<lb/>
有光洞照一室希聲殺商而取之逾月光遂滅<hi>出九國志</hi>
蘇逢吉求玉𢃄鳳翔李永吉初朝京師蘇逢吉以永吉<lb/>
故秦王從曮子家世王侯當有竒貨使人告永吉許以<lb/>
一州而求其先世玉帶永吉以無為解逢吉乃使人市<lb/>
一玉帶直數千緡責永吉償之既而不得州<hi>出五代史漢臣𫝊</hi>
<pb n="KR3k0023_WYG_076-8b"/>
改魚為龜垂拱中都督刺史始賜魚天授二年改佩魚<lb/>
為龜其後三品以上龜袋飾以金四品以銀五品以銅<lb/>
中宗初罷龜袋復給以魚郡王嗣王亦佩金魚袋景龍<lb/>
中令特進佩魚散官佩魚自此始也<hi>出唐書車服志</hi>
口占進玉𢃄狀晉公平淮西賜以玉𢃄公臨薨却進口<lb/>
占奏狀曰内府之珍先朝所賜既不合將歸地下又不<lb/>
合留在人間聞者嘆其不亂<hi>出因話録</hi>
雕銜綴𢃄貞元之間徳宗詔頃來賜衣文綵不常非制<lb/>
<pb n="KR3k0023_WYG_076-9a"/>
也宜有定制節度使宜以綴𢃄取其武毅以靖封内觀<lb/>
察使宜以鴈銜威儀取其行列有序冀牧人有威儀也<lb/>
<hi>威儀瑞草也出唐㑹要</hi>
魚袋金玉𢃄唐髙宗咸亨三年勅五品以上賜新魚袋<lb/>
並飾以銀三品以上賜金裝刀子礪石一具上元中又<lb/>
勅文武官三品以上金玉𢃄四品五品並金𢃄六品七<lb/>
品並銀𢃄八品九品並瑜石𢃄庶人銅鐵𢃄文武並𢃄<lb/>
手巾筭袋刀子礪石武官欲𢃄亦聴之九月百官具新<lb/>
<pb n="KR3k0023_WYG_076-9b"/>
服上宴之于麟徳殿<hi>出唐舊史</hi>
　　裘<lb/>
狐腋王襃四子論曰千金之裘非一狐之腋<lb/>
雉頭晉咸寧起居注曰大司馬程據上雉頭裘一領詔<lb/>
曰據此裘非常衣服消費功用宜於殿前燒之<lb/>
黑貂蘇秦說李兊兊送秦黒貂之裘黄金百鎰<hi>出戰國䇿</hi>
青鳳周昭王以青鳳之毛為二裘一曰燠質一曰暄肌<lb/>
常以禦寒<hi>出拾遺記</hi>
<pb n="KR3k0023_WYG_076-10a"/>
豹襜武王為侈靡令曰豹襜豹裘方得入廟故豹皮百<lb/>
金功臣之家享千鍾而未得一豹皮<hi>出管子</hi>
鷫鸘司馬相如與卓文君還成都居貧愁薄以所服鷫<lb/>
鸘裘就市鬻酒與文君為歡<hi>出西京雜記</hi>
狐白秦囚孟嘗君說幸姬求解姬曰願得君狐白裘裘<lb/>
已獻昭王矣有客能狗盗入秦宫藏内盗得狐白裘獻<lb/>
之遂得歸<lb/>
浮光裘敬宗寶厯元年南昌國進浮光裘即紫海水染<lb/>
<pb n="KR3k0023_WYG_076-10b"/>
其色也以五綵蹙成龍鳳飾以五色真珠上衣之以獵<lb/>
北苑為朝日所照光彩摇動一日從禽忽值暴雨而裘<lb/>
畧無沾潤上異之<hi>出杜陽編</hi>
　　履<lb/>
桃花絲織鞋青齊間桃花有一種盛開時垂絲二三尺<lb/>
者採之練以松脂逓相纒織成鞋履寄往都下人皆不<lb/>
辨何物<hi>出青箱雜記</hi>
飛雲履白樂天燒丹于廬山草堂作飛雲履𤣥綾為質<lb/>
<pb n="KR3k0023_WYG_076-11a"/>
四面以素綃作雲朶染以四選香振履則如煙霧樂天<lb/>
着示山中道友曰吾足下生雲計不乆上昇朱府矣<hi>出樵</hi>
<hi>人直説</hi>
髙頭草履文宗時吳越間織髙頭草履如綾縠前代所<lb/>
無履下物也織草為之又非正服而被以文飾蓋隂斜<lb/>
闒茸泰侈之象<hi>出五行志</hi>
丹豹文履穆王起春霄之宫西王母來焉納丹豹文履<lb/>
<hi>出拾遺記</hi>
<pb n="KR3k0023_WYG_076-11b"/>
偕出弗與人昔楚昭王與吳人戰楚軍去而履决失之<lb/>
行三十歩復旋取左右問曰何惜是一踦履乎王曰楚<lb/>
國雖貧豈愛一踦履哉與偕出弗與人也<hi>出初學記</hi>
珠履楚春申君賔客三千人皆躡珠履<hi>出史記</hi>
屝屨鄭申侯見齊侯曰若師出於陳鄭之間供其資糧<lb/>
屝屨其可也<hi>屝屨草屨也</hi>
　<lb/>
　錦繡萬花谷後集卷三十六<lb/>
</p>
<p>
</p>
  </div>
</body>
</text>
</TEI>
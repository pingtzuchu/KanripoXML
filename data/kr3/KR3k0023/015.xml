<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷前集卷十五</head> <lb/>
    <p>
<pb n="KR3k0023_WYG_015-1a"/>
欽定四庫全書<lb/>
　錦繡萬花谷前集卷十五<lb/>
　　將帥<lb/>
弓為霹靂聲唐長孫無忌父晟討突厥突厥畏晟威聞<lb/>
其弓聲謂為霹靂見其走馬稱為閃電<lb/>
累磁石晉馬隆討西羌夾道累磁石賊負鐵鎧行不得<lb/>
前隆卒悉負犀甲無礙賊以為神<lb/>
能忍得勝晉朱伺有武勇江夏太守楊珉問將軍擊賊<lb/>
<pb n="KR3k0023_WYG_015-1b"/>
何以每得勝伺曰兩敵相對惟當忍之我能忍是以勝<lb/>
之<lb/>
以智為本魏元忠上封事曰天下之柄二文武而已今<lb/>
言武者先騎射不稽之權略文者首詞章不取之經綸<lb/>
養由基射能穿札不止鄢陵之奔陸機識能辨亡無救<lb/>
河橋之敗士在貧賤皆思立功懐琬琰就煨塵抱棟幹<lb/>
困溝壑安知其方略哉故漢拜韓信舉軍驚笑蜀用魏<lb/>
延羣臣觖望此富貴者易為善貧賤者難為功也故隂<lb/>
<pb n="KR3k0023_WYG_015-2a"/>
陽不和拔士為相蠻貊不庭擢校為將齊段孝𤣥有言<lb/>
持大兵如擎盤水一致蹉跌求止可得哉是知大將臨<lb/>
戎以智為本<lb/>
兩騎縈攪數萬人南史周盤龍與魏軍戰子奉叔單馬<lb/>
率二百餘人陷陣魏萬餘騎張兩翼圍之一騎還報奉<lb/>
叔已没盤龍馳馬奮矟奔魏軍魏人莫不披靡時奉叔<lb/>
已大殺魏軍得出盤龍不知乃東西觸擊魏軍奉叔見<lb/>
其父乆不出復躍馬入陣父子兩騎縈攪數萬人魏軍<lb/>
<pb n="KR3k0023_WYG_015-2b"/>
大敗盤龍父子由是名播北國<lb/>
轅門二龍唐烏承玼烏承恩皆為平盧先鋒沉勇而决<lb/>
號為轅門二龍<hi>並本傳</hi>
走如飛北魏將楊大眼驍㨗走如飛尚書李冲典選大<lb/>
眼徃求冲不許大眼曰尚書不見知下官出一技便出<lb/>
長繩三丈許繫於髻而走繩直如矢馬馳不及冲因驚<lb/>
嘆遂用為軍主<hi>北史</hi>
折樹矟羊侃入南朝預燕時少府新造兩刃矟成長二<lb/>
<pb n="KR3k0023_WYG_015-3a"/>
丈四尺圍一尺三寸帝因賜侃紫騮馬令試之侃執矟<lb/>
上馬左右擊刺特盡其妙觀者登樹樹為折因號此矟<lb/>
為折樹矟<hi>分紀</hi>
無部曲行陣李廣擊胡無部曲行陣頓舍不擊刁斗幕<lb/>
府省文書然逺斥堠未嘗遇害<lb/>
正行伍治簿至明程不識與李廣俱擊胡正部曲行伍<lb/>
擊刁斗治簿至明軍不得休息未嘗遇害然士多樂廣<lb/>
而苦不識<lb/>
<pb n="KR3k0023_WYG_015-3b"/>
鐵瑕鞍劉曜僣位隴右陳安叛曜使平先討安安左手<lb/>
奮七尺刀右手執丈八尺蛇矛平先與安戰三交奪其<lb/>
蛇矛安棄馬走斬之隴右歌之曰隴上壯士有陳安䯀<lb/>
驄交馬鐵瑕鞍七尺大刀奮如湍丈八蛇矛左右盤十<lb/>
盪十決無當前<lb/>
來嚼鐵唐來填為潁川太守賊來攻手射賊皆應弦而<lb/>
仆賊拜城下目為來嚼鐵<lb/>
王鐵槍五代梁王彦章驍勇能跣足履棘行百步持一<lb/>
<pb n="KR3k0023_WYG_015-4a"/>
鐵槍騎而馳突奮疾如飛軍中號王鐵槍末帝用為招<lb/>
討使問破敵之期對曰三日左右失笑彦章受命而出<lb/>
兩日至滑飲酒半醉起引精兵趨徳勝舉鎖燒斷之斬<lb/>
浮橋急擊南城遂破蓋三日矣<lb/>
避矟奪矟唐尉遲敬徳戰善避矟每單騎入賊雖羣刺<lb/>
之不能傷又能奪取賊矟還刺之齊王元吉使去刃與<lb/>
之校敬徳請王如刃而獨去之卒不能中帝嘗問奪矟<lb/>
與避矟孰難對曰奪矟難試使與齊王戲王三失矟遂<lb/>
<pb n="KR3k0023_WYG_015-4b"/>
大服<lb/>
半段槍哥舒翰與吐蕃戰特半段槍迎擊所向披靡有<lb/>
奴左車以力聞舒翰用槍追賊擬槍於肩叱之賊顧翰<lb/>
刺其喉騰之髙五尺左車斬其首<hi>並本傳</hi>
蹀血虜庭太宗踐阼突厥部離叛李靖率勁騎三千由<lb/>
馬邑趨惡陽嶺頡利大驚靖夜襲定襄破之可汗脱身<lb/>
走帝曰李陵以步卒五千絶漠然卒降匈奴其功尚得<lb/>
書竹帛靖以騎三千蹀血虜庭古未有輩足澡吾渭上<lb/>
<pb n="KR3k0023_WYG_015-5a"/>
之恥矣<hi>靖傳</hi>
微服度闗狄青征儂智髙頓軍崑崙關下翊日將度闗<lb/>
晨起諸將侍立甚久而青尚未坐日髙諸將疑之入帳<lb/>
周視則不知青所在諸將相顧驚怛俄有軍候至曰宣<lb/>
徽傳語諸官請過闗喫食方知青已微服度闗矣<hi>東軒筆錄</hi>
三箭定天山薛仁貴討契丹九姓十餘萬令驍騎數十<lb/>
來挑戰仁貴發三矢殺三人虜氣懾皆降軍中歌曰將<lb/>
軍三箭定天山壯士長歌入漢闗<lb/>
<pb n="KR3k0023_WYG_015-5b"/>
天下可一箭而定五代安重誨為節度使與蕃使並轡<lb/>
而行指飛鳥射之應弦而落觀者萬衆無不快抃由是<lb/>
名振北狄自謂天下可以一箭而定<hi>並本𫝊</hi>
小尉遲本朝呼延賛以武勇為衞士直長自言受國恩<lb/>
誓不與契丹同生徧刺其體作赤心殺契丹字反其唇<lb/>
内亦刺之鞍韀兵仗皆作其字嘗召善黥者横劒於膝<lb/>
呼其妻責以受禄無報當黥為字以報不然者斷首舉<lb/>
家號泣以謂婦人黥面非宜願刺臂許之諸子僕妾亦<lb/>
<pb n="KR3k0023_WYG_015-6a"/>
然嘗作破陣刀降魔杵鐵鞭鐵幞頭兩旁有刃皆重數<lb/>
十斤乘騅馬緋林額慕尉遲之為人自稱小尉遲<hi>文公</hi>
賀若弼論將隋煬帝問賀若弼曰楊素韓擒虎史萬嵗<lb/>
皆良將也優劣如何弼曰楊素是猛將非謀將韓擒虎<lb/>
是鬬將非領將史萬嵗是騎將非大將帝曰誰也曰惟<lb/>
所擇弼意自許也<lb/>
大勝大敗唐太宗嘗曰當今名將惟李勣江夏王道宗<lb/>
薛萬徹而已勣道宗雖不能大勝亦未嘗大敗至萬徹<lb/>
<pb n="KR3k0023_WYG_015-6b"/>
非大勝即大敗矣<hi>並本傳</hi>
夢騎五色獅子齊王敬則夢騎五色獅子明帝即位以<lb/>
敬則為直閣將軍<hi>齊書</hi>
賫九環金帶隋薛道衡出為襄州總管髙祖謂曰爾之<lb/>
去朕如斷一臂於是賫物三百段九環金帶馬十匹遣<lb/>
之<lb/>
狄天使狄青字漢臣汾州人世本農家𨽻縣為鄉書手<lb/>
移易税賦事發遂逃走京師投拱聖營為兵遷散直為<lb/>
<pb n="KR3k0023_WYG_015-7a"/>
延州指揮使會元昊叛屢將兵出戰四年間大小二十<lb/>
五陣八中流矢西戎及砦下以至京師之人皆呼為狄<lb/>
天使七遷涇原路副總管上欲見之詔令入朝會寇逼<lb/>
邊俾圖像以進上觀其儀表曰朕闗張也於是有敵萬<lb/>
人之稱<hi>並分紀</hi>
榮公第六郎隋來䕶兒封榮國公第六子來整為武賁<lb/>
郎將驍勇擊羣盜憚之作歌曰長白山頭百戰場十十<lb/>
五五把長槍不畏官軍千萬衆只畏榮公第六郎<hi>隋書</hi>
<pb n="KR3k0023_WYG_015-7b"/>
种世衡用間种世衡守青澗城嘗以罪怒一畨將杖其<lb/>
背僚屬請莫能得其人被杖以奔元昊甚信之得出入<lb/>
樞宻院嵗餘盡得其㡬事以歸乃知世衡用間也<lb/>
貪利以誘虜曹武穆瑋知鎮戎軍日嘗出戰小㨗虜引<lb/>
兵去瑋乃驅所掠牛羊輜重緩驅而還頗失部伍其下<lb/>
言曰牛羊無用不如棄之整衆而歸瑋不答虜聞瑋利<lb/>
牛羊而師不整還襲瑋瑋愈緩行得地利處乃止虜近<lb/>
使人請之畨軍逺來必甚疲我不欲乘人怠請休憩士<lb/>
<pb n="KR3k0023_WYG_015-8a"/>
馬少選决戰虜欣然良久又使人諭之曰歇定乃馳矣<lb/>
於是各皷軍而進一戰大破虜師遂棄牛羊而還徐謂<lb/>
其下曰吾知虜已疲故為貪利以誘之此其復來㡬行<lb/>
百里矣若乗鋭便戰猶有勝負逺行之人若小憩則足<lb/>
痺不能立人氣亦䦨吾以此取之<lb/>
鉦聲止破虜狄青在涇原以寡當衆必以竒勝預戒軍<lb/>
中捨弓執短兵令軍中聞鉦聲一則止再聲則嚴陣三<lb/>
而陽却鉦聲止則大呼而突出士卒如其教虜人大笑<lb/>
<pb n="KR3k0023_WYG_015-8b"/>
鉦聲止忽前突之虜大亂相踵踐死<hi>並筆談</hi>
騎兵破標牌狄青征儂智髙曽公亮問賊之標牌殆不<lb/>
可當如何青曰標牌步兵也當騎兵則不能施矣青率<lb/>
衆半夜度崑崙闗逆戰於歸仁鋪縱騎二千出賊後標<lb/>
牌為馬軍所突皆不能駐馬上鐵連枷擊之遂皆披靡<lb/>
智髙焚城遁去<hi>南豐雜記</hi>
隂徳愈昌曹彬封冀王事太祖太宗收復四方未嘗枉<lb/>
戮一人其後子孫益熾世為將相出皇后且三世為將<lb/>
<pb n="KR3k0023_WYG_015-9a"/>
道家所忌而冀王後世愈昌豈非隂徳所致<hi>分紀</hi>
楯上磨墨梁荀濟曰大丈夫當於楯上磨墨作檄<hi>坡詩注</hi>
好喚宰相吟詩景徳元年虜犯澶淵真宗北伐髙瓊自<lb/>
扶輦擁衆渡河至浮橋一半髙瓊執轡曰好喚宰相吟<lb/>
兩首詩退虜騎葢當時宰相王欽若陳堯叟好為詩以<lb/>
薄此輩故髙瓊有此語<hi>元城語錄</hi>
鋭頭將軍杜詩鋭頭將軍何來遲令我心中苦不足<hi>白起</hi>
<hi>頭小而鋭</hi>
<pb n="KR3k0023_WYG_015-9b"/>
江南幹當公事曹武惠冀王彬凡降四國主江南西川<lb/>
廣南湖南未嘗殺一無辜諸子皆賢瑋琮璨皆領旌鉞<lb/>
陶弼有詩曰蒐兵四把降王縛教子三登上將壇其後<lb/>
少子玘實生光獻慈聖太后輔佐仁宗母儀累朝子孫<lb/>
昌盛近世無比既平江南回詣閣入見榜子稱奉敕江<lb/>
南幹當公事回其謙恭不伐如此<hi>涑水記聞</hi>
銅梁門鐵遂城虜犯澶淵傅潜堅壁不戰河北支郡或<lb/>
陷或棄是時魏能守安肅軍楊延朗守廣信軍乃世所<lb/>
<pb n="KR3k0023_WYG_015-10a"/>
謂梁門遂城者二軍最逼虜境而攻圍不下時人目二<lb/>
軍為銅梁門鐵遂城由二將能守也<hi>筆談</hi>
牙旗折成都王頴以陸機叅大將軍事假機後將軍河<lb/>
北大都督頴起兵討長沙王乂機督諸將二十餘萬臨<lb/>
戎以牙旗折列軍朝歌至于河橋皷聲聞數百里漢魏<lb/>
出師未嘗有也長沙王乂奉天子與戰軍大敗宦人孟<lb/>
玖譛機有異志頴遂大怒機遇害於軍中機臨刑嘆曰<lb/>
華亭鶴唳豈可復聞乎是日昬霧晝合大風折木平地<lb/>
<pb n="KR3k0023_WYG_015-10b"/>
尺雪以為陸機之寃也<lb/>
坐無空席王渾平吳復鎮夀陽吳人新附渾虛懐綏納<lb/>
坐無空席門下不停賔<lb/>
吞十萬衆蜀先主問魏延曰今委卿以重任卿欲云何<lb/>
對曰若曹操舉天下而來請為大王拒之偏將十萬之<lb/>
衆至請為大王吞之衆壯其志<hi>並本傳</hi>
虎癡虎侯魏許禇從太祖討馬超其後太祖與超單馬<lb/>
會語惟禇從超欲突太祖素聞禇勇疑從騎是乃問太<lb/>
<pb n="KR3k0023_WYG_015-11a"/>
祖曰公有虎侯者安在太祖顧禇禇瞋目盻之超不敢<lb/>
動乃罷軍中以禇力如虎而癡號曰癡虎是以超問虎<lb/>
侯也<hi>分紀</hi>
詔出大驚唐劉闢據蜀阻兵宰相杜黄裳獨以長武城<lb/>
使髙崇文可以成功充節度使討闢時宿將甚衆人自<lb/>
謂當選及詔出大驚卯時宣命辰時出師八戰皆㨗<hi>本傳</hi>
不妄殺屠戮無遺曹彬征金陵垂克忽稱疾諸將皆來<lb/>
問疾彬曰余之病非藥石所愈惟諸公共誓以克城之<lb/>
<pb n="KR3k0023_WYG_015-11b"/>
日不妄殺一人則自愈矣諸將共焚香為誓及克城城<lb/>
中皆按堵曹翰克江州忿其乆不下屠戮無遺彬之子<lb/>
孫貴盛不絶翰之子孫有乞丐者<hi>涑水記聞</hi>
青澗城鑿井种世衡建言延安東北二百里故寛州興<lb/>
廢壘有三利朝廷從之以君董役然處險無泉鑿地百<lb/>
五十尺至石工徒拱手君曰爾其屑之凡一畚償爾百<lb/>
金過石數重泉果沛發人歡呼復鑿數井<hi>墓誌</hi>
遺侍姬种世衡守青澗湖酋蘇慕恩最彊嘗夜與慕恩<lb/>
<pb n="KR3k0023_WYG_015-12a"/>
飲出侍姬佐酒世衡起入潜窺之慕恩潜與侍姬戲世<lb/>
衡出掩之慕恩慚謝世衡笑曰君欲之耶即以遺之由<lb/>
是得其死力<hi>涑水記聞</hi>
三皷奪崑崙狄青宣撫廣西時儂智髙手崑崙闗青至<lb/>
賔州值上元節令大張燈燭首夜燕從軍三夜饗軍校<lb/>
首夜樂飲徹曉次夜二皷時青忽稱疾暫起如内久之<lb/>
使人諭孫元規令暫主席行酒少服藥乃出數使人勸<lb/>
勞坐客至曉各未敢退忽有馳報者云是夜三皷青已<lb/>
<pb n="KR3k0023_WYG_015-12b"/>
奪崑崙矣<lb/>
黒王相公王武恭公徳用狀貎魁偉而面色正黒雖閭<lb/>
巷逺夷識與不識稱之曰黒王相公北虜常呼其名以<lb/>
驚小兒蘇紳孔道輔等言其宅枕乾岡貎類藝祖公奏<lb/>
曰宅枕乾岡朝廷所賜貎類藝祖父母所生<hi>燕談</hi>
敖曹比項籍北齊髙昻字敖曹其父以其昻藏故名而<lb/>
字之為髙歡將馬矟絶世左右無不一當百時人比之<lb/>
項籍<hi>北史</hi>
<pb n="KR3k0023_WYG_015-13a"/>
詩將軍少年出武威入掌銀臺䕶紫微平明拂劒朝天<lb/>
去薄暮垂鞭醉酒歸愛子臨風吹玉笛美人嬌面舞羅<lb/>
衣　都尉朝天躍馬歸香風吹入亂花飛銀鞍紫轡照<lb/>
雲月左顧右盼生光輝　將軍出使擁樓船江上旌旗<lb/>
拂紫烟萬里横戈探虎穴三盃拔劒舞龍泉　虬鬚顦<lb/>
顇羽林郎曽入甘泉侍武皇鵰没夜雲知御苑馬隨曉<lb/>
仗識天香五湖歸去扁舟月六國平來兩鬢霜<hi>李白</hi>錦衣<lb/>
香重花垂足束玉光寒雪繞腰秣馬暖思秦地草弦弓<lb/>
<pb n="KR3k0023_WYG_015-13b"/>
勁憶鴈門鵰<hi>王操</hi>淮海維揚一俊人金章紫綬照青春指<lb/>
麾能事回天地訓練彊兵動鬼神湘西不得歸闗羽河<lb/>
内猶宜借寇恂　總戎楚蜀應全未方駕曹劉不啻過<lb/>
今日朝廷須汲黯中原將帥憶亷頗<hi>杜甫</hi>八表順風驚雨<lb/>
露四溟隨劒息波濤手扶北極鴻圖永雲卷長天聖日<lb/>
髙未會漢家青史上韓彭何處有功勞<hi>杜光庭</hi>四朝憂國<lb/>
鬢如絲龍馬精神海鶴姿天上玉書傳詔夜陣前金甲<lb/>
受降時<hi>李郢上裴度</hi>才子却嫌天上桂世危翻作陣前功亷<lb/>
<pb n="KR3k0023_WYG_015-14a"/>
頗解武文無説謝朓能文武不通雙美盡輸張太守二<lb/>
南章句六鈞弓<hi>杜荀鶴</hi>家散萬金酬死士身留一劒答君<lb/>
恩漁陽老將皆囘席魯國書生半在門<hi>劉長卿</hi>九金神鼎<lb/>
重丘山五玉諸侯雜佩環星坐通宵狼蠟暗戍樓吹笛<lb/>
虎牙闗<hi>杜牧</hi>玉匣銷龍鱗甲冷金鈴繫鶻羽毛寒早貂擁<lb/>
出花當背白馬騎來月在鞍<hi>施肩吾</hi>接戰春來苦孤城日<lb/>
漸危合圍侔月暈分守效魚麗屢厭黄塵起時將白羽<lb/>
揮裹瘡猶出戰飲血更登陴忠信應難敵精誠諒不移<lb/>
<pb n="KR3k0023_WYG_015-14b"/>
無人報天子心計欲何施<hi>張巡守城作</hi>黒雲厭城城欲摧甲<lb/>
光向日金鱗開<hi>李賀</hi>胡騎入囘中急鋒連夜過短刀穿虜<lb/>
陣濺血貂裘涴一來輦轂下愁悶惟欲卧今朝從公獵<lb/>
稍覺天宇大一雙鐵絲箭未發手先唾射殺雪毛狐腰<lb/>
間餘一箇　青綾衲衫暖襯甲紅線勒巾光遶脇秃襟<lb/>
小袖鵰鶻盤大刀長劒龍蛇挿兩軍皷噪屋瓦動紅塵<lb/>
白羽紛相戛將軍恩重此身輕笑裏鋒鋩如一搯書生<lb/>
只肯坐帷幄談笑毫端弄生殺叫呼繁皷催上竿猛士<lb/>
<pb n="KR3k0023_WYG_015-15a"/>
應憐小兒黠試問黄河夜偷渡掠靣驚沙寒霎霎何如<lb/>
大艦日髙眠一枕清風過苕霅<hi>東坡</hi>挽弓當挽强用箭當<lb/>
用長射人先射馬擒賊先擒王茍能制侵陵豈在多殺<lb/>
傷<hi>杜甫</hi>將軍昔着從事衫鐵馬馳突重兩銜被堅執鋭略<lb/>
西極崑崙月窟東嶄巖君門羽林萬猛士惡若哮虎子<lb/>
所監五年起家列霜㦸一日過海收風帆平生流輩徒<lb/>
蠢蠢長安少年氣欲盡魏侯神骨聳精爽華嶽峯尖見<lb/>
秋隼星躔寳校金盤陁夜騎天駟超天河欃槍熒惑不<lb/>
<pb n="KR3k0023_WYG_015-15b"/>
敢動翠㽔雲矟相蕩摩吾為子起歌都䕶酒䦨挿劒肝<lb/>
膽露鈎陳蒼蒼映𤣥武萬嵗千秋奉明主臨江節士安<lb/>
足數<hi>杜魏將軍歌</hi>成都猛將有花卿學語小兒知姓名用如<lb/>
快鶻風火生見賊惟多身始輕<hi>花卿歌</hi>
　　儒將<lb/>
輕裘緩帶羊祐在軍常輕裘緩帶身不被甲鈴閣之下<lb/>
待衞不過十人也<lb/>
射不穿札杜預為征南將軍身不跨馬射不穿札有左<lb/>
<pb n="KR3k0023_WYG_015-16a"/>
傳癖<lb/>
不為掩襲之計羊祜都督荆州與吳人交兵剋日方戰<lb/>
不為掩襲之計有欲進詭譎之䇿輙飲以醇酒使不得<lb/>
言<hi>並本傳</hi>
武夫奪氣栁公綽為荆州韓退之與書云獨閣下能出<lb/>
入行間與士卒均辛苦用儒雅文字章句之業率先天<lb/>
下武夫闗其口而奪之氣<hi>韓文</hi>
數萬兵甲范仲淹領延安閲兵選將日夕訓練又請戒<lb/>
<pb n="KR3k0023_WYG_015-16b"/>
諸將養兵蓄鋭母得輕動夏人聞之相戒曰母以延州<lb/>
為意今小范老子胷中自有數萬兵甲不比大范老子<lb/>
可欺也戎人呼知州為老子大范為雍也<hi>名臣傳</hi>
　　師旅<lb/>
國初兵十六萬藝祖初得周兵十三萬又得蜀兵十萬<lb/>
太宗繼之兵餘三十萬又曾子固集太祖時舉中國才<lb/>
十六萬人平五彊國不知兵之少也<lb/>
百萬為額雍熙之間天下兵僅三十萬咸平景徳以來<lb/>
<pb n="KR3k0023_WYG_015-17a"/>
兵倍之寳元慶厯之間縁邊所屯至七八十萬天下遂<lb/>
以百萬為額<hi>蘇子由書</hi>
㨂軍皇祐二年詔陜西㨂軍及保㨗軍年五十以上若<lb/>
不及格者皆免為民紛然以為邊事未可知不宜减兵<lb/>
又云停卒一旦失衣糧歸鄉里必聚為盜沿邊諸將爭<lb/>
之尤切是時文公執政龎公為樞宻使固執行之不疑<lb/>
是嵗陜西所免凡三萬五千人皆歡呼反其家傅求曰<lb/>
陜西計一嵗費七百貫養一保㨗是嵗减二百四十五<lb/>
<pb n="KR3k0023_WYG_015-17b"/>
萬貫陜西之民由是稍蘇<hi>涑水記聞</hi>
後唐戰馬後唐趙延慶為樞宻使明宗問馬數㡬何對<lb/>
曰騎軍三萬五千明宗嘆曰吾居兵間四十年太祖馬<lb/>
數不過七千莊宗與梁戰河上馬萬疋今有馬三萬五<lb/>
千疋而不能一天下吾老矣<hi>五代史</hi>
察軍張儀曰秦帶甲百餘萬車千乘騎萬疋虎賁之士<lb/>
跿跔科頭貫頤奮㦸者至不可勝計秦馬之良戎兵之<lb/>
衆探前趹後蹄間三尋騰者不可勝數山東之士披甲<lb/>
<pb n="KR3k0023_WYG_015-18a"/>
蒙胄以會戰秦人捐甲徒裼以趨敵左挈人頭右挾生<lb/>
虜夫秦卒與山東之卒猶孟賁之與怯夫烏獲之與嬰<lb/>
兒垂千鈞於烏卵之上必無幸矣<lb/>
沈括論車熙寜北虜將入寇亟遣中貴取西河民車以<lb/>
為戰備自宰相以下言不便者俱不省時沈括為記注<lb/>
一日持筆立御上顧曰卿知籍車之事乎括曰未知車<lb/>
將何用上曰北虜以多馬故勝惟車可以當之括曰車<lb/>
戰之利見於厯世巫臣教吳子以車戰遂霸中國李靖<lb/>
<pb n="KR3k0023_WYG_015-18b"/>
用偏箱鹿角車以擒頡利臣但未知一事古人所謂輕<lb/>
車者兵車也五御折旋利於輕速今之民間輜車重大<lb/>
椎樸以牛挽之日不能行三十里少雨雪則跬步不進<lb/>
故俗謂之太平車或可施於無事之日恐兵間不可用<lb/>
也上喜曰無人如此説遂罷<hi>邵氏後錄</hi>
養兵不可廢韓魏公嘗議養兵事慨然曰養兵雖非古<lb/>
然積習已久不可廢之又自有利處昔者百姓戍邊父<lb/>
子有生離死别之苦漢唐調兵於民杜甫石壕吏其弊<lb/>
<pb n="KR3k0023_WYG_015-19a"/>
乃至此後世既收拾强悍者養之為兵良民雖稅歛重<lb/>
而終身保骨肉之樂此豈小事又其練習戰陣而豪勇<lb/>
可使安得與農民同日道哉<hi>别録</hi>
與契丹八十一戰熙寜中賜契丹金繒召二府觀焉衆<lb/>
謂天子修貢為辱而陛下神武可一戰勝也張文正公<lb/>
方平獨曰宋與契丹凡幾戰勝負幾何兩府八公皆莫<lb/>
知也公曰宋與契丹戰大小八十一戰惟張齊賢太原<lb/>
之戰纔一勝耳陛下視和與戰孰便上善之<hi>談叢</hi>
<pb n="KR3k0023_WYG_015-19b"/>
　　兵説<lb/>
將有五危孫子曰將有五危必死可殺必生可虜忿速<lb/>
可侮亷潔可辱愛民可煩<lb/>
十圍五攻用兵之説十則圍之五則攻之倍則分之敵<lb/>
則戰之少則逃之不若則避之是故小敵之堅大敵之<lb/>
擒也<lb/>
勢節激水之疾至於漂石者勢也鷙鳥之疾至於毁折<lb/>
者節也善戰者其勢險其節短勢如彍弩節如發機<lb/>
<pb n="KR3k0023_WYG_015-20a"/>
兵形象水孫子曰兵形象水水之形避髙而趨下兵之<lb/>
形避實而擊虛水因地而制流兵因敵而制勝故兵無<lb/>
常勢水無常形<lb/>
勿遏勿迫用兵之法佯北勿從鋭卒勿攻餌兵勿食歸<lb/>
師勿遏圍師勿缺窮寇勿迫途有所不由軍有所不擊<lb/>
城有所不攻地有所不争君命有所不受<lb/>
恃吾無恃其不來恃吾有以待之無恃其不攻恃吾有<lb/>
所不可攻<hi>孫子</hi>
<pb n="KR3k0023_WYG_015-20b"/>
辭卑者進敵辭卑而益備者進也辭彊而進驅者退也<lb/>
杖而立者飢也汲而先飲者渇也見利而不進者勞也<lb/>
鳥集者虛也夜呼者恐也<lb/>
攻堅棄瑕善用兵者不呼儆不茍聚不妄行不强進呼<lb/>
儆則敵人戒茍聚則衆不用妄行則羣卒困强進則鋭<lb/>
士挫故凡用兵者攻堅則軔乘瑕則神攻堅則瑕者堅<lb/>
乘瑕則堅者瑕故堅其堅者瑕其瑕者<hi>管子</hi>
暗合孫吳晉武平吳之後詔天下罷軍示海内大安州<lb/>
<pb n="KR3k0023_WYG_015-21a"/>
郡悉去兵大郡置武吏百人小郡五十人時山濤論用<lb/>
兵之本以為不宜去州郡武備于時咸以濤不學孫吳<lb/>
而暗與之合<hi>濤傳</hi>
足制四夷唐太宗命李靖教侯君集兵法既而君集奏<lb/>
靖且反兵之隱微不以示臣帝責靖靖曰方中國無事<lb/>
臣之所教足以制四夷而君集欲盡臣術此君集欲反<lb/>
耳<hi>君集傳</hi>
貪蛇忘尾端拱中敵卒萬餘騎襲威敵軍糧道李繼倫<lb/>
<pb n="KR3k0023_WYG_015-21b"/>
領歩騎千人巡徼忽當敵强敵蔑視不顧繼倫曰貪蛇<lb/>
勇行必忘其尾吾當銜枚掩其後其夕懐短兵嘿逐其<lb/>
後至唐河天未明舉兵一鏖如拉枯朽敵人曰黒大王<lb/>
不可當<hi>玉壺清話</hi>
皷繁氣易衰南史栁元景隨宋孝武入討至新亭據險<lb/>
令軍曰皷繁氣易衰叫數力易竭各銜枚疾戰一聽吾<lb/>
皷音賊遂大潰<hi>本傳</hi>
宿飽千里饋糧士有飢色樵蘇後㸑師不宿飽<hi>韓信傳</hi>
<pb n="KR3k0023_WYG_015-22a"/>
五兵魏相曰救亂除暴謂之義兵兵義者王敵加於已<lb/>
不得已而起者謂之應兵兵應者勝争恨小故不忍憤<lb/>
怒者謂之忿兵兵忿者敗利人土地貨寳者謂之貪兵<lb/>
兵貪者破恃國家之大矜人民之衆欲見於敵者謂之<lb/>
驕兵兵驕者滅此五者非但人事乃天道也<hi>本𫝊</hi>
　　竒謀<lb/>
以敗兵擊勝兵曹公征張繡一朝引軍退繡自追之賈<lb/>
詡曰不可追也追必敗繡不從大敗而還詡曰促更追<lb/>
<pb n="KR3k0023_WYG_015-22b"/>
之必勝繡謝曰不用公言至此今已敗奈何復追詡曰<lb/>
兵勢相變亟徃必利繡信之遂追果以勝還問詡曰繡<lb/>
以精兵追退軍而公曰必敗以敗軍擊勝軍而公曰必<lb/>
克悉如公言何其反而皆驗詡曰此易知耳將軍非曹<lb/>
公敵也軍雖新退曹公必自斷其後追兵雖精將不敵<lb/>
故知必敗曹公攻將軍力未盡而退必國内有故已破<lb/>
將軍必輕軍速進留諸將斷後諸將亦非將軍敵故雖<lb/>
用敗兵而戰必勝也繡乃服<hi>詡𫝊</hi>
<pb n="KR3k0023_WYG_015-23a"/>
逆風而戰張彦澤與契丹戰陽城為契丹所圍而軍中<lb/>
無水鑿井輙壊又天大風契丹順風揚塵奮擊甚鋭軍<lb/>
中大懼彦澤問諸將皆曰今虜乘上風而吾居其下宜<lb/>
待風回乃可戰偏將藥元福獨謂彦澤曰今軍中飢渇<lb/>
已甚若待風回吾屬為虜矣且逆風而戰敵人謂我不<lb/>
能所謂出其不意彦澤即拔拒馬力戰契丹奔北二十<lb/>
餘里至衞村又大敗之契丹遁去<hi>五代史</hi>
然馬尾灰車破賊後漢楊璇為零陵太守有滑賊攻郡<lb/>
<pb n="KR3k0023_WYG_015-23b"/>
縣璇制馬車數十乘嚢盛石灰於車上繫布索於馬尾<lb/>
又為兵車專彀弓弩馬車居前順風皷灰賊不得視因<lb/>
以火燒布然馬尾馬驚奔突賊陣弓弩亂發羣盗駭奔<lb/>
追斬無數<hi>本𫝊</hi>
竒兵伏歸路盧光稠據䖍州遣弟光睦攻潮州光睦好<lb/>
勇而輕進譚金播戒其持重不聽度其必敗乃為奇兵<lb/>
伏其歸路光睦果敗走潮人追之金播以伏兵邀擊大<lb/>
敗之遂取潮州<hi>五代史</hi>
<pb n="KR3k0023_WYG_015-24a"/>
戰射觀者周韋孝寛與尉遲迥戰于鄴失利鄴中士民<lb/>
觀戰者數萬人宇文忻曰事急當以詭道破之乃先射<lb/>
觀者觀者皆走騰藉聲如雷忻乃呼曰賊敗矣軍復振<lb/>
因其擾而乗之迥軍大敗<hi>通鑑</hi>
　　敵國<lb/>
戰義戰徳賈誼曰臣聞强國戰兵王者戰義帝者戰徳<lb/>
故湯祝網而漢隂降舜舞干羽而三苗服今漢帝國也<lb/>
宜以厚徳懐服則孰敢不承帝意陛下為臣建三表設<lb/>
<pb n="KR3k0023_WYG_015-24b"/>
五餌以此與單于争則下匈奴猶振槁也<hi>新書</hi>
備邊馬成拜揚武将軍屯常山中山以備北邊又代驃<lb/>
騎大将軍杜茂繕治障塞自西河至渭橋河上至安邑<lb/>
太原至陘中山至鄴皆築堡壁起烽燧十里一候<hi>後漢書西</hi>
<hi>羗𫝊</hi>
遣子入侍後漢明帝命将北征匈奴取俾吾盧地置宜<lb/>
禾都尉以屯田遂通西域于闐諸國皆遣子入侍<lb/>
真長老魏梁習領并州刺史時髙幹荒亂之餘吏民亡<lb/>
<pb n="KR3k0023_WYG_015-25a"/>
叛習到官誘諭招納豪右以盡邊境肅清百姓布野勤<lb/>
勸農桑令行禁止貢達名士咸顯于世太祖嘉之更拜<lb/>
為真長老稱詠以為自所聞識刺史未及習者<hi>魏志</hi>
招来服逺康國求内附上曰前代帝王好招来絶域以<lb/>
求服逺之名無益于用而糜弊百姓今康國内附儻有<lb/>
急難於義不得不救師行萬里豈不疲勞勞百姓以取<lb/>
虛名朕不為也遂不受<hi>唐通鑑</hi>
赤氣下垂隋長孫晟曰臣夜望磧北有赤氣長百餘里<lb/>
<pb n="KR3k0023_WYG_015-25b"/>
如雨下垂按兵書名洒血欲滅匈奴願在今日<hi>本𫝊</hi>
三䇿唐劉貺以為嚴尤辨而未詳班固詳而未盡推其<lb/>
至當周得上䇿秦得中䇿漢無䇿焉何以言之荒服之<lb/>
外聲教所不逮其叛不為之勞師其降不為之釋備嚴<lb/>
守禦險走集使其為寇不能也為臣不得也惠及中國<lb/>
以綏四方周之道也故曰周得上䇿易稱王侯設險以<lb/>
守其國築長城修障塞所以設險也趙簡子起長城燕<lb/>
秦亦築長城後魏築長城人治一步方千里役三十萬<lb/>
<pb n="KR3k0023_WYG_015-26a"/>
人不旬朔而獲乆逸故曰秦得中䇿漢以宗女嫁匈奴<lb/>
而髙祖亦審魯元不能止趙王之逆謀謂能息匈奴之<lb/>
叛非也且謂冒頓手弑其父而冀其不與外祖争彊豈<lb/>
不惑哉方更靡耗貲糧連兵積年故嚴尤以為下䇿然<lb/>
而漢至昭宣匈奴逺徙猶襲奉春之過舉傾府藏給西<lb/>
北嵗二億七十萬皇室淑女嬪于穹廬掖庭良人降於<lb/>
沙漠夫貢子女方物臣僕之職也詩曰莫敢不來享莫<lb/>
敢不來王荒服稱其來不言徃也公及吳盟諱而不書<lb/>
<pb n="KR3k0023_WYG_015-26b"/>
奈何以天子之尊與匈奴約為兄弟而漢之君臣竟莫<lb/>
之恥哉誠能移其財以養戍卒則民富移其爵以餌守<lb/>
臣則将良富利歸于我危亡移于彼棄此而不為故曰<lb/>
漢無策<hi>出突厥𫝊</hi>
有罪後討頡利政亂薛延陀囘紇等叛之頡利不能制<lb/>
㑹大雪牛羊馬多死民大飢鴻臚卿鄭元璹使還言于<lb/>
上乗間撃之上曰背盟不信利災不仁乗危不武縱其<lb/>
種落盡叛六畜無餘朕終不撃必待有罪然後討之<hi>唐通</hi>
<pb n="KR3k0023_WYG_015-27a"/>
<hi>鑑</hi>
可為長城李世勣為并州長史上曰朕置世勣于晉陽<lb/>
而邊城不驚可為長城<lb/>
張說疏張說為相帝欲事吐蕃說宻請講和帝曰待王<lb/>
君㚟計之說出謂源乾耀曰君㚟好兵以奔利彼入吾<lb/>
言不用矣後君㚟破吐蕃於青海説策其且敗因上疏<lb/>
諷諭帝識其意納之後𤓰州失守君㚟死<hi>本𫝊</hi>
康定軍范仲淹建鄜城為康定軍招集流亡定堡障通<lb/>
<pb n="KR3k0023_WYG_015-27b"/>
斥堠于是羌漢之民相踵歸業<lb/>
嶺南蠻夷蠻夷悍輕易怨以變其南州皆濵大海多洲<lb/>
島飄風一日踔數千里漫不見蹤跡控御失所以險阻<lb/>
機毒矢將吏撞搪呼號以相和應蜂屯蟻雜不可爬梳<lb/>
好則人怒則獸故常薄其征入有所遺漏不究切之長<lb/>
養兒子至紛不可治乃草薙而禽獮之盡根株痛斷乃<lb/>
止故嶺南帥得其人則一邊盡治<hi>韓送鄭序</hi>
五溪酈元注水經云武陵有五溪雄溪樠溪酉溪潕溪<lb/>
<pb n="KR3k0023_WYG_015-28a"/>
辰溪蠻夷所居皆盤瓠之子孫也今雄作熊樠作郎潕<lb/>
作武皆在辰州界也<hi>杜詩注</hi>
　　多故<lb/>
旄頭杜詩旄頭彗紫微無復俎豆事金甲相排蕩青衫<lb/>
一憔悴<hi>旄頭胡星也彗紫微言胡星犯帝坐</hi>
大角兵氣日月還相鬬君臣屢合圍大角躔兵氣鈎陳<lb/>
出帝畿烟塵昏御道耆舊把天衣<hi>杜詩</hi>
　　太平<lb/>
<pb n="KR3k0023_WYG_015-28b"/>
休徴備至周公之時天下之人才皆已舉用姦邪讒佞<lb/>
之徒皆已除去九夷八蠻在荒服之外者皆已賔貢天<lb/>
災時變昆蟲草木之妖皆已消息天下之所謂禮樂刑<lb/>
政教化之具皆已修理風俗皆已淳厚動植之物風雨<lb/>
霜露之所沾被者皆已得宜休徴嘉瑞麟鳳龜龍之屬<lb/>
皆已備至<hi>韓退之書</hi>
淨洗甲兵不知何國致白環復道諸山得銀甕隱士休<lb/>
歌紫芝曲詞人解撰清河頌田家望望惜雨乾布榖處<lb/>
<pb n="KR3k0023_WYG_015-29a"/>
處催春種安得壯士挽天河浄洗甲兵長不用<hi>杜詩</hi>
　　國賦<lb/>
租庸調唐制凡授田者丁嵗輸粟二斛稻三斛謂之租<lb/>
丁隨鄉所出嵗輸絹二匹綾絁二丈布加五之一綿三<lb/>
兩麻三斤非蠶鄉輸銀十四兩謂之調用人之力嵗二<lb/>
十日閏加二日而不役者為絹三尺謂之庸<lb/>
兩税法唐租庸調法壊自代宗時始以畆定税而歛以<lb/>
夏秋徳宗時宰相楊炎遂作兩税法戸無主客以居者<lb/>
<pb n="KR3k0023_WYG_015-29b"/>
為簿人無丁中以貧富為差商賈税三十之一與居者<lb/>
均被田税視大厯十四年墾田之數為定夏輸無過六<lb/>
月秋輸無過十一月嵗歛錢二千五十餘萬緡米四百<lb/>
萬斛以供外錢九百二十餘萬緡米千六百餘萬斛以<lb/>
供京師<lb/>
嵗入唐天寳長慶間兵九十九萬率三戸奉一兵宣宗<lb/>
復河湟天下兩税搉酒榷鹽嵗入九百二十二萬緡常<lb/>
費少三百餘萬<hi>食貨志</hi>
<pb n="KR3k0023_WYG_015-30a"/>
嵗費皇祐治平中嵗入一億萬以上嵗費亦一億萬以<lb/>
上景徳郊費六百萬皇祐郊費一千二百萬治平郊費<lb/>
一千三十萬<hi>曾子固集</hi>
唐國計簿唐韋處厚撰太和國計簿王彦威撰古額供<lb/>
軍圖李吉甫首創是法總天下方鎮戸二百四十四萬<lb/>
此天寳四分减三兵八十三萬比天寳三分増一大率<lb/>
二戸供一兵名曰元和國計簿是韋處厚王彦威倣而<lb/>
為之<lb/>
<pb n="KR3k0023_WYG_015-30b"/>
本朝會計錄丁謂景徳中權三司使撰景徳㑹計録五<lb/>
卷以上後蘇轍亦倣其法為皇祐會計錄紹興五年邇<lb/>
臣亦有是議請自元年上四年為率名曰紹興會計簿<lb/>
<hi>職官分紀</hi>
唐宋嵗入唐東南之米嵗運不過二百萬石國朝乃六<lb/>
百萬石唐銅錫銀之冶凡六所而五在江浙嵗入十數<lb/>
萬緡國朝則百餘萬緡矣唐之鹽利劉晏増六百萬緡<lb/>
本朝乃二千萬緡矣唐正元中茶利四十萬緡至國朝<lb/>
<pb n="KR3k0023_WYG_015-31a"/>
乃一百二十五萬緡矣<lb/>
唐宋嵗運大中祥符二年召近臣觀書龍圖閣上閲元<lb/>
和國計圖三司丁謂曰唐自江淮嵗運米四千萬至長<lb/>
安今江淮嵗運米五百餘萬即知今府庫充實倉廪盈<lb/>
衍上曰誠頼天地宗廟而國儲多備亦自計臣也謂再<lb/>
拜<hi>分紀</hi>
不没賦舊名程文簡公琳為三司使議者患民税多目<lb/>
如鹽曲錢之類名件頗碎慶厯中欲除其名併合為一<lb/>
<pb n="KR3k0023_WYG_015-31b"/>
文簡以謂没其舊名一時之便也後有興利之臣必復<lb/>
増之是重困民亦善慮事也<lb/>
寛財論天禧三年李士衡為三司使罷陜西市木募民<lb/>
送木京師如入粟法如售鹽及米綱任民私市以足數<lb/>
民大便真宗以寛財論賜之仁宗即位士衡求罷上與<lb/>
太后垂簾諭曰先帝常稱卿知錢穀利害以比劉晏宜<lb/>
安其位<hi>神道碑</hi>
紹興費宣和間國家全盛每月支費九十五萬緡紹興<lb/>
<pb n="KR3k0023_WYG_015-32a"/>
三年每月支一百一十萬以紹興初為率一嵗通支一<lb/>
千三百二十餘萬見張孝祥論又中興事實云紹興初<lb/>
劉光世一軍給錢每月十六萬緡米三萬斛又范正輿<lb/>
見管兵除激賞用外每月支用錢二十二萬餘貫<lb/>
　　田畝<lb/>
通率為十一司馬法曰夫三為屋屋三為井是九夫為<lb/>
井孟子曰請野九一而助謂九夫之内與公助一夫周<lb/>
制有貢助助者九夫而税一夫之田貢者什一而貢一<lb/>
<pb n="KR3k0023_WYG_015-32b"/>
夫之榖通之二十夫而二夫是為十中税一也冬官匠<lb/>
人注周制畿内用夏之貢法税夫無公田邦國用殷之<lb/>
助法制公田不税夫貢者自治其所受田貢其税穀助<lb/>
者借民力以治公田又使收歛焉助則九而助一貢則<lb/>
十而貢一通率為十一也國中十一乃云使自賦是十<lb/>
一之中使自賦之非什中一為賦也故鄭云通其率以<lb/>
為十一<lb/>
同養公田孟子曰方里而井井九百畝其中為公田八<lb/>
<pb n="KR3k0023_WYG_015-33a"/>
家皆私百畝同養公田公事畢然後敢治私事班固云<lb/>
井方一里是九夫八家共之各受私田百畝公田十畝<lb/>
是為八百八十畝餘二十畝為廬舍其言取孟子而失<lb/>
其本㫖由是何休范寗趙岐宋均咸以為然夫言中為<lb/>
公田則中央百畝共為公田不得家取十畝又云八家<lb/>
皆私百畝則百畝皆屬公矣何得復以二十畝為廬舍<lb/>
也言同養公田是八家共理公事何得分十畝自治之<lb/>
也若家取十畝自治之安得謂之同養也若二十為廬<lb/>
<pb n="KR3k0023_WYG_015-33b"/>
舍則别二畝亦入私矣何得為八家皆私百畆也<hi>詩疏</hi>
初税畝用田賦作丘甲周之徹法以私助公而上下兩<lb/>
足及其弊也魯哀公履畝而税之民倍其出而上亦不<lb/>
足春秋於是書曰初税畝丘十六井而出三牛一馬因<lb/>
其田賦通而出是謂賦法及其弊也别其田各為一賦<lb/>
季孫欲之國老無如之何春秋於是書曰用田賦六十<lb/>
四井而為甸甸出甲士三人及其弊也丘出一人而甸<lb/>
四人矣春秋於是書曰作丘甲<hi>陳了翁録</hi>
<pb n="KR3k0023_WYG_015-34a"/>
畝益三升髙允仕元魏魏太武問萬幾何先允因曰臣<lb/>
少也賤所知惟田請言田事古人云方一里則為田三<lb/>
頃七十畝方百里為田三萬七千頃若勸之則畝益三<lb/>
升不勸則畝損三升方百里損益之率為粟二百二十<lb/>
萬斛况天下之廣乎<hi>髙允𫝊</hi>
國朝墾田景徳戸七百三十萬墾田一百七十萬頃皇<lb/>
祐戸一千萬墾田二百二十五萬頃治平戸一千二百<lb/>
九十萬墾田四百三十萬頃<hi>曽子固文</hi>
<pb n="KR3k0023_WYG_015-34b"/>
坐食之人居其一張孝祥諭禹别九州地以頃計者凡<lb/>
二千四百二十萬八千有竒田之墾者凡九百一十萬<lb/>
八千有竒而其不墾者猶千五百萬二千頃也周莊王<lb/>
之世自世子公侯以至庻民凡千一百八十四萬人而<lb/>
受田者九百萬四千人以數計之耕作之人居其中而<lb/>
坐食之人居其一也<lb/>
周制百步為畝杜佑以為周制百步為畝百畝給一夫<lb/>
啇鞅佐秦以為地利不盡更以二百四十步為畝百畝<lb/>
<pb n="KR3k0023_WYG_015-35a"/>
給一夫又以秦地曠而人寡晉地狹而人多誘三晉之<lb/>
人耕而優其田宅復及子孫使秦人應敵於外非農與<lb/>
戰不得入官大率百人以五十人為農五十人習敵故<lb/>
兵彊國富<hi>突厥傳</hi>
周尺六尺四寸為步禮記王制云古者以周尺八尺為<lb/>
步今以周尺六尺四寸為步古者百畝當今田百四十<lb/>
六畝三十步古者百里當今百二十一里六十步四尺<lb/>
二寸二分　周尺之數未詳聞也實按禮記王制周以<lb/>
<pb n="KR3k0023_WYG_015-35b"/>
十寸為尺葢六國時變亂法度或言周尺八寸則步更<lb/>
為八八六十四步以此計之古者百畝當今百五十六<lb/>
畝二十五步古者百里當今百二十五里<lb/>
　　戸口<lb/>
漢唐前漢戸口一千二百二十三萬後漢一千六百七<lb/>
萬魏九十四萬晉二百四十五萬宋九十萬後魏<lb/>
三百三十七萬北齊三百三萬後周三百五十萬隋八<lb/>
百九十萬唐九百六萬<lb/>
<pb n="KR3k0023_WYG_015-36a"/>
國朝太祖戸口二百五十萬太宗三百五十七萬真宗<lb/>
八百六萬仁宗一千九百九萬英宗一千二百四十八<lb/>
萬神宗一千七百二十七萬<hi>侯鯖錄</hi>
二戸養一兵唐元和中供税賦八道戸百四十四萬兵<lb/>
食於官者八十二萬通以二戸養一兵會昌永戸増至<lb/>
四百九十五萬<hi>食貨志</hi>
　　鑄錢<lb/>
嵗鑄錢百餘萬貫國初江南平轉運使張齊賢得江南<lb/>
<pb n="KR3k0023_WYG_015-36b"/>
舊承指丁釗盡知信建等州銅鉛處即調發丁夫采之<lb/>
初江南饒州永平監嵗鑄錢六萬貫齊賢初年増十數<lb/>
倍明年得銅八十五萬斤錫六十萬斤因雜為鉛錫鑄<lb/>
錢三十六萬貫其後信州鉛山出銅無筭錢所市數千<lb/>
萬斤饒州薪炭不能給分池州置永寜監建州置永豐<lb/>
監並嵗鑄錢二十萬貫以鉛山銅給之杭州置保興監<lb/>
凡四監嵗鑄百餘萬貫<hi>楊文公談苑</hi>
嵗鑄錢三百萬貫國初平江南嵗鑄錢七萬貫至天聖<lb/>
<pb n="KR3k0023_WYG_015-37a"/>
中稍増至嵗鑄百餘萬貫慶厯至三百萬貫熙寜六年<lb/>
以後嵗鑄銅錢六百餘萬貫<hi>沈括筆談</hi>
廣寜寓於贛漢惟上林三官鑄錢其銅取諸關中唐武<lb/>
徳初置監于幽并益桂四州國朝十有六監曰雍曰綘<lb/>
曰鄂曰饒曰池皆因唐舊唐極盛時嵗鑄錢以鉅萬計<lb/>
者僅能三之而嬴國朝天聖中已二倍其數熙寜以後<lb/>
則二十倍矣中興以來所存者七監饒之永平池之永<lb/>
豐江之廣寜韶之永通建之豐國嚴之神泉贛之鑄錢<lb/>
<pb n="KR3k0023_WYG_015-37b"/>
院初鄂有寳泉監崇寜元年廢而置於贛紹興二年江<lb/>
池為兵衝以永興寓於饒廣寜寓於贛於是贛之皷鑄<lb/>
倍於昔<hi>楊舜俞記</hi>
銅鐵錢國初立五監之銅以謹上供嵗鑄錢百五十萬<lb/>
緡又立三監之鐡以二蜀嵗鑄鐵錢二十七萬緡銅錢<lb/>
不入鐵錢界鐵錢不入銅錢界<lb/>
鐵緡設交張乖崖在蜀以鐵緡重設質劑之法一交一<lb/>
緡以三年一界換之雖智者不可改也<hi>湘山野集</hi>
<pb n="KR3k0023_WYG_015-38a"/>
　　搉茶<lb/>
興茶税唐貞觀初趙贊興茶税而張滂繼之長慶初王<lb/>
播又増其數大中裴休立十二條之利<hi>南豐錄</hi>
貼射法淳化二年令商賈就園戸買茶公私官場貼射<lb/>
始行貼射法行之三年茶利盡歸大商官場但得黄晩<lb/>
惡茶乃詔孫奭重議罷貼射法只用見法<lb/>
三分法咸平五年三司使王嗣宗始立三分法以十分<lb/>
茶價四分給香藥三分犀象二分茶引<lb/>
<pb n="KR3k0023_WYG_015-38b"/>
三税景徳中許人入中錢帛金銀謂之三税乾興元年<lb/>
改三分法支茶引三分東南見錢二分半香藥四分半<lb/>
嵗入一百九萬餘貫國朝六搉貨務十三山場都賣茶<lb/>
嵗一千五十三萬餘斤除官本雜費錢外嵗入净錢取<lb/>
一年最中數計一百九萬四千餘貫<lb/>
嵗得錢四十萬緡唐徳宗納趙賛議税天下茶十取一<lb/>
以為常平本錢後罷之貞元八年張滂奏出茶州縣以<lb/>
三等定估十税其一自是嵗得錢四十萬緡穆宗即位<lb/>
<pb n="KR3k0023_WYG_015-39a"/>
王播乃増天下茶税率百錢増五十大中初裴休著修<lb/>
私鬻法三犯皆三百斤論死郡旅茶雖入少皆犯天下<lb/>
税茶増倍<hi>食貨志</hi>
八牀主人馬殷為湖南節度使民得自摘山收茗筭募<lb/>
戸置邸閣居茗號八牀主人嵗筭數十萬用遂足<hi>本𫝊</hi>
　　㩁酤<lb/>
起於桑𢎞羊搉酤之法起於桑𢎞羊而詳於王莽之魯<lb/>
正罷於魏起陳又罷於隋之開皇復於唐之乾元代宗<lb/>
<pb n="KR3k0023_WYG_015-39b"/>
行於廣徳一切禁之穆宗行於正元則置肆酤之法罷<lb/>
於憲宗復盛於昭宗國朝可程能之奏而搉酤始行王<lb/>
城之中則征其蘖不征其市閩蜀之地取其税不禁其<lb/>
私四方郡國則有常禁<lb/>
搉錢百五十六萬唐初無酒禁肅宗以食方屈禁京城<lb/>
酤酒廣徳二年置肆酒斛收錢三千私釀者論其罪貞<lb/>
元二年置肆以酤者計錢百五十凡天下搉酤錢百五<lb/>
十六萬緡<hi>食貨志</hi>
<pb n="KR3k0023_WYG_015-40a"/>
嵗入二千五百餘萬貫宣和元年淮南搉鹽嵗一千四<lb/>
五萬貫兩浙嵗入七八萬貫兩路毎嵗通入不下二千<lb/>
四五百萬餘貫解州不與焉<hi>張孝祥論</hi>
天下之賦鹽居其半劉晏以為因民所急而税之則國<lb/>
足用於上鹽法輕重之宜嵗得錢百餘萬貫至大厯未<lb/>
六百餘萬貫天下之利鹽居半矣<hi>唐食貨志</hi>
不可弛茶鹽禁慶厯中議弛茶鹽之禁范文正公以為<lb/>
不可茶鹽商税之入但分减商賈之利爾於商賈未甚<lb/>
<pb n="KR3k0023_WYG_015-40b"/>
為害也今國用未减既不取之於山澤及商賈取之於<lb/>
農與其害農孰若取之於商賈國用有餘當先寛賦役<lb/>
然後及商賈弛禁非所當先也議遂寢<hi>聖談</hi>
罷河北搉鹽河朔地鹻民刮鹻煎鹽不買而足周世宗<lb/>
嘗搉海鹽共得三十萬緡民多犯法苦之藝祖征河東<lb/>
還父老進狀乞隨兩税納錢三十萬緡而罷搉法藝祖<lb/>
許焉今兩税外食鹽錢是已及仁宗朝王拱辰君貺為<lb/>
三司使復議搉法未定張方平安道繼之具本末以奏<lb/>
<pb n="KR3k0023_WYG_015-41a"/>
不宜復搉仁宗驚曰朕不知也卿為朕撰數句語朕將<lb/>
批出使河朔人知此意時賈魏公守北都聖語至即刻<lb/>
石于府園騎山樓癭木亭上魏人以此深徳賈公<hi>龍川志</hi>
　<lb/>
　<lb/>
　<lb/>
　<lb/>
　<lb/>
<pb n="KR3k0023_WYG_015-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷前集卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷後集卷六</head> <lb/>
    <p>
<pb n="KR3k0023_WYG_046-1a"/>
欽定四庫全書<lb/>
　錦繡萬花谷後集卷六<lb/>
　　臨安<lb/>
西部漢書曰錢塘西部都尉居之<lb/>
東安吳志曰黄武五年丹陽㑹稽吳郡小寇攻没諸縣<lb/>
乃分三部之要害地置東安郡居富春<lb/>
樹呼龜孫權時獲一大龜持獻吳主夜宿越里繋船於<lb/>
大桑樹樹呼龜曰元緒奚事爾耶龜曰行不擇日今方<lb/>
<pb n="KR3k0023_WYG_046-1b"/>
見烹雖然盡南山之柴不能潰我<hi>出異苑</hi>
人化鶴孫鍾以種瓜為業有三少年詣鍾乞瓜曰此山<lb/>
下善可作塚當為定墓鍾隨下山三十步三人悉化成<lb/>
白鶴飛入空中即孫堅所𦵏地也<lb/>
扈瀆吳都記曰松江東瀉海口名曰扈瀆輿地志曰扈<lb/>
業者濱海漁捕之名插竹列於海中以繩編之向岸張<lb/>
兩翼潮上即没潮落即出魚隨潮礙竹不得出名之曰<lb/>
扈<lb/>
<pb n="KR3k0023_WYG_046-2a"/>
鹽田輿地志曰海濱廣斥鹽田相望吳煮海為鹽即鹽<lb/>
官縣境也<lb/>
包山𤣥中記曰吳西具區澤中有包山有洞庭室<lb/>
于隧戰國策曰越山散卒三千擒夫差於于隧吳縣西<lb/>
北有地名于隧是也<lb/>
　　鎮江<lb/>
東府山謙之丹陽記曰東府城地則晉簡文為㑹稽王<lb/>
時第東則丞相㑹稽王道子府道子領揚州牧俗稱東<lb/>
<pb n="KR3k0023_WYG_046-2b"/>
府<lb/>
西州丹陽記曰揚州廨王敦所創開東南西三門俗謂<lb/>
之西州<lb/>
孫陵丹陽記曰蔣陵因山以為名吳大帝陵也輿地志<lb/>
曰臺當孫陵曲衍之傍故蔣陵亭亦名孫陵亭<lb/>
蔣廟丹陽記曰蔣子文為秣陵尉自言已死當為神為<lb/>
賊所殺故吏忽見子文乗白馬如平生孫權發使封子<lb/>
文為都中侯立廟鍾山因改為蔣山<lb/>
<pb n="KR3k0023_WYG_046-3a"/>
　　湖州<lb/>
横山左傳曰楚子重伐吳克鳩兹至于衡山<hi>在烏程南横古衡字</hi>
長瀆吳興記曰河口山東濱大溪西帶長瀆<lb/>
若下吳録云長城若下酒有名溪南曰上若北曰下若<lb/>
並有村村人取若下水以釀酒醇美勝雲陽<lb/>
嵎中吳興記曰風渚南三十里曰嵎中即嵎山也<lb/>
　　常州<lb/>
蒼蛟溪孔氏志怪云義興有白額獸溪渚長橋有蒼蛟<lb/>
<pb n="KR3k0023_WYG_046-3b"/>
并周處為三害<lb/>
白獺穴長橋下有白獺若將有兵獺出穴口四望而嘷<lb/>
舊言有神<hi>出風土記</hi>
横峴㟄山多縱石而有大横峴以承衆流<hi>出風土記</hi>
長塘洮湖即長塘湖<hi>出輿地志</hi>
　　越州<hi>紹興府</hi>
石帆玉笥射的北有石帆壁立臨水漫石宜山遙芃芃<lb/>
有似張帆又名玉笥山又曰石簣山<hi>出㑹稽志</hi>
<pb n="KR3k0023_WYG_046-4a"/>
鏡水山隂南湖縈布郊郭白水翠巖互相映發若鏡若<lb/>
圖故王逸少云山隂上路行如在鏡中遊<hi>出輿地志</hi>
銅溪昔歐冶子涸若耶之溪而出銅破赤堇之山而出<lb/>
錫<hi>出㑹稽志</hi>
　　台州<lb/>
丹洞登真𨼆訣云赤城山下有丹洞在三十六洞天數<lb/>
其山足丹<lb/>
赤城名山略記云赤城山一名燒山東卿司命君所居<lb/>
<pb n="KR3k0023_WYG_046-4b"/>
洞周迴三百里上有玉清平天<lb/>
金庭道書曰天台山其上八重視之如一中有金庭不<lb/>
死之鄉<lb/>
玉室許邁與王逸少書曰自山至臨海多有金堂玉室<lb/>
仙人芝草<lb/>
　　婺州<lb/>
銅釜吳時軍士五百人破湖得銅釡發之水便暴出即<lb/>
五百人湖也<hi>出異苑</hi>
<pb n="KR3k0023_WYG_046-5a"/>
石甑崑崙山頂有一孤石可髙三十丈其形似甑人謂<lb/>
之石甑<hi>出東陽記</hi>
　　宣州<hi>寧國府</hi>
慈姥江寧南有慈母山積石臨江生簫管竹俗呼為鼓<lb/>
吹山江寧縣之慈姥山在當塗縣北<hi>出丹陽記</hi>
舒姑登蓋山百步有泉昔有舒氏女與父析薪於此山<lb/>
忽坐處處牽挽不動父遽告家比來唯有清泉湛然因<lb/>
名舒姑泉<hi>出宣城記</hi>
<pb n="KR3k0023_WYG_046-5b"/>
　　徽州<lb/>
玉山郭璞注山海經曰玉山浙江水出其邊<lb/>
石葢歙縣靈山甚髙峻有圓石髙數丈上有石葢<lb/>
二礫黟縣南有五硍二礫兩邊皆壇石中央有溝裁五<lb/>
尺許水甚懸迅<hi>出輿地志</hi>
三姑黟縣東有靈山山有三峯名為三姑山三年一遇<lb/>
野火自燒百姓放火輒降雨不燃<lb/>
　　饒州<lb/>
<pb n="KR3k0023_WYG_046-6a"/>
蓮鑊弋陽嶺上多密巖宋元嘉中有人見其巖内三鐵<lb/>
鑊鑊各容百斛中生蓮花他人往尋不知所在<hi>出鄱陽記</hi>
梅池宋初山川記曰廣陵縣東有梅池<lb/>
夫岡鄱陽西有望夫岡昔縣人陳明與梅氏為姻未成<lb/>
而妖魅詐迎婦去明詣卜者訣云西北行五十里求之<lb/>
明如言見一大穴深邃無底以繩懸入遂得其婦乃令<lb/>
婦先出而明所將隣人秦文遂不取明其妻乃自誓執<lb/>
志登此岡首而望其夫因以名焉<hi>出鄱陽記</hi>
<pb n="KR3k0023_WYG_046-6b"/>
子石九子石在弋陽水在岸間相去數十步石形似印<lb/>
　　楚州<lb/>
射陂廣陵王相勝之奏奪王射陂草田賦與貧人<lb/>
鹽瀆鹽瀆屬臨淮郡<hi>並出漢書</hi>
　　夀州<lb/>
羊頭澗水經注曰肥水左合羊頭溪水受芍陂謂之羊<lb/>
頭澗<lb/>
龍泉陂伏滔正淮論曰彼夀陽者視龍泉之良疇萬頃<lb/>
<pb n="KR3k0023_WYG_046-7a"/>
鑊里吳使孫綝大發卒屯鑊里<hi>出吳志</hi>
洞臺霍山下有洞臺方二百里有二門其中有五香芝<lb/>
飛華之實<hi>出黄庭經注</hi>
鼓川泚水東北右㑹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鼓川水<lb/>
隠室八公山有隠室石井<hi>並出水經注</hi>
　　廬州<lb/>
廬口廬江郡故廬子國<hi>出應劭漢書注</hi>
舒城廬江大縣東有舒城<lb/>
<pb n="KR3k0023_WYG_046-7b"/>
桐鄉朱邑為桐鄉嗇夫㢘平有恩惠病且死屬其子曰<lb/>
桐鄉人愛我必葬我於桐鄉<hi>出漢書</hi>
巢邑楚為疆城巢輿地志曰楚名為巢邑<hi>出左𫝊</hi>
　　嚴州<lb/>
賀齊城吳大帝使賀齊繋黟歙山賊定立新都郡輿地<lb/>
志曰郡城賀齊所創也<hi>出吳志</hi>
嚴陵嚴光字子陵耕於富春山後人名其釣處為嚴陵<lb/>
灘<hi>出東觀漢記</hi>
<pb n="KR3k0023_WYG_046-8a"/>
　　處州<lb/>
東甌惠帝立閩君搖為東海王都甌<hi>出漢書</hi>
西隗西隗山東接安固西接松陽<hi>出永嘉記</hi>
　　江州<lb/>
彭澤彭澤縣屬豫章郡彭蠡澤在西<hi>出漢書</hi>
淺源過九江至于敷淺源<hi>出尚書</hi>
廬山匡谷出於周威王時生而神靈𨼆淪?景廬于此<lb/>
山俗稱廬君故山取號焉<hi>出廬山記</hi>
<pb n="KR3k0023_WYG_046-8b"/>
盆水盆水出青盆山因以為名<hi>滯山雙流而右灌潯陽東北流入江潯陽記</hi>
　　隆興府<lb/>
銅精西山周回三百里此山時有夜光逺望如火氣輿<lb/>
地志曰此為銅之精光也<lb/>
劒窟豊城縣獄後有雷孔章掘神劒窟方七八尺<hi>出豫章記</hi>
然石建城縣西有羊山有然石色黄白而理疎以水灌<lb/>
之便熱可煮物故謂然石<hi>出宋永初山川記</hi>
熱泉皮縣有熱泉如湯以生物投之須㬰爛熟<hi>出山川記</hi>
<pb n="KR3k0023_WYG_046-9a"/>
　　吉州<lb/>
茨野昔豫章太守賈萌與安城侯張普争墳戰於新茨<lb/>
之野即兹地也<lb/>
落亭郡渚江川發源同㑹落亭石上有芝草下有紫磨<lb/>
金<hi>並出安城記</hi>
山都廬陵太山之間有山都似人裸身見人便走自有<lb/>
男女可長四五尺能<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>相喚常在幽昧之中似魑魅鬼<lb/>
物<lb/>
<pb n="KR3k0023_WYG_046-9b"/>
木客廬陵有木客鳥大如鵲千百為羣不與衆鳥相厠<lb/>
云是木客化作<hi>並出異物志</hi>
　　贑州<lb/>
金鷄雩都縣有金鷄石傍有穴宋永初中見金鷄棲翔<lb/>
此穴頗時飛鳴<lb/>
石雁覆笥山平湖中有石雁浮在水每至炎氣代序則<lb/>
飛翔若知感候<hi>並出南康記</hi>
松闕歸美山有石城髙數丈有二石夾左右石形松實<lb/>
<pb n="KR3k0023_WYG_046-10a"/>
如雙闕<hi>出輿地志</hi>
梓潭梓潭昔有梓樹巨圍葉廣丈餘垂柯數畆吳王伐<lb/>
樹作船使童男女挽之船自飛下水男女皆溺死至今<lb/>
潭中時有歌唱之音<hi>出南康記</hi>
　　撫州<lb/>
甘渚東興人家曽以木甑沉井中乃流出連樊溪甘渚<lb/>
得之此泉穴相通也<hi>出臨川記</hi>
蜜巖五章山絶巖險峭有蜜蜂依之為房其形如笠登<lb/>
<pb n="KR3k0023_WYG_046-10b"/>
者皆懸磴數丈然後得至其所<lb/>
石人虚谷東英巨山巖内有石人坐磐石上體上塵穢<lb/>
則興風濕潤則致雨晴日便舉體鮮潔朗然玉浄<lb/>
楓鬼磨姑山上人登之有物人形眼鼻口面無臂脚俗<lb/>
呼為楓子鬼<hi>並出臨川記</hi>
　　袁州<lb/>
米砂鍾山臨水阻峡春夏則湍洑沸涌濆上有沙如米<lb/>
兩岸各十餘斛呼曰米砂以之候嵗若一岸偏饒則其<lb/>
<pb n="KR3k0023_WYG_046-11a"/>
方豐穰<hi>出安城記</hi>
雪壁殷斌石室記曰第三室髙十丈餘者粗相似皆素<lb/>
壁若雪則萬象森羅<lb/>
宜春水宜春泉水地道記曰春縣出美酒隨嵗貢上<hi>吳録</hi>
羅宵山羅宵山有石井天旱祠之以木投井即雨至井<lb/>
溢木出乃雨止<hi>出安城記</hi>
　　鄂州<lb/>
鸚洲夏口江中有鸚鵡洲<hi>出輿地志</hi>
<pb n="KR3k0023_WYG_046-11b"/>
鳳闕城東南角有岡名鳳闕吳時有鳳集之因以為名<lb/>
<hi>出武昌記</hi>
渚鄂離騷云乗鄂渚而反顧<lb/>
樊山樊口云東有樊山<hi>出武昌記</hi>
　　岳州<lb/>
湘山秦始皇浮江至湘山<hi>出史記</hi>
沅水沅水注洞庭湖中方㑹於江也<hi>出水經注</hi>
地道君山有地道郭璞江賦曰爰有包上洞庭巴山地<lb/>
<pb n="KR3k0023_WYG_046-12a"/>
道<hi>出湘中記</hi>
江門洞庭山帝女居之常游沅澧之交瀟湘之泉是在<lb/>
九江之門<hi>出山海經</hi>
　　潭州<lb/>
横渚横渚對岸古城孫權遣程普所立<hi>出湘中記</hi>
橘洲橘洲在郡南對南津常看如下及至夏水懐山渚<lb/>
洲皆没橘洲獨在<hi>出輿地志</hi>
　　衡州<lb/>
<pb n="KR3k0023_WYG_046-12b"/>
青壇祝融峯上有青玉壇方五尺有葢香行道處<hi>出湘中記</hi>
紫葢衡山有峯名曰華葢又一名紫葢<hi>出異苑</hi>
　　永州<lb/>
菁口都溪又西北流入營水謂之菁口<hi>出湘洲記</hi>
蘭巖蘭巖山其路危阻近絶人迹登其山有石路松林<lb/>
焉杳然便是雲霞中館宇矣<hi>出王韶之神墳記</hi>
　　澧州<lb/>
天帚天門角上各生倒垂下一竹拂謂之天帚<hi>出荆州圖副記</hi>
<pb n="KR3k0023_WYG_046-13a"/>
松梁松梁之石間開處容數十丈其髙以弩射之不及<lb/>
其上<hi>出吳録</hi>
　　郴州<lb/>
熱石輿地志曰臨武縣山有熱石置物其上立焦<lb/>
温泉荆州記曰郴州温泉下流有田資以溉灌常十二<lb/>
月下種至明年三月新穀便登<lb/>
　　常徳府<lb/>
龍池謝承為武陵守時有黄龍見郡東水中拜表上賀<lb/>
<pb n="KR3k0023_WYG_046-13b"/>
因號龍池<lb/>
　　江陵府<lb/>
鶴澤劉義慶世説曰晉羊祜鎮荆州於江陵澤中得鶴<lb/>
教其舞動以樂賓友<lb/>
　　辰州<lb/>
葱嶺沅川有孤山巖石崔嵬大有葱如人所種常時往<lb/>
取援輒斷絶請神而求不挽自出武陵記謂之葱嶺<hi>出沅</hi>
<hi>川記</hi>
<pb n="KR3k0023_WYG_046-14a"/>
茗山茗山九峯嶮峻木多松獸多熊豹<hi>出荆州圖副記</hi>
　　邵州<lb/>
石牀文斤山有石牀方髙一丈四面緑竹扶疎常隨風<lb/>
委拂<hi>出湘洲記</hi>
雲水邵陵水東㑹雲泉<hi>出水經注</hi>
　　巫州<lb/>
浪水浪水出武陵鐔城北界山谷荆州記謂之浪溪<hi>出水</hi>
<hi>經注</hi>
<pb n="KR3k0023_WYG_046-14b"/>
舞溪舞溪東溪注沅西接牂牁<lb/>
　　涪州<lb/>
銅柱江中有銅柱灘<hi>出周地圖記</hi>
神窟黄葛峡有相思崖芳泉周灌浴謂之神窟<hi>出益州記</hi>
　　牂州<lb/>
桂浦漢武帝平南夷置牂牁郡郡有桂浦關<lb/>
石關華陽國志且蘭縣西南有石潼關<lb/>
　　揚州<lb/>
<pb n="KR3k0023_WYG_046-15a"/>
釣臺雷陂有臺髙二丈南兖州記曰以為吳王濞之釣<lb/>
臺也<hi>出西征記</hi>
輿浦輿浦朝夕恒淤濁一朝清徹太守范邈表以為瑞<lb/>
<hi>出南兖州記</hi>
　　和州<lb/>
豐州江水北合為江縣之豐浦上通湖池<lb/>
苞湖次得隂塘水同受皇后湖湖水連接苞湖西翼潭<lb/>
湖<hi>出水經注</hi>
<pb n="KR3k0023_WYG_046-15b"/>
　　濠州<lb/>
鵲甫亭鵲甫溪水西北流經鵲甫亭南<hi>出水經注</hi>
馬丘聚當塗有馬丘聚徐鳳反於此<hi>出續漢書</hi>
　　舒州<lb/>
趙屯城破虜磯東有趙屯城内有倉<lb/>
周瑜廟江水對雷川之北側有周瑜廟<hi>並出水經注</hi>
　　蘄州<lb/>
翻車九江英布於翻車水北以築翻車城<hi>出史記</hi>
<pb n="KR3k0023_WYG_046-16a"/>
積布江水又東經積布山南俗謂之積布磯<hi>出水經注</hi>
　　光州<lb/>
弦子都楚人伐弦弦奔黄十三州志曰轂城故弦子都<lb/>
也<hi>出左𫝊</hi>
虞丘郭弋陽郡東有虞丘郭南有伍子相廟<hi>出水經注</hi>
　　申州<lb/>
九塞淮南子曰何謂九塞大汾㝠阨荆苑方城豪阪井<lb/>
隠今疵句注居庸也<lb/>
<pb n="KR3k0023_WYG_046-16b"/>
三闗後魏置平靖關於義陽故云義陽有三闗之塞此<lb/>
其一焉<hi>出齊志</hi>
　　安州<lb/>
楚邑自漢口入二百里得涓口有村入三百里得鄭城<lb/>
楚邑也<hi>出漢水記</hi>
新城安陸縣東有新城桓温征石季龍所築南臨涓水<lb/>
<hi>出輿地志</hi>
　　沔州<lb/>
<pb n="KR3k0023_WYG_046-17a"/>
龜頭山舉水出龜頭山<lb/>
龍驤水江之左岸㑹龍驤水口<hi>並出水經注</hi>
　　廣州<lb/>
蒲澗熙安縣東北有菖蒲澗咸淳中姚成甫澗側遇一<lb/>
丈夫曰此菖蒲安期先生所餌可以不老<lb/>
蘭湖畨禺北有芝蘭湖並注西海<hi>並出南越志</hi>
　　連州<lb/>
潮穴斯溪西通淮水其穴若井或枯涸彌年或一日十<lb/>
<pb n="KR3k0023_WYG_046-17b"/>
盈十竭若潮水焉<hi>出潮州記</hi>
泉山泉山有峭壁髙竦連阜緬石泉懸注瀑布飛流<lb/>
　　韶州<lb/>
石臺勞口東岸有石四方而髙百餘步其狀若臺<hi>出始興記</hi>
銀甕林水源出盤石上羅列十甕皆蓋以青盆中悉銀<lb/>
瓶有人遇之者得開觀而不可取取輒失路迷悶欲死<lb/>
　　循州<lb/>
龍川縣名屬南海郡<hi>出漢書</hi>
<pb n="KR3k0023_WYG_046-18a"/>
牛嶺羅浮山有石樓右帶牛嶺山左據龍尾<hi>出南越志</hi>
　　潮州<lb/>
文貝潮陽南有小水注海濱帶曽山其中多文貝可以<lb/>
解毒<hi>出南越志</hi>
錦蛇龍溪謂之盤龍蛇青黒色赤帶錦文隨瀆瀵水而<lb/>
入于海有毒傷人輒死<lb/>
　　泉州<lb/>
靈江從餘姚至海三千里過温麻江有一江名靈江<hi>出輿</hi>
<pb n="KR3k0023_WYG_046-18b"/>
<hi>地志</hi>
神草霍山有神草三十四種<hi>出道書</hi>
　　建州<lb/>
建安永安三年以㑹稽南郡為建安郡<hi>出吳志</hi>
　　肇慶府<lb/>
石室髙安石室自生風惆南北二門狀若人功意者以<lb/>
為仙都<hi>出南越志</hi>
嵩臺髙安有竦石廣六十餘丈髙二百許仞士人謂之<lb/>
<pb n="KR3k0023_WYG_046-19a"/>
嵩臺<lb/>
　　徳慶府<lb/>
端石端溪有端山山有五色石石上多香水<hi>出吳録</hi>
岑珠端溪俚人岑班入山遇一寳珠徑五寸取還夜光<lb/>
明照燭俚人甚懼以火燒之雖已損猶照一室<hi>出南越志</hi>
　　岡州<lb/>
香林盆元縣利山上多香林<lb/>
綸木威寧縣有穿州其上多綸木似榖皮可以為綿<hi>並出</hi>
<pb n="KR3k0023_WYG_046-19b"/>
<hi>南越志</hi>
　　梧州<lb/>
蒼梧蒼梧郡武帝元鼎六年開<hi>出漢書</hi>
斑石廣信縣之夀鄉有孤巖巖上斑石石皆五色<hi>出輿地志</hi>
　　賀州<lb/>
賀水臨水經臨賀縣東又南至郡左合賀水<hi>出湘洲記</hi>
富川富川縣屬蒼梧郡<hi>出漢書</hi>
　　交州<lb/>
<pb n="KR3k0023_WYG_046-20a"/>
二鼓後漢周敞為交趾刺史伐龍山木以為鼓以下分<lb/>
鼓給桂林郡上分鼓給交趾郡擊一鼓則二鼓皆鳴<hi>出輿</hi>
<hi>地志</hi>
三田南方地氣暑熱一嵗田三熟冬種春熟春種夏熟<lb/>
夏種秋熟秋種冬熟<hi>出廣志</hi>
　　横州<lb/>
蘇嶠寧浦郡東南有蘇摩嶠屈璆<hi>出南越志</hi>
麻嶺沙麻嶺在寧浦郡南郡即嶺之北垠<hi>出道理記</hi>
<pb n="KR3k0023_WYG_046-20b"/>
　　峯州<lb/>
樹止狼野人居無室依樹宿止<hi>出林邑記</hi>
竹梁糞冷縣有大竹數圍可用為屋梁柱覆用之則當<lb/>
瓦<hi>出南正八郡志</hi>
　　愛州<lb/>
蟻漆居風縣有蟻絮藤人視土中知有蟻墾發以木皮<lb/>
插其上則蟻出縁而生漆<hi>出吳録</hi>
鷄潮移風縣有潮鷄鳴長旦清如吹角每潮至則鳴一<lb/>
<pb n="KR3k0023_WYG_046-21a"/>
名林鷄<lb/>
　　驩州<lb/>
咸驩咸驩縣屬九真郡<hi>出漢書</hi>
都沃都沃縣屬九徳郡<hi>晉太康地志</hi>
　　崖州<lb/>
海中武帝立珠崖郡在南方大海中居廣衺千里<hi>出漢書</hi>
巢居珠崖人皆巢居<hi>出廣志</hi>
　　儋州<lb/>
<pb n="KR3k0023_WYG_046-21b"/>
儋耳武帝元鼎六年定越以為儋耳郡<hi>出漢書</hi>
鏤頰儋耳鏤其頰及上連耳匡分為數支狀似鷄腸纍<lb/>
纍下垂<hi>出張晏注漢書</hi>
　　髙州<lb/>
朱鼈海中多朱鼈狀如肺有四眼六脚而吐珠<lb/>
<graphic n="KR1411" url="https://raw.githubusercontent.com/kanripo/KR-Gaiji/master/images/KR1411.png" mimeType="image/png"/>馬平定縣東巨海有<graphic n="KR1411" url="https://raw.githubusercontent.com/kanripo/KR-Gaiji/master/images/KR1411.png" mimeType="image/png"/>馬似馬牛尾一角<hi>並出南越志</hi>
　　襄陽府<lb/>
南峴襄陽本楚之下邑桓溪帶其西峴山亘其南<hi>出荆州記</hi>
<pb n="KR3k0023_WYG_046-22a"/>
習池峴山南八百步西下道百步有習家魚池<hi>出襄陽記</hi>
　　荆州<lb/>
雲澤春秋文耀鈎曰大别以東至雲澤九江衡山荆州<lb/>
今按即雲夢澤也<lb/>
景洲魏將夏侯尚圍南郡作浮橋度景洲洲今在江陵<lb/>
縣界<hi>出吳志</hi>
　　隨州<lb/>
厲鄉楚伐徐齊師伐厲以救之杜預注曰隨縣北有厲<lb/>
<pb n="KR3k0023_WYG_046-22b"/>
鄉<hi>出左𫝊</hi>
舂邑元帝以舂陵卑濕割蔡際之白水二鄉為舂陵侯<lb/>
邑<lb/>
　　復州<lb/>
馬水龍居縣南有馬水<hi>出南雍州記</hi>
鼉湖沔陽縣東三十里有鼉湖<hi>出荆州記</hi>
　　峡州<lb/>
獸牙獸牙山有石壁其文黄赤色有牙齒形<hi>出宜都山川記</hi>
<pb n="KR3k0023_WYG_046-23a"/>
狼尾勾將山記曰縣去山四十里别從狼尾灘下南崖<lb/>
　　䕫州<lb/>
白鹽峰峡之首北岸曰白鹽峰中黄龍灘水沿泝所忌<lb/>
<hi>出荆州記</hi>
白帝山白帝山北接縁馬嶺接赤甲山<hi>出水經注</hi>
　　渝州<lb/>
明月峡巴郡江州有明月峡峡首南峯石壁有圓孔形<lb/>
如溝月因以為名<lb/>
<pb n="KR3k0023_WYG_046-23b"/>
縉雲山黄帝於上合神丹故山得名焉<hi>出縉雲山志</hi>
　　梁州<lb/>
牛道秦王未知蜀道乃刻石牛五頭置金於尾下言此<lb/>
天牛能糞金蜀人信之乃令五丁共引牛成道今在襄<lb/>
城縣界<lb/>
　　興州<lb/>
落聚郡武都鳴水二縣屬東益州<hi>出後魏書</hi>
泉街泉街水出河池東南入沮縣<hi>出水經注</hi>
<pb n="KR3k0023_WYG_046-24a"/>
　　合州<lb/>
銅梁外負銅梁宕渠内函要害膏腴<hi>出左思蜀都賦</hi>
石戸龍盤山南有石長三十丈髙五尺當中有户及扉<lb/>
若人掩閉古老以為玉女房<hi>出益州記</hi>
　　利州<lb/>
金溪益昌縣東山西北有金銅溪溪出金因以為名<hi>出梁</hi>
<hi>州記</hi>
銅水葭萌縣南十里有刀環山赤銅水出焉<hi>出益州記</hi>
<pb n="KR3k0023_WYG_046-24b"/>
　　益州<hi>成都府</hi>
蠺叢揚雄蜀本記曰蜀始王曰蠺叢次曰伯雍次曰魚<lb/>
鳬<lb/>
杜宇十三州志曰蜀主杜宇自號望帝<lb/>
　　綿州<lb/>
銀水華陽國志曰涪陵有孱山水其源有金鑛<lb/>
金山金山東臨澗水光照映川<hi>出益州記</hi>
　　劒州<lb/>
<pb n="KR3k0023_WYG_046-25a"/>
飛梁諸葛亮相蜀鑿石架空為飛梁閣道即古劒閣道<lb/>
也<hi>出華陽國志</hi>
絶澗姜維抗鍾㑹故壘其山峭壁千丈下臨絶澗<hi>出益州記</hi>
　　閬州<lb/>
南池南池在閬中縣東南八里<lb/>
西水西水縣本秦閬中縣之地<hi>出益州記</hi>
　　梓州<hi>潼川府</hi>
郪道姜維等聞諸葛瞻破乃引軍由廣漢郪道以審虛<lb/>
<pb n="KR3k0023_WYG_046-25b"/>
實<hi>出蜀志</hi>
射洪涪江水又東南至射洪今在射洪縣界<hi>出水經注</hi>
　　眉州<lb/>
龍鶴山丹陽縣西北十五里有龍鶴<hi>出華陽國志</hi>
魚蛇水魚蛇水東北自陵州界入清神縣界<hi>出益州記</hi>
　　簡州<lb/>
金堂水新都縣有金堂山水通於巴漢<hi>出華陽國志</hi>
銅宫山五城縣西南六十里有銅宫山髙出衆峯<hi>出益州記</hi>
<pb n="KR3k0023_WYG_046-26a"/>
　　果州<lb/>
昆井南充縣西南六十里有昆井鹽井<lb/>
郵溪鷄郵神在相如縣東次北下步有鷄郵溪因此而<lb/>
為之名<hi>並出益州記</hi>
　　雅州<lb/>
卭水峡山卭水出焉其陽多黄金<hi>出山海經</hi>
鄧山文帝賜鄧通卭道銅山<hi>出漢書</hi>
　　瀘州<lb/>
<pb n="KR3k0023_WYG_046-26b"/>
錦山合江北有綾錦山<hi>出華陽國志</hi>
綿水綿水至江陽縣方山下入江謂之綿江<hi>出水經注</hi>
曲池蘇初縣西北有泥池案今曲池是也係巂州<hi>出應劭注</hi>
<hi>漢書</hi>
　　成州<lb/>
伏犀灘伏犀灘東南六十里有黄魚像岸今在僰道縣<lb/>
界<lb/>
騰龍水龍騰溪水源出南溪縣<hi>並出益州記</hi>
<pb n="KR3k0023_WYG_046-27a"/>
　　秦州<lb/>
黒水黒水出黒城北西南經黒城西莫吾川<lb/>
朱圉尚書曰西傾朱圉鳥䑕至于太華<hi>並出水經注</hi>
　　渭州<lb/>
鷄聚襄武縣有五鷄聚<hi>出漢書</hi>
馬溪渭水東南流經首陽縣南左則天馬溪水參差翼<lb/>
注<hi>出水經注</hi>
　<lb/>
<pb n="KR3k0023_WYG_046-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷後集卷六<lb/>
</p>
<p>
</p>
  </div>
</body>
</text>
</TEI>
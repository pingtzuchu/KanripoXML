<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷續集卷十六</head> <lb/>
    <p>
<pb n="KR3k0023_WYG_096-1a"/>
欽定四庫全書<lb/>
　錦繡萬花谷續集卷十六<lb/>
　類姓<lb/>
　　郗<lb/>
儒雅之士郗鑒字道徽王敦専制拜安西將軍鎮合淝<lb/>
敦忌之表徵還與敦相見鑒曰丈夫既潔身北面豈可<lb/>
偷生屈節靦顔天壤耶敦素懐無君之心聞鑒言大忿<lb/>
之拘不遣敦之黨與譛毁日至鑒舉止自若初無懼心<lb/>
<pb n="KR3k0023_WYG_096-1b"/>
敦謂錢鳳曰郗道徽儒雅之士名位既重何得害之<hi>晉史</hi>
<hi>本𫝊</hi>
百僚所憚郗隆始謇亮有匪躬之節初為尚書轉左丞<lb/>
在朝為百僚所憚<hi>本𫝊</hi>
　　糜<lb/>
安漢將軍糜竺拜安漢將軍雍容敦雅而翰翮非所長<lb/>
待之以上賓之禮未嘗有所統御雍容風議見禮於世<lb/>
<hi>蜀志</hi>
<pb n="KR3k0023_WYG_096-2a"/>
　　皮<lb/>
少有武畧皮豹少有武畧太武時拜使持節仇池鎮將<lb/>
有威信以前後戰功擢為内都大官<hi>北史</hi>
九諷七愛皮日休唐之文士著桃花賦九諷七愛<hi>文粹</hi>
　　施<lb/>
論經石渠施讎與田王孫受易梁丘賀薦之拜為博士<lb/>
與五經諸儒雜論同異於石渠閣<hi>前儒林傳</hi>
心筭口占施文慶陳後主以為中書舎人明閑吏職心<lb/>
<pb n="KR3k0023_WYG_096-2b"/>
筭口占<hi>南史</hi>
　　眭<lb/>
著知命論眭夸少有大度不拘小節耽好書𫝊不以世<lb/>
務經心浩然物表髙尚不仕寄情丘壑或謂夸曰吾聞<lb/>
有大才者必居貴仕子獨何在桑榆乎乃著知命論以<lb/>
釋之<hi>北史</hi>
　　支<lb/>
廬墓支叔才隋末荒饉母為賊執叔才告以情賊閔其<lb/>
<pb n="KR3k0023_WYG_096-3a"/>
孝為解母病癰叔才吮瘡注藥及亡廬墓有白鵲止其<lb/>
傍髙宗表異其家<hi>唐書</hi>
　　綦<lb/>
疊挽三石弓四張綦連猛少有志氣便弓馬齊神武時<lb/>
以軍功封廣興縣侯梁使来求角武藝遣猛接之梁人<lb/>
引弓兩張皆三石猛併取四張疊挽過度梁人嗟服出<lb/>
為定州刺史寛惠清慎吏人稱之<lb/>
　　韋<lb/>
<pb n="KR3k0023_WYG_096-3b"/>
鄒魯大儒韋賢魯國鄒人其先韋孟楚元王傅賢篤志<lb/>
於學通禮尚書以詩教授號鄒大儒<lb/>
儒宗韋彪孝行純至雅稱儒宗舉孝亷除郎中三輔諸<lb/>
儒莫不仰慕之顯宗召拜謁者賜車馬衣服數陳政術<lb/>
每歸寛厚拜大鴻臚<lb/>
郇公五雲體韋陟遷吏部侍郎常以五采牋為書記使<lb/>
侍妾主之陟惟署名自謂所書陟字若五朶雲時人慕<lb/>
之號邭公五雲體<hi>並本傳</hi>
<pb n="KR3k0023_WYG_096-4a"/>
　　時<lb/>
有功第一時溥為州牙將黄巢亂京師節度使支詳遣<lb/>
溥與陳蕃率兵五千西討至莱蕪大破之諸將家有功<lb/>
惟溥功第一加檢校司徒同中書門下平章事進檢校<lb/>
太尉兼中書令鉅鹿郡王<hi>五代史</hi>
　　師<lb/>
社稷臣前漢時師丹治詩舉孝亷為郎徵為光禄大夫後為<lb/>
太子太傅後至大司空經為世儒宗徳為國黄耉可謂<lb/>
<pb n="KR3k0023_WYG_096-4b"/>
社稷之臣<hi>本𫝊</hi>
　　伊<lb/>
雍容諷議伊籍為左將軍從事中郎使於孫權權聞其<lb/>
才辯欲逆折之適入拜權曰勞事無道之君乎即對曰<lb/>
一拜一起未足為勞籍機捷類如此遷昭文將軍雍容<lb/>
諷議見禮於世<hi>蜀志</hi>
　　盧<lb/>
清澹有逺識盧欽世以儒業顯清澹有逺識領吏部舉<lb/>
<pb n="KR3k0023_WYG_096-5a"/>
必以材稱為亷平文武之稱著于方夏歴宰州郡不尚功名<lb/>
惟以平理為務禄俸散之親故不營貲産<hi>晉書</hi>
五兵尚書盧?少有成人志尚文襄言其終可大用歴<lb/>
司州别駕江州刺史所在有善政除揚州刺史在淮南<lb/>
十三年大樹風績徵為五兵尚書<lb/>
　　朱<lb/>
善美之士朱季吏畏其威人懐其惠肅宗召拜僕射上<lb/>
便宜報曰補公家之闕不累清白之素斯善美之士也<lb/>
<pb n="KR3k0023_WYG_096-5b"/>
四官皆珥貂朱异徧覽經史尤明禮易明山賓表薦异<lb/>
云金山萬丈縁陟未登玉海千尋窺暎不測為太子博<lb/>
士居權要三十餘年自員外常侍至侍中四官皆珥貂<lb/>
自右衛率至領軍四職並驅鹵簿<lb/>
　　疏<lb/>
明春秋為博士疏廣明春秋徵為博士徙為太子太傅<lb/>
　　閭<lb/>
上賓閭大肥蠕蠕人也道武時歸魏與弟並為上賓入<lb/>
<pb n="KR3k0023_WYG_096-6a"/>
八議後以戰功授滎陽公<lb/>
　　魚<lb/>
言聞數百步魚俱羅馮翊人聲氣雄壯言聞數百步在<lb/>
隋拜豐州總管突厥入境輒擒斬之自是屏迹不敢畜<lb/>
牧於塞下<hi>並北史</hi>
　　徐<lb/>
負石入海鄒陽上書曰徐衍負石入海義不茍取比周<lb/>
於朝以移主上之心<hi>新序</hi>
<pb n="KR3k0023_WYG_096-6b"/>
陳蕃設榻徐穉字孺子豫章南昌人太守陳蕃不接賓<lb/>
客惟穉来特設一榻去則懸之桓帝以安車萬纁備禮<lb/>
徵之不至角立傑出南州髙士<hi>本𫝊</hi>
柱臣徐宣文帝時為御史中丞有選尚書桓範薦宣體<lb/>
忠厚之行秉直亮之性清雅特立不拘世俗確然難動<lb/>
有社稷之節歴位州郡所在稱職以為左僕射詔曰宣<lb/>
歴仕三朝公亮正色有託孤寄命之節可謂柱臣也<hi>魏志</hi>
佳吏部徐寧為輿縣宰通朗博涉庾亮每屬桓彛覔一<lb/>
<pb n="KR3k0023_WYG_096-7a"/>
佳吏部及遇寧欣然謂亮曰為卿得佳吏部矣徐寧真<lb/>
海岱清士因為叙之即遷吏部郎<hi>本𫝊</hi>
端貳之才徐嵩少以清白著稱苻堅時舉賢良為郎中<lb/>
遷長安令貴戚子弟犯法者一皆考竟請託路絶落落<lb/>
有端貳之才<hi>出載記</hi>
風亭月觀徐湛之事祖母及母以孝聞後為南兖州刺<lb/>
史善政俱肅威惠並行起風亭月觀吹臺琴室招集文<lb/>
士盡逰玩之適<lb/>
<pb n="KR3k0023_WYG_096-7b"/>
石麒麟徐陵年數嵗沙門釋寳誌摩其頂曰天上石麒<lb/>
麟也<hi>並南史</hi>
忠臣徐鉉十歳能屬文與韓熙載齊名江南謂之韓徐<lb/>
仕吳為秘書郎南唐為吏部尚書王師圍金陵煜遣鉉<lb/>
朝京師求緩兵太祖以禮遣之後隨煜至京師太祖責<lb/>
之鉉對曰臣仕江南國亡不能死臣之罪也太祖嘆曰<lb/>
忠臣也以為太子率更令從征太原加給事中出為左<lb/>
散騎常侍<lb/>
<pb n="KR3k0023_WYG_096-8a"/>
　　虞<lb/>
南陽太守虞延初生其上有物若一匹練遂上升天占<lb/>
者以為吉及長長八尺六寸腰帯十圍力能扛鼎建武<lb/>
初除細陽令嵗時伏臘輒休遣徒繫使歸家並感其徳<lb/>
應期而還遷洛陽令外戚歛手莫敢干法遷南陽太守<lb/>
十二通尚書虞詡十二通尚書為朝歌長故舊皆弔曰<lb/>
得朝歌何衰詡曰不遇盤根錯節何以别利器太守馬<lb/>
稜曰君儒者當謀謨廟堂後羌冦武都以詡有將帥之<lb/>
<pb n="KR3k0023_WYG_096-8b"/>
畧遷武都太守<lb/>
五絶虞世南性沈静與兄世基同受學于吳顧野王餘<lb/>
十年精思不懈文章綩縟世基辭章清勁過世南而贍<lb/>
博不及也大業中至秘書郎秦王踐祚拜𢎞文館學士<lb/>
人慕嚮之謂之登瀛洲世南貌懦謹外若不勝衣而中<lb/>
抗烈論議持正帝嘗命冩列女𫝊於屏風於時無本世<lb/>
南暗疏之無一字謬帝每稱其五絶一徳行二忠直三<lb/>
博學四文詞五書翰帝手詔魏王泰曰世南於我猶一<lb/>
<pb n="KR3k0023_WYG_096-9a"/>
體拾遺補闕無日忘之<hi>並本𫝊</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0023_WYG_096-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷續集卷十六<lb/>
</p>
<p>
</p>
  </div>
</body>
</text>
</TEI>
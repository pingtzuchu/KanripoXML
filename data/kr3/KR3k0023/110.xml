<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷續集卷三十</head> <lb/>
    <p>
<pb n="KR3k0023_WYG_110-1a"/>
欽定四庫全書<lb/>
　錦繡萬花谷續集卷三十<lb/>
　類姓<lb/>
　　杜<lb/>
白虎殿對䇿杜欽字子夏延年子目偏肓舉賢良方正<lb/>
直言上日蝕地震之對又詣白虎殿對䇿優游不仕以<lb/>
夀終<lb/>
王佐才杜如晦字克明隋大業中預吏部選侍郎高孝<lb/>
<pb n="KR3k0023_WYG_110-1b"/>
基異之曰君當為棟梁用房𤣥齡曰如晦王佐才也必<lb/>
欲經營四方捨如晦無共功者王曰非公言我㡬失之<lb/>
因表畱幕府從征伐常叅帷幄機袐方多事裁處無留<lb/>
進尚書右僕射仍領選引賢者下不肖咸得其職當時<lb/>
浩然歸重<hi>唐史</hi>
一門三秀才杜正倫隋世舉秀才天下不十人而正倫<lb/>
一門三秀才皆擢第為世歆羙進中書侍郎與韋挺虞<lb/>
世南姚思廉論事稱旨太宗為設宴具召四人者謂曰<lb/>
<pb n="KR3k0023_WYG_110-2a"/>
吾聞神龍可擾以馴然頷有逆鱗嬰之者死人君亦有<lb/>
之卿屬遂犯吾鱗禆闕失朕其何慮危亡哉思卿至意<lb/>
故命酒以相樂也<lb/>
號小杜杜牧字牧之善屬文第進士復舉賢良方正拜<lb/>
殿中侍御史牧於詩情致豪邁人號為小杜以别杜甫<lb/>
奏罷中人監軍杜黄裳擢進士第中宏辭郭子儀辟佐<lb/>
朔方府正元末遷太常卿王叔文用事黄裳未肯過其<lb/>
門壻韋執誼輔政黄裳勸請太子監國執誼曰公始得<lb/>
<pb n="KR3k0023_WYG_110-2b"/>
一官遽開口議禁中事黄裳怒曰吾受恩三朝豈以一<lb/>
官見賣即拂衣去劉闢叛唯黄裳固勸不赦因奏罷中<lb/>
人監軍而專委髙崇文凡兵進退黄裳自中指授無不<lb/>
切於機蜀平羣臣賀憲宗目黄裳曰卿之功<lb/>
屈宋作衙官杜審言擢進士才髙嘗語人曰吾文章當<lb/>
得屈宋作衙官吾筆當得王羲之北面武后召将用之<lb/>
令賦歡喜詩歎重其文為修文館直學士初審言病宋<lb/>
之問武平一省候答曰昔為造化小兒相苦少與李嶠<lb/>
<pb n="KR3k0023_WYG_110-3a"/>
崔融蘇味道為文章四友號崔李蘇杜<lb/>
奏賦三篇杜甫字子羙少貧李邕竒其才先往見之舉<lb/>
進士不中第困長安天寳十三嵗𤣥宗朝獻太清宫饗<lb/>
廟及郊甫奏賦三篇帝竒之使待制集賢院數上賦頌<lb/>
髙自稱道言先臣恕預以承儒守官十一世迨審言以<lb/>
文章顯臣七嵗屬辭且四十年衣不蓋體常寄食於人<lb/>
述作雖不足鼓吹六經至沈鬱頓挫隨時敏給揚雄枚<lb/>
皋可企及也有臣如此陛下其忍棄之肅宗拜右拾遺<lb/>
<pb n="KR3k0023_WYG_110-3b"/>
與李白齊名時號李杜<hi>並唐史</hi>
䑕銜孝經疏皇朝杜鎬少好學初應舉将試有䑕銜孝<lb/>
經疏置榻前鎬怪之取以熟誦果試題出其中遂與選<lb/>
鎬既博學又有記問兄為法官有毁其父之畫像為近<lb/>
親所訴疑不能决鎬曰僧道毁佛老像此可比也兄從<lb/>
之衆服其審<lb/>
　　古<lb/>
筆公古弼少忠謹善騎射初為獵郎門下奏事以敏正<lb/>
<pb n="KR3k0023_WYG_110-4a"/>
稱明元嘉其真而有用賜名曰筆後名弼言其有輔佐<lb/>
才也累遷尚書令端謹慎密口不言禁中事弼頭尖太<lb/>
武常名之曰筆頭時人呼為筆公<lb/>
　　魯<lb/>
逃隠海上魯仲連齊人好竒偉俶儻之畫䇿而不肯仕<lb/>
宦任職好持髙節新垣衍曰吾聞魯仲連先生齊國之<lb/>
髙士也又曰吾乃今日知先生為天下之士也齊欲爵<lb/>
魯連魯連逃隠於海上曰吾與富貴而詘於人寧貧賤<lb/>
<pb n="KR3k0023_WYG_110-4b"/>
而輕世肆志焉<hi>史記</hi>
三異魯恭字仲康與弟丕俱居太學習魯詩拜中牟令<lb/>
専以徳化為理政有三異後為司徒<hi>後漢史</hi>
指囷魯肅字子敬周瑜嘗就肅求資糧肅家有兩囷米<lb/>
各三千斛乃指一囷與之肅少有壯節好為竒計一見<lb/>
孫權便説拒曹公而論帝王之畧雖在軍陣手不釋卷<lb/>
<hi>出呉志</hi>
西州豪族魯芝字世英世有名徳為西州豪族舉孝廉<lb/>
<pb n="KR3k0023_WYG_110-5a"/>
除郎中并州刺史遷大鴻臚<hi>晉良吏傳</hi>
　　庾<lb/>
荆南把梓庾域字司大梁文帝為郢州辟為主簿嘆美<lb/>
其才曰荆南把梓其在斯乎仕梁至輔國将軍<lb/>
貞節處士庾詵字彦寳經史百家無不該綜性託夷簡<lb/>
特愛林泉諡貞處士<hi>並南史</hi>
徐庾體庾信博覽羣書為文綺麗世號為徐庾體<hi>徐謂徐摛</hi>
後進競相模範仕周累遷㪚騎常侍聘於東魏文章辭<lb/>
<pb n="KR3k0023_WYG_110-5b"/>
令甚為鄴下所稱<hi>北史文苑傳</hi>
　　祖<lb/>
誓清中原祖逖字士稚輕財好俠慷慨有節尚㪚穀帛<lb/>
以賙貧乏有贊世才具中夜聞雞起舞為奮威将軍北<lb/>
伐及渡江中流撃楫誓清中原<hi>晉史</hi>
造指南車祖冲之字文逺稽古有機思解褐授徐州參<lb/>
軍明歴法解鍾律又特善筭嘗造指南車又造欹器又<lb/>
造千里船等器<hi>南史</hi>
<pb n="KR3k0023_WYG_110-6a"/>
　　武<lb/>
隱嵩山武平一名甄博學通春秋工文辭武后時畏禍<lb/>
不敢與事隱嵩山屢詔不應<lb/>
真宰相器武元衡舉進士徳宗欽其才擢御史中丞嘗<lb/>
對延英帝目送之曰是真宰相器元和二年拜門下侍<lb/>
郎同平章事帝素知堅正有守眷禮異他宰相<hi>並唐史</hi>
　　尹<lb/>
為虎穴尹賞以三輔髙節選守長安為虎穴以大石覆<lb/>
<pb n="KR3k0023_WYG_110-6b"/>
其口收捕姦猾以次内其中百人為輩覆以大石數日<lb/>
一發視自相枕藉死三輔吏民甚畏之四子皆至郡守<lb/>
長子立為京兆尹皆尚威嚴有治辦名<hi>前漢史</hi>
儒學知名尹洙字師魯兄源字子漸與洙俱以儒學知<lb/>
名舉進士范仲淹薦其才遂知懐州官至太常博士卒<lb/>
洙少舉士為正平簿河南府户曹邵武軍判官舉書<lb/>
判拔遷山南東道掌書記知伊陽縣王晦叔薦其材召<lb/>
試館閣校勘遷太子中允范仲淹貶饒州諌官御史不<lb/>
<pb n="KR3k0023_WYG_110-7a"/>
肯言洙上書言仲淹臣之師友願得與俱貶貶監唐州<lb/>
税復太子中允知河南縣尤為經略使韓琦所深知<lb/>
　　閔<lb/>
南金薛兼同閔鴻等號五雋張華見之曰皆南金也<hi>晉史</hi>
　<lb/>
　<lb/>
　<lb/>
　<lb/>
<pb n="KR3k0023_WYG_110-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷續集卷三十<lb/>
</p>
<p>
</p>
  </div>
</body>
</text>
</TEI>
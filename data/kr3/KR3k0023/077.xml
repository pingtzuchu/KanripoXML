<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷後集卷三十七</head> <lb/>
    <p>
<pb n="KR3k0023_WYG_077-1a"/>
欽定四庫全書<lb/>
　錦繡萬花谷後集卷三十七<lb/>
　　花<lb/>
花中十友曽端伯十友調笑令云取友於十花芳友者<lb/>
蘭也清友者梅也竒友者臘梅也殊友者瑞香也淨友<lb/>
者蓮也禪友者薝蔔也佳友者菊也仙友者巖桂也名<lb/>
友者海棠也韻友者荼䕷也仍有玉友來奉佳賔謂酒<lb/>
也<lb/>
<pb n="KR3k0023_WYG_077-1b"/>
花神潤州鶴林寺有杜鵑花寺僧相𫝊云正元中外國<lb/>
僧自天台來鉢中以藥養其本植此寺人或見女子紅<lb/>
裳佳麗遊於花下俗𫝊花神東坡詩云鶴林神女無消<lb/>
息<hi>出續仙𫝊</hi>
衆花之精崔𤣥微遇數羙人李氏陶氏又緋衣小女曰<lb/>
石醋醋又報封家十八姨來石醋醋曰諸女伴皆住苑<lb/>
中毎被惡風所撓常求十八姨相庇處士毎嵗旦與作<lb/>
一朱幡圖日月五星則免矣崔許之其日立旛東風刮<lb/>
<pb n="KR3k0023_WYG_077-2a"/>
地折木飛花而苑中花不動𤣥微方悟衆花之精封家<lb/>
姨乃風神也石醋石榴花也<hi>出博異記</hi>
詩小隠園中百本花各隨紅紫發新芽東君見借陽和<lb/>
力不揀公侯富貴家<hi>出擊壤集</hi>長與韶光暗有期可憐蜂蝶<lb/>
却先知誰家促席臨低樹何處横釵𢃄小枝<hi>出薛能</hi>繁枝<lb/>
容易紛紛落嫩蕋商量細細開<hi>出杜甫</hi>花開只恐看來遲<lb/>
看了愁多未看時家在楚鄉身在蜀一年春色負歸期<lb/>
<hi>出羅鄴</hi>今年輕作東風客愁紫愁紅滿故園邂逅妖嬈成<lb/>
<pb n="KR3k0023_WYG_077-2b"/>
一笑待歸端有幾枝存<hi>出斯菴</hi>誰將枝葉染還裁却使馨<lb/>
香次第來春柄定教三月主天心合與一齊開如何零<lb/>
露方滋菊豈得東風不為梅低蹙艶容愁似語也疑由<lb/>
命不由才<hi>出宋文安</hi>玉女來看玉樹花異香先引紫雲車攀<lb/>
枝弄雪時回首驚怪人間日易斜<hi>出劉禹錫</hi>淺深紅白宜相<lb/>
間先後仍須次第栽我欲四時攜酒去莫教一日不花<lb/>
開<hi>出歐陽公</hi>可笑陵陽太守家閒無一事只栽花已開漸落<lb/>
并纔發長滿庭中五色霞<hi>出文與可</hi>
<pb n="KR3k0023_WYG_077-3a"/>
　　牡丹<lb/>
狀元紅清香拂袖剪來紅似繞名園曉露叢欲作短章<lb/>
憑阿素緩歌誇與落花風<hi>出山谷</hi>
花品第一我按花品此花第一脱畧羣類獨占春風<hi>出舒</hi>
<hi>元與賦</hi>
牛黄大梁城裏雖罕見心知不是牛家花<hi>大梁即汴京歐公牡丹釋</hi>
<hi>名四牛黄千葉出民間牛氏家比姚黄差小出山谷集</hi>
一種天香李士傑詩一種天香分外竒<lb/>
<pb n="KR3k0023_WYG_077-3b"/>
花開一千朶開元末裴士淹為郎官奉使幽冀過汾州<lb/>
衆香寺得一株白牡丹移置長安私第天寶中為都城<lb/>
竒賞當時名士裴給事看牡丹詩至徳中馬僕射總鎮<lb/>
太原又得紅紫二者今則至多與戎葵比矣興唐寺昔<lb/>
有一株開花一千朶有正暈側暈紅紫黄白之色各不<lb/>
同<hi>出酉陽雜爼</hi>
香艶醒酒明皇與妃子幸華清宫因宿酒初醒凭妃子<lb/>
肩同看木芍藥帝親折一枝與妃子逓嗅其艷帝曰不<lb/>
<pb n="KR3k0023_WYG_077-4a"/>
惟萱草忘憂此花香艶尤能醒酒<hi>出天寶遺事</hi>
詩淺紅釅緑各新樣雪白鵝黄非舊名擡舉精神㣲雨<lb/>
過留連消息嫩寒生<hi>出誠齋</hi>沉香亭北無消息魏國姚家<lb/>
亦寂寥不見君王殿中見溪園堂下雨瀟瀟<hi>出介菴</hi>漫山<lb/>
桃李占春光始見檀心吐露芳春骨不禁寒料悄多煩<lb/>
曉日為催粧<hi>出歐彦成</hi>一朶妖紅翠欲流春光回怨雪霜羞<lb/>
化工只欲呈新巧不放閒花得少休　人去簪花不自<lb/>
羞花應羞上老人頭醉歸扶路人應笑更使珠簾半上<lb/>
<pb n="KR3k0023_WYG_077-4b"/>
鈎<hi>出東坡</hi>今日花前飲甘心盡數杯但愁花有語不為老<lb/>
人開<hi>出劉禹錫</hi>偶向豪家種牡丹數枝擎露出朱䦨晩來低<lb/>
面開檀口似笑窮愁病長官<hi>出王禹偁</hi>門倚長衢攅繡軛幄<lb/>
籠輕日䕶香霞歌鍾滿座争歡賞肯信流年鬢有華<hi>出羅</hi>
<hi>鄴</hi>白帝工夫縷綵霞肯將顔色弄韶華酒粘織女秋衣<lb/>
薄風動嫦娥鬢髻斜霜露莫摧今日蕋輪蹄争看異時<lb/>
花隂陽自古栽培地不趂春光有幾家<hi>出城山</hi>名花國色<lb/>
兩相歡常得君王帶笑看解釋春風無限恨沉香亭北<lb/>
<pb n="KR3k0023_WYG_077-5a"/>
倚䦨干<hi>出李太白</hi>擁毳看芳叢由來趣不同髮經今日白花<lb/>
似去年紅艶曵隨朝露馨香逐晩風何須待零落然後<lb/>
始知空<hi>出僧文益</hi>沉香亭北露華春曽識霓裳第一人千載<lb/>
不歸羅襪夢緑枝紅艶只如新<hi>出斯菴</hi>既全國色與天香<lb/>
底用家人紫共黄却喜騷人稱第一至今喚作百花王<lb/>
<hi>出北山集</hi>風塵㸃汚青春面自汲寒泉洗醉紅徑欲題詩嫌<lb/>
浪許杜郎覔句有新功　故人拂袖剪來紅似繞名園<lb/>
曉露濃<hi>出山谷</hi>輕霧欲籠藏暮碧斷霞初怨誤朝紅即時<lb/>
<pb n="KR3k0023_WYG_077-5b"/>
苦待千枝爛計日先愁一樹空外客定聞瓊宴賞䕶春<lb/>
長把錦帷蒙　何須羣玉南頭見都似沉香北畔移䕶<lb/>
地寶欄方自整尋春珠蓋有誰知鶯迷舊樹棲猶晚人<lb/>
樂新英賞未遲<hi>出宋貫之</hi>秀出羣芳照碧闌世間顔色比應<lb/>
難曉承露浥光先泛晩得雲隂葉未殘艶質易迷人競<lb/>
賞道心無染興經闌使君認取真消息同向尊前笑裏<lb/>
看<hi>出胡安國</hi>
　　芍藥<lb/>
<pb n="KR3k0023_WYG_077-6a"/>
詩一聲鶗鴂畵樓東魏紫姚黄掃地空多謝化工憐寂<lb/>
寞尚留芍藥殿春風　小檻徘徊日自斜只愁春盡委<lb/>
泥沙丹青欲寫傾城色世上今無楊子華　倚竹佳人<lb/>
翠袖長天寒猶着白羅裳揚州近日八千葉自是風流<lb/>
時世粧<hi>出東坡</hi>
　　海棠<lb/>
蜀中花有香此花有色無香惟蜀中昌州海棠花有香<lb/>
其木合抱<hi>出花譜</hi>
<pb n="KR3k0023_WYG_077-6b"/>
三恨楚淵材三恨一恨鰣魚多骨二恨金橘太酸三恨<lb/>
海棠無香<lb/>
杜毋名杜草堂先生本集未嘗有一詩説着海棠以其<lb/>
所生母名海棠故也庭堅詩云浣花溪上添惆悵子羙<lb/>
無情為發揚<lb/>
詩傳芳逺逺自西隣錦傘髙張熨眼新花睡覺來紅泪<lb/>
落年年如憶故宫春<hi>出曽景建</hi>誰道名花獨故宫東城盛聚<lb/>
足争雄横陳錦障䦨干外盡吸紅雲酒盞中貪看不須<lb/>
<pb n="KR3k0023_WYG_077-7a"/>
持夜燭倚狂直欲擅春風拾遺舊咏悲零落瘦損腰圍<lb/>
擬未工　今日春已半風雨停出遊瓶中海棠花數酌<lb/>
相獻酬尚想錦宫城花時樂事稠金鞭過南市紅燭宴<lb/>
西樓千株誇盛麗一枝賞纎柔那知茅簷低白髮見花<lb/>
愁花亦如病姝掩抑向客羞尤物終動人要非桃李儔<lb/>
<hi>出放翁</hi>海棠花上問春歸豈料春風雪滿枝應為紅粧太<lb/>
妖艶故施微粉着臙脂　宛轉風前不自持妖嬈微傅<lb/>
淡臙脂花如剪綵層層見枝似輕絲裊裊垂<hi>出垂絲海棠</hi>山<lb/>
<pb n="KR3k0023_WYG_077-7b"/>
碧花尤好徑長人自閒錦圍春照耀紅雨暮䦨斑　紅<lb/>
粧翠袖一畨新又向園林作好春却笑華清誇睡足只<lb/>
今羅襪乆無塵<hi>出斯菴</hi>幾樹繁紅一徑深春風裁剪錦成<lb/>
屏花前莫作淵材恨且看楊妃睡未醒<hi>出北山</hi>
　　桃<lb/>
蒸紅退之桃源詩種桃處處惟開花川源逺近蒸紅霞<lb/>
介甫因用此句云春風過栁緑如繅晴日蒸紅出小桃<lb/>
<hi>出苕溪詩話</hi>
<pb n="KR3k0023_WYG_077-8a"/>
蘭若中香異常史論在齊州時出獵憇蘭若中覺桃香<lb/>
異常訪其僧僧言近有人施二桃因取獻論大如飯碗<lb/>
論時饑盡之核大如雞卵論因詰其所自僧導論上山<lb/>
越澗至一處清泉怪石非人境也有桃數百株其香撲<lb/>
鼻論與僧各食一蔕取兩箇而返<hi>出酉陽雜爼</hi>
紅衣人歌紅衣人送酒歌曰絳衣披拂露盈盈淡染臙<lb/>
脂一朶輕自恨紅顔留不住莫怨春風道薄情月中隨<lb/>
而送之踰牆入苑中乃桃花精也<hi>出博異記</hi>
<pb n="KR3k0023_WYG_077-8b"/>
銷恨明皇於楚苑中初有千葉桃花盛開帝與貴妃日<lb/>
夕宴花樹下帝曰不獨萱草忘憂此花亦能銷恨<hi>開元遺事</hi>
助嬌御苑有千葉桃帝親折一枝挿於妃子寶冠上曰<lb/>
此花尤能助嬌態<hi>出天寶遺事</hi>
詩禁苑春暉麗花蹊綺樹裝綴條深淺色㸃露參差光<lb/>
向日分千笑迎風共一香如何仙嶺側獨秀隠遥芳<hi>太宗</hi>
結葉還臨影飛香欲徧空不意餘花落翻沉露井中<hi>出孔</hi>
<hi>紹安</hi>河陽縣裏雖無數濯錦江邊未滿園<hi>出杜甫</hi>灼灼開元<lb/>
<pb n="KR3k0023_WYG_077-9a"/>
銷恨花連昌春苑盛恩華如今妖艶無人比笑倚東風<lb/>
日自斜<hi>詠千葉桃</hi>雲錦漲春塢霞綃炫夕陽東風多樂意不<lb/>
特為紅芳<hi>韓子蒼</hi>
　　李<lb/>
鑚核王安豐有好李常賣之恐人得其種乃鑚核而賣<lb/>
<hi>出世説</hi>
九標蕭瑀陳叔達於龍昌寺看李花相與論李有九標<lb/>
謂香雅細淡潔宻宜月夜宜緑鬢泛酒無異色皆實事<lb/>
<pb n="KR3k0023_WYG_077-9b"/>
<hi>出承平舊纂</hi>
龍耳墮血崔奉國家一種李肉厚而無核識者曰天罰<lb/>
乖龍必割其耳血墮地生此李也<hi>出琴莊羙事</hi>
飛仙狀沆陵伍貫卿家李花一月夜奴婢遥見花作數<lb/>
團如飛仙狀上天去花上露水倏作雨數千㸃花則亡<lb/>
矣<hi>出樞要録</hi>
　　杏<lb/>
中使封樹司徒馬遂子鬯以第中大杏饋竇文場文場<lb/>
<pb n="KR3k0023_WYG_077-10a"/>
以進徳宗未嘗見頗怪鬯令中使就封其樹鬯懼進宅<lb/>
為奉誠園<hi>出桂苑叢談</hi>
金杏濟南郡之東南有分流山山上多杏大如梨黄如<lb/>
橘土人謂之漢帝杏亦曰金杏<lb/>
二花阮文姬挿鬢用杏花淘浦呼為二花<hi>出河東備録</hi>
董仙杏林董奉居序山為人治病不取錢病重種杏五<lb/>
株輕者一株數年成林號董仙杏林<hi>出神仙𫝊</hi>
詩殷紅鄙桃艶淡白笑梨花落處飄㣲霰繁時疊碎霞<lb/>
<pb n="KR3k0023_WYG_077-10b"/>
苑宜開帝里壇稱在儒家麗日明珠箔清香襲絳紗<hi>孫何</hi>
草色青青栁色黄桃花零落杏花香東風不解吹愁却<lb/>
春日偏能惹恨長<hi>出山谷</hi>
　　梨花<lb/>
擅羙春林李遵進梨表此花開處擅羙春林<hi>出耳目記</hi>
雌雄梨九仙殿銀井有梨二株枝葉交結宫中呼為雌<lb/>
雄<hi>出金鑾宻記</hi>
千株雪退之梨花詩聞道郭西千株雪欲將君去醉如<lb/>
<pb n="KR3k0023_WYG_077-11a"/>
何<lb/>
洗粧洛陽梨花時人多攜酒其下曰為梨花洗粧<hi>出唐餘録</hi>
壓㡌梁緒梨花時折花簪之壓損㡌簷<hi>出祥雲志</hi>
詩洛陽城外清明節百花寥落梨花發今日相逢瘴海<lb/>
頭共看爛熳開正月<hi>出退之</hi>梨花院落無人處竊取寧王<lb/>
玉笛吹<hi>出張祜</hi>風入池塘邀栁絮月來深院伴梨花<hi>出詩話</hi>
　　櫻桃<lb/>
青衣攜籃天寶初有范陽盧子在東都下第嘗春暮遊<lb/>
<pb n="KR3k0023_WYG_077-11b"/>
僧舍有僧開講盧子方詣講筵至精舍門見一青衣攜<lb/>
一籃籠櫻桃因與同飱青衣云娘子姓盧即盧子再從<lb/>
姑也盧便隨之盧自為御史大夫至為相經三十年却<lb/>
到昔逢攜櫻桃青衣精舍門遂下馬升殿禮佛忽然昏<lb/>
醉聞講僧云何乆不起乃見身着白衫服飾如故訪其<lb/>
僕曰日己午矣<hi>出異聞集</hi>
和以香酪召侍臣學士食櫻桃飲酴醿酒並以琉璃盤<lb/>
和以香酪<hi>出唐景龍文館記</hi>
<pb n="KR3k0023_WYG_077-12a"/>
蠟帛丸雜果中李希烈始入汴聞户曹叅軍竇良女羙<lb/>
强取之嘗稱陳仙竒忠勇可用而妻亦竇姓願如姒媦<lb/>
者以固其夫希烈許諾及希烈死子不發喪欲悉誅諸<lb/>
將自立未决有獻含桃者竇請分遺仙竒因蠟帛丸雜<lb/>
果中出所謀仙竒大驚率兵入斬之<lb/>
詩華林滿芳景洛陽遍陽春朱顔含逺日翠色影長津<lb/>
喬柯轉嬌鳥低枝暎羙人昔作園中實今來席上珍<hi>出唐</hi>
<hi>太宗</hi>倒流映碧叢㸃露擎朱實花茂蝶争飛枝濃鳥相失<lb/>
<pb n="KR3k0023_WYG_077-12b"/>
已麗金釵𤓰仍羙玉盤橘寧異梅似丸不羡萍如日永<lb/>
植平臺垂長與雲桂匹徒然奉肥甘終以愧操筆<hi>梁簡文帝</hi>
　　石榴<lb/>
天漿石榴甜者謂之天漿能已乳石毒<lb/>
味絶洛中南詔石榴子大皮薄如藤紙味絶於洛中<hi>並出</hi>
<hi>酉陽雜爼</hi>
花如槿紅衡山祝融峯下法華寺有石榴花如槿花春<lb/>
秋皆發<lb/>
<pb n="KR3k0023_WYG_077-13a"/>
白馬甜榴宫人或轉遺親戚以為竒異得者不敢輙食<lb/>
乃歴數家又有大者京師語曰白馬甜榴一石直牛<hi>出伽</hi>
<hi>藍記</hi>
開花不及春孔紹安仕隋髙祖受禪間往來奔見之甚<lb/>
悦拜内史舍人時夏侯端亦嘗為御史先歸朝紹安受<lb/>
秘書監因侍宴應制詠石榴詩秖為時來晩開花不及<lb/>
春時人稱之<lb/>
一蔕六實武陵臨沈獻安石榴一蔕六實<hi>出沈約宋書</hi>
<pb n="KR3k0023_WYG_077-13b"/>
詩分根金谷裏移植廣庭中新枝含淺緑晩蕚散輕紅<lb/>
影入環階水香隨度隙風路逺無由寄徒念春閨空<hi>出隋</hi>
<hi>魏彦深</hi>何年安石國萬里貢榴花迢逓河源道因依漢使<lb/>
槎　緑葉裁煙翠紅英動日華<hi>並出元稹</hi>赤玉何人小琴軫<lb/>
紅纈誰家合羅袴<hi>出白居易</hi>塗林未應發春暮轉相催燃燈<lb/>
疑夜火連珠勝早梅西域移根至南方得酒來葉翠如<lb/>
新剪花紅似故栽還憶河陽縣映水珊瑚開<hi>出梁孝元帝</hi>
　　蓮<lb/>
<pb n="KR3k0023_WYG_077-14a"/>
金蓮花滄州金蓮花州人研之如泥竹間彩繪光影煥<lb/>
爛與真金無異但不能入火而已更有莖出其花如蝶<lb/>
每㣲風則摇蕩如飛婦人競採之以為首飾即語曰不<lb/>
戴金蓮花不得到仙家<hi>出杜陽編</hi>
分香蓮三堂往事其宅有釣仙池一種蓮子一嵗再結<lb/>
實每實子十雙其花時香兼桃菊梅英郡人𫝊分香蓮<lb/>
不論錢<lb/>
睡蓮南海有睡蓮夜則花低入水<hi>出酉陽雜爼</hi>
<pb n="KR3k0023_WYG_077-14b"/>
金房煌煌芙蕖從風芬葩隂結其根陽發其華金房緑<lb/>
葉素珠翠柯<hi>出傅𤣥</hi>
珠實漢昭帝遊栁池有芙蕖素色大如斗花葉甘可食<lb/>
芬氣聞於十里之内蓮實如珠<hi>出拾遺記</hi>
一莖兩華文帝元嘉元年蓮生建康頟擔湖一莖兩華<lb/>
<hi>出宋紀</hi>
千葉蓮華山頂有池生千葉蓮華服者羽化<hi>出華山記</hi>
詩紿伴戲芳塘攜手上雕航船移分細浪風散動浮香<lb/>
<pb n="KR3k0023_WYG_077-15a"/>
遊鶯無定曲驚鳬有亂行蓮稀釧聲斷水短棹歌長棲<lb/>
鳥還宻樹泛流歸建章<hi>出唐太宗</hi>江風當夏清桂楫逐流螢<lb/>
初疑京兆劍復以漢冠名荷香風送逺蓮影向根生葉<lb/>
卷珠難溜花舒紅易輕日暮鳬舟滿歸來度錦城<hi>出孝元帝</hi>
灼灼荷華瑞亭亭出水中一莖孤引緑雙影共分紅色<lb/>
奪歌人臉香亂舞衣風名蓮自可念况復兩心同<hi>隋栁公瞻</hi>
五月荷池未見花但擎餘蓋碧叅差何人喚起凌波歩<lb/>
要見晨粧出曉霞<hi>出斯菴</hi>鑑湖三百里菡蓞發荷花五月<lb/>
<pb n="KR3k0023_WYG_077-15b"/>
西施採人看憶若耶<hi>出李太白</hi>翠蓋佳人臨水立寂寞雨中<lb/>
相對泣温泉洗出玉肌寒檀粉不匀香汗濕一陣風來<lb/>
碧浪翻真珠零落難收拾<hi>詠雨中荷花</hi>誰種幽花傍淺清含<lb/>
紅怨緑影亭亭雲歸巫女粧猶潤浴出楊妃困未醒好<lb/>
把芳楊臨晚岸莫教飛片逐浮萍相看最憶吳船路萬<lb/>
里芙蓉水蒲涇鑿破蒼苔漲作池芰荷分得緑參差曉<lb/>
開一朶煙波上似畫真妃出浴時<hi>出杜衍</hi>紅白蓮花共一<lb/>
塘兩般顔色一般香宫娥梳洗争先後半是濃粧半淡<lb/>
<pb n="KR3k0023_WYG_077-16a"/>
粧<hi>詠紅白蓮</hi>淤泥不染如來性浄社如陪多士禪<hi>詠白蓮</hi>共憐<lb/>
明皪水花浄并倚離披風蓋凉浪筆更題青玉案佳人<lb/>
悵望碧雲鄉　忽𫝊䕫府句并送逺公蓮翠蓋臨風迥<lb/>
冰華浥露鮮舞衣侵縞袂仙景爛珠躔想像芙蓉闕冥<lb/>
冥絶世縁<hi>出晦菴</hi>惜絲不肯織宫鞋花月仙人謫下來河<lb/>
伯借泥封玉腕風神翻浪沃香腮無房不許蜂歸宿有<lb/>
蓋嘗令鷺自開何事寃他結青女一朝收拾付塵灰<hi>出池</hi>
<hi>藕花</hi>四顧山光接水光凭欄十里芰荷香清風明月無人<lb/>
<pb n="KR3k0023_WYG_077-16b"/>
管併作南來一味凉<hi>出山谷</hi>
　　桐<lb/>
鳳條歴城房家園齊博陵君豹之山也其中雜樹森竦<lb/>
或有人折其桐枝者君曰何為傷吾鳳條自後人不復<lb/>
折<hi>出酉陽雜爼</hi>
破桐葉以進李泌徳宗在奉天召赴行在時李懐光叛<lb/>
嵗又蝗旱議者欲赦懐光帝博問羣臣泌破一桐葉附<lb/>
使者以進曰陛下與懐光君臣之分不可復合如此葉<lb/>
<pb n="KR3k0023_WYG_077-17a"/>
矣由是不赦<hi>出六帖</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0023_WYG_077-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷後集卷三十七<lb/>
</p>
<p>
</p>
  </div>
</body>
</text>
</TEI>
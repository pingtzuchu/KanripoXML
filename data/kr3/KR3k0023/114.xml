<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷續集卷三十四</head> <lb/>
    <p>
<pb n="KR3k0023_WYG_114-1a"/>
欽定四庫全書<lb/>
　錦繡萬花谷續集卷三十四<lb/>
　類姓<lb/>
　　宋<lb/>
作髙唐賦楚威王問於宋玉曰先生何士民衆庶不譽<lb/>
之甚也宋玉對曰鳥有鳳而魚有鯨夫聖人瑰意竒行<lb/>
超然獨處世俗之民又安知臣之所為哉作髙唐賦<hi>新序</hi>
人中龍宋纎隠居酒泉南山太守馬岌造焉纎髙樓重<lb/>
<pb n="KR3k0023_WYG_114-1b"/>
閣拒而不見岌嘆曰名可聞而身不可見徳可仰而形<lb/>
不可覩今而後知先生人中之龍也銘詩于石璧曰其<lb/>
人如玉維國之琛諡曰𤣥虚先生<hi>晉史</hi>
奪錦袍宋之問字延清武后召與楊炯分直習藝館武<lb/>
后㳺終南龍門詔從臣賦詩左史東方虯詩先成后賜<lb/>
錦袍之問俄頃獻后覽之嗟賞更奪袍以賜江左詩律<lb/>
屢變至沈佺期及之問號為沈宋語曰蘇李居前沈宋比<lb/>
肩之問父令文富文辭且工書有力世稱三絶既之問<lb/>
<pb n="KR3k0023_WYG_114-2a"/>
以文章起弟之悌以蹻勇聞之愻精草𨽻世謂皆得父<lb/>
一絶<lb/>
一嵗為宰相宋琪字叔寳太宗將用工部尚書李昉參<lb/>
預大政以琪先入乃超遷兵部尚書未㡬與昉並拜同<lb/>
中書門下平章事琪自庶僚一嵗中為宰相其速如此<lb/>
與父同在館閣宋綬幼聰警其外祖楊徽之器愛之以<lb/>
徽之遺恩授太常寺太祝年方十五召試中書真宗竒<lb/>
其文聴於秘閣讀書久之召試學士院為集賢校理與<lb/>
<pb n="KR3k0023_WYG_114-2b"/>
父皋同在館閣世以為榮入為右正言擢知制誥為翰<lb/>
林學士兼侍讀後為參知政事<lb/>
二宋宋庠字公序舉進士開封禮部俱第一與弟祁同<lb/>
時有名以詩賦為學者所宗謂之二宋嘉祐三年拜樞<lb/>
宻使同平章事封莒國公英宗即位封鄭國公為景靈<lb/>
宫使<lb/>
　　仲<lb/>
負米子路曰由願得當一隊而敵必也攘地千里搴旗<lb/>
<pb n="KR3k0023_WYG_114-3a"/>
執馘惟由能之見於孔子曰家貧親老不擇禄而仕昔<lb/>
者由也常食藜藿之實為親負米百里之外<hi>家語</hi>
　　貢<lb/>
明經潔行貢禹字少翁以明經潔行著聞徴為博士舉<lb/>
賢良為河南令以職事為府官所責免冠謝禹曰冠一<lb/>
免安可復冠也遂去官後徴為諌大夫遷光禄大夫<hi>出前</hi>
<hi>漢史</hi>
　　魏<lb/>
<pb n="KR3k0023_WYG_114-3b"/>
賜樂左襄公四年魏絳曰和戎有五利焉公說使魏絳<lb/>
盟諸戎修民事田以時絳無貳志事君不避難晉侯賜<lb/>
樂絳始有金石之樂<lb/>
梗陽大夫昭公二十八年晉魏獻子為政以魏戌為梗<lb/>
陽大夫謂能守義者也戍之為人也逺不忘君居利思<lb/>
義仲尼聞魏子之舉也以為義曰近不失親逺不失舉<lb/>
可謂義矣<lb/>
堂堂領袖魏舒累遷後将軍文帝深器重之曰魏舒堂<lb/>
<pb n="KR3k0023_WYG_114-4a"/>
堂人之領袖<hi>晉史</hi>
二百餘奏魏徴字元成太宗即位引入卧内訪天下事<lb/>
徴自以不世遇乃展盡底藴凡二百餘奏無不剴切當<lb/>
帝心者<lb/>
有祖風烈魏謩徴五世孫宣宗嗣位遷御史中丞俄兼<lb/>
戸部侍郎進同平章事為宰相議事天子前惟謩讜切<lb/>
無所回畏宣宗嘗曰謩名臣孫梃梃有祖風烈朕心憚<lb/>
之<hi>並唐史</hi>
<pb n="KR3k0023_WYG_114-4b"/>
　　季<lb/>
作林鍾左襄十年季武子以所得於齊之兵作林鍾而<lb/>
銘魯功焉<lb/>
相三君文六年季文子卒無衣帛之妾無食粟之馬無<lb/>
蔵金玉無重器君子於是乎知文子之忠於公家也相<lb/>
三君而無私積<lb/>
黄金不如一諾季布楚人也為氣任侠有名於楚為河<lb/>
東守孝文時人有言其賢者召欲以為御史大夫復有<lb/>
<pb n="KR3k0023_WYG_114-5a"/>
言其使酒難近至留邸一月見罷布進曰陛下以一人<lb/>
之譽而召臣以一人之毁而去臣臣恐天下聞之有以<lb/>
窺陛下上曰河東吾股肱郡故特召君耳楚諺曰得黄<lb/>
金百斤不如得季布一諾<lb/>
　　摯<lb/>
撰族姓昭穆摯虞字仲冶作思逰賦舉賢良䇿為下第<lb/>
武帝又詔諸賢良㑹東堂策問擢為太子舍人除聞喜<lb/>
令撰族姓昭穆十卷<hi>晉書</hi>
<pb n="KR3k0023_WYG_114-5b"/>
　　費<lb/>
杖投葛陂費長房汝南人從市中老翁學仙後辭歸家<lb/>
與一竹杖曰既至可投葛陂中顧視則龍也<hi>後漢史</hi>
志慮忠純費禕字文偉為黄門侍郎諸葛亮表云其志<lb/>
慮忠純宫中之事無大小悉以咨之必能裨補闕漏有<lb/>
所廣益孫權器之曰君天下淑徳必當股肱蜀朝<hi>蜀志</hi>
　　傅<lb/>
作霖雨髙宗夢傅說使百工營求諸野得諸傅巖王置<lb/>
<pb n="KR3k0023_WYG_114-6a"/>
諸左右曰朝夕納誨以輔台徳若金用汝作礪若濟巨<lb/>
川用汝作舟楫若嵗大旱用汝作霖雨啟乃心沃朕心<lb/>
<hi>尚書</hi>
蘭臺令史傅毅字武仲作迪志詩為蘭臺令史<hi>後漢史</hi>
摩逆鱗傅咸字長虞𤣥之子剛簡有大節為御史中丞<lb/>
摩天子逆鱗觸猛獸之鬚<hi>晉史</hi>
　　顧<lb/>
南金東箭顧榮字彦先機神朗悟與陸機兄弟同入洛<lb/>
<pb n="KR3k0023_WYG_114-6b"/>
時人號為三俊例拜為郎中南金東箭世胄髙門<hi>晉史</hi>
吾家騏驎顧和字君孝總角便有清操族叔榮雅重之<lb/>
曰此吾家騏驎興吾宗者必此子也周顗指和心曰此<lb/>
中何所有應曰此中最是難測地拜御史中丞百僚憚<lb/>
之<lb/>
　　路<lb/>
截蒲冩書路温舒字長君截蒲寫書受春秋通大義舉<lb/>
孝㢘<hi>前漢史</hi>
<pb n="KR3k0023_WYG_114-7a"/>
　　度<lb/>
名將度尚除上虞長為政嚴峻明於發擿姦非吏人謂<lb/>
之神明遷文安令遇時疾疫榖貴開倉廪給營救疾者<lb/>
百姓蒙其濟後零陵賊起擢尚為荆州刺史擊破之為<lb/>
名將數有功<hi>後漢史</hi>
　　衛<lb/>
七世擊匈奴衛青拜大将軍凡七出擊匈奴収河南地<lb/>
置朔方郡<hi>史記</hi>
<pb n="KR3k0023_WYG_114-7b"/>
中興名士第一衛玠字叔寳總角乗羊車入市見者皆<lb/>
以為玉人玠舅王濟見之輙歎曰珠玉在側覺我形穢<lb/>
又曰冋若明珠之在側朗然照人王澄每聞玠言輙歎<lb/>
息絶倒語曰衛玠談道平子絶倒妻父樂廣有重名議<lb/>
者以為婦翁氷清女壻玉潤中興名士惟玠為當時第<lb/>
一<hi>晉史</hi>
易聖衛大經卓然髙行口無二言邃於易人謂之易聖<lb/>
國器衛次公字從周舉進士潘炎異之曰國器也<lb/>
<pb n="KR3k0023_WYG_114-8a"/>
　　蔡<lb/>
金印紫綬蔡澤燕人干諸侯不遇問相於唐舉舉曰云<lb/>
云澤曰富貴吾所自有所不知者夀也舉曰從今以往<lb/>
四十三年澤謂其御曰吾持粱躍馬食肉懐金印結紫<lb/>
綬富貴四十三年足矣<hi>史記</hi>
為人主師蔡義以明經給事大将軍幕府久之詔求能<lb/>
為韓詩者召見說詩甚悅之擢光禄大夫數嵗代楊敞<lb/>
為丞相封陽平侯霍光曰義為人主師當為宰相<hi>前漢史</hi>
<pb n="KR3k0023_WYG_114-8b"/>
三世不分財蔡邕字伯喈性篤孝母滯病三年自非寒<lb/>
暑節變未嘗解襟帶不寢寐者七旬三世不分財鄉黨<lb/>
髙其義<hi>後漢史</hi>
聲若雷震蔡裔有勇氣聲若雷震有二盗入室裔一呼<lb/>
二盗俱隕<hi>晉史</hi>
平世三公蔡廓字子度宋武帝以其剛直補御史中丞<lb/>
多所糾奏武帝常云蔡可平世三公<hi>南史</hi>
執經講問皇朝蔡襄字君謨興化軍仙逰人舉進士厯<lb/>
<pb n="KR3k0023_WYG_114-9a"/>
漳州判官西京留守推官改著作佐郎館閣校勘遷祕<lb/>
書丞知諫院兼修起居注仁宗増置諫官四員襄在遷<lb/>
中後遷起居舎人知制誥遷龍圗閣直學士知開封府<lb/>
進樞宻直學士知泉州徙福州襄為政精明而於閩人尤<lb/>
知其風俗時閩士專詞賦以應科舉襄得鄉先生周希<lb/>
孟以經術傳授學士嘗至數百人襄為親至學舎執經<lb/>
講問為諸生率<lb/>
　<lb/>
<pb n="KR3k0023_WYG_114-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷續集卷三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>錦繡萬花谷</head>
    <p>
<pb n="KR3k0023_WYG_000-1a"/>
欽定四庫全書　　　　　子部十一<lb/>
　錦繡萬花谷　　　　　　類書類<lb/>
　　提要<lb/>
　　　　<hi>臣</hi>等謹案錦繡萬花谷前集四十卷後集四<lb/>
　　　　十卷續集四十卷不著撰人名氏前有自序<lb/>
　　　　題淳熈十五年十月一日盖宋孝宗時人陳<lb/>
　　　　振孫書錄解題載此書作錦繡萬花谷四十<lb/>
　　　　卷續四十卷而無後集黄虞稷千頃堂書目<lb/>
<pb n="KR3k0023_WYG_000-1b"/>
　　　　所載則前集後集續集外又有别集三十卷<lb/>
　　　　今案序中明言自九華之歸麤編成為三集<lb/>
　　　　毎集析為四十卷可知後集為陳氏偶遺别<lb/>
　　　　集為後人所續増不在原編之數故明人刋<lb/>
　　　　本亦祇三集也序中稱命名者為烏江蕭恭<lb/>
　　　　父河南胡恪皆不知何許人前集之末獨附<lb/>
　　　　載衢州盧襄西征記一篇于體例殊不相類<lb/>
　　　　或撰此書者亦衢人故附載其鄉先輩之書<lb/>
<pb n="KR3k0023_WYG_000-2a"/>
　　　　歟又其書既成於淳熙中而紀年類載理宗<lb/>
　　　　紹定端平年號帝后誕節類載寧宗瑞慶節<lb/>
　　　　理宗天基節諸名並稱理宗為今上是當時<lb/>
　　　　書肆已有所附益並非淳熙原本之舊矣前<lb/>
　　　　集凡二百四十五類後集凡三百二十六類續集<lb/>
　　　　自一卷至十四卷凡四十六類自十五卷至<lb/>
　　　　四十卷則皆類姓也所録大抵瑣屑叢碎㕘<lb/>
　　　　錯失倫故頗為陳振孫所譏其地理一門止<lb/>
<pb n="KR3k0023_WYG_000-2b"/>
　　　　列偏安州郡類姓一門徴事僅及數條而古<lb/>
　　　　人稱號之類又創立名目博引繁稱俱不免<lb/>
　　　　榛楛雜陳有乖體要特其中久經散佚之書<lb/>
　　　　如職林郡閣雅談雅言系述雲林異景記之<lb/>
　　　　類頗藉此以存崖略又每類後用藝文類聚<lb/>
　　　　例附録詩篇亦頗多逸章賸什為他本所不<lb/>
　　　　載略其繁蕪擷其精粹未嘗不足為考證之<lb/>
　　　　資也乾隆四十六年十月恭校上<lb/>
<pb n="KR3k0023_WYG_000-3a"/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費　墀<lb/>
<pb n="KR3k0023_WYG_000-4a"/>
錦繡萬花谷序<lb/>
余為童時適當戎馬蹂踐之間又居窮鄉無業儒者余<lb/>
獨背馳而為之文籍最為難得苟可以假鬻亦未嘗戛<lb/>
戛以盡其誠以余有書之癖每讀一篇章如小兒之於<lb/>
飴劑有加而不能自止當其劇時雖夜分漏盡不之覺<lb/>
也所患性魯無彊記之敏誦久亦漫漶而不牢先人既<lb/>
老又獨譍門出入乎衡陽胥伍之中而喔咿於籧篨俯<lb/>
仰之際如是者數年索諸故吾孑然矣其後家益貧奔<lb/>
<pb n="KR3k0023_WYG_000-4b"/>
走於四方為饑寒計幸焉一温亦若隔世人夫以窮鄉<lb/>
亂後假鬻之難而居衡陽奔走之中加以魯性易失則<lb/>
不存也固宜尚何咎哉然土炭之嗜不變於是始為晩<lb/>
歲之謀凡書有當存乎吾心者輒稍招還其舊而聚其<lb/>
旅二三年間抄益多然而鎻碎而無統又多除舎於人<lb/>
不得以盡隨故為風雨蟲䑕之所蝕或為人之所廋或<lb/>
為醬瓿之所敗不得成焉又數年抄不輟如司馬子長<lb/>
班范歐陽之書抄已而四五矣晩益困無以自娛復留<lb/>
<pb n="KR3k0023_WYG_000-5a"/>
意於科舉之外凡古人文集佛老異書至于百家傳記<lb/>
醫技稗官齊諧小說荒錄怪志聞必求求必覽焉久之<lb/>
浩浩如也乃畧有叙又附之以唐人及國家諸公之詩<lb/>
自九華之歸編粗成為三集每集析為四十卷古今之<lb/>
事物天下之可聞可見者粲乎其有條矣夫窮達無異<lb/>
趣文章無異體將以經綸乎國家規恢乎功名雕繪萬<lb/>
物而吟詠性情若取之懷袖中彼得焉失焉有命此則<lb/>
不可一日缺也先是烏江蕭恭父河南胡恪聞其大槩<lb/>
<pb n="KR3k0023_WYG_000-5b"/>
為余命名曰錦繡萬花谷今從其名嗟夫余之困於時<lb/>
也我知之矣而不敢懟雖懟而甘於此人雖我非而我<lb/>
自信而不輟故夫是書獨可以自娛而不可傳人葢天<lb/>
下之書不可盡而余之心亦不可足以不可足之心而<lb/>
讀不可盡之書其抄無既其事無窮望睪如憤如而後<lb/>
止故於其類之間白其行者有差所以容其方來也他<lb/>
日子孫或能有書亦足以見吾之艱難如此淳熈十五<lb/>
年十月一日叙<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷後集卷三十</head> <lb/>
    <p>
<pb n="KR3k0023_WYG_070-1a"/>
欽定四庫全書<lb/>
　錦繡萬花谷後集卷三十<lb/>
　　旌旗<lb/>
翠鳳李斯上書曰今陛下建翠鳳之旗樹靈鼉之鼓<lb/>
皷音舉白金音舉青軍令曰聞雷皷音舉白幢絲旗大<lb/>
小船皆進戰不進者斬聞金音舉青旗船皆止不止者<lb/>
斬<lb/>
黄鳥之旗墨子曰赤鳥銜書降曰命周文王伐殷天賜<lb/>
<pb n="KR3k0023_WYG_070-1b"/>
武王黄鳥之旗<lb/>
正正之旗黄帝出軍決曰始立牙之日吉氣来應旗幡<lb/>
指敵是謂堂堂之陣正正之旗此大勝之徵<lb/>
翼星明翼星明旌旗用<hi>天文要集</hi>
鳥集旌上鳥集將軍旌上將軍増秩禄<hi>趙氏兵書</hi>
五方法風后曰予告汝帝之五旗東方法青龍曰旗南<lb/>
方法赤鳥曰䑕西方法白虎曰典北方法𤣥蛇曰旂中<lb/>
方法黄龍曰常<hi>河圖</hi>
<pb n="KR3k0023_WYG_070-2a"/>
旗上有光郝明古曰旗上有光人主大喜延年益夀<lb/>
四獸禮記曰行前朱鳥而後𤣥武左青龍而右白虎招<lb/>
搖在上急繕其怒<hi>以此四獸為軍陣象天也畫招搖星於旌旗上以起居圍勁軍之威怒</hi>
五牛晉元皇始制五牛之旗設青在左黄在中<hi>周遷車服雜記</hi>
蜿虹垂天王沉餞行賦曰曳招搖之脩旗若蜿虹之垂<lb/>
天<lb/>
旗制三十二旗之制三十有二其大總管一曰青龍旗<lb/>
二曰白獸旗三曰朱雀旗四曰𤣥武旗五曰黄龍負圖<lb/>
<pb n="KR3k0023_WYG_070-2b"/>
旗六曰應龍旗七曰龍馬旗八曰玉馬旗九曰鳳凰旗<lb/>
十曰鸞旗十一曰鵕䴊旗十二曰太平旗十三曰麒麟<lb/>
旗十四曰飛麟旗十五曰飛黄旗十六曰駃騠旗十七<lb/>
曰白澤旗十八曰五牛旗十九曰犀角旗二十曰金牛<lb/>
旗二十一曰兕旗二十二曰三角獸旗二十三曰角瑞<lb/>
旗二十四曰吉利旗二十五曰騼䮷旗二十六曰騶牙<lb/>
旗二十七曰黄鹿旗二十八曰白狼旗二十九曰赤熊<lb/>
旗三十曰辟邪旗三十一曰苣文旗三十二曰白刃旗<lb/>
<pb n="KR3k0023_WYG_070-3a"/>
<hi>唐六典武庫令</hi>
　　劒<lb/>
青龍象劒之在左青龍象也<hi>春秋繁露</hi>
齊金桓公問曰齊國寡甲兵為之若何管子曰小罪謫<lb/>
以金分宥問罪入美金以鑄劒㦸試之狗馬<hi>國語</hi>
楚鐡秦昭王臨朝歎息曰吾聞楚之鐡劒利則士勇也<lb/>
<hi>史記</hi>
玉頭張敞晉東宫舊事曰太子儀飾有玉頭劒<lb/>
<pb n="KR3k0023_WYG_070-3b"/>
文玉通犀魏文帝典論曰余好擊劒命彼國工以為寳<lb/>
器飾以文玉表以通犀<lb/>
金鐡英銀錫精秦客薛燭善相劔楚王取湛盧示之燭<lb/>
曰善哉銜金鐡之英吐銀錫之精<hi>呉越春秋</hi>
五色駭鑪余好擊劒善以短乗長選兹良金命彼國工<lb/>
精而鍊之至于百辟其始成也五色駭鑪巨橐自鼓<hi>魏文</hi>
<hi>帝典論</hi>
華隂赤土雷煥得酆城劒取南昌西山下土拭劒送一<lb/>
<pb n="KR3k0023_WYG_070-4a"/>
劒并土與張華以南昌土不如華隂赤土報雷煥書<lb/>
云云兼以華隂土一斤致煥煥將拭劒轉精明也<lb/>
青龍突陣開元中河西騎將宋青春每陣常運臂大呼<lb/>
執馘而旋未嘗中鋒鏑西戎憚之後吐蕃入寇獲生口<lb/>
數千軍帥令澤問衣大蟲皮者爾何不能害答曰嘗見<lb/>
青龍突陣而来兵刃所及若叩銅鐡青春乃知劒亦有<lb/>
靈也<lb/>
火精徳宗將幸奉天自攜火精劒出内殿因嘆曰千萬<lb/>
<pb n="KR3k0023_WYG_070-4b"/>
年社稷豈謂狗䑕所竊耶遂以劒斫檻上鐡狻猊應手<lb/>
而碎上曰若碎小寇如碎狻猊不足憂也及乗輿遇夜<lb/>
侍從皆見上仗數尺光明即火精劒也<hi>唐杜陽編</hi>
生神芝生黒煙成都朱善存家世寳一劒每生神芝則<lb/>
天下晏清如安史黄巢亂劒皆生黒煙屬天不差毫髮<lb/>
<hi>玉塵集</hi>
鱗鋏星鐔鄭雲逵少時得一劒鱗鋏星鐔有時而吼常<lb/>
在莊居晴日藉膝玩之忽有一人從庭樹窣然而下紫<lb/>
<pb n="KR3k0023_WYG_070-5a"/>
衣朱糺髮露劒而立黒氣周身狀如重霧其人因言我<lb/>
上界人知公有異劒願借一觀鄭謂曰此凡鐡爾不堪<lb/>
君翫上界豈藉此乎其人求之不已鄭俟便疾起斫之<lb/>
不中黒氣著地數日方散<lb/>
色青無刃大厯中髙郵人張存以踏藕為業嘗於陂中<lb/>
見旱藕梢大如臂遂併力掘之深二丈大至合抱似不<lb/>
可窮乃斷之中得一劒長二尺色青無刃<hi>酉陽雜爼</hi>
詩我有一寳劒出自昆吾溪照人如照水切玉如切泥<lb/>
<pb n="KR3k0023_WYG_070-5b"/>
鍔邊霜凛凛匣上風凄凄寄語張公子何當来見攜<hi>吳均</hi>
寳劒出昆吾龜龍夾采珠五精初獻術十戸竟論都匣<lb/>
氣衝牛斗山形轉鹿盧欲知天下貴持此問風湖<hi>崔融</hi>贈<lb/>
劒刻玉字延平兩蛟龍<hi>李白洞庭詩</hi>挼絲團金懸䍡<graphic n="KR1913" url="https://raw.githubusercontent.com/kanripo/KR-Gaiji/master/images/KR1913.png" mimeType="image/png"/>神光<lb/>
欲截藍田玉提出西方白帝驚嗷嗷鬼母秋郊哭　先<lb/>
輩匣中三尺水曽入吳潭斬龍子<hi>並李賀</hi>寳劒雙蛟龍雪<lb/>
花照芙蓉精光射天地電騰不可衝<hi>感遇集</hi>
　　刀<lb/>
<pb n="KR3k0023_WYG_070-6a"/>
周之寳器赤刀周之寳器<hi>博物志</hi>
百鍊青犢漏景三刀名也<hi>崔豹古今注</hi>
鑄刀以五月丙午古人鑄刀以五月丙午取純火精以<lb/>
協其數<hi>吳喜志林</hi>
百辟寳刀典論曰魏太子丕造百辟寳刀三一曰靈寳<lb/>
二曰含章三曰素質又作露陌刀一名龍鱗矣<lb/>
脱光龍魚河圖曰有脱光刀<lb/>
金馬託形李無金馬書刀銘云巧冶鍊剛金馬託形<lb/>
<pb n="KR3k0023_WYG_070-6b"/>
三公可服晉中興書云初魏徐州刺史任城吕䖍佩刀<lb/>
工相之以為必三公可服此刀䖍為别駕王祥曰茍非<lb/>
其人刀或為害卿有公輔之量故以相與祥辭之固强<lb/>
乃受之<lb/>
解數千人庖丁為文惠君解牛丁曰今臣之刀十九年<lb/>
矣所解數千牛而刀若新發於硎彼節者有間而刀刃<lb/>
者無厚以無厚入有間恢恢乎其游刃必有餘地矣是<lb/>
以十九年刀刃如新<hi>莊子</hi>
<pb n="KR3k0023_WYG_070-7a"/>
龍熊為飾魏曹植寳刀賦曰建安中魏王命有司造寳<lb/>
刀五枚以龍熊馬雀為飾<lb/>
麥芒刀牛僧孺進士時常用麥芒刀字有誤謬隨手刪<lb/>
割㸃定<hi>三賢典畧</hi>
　　弓矢<lb/>
天下精材齊景公使人為弓弓人之妻曰此弓者泰山<lb/>
南烏號之柘燕牛之角荆麋之弭河魚之膠四物者天<lb/>
下之精材也<hi>韓詩外𫝊</hi>
<pb n="KR3k0023_WYG_070-7b"/>
柘上竹下周禮曰凡取幹之道七柘為上檍次之檿桑<lb/>
次之竹為下<lb/>
蜃珧爾雅曰弓無縁者謂之弭以蜃謂之珧<lb/>
成規周禮云天子之弓合九而成規大夫之弓合五而<lb/>
成規士之弓合三而成規<lb/>
東房尚書曰和之弓在東房<hi>孔安國注曰和古之弓人也</hi>
青檀河東有獨頭山多青檀可以為良弓<hi>遁甲開山圖</hi>
相幹欲赤黒陽聲周禮曰弓人為弓取六材必以其時凡<lb/>
<pb n="KR3k0023_WYG_070-8a"/>
相幹欲赤黒而陽聲赤黒則向心陽聲則逺根<lb/>
種麻為弦越絶書曰麻林山勾踐欲伐吳種麻為弓弦<lb/>
使齊人守之<lb/>
竹弓角弓晉令曰弓弩士習弓射者給竹弓角弓皆二<lb/>
人一張<lb/>
牛角麋筋晉平公使工為弓其妻見工曰妾之造此弓<lb/>
亦已勞矣幹生太山之阿傅以燕牛之角纒以荆麋之<lb/>
筋糊以河魚之膠此四者天下之選也<hi>列女傳</hi>
<pb n="KR3k0023_WYG_070-8b"/>
請弓人河中李徳裕為鄭滑節度使徙劒南西川請弓<lb/>
人河中由是蜀之器械皆犀銳<lb/>
授士卒誌姓名王忠嗣召屬長付以兵使授士卒雖弓<lb/>
矢亦誌姓名其上軍還遺弦亡鏃皆按名第罪以是部<lb/>
下人自勸<lb/>
青石為鏃挹婁在夫餘東北千餘里弓長四尺如弩括<lb/>
長八寸青石為鏃<hi>魏志</hi>
電景太公六韜曰陷堅陣敗强敵大黄㕘連弓飛鳬電<lb/>
<pb n="KR3k0023_WYG_070-9a"/>
景自副<hi>電景矢名青莖赤羽以銅為首</hi>
朱羽之矰吳晉㑹于黄池吳王擐甲陳卒赤旗朱羽之<lb/>
矰望之如火<hi>賈逵注曰朱羽為矰</hi>
射石楚熊渠子夜行見寢石似伏獸射之没羽<hi>劉向新序</hi>
發銅智伯將伐趙趙襄子曰奈無箭何張孟談曰董安<lb/>
于之治晉陽公宫之堂皆鍊銅為柱吾發而用之有餘<lb/>
金矣<hi>韓子</hi>
忘歸楚王張繁弱之弓載忘歸之矢以射蛟兕於雲夢<lb/>
<pb n="KR3k0023_WYG_070-9b"/>
<hi>孔叢子</hi>
信往趙氏兵書曰矢一名信往<lb/>
詩上弦明月半激箭流星逺落雁帯書驚啼猿映枝轉<lb/>
<hi>唐太宗</hi>虞人招不進繁氏久彌工已悲軒主跡復挹楚王<lb/>
風<hi>後梁宣帝</hi>霜重麟膠勁風髙月影圓鳥飛隨帝輦雁落逐<lb/>
鳴弦<hi>楊師道</hi>
　　甲胃<lb/>
甲之制十有三甲之制十有三一曰明光甲二曰光要<lb/>
<pb n="KR3k0023_WYG_070-10a"/>
甲三曰細鱗甲四曰山文甲五曰烏鎚甲六曰白布甲<lb/>
七曰皂絹甲八曰布背甲九曰步兵甲十曰皮甲十有<lb/>
一曰木甲十有二曰鏁子甲十有三曰馬甲<hi>明光光要細鱗山文</hi>
<hi>烏鎚鏁子皆鐡甲也皮甲以犀兕為之其餘皆因所用物名焉武庫令</hi>
短長三制馬燧造鎧必短長三制稱士所衣以便進趨<lb/>
鮫革犀兕荀卿子曰楚人鮫革犀兕以為甲<lb/>
甲光炫日髙麗時百濟上金髤鎧又以𤣥金為山五丈<lb/>
鎧士被以從帝與勣㑹甲光炫日<hi>唐書</hi>
<pb n="KR3k0023_WYG_070-10b"/>
鎧甲華整王世充兄子琬使於建徳乗隋帝廐馬鎧甲<lb/>
華整出入軍中以誇衆<hi>尉遲恭𫝊</hi>
襞紙為鎧徐商拜河中節度置備征軍凡千人襞紙為<lb/>
鎧勁矢不能動<hi>六帖</hi>
被甲而臥劉詞居暇日常被甲枕戈而臥謂人曰我以<lb/>
此取富貴豈可一日輒忘之且人情易習若一墮其筋<lb/>
力有事何以報國<hi>五代史</hi>
五色奪目石季龍左右直衛萬人皆着五色細鎧光耀<lb/>
<pb n="KR3k0023_WYG_070-11a"/>
奪目<hi>陸<graphic n="KR1304" url="https://raw.githubusercontent.com/kanripo/KR-Gaiji/master/images/KR1304.png" mimeType="image/png"/>鄴中記</hi>
髙與熊耳山等劉盆子與丞相已下二十餘萬人詣宜陽<lb/>
降光武積甲於宜陽城西髙與熊耳山等<hi>東觀漢記</hi>
　　鞍轡<lb/>
白光琉璃武帝時身毒國獻白光琉璃在暗室光照十<lb/>
丈<lb/>
攻㻁石武帝得貳師天馬造攻㻁石為鞍<hi>西京雜記</hi>
馬不肯渡王武子常乗一馬着連乾障泥前有水馬不<lb/>
<pb n="KR3k0023_WYG_070-11b"/>
肯渡王云此必惜障泥使人解去馬乃渡<hi>世說</hi>
懸柱太祖馬鞍在庫為䑕所齧庫吏懼死鄧哀王冲以<lb/>
刀穿單衣如䑕齧者謬有愁色太祖問之冲曰俗以䑕<lb/>
齧衣者其主不吉太祖曰妄言耳俄而庫吏以齧鞍聞<lb/>
太祖笑曰兒衣在側而齧況懸柱乎<hi>魏志</hi>
鏤衢梁冀以一鏤衢鞍遺公孫奮<hi>三輔决録</hi>
紫茸魏百官各有紫茸題頭髙橋鞍一具<lb/>
令舎挈壺氏挈轡以令舎<hi>鄭司農注云懸轡於所當舎止之處</hi>
<pb n="KR3k0023_WYG_070-12a"/>
犯軷大馭掌馭玉路以祀及犯軷王自左馭馭下祝登<lb/>
受轡犯軷遂驅之<hi>並周禮</hi>
正身以總善御馬者正身以總轡<hi>家語</hi>
太僕執百官春秋曰大駕公卿奉引太僕轡大將軍陪<lb/>
乗光武東京郊祀法駕則河南尹奉引春車都尉執轡<lb/>
侍中參乗<lb/>
得手應心凡御者得之於銜應之於轡得之於手應之<lb/>
於心<hi>列子</hi>
<pb n="KR3k0023_WYG_070-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷後集卷三十<lb/>
</p>
<p>
</p>
  </div>
</body>
</text>
</TEI>
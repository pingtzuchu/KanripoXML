<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷前集卷十八</head> <lb/>
    <p>
<pb n="KR3k0023_WYG_018-1a"/>
欽定四庫全書<lb/>
　錦繡萬花谷前集卷十八<lb/>
　　婚姻<lb/>
齊麯周禮地官媒氏<hi>媒謀也謀合異類使和成者今齊人名麯麩曰媒是也</hi>
婉娩女子十年不出姆教婉娩聽從執麻枲治絲繭<hi>婉謂</hi>
<hi>言語也娩謂媚容也出記内則</hi>
招招舟子匏有苦葉詩云招招舟子人渉卬不<hi>招招號召之貎</hi>
<hi>舟子舟人主濟渡者舟人之子號召當渡者猶媒人之㑹男女使為匹配也</hi>
<pb n="KR3k0023_WYG_018-1b"/>
宋子河魴詩云豈其娶妻必宋之子豈其食魚必河之<lb/>
魴<lb/>
七梅三梅標有梅其實七兮標有梅其實三兮求我庶<lb/>
士迨其今兮<hi>落梅在樹者三嫁娶急</hi>
三星詩綢繆束薪三星在天主男女時禮而成若薪待<lb/>
人而後束三星在天所以嫁娶箋云三星謂心星有夫<lb/>
婦之象故嫁娶取以為候焉<hi>出唐國風</hi>
白狐九尾禹年三十未娶行塗山有白狐九尾造禹塗<lb/>
<pb n="KR3k0023_WYG_018-2a"/>
山人歌曰緌緌白狐九尾龐龐成子家室乃都攸昌禹<lb/>
遂娶之<hi>呂氏春秋</hi>
浩浩育育齊桓公使管仲求寗戚戚應之曰浩浩乎育<lb/>
育乎管仲不知婢子曰詩有之浩浩者水育育者魚未<lb/>
有室家安召我居<hi>水魚喻人配偶寗戚有伉儷之思故陳此詩管子</hi>
八世之後莫與京懿氏卜妻陳敬仲其妻占之是謂鳯<lb/>
凰于飛和鳴鏘鏘有媯之後將育于姜五世其昌並于<lb/>
正卿八世之後莫之與京<hi>京大也左𫝊</hi>
<pb n="KR3k0023_WYG_018-2b"/>
賢夫張耳游外黄外黄富人女甚美嫁其夫庸女去抵<lb/>
父客素知張耳賢乃謂女曰必欲求賢夫從張耳女聽<lb/>
嫁張耳<hi>史記</hi>
九子墨鄭衆言婚禮有合歡鈴九子墨鈴取音聲和諧<lb/>
墨取長生子孫<hi>通典</hi>
鳯求凰司馬相如琴心挑文君歌曰鳯兮鳯兮歸故鄉<lb/>
遨遊四海求其凰又云凰兮凰兮從我栖得托字尾兮<lb/>
永為妃<hi>玉臺新詠</hi>
<pb n="KR3k0023_WYG_018-3a"/>
竹笥練裠後漢逸民戴良有五女疎裳布被竹笥木履<lb/>
而遣之故東坡詩云竹笥與練裠隨時早婚嫁<lb/>
𤣥纁加璧加羊晉志婚姻禮納徴王侯𤣥纁束帛加璧<lb/>
乗馬大夫𤣥纁束帛加羊天子加榖圭諸侯加大璋羊<lb/>
者祥也有羊漢末始也<hi>晉志</hi>
禁臠晉武帝為晉陵公主求婚謂王珣曰如真長子敬<lb/>
便足珣曰謝鯤不及真長不减子敬未幾帝崩袁崧欲<lb/>
以女妻之珣曰卿莫近禁臠<hi>本傳</hi>
<pb n="KR3k0023_WYG_018-3b"/>
玉鏡臺温嶠姑有女甚麗姑嘱之嶠曰佳壻難得如嶠<lb/>
比如何曰何敢希汝比數日白姑已得壻身盡不减嶠<lb/>
因下玉鏡臺一枚姑大悅既婚交禮女以手披紗扇撫<lb/>
掌大笑曰吾固疑是老奴果然<hi>世說</hi>
快壻後魏劉昞少依博士郭瑀學有女求婚偶有心於<lb/>
昞遂設一席召諸子弟曰吾有一女欲求一快女壻誰<lb/>
當坐此席者昞奮衣來坐曰昞其人也遂妻之<hi>北史</hi>
剪刀為聘南史江祐求范雲女為婚因酒酣巾箱中取<lb/>
<pb n="KR3k0023_WYG_018-4a"/>
剪刀與雲曰且以為聘雲笑而受之至祐貴雲曰昔<lb/>
與將軍為黄鵠將軍今化為鳯凰荆布之室理隔華盛<lb/>
因出剪刀還之祐更姻他族及祐敗妻子流離<hi>本傳</hi>
烏羊為禮南史孔淳之與王敬𢎞為方外之遊又申以<lb/>
婚姻敬𢎞以女適淳之子遂以烏羊繫所乗車轅提壺<lb/>
為禮至於盡歡共飲迄暮而歸或怪其如此答曰固亦<lb/>
農夫田父之禮也<hi>隠逸傳</hi>
武秋之後沈約彈王源為婚滿璋璋庶人其祖滿奮字<lb/>
<pb n="KR3k0023_WYG_018-4b"/>
武秋東晉之朝無聞其子孫<hi>文選</hi>
同系為婚晉劉頌嫁女於陳矯矯本劉氏子與頌近親<lb/>
出養於姑改姓陳劉友譏之曰姚盧陳田本同根系而<lb/>
世皆為婚禮律不禁<hi>頌𫝊</hi>
禹别之州劉曄未第時娶趙晃長女早亡有二妹復欲<lb/>
妻之曄曰若是武有之德不敢為姻如言禹别之州庶<lb/>
可從命蓋不欲七姨欲九姨故也夫人曰諺云薄餅從<lb/>
上揭劉郎及第豈得便揀㸃人家之女曄曰非敢有擇<lb/>
<pb n="KR3k0023_WYG_018-5a"/>
但七姨骨相寒薄遂娶九姨生七子皆大官<hi>青箱雜記</hi>
坦腹東牀郗鑒使門生求女壻於王導導令就東牀遍<lb/>
觀子弟門生歸謂鑒曰王氏諸少並佳然聞信至咸自<lb/>
矜惟一人在東牀坦腹獨若不聞鑒曰此正佳壻及訪<lb/>
之乃羲之也遂以女妻之後為右軍<lb/>
射孔雀目唐髙祖竇皇后父毅嘗謂妻曰此女有竒相<lb/>
何可妄與人因畫二孔雀於屏間請婚者射二矢陰約<lb/>
中目則得之射者閲數十皆不合髙祖最後射中各一<lb/>
<pb n="KR3k0023_WYG_018-5b"/>
目遂歸之<hi>帝后𫝊</hi>
女坐壻鞍不經劉岳删定鄭餘慶書儀又以當時傳習<lb/>
所見有親迎女坐壻鞍之類尤為不經<hi>岳𫝊</hi>
牽絲得妻唐郭元振少美宰相張嘉貞欲納為壻曰吾<lb/>
五女各有姿色今各持一絲幔前使子取便牽之得者<lb/>
為婦元振牽得一紅絲得第三女<hi>天寳遺事</hi>
盧舅善箜篌盧李二生隠太白山習吐納李生不甘貧<lb/>
浪迹江湖後於揚州逢盧生昔號二舅以馬來迎朱門<lb/>
<pb n="KR3k0023_WYG_018-6a"/>
斜開侍婢數百人一女子佐酒善箜篌容色極佳上有<lb/>
朱字一行雲中辨江樹天際識歸舟燕罷曰莫願作姻<lb/>
否其年汴州陸長源以女妻之宛類盧舅善箜篌者李<lb/>
具言舊事女曰少年時因兄弟戲乃作夢入仙宫如公<lb/>
所言<hi>盧肇遺史</hi>
碧鸛雀唐裴寛為潤州㕘軍刺史韋詵有女擇所宜歸<lb/>
登樓見人於後圃有所瘞蔵訪諸吏曰㕘軍裴寛居也<lb/>
詵問狀答曰適有人以鹿為餉不敢自欺故瘞之詵歎<lb/>
<pb n="KR3k0023_WYG_018-6b"/>
異乃引為按察判官許妻以女歸語妻曰嘗求佳壻今<lb/>
得矣明日㑹其族使觀之寛時衣碧瘠而長既入族人<lb/>
皆笑呼為碧鸛雀詵曰愛其女必以為賢公侯妻也何<lb/>
以貌求人卒妻寛<hi>本傳</hi>
飄葉題詩唐侯繼圖微時方倚檻於大慈寺樓忽有木<lb/>
葉飄然而下有詩曰淺拭翠娥悲為鬱心中事搦管下<lb/>
庭除書成相思字後貯巾篋五六年與任氏為姻常念<lb/>
此詩任氏曰此是某作在左綿時書此爭得至此如今<lb/>
<pb n="KR3k0023_WYG_018-7a"/>
書辨之無異<hi>玉溪編事</hi>
文書銜袖唐處士侯髙將嫁其女曰吾一女憐之必嫁<lb/>
官人不以與凡子王適懐奇負氣曰吾求婦久矣聞此<lb/>
翁可人意且聞其女賢漫謂媒嫗曰吾明經及第即官<lb/>
人侯翁女幸嫁若能令侯公許我即進百金嫗諾公曰<lb/>
誠官人即取文書來適計窮吐實嫗曰無苦我祗得一<lb/>
卷書粗若告身者我袖以往公未必取視公望見文書<lb/>
銜袖果信不疑曰足矣以女適王氏<hi>韓王適墓志</hi>
<pb n="KR3k0023_WYG_018-7b"/>
華陽洞仙姻南昌蕭防得第為句容簿縣有三茅宫九<lb/>
錫亭瑞芝舘碧柰澗防遍遊之至玉晨觀有青童請至<lb/>
大門金書牌曰華陽洞又至一門曰蘂珠殿有一人紫<lb/>
袍稱東方大夫名朔為華陽洞主謂曰公之逺祖蕭史<lb/>
真人臠董雙成與公為婦扶侍者雲英夫人秉扇者呉<lb/>
綵鸞許飛瓊接引者梁玉清衛承莊姮娥結髪麻姑合<lb/>
卺中夜梁玉清衛承莊引防至蘂珠殿禮後堂見一女<lb/>
子乃舊曽見諸葛氏交拜梁玉清致辭曰華陽玉女聖<lb/>
<pb n="KR3k0023_WYG_018-8a"/>
世才郎仙凡契合如鳯求凰今日相偶和鳴鏘鏘夀筭<lb/>
天地慶衍無疆禮畢宴於蘂珠殿曲終青童召防曰雙<lb/>
成夫人請君暫起防避席恍若夣覺四顧已失蘂珠殿<lb/>
矣但見左右深林茂草尋玉晨觀歸縣已半山防遂休<lb/>
官入山<hi>雲堂廣記</hi>
立冰為媒令狐䇿夢立冰上與冰下人語問索紞紞曰<lb/>
冰上為陽冰下為陰陰陽事也士如歸妻迨冰未泮婚<lb/>
姻事也君當為人作媒冰泮而成婚果然<hi>晉志</hi>
<pb n="KR3k0023_WYG_018-8b"/>
赤繩婚牘唐韋固求婚次宋城南店中見老人倚布囊<lb/>
而坐向月檢書覘之不識其字問之老人曰天下婚牘<lb/>
耳固喜曰吾欲娶人有以潘昉女為議者可以成乎曰<lb/>
未也君之婦適三歲因問囊中何物曰赤繩耳以繫其<lb/>
夫妻之足君之足已繫於彼矣他求何益<hi>續𤣥怪録</hi>
雙石婚禮有九子蒲朱葦雙石蒲葦取其心可屈伸雙<lb/>
石義在兩固<lb/>
青廬北方婚禮用青布幔為屋謂之青廬於此交拜行<lb/>
<pb n="KR3k0023_WYG_018-9a"/>
禮<hi>並酉陽雜爼</hi>
得壻如龍楚國先賢傳孫雋文英與李元禮俱娶太尉<lb/>
桓𤣥之女人謂桓叔元兩女乗龍言得壻如龍老杜詩<lb/>
云門䦨多喜色女壻近乗龍宋景文公云承家男得鳯<lb/>
擇壻女乗龍皆謂此<hi>潘子真詩話</hi>
種玉得婦楊雍伯嘗設漿給行旅一日有人飲訖懷中<lb/>
取石子一升與之曰種此生美玉并得好婦如言種之<lb/>
有徐氏女極美求之徐公曰得白璧一雙即可乃於所<lb/>
<pb n="KR3k0023_WYG_018-9b"/>
種得璧遂娶之<hi>搜神記</hi>又仙𫝊拾遺楊雍伯事親孝葬父<lb/>
母水神感之泉出墓側有飲馬者以白石一升與之令<lb/>
種生美玉一日有青童引至海山仙人曰汝孝於親當<lb/>
夫婦皆仙後徐氏有女以白璧成婚數年夫婦俱升天<lb/>
<hi>太平廣記</hi>
監中擇壻晏元獻判南京范希文以大理寺丞丁母憂<lb/>
權掌西監一日晏謂范曰吾一女及笄君為我擇壻范<lb/>
曰監中有二舉子富臯張為善並可壻也晏曰然則孰<lb/>
<pb n="KR3k0023_WYG_018-10a"/>
優范曰富脩謹張疎俊晏即取富臯為壻後改名即富<lb/>
鄭公也為善後亦更名方平<hi>筆録</hi>
羅幃范文正公之子純仁娶婦婦將歸或傳以羅為幃<lb/>
幔者公聞之不悅曰吾家素清儉安得亂吾家法持至<lb/>
當火于庭<hi>遺事</hi>
戚里權要盛度錢惟演責詞云三星所構多戚里之家<lb/>
百兩所迎皆權要之地蓋惟演之姑嫁劉氏而其子娶<lb/>
丁謂也<hi>東坡志林</hi>
<pb n="KR3k0023_WYG_018-10b"/>
女嫁三日餉食為餪宋景文公納子婦三日子以婦家<lb/>
饋食物書白即曰書錯一字姑報之子扣其錯以筆塗<lb/>
暖字子扣當用何字久之怒聲曰從食從而從大子退<lb/>
檢字書博雅中岀餪字<hi>注云女嫁三日餉食為餪邵氏後録</hi>
岳公歐陽永叔嘗云今人呼妻父為岳公以太山有丈<lb/>
人峰又呼妻母為泰水不知出何書也<hi>摭遺</hi>
甥舅真冰玉蘇陳甥舅真冰玉<hi>甥謂壻舅謂婦翁爾雅曰謂我舅者吾謂之甥</hi>
<hi>孟子曰帝館甥於貳室婦翁冰清女壻玉潤故云坡詩</hi>
<pb n="KR3k0023_WYG_018-11a"/>
冰叟東坡生日子由壻王郎以詩賀坡和云朅來冰叟<lb/>
來遊宦<hi>衛玠妻父樂廣有重名時謂婦翁冰清故云</hi>
紅纒酒缸誠堪壻阿巽買紅纒酒缸<hi>山谷欲與子瞻子邁伯達為婚今人</hi>
<hi>定婚多以紅綵纒酒缸山谷詩</hi>
教相里兒讀書杜祁公衍少時客濟陽縣縣令厚遇之<lb/>
令與大姓相里氏議婚相里兄弟二人其兄尤之弟曰<lb/>
杜君令之重客其可違兄悵然曰姑從之俾教諸兒讀<lb/>
書耳祁公未成婚登第相里之兄厚資往見公曰婚議<lb/>
<pb n="KR3k0023_WYG_018-11b"/>
已定其敢違但某既出仕憂門下無教兒讀書者相里<lb/>
兄大慚以歸<hi>聞見録</hi>
大姨夫小姨夫歐公與王拱辰同為薛簡肅公子壻文<lb/>
忠公先娶長王拱辰娶其次後文忠再娶其妹故文忠<lb/>
有舊女壻為新女壻大姨夫作小姨夫之戲<hi>邵氏録</hi>
嫁女娶婦安定胡先生遺訓嫁女必須勝吾家娶婦必<lb/>
須不若吾家或問其故曰嫁勝吾家則女之事人必欽<lb/>
戒娶婦不若吾家則事舅姑必執婦道<hi>曽孜滌記</hi>
<pb n="KR3k0023_WYG_018-12a"/>
四六鳴鳯其昌已篤陳卿之舊同車彼美不遑鄭忽之<lb/>
嫌疊煩信紹申篤嘉盟煥然純白之儀寵以問名之禮<lb/>
蘿施松柏世方昌而莫與京桃報瓊瑶物雖薄而用可<lb/>
重誤蒙重言委貺嘉幣維兹息女近若而人屈元禮之<lb/>
髙明及承阿之小醜著姓多有顧衰宗之眇然懿親不<lb/>
忘維伯氏之好也　恊比其鄰願為有室種成雙玉親<lb/>
結五絲得人實邁於南容修睦有叨於東武　和鳴雖<lb/>
恊於鳯占定禮尚稽於鴈幣問名納綵式存先後之儀<lb/>
<pb n="KR3k0023_WYG_018-12b"/>
修詞立誠允著再三之義　是謂鳯凰之于飛永為好<lb/>
也實惟幣帛以將意迨其吉兮謂大倫之至重諒前定<lb/>
之有由是何宋子之求俯誤阿承之擇愛人以徳無言<lb/>
不酬拜命之嘉願珍藏於十襲匪報為好實有愧於雙<lb/>
南　烏絲欄之華幅錦繡段之美貽織女渡河徒慶七<lb/>
襄之念藍橋㩦杵佇觀百兩之來　名實缺然門地蕞<lb/>
爾雖江湖橘柚之域逺京洛衣冠之遊顧嘗同僚辱貺<lb/>
重禮藐是孫女逮于縱笄某人簮笏望於鄉閭芝蘭秀<lb/>
<pb n="KR3k0023_WYG_018-13a"/>
於庭戸卜相宗事當求大家猥得附葭莩之親恐未勝<lb/>
灑掃之職申以盟好不遑延遷勉輙拜嘉對越將命<hi>山谷</hi>
欽仰風流惟是婚姻之故講修世睦敢申嬿婉之求某<lb/>
才不及中學未聞道猥叨命士方且異宫惟節春秋莫<lb/>
助蘋藻伏承某人教承端緒徳盛幽閒妄聽行媒之𫝊<lb/>
豈顧鄙宗之陋謹占榖旦躬俟玉音<hi>山谷</hi>
　　孕育<lb/>
虹流華渚河圖云大星如虹下流華渚女節感而生少<lb/>
<pb n="KR3k0023_WYG_018-13b"/>
昊<hi>初學記</hi>
電繞斗樞少典氏取附寳見大電光繞斗樞星照郊野<lb/>
感附寳孕二十四月生黄帝于壽丘<lb/>
瑶光貫月昌意正妃女樞見瑶光之星貫月如虹感女樞<lb/>
生顓頊<lb/>
觀河感龍堯母慶都觀河遇赤龍感而生堯帝<hi>並帝王世紀</hi>
握褒舜龍顔大口手握褒字<hi>手中有褒文孝經援神契</hi>
流星貫昴脩已見流星貫昴又吞神珠已而生大禹<lb/>
<pb n="KR3k0023_WYG_018-14a"/>
白氣貫月主癸之妃内扶都見白氣貫月意感以乙日<lb/>
生湯故字天乙<hi>並帝王世紀</hi>
狼星之精成湯母感狼星之精又感黒龍而成<lb/>
玉雞銜珠漢髙母池浴見玉雞銜赤珠石名玉英吞之<lb/>
有孕生髙祖<hi>並金樓子</hi>
赤龍神女漢景帝坐崇方閣上有丹霞起赤龍盤棟間<lb/>
使王夫人居之改崇方閣為猗蘭殿旬日景帝夢神女<lb/>
捧日以授王夫人夫人吞之十四月而生武帝<hi>漢武内傳</hi>
<pb n="KR3k0023_WYG_018-14b"/>
甲舘畫堂漢元帝元后生成帝於甲觀畫堂為世適皇<lb/>
孫宣帝愛之<hi>漢書</hi>
堯母門武帝鈎弋趙媫妤生昭帝妊十四月乃生上曰<lb/>
聞堯十四月而生鈎弋亦然乃命其所生門曰堯母門<lb/>
<hi>外戚傳</hi>
五麟七鳯光武生赤光照室影如五麟七鳯望氣者見<lb/>
舂陵城郭曰佳哉鬱鬱葱葱<hi>金樓子</hi>
青雲如車魏文帝生有青雲如車蓋其上望氣者以為<lb/>
<pb n="KR3k0023_WYG_018-15a"/>
貴證非人臣氣<hi>魏志</hi>
日精劉元海父劉豹妻祈子於龍門有大魚二角躍鱗<lb/>
而去其夜夢所見魚變為人把一物授其妻曰此是日<lb/>
精服之生貴子自是十三月生元海<hi>載記</hi>
遺龜陳武帝章后嘗遇道士以小龜遺之光彩五色及<lb/>
期后生紫光照室因失龜所在<hi>南史</hi>
吞菖蒲花梁武帝母張后方孕忽見庭前菖蒲花光彩<lb/>
非常侍者皆不見后曰嘗聞見菖蒲花者當富貴因取<lb/>
<pb n="KR3k0023_WYG_018-15b"/>
吞之當日生武帝<hi>南史</hi>
虹光燭室後唐太祖在妊十三月生是時虹光燭室白<lb/>
氣充庭井水暴溢<hi>北夢瑣言</hi>
西土樹神睿宗宫人初生贈太子撝武后以母賤欲不<lb/>
齒以示浮屠萬回萬回詭曰此西土樹神宜兄弟后喜<lb/>
乃止<hi>本傳</hi>
夢神入脅肅宗在東宫時張后忽寢厭不寤太子問之<lb/>
曰夢神降我介而劒决我脅而入殆不能堪燭至其文<lb/>
<pb n="KR3k0023_WYG_018-16a"/>
隠然遂生代宗<hi>后妃𫝊</hi>
煮鼎三覆明皇在東宫時太平公主忌帝蕭良娣有姙<lb/>
帝不自安密語張說曰用事者不欲吾多子奈何命說<lb/>
挾劑以入帝於曲室自煮之夢若有介而戈者環鼎三<lb/>
而三煮盡覆以告說說曰天命也乃止生肅宗<lb/>
腸遶呉門孫堅母姙堅夢腸岀遶呉閶門寤而懼告鄰<lb/>
母曰安知非吉證也遂生堅<hi>呉紀注</hi>
深愧無功南唐時宫中嘗賜洗兒果有近臣謝表云猥<lb/>
<pb n="KR3k0023_WYG_018-16b"/>
蒙寵數深愧無功李主曰此事卿安得有功坡賀洗兒<lb/>
詞曰犀錢玉果利市平分霑四坐深愧無功此事如何<lb/>
得到儂<hi>苕溪詩話</hi>
無勲元帝生子普賜羣臣殷羨謝曰臣無功猥蒙頒賚<lb/>
中宗笑曰此事豈可使卿有勲<hi>世說</hi>
産芝四十二葉仁宗誕降郭后榻下生靈芝四十二葉<lb/>
後仁宗饗國四十二年其瑞應云<hi>邵氏録</hi>
五星降庭孔子生之夜有二龍自天而下有二神女擎<lb/>
<pb n="KR3k0023_WYG_018-17a"/>
香露于空中沐浴徴在有五老列於庭則五星之精也<lb/>
先是有麟吐玉書於闕里人家云水精之子系衰周而<lb/>
素王故二龍並下遶室五星降庭徴在以繡紱系麟角<lb/>
及夫子將絶抱麟解紱而往<hi>王子年拾遺記</hi>
乗鹿入胎老子乗白鹿入母胎既生廣顙大目疎齒方<lb/>
口耳有三門鼻有雙柱足蹈五字手把十文<hi>商芸小說</hi>
神光照社後漢應樞生四子見神光照社樞見光以問<lb/>
卜者曰此天符也子孫其興乎乃探得黄金自是諸子<lb/>
<pb n="KR3k0023_WYG_018-17b"/>
官學有名至瑒七世通顯<hi>孝子傳</hi>
老公子無影陳留有富翁年九十無子取田父女為婦<lb/>
一交接便生得男大男謂其母曰我父年尊無父人道<lb/>
一宿斯須何因有子汝小家滛佚反欲汙我種類乎爭<lb/>
財數年州郡不决丞相丙吉思惟良久言曽聞真人無<lb/>
影老公子亦無影又不耐寒可共試之時八月取同年<lb/>
小兒俱解祼之此兒獨啼言寒又並令日中行此兒獨無<lb/>
影人咸服<hi>風俗通記</hi>
<pb n="KR3k0023_WYG_018-18a"/>
赤光滿室石勒生時赤光滿室白氣自天屬于庭<hi>本𫝊</hi>
祈西門豹祠苻堅母茍氏祈子於西門豹祠其夜夢與<lb/>
神交有孕生堅有神光自天燭其庭皆有赤文隠起成<lb/>
字曰艸付臣<hi>載記本𫝊</hi>
吞流星桓𤣥温之孽子母馬氏嘗與同軰夜坐於月見<lb/>
一流星墜銅盆水中忽如二寸火珠炯然明淨以瓢接<lb/>
取馬氏得而吞之遂有孕生𤣥<hi>晉𫝊</hi>
明珠射體翠雞五色西子母浣帛於溪有明珠射體感<lb/>
<pb n="KR3k0023_WYG_018-18b"/>
而孕又夢有翠雞五色自空而下久之化為鶚飛去<hi>翰府</hi>
<hi>名談</hi>
真英物桓𤣥生未朞温嶠見之曰此兒有英骨可試使<lb/>
啼及聞其聲曰真英物也以其為嶠所賞故名之曰温<lb/>
<hi>本傳</hi>
石榴房元魏安德王延宗納李祖收女為妃後帝幸李<lb/>
宅宴而妃母薦二石榴於帝前人莫知其意祖收曰石<lb/>
榴房多子王新婚其母欲子孫衆多也帝大悅<hi>收傳</hi>
<pb n="KR3k0023_WYG_018-19a"/>
弄麞書唐太常少卿姜度誕子李林甫手書慶之有曰<lb/>
聞有弄麞之喜客視之掩口<hi>職林</hi>
門楣楊貴妃寵幸時謡曰男不封侯女作妃君看女却<lb/>
作門楣<hi>楊妃外傳</hi>
卵生徐偃王徐君宫人有孕而生卵棄於水濱有犬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
頡銜卵歸其母母腹暖之遂成兒宫人聞之乃取為己<lb/>
子又東夷傳注云偃王有筋而無骨<lb/>
夢蘭鄭文公父有賤妾燕姞夢天使與己蘭曰以是為<lb/>
<pb n="KR3k0023_WYG_018-19b"/>
而子既而文公與之蘭而御之曰妾幸而有子敢徴蘭<lb/>
乎<hi>左傳</hi>
范博范曄母如厠産曄額為博所傷故以博為小字<lb/>
緇郎崔慎由鎮西川有異人曰君四十無子為公求之<lb/>
終南翠微寺有僧絶粒五十年君遺以服玩受之則其<lb/>
嗣也果受之僧㝷卒遂生子字曰緇郎即崔徴也<hi>南部新書</hi>
白鵠聳雲呉時張承家有白鵠聳雲占者曰鵠是延年<lb/>
之物從室入雲自卑升髙之象當使子孫位極人臣名<lb/>
<pb n="KR3k0023_WYG_018-20a"/>
擅江表若生子可以名曰鵠後承生昭至輔呉將軍<hi>王子</hi>
<hi>年拾遺記</hi>
虜脫上衣索充夢虜脫上衣索純曰虜去上男字也君<lb/>
婦當生男果然<lb/>
三美并集五代和峴晉宰相和凝之子峴生㑹凝入翰<lb/>
林加金紫知貢舉凝喜曰我平生美事三者并集此子<lb/>
宜於我矣且名曰三美<hi>范蜀公蒙求</hi>
髙其户齊田嬰賤妾有子名文五月五日生嬰告其母<lb/>
<pb n="KR3k0023_WYG_018-20b"/>
曰勿舉也其母竊舉之及長其母因兄弟而見其子嬰<lb/>
怒曰吾令若去此子而敢生之何也文頓首因曰君所<lb/>
以不舉五月子者何故嬰曰五月子者長與戸齊將不<lb/>
利其父母文曰必受命於戸則又髙其戸耳人誰至者<lb/>
嬰曰子休矣後文為孟嘗君<hi>本傳</hi>
胡廣生胡廣字伯始本姓黄以五月五日生惡之甕盛<lb/>
棄江中胡公見收養為己子<hi>世說</hi>
王鳯生王鳯以五月五日生父欲不舉曰俗諺曰舉五<lb/>
<pb n="KR3k0023_WYG_018-21a"/>
月五日子長及户則自害否則害父母其叔父曰昔田<lb/>
文以此日生後為孟嘗君非不祥也<hi>西京雜記</hi>
當有五丈夫商瞿年長無子其母為取室孔子使之齊<lb/>
瞿母請之孔子曰無憂瞿年四十後當有五丈夫已而<lb/>
果然<hi>史記</hi>
道士授碁子李泰伯母初無子禱無所不至祥符二年<lb/>
夢二道士奕碁户外往觀之其一人取局之一子授焉<lb/>
遂孕生泰伯<hi>本傳</hi>
<pb n="KR3k0023_WYG_018-21b"/>
渡河湔裠北齊竇太母有娠期而不産大懼有巫云渡<lb/>
河湔裠必易生因至水所忽一人云當生貴子還家生<lb/>
泰<hi>比史</hi>
浮磬之精髙琳母嘗袚褉泗濱見一石光彩可愛遂持<lb/>
歸是夕夢人謂曰此浮磬之精若保之必生令子俄而<lb/>
有孕生琳<hi>北史</hi>
楓生腹上唐張志和母夢楓生腹上遂生志和<hi>本傳</hi>
匹練升天後漢虞升初生有物若匹練上升於天占以<lb/>
<pb n="KR3k0023_WYG_018-22a"/>
為吉後至太尉<lb/>
夢鳯集身唐王知逺生母晝寢夢鳯集其身因有娠<hi>本傳</hi>
天人香爐陶𢎞景母夢兩天人手執香爐來至其所已<lb/>
而有孕生𢎞景<hi>本傳</hi>又雲笈經云陶隠居初生母夢日精<lb/>
在懷二天人手執金香爐降<lb/>
靈鳯集身南史王曇逸母晝寢夢靈鳯集身因有娠又<lb/>
聞腹中啼聲僧寳誌曰生子當為神仙宗伯<hi>雞跖集</hi>
禱軋犖山安禄山母禱子於軋犖山虜所謂闘戰神者<lb/>
<pb n="KR3k0023_WYG_018-22b"/>
既而姙及生有光照穹廬野獸盡鳴望氣者言其祥范<lb/>
陽節度張仁愿遣搜欲殺之匿而免母以神所命遂字<lb/>
軋犖隨母嫁虜將安延偃遂冐姓安歸國更名祿山遂<lb/>
亂天下<hi>本傳</hi>
印綬登樓而歌魏張奐為武威太守妻方孕夢印綬登<lb/>
樓而歌奐占曰夫人生男復臨此郡必死官乎及生子<lb/>
猛果為武威守自縊樓上<lb/>
充閭賈充始生父逵曰後當有充閭之慶故名充字公<lb/>
<pb n="KR3k0023_WYG_018-23a"/>
閭<hi>本𫝊</hi>
湯餅劉禹錫送張盥詩云爾生始懸弧我作坐上賓引<lb/>
筯舉湯餅祝詞天麒麟<hi>本𫝊</hi>
五綵旗蓋梁任昉母晝臥夢五綵旗蓋四角懸鈴自天<lb/>
而墜其一鈐落入懷中心悸因而有孕占曰必生才子<lb/>
遂生昉<hi>本𫝊</hi>
夢長庚星李白欲生其母夢長庚星遂生白<hi>本𫝊</hi>
九鶴飛集張九齡母夢九鶴自天而下飛集于庭遂生<lb/>
<pb n="KR3k0023_WYG_018-23b"/>
九齡<hi>九齡家𫝊</hi>
玉燕投懷張說母夢玉燕投懐遂生張說<hi>定命録</hi>
白象入門第十祖脇尊者生時父夢白象背有寳座上<lb/>
有明珠入門乃生<hi>𫝊燈録</hi>
鳩集庭樹唐王庭湊始生有鳩數十朝集庭樹暮宿簷<lb/>
戸長駢脇歴居戎職值亂殺田洪正推為留後子孫相<lb/>
繼藩鎮一百年<hi>唐年補録</hi>
遇産范雲與梁武帝宿顧暠之舎暠妻方産有鬼在門<lb/>
<pb n="KR3k0023_WYG_018-24a"/>
曰此中有王有相雲起曰王當仰屬相以見歸<hi>南史</hi>晉魏<lb/>
舒嘗詣野王主人妻夜産俄而聞車馬聲相問曰男也<lb/>
女也男十五以兵死寢者為誰曰魏公舒後十五歲問<lb/>
所生兒曰因條桑斧傷而死舒自知當為公果然<hi>本𫝊</hi>
識之無字白居易生七月能展書因指之無兩字雖試<lb/>
百數不差<hi>本𫝊</hi>
七枝秀草西域有七枝秀草若羅漢聖人生則此草生<lb/>
清淨之地第三祖和脩生時九枝秀草應時而生<hi>𫝊燈録</hi>
<pb n="KR3k0023_WYG_018-24b"/>
懷玉山人楊大年父文逸為唐玉山令大年將生一道<lb/>
士袖刺來謁自稱懐玉山人冠褐秀爽斯須遽失公遂<lb/>
生後三十七為學士晝寢於玉堂忽夢道士來謁稱懷<lb/>
玉山人故出一牒閲之寫三十七字大年驚曰得非數<lb/>
乎許添乎道士命筆一㸃為四十七字至其數果卒<hi>王壺</hi>
<hi>清話</hi>
玉筯食羮邵康節母李氏其姑張氏遇之甚嚴一夕欲<lb/>
自盡夢神人令以玉筯食羮一杯告曰無自盡當生佳<lb/>
<pb n="KR3k0023_WYG_018-25a"/>
兒後生康節<hi>聞見録</hi>
黒猿後李夫人因山行於雲霞間見大黒猿有感遂孕<lb/>
臨蓐時慈烏滿庭人以為瑞是生康節七歲戲於庭蟻<lb/>
穴中别見天日雲氣往來也<hi>本𫝊</hi>
夢木𤓰枯墮死胎女邵康節母李夫人病瘦醫者投藥<lb/>
夫人夢坐堂門左右木𤓰二株右者已枯父取藥令覆<lb/>
之及期生康節同墮死胎女後十餘年夫人病臥堂上<lb/>
見女子拜泣曰母不察庸醫以藥毒兒可恨夫人曰命<lb/>
<pb n="KR3k0023_WYG_018-25b"/>
也女子曰若命何兄獨生夫人曰汝兄獨生生乃命也<lb/>
女子泣涕而去又十餘年夫人再見女子來泣曰一為<lb/>
庸醫所誤二十年方得受生與母縁重故相别泣涕而<lb/>
去<hi>邵氏録</hi>
黄鶴樓有光王欽若父仲華侍祖郁官鄂渚欽若母有<lb/>
孕值江水暴溢亟遷黄鶴樓始免身生公時隔岸漢陽<lb/>
人望樓上若有光景<hi>青箱雜記</hi>
武夷君化鶴楊大年初生母章氏夢羽人自言武夷君<lb/>
<pb n="KR3k0023_WYG_018-26a"/>
託化既生乃一鶴雛盡室驚駭棄之江叔父曰吾聞間<lb/>
世之人其生必異追視之則鶴蛻而嬰兒具焉體尚有<lb/>
毳經月乃落<hi>詩序</hi>
夢鄧禹范祖禹母夢一丈夫被金甲至寢曰吾故漢將<lb/>
鄧禹也祖禹是日生公遂以名初字夢得温公以傳稱<lb/>
鄧禹仲華内文明篤行淳備改字淳或配以甫故字淳<lb/>
甫<hi>家傳</hi>
貛郎富獻簡公曰王荆公之生也有貛入其室俄失所<lb/>
<pb n="KR3k0023_WYG_018-26b"/>
在故小字貛郎<lb/>
道士授黄龜梅聖俞生男前一日夢道士贈龜一枚聖<lb/>
俞和永叔洗兒詩云夜夢有人衣帔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>水邊授我黄龜<lb/>
兒明朝我婦忽在蓐乃生男子實秀眉<hi>聖俞集</hi>
緑衣丱童相國王公丙申歲為譙幕值亡者數千戸公<lb/>
奏乞貸種粒牛糧懇訴甚切朝廷可之一夕次驛舎夢<lb/>
中有人召公出拜見一人紫綬象簡如牧守之儀遣一<lb/>
緑衣丱童曰以汝有憂民之心上帝嘉之賜此童為宰<lb/>
<pb n="KR3k0023_WYG_018-27a"/>
相子授訖寤是夕夫人亦有祥兆而孕焉後果生一子<lb/>
慶之器格清粹談紫府間事祥符壬子歲謂所親曰上<lb/>
元夫人命我為玉童只為吾父未受相印受則吾去矣<lb/>
不數日公果正拜及踰月慶之卒<hi>湘山野録</hi>
大蛇壓帳崇寧中大將劉法欲生其母幃帳忽墮壓而<lb/>
下視之一大蛇蜿蜒母佈甚避之他所法生再視之但<lb/>
見蛇蛻耳其後法為將有賢稱帥熙河童貫俾用老弱<lb/>
策應遂陷<hi>邵氏録</hi>
<pb n="KR3k0023_WYG_018-27b"/>
詩鬱葱佳氣夜充閭始見徐卿第二雛甚欲去為湯餅<lb/>
客惟愁錯冩弄麞書㕘軍新婦賢相敵阿大中郎喜有<lb/>
餘我亦從來識英物試教啼看定相如<hi>東坡</hi>
　<lb/>
　<lb/>
　<lb/>
　<lb/>
　錦繡萬花谷前集卷十八<lb/>
</p>
<p>
</p>
  </div>
</body>
</text>
</TEI>
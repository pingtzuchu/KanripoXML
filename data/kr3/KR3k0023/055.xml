<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷後集卷十五</head> <lb/>
    <p>
<pb n="KR3k0023_WYG_055-1a"/>
欽定四庫全書<lb/>
　錦繡萬花谷後集卷十五<lb/>
　　父子<lb/>
公庭展私敬楊𤣥感與父素俱為柱國朝㑹則齊列隋<lb/>
文帝命𤣥感降一等謝曰不意陛下寵臣之甚許以公<lb/>
庭展私敬<hi>隋史</hi>
不書官紙阮孝緒十餘嵗隨父為湘州行事不書官紙<lb/>
以成親之清白<lb/>
<pb n="KR3k0023_WYG_055-1b"/>
知子莫若父京兆尹訪蘇瓌既去瓌令男頲詠尹字乃<lb/>
詠曰丑雖有足甲不成身見君無口知伊少人其敏捷<lb/>
如此明皇問瓌草書難其人誰可瓌曰臣不知其他臣<lb/>
男頲為文甚速可備使令援筆立就明皇撫背曰知子<lb/>
莫若父<hi>明皇雜録</hi>
積習名教桞仲郢牛僧孺辟武昌幕府有父風矩僧孺<lb/>
嘆曰非積習名教安及此耶<lb/>
卿令子朕直臣鄭餘慶子涵為右補闕敢言無所諱憲<lb/>
<pb n="KR3k0023_WYG_055-2a"/>
宗謂慶餘曰卿令子朕直臣也可更相賀<hi>本傳</hi>
求降外官増父秩孫逖父嘉之逖遷中書舎人嘉之八<lb/>
十猶為令逖求降外官増父秩帝嘉納拜嘉之宋州司<lb/>
馬聴致仕<hi>唐史</hi>
得書拜讀呉顧愷每得父書常掃洒几筵舒書於上拜<lb/>
跪讀之每句應諾閲畢再拜若父有疾耗之問則臨書<lb/>
垂泣語聲哽咽<hi>六帖</hi>
世不乏季子呉祐父恢為南海太守祐年十二隨官恢<lb/>
<pb n="KR3k0023_WYG_055-2b"/>
欲殺青簡以寫經書祐諫曰踰越五嶺俗多珍恠上為<lb/>
國家所疑下為權戚所望此書若成則載之兼兩昔馬<lb/>
援以薏苡興謗王陽以衣囊徼名恢乃止因撫其首曰<lb/>
呉氏世不乏季子矣<hi>本𫝊</hi>
楂何如梨張敷小名楂父劭小名梨宋文帝嘗戲之曰<lb/>
楂何如梨敷曰梨是百果之宗楂何敢比也<hi>碎事</hi>
門生出迎楊嗣復父於陵嗣復領貢舉時於陵自洛入<lb/>
朝乃率門生出迎置酒第中於陵坐堂上嗣復與諸生<lb/>
<pb n="KR3k0023_WYG_055-3a"/>
坐兩序世以為美<hi>六帖</hi>
非熊再生顧况字退翁暮年有一子字非熊忽暴亡况<lb/>
哀悼不勝乃作詩曰老人喪愛子日暮淚成血老人年<lb/>
七十不作多時别非熊㝠間聞之以情告㝠官㝠官憫<lb/>
之却令生於况家二嵗能言㝠間聞父苦吟求再生事<lb/>
歴歴然長成應舉擢第<hi>詩話</hi>
倚門居塚趙恂有孝性年五六嵗時得甘美之物未嘗<lb/>
獨食必先以哺父父出輙待還而後食過時不還則倚<lb/>
<pb n="KR3k0023_WYG_055-3b"/>
門啼以俟父至數年父沒恂思慕哀號居於塜側鄉族<lb/>
稱孝名聞流著<hi>孝子傳</hi>
省中見石薛元超轉中書舎人省中有磐石父道衡為<lb/>
侍郎時嘗據以草制元超每見輙泫然流涕<hi>六帖</hi>
甘棠舊子孫廖齊父爽直嘗為永州刺史齊後遊零陵<lb/>
於民間見父題壁感而成詩曰下馬連聲叩竹門主人<lb/>
何事感遺恩回頭泣向兒童道重見甘棠舊子孫<hi>青𤨏後集</hi>
撞破煙樓王魏郎雜箴云家人有嚴君焉井竈之謂也<lb/>
<pb n="KR3k0023_WYG_055-4a"/>
是以父喻井竈故東坡答陳季常書云在定日作松醪<lb/>
賦一首今寫寄擇等庶以發後生妙思着鞭一躍當撞<lb/>
破煙樓也<lb/>
詩餘杭洪浩熈寧間遊太學十年不歸父已七十寄浩<lb/>
詩曰太學何蕃久不歸十年甘㫖誤庭闈休辭客路三<lb/>
千逺須念人生七十稀腰下雖無蘇子印箧中幸有老<lb/>
莱衣歸期定約春前後免使高堂賦式微浩得詩南歸<lb/>
因而去者十有三焉<hi>詩史</hi>
<pb n="KR3k0023_WYG_055-4b"/>
　　母子<lb/>
母師魯有九子之寡母穆公賜號曰母師<hi>列女傳</hi>
埋蛇孫叔敖為小兒出逰見兩頭蛇殺而埋之歸泣白<lb/>
母曰兒聞兩頭蛇見者必死恐後人見乃埋之母曰爾<lb/>
行隂徳必有陽報徳勝不祥又除百禍汝無憂矣叔敖<lb/>
後為楚相<hi>新序雜事篇</hi>
寄鮓孟仁為監魚池司馬自結網捕魚作鮓寄母母還<lb/>
之曰汝為魚官以鮓寄母非避嫌疑也<hi>呉録</hi>
<pb n="KR3k0023_WYG_055-5a"/>
飲酒嘗吐蔡順字召仲有至孝之心少喪父奉養母甘<lb/>
口之物不敢先嘗母至㛰家因飲酒變吐順恐中毒乃<lb/>
嘗其吐<hi>先賢傳</hi>
傷慈終孝郭巨事繼母至孝家貧産子憂不能字謂其<lb/>
妻曰傷慈以終孝吾無恨也遂𦵏之<hi>裴子野志畧</hi>
投魚寄母杜孝巴郡人也少失父與母居以至孝稱後<lb/>
在成都母喜食生魚孝於蜀截大竹筒盛魚二頭塞之<lb/>
以草咒曰我母必得此因投中流婦出見筒横来觸岸<lb/>
<pb n="KR3k0023_WYG_055-5b"/>
異而取視有二魚含笑曰此我夫所寄也熟而進之聞<lb/>
者歎駭<hi>蕭廣濟孝子傳</hi>
窺與游知兒貴王珪始隠居時與房𤣥齡杜如晦善母<lb/>
李氏嘗曰兒必貴然未知所與游者何如人試與偕来<lb/>
㑹𤣥齡等過其家李窺大驚速具酒食歡盡日喜曰二<lb/>
客公輔才汝貴不疑<lb/>
與李杜齊名漢大誅黨人范滂母曰汝今得與李杜齊<lb/>
名死亦何恨既有令名復求夀考可兼得乎滂跪受教<lb/>
<pb n="KR3k0023_WYG_055-6a"/>
再拜而辭<hi>李杜李膺杜密也並本傳</hi>
失母方寸亂徐庶母為曹公所得庶謂劉備曰本欲為<lb/>
明公效愚欵今失母方寸亂矣備遂聴庶降曹公<hi>蜀志</hi>
魚躍冰王祥繼親朱氏欲生魚祥解衣將剖氷氷解雙<lb/>
魚躍出又思黄雀炙有數雀飛入幕中<hi>晉書</hi>
親𨗳母輿崔邠為太常卿故事太常視事大閲四部樂<lb/>
都人縱觀邠自第去帽親𨗳母輿公卿見者皆避道都<lb/>
人榮之<hi>六帖</hi>
<pb n="KR3k0023_WYG_055-6b"/>
忠孝不並立桓彦範誅二張也初將起事告其母母曰<lb/>
忠孝不並立義先國家可也<hi>唐書</hi>
隨時進果羅威字徳仁八嵗喪父事母至孝耕耘為業<lb/>
勤身苦體以奉供養竒果珍味隨時進前也<hi>先賢𫝊</hi>
得𤓰未嘗先食殷憚生而謹愿七嵗喪父哀號毁悴不<lb/>
為戲弄得𤓰果可啖之物懷持進母未嘗先食<hi>孝子傳</hi>
露集烏翔林攅母亡作塜屋其右有白烏来甘露降觀<lb/>
察使李若初遣官屬驗實㑹露晞頓失色攅哭曰天所<lb/>
<pb n="KR3k0023_WYG_055-7a"/>
降露禍我耶俄而露復集烏亦回翔詔作二闕於母墓<lb/>
前又表其閭時號闕下林家<hi>本𫝊</hi>
非母賢不能成子杜悰牧溰陽宏詞李宣古數陪燕飲<lb/>
戲謔侮慢杜不能容使辱之長林公主出而捄之云尚<lb/>
書不念諸子學文遣易衣而赴中坐長林請為詩冀彌<lb/>
縫也宣古詩云紅燈初上月輪高照見堂前萬朶桃觱<lb/>
栗夜深抛耍令舞来挼去使人勞杜公賞之後二子裔<lb/>
休儒休皆登第人曰非母賢不能成子<hi>雲溪友議</hi>
<pb n="KR3k0023_WYG_055-7b"/>
　　兄弟<lb/>
三世不分財蔡邕與從弟同居三世不分財鄉黨髙其<lb/>
義<hi>本傳</hi>
兩驥劉正兄弟二人時號兩驥<lb/>
自比王謝崔湜與弟液澄從兄涖並以文翰居要官毎<lb/>
宴私自比東晉王謝曰吾一門入仕歴官未嘗不為第<lb/>
一丈夫當先據要路以制人豈能黙黙受制於人哉<hi>六帖</hi>
飲乳輟訟韓思彦廵察劔南兄弟相訟累年不决思彦<lb/>
<pb n="KR3k0023_WYG_055-8a"/>
令厨宰飲以乳兄弟泣曰公以吾兄弟同乳而生耶乃<lb/>
請輟訟<lb/>
問食問衣司馬温公與其兄伯康友愛尤篤伯康年將<lb/>
八十公奉之如嚴父保之如嬰兒毎食少頃則問曰得<lb/>
無饑乎天少冷則問曰衣得無薄乎<hi>范太史集</hi>
大山小山梁何𦙍為中書令後去職居㑹稽若耶山雲<lb/>
門寺初𦙍二兄求㸃並棲遁求先卒至是𦙍又隠世號<lb/>
㸃為大山𦙍為小山<hi>本傳</hi>
<pb n="KR3k0023_WYG_055-8b"/>
雙珠孟昶與弟顗並美風姿時人謂之雙珠<lb/>
兩鳯連飛北齊崔陵與弟仲文同日受拜時號雙鳯連<lb/>
飛<lb/>
玉昆金友南史琳子銓弟錫銓雖學不及錫而孝行齊<lb/>
焉時人以銓錫二王可謂玉昆金友矣<lb/>
大秦君小秦君唐初漢書學大興其章章者若劉伯莊<lb/>
秦景通兄弟劉訥言皆名家景通與弟暐皆有名精漢<lb/>
書號大秦君小秦君<hi>本𫝊</hi>
<pb n="KR3k0023_WYG_055-9a"/>
小狀元孫僅與兄何齊名有聲場屋何淳化中魁多士<lb/>
僅下第有詩曰前春再就天街試應被人呼小狀元次<lb/>
舉中甲科王元之以詩贈曰病中何事忽開顔憶得詩<lb/>
稱小狀元粉壁已懸龍虎榜錦標争屬鶺鴒原<hi>古今詩話</hi>
龍躍雲津晉張華見禇陶謂陸機曰君兄弟龍躍雲津<lb/>
逢賊爭前死姜肱與弟季江謁郡夜於道逢賊欲殺之<lb/>
肱兄弟爭前死賊遂兩釋之俱奪衣資<hi>六帖</hi>
天生羽翼明皇友悌古無有者嘗以書賜弟憲等魏文<lb/>
<pb n="KR3k0023_WYG_055-9b"/>
帝詩曰西山一何高髙髙殊無極上有兩僊童不飲亦<lb/>
不食賜我一丸藥光耀有五色服之四五日身輕生羽<lb/>
翼朕每言服藥而生羽翼寧如兄弟天生之羽翼乎陳<lb/>
思王之才足以經國詔其朝謁卒使憂鬱魏祚未終司<lb/>
馬氏奪之豈神效丸耶<hi>靈異記</hi>
　　叔姪<lb/>
濤舒上下晉王湛兄弟宗族皆以為癡兄子濟因共談<lb/>
易大竒之初武帝見濟輙曰卿家癡叔死未濟無以答<lb/>
<pb n="KR3k0023_WYG_055-10a"/>
復問濟曰臣叔不癡山濤之下魏舒之上由是顯名<hi>本𫝊</hi>
穢我素風晉謝安嘗詣陸納納兄子俶宻作食供之納<lb/>
設茶菓俶下精飯食罷納大怒杖四十曰不能光我叔<lb/>
父而乃穢我素風<lb/>
給麻為錢緡唐髙宗嘗賜諸王綵五百以滕王蔣王貪<lb/>
黷但下書曰滕叔蔣弟不須賜但給麻二車助為錢緡<lb/>
二王大慙<hi>本𫝊</hi>
吾家佳子弟王羲之為從伯敦導所器敦嘗謂曰汝是<lb/>
<pb n="KR3k0023_WYG_055-10b"/>
吾家佳子弟當不减阮主簿<lb/>
千里駒苻朗字文達堅從兄子也堅嘗目之曰此吾家<lb/>
千里駒<hi>晉書</hi>
含飯兩頰郗鑒遇永嘉亂窮餒鄉人共食之常攜兄子<lb/>
外甥就食鄉人辭不能兼濟乃獨往含飯於兩頬歸吐<lb/>
與二子<hi>世説</hi>
全姪棄兒鄧攸永嘉亂走擔其兒及弟子綏度不能兩<lb/>
全乃謂妻曰吾弟早亡惟有一息理不可絶應自棄我<lb/>
<pb n="KR3k0023_WYG_055-11a"/>
兒妻泣從之<hi>晉書</hi>
分封二百戸王基封安樂鄉侯上疏求分封二百戸賜<lb/>
叔父子喬爵闗内侯以報叔父詔特聴之<hi>魏志</hi>
　　夫婦<lb/>
蓬首請夫罪蔡琰字文姬重嫁於董祀祀犯法當死文<lb/>
姬詣曹操請之時賔客滿座操曰蔡伯喈女在外為諸<lb/>
君見之文姬進蓬首徒行請罪音辭清辯㫖甚哀痛操<lb/>
乃出祀罪<hi>六帖</hi>
<pb n="KR3k0023_WYG_055-11b"/>
斜不若正黔婁先生卒覆以布被覆頭則足見覆足則<lb/>
頭見曽西曰斜其被則斂矣妻曰斜之有餘不若正之<lb/>
不足先生生而不斜死而斜之非先生之意<hi>髙士𫝊</hi>
相對如賔常林好學漢末為諸生帶經耕鉏妻自餉之<lb/>
雖在田野相對如賔<hi>三國志</hi>
自賦催粧詩陳嶠孑然無依暮年獲一第還鄉而耳已<lb/>
順矣鄉里以儒家女妻之合卺之夕自賦催粧詩曰彭<lb/>
祖尚聞年八百陳郎猶是小孩兒聞者絶倒<hi>南部新書</hi>
<pb n="KR3k0023_WYG_055-12a"/>
機中織錦晉竇滔妻蘇氏能屬文苻堅時滔坐徙流沙<lb/>
蘇氏作回文七言詩織錦上以寄滔辭甚清婉又李白<lb/>
詩機中織錦秦川女<lb/>
比肩人呉都海鹽陸東美妻朱氏有容止寸歩不相離<lb/>
號曰比肩人後卒合𦵏處生梓樹同根二身相抱合成<lb/>
一樹孫權封曰比肩墓後子𢎞與蘇氏亦相愛慕呉人<lb/>
又呼為小比肩<hi>三異記</hi>
佳人難再得荀奉倩妻曹氏有艶色妻嘗病熱奉倩嘗<lb/>
<pb n="KR3k0023_WYG_055-12b"/>
以冷身熨之妻亡歎曰佳人難再得人弔之不哭而傷<lb/>
神未幾奉倩亦卒<hi>世説</hi>
分鏡陳太子舎人徐徳言尚叔寳妹樂昌公主陳政衰<lb/>
謂妻曰國破必入權豪家儻情縁未斷尚冀相見乃破<lb/>
鏡人分其半約他日以正月望日賣於都市及陳亡其<lb/>
妻果為楊越公得之乃為詩曰鏡與人俱去鏡歸人未<lb/>
歸無復姮娥影空留明月輝樂昌得詩悲泣不已越公<lb/>
知之愴然召徳言還其妻<hi>古今詩話</hi>
<pb n="KR3k0023_WYG_055-13a"/>
下第登第詩杜羔妻劉氏善詩羔累舉不第將至家妻<lb/>
先寄詩曰良人的的有竒才何事年年被放回如今妾<lb/>
面羞郎面君若来時近夜来羔見詩即回去尋登第又<lb/>
寄詩曰長安此去無多地鬱鬱葱葱佳氣浮良人得意<lb/>
正年少今夜醉眠何處樓<hi>南部新書</hi>
使君自有婦邯鄲有美女姓秦名羅敷為邑人王仁妻<lb/>
仁後為趙王家令羅敷出採桑於陌上趙王登臺見而<lb/>
悦之因飲酒欲奪焉羅敷巧彈等作陌上桑之歌以自<lb/>
<pb n="KR3k0023_WYG_055-13b"/>
明内有使君自有婦羅敷自有夫之句<hi>崔豹古今注</hi>
卧牛衣王章為諸生學長安獨與妻居章疾病無被卧<lb/>
牛衣中與妻訣泣涕其妻呵怒之曰仲卿京師尊貴在<lb/>
朝廷誰踰仲卿者今疾病困厄不自激昂廼反泣涕何<lb/>
鄙也<hi>本𫝊</hi>
男子事非女子所知周彬不治財産服膺儒學其妻嘗<lb/>
讓之曰汝家兄弟能力稼穡營已囊箱豐溢汝之不調<lb/>
無思悔畢向何如答曰卿嘗與吾市油數金是亦力穡<lb/>
<pb n="KR3k0023_WYG_055-14a"/>
營已但嵗晩必得力及聞先主鎮金陵囊文以往錫賚<lb/>
頗厚以所賜金帛陳列於庭謂妻曰吾昔與卿同營已<lb/>
者今已一成矣比諸伯叔何箇為勝耶妻曰男子之事<lb/>
非女子所能知<hi>江南野史</hi>
女蘿草兎絲花君為女蘿草妾作兎絲花百丈託逺松<lb/>
纒綿成一家<hi>李白詩</hi>
夢孕生男楊國忠出使江浙其妻思念至深忽夜夢與<lb/>
國忠交而有孕後生男名朏至國忠歸具述夢中之事<lb/>
<pb n="KR3k0023_WYG_055-14b"/>
國忠曰此夫妻相念情感所致時人莫不譏笑也<hi>天寳遺事</hi>
　　妓妾<lb/>
紅拂妓李靖謁楊素一妓執紅拂侍側目靖久之靖歸<lb/>
逆旅夜有紫衣戴帽人叩門延入脱衣去帽乃十八九<lb/>
一美人也靖驚詰之告曰妾楊家紅拂妓也絲蘿願托<lb/>
喬木乃與俱適太原<lb/>
善歌贈束綵寇莱公鎮北門有善歌者至庭公取金鐘<lb/>
獨酌令歌數闋贈之束綵侍兒舊桃自内窺之為詩呈<lb/>
<pb n="KR3k0023_WYG_055-15a"/>
公云夜冷衣單手屢呵幽窻軋軋度寒梭臘天日短不<lb/>
盈尺何似妖姬一曲歌<hi>東皋雜録</hi>
鏡湖春色元稹廉問浙東喜官妓劉採春嘗題詩云因<lb/>
循歸未得不是戀鱸魚<hi>人注曰戀鏡湖春色耳古今詩話</hi>
老嫗吹篪後魏河間王有婢曰朝雲善吹篪諸羌叛王<lb/>
令朝雲假為老嫗吹篪羌皆流涕服降語曰快馬健兒<lb/>
不如老嫗吹篪<hi>伽藍記</hi>
一曲直千金官妓永新善歌帝曰此人一曲直千金矣<lb/>
<pb n="KR3k0023_WYG_055-15b"/>
<hi>開元遺事</hi>
章臺桞韓翌得妓桞氏既成名留連都下不果迎寄詩<lb/>
曰章臺桞章臺桞往日依依今在否縱使長條似舊時<lb/>
也應攀折他人手<lb/>
蕭郎是路人崔郊出妾臨行賦詩曰公子王孫逐後塵<lb/>
緑珠垂淚裛羅中侯門一入深如海從此蕭郎是路人<lb/>
<hi>酉陽雜俎</hi>
戲參寥求詩參寥来徐州訪東坡坡席上戲令一妓求<lb/>
<pb n="KR3k0023_WYG_055-16a"/>
詩云多謝樽前窈窕娘好將幽夢惱襄王禪心已作沾<lb/>
泥絮不逐東風上下狂<lb/>
大喬小喬周瑜從孫䇿攻皖得喬公兩女皆國色䇿自<lb/>
納大喬瑜納小喬<hi>呉志</hi>
花月之妖武三思妓素娥有殊色狄梁公請出之忽失<lb/>
所在於堂奥中聞蘭麝芬馥附耳而聴即素娥語曰某<lb/>
花月之妖帝遣奉公言笑梁公時之正人不敢見<hi>六帖</hi>
安處是吾鄉王定國嶺外歸出歌者勸東坡酒坡作定<lb/>
<pb n="KR3k0023_WYG_055-16b"/>
風波序云定國歌兒名柔奴姓宇文氏家住京師定國<lb/>
南遷歸予問柔廣南風土應是不好柔對曰此心安處<lb/>
便是吾鄉因為綴詞云常羨人間琢玉郎天教分付㸃<lb/>
酥娘自作清歌𫝊皓齒風起雪飛炎海變清凉萬里歸<lb/>
来年愈少㣲笑笑時猶帶嶺梅香試問嶺南應不好却<lb/>
道此心安處是吾鄉<hi>東皋雜録</hi>
鸚鵡呼琵琶蔡持正侍兒名琵琶嘗養一鸚鵡持正每<lb/>
呼琵琶即叩一響板鸚鵡傳言呼之琵琶卒後誤觸響<lb/>
<pb n="KR3k0023_WYG_055-17a"/>
猶傳言呼之持正感傷成疾不起嘗為詩云鸚鵡言猶<lb/>
在琵琶事已非傷心障江水同渡不同歸<hi>侯鯖録</hi>
桃李鏡中開李白送姪良攜二妓赴㑹稽云遥看二桃<lb/>
李雙入鏡中開<hi>詩話</hi>
詩寓筑字陳筑登第為福州古田尉至官惑一娼周氏<lb/>
周能詩嘗有詩贈筑曰夢和殘月過樓西月過樓西夢<lb/>
已迷喚起一聲腸斷處落花枝上鷓鴣啼首句盖寓筑<lb/>
字也<hi>夷堅志</hi>
<pb n="KR3k0023_WYG_055-17b"/>
句中記姓記事韓康公上元召從官數人出官妓侍飲<lb/>
其専寵者曰魯生偶中蜂螫少頃持扇就東坡乞詩詩<lb/>
中有云魚吹細浪歌摇白舞罷花枝蜂入懷上句記姓<lb/>
下句記事也<hi>侯鯖録</hi>
蜂蝶慕香都下名妓楚蓮香國色無雙每出則蜂蝶相<lb/>
隨慕其香也<hi>天寳遺事</hi>
詩落魄江湖載酒行楚腰纎細掌中情十年一覺揚州<lb/>
夢嬴得青樓薄倖名<hi>杜牧之</hi>唱得陽闗意外聲舊人惟有<lb/>
<pb n="KR3k0023_WYG_055-18a"/>
米家榮近来年少輕前軰好染髭鬚事後生<hi>韋應物</hi>春來<lb/>
無處不閒行楚閠相看别有情好是五更殘酒醒時時<lb/>
聞喚狀元聲<hi>鄭谷</hi>當年不嫁惜娉婷傅白施朱作後生説<lb/>
與傍人須早計隨宜梳洗莫傾城<hi>無已</hi>寳鈿香娥翡翠袖<lb/>
粧成掩泣欲行雲慇懃好與襄王道莫向瑶臺夢使君<lb/>
<hi>戎昱</hi>帷開見釵影簾動聞釧聲<hi>蕭綸</hi>娥翠斂時聞燕語泪珠<lb/>
彈處見鴻歸多情妾似風花亂薄倖郎如露草晞<hi>前人</hi>清<lb/>
潤潘郎玉不如中庭蕙草雪消初風流才子多春思腸<lb/>
<pb n="KR3k0023_WYG_055-18b"/>
斷蕭娘一紙書<hi>楊生賦蕭娘詩</hi>雲慘當歌日松吟欲舞風<hi>張正見</hi>
　　美人<lb/>
香兒有女名瓊英以香屑雜食啖之長而肌香因名香<lb/>
兒<hi>紺珠集</hi>
捧心效顰西施病心而顰其里之醜人見而美之歸亦<lb/>
捧心效顰里人見而走<hi>莊子</hi>
回風曲麗娟善歌嘗唱回風曲庭花飜落如深秋<hi>洞㝠記</hi>
女相如煬帝御女呉絳僊以紅牋進詩謝帝帝曰絳僊<lb/>
<pb n="KR3k0023_WYG_055-19a"/>
才調女相如也<hi>南部煙花記</hi>
眼色媚人念奴有色善歌官妓中第一帝嘗曰此女眼<lb/>
色媚人<hi>開元遺事</hi>
一軍驚視李光顔初都統韓𢎞惡光顔忠力乃飾名姝<lb/>
敎歌舞遣使以遺光顔曰公以君暴露於外恭進侍者<lb/>
慰君征行之勤光顔大㑹將校引使者以侍姝至秀曼<lb/>
都雅一軍驚視光顔曰戰士皆棄妻子蹈白刃奈何獨<lb/>
以女色為樂為我謝公因嗚咽泣下將卒數萬皆感激<lb/>
<pb n="KR3k0023_WYG_055-19b"/>
<hi>六帖</hi>
蟬翼鬢魏文帝宫人所愛者有莫瓊樹在側瓊樹始製<lb/>
為蟬鬢挈之漂渺如蟬翼故號曰蟬鬢<hi>崔豹古今注</hi>
飲乳而美矦君集死其家有三美人容色絶代言常不<lb/>
飯飲人乳而美<hi>嘉話</hi>
秀色如瓊花李白秦女行云西門秦氏女秀色如瓊花<lb/>
青羽裠南極夫人被青羽裠<hi>王君内傳</hi>
玉筯魏甄后面白淚雙垂如玉筯也<hi>六帖</hi>
<pb n="KR3k0023_WYG_055-20a"/>
詩三月三日天氣新長安水邊多麗人態濃意逺淑且<lb/>
真肌膚細膩骨肉勻<hi>杜甫</hi>美人奪南國一笑開芙蓉青鏡<lb/>
理雲髪褰簾出深重<hi>韋蘇州</hi>雪向淡眉天上女鳯簫鸞翅<lb/>
欲飛去玉釵翹翠歩無塵楚腰如桞不勝春<hi>楊炎</hi>北方有<lb/>
美人絶世而獨立一笑傾人城再笑傾人國傾國與傾<lb/>
城佳人難再得<hi>李延年</hi>二妃遊江濵逍遥順風翔傾城迷<lb/>
下蔡容好結中腸<hi>阮籍</hi>蛾眉雙翠羽明眸發清光丹唇翳<lb/>
皓齒秀韻若珪璋令儀希世出無乃古王嬙首戴金歩<lb/>
<pb n="KR3k0023_WYG_055-20b"/>
摇耳繫明月璫<hi>傳𤣥</hi>美女妖且閒採桑岐路間攘袖見素<lb/>
手皓腕約金環顧盼遺光彩長笑氣若蘭行徒同息駕<lb/>
休者亦忘餐<hi>曹植</hi>美目揚玉澤蛾眉象翠翰鮮膚一何潤<lb/>
秀色若可餐<hi>陸機</hi>日落登雍臺佳人殊未来綺窻蓮花掩<lb/>
洞戸琉璃開<hi>呉均</hi>簮玉出北房鳴金歩南階<hi>謝惠連</hi>注口櫻<lb/>
桃小添眉桞葉濃　由来紫宫女共妬青蛾眉<hi>李白</hi>畫明<lb/>
金冉冉筝語玉纎纎<hi>温庭筠</hi>愁機懶織同心苣悶繡先描<lb/>
連理枝<hi>李羣玉</hi>
<pb n="KR3k0023_WYG_055-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0023_WYG_055-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷後集卷十五<lb/>
</p>
<p>
</p>
  </div>
</body>
</text>
</TEI>
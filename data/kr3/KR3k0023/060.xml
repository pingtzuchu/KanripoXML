<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷後集卷二十</head> <lb/>
    <p>
<pb n="KR3k0023_WYG_060-1a"/>
欽定四庫全書<lb/>
　錦繡萬花谷後集卷二十<lb/>
　　清廉<lb/>
得珠璣不拜賜鍾離意為尚書時交阯太守張恢坐贓<lb/>
徴還伏法以資物入大司農詔頒賜羣臣意得珠璣而<lb/>
不拜賜帝怪問其故對曰臣聞孔子忍渇於盗泉之水<lb/>
曽參回車於勝母之閭惡其名也此贓穢之寶誠不敢<lb/>
拜帝歎曰清乎尚書之言也乃更以錢十萬賜意<hi>出本𫝊</hi>
<pb n="KR3k0023_WYG_060-1b"/>
搜犀珍投江中李勉拜嶺南節度使西南夷舶嵗至纔<lb/>
四五譏視苛謹勉既廉潔又不暴征明年至者乃四十<lb/>
餘柁居官久未嘗文飾器用車服後召歸至石門盡搜<lb/>
家人所蓄犀珍投江中<hi>出本傳</hi>
饋餅棄垣外楊㻛歴沔綏二州刺史姆饋孺子以餅妻<lb/>
偽受而棄之垣外人稱其廉<hi>出本𫝊</hi>
故吏歸縑不受郝處俊甫十嵗而孤故吏歸千縑贈之<lb/>
已能讓不受<lb/>
<pb n="KR3k0023_WYG_060-2a"/>
代還乗止一馬朱敬則為廬州刺史代還無淮南一物<lb/>
所乗止一馬<hi>出本𫝊</hi>
笥餘一縑元徳秀為魯山令嵗滿笥餘一縑駕柴車去<lb/>
橘熟納直於官桞玼為嶺南節度副使廨中橘熟既食<lb/>
納直於官<hi>出本𫝊</hi>
飲馬投錢安陵清者有項仲山飲馬渭水每投三錢郝<lb/>
子亷亦然<hi>出三輔決録</hi>
公厨烏梅蕭倣為嶺南節度嘗服藥左右於公厨取烏<lb/>
<pb n="KR3k0023_WYG_060-2b"/>
梅倣知止之<lb/>
還槁梅蕭倣拜嶺南節度使南方珍賄叢夥不以入門<lb/>
家人病取槁梅於厨以和劑倣知趣市還之<hi>出本傳</hi>
懸魚羊續為廬江丞有獻生魚者續懸於庭後又獻之<lb/>
乃出所懸者以示之杜其意也<hi>出本傳</hi>
十分受一馬樞自營茅茨而居每以王公饋餉辭不獲<lb/>
已者率十分受一<hi>出海錄碎事</hi>
具饌食一口北齊彭城王攸自滄州召還父老相率具<lb/>
<pb n="KR3k0023_WYG_060-3a"/>
饌曰殿下唯飲此鄉水未食百姓食聊獻疎薄攸為食<lb/>
一口<hi>出北史</hi>
五百縑未嘗發陽城山東節度府聞城義者發使遺五<lb/>
百縑戒使者不令返城固辭使者委而去城置之未嘗<lb/>
發<lb/>
餉綾完封不發韓思復永淳中家益窶嵗飢京兆杜瑾<lb/>
者以百綾餉思復思復方併日食而餉綾完封不發<hi>本𫝊</hi>
孝子縑韓思彦客汴州張僧孺者廬墓三十年詔表其<lb/>
<pb n="KR3k0023_WYG_060-3b"/>
閭請思彦為頌餉縑二百不受時嵗凶家窶甚僧徹固<lb/>
請為受一疋命其家曰此孝子縑不可輕用<hi>出本𫝊</hi>
清白吏子孫楊震轉涿郡太守性公廉不受私謁子孫<lb/>
嘗蔬食歩行故舊長者或欲令為開産業震不肯使後<lb/>
世稱為清白吏子孫以此遺之不亦厚乎<hi>出本傳</hi>
婦無褲韓豫章遺范宣絹百匹不受减之至一匹終不<lb/>
受同載就車中裂一丈與范云人寧可使婦無褲耶宣<lb/>
笑受之<hi>出世說</hi>
<pb n="KR3k0023_WYG_060-4a"/>
器物一無所受孔奮守姑臧長被徴單車就路姑臧吏<lb/>
民及羌胡相謂曰孔君清廉仁賢舉縣蒙恩如何今去<lb/>
不共報徳遂相賦歛牛馬器物追送奮一無所受<hi>出本傳</hi>
不以苞苴汙家韋詵休日登樓見人於圃有所瘞藏者<lb/>
訪諸吏曰參軍裴寛居也與偕来詵問狀答曰寛義不<lb/>
以苞苴汚家適有人以鹿為餉致而去不敢自欺故瘞<lb/>
之詵嗟異乃引為判官<hi>出六帖</hi>
噉豆糜自給韋貫之補渭南尉以厚幣召不應居貧噉<lb/>
<pb n="KR3k0023_WYG_060-4b"/>
豆糜自給<hi>出本傳</hi>
使澤潞不受幣馬伉為侍讀李抱真卒伉持節臨弔歸<lb/>
之帛不受又致京師伉上表固拒於是醴泉令缺宰相<lb/>
髙選徳宗曰前使澤潞不受幣者其人清可用也遂以<lb/>
授伉<lb/>
斷帶為炷皇甫無逸嘗按部宿民家燈炷盡主人將續<lb/>
無逸抽佩刀斷帶為炷其廉介類如此<hi>出六帖</hi>
不取州錢令狐楚始鄆帥每至以州二百萬入私藏楚<lb/>
<pb n="KR3k0023_WYG_060-5a"/>
獨辭不取<hi>出本𫝊</hi>
受茶一串陸贄壽州刺史張鎰有重名贄往見既行餉<lb/>
錢百萬曰請為母夫人一日費贄不納受茶一串曰敢<lb/>
不承公之賜<hi>出本𫝊</hi>
槖駞駿馬范希朝遷振武節度使邊州每長帥至必效<lb/>
槖駞駿馬雖甚㢘者猶受之以結其歡希朝一不納<lb/>
庭中樹王義方為御史時買第後數日愛庭中樹復召<lb/>
主人曰此佳樹得無欠償乎又予之錢其廉不貪類此<lb/>
<pb n="KR3k0023_WYG_060-5b"/>
<hi>出本傳</hi>
使西域不受異物李恂後徴拜謁者使持節領西域副<lb/>
校尉西域殷富多珍寳諸國侍子及督使賈胡數遺恂<lb/>
奴婢宛馬金銀香罽之屬一無所受<hi>出本𫝊</hi>
　　貪濁<lb/>
巨匱裁竅王伾當其黨盛門皆若沸羮而伾尤通天下<lb/>
賄謝日月不闋為巨匱裁竅以受珍使不可出則寢其<lb/>
上<hi>出本𫝊</hi>
<pb n="KR3k0023_WYG_060-6a"/>
焦湖一任作獺張崇帥廬州好不法士庶苦之嘗入覲<lb/>
江都人幸其改任曰渠伊必不復來矣崇歸計口率渠<lb/>
伊錢明年再入覲道路相目捋鬚為慶又率捋鬚錢嘗<lb/>
伶人假人死當作水族隂府判官云焦湖百里一任作<lb/>
獺崇因大慙<hi>出唐宋遺史</hi>
賦黄魚交州刺史朱符侵虐百姓强賦於民黄魚一枚<lb/>
收稻一斛<hi>出呉薛綜傳</hi>
銅山大賊李義府相高宗為楊行欵白其贓詔司刑劉<lb/>
<pb n="KR3k0023_WYG_060-6b"/>
祥道與三司雜訊除名流巂州或作河間道元帥劉祥<lb/>
道破銅山大賊李義府露布牓於衢<hi>出本𫝊</hi>
獻槖裝之半蘇逢吉同平章事前客省使王筠自晉末<lb/>
使楚至還逢吉意筠得楚王重賂遣人求之許以一州<lb/>
筠怏怏以其槖裝之半獻之而不得州<hi>出五代史</hi>
胡椒八百斛元載智畧開果久得君外委主書内縱諸<lb/>
子關通貨賄凡仕進干請不結子弟則謁主書室宇奢<lb/>
廣當時為冠帝得其狀載嘗獨見深戒之謷然不悛大<lb/>
<pb n="KR3k0023_WYG_060-7a"/>
厯十二年帝遣呉湊收載繋政事堂詔劉晏常衮杜亞<lb/>
訊狀乃下詔賜載自盡妻子並賜死籍其家鍾乳五百<lb/>
兩胡椒八百斛它物稱是<hi>出本𫝊</hi>
繋百錢靴帶上唐鄭愔為吏部侍郎掌選贓汙狼籍有<lb/>
選人繋百錢於靴帶上愔問何故答曰當今之選非錢<lb/>
不行愔黙然不言<hi>出朝野僉載</hi>
劇部私貪人楊漢公治荆南有貪贓宣宗擢為同州刺<lb/>
史鄭裔綽奏漢公冐猥無廉槩不可處近輔同州太宗<lb/>
<pb n="KR3k0023_WYG_060-7b"/>
興王地當精擇守長付之漢公既以墨敗容可舉劇部<lb/>
私貪人帝恚見顔間<lb/>
蠻口易蠻金五年南詔回掠巂川明年復來攻㑹刺史<lb/>
喻士珍貪獪隂掠兩林東蠻口縳賣之以易蠻金故開<lb/>
門降南詔盡殺戍卒而士珍遂臣於蠻<lb/>
賜帛媿切長孫順徳素為髙祖親厚太宗時為左驍衛<lb/>
大將軍俄以受賕為有司劾發帝曰順徳元勲外戚爵<lb/>
隆位厚朕當與共府庫何至以貪冐聞乎因賜帛數十<lb/>
<pb n="KR3k0023_WYG_060-8a"/>
媿切之<hi>出本𫝊</hi>
　　忠義<lb/>
奪笏擊賊朱泚反以段秀實失兵必恨憤且素有人望<lb/>
使騎往迎秀實與子弟訣而入泚喜曰公來吾事成矣<lb/>
秀實陽與合泚召秀實評事源休姚令言李忠臣李子<lb/>
平皆在坐秀實戎服與休並語至僣位勃然起執休腕<lb/>
奪其象笏奮前唾泚面大罵曰狂賊可磔萬段豈從汝<lb/>
反耶遂撃之泚中顙流血蔑面匍匐走賊衆未敢動秀<lb/>
<pb n="KR3k0023_WYG_060-8b"/>
實大呼曰我不同反胡不殺我遂遇害<lb/>
解人當束以板孫揆昭宗討李克用以揆為招義軍節<lb/>
度使克用伏兵執揆曰公軰當從容廟堂何為自履行<lb/>
陣也揆大罵不詘克用怒使以鋸解之其齒不行揆罵<lb/>
曰死狗奴解人當束之以板汝軰安知行刑者如其所<lb/>
言詈聲不輟至死<lb/>
叱六館士何蕃事父母孝學太學嵗一歸父母不許間<lb/>
一嵗歸復不許凡五嵗慨然以親且老不自安揖諸生<lb/>
<pb n="KR3k0023_WYG_060-9a"/>
去乃共閉蕃空閤中衆共狀蕃義得白陽城請留㑹城<lb/>
罷亦止初朱泚反諸生將從亂蕃正色叱不聴故六館<lb/>
士無受汙者<hi>出陽城𫝊</hi>
惟知事一人石演芬事懷光為假子懷光軍三橋與朱<lb/>
泚連和演芬使客郜成義到行在言懷光無破賊意請<lb/>
罷其總統成義走告懷光懷光罵曰爾為我子奈何欲<lb/>
破吾家今日負我宜即死對曰天子以公為股肱公以<lb/>
我為腹心公乃負天子我何不負公我胡人無異心惟<lb/>
<pb n="KR3k0023_WYG_060-9b"/>
知事一人死固吾分懷光使士臠食之<lb/>
忠臣不事二君燕聞畫邑人王蠋賢使為將蠋固謝曰<lb/>
忠臣不事二君烈女不更二夫齊王不聴吾諫故退而<lb/>
耕於野國既破亡吾不能存今又刼之以兵為君將是<lb/>
助桀為虐也與其生而無義固不如烹遂經其頸於樹<lb/>
枝自奮絶脰而死齊亡大夫聞之曰王蠋布衣也義不<lb/>
北面於燕况在位食禄者乎<hi>出史記</hi>
丈夫斷於心李業字巨游有志操介特公孫述徴之不<lb/>
<pb n="KR3k0023_WYG_060-10a"/>
就使尹融持毒酒命以若起則受公侯之位不起賜之<lb/>
以藥歎曰親於其身為不善者人所不從何乃誘以高<lb/>
位哉融見不屈復曰宜呼室家計之業曰以丈夫斷之<lb/>
於心久矣何妻子為遂飲毒死<hi>出本𫝊</hi>
項豈頑奴砥石林藴西川節度使韋皋辟推官劉闢反<lb/>
蘊曉以逆順闢怒且殺之將就刑大呼曰危邦不入亂<lb/>
邦不居得死為幸矣闢惜其直隂戒刑人抽劔磨其頸<lb/>
以脅服之藴叱曰死即死我項豈頑奴砥石耶闢知不<lb/>
<pb n="KR3k0023_WYG_060-10b"/>
可服捨之名重京師<hi>出唐儒學𫝊</hi>
頸當受一人刀屈突通仕隋擢右武衛將軍高祖起代<lb/>
王遣通守河高祖留兵圍之濟河破其將桑顯和於飲<lb/>
馬泉通大懼或説之降曰吾蒙國厚恩事二主安可逃<lb/>
難獨有死報爾每自摩其頸曰當為國家受一刀<hi>出本傳</hi>
剖心明皇嗣安金藏在太常工籍睿宗為皇嗣有誣皇<lb/>
嗣異謀者武后詔來俊臣問狀左右畏慘楚欲引服金<lb/>
藏大呼曰公不信我言請剖心以明皇嗣不反也引佩<lb/>
<pb n="KR3k0023_WYG_060-11a"/>
刀自劃腹中腸出被地眩而仆后聞大驚輿致禁中命<lb/>
髙醫内腸桑土紩之閱夕而蘇后臨視歎曰吾有子不<lb/>
能自明不如爾之忠也即詔停獄<lb/>
　　酷虐<lb/>
造作鐡籠索元禮天性殘忍徐敬業兵興武后患之欲<lb/>
因大獄去異已者擢元禮為推使就洛州牧院為制獄<lb/>
作鐵籠罩囚首加以楔至腦裂死又横木闗手足轉之<lb/>
號曬翅後以受賕收下吏不服吏曰取公鐵籠来元禮<lb/>
<pb n="KR3k0023_WYG_060-11b"/>
服罪死獄中<lb/>
請嘗火甕周興遷秋官侍郎屢决制獄妄殺數千人天<lb/>
授中或告興謀反詔來俊臣鞫狀初興未知被告方對<lb/>
俊臣食俊臣曰囚多不服奈何興曰易耳内之火甕熾<lb/>
炭周之何事不服俊臣曰善命取甕且熾火徐謂興曰<lb/>
有詔按君請嘗之興駭汗叩頭服罪<lb/>
京師三豹李嵩李全皆嚴酷與王旭埒京師號三豹嵩<lb/>
為赤全為白旭為黒里閭相詛曰若違教值三豹<lb/>
<pb n="KR3k0023_WYG_060-12a"/>
羅鉗吉綱吉温天寳初調萬年尉嘗曰若遇知己南山<lb/>
白額虎不足縳林甫久當國隂構大獄除不附已者先<lb/>
引温居門下與羅希奭椎鍛詔獄相勉以虐號羅鉗吉<lb/>
綱公卿見者莫敢耦語<hi>出本傳</hi>
蒼鷹郅都遷為中尉丞相列侯至貴倨也而都揖丞相<lb/>
是時民樸畏罪自重而都獨先嚴酷致行法不避貴戚<lb/>
列侯宗室見都側目而視號曰蒼鷹<hi>出本傳</hi>
其治如狼牧羊寗成為濟南都尉其治如狼牧羊不可<lb/>
<pb n="KR3k0023_WYG_060-12b"/>
令治民上乃拜成闗都尉<hi>出本傳</hi>
鷹擊毛摯義縱以鷹擊毛摯為治<hi>出本𫝊</hi>
　　濫官<lb/>
爛羊後漢更始官爵皆賈豎羣小語曰竈下養中郎將<lb/>
爛羊胃騎都尉爛羊頭封公侯<hi>出漢書</hi>
獻𤓰陸贄幸梁有獻𤓰者帝嘉其意欲授以試官贄曰<lb/>
爵禄者天下公器不可輕也今獻𤓰一器果一盛則受<lb/>
之彼忘軀者有以相謂矣人何勸焉<hi>出本傳</hi>
<pb n="KR3k0023_WYG_060-13a"/>
優人擢將軍優人李可及擢為威衛將軍曹確曰太宗<lb/>
著令文武官六百四十三謂房喬曰朕設此待天下之<lb/>
賢人士工商雜流正當厚給以財不可假以官也文宗<lb/>
以樂工尉遲璋為王府率竇洵直固爭卒授州長史今<lb/>
而位將軍不可帝不聴<hi>出六帖</hi>
倡優授官魏元忠陳郡男子袁楚客以書規之惟名與<lb/>
器不可以假人故曰天工人其代之夫代天非材不可<lb/>
也代非其人必失天意失天意而無患禍未之有也今<lb/>
<pb n="KR3k0023_WYG_060-13b"/>
倡優之輩因耳目之好遂授以官非輕朝廷亂正法邪<lb/>
人君無私私怒害物私賞費財况私人以官乎<hi>出本史</hi>
待詔鴻都後漢靈帝好學祭酒樂松賈䕶多引無行趨<lb/>
勢之徒並待詔鴻都門士君子皆深恥之<hi>出六帖</hi>
狗尾續晉趙王倫簒位同謀者越階次奴卒厮役亦加<lb/>
爵位每㑹貂蟬盈坐時人語曰貂不足狗尾續<hi>出晉史</hi>
斜封官安樂與太平等七公主皆開府而主府官屬尤<lb/>
濫皆出屠販納貲售官降墨敕斜封授之故號斜封官<lb/>
<pb n="KR3k0023_WYG_060-14a"/>
<hi>出唐史</hi>
舞胡致位五品舞胡致位五品鳴玉曳組趨馳廊廡非<lb/>
貽則子孫之道也<hi>出唐史</hi>
白版侯武后時封侯者衆鑄印不供至有白版侯者焉<lb/>
<hi>出朝野僉載</hi>
三無坐處中宗時韋后及太平安樂公主等用事於側<lb/>
門降墨勅斜封受官號斜封官凡數千員内外盈溢至<lb/>
無㕔事以居當時謂之三無坐處言宰相御史及員外<lb/>
<pb n="KR3k0023_WYG_060-14b"/>
郎也<hi>出唐書</hi>
胥史濫章韍帝封泰山張説多引兩省録事主書及所<lb/>
親攝官升山超階至九品九齡當草詔謂說曰官爵者<lb/>
天下之公器先徳望後勞舊今登封告成千載之絶典<lb/>
而清流隔於殊恩胥史乃濫章韍恐制出四方失望既<lb/>
而果得謗<hi>出張九齡𫝊</hi>
麒麟楦唐楊烱每呼朝士為麒麟楦或問之曰今假㺯<lb/>
麒麟者必修飾其形覆之驢上宛然異物及去其皮還<lb/>
<pb n="KR3k0023_WYG_060-15a"/>
是驢爾無徳而朱紫何以異是<hi>出朝野僉載</hi>
　　鬻爵<lb/>
入粟拜爵晁錯䇿重粟之道在於以粟為賞罰令募天<lb/>
下入粟縣官拜爵得以除罪如此富人有爵農人有錢<lb/>
粟有所渫<hi>出漢食貨志</hi>
入奴為郎後漢府庫虛乃募人入奴婢得為郎先為郎<lb/>
者增秩<lb/>
銅臭靈帝開鴻都門賣官又私令左右賣公卿公千萬<lb/>
<pb n="KR3k0023_WYG_060-15b"/>
卿五百萬崔烈入錢得三公問子鈞曰我為三公人以<lb/>
為何鈞曰論者嫌其銅臭烈怒擊之<hi>並出漢書</hi>
錢多者得之前蜀王衍太后太妃以教令賣官自刺史<lb/>
以下每一官闕必數人並爭而入錢多者得之<hi>出六帖</hi>
堂牒賣官王㫤遣醫人陳究空以名堂牒賣官<lb/>
墨勅斜封中宗庶人韋氏稍寵樹親屬封拜之昭容與<lb/>
乳母及尚宫賀婁等多受金錢封巫趙隴西夫人禁中<lb/>
勢與上官埒繇是墨勅斜封出矣<hi>出唐書</hi>
<pb n="KR3k0023_WYG_060-16a"/>
助得為郎時漢㑹渾邪等降縣官費衆倉府空貧民大<lb/>
徙皆仰給縣官無以盡贍卜式復持錢二十萬與河南<lb/>
太守以給徙上識式姓名以式終長者廼召拜為中郎<lb/>
<hi>出本傳</hi>
　<lb/>
　<lb/>
　<lb/>
　<lb/>
<pb n="KR3k0023_WYG_060-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷後集卷二十<lb/>
</p>
<p>
</p>
  </div>
</body>
</text>
</TEI>
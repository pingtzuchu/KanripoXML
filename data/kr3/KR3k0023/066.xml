<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷後集卷二十六</head> <lb/>
    <p>
<pb n="KR3k0023_WYG_066-1a"/>
欽定四庫全書<lb/>
　錦繡萬花谷後集卷二十六<lb/>
　　村<lb/>
花桞村文選春風太多情村村花桞好又杜詩歩屧隨<lb/>
春風村村自花桞<lb/>
浣花村奉乞桃栽一百根春前為送浣花村<hi>出杜詩</hi>
落花村王禹偁詩一路翠煙垂桞驛滿川紅雨落花村<lb/>
杏花村清明時節雨紛紛路上行人欲斷魂借問酒家<lb/>
<pb n="KR3k0023_WYG_066-1b"/>
何處有牧童遥指杏花村<hi>出唐詩</hi>
田野為村在野田為村<hi>出唐書</hi>
黄葉村村疎黄葉墜野迴白鷗来<hi>出杜詩</hi>
朱陳村徐州古豐縣有村號朱陳一村惟兩姓世世為<lb/>
婚姻<hi>出白氏朱陳杜詩</hi>
老木村澗水空山道柴門老木村<lb/>
客愁村月掛客愁村又江西詩積水光摇人坐席子規<lb/>
聲苦客愁村<lb/>
<pb n="KR3k0023_WYG_066-2a"/>
江村錦里煙塵外江村八九家　又陶詩江村日暮時<lb/>
楚村擊舟蠻井絡上宅楚村墟<hi>出杜詩</hi>
孤村一逕野花落孤村春水生<hi>出杜詩</hi>又古詞流水遶孤<lb/>
村<lb/>
漁村宋迪八景漁村落照云數間茅屋好楊桞籬邊簑<lb/>
網横腥風<lb/>
興㢘村東坡適㢘州宿於興㢘村浄行院本集有詩<lb/>
村流清江一曲抱村流長夏江村事事幽<lb/>
<pb n="KR3k0023_WYG_066-2b"/>
村皷村皷時時急漁舟箇箇輕<hi>出杜詩</hi>
明妃村杜詩羣山萬壑赴荆門生長明妃尚有村一去<lb/>
紫䑓連朔漠獨留青塜向黄昏<hi>按圖經歸州有明君䑓興山山南二里漢掖庭</hi>
<hi>待詔王嬙字昭君邑人聞昭君不囘立䑓以祭也今有昭君村</hi>
詩緑蕚映雙扉循墻一徑㣲雨多庭果爛稻熟渚禽肥<lb/>
釀酒迎春社遥砧送暮暉數聲牛上笛何處餉田歸<hi>出韋</hi>
<hi>莊</hi>十里山村道千峯櫟樹林霜濃竹枝亞嵗晩荻花深<lb/>
草市多樵客漁家足水禽<hi>出李嘉祜</hi>煙火軍中暮牛羊嶺上<lb/>
<pb n="KR3k0023_WYG_066-3a"/>
村所居秋草静正閉小蓬門　貧居□村塢僻近城南<lb/>
樓　歸客村非逺殘陽席更移　野水平橋路春沙映<lb/>
竹村<hi>並出杜甫</hi>萬里清江萬里天一村桑柘一村煙漁翁醉<lb/>
着無人喚過午醒来雪滿船<hi>出韓愈</hi>孤村芳草逺斜日杏<lb/>
花飛<hi>出宼平叔</hi>葱葱城郭麗淡淡煙村逺　祗疑歸夢西南<lb/>
去翠竹江村遶白沙　亂山合沓圍彭門官居獨在懸<lb/>
水村　竹籬茅屋趂溪斜春入山村處處花無象太平<lb/>
還有象孤煙起處是人家　孤村一犬吠殘月㡬人行<lb/>
<pb n="KR3k0023_WYG_066-3b"/>
<hi>並出東坡</hi>荆扉野夣遶村徑深盤紆　稻穫陪芻牧牛羊卧<lb/>
郊丘村村自擊皷野老欣相求　桑村麥隴漫遮眼滿<lb/>
樹晩煙相映深　客路蔬為肉江村水作舂　日日雨<lb/>
聲晴復昏鳥聲北郭與南村<hi>並出江人</hi>行得三吳徧清竒最<lb/>
是蘓樹圍平野濶水隔别村孤震澤非塵世松陵是畫<lb/>
圖更添一詩老載雪過重湖　豈但湖天好諸村總可<lb/>
人麥苖染不就茅屋畫来真行止隨縁住江山到處新<lb/>
十年三過此贏得鬢如銀<hi>出誠齋</hi>藤蘿攀盡入煙村踏破<lb/>
<pb n="KR3k0023_WYG_066-4a"/>
蒼苔半路紋滿地翠嵐千嶂合一溪流水兩州分<hi>出城山</hi>
卜築溪村亦自竒傍園蔬圃砌荷池日髙牕影猶眠熟<lb/>
午炊庖煙醉不知<hi>𤓰園</hi>近村得雨逺村同上圳流波下圳<lb/>
通<hi>錦囊</hi>店嫗明燈送前村認未真山頭雲似雪陌上樹如<lb/>
人　而今借此東家馬煙雨孤行小麥村<hi>並潜夫</hi>山斷疑<lb/>
無路林開覺有村　夜宿花村不見花數間茅屋瞰溪<lb/>
沙<hi>並子西</hi>笋輿直入白雲去夜宿白雲深處村<hi>于兼叔</hi>
　　橋<lb/>
<pb n="KR3k0023_WYG_066-4b"/>
過海橋秦始皇作石橋欲過海觀日出處有神人能驅<lb/>
石石去不疾神輙鞭之驅石下海石皆流血<hi>三齊要畧</hi>
架海橋桞司功石橋銘架海維河浮黿役鵲<hi>文粹</hi>
虹橋武夷君幔亭宴曾孫有綵虹橋故晦庵櫂歌虹橋<lb/>
一斷無消息萬壑千巖鎻翠煙又李大白乗橋躡綵虹<lb/>
<hi>武夷記</hi>
鵲橋淮南烏鵲填河而成橋渡織女　杜詩石勢參差<lb/>
烏鵲橋故後人曲名鵲橋仙<lb/>
<pb n="KR3k0023_WYG_066-5a"/>
趙州橋𫝊燈録趙州觀音從諗禪師𫝊燈僧問乆饗趙<lb/>
州石橋到来只見掠彴<hi>廣志云獨木曰彴今謂之掠彴音酌</hi>
昇仙橋前漢司馬相如成都人蜀城北七里有昇仙橋<lb/>
相如題其柱曰大丈夫不乗駟馬車不復過此橋<lb/>
銷魂橋長安灞陵有橋迎来送去皆至此呼為銷魂橋<lb/>
<hi>天寳遺事</hi>
浮橋春秋後𫝊赧王五十八年秦作浮橋于河<lb/>
方橋非閣復非舡可居兼可過君欲問方橋方橋如此<lb/>
<pb n="KR3k0023_WYG_066-5b"/>
作<hi>音佐韓退之</hi>
第三橋西京外郭城朱雀街東第三橋皇城之東第一<lb/>
街進業坊隋無漏寺之地也<hi>西京雜記</hi>
第五橋不識南塘路今知第五橋<lb/>
七星橋李冰造七星橋上應七星<hi>華陽國志</hi>
五丈橋慕容垂與劉牢之戰晉大敗車騎慕容徳等引<lb/>
兵要劉牢之於五丈橋牢之馳馬跳五丈澗會救至<hi>出後</hi>
<hi>燕録</hi>
<pb n="KR3k0023_WYG_066-6a"/>
河橋晉杜預啟河橋於富平津衆論以為不可預曰造<lb/>
舟為梁則河橋之謂也橋成上從百官臨舉杯勸預<lb/>
就橋安前漢薛廣徳直言諫諍元帝祭宗廟出便門欲<lb/>
御樓船廣徳免冠頓首曰願從橋云云上不恱光禄大<lb/>
夫張猛曰乗船危就橋安聖主不乗危乃從橋<lb/>
斬長橋蛟義興郡溪渚長橋下有蒼蛟吞噉人周處執<lb/>
劍橋側俟乆之遇出於是懸自橋上投下蛟背而刺焉<lb/>
蛟死<lb/>
<pb n="KR3k0023_WYG_066-6b"/>
詩春水斷橋人不渡小舟撑出桞隂来<hi>唐詩</hi>寺憶重遊處<lb/>
橋憐再渡時　山縣早休市江橋春聚船　第五橋東<lb/>
流恨水皇陂岸北御愁亭　當時浣花橋溪水纔尺餘<lb/>
白水明可挹水中有行車野橋齊度馬秋望轉悠哉<lb/>
伐竹為橋結搆同褰裳不渉往来通人寒白鶴歸華表<lb/>
日落青龍見水中顧我老非題柱客知君方是濟川功<lb/>
合歡却笑千年事驅石何時到海東　把燭橋成夜迴<lb/>
舟夜半時天髙雲去盡江迴月来遲　運糧繩橋壯士<lb/>
<pb n="KR3k0023_WYG_066-7a"/>
喜斬木火井窮猿呼　西山白雪三城戍南浦清江萬<lb/>
里橋　劍閣星橋北松州雪嶺東　朝進東門營暮上<lb/>
河陽橋落日照大旗馬鳴風蕭蕭　一夜星橋别三年<lb/>
斗柄移　憂我營茅棟擕錢過野橋　野橋分仔細沙<lb/>
岸繚㣲茫　野水平橋路春沙映竹村　萬里橋西宅<lb/>
百花潭上莊<hi>並杜甫</hi>行色未離南浦路歡聲先到洛陽橋<lb/>
<hi>西山</hi>挿天螮蝀玉腰濶跨海鯨鯤金背髙<hi>長橋詩</hi>斷橋逢野<lb/>
店逺嶺見人家<hi>月湖</hi>橋聲春市散塔影暮潮平不用殘燈<lb/>
<pb n="KR3k0023_WYG_066-7b"/>
燭船窻夜自明　溪橋曉溜浮梅蕚知君繫馬巖花落<lb/>
　昔橋木千柱掛湖如斷霓浮梁陷積淖破板隨奔溪<lb/>
笑看逺岸沒坐覺孤城低聊因三農隙稍進百歩堤<hi>西新</hi>
<hi>橋</hi>羣鯨貫鐡索背負横空霓首摇翻雪江尾挿崩雲溪<lb/>
轆轤卷巨索青蛟掛長堤豈知濤瀾上安若堂與閨往<lb/>
来無晨夜醉疾休扶攜<hi>東新橋</hi>倦客愁聞歸路遥眼明飛<lb/>
閣俯長橋貪㸔白鷺横秋浦不覺青林沒晩潮　二江<lb/>
争送客木杪㸔橋横　我欲歸尋萬里橋水花風葉暮<lb/>
<pb n="KR3k0023_WYG_066-8a"/>
蕭蕭　㣲月半隠山圓荷争㵼露相攜石橋上夜與故<lb/>
人語<hi>並東坡</hi>白虹千尺卧長灘人在金鼇躍錦鞍借問何<lb/>
人題此柱茂林賦客出長安<hi>袁樞題南浦橋</hi>橋横南浦虹千丈<lb/>
桞護西溪翠一行　嘶入畫橋東畔路紫騮猶記舊垂<lb/>
楊<hi>並子西</hi>雞翅拍斜茅店月馬蹄踏破板橋霜　茅舍松<lb/>
棚隔小橋碧帘斜掛竹籬梢　斜陽望斷水平橋古桞<lb/>
蕭疎半已凋魚躍浪花翻水面鴈拖煙練束林腰<hi>並翠㣲</hi>
畫橋新跨六鼇頭雄固應齊日月休寄語相如好題柱<lb/>
<pb n="KR3k0023_WYG_066-8b"/>
太平天子待封侯　珠船夜繫重湖月寳驥春嘶小石<lb/>
橋<hi>並城山</hi>喚僕過林寺逢僧問石橋　虹橋影倒中邊月<lb/>
蟾鏡光浮上下磨未易丹青知畫少苦難題品費詩多<lb/>
<hi>垂虹橋並翁定</hi>漁舍茨荒草村橋卧古槎<hi>桞子厚</hi>
　　舟航<lb/>
僊舟後漢李膺郭泰歸鄉諸儒送之泰與膺同舟而濟<lb/>
衆賔望之以為神仙<lb/>
野人舟晉郭翻乗小船歸武昌安西將軍庾翼躬往造<lb/>
<pb n="KR3k0023_WYG_066-9a"/>
翻欲強之翼以其船小欲引大船翻曰使君不以㣲賤<lb/>
而辱臨此野人之舟也翼俯屈入其船中終日不去<lb/>
竹葉舟陳季卿江南人舉進士長安十年不歸一日於<lb/>
青龍訪僧不值憇於火閣有終南山翁亦俟僧乆之壁<lb/>
間有寰瀛圖季卿尋江南路嘆曰得自此歸不悔無成<lb/>
翁曰此易耳起折堦前竹葉置渭水中曰注目於此則<lb/>
如願季卿熟視見一舟甚大恍然登舟其去甚速旬餘<lb/>
至家更復登舟再遊青龍寺見山翁尚擁褐而坐季卿<lb/>
<pb n="KR3k0023_WYG_066-9b"/>
曰非夢乎後妻子自江南来曰某日歸題詩於西齋始<lb/>
知非夢韓詩共泛瀟湘一葉舟<hi>異聞録</hi>
蓮葉舟太乙真人蓮葉舟脫巾露髪寒颼颼又杜詩蓮<lb/>
葉舟輕自學操<lb/>
月舫謝尚鎮牛渚秋十五夜乗月左右㣲服泛江會袁<lb/>
宏在舫中尚即迎升舟談論達旦不寐自此名譽日茂<lb/>
<hi>宏𫝊</hi>
錦纜甘寧以繒錦維舟去則割棄以示奢侈<hi>吳志</hi>遲日徐<lb/>
<pb n="KR3k0023_WYG_066-10a"/>
㸔錦纜牽　錦纜牙檣起白鷗<hi>杜詩</hi>錦㠶遊戲西江水<hi>李白</hi>
畫鷁船首相如賦浮文鷁<hi>畫鷁之象於舟首以警水族</hi>王筠詩凌波<lb/>
漾鷁彩泛水渙蛟文<lb/>
船穡牙檣捩柁青棧逺　吳檣楚柁牽百丈　連檣載<lb/>
米艘　檣燕語㽞人　檣烏經嵗飛<hi>檣烏檣上刻為烏形  船檣㠶柱也</hi>
宫袍坐舟李白浮遊四方常乗舟與崔宗之自采石至<lb/>
金陵着宫袍坐舟中旁若無人<hi>本𫝊</hi>
載月百尺絲綸直下垂一波纔動萬波隨夜静水寒魚<lb/>
<pb n="KR3k0023_WYG_066-10b"/>
不食滿船空載月明歸<hi>唐詩一曰華亭船子和尚偈云</hi>
貴人在舟可濟袁客師天綱子也常渡江叩舟而還左<lb/>
右請故曰舟中人鼻下皆黒不可以濟江俄有一男子<lb/>
跛而負直就舟客師曰貴人在舟可以濟江中忽風起<lb/>
㡬覆而免跛男子婁師徳也<hi>袁客師傳</hi>
錦袍挽船隋煬帝命皇甫議發河南諸郡民開通濟渠<lb/>
渠旁皆植桞自長安至江都上行幸江都坐洛口御龍<lb/>
舟挽船士皆以錦綵為袍<hi>本紀</hi>
<pb n="KR3k0023_WYG_066-11a"/>
鈒鏤舟奉御湯中以文瑶密石中央有玉蓮湯泉涌以<lb/>
成池又縫錦繡為鳬鴈於水中帝與妃子施鈒鏤小舟<lb/>
戲玩於其間宫中退水出於金溝其中珠瓔寳珞流出<lb/>
街渠貧民日有所得焉<hi>天寳遺事</hi>
艤岸整船向岸曰艤<hi>史記項羽紀</hi>
酒船晉畢卓嘗謂人曰得酒滿百斛船四時甘味置兩<lb/>
頭右手舉酒盃左手把蟹螯拍浮酒船中便足了一生<lb/>
矣<hi>本𫝊</hi>
<pb n="KR3k0023_WYG_066-11b"/>
船頭書陸放翁詩船頭一束書船尾一壺酒新釣紫鱖<lb/>
魚旋洗白蓮藕又潁川詩賸買時文售兒輩大書古𨽻<lb/>
壓吾船<lb/>
觧衣刺船陳平身間行杖劍亡渡河船人見其美丈夫<lb/>
獨行疑其亡將腰下當有寳器金玉目之平心恐乃解<lb/>
衣祼而左刺船船人知其無有乃止<hi>本𫝊</hi>
詩秋水纔深四五尺野航恰受兩三人　扁舟吾已具<lb/>
把釣待秋風　掛席南風正回檣畏日斜　二月頻送<lb/>
<pb n="KR3k0023_WYG_066-12a"/>
客東津江欲平煙花山際重舟楫浪前輕　送客滄溪<lb/>
縣山寒雨不開直愁騎馬滑故作泛舟回　漁人縈小<lb/>
楫容易㧞船頭　片帆早發劉郎浦疾風颯颯昏停午<lb/>
　春水船如天上坐老年花似霧中㸔　秋水通溝洫<lb/>
城隅集小船　岸花飛送客檣燕語留人　舟車半天<lb/>
下主客多歡娛<hi>並杜甫</hi>歸舟不用撑明月只倩西風作晩<lb/>
潮　可憐閧市千般有誰信虛舟一物無為視琴堂早<lb/>
催發片㠶連夜過姑蘓<hi>萃</hi>兩槳破雲尋范蠡一竿摇月<lb/>
<pb n="KR3k0023_WYG_066-12b"/>
趂嚴光　緑竹撑篙上小灘滿逢秋色照人寒雨沾沙<lb/>
鷺毛毛雪風捲巖楓葉葉青<hi>並城山</hi>小舟若鳬鴈大舟若<lb/>
鯨鯤<hi>李白</hi>數聲柔櫓滄浪水何處江鄉人夜歸<hi>唐詩</hi>沙禽相<lb/>
呼曉色分漁浦鳴榔十里聞<hi>唐獨孤及</hi>映山黄㡌螭頭舫夹<lb/>
道香煙鵲尾爐　一枕晝眠春有夢扁舟夜渡海無濤<lb/>
<hi>東坡</hi>兩行吳樹翠如煙細酌春醪望晩天千里有家誰戀<lb/>
戀萬金無信益懸懸鍾聲未斷斜陽寺鴻影仍隨下水<lb/>
船聽得篙人自相語明朝可到釣䑓邊<hi>約齋</hi>晩風乗興出<lb/>
<pb n="KR3k0023_WYG_066-13a"/>
溪邊小立斜陽待釣船喚僕去尋賖酒店倩人来認買<lb/>
魚錢　雨餘便渉嶺風定穏行船<hi>翁定</hi>夜半橋邊繫小舟<lb/>
黎明登岸霧纔収杖藜欲去仍回首忽有漁舫出荻洲<lb/>
<hi>横江</hi>聞道江南有歸棹自攜破箧候江頭<hi>王三松</hi>青燈夜深<lb/>
雨破㡌曉来風　晩立苕溪溪上頭往来無數採菱舟<lb/>
採菱歸去明朝賣安識人間樂與愁<hi>並杜耒</hi>風掠篷牕兩<lb/>
鬢秋生涯無嵗不扁舟吟詩本欲相消遣及到吟成字<lb/>
字愁<hi>杜子野</hi>移舟泊煙渚日暮客愁新<hi>孟浩然</hi>今夜不知何<lb/>
<pb n="KR3k0023_WYG_066-13b"/>
處泊斷猿晴月引孤舟<hi>權徳輿</hi>逺岸明殘日孤村認小舟<lb/>
　篷牕夜雨短長夢啼鳥喚人新舊愁萬里論文一樽<lb/>
酒醉和明月上扁舟<hi>並子西</hi>
　<lb/>
　<lb/>
　<lb/>
　<lb/>
　錦繡萬花谷後集卷二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷續集卷二十二</head> <lb/>
    <p>
<pb n="KR3k0023_WYG_102-1a"/>
欽定四庫全書<lb/>
　錦繡萬花谷續集卷二十二<lb/>
　類姓<lb/>
　　何<lb/>
日食萬錢何曽少好學博聞位太傅進太宰侍中明朗<lb/>
髙亮執心𢎞毅可謂舊徳老成國之宗臣者也性至孝<lb/>
閨門整肅無聲樂嬖幸之好然務在華侈帷帳車服窮<lb/>
極綺麗日食萬錢猶曰無下筯處<hi>晉本𫝊</hi>
<pb n="KR3k0023_WYG_102-1b"/>
　　羅<lb/>
湘中琳瑯羅含字君章夢鳥入口藻思日新可謂湘中<lb/>
之琳瑯<hi>晉文苑𫝊</hi>
長於詠史羅隠錢塘人工詩尤長於詠史唐宰相深器<lb/>
之隠累舉進士不第錢鏐辟為從事官至給事中<hi>唐史</hi>
　　和<lb/>
棟梁之用和嶠有盛名於世朝野許其能整風俗理人<lb/>
倫遷潁川太守為政清簡甚得百姓歡心庾凱見而歎<lb/>
<pb n="KR3k0023_WYG_102-2a"/>
曰嶠森森如千丈松雖磥砢多節目施之大厦有棟樑<lb/>
之用為尚書光祿大夫<hi>晉史</hi>
負鼎上書和逢堯武后時負鼎闕下上書後十年乃舉<lb/>
進士髙第<lb/>
進士第五和凝天成中知貢舉是時進士多浮薄喜為<lb/>
諠譁以動主司主司每放榜則圍之以棘閉省門絶人<lb/>
出入以為常凝徹棘開門士皆肅然無譁所取皆一時之<lb/>
秀稱為得人唐進士知貢舉者所校進士以已及第時<lb/>
<pb n="KR3k0023_WYG_102-2b"/>
名次為重凝舉進士及第時第五後知貢舉選范質為<lb/>
第五後質為宰相封魯國公官至太子太傅皆與凝同<lb/>
當時以為榮<hi>唐史</hi>
　　巴<lb/>
丹穴巴寡婦清其先得丹穴而擅其利數世婦能守其<lb/>
業用財自衛人不敢犯始皇以為貞婦而客之為築女<lb/>
懐清臺<lb/>
　　楊<lb/>
<pb n="KR3k0023_WYG_102-3a"/>
闗西孔子楊震字伯起明經博覽無不窮究諸儒語曰<lb/>
闗西孔子楊伯起後有冠雀䘖三鱣魚飛集講堂前都<lb/>
講取魚進曰蛇鱣者卿大夫服之象也數三者法三台<lb/>
也先生自此升矣遷荆州刺史東萊太守所舉王密懐<lb/>
金遺震曰暮夜無知者震曰天知神知我知子知何謂<lb/>
無知轉涿郡太守公廉不受私謁子孫常蔬食歩行故<lb/>
舊欲令開産業震不肯曰使後世稱為清白吏子孫後<lb/>
為太尉<hi>後漢史</hi>
<pb n="KR3k0023_WYG_102-3b"/>
清談終晷楊綰性沉静獨處一室左右圖史不好立名<lb/>
第進士舉詞藻宏麗科元宗已試又加詩賦一篇綰為<lb/>
冠由是擢右拾遺加詩賦由綰始儉約未嘗問生事祿<lb/>
廪造之者清談終晷而不及榮利干以私聞其言必内<lb/>
愧止<hi>唐史</hi>
　　揚<lb/>
三世不徙揚雄字子雲蜀郡成都人其先出自周伯僑<lb/>
以支庶初食采於晉之揚因氏焉少好學不為章句簡<lb/>
<pb n="KR3k0023_WYG_102-4a"/>
易佚蕩口吃不能劇談黙好深湛之思不汲汲於富貴<lb/>
不戚戚於貧賤博極羣書度越諸子三世不徙官以耆<lb/>
老乆次轉為大夫<lb/>
　　陽<lb/>
先去大猾陽球補尚書侍郎閑達故事章奏處議常為<lb/>
臺閣所崇信遷司隷校尉既誅王甫等乃勅東都官從<lb/>
事曰且先去大猾當次按豪右權門聞之莫不屏氣諸<lb/>
奢飾之物皆各緘縢不敢陳設京師畏震<lb/>
<pb n="KR3k0023_WYG_102-4b"/>
隠中條山陽城好學貧不能得書求為吏隷集賢院竊<lb/>
院書讀之晝夜不出户六年無所不通及進士第乃去<lb/>
隠中條山與弟堦域常易衣出年長不肯娶謂弟曰吾<lb/>
與若孤惸相育既娶則間外姓雖共處而益疎弟義之<lb/>
亦不娶徳宗召拜諫議大夫裴延齡誣逐陸䞇帝怒甚<lb/>
無敢言者城乃上疏極諫不止帝大怒不已欲相延齡<lb/>
城顯語曰延齡若相吾當取白麻壊之帝不相延齡城<lb/>
之力也為道州刺史賦税不時觀察使數誚責州當上<lb/>
<pb n="KR3k0023_WYG_102-5a"/>
考功第城自署曰撫字心勞催科政拙考下下陽城徳<lb/>
行道義為士林之所敬服徳宗以銀印赤紱起于隠所<lb/>
驟拜諫官可謂賢且遇矣<hi>韻語陽秋</hi>
　　羊<lb/>
古之遺直晉大夫羊舌肹書詔子産諫鑄刑書衛人使<lb/>
屠伯饋叔向羮與錦叔向受羮反錦古之遺直三數叔<lb/>
魚之惡<hi>左𫝊</hi>
世吏二千石羊祜字叔子世吏二千石至祜九世並以<lb/>
<pb n="KR3k0023_WYG_102-5b"/>
清徳聞墾田襄陽大獲其利在軍常輕裘緩帶身不披<lb/>
甲入綜機密出統方岳常造峴山置酒言詠終日不倦<lb/>
及卒襄陽百姓於峴山建廟立碑者莫不流涕因名堕<lb/>
淚碑<hi>晉本𫝊</hi>
　　姜<lb/>
孝行著聞姜肱字伯淮與二弟仲海季江俱以孝行著<lb/>
聞友愛天至常共卧起桓帝徴不至使畫工圖形狀肱<lb/>
卧幽暗以被韜面工不得見之<hi>後漢史</hi>
<pb n="KR3k0023_WYG_102-6a"/>
制䇿異等姜公輔第進士以制䇿異等有髙才每進見<lb/>
敷奏詳亮徳宗器之朱泚還京師公輔諫帝誅之不從<lb/>
俄而京師亂帝自苑門出公輔叩馬諫曰請取朱泚不<lb/>
聴後泚兵至果如所言擢諫大夫同平章事<hi>唐本𫝊</hi>
　　梁<lb/>
生當封侯梁竦閉門自養以經籍自娯作七序而竊位<lb/>
素餐者慚嘗歎曰大丈夫居世生當封侯死當廟食不<lb/>
然閒居足以養志詩書足以自娯州郡之職徒勞人耳<lb/>
<pb n="KR3k0023_WYG_102-6b"/>
<hi>後漢史</hi>
荆憲隠士梁震唐末登第開平間歸蜀過江陵髙季昌<lb/>
愛其才識留之震終身止稱前進士季昌甚重之以為<lb/>
謀主呼曰先軰後從誨時震曰先王待我如布衣交以<lb/>
嗣王囑我今嗣王能自立不墜其業吾老矣不復事人<lb/>
矣遂固請退居從誨為築室於土洲震披鶴氅自稱荆<lb/>
臺隠士每詣府<graphic n="KR1587" url="https://raw.githubusercontent.com/kanripo/KR-Gaiji/master/images/KR1587.png" mimeType="image/png"/>黄牛至㕔事從誨時過其家<hi>五代史</hi>
梁顥有子梁適字仲賢顥之子也適少孤輯顥制誥并<lb/>
<pb n="KR3k0023_WYG_102-7a"/>
自為文以獻真宗曰梁顥有子矣授袐書省正字舉進<lb/>
士改太子中允知淮陽軍召為審刑院詳議官梓州有<lb/>
妖人依鬼神以詛殺人獄具以不傷讞適曰殺人以刃<lb/>
或可拒而詛可拒乎是甚於刃也卒以死論<lb/>
進士第一人梁克家字叔子温陵人紹興間擢進士第<lb/>
一人後自初召九年不歴外任致位宰輔再相凡四年<lb/>
卒諡文靖<lb/>
　　章<lb/>
<pb n="KR3k0023_WYG_102-7b"/>
練氏隂徳章仔鈞其先嵒仕晉永嘉中守泉州因家焉<lb/>
後唐季康州刺史及者由南安徙居建之浦城子孫因<lb/>
居巖之西村娶練氏生子十五人仁嵩仁徹仁郁三位<lb/>
仕多顯者得象友直子厚楶誼望之衡元振今樞密良<lb/>
能大著皆其諸孫也世𫝊以為練氏保全二校隂徳之<lb/>
報<lb/>
大書石壁章子厚始生族父得象竒其風骨以為必貴<lb/>
舉進士甲科知商洛縣嘗與蘇軾同遊南山抵仙遊潭<lb/>
<pb n="KR3k0023_WYG_102-8a"/>
潭下臨絶壁萬仞岸甚狹子厚推軾下潭書壁軾不敢<lb/>
子厚履險而下漆墨濡筆大書石壁上曰蘇軾章某來<lb/>
軾拊子厚背曰子厚異日得志必能殺人子厚曰何也<lb/>
軾曰能自判命者能殺人也子厚大笑元豐間拜門下<lb/>
侍郎知樞密院事後拜僕射封申國公<lb/>
擢進士第一章衡字子平嘉祐二年擢進士第一通判<lb/>
湖州歴守十四州終寳文閣待制帥真定<lb/>
　　康<lb/>
<pb n="KR3k0023_WYG_102-8b"/>
大理少卿上疏康澄唐明宗時為大理少卿上疏曰童<lb/>
謠非禍福之本妖祥豈隆替之源故鳴雉升鼎而桑榖<lb/>
生朝不能止殷宗之盛神馬長嘶而玉龜告兆不能延<lb/>
晉祚之長<lb/>
　　萇<lb/>
梯頭萇從簡事晉為軍校力敵數人善用槊莊宗用兵<lb/>
攻城從簡多為梯頭莊宗愛其勇以功累遷歩軍都指<lb/>
揮使<hi>五代史</hi>
<pb n="KR3k0023_WYG_102-9a"/>
　　常<lb/>
帶經而鉏常林帶經而鉏梁習薦州界名士太祖以為<lb/>
南和宰治化有成超遷博陵太守幽州刺史所在有績<lb/>
<hi>魏志</hi>
設郷校使常衮及進士第為中書舎人文采贍蔚建中<lb/>
初為福建觀察使始閩人未知學衮至為設郷校使作<lb/>
為文章親加講導<hi>唐史</hi>
隠居求志皇朝常秩歐陽脩王安石薦于朝熈寧七年<lb/>
<pb n="KR3k0023_WYG_102-9b"/>
除寳文閣待制兼侍讀初秩隠居求志不肯出仕世以<lb/>
為髙<lb/>
　　莊<lb/>
著書十萬言莊子名周嘗為漆園吏著書十餘萬言終<lb/>
身不仕<hi>史記</hi>
　　郎<lb/>
夜占象度郎顗父宗學京氏易能望氣占候吉㐫顗少<lb/>
𫝊父業兼明經典晝研精義夜占象度順帝時拜章論灾異<lb/>
<pb n="KR3k0023_WYG_102-10a"/>
風流罪過郎基仕齊清慎無所營求嘗語人云任官之<lb/>
所木枕亦不須作况重於此乎惟頗令人寫書潘子義<lb/>
遺之書云在官寫書亦是風流罪過<hi>北史</hi>
　<lb/>
　<lb/>
　<lb/>
　<lb/>
　<lb/>
<pb n="KR3k0023_WYG_102-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷續集卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷後集卷三十八</head> <lb/>
    <p>
<pb n="KR3k0023_WYG_078-1a"/>
欽定四庫全書<lb/>
　錦繡萬花谷後集卷三十八<lb/>
　　桂<lb/>
天竺桂宿因月桂落醉為海榴開<hi>題天竺寺所作也舊説杭州天竺寺每嵗</hi>
<hi>秋月有桂子墜出白公詩</hi>
雨桂子垂拱四年三月雨桂子于台州旬餘乃止<hi>出五行志</hi>
山桂山桂葉如麻細花紫色黄華簇生如䕶火草花出<lb/>
丹陽山中<hi>出酉陽雜爼</hi>
<pb n="KR3k0023_WYG_078-1b"/>
桂林一枝晉郤詵對武帝曰臣對䇿為天下第一猶桂<lb/>
林一枝<lb/>
詩髙髙巖上桂嵗晚獨芬芳葉宻千層緑花開萬㸃黄<lb/>
天香生浄想雲影䕶仙裝誰識王孫意空吟招隠章<lb/>
玉蕋琅玕樹天香知易熏露寒清透骨風定逺含芬爽<lb/>
致消繁暑髙情謝曉雲<hi>出晦菴</hi>塵世何曽識桂林花僊夜<lb/>
入廣寒深移將天上衆香國寄在梢頭一粟金露下風<lb/>
髙月當户夢回酒醒客同砧詩情惱得渾無奈不為龍<lb/>
<pb n="KR3k0023_WYG_078-2a"/>
涎與水沉　老子江西有故林萬松圍裏桂花深憶曽<lb/>
風露飄寒粟自領兒童拾薄金宻割旋將揉作餅擣香<lb/>
須記不經砧一枝未覺秋光老燈影相看萬籟沉<hi>出誠齋</hi>
月中有女曽分種世上無花敢鬬香　瀹雪凝酥㸃嫩<lb/>
黄薔薇清露染衣裳西風掃盡强蜂蝶獨伴天邊桂子<lb/>
香<hi>出韓子蒼</hi>月照十分滿髙林亦未開有心攀玉樹須信謪<lb/>
僊才水麝翻輕葉瑶英㸃緑苔<hi>出江西</hi>多應譙國山邊種<lb/>
豈是嫦娥月裏香願為兒孫積隂徳東堂時占一枝芳<lb/>
<pb n="KR3k0023_WYG_078-2b"/>
<hi>出宋貫之</hi>人間植物月中根碧樹紛敷散寶熏自是莊嚴等<lb/>
金粟不將妖艶比紅裠　金英翠葉庇靈根吹作清秋<lb/>
寶篆熏四客對花飛玉斚八眉和葉舞紅裠<hi>出斯菴賞桂</hi>
　　菊<lb/>
晚節香不羞老圃秋容淡且看黄花晩節香<hi>出韓魏公</hi>
三徑三徑就荒松菊猶存<hi>出歸去來辭</hi>
飱英飱秋菊之落英<hi>出文選屈靈均</hi>
黄花似故人眼前景物年年别只有黄花似故人<hi>出古詩</hi>
<pb n="KR3k0023_WYG_078-3a"/>
紫英黄蕚紫英黄蕚照灼丹墀　舊根新莖布葉垂英<lb/>
　隂槐翳栁邇楹近宇既低其枝又弱其幹愷悌君子<lb/>
佩服攸宜<hi>出文粹</hi>
菊與薏似菊花與薏花相似直以甘苦别之耳菊甘而<lb/>
薏苦所謂苦如薏者也<hi>出抱朴子</hi>
甘谷菊水南陽酈縣有甘谷水甘羙其山上有大菊落<lb/>
水從山下流下得其滋液谷中有三十餘家不復穿井<lb/>
仰飲此水上夀百二三十其中年七十八十者為夭菊<lb/>
<pb n="KR3k0023_WYG_078-3b"/>
花輕身益氣令人堅强故也<hi>出應劭風俗通</hi>
詩露濃晞晚笑風徑淺殘香細葉輕彫翠圓花飛碎黄<lb/>
<hi>出唐太宗</hi>霜間開紫蔕露下發金英<hi>出陳叔逵</hi>荷盡已無擎雨蓋<lb/>
菊殘猶有傲霜枝<hi>出東坡</hi>開盡菊花秋色老落遲桐葉雨<lb/>
聲寒<hi>出楊徽之</hi>濃露繁霜着似無幾多光彩照庭除何須更<lb/>
待螢兼雪便好叢邊夜讀書<hi>出魏野白菊詩</hi>杜老簷前新種植<lb/>
淵明籬下舊精神<hi>出北山集</hi>移叢攅玉砌放蕋耿疎籬泣露<lb/>
悲秋日含風發幾時<hi>出江西</hi>常應黄菊畔悵望白衣來<lb/>
<pb n="KR3k0023_WYG_078-4a"/>
誰將陶令黄金菊幻作荼䕷白玉花小草真成有風味<lb/>
東園添我老生涯　倒影樓臺開紫府得霜籬落賸黄<lb/>
花<hi>出山谷</hi>屋東菊畦蔓草荒瘦枝出草三尺長碎金狼籍<lb/>
不堪摘掃地為渠持一觴　魚市人家滿斜日菊花天<lb/>
氣近新霜　旱餘蟲鏤園蔬葉寒淺蜂爭野菊花<hi>並出放翁</hi>
淺白纔舒霜後蕋深黄又綻水邊叢<hi>出運甓</hi>三徑定交陶<lb/>
靖節孤村取友陸龜蒙　經秋不脱黄金彩渉嵗重抽<lb/>
碧玉叢飱蕋祇縁心澹泊枕花能療眼昬蒙<hi>出三槐</hi>
<pb n="KR3k0023_WYG_078-4b"/>
　　芙蓉<lb/>
盛開若錦成都州城皆植芙蓉至秋盛開望之若錦故<lb/>
號錦城<hi>出杜詩</hi>
拒霜拒霜花樹叢生葉大而其花甚紅九月霜降時開<lb/>
故名拒霜<lb/>
詩芙蓉乃㣲木晚艶獨嬌春穠粹覺蘭瘦芬敷知菊貧<lb/>
<hi>出張文潛</hi>路入東園無俗駕忽逢佳士喜同遊緑荷菡蓞稍<lb/>
覺晚黄菊拒霜殊未秋<hi>出山谷</hi>人間八月秋光好芙蓉溪<lb/>
<pb n="KR3k0023_WYG_078-5a"/>
上春酣酣　舊時憶在延真舘玉作芙蓉院院明<hi>出韓子蒼</hi>
池邊幾簇木芙蓉浥露棲煙花更濃地有鮮鮮金菊對<lb/>
賞時莫惜醉千鍾<hi>出北山集</hi>
　　梅<lb/>
世外佳人袁豐之居宅後有六株梅開時曽為隣屋煙氣<lb/>
所爍乃團泥塞竈張幕蔽風乆而又拆其屋曰冰姿玉<lb/>
骨世外佳人但恨無傾城笑耳<hi>出桂林記</hi>
九英元稹為翰林承㫖朝退行至廊下時初日映九英<lb/>
<pb n="KR3k0023_WYG_078-5b"/>
梅隙光射稹有氣勃勃然百僚望之曰豈腸胃文章映<lb/>
日可見乎<hi>出常朝録</hi>
聘海棠黎舉常云以梅聘海棠但恨時不同耳<hi>出金城記</hi>
緑英李白遊慈恩寺僧獻緑英梅<hi>出海墨徽言</hi>
紫蔕臙脂修上林苑羣臣各獻名果有紫蔕梅臙脂梅<lb/>
<hi>出西京雜記</hi>
詩絶訝梅花晚爭來雪裏窺下枝低可見髙處逺難知<lb/>
懼羞惜腕露相讓道腰羸定須還剪綵學作兩三枝<hi>出梁</hi>
<pb n="KR3k0023_WYG_078-6a"/>
<hi>簡文帝</hi>莵園標物序驚時最是梅銜霜當路發映雪擬寒<lb/>
開枝横却月觀花繞凌風臺朝灑長門泣夕駐臨邛杯<lb/>
應知早飄落故逐上春來<hi>出梁何遜</hi>水泉猶未動庭樹已先<lb/>
知翻光同雪舞落素混冰池<hi>出梁王</hi>窻梅朝始發庭雪晚<lb/>
初消折花牽逺樹幽叢入細條垂冰溜玉手含刺冐春<lb/>
腰逺道終難寄馨香徒自銷<hi>出庾肩吾</hi>常年臘月半已覺梅<lb/>
花䦨不信今春晚俱來雪裏看樹動懸冰落枝髙出手<lb/>
寒早知覔不見真悔着衣单<hi>出庾信</hi>今日清江路寒梅第<lb/>
<pb n="KR3k0023_WYG_078-6b"/>
一枝不愁風嫋嫋正奈雪垂垂煖熱帷須酒評章却要<lb/>
詩他年千里夢誰與寫相思　疎英明皪松中影㣲月<lb/>
黄昬句裏香胸次自憐真玉雪人間何更有冰霜廵簷<lb/>
説盡心期事肯聴佳人錦瑟傍　憶昔身無事尋梅只<lb/>
怕遲沉吟觀老樹取次折横枝　莫遣扁舟興盡回正<lb/>
須衝雪看江梅楚人元未知真色施粉何曽太白來<lb/>
幽香淡淡影疎疎雪虐風威亦自如正是花中巢許輩<lb/>
人間富貴不闗渠　不堪三弄咽誰與一枝同鼻觀殘<lb/>
<pb n="KR3k0023_WYG_078-7a"/>
香裏心期昨夢中那知此枝北恰有未開叢<hi>出晦菴</hi>的皪<lb/>
明隂壑玲瓏掛晚林吹香撩逺興弄影慰孤斟　斷塹<lb/>
疎籬一水濵壓枝冰雪眼中春懸知東閣一端興不減<lb/>
揚州千載人晚嵗風霜從慘淡寒梢氣象自清真此來<lb/>
定作西湖夢疎影横斜訪舊隣<hi>出韓子蒼</hi>拚為梅花倒玉巵<lb/>
故山幽夢憶疎籬寫真妙絶横斜影徹骨清香蘸水枝<lb/>
苦節雪中迷漢使髙標澤畔見湘纍詩成亦為花拈出<lb/>
萬斛塵襟我自知　移來春晚二三月羞落枝頭千萬<lb/>
<pb n="KR3k0023_WYG_078-7b"/>
花日暮溪橋數竿竹月明茅舍半窻紗黯淡江天雪欲<lb/>
飛竹籬數掩傍苔磯清愁滿眼無人説折得梅花作伴<lb/>
歸　小園風月不多寛一樹梅花開未殘剥啄敲門嫌<lb/>
特地緩拖藤杖隔籬看　一㸃不雜桃李春一水隔斷<lb/>
車馬塵恨不來為清夜飲月中香露濕烏巾　江郊車<lb/>
馬滿斜暉爭趂南城未掩扉要説梅花無盡藏人人襟<lb/>
袖𢃄香歸<hi>並出陸倉</hi>雲塢不勝香浩蕩夜窻時見影横斜<hi>出錦</hi>
<hi>江</hi>溪邉簾幕暗香飄慚愧春歸慰寂寥横笛不須吹破<lb/>
<pb n="KR3k0023_WYG_078-8a"/>
月一林清瘦雪初消　定自青陽隴首歸山根溪曲卧<lb/>
横枝不辭折作江南信只恐天寒驛使遲　冷蕋扶疎<lb/>
寒澗濵眼看冰雪亂其真風前一笑水天碧時有暗香<lb/>
來襲人<hi>出江西</hi>道山堂後數株梅為底偏於雪裏開到得<lb/>
晴來無一朶亂飛白雪㸃蒼苔　淡淡梅花不要粧珍<lb/>
珠樓閣水晶鄉騷人詞客猶愁冷紫蝶黄蜂敢更忙<hi>並出</hi>
<hi>誠齋</hi>姑射僊人冰作體秦家公主粉為身素娥自己稱佳<lb/>
麗更作廣寒宫裏人<hi>出鄭獬</hi>一樹寒梅白玉條迥臨村野<lb/>
<pb n="KR3k0023_WYG_078-8b"/>
傍溪橋不知近水花先發疑是經春雪未消<hi>出戎昱</hi>春回<lb/>
積雪層冰裏香動荒山野水濵𢃄月一枝低弄影背風<lb/>
千片逺隨人　十里温香撲馬來江頭還見去年梅喜<lb/>
開剰欲邀明月愁落先教掃緑苔　為探梅魁䇿蹇驢<lb/>
竹稍疎處見清癯清香雅韻十分足俗態囂塵一㸃無<lb/>
寄我誰能如陸凱愛渠自謂若林逋夜窻却恐勞清夢<lb/>
速剪寒稍浸玉壺　疎枝横玉瘦小蕚㸃珠光一朶忽<lb/>
先發百花皆後香欲𫝊春信息不怕雪埋藏玉笛休三<lb/>
<pb n="KR3k0023_WYG_078-9a"/>
弄東君政主張<hi>出陳亮</hi>天工戲剪百花房奪盡天工更有<lb/>
香埋玉地中成故物折枝鏡裏憶新粧　同君寺後野<lb/>
枝發香蜜染成宫樣黄不擬折來遮老眼欲知春色到<lb/>
池塘<hi>並出山谷</hi>斷橋斜路水聲平茅舍疎籬月色新千里故<lb/>
人如念我不妨早寄一枝春<hi>出北山集</hi>細朶斜枝惱意香月<lb/>
明疎影媚寒塘懸知不結青青子故作無情淡淡粧<hi>出百</hi>
<hi>葉梅</hi>北陸候纔變南枝花己開無人同悵望把酒獨徘徊<lb/>
凍白雪為伴寒香風是媒何因逢越使腸斷謫仙才<hi>韓渥</hi>
<pb n="KR3k0023_WYG_078-9b"/>
　　橘<lb/>
禁中華實開元末江陵進乳柑橘上以十枚種於蓬萊<lb/>
宫至天寶十載九月秋結實宣示宰臣曰朕近於宫内<lb/>
種柑子數株今秋己來結實一百五十顆乃與江南及<lb/>
蜀道所進不異宰臣賀曰雨露所均混天區而齊被草<lb/>
木有性憑地氣以濳通故得資江外之珍果為禁中之<lb/>
華實<hi>出太真外𫝊</hi>
千頭木奴李衡種甘橘千樹號千頭木奴言利博也<lb/>
<pb n="KR3k0023_WYG_078-10a"/>
寒比蔗漿劉禹錫為中丞謝柑子表甘踰萍實剖食既<lb/>
同於楚謡寒比蔗漿析醒何慙於漢史<lb/>
思橘立致陳允升好道撫州危全諷迎置郡中嘗夜坐<lb/>
危謂之曰豐城橘羙頗思之允升曰方有一船泊豐城<lb/>
港今為取之港去城十五里少頃便還攜一布囊數百<lb/>
<hi>出江淮異人録</hi>
南樓寺柑不結羅浮柑子開元中始有種於南樓寺其<lb/>
後常資進獻幸蜀幸奉天之嵗皆不結實<hi>出舊唐史</hi>
<pb n="KR3k0023_WYG_078-10b"/>
擲蔣侯像㑹稽東門有女子姓吳忽見一貴人儼然端<lb/>
坐即蔣侯像也因擲兩橘與之數數形見遂降情好<hi>出搜</hi>
<hi>神記</hi>
建春山東方裔外有建春山其上多橘柚<hi>出神異記</hi>
詩方條結寒翠園實變霜朱徙根楚州上來復廣庭隅<lb/>
<hi>出梁范雲</hi>緑葉迎露滋朱苞待霜潤但令入玉盤金衣非所<lb/>
恡<hi>出梁沈約</hi>嘉樹出巫隂分根徙上林白花如霰雪朱實似<lb/>
懸金布影臨丹地飛香度玉岑自有凌冬質能守嵗寒<lb/>
<pb n="KR3k0023_WYG_078-11a"/>
心<hi>出李元</hi>
　　松<lb/>
伐枝為龍骨嵗旱則官伐其枝為龍骨以祈雨蓋三藏<lb/>
役龍意其樹必有靈也<hi>出酉陽雜爼</hi>
偃蓋山芳山有野人見一使者異服牽一白犬野人問<lb/>
居何地曰偃蓋山隨至古松下而沒松形果如蓋意使<lb/>
者乃松樹精犬乃茯苓耳<hi>出金陵記</hi>
枯松復生明皇遭禄山之變鑾輿西幸禁中枯松復生<lb/>
<pb n="KR3k0023_WYG_078-11b"/>
枝葉蔥蒨宛如新植者後肅宗平内難再興唐祚祥不<lb/>
誣矣<lb/>
五粒松脂五代鄭遨聞華山有五粒松脂淪入地千嵗<lb/>
化為藥能去三尸因徙居華隂欲求之<lb/>
龍攣虎跛有道人自天台來示余怪松圖披之甚駭人<lb/>
自盤根于巖穴之内輪菌逼側而上身大數圍而髙不<lb/>
四五尺礧砢然蹙縮然幹不假枝枝不假葉有若龍攣<lb/>
虎跛壯士囚縳之狀<hi>出陸龜蒙怪松贊</hi>
<pb n="KR3k0023_WYG_078-12a"/>
五大夫秦始皇上泰山風雨暴至休於樹下因封其樹<lb/>
為五大夫<lb/>
棟梁用庾顗見和嶠嘆曰嶠森森如千尺松雖礧砢多<lb/>
節施之大厦有棟梁之用<hi>出和嶠𫝊</hi>
詩根為石所蟠枝為風所碎頼我有貞心終凌細草輩<lb/>
<hi>出吳均</hi>古松惟一樹森竦詎成林獨留麈尾影猶横偃蓋<lb/>
隂雲來聚雲色風度雜風音孤生小庭裏尚表嵗寒心<lb/>
<hi>出隋煬帝</hi>結根生上苑擢秀邇華池嵗寒無改色年長有倒<lb/>
<pb n="KR3k0023_WYG_078-12b"/>
枝露自金盤灑風從玉樹吹寄言謝霜雪貞心自不移<lb/>
<hi>出李徳林</hi>
　　竹<lb/>
東南之羙東南之羙者有㑹稽之竹箭焉<hi>出爾雅</hi>
鳳翔千畮李從儼有竹千畮在鳳翔懼侵民利未嘗省<lb/>
理<hi>出五代史</hi>
電斑雷州土貢電斑竹<hi>出地理志</hi>竹類有三十九<hi>出酉陽雜爼</hi>
湘妃舜死二妃淚下染竹即斑妃死為湘水神故曰湘<lb/>
<pb n="KR3k0023_WYG_078-13a"/>
妃竹<hi>出博物志</hi>　雲母大竹<hi>出郭義恭廣志</hi>
雉頭蛇身吳郡桐廬人少嘗伐餘遺竹見一宿竿雉頭<lb/>
蛇身猶未變此亦竹為蛇為雉也<hi>出異苑</hi>
剖竹有朱書智伯率韓王攻趙襄子奔晉陽原過後至<lb/>
於王澤見三人自帶以上可見自帶以下不可見與原<lb/>
過竹竹節要通曰為我以是遺趙無恤原過告襄子襄<lb/>
子齋三日親自剖竹有朱書曰余霍太山陽侯天吏也<lb/>
<hi>史記</hi>
<pb n="KR3k0023_WYG_078-13b"/>
義竹太液池岸有竹數十叢牙笋未嘗相雜宻宻如栽<lb/>
也帝謂諸王曰人世父子兄弟尚有離心離徳此竹宗<lb/>
本未嘗相疎有懐二心生離間之意者覩此可以為鍳<lb/>
因名為義竹<lb/>
鸞集蓬萊山有浮筑之簳葉青莖紫有青鸞集其上<hi>出拾</hi>
<hi>遺記</hi>
詩竹生荒野外梢雲起百尋無人重髙節徒自抱貞心<lb/>
恥染湘妃淚羞入上宫琴誰能制長笛當為作龍吟<hi>出劉</hi>
<pb n="KR3k0023_WYG_078-14a"/>
<hi>孝先</hi>夾池一叢竹青翠不驚寒葉醖宜城酒皮裁薛縣冠<lb/>
湘川留别淚衡嶺拂仙壇欲見葳㽔色當為莵苑看<hi>出隂</hi>
<hi>鏗</hi>脩竹暎巖垂來風異夾池複潤藏髙節重林隠勁枝<lb/>
雲生龍未上花落鳳將移莫言棲嶰谷伶倫不復吹<hi>出張</hi>
<hi>正見</hi>世人不愛竹只為時花能奪目籬邊桃臉紅似霞陌<lb/>
上梨花白於玉偶因一夜風雨多紅霞散盡玉消磨却<lb/>
來此軒看此竹行看坐看看不足<hi>出髙明甫</hi>瘦石㠌﨑向小<lb/>
岑分行種竹未成林丁寧莫斫春來笋留待新稍補缺<lb/>
<pb n="KR3k0023_WYG_078-14b"/>
隂　根露蒼龍脊骨寒葉盤丹鳳尾稍端風雷未化秋<lb/>
塘影魚鼈長猜是釣竿<hi>出孤竹</hi>數十琅玕足辟塵何須千<lb/>
畝比封君一從清士心相許眼看浮花薄似雲　挺挺<lb/>
霜中節沉沉日下隂試裁蒼玉管吹作紫鸞音<hi>出斯庵</hi>解<lb/>
籜新篁不自持嬋娟已有嵗寒姿要看凛凛霜前意須<lb/>
待秋風粉落時　晚節先生道轉孤嵗寒惟有竹相娛<lb/>
麤才杜牧真堪笑喚作軍中十萬夫<hi>出東坡</hi>
　錦繡萬花谷後集卷三十八<lb/>
</p>
<p>
</p>
  </div>
</body>
</text>
</TEI>
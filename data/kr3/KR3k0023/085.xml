<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷續集卷五</head> <lb/>
    <p>
<pb n="KR3k0023_WYG_085-1a"/>
欽定四庫全書<lb/>
　錦繡萬花谷續集卷五<lb/>
　　美丈夫<lb/>
誰家玉人衛玠在齠齓中乗羊車於洛陽市咸曰誰家<lb/>
玉人<hi>别𫝊</hi>
執麈與手一色王夷甫美容貌常執玉柄麈尾與手一<lb/>
色而無别<hi>晉史</hi>
容貌甚麗班伯少受詩於師丹大將軍王鳳薦伯宜勤<lb/>
<pb n="KR3k0023_WYG_085-1b"/>
學召見宴昵殿中容貌甚麗誦說有法拜中常侍<hi>漢書</hi>
神仙之類何晏方年七八嵗慧心天悟形貌絶美出遊<lb/>
行觀者盈路咸謂神仙之類<hi>晏别傳</hi>
得葛無恨鄢陽陳忠女名豐隣人葛勃有美姿豐與村<lb/>
中數共聚絡絲戲相謂曰若得壻如葛勃無所恨也<hi>異苑</hi>
墻窺登徒子好色賦曰宋玉為人體貌閑麗口多微詞<lb/>
性又好色願王勿與出入後宫宋玉曰臣東家之子増<lb/>
之一分則太長减之一分則太短著粉太白施朱太赤<lb/>
<pb n="KR3k0023_WYG_085-2a"/>
然此女登墻三年窺臣臣至今未許<lb/>
龍章鳳姿嵇康長七尺八寸好容色雖土木形骸不自<lb/>
飾而龍章鳳姿天質自然<hi>嵇康别𫝊</hi>
凝脂㸃漆王右軍目杜𢎞冶曰面如凝脂眼如㸃漆此<lb/>
神仙中人<hi>語林</hi>
珪璧等質宋明帝姿貌豐潔與珪璧等質<lb/>
行長安好少年驄馬鐵連錢陳王裝腦勒晉帝鑄金鞭<lb/>
歩摇如飛燕劍鍔似舒蓮去来新市北遨逰大道邊道<lb/>
<pb n="KR3k0023_WYG_085-2b"/>
邊三老翁顔鬢似衰蓬自言生漢代少小見豪雄五侯<lb/>
俱日拜七貴各論功建章連北闕複道應南宫太后居<lb/>
長樂天子出回中玉輦迎飛燕金山賞鄧通一朝復一<lb/>
日忽見市朝空扶桑無復海崑山倒向東少年何暇問<lb/>
頽齡遇福終子孫宜㓕盡鄉閭不復通淚盡眼方暗脾<lb/>
傷耳自聾杖䇿尋遺老歌嘯詠悲翁遭隨今有遇非敢<lb/>
訪童䝉<hi>陳沈烱長安少年行</hi>
　　醜人<lb/>
<pb n="KR3k0023_WYG_085-3a"/>
大頭龍驤苻雄趙建武中拜龍驤將軍貌醜頭大而足<lb/>
短故軍稱為大頭龍驤<hi>崔鴻前秦録</hi>
興我宗必此兒周爕歛頤折額貌甚醜母欲不舉其父<lb/>
曰吾聞諸聖賢人狀皆有異於人興我宗者必此兒遂<lb/>
育之<hi>汝南先賢𫝊</hi>
銳頭劉謐之寵郎賦曰其頭也則中骼而上下銳頭平<lb/>
而承枕四起<lb/>
色如漆陳有惡人曰郭洽犫眉推顙色如漆也<hi>吕氏春秋</hi>
<pb n="KR3k0023_WYG_085-3b"/>
不可示逺人承宫名播匈奴時單于使求見宫曰夷狄<lb/>
眩名非識實也臣狀貌醜不可以示逺人<lb/>
飲食無威儀管輅容貌醜而嗜酒飲食無威儀也<hi>魏志</hi>
奴僕之下孫秀尚河東公主形陋短小奴僕之下等也<lb/>
<hi>晉書</hi>
駘他魯哀公問仲尼曰衛有惡人焉曰哀駘他丈夫之<lb/>
與處者思不能去也婦人見之請於父母曰與為人妻寜<lb/>
為夫子妾者十數而未止也是必有以異乎人也寡人<lb/>
<pb n="KR3k0023_WYG_085-4a"/>
召而觀之果以惡駭天下<hi>莊子</hi>
子羔貌惡髙柴字子羔長不過六尺狀貌甚惡為人篤<lb/>
孝知名孔子之門仕為郕宰<hi>家語</hi>
伯倫形陋梁作魏國統文曰劉伶字伯倫形貌醜陋身<lb/>
長六尺然肆意放蕩悠焉獨暢自得一時常以宇宙為<lb/>
狹<lb/>
頤隠肩髙支離疏頤隠於臍肩髙扵頂㑹撮指天五管<lb/>
在上兩髀為脇也<hi>莊子</hi>
<pb n="KR3k0023_WYG_085-4b"/>
長頸鳥喙尸子曰禹長頸鳥喙面目顔色亦惡矣天下<lb/>
獨賢之<lb/>
深目窈斗焦贛易林復之䝉曰鵰鷦娶妻深目窈斗折<lb/>
腰不媚與伯相負<lb/>
嫫母何承天纂文曰嫫母醜人也黄帝愛幸<lb/>
神色卑下王廣娶諸葛誕女入室言語始交王語婦曰<lb/>
神色卑下殊不似公休婦曰大丈夫不能髣髴彦雲而<lb/>
令婦人比蹤英傑<hi>世説</hi>
<pb n="KR3k0023_WYG_085-5a"/>
孔明婦習鑿齒襄陽記曰黄承彦謂孔明曰君擇婦身<lb/>
有醜女黄須黒色而才堪相配君子孔明許焉載送之<lb/>
時人以為笑樂鄉里為之諺曰莫作孔明擇婦正得阿<lb/>
承醜女<lb/>
卬鼻齊鍾離舂者齊無鹽邑女宣王之正后也其為人<lb/>
極醜無雙臼頭深目長肚大節卬鼻結喉肥項少髪折<lb/>
腰出胸皮膚若漆行年三十無所容入行嫁不售於是<lb/>
拂拭短褐自謁宣王宣王納之為后<lb/>
<pb n="KR3k0023_WYG_085-5b"/>
項有大瘤齊宿瘤女者齊東郭採桑之女閔王后也項<lb/>
有大瘤故號宿瘤<lb/>
三逐五逐齊孤逐女者其狀甚醜三逐於鄉五逐扵里<lb/>
過時無所容乃造襄王之門而求見王輟食而起謹敬<lb/>
左右曰三逐於鄉者不忠五逐於里者少禮何足為貴<lb/>
王曰子不識也夫牛鳴而馬不應者異類故此其人必<lb/>
有異者遂見與之語而恱之<hi>並劉向列女𫝊</hi>
厚送齊王厚送女欲妻屠門肚肚辭以疾其友勸之曰<lb/>
<pb n="KR3k0023_WYG_085-6a"/>
子孫死腥臭之肆而已乎何以辭之肚應曰其女醜其<lb/>
友曰何謂也肚曰吾肉善如量而去苦少耳吾肉不善<lb/>
雖以他附益之尚猶不讎今厚送子醜故耳其友下問<lb/>
女果醜<hi>韓詩外𫝊</hi>
所乏惟容郭子曰許允婦是阮徳如妹竒醜交禮竟許<lb/>
出無復入理桓範勸之曰阮嫁醜女與卿故當有意宜<lb/>
察之許便入見婦即出捉裾待之許謂婦曰婦有四徳<lb/>
卿有㡬答曰新婦所乏惟容士有百行君有其㡬許曰<lb/>
<pb n="KR3k0023_WYG_085-6b"/>
皆備婦曰君好色不好徳何謂皆備許有慚色遂雅相<lb/>
重<lb/>
勃屑楚辭曰西施媞媞而不得嫫母勃屑而日侍又曰<lb/>
珪璋雜於甑室隴亷與孟陬同宫舉世以為恒俗固将<lb/>
愁苦而終窮<lb/>
賦登徒子妻蓬頭攣耳軹脣歴齒旁行踽僂又<lb/>
疥且痔登徒子恱之使有五子王熟察之誰為好色者<lb/>
矣<hi>宋玉登徒子好色賦</hi>
<pb n="KR3k0023_WYG_085-7a"/>
詩世有非常人實惟彼𤣥士禀兹至緇色内外皆相似<lb/>
卧如驪牛𩥇立如烏牛跱忿如鸜鵒鬬樂似鸕鷀喜<hi>朱彦</hi>
<hi>時詠黒兒</hi>人皆得令室我命獨何咎不遇姜任徳正值醜惡<lb/>
婦才質陋且儉姿容劇嫫母鹿頭獼猴面推顙復出口<lb/>
折額靨面鼻兩眼䫜如臼膚如老桑皮耳如側兩手頭<lb/>
如研米槌髪如掘掃帚惡觀醜儀容不媚似鋪首闇鈍<lb/>
拙梳髻刻畫又更醜粧頬如狗䑛額上獨偏厚朱唇似<lb/>
踏血畫眉如䑕負傅粉堆頤上面中不遍有領如鹽豉<lb/>
<pb n="KR3k0023_WYG_085-7b"/>
囊袖如常拭釡履中如和泥𤓰甲長有垢脚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>可容箸<lb/>
熟視令人嘔<hi>劉思真</hi>
　　長人<lb/>
脚跡六尺秦始皇時有九人見臨洮身長五丈脚跡六<lb/>
尺<hi>史記</hi>
魁梧爽氣尹緯身長八尺腰大十圍魁梧有爽氣<lb/>
見襄武咸熙二年有大人見襄武縣長二丈餘脚跡長<lb/>
三尺二寸白髪著黄單衣黄巾<lb/>
<pb n="KR3k0023_WYG_085-8a"/>
軺車不能載王莽時有竒士長一丈大十圍自謂曰巨<lb/>
母霸本出於蓬莱東五城西北昭如海濵軺車不能載<lb/>
三馬不能勝即日大車四馬建旗載詣闕卧則枕其股<lb/>
<hi>漢書</hi>
眉見軾魯文公十一年叔孫得臣敗狄于鹹𫝊曰長狄也弟<lb/>
兄三人佚宕中國瓦石不能害叔孫得臣最善射者也<lb/>
射其目身横九畝斷其首而載之眉見於軾<hi>穀梁傳</hi>
骨節専車吴伐越墮㑹稽獲骨焉節専車吴子使問仲<lb/>
<pb n="KR3k0023_WYG_085-8b"/>
尼仲尼曰昔禹致羣臣於㑹稽之山防風氏後至禹戮<lb/>
之其骨莭専車此為大矣<hi>國語</hi>
長狄五丈尚書洪範五行𫝊曰長狄之人長盖五丈餘<lb/>
也<lb/>
千秋八尺田千秋為髙寢郎戾太子敗千秋訟太子寃<lb/>
上乃召見千秋長八尺餘體貌甚美<hi>漢書</hi>
面鼻雄異長樂衞尉馬騰其長八尺身體洪大面鼻雄<lb/>
異而性賢厚人多敬之<hi>袁宏漢紀</hi>
<pb n="KR3k0023_WYG_085-9a"/>
體貌魁梧趙壹身長九尺美鬢眉望之甚偉恃才傲物<lb/>
為鄉曲所擯<lb/>
釣六鼇大壑中有五山天帝使巨鼇戴五山龍伯國有<lb/>
大人釣六鼇合負而歸因灼其骨帝怒滅龍伯之國<hi>列子</hi>
大屐七尺三寸符徤皇始四年有長人見身長五丈語<lb/>
張靖曰今當太平新平令以聞徤以為妖妄召靖繫之<lb/>
是月霖雨河為泛溢滿坂津監冦登於河中流得大屐<lb/>
一隻長七尺三寸足跡稱屐指長尺餘文深七寸<lb/>
<pb n="KR3k0023_WYG_085-9b"/>
拂盖郎三十國春秋置左右鎮郎及拂盖郎長一丈九<lb/>
尺<lb/>
十丈數之極國語曰人之長極㡬何仲尼曰長者不過<lb/>
十丈數之極也<lb/>
腹圍百輔東方朔神異經云東南隅大荒中有林父焉<lb/>
其髙千里腹圍百輔<lb/>
一手當胸支提國人長三丈二尺有三手一手當胸手<lb/>
足各三指<hi>洞冥記</hi>
<pb n="KR3k0023_WYG_085-10a"/>
賦世有大人兮在乎中州宅彌萬里兮曽不足以少留<lb/>
悲世俗之迫隘兮朅輕舉而逺逰垂絳幡之素霓戴雲<lb/>
氣而上浮建絡繹之修竿兮總光耀之彩旄垂旬始為<lb/>
縿兮曵彗星而為髾掉指揮以偃蹇兮又旖旎以招摇<lb/>
攬攙搶以為旌兮靡屈虹以為綢江杳眇以泫法兮焱<lb/>
風涌而雲浮<hi>司馬相如</hi>
讃雙臂三丈體如中人彼曷為者長臂之人脩脚是負<lb/>
捕魚海濵<hi>郭璞詠長臂國</hi>神哉夸父難以理尋傾河及日遁形<lb/>
<pb n="KR3k0023_WYG_085-10b"/>
鄧林觸類而化應無常心<hi>詠夸父</hi>
　　短人<lb/>
臧紇邾人莒人伐鄫臧紇救鄫敗扵狐駘國人誦之曰<lb/>
臧之狐裘敗我於狐駘我君小子侏儒是使侏儒侏儒<lb/>
使我敗於邾<hi>左𫝊</hi>
髙柴家語曰髙柴不過六尺為人篤孝<lb/>
優旃優旃秦倡侏儒也始皇時置酒天雨陛者寒旃矜<lb/>
之乃大呼曰女雖長雨中立我雖短故幸休始皇乃使<lb/>
<pb n="KR3k0023_WYG_085-11a"/>
皆代之<hi>史記</hi>
行歩俛僂蔡義為丞相時年八十餘短小無鬢眉貌似<lb/>
老嫗行歩俛僂常兩吏持夾乃能行<hi>漢書</hi>
行不勝衣荀卿子曰楚葉公子髙微小短瘠其行将若<lb/>
不勝衣<lb/>
不從狗門入晏子春秋曰晏子短奉使楚楚為小門晏<lb/>
子不入曰使狗國即從狗門入今使楚不當從狗門入<lb/>
也<lb/>
<pb n="KR3k0023_WYG_085-11b"/>
坐起端方宋書曰王敬𢎞形狀短小而起坐端方<lb/>
不理節操益部雜記曰張松為人短小而放蕩不理莭<lb/>
操<lb/>
精悍敏㨗嚴延年為人短小精悍敏㨗扵事<hi>漢書</hi>
巨靈七寸漢武帝故事曰東郡送一短人長七寸名曰<lb/>
巨靈<lb/>
畏海鵠西海外有鶴國人長七寸行如飛日千里百物<lb/>
不敢犯惟畏海鵠海鵠遇則吞之夀三百嵗人在鵠中<lb/>
<pb n="KR3k0023_WYG_085-12a"/>
不死<hi>王子年</hi>
巴巔馬蔡邕短人賦曰巴巔馬兮押下狗<lb/>
竫人郭璞讃曰㺘僥極麽竫人又小<lb/>
東方詒騶漢書曰東方朔詒騶侏儒曰帝以若曹無益<lb/>
於縣官今欲盡殺若曹侏儒大懼<lb/>
賦侏儒短人僬僥之後出自外域戎狄别種去俗歸義<lb/>
慕化企踵逐在中國形貌有部名之侏儒生則象父惟<lb/>
有晏子在齊辯勇匡景拒崔加刄不恐其餘尫公劣厥<lb/>
<pb n="KR3k0023_WYG_085-12b"/>
僂窶㗲噴怒語與人相距曚昧嗜酒喜索罰舉醉則揚<lb/>
聲罵詈恣口衆人恐忌難與並侣是以陳賦引譬比偶<lb/>
皆得形象誠如所語其詞曰雄荆雞兮鶩鸊鶻鳩雛兮<lb/>
鶉晏雌冠戴勝兮啄木兒觀短人兮形若斯熱地蝗兮<lb/>
蘆螂蛆繭中蛹兮蠢蠕蝢視短人兮形若斯木門閫兮<lb/>
梁上柱弊鑿頭斷柯斧鞞鞨鼓兮補履樸脫椎柄兮擣<lb/>
薤杵視短人兮形如許<lb/>
　錦繡萬花谷續集卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷後集卷十九</head> <lb/>
    <p>
<pb n="KR3k0023_WYG_059-1a"/>
欽定四庫全書<lb/>
　錦繡萬花谷後集卷十九<lb/>
　　經學<lb/>
五經指南王元感為四門博士撰書糾繆春秋振滯禮<lb/>
繩愆等凡數十篇魏知古見其書歎曰五經指南也<hi>出本</hi>
<hi>𫝊</hi>
殿中無雙肅宗詔鴻與諸儒論定五經同異於北京白<lb/>
虎觀帝親稱制臨决鴻以才高論難最明諸儒稱之帝<lb/>
<pb n="KR3k0023_WYG_059-1b"/>
數嗟美焉時人嘆曰殿中無雙丁孝公<lb/>
石經陸乂聦敏博學於五經最精熟館中謂之石經人<lb/>
爲之語曰五經無對有陸乂<lb/>
論易折角朱雲魯人也五鹿充宗為梁丘易元帝令與<lb/>
諸易家論充宗乗貴辯口諸儒莫能抗有薦朱雲者召<lb/>
入論難連拄五鹿君故諸儒為之語曰五鹿嶽嶽朱雲<lb/>
折其角由是為博士<lb/>
語詩解頥匡衡好學家貧傭作以供資用尤精力過絶<lb/>
<pb n="KR3k0023_WYG_059-2a"/>
人諸儒語曰無說詩匡鼎来匡語詩解人頥衡射䇿甲<lb/>
科調補平原文學<lb/>
小章句景帝時丁寛為梁孝王將軍距呉楚號丁將軍<lb/>
作易說三萬言訓故舉大義而已今小章句是也<hi>出本𫝊</hi>
魯詩有韋氏學申公卒以詩春秋授而瑕丘江公盡能<lb/>
傳之徒衆最盛及魯許生免中徐公皆守學授韋賢治<lb/>
詩事大江及許生又治禮至丞相傳子𤣥成由是魯詩<lb/>
有韋氏學<lb/>
<pb n="KR3k0023_WYG_059-2b"/>
三百五篇詩諫王式為昌邑王師王以淫亂廢昌邑羣<lb/>
臣皆下獄誅惟王吉龔遂以數諫减死論式繫獄當死<lb/>
治事使者責問曰師何以亡諫書式對曰臣以詩三百<lb/>
五篇日夕授王至於忠臣孝子之篇未嘗不為王反復<lb/>
誦之也至於危亡失道之君未嘗不流涕為王深陳之<lb/>
也臣以三百五篇諫是以亡諫書使者以聞亦得减死<lb/>
論<lb/>
春秋意在二子嚴彭祖與顔安樂俱事睦孟孟弟子百<lb/>
<pb n="KR3k0023_WYG_059-3a"/>
餘人唯彭祖安樂為明質問疑誼各持所見孟曰春秋<lb/>
之意在二子矣孟死彭祖安樂各顓門教授由是公羊<lb/>
春秋有嚴顔氏之學<lb/>
洼君通洼丹世傳孟氏易建武初為大鴻臚作易通論<lb/>
七篇世號注君丹通學義硏深易家宗之稱為大儒<hi>出本</hi>
<hi>𫝊</hi>
説經鏗鏗楊政字子行少好學從代郡范升受梁丘易<lb/>
善說經書京師為之語曰說經鏗鏗楊子行<lb/>
<pb n="KR3k0023_WYG_059-3b"/>
得風雅之㫖初九江謝曼卿善毛詩廼為其訓衛宏從<lb/>
曼卿受學因作毛詩序善得風雅之㫖至今傳於世<hi>出本</hi>
<hi>𫝊</hi>
世稱大儒丁恭習公羊嚴氏春秋恭學義精明教授數<lb/>
百人州郡請召不應建武中遷少府諸生自逺方至者<lb/>
著錄千人當世稱為大儒<lb/>
講問不食終日張𤣥少習春秋顔氏建武初遷陳倉縣<lb/>
丞清凈無欲専心經書方其講問廼不食終日及有難<lb/>
<pb n="KR3k0023_WYG_059-4a"/>
者輙為張數家之説令擇從所安諸儒皆服其多通<hi>出本</hi>
<hi>𫝊</hi>
墨守膏肓廢疾何休善厯筭與其師博士羊弼追述李<lb/>
肓意以難二傳作公羊墨守左氏膏肓榖梁廢疾<hi>出本傳</hi>
五經無雙許慎少博學經籍馬融常推敬之時人為之<lb/>
語曰五經無雙許叔重舉孝廉初慎以五經𫝊說臧否<lb/>
不同於是撰為五經異義又作說文解字十四篇皆𫝊<lb/>
於世<lb/>
<pb n="KR3k0023_WYG_059-4b"/>
　　㓜敏<lb/>
聖童張堪年十六受業長安志美行厲諸儒號曰聖童<lb/>
<hi>出本傳</hi>
神童楊收七嵗而孤母長孫親授經十三通大義善屬<lb/>
文所賦輒就呉人號神童里人多造門觀詩賦至壓敗<lb/>
其藩收嘲之曰爾非羸角者奚用觸吾藩<lb/>
國瑞𤣥宗封泰山劉晏始八嵗獻頌行在帝竒其幼命<lb/>
張説試之説曰國瑞也即授太子正字公卿邀請旁午<lb/>
<pb n="KR3k0023_WYG_059-5a"/>
號神童名震一時引晏殿内晏坐貴妃膝上親為畫眉<lb/>
緫髻宫人遺花投果<lb/>
竒童李百藥七嵗能屬文父友陸乂等共讀徐陵文有<lb/>
刈琅琊之稻之語歎不得其事百藥進曰春秋鄅子籍<lb/>
稻杜預謂在琅琊客大驚號竒童<lb/>
童子郎司馬朗九嵗人有道其父字者朗曰慢人親者<lb/>
不敬其親者也客謝之十二試經為童子郎監試者以<lb/>
其身體壯大疑朗匿年劾問朗曰朗之内外累世長大<lb/>
<pb n="KR3k0023_WYG_059-5b"/>
朗雖穉弱無仰高之風損年以求早成非志為也監試<lb/>
異之<lb/>
千里駒劉徳字路少修黄老術有智畧少時數言事召<lb/>
見甘泉宫武帝謂之千里駒<lb/>
天上麒麟徐陵母臧氏嘗夢五色雲化為鳯集左肩上<lb/>
已而誕陵年數嵗家人攜以候釋寳誌寳誌摩其頂曰<lb/>
天上石麒麟也<lb/>
小兒學士宗禀少聦敏好讀書晝夜不息語輒引古事<lb/>
<pb n="KR3k0023_WYG_059-6a"/>
鄉里呼為小兒學士<lb/>
吾家明珠劉孺幼聦敏叔父瑱為仁興郡攜以之官常<lb/>
置座側謂賔客曰此吾家明珠也<lb/>
五行並下應奉少聦敏自為兒童及長凡所經歴莫不<lb/>
暗記讀書五行並下<lb/>
一座顔回謝尚八嵗父鯤常攜之送客或曰此兒一座<lb/>
之顔回也尚答曰座無尼父焉别顔回席賔莫不感歎<lb/>
<hi>出本傳</hi>
<pb n="KR3k0023_WYG_059-6b"/>
孔雀夫子家禽楊脩年九嵗甚聦慧孔君平詣其父父<lb/>
不在乃呼兒出設果果有楊梅孔謂曰此是爾家果答<lb/>
曰未聞孔雀是夫子家禽也<lb/>
日記千餘言孔頴達八嵗就學誦記日千餘言詔國子<lb/>
祕書學士與論議頴達為冠又年最少老師宿儒恥出<lb/>
其下<lb/>
日食如月初黄琬少辯慧祖父瓊為魏郡太守日食京<lb/>
師不見瓊以狀聞太后問所食多少瓊未知所况琬年<lb/>
<pb n="KR3k0023_WYG_059-7a"/>
七嵗在旁曰何不言日食之餘如月之初瓊大驚即以<lb/>
其言應詔而深自竒之<hi>出本𫝊</hi>
天授王元之内翰五嵗已能詩因太守賞白蓮倅言於<lb/>
太守召而吟一絶云昨夜三更裏嫦娥墮玉簮馮夷不<lb/>
敢受捧出碧波心又云佳人方素靣對鏡理新粧守曰<lb/>
天授也<hi>出古今詩話</hi>
聮句不淹思蘇州童子劉少逸年十一文辭精敏有老<lb/>
成體其師潘閬攜作見長洲宰王元之呉縣宰羅思純<lb/>
<pb n="KR3k0023_WYG_059-7b"/>
以所作贄二公二公名重當時疑所贄假手未之信因<lb/>
試之與之聫句畧不淹思思純曰無風烟焰直少逸曰<lb/>
有月竹隂寒又曰日移竹影侵棊局少逸曰風逓花香<lb/>
入酒樽元之曰風雨江城暮少逸曰波濤海寺秋元之<lb/>
曰一回酒渇思吞海少逸曰幾度詩狂欲上天凡數十<lb/>
聫皆敏二公驚異聞於朝賜進士及第<hi>出續歸田錄</hi>
　　恢諧<lb/>
短犢車長麈尾晉王導妻妬𨗳有衆妾在别館妻知之<lb/>
<pb n="KR3k0023_WYG_059-8a"/>
持食刀將往公遽命駕患牛遲手捉麈尾以柄助打牛<lb/>
蔡謨聞之訪王謂曰朝廷欲加公九錫王自叙謙志蔡<lb/>
曰不聞餘物唯聞短轅犢車長柄麈尾公大慙<hi>出晉史</hi>
清虛日來晉庾亮過周顗顗曰君何忻悦而忽肥庾曰<lb/>
君何憂慘而瘐周曰吾無所憂直是清虛日来穢滓日<lb/>
去<hi>出晉史</hi>
馬疲不給粟宋太祖嘗靣許張融為司徒長史敕竟不<lb/>
出融乗一馬甚疲太祖問曰卿馬何疲給粟多少融曰<lb/>
<pb n="KR3k0023_WYG_059-8b"/>
日給一石帝曰何疲如此融曰臣許而不與明日而除<lb/>
司徒長史<lb/>
山池名蓬萊北齊中書侍郎裴伯茂患耳新構山池與<lb/>
賔客宴集謂邢子才曰山池始就願乞一名子才曰海<lb/>
中有蓬萊山仙人所居宜名蓬萊蓬萊反語裴聾也故<lb/>
以戲之<hi>出談藪</hi>
舊太公辛郁舊名太公弱冠遭太宗於行所問何人曰<lb/>
辛太公太宗曰何如舊太公郁曰舊太公八十始遇文<lb/>
<pb n="KR3k0023_WYG_059-9a"/>
王臣今適年十八已遇陛下過之逺矣太宗命置史館<lb/>
<hi>出御史臺記</hi>
配馬作驢狄仁傑謂盧獻曰足下配馬乃作驢獻曰中<lb/>
劈明公成二犬傑曰狄字火旁太也獻曰犬邊有火乃<lb/>
是着熱狗<hi>出朝野僉載</hi>
李趨兒唐姚峴有文學好滑稽僕射南仲廉察陕郡之<lb/>
峴候見以宗從之舊延於中堂門外忽投刺之李過庭<lb/>
南仲曰過庭之名甚新未知誰家子弟問峴知之乎曰<lb/>
<pb n="KR3k0023_WYG_059-9b"/>
恐是李趨兒南仲久方悟而大笑<hi>出因話錄</hi>
　　知人<lb/>
後來管蕭貞觀元年李勣為并川都督張文瓘為㕘軍<lb/>
勣嘗歎曰張稚圭後來管蕭吾不如也待以殊禮時有<lb/>
二僚亦被禮接勣將入朝一人贈以佩刀一人贈以玉<lb/>
帶文瓘獨無所及因送行二十里文瓘曰均承尊奬皆<lb/>
受賜而返鄙獨見遺勣曰老夫有説某遲疑故贈以刀<lb/>
戒令果斷某放達故贈以帶戒令檢約吾子宏才特達<lb/>
<pb n="KR3k0023_WYG_059-10a"/>
無施不可焉用贈為因極推引後文瓘果遷侍中<hi>出廣人物</hi>
<hi>人物志</hi>
捉刀人乃英雄魏武將見匈奴使自以形陋不足以雄<lb/>
逺國使崔季珪代當之自捉刀立牀頭事畢令間牒問<lb/>
曰魏王何如曰魏王雅望非常然牀頭捉刀人乃英雄<lb/>
也王聞之馳殺北使<hi>出殷芸小説</hi>
苗夫人有鍳别張延賞累代台鉉選子壻莫有入意者<lb/>
其妻苗氏有鍳别特選韋皋秀才曰此人貴無比以女<lb/>
<pb n="KR3k0023_WYG_059-10b"/>
妻之韋郎性度高廓不拘小節張公稍侮之至不禮齒<lb/>
婢僕漸見輕怠唯苖氏待之厚韋乃辭東遊後權隴右<lb/>
軍事徳宗幸奉天西面之功獨居其上自金吾持節西<lb/>
川以代延賞延賞曰吾不識人韋公奉外姑過於布素<lb/>
<hi>出雲溪友議</hi>
請斬安禄山開元二十二年安祿山自范陽入奏九齡<lb/>
曰亂幽州者是胡也後從張守珪失利九齡請斬之𤣥<lb/>
宗惜其勇曰豈以王夷甫識石勒也後至蜀道恨不從<lb/>
<pb n="KR3k0023_WYG_059-11a"/>
九齡言<hi>出咸定錄</hi>
有竒表後唐莊宗年十一從晉王討王行瑜初令入覲<lb/>
獻捷昭宗一見異之曰此子有竒表乃撫其背曰兒將<lb/>
來之國棟勿忘忠孝於吾家<hi>出北夢𤨏言</hi>
盡為將相杜鴻漸世號知人見馬燧李抱真盧把陸贄<lb/>
張𢎞靖李蕃皆云並為將相既而盡然<hi>出嘉祐錄</hi>
對秉鈞軸祥符末王沂公曽知制誥朝望日重王文正<lb/>
公問君識吕夷簡否異日與舎人對秉鈞軸沂公曰何<lb/>
<pb n="KR3k0023_WYG_059-11b"/>
以知之曰吾亦不識但以其奏請得之如不稅農噐等<lb/>
事既而許公為侍從卒與沂公為並相<hi>出龍川志</hi>
　　文章<lb/>
北京三傑尹元凱為右補闕時又有富嘉謨呉少㣲皆<lb/>
知名嘉謨累轉晉陽尉少㣲亦尉晉陽尤相友善有魏<lb/>
谷倚者為太原主簿並負文辭時稱北京三傑天下文<lb/>
章尚徐庾浮俚不正獨嘉謨少㣲本經術雅厚雄邁人<lb/>
争慕之號呉富體<hi>出本傳</hi>
<pb n="KR3k0023_WYG_059-12a"/>
游魚出淵陸士衡文賦曰於是沉辭拂悦若游魚銜鈎<lb/>
而岀重淵之深浮藻聫翩若翰鳥纓繳而墜層雲之峻<lb/>
注速也<lb/>
飛兎越海陳琳答東阿王牋曰清詞妙句炎絶煥景譬<lb/>
猶飛兎流星越山超海龍驥所不追况駑馬可得齊足<lb/>
哉<lb/>
王佐才阮籍見張華鷦鷯賦以為王佐之才<hi>出王隠晉書</hi>
畫脂鏤冰桓寛鹽鐵論曰内無其質而外學其文若畫<lb/>
<pb n="KR3k0023_WYG_059-12b"/>
脂鏤冰費日損功<lb/>
玉界尺趙光逢在唐以文行知名時人謂為玉界尺<hi>出五</hi>
<hi>代史</hi>
倣離騷數十篇桞宗元為文章卓偉精緻一時流軰推<lb/>
尚既竄斥地又荒癘其煙厄感鬱一寓諸文倣離騷數<lb/>
十篇讀者咸悲惻<hi>出六帖</hi>
筆端膏潤天下嗚呼咫尺之管文敏者執而運之所好<lb/>
皆合在藩聳萬夫之觀望立朝賁羣類之頰舌居内成<lb/>
<pb n="KR3k0023_WYG_059-13a"/>
大政之風霆𨗳畎澮於章奏鼓洪瀾於訓誥筆端膚寸<lb/>
膏潤天下文章之用極其致也<hi>出劉禹錫集</hi>
摶翠屏浮層瀾得董生之詞杳如摶翠屏浮層瀾視聴<lb/>
所遇非風塵間物亦猶明金翠羽得於遐裔雖欲勿寶<lb/>
可乎<hi>出董異記</hi>
文章風尚元和之後文章則學竒於韓愈學澁於樊宗<lb/>
師歌行則學放於張籍詩則學淺於白居易學矯激於<lb/>
孟郊大抵天寳之風尚黨大厯之風尚浮貞元之風尚<lb/>
<pb n="KR3k0023_WYG_059-13b"/>
蕩元和之風尚恡<hi>出國史補</hi>
作者之表黄鍾大玉慶霄天籟竒采正聲鏗鏘照燭真<lb/>
可謂作者之表方駕古人<hi>出權徳輿答楊湖南書</hi>
路鼗出於土鼔獨孤及皇甫冉文集序縁情綺靡之功<lb/>
至是乃備雖去雅寖逺其麗有過於古者猶路鼗出于<lb/>
土鼓篆籀生於鳥跡<hi>出文粹</hi>
裂綺繡攀日月桞宗元答友人求文章書且自孔氏以<lb/>
來兹道大闡家脩人勵刓精竭慮者幾千年矣其間耗<lb/>
<pb n="KR3k0023_WYG_059-14a"/>
廢簡牘役用心神者其可數乎登文章之籙波及後代<lb/>
越不過數十人耳其餘誰不欲爭裂綺繡牙攀日月髙<lb/>
視於萬物之中雄峙於百代之下乎率皆縱誕而不克<lb/>
躑躅而不進力䠞思窮吞志而沒故曰得之為難<lb/>
驢鳴狗吠梁庾信初至北方文士多輕之將枯樹賦示<lb/>
之自後無敢言時温子昇作韓陵山寺碑信讀而冩其<lb/>
本曰唯有韓陵一片石可共語薛道衡盧思道少解把<lb/>
筆自餘驢鳴狗吠聒耳而已<hi>出朝野僉載</hi>
<pb n="KR3k0023_WYG_059-14b"/>
紙筆為貴謝莊作殷淑妃哀䇿文宋文帝卧覧讀起坐<lb/>
流涕曰不謂當今復見此才都下𫝊冩紙筆為之貴<lb/>
海内文宗陳子昂為感遇詩三十八章王適曰是必海<lb/>
内文宗<hi>出海錄碎事</hi>
㸃鬼簿王楊盧駱有文名人議其疵曰楊好用古人名<lb/>
謂之㸃鬼簿駱好用數對謂之筭博士<hi>出諸集拾遺</hi>
有相如揚雄風李尤以文章顯和帝時侍中賈逵薦尤<lb/>
有相如揚雄之風召詣東觀作賦拜蘭䑓令史所著詩<lb/>
<pb n="KR3k0023_WYG_059-15a"/>
賦銘誄頌七歎哀典凡二十八篇<hi>出本傳</hi>
蔡邕輟翰王延壽有雋才少遊魯國作靈光殿賦後蔡<lb/>
邕亦造此賦未成及見延壽所為甚竒之遂輟翰<hi>出本𫝊</hi>
文無加㸃黄祖大㑹賔客人有獻鸚鵡者祖舉巵於衡<lb/>
曰願先生賦之以娯嘉賔衡攬筆而作文無加㸃辭采<lb/>
甚麗<hi>出禰衡𫝊</hi>
桂苑叢珠曹憲公卿多從之遊於小學家尤邃自漢杜<lb/>
林衛宏以後古文亡絶至憲復興煬帝令與諸儒譔桂<lb/>
<pb n="KR3k0023_WYG_059-15b"/>
苑叢珠<graphic n="KR1169" url="https://raw.githubusercontent.com/kanripo/KR-Gaiji/master/images/KR1169.png" mimeType="image/png"/>正文字又註廣雅學者推其該藏於祕書<hi>出本</hi>
<hi>傳</hi>
李詩謝賦謝偃貞觀初對策髙第嘗為塵影賦又獻惟<lb/>
皇誡徳賦序時李百藥工詩而偃善賦時人稱李詩謝<lb/>
賦<lb/>
施之圖繪李益於詩尤長每一篇成樂工争以賄求取<lb/>
之被聲歌供奉天子至征人早行等篇天下皆施之圖<lb/>
繪<hi>並本𫝊</hi>
<pb n="KR3k0023_WYG_059-16a"/>
崇巖峭壁李賀文體如崇巖峭壁萬仞崛起人多效之<lb/>
<hi>出雞跖集</hi>
天下無雙黄香家貧内無僕妾躬執苦勤盡心奉養遂<lb/>
博學經典究精道術能文章京師號曰天下無雙江夏<lb/>
黃童<hi>出本傳</hi>
詔東觀畫像髙彪校書東觀數奏賦頌竒文因事諷諫<lb/>
靈帝異之遷内黄令帝勅同僚臨送祖於上東門詔東<lb/>
觀畫彪像以勸學者<hi>出本𫝊</hi>
<pb n="KR3k0023_WYG_059-16b"/>
思來罷櫛温庭筠理髪思來即罷櫛綴文<hi>出北夢𤨏言</hi>
伏鸞隱鵠鄧艾號伏鸞陸雲號隱鵠<hi>出青箱雜記</hi>
　　科舉<lb/>
曲江題名武宗即位宰相李徳裕尤惡進士初舉人既<lb/>
及第綴行通名詣主司第謝諸生拜主司答拜乃叙齒<lb/>
謝恩遂升階與公卿觀者皆坐酒數行乃赴期集又有<lb/>
曲江㑹題名席至是徳裕奏國家設科取士而附黨背<lb/>
公自為門生自今一見有司而止其期集參謁曲江題<lb/>
<pb n="KR3k0023_WYG_059-17a"/>
名皆罷<hi>出唐選舉志</hi>
得士多卿相賈餗厯禮部侍郎凡三典貢舉得士七十<lb/>
五多名卿宰相<hi>出本傳</hi>
玉筍李宗閔為中書舎人典貢舉所取知名士若唐冲<lb/>
薛庠袁都等世謂之玉筍<hi>出本傳</hi>
列棘坐廡下舒元輿舉進士見有司鈎校苛切既試尚<lb/>
書雖冰炭脂炬飡具皆人自將吏唱名乃得入列棘圍<lb/>
席坐廡下因上書言古貢士未有輕於此者羅棘遮截<lb/>
<pb n="KR3k0023_WYG_059-17b"/>
疑其姦非所以求忠直也<hi>出本𫝊</hi>
圍棘閉省門和凝知貢舉是時進士多浮薄喜為諠譁<lb/>
以動主司主司每放榜則圍以棘閉省門絶人出入以<lb/>
為常凝徹棘開門而士皆肅然無譁所取皆一時之秀<lb/>
稱為得人<hi>出本𫝊</hi>
一第慁子元結少不羈十七乃折節向學事元徳秀天<lb/>
寳十二載舉進士禮部侍郎陽浚見其文曰一第慁子<lb/>
耳有司得子是頼果擢上第復舉制科<hi>出本傳</hi>
<pb n="KR3k0023_WYG_059-18a"/>
白袍子紛紛有客譏宋濟曰近日白袍子何太紛紛濟<lb/>
曰由緋袍子紫袍子紛紛化使然也<lb/>
先時頒試題建中初裴冀曰若使禮部先時頒天下曰<lb/>
某年試某題取某史至期果然亦勸學之一術也<hi>並出國史</hi>
<hi>補</hi>
夣立北斗下袁郭初應舉夢立北斗下果第七人及第<lb/>
英雄入吾彀中唐太宗私幸端門見新進士綴行而出<lb/>
喜曰天下英雄入吾彀中矣<lb/>
<pb n="KR3k0023_WYG_059-18b"/>
櫻桃宴新進士尤重櫻桃宴乾符中劉相鎮淮南其子<lb/>
覃及第勅邸吏曰醵罰所費取足而已時櫻桃初出和<lb/>
以糖酪人亨蠻畫一小盎不啻數升<lb/>
紅牋名紙裴思謙狀元及第作紅牋名紙十數詣平康<lb/>
里因留宿賦詩曰銀釭斜背觧鳴璫小語偷聲賀玉郎<lb/>
從此不知蘭麝貴夜来新惹桂枝香<hi>並出摭言</hi>
長名榜吏部故事放長榜舊語曰長名以前選人屬侍<lb/>
郎長名以後侍郎屬選人<hi>出雲溪友議</hi>
<pb n="KR3k0023_WYG_059-19a"/>
有教無類賦省試有教無類賦王沂公為第一有云神<lb/>
龍異禀猶嗜欲之可求纎草何知尚薰蕕而相假有輕<lb/>
薄子云相國寺前熊翻筋斗望春門外驢舞柘枝言雖<lb/>
鄙俚事亦著題<hi>出歸田錄</hi>
燒燭三條唐制舉人試日既暮許燒燭三條韋永貽試<lb/>
日先畢作詩云三條燭盡鐘初動九轉丹成鼎未開日<lb/>
月漸低人擾擾不知誰是謫仙來<hi>出古今詩話</hi>
渇睡漢及第吕文穆薄遊一縣胡旦隨父宰邑客有譽<lb/>
<pb n="KR3k0023_WYG_059-19b"/>
吕舉其詩云挑盡寒燈夣不成胡笑曰乃是一渇睡漢耳<lb/>
吕明年中甲科寄聲胡曰渇睡漢狀元及第矣胡答曰<lb/>
待我明年第二人及第輸君一籌次榜果中首選<hi>出歐公詩</hi>
<hi>話</hi>
前進士阿孩兒苖台符年十六張讀年十七同年進士<lb/>
同佐鄭少師宣州幕嘗列題西明寺中或竊注曰一雙<lb/>
新進士兩箇阿孩兒<lb/>
白紙糊案子舉人率以白紙糊案子面鄭昌圖詩曰新<lb/>
<pb n="KR3k0023_WYG_059-20a"/>
糊案子其白如銀出試入試千春萬春<lb/>
九重知己劉業特賜及第韋岫賀之曰三十浮名每年<lb/>
皆有九重知己曠代所無<hi>並出摭言</hi>
多艾氣韓熈載初知貢舉人皆以為巨題熈載是夕自<lb/>
賦五首旦視諸生皆有可觀及著格言五十餘篇時軰<lb/>
罕及誘掖後進號韓夫子性好謔浪有投贄荒惡者使<lb/>
妓炷艾燻之俟來嗅曰子之卷軸何多艾氣也<hi>出江南野錄</hi>
江神也世情馮參政京慶厯中鄂州預鄉薦至大江風<lb/>
<pb n="KR3k0023_WYG_059-20b"/>
濤汹湧幾至沉沒來春名魁南省廷試為第一受恩還<lb/>
鄂復過大江風㣲浪穩舟楫安然公題詩江亭云江神<lb/>
也世情為我風色好<hi>出雲齋廣錄</hi>
神州等第録神州解送自天寶開元之際率以上十人<lb/>
謂之等第必求名實相副者小宗伯選之或至渾化不<lb/>
然十得七八苟異於是牒貢院請落由故有神州等第<lb/>
錄以記得人之盛<hi>出摭言</hi>
陳橘皮榜給事中喬舜知舉進士及第者五人皆以舉<lb/>
<pb n="KR3k0023_WYG_059-21a"/>
數升降等甲無名子謂喬之榜類陳橘皮年多者居上<lb/>
收廸黜邊景徳中李廸賈邊皆舉進士省試皆不與廸<lb/>
以賦落韻邊以當仁不讓於師論以師為衆與注疏異<lb/>
乃奏乞特收王文正公為相曰廸雖犯不考然出於不<lb/>
意其過可恕邊特立異說將令後生務為穿鑿破壊科<lb/>
場漸不可啓遂收廸而黜邊<lb/>
狀元給騶從祥符八年蔡文忠狀元及第上視其秀偉<lb/>
顧宰相曰得人矣因詔金吾給騶從𫝊呼狀元始於此<lb/>
<pb n="KR3k0023_WYG_059-21b"/>
也<hi>並出南唐近事</hi>
稜等登故事放榜畢旅謝時宰榜首致詞有丁稜者語<lb/>
吃欲言稜等登科趨而前連聲曰稜等登竟不成語而<lb/>
退<lb/>
科第放此風漢劉蕡楊嗣復門生也寶厯二年楊嗣復<lb/>
下三十五人裴休等時蕡第十五試齊魯㑹於夾谷賦<lb/>
晦日與同志昆明池泛舟時及第策直言中官嫉怒仇<lb/>
士良謂嗣復曰奈何以國家科第放此風漢及第耶嗣<lb/>
<pb n="KR3k0023_WYG_059-22a"/>
復懼曰昔與蕡及第時猶未風耳<hi>並出玉泉子</hi>
詩四海為家寳緒隆旁求文雅振儒風命鄉隨計來多<lb/>
士較藝掄材有澤宫簮紱近臣當顯任絲綸深㫖諭丹<lb/>
衷旰宵汲汲子存念夙夜孜孜爾狥公名實豈惟衡鑑<lb/>
内賢能皆萃網羅中佇觀翹楚登時用布政分憂協庶<lb/>
功　盛時選士貢闈開罄宇聞風獻藝来心似權衡求<lb/>
實效勿教蓬蓽有遺材<hi>並出真宗御製</hi>天子昔取士先俾分媸<lb/>
妍濟濟俊兼秀師師麟與鸞小子最承知同軰㝷改觀<lb/>
<pb n="KR3k0023_WYG_059-22b"/>
甲第叨薦名高飛便凌烟遂使拜扆坐果得超神仙迄<lb/>
今纔七嵗相接乗華軒<hi>出蘇易簡</hi>昭代將垂白途窮乃呌閽<lb/>
氣衡星象表詞感帝王尊天老書題目春官驗討論倚<lb/>
風遺鶂路隨水到龍門<hi>出杜甫</hi>殿上衮衣明日月硯中旗<lb/>
影動龍蛇縱横禮樂三千字獨對丹墀日未斜<hi>出夏竦</hi>無<lb/>
譁戰士銜枚勇下筆春蠶食葉聲<hi>出歐陽永叔</hi>御榜今朝至<lb/>
見名心始安爾能俱中第吾遂可休官賀客留連飲家<lb/>
書反覆看世科誰不繼得慰二親難<hi>出張師錫</hi>金榜題名墨<lb/>
<pb n="KR3k0023_WYG_059-23a"/>
尚新今年依舊去年春花間每被紅粧問何事重來只<lb/>
一人<hi>出何扶</hi>恩袍草色動仙籍桂香浮<hi>出仁廟賜進士及第</hi>文章舊<lb/>
價留鸞掖桃李新隂在鯉庭<hi>出楊嗣復</hi>二十年前此夜中一<lb/>
般燈燭一般風不知嵗月能多少猶着麻衣待至公<hi>出劉</hi>
<hi>虛白</hi>
　<lb/>
　<lb/>
　<lb/>
<pb n="KR3k0023_WYG_059-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷後集卷十九<lb/>
</p>
<p>
</p>
  </div>
</body>
</text>
</TEI>
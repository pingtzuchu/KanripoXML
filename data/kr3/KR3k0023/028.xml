<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷前集巻二十八</head> <lb/>
    <p>
<pb n="KR3k0023_WYG_028-1a"/>
欽定四庫全書<lb/>
　錦繡萬花谷前集巻二十八<lb/>
　　佛祖<lb/>
佛初祖達摩達摩南天竺國人得般若多羅𫝊正法眼<lb/>
藏曰當往震旦設大法樂師遂泛重溟凡三周寒暑達<lb/>
于南海實梁普通八年也梁武帝詔至金陵問曰朕造<lb/>
寺寫經不可勝紀有何功徳師曰並無功徳此但小果<lb/>
有漏之因如影隨形雖有非實師知不契潛回江北止<lb/>
<pb n="KR3k0023_WYG_028-1b"/>
于嵩山少林寺靣壁九年人莫之測時魏氏律師流支<lb/>
三藏每與師議論是非蜂起競有害心數加毒藥至第<lb/>
六度以縁化既畢𫝊法得人遂不復究端坐而逝<lb/>
隻履西歸達摩既逝𦵏於熊耳山後三嵗宋雲奉使西<lb/>
域遇師於葱嶺頭手㩦隻履西歸翩翩獨逝雲復命具<lb/>
奏其事魏帝命啟壙惟空棺隻履存焉<lb/>
一花五葉達摩至少林寺靣壁九年不立文字以袈裟<lb/>
授慧可曰昔如來以正法眼藏付迦葉展轉至我我今<lb/>
<pb n="KR3k0023_WYG_028-2a"/>
付汝内𫝊心印以契澄心外𫝊袈裟以定宗㫖汝受此<lb/>
衣用以表明其法無礙至吾滅後二百年衣止不𫝊聽<lb/>
吾偈曰吾本來茲土𫝊法救迷情一花開五葉結果自<lb/>
然成慧可即二祖<lb/>
得骨得髓達摩將滅命門人各言所得道副曰如我所<lb/>
見不執文字不離文字而為道用師曰汝得吾皮尼總<lb/>
持曰我今一見更不再見師曰汝得吾肉道育曰四大<lb/>
本空五隂非有而我所見可一法可得師曰汝得吾骨<lb/>
<pb n="KR3k0023_WYG_028-2b"/>
最後慧可禮拜依位而立師曰汝得吾髓<lb/>
二祖慧可慧可初晏坐香山八載有神人曰將欲受果<lb/>
何滯此耶翊日頭痛如刺其師欲治之空中曰此乃換<lb/>
骨非常痛也其師視頂其骨如五峯秀出<lb/>
立雪斷臂慧可初名神光既事達摩即與改名嘗夜大<lb/>
雪侍立不動念曰昔人求道敲骨取髓刺血濟饑布髪<lb/>
掩泥投崖飼虎古尚如此我又何人遲明積雪過膝曰<lb/>
願和尚開甘露門廣度羣品遂潛取利刀斷左臂于前<lb/>
<pb n="KR3k0023_WYG_028-3a"/>
師知是法器告之曰昔如來以正法眼藏付迦葉以至<lb/>
我我今付汝<lb/>
外息諸縁二祖初時將平生所悟舉似達摩摩皆云是<lb/>
知見不是道汝但外息諸縁内心無喘心如墻壁可以<lb/>
入道注云八萬法門百千三昧十方世界萬象森羅皆<lb/>
是外縁内心無喘謂念不起也二祖從此皆息萬縁心<lb/>
如枯木忽然大省<lb/>
酬宿累二祖既𫝊衣法博求法嗣至北齊得僧璨密付<lb/>
<pb n="KR3k0023_WYG_028-3b"/>
衣法云吾亦有宿累今將酬之即往鄴都及筦城縣隨<lb/>
宜説法有辯和法師興謗於邑宰翟仲侃仲侃加師以<lb/>
非法師怡然委順<lb/>
三祖璨璨北齊人年踰四十設禮而問二祖曰弟子身<lb/>
纒風恙請和尚懴罪師曰將罪來與汝懴璨曰不見罪<lb/>
了不可得師曰我與汝懴罪竟謂曰是心是佛是心是<lb/>
法佛法無二僧寳亦然璨曰今曰始知罪性不在内不<lb/>
在外不在中間如其心然二祖即為剃頭髪告曰逹摩<lb/>
<pb n="KR3k0023_WYG_028-4a"/>
以正法眼藏密付於吾吾今付汝璨既受度隠于舒州<lb/>
皖公山後得道信乃付衣法合掌而終<lb/>
山谷寺石牛洞舒州皖公山三祖璨大師道埸即山谷<lb/>
寺有石牛洞其石狀牛因以為名錢紳同安志云初李<lb/>
伯時畫魯直坐於石牛上魯直因自號山谷老人<lb/>
四祖道信道信蘄州廣濟縣人年十四禮三祖曰願和<lb/>
尚慈悲乞與解脱法門師曰誰縳汝曰無人縛師曰何<lb/>
更求解脱乎信於言下大悟後於吉州受戒師乃付衣<lb/>
<pb n="KR3k0023_WYG_028-4b"/>
法信既嗣祖風脇不至席者六十年却返蘄州住破頭<lb/>
山唐太宗詔赴京師前後三返以疾辭第四度命使曰<lb/>
如不赴即取首來使至山喻㫖師乃引頭就刄使異之<lb/>
以狀聞師先己付法𫝊衣與𢎞忍至髙宗時坐逝<lb/>
五祖𢎞忍𢎞忍蘄州黄梅人四祖一日往黄梅路逢一<lb/>
小兒骨相竒秀祖曰子何姓答曰姓即有不是常姓祖<lb/>
曰何姓答曰佛姓師曰汝無姓耶荅曰姓空祖黙識其<lb/>
法器至其家乞令出家以至付法𫝊衣後得盧能嗣法<lb/>
<pb n="KR3k0023_WYG_028-5a"/>
復經四載坐逝建塔於黄梅之東山<lb/>
白氣横分四祖一日告衆曰吾遊廬山登絶頂望破頭<lb/>
山見紫氣如蓋下有白氣横分六道汝等㑹否忍曰莫<lb/>
是和尚化後横出一枝𫝊法否祖曰善果得法嗣化於<lb/>
破頭山<lb/>
六祖惠能六祖惠能姓盧廣南人初㝷師至韶州尼無<lb/>
盡藏讀湼槃經偈即為解説尼因問字師曰字即不識<lb/>
義即請問尼曰字尚不識安能㑹義師曰諸佛妙理非<lb/>
<pb n="KR3k0023_WYG_028-5b"/>
闗文字<lb/>
菩提非樹能聞五祖在黄梅乃入黄梅任役五祖欲求<lb/>
法嗣令寺僧各述偈上座神秀偈曰身是菩提樹心如<lb/>
明鏡臺時時勤拂拭莫遣染塵埃能時為行者在碓坊<lb/>
杵臼之間聞之乃曰美則美矣了則未了夜請同侣書<lb/>
一偈于秀偈傍曰菩提本非樹心鏡亦非臺本來無一<lb/>
物何假拂塵埃五祖聞之來觀心契法嗣遂定<lb/>
法寳能既題頌五祖乃夜召盧行者告曰佛以無上微<lb/>
<pb n="KR3k0023_WYG_028-6a"/>
妙祕密圓明真實正法眼藏付迦葉尊者展轉至達摩<lb/>
以至於吾今以法寳及所𫝊袈娑付於汝有偈曰有情<lb/>
來下種因地果還生無情既無種無性亦無生遂與衣<lb/>
鉢法寳<lb/>
舉衣不動能既得衣鉢即夜走南奔嶺外有明上座即<lb/>
率十人躡跡追至大庾嶺能見明上座奔至即擲衣鉢<lb/>
於石上曰此衣信可争耶任君將去明舉之不動踟蹰<lb/>
悚慄乃曰我乃來求法非為衣也願行者開示於我六<lb/>
<pb n="KR3k0023_WYG_028-6b"/>
祖曰不思善不思惡正恁麽時那箇是明上座本來面<lb/>
目明大悟遍體流汗泣禮而去<lb/>
不㑹佛法池州使君問五祖曰㑹中有五百僧不付衣<lb/>
鉢為甚却付與行者五祖曰㑹中雖有五百人四百九<lb/>
十九人㑹佛法唯有盧行者一人不㑹佛法他則悟道<lb/>
謂之過量人方𫝊得衣鉢<lb/>
潛刄害祖無傷六祖得法住曹溪神秀亦襲五祖居荆<lb/>
州有南北宗之號徒侣競起愛憎忌能師𫝊衣為天下<lb/>
<pb n="KR3k0023_WYG_028-7a"/>
所聞有張行昌受囑潛懐刄入六祖室將欲加害六祖<lb/>
預知其事置金十兩於方丈行昌揮刃者三都無所損<lb/>
祖曰正劔不邪邪劒不正只負汝金不負汝命行昌驚<lb/>
仆久乃蘇求哀祖遂與金令去<lb/>
馬祖祖姓馬石道一得法於南嶽讓禪師讓禪師得法<lb/>
於六祖讓一日在馬祖庵前磨磚祖問要作甚麽讓云<lb/>
欲得成鏡祖云磨磚豈得成鏡讓曰磨磚既不成鏡坐<lb/>
禪豈得作佛耶如牛駕車不行打車是打牛即是若學<lb/>
<pb n="KR3k0023_WYG_028-7b"/>
坐禪禪非坐悟若學作佛佛無定相於無住法不應取<lb/>
捨馬祖聞之如飲醍醐因此大悟<lb/>
即心是佛馬祖既住上藍每示衆云即心是佛僧問為<lb/>
甚麽即心是佛祖云止小兒啼僧云啼止後如何祖云<lb/>
非心非佛<lb/>
非心非佛有僧問大梅和尚見馬祖得箇甚麽便住此<lb/>
山大梅曰馬祖向我道即心是佛僧曰馬祖近日佛法<lb/>
大别大梅曰作麽生别僧云近日又道非心非佛大梅<lb/>
<pb n="KR3k0023_WYG_028-8a"/>
曰這老漢惑亂人未有了曰任汝非心非佛我只管即<lb/>
心是佛其僧回舉似馬祖謂大衆曰梅子熟也<lb/>
不是心不是佛不是物伏牛山自在禪師至長安謁忠<lb/>
國師國師問自何來曰自江西來國師曰馬大師以何<lb/>
示衆對曰即心即佛國師曰是甚麽語話此外有甚麽<lb/>
言語對曰非心非佛或云不是心不是佛不是物國師<lb/>
曰此猶較些子<lb/>
七祖行思禪師姓劉本安城人往參曹溪六祖欲𫝊與<lb/>
<pb n="KR3k0023_WYG_028-8b"/>
法謂曰從上衣法雙行衣以表信法乃印心吾受衣以<lb/>
來遭此多難況乎後代争趨必多衣即留鎮山門汝當<lb/>
以法分外一方無令斷絶思既得法乃住青原<lb/>
石頭斧子石頭和尚希遷初㕘青原行思大師師令持<lb/>
書與南嶽讓和尚曰汝達書了速回吾有箇斧子與汝<lb/>
住山希遷至彼未呈書便回見青原云信亦不通書亦<lb/>
不達發時蒙和尚許斧子今便請師垂一足遷禮拜往<lb/>
住石頭<lb/>
<pb n="KR3k0023_WYG_028-9a"/>
石頭路滑鄧隠峯叅馬祖一日辭謁南嶽石頭和尚馬<lb/>
祖云石頭路滑對曰竿木隨身逢場作戲纔到石頭遶<lb/>
牀三匝振錫一聲問是何宗㫖石頭云蒼天蒼天隠峰<lb/>
無語却回舉似於師師云汝更去見他道蒼天蒼天汝<lb/>
便嘘嘘隠峯又去一如前問石頭乃先嘘嘘隠峯又無<lb/>
語歸來師云向汝道石頭路滑<lb/>
一口吸盡西江水襄陽龐居士叅馬祖云不可與萬法<lb/>
為侣是什麽人祖云待汝一口吸盡西江水即向汝道<lb/>
<pb n="KR3k0023_WYG_028-9b"/>
有女靈照不嫁亦悟　居士名藴字道𤣥與石頭希遷<lb/>
為友偈曰有男不婚有女不嫁大家團欒頭共説無生<lb/>
話女靈照常製竹灑籬賣以供朝夕居士將入滅使靈<lb/>
照視日及午以報靈照遽報曰日蝕居士出戸觀次靈<lb/>
照登父座合掌坐云居士笑更延七日而化<hi>即曽㕘馬祖者</hi>
獅子出窟在窟法馬祖問一講僧莫是獅子兒否僧云<lb/>
不敢師作噓嘘聲僧云此是佛法師云是什麽法僧云<lb/>
獅子出窟法師乃黙然僧云此亦是法師云是什麽法<lb/>
<pb n="KR3k0023_WYG_028-10a"/>
僧云獅子在窟法師云不出不入是什麽法僧無對師<lb/>
云遮鈍根何師<lb/>
曹溪一句法達念法華經已及三千部禮祖不投地六<lb/>
祖曰心迷法華轉心悟轉法華誦久不明已與義作讎<lb/>
家無念念即正有念念成邪有無俱不計長御白牛車<lb/>
如所有珍財盡屬於汝由汝受用更不作父想亦不作<lb/>
子想亦無用想是名持法華經法達喜作偈贊曰經誦<lb/>
三千部曹溪一句亡未明出世㫖寧歇累生狂<lb/>
<pb n="KR3k0023_WYG_028-10b"/>
一喝百丈恒禪師叅馬祖祖指拂子百丈云即此用離<lb/>
此用祖曰若有人問汝汝作麽道百丈取拂子竪起祖<lb/>
曰只這箇别有百丈掛拂子退身立祖便喝百丈忽然<lb/>
大省後常云我被馬大師一喝直得三日耳聾<lb/>
苦行如黒月履嶮僧那禪師謂門人曰祖師心印非専<lb/>
苦行若唯務苦行不明本心則如黒月夜履嶮如欲明<lb/>
本心當審諦推察遇聲遇色未起覺觀時心何所之是<lb/>
無邪是有邪既不墮有無處所則心珠獨明當照世間<lb/>
<pb n="KR3k0023_WYG_028-11a"/>
而無一塵間隔不見斷續之相<lb/>
天花相染衣維摩經云時維摩詰室有一天女見諸天<lb/>
人所説法便見其身即以天花散諸菩薩大弟子上花<lb/>
至諸菩薩即皆墮落至大弟子便著不墮天女曰是花<lb/>
無所分别仁者自生分别想爾結習未盡故花着身結<lb/>
習盡者花不著身皎然有詩云天女來相試將花欲染<lb/>
衣禪心定不起還捧舊花歸又維摩詰遣化菩薩往衆<lb/>
香國禮佛願得世尊所食之餘欲於娑婆世界中施作<lb/>
<pb n="KR3k0023_WYG_028-11b"/>
佛事於是香積如來以衆香鉢盛飯與化菩薩悉施衆<lb/>
㑹<lb/>
迦葉微笑釋迦佛手拈起一花迦葉見之微笑世尊遂<lb/>
付以正法眼藏梵音迦葉此云飲光<lb/>
不禮佛不坐禪天竺婆修盤頭陀一食坐禪不臥六時<lb/>
禮佛清浄無欲二十祖闍夜多欲度之問其徒曰此頭<lb/>
陀能修梵行可得成佛耶曰我師精進何不可夜多曰<lb/>
汝師與道逺矣設若苦行厯於塵刼皆虚妄之本也其<lb/>
<pb n="KR3k0023_WYG_028-12a"/>
徒作色曰尊者藴何徳行而譏我師夜多曰我不求道<lb/>
亦不顛倒我不禮佛亦不輕慢我不長坐亦不懈怠我<lb/>
不一食亦不雜食心無所希名之曰道婆修便於言下<lb/>
知歸發無漏智果<lb/>
一踏水源和尚問馬祖大師如何是祖師西來意馬大<lb/>
師欄胷一踏倒水源從地起來忽然大省云萬象森羅<lb/>
百千妙義只向一毫端上便識根源體性<lb/>
三年喫百頓棒洛浦在夾山做典座三年喫百頓棒洛<lb/>
<pb n="KR3k0023_WYG_028-12b"/>
浦後來大悟云斬新日月特地乾坤<lb/>
住心觀静是病非禪志誠禪師自神秀處往曹溪六祖<lb/>
曰汝師若何示衆對曰常住心觀静長坐不卧六祖曰<lb/>
是病非禪於理何益聴吾偈曰生來坐不臥死去臥不<lb/>
坐元是臭骨頭何為立功過<lb/>
他心通唐代宗時有西天大耳三藏到京云得他心慧<lb/>
眼帝令與慧忠國師試騐三藏見師禮拜師問曰汝得<lb/>
他心通邪汝道老僧即今在什麽處曰和尚是一國之<lb/>
<pb n="KR3k0023_WYG_028-13a"/>
師何得却去西川㸔競渡師再問汝道老僧即今在什<lb/>
麽處曰和尚是一國之師何得却在天津橋上㸔弄猢<lb/>
猻等三問語亦同前三藏岡知去處師叱曰這狐精他<lb/>
心通在什麽處後有僧問趙州大耳三藏弟三度不見<lb/>
國師心未審在什麽處云在三藏鼻孔上為什麽三藏<lb/>
不見云只為太近<lb/>
㸃眼長髭禪師往曹溪禮祖塔回㕘石頭云嶺頭一尊<lb/>
功徳成就也未師曰成就久矣只欠㸃眼石頭曰莫要<lb/>
<pb n="KR3k0023_WYG_028-13b"/>
㸃眼麽師曰便請石頭乃翹一足師禮拜石頭曰汝見<lb/>
什麽便禮拜師曰某甲所見如紅爐上一㸃雪<lb/>
藥山笑一大聲藥山和尚㕘石頭得法住藥山嘗一夜<lb/>
登山徑行忽雲開見月大笑一聲應澧陽九十里居民<lb/>
聞之盡謂在東家也<lb/>
弄獅子藥山問雲巖聞汝解弄獅子是否曰是弄得幾<lb/>
出巖曰弄得六出藥山曰我亦弄得一出巖後到溈山<lb/>
溈山問長老在藥山弄獅子是否雲巖曰是長弄麽還<lb/>
<pb n="KR3k0023_WYG_028-14a"/>
有置時雲巖曰要弄即弄要置即置<lb/>
趯木毬雪峯和尚趯三箇木毬有時見僧來趯出一箇<lb/>
有時趯出兩箇見𤣥沙來三箇一時趯出𤣥沙撒開兩<lb/>
手作仰倒勢雪峰曰汝在彼用一箇用三箇曰三即一<lb/>
一即三當時以此雪峯便休古禪師曰此是雪峯不立<lb/>
名題覿體受用<lb/>
百丈三轉語百丈恒和尚有時上堂衆纔集云喫茶去<lb/>
便下座有時上堂衆纔集云珍重便下座有時上堂衆<lb/>
<pb n="KR3k0023_WYG_028-14b"/>
纔集云歇便下坐衆人㒺測百丈作一頌頌此三轉語<lb/>
云百丈有三訣喫茶珍重歇直下便承當敢保君未徹<lb/>
古禪師云據他三度上堂恰似个好人後作此頌恰如<lb/>
面上雕兩行字老僧與汝注出百丈有三訣賊身已露<lb/>
喫茶珎重歇贓物出來直下便承當敢保君未徹抱贓<lb/>
斷事也往薦福寺<lb/>
天龍一指禪有僧過天龍竪一指示之僧大悟後示寂<lb/>
曰吾得天龍一指頭禪一生用不盡<lb/>
<pb n="KR3k0023_WYG_028-15a"/>
蚊子眼睫上作窠洪恩又曰譬如蟭螟蟲在蚊子眼睫<lb/>
上作窠<lb/>
屋窻獮猴仰山問洪㤙禪師如何得視性師曰譬如屋<lb/>
有六窻内有一獼猴東邊呼山山應如是六窻俱呼俱<lb/>
應<lb/>
講經石㸃頭異僧生講經於虎丘寺人無信者乃聚石<lb/>
為徒與談至理石皆㸃頭<lb/>
破竈墮嵩嶽有破竈和尚居嶽山山有廟甚靈惟安一<lb/>
<pb n="KR3k0023_WYG_028-15b"/>
竈逺近祭祠烹殺物命一日師入廟以杖敲竈三下咄<lb/>
云此竈只是泥瓦合成聖從何來又打三下竈乃墮落<lb/>
須臾有一人青衣忽然設拜師曰是什麽人云我是竈<lb/>
神久受業報今蒙師説無生法得脱此處生天特來致<lb/>
謝因此號破竈墮和尚<lb/>
視身與空等嵩山元珪禪師習毗尼無解一日嶽神謁<lb/>
師曰我能生死人師曰吾本不生汝焉能死吾視身與<lb/>
空等視吾與汝等汝能壞空與汝乎神遂稽首受戒<lb/>
<pb n="KR3k0023_WYG_028-16a"/>
神五不能佛三不能嵩神謂元珪曰我神通亞佛師曰<lb/>
汝通神十句五能五不能佛則十句七能三不能神悚<lb/>
然曰可得聞乎師曰汝能捩上帝東天行而西七曜乎<lb/>
曰不能曰汝能奪地祗融五嶽而結四海乎曰不能曰<lb/>
是謂五不能佛能空一切相成萬法智而不能即滅空<lb/>
業佛能度無量有情而不能盡衆生界佛能知羣有性<lb/>
而窮億刼事而不能化導無縁是為三不能也空業亦<lb/>
不牢久無縁亦謂無期衆生界本無増减<lb/>
<pb n="KR3k0023_WYG_028-16b"/>
蜂子投窻古靈禪師行脚回㕘受業師問曰汝離吾往<lb/>
外得何事業曰並無事業其師一日窻下㸔經有蜂子<lb/>
投窻求出靈曰世界如此闊不肯出鑽他故紙師問汝<lb/>
行脚遇何人發言異常靈曰蒙百丈和尚指箇歇處今<lb/>
欲報慈徳耳靈乃舉唱百丈門風曰靈光獨耀逈脱根<lb/>
塵體露真常不拘文字心性無染本自圖成但離妄縁<lb/>
即如如佛其師於言下感悟<lb/>
泥牛入海洞山問龍山和尚見什麽道理便住此山師<lb/>
<pb n="KR3k0023_WYG_028-17a"/>
云我見兩箇泥牛鬭入海直至如今無消息<lb/>
䕶身符子耽原為惠忠國師侍者云須要覔箇䕶身符<lb/>
子異日㩦籃入方丈國師曰籃裏有甚麽物曰青梅曰<lb/>
何用曰供養<lb/>
無縫合盤石室善道和尚見杏山僧衆相隨善道潛往<lb/>
碓米杏山曰貧道難消曰無心椀子盛將來無縫合盤<lb/>
合將去説什麽難消<lb/>
無情説法洞山良价禪師初問溈山曰頃聞忠國師有<lb/>
<pb n="KR3k0023_WYG_028-17b"/>
無情説法良价未究其㫖溈山曰這裏亦有只是難得<lb/>
其人此去有雲巖道人若能撥草瞻風必為子之所重<lb/>
洞山到雲巖問無情説法什麽人得聞曰無情説法無<lb/>
情得聞<lb/>
有茅蓋頭徳山宣鑒禪師辭龍潭潭謂衆曰有一箇漢<lb/>
眼如劔口似盤一棒打不回頭他時向孤峯頂上立吾<lb/>
道在溈山曰是伊將來有把茅蓋頭罵佛罵祖去在<lb/>
張弓架箭石鞏和尚常張弓架箭以待學者義忠禪師<lb/>
<pb n="KR3k0023_WYG_028-18a"/>
詣之石鞏曰㸔箭師乃披襟當之石鞏曰三十年張弓<lb/>
架箭只射得半箇漢<lb/>
禪版蒲團龍牙禪師問翠微如何是祖師意翠微曰與<lb/>
我過禪版來師遂過禪版翠微接得便打又問臨濟如<lb/>
何是祖師意臨濟曰與我過蒲團來師過蒲團臨濟接<lb/>
得蒲團便打<lb/>
布毛侍者道林禪師有侍者辭去師曰何往曰往諸方<lb/>
學佛法師曰若是佛法此中亦有少許於身上拈起布<lb/>
<pb n="KR3k0023_WYG_028-18b"/>
毛吹之其人遂悟時謂布毛侍者<lb/>
凌行婆凌行婆問浮杯和尚云盡力道不得底句還分<lb/>
付阿誰和尚云浮杯無剰語婆云某甲不恁麽道師問<lb/>
婆婆歛手哭云蒼天中間更有寃苦師無語婆云語不<lb/>
知偏正禮不識倒斜為人即禍生也後有僧舉似與南<lb/>
泉南泉云苦㢤浮杯被老婆摧折婆後聞南泉恁麽語<lb/>
笑云王老師猶少機闗在有禪客問婆怎生南泉猶少<lb/>
機關婆乃哭云可悲可痛僧罔測婆云伎死禪和如麻<lb/>
<pb n="KR3k0023_WYG_028-19a"/>
如粟後禪客舉似與趙州趙州云我若見這臭老婆問<lb/>
教口啞却僧云未審和尚怎生問他趙州以棒打云似<lb/>
這伎死漢不打待幾時連打數下婆聞云趙州自合喫<lb/>
婆手裏棒後僧又舉似與趙州趙州哭云可悲可痛婆<lb/>
聞趙州此語合掌嘆云趙州眼放光明明照天下後趙<lb/>
州教僧問婆怎生是趙州眼婆乃竪起拳頭趙州聞乃<lb/>
作一頌送婆云當機直面提直面當機疾報你凌行婆<lb/>
哭聲何得失婆以頌答云哭聲師已曉已曉復誰知當<lb/>
<pb n="KR3k0023_WYG_028-19b"/>
時甚麽偈幾喪目前機<lb/>
打地和尚忻州打地和尚凡學者致問惟以棒打地而<lb/>
示之一日被僧藏却棒而問師但張其口<lb/>
鎻骨菩薩馬郎婦僧問風穴如何是佛穴曰金沙灘頭<lb/>
馬郎婦世言觀音化身續𤣥語録延州有婦人甚有姿<lb/>
色少年子悉與狎數嵗而沒人𦵏之道左大厯中有胡<lb/>
僧敬禮其墓曰斯乃大慈悲喜捨俗之欲無不狥焉此<lb/>
即鎻骨菩薩順縁已盡衆人開墓視其骨鈎結皆如鎻<lb/>
<pb n="KR3k0023_WYG_028-20a"/>
狀遂與起塔馬郎婦事大率類此<lb/>
鬼神送食雲居𢎞覺禪師㕘見洞山悟本大師後住山<lb/>
菴每月十五日須回問訊洞山一日洞山問菴中飯食<lb/>
如何曰俱無洞山云每日喫箇甚麽菴主云每日常有<lb/>
聖賢送食來洞山喝云將謂汝是箇人作麽生却感聖<lb/>
賢送食菴主從此歸菴自備茶食於是聖賢又送食來<lb/>
即不見菴主古禪師云但有一毫佛法異念鬼神便見<lb/>
得你<lb/>
<pb n="KR3k0023_WYG_028-20b"/>
鬼神覷見南泉普願禪師擬取明日遊莊其夜土地神<lb/>
先報莊主莊主乃預為備師到問莊主争知老僧來莊<lb/>
主云昨夜土地神報師師云王老修行無力却被鬼神<lb/>
覷見<hi>並𫝊燈録</hi>
張廷珪論佛唐則天建佛寺監察御史張廷珪上疏曰<lb/>
佛者以覺知為義因心而成不可以諸相見故經云若<lb/>
以色見我以聲音求我是人行邪道不能見如來以眀<lb/>
如來之果不可外求也葢有住於相而行布施非最上<lb/>
<pb n="KR3k0023_WYG_028-21a"/>
第一之法何以言之經云若人滿三千大千世界七寳<lb/>
以用布施其福甚多若人於此經中讀誦四句偈等為<lb/>
人演説其福勝彼如佛所説陛下傾四海之財以為塔<lb/>
像所獲福不愈於匹夫末學竊為陛下小之經云菩薩<lb/>
作福不應貪着蓋有為之法不足髙也唯陛下思菩薩<lb/>
之行為利益一切衆生應如是布施則所謂不住色布<lb/>
施不住聲香味觸法布施故其福徳經行般若波羅上<lb/>
下虛空不可思量何為動於外相則天從之<hi>分紀</hi>
<pb n="KR3k0023_WYG_028-21b"/>
乞食歌姬院裴休常披毳衲於歌姬院持鉢乞食以為<lb/>
不為俗情所得可以説法為人<hi>北夢𤨏言</hi>
南泉賣身南泉示衆云王老師要賣身阿誰要買一僧<lb/>
云某甲買師云他不作貴價不作賤價作麽生買僧無<lb/>
對趙州代云明年來與和尚縫箇布衫<lb/>
臨濟具一隻眼鎮州普化和尚云臨濟小厮兒只具一<lb/>
隻眼<lb/>
法王法古禪師升堂無語安國長老乃白衆云當觀法<lb/>
<pb n="KR3k0023_WYG_028-22a"/>
王法如是衆猶不退古曰安國和尚已是耶當老僧不<lb/>
可土上加泥遂下座<lb/>
金剛眼睛撫州黄山良匡禪師謂衆曰髙山頂頭空蔬<lb/>
飯無可祗待諸道者惟有金剛眼睛慿助汝發明真心<lb/>
㸔經遮眼僧問藥山為什麽看經師曰我只圖遮眼<lb/>
狐善觀心唐則天時有女人自稱聖菩薩人心所在女<lb/>
必知之則天請入宮中所言皆驗宫中謂聖菩薩後有<lb/>
大安和尚入宫太后令見之大安曰汝善觀心試觀我<lb/>
<pb n="KR3k0023_WYG_028-22b"/>
心安在答曰師心在塔頂頭相輪邊復問之答曰在兠<lb/>
率天彌勒宫中聼法第三問云在非非想天皆如其言<lb/>
大安因置心於四果阿羅地乃不能知女辭屈變作狐<lb/>
下堦走不知所適<hi>太平廣記</hi>
紙衣道者紙衣道者到曹山曹山便問作麽生是紙衣<lb/>
下事對云一毬掛體萬法皆如曹山云作麽生是紙衣<lb/>
下用紙衣進前唱一聲喏便立脱去良久紙衣却回來<lb/>
問曹山云如何靈覺不托昭時如何曹山云不得妙紙<lb/>
<pb n="KR3k0023_WYG_028-23a"/>
衣云如何是妙曹山云不借借紙衣禮謝畢便歸僧堂<lb/>
坐脱去<lb/>
廣顙屠兒廣顙屠兒在涅槃會上放下屠刀立便成佛<lb/>
鳥巢和尚杭州道林禪師見秦望山有長松枝葉盤屈<lb/>
如蓋遂棲止其上人謂之鳥窠和尚<lb/>
龜毛兔角僧問義中禪師曰如何是西來意師曰龜毛<lb/>
拂子兎角拄杖大徳將藏在仕麽處僧曰龜毛兎角蓋<lb/>
有是<lb/>
<pb n="KR3k0023_WYG_028-23b"/>
拄仗一拄徳山宣鑒襌師尋常遇僧到多以拄杖打臨<lb/>
濟聞之遣侍者來叅教令若打汝但接取拄杖當心一<lb/>
拄侍者如言接得拄杖與一拄徳山便歸方丈臨濟曰<lb/>
從來疑這漢<lb/>
懶瓚不拭涕唐髙僧懶瓉居衡山懶殘巖石窟中徳宗<lb/>
遣人詔之寒涕垂膺使者笑之且勸拭涕瓉曰我豈能<lb/>
有工夫為俗人拭涕耶竟不能致<lb/>
無聲三昧古靈臨遷化告衆曰汝等諸人還識無聲三<lb/>
<pb n="KR3k0023_WYG_028-24a"/>
昩否衆曰不識師曰汝等静聴師儼然而寂<lb/>
五臺山禮文殊杜順問一僧汝去什麽處僧云去五臺<lb/>
山又問去五臺山作什麽僧云去禮文殊順曰文殊不<lb/>
在五臺山僧罔測再問在什麽處順以頌答曰游子漫<lb/>
波波尋山禮土坡文殊只這是何用覔彌陀<lb/>
捨父逃走北宗神秀禪師有偈曰一切佛法自心本有<lb/>
若去外求捨父逃走<lb/>
三宿桑下浮屠不三宿桑下恐生恩愛<lb/>
<pb n="KR3k0023_WYG_028-24b"/>
老婆心切臨濟義𤣥禪師初在黄蘖隨衆叅侍時第一<lb/>
坐免令問話師乃問如何是祖師西來的的意黄蘖便<lb/>
打如是三問三遭打遂告辭第一坐云早承激勸問話<lb/>
惟䝉和尚賜棒所恨愚魯且徃諸方行脚去上座遂告<lb/>
黄蘖云義𤣥雖是後生却甚竒特來辭時願和尚更垂<lb/>
提誘來日師辭黄蘖黄蘖指徃大愚大愚曰什麽處來<lb/>
曰黄蘖來愚曰黄蘖有何言教曰義𤣥問西來的的意<lb/>
䝉和尚便打三問三被打不知過在什麽處愚曰黄蘖<lb/>
<pb n="KR3k0023_WYG_028-25a"/>
恁麽老婆為汝得微困猶不見過在師於是大悟云佛<lb/>
法也無多子愚乃搊師衣領云適來向我道不㑹而今<lb/>
又道無多子是多少來師向愚脅下打一拳愚托開曰<lb/>
汝師黄蘖非干我事師却返黄蘖黄蘖問曰汝回大速<lb/>
生師云只為老婆心切黄蘖云這大愚老漢待兒見與<lb/>
打一頓師曰説什麽待見即今便打遂披黄蘖一掌黄<lb/>
蘖吟吟大笑<lb/>
身如雲影北齊惠思禪師攝心坐夏尋有障起四肢緩<lb/>
<pb n="KR3k0023_WYG_028-25b"/>
弱不能行步自念曰病從業生業由心起心源無起外<lb/>
境何來病業與身都如雲影如是觀已顛倒想滅病安<lb/>
如故即便起行<hi>並傳燈録</hi>
　　禪法<lb/>
牧牛牧牛序云昔吾佛垂滅命弟子曰善守汝心譬若<lb/>
牧牛無令縱逸犯人苗稼予嘗畵為五牛其一體純白<lb/>
喻真性無染其二首漸黒喻迷真起妄其三體純黒喻<lb/>
業垢嬰纒其四首漸白喻背妄歸真其五又純白喻復<lb/>
<pb n="KR3k0023_WYG_028-26a"/>
本還源其理直而簡異乎舊人十二年牛之説又佛印<lb/>
了充作牧牛圖序云教中以正位乎白牛為極宗門則<lb/>
不然未復黑牛而無繫絆超然獨徃乃大乗菩薩反本<lb/>
還源乃作四牛一調伏二回頭三變白四還源又歸宗<lb/>
牧牛圖序最後云嶺上人牛俱不見空留蒻笠與蓑衣<lb/>
露地白牛大安和尚曰安在溈山三十年㸔一頭水牯<lb/>
牛若落路入草便牽出若犯人苖稼即鞭撻調伏既久<lb/>
受人言語如今變作箇露地白牛常在面前終日露回<lb/>
<pb n="KR3k0023_WYG_028-26b"/>
囘地赶亦不去也<lb/>
常定大定智隍禪師菴居二十年元䇿禪師知其所得<lb/>
未真往問曰汝在此作麽隍曰入定䇿曰汝入定有心<lb/>
邪無心邪若有心一切蠢動皆應得走若無心一切草<lb/>
水亦皆得定隍曰我入定時不見有無之心䇿曰既不<lb/>
見有無之心即是常定何有出入若有出入則非大定<lb/>
大乗小乗禪有深淺階級殊等謂帶異計欣上厭下而<lb/>
修者是外道禪正信因果亦以欣厭而修者是凡夫禪<lb/>
<pb n="KR3k0023_WYG_028-27a"/>
悟我空偏真之理而修者是小乗禪悟我法二空所顯<lb/>
真理而修者是大乗禪若頓悟自心本來清浄元無煩<lb/>
惱無漏智性本自具足此心即佛依此而修者是最上<lb/>
乗禪亦名如來清浄禪宗密禪<lb/>
無住無生知隍問六祖以何為禪定𤣥䇿曰我師云妙<lb/>
湛圓寂體用如如五隂本空六塵非有不出不入不定<lb/>
不亂禪性無住離住禪寂禪性無生離生禪想心如虛<lb/>
空亦無虛空之量<lb/>
<pb n="KR3k0023_WYG_028-27b"/>
不生不滅杜鴻漸問無住禪師云何不生云何不滅如<lb/>
何得解脱師曰見境心不起名不生不生即不滅既無<lb/>
生滅即不被前塵所縛當處解脱也<lb/>
大乗見解唐中宗遣内侍薛簡迎六祖能師簡問曰人<lb/>
不以智慧照破煩惱慿何出離祖曰若以智慧照破煩<lb/>
惱此是二乗小兒羊鹿等機上智大根悉不如是簡曰<lb/>
如何是大乗見解曰明與無明其性無二無二之性即<lb/>
是實性處凡愚而不減在賢聖而不増住喧煩而不亂<lb/>
<pb n="KR3k0023_WYG_028-28a"/>
居禪定而不寂不斷不常不來不去性相如如常住不<lb/>
遷名之曰道<lb/>
如來知見大通和尚謂智常曰汝之本性猶如虛空返<lb/>
觀自性了無一物可知是名真知無有青黄長短但見<lb/>
本源清净覺體圓明即名見性成佛亦名極樂世界亦<lb/>
名如來知見<lb/>
解脱以寂照妙用攝羣品流注生滅觀四維上下不見<lb/>
法不見身不見心乃至心離名字身等空界法同夢幻<lb/>
<pb n="KR3k0023_WYG_028-28b"/>
無得無證然後謂之解脱<lb/>
真如馬師云真如有變易豈不聞善知識者能回三毒<lb/>
為三聚浄戒回六賊為六神通回煩惱作菩提回無明<lb/>
作大智若真如無變易是外道也<lb/>
究竟净名講維摩經問曰菩薩各入不二法門維摩黙<lb/>
然是究竟否師曰諸菩薩各説入不二法門以言顯於<lb/>
無言文殊以無言顯於無言維摩不以言不以無言黙<lb/>
然但㑹净名兩字便得浄者本體也名者迹用也從本<lb/>
<pb n="KR3k0023_WYG_028-29a"/>
體起迹用從迹用歸本體體用不二本迹非殊若<lb/>
識净名兩字假號更説什麽究竟與不究竟<hi>並𫝊</hi>
<hi>燈録</hi>
悟解邪見有一種人得少省悟只認得昭昭靈靈以為<lb/>
極則既無正見人我轉髙不復决擇邪正一向事筆硯<lb/>
廣學多知答對則機鋒迅捷語句尖新説禪則義理聫<lb/>
環文辭綺美行棒下喝祖佛不存横談竪抺誰敢當鋒<lb/>
説教則五性三乗教果行果論理則人天七趣凡聖超<lb/>
<pb n="KR3k0023_WYG_028-29b"/>
然論空則法本不有空亦非存説漸則作四諦縁生之<lb/>
觀成四果縁覺之乗或發心於十信之前或成佛於三<lb/>
祗刼後論頓則悟而成佛不勞修證説圓則衆生本來<lb/>
是佛神通智用皆齊芥納須彌毛吞巨海若論大用則<lb/>
無邊刹境攝在一毫之端十世古今不出刹那之際展<lb/>
無為之化開方便之門謂之海印三昧亦名普現色身<lb/>
此人所説如此若無道眼争知不實昭昭靈靈徒自勞<lb/>
耳<hi>古禪師語録</hi>
<pb n="KR3k0023_WYG_028-30a"/>
宗教宗鏡録融㑹宗教之言曰不離筌蹄而求解脱不<lb/>
執文字而迷本空依教則華嚴即示一心廣大之文依<lb/>
宗則達摩直顯衆生心性之㫖則知與禪體一而名二<lb/>
圭峯曰經是佛語禪是佛意諸佛心口必不相違<hi>陳了翁記</hi>
聖教古禪師云三界惟心萬法憎識　世間所有法一<lb/>
切惟心造一切因果世界微塵因心成體　法不孤起<lb/>
伏境方生　心從境起境逐心生　心生則種種法生<lb/>
心滅則種種法滅　心如攻畫佛能畫諸世界<hi>本語録</hi>
<pb n="KR3k0023_WYG_028-30b"/>
聞鵶益州無住禪師嘗務晏寂于時庭樹鵶鳴杜鴻漸<lb/>
問師聞否曰聞鵶去又問師聞否曰聞公曰鵶去無聲<lb/>
何公言聞曰聞無有聞非闗聞性本來不生何憎有滅<lb/>
有聲之時是聲塵自生無聲塵自滅而此聞性不隨聲<lb/>
生不隨聲滅悟此聞性則免聲塵之所縛<hi>𫝊燈録</hi>
騎驢不肯下㕘禪有二病一是騎驢覔驢二是騎驢不<lb/>
肯下識得驢了却不肯下此一病更是難醫若解下方<lb/>
喚作無事道人<hi>廣録</hi>
<pb n="KR3k0023_WYG_028-31a"/>
窻曰有老宿見曰影透窻因問百丈惟政師曰為復窻<lb/>
就日耶日就窻耶師曰長老房内有客歸去好<hi>古禪師語録</hi>
幡風六祖初寓法性寺風揚幡有二僧對論一云幡動<lb/>
一云風動六祖曰風幡非動動自心耳<hi>傳燈録</hi>
徐州麥飯鎮州蘿蔔古禪師曰近來行脚人皆説徐州<lb/>
麥飯鎮州大蘿蔔頭以為千足萬足殊不知止是止啼<lb/>
之義此衲僧分上謂之雜毒藥若得真趣快須吐却<lb/>
趙州布衫趙州東院亦曰觀音院從諗禪師住云言滿<lb/>
<pb n="KR3k0023_WYG_028-31b"/>
天下時謂趙州門風皆悚然信向有僧問萬法歸一歸<lb/>
何所師曰老僧在青州作得一領布衫重七斤半<hi>並古禪師</hi>
<hi>語録</hi>
三句法門益州無住禪師嘗務宴寂杜鴻漸問無憶無<lb/>
念莫妄三句法門是一是三曰無憶名戒無念名定無<lb/>
妄名慧一心不生具戒定慧非一非三也自心澄停識<lb/>
浪水清影見悟無全體寂滅<hi>傳燈録</hi>
一味禪學有僧辭歸宗云往諸方學五味禪歸宗云我<lb/>
<pb n="KR3k0023_WYG_028-32a"/>
這裏有一味禪為甚不學僧云如何是一味禪宗便打<lb/>
<hi>廣語</hi>
翠竹黄花迷人不知此身無象應物現形遂喚青青翠<lb/>
竹總是法身鬱鬱黄花無非般若黄花若是般若般若<lb/>
即同無情翠竹若是法身法身即同草木如此之言寧<lb/>
堪齒録<hi>傳燈録</hi>
寒灰死火古禪師曰無心即是道若得無心輪回永斷<lb/>
但學休心如癡如呆似包胎中來第一莫記一箇字在<lb/>
<pb n="KR3k0023_WYG_028-32b"/>
心一向如寒灰死火枯木石頭又似一箇無孔鐡椎始<lb/>
得莫學佛法但自休心利根者畫時解脱鈍根者三五<lb/>
年幾十年得一悟<hi>禪師語録</hi>
聲塵佛語阿難聲銷無響汝説無聞若實無聞聞性已<lb/>
滅同於枯木鍾聲更擊汝云何知知有知無自是聲塵<lb/>
或無或有豈彼聞性為汝有無聞實云無誰知無者<hi>楞嚴</hi>
<hi>經</hi>
不答話明眼衲僧不答話又云不入他繾綣裏又云不<lb/>
<pb n="KR3k0023_WYG_028-33a"/>
共伊打交渉<hi>古禪師語録</hi>
法喜禪悦之食慧海曰迷狥六根者號為六師心外求<lb/>
佛名為外道有物可施不名福田生心不受供養墮三<lb/>
惡道汝若能謗於佛者是不着佛求毁於法者是不着<lb/>
法求不入衆數者是不着僧求終不行滅度者智用現<lb/>
前着有如是解者便得法喜禪恱之食<hi>諸方廣語</hi>
野狐精六祖云汝但善惡都莫思量自然得入趙州云<lb/>
你若不語十年後佛也不奈你何若記一箇元字脚在<lb/>
<pb n="KR3k0023_WYG_028-33b"/>
心永刼作野狐精<hi>古禪師語録</hi>
一體三寳慧海禪師觀察自心一體三寳僧問云是何<lb/>
一體三寳師曰心是佛佛是法佛法無二和合為僧即<lb/>
是一體三寳<hi>諸方廣語</hi>
前三三後三三文殊問無着離甚處無着云南方殊云<lb/>
南方佛法如何多少無着云或三百五五百無着問此<lb/>
間住持如何文殊云凡聖同居龍蛇混雜無着云多少<lb/>
文殊曰前三三後三三<lb/>
<pb n="KR3k0023_WYG_028-34a"/>
無着童子云適來大聖道前三三後三三是多少師代<lb/>
云九九八十一<hi>佛印語録</hi>
不立文字直指人心禪者定慧之通稱明心達理之趨<lb/>
也達摩觀此上機縁繁紊乃曰不立文字者恐其執文<lb/>
滯相也直指人心乃見性成佛者明其頓了無生也<hi>要覽</hi>
禪窟馬祖初示衆曰即心即佛祖既寂滅東寺如㑹禪師<lb/>
患門人以即心即佛之語誦憶不已且謂佛於何住而<lb/>
云即心心如畫師而云即佛遂示衆曰心不是佛智不<lb/>
<pb n="KR3k0023_WYG_028-34b"/>
是道劒去逺矣爾方刻舟時號東寺為禪窟<hi>傳燈録</hi>
擲杖飛空昔髙僧隠峯遊五臺山淮西擲杖飛空而往<lb/>
西天<hi>釋氏要覽</hi>
　<lb/>
　<lb/>
　<lb/>
　<lb/>
　錦繡萬花谷前集卷二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷前集卷二十四</head> <lb/>
    <p>
<pb n="KR3k0023_WYG_024-1a"/>
欽定四庫全書<lb/>
　錦繡萬花谷前集卷二十四<lb/>
　　貴<lb/>
東京貴莫比鄧禹自中興後累世寵貴侯者二十九人<lb/>
公二人大將軍以下十三人中二千石十四人牧守四<lb/>
十八人皇后二人東京貴莫比<lb/>
七葉珥貂漢功臣惟金張二家親近貴寵比於外戚左<lb/>
思詩云金張藉舊業七葉珥貂蟬<hi>文選</hi>
<pb n="KR3k0023_WYG_024-1b"/>
五侯漢成同日封舅五人譚啇根立逢時為侯世謂之<lb/>
五侯<hi>元后傳</hi>
八居九列四登三事劉寵自㑹稽太守罷歸八居九列<lb/>
四登三事<lb/>
三世僕射唐髙士廉遷右僕射三世居此官人榮之<hi>本傳</hi>
持橐簮筆張安世持橐簮筆事孝武數十年<hi>注</hi>近臣負<lb/>
橐簮筆從備顧問或有所記也<hi>趙充國傳</hi>
擊鍾鼎食張柬之謂宿衛將李多祚曰將軍居北門㡬<lb/>
<pb n="KR3k0023_WYG_024-2a"/>
何曰三十年矣將軍擊鍾鼎食貴重當世非先帝恩乎<lb/>
曰死且不忘<hi>多祚𫝊</hi>
流水游龍後漢顯宗馬皇后詔曰前躍龍門上見外家<lb/>
問安起居者車如流水馬如游龍<hi>皇后記</hi>
芝盖桂室北齊邢子才廣平王碑文云侍講金華參遊<lb/>
銅雀出陪芝盖入奉桂室<hi>分紀</hi>
印纍纍綬若若漢石顯與中書僕射牢梁少府五鹿充<lb/>
宗為黨附者得位民歌之曰牢邪石邪五鹿客耶印何<lb/>
<pb n="KR3k0023_WYG_024-2b"/>
纍纍綬何若若耶若若長貎<hi>石顯傳</hi>
佩六國相印蘇秦曰使我有洛陽負郭田二頃豈能佩<lb/>
六國相印乎<lb/>
樹旗旄羅弓矢韓退之送李愿歸盤谷序云其在外則<lb/>
樹旗旄羅弓矢武夫前呵從者塞途供給之人各執其<lb/>
物夾道而疾驅才俊滿前道古今而譽盛徳入耳而不<lb/>
繁其在内則曲眉豐頰清聲而便體秀外而慧中飄輕<lb/>
裾翳長袖粉白黛緑者列屋而閒居妬寵而負恃争妍<lb/>
<pb n="KR3k0023_WYG_024-3a"/>
而取憐丈夫之遇知者之為也<lb/>
龜組之華齊孔稚圭為王敬則讓司空表云遂得北帶<lb/>
五州東跨六郡内亞二鼎外齊四岳蟬佩之映則左右<lb/>
交輝龜組之華則縱横吐耀輕輪徐送則車騎如雲飛<lb/>
盖暫停則歌鍾成列摐金龍吹鬱其前鳴笳鳯管疊其<lb/>
後<lb/>
東省南宫王績云左貂右蟬榮冠東省掌壺負璽望重<lb/>
南宫朝夕丹墀揖讓増價往來青𤨏步武生光豐屋華<lb/>
<pb n="KR3k0023_WYG_024-3b"/>
榱鳴鍾列鼎<hi>文粹</hi>
紫霄棲月梁書庾肩吾武陵王拜儀同三司章曰臣宅<lb/>
慶紫霄聮依皇極地均栖月既無迹以成髙仕若乗風<lb/>
故不行而自逺<lb/>
豐貂步文昌梁何敬容為尚書令以罪免復起謝郁致<lb/>
書戒之曰昔君侯納言加首鳴玉在腰回豐貂以步文<lb/>
昌聳髙蟬以超武帳<lb/>
八貂唐顯慶中置散騎常侍二人始有左右之名並金<lb/>
<pb n="KR3k0023_WYG_024-4a"/>
蟬珥貂左常侍與之八貂<hi>並分紀</hi>
五鼎成列王維張公碑云重組累印珥香貂乗朱輪勝<lb/>
衣則綺襦紈袴通籍則玉𤨏青墀動則兩驂如舞坐則<lb/>
五鼎成列<hi>文粹</hi>
鳴珂里張嘉貞為相嘉祐任金吾昆弟毎朝軒盖騶導<lb/>
盈閭巷世號所居曰鳴珂里<hi>嘉祐傳</hi>
膏梁華腴唐柳芳氏族論曰三世有三公曰膏梁有令<lb/>
僕曰華腴<lb/>
<pb n="KR3k0023_WYG_024-4b"/>
貂拂帝手宋文帝元嘉中王嘉王曇首並為侍中與帝<lb/>
接膝共語貂拂帝手拔貂置案上語畢復挿之<hi>分紀</hi>
狗尾續貂晉趙王倫既簒位雖奴卒厮役亦加爵位毎<lb/>
朝㑹貂蟬盈坐時人語曰貂不足狗尾續<lb/>
陳省華三子列侍諫議大夫陳省華華蜀人三子堯叟<lb/>
堯佐堯咨皆登進士而伯仲為天下第一晩年與燕國<lb/>
夫人馮氏俱康寧長子堯叟知樞宻院次子直史館少<lb/>
子知制誥毎對客三子列侍客不自安省華曰學生侍<lb/>
<pb n="KR3k0023_WYG_024-5a"/>
立常也士大夫以為榮<hi>澠水燕談</hi>
三參政二侍郎燕山竇禹鈞五子儀儼偁□僖皆及第<lb/>
馮道贈之詩曰靈椿一株老丹桂五枝芳竇為尚書毎<lb/>
對客即三參政一侍郎一起居皆侍焉天下榮之<hi>劇談録</hi>
一門二相六内翰本朝吕蒙正夷簡一門二相二十年<lb/>
居政府又文靖公子公弼公著公亮公儒俱為内翰長<lb/>
有名徳又賈黄中昌朝一門二相<hi>青𤨏集</hi>
三十二拜相本朝王溥二十六嵗狀元及第六年拜相<lb/>
<pb n="KR3k0023_WYG_024-5b"/>
年三十二罷相歸班時四十二在具慶下其父見客公<lb/>
以前宰相侍側無惰容客不安席引去甚衆<hi>退朝録</hi>
王韓二族為盛初翰林學士彭乗不訓子弟范宗翰上<lb/>
啓責之曰王氏之琪珪玘瓘器盡璠璵韓氏之綜絳縝<lb/>
維才皆經緯非䕃而得由學而然謂王氏皆以玉為名<lb/>
故云今天下衣冠子弟取髙科者王韓二族為盛<hi>國史</hi>
重金疊蓋重金謂金帶上垂金魚疊蓋謂重戴<hi>退朝録</hi>國<lb/>
初兩制出入皆重戴<hi>歸田録</hi>
<pb n="KR3k0023_WYG_024-6a"/>
　　富<lb/>
三致千金范蠡善治生十九年三致千金<hi>史記貨殖傳</hi>
載金一舸唐馮盎豪俠入朝載金一舸自隨<lb/>
嵗俸二十四萬緡郭子儀嵗入官俸無慮二十四萬緡<lb/>
良田美器名園甲館不可勝紀<lb/>
牙籌王戎田園水磑周遍天下自執牙籌晝夜筭計而<lb/>
儉嗇不自奉養天下人謂之膏肓之疾有好李賣恐人<lb/>
得種鑚其核以此獲譏<hi>並本傳</hi>
<pb n="KR3k0023_WYG_024-6b"/>
錢愚梁武帝弟蕭宏錢百萬一聚黄榜標之千萬一庫<lb/>
掛一紫標如此三十餘間武帝見之計錢三億餘萬武<lb/>
帝少子綜作錢愚論譏之<hi>南史</hi>
錢癖和嶠富擬王者人謂之錢癖<lb/>
地癖唐李憕善殖産伊州有膏腴自都至闗口田疇彌<lb/>
望謂地癖<lb/>
銅臭後漢桓帝時鴻都賣官崔烈用錢五百萬為三公謂<lb/>
其子曰我為三公議者以為如何子對曰衆嫌大人銅臭<lb/>
<pb n="KR3k0023_WYG_024-7a"/>
守錢虜馬援云凡殖財貴能賑施否則守錢虜耳<lb/>
多田翁盧從愿為刑部尚書占良田數百頃𤣥宗薄之<lb/>
欲以為用者屢矣卒以是止時號多田翁<hi>並本𫝊</hi>
張車子錢周犫貧夜耕困卧夢天公過而哀之勅外有<lb/>
以與司録案籍此人相貧限不過此惟有張車子錢千<lb/>
萬車子未生請以借之天公曰善<hi>干寳搜神記</hi>
李窟郎崔昭生崔芸李兼生窟郎堆錢一百屋破散何<lb/>
披猖今雖未即死饑凍㡬欲僵<hi>杜牧詩</hi>
<pb n="KR3k0023_WYG_024-7b"/>
以富死獄陳子昻父世髙貲子昻觧官歸縣令段簡貪<lb/>
暴聞其富欲害之子昻家人納錢二十萬緡簡薄其賂<lb/>
捕送獄中子昻見捕自筮卦成驚曰天命不祐吾殆死<lb/>
乎果死獄中<lb/>
錢聲如牛五代袁象先子正辭積錢盈室室中常有聲<lb/>
如牛以為妖勸其散以禳之正辭曰吾聞物之有聲者<lb/>
求其類耳宜益以錢聞者以為笑<hi>並本傳</hi>
黄金多漢髙祖賜陳平黄金四萬斤以間楚梁孝王未<lb/>
<pb n="KR3k0023_WYG_024-8a"/>
死時府庫黄金四十餘萬斤王莽敗時省中三十萬斤<lb/>
遺匿者尚十許<hi>漢書</hi>
塢中金二三萬董卓築郿塢髙與長安城埓積榖為三<lb/>
十年儲云事成雄據天下不成守此足以畢老及卓死<lb/>
塢中金二三萬銀八九萬竒玩雜物山崇阜積不可知<lb/>
數<hi>魏志</hi>
　　奢<lb/>
肉擡柈肉屏風唐宰相楊國忠家富凡有賔客設酒則<lb/>
<pb n="KR3k0023_WYG_024-8b"/>
不設擡柈令妓女各執其事號曰肉擡柈又冬月則令<lb/>
妓女圍之號肉屏風<lb/>
香聞數十里楊貴妃得寵兄銛錡國忠諸姨五家第舍<lb/>
聮亘治錦繡琢金玉者大抵千人變化若神仙毎帝幸<lb/>
華清宫五家隊合炯若萬花川谷成錦繡遺鈿墮舄瑟<lb/>
瑟珠翠狼籍于道香聞數十里<lb/>
烏羽澤米韋陟逍遥公後性奢縱侍兒列左右常數十窮<lb/>
治饌羞以烏羽澤米毎食厨中所棄猶不减萬錢以五<lb/>
<pb n="KR3k0023_WYG_024-9a"/>
采牋為書使侍婢裁荅授意而已<hi>並本傳</hi>
玉釵直七十萬錢王涯居右位竇氏女歸請玉工貨釵<lb/>
錢七十萬王曰七十萬錢豈於汝惜但釵直若此乃妖<lb/>
物也禍必隨之後釵為外郎馮球妻首飾馮為賈餗門<lb/>
人賈有奴頗横馮愛賈召奴責之未幾馮晨謁賈賈未<lb/>
出有二青衣齎銀罌曰公恐君寒奉地黄酒三盃馮悦<lb/>
盡飲之俄暴卒賈嘆惜不知其由<hi>栁玭𫝊</hi>
厠有紋帳絪縟劉寔以貧儉素嘗詣石崇家如厠見有<lb/>
<pb n="KR3k0023_WYG_024-9b"/>
紋帳絪縟甚麗内婢持香嚢寔退走謂崇曰誤入卿内<lb/>
崇曰厠耳<hi>崇𫝊</hi>
韭萍虀石崇為客作豆粥咄嗟而辦毎冬得韭萍虀愷<lb/>
常以此為恨<lb/>
奢儉不同寇凖知鄧州自少年富貴不㸃燈尤好夜宴<lb/>
劇欲雖寢室亦燃燭達旦毎罷官去後人至官舍見厠<lb/>
溷間燭淚在地往往成堆杜祈公為人清儉在官未嘗<lb/>
燃燭油燈一炷熒然若㓕與客相對清談而已二公皆<lb/>
<pb n="KR3k0023_WYG_024-10a"/>
為名臣而奢儉不同如此祈公夀考終吉萊公晩年有<lb/>
南遷之禍遂歿不返雖不幸亦為可戒也<hi>歸田録</hi>
詩君家稻田冠西蜀𢷬玉揚珠三萬斛寒江流木起書<lb/>
樓碧瓦朱欄照幽谷傾家取樂不論命散盡黄金如轉<lb/>
燭惟餘舊書一百車方舟載入荆江讀<hi>坡詩</hi>
　　知遇<lb/>
獵見太公太公姓姜字子牙行年八十不遇於渭水之<lb/>
濵垂釣周文王出獵前期卜之曰所獵獲之物非熊非<lb/>
<pb n="KR3k0023_WYG_024-10b"/>
羆非虎非貔乃帝王之師文王至渭水見太公因與之<lb/>
語見其賢乃與同載而歸以父禮師之伐紂之策遂有<lb/>
天下<hi>史記</hi>
拄天邢君牙唐邢君牙為隴右節度使有進士張汾不<lb/>
待賔司引報直入見君牙君牙方怒宴設司欠錢汾起<lb/>
曰汾在京師毎聞京西有邢君牙上拄天下拄地今日<lb/>
於汾前與設吏論錢君牙甚怍更與汾相親贈五百<lb/>
縑<hi>乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>
<pb n="KR3k0023_WYG_024-11a"/>
墮甑孟敏客居太原甑墮地不顧而去郭林宗見而問<lb/>
其意對曰甑已破矣視之何益林宗異之因勸令學十<lb/>
年知名<hi>林宗𫝊</hi>
解驂齊越石父賢在縲紲中晏子遇之途解左骖贖之<lb/>
載與歸石父曰君子屈於不知己而申於知己<hi>史記</hi>
倒屣蔡邕竒王粲聞粲至倒屣迎之既至容貎短小一<lb/>
坐盡驚曰此王生也有異才吾家書文盡當與之<hi>魏志</hi>
擁篲鄒衍如燕昭王擁篲前驅築碣石之宫親師之<hi>史記</hi>
<pb n="KR3k0023_WYG_024-11b"/>
堂下一言叔向適鄭<graphic n="KR0934" url="https://raw.githubusercontent.com/kanripo/KR-Gaiji/master/images/KR0934.png" mimeType="image/png"/>蔑心欲觀叔向從使之收器者<lb/>
而往立於堂下一言而善叔向聞之曰必鬷蔑也下執<lb/>
其手以上曰子若無言吾幾失子矣遂如故知<hi>左𫝊</hi>
説項斯楊敬贈項斯詩云㡬度見君詩盡好及觀標格<lb/>
過於詩平生不解藏人善到處逢人説項斯<lb/>
蜀道難李白自蜀來京師以所業謁賀知章覽蜀道難<lb/>
一篇曰子謫仙人也因薦之上<hi>本𫝊</hi>
崆峒叟元昊叛時闗中士人姚嗣宗寫二詩於驛壁云<lb/>
<pb n="KR3k0023_WYG_024-12a"/>
踏破賀蘭石掃清西海塵布衣能効死可惜作窮人<lb/>
百越干戈未息肩九原金鼓又轟天崆峒山叟笑不語<lb/>
静聴松風白日眠韓忠獻竒之遂奏補<hi>分紀</hi>
長安客有一庸生持一詩謁杜祁公曰昨夜雲中羽檄<lb/>
來案兵誰解埽氛埃長安有客面如鐡為報君王早築<lb/>
臺祁公亦異之奏補一尉胷中無物未幾貶去<hi>湘山野録</hi>
文富二公皆出吕氏門富鄭公之父甚貧客吕文穆公<lb/>
蒙正門下一日白公曰有兒子十嵗許欲令入書院事<lb/>
<pb n="KR3k0023_WYG_024-12b"/>
廷評大祝公許之其子韓公也文穆公見之驚曰此兒<lb/>
他日名位與吾相似亟令供給甚厚後鄭公兩入相及<lb/>
文靖公夷簡亦知人文潞公自兖州通判代歸文靖一<lb/>
見竒之問潞公曰有兖州墨否㩦以來明日潞公進墨<lb/>
文靖熟視久之欲相潞公手也薦為從官出將入相五<lb/>
十年文富二公皆出吕氏之門<lb/>
韓歐張三公知老蘇自雷簡夫始老蘇先生里居時雷<lb/>
簡夫為雅州獨知之以書薦之韓忠獻張文定歐文忠<lb/>
<pb n="KR3k0023_WYG_024-13a"/>
三公皆有味其言也三公自簡夫始知先生簡夫長安<lb/>
人以遺才命官其文亦竒上韓忠獻書云不獲搢版約<lb/>
袂疾指讀洵文於几格間以豁公之視聴也上張文定<lb/>
書蘇洵乃天下之竒才今人欲糜珠虀芝躬執匕筯飫<lb/>
其腹中恐他饋傷上歐文忠書必若知洵不以告人則<lb/>
簡夫為有罪<lb/>
國士無如富弼富韓公初遊場屋穆修伯長謂曰進士<lb/>
不足以盡子之才當以大科鳴也果禮部試下西歸次<lb/>
<pb n="KR3k0023_WYG_024-13b"/>
陜范文正公尹開封遣人追公曰有㫖以大科取士可<lb/>
亟還公見文正辭以未嘗為此學文正曰已同諸公薦<lb/>
君矣久為開闢一室皆大科文字可往就館時晏元獻<lb/>
公為相求婚於文正文正曰公之女若嫁官人某不敢<lb/>
知必欲求國士無如富弼者元獻一見大愛之遂議婚<lb/>
公亦繼以賢良登第<hi>並聞見録</hi>
請不稅農器吕夷簡通判濵州王文公問王沂公曽曰<lb/>
君識吕夷簡否曰不識也他日又問如初沂公以其所<lb/>
<pb n="KR3k0023_WYG_024-14a"/>
問對文正曰此人他日與舍人對秉鈞軸沂公曰何以<lb/>
知之曰吾亦不識之但以奏請得之如不稅農器等數<lb/>
事也後卒與沂公並相<hi>龍川志</hi>
簡重貴相薛簡肅公奎知開封府參知政事明鎬為推<lb/>
官奎待之甚厚以公輔竒之有問何以知其必貴公曰<lb/>
為人端肅言簡而理盡凡簡重則尊嚴此貴臣相也其<lb/>
後果至參政<hi>歸田録</hi>
范蜀公廊廟人薛簡肅公知成都府范蜀公方為舉子<lb/>
<pb n="KR3k0023_WYG_024-14b"/>
一見愛之館於府第毎曰范君廊廟人也公益自謙乗<lb/>
小駟至銅壺閣下步行趨府門踰年人不知其帥客也<lb/>
簡肅公還朝載蜀公以去或問自成都府得何竒物曰<lb/>
吾得一偉人耳後為賢從官<hi>聞見録</hi>
貴人識貴人吕夷簡為布衣時馬尚書亮一見知其必<lb/>
貴以女妻之馬公知江寧府陳恭公執策經過馬接之<lb/>
曰寺丞他日必至宰相曽諌議致堯一日大李侍郎虛<lb/>
己坐上見元獻晏公曰奉禮他日貴甚吕許公夷簡為<lb/>
<pb n="KR3k0023_WYG_024-15a"/>
相文潞公進謁許公改容接之曰太博過於我位貴人<lb/>
識貴人<hi>筆談</hi>
　　不遇<lb/>
郎潜三葉不遇漢武帝至郎署見一老郎眉毛皓白問<lb/>
何為郎對曰臣姓顔名駟以文帝時為郎文帝好文而<lb/>
臣好武景帝好老臣尚少陛下好少臣已老是以三葉<lb/>
不遇上感其言擢為㑹稽都尉<hi>本𫝊</hi>龎眉而郎潜兮<hi>張衡賦</hi>
孟浩然唐孟浩然與王維善私邀入内院而𤣥宗至浩<lb/>
<pb n="KR3k0023_WYG_024-15b"/>
然匿牀下維以實對帝喜曰朕聞其人而未見也浩然<lb/>
出帝問其詩自誦所為至不才明主棄之句帝曰卿不<lb/>
求仕而朕未嘗棄卿奈何誣我命放還山<lb/>
崔顥崔顥有文李邕聞其名虛舍邀之顥至獻詩首曰<lb/>
十五嫁王昌邕叱曰小兒無禮不與接而去<hi>並本𫝊</hi>
窮猿投林晉李充家貧求出外除剡縣令語人曰窮猿<lb/>
投林豈暇擇木<lb/>
　　貧賤<lb/>
<pb n="KR3k0023_WYG_024-16a"/>
簞食瓢飲一簞食一瓢飲在陋巷人不堪其憂<hi>論語</hi>孔子<lb/>
謂顔淵曰家貧居卑胡不仕乎對曰回有郭外之田五<lb/>
十畆足以為桑麻鼓琴足以自娛夫子之道足以自樂<lb/>
不願仕也<lb/>
蓬户桑樞原憲居魯環堵之室茨以生草蓬户不完桑<lb/>
以為樞而甕牖二室上漏下濕匡坐而絃子貢乗大馬<lb/>
中紺而表素往見憲憲華冠縰履杖藜而應門子貢曰<lb/>
嘻先生何為病憲對曰聞之無財謂之貧學而不能行<lb/>
<pb n="KR3k0023_WYG_024-16b"/>
謂之病今憲貧也非病也子貢有愧色<hi>並莊子</hi>
葭墻艾蓆梁書安城康王秀𫝊云或葭墻艾蓆樂在其<lb/>
中矣<lb/>
繩樞甕牖賈誼過秦論云繩樞甕牖之子材能不及<lb/>
中庸<lb/>
斗升之水莊子家貧徃貸粟監河侯監河侯曰諾我將<lb/>
得邑金貸子三百金可乎周忿然作色曰周昨來中道有<lb/>
呼者顧視車轍中有鮒魚焉問之對曰我東海之波臣<lb/>
<pb n="KR3k0023_WYG_024-17a"/>
也君豈有斗升之水而活我哉周曰諾我將南遊吳越<lb/>
激西江之水而迎子可乎鮒魚忿然作色曰吾得斗升<lb/>
之水活耳君乃言此曽不如索我於枯魚之肆<hi>莊子外物篇</hi>
數滴之泉于頔鎮襄陽鄭大穆以書投之曰分千樹一<lb/>
葉之影即是隂濃减四海數滴之泉即為膏澤于公依<lb/>
索數半與之<hi>雲溪友議</hi>
門多長者車張負隨陳平至其家家乃負郭窮巷以蓆<lb/>
為門然門多長者車轍<lb/>
<pb n="KR3k0023_WYG_024-17b"/>
門外可設雀羅下邳擢公為廷尉賔客填門及廢門外<lb/>
可設雀羅後復為廷尉客欲往翟公大書其門曰一死<lb/>
一生乃知交情一貧一賤交情乃見一富一貴乃知交<lb/>
態<hi>漢鄭當時傳</hi>冷官門外可張羅<hi>坡次楊褒詩</hi>
貧無錐潙山香嚴頌曰去年貧未是貧今年貧始是貧<lb/>
去年貧尚有卓錐之地今年貧錐地也無卓<hi>𫝊燈録</hi>
肘見踵决曾子在衛緼袍無表正冠而纓絶捉襟而肘<lb/>
見納履而踵决<hi>莊子</hi>
<pb n="KR3k0023_WYG_024-18a"/>
短衣不掩脛長鑱長鑱白木柄我生托子以為命黄精<lb/>
無苖山雪盛短衣數挽不掩脛此時與子空歸來男呻<lb/>
女吟四壁静<hi>老杜詩</hi>
車如雞栖朱震字伯厚諺曰車如雞栖馬如狗疾惡如<lb/>
風朱伯厚<hi>陳蕃𫝊</hi>
白社衣百結董京在洛湯隠居白社以殘絮縷帛為衣<lb/>
號百結衣<hi>逸士𫝊</hi>
䄂詩見張韓賈島初見韓退之及張籍有云袖有新成<lb/>
<pb n="KR3k0023_WYG_024-18b"/>
詩欲見老張韓<lb/>
脫羊裘髙恭之曰生當夕脫羊裘朝佩珠玉<hi>後魏</hi>
㯽榔消酒劉穆之世貧往妻兄江氏乞食食畢求㯽榔<lb/>
江氏戲曰㯽榔消食君嘗饑何須此後為丹陽尹乃以<lb/>
金盤貯㯽榔一斛以進妻兄<hi>南史</hi>不索㯽榔常晏食<hi>山谷</hi>
蓬蒿偪人張仲蔚平陵人所居蓬蒿偪人<hi>三輔决録</hi>仲蔚愛<lb/>
窮居遶宅生蓬蒿<hi>陶淵明詩</hi>
貧賤驕人魏文侯師田子方太子擊逢之引車下謁子<lb/>
<pb n="KR3k0023_WYG_024-19a"/>
方不為禮擊因問曰富貴者驕人乎貧賤者驕人乎曰<lb/>
亦貧賤者驕人耳諸侯驕人失其國大夫驕人失其家<lb/>
貧賤者行不合則去之楚越如脫屣<hi>史記</hi>
富不如貧向子平讀易至損卦喟然嘆曰吾已知貴不<lb/>
如賤富不知貧未知死何如生耳<hi>後本𫝊</hi>
鬼笑劉伯龍貧窶尤甚常營什一之利忽見一鬼在傍<lb/>
大笑伯龍曰貧困固有命乃為鬼所笑<hi>南史</hi>
兒號寒冬暖而兒號寒年登而妻啼饑頭童齒豁竟死<lb/>
<pb n="KR3k0023_WYG_024-19b"/>
何禆<hi>韓文公進學觧</hi>
晩食當肉齊王蠋與齊王遊食必太牢出必乗車妻子<lb/>
衣服麗都蠋辭曰玉生於山制璞則破焉士生於野推<lb/>
選則禄焉然而璞不完形神不全蠋願得歸晩食當肉<lb/>
安步當車無罪以當富貴蠋可謂安於貧者也未饑而<lb/>
食雖八珍猶草木也使草木如八珍唯晩食為然<hi>東坡志林</hi>
舌耕賈逵通經門徒來學獻粟盈倉或云逵非力耕乃<lb/>
舌耕<hi>拾遺記</hi>
<pb n="KR3k0023_WYG_024-20a"/>
硯城墨甲水硯者城池也筆者乃矟也墨者甲兵也心<lb/>
意者將帥也<hi>墨訣書數</hi>
筆耕舌織唐王勃能文請者金帛盈積人謂勃舌織而<lb/>
衣筆耕而食<hi>張著盛事</hi>
食蓼少年辛苦如食蓼老境清甜如啖蔗<hi>坡詩</hi>何異食蓼<lb/>
甘不知是荼苦<hi>樂天</hi>
抱添丁㸔花玉川先生真可憐一生酖酒無一錢病過<lb/>
春風九十日獨抱添丁㸔花發<hi>坡詩注</hi>數日不食行可忍<lb/>
<pb n="KR3k0023_WYG_024-20b"/>
索我抱看滿樹花<hi>盧仝示添丁</hi>
借車借車載家具家具少於車乃是全無一物<hi>孟郊移居詩</hi>
食破硯我生無田食破硯邇來硯枯磨不出<hi>坡詩</hi>
處窮藥方東坡云吾聞戰國中有一方吾服之甚效其<lb/>
藥有四味一曰無事以當貴二曰早寢以當富三曰安<lb/>
步以當車四曰晩食以當肉若此則可謂善處窮矣<lb/>
拆海圖牀前兩小女補綻纔過膝海圖拆波濤舊繡移<lb/>
曲折天呉與紫鳯顛倒在短褐<hi>杜詩</hi>
<pb n="KR3k0023_WYG_024-21a"/>
藁席張晨為京兆功曹冬月無被惟有禾藁一束暮鋪<lb/>
盖卧旦則收之<lb/>
孫叔敖子貧問優孟楚孫叔敖病且死屬其子曰我死<lb/>
汝必貧可往見優孟居數年貧困負薪逢優孟與曰我<lb/>
孫叔敖之子也父死屬我見優孟孟曰若無逺遊有所<lb/>
之即為孫叔敖衣冠抵掌談笑為敖像楚王與左右不<lb/>
能别也以為孫叔敖復生欲以為相優孟請歸與婦計<lb/>
三日來王曰婦言謂何孟曰楚相不足為也如孫叔敖<lb/>
<pb n="KR3k0023_WYG_024-21b"/>
之相楚得以霸今死其子無立錐之地貧困負薪必如<lb/>
孫叔敖不如自殺楚王於是召叔敖子封之寢丘四百<lb/>
户以奉其祀<hi>史記</hi>
窮巷掃軌漢陳平家乃負郭窮巷杜門掃軌然門外多<lb/>
有長者車轍<lb/>
無友之嘆東坡謫居海外與程夫侔書云此間食無肉<lb/>
病無藥屋無居出無友<lb/>
氷蘗聲王文正公姪王質在相門弗驕弗華以貧為寳<lb/>
<pb n="KR3k0023_WYG_024-22a"/>
文正為舍人時家甚虛嘗貸金以贍昆弟過期不入輟<lb/>
所乗馬償之公得其劵示家人曰此前人清風吾當不<lb/>
墜又得顔魯公為尚書時乞米墨帖刻石遺親友間其<lb/>
雅尚如此故所至有氷蘗聲<hi>墓誌</hi>
范文正補孫明復學職范文正公在睢陽掌學有孫秀<lb/>
才上謁文正贈錢十千明日復謁又贈十千問何汲汲<lb/>
於道路曰老母無以養若日得百錢則甘㫖足矣公曰<lb/>
吾觀子才非凡客也一年僕僕所得幾何而廢學吾今<lb/>
<pb n="KR3k0023_WYG_024-22b"/>
補子學職月得三千以供養子安於學乎孫生大喜於<lb/>
是授以春秋文正去睢陽孫亦辭歸後十年聞太山有<lb/>
孫明復先生道徳髙邁朝廷召至太學乃昔日索遊孫<lb/>
秀才文正嘆曰貧之為累大矣儻索遊至老則雖人材<lb/>
如孫明復猶將汨没也<hi>東軒筆録</hi>
早晩啗粥四塊范希文修學時最貧在長白山僧舍煮<lb/>
粟米二升作粥一器經宿遂凝以刀劃為四塊早晩取二<lb/>
塊斷虀數十莖醡汁半盂入少鹽煖而啗之如此者<lb/>
<pb n="KR3k0023_WYG_024-23a"/>
三年<hi>湘山野録</hi>
割鷺股我無置錐君立壁舂黍作糜甘勝宻割白鷺股<lb/>
何足難食鸕鷀肉未為失<hi>後山詩</hi>
夷白南史李潙謂古人安貧清白曰夷涅而不緇曰<lb/>
白<hi>本𫝊</hi>
詩李髯家徒四立壁未嘗一飯曽留客春寒茅屋交相<lb/>
風傍墻捫蝨讀書䇿老妻甘貧能養姑寕剪髻鬟不典<lb/>
書大兒得飡不得魚小兒得禈不索𥜗　未論功活人<lb/>
<pb n="KR3k0023_WYG_024-23b"/>
飽活不嘗得妻寒尚賔敬兒餓猶筆墨平生貸米家十<lb/>
輩來薄責囊無孔方兄面有陳蔡色　君不見公車待<lb/>
詔老詼諧饑來索米長安街君不見杜陵白頭在同谷<lb/>
夜提長鑱掘黄獨文人古來例寒餓安得野蠶成繭天<lb/>
雨粟<hi>並山谷</hi>君不如屈大夫夕飡但秋菊又不如顔平原<lb/>
米盡且食粥癡人要贏餘椒有八百斛錢有一百屋<hi>吕本</hi>
<hi>中</hi>身在秋湖天一角嶺猿洲鴈亦相哀他時相見柯山<lb/>
下土銼芳薪煮芋魁<hi>盧㐮</hi>本賣文為活翻令室倒懸荆扉<lb/>
<pb n="KR3k0023_WYG_024-24a"/>
深蔓草土挫冷疎煙　不㸑井晨凍無衣牀夜寒囊空<lb/>
恐羞澁留得一錢看　北里富薫天髙樓夜吹笛焉知<lb/>
南鄰客九月猶絺綌<hi>並老杜</hi>病多諳藥性年長信人愁螢<lb/>
影竹窗下松聲茅屋頭　盤飡市逺無兼味樽酒家貧<lb/>
只舊醅肯與鄰翁相對飲隔籬呼取盡餘盃<hi>並于鵠</hi>多病<lb/>
吳中一腐儒新來鈆水照髭鬍掃地静憐黄吻婢縳雞<lb/>
賣遣白頭奴<hi>盧㐮</hi>無地可耕歸不得有恩堪報死何難流<lb/>
年怕老相將去百計求安未得安<hi>禇載</hi>到來難遣去難留<lb/>
<pb n="KR3k0023_WYG_024-24b"/>
着骨粘心萬事休潘岳愁絲生鬢裏婕妤悲色上眉頭<lb/>
長途計盡空騎馬逺鴈聲初獨倚樓更有相思不相見<lb/>
酒醒燈背月如鈎<hi>李延壁愁詩</hi>多才久被天公怪闕食惟應<lb/>
㸑婦知杜叟挽衣那及脛顔公食粥敢言炊<hi>坡和柳子玉詩</hi>借<lb/>
車載家具家具少於車鬢邊雖有絲不堪織寒衣<hi>孟郊朝飢</hi>
<hi>詩</hi>卧聞東牀琴凍折兩三絃其不止忍饑而已寒不可<lb/>
忍也<hi>歐公詩話</hi>脫使端能去窮鬼自量無以致錢神<hi>唐子西</hi>煙<lb/>
村舊業牽歸夢雪屋孤燈照病身<hi>王禹偁</hi>僧態盤飡雖笋<lb/>
<pb n="KR3k0023_WYG_024-25a"/>
味道情欄檻只松花<hi>魏野</hi>千里故園魂夢裏百年生事寂<lb/>
寥中<hi>子由</hi>暗天欲照盆無水貧女如花鏡不知<hi>施肩吾</hi>窮巷<lb/>
悄然車馬絶案頭乾死讀書螢<hi>老杜</hi>舊屋但餘燒藥竈破<lb/>
囊猶欠買山錢<hi>盧㐮</hi>髯奴便了能沽酒稚子添丁觧灌畦<lb/>
<hi>李彭</hi>建鄴江山千里逺長安風雪一家寒<hi>胡恢</hi>老妻稻下收<lb/>
遺<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>稚子松間拾墮樵<hi>荆公</hi>雨荒春圃惟生草雪壓朝厨未<lb/>
有煙<hi>樂天</hi>傍暖旋燒紅落葉覺寒猶着舊生衣<hi>王建</hi>車如<lb/>
雞栖馬如狗閉門常多出門少<hi>山谷</hi>愁從竹葉盃中去老<lb/>
<pb n="KR3k0023_WYG_024-25b"/>
向菱花鑑裏來<hi>趙循道</hi>一夜不眠孤客耳主人門外有芭<lb/>
蕉<hi>戎昱</hi>兒餒嗔郎罷妻寒怨藁砧<hi>唐子西</hi>萬事不掛眼四愁<lb/>
猶有詩<hi>山谷</hi>瓦池研竈煤葦管書柿葉<hi>東坡</hi>烏几重重縛鶉<lb/>
衣寸寸針<hi>老杜</hi>朝食不盈腸冬衣纔掩體<hi>韓愈</hi>長喜詩無病<lb/>
不憂家更貧<hi>潘閬</hi>貧教謀事拙病使出言憂<hi>陶侃</hi>毎因多事<lb/>
日減却少年心為農山澗曲卧病海雲邊<hi>杜甫</hi>醉中驚老<lb/>
去笑裏覺愁來<hi>包佶</hi>痩肌寒帶粟病眼餒生花<hi>裴説</hi>冷髪<lb/>
不長黒貧交無久情<hi>杜荀鶴</hi>老覺僧齋健貧還藥債遲<hi>姚合</hi>
<pb n="KR3k0023_WYG_024-26a"/>
春非孤客事花在五侯門<hi>薛能</hi>眼昏書字大耳重覺聲髙<lb/>
<hi>張洎</hi>孟郊天地窄楊朱岐路多<hi>石曼卿</hi>竹齋燒藥竈花璵讀<lb/>
書牀<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0023_WYG_024-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷前集卷二十四<lb/>
</p>
<p>
</p>
  </div>
</body>
</text>
</TEI>
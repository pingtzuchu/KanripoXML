<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷續集卷二十</head> <lb/>
    <p>
<pb n="KR3k0023_WYG_100-1a"/>
欽定四庫全書<lb/>
　錦繡萬花谷續集卷二十<lb/>
　類姓<lb/>
　　韓<lb/>
國器韓安國事梁孝王為中大夫後抵罪獄吏田甲辱<lb/>
之安國曰死灰獨不復燃乎武帝拜為御史大夫與王<lb/>
恢辯議和親所舉皆天下名士天子以為國器<hi>本𫝊</hi>
出羣之器韓伯字康伯留心文藝能自標置居然是出<lb/>
<pb n="KR3k0023_WYG_100-1b"/>
羣之器<hi>晉史</hi>
王佐才韓桓張載竒之曰王佐才也博覽經籍無所不<lb/>
通慕容巂時為揚烈將軍後傅東宫従太子入朝巂顧<lb/>
謂左右此一代偉人未易繼也<hi>載記</hi>
志烈秋霜韓思彦舉下筆成章志烈秋霜擢科第授監<lb/>
察御史昌言當世得失髙宗加二階待詔洪文舘<hi>唐史</hi>
孝于家忠于國韓琬落魄少崖檢有姻勸舉茂才名動<lb/>
里中刺史行鄉飲餞之主人揚觶曰孝于家忠于國今<lb/>
<pb n="KR3k0023_WYG_100-2a"/>
始充賦請行無筭爵儒林榮之<lb/>
韓荆州韓朝宗李白與之書云生不用萬户侯但願一<lb/>
識韓荆州<hi>並唐史</hi>
　　寒<lb/>
三老上書寒朗博通書𫝊以尚書教授舉孝亷永平中<lb/>
守侍御史廷争楚獄之寃篤矣仁者之情遷濟陽令去<lb/>
官百姓追思之三老吏人上書陳其政狀由是辟為司<lb/>
徒府<hi>後漢史</hi>
<pb n="KR3k0023_WYG_100-2b"/>
　　干<lb/>
良史干寳博覽書記以才器詔為著作郎家貧求補山<lb/>
隂令遷始安太守著晉紀二十卷直而能婉咸稱良史<lb/>
撰搜神記號曰鬼董狐<hi>晉史</hi>
　　蘭<lb/>
智武將軍蘭欽父子雲以軍功至冀州刺史欽有謀畧<lb/>
勇决善戰進號智武將軍百日中再破魏軍威振隣國<lb/>
　　檀<lb/>
<pb n="KR3k0023_WYG_100-3a"/>
志老之士檀翥字鳳翔好讀書解屬文仕魏除中書舎<lb/>
人以才學自業加以清介志能之士也<hi>北史</hi>
萬里長城檀道濟都督諸軍侵魏資糧竭濟夜唱籌量<lb/>
沙以少米散其上及旦魏軍謂資糧有餘故不復追進<lb/>
司空鎮夀陽後文帝疾義康矯詔誅之時人歌曰可憐<lb/>
白浮鳩枉殺檀江州道濟見收憤怒氣盛目光如炬脫<lb/>
幘投地曰乃壊汝萬里長城<hi>南史</hi>
　　欒<lb/>
<pb n="KR3k0023_WYG_100-3b"/>
欒社公欒布孝文時為燕相至將軍嘗有徳者厚報之<lb/>
以軍功封俞侯燕齊之間皆為立社號曰欒公<hi>史記</hi>
桂陽太守欒巴為桂陽太守以郡處南陲不閒典訓為<lb/>
定婚姻喪紀之禮立校學以將進之遷豫章太守巴素<lb/>
有道術能役鬼神<hi>後漢</hi>
　　桓<lb/>
君才當自光大桓彦範字士則狄仁傑曰君之才當自<lb/>
光大母䘏初厚為禮張柬之將誅易之等引與定䇿以<lb/>
<pb n="KR3k0023_WYG_100-4a"/>
彦範敬暉為左右羽林將軍屬以禁兵斬易之中宗復<lb/>
位以彦範為侍中工屬文所志惟忠孝居若不能言及<lb/>
議論帝前安辭定色辯争愈切卒諡忠烈<hi>唐史</hi>
　　潘<lb/>
大丈夫格業潘濬為湘鄉令治甚有名奉法不憚私義<lb/>
公清剖斷節槩梗梗有大丈夫格業<lb/>
竒童潘岳鄉邑號為竒童作籍田賦才名冠世出為河<lb/>
陽令後遷廷尉評仕宦不達乃作閒居賦<hi>並晉史</hi>
<pb n="KR3k0023_WYG_100-4b"/>
　　安<lb/>
剖心明皇嗣安金藏京兆人在太常工籍睿宗為皇嗣<lb/>
有誣皇嗣異謀者武后詔来俊臣問狀金藏大呼曰公<lb/>
不信我言請剖心以明皇嗣不反也引刀自刺腹中腸<lb/>
出被地眩而仆后聞大驚命髙醫内腸閲夕而蘓臨視<lb/>
歎曰吾有子不能自明不如爾之忠也詔停獄朝廷士<lb/>
大夫翕然稱其誼<lb/>
謹厚見信安彦威少𨽻唐明宗麾下頗知兵法嘗為牙<lb/>
<pb n="KR3k0023_WYG_100-5a"/>
將以謹厚見信晉髙祖入立徙鎮歸徳是時河决滑州<lb/>
命彦威塞之彦威出私錢募民治隄遷西京留守遭嵗<lb/>
大饑彦威賑撫饑民民有犯法皆寛貸之饑民愛之不<lb/>
忍流去彦威與安太妃同宗出帝事以為舅彦威未嘗<lb/>
以為言及卒太妃臨哭人始知其同宗也當時益稱其<lb/>
謹重<hi>五代史</hi>
　　顔<lb/>
江左稱顔謝顔延之讀書無所不覽文章冠絶當時鮑<lb/>
<pb n="KR3k0023_WYG_100-5b"/>
照曰君詩若鋪錦列繡雕繢滿眼議者以延之謝靈運<lb/>
自潘岳陸機之後文士莫及江右稱潘陸江左稱顔謝<lb/>
顔祕書顔師古少博覽精詁訓善屬文太宗嘗歎五經<lb/>
去聖逺𫝊習寖訛詔師古於祕書省考定多所釐正學<lb/>
者賴之拜祕書少監<lb/>
辯獄而雨顔真卿開元中舉進士又擢制科遷監察御<lb/>
史使河隴時五原有寃獄久不决天且旱真卿辯獄而<lb/>
雨郡人呼御史雨<lb/>
<pb n="KR3k0023_WYG_100-6a"/>
　　班<lb/>
壯士之志班超有大志不修細節傭書養母投筆歎曰<lb/>
大丈夫無他志畧猶當立功異域以取封侯安能久事<lb/>
筆硯間乎左右笑之超曰小子安知壯士之志哉相者<lb/>
指曰生燕頷虎頭飛而食肉萬里侯相也其後出征安<lb/>
集西域五十餘國悉皆納質内屬封定逺侯任尚與超<lb/>
交代請誨告以總大綱而已尚曰我以班為當有竒䇿<lb/>
今所言平平耳後尚失羌人之和果如超言<lb/>
<pb n="KR3k0023_WYG_100-6b"/>
大家曹世叔妻班氏彪之女名昭字惠博學髙才踵成<lb/>
漢書表志號曰大家作女誡七章<hi>並後漢書</hi>
　　山<lb/>
璞玉渾金山濤少有器量介然不羣為竹林之遊年四<lb/>
十始為郡主簿功曹累遷吏部尚書遷右僕射加光禄<lb/>
大夫以老疾辭詔曰君以道徳為世模表吾將倚君以<lb/>
穆風俗何乃欲獨髙其志耶王茂目濤如璞玉渾金人<lb/>
皆欽其寳莫名其器<lb/>
<pb n="KR3k0023_WYG_100-7a"/>
髙陽池山簡為征南將軍都督荆湘交廣四州諸軍事<lb/>
假節鎮襄陽每出嬉逰多之習氏池上置酒輒醉名曰<lb/>
髙陽池童兒歌之有日夕倒載歸倒著白接䍦之句<hi>並出</hi>
<hi>晉史</hi>
　　田<lb/>
食客數千人孟嘗君名文姓田氏招致賓客舎業厚遇<lb/>
之以故傾天下之士食客數千人<lb/>
河東太守田延年為河東太守誅鉏豪强姦邪不敢發<lb/>
<pb n="KR3k0023_WYG_100-7b"/>
入為大司農<lb/>
旬月取宰相車千秋本姓田氏為丞相封富民侯無他<lb/>
才能術學又無閥閲功勞特以一言寤意旬月取宰相<lb/>
封侯世未嘗有也初千秋年老上優之朝見得乗小車<lb/>
入宫殿門因號車丞相<hi>並漢史</hi>
朱紫滿門田𢎞正充魏博節度使以功加司徒同平章<lb/>
事来朝上眷勞殊等固請留闕下帝勞曰魏人樂卿之<lb/>
政四隣畏卿之威為朕長城又安用辭朱紫滿門榮冠<lb/>
<pb n="KR3k0023_WYG_100-8a"/>
當時性忠孝好功名起樓聚書萬餘卷<hi>唐史</hi>
　　延<lb/>
屈千里足延篤字叔堅受左氏𫝊能著文章有名京師<lb/>
舉孝亷後拜議郎著作東觀徙京兆尹李文徳謂公卿<lb/>
曰延叔堅有王佐之才柰何屈千里之足乎<hi>後漢史</hi>
　　錢<lb/>
長者錢徽中進士第遷中書舎人加承㫖憲宗獨召徽<lb/>
稱其長者時内積財圖復河湟然禁無名貢獻而至者<lb/>
<pb n="KR3k0023_WYG_100-8b"/>
不甚郤徽懇諌罷之帝密戒後有獻毋入右銀臺門以<lb/>
避學士<lb/>
李白才錢易字希白年十七舉進士御試三題日中而<lb/>
就言者以其清俊而黜之太宗語蘓易簡曰朕恨不與<lb/>
李白同時易簡曰有錢易者李白才也太宗喜曰若然<lb/>
當用唐故事召至禁林㑹盜起劍南不果用復舉進士<lb/>
甲科為光禄寺丞通判蘄州又舉賢良方正䇿入等除<lb/>
祕書丞通判信州真宗封泰山獻殊祥録遷太常博士<lb/>
<pb n="KR3k0023_WYG_100-9a"/>
直集賢院<lb/>
仙風道骨錢若水字淡成十嵗能屬文入華山陳搏一<lb/>
見以為有仙風道骨舉進士為同州推官有富民失女<lb/>
奴其父母訟于州鞫于有司獄吏嘗有貸于富民不獲<lb/>
乃劾富民父子數人共殺女奴棄之水中遂失其尸而<lb/>
誣以罪皆應死若水疑之密使人訪求女奴得之乃引<lb/>
以示女奴之父母皆泣曰是也富民父子賴以得免郡<lb/>
太守欲薦之若水固辭曰且朝廷以此為若水功當置<lb/>
<pb n="KR3k0023_WYG_100-9b"/>
獄吏於何地太守歎服太宗聞之遂召用擢祕書丞直<lb/>
史館半嵗中超遷知制誥翰林學士至道初拜右諫議<lb/>
大夫同知樞密院事<lb/>
　<lb/>
　<lb/>
　<lb/>
　<lb/>
　錦繡萬花谷續集卷二十<lb/>
</p>
<p>
</p>
  </div>
</body>
</text>
</TEI>
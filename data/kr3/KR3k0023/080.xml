<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷後集卷四十</head> <lb/>
    <p>
<pb n="KR3k0023_WYG_080-1a"/>
欽定四庫全書<lb/>
　錦繡萬花谷後集卷四十<lb/>
　　鳳<lb/>
五綵羽建武十八年鳳髙八尺毛羽五色集潁川郡羣<lb/>
鳥並從蓋地數頃留十七日乃去<hi>出東觀漢記</hi>
千金毛周昭王以青鳳之毛為一裘一曰暖質二曰暄<lb/>
肌常以禦寒至厲王末猶寶此及厲王流于彘人得而<lb/>
珍之罪有陷大辟者以一青鳳毛贖罪免外一毛千金<lb/>
<pb n="KR3k0023_WYG_080-1b"/>
<hi>出拾遺記</hi>
鶉火之精鳳凰鶉火之禽陽之精也徳能致之其精畢<lb/>
至<hi>出鶡冠子</hi>
羽蟲之長羽蟲三百六十而鳳為之長也<hi>出家語</hi>
銜詔石季龍皇后在觀上有詔書五色紙着鳳口中鳳<lb/>
既銜詔待人放數百丈緋繩轆轤廻轉鳳凰飛下鳳以<lb/>
木作之五色漆畫硃脚皆用金<hi>出鄴中記</hi>
鳳羽族之羙<hi>出莊子</hi>
<pb n="KR3k0023_WYG_080-2a"/>
十子同巢鳳有十子同巢共母懽以相保<hi>出易林</hi>
見則天下安丹穴之山有鳥名曰鳳凰是鳥自歌自舞<lb/>
見則天下大安寧<hi>出山海經</hi>
詩鳳凰集南岳徘徊孤竹根於心存不厭奮翅騰紫氛<lb/>
豈不常辛苦羞與雀同羣何時當來儀要須聖明君<hi>出劉</hi>
<hi>楨</hi>丹山下威鳳來集帝梧中欲舞春花落將飛秋葉空<lb/>
影照龍門水聲入洞庭風别有將離曲翻更合絲桐<hi>張正</hi>
　　鶴<lb/>
<pb n="KR3k0023_WYG_080-2b"/>
乗軒衛懿公好鶴鶴有乗軒者<hi>出左𫝊</hi>
銜珠噲參行遇𤣥鶴被傷乃收養之放去至一夜雌雄<lb/>
俱銜一明珠來以報參也<hi>搜神記</hi>
陽鳥鶴者陽鳥也而遊於隂也<hi>相鶴經</hi>
胎化仙禽鮑昭舞鶴賦曰偉胎化之仙禽<lb/>
蓬山竒禽圖蓬山之竒禽想瀛海之縹緲<hi>李白畫鶴贊</hi>
飲溶溪之水周昭王時塗脩國獻青鳳丹鶴各一雌一<lb/>
雄以潭臯之粟飴之以溶溪之水飲之<hi>拾遺記</hi>
<pb n="KR3k0023_WYG_080-3a"/>
雀毛龜背鶴之上相雀毛龜背又曰鷰膺鳳翼<hi>相鶴經</hi>
詩碧天飛舞下晴莎金闕瑶池絶網羅巖響數聲風滿<lb/>
樹岸移孤影雪凌波緱山去逺雲霄迥遼海歸遲嵗月<lb/>
多雙翅展開千萬里秖應棲隠戀喬柯<hi>許渾</hi>來自芝田逺<lb/>
飛渡武溪深振迅依吳市差池逐晉琴竒聲𫝊迥澗動<lb/>
翅拂花林欲知情物外伊令有清潯<hi>梁簡文帝</hi>依池屢獨舞<lb/>
對影或孤鳴乍動軒遲歩時轉入琴聲<hi>隂鏗</hi>我有所愛鶴<lb/>
毛羽霜雪妍秋望一滴露聲洞林外天自隨衛侯去遂<lb/>
<pb n="KR3k0023_WYG_080-3b"/>
入大夫軒雪貌乆已隔玉音無復𫝊吟君感鶴操不覺<lb/>
心惕然<hi>元稹</hi>華表千年一鶴歸凝丹為頂雪為衣星星仙<lb/>
語人聴盡却向五雲翻翅飛<hi>劉夢得</hi>
　　孔雀<lb/>
鸞鳳友韓愈和武相公孔雀詩穆穆鸞鳳友<lb/>
珠毛孔雀尾端一寸名珠毛又孔雀因雷聲而孕<hi>酉陽雜爼</hi>
　　鴈<lb/>
度塞岑鴈塞北接梁州汶陽郡其間東西岑屬大巖無<lb/>
<pb n="KR3k0023_WYG_080-4a"/>
際雲飛風翥望崖廻翼惟一處為下翔鴈違塞矯翼裁<lb/>
度故名鴈塞同於鴈門<hi>荆州記</hi>
取翅禦暑臨邑縣有鴈翅泊旁無樹木土人至春夏常<lb/>
於此澤羅鴈鳥取其翅以禦暑<hi>酉陽雜爼</hi>
詩初秋玉露清早鴈出空鳴隔雲時亂影因風乍含聲<lb/>
<hi>唐太宗</hi>洞庭春水緑衡陽旅鴈歸離地髙復下欲向龍門<lb/>
飛<hi>劉孝綽</hi>南思洞庭水北想鴈門闗稻梁俱可戀飛去復<lb/>
飛還<hi>周𢎞正</hi>旅鴈别衡陽天寒闗路長行斷由經箭聲嘶<lb/>
<pb n="KR3k0023_WYG_080-4b"/>
為犯霜罹繳無人閔能鳴反自傷何時侣汎汎刷羽戲<lb/>
方塘<hi>王胄</hi>日暮霜風急羽翮轉難任為有𫝊書意聮翩入<lb/>
上林<hi>世南</hi>仙掌月明孤影過長門燈暗數聲來<hi>杜牧之</hi>嗸嗸<lb/>
鴻鴈鳴且飛窮秋南去春北歸去寒就暖識所處天長<lb/>
地乆棲息稀<hi>韓文公</hi>
　　燕<lb/>
更巢共乳崔𤣥暐居父喪廬有燕更巢共乳<lb/>
紅縷繋足宋末有女姚玉京室有雙燕一為鷙鳥所獲<lb/>
<pb n="KR3k0023_WYG_080-5a"/>
其一孤不離庭户秋風起獨啾啾翔集玉京之臂如似<lb/>
告别玉京以紅縷繋足明年紅縷如舊凡六七嵗玉京<lb/>
遇疾終明年燕來窺室間訝其無人周回累夕姚氏族<lb/>
泣語墳在南郭可徃燕遂悲鳴至墳所亦死<hi>唐李公佐燕女墳記</hi>
蟄井底或言燕蟄於井底舊説燕不入室是井虛也取<lb/>
桐為男女各一投井中燕必來<hi>酉陽雜爼</hi>
𫝊言長安富商任宗妻郭紹蘭能詩宗賈販湖湘乆之<lb/>
未歸紹蘭視堂中雙燕祝之曰我聞爾海東來必曽經<lb/>
<pb n="KR3k0023_WYG_080-5b"/>
湘中為我附書任郎可乎燕即飛下止于膝紹蘭寫詩<lb/>
一絶繋于燕足燕徑去宗在荆州忽有燕遶身而飛止<lb/>
于肩足有小封視之乃妻所書也<hi>遺事</hi>
　　雀<lb/>
放生雀唐新語成敬苛與姚崇有親姻崇寢疾敬苛造<lb/>
省懐中置生雀數頭請崇執而後放祝云願令公速愈<lb/>
知更雀裴耀卿勤於政事夜閱案牘晝决獄訟常養一<lb/>
雀毎夕自更初有聲至漏盡則急鳴裴呼為知更雀<lb/>
<pb n="KR3k0023_WYG_080-6a"/>
浴沙塵受卵釋氏書言雀却火因浴沙塵受卵<hi>酉陽雜爼</hi>
　　鸚鵡<lb/>
大如雞母扶南東有漲海時五色鸚鵡曽見其白者大<lb/>
如雞母<hi>外國𫝊</hi>
感神滅火鸚鵡飛集凶也山中禽獸輙相愛重鸚鵡自<lb/>
念雖樂不可乆也便去後數月山中火鸚鵡遥見便入<lb/>
水霑羽飛而灑之天神言汝雖有志何足云也鸚鵡曰<lb/>
猶知不能然嘗僑住山禽獸行善皆為兄弟不忍見耳<lb/>
<pb n="KR3k0023_WYG_080-6b"/>
天神嘉感即為火滅<hi>劉義慶宣驗記</hi>
兩指向前鸚鵡西域靈禽兩指向前也<hi>異物志</hi>
雪衣娘天寶中嶺南獻白鸚鵡養之宫中嵗乆頗聰慧<lb/>
洞曉言詞上及貴妃皆呼為雪衣娘毎與嬪御及諸王<lb/>
博戲上稍不勝左右乃呼雪衣娘即飛至將翼以亂其<lb/>
行列<hi>明皇雜録</hi>
緑衣使者長安富民楊崇義妻劉氏有色與隣人李弇<lb/>
通共殺崇義遂謀葬日將葬客集家有鸚鵡語人曰殺<lb/>
<pb n="KR3k0023_WYG_080-7a"/>
主者劉氏李弇也遂敗明皇聞之封鸚鵡為緑衣使者<lb/>
後人因以呼之<hi>開元遺事</hi>
　　龍<lb/>
水中之神管子曰蛟龍水中之神者也乗水則神立失<lb/>
水則利廢<lb/>
九色王母乗紫雲之輦又駕九色之斑龍<hi>漢武内𫝊</hi>
有鱗有翼有角廣雅曰有鱗曰蛟龍有翼曰應龍有角<lb/>
曰虬龍無角曰螭龍未升天曰蟠龍<lb/>
<pb n="KR3k0023_WYG_080-7b"/>
華山紅葉有史生遊華山時暑環憇一小溪忽有一葉<lb/>
大如掌紅殷可愛隨流而下史獨接得寘懐中食頃覺<lb/>
懐中冷重潛起觀之其葉上鱗起粟粟而動史驚懼棄<lb/>
林中遽白衆人曰此必是龍也可速去須臾林中白煙<lb/>
生彌布一谷史下山未半風雷大至<hi>酉陽雜爼</hi>
畏蠟愛竹龍之性麄猛而畏蠟愛竹及空青而嗜燒燕<lb/>
肉食燕肉人不可渡海<hi>南部新書</hi>
一龍三頭開元間景州水中見一龍三頭時虜中大水<lb/>
<pb n="KR3k0023_WYG_080-8a"/>
後六月有風自西南來飛屋㧞木者半晝暝<hi>龍城録</hi>
　　魚<lb/>
生角有翼子莫者舒鄉人也善入水捕魚得赤鯉愛其<lb/>
色以米榖食之一年長丈餘遂生角有翼<hi>列仙𫝊</hi>
赤文成字黄帝遊於洛見鯉魚長三丈青身無鱗赤文<lb/>
成字<hi>河圖</hi>
千斤小平津有洞穴鯉魚從穴中出入大者重千斤色<lb/>
青皮如鮫魚皮<hi>大魏諸州記</hi>
<pb n="KR3k0023_WYG_080-8b"/>
七里鯉魚鯉魚長百歩俗𫝊有七里鯉魚<hi>異物志</hi>　烏䱜<lb/>
魚通身黑長二丈<hi>南越志</hi>䱜魚鹿文青目<hi>臨海水土記</hi>
齒如刀鋸萬震南州異物志曰鰐齒所囓則斷如刀鋸<lb/>
居水中以食魚為本<lb/>
背上有甲珠文劉欣期交州記曰鮫魚出合浦長三尺<lb/>
背上有甲珠文堅强可以飾刀口又可以鑪物<lb/>
春來䠓水石首小者名䠓水其次名春來石首異種也<lb/>
又有石頭長七八寸與石首同<hi>臨海異物志</hi>
<pb n="KR3k0023_WYG_080-9a"/>
秋化為鳥張勃吳録曰婁縣有石首魚至秋化為鳥<lb/>
合體俱行臨海水土記曰片立合體俱行比目魚也<lb/>
當乳太宗嘗觀魚於西宫見魚躍焉問其故漁者曰此<lb/>
當乳也於是中網而止<hi>酉陽雜爼</hi>
　　龜<lb/>
五色依時用龜有五色依時用之青靈之龜春宜用之<lb/>
西坐東向赤靈之龜夏宜用之北坐南向<hi>栁隆龜經</hi>
三足丈若山陽狂水出焉注于伊水中多三足龜<hi>山海經</hi>
<pb n="KR3k0023_WYG_080-9b"/>
𤣥錦文禮統曰神龜之象若𤣥錦文運轉應四時<lb/>
金色辟巨蛇明皇嘗有一方士獻一小龜徑寸如金色<lb/>
可愛云神明而不食置之枕笥中辟巨蛇之毒<hi>録異記</hi>
搘牀燕文貞公女嫁盧氏嘗為舅盧公求官候公不朝<lb/>
問焉公指搘牀龜視之女拜而歸室告其夫曰舅得詹<lb/>
事矣<hi>朝野僉載</hi>
化石武徳末文皇欲平内難苑池内得白龜化石故登<lb/>
極後降制曰皇天眷祐錫以寶龜<hi>南部新書</hi>
<pb n="KR3k0023_WYG_080-10a"/>
洞𤣥先生張誕見巴西侯飲酒命樂乆之有告者曰洞<lb/>
𤣥先生在門言訖有一人披黑衣頸長而身甚廣揖之<lb/>
與坐曰席上人將有圖君巴西怒曰歡宴方洽何遽有<lb/>
怪命殺之天將曉誕悸悟見身卧石竇中一龜形甚巨<lb/>
於竇前乃向所殺洞𤣥先生也<hi>宣室志</hi>
　　蟬<lb/>
飲露不食徐廣車服雜注曰侍臣加貂蟬取飲露而不<lb/>
食也<lb/>
<pb n="KR3k0023_WYG_080-10b"/>
齊女董仲舒答問曰齊王之后怨王而死變為蟬登庭<lb/>
樹嘒唳而鳴王悔恨之故曰齊女<lb/>
聆風和鳴傅𤣥蟬賦曰聆商風而和鳴<lb/>
噪栁謝靈運燕歌行曰孟冬初節寒氣成悲風入閨霜<lb/>
依庭秋蟬噪栁燕辭楹念君行役怨邊廷<lb/>
鳴榆劉向説苑吳王欲伐荆舍人少孺子者欲諫不敢<lb/>
乃操蟬於後園露霑其衣如是者三日王曰子來何苦<lb/>
霑衣如此對曰園中有榆其上有蟬髙居悲鳴飲露不<lb/>
<pb n="KR3k0023_WYG_080-11a"/>
知螗蜋在其後螗蜋委身欲取蟬不知黄雀在其後黄<lb/>
雀延頸欲啄螗蜋不知彈丸在其下此二者欲得其前<lb/>
而不顧其後患吳王乃罷兵<lb/>
五徳陸雲寒蟬賦曰昔人稱雞有五徳而作者賦之至<lb/>
於寒蟬才齊其羙而莫斯述之頭上有緌則其文也含<lb/>
氣飲露則其清也黍稷不享則其亷也處不巢居則其<lb/>
儉也應候守節則其信也<lb/>
詩避雀喬枝裏飛空華殿曲天寒響屢嘶日暮聲逾速<lb/>
<pb n="KR3k0023_WYG_080-11b"/>
繁吟如欲盡長韻還相續飲露非表清輕身易知足<hi>褚雲</hi>
寒蟬噪楊栁朔初犯梧桐葉上飛難住枝殘影共空聲<lb/>
疏飲露後唱絶斷絃中還因摇落處寂寞盡秋風　秋<lb/>
鴈寫遥天園栁集驚蟬竟噪長枝裏争飛繁木前風髙<lb/>
知響急近樹覺聲連長場流喝盡詎識蔡邕絃<hi>並張正</hi>聲<lb/>
流上林苑影入守臣冠得飲𤣥天露何辭髙栁寒<hi>劉珊</hi>垂<lb/>
緌飲清露流響出疎桐居髙聲自逺非是藉秋風<hi>世南</hi>
　　蝶<lb/>
<pb n="KR3k0023_WYG_080-12a"/>
入夢莊周夢為蝴蝶栩栩然蝴蝶自喻適志與不知周<lb/>
也俄然覺則蘧蘧然周也今不知周之夢為蝴蝶蝴蝶之<lb/>
夢為周歟<hi>莊子</hi>
戲園古樂府歌詞蛺蝶行曰蛺蝶之遨遊東園奈何卒<lb/>
逢三月養子鷰接我苜蓿間<lb/>
　　螢<lb/>
却馬淮南萬畢術曰螢火却馬<hi>取螢火裹以羊皮置土中馬見之鳴却不敢行</hi>
流金在沙潘岳螢賦曰燿燿熒熒若丹英之照葩飄飄<lb/>
<pb n="KR3k0023_WYG_080-12b"/>
熲熲若流金之在沙<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷後集卷四十<lb/>
</p>
<p>
</p>
  </div>
</body>
</text>
</TEI>
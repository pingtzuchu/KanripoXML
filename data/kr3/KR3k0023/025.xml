<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷前集卷二十五</head> <lb/>
    <p>
<pb n="KR3k0023_WYG_025-1a"/>
欽定四庫全書<lb/>
　錦繡萬花谷前集卷二十五<lb/>
　　隠逸<lb/>
四皓秦夏黄公綺里季甪里先生東園公避秦隠商山<lb/>
行歌紫芝曲漢髙祖累聘不至後用張良計乃出隨太<lb/>
子朝太子乃定<lb/>
九老白居易與胡杲吉敀鄭據劉真張渾狄兼謨盧貞<lb/>
燕集皆髙年不仕者人慕之繪為九老圖<hi>本𫝊</hi>
<pb n="KR3k0023_WYG_025-1b"/>
白蓮社劉遺民雷次宗依廬山逺師乃於精舍無量夀<lb/>
像前建齋立社共期西方廬阜記逺師結白蓮社以書<lb/>
招陶淵明陶曰弟子性嗜酒若許飲即往逺許之遂造<lb/>
焉陶攢眉而去<lb/>
支牀有龜坐帳無鶴支牀有龜一寸二寸之魚三竿兩<lb/>
竿之竹名為野人之家是謂愚公之谷<hi>庾信小園賦</hi>
買山錢符山人投襄陽于頔乞買山錢公與之仍加<lb/>
衣服<hi>雲溪友議</hi>
<pb n="KR3k0023_WYG_025-2a"/>
山資已足王秀之為晉平太守朞年便求去曰山資已<lb/>
足豈可久留以妨賢路<hi>南史</hi>
膏肓痼疾唐田游巖隠許由祠傍號由東隣髙宗幸嵩<lb/>
親至其門曰先生此佳否對曰臣所謂泉石膏肓烟霞<lb/>
痼疾者<hi>隠逸傳</hi>
能言鬬鴨陸龜蒙有鬬鴨一欄極馴一旦驛使挾彈斃<lb/>
其尤者龜蒙曰此鴨善人言見欲上進奈何斃之使懼<lb/>
盡與囊中金徐問人語之狀龜蒙曰能自呼其名也<lb/>
<pb n="KR3k0023_WYG_025-2b"/>
駕飛鴻山谷觀盧鴻圖云黄塵逆㡌馬辟易歸來下簾<lb/>
卧書空不知繡鞍萬人立何如盧郎駕飛鴻盧隠士駕<lb/>
飛鴻歸隠也<lb/>
浪士漫郎元結作自釋曰少避亂入猗玗洞稱猗玗子後<lb/>
家瀼濵乃稱浪士及有官人以為浪者亦漫為官乎呼<lb/>
為漫郎漫郎既客樊上漫遂顯左右少長相戲更曰聱<lb/>
叟彼誚以聱者為其不相從聴不相鈎加帶笭箵而盡<lb/>
船獨聱牙而揮車酒徒得此又曰公之漫其終猶聱乎<lb/>
<pb n="KR3k0023_WYG_025-3a"/>
脱朝服辭官陶𢎞景為諸王侍讀家貧求縣宰不遂永明<lb/>
十年脱朝服掛神武門上表辭官詔許之<hi>南史</hi>
角巾東洛薛平除散騎常侍年老致仕角巾東洛<lb/>
多幸老民宋琪拜右僕射被病作多幸老民叙以見志<lb/>
北山南山後法真隠處太守欲以功曹相屈法真曰若<lb/>
欲使之真將在北山之北南山之南<hi>本𫝊</hi>
池中龍種龎徳公字子魚晉太康中棄官居南白沙里<lb/>
人皆敬之曰池中龍種來我家<hi>襄陽耆舊𫝊</hi>
<pb n="KR3k0023_WYG_025-3b"/>
蘭菊叢生羅含歴散騎常侍老年致仕還家階庭蘭菊<lb/>
叢生<lb/>
理圃布真珠為樂南唐近事陳繼善自江寧尹致仕一<lb/>
旦荷鉏理山圃成畦布以真珠百餘顆若種蔬狀布土<lb/>
間記顆俯拾周而復始以為樂<lb/>
三笑圖逺法師送陶元亮陸修静不覺過虎溪因相與<lb/>
大笑今世𫝊三笑圖是也<hi>廬山記</hi>
輞川别墅王維有别墅在輞川地竒勝有華子岡欹湖<lb/>
<pb n="KR3k0023_WYG_025-4a"/>
竹里館栁浪茱萸沜辛夷塢與裴迪遊其中賦詩為樂<lb/>
靖長官張師旦括異志靖長官真定人登第一旦棄妻<lb/>
子不歸洛下靳襲者嘗於其家設一帷榻甚潔詢其故<lb/>
曰以待靖長官今隠嵩山間嵗或一至或再至曾慥集<lb/>
仙𫝊謂唐僖宗時為登封令棄官學道遂升仙東坡云<lb/>
劉几嘗遇於嵩髙山中<hi>坡詩注</hi>
頭顱可知陶洪景與從弟書曰昔仕宦期四十左右作<lb/>
尚書郎即投簮髙邁今三十六方作奉朝請頭顱可知<lb/>
<pb n="KR3k0023_WYG_025-4b"/>
不如早去<hi>摭遺</hi>
笋味勝中堂骨卲堯夫一日謂富鄭公食笋味甚美公<lb/>
曰未如中堂骨頭之美也堯夫曰野人食笋三十年未<lb/>
嘗為所辱今日可食中堂骨頭乎<hi>聞見録</hi>
花外小車司馬溫公居洛與邵康節遊一日㑹崇徳閣<lb/>
約邵未至有詩曰淡日濃雲合復開碧伊清洛逺縈回<lb/>
林間髙閣望已久花外小車猶未來堯夫和云君家梁<lb/>
上午時燕過社今年尚未回請罪誤君凝佇久萬花深<lb/>
<pb n="KR3k0023_WYG_025-5a"/>
處小車來<lb/>
鐘鳴漏盡魏田豫書答司馬宣王曰年過七十而居位<lb/>
譬猶鐘鳴漏盡而夜行不休也<hi>魏志</hi>
詩白頭不是折脚具桐㡌㯶鞋稱老夫滄江鷗鳥野心<lb/>
性隂壑虎豹雄牙鬚鷫鸘作裘初服在猩血染帶鄰翁<lb/>
無兒無飽飯尚勤書婦無複褌且着𥜗社甕可漉溪可<lb/>
漁且問黄鷄肥與臞<hi>黄詩</hi>處士骨相不封侯卜居但得林<lb/>
塘幽家藏玉唾㡬千卷手校韋編三十秋相知四海孰<lb/>
<pb n="KR3k0023_WYG_025-5b"/>
青眼髙卧一菴今白頭襄陽耆舊節獨苦只得龎公不<lb/>
入州<hi>溫叟謝無逸詩</hi>投紱歸來萬事輕消磨未盡祇風情舊因<lb/>
蓴菜求長假新為楊枝作短行不禱自安縁夀骨苦藏<lb/>
難沒是詩名淺斟低唱紅生頰細琢歌詞穏稱聲蝸殻<lb/>
卜居心自放蠅頭寫字眼能明跪履數從圯上老逸書<lb/>
閒訪濟南生<hi>東坡</hi>夜踏華陽三徑小曉耕秋色一犂深庭<lb/>
園縱窄猶栽藥活計雖貧亦買琴<hi>王禹偁</hi>稚子新能編笋<lb/>
笠山妻舊觧補荷衣秋山隔岸清猿叫湖水當門白鳥<lb/>
<pb n="KR3k0023_WYG_025-6a"/>
飛<hi>陳羽</hi>杖屨獨遊栽藥圃琴樽多在釣魚船晩來花下敲<lb/>
門者不是神仙即酒仙<hi>僧楚巒</hi>玉函怪牒鎻雲篆紫洞香<lb/>
風吹碧桃三山朝去應非久姹女當窻織羽袍<hi>杜牧</hi>一榻<lb/>
琴書雙門寺片心泉石兩林山江樓把酒雲供望秋院<lb/>
支笻鶴對閒<hi>陳堯叟</hi>棊聲敲月重屐齒印苔深竹徑茶烟<lb/>
細山園碧樹隂<hi>韓持國</hi>種竹五七箇結茅三兩間稍通溪<lb/>
上路不礙屋頭山黄葉水去住白雲風往還生涯只此<lb/>
是道者少機闗<hi>王珪</hi>鳥歸村落後水向縣城斜<hi>劉長卿</hi>門掩<lb/>
<pb n="KR3k0023_WYG_025-6b"/>
少人至春殘啼鳥多苔錢對井口花片入蟲窠<hi>栁放</hi>竹裏<lb/>
編茅倚石根竹莖踈處見前村閒眠盡日無人到時有<lb/>
清風為掃門<hi>僧顯忠</hi>谷鳥隨柯轉庭花奪酒香初晴巖翠<lb/>
滴向晩木隂凉<hi>楊徽之</hi>秋夢有時見孤雲無處尋神清峯<lb/>
頂望衣冷瀑邊吟<hi>劉禹錫</hi>江頭日暖花又開江東行客思<lb/>
悠哉滿船明月一竿竹家住五湖歸去來<hi>羅隠</hi>日照西山<lb/>
雪僧門猶未開凍瓶粘柱礎宿火陷爐灰童子病歸去<lb/>
鹿麑寒入來<hi>鄭肇</hi>犬吠水聲中桃花帶露濃樹深時見鹿<lb/>
<pb n="KR3k0023_WYG_025-7a"/>
溪午不聞鐘野竹分晴靄飛泉掛碧峯<hi>李白</hi>草暖青牛卧<lb/>
松髙白鶴眠雨來江色暮獨自下寒烟<hi>李白</hi>松隂遶院鶴<lb/>
相對山色滿樓人未歸<hi>姚鵠</hi>手中藤杖留霞㸃身上荷衣<lb/>
帶酒痕<hi>文本</hi>求猿句寄山深寺乞食書𫝊海上州<hi>杜荀鶴</hi>滿<lb/>
屋烟霞春睡足一溪風雨夜燈孤<hi>張詠</hi>松隂轉處琴書潤<lb/>
花片飛來枕簟凉<hi>彭應求</hi>幽鳥喚人穿竹去野猿尋果岀<lb/>
雲來<hi>沈彬</hi>唯㸔老子五千字不踏長安十二衢<hi>白居易</hi>㸔院<lb/>
只留雙白鶴入門唯見一株松<hi>樂天</hi>壺中别有仙家日嶺<lb/>
<pb n="KR3k0023_WYG_025-7b"/>
上猶多隠者雲<hi>李義山</hi>怪來詩思清人骨門對寒流雪滿<lb/>
山<hi>韋應物</hi>臨水鶴窺行道影隔雲僧認讀書聲<hi>楚巒</hi>洗盂秋<lb/>
澗日華動搗藥夜堂秋氣深<hi>王正己</hi>雲歕石花生劍壁雨<lb/>
敲松子落琴牀<hi>林逋</hi>千里白雲隨野歩一湖明月上秋衣<lb/>
月屇曉窻琴嶽潤竹侵秋几墨雲鮮　不甘五等諸侯薦<lb/>
直待九重天子知<hi>贈劉素</hi>帶雨小舟横别澗隔花幽犬吠<lb/>
深雲<hi>張觀</hi>止應獨有江山秀合自都無廊廟心<hi>韓駒</hi>兩槍未<lb/>
試泠泠水五鬛常閒淅淅風<hi>林逋</hi>潏潏藥泉來石竇霏<lb/>
<pb n="KR3k0023_WYG_025-8a"/>
霏茶靄出林梢　花月病懐㸔酒譜雲蘿幽信著茶經<lb/>
峯後月明秋嘯去水邊林影晩樵還　鶴𫝊滄海信僧和<lb/>
白雲篇<hi>恵崇</hi>松風吹髮亂巖溜濺棊寒　圭竇先知曉盆<lb/>
池别見天　古寺尋僧飯寒巖衣鹿裘<hi>廖融</hi>夜船浮海月秋<lb/>
寺傍江雲　石梯青障下茅屋白雲間<hi>崔峒</hi>眼明山雨後鬢<lb/>
亂竹風前<hi>魏野</hi>因客始酤酒借書方到城<hi>姚合</hi>白雲風散盡<lb/>
紅葉水浮來<hi>劉徳仁</hi>疎籬僧舍近嘉樹鶴庭寛<hi>陳堯佐</hi>試墨<lb/>
書新竹張琴和古松<hi>李義山</hi>淺瀨寒魚少叢蘭秋蝶多<hi>錢起</hi>
<pb n="KR3k0023_WYG_025-8b"/>
掃葉秋風下拾薪山雨前<hi>孟貫</hi>雪殘僧掃石風動鶴歸林<lb/>
<hi>恵崇</hi>撥雲尋古道倚樹聴流泉<hi>李白</hi>水舂雲母碓風掃石南花<lb/>
　竹影掃秋月荷花落古池<hi>李白</hi>
　　漁父<lb/>
笭箵玉篇云取魚器也山谷詩耕夫荷鉏觧襏襫漁父<lb/>
灑網投笭箵又陸龜蒙詩頭經畧彴冠微亞腰挿笭箵<lb/>
帶矗頻<lb/>
浪婆銅斗歌孟郊詩銅斗飲江水手拍銅斗歌儂是拍<lb/>
<pb n="KR3k0023_WYG_025-9a"/>
浪兒飲則拜浪婆脚踏小舟頭獨自舞短簔<lb/>
射鴨射鴨復射鴨鴨驚菰蒲頭儂是清浪兒毎踏清浪<lb/>
遊笑他鄉貢郎踏土稱風流<lb/>
鷗社本與江鷗為保社聊隨海燕度炎凉<hi>山谷詩</hi>
魚蠻子江淮水為田舟楫為室居魚蝦以為糧不耕自<lb/>
有餘異哉魚蠻子本非左衽徒連排入江住竹瓦三尺<lb/>
廬於焉長子孫戚施且侏儒擘水取魴鯉易如拾諸途<lb/>
破釡不着鹽雪鱗芼青蔬一飽便甘寢何異獺與狙人<lb/>
<pb n="KR3k0023_WYG_025-9b"/>
間行路難踏地出賦租不如魚蠻子駕浪浮空虛空虚<lb/>
未可知㑹當筭舟車蠻子扣頭泣勿語桑大夫<hi>東坡詩</hi>
詩窮秋漫漫蒹葭雨短褐休休白髪翁范子歸來思狡<lb/>
兎吕公何意兆飛熊漁收亥日妻到市醉卧水痕船信<lb/>
風四海租庸人草草太平長在碧波中<hi>山谷</hi>八月九月蘆<lb/>
花飛南溪老人垂釣歸秋山入簾翠滴滴野艇倚檻雲<lb/>
依依却把魚竿尋小徑閒梳鶴髪對斜暉翻嫌四皓曽<lb/>
多事出為儲王定是非　村寺鐘聲渡逺灘半輪殘月<lb/>
<pb n="KR3k0023_WYG_025-10a"/>
落前山徐徐撥棹却歸灣浪疊朝霞錦繡翻<hi>李夢符</hi>新媍<lb/>
磯頭眉黛愁女兒浦口眼波秋驚魚錯認月沉鈎青篛<lb/>
笠前無箇事緑簔衣底一時休斜風細雨轉船頭<hi>山谷</hi>鑑<lb/>
湖春水夜來生㡬疊春山逺更横烟艇小釣絲輕釣得<lb/>
閒中萬古名薄晩烟林淡翠微江邊秋月已明輝縱逺<lb/>
柂適天機水底閒雲片片飛雪灑清江江上船一錢<lb/>
何有買江天催短棹去長川魚蟹來傾酒舍烟青草開<lb/>
時已過船錦痕躍處浪痕圓竹葉酒栁花氊有意沙鷗<lb/>
<pb n="KR3k0023_WYG_025-10b"/>
伴我眠　扁舟小纜荻花風四合青山暮靄中明細火<lb/>
倚孤松但願樽中酒不空　魚信還催花信開風光得<lb/>
得為誰來舒栁眼落梅腮浪暖桃花夜更雷　水涵㣲<lb/>
雨湛虛明小笠青蓑未要晴明鑑裏縠紋生白鷺飛來<lb/>
空外聲　無數菰蒲間藕花棹歌輕舉酌流霞隨好處<lb/>
轉山斜也有孤村三兩家　清灣幽島住盤紆一舸横<lb/>
斜得自如唯有此更無居從教紅袖泣前魚<hi>髙宗皇帝御製</hi>
　　農家<lb/>
<pb n="KR3k0023_WYG_025-11a"/>
茅蒲襏襫管子云先雨耘耨以待時雨時雨既至挾其<lb/>
搶刈耨鎛以旦暮從事於田野脱衣就功别苖秀列踈<lb/>
<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>首戴茅蒲身服襏襫沾體塗足㬥其髮膚盡其四肢<lb/>
之力此謂之農<lb/>
抱甕負薪編茅結草上漏下濕之悲桔橰抱甕占星望<lb/>
雲之勞負薪蒸以耕耘徯一餉而不至者之苦舉債於<lb/>
豪右結一為五者之寃農之為農亦良苦矣<lb/>
榖父蠶母三川饑者有三青衣童子語人曰世人厭棄<lb/>
<pb n="KR3k0023_WYG_025-11b"/>
五榖地司已收五榖之神矣可相率祈謝榖父蠶母之<lb/>
神當致豐穰<hi>續仙𫝊</hi>
甌窶滿篝淳于髠曰臣見道旁有穰苗者操一豚蹄<lb/>
一盂酒祝曰甌窶滿篝汙邪滿車五榖蕃熟穰穰滿<lb/>
家<hi>史記滑稽𫝊</hi>
妻饁如賔晉冀缺耨其妻饁之相敬如賔晉侯曰能敬<lb/>
必有徳以為下軍大夫<hi>左𫝊</hi>
鴉頭韈李白詩履上足如霜不着鴉頭韈謂農婦也<lb/>
<pb n="KR3k0023_WYG_025-12a"/>
兎園冊馮道本田家狀貎質野朝士多笑其陋道入朝<lb/>
任贊劉岳在後道行數歩反顧贊問岳何為岳曰遺下<lb/>
兎園冊爾兎園冊者鄉校俚儒教田夫牧子之所誦也<lb/>
故岳舉以誚道道聞之大怒遷岳祕書監<hi>劉岳𫝊</hi>
詩春種一粒粟秋成萬顆子四海無閒田農夫猶餓死<lb/>
鉏禾日當午汗滴禾下土誰知盤中飱粒粒皆辛苦<hi>李紳</hi>
<hi>詩又雲溪友議</hi>父耕原上田子斸山下荒六月一禾生官家一<lb/>
開倉　鳩婦勃磎農荷鉏身披襏襫頭茅蒲雨不破塊<lb/>
<pb n="KR3k0023_WYG_025-12b"/>
田坼圖稊稗青青佳榖枯大婦碓舂頭鬢踈小婦拾穟<lb/>
行餉姑四時作苦無袴襦門前叫嗔官索租<hi>洪駒父田家謡</hi>南<lb/>
村北村雨一犂新婦餉姑翁哺兒田中啼鳥自四時催<lb/>
人脱袴着新衣着新替舊亦不惡去年租重無袴着<hi>山谷</hi>
青裠縞袂於潛女兩足如霜不穿屨<graphic n="KR2156" url="https://raw.githubusercontent.com/kanripo/KR-Gaiji/master/images/KR2156.png" mimeType="image/png"/>沙鬢髮絲穿杼<lb/>
蓬沓障前走風雨苕溪楊栁初飛絮照溪畫眉渡溪去<lb/>
蓬郎樵歸相媚嫵不信姬姜有齊魯<hi>東坡詩</hi>
　　村落<lb/>
<pb n="KR3k0023_WYG_025-13a"/>
略彴横木渡水陸龜蒙詩頭經略彴冠微亞腰挿笭箵<lb/>
帶矗頻<lb/>
瀼東瀼西楚俗以山間水可渉為瀼水經註瀼東瀼西<lb/>
水兩傍之名<hi>杜詩注</hi>
卜鄰白樂天與元八卜鄰詩明月好同三徑夜緑楊宜<lb/>
作兩家春<lb/>
詩草肥朝牧牛桑緑晩鳴鳩列宿簷前見清泉碓下流<lb/>
春蔬和雨摘社酒向花篘引我南坡去籬邊有小舟<hi>鄭谷</hi>
<pb n="KR3k0023_WYG_025-13b"/>
種茶巖接紅霞塢灌稻泉生白石根皤腹老翁頭似雪<lb/>
海棠花下戲兒孫<hi>滕白</hi>一笛秋風急千巖晚照多竹根鄰<lb/>
叟醉牛背牧兒歌<hi>李若水</hi>釣船歸落昬鴉後江雨來從白<lb/>
鳥邊舊屋但餘燒葉竈破嚢猶欠買山錢<hi>盧襄</hi>揺落暮山<lb/>
迥丹楓霜葉稀孤城向水閉獨鳥背人飛渡口月初上<lb/>
鄰家漁未歸鄉心正愁絶何處搗寒衣<hi>劉長卿</hi>稻凉初吠<lb/>
蛤柳老半書蟲荷背風翻白蓮腮雨退紅<hi>東坡</hi>静愛竹時<lb/>
來野寺獨尋春偶過溪橋<hi>歐公</hi>平林霜着色沙岸水留痕<lb/>
<pb n="KR3k0023_WYG_025-14a"/>
<hi>后山</hi>方宅十餘畆草屋八九間榆柳䕃後園桃李羅堂前<lb/>
瞹瞹逺人村依依墟里烟狗吠深巷中鷄鳴桑樹顛户<lb/>
庭無塵雜空室有餘閒<hi>陶集</hi>
　　客舍<lb/>
桂玉戰國䇿蘇秦之楚三日乃得見王談卒辭行楚王<lb/>
曰願留秦曰楚國食貴於玉薪貴於桂謁者難見於鬼<lb/>
王難見於帝今臣食玉炊桂因鬼見帝其可得悉　文選<lb/>
注紅粒貴瓊瑶<lb/>
<pb n="KR3k0023_WYG_025-14b"/>
奴白馬青肯訪浣花老翁無為君酣酒滿眼酤與奴白<lb/>
飯馬青蒭<hi>杜詩</hi>
詩鴈外無書為客久蛩邊有夢到家多畫堂玉佩縈風<lb/>
響不及桃源欸乃歌<hi>王昱</hi>五湖歸夢常苦短一寸客愁無<lb/>
奈多慈母毎占烏鵲喜家人應賦扊扅歌　婉娩有詩<lb/>
來入夢溫柔何日聴還鄉　孤遊懐耿介旅宿夢婉娩<hi>退之</hi>
他時夜雨困移牀坐見愁聲㸃客腸<hi>東坡</hi>寒燈桃不焰殘<lb/>
火撥成灰<hi>後山</hi>我家白髪問烏鵲他家紅粧占蛛絲<hi>山谷</hi>
<pb n="KR3k0023_WYG_025-15a"/>
　　齋宅<lb/>
蕭齋梁武帝造佛寺令蕭子雲飛白大書蕭寺至今一<lb/>
字存焉李約之買歸建一小室以玩之號蕭齋今呼蕭<lb/>
寺因此也<hi>國史補</hi>
玉盃金盌唐一行云長安永寧坊東南是金盌地安邑<lb/>
里西是玉杯地後永寧為王鍔宅復賜袁𢎞及史憲誠<lb/>
等所以為金盌破而復成安邑為馬燧宅後為奉誠園<lb/>
所以為玉盃破而不復完也　桑道茂號長安公卿宅<lb/>
<pb n="KR3k0023_WYG_025-15b"/>
有玉盃金盌之號<hi>盧氏雜記</hi>
蝸舍魯人有夜行迷失道路逺望田中有火宅因尋至<lb/>
其處見一大屋有人居住其人遂扣門求寄宿須臾有<lb/>
一婦人出端正顔色延入㕔上設酒食至醉倒卧明旦<lb/>
酒醒天明見身在田塍上睡傍有一田螺大如斗因惡<lb/>
心而吐吐出者皆泥也方知是田螺精今人因此名所<lb/>
居之舍為蝸舍即田螺也<lb/>
　　舟船<lb/>
<pb n="KR3k0023_WYG_025-16a"/>
黄頭郎鄧通以櫂船為黄頭郎<hi>土勝水而色黄故刺船之郎皆着黄㡌號</hi>
<hi>黄頭郎後漢書</hi>
烏榜紅舷坡詩城頭月落尚啼烏烏榜紅舷早滿湖烏<lb/>
榜紅舷湖船也<lb/>
吳榜張載𫝊吳榜越船不能無水而浮遊舫已裝吳<lb/>
榜隠<lb/>
三翼文選張景陽七命有浮三翼泛中沚之句故詩人<lb/>
多用三翼為輕舟按越絶書伍子胥水戰兵法經曰大<lb/>
<pb n="KR3k0023_WYG_025-16b"/>
翼一艘廣一丈五尺長十丈中翼一艘廣一丈二尺長<lb/>
五丈小翼一艘廣一丈二尺長三丈所謂三翼者皆戰<lb/>
船也非輕舟也<hi>韻語陽秋</hi>
　　僧寺<lb/>
珍樓寳屋唐髙力士於來庭坊建佛祠珍樓寳屋國貲<lb/>
不逮<lb/>
塗金瓦王縉剏五臺山佛祠鑄銅為瓦以金塗之<lb/>
百寺南蠻婆賄伽廬國喜佛法琉璃為甓錯以金銀丹<lb/>
<pb n="KR3k0023_WYG_025-17a"/>
彩紫纊塗地覆以錦罽王居亦如之<lb/>
詩夜深殿突兀風動金琅璫天黑捫春院地晴棲暗芳<lb/>
<hi>杜甫</hi>玉斗生網户銀河耿花宫香雲徧山起花雨從天來<lb/>
<hi>李白</hi>清聞樹杪磬逺謁雲端僧<hi>杜甫</hi>躋閣謁金像攀雲叩<lb/>
禪扃<hi>韋應物</hi>
　　宫觀山名<lb/>
福區王璵建言唐家宜崇表福區招致神靈<lb/>
靈境不死之福鄉養真之靈境<hi>崔尚桐栢觀頌</hi>
<pb n="KR3k0023_WYG_025-17b"/>
瑞雲靈跡唐顯徳中世宗營道宫於城西二人發得石<lb/>
一片上有字題瑞雲靈跡鎮梁東他日多應與古同<lb/>
天華上宫唐廣徳初王璵建言請度昭應南山作天華<lb/>
上宫<lb/>
詩焚香禮真像盥手披雲篇<hi>陸龜蒙</hi>閒開蘃珠殿暗閲金<lb/>
字經<hi>元稹</hi>上有蔚藍天垂光抱瓊室<hi>杜甫</hi>
　<lb/>
　錦繡萬花谷前集卷二十五<lb/>
</p>
<p>
</p>
  </div>
</body>
</text>
</TEI>
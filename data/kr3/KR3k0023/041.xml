<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷後集卷一</head> <lb/>
    <p>
<pb n="KR3k0023_WYG_041-1a"/>
欽定四庫全書<lb/>
　錦繡萬花谷後集卷一<lb/>
　　天門<lb/>
天體天體猶如彈圎周圍三百六十五度四分度之一<lb/>
度者由日而立也天運一日一周而有餘則天者以其<lb/>
餘者為一度三百六十五日四分之一而餘分之積於<lb/>
天為一周則是天周圍三百六十五度四分度之一也<lb/>
天形或問邵子曰天何依曰依乎地地何附曰附乎天<lb/>
<pb n="KR3k0023_WYG_041-1b"/>
曰然則天地何所依附曰自相依附天依形地附氣其<lb/>
形也有涯其氣也無涯有無之相生形氣之相息終則<lb/>
有始終始之間其天地之所存乎<lb/>
天運天圓十二綱運闗三百六十轉為一周天運三千<lb/>
六百周為陽孛<hi>出酉陽雜俎</hi>
九天一中天二羨天三従天四更天五臘天六廣天七<lb/>
咸天八沈天九成天<hi>出太元經</hi>
四天三界外曰四天境謂常融玉隆梵度賈奕四天也<lb/>
<pb n="KR3k0023_WYG_041-2a"/>
<hi>出酉陽雜俎</hi>
八柱山楚詞曰八柱何當東南虧王逸注曰言天有八<lb/>
山為柱也<lb/>
千柱殿閻摩那婆羅天娑羅樹中其殿浄如鏡第二樹<lb/>
中有千柱殿<hi>出酉陽雜俎</hi>
張弓天之道其猶張弓乎髙者抑之下者舉之有餘者<lb/>
損之不足者補之天之道損有餘補不足<hi>出老子</hi>
運轂渾天儀曰二十八宿半𨼆半見天轉如車轂之運<lb/>
<pb n="KR3k0023_WYG_041-2b"/>
三體天體者三一曰周髀二曰宣夜三曰渾天<hi>出蔡邕天文志</hi>
六氣傳曰天有六氣降生五味杜預注曰六氣者隂陽<lb/>
風雨晦明<lb/>
覆奩晉書天文志天形如覆奩又虞昺穹天論譬覆奩<lb/>
以抑水而不没者氣充其中也<lb/>
如笠虞昺穹天論曰天形如笠而冒地之表<lb/>
六宫洞天六宫周一萬里髙二千六百里是為六天鬼<lb/>
神之宫一曰紂絶隂天宫二曰泰煞諒事宫三曰明辰<lb/>
<pb n="KR3k0023_WYG_041-3a"/>
耐犯宫四曰怙照罪氣宫五曰宗靈七非宫六曰敢司<lb/>
連苑宫人死皆至其中人欲常念六天宫名空洞之小<lb/>
天三隂所治也<hi>出酉陽雜俎</hi>
九野何謂九野中央曰鈞天東曰蒼天東北曰變天北<lb/>
曰𤣥天西北曰幽天西曰昊天西南曰朱天南曰炎天<lb/>
東南曰陽天<lb/>
地厚與天髙等天去地二億一萬六千七百八十一里<lb/>
半度地之厚與天髙等天南北相去二億三萬三千五<lb/>
<pb n="KR3k0023_WYG_041-3b"/>
十七里二十五步東西短減八步<hi>出初學記</hi>
天頭天耳天足秦宓字子敕吳遣使張温来聘温問曰<lb/>
天有頭乎宓曰有温曰在何方曰在西方詩曰乃眷西<lb/>
顧温曰天有耳乎宓曰天處髙而聴卑詩曰鶴鳴于九<lb/>
皋聲聞于天温曰天有足乎宓曰詩云天步艱難若其<lb/>
無足何以步之<hi>出蜀志本𫝊</hi>
漢津天漢起漢津經箕尾之間謂之漢津乃分為天道<lb/>
至天津下而合而西南行至七星南而沒<hi>出晉天文志</hi>
<pb n="KR3k0023_WYG_041-4a"/>
補天漏杜詩安得誅雲師疇能補天漏<lb/>
降寳代宗詔曰上天降寳獻自楚州初楚州有尼真如<lb/>
忽有人接去天上天帝言下方有災令此寳鎮之其數<lb/>
十二一曰𤣥黄形如笏長八寸有孔二曰玉雞毛三曰<lb/>
榖璧四曰西王母白環五曰闕名六曰如意寳珠七曰<lb/>
紅靺鞨八曰琅玕珠九曰玉玦十曰玉印十一曰皇后<lb/>
採桑鈎十二曰雷公石斧<hi>唐寳記</hi>
　　詩<lb/>
<pb n="KR3k0023_WYG_041-4b"/>
兩儀始分元氣清列宿垂象六位成日月西流景東征<lb/>
悠悠萬物殊品名聖人憂代念羣生<hi>出傅𤣥</hi>三光垂表象<lb/>
天地有晷度聲和善響應形立影自附素日抱𤣥烏明<lb/>
月懐靈兔<hi>出劉孝綽</hi>四時成歳律五色補天文<hi>出山谷</hi>紂絶標<lb/>
帝晨諒事構重阿炎如霄漢烟勃若景耀華武陽帶神<lb/>
鋒怙照吞清河開闔臨丹井雲門鬱嵯峨七非通宗靈<lb/>
連苑亦敷磨六天横北道此是鬼神家<hi>出項梁城天官頌</hi>
　　日<lb/>
<pb n="KR3k0023_WYG_041-5a"/>
太陽之精日者太陽之精主生養恩徳人君之象也麗<lb/>
天左旋一日繞地一周比天運為不及一度日有中道<lb/>
中道者黄道也半在赤道内半在赤道外冬至之日在<lb/>
赤道外二十四度去天頂六十度春分之日在赤道之<lb/>
中與黄道交去天頂三十六度後入赤道内至夏至之<lb/>
日在赤道内二十四度去天頂一十二度秋分之日復<lb/>
在赤道之内與黄道交去天頂三十六度自後出赤道<lb/>
外至冬至之日一嵗周而復始日南去極逺晝短夜長<lb/>
<pb n="KR3k0023_WYG_041-5b"/>
則景長日北去極近晝長夜短則景短景長則寒景短<lb/>
則暑為月所掩則蝕<lb/>
衆陽之長日也者衆陽之長人君之尊天雞曉唱靈烏<lb/>
晝峻扶桑臨於大海若木照於崐崙太平太象所以司<lb/>
其出入南至北至所以節其寒温龍山銜燭不能議其<lb/>
光景夸父棄策無以方其駿奔<hi>出唐楊烱渾天儀賦</hi>
冠珥日冠者如半暈也法當在日上有冠又有兩珥者<lb/>
尤吉<hi>出雜兵書</hi>
<pb n="KR3k0023_WYG_041-6a"/>
玉盤李長吉詩東方發紅照推捍頳玉盤<lb/>
驥步日晝行千里夜行千里騏驥晝日亦行千里然則<lb/>
日行舒疾與騏驥步相類<hi>出王充論衡</hi>
麒麟鬬麟鬬則日月蝕<hi>出淮南子</hi>
麾戈魯陽公與韓戰戰酣日暮拔戈而麾之日為返三<lb/>
舍<hi>出淮南子</hi>
棄杖夸父欲追日影逐日於嵎谷之際渴飲河渭不足<lb/>
北飲大澤未至道渴而死棄其杖化為鄧林也<hi>出山海經</hi>
<pb n="KR3k0023_WYG_041-6b"/>
火精范子計然曰日者火精也<lb/>
䝉谷浦淮南子云日曙於䝉谷之浦<hi>䝉谷濛汜之水也</hi>
羲和之子郭璞注山海經曰羲和能生日也故日為羲<lb/>
和之子堯因是立羲和之官以主四時<lb/>
蚤食晏食日臨于曾泉是謂蚤食次于桑野是謂晏食<lb/>
<hi>出淮南子</hi>
麋鹿解角許慎注淮南子曰日者陽之主是以春夏則<lb/>
羣獸除角禮記曰日冬至麋角解日夏至鹿角解<lb/>
<pb n="KR3k0023_WYG_041-7a"/>
　　詩<lb/>
愁露凝髙掌朝光上翠微參差麗雙闕照耀滿重闈仙<lb/>
馭隨輪轉靈烏帶景飛還當葵藿志傾葉自相依<hi>出唐太宗</hi>
夜半起下視溟波銜日輪金鴉既騰翥六合俄清新<hi>出退</hi>
<hi>之集</hi>東陸蒼龍駕南郊赤羽馳傾心比葵藿朝夕奉堯曦<lb/>
<hi>出李嶠</hi>藿葉隨光轉葵心逐照傾<hi>出唐太宗</hi>皓天舒白日靈景<lb/>
耀神州<hi>出左太冲</hi>金烏升曉氣玉檻漾晨曦<hi>孟康</hi>金烏海底夜<lb/>
飛来朱輝散射青霞開<hi>出退之</hi>
<pb n="KR3k0023_WYG_041-7b"/>
　　月<lb/>
朔弦望晦月者太隂之精刑罰之義女主之象也亦麗<lb/>
天左旋一日不及天十三度十九分度之七月有九道<lb/>
黄道其一也春行青道二出黄道東夏行赤道二出黄<lb/>
道南秋行白道二出黄道西冬行黒道二出黄道北魄<lb/>
者月之體也月本無光受日則光合璧謂之朔近一逺<lb/>
三謂之弦相與為衡分天之中則謂之望以速及舒光<lb/>
盡體復則謂之晦月光常滿而有弦望晦朔者所見之<lb/>
<pb n="KR3k0023_WYG_041-8a"/>
地不同也為日對衝則蝕<lb/>
梯雲取月周生者有道術中秋夜與客㑹月色方瑩謂<lb/>
坐客曰我能梯雲取月置之懐袂因取數百條繩而駕<lb/>
之曰我梯此取月俄以手舉衣懐中出月寸許光色照<lb/>
爛寒流入肌骨<hi>出宣室志</hi>
貼紙移月光長慶初山人楊隠之在郴州常尋訪道士<lb/>
有唐居士楊謁之因留楊止宿及夜呼其女曰可將一<lb/>
弦月子来其女遂貼月於壁上如片紙耳唐即起視之<lb/>
<pb n="KR3k0023_WYG_041-8b"/>
曰今夕有客可賜光明言訖一室朗若張燭<hi>出酉陽雜俎</hi>
半天瓊樓翟天師名乾祐峡中人曽於江岸與弟子翫<lb/>
月或曰此中竟何有翟笑曰可隨吾指觀弟子中兩人<lb/>
見月視半天瓊樓金闕滿焉數息間不復見<hi>出酉陽雜俎</hi>
雲端瑶鏡李太白詩又疑瑶臺鏡飛上青雲端<lb/>
廣寒清虛之府申天師作術與唐明皇遊月宫見天府<lb/>
榜曰廣寒清虛之府少前見素娥十餘人皓衣乗白鸞<lb/>
舞于桂樹下<hi>出龍城録</hi>
<pb n="KR3k0023_WYG_041-9a"/>
影娥池蟾蜍臺武帝鑿池以翫月使宫人乗舟弄月影<lb/>
名影娥池亦曰蟾蜍臺<hi>出三輔黄圖</hi>
三寸鏡王生云月不圓者月初生及既虧而後視之宜<lb/>
如三寸鏡稍稍轉大不當如破環漸漸滿也<hi>出抱朴子</hi>
救月長安城中每月蝕時士女即取鑑向月擊之滿郭<lb/>
如是蓋云救月也<hi>出天寳遺事</hi>
閻扶樹影釋氏書言須彌山南面有閻扶樹月過樹影<lb/>
入月中或言月中蟾桂地影也空處水影也此語差近<lb/>
<pb n="KR3k0023_WYG_041-9b"/>
<hi>出酉陽雜俎</hi>
金精月者金之精也<hi>出河圖帝覽</hi>
青桂裴筠娶蕭楚公女便擢進士羅隠曰細看月輪真<lb/>
有意已知青桂近嫦娥<hi>出曽公類苑</hi>
兔蛤張衡靈憲曰月者隂精而成獸象兔蛤焉<lb/>
顧兔在腹楚詞曰夜光何徳死而又育厥利維何而顧<lb/>
兔在腹<lb/>
𤣥兔素蛾李周翰曰𤣥兔者月也中有兔毫故以名焉<lb/>
<pb n="KR3k0023_WYG_041-10a"/>
娥者羿妻嫦娥也竊藥奔月因以為名月色白故云素<lb/>
娥言能照耀帝王之臺后妃之寶<lb/>
　　詩<lb/>
入風先遶暈排霧急移輪若教長似扇堪拂豔歌塵<hi>出朱</hi>
<hi>超</hi>太液池邊月上時好風吹動萬年枝誰家鏡匣參差<lb/>
葢露出楞邊些子兒<hi>出盧多遜</hi>從来修月手合在廣寒宫<hi>出東</hi>
<hi>坡</hi>惜花攜酒喚人喫愛月把琴和露彈<hi>出義山</hi>玉兔步虛<lb/>
碧氷輪碾太清廣寒宫有路桂子落無聲<hi>出靈源</hi>萬里瞿<lb/>
<pb n="KR3k0023_WYG_041-10b"/>
塘峡春来六上弦時時開暗室故故滿青天<hi>出杜甫</hi>永夜<lb/>
角聲悲自語中天月色好誰看　昊天出新月茂林延<lb/>
疎光<hi>出杜詩</hi>金波絢彩麗初筵玉冕流輝滿大圓鏡裡山<lb/>
川同炯炯樓前風露共娟娟<hi>出玉川</hi>光彩徧空輪欲滿青<lb/>
霄映出皎雲端縦饒喚得嫦娥下不許閒人取次看<hi>出白</hi>
<hi>樂天</hi>禁鼓樓頭第一敲彎彎新月上林梢誰家寳鏡新磨<lb/>
出玉匣參差蓋未交<hi>出王禹偁</hi>黄金雙闕水晶宫灔灔銀潢<lb/>
貫碧空一曲霓裳羽衣舞桂花如露濕天風<hi>出滕宗諒</hi>婆娑<lb/>
<pb n="KR3k0023_WYG_041-11a"/>
海水南簸弄明月珠<hi>出退之</hi>輝斜通璧練彩碎射沙星<hi>出退</hi>
<hi>之</hi>星流時入暈桂長欲侵輪<hi>出庾肩吾</hi>山明疑有雪岸白不<lb/>
闗沙天漢看珠蚌星橋視桂花<hi>出庾信</hi>光射潛虯動明翻<lb/>
宿鳥頻<hi>出杜詩</hi>暮靄不知天逺近閒雲休礙月升沉<hi>出錢徳載</hi>
分簾疑碎璧隔幔似重鈎<hi>出張正</hi>水露疑霜雪林棲見羽<lb/>
毛<hi>出杜甫</hi>
　　星<lb/>
留行逆順五星五行之主其行或入黄道裡或出黄道<lb/>
<pb n="KR3k0023_WYG_041-11b"/>
表猶月行出入有隂陽也然出入無常不可筭數求其<lb/>
東行曰逆西行曰順不東不西曰留與日相近曰伏與<lb/>
日同度曰合其留行逆順伏合犯陵變色芒角凡其所<lb/>
主皆依時政五官五事之得失而見其變也<lb/>
四星聚牛女晉永嘉中嵗鎮熒惑太白聚牛女識者以<lb/>
為當興王是嵗元帝登位<lb/>
五星聚箕尾唐天寳九年五月五星聚於箕尾占曰有<lb/>
徳則慶無徳則殃<lb/>
<pb n="KR3k0023_WYG_041-12a"/>
三星聚為景星赤方氣與青方氣相連赤方中有兩黄<lb/>
星青方中有一黄星三星聚而為景星<hi>出史天官書</hi>
徳星㑹秦分薛頥武徳初進直秦王府密語曰徳星㑹<lb/>
秦分王當帝天下王表為太史丞<lb/>
文星暗大中九年日官李景亮奏文星暗科場當有事<lb/>
至是三科盡覆試宏詞趙矩皆落<hi>出南部新書</hi>
熒惑徙三舎宋景公時熒惑守心召子韋問子韋曰禍<lb/>
當君可移於相公曰相所以與理國家曰可移於百姓<lb/>
<pb n="KR3k0023_WYG_041-12b"/>
公曰百姓死寡人將誰為君曰可移於歳公曰歳荒人<lb/>
必死為人君而殺其人誰以我為君乎子韋曰君有至<lb/>
徳之言三天必賞君熒惑必徙三舍果三徙<lb/>
北斗神名北斗魁第一星神名曰執隂第二星曰叶諧<lb/>
第三星曰視金第四星曰拒理第五星曰防仵第六星<lb/>
曰開寳第七星曰招摇<hi>出段成式書</hi>
七星化為人唐太宗時李淳風奏北斗七星當化為人<lb/>
明日至西市飲酒使人候之有僧七人共飲酒二石太<lb/>
<pb n="KR3k0023_WYG_041-13a"/>
宗遣人召之笑曰此必李淳風小兒在彼言我也忽不<lb/>
見<hi>出國史纂異</hi>
杓攜龍角史天官書杓攜龍角<hi>杓北斗柄也龍角東方宿攜連也</hi>
天牀紫宫門内外有天牀六星<hi>出天文集</hi>
天街漢髙祖七年月暈圍參畢七重占曰昴畢間天街<lb/>
也街北胡也街南中國也<hi>出漢書</hi>
黄石黄石鎮星之精也黄者鎮星色也石者星質也<hi>出黄</hi>
<hi>石公記</hi>
<pb n="KR3k0023_WYG_041-13b"/>
欃槍爾雅彗星欃槍形如掃箒又前漢書有天欃天槍<lb/>
杜詩勠力掃欃槍<hi>妖星喻盜賊也</hi>
天女孫前漢天文志織女天女孫也<hi>出史記</hi>
曳練孫休永安二年將守質子羣聚嬉戲有異小兒忽<lb/>
来曰我非人熒惑星也言訖飛上昇仰而觀之若曳一<lb/>
匹練有頃而沒<hi>出宋書</hi>
辯月落參横洪景盧容齋隨筆云今人梅花詩詞多用<lb/>
參横二字葢出龍城録所載趙師雄事然此實妄書或<lb/>
<pb n="KR3k0023_WYG_041-14a"/>
以為劉無言所作也其語云東方已白起視大梅花樹<lb/>
下月落參横且以冬半視之黄昏時參已見至于夜則<lb/>
西沒矣安得將旦而横乎秦少游詩月落參横畫角哀<lb/>
暗香銷盡令人老承此誤也唯東坡云紛紛初疑月掛<lb/>
樹耿耿獨與參横昏乃為精當老杜有城擁朝来客天<lb/>
横醉後參以全篇考之葢初秋所作也<lb/>
　　詩<lb/>
丹桂看来能了了白榆種得許疎疎<hi>出曽幾</hi>厯厯東井舍<lb/>
<pb n="KR3k0023_WYG_041-14b"/>
昭昭右掖垣雲際龍文出池中鳥色飜流暉下月露墜<lb/>
影入河源方知潁川集别有太丘門<hi>出董思恭</hi>靈河隔神女<lb/>
仙轡動星牛玉衡指棟落瑶光對幌留徒知仰閶闔乗<lb/>
槎未有由<hi>出蕭琮</hi>欄干玉繩低耿耿太白曉<hi>出東坡</hi>
　　雨<lb/>
峴山張葢安定郡有峴陽峰峰上有池若雨則雲起池<lb/>
中若車葢故里諺曰峴山張葢雨滂沱<hi>出三水小牘</hi>
石郎戴笠不願石郎戴笠難甘玉女披衣言雨多也<hi>出段</hi>
<pb n="KR3k0023_WYG_041-15a"/>
<hi>成式詩</hi>
鳩逐婦埤雅曰鵓鳩隂則屏逐其婦晴則呼之語曰天<lb/>
將雨鳩逐婦<lb/>
石燕飛湘州記云零陵山有石燕遇雨則飛如生燕雨<lb/>
止則還如石庾信晴詩已歡無石燕<lb/>
占雨石蘇頲有一錦紋花石鏤為筆架置於硯席間每<lb/>
天欲雨即津出如汗逡巡而雨頲以此為候<hi>出開元遺事</hi>
龍蟠應鼓蜀都賦曰潛龍蟠於沮澤應鳴鼓而興雨<lb/>
<pb n="KR3k0023_WYG_041-15b"/>
神女嫁西海太公為灌壇令文王夢見婦人笑當道問<lb/>
其故曰吾太山神女嫁為西海婦吾行必以暴風雨灌<lb/>
壇令當吾道不敢以疾風暴雨過也夢覺召太公語焉<lb/>
三日果疾風暴雨過<hi>出博物志</hi>
霖鈴曲明皇既幸蜀初入邪谷霖雨彌旬於棧道中聞<lb/>
鈴聲與山相應上憶念貴妃因將其聲為雨霖鈴曲以<lb/>
寄恨焉<hi>出明皇雜録</hi>
榆莢雨紀勝之書三月榆莢雨<lb/>
<pb n="KR3k0023_WYG_041-16a"/>
桐木魚淮南子曰董仲舒請雨秋用桐木魚<lb/>
液雨天時和暖似春故曰小春此月内一雨謂之液雨<lb/>
百蟲飲此而藏蟄俗呼為藥水<hi>出荆楚嵗時記</hi>
雨如酥韓退之詩云天街小雨潤如酥<lb/>
魚噞淮南子曰天且雨也魚已噞之<lb/>
噀酒為雨欒巴者蜀郡人也入為尚書正朝㑹欒巴得<lb/>
酒不飲向西南噀之有司奏巴大不敬詔問巴巴謝曰<lb/>
臣本縣都市失火臣故噀酒為雨滅火非敢不敬<hi>出葛洪神</hi>
<pb n="KR3k0023_WYG_041-16b"/>
<hi>仙𫝊</hi>
師興而雨衛大旱甯莊子曰今邢無道天其或者欲使<lb/>
衛討邢乎従之師興而雨<hi>出左僖十九年</hi>
神漿盧師道謂雨曰神漿可挹<hi>出雞跖集</hi>
天洗兵武王伐紂至於有戎之隧風霽而乗以大雨散<lb/>
宜生諫曰此非妖與王曰非也天洗兵也<hi>出説苑</hi>
坎化周易集林雜占曰占雨外卦得隂為雨得陽不雨<lb/>
其爻發變得坎為雨得離不雨巽化為坎先風後雨坎<lb/>
<pb n="KR3k0023_WYG_041-17a"/>
化為巽先雨後風<lb/>
黒蜧躍淮南子曰黒蜧神蛇潛泉而居將雨則躍<lb/>
遏水漬龍穴湘東郡新平縣有龍穴天旱人共遏水漬<lb/>
此穴輒雨也<hi>出吳録</hi>
　　祈雨<lb/>
古鏡鼻盤龍開元中甞旱𤣥宗令僧一行祈雨一行言<lb/>
當得一器上有龍狀方可致雨上令於内庫中徧視之<lb/>
皆言不類數日後指一古鏡鼻盤龍喜曰此有真龍矣<lb/>
<pb n="KR3k0023_WYG_041-17b"/>
乃持入道場一夕而雨<hi>出酉陽雜俎</hi>
請天三日雨晉太康中郡大旱束晳為邑人請雨三日<lb/>
而雨衆歌曰束先生通神明請天三日甘雨霖我黍以<lb/>
育我稷以生<hi>出晉書</hi>
泥石牛背鬱林郡山東南有池池有石牛嵗旱百姓殺<lb/>
牛祈雨以牛血和泥泥石牛背祠畢大雨洗牛背泥盡<lb/>
而晴<hi>出廣州記</hi>
土龍淮南子曰土龍致雨<hi>注曰湯遭旱作土龍以象雲従龍也</hi>
<pb n="KR3k0023_WYG_041-18a"/>
聚艾茅自環涼輔仕郡為五官掾時夏旱太守自祈請<lb/>
輔於是聚艾茅以自環構火將自焚未及中時而大雲<lb/>
晦合須臾澍雨<lb/>
焚神山神農書云不雨積薪擊鼓焚山神<lb/>
祠靈山齊景公時旱欲祠靈山晏子曰君避殿曝露其<lb/>
索雨乎公出野曝露天果大雨<hi>出晏子春秋</hi>
舉卧石荆州永豐縣有卧石長九尺六寸其形似人體<lb/>
清黄狀若雕刻境若旱便齊手而舉之小舉小雨大舉<lb/>
<pb n="KR3k0023_WYG_041-18b"/>
大雨<hi>出酉陽雜俎</hi>
燒崕山太原郡東有崕山天旱土人常燒此山以求雨<lb/>
俗傳崕山神娶河伯女故河伯見火必下雨救之<hi>出酉陽雜</hi>
<hi>俎</hi>
　　詩<lb/>
梅樹耿長虹芳林散輕雨蜀郡隨仙去陽臺帶雲聚飄<lb/>
花更濯枝潤石還侵柱詎得零陵燕隨風時共舞<hi>出張正見</hi>
安得夢隨霹靂駕馬上傾倒天瓢飜　久苦趙盾日欣<lb/>
<pb n="KR3k0023_WYG_041-19a"/>
逢傅説霖坐知千里足初覺兩河深　微明燈火耿殘<lb/>
夢半濕簾櫳浥舊香　野水有紋増淡碧逺林無韻濕<lb/>
疎黄<hi>出東坡</hi>皇天降徳澤焦卷有生意　楚雨石苔滋京<lb/>
華消息遲神女花鈿落蛟人織杼悲<hi>出杜甫</hi>雲根臨八極<lb/>
雨足洒四溟<hi>出文選</hi>雨来沾席上風急打船頭越女紅裠<lb/>
濕燕姬翠黛愁<hi>出杜甫</hi>重雲出飛電髙棟響行雲洒樹輕<lb/>
花發滴沼細萍開<hi>出朱超</hi>山雲遥似帶庭芥近成舟寄言<lb/>
一髙士如何麥不收<hi>出隂鏗</hi>有情芍藥含春淚無力薔薇<lb/>
<pb n="KR3k0023_WYG_041-19b"/>
卧曉枝<hi>出秦觀</hi>乍隨春靄亂還放夕陽明惆悵池塘逺荷<lb/>
珠㸃㸃輕<hi>出吳融</hi>隴麥沾逾翠山花濕更然<hi>出虞世南</hi>平地三<lb/>
尺雨農家三尺金我願此雨力生穂長如林<hi>出鄭獬</hi>髙樹<lb/>
送聲驚客枕小池分溜入清渠<hi>出陸務觀</hi>濺琴移榻避添硯<lb/>
就簷承<hi>出魏野</hi>自是湘川石燕飛非闗齊地商羊舞<hi>出李端</hi>
　<lb/>
　<lb/>
　錦繡萬花谷後集卷一<lb/>
</p>
<p>
</p>
  </div>
</body>
</text>
</TEI>
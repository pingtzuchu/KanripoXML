<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷前集卷四</head> <lb/>
    <p>
<pb n="KR3k0023_WYG_004-1a"/>
欽定四庫全書<lb/>
　錦繡萬花谷前集卷四<lb/>
　　元日<lb/>
白獸樽魏正旦元㑹設白獸樽於殿庭有能獻直言發<lb/>
樽飲酒<hi>晉書通典</hi>
放鳩漢地里滎陽有厄井沛公避項羽處時雙鳩集井<lb/>
上故漢世正旦放之又孔叢子云邯鄲人正旦獻鳩於<lb/>
趙簡子曰正旦放生恩也<lb/>
<pb n="KR3k0023_WYG_004-1b"/>
椒花頌晉劉臻妻元日獻椒花頌<hi>列女傳</hi>栢葉銘<hi>周庾信</hi>服<lb/>
桃湯<hi>荆楚記</hi>進椒酒<hi>崔寔/月令</hi>仙术<hi>白氏/六帖</hi>羽觴<hi>晉荀朂</hi>
説經奪席漢武帝正旦命羣臣説經不通者奪席戴馮<lb/>
乃獨坐三十餘席<hi>東觀記</hi>
坐覔孟嘉庾亮元規正旦大㑹州府人士河南禇裒問<lb/>
亮江州有孟嘉其人何在亮曰在坐卿但自覔之裒厯<lb/>
觀遂指嘉謂亮曰將無是耶亮笑曰喜裒之得嘉竒嘉<lb/>
為裒之所得<hi>陶淵明集</hi>
<pb n="KR3k0023_WYG_004-2a"/>
折七松董勛答問嵗首折松枝男七女二以為藥飲之<lb/>
<hi>初學記</hi>
决八風漢魏占候正月旦决八風風從南来大旱西南<lb/>
小旱西方有兵西北豆成北方中嵗東北為上嵗東方<lb/>
大水東南疾疫嵗惡八風常與其對課多勝少久勝亟<lb/>
疾勝徐<hi>漢天文志</hi>辛盤<hi>風土/記</hi>爆竹<hi>荆楚記</hi>
飲屠蘇元日祓除不祥之具如桃枝葦索磔鷄之類是<lb/>
也飲屠蘇酒所以祓瘟禳惡其法必自㓜飲何也董勛<lb/>
<pb n="KR3k0023_WYG_004-2b"/>
曰少者得嵗故先酒賀之老者失嵗故後與酒<hi>韻語陽秋</hi>又<lb/>
元日進椒栢酒從少至老飲之今屠蘇酒其遺語也詩<lb/>
云但把窮愁博長健不辭最後飲屠酥<hi>東坡</hi>開元<hi>沈約宋書</hi>獻<lb/>
夀<hi>杜甫</hi>三朝<hi>前漢禮/樂志</hi>三元<hi>玉燭/典寳</hi>履端<hi>晉熊/逺</hi>肇祚<hi>何/充</hi>啓節<hi>晉傅</hi>
<hi>充妻辛氏</hi>畫鷄<hi>荆楚嵗/時記</hi>鞭聰明<hi>唐元微之</hi>
如願婢有商人過青湖見青湖君君問所欲云但乞如<lb/>
願君許之得一婢有所求如願悉能致之後正旦如願<lb/>
起晩商人撻之如願走入糞壤中不見今人以細繩繫<lb/>
<pb n="KR3k0023_WYG_004-3a"/>
木偶投糞壤中云令如願<hi>荆楚嵗記</hi>又戴歐明每過彭蠡湖<lb/>
有禮青湖君感之贈以如願<hi>録異記</hi>
　　人日<lb/>
七日為人正月一日為鷄二日為狗三日為猪四日為<lb/>
羊五日為牛六日為馬七日為人<hi>北史魏収𫝊</hi>又東方朔占<lb/>
書云嵗後八日是云其日晴所生之物育隂則災<lb/>
隂時元日至人日未有不隂時<hi>杜甫</hi>蓂七葉　青陽肇<hi>出景</hi>
<hi>龍記</hi>
<pb n="KR3k0023_WYG_004-3b"/>
梅花粧武帝夀陽公主人日梅花落額上成五色後人<lb/>
效成梅花粧　鏤金<hi>董勛</hi>
剪綵人日以七種菜為羮剪綵為人或鏤金為人以貼<lb/>
屏風<hi>荆楚記</hi>銘山<hi>述征/記</hi>飲爵<hi>夀陽/記</hi>陳氏進儀<hi>晉劉臻妻</hi>
題詩寄草堂人日題詩寄草堂遥憐故人思故鄉柳條<lb/>
弄色不可見梅花滿枝空斷腸<hi>杜甫寄髙適</hi>晨最靈　金花<lb/>
<hi>杜甫</hi>西山<hi>李/充</hi>煎餅<hi>述征記</hi>
清輝閣景龍記三年正月七日上御清輝閣令學士賦<lb/>
<pb n="KR3k0023_WYG_004-4a"/>
詩　鄭公歸<hi>唐劉竦𫝊</hi>
　　上元<lb/>
鶴林遊趙嘏浙人有美妾洎計偕母不許攜行㑹上元<lb/>
為鶴林之逰帥見之掩為己有明年嘏榮歸以詩感之<lb/>
曰寂寞堂前日又曛陽臺去作不歸雲當時聞作沙吒<lb/>
利今日青蛾屬使君帥聞遣歸<hi>古今詩話</hi>祠太乙<hi>史</hi>造大蛾<lb/>
<hi>金門事節</hi>食芋節<hi>影燈記</hi>𫝊柑<lb/>
漁陽摻禰衡字正平被魏武帝謫為鼓吏正月半試鼓<lb/>
<pb n="KR3k0023_WYG_004-4b"/>
衡陽援桴作漁陽摻淵淵有金石之聲<hi>本𫝊</hi>百枝燈<hi>開元遺事</hi>
玉漏催　銀花合<hi>並蘇味道</hi>
燈樓巧匠毛順上元為𤣥宗扵上陽宫庭建燈樓一百<lb/>
五十尺懸以珠玉風至鏘然成韻<hi>嵗華紀麗</hi>
光壁殿陳後主有光壁殿上元遥詠山燈詩<hi>筆談</hi>落釵<hi>出張</hi>
<hi>蕭逺</hi>
李摹偷曲明皇幸上陽宫夜新畨一曲明夕正月十五<lb/>
日潜遊忽聞酒樓上有笛奏前夕所畨曲大駭之宻捕<lb/>
<pb n="KR3k0023_WYG_004-5a"/>
笛者詰之自云其夕於天津橋上翫月聞宫中奏曲愛<lb/>
其聲遂以爪畫譜記之即長安少年李摹也元稹連昌<lb/>
宫詞云李摹擫笛旁宫墻偷得新畨數聲曲<hi>連昌宫詞注</hi>
鐵馬響冰前年侍玉輦端門萬枝燈壁月掛罘罳珠星<lb/>
綴觚稜去年中山府老病亦宵興牙旗穿夜市鐵馬響<lb/>
春冰<hi>東坡</hi>為踏歌<hi>唐輦/下記</hi>七香車<hi>王維/詩</hi>探官<hi>開元/遺事</hi>放雉<hi>司空圖</hi>
祭門<hi>荆楚記</hi>燃燈<hi>盤經</hi>
詩十萬人家火燭光門門開處見紅粧歌鍾喧夜銅漏<lb/>
<pb n="KR3k0023_WYG_004-5b"/>
暗羅綺滿階塵土香星宿别從天上出蓮花不向水中<lb/>
芳<hi>張蕭逺</hi>雲消華月滿仙臺萬燭當樓寳扇開雙鳳雲中<lb/>
扶輦下六鰲海上駕山来<hi>王珪字禹玉</hi>多少樓臺好風月樂<lb/>
聲香氣更無空　天醉笙歌外風香羅綺餘<hi>並石曼卿</hi>春風<lb/>
来海上明月在江頭燈火家家市笙歌處處樓<hi>樂天</hi>玉作<lb/>
芙蓉院院明博山香度小峥嶸莫言水北人稀到也有<lb/>
盤姍勃崒行<hi>韓子蒼</hi>期人未至情如海穿市歸来月滿軒<lb/>
<hi>冷齋夜話</hi>九枝火柱連金狄萬里霜輪上璧璫<hi>錢惟演</hi>天碧銀<lb/>
<pb n="KR3k0023_WYG_004-6a"/>
河欲下来月華如水浸樓臺誰將萬斛金蓮子撤向星<lb/>
都五夜開<hi>楊億</hi>
　　端午<lb/>
鑄龍鏡天寳中揚州進水心鏡背有盤龍先有老人自<lb/>
稱姓龍名䕶至鑄鏡所三日開户已失所在鏡匠移爐<lb/>
置船以五月五日於揚子江心鑄之背龍頗異後大旱<lb/>
祠龍乃大雨<hi>異聞集</hi>
賜梟羮樂書注漢令郡國賜梟五月五日為梟羮賜百<lb/>
<pb n="KR3k0023_WYG_004-6b"/>
官以惡鳥故食之也<hi>郊祀至</hi>
辟兵符或問辟五兵之道抱朴子曰以五月五日著赤<lb/>
靈符於心<lb/>
鬬百草端午日四民蹋百草今人又有鬬百草之戲<hi>出荆</hi>
<hi>楚記</hi>
剪靈運鬚劉公嘉話云晉謝靈運鬚美臨刑因施為南<lb/>
海祗洹寺維摩詰像鬚唐中宗朝安樂公主五日鬬百<lb/>
草欲廣其物令馳驛取之又恐為他所得因剪棄其餘<lb/>
<pb n="KR3k0023_WYG_004-7a"/>
故黄朝英云因笑唐家公主騃預令馳驛剪祗洹<hi>青箱雜記</hi>
曹娥抱父屍曹娥父以五月五日溺死娥循江號哭七<lb/>
日遂投江三日抱父屍俱出<hi>異苑</hi>
崔信明生唐崔信明五月五日生日方中有異雀鳴集<lb/>
庭柱太史令史良占曰五日為火火生離離為文日中<lb/>
文之盛也雀五色而鳴此兒將以文顯<hi>本𫝊</hi>
孟嘗君齊田嬰賤妾有子名文五月五日生嬰告母曰<lb/>
勿舉也其母竊舉之及長其母因兄弟而見其子嬰怒<lb/>
<pb n="KR3k0023_WYG_004-7b"/>
曰吾令若去此子而取之何也文頓首因曰君所以不<lb/>
舉五月子者何故嬰曰五月子者長與户齊將不利其<lb/>
父母文曰人生受命於天乎受命於户乎嬰黙然文曰<lb/>
必受命於户則可髙其户耳人誰至者嬰曰子休矣後<lb/>
文立是為孟嘗君<lb/>
胡廣生胡廣字伯始本姓黄以五月五日生惡之甕盛<lb/>
棄江中胡公見收養之為己子<hi>世説</hi>
王鳳生王鳳以五月五日生父欲不舉曰俗諺舉五日<lb/>
<pb n="KR3k0023_WYG_004-8a"/>
之子及户則自害不則害父母其叔父曰昔田文以此<lb/>
日生後為孟嘗君非不祥也<hi>西京雜記</hi>
溺死屈原以五月五日自投汨羅死後人以舟楫救之<lb/>
遂成俗為競渡也<lb/>
水馬浮江黄朝英詩孟君此日鍾英氣王鳳今朝襲慶<lb/>
源五色呈祥文必顯丙時先誕位非尊蘭湯備浴傳荆<lb/>
俗水馬浮江吊屈原因笑唐家公主騃預令馳驛剪袛<lb/>
洹<hi>青箱雜記</hi>祠陳<hi>漢陳/臨𫝊</hi>祭屈<hi>續齊/諧記</hi>浴蘭<hi>青箱/雜記</hi>懸艾<hi>荆楚嵗時記</hi>
<pb n="KR3k0023_WYG_004-8b"/>
　　七夕<lb/>
王方平詣蔡經家仙人王逺字方平位為總真真人七<lb/>
月七日偶降蔡經家威儀如大將軍持玉壺十二皆以<lb/>
蠟封遣人招麻姑麻姑至指爪長數寸經見之意可以<lb/>
爬癢忽有鐵鞭鞭經背有陳縣尉聞經家有神人乞見<lb/>
逺曰君心邪未可以教仙道以一符與陳可以存本夀<lb/>
陳後一百二十嵗而死<hi>神仙𫝊</hi>
黄姑玉臺新詠載詠歌曰東飛伯勞西飛燕黄姑織女<lb/>
<pb n="KR3k0023_WYG_004-9a"/>
長相見牽牛謂之河鼔河鼓聲轉而為黄姑也<hi>夲注</hi>
織女失侍兒秦併六國時太白星竊織女侍兒梁玉清<lb/>
衞承莊逃入衛城小仙洞四十六日不出天帝怒命五<lb/>
嶽搜捕太白歸位衛承莊逃焉玉清子名子休玉清謫<lb/>
於北斗下常舂其子配與河伯行雨<hi>獨異志</hi>
方朔窺王母七月七日西王母降漢武帝東方朔於朱<lb/>
雀牕中窺王母時母以桃七枚獻帝帝欲留核種之王<lb/>
母笑曰此桃一千年生花一千年結實指方朔曰此兒<lb/>
<pb n="KR3k0023_WYG_004-9b"/>
三偷桃矣<hi>帝内𫝊</hi>
長生殿私語唐𤣥宗與楊貴妃避暑驪山宫七月牛女<lb/>
相見之夕夜半妃獨侍上上凭肩宻相誓心願世世為<lb/>
夫婦故長恨詞曰七月七日長生殿夜半無人私語時<lb/>
在天願為比翼鳥在地願為連理枝<lb/>
竇后神光竇后少小頭秃不為家人所齒遇七夕日人<lb/>
皆看織女獨不許出乃有神光照室為后瑞<hi>后傳</hi>
開襟樓漢綵女七夕皆穿針於開襟樓<hi>西京雜記</hi>
<pb n="KR3k0023_WYG_004-10a"/>
王喬乗白鶴王子喬曰七月七日待於緱山頭其家候<lb/>
之至日果乗白鶴於山頭望之不可到舉首謝時人而<lb/>
去<lb/>
騎赤龍陶安公時諺曰安公安公與天通七月七日迎<lb/>
女以赤龍至時安公騎赤龍而去<hi>並列仙傳</hi>
九微火仙車駐七襄鳳駕出天潢月映九微火風吹百<lb/>
和香<hi>何遜七夕詩</hi>
真如得雲寳唐開元中有李氏為尼號曰真如天寳七<lb/>
<pb n="KR3k0023_WYG_004-10b"/>
年七月七日忽見五色雲墜地一囊中有五物乃寳玉<lb/>
也肅宗元年真如為神人召往化城見天帝授以八寳<lb/>
俾獻于朝真如乃併前五物皆獻之<hi>唐寳記</hi>
詩人間一葉梧桐飄蓐收行秋回斗杓神官召集役靈<lb/>
鵲直渡銀河雲作橋河東美人天帝子機杼年年勞玉<lb/>
指織成雲霧紫綃衣辛苦無歡容不理帝憐獨居無與<lb/>
娱河西嫁與牽牛夫自從嫁後廢織紝緑鬢雲鬟朝暮<lb/>
梳貪歡不歸天帝怒謫歸却踏来時路但令一嵗一相<lb/>
<pb n="KR3k0023_WYG_004-11a"/>
見七月七日橋邊渡别多㑹少知奈何却憶從前恩愛<lb/>
多怱怱萬事説不盡燭龍已駕隨羲和橋邊靈官曉催<lb/>
發令嚴不管輕離别空将雨淚作滂沱淚痕有盡愁無<lb/>
歇我言織女君休歎天地無窮㑹相見猶勝姮娥不嫁<lb/>
人夜夜孤眠廣寒殿<hi>文潛</hi>六幕西回斗轉車鮮雲㸃綴玉<lb/>
鈎斜天孫已渡黄姑渚阿母還来漢帝家<hi>楊大年</hi>雲意不<lb/>
交天更濶星光不動漢空流素娥青女曽無匹霜月亭<lb/>
亭各自愁<hi>石曼卿</hi>玉殿凭肩共語時風清月墜有誰知梧<lb/>
<pb n="KR3k0023_WYG_004-11b"/>
桐秋雨三山逺始信生前有别離<hi>倪濤</hi>七夕今宵看碧霄<lb/>
牽牛織女渡河橋家家乞巧望秋月穿盡紅絲㡬萬條<lb/>
<hi>林傑</hi>盈盈一水不斯須經嵗相過自作踈豈待翔禽報佳<lb/>
㑹徑須飛過洗香車超騰水部陳篇上收拾愚溪作賦<lb/>
餘<hi>後山</hi>年年乞與人間巧不道人間巧已多<hi>楊朴</hi>唯愁更漏<lb/>
促離别在明朝<hi>僧清江</hi>恐是仙家好别離故教迢逓作佳<lb/>
期由来碧落銀河畔可要金風玉露時清漏催移相望<lb/>
久微雲未接過来遲豈能無意酬烏鵲唯與蜘蛛乞巧<lb/>
<pb n="KR3k0023_WYG_004-12a"/>
絲　已駕七香車心心待暁霞風輕唯響佩日暮不嫣<lb/>
花桂嫩𫝊香逺榆髙送影斜成都過卜肆曽是識靈槎<lb/>
<hi>並李義山</hi>
　　中秋<lb/>
登天柱峯趙知微有道術中秋積隂不解衆惜良辰知<lb/>
微曰可備酒殽登天柱峯翫月既出門天色開霽及登<lb/>
峯月色如晝及下山歸則凄風苦雨隂晦如故<hi>三水小牘</hi>
武夷君合樂武夷山神號武夷君一日語村人曰汝等<lb/>
<pb n="KR3k0023_WYG_004-12b"/>
以八月十五日㑹山頂是日畢集聞空中人聲不見其<lb/>
形須臾樂響但見樂器不見其人<hi>諸山記</hi>
取月置懐唐太和中有周生善道術方中秋日客来周<lb/>
曰我能挈月置之懐袖因取數百斤繩而架之我將此<lb/>
梯取月乃閉目久之忽天地黒仰視無雲俄呼曰至矣<lb/>
手舉其衣出月寸許一室盡明寒入肌骨食頃如初<hi>出宣</hi>
<hi>室志</hi>
有月珠多海賈云中秋有月則是嵗珠多<hi>坡詩注</hi>
<pb n="KR3k0023_WYG_004-13a"/>
不見折足鐺周貫自號木鴈子至袁州見李生秀韻欲<lb/>
攜歸林下李嗜酒色難其行周指煑藥鐺作偈曰頑鈍<lb/>
天教合作鐺從初三脚豈能行雖然有耳不能聽只愛<lb/>
人間戀火坑後有人見於京師附書與李生云明年中<lb/>
秋夕當上謁至時生以事出貫乃以白土書其門曰今<lb/>
年中秋夕来赴去年約不見折足鐺彈指空剥剥<hi>冷齋夜話</hi>
三字来何中正登第求卜於郭從周贈之詩云三字来<lb/>
時月正圓一麾從此出秦闗何後以八月十五日授以<lb/>
<pb n="KR3k0023_WYG_004-13b"/>
制誥言邊事忤㫖出知秦州<hi>翰苑名談</hi>
金背蝦蟇長慶中八月十五日夜有人玩月見林中光<lb/>
屬天如匹布尋視之見一金背蝦蟇<hi>酉陽雜爼</hi>
詩暮雲收盡溢清寒銀漢無聲轉玉盤此宵此景不長<lb/>
好明月明年何處看　明月未出羣山髙瑞光千丈生<lb/>
白毫一盃未盡銀闕湧亂雲脫壊如崩濤誰為天工洗<lb/>
眸子應費銀河千斛水<hi>東坡</hi>風簾浙浙漏銀痕一半秋光<lb/>
此夕分天為素蛾孀怨苦併教西北起浮雲<hi>羅隠中秋不見月</hi>
<pb n="KR3k0023_WYG_004-14a"/>
髙秋渾似水萬里正圓明玉兎歩虛碧冰輪碾太清廣<lb/>
寒宫有路桂子落無聲吾館無弦彈棲烏莫要驚<hi>靈原夫人</hi>
九十日秋色今朝已中分孤光含列宿四面絶纎雲衆<lb/>
木排踈影寒流疊細紋<hi>廖不疑</hi>
　　重陽<lb/>
沙苑射鴈唐眀皇重陽日獵于沙苑有鴈飛帝射中之<lb/>
鴈帯箭西南而去益州道觀第一院有道士徐佐卿寄<lb/>
寓一日自外持一箭来曰吾行山中為飛箭所傷已無<lb/>
<pb n="KR3k0023_WYG_004-14b"/>
恙因掛箭于壁書其月日且云此後十年箭主到此付<lb/>
之後明皇幸蜀至此觀乃見箭<hi>廣異記</hi>
鶴林開花山石榴一名山躑躅一名杜鵑花潤州鶴林<lb/>
寺有杜鵑花或見女子紅裳艷妝遊於花下俗𫝊花神<lb/>
也周寶鎮浙西謂道人殷七七曰鶴林寺花可開副重<lb/>
九乎曰可乃前二日往女子来謂曰今為道者開之至<lb/>
九日爛漫故東坡詩云鶴林神女無消息<lb/>
題東閣李義山乃令孤楚故吏楚子綯繼相殊不展分<lb/>
<pb n="KR3k0023_WYG_004-15a"/>
重陽日義山詣綯㕔事題云曽共山翁把酒巵霜天白<lb/>
菊正離披十年泉下無消息九日樽前有所思莫學漢<lb/>
臣裁苜蓿還同楚客詠江籬郎君官重施行馬東閣無<lb/>
由得再窺綯乃閉此㕔終身不處<hi>北牕瑣言</hi>
登響山李白集聞九日崔侍御逰敬亭余時登響山不<lb/>
同此醉後寄崔詩有云九日茱茰熟插鬢傷早白登髙<lb/>
望山海滿目悲古昔<hi>本集</hi>
宴滕王閣王勃過鍾陵九月九日都督大宴滕王閣宿<lb/>
<pb n="KR3k0023_WYG_004-15b"/>
命其婿作序因出紙筆遍請客至勃泛然不辭遂酣卧<lb/>
少頃成文<hi>本𫝊</hi>
遊戲馬臺劉裕為宋公在彭城九月九日遊項羽戲馬<lb/>
臺<hi>文選</hi>
龍山落㡌孟嘉為桓温參軍九月九日温逰龍山僚佐<lb/>
畢集風吹嘉帽落如厠不覺温令孫盛嘲之<lb/>
騎臺後山詩平林廣野騎臺飛<hi>騎臺即戲馬臺也</hi>
佩茱飲菊漢武帝宫人賈佩蘭九月九日佩茱萸飲菊<lb/>
<pb n="KR3k0023_WYG_004-16a"/>
酒云令人長夀坡詩菊盞茱萸自古傳<lb/>
陸羽煎茶僧皎然九日與陸羽煎茶羽號桑苧翁坡詩<lb/>
云明年桑苧煎茶處憶著衰翁首重回<lb/>
黄菊歌唐韋綬為學士以心疾還第㑹九日徳宗作黄<lb/>
菊歌顧左右曰安可不示韋綬即遣使持往綬遽奉和<lb/>
附進<lb/>
髙飈館齊髙祖以九日登髙飈館世呼為九日臺<lb/>
緩箭不中唐蕭瑀不解射九月九日賜宴射瑀箭俱不<lb/>
<pb n="KR3k0023_WYG_004-16b"/>
著垜歐陽詢詠之曰急風吹緩箭弱手御强弓欲髙翻<lb/>
復下應西還更東借問誰為此只應是宋公宋公瑀封<lb/>
國也<hi>太平廣記</hi>
題餻劉夢得欲用餻字作九日詩以五經中無之不復<lb/>
為宋子京以為不然故子京有九日食餻云飈館經霜<lb/>
拂曙袍糗餈花飲鬬分曹劉郎不敢題餻字虛負詩中<lb/>
一世豪遂為絶唱糗餌粉餈餻類也<hi>邵氏聞見録</hi>
重巖細菊小驛香醪嫩重嚴細菊班遙知簇鞍馬回首<lb/>
<pb n="KR3k0023_WYG_004-17a"/>
白雲間<hi>杜詩</hi>
詩老去悲秋强自寛興来聊復為君歡羞將短髪還吹<lb/>
帽笑倩傍人為正冠藍水逺從雙澗落玉山髙並兩峯<lb/>
寒明年此㑹知誰健更把茱茰子細看<hi>杜詩</hi>木落霜洲溪<lb/>
水清登臨滿目是飄零黄花有意憐幽獨白酒無聊漫<lb/>
醉醒牢愁錯倚西風立楚些巴歈不可聽<hi>李漢老</hi>九日東<lb/>
籬採菊英白衣遙見眼能明向令自有盃中物一段風<lb/>
流可得成<hi>韓子蒼</hi>豈有白衣来剥啄亦従烏帽自欹斜真<lb/>
<pb n="KR3k0023_WYG_004-17b"/>
成獨坐空搔首門外蕭蕭噪暮鴉<hi>程致逺</hi>我醉欲眠君罷<lb/>
休已教從事到青州鬢霜饒我三千丈詩律輸君一百<lb/>
籌聞道郎君閉東閣且容老子上南樓相逢不用忙歸<lb/>
去明日黄花蝶也愁<hi>東坡</hi>九日清尊欺白髪十年為客負<lb/>
黄花淮海少年天下士可能無地落烏紗<hi>後山</hi>
　　冬至<lb/>
絡秀舉觴晉周顗母李氏字絡秀生顗及嵩謨元帝時<lb/>
並列顯位嘗冬至舉觴賜三子曰爾等並貴列吾復何<lb/>
<pb n="KR3k0023_WYG_004-18a"/>
憂嵩曰恐不如尊㫖顗志大才短非自全之道嵩性直<lb/>
不容於世唯阿奴碌碌當在母目下耳阿奴謨小字也<lb/>
後皆如其言<hi>本𫝊</hi>
視日晷冬至之日立八尺之表日中視其晷晷如度者<lb/>
其嵗美不如度者則嵗惡晷進則水晷退則旱進一尺<lb/>
則日食退一尺則月食<hi>後律厯志注</hi>
㑹八能後漢天子以冬夏二至御前殿㑹八能之士陳<lb/>
八音聽樂均度<hi>禮儀志</hi>
<pb n="KR3k0023_WYG_004-18b"/>
増一線去嵗兹晨捧御牀五更三㸃入鵷行何人錯憶<lb/>
窮愁日愁日愁隨一線長<hi>唐宫中以女工揆日之長短冬至後繡工日増一線魯直</hi>
<hi>云此説是也杜詩</hi>
一陽冬至日易𫝊曰一陽為復二陽為臨三陽為泰<lb/>
三極月令章句曰有三極晝漏極短去極極逺晷景極<lb/>
長<hi>後漢律厯志注</hi>
火城冬至元日百官已集宰相列燭多至數百炬謂之<lb/>
火城至則衆燭皆㓕<hi>國史補</hi>
<pb n="KR3k0023_WYG_004-19a"/>
翫冰筯唐開元冬至大雪簷溜皆為冰條妃子使侍兒<lb/>
敲二枝看玩帝問何物妃子笑曰妾所玩者冰筯<hi>摭遺</hi>
繡線刺繡五紋添弱線吹葭六琯動飛灰<hi>杜甫</hi>
踐長曹植曰冬至獻履所以迎福踐長孫仲益云踐長<lb/>
光亨之始<lb/>
冰如玉炭長河夜欄干層冰如玉炭<hi>鮑照冬至日詩</hi>
　　嵗除<lb/>
大儺侲子侲音振逐疫之人也續漢書嵗除大儺選中<lb/>
<pb n="KR3k0023_WYG_004-19b"/>
黄門子弟十嵗以上十二嵗以下百二十人赤幘皂衣<lb/>
執靴以行<hi>東漢皇后紀</hi>
阿㸙娶婦唐竇懐貞㑹嵗除中宗宴近臣謂懐貞曰聞<lb/>
卿喪妻今欲繼室可乎懐貞唯唯俄而禁中寳扇障衛<lb/>
有衣翟衣出者已乃衛后乳媪所謂莒國夫人者故蠻<lb/>
婢也懐貞納之不辭出謂媪婿為阿爹懐貞每奏事輒<lb/>
自署皇后阿㸙而或謂國㸙軒然不慚<hi>本𫝊</hi>
烹白牛分嵗長沙北禪賢和尚嵗除示衆云今夜無可<lb/>
<pb n="KR3k0023_WYG_004-20a"/>
供養大衆待烹箇露地白牛與諸人分嵗舉猶未了有<lb/>
僧出云今官中追呼和尚不合私剥耕牛兼索皮角賢<lb/>
捋下頭䄂僧拾取歸衆松庵云北庵可謂孝順飜成骨<lb/>
董含飯還覺面腫一物来到口邊先被旁人揤擃<hi>松庵語録</hi>
餽嵗别嵗守嵗蜀之風俗晩嵗相與餽問謂之餽嵗酒<lb/>
食相邀為别嵗至除夕逹旦不眠謂之守嵗<hi>東坡有三詩</hi>
赴壑虵欲知垂盡嵗有似赴壑虵修鱗半已沒去意誰<lb/>
能遮况欲繫其尾雖勒知奈何<hi>東坡詩</hi>
<pb n="KR3k0023_WYG_004-20b"/>
詩今嵗今宵盡明年明日催寒隨一夜去春逐五更来<lb/>
氣色空中改容顔暗裏衰風光人不覺已入後園梅<hi>史青</hi>
　　雜日<lb/>
正月二十日天穿江東俗號正月二十日為天穿日以<lb/>
煎餅置屋上謂之補天穿李白詩云一枚煎餅補天穿<lb/>
二月一日唐徳宗以寒食多與上已同時欲以二月名<lb/>
節自我為古李泌請廢正月晦以二月節為中和節因<lb/>
賜大臣戚里尺謂之栽度民間以青囊盛百榖𤓰菓相<lb/>
<pb n="KR3k0023_WYG_004-21a"/>
問遺號獻生子里閭釀宜春酒以祭勾芒神以祈豐年<lb/>
百官進農書以示務本帝悦乃著令與上已九日為三<lb/>
令節<hi>李泌𫝊注</hi>
二月望日蜀人二月望日鬻蠶器扵市因作樂縦觀謂<lb/>
之蠶市二蘇各有詩<hi>子由詩序</hi>
三月三日金人捧劒羽觴隨波晉武帝問摯虞三月曲<lb/>
水其義何指答曰漢章帝時平原徐肈以月初生三女<lb/>
至三日俱死一村以為<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>乃招之水濱洗祓遂因流水<lb/>
<pb n="KR3k0023_WYG_004-21b"/>
以泛觴曲水之義起此帝曰若如此説便非嘉事束晳<lb/>
曰摯虞小生不足以知昔成王卜洛因流水以泛酒故<lb/>
逸詩曰羽觴隨波又秦昭王三日置酒曲水有金人自<lb/>
泉而出捧水心劒曰令君制有西夏因立為曲水二漢<lb/>
相㳂皆為盛事<hi>續齊諧記</hi>
登八公山宋武帝三月三日登八公山劉安故臺曰城<lb/>
郭如匹帛之繞叢花也<lb/>
細柳圏景龍記三月三日祓禊於渭陽上賜羣臣細柳<lb/>
<pb n="KR3k0023_WYG_004-22a"/>
圏各一云帶之免蠆毒也<lb/>
四月八日洗佛藥山四月八日見遵布衲洗佛云汝只<lb/>
洗得這箇還洗得那箇遵云請將那人来山遂黙然歸<lb/>
方丈宻印禪師曰藥山無風起浪被遵布衲一靠直得<lb/>
鋒鋩結舌羅麽一場<hi>印語録</hi>
為母灌像劉敬宣四月八日見人灌佛乃下頭上金鏡<lb/>
為母灌像因悲泣不自勝<hi>本𫝊</hi>
四月十五日櫻筍厨十五日自堂厨至百司厨謂之櫻<lb/>
<pb n="KR3k0023_WYG_004-22b"/>
筍厨<lb/>
五月三日扇市端午前兩日東市謂之扇市車馬特盛<lb/>
<hi>並秦中嵗時記</hi>
五月十三日竹醉魯直詩注云五月十三日竹醉宜栽<lb/>
竹辰日可種𤓰詩云夏栽醉竹餘千箇春種辰𤓰滿百<lb/>
區<lb/>
七月十五日盂蘭盆目連以母生餓鬼中佛令作盂蘭<lb/>
盆至七月十五日百味五果盖盆中供養十方而母得<lb/>
<pb n="KR3k0023_WYG_004-23a"/>
食<hi>佛經</hi>
八月一日五明囊鄧紹以八月一日入華山見一童子<lb/>
執五綵囊盛柏葉上露紹問之答曰赤松先生取以明<lb/>
眼又梁簡文帝云婦人八月旦多錦翠為眼明囊凌晨<lb/>
取露拭目<hi>續齊諧記</hi>又述仙記云八月一日作五明囊盛百<lb/>
草露以洗眼<hi>雞跖集</hi>
天炙楚俗以八月一日以朱墨㸃小兒額為天炙以壓<lb/>
疾病<hi>荆楚嵗時記</hi>
<pb n="KR3k0023_WYG_004-23b"/>
膢祭揚子曰不膢臘也歟<hi>八月旦也今河東奉以為祭祀法言</hi>
八月五日千秋節唐明皇八月五日生張説奉詔置千秋<lb/>
節顧况有八月五日歌云八月五日天氣新昭成太后<lb/>
生聖人<lb/>
承露囊隋唐舊事千秋節戚里王公進鏡綬帯士庶結<lb/>
承露絲囊以相遺問<lb/>
十月五日赤鳳来曲漢官故事十月五日上靈女廟吹<lb/>
塤擊皷連臂踏歌歌赤鳳来曲<hi>趙飛燕外𫝊</hi>
<pb n="KR3k0023_WYG_004-24a"/>
十二月十六日星回南詔以十二月十六日為星回節<lb/>
是日登避風臺而清平官賦詩畧曰自我居震旦翊衛<lb/>
賴稷契盖南詔詞臣曰清平官天子曰震旦<hi>玉溪編事</hi>
清明繡羽䘖花朝来新火起新煙湖色春光淨客船繡<lb/>
羽銜花他自得紅顔騎竹我無縁<hi>繡羽眼前所見文禽銜花也杜甫清明詩</hi>
　<lb/>
　<lb/>
　<lb/>
<pb n="KR3k0023_WYG_004-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷前集卷四<lb/>
</p>
<p>
</p>
  </div>
</body>
</text>
</TEI>
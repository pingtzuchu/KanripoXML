<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷續集卷三十六</head> <lb/>
    <p>
<pb n="KR3k0023_WYG_116-1a"/>
欽定四庫全書<lb/>
　錦繡萬花谷續集卷三十六<lb/>
　類姓<lb/>
　　華<lb/>
右師左成公十五年宋華元為右師元曰我為右師君<lb/>
臣之訓師所司也<lb/>
精於方藥華佗字元化通數經曉養性之術精於方藥<lb/>
<hi>後漢史</hi>
<pb n="KR3k0023_WYG_116-1b"/>
為政清静華歆為豫章太守為政清静不煩吏民威而<lb/>
愛之魏初為御史大夫素清貧禄賜以賑施親戚故人<lb/>
家無擔石之儲<hi>魏志</hi>
作漢紀華嶠才學深博為臺郎徧觀祕籍因作漢紀<hi>晉史</hi>
孝子鄉華秋事母以孝聞母喪廬墓負土成墳詔表其<lb/>
門閭後盗起往来墓之左右咸相誡曰勿犯孝子鄉<hi>北史</hi>
　　向<lb/>
左師左成公十五年華元使向戌為左師以靖國人<lb/>
<pb n="KR3k0023_WYG_116-2a"/>
肆意遊山向長字子平讀損益卦喟然歎曰吾已知富<lb/>
不如貧貴不如賤男女嫁娶既畢勑斷家事勿相闗肆<lb/>
意逰五嶽名山<hi>後漢</hi>
潜心典籍向朗少以吏能見稱為己西䍧牱房陵太守<lb/>
潜心典籍年踰八十猶手自校書開門接賔諉納後進<lb/>
<hi>蜀志</hi>
名付中書皇朝向敏中字常之父瑀惟一子教督甚嚴<lb/>
嘗謂其妻曰大吾門者此子也舉進士太宗飛白書敏<lb/>
<pb n="KR3k0023_WYG_116-2b"/>
中張詠二名付中書語宰相曰此二臣者名臣也朕将<lb/>
用之矣拜右諫議大夫同知樞宻院事真宗拜同平章<lb/>
事大任㡬三十年<lb/>
　　鄧<lb/>
世吏二千石鄧晨字偉卿南陽新野人世吏二千石光<lb/>
武拜為汝南太守興鴻郤陂數千頃田汝土以殷魚稻<lb/>
之饒流衍他鄉<lb/>
封髙宻侯鄧禹字仲華南陽新野人十三能誦詩杖䇿<lb/>
<pb n="KR3k0023_WYG_116-3a"/>
見光武曰願明公威徳加四海禹得効尺寸垂功名於<lb/>
竹帛禹沉深有大度授以西討之畧拜前将軍謀謨帷<lb/>
幄决勝千里封髙宻侯<lb/>
累世寵貴鄧隲字昭伯禹之子拜車騎将軍儀同三司<lb/>
始自隲也鄧氏自中興後累世寵貴凡侯者二十九人<lb/>
公二人大将軍以下十三人中二千石十四人列校二<lb/>
十二人州牧郡守四十八人其餘侍中将大夫郎謁者<lb/>
不可勝數<hi>並後漢史</hi>
<pb n="KR3k0023_WYG_116-3b"/>
屯田兩淮鄧艾屯田積榖行於兩淮開廣漕渠達於江<lb/>
淮<hi>魏志</hi>
清嚴有治績鄧芝字伯苗為廣漢太守清嚴有治績入<lb/>
為尚書<hi>蜀志</hi>
隠𤣥先生鄧世隆相州人亡命變姓名號隠𤣥先生棲<lb/>
白鹿山貞觀初為修史學士<hi>唐史</hi>
　　寗<lb/>
盟子向左僖二十六年公㑹莒兹㔻公寗荘子盟于向<lb/>
<pb n="KR3k0023_WYG_116-4a"/>
尋洮之盟也<lb/>
賜湛露彤弓文公四年衛寗武子來聘公與之宴賦湛<lb/>
露及彤弓　論語寗武子邦有道則智邦無道則愚<lb/>
飯牛車下齊桓公郊迎客夜開門執火甚盛寗戚飯牛<lb/>
於車下擊牛角疾商歌公聞之命後車載之賜之衣冠<lb/>
遂舉大用之授之以卿公得之所以伯也管仲言於齊<lb/>
桓公曰墾田剏邑闢土植榖盡地之利臣不若寗戚請<lb/>
致以為田官<hi>新序</hi>
<pb n="KR3k0023_WYG_116-4b"/>
　　敬<lb/>
心如鐵石敬肅少以貞介知名仕隋為安陵令有能名<lb/>
擢拜秦州司馬轉幽州長史俱有異績　栁儉𫝊云心<lb/>
如鐵石老而彌篤<hi>北史</hi>
平陽郡王敬暉字仲曄弱冠舉明經為衛州刺史時河<lb/>
北經突厥所搔方秋而城暉曰豈有棄農畝事池隍哉<lb/>
縱民歸歛闔部賴安以誅二張功封平陽郡王<hi>唐史</hi>
　　鄭<lb/>
<pb n="KR3k0023_WYG_116-5a"/>
著治續鄭𢎞字穉卿兄昌字次卿皆明經通法律政事<lb/>
昌為太原涿郡太守𢎞為南陽太守皆著治績條教法<lb/>
度為後世所述<lb/>
威振西域鄭吉㑹稽人以卒伍從軍破車師降日遂威<lb/>
振西域<lb/>
尚書履聲鄭崇哀帝時為尚書僕射每見曵革履上笑<lb/>
曰我識鄭尚書履聲臣門如市臣心如水<hi>並前漢史</hi>
為諸儒宗鄭興晚善左氏𫝊數言政事依經守義遂為<lb/>
<pb n="KR3k0023_WYG_116-5b"/>
諸儒宗<lb/>
鄭陂鄭渾為邵陵令課民耕桑重去子之法遷陽沛郡<lb/>
二太守興陂遏開稻田民賴其利刻石頌之號曰鄭陂<lb/>
<hi>並後漢史</hi>
清吏鄭善果鄭州人累轉魯郡太守母崔氏賢明曉政<lb/>
治嘗坐閣内聽處决當理則悅有不可引至牀下責愧<lb/>
之故善果所至有績號清吏<hi>唐史</hi>
二鄭鄭從讜字正求及進士第遷門下侍郎時鄭畋以<lb/>
<pb n="KR3k0023_WYG_116-6a"/>
宰相鎮鳳翔移檄討賊兩人以忠義相提賊尤憚之號<lb/>
二鄭云<lb/>
經術該深鄭覃以父䕃補累遷諫議大夫文宗召為翰<lb/>
林侍講學士覃於經術該深淳篤守正帝尤重之同平<lb/>
章事弟朗<lb/>
七松處士鄭薫擢進士第累遷吏部侍郎再知禮部舉<lb/>
引寒畯士類多之既老號所居為隠巖蒔松於庭號七<lb/>
松處士<lb/>
<pb n="KR3k0023_WYG_116-6b"/>
人瑞鄭仁表豪爽有文嘗以門閥文章自髙曰天瑞有<lb/>
五色雲人瑞有鄭仁表<lb/>
廣文博士鄭䖍掇當時事著書八十餘篇𤣥宗愛其才<lb/>
為置廣文館以䖍為博士宰相曰令後世言廣文博士<lb/>
自君始䖍乃就職<hi>唐史</hi>
進士第一皇朝鄭獬字毅夫為人俊邁不羣舉進士第<lb/>
一授将作監丞通判陳州召試直集賢院修起居注遂<lb/>
以右司諫知制誥<lb/>
<pb n="KR3k0023_WYG_116-7a"/>
　　孟<lb/>
家貧惟有二士魯孟獻子聘於晉宣子宣子曰子之家<lb/>
孰與我家富獻子曰吾家甚貧惟有二士曰顔回兹無<lb/>
靈<hi>新序</hi>
易學孟喜從周王孫受易喜好自稱譽故易有施孟梁<lb/>
丘之學<hi>前漢</hi>
龍山落㡌孟嘉少知名為桓温參軍好酣飲九日登龍<lb/>
山飲酒落帽<hi>晉史</hi>
<pb n="KR3k0023_WYG_116-7b"/>
東郡嘉禾孟業字敬業齊清河王嶽召為法曹後遷東<lb/>
郡太守以寛恵著名麥一莖五蕙嘉禾一莖九穂咸以<lb/>
為政化所感<hi>北史</hi>
貞曜先生孟郊字東野性介少諧合韓愈一見為忘形<lb/>
交年五十得進士第郊為詩有理最為愈所稱卒張籍<lb/>
諡曰貞曜先生<lb/>
浩然亭孟浩然少好義節隠鹿門山年四十乃㳺京師<lb/>
王維過郢州畫像於刺史亭因曰浩然亭又曰孟亭<lb/>
<pb n="KR3k0023_WYG_116-8a"/>
　　盛<lb/>
葛國公盛彦師宋州人髙祖兵至汾隂彦師率賔客上<lb/>
謁授行軍總管從平京師與史萬寳鎮宜陽李宻叛萬<lb/>
寳懼彦師笑曰請以數千兵為公梟首遂斬宻以功封<lb/>
葛國公<hi>並唐史</hi>
獻西域圖皇朝盛度舉進士稍遷至直史館三司戸部<lb/>
判官契丹入邉數上疏論邉事奉使陕西參質漢唐故<lb/>
地繪為西域圗以獻景祐二年拜參知政事後知應天<lb/>
<pb n="KR3k0023_WYG_116-8b"/>
府以太子少傅致仕<lb/>
　　冦<lb/>
真宰相才皇朝冦凖字平仲少力學舉進士太宗深器<lb/>
之召為參知政事因奏對切直太宗怒起凖輙挽上衣<lb/>
留以俟處决太宗歎曰真宰相才也又嘗語左右曰朕<lb/>
得冦凖猶唐太宗之得魏鄭公也加給事中景徳元年<lb/>
拜同平章事是嵗契丹入邊直抵澶魏真宗召羣臣問<lb/>
禦敵䇿凖請幸澶州并陳河北用兵之畧甚備仁宗朝<lb/>
<pb n="KR3k0023_WYG_116-9a"/>
贈中書令來國公諡忠愍<lb/>
　　富<lb/>
王佐才富弼字彦國幼篤學有大度范仲淹見而識之<lb/>
曰此王佐才也懐其文以示王曽晏殊殊即以女妻之<lb/>
舉茂才異等假資政殿學士戸部侍郎使契丹歸除司<lb/>
空兼侍中辭復拜左僕射同平章事卒諡文忠元祐初<lb/>
加贈太師<lb/>
　<lb/>
<pb n="KR3k0023_WYG_116-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繍萬花谷續集卷三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷後集卷二十一</head> <lb/>
    <p>
<pb n="KR3k0023_WYG_061-1a"/>
欽定四庫全書<lb/>
　錦繡萬花谷後集卷二十一<lb/>
　　髙潔<lb/>
五往見布衣士小臣稷者桓公凡三徃不得見公歎曰<lb/>
布衣之士輕爵禄則無以助萬乘之主萬乘之主不好<lb/>
仁義則無以下布衣之士於是五徃乃得見<lb/>
屋埃墜飯中孔子絶糧子貢告於野人得米炊於壞屋<lb/>
有埃墨墜飯中回取食之子貢以回為竊食入問孔子<lb/>
<pb n="KR3k0023_WYG_061-1b"/>
曰仁人㢘士窮則改節乎子曰若改節焉稱仁㢘哉子<lb/>
貢以回食飯告子子召回曰疇昔余夢先人炊飯吾將<lb/>
祭焉回曰埃墨墜飯中欲寘之不潔欲棄之可惜回即<lb/>
食之不可祭也回出孔子曰吾之信回非獨今日所信<lb/>
者目目猶不可信所恃者心心猶不可恃弟子記之知<lb/>
人故不易矣<lb/>
外門車馬跡深陸通字接輿楚王使使聘曰請先生治<lb/>
江南通笑而不應妻於市來曰外門車馬跡何深通曰<lb/>
<pb n="KR3k0023_WYG_061-2a"/>
王遣使持金百鎰令治江南妻曰妾事先生躬耕以食<lb/>
親績為衣據義而動樂亦足矣今受人重禄乘人良駟<lb/>
食人肥濃將何以待之通曰吾不許也妻曰君使不從<lb/>
非忠從之又違義不如去之於是變易姓名隠居於蜀<lb/>
峨眉山<lb/>
容膝之安陳仲子字子終楚王遣使持金百鎰聘以為<lb/>
相仲子乃謂妻曰今日為相明日結駟連騎食方於前<lb/>
妻曰左琴右書樂在其中矣結駟萬騎所安不過容膝<lb/>
<pb n="KR3k0023_WYG_061-2b"/>
食方於前所甘不過一肉今以容膝之安一肉之味而<lb/>
懐楚國之憂亂世多害恐先生不保命也仲子夫妻逃<lb/>
去為人灌園<lb/>
君房素癡嚴光世祖以安車聘之侯霸使掾侯子道奉<lb/>
書霸戒子道曰子陵素髙西陵宜卑禮下之光發書曰<lb/>
君房素癡今為三公小小善否子道曰位居鼎足不癡<lb/>
也子道曰公聞先生至即欲詣迫於典司是以不獲光<lb/>
曰卿言不癡此非癡語也天子三徴我來人君尚未見<lb/>
<pb n="KR3k0023_WYG_061-3a"/>
况人臣乎我手不能書以牀邊牘板與子道削書之光<lb/>
口喻數語子道曰書何太少可小益也光曰何可益乎<lb/>
<hi>並出髙士𫝊</hi>
網羅在天王績大業中舉孝悌㢘潔授秘書省正字不<lb/>
樂在朝求為六合丞以嗜酒不任事時天下以亂因劾<lb/>
遂解去歡曰網羅在天吾且安之乃還鄉里<hi>出本𫝊</hi>
請𨽻道士籍吳筠性髙鯁不耐浮沉於時去居南陽倚<lb/>
帝山請𨽻道士籍<hi>出本𫝊</hi>
<pb n="KR3k0023_WYG_061-3b"/>
像圖固辭不與朱敬則張易之等集名儒撰三教珠英<lb/>
又繪武三思李嶠蘓味道李迥秀王紹宗等十八人像<lb/>
以為圖欲引敬則固辭不與世潔其為人<lb/>
　　隠逸<lb/>
羲皇上人陶潜曰夏月虛凉髙卧北窓之下清風颯至<lb/>
自謂羲皇上人<lb/>
淮陽一老漢有應曜隠於淮陽山中與四皓俱徴獨不<lb/>
至時人語曰商山四皓不如淮陽一老<lb/>
<pb n="KR3k0023_WYG_061-4a"/>
漢濵老父漢濵老父桓帝幸竟陵過雲夢臨沔水百姓<lb/>
莫不觀者有老父獨耕不輟尚書郎南陽張温異之使<lb/>
問曰人皆來觀老父獨不輟何也老父笑而不對温下<lb/>
道百歩自與言老父曰我野人耳不達斯語請問天下<lb/>
亂而立天子邪理而立天子邪立天子以父天下邪役<lb/>
天下以奉天子邪昔聖王宰世茅茨采椽而萬人以寧<lb/>
今子之君勞人自縱逸遊無忌吾為子羞之子何忍欲<lb/>
人觀之乎温大慙問其姓名不告而去<hi>出本𫝊</hi>
<pb n="KR3k0023_WYG_061-4b"/>
茅屋蓬户王霸字儒仲太原廣武人王莽簒位棄冠帶<lb/>
絶交官建武中徴到尚書有司問其故霸曰天子有所<lb/>
不臣諸侯有所不友司徒侯霸讓位於霸閻陽毁之曰<lb/>
太原俗黨儒仲頗有其風遂止以病歸隠居守志茅屋<lb/>
蓬户連徴不至<hi>出本𫝊</hi>
隠居黽池周黨被徴自陳願守所志帝詔曰自古明王<lb/>
聖主必有不賔之士周黨不受朕禄亦各有志焉其賜<lb/>
帛四十匹黨遂隠居黽池<hi>出本𫝊</hi>
<pb n="KR3k0023_WYG_061-5a"/>
猿藏熊縁段成式谷隠書事云隨樵刼猿藏隈石覷熊<lb/>
縁<lb/>
辦百萬資郗超每聞欲髙尚隠退者輙為辦百萬資并<lb/>
為造立居宅在剡為戴安道起宅甚精整<hi>出晉史</hi>
山谷臣顧歡被齊髙帝徴既至稱山谷臣<lb/>
鹿皮巾梁武帝賜陶隠居鹿皮巾<lb/>
買印山支道林因人就深公買印山公曰未聞巢由買<lb/>
山而隠<hi>出世說</hi>
<pb n="KR3k0023_WYG_061-5b"/>
撰漁歌張志和善圖山水酒酣或撃皷吹笛䑛筆輙成<lb/>
常撰漁歌憲宗圖真求其歌不能致<hi>出本𫝊</hi>
餌松柏葉王希夷隠嵩山師黄頥學飬生喜讀周易老<lb/>
子餌松柏葉雜華年七十餘筋力柔彊刺史盧齊卿就<lb/>
謁問政答曰己所不欲勿施於人此言足矣<hi>出本傳</hi>
居士屩朱桃椎結廬山中夏則臝冬緝木皮葉自蔽嘗<lb/>
織十芒履置道上見者曰居士屩也為鬻米茗易之<hi>本𫝊</hi>
茂松清泉潘師正居逍遥谷髙宗幸東都召見問所須<lb/>
<pb n="KR3k0023_WYG_061-6a"/>
對曰茂松清泉臣所須也既不乏矣詔即其廬作崇堂<lb/>
觀卒諡體𤣥先生<hi>出本傳</hi>
鹿皮翁鹿皮翁淄川人為少府小史隠岑山得仙時賣<lb/>
藥於齊市<lb/>
鹿門隠士皮日休為鹿門隠士書六十篇<lb/>
一瓢許由居箕山惟有一瓢酌水掛于樹枝風吹瓢鳴<lb/>
以為煩擲去之<lb/>
百結衣董威在洛陽隠居白社以殘絮縷帛為衣號百<lb/>
<pb n="KR3k0023_WYG_061-6b"/>
結衣<hi>並出逸士𫝊</hi>
五不可住肅宗既還京師李泌辭去云臣有五不可住<lb/>
臣遇太早陛下用臣太重恩太深功太髙而跡太竒力<lb/>
辭果去<hi>出鄴侯家𫝊</hi>
詩謝公山不改陶令菊猶存苔蘚侵垂釣松篁長閉門<lb/>
風霜清吏事江海諭君恩　逸人歸路逺弟子出山迎<lb/>
服藥顔須駐耽書癖已成柴扉度嵗月藜杖見公卿更<lb/>
作儒林傳還應有姓名<hi>並出皇甫冉</hi>坐窮今古掩書堂二頃<lb/>
<pb n="KR3k0023_WYG_061-7a"/>
湖田一半荒荆樹有花兄弟樂橘林無實子孫忙龍歸<lb/>
曉洞雲猶濕麝過春山草自香向夜欲歸心萬里故園<lb/>
松月更蒼蒼　草堂近西郭遥對敬亭開枕膩海雲起<lb/>
簟凉山雨來髙歌懐地肺逺賦憶天台應學相如志終<lb/>
須駟馬回<hi>出許渾</hi>陶令已過半無心離此溪病嘗山藥遍<lb/>
貧起草堂低為月窓從破因詩壁重泥近來常夜坐寂<lb/>
寞與僧齊<hi>出項斯</hi>陶令曽居此㺯琴遺世情田園三畝緑<lb/>
軒冕一銖輕衰桞自無主白雲猶可耕不隨陵谷變應<lb/>
<pb n="KR3k0023_WYG_061-7b"/>
只有髙名<hi>出崔塗</hi>閒如雲鶴散如仙逸士聲名處處𫝊詩<lb/>
自㑹來輕物象道從髙後小林泉謀身只置煎茶鼎積<lb/>
貨惟收賣藥錢見說新居更幽僻為憂徴詔到門前<hi>出孫</hi>
<hi>鄰㡬</hi>任懶自掃地更貧誰怨天有名閒富貴無事小神仙<lb/>
<hi>出魏仲先</hi>晨窓林影開夜户山泉響隠去復何求無言道心<lb/>
長　抱膝小窓深讀書空谷響一笑有㑹心紛紛自雄<lb/>
長　寧懐栖遯情閒袖經綸手風雲儻未期猿鶴且為<lb/>
友　我不學許由隠煙霧得瓢不飲惟掛樹又不學徳<lb/>
<pb n="KR3k0023_WYG_061-8a"/>
義居虎丘帶瓢入市多騎牛分無玉甌囊古錦病渴文<lb/>
園只瓢飲不瞰金溪新結亭未須引吸如長鯨但願金<lb/>
溪化為酒嵗嵗持瓢醉花桞<hi>並出詩話</hi>梁燕欺春醉閒猿學<lb/>
夜吟雲連平地起月向白波沉　世人如不容我自縱<lb/>
疎慵落葉憑風掃秋粳任水舂花朝連郭霧雪夜隔湖<lb/>
鍾身在能無事頭宜白此峯<hi>出方干</hi>巢由不願仕堯舜豈<lb/>
遺人<hi>出林逋</hi>十年縱跡走紅塵回首青山入夢頻紫陌縱<lb/>
榮争及睡朱門雖貴不如貧愁聞劍㦸扶危主悶見笙<lb/>
<pb n="KR3k0023_WYG_061-8b"/>
歌聒醉人攜取舊書歸舊隠野花啼鳥一般春<hi>出陳摶</hi>九<lb/>
重城裏人中貴五等諸侯閫外尊争似布衣雲水客不<lb/>
將名字掛乾坤<hi>出詩話</hi>不信最清曠及来愁已空數㸃石<lb/>
泉雨一溪霜葉風業在有山處道成無事中酌盡一盃<lb/>
酒老夫顔已紅<hi>出唐求</hi>
　　棄官<lb/>
池中種龍龎徳公子奐字世文晉太康中為牂牁太守<lb/>
去官歸鄉居白沙里鄉人宗敬之相語曰我家池中龍<lb/>
<pb n="KR3k0023_WYG_061-9a"/>
種来里中化其徳讓少壯皆代老者擔<hi>出襄陽記</hi>
免冠貢禹為河南令以賊事為府官所責免冠謝禹曰<lb/>
冠一免豈可復冠耶遂去官<hi>出漢書</hi>
灌畦掇薪元結父延祖不仕年過四十親婭彊勒之再<lb/>
調舂陵丞輙棄官去曰人生衣食可適飢飽不宜復有<lb/>
所須毎灌畦掇薪以為有生之役過此吾不思也<lb/>
徒歩歸鄉里肅宗為太子而左補闕薛令之兼侍讀時<lb/>
東宫官積年不遷令之書壁言禮之薄帝見復題聽自<lb/>
<pb n="KR3k0023_WYG_061-9b"/>
安令之即棄官徒歩歸鄉里<hi>並出唐書</hi>
輕舟夜遁吕才東臯子王績集序天下亂藩部法嚴屢<lb/>
被刻君歎曰羅網髙懸去將安所遂出所受俸錢積于<lb/>
縣城門前託以風疾輕舟夜遁<lb/>
放情事外武元衡為華原令時畿輔有鎮軍督將恃恩<lb/>
矜功者多撓吏民元衡苦之乃稱病去官放情事外沉<lb/>
浮讌詠者乆之徳宗知其才召授比部員外郎<hi>出舊史</hi>
刺史不禮劉幽求制科中第調閬中尉刺史不禮棄官<lb/>
<pb n="KR3k0023_WYG_061-10a"/>
去<hi>出本傳</hi>
杜門絶人事趙光逢昭宗時為御史中丞以世亂棄官<lb/>
洛陽杜門絶人事<lb/>
　　致仕<lb/>
三驥軺車趙芬字士茂拜尚書右僕射以老病出為蒲<lb/>
州刺史上表乞骸骨徴還京師賜以三驥軺車鳩杖被<lb/>
褥歸于家<hi>出本史</hi>
角巾東洛薛革除左散騎常侍年至而無疾請告角巾<lb/>
<pb n="KR3k0023_WYG_061-10b"/>
東洛時甚髙之<hi>出本史</hi>
卧振髙風蕭徳言為秘書監以年老請致仕太宗詔曰<lb/>
所兾才徳猶茂卧振髙風使濟南伏生重在于兹日闗<lb/>
西孔子故顯於當今<hi>出本史</hi>
知足不辱張霸為潁川太守謂掾史曰太守起自孤生<lb/>
致位郡守老氏有言知足不辱遂上病<hi>出本傳</hi>
三分故禄漢制年老致仕者三分故禄以一與之以終<lb/>
其身<lb/>
<pb n="KR3k0023_WYG_061-11a"/>
投簪聊欲投吾簪<hi>出左太冲招隠</hi>
懸車告老遂隠丘山懸車告老<hi>出蔡伯喈碑</hi>
　　遺愛<lb/>
帝為製碑崔圓兼劍南節度使肅宗立命與房琯韋見<lb/>
素赴行在帝為制遺愛碑于蜀以寵之<hi>出唐史</hi>
忠清君亮州人為宋遊道生立祠堂像題曰忠清君<lb/>
何時復来劉陶為順陽長病免人歌之曰悒然不樂思<lb/>
我劉君何時復来安此下人<hi>出六帖</hi>
<pb n="KR3k0023_WYG_061-11b"/>
生創祠吕諲為荆州自景徳以来處方面數十人諲最<lb/>
有名荆人生創房祠及沒吏裒錢十萬徙祠府西<hi>出本𫝊</hi>
立遺愛頌廣人為宋璟立遺愛頌璟上言頌所以𫝊徳<lb/>
載功也臣之治不足記廣人以臣當國故為溢辭徒成<lb/>
諂諛者欲釐正之請自臣始有詔許停<hi>出本傳</hi>
人指樹而懐吳湊為京兆尹官街樹缺所司植榆以補<lb/>
之湊曰榆非九衢之物亟命易之以槐及槐隂成而湊<lb/>
卒人指樹而懐之<hi>出舊史</hi>
<pb n="KR3k0023_WYG_061-12a"/>
罷市羊祜死南州為之罷市巷哭者聲相接<hi>出晉史</hi>
去見思何武當官無赫赫之名去後人見思<hi>出本𫝊</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0023_WYG_061-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷後集卷二十一<lb/>
</p>
<p>
</p>
  </div>
</body>
</text>
</TEI>
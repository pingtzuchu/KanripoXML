<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷前集卷十四</head> <lb/>
    <p>
<pb n="KR3k0023_WYG_014-1a"/>
欽定四庫全書<lb/>
　錦繡萬花谷前集卷十四<lb/>
　　縣宰<lb/>
三老嗇夫漢制縣萬戸以上為令减萬戸為長皆有丞<lb/>
尉大率十里一亭亭有一長十亭一鄉鄉有三老嗇夫<lb/>
游徼三老掌教化嗇夫職詞訟收賦稅游徼循盗賊<lb/>
縣道縣有蠻夷曰道<hi>並百官表</hi>
象雷雷震百里縣令象之　墨綬銅章<hi>並六帖</hi>
<pb n="KR3k0023_WYG_014-1b"/>
陽鱎魚宓子賤為單父宰陽畫曰有釣道二焉請以送<lb/>
子落餌投綸迎餌而吸之者陽鱎魚也肉薄而不美若<lb/>
存若亡若食若不食者魴魚也肉厚而味美子賤曰善<lb/>
未至單父冠蓋交接於道子賤曰驅之此陽畫之所謂<lb/>
陽鱎魚者至單父於是請耆老尊賢者與之共治<hi>談苑</hi>
繭絲保障趙簡子使尹鐸為晉陽將行請曰為繭絲乎<lb/>
抑為保障乎簡子曰保障哉尹鐸至則損其戸數人賦<lb/>
優而税入少簡子謂襄子曰晉國有難無以晉陽為逺<lb/>
<pb n="KR3k0023_WYG_014-2a"/>
必以歸之所謂保障也繭絲謂减其稅<hi>國語</hi>
製錦鄭子皮欲使尹何為邑子産曰不可猶未能操刀<lb/>
而使割其傷實多子有美錦不使人學製焉大官大邑<lb/>
身之所庇也而使學者製焉其為美錦不亦多乎學而<lb/>
後入政未聞以政學者也<hi>左傳</hi>
黄紬被世傳太祖皇帝謂一縣令曰切勿於黄紬被裏<lb/>
放衙後文潞公為榆次縣令嘗題縣皷樓曰置向譙樓一<lb/>
任撾撾多撾少不知他如今幸有黄紬被拏出頭來放<lb/>
<pb n="KR3k0023_WYG_014-2b"/>
早衙<hi>東坡詩注</hi>
三異後魯恭為中牟令隨掾行阡陌見桑下雉雛馴擾<lb/>
傍有童子曰何不捕之童子曰雉方雛不忍捕掾曰蝗<lb/>
不入境一異也化及鳥獸二異也童子有仁心三異也<lb/>
<hi>本𫝊</hi>
三善子路治蒲三年孔子入其境曰善哉由乎恭敬以<lb/>
信入其邑曰善哉由乎忠信以寛坐其庭曰善哉由乎<lb/>
明察以斷子貢問孔子子曰吾見其田疇盡易草萊盡<lb/>
<pb n="KR3k0023_WYG_014-3a"/>
闢此其恭敬以信故民盡力入其邑墻屋甚固樹木甚<lb/>
茂此忠信以寛故民不偷至其庭清閒諸下用命此明<lb/>
察以斷故其政不擾以此觀之但三稱善庸能盡乎<hi>職官</hi>
<hi>分紀</hi>
歌于蒍于唐元徳秀為魯山令時𤣥宗在東都酺五鳳<lb/>
樓下令三百里縣令刺史各以聲樂集徳秀惟樂工數<lb/>
十人聨袂歌于蒍于帝嘆曰賢人之言哉<hi>于蒍于者徳秀所為歌也</hi>
著諭蒙書唐馮伉為醴泉令多囂猾伉為著諭䝉書十<lb/>
<pb n="KR3k0023_WYG_014-3b"/>
四篇敎人務農進學<hi>並本傳</hi>
破雞傅琰為山隂令有野父爭雞琰問各何以食雞一<lb/>
云粟一云豆乃破雞得粟而罪言食豆者人稱神明<lb/>
呪虎漢童恢為不其令民常為虎所害獲二虎恢呪虎<lb/>
曰王法殺人者死汝若是殺人者當垂頭服罪自知非<lb/>
者當號呼稱冤一虎低頭閉目即殺之其一視恢鳴吼<lb/>
自奮遂放釋之<hi>循吏𫝊</hi>
辯婦殺夫吳録張舉為令有婦殺夫因焚屋言燒死其<lb/>
<pb n="KR3k0023_WYG_014-4a"/>
弟訟之舉尸開口視其灰令人取狗二頭生一殺一而<lb/>
俱焚之開視其口殺者無灰生者有灰乃明夫生死婦<lb/>
遂服<lb/>
縳牛主張元濟為武陽令與元武縣隣元武人有以牸<lb/>
牛依其妻家八九年牛孳産十餘頭及將異居妻家不<lb/>
與縣累政不能决其人詣武陽質於元濟元濟令縳牛<lb/>
主蒙其頭將詣妻家村中云捕盜牛賊召村中牛悉集<lb/>
各問其所從來妻家不知其故恐連及指其訴牛曰此<lb/>
<pb n="KR3k0023_WYG_014-4b"/>
是女婿家牛也元濟發蒙頭謂之曰此即女婿可以牛<lb/>
歸之妻家服罪元武縣聞之大慙<lb/>
王元䂓十竒嘉祐中京西轉運司奏據河清縣僧道進<lb/>
士舉留知縣王元䂓再任本司體量得本官軍民歌咏<lb/>
有十竒一竒民吏不識知縣兒二竒塌却曹司舊肚皮<lb/>
三竒買物價例不相虧四竒處事明白盡無私五竒街<lb/>
裏不見凶頑兒六竒蝗蟲不入境内飛七竒不敢賭錢<lb/>
怕官知八竒不義不孝不敢為九竒鄉村不被公人欺<lb/>
<pb n="KR3k0023_WYG_014-5a"/>
十竒百姓納税不勾追上令審官院記姓名<hi>分紀</hi>
治縣譜傅琰并父僧祐並為山隂令父子並著竒績世<lb/>
云諸傅有治縣譜<hi>齊書</hi>
諌獻龍眼荔枝後漢和帝時唐羌為臨武長縣接南海<lb/>
獻龍眼荔枝十里一鋪五里一堠奔騰險阻死者繼路<lb/>
羌上書諫帝下詔逺國珍羞本以奉宗廟茍有傷害豈<lb/>
愛民之本勅勿獻<lb/>
夜灌楚亭𤓰梁大夫有宋就為邊縣令與楚隣界梁楚<lb/>
<pb n="KR3k0023_WYG_014-5b"/>
亭皆種𤓰梁亭力灌其𤓰美楚𤓰惡楚令惡其𤓰之惡<lb/>
慕梁亭之美已因夜徃竊梁𤓰梁亭覺之因請其尉亦<lb/>
欲徃搔楚𤓰宋就曰惡是結怨分禍之道也令人竊徃<lb/>
灌楚𤓰楚𤓰日以美楚亭察之乃梁亭之遺也楚令聞<lb/>
之大悦具以聞楚王悦梁之遜已也乃謝以重幣而交<lb/>
梁王故梁楚之歡自就始<hi>賈誼新書</hi>
縣妖破膽唐李杲遷洛陽令民吏畏服時有夜聞衢中<lb/>
有人語曰李令古今正人也行事威猛令人破膽此中<lb/>
<pb n="KR3k0023_WYG_014-6a"/>
不可久居聞者啓門視之寂無影響方知其妖也聞者<lb/>
李兼遂書其壁曰猾吏畏服縣妖破膽好錄政聲聞于<lb/>
御覽<hi>摭遺</hi>
太公為灌壇令吕望為灌壇令文王夢見婦人當道哭<lb/>
問其故曰吾是太山神女嫁為西海婦灌壇令當吾道<lb/>
夢覺召太公為太師焉<hi>博物志</hi>
卧虎董宣為洛陽令搏擊豪强京兆號卧虎<lb/>
鐵船渡海九國志賈郁為仙遊令受代有一吏酣郁怒<lb/>
<pb n="KR3k0023_WYG_014-6b"/>
曰吾當再典此邑以懲汝輩吏揚言曰公欲再作令猶<lb/>
造鐵船渡海是嵗王氏廷鈞建號授郁舊邑時醉吏為<lb/>
庫史不數月盜官錢數萬郁批牘尾曰竊銅鏹以潤家<lb/>
非因皷鑄造鐵船而渡海不假爐鎚决杖徒之<hi>並分紀</hi>
探赤白丸尹賞為長安令長安中閭里少年受財報仇<lb/>
相與探丸為彈得赤丸者斫武吏得墨丸者斫文吏白<lb/>
丸者主治喪城中薄暮塵起勡刼死傷横道賞至穿地<lb/>
數丈名虎穴雜舉輕薄少年惡子悉記之分捕納虎穴<lb/>
<pb n="KR3k0023_WYG_014-7a"/>
中<hi>賞𫝊</hi>
吏惡其明察太常博士陳詁知祥符縣縣惡其明察欲<lb/>
中以事而詁亷事不可得乃欲以竒動京師自錄事以<lb/>
下皆逃去京師果喧言詁政苛暴是時明肅太后聽政<lb/>
欲加罰陳堯佐為樞宻副使力爭之以謂罪詁則奸人<lb/>
得計而沮能吏詁由是獲免<hi>陳神道碑</hi>
罪言秋霖無損大厯中秋霖害稼京兆尹奏多損田韓<lb/>
滉執奏不實渭南令劉藻附滉言所部無損代宗覽奏<lb/>
<pb n="KR3k0023_WYG_014-7b"/>
以謂水旱咸均不宜渭南獨免命御史再檢渭南損田<lb/>
三千餘頃上謂御史曰縣令職在字人不損猶宜稱損<lb/>
損而不聞豈有恤人之意耶乃貶藻<lb/>
帝不當擇令栁渾為相帝當擇令宰畿邑而政有狀召<lb/>
宰相語皆賀栁渾獨不賀曰此特京兆尹職耳陛下當<lb/>
擇臣等臣當選京兆尹當求令親細事代尹擇令非陛<lb/>
下所宜<hi>並職官分紀</hi>
戴星出入宓子賤為單父宰彈琴不下堂而單父治巫<lb/>
<pb n="KR3k0023_WYG_014-8a"/>
馬期為單父戴星出戴星入單父亦治宓子曰彼任力<lb/>
我任人任力者勞任人者逸<hi>韓詩外傳</hi>
身挽舟唐何易于為益昌令州刺史崔朴嘗乘春與賔<lb/>
客泛舟出益昌傍索民挽繂易于身引舟朴驚問狀易<lb/>
于曰方春百姓耕且蠶惟令不事可任其勞朴愧疾驅<lb/>
去<hi>易于傳</hi>
南金口明府手唐張巡為真源令士多豪猾大吏華南<lb/>
金植威恣肆邑中語曰南金口明府手巡下車以法誅<lb/>
<pb n="KR3k0023_WYG_014-8b"/>
之莫不改行<hi>本傳</hi>
以瘠馬人應詔夏英公知安陸受勅舉幕職有節推王<lb/>
公糲食弊衣一馬瘦瘠僅能移步自貳車以下乞以斯<lb/>
人應詔夏亦自知之遂改官宰邑<lb/>
王荆公知鄞縣王荆公知明州鄞縣讀書為文章二日<lb/>
一治縣事起堤堰大坡塘貸穀于民立息以償新陳相<lb/>
易興學校嚴保伍邑人便之故為執政所行之法皆本<lb/>
於此<hi>言行録</hi>
<pb n="KR3k0023_WYG_014-9a"/>
朱出墨入後周蘇綽始制文案程式朱出墨入及計帳<lb/>
戸籍之法<hi>雞跖集</hi>
詩清風動百里惠化聞京師流人若雲歸耕種滿郊岐<lb/>
山光凈隴麥日色明桑枝訟息但長嘯賔來或解頤范<lb/>
宰不買名絃歌對前楹為邦黙自化日覺冰壺清百里<lb/>
雞犬静千廬機杼鳴　吾愛崔秋浦宛然陶令風門前<lb/>
五楊栁井上三梧桐山鳥下㕔裏簷花落酒中　河陽<lb/>
花作縣秋浦玉為人地逐名賢好風隨惠化春　見客<lb/>
<pb n="KR3k0023_WYG_014-9b"/>
但傾酒為官不愛錢<hi>並李太白</hi>翟表郎官瑞鳬看令宰仙單<lb/>
父長多暇河陽實少年　疎簾衙退卷花軸曲檻客來<lb/>
聽竹風　今日潘懐縣同時陸浚儀<hi>並杜甫</hi>河堤遶綠水<lb/>
桑柘連青雲繰絲鳴機杼百里聲相聞<hi>東坡</hi>桃李雖無言<lb/>
春風滿城花陵陂青青麥烟雨澗桑麻白頭宴來起襁<lb/>
褓聲嘔啞　壺觴調笑平民訟賔客風流醉舞腰　摩<lb/>
手撫鰥寡藁砧磔强梁<hi>並山谷</hi>籬邊菊秀先生醉桑下雛<lb/>
嬌稚子仁<hi>晏元獻</hi>風清竹閣留僧宿雨濕莎庭放吏衙<hi>廖疑</hi>
<pb n="KR3k0023_WYG_014-10a"/>
廢土有人耕不畏古㕔無訟醉何妨<hi>熊皎</hi>鴟夷江上畬田<lb/>
稔牛斗星邊貫索空<hi>周啓明</hi>琴彈終日得古調印鎻經秋<lb/>
帶蘚痕　雨後有人耕綠野月明無犬吠花村　犬眠<lb/>
花影地牛牧雨聲坡<hi>並李拱</hi>印文生緑經旬合硯匣留塵<lb/>
盡日封<hi>林逋</hi>縣古槐根露官清馬骨髙　里門喧誦讀村<lb/>
落罷追胥<hi>韓駒父</hi>硯貯寒泉碧庭堆敗葉紅<hi>髙元鉅</hi>三年清<lb/>
似水六月冷如冰<hi>裴詵</hi>憂民如有病見客似無官<hi>魏野</hi>
　　縣丞<lb/>
<pb n="KR3k0023_WYG_014-10b"/>
真清陸景倩為扶溝丞按察使覆州縣殿最必欲得實<lb/>
有吏言狀曰某强清某詐清景倩曰真清<hi>磨文</hi>
病聾黄霸為潁川守許丞老病聾督郵白逐之霸曰許<lb/>
丞亷吏雖老尚能拜跪迎送正頗重聽何傷且善助之<lb/>
或問其故霸曰數易長吏公私費耗所易吏未必賢益<lb/>
為亂凡治道去泰甚者耳<hi>本𫝊</hi>
涉筆唯謹吏抱成案諸丞卷其前鉗以左手右手摘紙<lb/>
尾鴈鶩行以進平立睨丞曰當署丞渉筆占位署惟謹<lb/>
<pb n="KR3k0023_WYG_014-11a"/>
不負崔斯立為藍田丞始至喟然曰丞哉丞哉余不負<lb/>
丞而丞負余則盡去其牙角一躡故迹　庭有老槐四<lb/>
行南墻巨竹千挺儼立若相持水㶁㶁循徐鳴斯立痛<lb/>
掃溉對樹二松日吟哦其間<hi>並韓藍田記</hi>
六安丞桓譚數言事忤㫖出為六安丞忽忽不樂道病<lb/>
卒<hi>本𫝊</hi>
　　縣尉<lb/>
復置縣尉五代之季武臣擅州縣之權遂罷縣尉遣小<lb/>
<pb n="KR3k0023_WYG_014-11b"/>
將卒長受之頗為鄉社之患太祖欲復舊制御講武殿<lb/>
召三銓選人有樂尉者面東南立選人多不欲徃徃西<lb/>
立帝曰迂儒如此令杖驅出是後樂為者衆乃復舊制<lb/>
<hi>見聞錄</hi>
梅仙西漢梅福為南昌尉上疏言事不用遂學仙隱為<lb/>
吳門市卒不知所終號神仙尉<lb/>
人道畿尉有六道入御史為佛道入評事為仙道入京<lb/>
尉為人道入判官為餓鬼道<hi>御史臺記</hi>
<pb n="KR3k0023_WYG_014-12a"/>
香尉漢雍仲進南海香拜洛陽尉人號曰香尉<hi>述異記</hi>
惠出一尉唐員半千為武涉尉嵗旱勸令發粟賑民不<lb/>
從令謁州半千悉發之下頼以濟刺史大怒囚半千㑹<lb/>
薛元超持節渡河責太守曰君有民不能恤使惠出一<lb/>
尉尚何罪耶命釋之<hi>本傳</hi>
動手回身語林商則任廪丘尉性亷縣令丞多貪因宴<lb/>
會舞令丞舞皆動手尉則回身而已令問其故則曰長<lb/>
官動手賛府亦動手惟有一箇更動手百姓何容活耶<lb/>
<pb n="KR3k0023_WYG_014-12b"/>
人皆大笑嘲曰令丞俱動手縣尉止回身<hi>職官分紀</hi>
投金瀨吳越春秋伍子胥伐楚還溧陽瀬水上欲酧初<lb/>
時自殺婦人以百金不知其家投金瀬水中而去唐孟<lb/>
郊為溧陽尉徃瀬水傍徘徊賦詩曹務多廢令白府以<lb/>
假尉代之分其半俸<hi>郊傳</hi>
射鴨堂坡題縣尉水亭云已作觀魚檻仍開射鴨堂<hi>孟郊</hi>
<hi>為溧陽尉開射鴨堂坡詩注</hi>
鸂鶒雙立灘頭唐河南伊閭縣前有大溪每僚佐有入<lb/>
<pb n="KR3k0023_WYG_014-13a"/>
臺省即水中先有小灘出石礫金沙澄澈可愛牛僧孺<lb/>
為尉一日忽報灘出翌日邑宰與同僚列筵亭上觀之<lb/>
有老吏云此分司御史非西臺之命若是西臺灘上當<lb/>
有雙鸂鶒立前後如此為驗僧孺揣縣僚無出于已因<lb/>
舉盃曰既能有灘何惜一雙鸂鶒宴未竟俄有雙鸂鶒<lb/>
飛下不旬日詔拜西臺監察御史<hi>劇談錄</hi>
明公坐蘇珦授鄠縣尉長史李義琰召謂曰鄠縣本多<lb/>
訴近日遂絶訪聞果由明公為疎理因循指㕔事曰此<lb/>
<pb n="KR3k0023_WYG_014-13b"/>
即明公坐也<hi>本𫝊</hi>
春蘭秋菊唐裴子餘補鄠縣尉同列李朝隱皆以文法<lb/>
著子餘獨以詞學知名或問雍州長史陳崇業子餘朝<lb/>
隱優劣對曰春蘭秋菊俱不可廢<hi>職林</hi>
五色棒曹操為洛陽比部尉造五色棒縣門左右<hi>三國志注</hi>
母縫衣孟郊為溧陽尉有遊子吟曰慈母手中線遊子<lb/>
身上衣臨行宻宻縫意恐遲遲歸<hi>郊集</hi>坡詩縫衣送與溧<lb/>
陽尉<lb/>
<pb n="KR3k0023_WYG_014-14a"/>
陳牒藏竒筆唐張旭為常熟尉有老人陳牒宿昔又來<lb/>
旭怒其繁責之老人曰觀公筆竒妙欲以藏家耳<hi>李白集</hi>
與陳尉真書廊落王方平既降蔡經家有陳尉詣門乞<lb/>
見方平使行前向日而立方平從後觀之曰君心邪不<lb/>
正未可教以仙道當授君地上主者以一符與陳尉言<lb/>
此不能度世止能存君本夀出百嵗向上可以禳灾治<lb/>
病陳尉果一百十嵗死自方平去後數十年經復歸家<lb/>
逺有書與陳尉真書廓落大而不工陳尉家世世存之<lb/>
<pb n="KR3k0023_WYG_014-14b"/>
以為寳<hi>神仙集</hi>
　　主簿<lb/>
無如楊主簿唐楊於陵為句容主簿韓滉節度金陵擇<lb/>
婿謂其妻曰閱人多矣無如楊主簿以女妻之<hi>職林</hi>
徙舍祭竈漢孫寳以明經為御史大夫張忠辟寳為屬<lb/>
欲令授子經更為除舍設儲偫孫寳自劾去忠心内不<lb/>
平後署寳主簿寳徙入舍祭竈請比隣甚悅忠怪之使<lb/>
所親問寳何前後不相副耶寳曰士安得獨自髙前日<lb/>
<pb n="KR3k0023_WYG_014-15a"/>
君男欲學文移寳自近禮有來學不聞徃敎道不可詘<lb/>
身詘何傷且不遭者何無不為况主簿乎忠聞之大慙<lb/>
<hi>實傳</hi>
鸞鳳枳棘漢仇覽為縣主簿宰謂曰枳棘非鸞鳳所棲<lb/>
他時論道巖廊非主簿而誰<hi>本傳</hi>
昻昻千里之駒韋元將為郡主簿楊處稱曰韋主簿有<lb/>
長成之風昻昻千里之駒<hi>三輔决錄</hi>
揮白羽本朝謝文本書生善用兵嘗為西凉州主簿坡<lb/>
<pb n="KR3k0023_WYG_014-15b"/>
有詩云聖朝若用西凉簿白羽尤能效一揮<hi>鳥臺詩話</hi>
彈箏歌秋風謝景仁為豫州主簿在桓𤣥閣下𤣥聞其<lb/>
善彈筝呼之既至取筝與彈因歌秋風意氣殊適以此<lb/>
大竒之<lb/>
入鐵主簿三國典畧齊許惇性識敏速達於從政嘗為<lb/>
司徒主簿以能判時人號曰入鐵主簿<lb/>
十錢主簿元慶性貪鄙為太尉主簿事無大小得物然<lb/>
後判或十錢二十取之時號十錢主簿<hi>並分紀</hi>
<pb n="KR3k0023_WYG_014-16a"/>
不如一詣習主簿習鑿齒為桓温主簿温有大志值有<lb/>
知天文者至温問國家祚運答云方永温不悦異日送<lb/>
絹一匹錢五千星人馳詣習問其故曰乞為標碣棺木<lb/>
習問其故曰賜絹一匹令僕自裁錢五千以置棺耳習<lb/>
曰君幾誤死以絹戲君以錢供道中資是聽君去耳其<lb/>
人大喜詣温請别告以習言温笑曰習憂君誤死君豈<lb/>
誤活然徒二十年看儒書不如一詣習主簿<hi>習𫝊</hi>
　　總官制<lb/>
<pb n="KR3k0023_WYG_014-16b"/>
省寺楊收曰漢制總羣官而合聽曰省分務而專治曰<lb/>
寺<lb/>
臺監府衞唐官制大抵沿隋其官司之别曰省曰臺曰<lb/>
寺曰監曰衞曰府各統其屬以分職定位<hi>官志</hi>
予告賜告李裴曰告者休謁之名吉曰告凶曰寜孟康<lb/>
曰古者名吏休假曰告<hi>告又昔嚳</hi>漢律吏二千石有予告有<lb/>
賜告予告者在官有功最法所當得之賜告者病之日<lb/>
當免天子優賜其告使得帶印綬歸家治病至成帝時<lb/>
<pb n="KR3k0023_WYG_014-17a"/>
賜告不得歸家師古曰告或謂之謝謝亦告也當依本<lb/>
字讀之<hi>髙帝紀注</hi>
服青紫唐以前品官舊服止黄紫馬周建言三品服紫<lb/>
四品五品朱六品七品綠八品九品青<hi>馬周傳</hi>
漢秩祿制漢三公號萬石其俸月各三百五十斛穀中<lb/>
二千石者百八十斛二千石者百二十斛千石者九十<lb/>
斛六百石者七十斛四百石者五十斛三百石者四十<lb/>
斛二百石者三十斛百石者十六斛<hi>百官表注</hi>
<pb n="KR3k0023_WYG_014-17b"/>
芒種節為斷先是宋郡國田祿以芒種為斷此前去官<lb/>
者一年秩祿皆入後人此後去官者一年秩祿皆入前<lb/>
人自元嘉末始改計月錢祿<hi>分紀</hi>
儤直豹直李洛公資暇集云新官併宿本署曰儤直<hi>又作</hi>
<hi>豹字言豹性潔善服氣雖雪霜雨霧伏而不出慮汚其身則宿公署是豹伏之義宜作豹字</hi>余觀宋<lb/>
景文公詩乃用儤字又職林云凡兩直之法自給舍丞<lb/>
郎入者三直無儤自起居郎官入者五直一儤御史補<lb/>
闕入者七直兩儤其餘雜入者十直三儤亦皆用儤字<lb/>
<pb n="KR3k0023_WYG_014-18a"/>
玉篇儤字書注云連直也<hi>青箱雜記</hi>
豁宿本朝館閣每夜輪一人直宿如有故不宿則虛其<lb/>
夜謂之豁宿豁宿不得過五日即須入宿若遇豁宿不<lb/>
到於宿厯書腹肚不安故相𫝊為害肚厯<hi>筆談</hi>
山郎漢郎官故事令郎出錢市財用給文書乃得出名<lb/>
曰山郎移病盡一日輙償一沐<hi>言出財用者雖非休沐常得在外而貧者以實</hi>
<hi>病却以沐償之或至嵗餘不得沐其豪富郎出游戲貨賂流行楊惲為中郎將乃罷山郎惲𫝊</hi>
檢校兼守唐太宗時已有員外置其後又有特置同正<lb/>
<pb n="KR3k0023_WYG_014-18b"/>
員至於檢校兼守判知之類皆非本制又有因事而置<lb/>
事已則罷其名繁<hi>百官志</hi>
守行凡注官官卑而擬髙曰守髙而擬卑曰行<lb/>
常參官謂五品以上及兩省職事官八品以上供奉官<lb/>
員外郎監察御史太常博士也<lb/>
供奉官謂侍中中書令左右散騎常侍黄門中書侍郎<lb/>
諫議大夫給事中中書舍人起居舍人御史大夫中丞<lb/>
侍御史<lb/>
<pb n="KR3k0023_WYG_014-19a"/>
清望官謂内外三品以上官及中書黄門侍郎尚書左<lb/>
右丞諸司侍郎太常少卿祕書少監太子詹事左右庶<lb/>
子國子司業<lb/>
七司校試銓試在吏部禮部兵部考功都省御史臺中<lb/>
書門下侍郎謂前行要自為七司<hi>並職官分紀</hi>
三衙舊制侍衞親軍以殿前分為兩司不置馬步軍都<lb/>
指揮使後侍衞一司自分為二故與殿前司列為三衙<lb/>
<hi>歸田錄</hi>
<pb n="KR3k0023_WYG_014-19b"/>
直院唐制官序未至而以他官攝者為直官許敬宗為<lb/>
直記室是也國朝學士舍人皆置直院但以資淺為之<lb/>
其實正官也<hi>沈括筆談</hi>
銀臺司國朝會要云銀臺司掌受天下奏狀淳化四年<lb/>
置知銀臺通進司<lb/>
開黄閣設内屏太尉司徒司空是為三公府三門當中<lb/>
開黄閣設内屏<hi>隋百官志</hi>
家廟古者大夫自考而下立三廟適士自考而下立二<lb/>
<pb n="KR3k0023_WYG_014-20a"/>
廟北齊二品以上祀五代五品以上祀三代七品以上<lb/>
祭二代唐天寳制三品以上乃許立廟<hi>沈括筆談</hi>又唐令二<lb/>
品以上祀四廟有銘封者祀五廟五品以上祀三廟李<lb/>
泌將建家廟上許立五室但祀四廟空始祖之室以待<lb/>
鄴侯<hi>家傳</hi>
三品得諡唐制兼三品得諡國初已來正三品方得諡<lb/>
其他兼贈則不得諡并三品方許立家廟<hi>筆談</hi>
官誥縹軸后妃銷金雲龍羅紙十七張銷金縹袋寳裝<lb/>
<pb n="KR3k0023_WYG_014-20b"/>
軸紅絲網金<graphic n="KR1843" url="https://raw.githubusercontent.com/kanripo/KR-Gaiji/master/images/KR1843.png" mimeType="image/png"/>㭼公主銷金大鳳羅紙十七張銷金縹<lb/>
袋玳瑁軸紅絲網塗金銀<graphic n="KR1843" url="https://raw.githubusercontent.com/kanripo/KR-Gaiji/master/images/KR1843.png" mimeType="image/png"/>㭼修儀婉容才人貴人美<lb/>
人鳳羅紙七張玳瑁軸紅絲網塗金銀<graphic n="KR1843" url="https://raw.githubusercontent.com/kanripo/KR-Gaiji/master/images/KR1843.png" mimeType="image/png"/>㭼國夫人銷<lb/>
金王窠五羅紙七張暈錦縹袋郡縣君太君並銷金羅<lb/>
紙七張餘命婦紫羅七張<lb/>
賜笏頭帶毬路金帶俗謂之笏頭帶非二府文臣不得<lb/>
賜武臣得賜出於特恩爾<hi>東齋記事</hi>又太宗製笏頭帶以賜<lb/>
輔臣罷尚服之張文節自中丞而參政姜侍郎自諫議<lb/>
<pb n="KR3k0023_WYG_014-21a"/>
而樞宻並賜笏頭帶<hi>春明退朝錄</hi>又元豐初王拱辰出判北<lb/>
京特賜笏頭毬路金帶佩魚如兩府之制拱辰以表謝<lb/>
曰横金三紀未佩隨身之魚賜帶萬釘改觀在廷之目<lb/>
蓋舊制見任兩府許笏頭毬路金帶佩魚前任非得㫖<lb/>
不許尚書翰林學士則御仙花金帶上佩魚者元豐舊<lb/>
制也惟方團胯帶乃可佩魚毬路帶方團胯也故曰近<lb/>
制<hi>邵氏聞見錄</hi>
常侍方貂璫以金為之當冠前附以金蟬也中常侍漢<lb/>
<pb n="KR3k0023_WYG_014-21b"/>
興用士人銀璫左貂光武以後專任宦者右貂金璫<hi>宋穆</hi>
<hi>傳</hi>又貞觀初復置散騎常侍分左右皆戴蟬珥貂左散<lb/>
騎與侍中為左貂右散騎與中書令為右貂謂之八貂<lb/>
掌䂓過失<hi>唐官志</hi>
侍中戴蟬珥貂王粲為侍中曹植贈詩曰戴蟬珥貂朱<lb/>
衣皓帶入侍帷幄出擁華蓋<lb/>
貂鼲映首北齊邢子才代讓侍中表云貂鼲映首日月<lb/>
在躬冠蓋庻僚跨躡多士<hi>鼲音户昆切</hi>
<pb n="KR3k0023_WYG_014-22a"/>
貂璫挿右魏文帝置散騎掌䂓諌不典事貂璫挿右而<lb/>
散從<lb/>
司徒府與蒼龍闕對蔡質漢儀曰司徒府與蒼龍闕對<lb/>
壓於尊者不敢號府<lb/>
中書令讀册故事册拜三公中書令讀册侍中奉禮如<lb/>
闕即以宰相攝之<lb/>
學士加大進賢記注上欲以張説為大學士辭曰學士<lb/>
無大稱中宗欲以崇寵大臣乃有大學士之名如臣末<lb/>
<pb n="KR3k0023_WYG_014-22b"/>
學敢以大臣為稱從之<hi>並分紀</hi>
爵九等一曰王食邑萬戸二曰嗣王郡王食邑五千戸<lb/>
三曰國公食邑三千戸四曰開國郡公食邑二千户五<lb/>
曰開國縣公食邑千五百户六曰開國縣侯食邑千戸<lb/>
七曰開國縣伯食邑七百户八曰開國縣子食邑五百<lb/>
戸九曰開國縣男食邑三百戸<lb/>
勲官十二轉上柱國柱國上䕶軍䕶軍上輕車都尉輕<lb/>
車都尉上騎都尉騎都尉驍騎都尉飛騎尉雲騎尉武<lb/>
<pb n="KR3k0023_WYG_014-23a"/>
騎尉<lb/>
九參官武官三品以上三日一朝號九參官<lb/>
六參官五品以上及折衝當畨五日一朝號六參官<hi>並唐</hi>
<hi>官志</hi>
貴階白居易作馮宿制云凡品秩之制有九自五品以<lb/>
上謂之貴階所以為貴者廕及子命及妻腰白金服赤<lb/>
茀<hi>分紀</hi>
登聞檢院雍熙元年改匭院為登聞院東延恩匭為崇<lb/>
<pb n="KR3k0023_WYG_014-23b"/>
仁檢南招諫匭為思諌檢西申寃匭為申明檢北通𤣥<lb/>
匭為招賢檢<hi>國朝事實</hi>
節度使辭日賜雙旌雙節行則建節柱六纛入境州縣<lb/>
築節樓迎以皷角衙仗居前旌幢居中大將鳴珂金鉦<lb/>
皷角居後州縣齎印迎于道左<lb/>
洗印節度使視事三日洗印視其刓缺<hi>並分紀</hi>
掌武太尉由唐以來上公為重李光弼自司空為太尉<lb/>
郭子儀自司徒為太尉李徳裕自司徒為太尉皆以上<lb/>
<pb n="KR3k0023_WYG_014-24a"/>
公寵侍宗臣餘雖有功掌武之尊不可得也<hi>春明退朝錄</hi>
使相國朝之制凡以檢校官兼中書令侍中同平章事<lb/>
皆謂之使相唐制皆署勅五代以來不預政事朝會與<lb/>
親王則分班餘官則綴班凡宣制除授者勅尾有其銜<lb/>
而不署側書使字<hi>事實</hi>
玉帶為朝儀熙寜八年四月岐王顥嘉王頵言䝉遣中<lb/>
使賜臣方團玉帶各一條准閤門告著為朝儀臣等乞<lb/>
寳藏于家不敢服用上命工琢玉帶以賜二王二王固<lb/>
<pb n="KR3k0023_WYG_014-24b"/>
辭不聽請加佩金魚以别嫌詔并以玉魚賜之玉帶為<lb/>
朝儀始於此<hi>揮塵錄</hi>
周官六萬三千六百七十五員内二千六百四十二人<lb/>
外諸侯國官六萬一千三十二人<lb/>
漢官自丞相至佐史十三萬二百八十五員<lb/>
後漢官七千五百六十七員<lb/>
晉官六千八百二十六員<lb/>
隋官一萬二千五百六十七員<lb/>
<pb n="KR3k0023_WYG_014-25a"/>
唐官一萬八千八百五員内二千六百二十外郡縣一<lb/>
萬六千二百八十五員<hi>並分紀</hi>
本朝官景徳官一萬餘員皇祐二萬餘員幕職州縣官<lb/>
三千三百餘員總二萬四千餘員<lb/>
三班官國初以來供奉官左右班殿直為三班立都知<lb/>
行首以領之又有殿前承㫖班院端拱以後分東西供<lb/>
奉又置左右侍禁及承㫖初三班吏員止於三百至天<lb/>
禧間乃總四千三百至于熙寜間乃總一萬一千六百<lb/>
<pb n="KR3k0023_WYG_014-25b"/>
九十宗室又八百七十<hi>並南豐集</hi>
　　本朝官制<lb/>
寄禄官開府儀同三司<hi>從一品丈與武同</hi>特進<hi>從一品</hi>金紫光祿<lb/>
大夫<hi>正二品</hi>銀青光祿大夫<hi>從二/品</hi>光祿大夫<hi>從二品</hi>宣奉大<lb/>
夫<hi>正三品</hi>正奉大夫<hi>正三/品</hi>正議大夫<hi>從三/品</hi>通奉大夫<hi>從三品</hi>
通議大夫<hi>正四品</hi>太中大夫<hi>從四品以/上係侍從</hi>中奉大夫<hi>正五品</hi>正<lb/>
奉大夫<hi>從五品</hi>中散大夫<hi>從五/品</hi>朝議大夫<hi>正六品</hi>奉直大夫<lb/>
<hi>正六品以上係卿監</hi>朝請大夫<hi>從六/品</hi>朝散大夫<hi>從六/品</hi>朝奉大夫<hi>從六</hi>
<pb n="KR3k0023_WYG_014-26a"/>
<hi>品以上係正郎</hi>朝請郎<hi>正七/品</hi>朝散郎<hi>正七/品</hi>朝奉郎<hi>正七品以上係員郎</hi>承<lb/>
議郎<hi>從七品</hi>奉議郎<hi>正八/品</hi>通直郎<hi>以上係/陞朝官</hi>宣敎郎<hi>從八品</hi>宣<lb/>
義郎<hi>從八品</hi>承事郎<hi>正九/品</hi>承奉郎<hi>正九/品</hi>承務郎<hi>正九品以上係京官</hi>
承直郎<hi>從八品</hi>儒林郎<hi>從八/品</hi>文林郎<hi>從八/品</hi>從事郎<hi>從八品以上係</hi>
<hi>職官</hi>從政郎<hi>從八/品</hi>廸功郎<hi>從九品以上係令錄</hi>
武官散階節度使　承宣使　觀察使　防禦使　團<lb/>
練使　諸州刺史<lb/>
横行通侍大夫　正侍大夫　宣政大夫　履正大夫<lb/>
<pb n="KR3k0023_WYG_014-26b"/>
　協忠大夫　中侍大夫　中亮大夫　中衞大夫<lb/>
翊衞大夫　親衞大夫　拱衞大夫　左武大夫　右<lb/>
武大夫　宣政郎　履正郎　協忠郎　中侍郎　中<lb/>
亮郎　中衛郎　翊衞郎　左武郎　右武郎<lb/>
正使武功大夫　武徳大夫　武顯大夫　武節大夫<lb/>
　武畧大夫　武經大夫　武義大夫　武翼大夫<lb/>
副使武功郎　武徳郎　武顯郎　武節郎　武畧郎<lb/>
　武經郎　武義郎　武翼郎<lb/>
<pb n="KR3k0023_WYG_014-27a"/>
大使臣訓武郎　修武郎<lb/>
小使臣從義郎　秉義郎　忠翊郎　忠訓郎　成忠<lb/>
郎　保義郎　承節郎　承信郎<lb/>
無階八品進武校尉　進義校尉　下班祇應　進武<lb/>
副尉　進義副尉　守闕進義副尉　進勇副尉　守<lb/>
闕進勇副尉<lb/>
文臣職名觀文殿大學士　觀文殿學士　資政殿大<lb/>
學士　資政殿學士　端明殿學士<hi>以上兩府出帶端明或吏書出帶</hi>
<pb n="KR3k0023_WYG_014-27b"/>
龍圖天章寳文顯謨徽猷敷文焕章華文寳謨閣學士<lb/>
樞宻直學小龍圖天章寳文顯謨徽猷敷文煥章華文<lb/>
寳謨閣直學士保和殿待制龍圖天章寳文顯謨徽猷<lb/>
敷文煥章華文寳謨閣待制集英殿修撰右文殿修撰<lb/>
秘閣修撰直龍圖閣直天章閣直寳文閣直顯謨閣直<lb/>
徽猷閣直敷文閣直秘閣<lb/>
武臣試换并換官出身諸訓武郎至進武校尉不曾犯<lb/>
贓私罪及笞刑經决願换文資者聴召保官二員具家<lb/>
<pb n="KR3k0023_WYG_014-28a"/>
狀連保狀二本詣登聞鼓院投進乞試<hi>外任人候替罷就試文資換出</hi>
<hi>職者准此</hi>投授小使臣後未及三年授進武校尉後未及五<lb/>
年三省樞宻院書令史以下授使臣進武校若保甲及<lb/>
試武藝及進納流外出身不用此令　諸武臣試换文<lb/>
資於易書周禮禮記各專一經仍兼論語孟子願試詩<lb/>
賦及依法官條試斷案刑統大義者聽<lb/>
換官訓武修武郎<hi>宣教郎</hi>從義郎<hi>宣義/郎</hi>秉義郎<hi>承事郎</hi>忠翊<lb/>
郎<hi>承奉郎</hi>保義郎<hi>修職/郎</hi>承節承信郎<hi>廸功郎</hi>進武進義校尉<lb/>
<pb n="KR3k0023_WYG_014-28b"/>
<hi>將仕郎</hi>
　　大禮封贈三代<lb/>
三代<hi>内封父祖官係武臣者視文臣封贈封換格封贈三代准此</hi>
　初封<hi>簽書宻院事降二等謂如父與朝散郎之類</hi>
　　曽祖<hi>朝奉郎</hi>祖<hi>朝散/郎</hi>父<hi>朝請郎</hi>
　初贈<lb/>
　　曽祖<hi>太子少保</hi>祖<hi>太子/少傅</hi>父<hi>太子少師</hi>
　封贈<lb/>
<pb n="KR3k0023_WYG_014-29a"/>
　　曽祖母祖母母妻<hi>國夫人執政官簽書樞宻院事郡夫人</hi>
　每遇大禮封贈二代<lb/>
　　太子太師　太子太傅　太子太保　太子少師<lb/>
　　　太子少傅　太子少保　御史大夫　觀文殿<lb/>
　　學士　資政保和殿大學士　金紫光祿大夫<lb/>
　　左右金吾衞上將軍　左右衞上將軍　銀青光<lb/>
　　祿大夫　光祿大夫<lb/>
二代<lb/>
<pb n="KR3k0023_WYG_014-29b"/>
　初封<lb/>
　　祖<hi>通直郎</hi>父<hi>奉議郎</hi>
　初贈<lb/>
　　祖<hi>朝奉郎</hi>父<hi>朝散郎</hi>
　封贈<lb/>
　　祖母母妻<hi>郡夫人觀文殿學士資政保和殿大學士並淑人</hi>
　每遇大禮封贈一代<lb/>
　　文臣通直郎以上　武臣修武郎以上<lb/>
<pb n="KR3k0023_WYG_014-30a"/>
一代<lb/>
　初封贈<lb/>
　　父<hi>文臣承事郎武臣内侍伎術官將校並忠訓郎</hi>
　　母妻<hi>孺人</hi>
　<lb/>
　<lb/>
　<lb/>
　<lb/>
<pb n="KR3k0023_WYG_014-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷前集卷十四<lb/>
</p>
<p>
</p>
  </div>
</body>
</text>
</TEI>
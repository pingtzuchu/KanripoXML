<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷續集卷三十三</head> <lb/>
    <p>
<pb n="KR3k0023_WYG_113-1a"/>
欽定四庫全書<lb/>
　錦繡萬花谷續集卷三十三<lb/>
　類姓<lb/>
　　苟<lb/>
干城之將子思言於衛侯曰苟變之材可將五百乗公<lb/>
曰吾知其可將然為吏而食人二鷄子故弗用也子思<lb/>
曰夫聖人之官人猶匠之用木也取其所長棄其所短<lb/>
故杞梓連抱而有數尺之朽良工不棄今君處戰國之<lb/>
<pb n="KR3k0023_WYG_113-1b"/>
世選爪牙之士而以二卵棄干城之将此不可使聞於<lb/>
鄰國也<hi>通鑑</hi>
斷决如流苟晞字道将轉尚書左丞㢘察諸曹八座以<lb/>
下皆側目憚之進撫軍将軍都督青兖練於官事文簿<lb/>
盈積斷决如流<hi>晉史</hi>
　　耿<lb/>
有志者事竟成耿弇好将帥之事拜建威大将軍封好<lb/>
畤侯自請収上谷兵定漁陽取涿郡東攻張歩以平齊<lb/>
<pb n="KR3k0023_WYG_113-2a"/>
地光武謂曰昔韓信破厯下以開基今将軍攻祝阿以<lb/>
發迹獨㧞勍敵功難於信前建此大䇿常以為落落難<lb/>
合有志者事竟成<hi>後漢史</hi>
拜井耿恭字伯宗慷慨多大畧有将帥才與匈奴戰據<lb/>
疏勒城城中穿井十五丈不得水乃整衣服向井再拜<lb/>
有頃水泉奔出<lb/>
　　邴<lb/>
龍翰鳳翼邴原字根矩少以操尚稱太祖署丞相徴事<lb/>
<pb n="KR3k0023_WYG_113-2b"/>
清静足以厲俗貞固足以幹事龍翰鳳翼國之重寳後<lb/>
為五官将長史閉門自守非公事不出<hi>魏志</hi>
　　井<lb/>
五經紛綸井丹字大春通五經善談論京師語曰五經<lb/>
紛綸井大春性清髙未嘗修刺候人<hi>後漢史</hi>
　　景<lb/>
櫟陽侯景丹字孫卿馮翊人縱突騎以破王朗光武以<lb/>
為驃騎大將軍封櫟陽侯<hi>後漢史</hi>
<pb n="KR3k0023_WYG_113-3a"/>
作易説詩解景鸞字漢伯能理齊詩施氏易作易說及<lb/>
詩解文句凡著述五十餘萬言數上書陳救災變之術<lb/>
<hi>後漢史儒林傳</hi>
　　頴<lb/>
善春秋左氏頴容字子嚴博學多通善春秋左氏舉孝<lb/>
㢘不就著春秋左氏條例五萬餘言<hi>後漢儒林𫝊</hi>
　　沈<lb/>
蒼頭公沈慶之字𢎞先仕宋為建威將軍大破山蠻威<lb/>
<pb n="KR3k0023_WYG_113-3b"/>
震諸山羣蠻皆稽顙慶之著狐皮帽羣蠻號曰蒼頭公<lb/>
每見慶之軍輒畏懼曰蒼頭公已復來矣文帝将北伐<lb/>
慶之固陳不可上使徐湛之等難慶之慶之曰今欲伐<lb/>
國而與白面書生輩謀之事何由濟<lb/>
為郊居賦沈約字休文博通羣籍善屬文才智縱横可<lb/>
謂明識梁武立累遷尚書令博物洽聞當世取則立宅<lb/>
東田矚望郊阜嘗為郊居賦以序其事<hi>並南史</hi>
推為顔子沈𫝊師既濟子材行有餘能治春秋工書有<lb/>
<pb n="KR3k0023_WYG_113-4a"/>
楷法少為杜佑所器正元末舉進士許孟容權徳輿樂<lb/>
挽轂士號權許徳輿稱之於孟容孟容曰我故人子盍<lb/>
不過我𫝊師往謝遂擢第徳輿門生七十人推為顔子<lb/>
復登制科召入為翰林學士<lb/>
罷籍民車沈存中舉進士後遷太常丞同修起居注邊<lb/>
吏報北兵将入戰亟遣中貴人取兩河民車以為戰備<lb/>
民大驚擾自宰執以下言不便者叠進俱不省一日括<lb/>
持筆立御坐側神宗顧曰卿知籍車之事乎括曰未知<lb/>
<pb n="KR3k0023_WYG_113-4b"/>
車将何用神宗曰北兵以多馬取勝惟車可以當之括<lb/>
曰敵之來民父子墳墓田廬皆當棄去復暇䘏車乎云<lb/>
云神宗喜曰無人如此語朕者當更思之明日遂罷籍<lb/>
民車<lb/>
　　范<lb/>
武子之徳左襄公二十七年子木問於趙孟曰范武子<lb/>
之徳如何對曰夫子之家事治言如晉國無𨼆情<lb/>
陶朱公范蠡用於越既雪㑹稽之恥乃乗扁舟於江湖<lb/>
<pb n="KR3k0023_WYG_113-5a"/>
變名易姓適齊為䲭夷子皮之陶為朱公乃治産積財<lb/>
居與時逐十九年之中三致千金再分散於貧疏昆弟<lb/>
故言富者皆稱陶朱公<lb/>
登車攬轡范滂字孟博少厲清節為州里所服冀州饑<lb/>
荒以滂為清詔使按察之登車攬轡慨然有澄清天下<lb/>
之志及至州境守令自知贓汚望風解印而去<hi>後黨錮𫝊</hi>
甑中生塵范冉<hi>一作丹</hi>字史雲好違時絶俗為激詭之行<lb/>
為萊蕪長後辟太尉府以狷急不能從俗常佩韋於朝<lb/>
<pb n="KR3k0023_WYG_113-5b"/>
閭里歌曰甑中生塵范史雲釡中生魚范萊蕪<lb/>
亷泉讓水范柏年初見宋明帝言次及廣州貪泉因問<lb/>
卿州復有此水否答曰梁州惟有文川武郷亷泉讓水<lb/>
又問卿宅在何處曰臣所居㢘讓之間帝嗟其善答因<lb/>
見知厯位終梁州刺史<hi>南史</hi>
著神滅論范縝字子真竟陵王子良鎮西州傾意賔客<lb/>
才雋之士皆㳺集其門子良篤好釋氏范縝盛稱無佛<lb/>
子良曰君不信因果何得有富貴貧賤縝曰人生如樹<lb/>
<pb n="KR3k0023_WYG_113-6a"/>
花同發隨風而散或依簾幌墜茵席之上或闗籬墻落<lb/>
糞溷之中墜茵席者殿下是也落溷糞者下官是也貴<lb/>
賤雖復殊途因果竟在何處子良無以難縝又著神滅<lb/>
論云云朝野諠譁難之終不能屈<lb/>
傳衣鉢皇朝范質字文素母張氏夢人授五色筆而質<lb/>
生九嵗善屬文唐長興中舉進士為忠武軍推官晉天<lb/>
福中擢監察御史周太祖征李守貞每朝廷遣使齎詔<lb/>
處分軍中皆中機㑹太祖問誰為此辭使者以質對太<lb/>
<pb n="KR3k0023_WYG_113-6b"/>
祖曰宰相器也廣順初拜中書侍郎同平章事集賢殿<lb/>
大學士世宗時累加司徒洪文館大學士太祖既即位<lb/>
加兼侍中仍以為相乾徳初封魯國公初和凝知貢舉<lb/>
愛質所試文自以中第在第十三故亦以處質其後質<lb/>
官及封國皆與凝同當時謂之𫝊衣鉢<lb/>
軍中一范范仲俺字希文上宰相書極論天下事王曽<lb/>
見而竒之晏殊知應天府表掌府學殊在京師薦一士<lb/>
為館職曽謂殊曰公知范仲淹捨不薦而他薦乎公宜<lb/>
<pb n="KR3k0023_WYG_113-7a"/>
更薦范仲淹也殊從之遂用為祕閣校理進樞宻直學<lb/>
士右諫議大夫尋拜陜西四路安撫縁邊招討使仲淹<lb/>
與韓琦俱有威令軍中為之語曰軍中有一韓西賊聞<lb/>
之心骨寒軍中有一范西賊聞之驚破膽<lb/>
一偉人范鎮字景仁成都華陽人也薛奎守蜀還朝或<lb/>
問奎入蜀所得曰得一偉人當以文學名於世謂鎮也<lb/>
舉進士禮部奏名第一故事殿廷唱第過三人則禮部<lb/>
第一人者必越次抗聲自陳因擢置上第鎮不肯自言<lb/>
<pb n="KR3k0023_WYG_113-7b"/>
至第七十九人乃出拜退就列無一言廷中皆異之英<lb/>
宗朝以戸部侍郎致仕<lb/>
進唐鑑范祖禹字淳父舉進士為校書郎知龍水縣司<lb/>
馬光辟同編修資治通鑑凡十五年書成光上章稱薦<lb/>
曰臣誠不及也除秘書省正字召試中書舎人又辭不<lb/>
拜遷右諫議大夫兼實録院修撰哲宗親征祖禹上言<lb/>
力陳治道之要古今成敗之理與夫小人之情状反復<lb/>
激切以感動上意因請外遂以龍圗閣學士知陜州嘗<lb/>
<pb n="KR3k0023_WYG_113-8a"/>
進唐鑑十一卷<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0023_WYG_113-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷續集卷三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷後集卷十三</head> <lb/>
    <p>
<pb n="KR3k0023_WYG_053-1a"/>
欽定四庫全書<lb/>
　錦繡萬花谷後集卷十三<lb/>
　　知縣<lb/>
雙鳬王喬為葉令顯宗時每自縣詣臺其臨至輒有雙<lb/>
鳬從東南飛來<lb/>
放囚如期而還虞延洛陽令每至歳時伏臘輒放遣囚<lb/>
繫歸家並感恩徳如期而還<hi>並本𫝊</hi>
河陽一縣花潘岳為河陽令縣樹桃李花人號曰河陽<lb/>
<pb n="KR3k0023_WYG_053-1b"/>
一縣花<hi>晉書</hi>
晝日垂簾顧凱之為山隂令邑三萬戸凱之御繁以約<lb/>
晝日垂簾門堦閒寂自宋世為山隂務簡而事理莫能<lb/>
尚也<hi>晉史</hi>
不行鞭罰裴子野出為諸曁令在縣不行鞭罰民有爭<lb/>
者示之以理<lb/>
不如一丘丘仲孚為山隂令甚有聲百姓謡曰二傅沈<lb/>
劉不如一丘前世傅琰父子沈憲劉元明相繼宰山隂<lb/>
<pb n="KR3k0023_WYG_053-2a"/>
並有政聲仲孚皆過之<lb/>
慈君北涼張潭為和寧令百姓愛之如父母號曰慈君<lb/>
白烏甘露後趙申錄為廣昌令白烏巢其庭樹甘露降<lb/>
其㕔事後為三公<lb/>
置水投書孔翊為洛陽令置水庭前得囑託書皆投水<lb/>
中一無所發<hi>並職源</hi>
慈父唐房謙為長葛令甚有惠化百姓號為慈父治為<lb/>
天下第一超授郜州司馬吏民泣相語曰房明府今去<lb/>
<pb n="KR3k0023_WYG_053-2b"/>
吾屬何以生為百姓思之立碑頌徳<lb/>
社稷器蜀蔣琬廣都長衆事不治諸葛亮曰琬社稷之<lb/>
器非百里才也<lb/>
獸皆南渡劉平為全椒長五日一聴事先時多獸毎為<lb/>
人害平視事三月獸皆南渡<lb/>
蝗不入茂陵陽球為茂陵令寛和多惠以至誠接下為<lb/>
民所愛比縣連歲蝗災不入茂陵　又李孟元為盧氏<lb/>
令務行徳化時境悉蝗獨不入盧氏<hi>並分紀</hi>
<pb n="KR3k0023_WYG_053-3a"/>
就縣賜章服王正雅為萬年令穆宗時京兆號為難理<lb/>
正雅抑强扶弱政甚有聲㑹栁公綽為京兆尹上前褒<lb/>
稱穆宗命以緋衣銀章就縣賜之<hi>職林</hi>
元魯山元徳秀字紫芝為魯山令誠信化人士夫髙其<lb/>
行語之云元魯山<hi>唐史</hi>
潁川四長潁川四長並以仁信篤誠使人不欺語荀淑<lb/>
為當塗長韓韶為瀛長陳寔為太丘長鍾皓為林慮長<lb/>
淑等皆潁川中人也<hi>循吏傳</hi>
<pb n="KR3k0023_WYG_053-3b"/>
對詔居第一開元初韋濟調鄄城令旣衆謝有詔問所<lb/>
以安人者對凡二百人惟濟居第一不能對者免官<lb/>
三年無囚何易于為益昌令刺史崔朴泛舟易于身引<lb/>
舟凡鬬民在庭易于曉指杖遣之不以付吏獄三年無<lb/>
囚<hi>本傳</hi>
惠如春風李白為馬昌宰韓仲卿去思碑云未下車人<lb/>
懼之旣下車人悦之惠如春風三月大化姦吏束手豪<lb/>
宗側耳<lb/>
<pb n="KR3k0023_WYG_053-4a"/>
璽書奬飭𤣥宗時採訪使回以陸渾及諸道二十六縣<lb/>
孝祥等政常循良帝皆降璽書奬飭明年縣令數十辭<lb/>
赴職帝自制令長新誡以諭之仍於廟堂賜宴以遣之<lb/>
其愛民揀吏如此也<lb/>
終日清談王衍字夷甫為元成令終日清談縣務亦理<lb/>
刻石劉宴為温令有惠利可紀民皆刻石以傳<lb/>
置祠狄仁傑字懷英彭澤令人為立生祠<lb/>
齋馬唐馮元淑歴浚儀始平二縣車騎赴職未嘗以妻<lb/>
<pb n="KR3k0023_WYG_053-4b"/>
子之官所乘馬不與芻云令作齋馬<lb/>
冰清玉白晉江韋襄邑令傅渾頌曰明府君侯臨下有<lb/>
赫克隆有光惠我咫尺乃冰其清乃玉其白風抗其髙<lb/>
雲垂其澤君有遺愛民有餘思<lb/>
水清衡平葉康直知光化縣豐稷為穀城令人歌之曰<lb/>
葉光化豐穀城清如水平如衡<hi>本傳</hi>
讀五車書吳靖為長沙令一日自嘆曰讀五車書辛苦<lb/>
十年不得綴鴛鷺班髮白蹤跡飄零為百里陶元亮復<lb/>
<pb n="KR3k0023_WYG_053-5a"/>
何人邪<lb/>
削木為牘燕蕭知臨卭縣民苦吏追擾削木為牘民公<lb/>
事有連逮者書其姓名使召之如期而至<hi>續通鑑</hi>
詩聞宰江陽邑剪棘樹蘭芳城門何肅穆五月飛秋霜<lb/>
<hi>李白</hi>東陽本是佳山水何況曾經沈隠侯化得邦人解吟<lb/>
詠如今縣令亦風流新開潭洞疑仙境逺寫丹青到雍<lb/>
州落在尋常畫工手猶能三伏凛生秋<hi>劉禹錫</hi>衡山雖小<lb/>
邑首唱恢大義因見縣尹心根源舊官閟南紀改波瀾<lb/>
<pb n="KR3k0023_WYG_053-5b"/>
西河共風味<hi>杜甫</hi>連城寳為重茂宰得才新山雉紀舟楫<lb/>
江花報邑人白水過庭激綠槐夾門植<hi>文選懷縣詩</hi>來時人<lb/>
指拙為謀出手方知刃解牛有病黄堂懷藥問丐歸紫<lb/>
槖列銜留<hi>𤓰圃</hi>陶潛一縣令獨飲仍獨醒猶將公田二頃<lb/>
五十畝種秫作酒不種秔<hi>東坡</hi>古縣蕭條秋景晩昔年陶<lb/>
令亦如君頭巾漉酒臨黄菊手扳支頤向白雲百里豈<lb/>
能容驥足九霄終自别雞羣相思不恨書來少佳句多<lb/>
從闕下聞<hi>雍陶</hi>邑事多商榷惟詩未暇論母慈催扇枕父<lb/>
<pb n="KR3k0023_WYG_053-6a"/>
老欲攀轅　三年非一事知盡愛人心滿任添新髮還<lb/>
家帶舊琴鵲聲先棹去栁色到都深即日應冠豸憑共<lb/>
記得沈<hi>紫芝</hi>兹邑猶淳古君行作長官假令三尺宻終有<lb/>
一分寛栗里歸差易桐鄉愛極難千峯青遶郭暇日想<lb/>
憑欄<hi>南岳</hi>
　　縣丞<lb/>
通判縣事隋及大唐縣丞各一人通判縣事<hi>通典</hi>
長史縣丞長史也百官表縣司戸以上為令皆有丞尉<lb/>
<pb n="KR3k0023_WYG_053-6b"/>
秩四百石至二百石是為長史<hi>漢書景紀</hi>
簽書文檄元符詔縣丞簿尉日赴長官㕔議事及簽書<lb/>
文檄<lb/>
述六職栁子厚武功縣丞壁記曰丞之位八品以下述<lb/>
六職以輔其治也<lb/>
令囚歸耕唐臨為萬泉丞縣有輕囚數十人㑹春暮時<lb/>
雨臨白令請出之令不許臨曰明公若有所疑臨請自<lb/>
當其罪令囚請假召囚悉令歸家耕種與之約令歸繫<lb/>
<pb n="KR3k0023_WYG_053-7a"/>
所囚等皆感恩義至時畢集詣獄臨由是知名<hi>唐書</hi>
稱雨道晴裴子雨為下邳令張晴為縣丞二人但有聲<lb/>
氣而善言語曽論事移時人私竊相語曰縣官甚不和<lb/>
長官稱雨贊府道晴終日如此不和也<hi>南部新書</hi>
仕宦無休勢唐宋安恭為龍門丞年已五十八數年而<lb/>
登列岳每語僚屬曰公輩但守清白何憂不遷俗云雙<lb/>
陸無休勢余以為仕宦亦無休勢各宜勉之<lb/>
閒官不領公事大中四年勅州有上佐縣有丞簿俗謂<lb/>
<pb n="KR3k0023_WYG_053-7b"/>
閒官不領公事殊乖制作之本意<hi>續通典</hi>
簡靖栁文武功丞壁記曰潁川陳南仲居是官邑人宜<lb/>
之號為簡靖夫以武功疆理之大人徒之多而陳生以<lb/>
簡靖處其理斯固難矣<lb/>
邑事無所不當問藍田縣丞壁記丞之職所以貳令於<lb/>
一邑無所不當問<lb/>
　　主簿<lb/>
主諸簿目主簿謂主諸簿目<hi>通典</hi>
<pb n="KR3k0023_WYG_053-8a"/>
短主簿王恂為桓温主簿人曰短主簿<lb/>
後來之英徐浩張説稱其才由魯山主簿薦為集賢校<lb/>
理見喜雨五色鴿賦嗟曰後來之英也<lb/>
三主簿並為相盧邁自河南簿為補闕鄭餘慶自氾水<lb/>
簿為察院趙宗儒自陸渾簿為右拾遺三主簿並為宰<lb/>
相<hi>職源</hi>
矮屋不堪擡頭張彖登科為華隂簿而為守令所仰歎<lb/>
曰丈夫有凌雲蓋世之志而拘於下位若立身矮屋之<lb/>
<pb n="KR3k0023_WYG_053-8b"/>
下使人擡頭不得乃棄官而去<hi>天寶遺事</hi>
髯鬚之職外史檮杌王建僭蜀李景上封事以為眉山<lb/>
主簿制曰旌其忠藎之心委以髯鬚之職<hi>注云雀豹古今注羊名髯</hi>
<hi>鬚主簿</hi>
移文驅虎顧少連字夷仲為登封主簿邑有虎孽民患<lb/>
之少連命塞陷穽移文岳神虎不為害<hi>職源</hi>
簿領中有是人吳擇仁字智夫為開封雍丘主簿元祐<lb/>
中金水河堤壞十六縣皆選屬他役得詣朝堂白事宰<lb/>
<pb n="KR3k0023_WYG_053-9a"/>
相范純仁獨異之曰簿領中乃有是人<lb/>
有公輔器張昇字杲卿為楚丘主簿南京留守王曽謂<lb/>
其有公輔器<hi>並四朝國史</hi>
口記物色無差顔春卿調羣浦主簿嘗送徒於州亡其<lb/>
籍至廷口記物色凡千人無所差長史陸象先異之<lb/>
通管縣事熙寧三年提舉王廣淵言一縣之事惟令佐<lb/>
三貟而主簿尉所職各異苟有謬誤所職者坐視其弊<lb/>
而莫得禁止欲令主簿管稽簿書尉専管督盜依舊外<lb/>
<pb n="KR3k0023_WYG_053-9b"/>
縣事並令通管從之<lb/>
詩舍弟卑棲邑防川領簿曹　倚賴天涯釣猶能掣巨<lb/>
鰲<hi>杜甫</hi>昔時陶令彈琴縣今日君為主簿官地勝不嫌清<lb/>
俸薄政公還得衆人歡江分九𣲖潮常到嶽疉千峯夏<lb/>
亦寒閒客散遊來未得畫成圖軸乞予看<hi>田翁虛舒寄彭澤主簿</hi>
　　縣尉<lb/>
五百空手行嚴安之崔譚俱為赤尉安之令五百執大<lb/>
杖譚益大其狀如椽安之復令執小杖譚益小其狀至<lb/>
<pb n="KR3k0023_WYG_053-10a"/>
如筯安之令五百空手行乃不能學<hi>見聞記</hi>
單言判獄李程字表臣為藍田尉有滯獄十年程單言<lb/>
輒判京兆狀最遷監察御史<lb/>
上寶劔篇郭震字元振初為通泉尉任俠使氣撥去小<lb/>
節百姓厭苦武后欲詰與語竒之索所為文章上寶劒<lb/>
篇后覽嘉歎詔示學士李嶠等即授鎧曹參軍<lb/>
聰明尉盧莊道十六擢第為河北尉太宗謂聰明小兒<lb/>
雍丘尉魏奉古一覽千餘言時謂聰明尉<lb/>
<pb n="KR3k0023_WYG_053-10b"/>
擒姦摘伏李勉為開封尉與聯尉盧城軌並有擒姦摘<lb/>
伏之名<lb/>
首該賞典乾徳元年以大名府元城縣尉張義元為本<lb/>
縣令賞捕盜之功也天下縣尉久廢是歲復置義元首<lb/>
該賞典以激勸之<lb/>
清水明鑑河北尉馮履清水見底明鑑照心<lb/>
摧姦抉隠李勉始調開封尉汴水陸一都㑹號難治勉<lb/>
摧姦抉隱有名<lb/>
<pb n="KR3k0023_WYG_053-11a"/>
台輔之器婁師徳補江都尉揚州長史盧承業竒其才<lb/>
謂曰吾子台輔之器當以子孫相託何可以官屬常禮<lb/>
待也<lb/>
吏能第一劉延祐補渭南尉有吏能治第一李勣戒之<lb/>
曰子春秋少而有美名宜稍自抑無為出人上<lb/>
召為翰林白居易調盩厔尉為集賢校理月中召入為<lb/>
翰林學士<hi>並職源</hi>
處賤官有憂天下心寶元初有明州慈溪尉裴明允倜<lb/>
<pb n="KR3k0023_WYG_053-11b"/>
儻不羣雖處賤官有憂天下之心屢上書言事後又詣<lb/>
闕上書云漢成帝時梅福為南昌尉屢從縣道上書言<lb/>
災異事求假即𫝊詣行在所<lb/>
少府李白贈瑕丘王少府别西河劉少府贈秋浦栁少<lb/>
府杜甫貽華陽栁少府如此則當是唐時縣尉多稱少<lb/>
府也<hi>類要</hi>
材吏嚴挺之名浚調義興尉號材吏<lb/>
彈琴蒔藥趙元亮自貞固少負志畧好論辯武后稱制<lb/>
<pb n="KR3k0023_WYG_053-12a"/>
懼不容其高調宜祿尉到職非公事不言彈琴蒔藥如<lb/>
隱者之操自傷位不配才<lb/>
廏目一覽魏奉古授雍丘尉嘗九日公燕有客草序五<lb/>
百言奉古曰此舊文援筆倒疏之草序者黙然自失列<lb/>
座撫掌奉古徐笑曰適覽記之非舊習也由是知名時<lb/>
珽涖汴州召奉古前曰此聰明府帥他日持廐目令示<lb/>
奉古一覽便諷千餘言珽驚曰仕宦四十年未嘗見此<lb/>
不言人非李白為李錫元勲去思碑云初拜夀光尉心<lb/>
<pb n="KR3k0023_WYG_053-12b"/>
不掛細務口不言人非羣吏罕測望風敬憚<lb/>
詩仙尉趙家玉英風凌四豪維舟至長蘆目送煙雲髙<lb/>
摇扇對酒樓持袂滿蟹螯<hi>李白</hi>隱吏逢梅福遊山憶謝公<lb/>
<hi>杜甫</hi>皎皎鸞鳳姿飄飄神仙氣梅生亦何為來作南昌尉<lb/>
清風佐鳴琴寂寞道為貴<hi>李白</hi>西尉鬱相望東西百步塲<lb/>
揷旗蒲栁市伐鼓水雲鄉已作觀魚檻仍開射鴨堂<hi>東坡</hi>
　<lb/>
　錦繡萬花谷後集卷十三<lb/>
</p>
<p>
</p>
  </div>
</body>
</text>
</TEI>
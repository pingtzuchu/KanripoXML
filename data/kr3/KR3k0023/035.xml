<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷前集卷三十五</head> <lb/>
    <p>
<pb n="KR3k0023_WYG_035-1a"/>
欽定四庫全書<lb/>
　錦繡萬花谷前集卷三十五<lb/>
　　酒<lb/>
酒猶兵南史陳暄嗜酒與兄子秀書曰江諮議有言酒<lb/>
猶兵也兵可千日而不用不可一日而不備酒可千日<lb/>
而不飲不可一飲而不醉速營糟丘吾将老焉<hi>本𫝊</hi>
賢人坐對賢人酒門多長者車<hi>杜詩</hi>
黄封輦下以黄封酒為貴盖重内醖也坡詩上樽白日<lb/>
<pb n="KR3k0023_WYG_035-1b"/>
瀉黄封又倦㳺憐憶黄封<hi>坡注</hi>
蘭生玉薤蘭生漢武帝百味旨酒名玉薤隋煬帝酒名<lb/>
醽醁翠濤魏左相能治酒其名有醽醁翠濤常以大甖<lb/>
内貯十年味不敗太宗嘗賜詩曰醽醁稱蘭生翠濤過<lb/>
玉薤千日醉不醒十年味不敗<hi>異人録</hi>
治聾酒兵部李濤小字社翁時李公昉為翰林學士月<lb/>
給内醖兵部嘗因春社寄眆詩云社公今日沒心情為<lb/>
寄治聾酒一瓶惱亂玉堂將欲遍依稀廵到第三廳社<lb/>
<pb n="KR3k0023_WYG_035-2a"/>
酒號治聾酒<hi>治平聲賈氏談録</hi>
錦屠蘇老杜詩願隨金騕褭走置錦屠蘇屠蘇乃元日<lb/>
入香藥酒清而飲廣濟方以大黄等八味㕮咀囊盛沉<lb/>
井中至元日平明出藥置酒中名屠蘇云量力飲之一<lb/>
人飲一家無疫一家飲一里無疫殊驗<lb/>
醪酎説文云酴海母也醴一宿也醪滓汁酒也酎三重<lb/>
也醨薄酒也醑莤酒也漢書八月飲酎别法<hi>竇子野酒譜</hi>
霹靂暑月候雷霆時收雨水淘米炊飰釀酒名曰霹靂<lb/>
<pb n="KR3k0023_WYG_035-2b"/>
酒<hi>醉鄉日月</hi>
青州從事桓温有主簿善别酒好者為青州從事惡者<lb/>
為平原督郵青州有齊郡從事謂到臍下平原有革縣<lb/>
督郵言在鬲上住也<hi>世説</hi>
郎官清李肇國史補酒有京城之郎官清<lb/>
玉友劉䟦字斯立命酒為玉友仍為作𫝊<hi>百家詩序</hi>
麯神麯神寅日合酒聖卯時歡<hi>白樂天詩</hi>
千日醉劉𤣥石於山中酒家沽酒酒家與千日酒飲之<lb/>
<pb n="KR3k0023_WYG_035-3a"/>
至家大醉其家不知以為死𦵏之後酒家計日往視之<lb/>
云已𦵏之是日開棺醉始醒也<hi>博物志</hi>
桑落杜詩坐開桑落酒一云廬山有桑落洲世說桑落<lb/>
多美酒庾信従蒲州刺史乞酒詩云蒲城桑落酒灞岸<lb/>
菊花秋王直方詩話　續古今注索郎酒桑落時美因<lb/>
以為名又齊民要術釀桑落酒亦以九月<lb/>
棃花春白樂天杭州詩紅紬織綾誇柿葉青旗沽酒趂<lb/>
棃花杭州俗釀酒趂棃花時熟號為棃花春<lb/>
<pb n="KR3k0023_WYG_035-3b"/>
上樽中樽下樽稻米一斗得酒一斗為上樽稷一斗得<lb/>
酒一斗為中樽粟米一斗得酒一斗為下樽師古云稷<lb/>
即粟也中樽宜為黍<hi>平當𫝊</hi>
聖賢愚君子小人凡酒以色清味重為聖色如金而醇<lb/>
苦者為賢色墨味酸醨者為愚以家醪糯釀醉人者為<lb/>
君子以家醪黍釀醉人者為中人以巷醪黍釀醉人者<lb/>
為小人<hi>醉鄉日月</hi>
銀鑿落韓聨句澤髮戴兠鍪酡顔傾鑿落又白樂天諷<lb/>
<pb n="KR3k0023_WYG_035-4a"/>
諌詩銀含鑿落盞金屑琵琶槽盖飲器也<hi>韓詩</hi>
金叵羅齊著作郎祖珽有文字多技藝而疎率無行甞<lb/>
因宴失金叵羅于珽髻上得之近世以洗為金叵羅若<lb/>
果為洗其可置之髻上未知叵羅果何物也<hi>邵氏録</hi>
蓮花盃有王永年娶宗女監金耀書庫甞置酒延竇卞<lb/>
楊繪于室出其妻間坐妻以左右手掬酒以飲卞繪謂<lb/>
之白玉蓮花盃後永年盜庫書下獄引卞繪受饋俱落<lb/>
職<hi>東軒筆記</hi>
<pb n="KR3k0023_WYG_035-4b"/>
蕉葉飯東坡云吾兄子明飲酒不過三蕉葉吾少時望<lb/>
見酒盞而醉今亦能三焦葉矣<hi>志林</hi>
軟脚樽唐𤣥宗幸諸楊第出有賜曰餞路及還有勞曰<lb/>
軟脚　郭子儀自同州歸代宗詔大臣就宅作軟脚局<lb/>
人出三百千<hi>坡詩註</hi>
中聖人徐邈為尚書郎禁酒邈私飲沉醉校尉趙達問<lb/>
曹事邈曰中聖人達白之太祖太祖甚怒鮮于輔曰醉<lb/>
客謂酒清者為聖人濁者為賢人邈性修慎偶醉言耳<lb/>
<pb n="KR3k0023_WYG_035-5a"/>
<hi>魏志</hi>
酒家胡玉臺新詠載辛延年羽林詩曰昔有霍家妺姓<lb/>
馮名子都依倚將軍勢剛笑酒家胡胡姬年十五春日<lb/>
獨當壚山谷詩云但見索酒郎不見酒家胡<lb/>
醉鄉記唐王績字無功作醉鄉記<hi>本𫝊</hi>
歩兵厨阮籍聞歩兵厨有貯酒三百斛乃求為歩兵校<lb/>
尉<hi>阮籍𫝊</hi>
一斗亦醉一石亦醉齊威王問淳于髠曰先生能飲㡬<lb/>
<pb n="KR3k0023_WYG_035-5b"/>
何而醉對曰臣飲一斗亦醉一石亦醉王問故髠曰賜<lb/>
酒大王之前執法在前御史在後髠恐懼飲不過一斗<lb/>
徑醉矣若乃履舄交錯杯盤狼籍堂上燭滅主人留髠<lb/>
而遣客當此時髠心歡能飲一石<hi>史記</hi>
三升可戀王績待詔門下省官給酒日三升或問何樂<lb/>
答曰美醖三升差可戀耳陳叔達聞之日給一斗時稱<lb/>
一斗學士<hi>本𫝊</hi>
酒樹頓逢國有樹似石榴採其花汁停甕中數日成酒<lb/>
<pb n="KR3k0023_WYG_035-6a"/>
甘美<hi>通典</hi>
糟牀頼知禾黍收已覺糟牀注<hi>杜詩注</hi>
鸚鵡盃李白詩鸕鷀杓鸚鵡盃一盃一盃復一盃玉山<lb/>
自倒非人推百年三萬六千日一日須傾三百盃<lb/>
鴛盎盞張易之與李迥同飲以鴛鴦盞一雙共飲取其<lb/>
常相逐也<hi>鷄跖集</hi>
偏提唐元和間酌酒謂之注子後仇士良惡其名同鄭<lb/>
注乃去其柄安系名曰偏提<hi>劉馮事始</hi>
<pb n="KR3k0023_WYG_035-6b"/>
麯生秀才葉法善有道術一日與朝士㑹忽有一人扣<lb/>
門稱麯生秀才来未及延接已突入坐内少年秀才言<lb/>
語不凡葉疑其非人濳以飛劒擊之應手墮地乃一酒<lb/>
榼中有美醖飲之同坐曰麯生風味不可忘<hi>開元𫝊信記</hi>
進士常持滿汝陽王飲葉静能静能曰有一生能飲當<lb/>
令来謁翊日有通謁者曰進士常持滿見之侏儒也談<lb/>
胚腪之道飲以酒五斗醉倒乃是一甕耳<hi>河東記</hi>
銀海裴鈞大宴有裴𢎞泰後至竭坐上小爵至觥舡飲<lb/>
<pb n="KR3k0023_WYG_035-7a"/>
皆竭隨即寘器于懐有銀海受一斗一飲而盡踏其海<lb/>
卷抱之索馬徑去得銀二百餘兩<hi>乾饌子</hi>
茅柴韓子蒼詩三年逐客卧江臯日與田工壓小槽飲<lb/>
慣茅柴諳苦梗不知如蜜有香醪謂苦硬之酒如茅柴<lb/>
火易過<lb/>
狂藥晉孫季舒與石崇酣飲慢遊過度崇欲表免之裴<lb/>
楷曰足下飲人狂藥責人正禮不亦乖乎乃止<hi>楷𫝊</hi>
白雞盞栁亨飲未嘗醉有白雞盞取其迅速<hi>朝野僉載</hi>
<pb n="KR3k0023_WYG_035-7b"/>
酒何負政曹操欲製酒禁孔融與操書云天垂酒星之<lb/>
曜地列酒泉之郡堯不千鍾無以建太平孔非百斛無<lb/>
以堪上聖樊噲解戹鴻門非鍾酒無以奮其怒趙之厮<lb/>
養東迎其主非巵酒無以激其氣髙祖非醉斬白蛇無<lb/>
以暢其靈景帝非醉幸唐姬無以開中興袁盎非醇醪<lb/>
無以脱其命定國不酣飲一斛無以決其法故酈生以<lb/>
髙陽酒徒著功扵漢屈原不餔糟歠醨取困於楚由是<lb/>
觀之酒何負於政哉<hi>孔融𫝊註</hi>
<pb n="KR3k0023_WYG_035-8a"/>
醉有所宜凡醉有所宜醉花宜晝襲其光也醉雪宜夜<lb/>
消其潔也醉樓宜暑資其清也醉水宜秋泛其爽也<lb/>
大曰武小曰文飲器大者曰武小者曰文<hi>醉鄉日月</hi>
太白文選飛觴舉白盖酒盃也楊大年詩愁裏酒盃浮<lb/>
太白夢囬香塚上孤青　坡當須舉白便浮君<lb/>
澆胷中磊磈王遜問王忱阮籍如何司馬相如忱曰阮<lb/>
籍胷中磊磈故須澆之言同相如唯有酒異耳<hi>世説</hi>
得老兵晉謝奕嘗逼桓温温走避之奕遂引一兵帥共<lb/>
<pb n="KR3k0023_WYG_035-8b"/>
飲乃曰失一老兵得一老兵何損<lb/>
惡客元結以不飲者為惡客後人以痛飲者為惡客<hi>坡注</hi>
婪尾盃蘇鶚云今人以酒廵匝為婪尾又云婪貪也謂<lb/>
處扵坐末得酒既貪婪之故云宋景文守嵗詩云迎新<lb/>
送故只如此且盡燈前婪尾盃白樂天詩云三盃藍尾<lb/>
酒一堞膠牙餳東坡寒食詩藍尾忽驚新火後遨頭要<lb/>
及浣花前但改婪為藍耳或云藍潁水其深三文時人<lb/>
取之以為酒<lb/>
<pb n="KR3k0023_WYG_035-9a"/>
卷白波李濟翁資暇集云黄巾餘黨起西河白坡谷漢<lb/>
既擒白波戮之如卷席然故酒席倣之以快人情也宋<lb/>
景文詩鏤管喜𫝊吟處筆白波催倦醉時盃或云青箱<lb/>
雜記曰杯名文選飛觴舉白盖卷白上之酒波耳<lb/>
一飲三百盃周伯仁渡江唯三日醒吾不以為少鄭康<lb/>
成一飲三百盃吾不以為多<hi>南史</hi>
十萬八千盃坡詩趙子飲酒如淋灰一年十萬八千盃<lb/>
注以李白詩計之如此<lb/>
<pb n="KR3k0023_WYG_035-9b"/>
漉酒市陶濳逢酒熟取頭上葛巾漉之畢還復着之<hi>本𫝊</hi>
蒲萄醅韓子蒼守黄州取春江緑漲蒲萄醅以名新釀<lb/>
酒蒲萄醅有詩云蒲萄酒用春江水壓倒雲安麯米春<lb/>
<hi>百家詩序</hi>
洞庭春色安定郡王以黄柑釀酒色香味三絶坡有詩<lb/>
云去年洞庭春香霧常噀手今年洞庭春玉色疑非酒<lb/>
瓶間香浮坐盞亞光照牖要當立名字未可問升斗應<lb/>
呼釣詩鈎亦號掃愁箒須君灧灧盃澆我談天口<lb/>
<pb n="KR3k0023_WYG_035-10a"/>
抛青春麯米春韓詩百年未滿不得死且可勤買抛青<lb/>
春國史補云酒則營陽之上窟春富平之不凍春　按<lb/>
杜詩亦有麯米春則知唐人名酒多以春抛青春亦酒<lb/>
也<hi>坡詩注</hi>
羅浮春坡在恵州自造酒以恵州有羅浮山而得名<hi>坡注</hi>
甕頭春山谷詩多方挈取甕頭春<hi>謂初熟酒也見樂天詩</hi>
碧霞酒魏鄭公徴三伏之際率賔僚避暑取大蓮葉盛<lb/>
酒以簮刺葉令與柄通屈莖輪囷如象鼻持吸之名為<lb/>
<pb n="KR3k0023_WYG_035-10b"/>
碧筩酒<hi>雞跖集</hi>
郫筒酒杜詩魚知丙穴由来美酒憶郫筒不用沽　郫<lb/>
人傾春釀扵竹苞以蕉葉斷後之以獻號郫筒酒　注<lb/>
郫出大竹土人截以盛酒故號郫筒故李義山詩錦石<lb/>
有棊子郫筒當酒壺<hi>集注</hi>
青田酒古今注烏孫國有青核大如六升瓢貯水俄而<lb/>
成酒劉章得二核集賔客供二十人一核盡一核所盛<lb/>
已復中飲旋盛旋飲不可久置久則苦名曰青田壺酒<lb/>
<pb n="KR3k0023_WYG_035-11a"/>
曰青田酒<lb/>
糟丘臺李太白詩遥看漢水鴨頭緑恰似蒲萄初醱醅<lb/>
此江若變作春酒疊麯便築糟丘臺糟丘始於紂<lb/>
鵞黄坡詩小舟浮鴨緑大杓瀉鵝黄盖使杜詩鵝兒黄<lb/>
似酒對酒愛新鵝<lb/>
澄清隨日淮南子云東風至酒泛溢注東風震方也酒<lb/>
汎酒味也大味相感髙誘曰汎者風至拂動李淳風云<lb/>
今酒初熟甕上澄清常隨日轉旦則清在東午在南日<lb/>
<pb n="KR3k0023_WYG_035-11b"/>
落在西夜半在子又春夏間地下隂酒甕上蟻泛皆逐<lb/>
風移<hi>感應録</hi>
酒魁蜀中有酒器名酒魁詩人所謂酌以大斗遺制象<lb/>
北斗有魁柄山谷謝楊景山送酒器詩云楊君喜我梨<lb/>
花盞却念初無注酒魁擺脫金壺肯持送婆娑殘菊更<lb/>
𫝊盃謂此<lb/>
狂花病葉或有勇於牛飲者以巨觥沃之既撼狂花凋<lb/>
病葉飲流謂睚者為狂花目睡者為病葉<hi>醉鄉日月</hi>
<pb n="KR3k0023_WYG_035-12a"/>
酒盆阮咸與宗人集以大盆盛酒時有羣豕来飲其酒<lb/>
咸直接去其上便飲之<lb/>
酒魔元載不飲酒人强之辭以鼻聞酒氣已醉人以為<lb/>
可治即取十挑載鼻尖出一小蟲曰此酒魔也聞酒即<lb/>
畏之是日載飲至二斗<hi>山記</hi>
瀧霞抱朴子項曼卿云到天上仙人以流霞一盃飲之<lb/>
醒酒石李徳裕平泉别墅有醒酒石徳裕醉則抱之<hi>出雞</hi>
<hi>跖集</hi>
<pb n="KR3k0023_WYG_035-12b"/>
歡塲害馬酒徒謂不可與飲者歡塲之害馬<hi>醉鄉日月</hi>
面青肝氣微飲酒面赤者心氣微面青者肝氣微<hi>酉陽雜爼</hi>
醉勝醒南史孔顗為安陸王長史每醉彌日不醒而明<lb/>
曉政事醉時决判未嘗有壅衆咸曰孔公二十九日醉<lb/>
勝世人二十九日醒也<hi>職官分紀</hi>
銅槽銅槽旋壓清樽美玉麈閒揮白日長<hi>歐公詩</hi>
浮禮記投壺若是者浮爾雅曰浮罸也<lb/>
詩天若不愛酒酒星不在天地若不愛酒地應無酒泉<lb/>
<pb n="KR3k0023_WYG_035-13a"/>
天地設愛酒愛酒不愧天三盃通大道五斗合自然但<lb/>
得酒中趣勿為醒者傳　花間一壺酒獨酌無相親舉<lb/>
盃邀明月對飲成三人　蘭陵美酒鬰金香玉椀盛来<lb/>
琥珀光　蟹螯即金液糟丘是蓬莱<hi>李白</hi>酒味既冷冽酒<lb/>
氣又氤氲性情漸浩浩諧笑方云云此誠得酒意餘外<lb/>
徒繽紛長安衆富兒盤饌羅饘葷不解文字飲唯能醉<lb/>
紅裙雖得一餉樂有如聚飛蚊<hi>韓愈</hi>冰紗卧甕青練羃浮<lb/>
蛆欲上真珠泣濛漫崑山清露寒洗下雲腴和玉汁小<lb/>
<pb n="KR3k0023_WYG_035-13b"/>
槽决决秋泉語老盆灔灔春光濕<hi>毛澤民</hi>
　　茶<lb/>
茗奴王肅好魚王勰戲謂曰卿不重齊魯大邦而好邾<lb/>
莒小國明日我為君設邾莒之飱亦有茗奴因此號茗<lb/>
飲為茗奴言與茗粥作奴<hi>楊徽之洛陽伽藍記</hi>
茶經陸羽嗜茶注經三篇言茶之原之法之具尤稱天<lb/>
下益知飲茶矣時鬻茶者陶潜羽以為茶神<lb/>
早者為茶晩者為茗爾雅云苦茶注似梔子今呼早採<lb/>
<pb n="KR3k0023_WYG_035-14a"/>
者為茶晩採者為茗蜀人名之苦茶故坡詩云周詩記<lb/>
苦茶茗飲出近世初縁厭梁肉假此雪昬滯<hi>苕溪詩話</hi>
爛石礫壤陸羽茶經云茶上者生爛石中者作礫壤下<lb/>
者生黄土<lb/>
南劒石花南劒有濛頂石花湖州有顧渚紫笋峡州有<lb/>
碧澗明月<lb/>
紫笋湖州紫笋入貢每嵗以清明日貢到先薦宗廟賜<lb/>
近臣紫笋生顧渚在湖常二州之間以其萌茁紫而似<lb/>
<pb n="KR3k0023_WYG_035-14b"/>
笋採時兩郡守畢至<hi>並蔡寛夫詩話</hi>
白芽草茶盛扵兩浙日注第一自景祐以来洪州雙井<lb/>
白芽製作尤精逺出日注之上遂為草茶第一<hi>坡注</hi>
玉截貴人髙宴罷醉眼亂紅緑赤泥開方印紫餅截圓<lb/>
玉傾甌共歎賞竊語笑童僕<hi>東坡</hi>
縷金茶之品莫貴於龍鳳團凡八餅重一斤慶厯間蔡<lb/>
君謨為福建運使始造小片龍茶其品絶精謂之小龍<lb/>
團凡二十餘餅重一斤其價直金二兩然金可有而茶<lb/>
<pb n="KR3k0023_WYG_035-15a"/>
不可得每因南郊致齋中書樞宻院各賜一餅四人分<lb/>
之宫人往往縷金其上其貴重如此<hi>歸田録</hi>
京珽十餘品江左近日有䗶面之號李氏别命取其乳<lb/>
作片或號曰京珽的乳二十餘品名乳䗶面龍鳳茶榮<lb/>
又有研膏茶即龍品也<hi>談苑</hi>
金泉顧渚湧金泉每嵗造茶時太守先祭拜然後水漸<lb/>
出造貢茶畢水稍减至供堂茶畢已减半矣太守茶畢<lb/>
遂涸或聞今北苑龍焙泉亦然<hi>蔡寛夫詩話</hi>
<pb n="KR3k0023_WYG_035-15b"/>
鳳山北苑在富沙之北𨽻建安縣去城二十五里乃龍<lb/>
焙造貢茶之處亦名鳳凰山自有一溪南流至富沙城<lb/>
下方與西来水合而東<hi>苕溪詩話</hi>
龍焙龍焙泉即御泉也北苑造貢茶社前芽細如針用<lb/>
御水研造每斤計工直錢四萬分試其色如乳乃最精<lb/>
也<lb/>
活火因話録李約嗜茶曰茶須緩火炙活火煎活火謂<lb/>
炭火之有焰者<lb/>
<pb n="KR3k0023_WYG_035-16a"/>
寒爐烹雪五代鄭愚茶詩嫩芽香且靈吾謂草中英夜<lb/>
臼和煙擣寒爐對雪烹惟憂碧粉散嘗見緑花生<hi>三山語録</hi>
破樹驚雷文書滿案惟生睡夢裏鳴鳩喚雨来乞與降<lb/>
魔大圓鏡真成破樹作驚雷<hi>山谷</hi>
蟾背蝦目謝宗論茶云候蟾背之芳香觀蝦目之沸湧<lb/>
<hi>茶録</hi>
龍團髙齊詩話大小龍團始扵丁晉公而成於蔡君謨<lb/>
歐公聞而歎曰君謨士人莫至作此作俑者可罪<hi>苕溪詩話</hi>
<pb n="KR3k0023_WYG_035-16b"/>
細花沫餑者湯之華也華之薄者為沫厚者為餑輕細<lb/>
花者曰花<hi>陸羽茶經</hi>
甘露陸羽顧渚山記載豫章王子尚訪曇濟道人於八<lb/>
公山道人設茗子尚味之云此甘露也何言茶茗也<lb/>
北苑壑源沙溪北苑宫焙也漕司嵗貢為上壑源私焙<lb/>
也土人亦入貢為次二焙相去三四里間若沙溪外焙<lb/>
也與二焙絶逺為下故魯直詩莫遣沙溪来亂真是也<lb/>
官焙造茶嘗在驚蟄後<hi>苕溪詩話</hi>
<pb n="KR3k0023_WYG_035-17a"/>
顧渚唐制湖州造茶最多謂之顧渚貢焙嵗造一萬八<lb/>
千四百餘斤<hi>南部新書</hi>
日注日注在越州顧注在湖州並進草茶其品尤貴<lb/>
茗戰建人謂鬬茶為茗戰<hi>茶録</hi>
茗粥茶録云茶古不聞晉宋以降吴人採葉煑之謂之<lb/>
茶茗粥<lb/>
一掬春坡詩周家新致雪坑茶自注云近得増坑茶又<lb/>
云増坑一掬春紫餅供千家山谷亦云茗花浮増坑<lb/>
<pb n="KR3k0023_WYG_035-17b"/>
仙人掌李白詩集序云荆州玉泉寺玉泉邊有茗香滑<lb/>
枝葉如碧玉僧中孚示十數斤状如掌號仙人掌<hi>白集</hi>
琉璃眼唐徳宗好煎茶加酥椒之類李泌戲為詩曰旋<lb/>
沫翻成碧玉池添酥散作琉璃眼<hi>鄴侯家𫝊</hi>
宻雲龍神廟熙寧末有旨下建州製宻雲龍其品又髙<lb/>
<hi>張舜民小説</hi>
一水鬬茶蔡君謨茶録曰建安鬬茶以水㾗先退者為<lb/>
負耐久者為勝故較勝負之説相去一水兩水耳<lb/>
<pb n="KR3k0023_WYG_035-18a"/>
雲覆濛嶺東齋紀事蜀雅州濛嶺産茶最佳其生最晩<lb/>
常在春夏之交方茶生常有雲霧覆其上若有神物䕶<lb/>
持之<lb/>
火前學林新編茶之佳者造在社前其次火前謂寒食<lb/>
前也其下則雨前謂穀雨前齊已詩曰髙人愛惜藏巖<lb/>
裏白甀封題寄火前皆言火前盖未知社前之為佳也<lb/>
唐人扵茶雖有陸羽茶經而持論未精本朝蔡君謨茶<lb/>
録則持論精矣<lb/>
<pb n="KR3k0023_WYG_035-18b"/>
報春鳥顧渚山茶記云山有鳥如鴝鵒而色蒼每至正<lb/>
二月作聲春起也至三月止春去也採茶人呼為報春<lb/>
鳥<lb/>
毁茶論常伯熊因陸羽論復廣煑茶之功李季卿宣諭<lb/>
江西知伯熊善煑茶召伯熊執噐季卿為再舉盃至江<lb/>
南有薦羽者召之羽衣野服挈具入季卿不為禮羽愧<lb/>
之更著毁茶論<hi>羽傳</hi>
九難陸羽茶經茶有九難一曰隂採夜焙非造也二曰<lb/>
<pb n="KR3k0023_WYG_035-19a"/>
嚼味嗅香非别也三曰膩鼎腥甌非器也四曰膏薪庖<lb/>
炭非火也五曰非湍擁潦非水也六曰外熟内生非炙<lb/>
也七曰碧粉縹塵非末也八曰操艱攪遽非煑也九曰<lb/>
夏興冬廢非飲也<lb/>
水厄世説王濛好茶人至輙飲之士大夫甚以為苦每<lb/>
欲候濛必云今日有水厄<lb/>
　　水品<lb/>
水二十種陸羽茶經論水云山水上江水次井水下又<lb/>
<pb n="KR3k0023_WYG_035-19b"/>
云山水乳泉石池漫流者上瀑湧湍漱勿食食久令人<lb/>
有頸疾江水取去人逺者井水取汲多者其説止於此<lb/>
劉伯芻以揚子江水為第一恵山石泉為第二虎丘石<lb/>
井第三都單陽井第四揚州大明寺井第五松江第六<lb/>
淮水第七而李季卿論水次第有二十種以廬山康王<lb/>
谷水第一無錫恵山泉第二虎丘井第五楊子江第七<lb/>
松江水第十六雪水第二十與羽相反水味有美惡而<lb/>
已欲求一二而次第之者妄也<hi>六一集</hi>
<pb n="KR3k0023_WYG_035-20a"/>
蝦䗫石水第一張又新水記峽州扇子硖石中突而洩<lb/>
水濁清冷石狀如蝦䗫頭俗謂蝦䗫石其水煎茶為第<lb/>
一<hi>坡詩</hi>
江中冷水揚子江中有冷水為天下㸃茶第一<hi>張又新水記</hi>
谷簾水陸羽以廬山康王谷水第一陳舜俞廬山記云<lb/>
康王谷有水簾飛泉破巖而下者二三十派其廣七十<lb/>
餘尺其髙不可計山谷有詩云谷簾煑甘露是也<lb/>
閣門井水東京記曰文徳殿兩挾有東西上閣門故杜<lb/>
<pb n="KR3k0023_WYG_035-20b"/>
詩云東上閣之東有井絶佳山谷憶東坡烹茶詩閣門<lb/>
井不落第二竟陵谷簾空誤書<hi>竟陵陸羽也竟陵人</hi>
㨊石㨊音妥石圓而長曰撱㨊石所以澄水也山谷有<lb/>
井水帖云取非傍十數石置瓶中令水不濁故詩曰錦<lb/>
谷寒泉㨊石俱是也<lb/>
詩蟹眼已過魚眼生颼颼欲作松風鳴䝉茸出磨細珠<lb/>
落眩轉遶甌飛雪輕銀瓶瀉湯誇第二未識古人煎水<lb/>
意君不見昔時李生好客手自煎貴從活火發新泉又<lb/>
<pb n="KR3k0023_WYG_035-21a"/>
不見今時潞公煎茶學西蜀定州花瓷琢紅玉我今貧<lb/>
病常苦飢分無玉盌捧蛾眉且學公家作茗飲塼爐石<lb/>
銚行相隨不用撑腸拄腹文字五千卷但願一甌常及<lb/>
睡足日髙時<hi>坡煎茶</hi>建溪所産雖不同啜過始知真味永<lb/>
縦復苦硬終可録汲黯少戇寛饒猛葵花玉<graphic n="KR1639" url="https://raw.githubusercontent.com/kanripo/KR-Gaiji/master/images/KR1639.png" mimeType="image/png"/>不易致<lb/>
道路幽險隔雲嶺誰知使者来自西開緘磊落收百餅<lb/>
啜香嚼味本非别透紙自覺光炯炯粃糠團鳳友小龍<lb/>
奴𨽻日注臣雙井收藏愛惜待佳客不敢包裹鑚權倖<lb/>
<pb n="KR3k0023_WYG_035-21b"/>
　我生百事常隨縁四方水陸無不便扁舟渡江適吴<lb/>
越三年飲食窮方鮮金虀玉鱠飯炊雪海螯江柱初脱<lb/>
泉臨風飲食甘寢罷一甌花浮輕圓柘羅銅碾碾棄不<lb/>
用脂麻白玉須盆研沙溪北苑强分别水脚一線誰爭<lb/>
先清詩兩幅寄千里紫金百餅費黄錢吟蛾烹噍兩竒<lb/>
絶只恐偷去煩封纒老妻稚子不知愛一半已入薑鹽<lb/>
煎知君窮旅不自釋因詩寄謝聊相鐫　妙供香来積<lb/>
珍烹具大官揀芽分雀舌賜茗出龍團曉日雲菴暖春<lb/>
<pb n="KR3k0023_WYG_035-22a"/>
風浴殿寒聊將試道眼莫作兩般看　火煎試焙分新<lb/>
胯雪裹頭綱輟賜龍從此升堂是兄弟一甌林下記相<lb/>
逢　我生亦何須一飽方想滅空煩赤泥印逺致紫玉<lb/>
玦禪忩麗午景蜀井出冰雪坐客皆可人鼎器手自挈<lb/>
金釵候湯眼魚蟹亦須决遂令色味香一日備三絶報<lb/>
君不虚授知我非輕啜<hi>並東坡</hi>簇簇新英摘露光小紅園<lb/>
裏火煎嘗吴僧漫説鴉山好蜀叟休誇鳥觜香合坐滿<lb/>
甌輕泛緑開緘數片淺含黄鹿門病客不歸去酒渴更<lb/>
<pb n="KR3k0023_WYG_035-22b"/>
知春味長<hi>鄭谷</hi>白雲峯下兩槍新膩緑長鮮谷雨春静試<lb/>
恰如湖上雪對嘗兼憶剡中人<hi>林和靖</hi>開時微月上碾處<lb/>
亂泉聲六椀睡神去數朝詩思清碧沉霞脚碎香泛乳<lb/>
花輕<hi>曹鄴</hi>紅紙一封書後信録芽十片火前春湯添勺水<lb/>
煎魚眼未下刀圭攪麯塵<hi>樂天</hi>蒼壁碧雲盤小鳳睿思分<lb/>
賜君恩重緑楊院落天晝永碾聲驚破南忩夢驟觀詩<lb/>
膽已開張欲啜睡魔先震恐七澤清風生兩腋月脇清<lb/>
魂誰與共戲將妙語敵分香詩成一吊盧仝壟<hi>恵洪</hi>偷嫌<lb/>
<pb n="KR3k0023_WYG_035-23a"/>
曼倩桃無味搗覺嫦娥藥不香<hi>薛能</hi>莫誇李白仙人掌且<lb/>
作盧仝走筆章<hi>梅聖俞</hi>麄宫乞與真抛却頼有詩情合得<lb/>
嘗<hi>薛能</hi>香從靈堅壟上發味自白石源中生為公喚覺荆<lb/>
州夢何待南柯一夢成<hi>山谷</hi>平生心賞建溪春一丘風味<lb/>
極可人香包解盡寳帯胯黒面碾出明窻塵　春隂養<lb/>
芽鍼鋒鋩沆瀣養膏冰雪香玉斧運風寳月滿宻雲候<lb/>
雨蒼龍翔恵山寒泉第二品武定烏瓷紅錦囊浮花元<lb/>
屬三昧手竹齋自試魚眼湯<hi>吕居士</hi>
<pb n="KR3k0023_WYG_035-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷前集卷三十五<lb/>
</p>
<p>
</p>
  </div>
</body>
</text>
</TEI>
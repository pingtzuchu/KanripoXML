<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷續集卷二十九</head> <lb/>
    <p>
<pb n="KR3k0023_WYG_109-1a"/>
欽定四庫全書<lb/>
　錦繡萬花谷續集卷二十九<lb/>
　類姓<lb/>
　　許<lb/>
月旦評許劭少峻名節好人倫多所賞識與從兄靖俱<lb/>
有高名好共覈論人物每月輒更其品題故汝南俗有<lb/>
月旦評兄䖍亦知名汝南人稱平輿淵有二龍<hi>後漢史</hi>
孝順里許孜親没負土建墓號其居為孝順里旌表門<lb/>
<pb n="KR3k0023_WYG_109-1b"/>
閭<hi>晉孝義傳</hi>
神童許善心多聞嘿識為當時所稱謂為神童仕隋除<lb/>
袐書丞嘗製神雀頌文不加㸃筆不停毫<lb/>
詞旨得中和氣許景先舉手筆俊拔擢茂才異等連中<lb/>
授侍御史評按不避近强知制誥以雅厚稱張説曰許<lb/>
舍人之文雖乏峻峯激流然詞旨豐羙得中和之氣帝<lb/>
自擇刺史景先由吏部侍郎為刺史治號州詔諸臣以<lb/>
上祖道洛濵賜詩遣之<hi>並北史</hi>
<pb n="KR3k0023_WYG_109-2a"/>
舉進士第一許将福州閩縣舉進士第一紹聖元年召<lb/>
為吏部尚書<lb/>
　　吕<lb/>
寧當乆貧吕範字子衡有容觀姿貎邑人劉氏家富女<lb/>
羙範求之女母嫌欲勿與劉氏曰觀吕子衡寧當乆貧<lb/>
者邪遂與之婚<lb/>
三居相位吕蒙正字聖功舉進士第一初父黜其妻劉<lb/>
氏并棄蒙正劉氏誓不改適及蒙正莅官迎二親同堂<lb/>
<pb n="KR3k0023_WYG_109-2b"/>
異室奉養並至時稱其孝考國朝以來三居相位惟趙<lb/>
普與蒙正拜司空兼門下侍郎咸平六年授太子太師<lb/>
封萊國公改封徐又封許洛中有園亭時㑹親舊環侍<lb/>
皆子孫間舉夀觴釋然自得真宗謁陵寢祠后土過洛<lb/>
兩幸其第當世榮之<lb/>
器識逺大吕夷簡字坦夫擢進士又舉制科嘗通判通<lb/>
濠二州往河北按行水災還奏曰今田器有算非所以<lb/>
重本也請除之真宗納其言自是天下農器皆免筭時<lb/>
<pb n="KR3k0023_WYG_109-3a"/>
王曽知制誥宰相王旦曰君識吕夷簡否曽曰不識也<lb/>
旦曰此人器識逺大君其善交之異日當與君對秉鈞<lb/>
軸曽曰公何以知之旦曰吾亦不識夷簡但以其奏請<lb/>
得之曽曰奏請何事旦曰如不税農器是已後拜司空<lb/>
平章軍國事薨諡文靖<lb/>
三公平章軍國吕公著字晦叔宰相夷簡子也識慮深<lb/>
逺有度量夷簡嘗曰此子公輔器也任為奉禮郎舉進<lb/>
士當哲宗即位拜右僕射兼中書侍郎司馬光薨公著<lb/>
<pb n="KR3k0023_WYG_109-3b"/>
獨總揆務除吏皆一時之選自宋興大臣以三公平章<lb/>
軍國者四人而二人則公著父子也<lb/>
一意古學吕希哲字原明公著子也少好學王安石謂<lb/>
之曰士未官而専科舉者為貧也有官矣而復事科舉<lb/>
是僥幸富貴利達而已學者不由也希哲遂棄科舉一<lb/>
意古學公著薨既免喪除兵部員外郎崇政殿説書<lb/>
推廣祖宗家法吕大防京兆藍田人舉進士元祐初除<lb/>
尚書右丞俄拜中書侍郎三年拜左僕射兼門下侍郎<lb/>
<pb n="KR3k0023_WYG_109-4a"/>
哲宗朝因推廣祖宗家法以進云云陛下不須逺法前<lb/>
代但盡行家法足以為天下哲宗甚然之<lb/>
　　褚<lb/>
皮裏陽秋褚裒字季野桓彛曰季野有皮裏陽秋言其<lb/>
外無臧否而内有所褒貶也謝安恒云裒雖不言而四<lb/>
時之氣亦備矣<hi>晉史</hi>
預十八學士褚亮字希明少警敏博見圖史一經目輒<lb/>
誌于心秦王授王府文學王每征伐亮在軍中嘗預袐<lb/>
<pb n="KR3k0023_WYG_109-4b"/>
謀有裨補之益預十八學士之選帝使為之贊<hi>唐史</hi>
置笏殿階褚遂良字登善亮子貞觀中起居郎博渉文<lb/>
史工隷楷遷諌議大夫兼知起居事帝将立武昭儀遂<lb/>
良曰先帝疾執陛下手語臣曰我兒與婦付卿且徳音<lb/>
在耳何遽忘之皇后無他過不可廢翌日復言帝羞黙<lb/>
遂良因致笏殿階叩頭流血曰還陛下笏丐歸田里<lb/>
撰翼善記褚無量字𢎞度刻意墳典擢明經𤣥宗為太<lb/>
子撰翼善記以進母喪廬墓羣鹿犯所植松柏無量號<lb/>
<pb n="KR3k0023_WYG_109-5a"/>
訴曰山林不乏忍犯吾塋樹耶自是羣鹿馴服不復觸<lb/>
<hi>並唐史</hi>
　　伍<lb/>
被為冠首伍被楚人以材能稱為淮南中郎淮南王安<lb/>
招致英雋以百數被為冠首<hi>前漢史</hi>
　<lb/>
　<lb/>
　<lb/>
<pb n="KR3k0023_WYG_109-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷續集卷二十九<lb/>
</p>
<p>
</p>
  </div>
</body>
</text>
</TEI>
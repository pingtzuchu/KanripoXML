<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷前集卷四十</head> <lb/>
    <p>
<pb n="KR3k0023_WYG_040-1a"/>
欽定四庫全書<lb/>
　錦繡萬花谷前集卷四十<lb/>
　　記録<lb/>
虬鬚客李靖於旅中遇一虬鬚客問太原有異人能致<lb/>
吾一見否靖曰靖之友文靖與之狎可見遂與入太原<lb/>
候之虬鬚見太宗心死招靖曰真天子也亦須道兄見<lb/>
之某日復㑹於汾陽橋道士虬鬚客已在共謁之文靖<lb/>
飛書迎文皇㸔碁文皇至道士一見慘然罷奕請去出<lb/>
<pb n="KR3k0023_WYG_040-1b"/>
謂虬鬚客曰此世界非公世界也他方可圖也虬鬚曰<lb/>
後東南數千里外有異事此吾得志之秋也言訖吁嗟<lb/>
而去貞觀中靖位僕射南蠻奏有海賊十萬入扶餘國<lb/>
殺其主自立國已定靖曰虬鬚客成功也<hi>太平廣記</hi>
宋興神現江南李後主時大宋將興忽見州城上有神<lb/>
現頭如車輪額上有珠光燦若日月軍民皆㸔數日而<lb/>
没今天王樓是也<lb/>
門庭逺於萬里管仲曰堂上逺於百里堂下逺於千里<lb/>
<pb n="KR3k0023_WYG_040-2a"/>
門庭逺於萬里今步者一日百里之情通堂上有事十<lb/>
日而君不聞此所謂逺於千里也歩者百日萬里之情<lb/>
通門庭有事期月而君不聞此所謂逺於千里也<hi>管子</hi>
張九齡識安禄山必亂安禄山自范陽入奏九齡謂同<lb/>
列曰亂幽州者必是胡也其後從張守珪失利九齡判<lb/>
曰穰苴出軍必誅莊賈孫武行令猶戮宫嬪守珪軍令<lb/>
若行禄山不宜免死請斬之元宗惜其勇曰豈以王夷<lb/>
甫識石勒耶後至蜀追恨不從九齡之言<hi>感定録</hi>孔恂及<lb/>
<pb n="KR3k0023_WYG_040-2b"/>
齊王修識劉元海必亂許劭知曹操為亂世之奸雄潘<lb/>
縚知王敦必反王衍識石勒將為天下患漢髙知呉王<lb/>
濞必亂東南王叔文知劉闢必亂蜀吕晦知王安石必<lb/>
誤天下陳瓘識蔡京為國家賊天下之大蜮<lb/>
嫂叔立服五月唐魏鄭公等嫂叔服云或有長年之嫂<lb/>
育童孩之叔劬勞鞠養情若所生分飢共寒契濶偕老<lb/>
其在生也同於骨肉及其死則推而逺之求之本源深<lb/>
所未善且事嫂見稱載籍非一鄭仲嘉則恩禮甚篤顔<lb/>
<pb n="KR3k0023_WYG_040-3a"/>
𢎞都則竭誠致感馬援見之必冠孔伋哭之為位嫂叔<lb/>
無服請從小功<lb/>
　　神像<lb/>
祖宗神御像設南京鴻慶宫　西京奉先寺　又興元<lb/>
㑹聖宫之降真殿　揚州曰彰武　滁州端命殿　河<lb/>
東統平宫　鳳翔上清太平宫　真宗親征北郊封泰<lb/>
山祀汾隂増置後項　澶淵信武　嵩山崇福保祥<lb/>
華隂雲臺集真　奉仙資福院<hi>乾徳六年即都城之南安陵之舊域建為慶基</hi>
<pb n="KR3k0023_WYG_040-3b"/>
<hi>節</hi>　太平興國寺開先<hi>奉先祖/藝祖</hi>　啟聖寺永隆<hi>奉太宗</hi>
大中祥符中建景靈宫　天興殿<hi>奉聖祖</hi>　奉真殿<hi>奉真宗</hi>
孝嚴殿<hi>奉仁宗</hi>　英徳殿<hi>奉英宗以上三殿各在天興殿側</hi>　慈孝寺崇<lb/>
真殿　萬夀寺延聖殿　崇先寺永崇殿<hi>各在前項寺以奉真宗以</hi>
<hi>上母后</hi>　章徳殿<hi>奉章憲明肅后/在奉真之傍</hi>　廣孝殿<hi>奉章懿皇后在奉先之後</hi>
廣愛殿<hi>奉廣章惠后在延聖之後</hi>　隆福殿<hi>奉元徳皇/后在普安</hi>　重徽殿<hi>奉明</hi>
<hi>徳皇后各在普安章穆皇后</hi>
元豐改建神宗以獻饗先後失序地偏且逺有曠世不<lb/>
<pb n="KR3k0023_WYG_040-4a"/>
及親祠者乃詔梓宫神御之在京者寓於佛寺皆廢徹<lb/>
而遷之禁中由英徳而上五世合為一宫凡十一殿以<lb/>
世次别東西序帝殿一門列㦸七十二殿之西廡繪畫<lb/>
容衛公王名將羅列左右内有燕寢温凊之實玩好必<lb/>
陳而母后居其北殿　慶基曰天元　后曰太始　開<lb/>
元曰皇武　后曰儷極　永極曰大定　后曰輝徳<lb/>
奉真曰熈文　后曰衍慶　孝嚴曰美成　后曰繼仁<lb/>
英徳曰治隆　其便殿十有一名曰　永寧　燕娭<lb/>
<pb n="KR3k0023_WYG_040-4b"/>
靈逰　凝神　天逰　冷風　太靈　丹臺　晨霄<lb/>
靈崑　昭清<hi>以元豐五年十一月奉安帝后塑像于新宫繪像侍臣于後大赦天下</hi>
元祐紹聖改建宣光殿<hi>即治隆之後建以奉神宗係元祐初</hi>　顯承殿<hi>紹聖</hi>
<hi>間闢宮之東隅建</hi>　徽音殿<hi>紹聖初以宣光故址改建以奉宣仁聖烈皇后</hi>
建中靖國改建建中靖國元年詔以顯承介於一偏廟<lb/>
號未稱於是度馳道之西東直大定南北廣袤地勢併<lb/>
撤省寺創為西宫建大明宫以奉神宗為館御之首㳙<lb/>
日遷奉親祠永為不祧之廟<hi>曲赦四畿録功臣後如元豐故事云並揮塵録</hi>
<pb n="KR3k0023_WYG_040-5a"/>
　　歴代陵寢<lb/>
聖朝崇重祖宗朝重先代陵寢每下詔申樵採之禁至<lb/>
於再三置守冢戸委逐處長吏及本縣令佐常切檢校<lb/>
罷任有無廢闕書于厯子<lb/>
　太昊<hi>𦵏宛立在陳州</hi>炎帝<hi>𦵏長沙/在潭州</hi>黄帝<hi>𦵏橋山在上/郡今坊州界</hi>髙陽<hi>𦵏臨</hi>
　<hi>河縣故城東</hi>髙辛<hi>𦵏濮陽頓丘/城南䑓隂</hi>唐堯<hi>𦵏城陽榖林/今鄲州界</hi>舜帝<hi>𦵏零</hi>
　<hi>陵郡九疑山今永州界</hi>女媧<hi>𦵏華/州界</hi>夏禹<hi>𦵏㑹稽山今/越州㑹稽縣</hi>商湯<hi>𦵏寳鼎縣</hi>
　周文武<hi>並𦵏京兆府咸陽縣界</hi>漢髙祖<hi>𦵏長陵在/耀州安北</hi>光武<hi>𦵏原陵在洛陽</hi>
<pb n="KR3k0023_WYG_040-5b"/>
　<hi>縣</hi>唐髙祖<hi>𦵏獻陵在耀/州三原縣東</hi>唐太宗<hi>𦵏昭陵在醴泉縣北九椶山</hi>
　　　以上十六帝各置守陵五戸每嵗春秋祠御書<lb/>
　　　名祝板祭以太牢諸處舊有祠廟者亦别祭饗<lb/>
　商中宗<hi>大戊𦵏内黄縣東南陽</hi>武丁<hi>𦵏西華/縣北</hi>周成康<hi>皆𦵏畢在咸陽縣界</hi>
　漢文帝<hi>𦵏霸陵在長安東南</hi>宣帝<hi>𦵏杜陵在/長安南</hi>魏武帝<hi>𦵏髙陵在鄴縣西</hi>
　晉武帝<hi>𦵏峻陽陵在洛陽</hi>後周太祖<hi>𦵏成陵在耀州富平縣</hi>後周文帝<lb/>
　<hi>即太祖</hi>隋髙祖<hi>𦵏太陵在/武功縣</hi>隋文帝<hi>即髙祖</hi>
　　　以上十一帝置三戸嵗一饗以太牢<lb/>
<pb n="KR3k0023_WYG_040-6a"/>
　秦始皇<hi>𦵏昭應縣</hi>漢惠帝<hi>𦵏安/陵</hi>景帝<hi>𦵏陽陵在/長安東北</hi>武帝<hi>𦵏茂陵在</hi>
　<hi>長安西</hi>後漢明帝<hi>𦵏顯/陵</hi>章帝<hi>𦵏敬陵並在/洛陽東南</hi>魏文帝<hi>𦵏自陽陵</hi>
　<hi>在偃師縣</hi>後魏孝文帝<hi>𦵏永寧陵/在富平</hi>唐明皇<hi>泰/陵</hi>憲宗<hi>景陽並在奉天</hi>
　<hi>縣</hi>肅宗<hi>建陵𦵏/醴泉縣</hi>宣宗<hi>正陵在/雲泉縣</hi>朱梁太祖<hi>𦵏興極陵在伊闕縣</hi>後<lb/>
　唐莊宗<hi>伊陵在新安縣</hi>明宗<hi>𦵏徽陵在/洛陽東北</hi>石晉髙祖<hi>𦵏顯陵在夀安縣</hi>
　　　以上十五帝各置守陵兩户三年一祭以太牢<lb/>
　　　凡祭祀皆令長吏行禮所用太牢以羊代之陵<lb/>
　　　户以陵近小户充除二税外免諸雜差徭<lb/>
<pb n="KR3k0023_WYG_040-6b"/>
　周桓王<hi>𦵏澠池縣東北</hi>靈王<hi>𦵏河南縣栢/亭西周山上</hi>景王<hi>𦵏洛陽城中西北隅</hi>前<lb/>
　漢元帝<hi>𦵏渭陵在長安縣</hi>成帝<hi>𦵏咸陵在/咸陽縣</hi>哀帝<hi>𦵏義陵在扶風縣</hi>平<lb/>
　帝<hi>𦵏康陵在長安縣北</hi>後漢和帝<hi>𦵏慎陵塋/中庚地</hi>安帝<hi>𦵏恭陵在長安西北</hi>順<lb/>
　帝<hi>𦵏順陵</hi>冲帝<hi>𦵏懷陵並在/洛陽縣北</hi>質帝<hi>𦵏静/陵</hi>桓帝<hi>𦵏宣陵在洛陽東</hi>
　靈帝<hi>𦵏文陵在洛陽西北</hi>獻帝<hi>𦵏禪陵在/渭城北</hi>魏明帝<hi>𦵏髙平陵在河清縣</hi>髙<lb/>
　貴鄉公<hi>𦵏洛陽瀍澗之濵</hi>陳留王<hi>𦵏五原陵/在鄴西</hi>晉惠帝<hi>𦵏太陽陵在洛</hi>
　<hi>陽</hi>魏文帝<hi>𦵏富平/縣東南</hi>東魏孝靜帝<hi>𦵏/鄴</hi>唐髙宗<hi>乾/陵</hi>睿宗<hi>橋陵</hi>
　𤣥宗<hi>光陵</hi>僖宗<hi>靖陵並𦵏/奉天縣</hi>中宗<hi>定/陵</hi>代宗<hi>元/陵</hi>宣宗<hi>豐陵</hi>文宗<lb/>
<pb n="KR3k0023_WYG_040-7a"/>
　<hi>章陵</hi>懿宗<hi>簡陵並𦵏/富平縣</hi>徳宗<hi>崇/陵</hi>敬宗<hi>荘/陵</hi>武宗<hi>端陵並𦵏三原縣</hi>昭<lb/>
　宗<hi>和陵𦵏河南緱氏集</hi>梁末帝<hi>𦵏伊/闕縣</hi>後唐愍帝<hi>𦵏伊闕縣</hi>後唐清泰<lb/>
　帝<hi>𦵏明宗陵内</hi>
　　　以上三十七帝常禁樵採此乾徳四年詔也著<lb/>
　　　于甲令其後又詔曽經開發者重製禮衣常服<lb/>
　　　棺槨重𦵏焉東晉以降六朝陵寢多在金陵丹<lb/>
　　　陽之間皆可考識而制書不載者當時江左未<lb/>
　　　平故耳<hi>揮麈録</hi>
<pb n="KR3k0023_WYG_040-7b"/>
　　歴代君臣配饗<lb/>
祠之地名在太祖皇帝朝嘗詔修先代帝王祠廟每廟<lb/>
須及一百五十餘間以上委逐州長吏躬親㸃檢遣使<lb/>
覆驗令太常禮院議定配饗功臣檢討儀相畫樣給付<lb/>
　女媧祠<hi>在晉州</hi>太昊祠<hi>在陳州以/勾芒配</hi>炎帝祠<hi>在衡州以祝融配</hi>
　黄帝祠<hi>在坊州以后土風后力牧配</hi>髙陽祠<hi>在澶州以/𤣥㝠配</hi>髙辛祠<hi>在宋</hi>
　<hi>州以稷配</hi>唐堯祠<hi>在鄆州以/司徒卨配</hi>虞舜祠<hi>在道州以/咎繇配</hi>夏禹祠<hi>在越</hi>
　<hi>州以伯益配</hi>成湯祠<hi>在河中府/以伊尹配</hi>中宗大戊<hi>在大名府以伊陟臣扈配</hi>髙<lb/>
<pb n="KR3k0023_WYG_040-8a"/>
　宗帝武丁<hi>在陳州甘盤傅説配</hi>周文王<hi>在長安以/師鬻熊配</hi>武王<hi>在長安以召公</hi>
　<hi>配</hi>成王<hi>在長安以周公/旦唐叔虞叔配</hi>康王<hi>在長安以太/公畢公配</hi>秦始皇<hi>在長</hi>
　<hi>安以李斯䝉恬王翦配</hi>漢髙祖<hi>在長安以/蕭何配</hi>文帝<hi>在長安以周勃陳平劉章宋昌</hi>
　<hi>配</hi>景帝<hi>在長安周亞夫灌/嬰申屠嘉晁錯配</hi>武帝<hi>在長安以公孫𢎞衛青霍去病金日磾配</hi>
　宣帝<hi>在長安以丙吉魏相霍光張安世配</hi>漢世祖<hi>在河南府以鄧禹吴漢耿弇賈復配</hi>明<lb/>
　帝<hi>在河南府以東平王蒼何榮配</hi>章帝<hi>在河南府以牟/融趙意宋安配</hi>魏武帝<hi>在相州以</hi>
　<hi>鐘繇荀攸程昱配</hi>文帝<hi>在河南府以賈翊/王朗曹真辛毗配</hi>晉武帝<hi>在河南府羊祜張華</hi>
　<hi>王濬杜預配</hi>後魏文帝<hi>在耀州以王祥/王肅長孫晟配</hi>後周文帝<hi>在耀州以宇文</hi>
<pb n="KR3k0023_WYG_040-8b"/>
　<hi>憲綽燕公于謹盧辨配</hi>隋髙祖<hi>在鳳翔府以牛𢎞/髙預賀若弼配</hi>唐髙祖<hi>在耀州以</hi>
　<hi>王孝恭殷開山劉政㑹河南土神配</hi>太宗<hi>在京兆府以長孫無忌房𤣥齡杜如晦魏證李勣配</hi>明<lb/>
　皇<hi>在河中府以張説郭元振王琚配</hi>肅宗<hi>在京兆府以苗/晉卿裴勉配</hi>憲宗<hi>在河州以</hi>
　<hi>裴度李愬杜佑配</hi>宣宗<hi>在耀州以夏侯攷/白敏中馬植配</hi>朱梁太祖<hi>在敬劉鄩  朔</hi>
　<hi>葛從周袁象先配</hi>後唐莊宗<hi>以郭崇韜李嗣/昭符存審配</hi>明宗<hi>以霍彦威安重進任</hi>
　<hi>配</hi>石晉髙祖<hi>以上四廟並在河南府以桑維翰趙瑩配</hi>
　　　右太祖皆著之儀制<hi>揮麈録</hi>
　　　是時呉蜀未平六朝帝廟闕而不載<lb/>
<pb n="KR3k0023_WYG_040-9a"/>
　　教授<lb/>
州縣立學始於元魏元魏獻文欲置學官于郡國髙允<lb/>
表請制大郡立博士二人助教四人學生一百人次郡<lb/>
立博士二人助教二人學生八十人中郡立博士一人<lb/>
助教二人學生六十人下郡立博士一人助教一人學<lb/>
生四十人其博士取博該經典履行忠清堪為人師者<lb/>
年限四十以上助教亦與博士同年限四十以上若道<lb/>
業夙成才任教授不拘年次學生取郡中清望人行修<lb/>
<pb n="KR3k0023_WYG_040-9b"/>
謹堪束循名教者先盡次及中等帝從之郡國自此始<lb/>
也<hi>載允𫝊</hi>本朝髙承纂事物紀原自謂博極而不取此何<lb/>
耶<hi>揮麈録</hi>
　　潜藩之郡升而為府<lb/>
太祖以歸徳軍節度使創業升宋州為歸徳府後應天<lb/>
府<lb/>
太宗以晉王即位升并州為太原府又升睦州為遂昌<lb/>
軍<hi>嘗為防禦使</hi>
<pb n="KR3k0023_WYG_040-10a"/>
真宗以夀王建儲升夀州為夀春府又升襄州為襄陽<lb/>
府<hi>嘗為襄陽</hi>
仁宗以昇王建儲升建業為江寧府又升慶州為慶陽<lb/>
府<hi>嘗為慶國公</hi>
英宗以齊州防禦使入繼以齊州為興徳軍又升邢州<lb/>
為安國軍<hi>嘗為鉅鹿郡公</hi>再升邢州為信徳府又升岳州為岳<lb/>
陽軍<hi>嘗為岳州防禦使</hi>又升宜州為慶逺軍<hi>嘗為宜州刺史</hi>
神宗自𨽻王升儲以汝隂為順昌府又升安州為徳安<lb/>
<pb n="KR3k0023_WYG_040-10b"/>
府<hi>嘗為安州觀察使</hi>又升光州為光山軍<hi>嘗為光國公</hi>
哲宗自延安郡王升儲升延州為延安府又升均州為<lb/>
武當軍<hi>嘗為均國公</hi>又升鄆州為東平府<hi>嘗為東平軍節度使</hi>
徽宗以端王即位升端州為肇慶府又升寧州為興寧<lb/>
軍<hi>嘗為寕國公</hi>又升平江鎮江為軍<hi>嘗為兩郡節度使</hi>又升遂州為<lb/>
遂寧府<hi>嘗為遂寜計王</hi>
欽宗自定王建儲升定州為中山府<hi>本州係未登極之前已升</hi>
髙宗以康王中興升康州為徳慶府<lb/>
<pb n="KR3k0023_WYG_040-11a"/>
孝宗以建王建儲升建安為建寧府又升隆興寧國為<lb/>
府<hi>嘗為節度使</hi>又升常徳崇慶為府<hi>嘗為平江節度使</hi>
　　帝后誕節名<lb/>
唐開元十七年秋八月上降誕之日大置酒合樂燕百<lb/>
僚於華蕚樓下尚書左丞相源乾曜右丞相張説率百<lb/>
官上表願以八月五日為千秋節著之甲令布於天下<lb/>
咸使宴樂休暇三日詔從之誕日建節盖始於此也<lb/>
𤣥宗<hi>千秋節天寳十年八月己亥詔改天長節</hi>肅宗<hi>九月三日生為/地平天成節</hi>文宗<hi>十月</hi>
<pb n="KR3k0023_WYG_040-11b"/>
<hi>十日生為慶成節</hi>武宗<hi>六月十二日/生為慶陽節</hi>僖宗<hi>八月五日生/為應天節</hi>昭宗<hi>二月</hi>
<hi>二月二十生為嘉㑹節</hi>哀帝<hi>十月三日生/為延和節</hi>代宗<hi>十月十三日為天興節</hi>順宗<lb/>
<hi>三月十六日為聖夀節</hi>
五代梁太祖<hi>十月二十一日為大明節</hi>末帝<hi>九月十二日/為明聖節</hi>唐明宗<hi>九月</hi>
<hi>九日為應聖節</hi>清泰帝<hi>正月二十三/日為千春節</hi>晉髙祖<hi>二月二十八日為天保節</hi>出帝<lb/>
<hi>六月二十七日為啟聖節</hi>後漢髙祖<hi>二月四日/為聖夀節</hi>隠帝<hi>三月七日為聖夀節</hi>周太<lb/>
祖<hi>七月二十八日為永夀節</hi>世宗<hi>九月二十四/日為天清節</hi>恭帝<hi>八月四日為天夀節</hi>
聖朝太祖<hi>二月十六日為長春節</hi>太宗<hi>十月七日/為乾明節</hi>真宗<hi>十二月二日為承天</hi>
<pb n="KR3k0023_WYG_040-12a"/>
<hi>節</hi>仁宗<hi>四月十四日/為乾元節</hi>英宗<hi>正月三日/為夀聖節</hi>神宗<hi>四月十日為同天節</hi>哲<lb/>
宗<hi>十二月七日生避僖祖以次日為興龍節</hi>徽宗<hi>十月十日生/為天寧節</hi>欽宗<hi>四月十三日為</hi>
<hi>乾龍節</hi>髙宗<hi>五月二十一/日為天申節</hi>孝宗<hi>十月二十一日為㑹慶節</hi>光宗　寧宗<lb/>
<hi>戊子十月十九日生為瑞慶節</hi>今上<hi>甲子正月五日生為天基節</hi>聖朝后章獻明肅<lb/>
皇后<hi>正月八日生為長寜節</hi>宣仁聖烈皇后<hi>七月十六日生為坤成節</hi>寳慶大<lb/>
皇太后<hi>壬午五月二十二日生為夀慶節</hi>
　　記<lb/>
西征記予嘗謂人生以七尺男子軀為天下最靈物造<lb/>
<pb n="KR3k0023_WYG_040-12b"/>
物剖裂元氣取其精英而與之使之呼吸至和發露天<lb/>
光超然出於塵垢之外茍甘心瓶罌如醯雞然老且死<lb/>
是造化棄物爾寧不愧古人以桑弧蓬矢射天地四方<lb/>
而示其有志哉予欲長逰逺睇窮極天下壯麗奇偉卓<lb/>
絶之處南窮滄溟北底幽都東折若木之枝西淹䝉汜<lb/>
之谷頂摩太清轍環八埏以助夫造物所以與予者生<lb/>
抱此志二十三年矣更念衢為小邦處㑹稽姑蔑之地<lb/>
山川形勢不足為天下偉觀居常病是不足廣吾胸中<lb/>
<pb n="KR3k0023_WYG_040-13a"/>
之氣思得隨穆滿造父輩齊驅並馳於瑶池之宫閬風<lb/>
之苑亦欲乗雲御風於日月出沒烟霞斂散之表况宇<lb/>
宙中可足跡至耶故過洞庭彭蠡之浩漫太行孟門之<lb/>
巃嵸豈不知不修徳而恃險者終銜璧而求歸者乎過<lb/>
岷峨玉壘劒閣棧道之險豈不知不保國而貪利者終<lb/>
為亡國之虜乎過塗山思神禹㑹諸侯之盛尚有專車<lb/>
之國枕荒草而凄凄者乎過瀟湘思二妃望九疑之雲<lb/>
尚有琅玕之上帶淚㾗而斑斑者乎過崤函而思秦以<lb/>
<pb n="KR3k0023_WYG_040-13b"/>
虎狼之强而自為楚胔也過烏江而思項羽以㧞山之<lb/>
力而卒為漢擒也登泰山梁父尚有秦皇漢武之函玉<lb/>
檢泥金篆石之書可讀也過朔庭玉闗尚有受金書生<lb/>
燕頷將軍燕然銅柱之蹟可復也過謝家青山而不知<lb/>
今日尚有佳士能為蒼生起者乎過卧龍南陽而不知<lb/>
今日尚有抱膝長吟以邀三顧之寵者乎凡天下之奇<lb/>
形異狀陣雲回鴈之峯浮天落日之波與夫通衢大邑<lb/>
遐邦異壤之逺周逰歴覽以廣吾胸中之氣豈不洋洋<lb/>
<pb n="KR3k0023_WYG_040-14a"/>
然浩浩然足以吞雲夢而飛天池哉去年秋郡計鄉老<lb/>
里大夫推予為冠今年求試春官擔簦裹糧走數千里<lb/>
雖風俗形勢不出呉越江淮之近而山水之勝槩前賢<lb/>
遺跡亦已多矣因談笑之暇姑記其所逰之畧以藏諸<lb/>
楮中云呉越之地牽牛織女之分野泰伯勾踐之故墟<lb/>
有鑿山煮海之利三江五湖之險亦江東之都㑹也獨<lb/>
衢東接甌閩西連婺女自衢歴婺至新定曰睦州斂三<lb/>
江之山㑹合於亭下有山隆然直壓其首如渴鼇怒鯨<lb/>
<pb n="KR3k0023_WYG_040-14b"/>
奮迅鬐鬛奔而入水之狀上有桐君廟乃戴顒飛仙之<lb/>
地祥氛瑞氣氤氲回薄鶴駕徃矣靈蹤儼然予恨斯人<lb/>
之不復見乃作招仙之詞歌而招曰桐君歸來仙馭逺<lb/>
逰將何之寧不欲朝玉京兮升紫㣲帶日月之冠披紫<lb/>
霞之衣佩蒼精之龍兮餐玉田之芝友王喬與蕭史兮<lb/>
儼倪精玉佩而葳𬎼何如歸來猿鶴慘兮怨空山川壑<lb/>
寂兮松桂閑胡不拂袖幌兮開雲闗藉芳草兮歌幽蘭<lb/>
庶乎逰山之人可以往還自桐君而西有羣山蜿蜒如<lb/>
<pb n="KR3k0023_WYG_040-15a"/>
兩蛇對走於平野之上三江之水並流於兩間驚波鬬<lb/>
蛇秀壁雙峙上有東漢故人嚴子陵之釣䑓孤峯特操<lb/>
聳立千仞奔名走利汨沒塵垢之中客者一過其下清<lb/>
風襲人毛髪為豎使人有芥視功名之意乃作詩髙之<lb/>
曰無欲戴蟬冠蟬冠械人首無欲披衮衣衮衣囚我身<lb/>
貧賤自閒暇功名多苦辛君不見大將軍功盖天下一<lb/>
朝餓死垣墻裏又不見穰侯貴壓咸陽都朝為卿相暮<lb/>
匹夫爭如春風秋月一竿竹萬古溪山㸔不足勝他宫<lb/>
<pb n="KR3k0023_WYG_040-15b"/>
殿鎖千門細草新蒲為誰緑自釣䑓而西曰浙江羣水<lb/>
赴焉衆山截焉海門二峯屹然孤立頃聞巨聲轟磕驚<lb/>
裂地軸如雷霆之奔擊萬軍之決怒天靈爵躍水怪萬<lb/>
狀擁銀山而瀉漢意其子胥之魂屬髑髏之怨怒而激<lb/>
為此乎抑江神海君以謂不如是不足以震天地之威<lb/>
乎將形勢使然而自為此奔突乎竊悲子胥忠腸義骨<lb/>
感激發憤欲身存國家讒鋒射人卒詆誅死真天下奇<lb/>
男子有不幸者如此也作歌以弔之曰姑蘇䑓邊少行<lb/>
<pb n="KR3k0023_WYG_040-16a"/>
迹宫殿無人土花碧當年伯業幾英雄轉首都歸血刃<lb/>
中利劍一朝尸壯士白楊千古號悲風呉王羞歸九泉<lb/>
裏西施空似桃花美子胥雖死過生榮越人都是奇男<lb/>
子自浙江<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟古岸下登其上曰杭州横控列城為國<lb/>
大藩乗熊軾而建隼旟者必王公大人非州刺史郡太<lb/>
守常二千石比也觀閩商海賈舟車輻輳犀象魚鹽駢<lb/>
羅其中龍山據其首西湖盤其腹天隠聳其膺需丘卧<lb/>
其背樓䑓上下如錦繡圖披髪文身者閩粤之舊俗也<lb/>
<pb n="KR3k0023_WYG_040-16b"/>
水犀射手者戰國之餘勇也金堤五渠虛䑓廣榭者錢<lb/>
氏之所基也霓裳羽衣綽約靡曼者蘇小之遺態也故<lb/>
過其地者必駐軾焉自杭而西至嘉禾曰秀州自秀而<lb/>
西至姑蘇曰蘇州予求其所謂姑蘇䑓者有遺址存焉<lb/>
父老尚能言之曰今天祐我宋統一寰宇四方逺近無<lb/>
敢據土地擁甲兵效戰以髖髀相依者是䑓也今雖版<lb/>
籍入於王府亦亡國之餘辱使當時知范蠡之有謀悟<lb/>
勾踐之嘗膽俯取忠言却西子而不顧斬宰嚭以謝三<lb/>
<pb n="KR3k0023_WYG_040-17a"/>
軍則江山之王氣猶存而東門之懸睛不括矣言訖涕<lb/>
數行下予亦泣然而悲父老作歌嗚嗚予和之曰秋風<lb/>
起兮鳴鴈歸秋月明兮白雲飛弔徃古兮一沾衣自蘇<lb/>
而登呉江橋如長虹欲舒横截水面左瞰太湖一望千<lb/>
里篙人柁師風謳雨吟征人動江鄉之悲㳺女弄浮蓮<lb/>
之歌思昔拂袖去國扁舟五湖者䲭夷子之逺㳺蓴羔<lb/>
半糝鱸魚自香者張季鷹之思歸也行歌長吟興屬雲<lb/>
水者陸魯望之嘉遯也後人髙之作祠堂於笠澤之右<lb/>
<pb n="KR3k0023_WYG_040-17b"/>
予登三賢之堂悦三賢之風遂賦三賢之詩曰舟繫小<lb/>
橋楊栁月帆移平浦芰荷風當時不向烟波老霸業功<lb/>
名一掃空<hi>范</hi>鱸魚色鮮盤玉縷蓴羮香滑煮龍涎可憐<lb/>
水月交光夜一笛西風自捲簾<hi>張</hi>醉夢幾經芳草渡吟<lb/>
魂飛上月明樓散人已出形骸外肯作鄉聲效楚囚<hi>陸</hi>
自姑蘇至毗陵曰常州自毗陵至京口曰潤州謁水府<lb/>
祠渡楊子江登金山見巨浪拍天鯨鯢出沒蜃樓駕空<lb/>
朱碧相照呼雲吸霧一息萬態紛紛紜紜不可名狀遂<lb/>
<pb n="KR3k0023_WYG_040-18a"/>
㳂楊子江至儀真曰真州見江臯有巍然古宇長廊複<lb/>
壁間所謂小龍之祠試乆觀之有小龍盤旋几案上朱<lb/>
鱗大鬛目赫赫有異光尸祝指之曰此非蚖蝮蟒蜴之<lb/>
儔伍也喜則俯首摇尾僅可玩弄稍怒則摇撼坤闗翻<lb/>
海摧岳而後已所以<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟而禱者袂相屬焉自儀真至<lb/>
維揚曰揚州自維揚至山陽曰楚州至淮隂登韓信廟<lb/>
使人扼吭太息思昔帶長劒㳺五陵俛首出惡少年跨<lb/>
下氣帖帖然不敢喘何其弱也及登壇佩大將軍印虜<lb/>
<pb n="KR3k0023_WYG_040-18b"/>
魏豹滅項籍斬成安君泜水上名動諸侯南面稱孤又<lb/>
何其壯也用兵禦勝神授鬼畫出入古兵法中言取楚<lb/>
三策如指諸掌何其智也鳥盡弓藏兔死狗烹雲夢之<lb/>
擒未幾而已死於婦人之手又何其愚也大丈夫抱起<lb/>
世絶俗之才負安時經濟之畧顧用不用如何耳故為<lb/>
詩以傷之曰登壇當日拜元戎楚漢都歸指掌中王氣<lb/>
未消垓下敵將星已落陣前功髙名紫宇千鈞重寃血<lb/>
青蛇一縷紅尚有鸞刀薦牲酒斜陽烟裏泣秋風自淮<lb/>
<pb n="KR3k0023_WYG_040-19a"/>
隂出龜山泛長淮入汴口曰泗州觀青蓮寳宇運欀曲<lb/>
桷雄視耽耽以窮土木之觀浮圖屹立若柱擎天委珍<lb/>
貝毛血騰踏係路動以萬指亦靈徳帡幪於民而歸依<lb/>
乞憐者如是多也更念汴水者出於崑崙黄河之源濁<lb/>
浪奔馳自上而下與淮俱流數十里間清濁異色乆則<lb/>
與俱如涇渭然遂念隋大業間煬帝所以浚闢使達于<lb/>
揚州者不過事㳺幸爾奈何錦帆未張而神器移膏血<lb/>
未乾而生民瘠天怨神怒假手於唐龍舟鳳榻鼓枻而<lb/>
<pb n="KR3k0023_WYG_040-19b"/>
回者其無聊哉今則東南嵗漕上給於京師者數千百<lb/>
艘舳艫相銜朝暮不絶盖有害於一時而利於千百載<lb/>
之下者天以隋為吾宋王業之資也遂上所謂黄金堤<lb/>
與友生對坐古栁下感今悼昔賦詩哀之曰崑崙一線<lb/>
破蒼崖霹靂飛聲趂地來煬帝截教淮水㫁巨鼇羞使<lb/>
華山開桃花漲滿通西洛竹箭奔流逐吹䑓午夜月明<lb/>
楊栁岸空餘風咽笛聲哀自泗州抵宿州歴南京至雍<lb/>
丘乃張許二公保障江淮之地也昔北敵横行擾我嵩<lb/>
<pb n="KR3k0023_WYG_040-20a"/>
岱哆然四顧有横吞天下之心二公提孤門屈彊敵扼<lb/>
東南咽頷以江淮財用濟中興非古烈丈夫疇能哉吾<lb/>
見其悲風擊地林木怒號意者南霽雲之喑嗚也古木<lb/>
蒼痩怪石孤聳意者雷萬春之壁立也殘陽滿地餘霞<lb/>
一抹則愛妾之血肉尚在也寒鴟悲鳴林鳥爭飛則侍<lb/>
童之精魂猶存也為之歌曰強敵磨劒摩崆峒范陽兵<lb/>
火燒天紅潼闗失守大將死鑾輿播遷岷峨中貔貅金<lb/>
甲照白雪戈頭盡是生民血鯨海揚波魚鼈腥中原盡<lb/>
<pb n="KR3k0023_WYG_040-20b"/>
作天山月二公擐甲怒欃槍極鬬軍前眦皆裂食窮愛<lb/>
妾膏斤斧愁蹙娥眉氣如縷花鈿寳髻誰復收壯士相<lb/>
迎泣如雨霜刀括齒肉未寒再造王家有英主雄心義<lb/>
骨填溝壑不得生榮肩李郭論功初入鳷鵲樓圖形已<lb/>
入麒麟閣自雍丘至陳留乃漢張子房所封之壤也觀<lb/>
其以經世之畧出為王者師躡帝足而封韓信迎四皓<lb/>
以定太子功成名遂乃翻然從赤松子逰可謂豪傑之<lb/>
士矣使當時僥倖一擊之勝以不貲之軀填餓虎口是<lb/>
<pb n="KR3k0023_WYG_040-21a"/>
與荆軻聶政朱亥郭觧輩同為匹夫勇矣烏能垂光虹<lb/>
蜺哉然悠焉遐鶩脱軒冕如弊屣則其所得有大過人<lb/>
者不知絶粒茹芝挹朝霞而餐之果能却光而不死乎<lb/>
所謂黄石公者吾意其隠君子尚得從而逰乎又不知<lb/>
圯下兵符之書尚無恙乎鄙夫漢庭之臣甘心鼎鑊視<lb/>
一死而不顧胡不謝去而從子逰也予為作招隠之詩<lb/>
庶幾其來曰有玉山人之隅騎蒼龍兮歌步虛薜荔衣<lb/>
兮女蘿裾粲羣蕊兮披玉書朝玉皇兮㳺上都擗麟脯<lb/>
<pb n="KR3k0023_WYG_040-21b"/>
兮邀麻姑胡不捨此而來兮而吾與俱又歌曰日旋月<lb/>
轉兮能幾何人間不可以乆留兮緇塵染予素衣胡不<lb/>
讀青苔之篇兮歌白雲之詩玉書金簡號仙籍兮留予<lb/>
名兮庶幾然後左蒼虬而右青螭飛羽盖兮張旌旗黄<lb/>
鵠引矣歸瑶池汝將捨此兮安之陳留至大梁曰汴州<lb/>
始禹畫為豫周封為魏弼鄘之始都楚漢之戰場今為<lb/>
開封府是謂京師也思昔戰攻之初壯士之悲吟戰馬<lb/>
之嘶風九江舞陽樓長劒而叱詫之地今則萬國之朝<lb/>
<pb n="KR3k0023_WYG_040-22a"/>
㑹集焉昔之鋒鏑交加兩虎並隅而相睨轅門刁斗羅<lb/>
黄㦸而擁千刃以備掩襲之虞者今則萬方之玉帛赴<lb/>
焉昔之荒磎㫁塹猩鼯狐兔之窟宅朝風號而暮雨悲<lb/>
今則龍鳳樓閣正玉繩而方紫極馬昔之白葦蕭蕭有<lb/>
螭頭馬鬛之象過其下者莫不酸鼻出涕今則龍池鳳<lb/>
沼集水戲而競人樂焉以至虞韶夏濩犧琴倕鍾者太<lb/>
常作也神虬龍馬㲲罽龜貝異方貢也天球河圖赤鴈<lb/>
白魚者瑞物賔也丹禁紫宇格熊烈貙上林樂也里鞘<lb/>
<pb n="KR3k0023_WYG_040-22b"/>
鐡脚突騎勇也虎翼龍驤戰士蹻也飛廡連欀居人繁<lb/>
也輦金槖玉大賈至也樓櫓相望雉堞新也法象穹極<lb/>
帝闕隆也鵷行鷺列百官入也龍墀日角天王朝也環<lb/>
流積餼置博士而列羣書則庠序之設嚴也重研負笈<lb/>
起草萊而叩帝閽則羣賢之樂而來㳺也至于其餘不<lb/>
可殫紀雖班孟堅二京之筆左太冲三都之才揚子雲<lb/>
五柞之手與夫芝房寳鼎之作歌金馬碧雞之馳辯不<lb/>
可得而窮矣當使曳裾金馬門下出入承明廬中厠迹<lb/>
<pb n="KR3k0023_WYG_040-23a"/>
於賢公卿大夫之列庶幾觀朝廷之制作稔祖宗之故<lb/>
事尚能賦之覆醬瓿貴紙價詎可必哉庚辰仲春元日<lb/>
記<hi>衢人襄賛元</hi>
　<lb/>
　<lb/>
　<lb/>
　<lb/>
　<lb/>
<pb n="KR3k0023_WYG_040-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷前集卷四十<lb/>
</p>
<p>
</p>
  </div>
</body>
</text>
</TEI>
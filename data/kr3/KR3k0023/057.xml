<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷後集卷十七</head> <lb/>
    <p>
<pb n="KR3k0023_WYG_057-1a"/>
欽定四庫全書<lb/>
　錦繡萬花谷後集卷十七<lb/>
　　婚姻<lb/>
三夜不息燭禮曰嫁女之家三夜不息燭思相離也謂<lb/>
親骨肉也<lb/>
三月乃奠菜婦入三月乃奠菜以篚祭用槿祝曰某氏<lb/>
来歸敢奠菜於皇舅姑婦拜扱地扱地猶男子稽首也<lb/>
<hi>出儀禮</hi>
<pb n="KR3k0023_WYG_057-1b"/>
族屬姻家李敬元進吏部尚書凡三娶皆山東舊族又<lb/>
與趙李氏合譜故臺省要職多族屬姻家<lb/>
娶必多取貲太宗嘗以山東士人尚閥閲後雖衰子孫<lb/>
猶負世望嫁娶必多取貲故人謂之賣婚<lb/>
通婚名族李日知貴諸子方緫角皆通婚名族時人譏<lb/>
之<lb/>
女福豐厚桞玭家訓曰東都仁和里裴尚書寛子孫衆<lb/>
盛實為名閥天后時宰相魏元同選為壻未成婚而魏<lb/>
<pb n="KR3k0023_WYG_057-2a"/>
陷羅織獄家徙鎮嶺表及北還女已踰笄其家無以為<lb/>
資願下髪為尼有一尼自外至曰女福豐厚必有令匹<lb/>
子孫將遍天下宜北歸家人遂不敢議及荆門則裴齎<lb/>
裝以迎矣今勢利之徒捨信誓如反掌則裴之蕃衍乃<lb/>
天之報施<lb/>
侍執巾櫛晉太子圉為質於秦將逃歸謂嬴氏曰與子<lb/>
歸乎對曰子晉太子而辱於秦子之欲歸不亦宜乎寡<lb/>
君之使婢子侍執巾櫛以固子也從子而歸棄君命也<lb/>
<pb n="KR3k0023_WYG_057-2b"/>
不敢從亦不敢言<hi>杜預注曰嬴氏秦所妻子圉懐嬴也婢子婦人之卑稱出左傳</hi>
文蕭駕彩鸞文蕭抵鍾陵西山山有許真君上昇第毎<lb/>
嵗中秋士女櫛比文生睹一姝歌曰若能相伴陟仙壇<lb/>
應與文蕭駕彩鸞自是綉襦并甲帳瓊臺不怕雪霜寒<lb/>
歌罷秉燭陟山捫石生亦濳躡其蹤妹顧曰非文簫耶<lb/>
引至絶頂侍衛甚嚴後有天判云呉彩鸞以私慾洩天<lb/>
機謫為民妻一紀後入越王山<hi>出傳竒</hi>
舉按齊眉後梁鴻字伯鸞同縣有孟氏有女肥醜而黑<lb/>
<pb n="KR3k0023_WYG_057-3a"/>
力舉石臼鴻聞而娶之常舉按齊眉荆釵布裠字曰徳<lb/>
耀<lb/>
啓下榻賢孺子久欽族系之隆作亭號醉翁自愧家聲<lb/>
之冷<hi>出歐陽娶徐</hi>　宋之子齊之姜天立厥配洽之陽渭之<lb/>
涘文定厥祥男女必欲及時夫婦莫先正始<hi>出毛詩句</hi>楚處<lb/>
南齊處北桑梓不同國大富向大貧門闌亦異偶縁臭<lb/>
味之合輒興姻婭之求　孟光擇壻於伯鸞固其宜也<lb/>
鄭忽輒攀於齊女不亦過乎<hi>並出王狀元</hi>開孔雀之屏輒以<lb/>
<pb n="KR3k0023_WYG_057-3b"/>
敬仲而卜妻協鳯凰之兆益堅劉氏之世姻<hi>出陳娶劉</hi>奕世<lb/>
簮纓之家通國衣冠之望觀樂於魯宛其風流作嬪於<lb/>
虞有此賢淑<hi>出虞娶呉</hi>藜杖光騰素仰校書之盛事槐花句<lb/>
好空餘諫議之風流<hi>出翁娶劉</hi>紅絲繫足雖已定於前縁白<lb/>
髪上頭何相逢之太晩<hi>出再娶</hi>宋城三齡之女已兆婚姻<lb/>
泥陽六嵗之男早諧伉儷<hi>出幼婚</hi>
　　祭祀<lb/>
薦時薦敬薦義宫室不設不可以祭祭者薦其時也薦<lb/>
<pb n="KR3k0023_WYG_057-4a"/>
其敬也薦其義也非享味也許慎五經異義曰公侯祭<lb/>
百辟自卿以下不過其族夫鬼神之所及非其族類則<lb/>
絶其同位百辟者百君先有功徳於人者今在其位故<lb/>
報祭之<lb/>
騂牲黝牲周禮凡陽祀用騂牲毛隂祀用黝牲毛鄭注<lb/>
祀祭北郊及社禝黝黒騂赤也<lb/>
五祭國之大祭五有禘袷郊祖宗報此五者禮之大節<lb/>
也<hi>出袁佳正論</hi>
<pb n="KR3k0023_WYG_057-4b"/>
鬱金煑酒凡祭祀賔客之祼事和鬱鬯以實彛而陳之<lb/>
鄭𤣥注曰築鬱金煮之和鬯酒也鬱為草若蘭<hi>出周禮</hi>
浴蘭湯劉義慶曰廟方四丈不墉壁道廣四尺夾樹蘭<lb/>
香齋者煮以沐浴然後親祭所謂浴蘭湯<hi>出幽明録</hi>
樂六變天神降孤竹之管雲和之琴瑟雲門之舞冬日<lb/>
至於圓丘奏之若樂六變則天神皆降可得而禮矣<hi>出周</hi>
<hi>禮</hi>
蒼璧黄琮以玉作六器以禮天地四方以蒼璧禮天以<lb/>
<pb n="KR3k0023_WYG_057-5a"/>
黄琮禮地<hi>出周禮</hi>
彩壇桓帝立黄老祠北宫濯龍中為壇彩色炫曜<hi>出東觀漢</hi>
<hi>記</hi>
紺席皇帝自行羣臣從輦皆百日池祠不出祭天紫壇<lb/>
幄帷髙皇帝配天后堂下西嚮紺幄紺席<lb/>
圜丘方澤凡樂圜鍾為宫黄鍾為角太簇為徴姑洗為<lb/>
羽冬日至於地上之圜丘奏之則天神皆降可得而禮<lb/>
矣函鍾為宫太蔟為角姑洗為徴南吕為羽夏日至於<lb/>
<pb n="KR3k0023_WYG_057-5b"/>
澤中之方丘奏之則地示皆出可得而禮矣<hi>出周禮春官大</hi>
<hi>司樂</hi>
詩霜露凝宸感肅僾動天引西郊滅煙揜東溟起昭晉舞<lb/>
風泛龍常輪霞浮玉軔紫階協笙鏞金途展應<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>方見<lb/>
六詩和永聞九徳潤觀生識幸渥睇服慙輶悋<hi>出謝莊</hi>
夜静瓊筵謐月出杏壇明香煙百和吐燈色九㣲清五<lb/>
岳移龍駕十洲廻鳯笙目想靈人格心屬羽衣輕蕙肴<lb/>
薦神饗桂醑達遥誠熈然聊自得挹酒念浮生<hi>出陳𢎞</hi>
<pb n="KR3k0023_WYG_057-6a"/>
升壇預潔祀詰早肅分司達氣風霜積登光日色遲農<lb/>
敎先八政陽和秩四時祈年服垂冕告幣動褰帷瘞地<lb/>
尊餘奠人天庶有資椒蘭卒清酌簠簋徹香萁折俎分<lb/>
歸胙充庭降受釐方慿知禮節况奉化雍熈<lb/>
　　郊丘<lb/>
黄郊靈帝建寧二年迎氣黄郊道於洛水西橋逢暴風<lb/>
雨𨗳從鹵簿車或發蓋百官霑還不至郊使有司行禮<lb/>
迎氣北郊<hi>出後漢書</hi>
<pb n="KR3k0023_WYG_057-6b"/>
黑畤髙祖入闗問故秦時上帝祀何帝對曰四帝有白<lb/>
青黄赤之祠髙祖曰吾聞天有五帝而四何也莫知其<lb/>
說於是高祖曰吾知之矣待我而具五也乃立黑帝之<lb/>
祠名曰黑畤<hi>出漢書</hi>
紫壇營泰畤定天衷思心睿謀筮從建表藴設郊宫田<lb/>
燭置爟火通厯元旬集首吉餙紫壇坎列室<hi>出同前</hi>
魯郊皇皇后帝皇祖后稷<hi>皇皇大也后君也帝謂天帝也魯郊祭皇皇之君帝以美</hi>
<hi>祖后禝以配之其祭如天子之禮出毛詩</hi>
<pb n="KR3k0023_WYG_057-7a"/>
雍畤祭五帝於雍畤<hi>雍畤在山上四望不見四方故曰雍畤出漢書</hi>
詩皇猷屬穹昊至徳邁深淵禋望沿禮舉咸秩資<lb/>
化宣竭職恭瘞祀飭躬奉嚴蠲淑氣符首節光風<lb/>
臨上年<hi>出鮑照</hi>惟皇敬明祀望拜出河東地靈開復<lb/>
道營星發紫宫衡街響清蹕偵候起恒風森沈羽<lb/>
林騎肅穆虎賁弓<hi>出王褒</hi>開年簡時日上辛稱天吉<lb/>
平曉禁門開隠隠乗輿出乗輿出九重金根御六<lb/>
龍章移千乗動斾舉百神從黄麾引朱節靈鼓應<lb/>
<pb n="KR3k0023_WYG_057-7b"/>
華鍾神歌已相續神光復相燭風中颺紫煙壇上<lb/>
埋蒼玉<hi>出盧思道</hi>
　　宗廟<lb/>
瑶爵凡賔客獻瑶爵皆㬱鄭𤣥注曰謂王之同姓及二<lb/>
王後來朝覲為王賔客者也祼之禮亞王而禮賔也獻<lb/>
謂王饗燕王獻賔也<hi>出周禮</hi>
玉豆季夏六月以禘禮祀周公於太廟鬱尊用黄目灌<lb/>
用玉瓉大圭薦用玉豆雕篹爵用玉琖<hi>出禮記</hi>
<pb n="KR3k0023_WYG_057-8a"/>
閟宫閟宫有洫鄭𤣥注曰閟神也姜嫄神所依故廟曰<lb/>
神宫<hi>出毛詩</hi>
清廟清廟祀文王也周公既成洛邑朝諸侯率以祀文<lb/>
王焉鄭𤣥注曰清廟者祭有清明之徳者之宫也謂祭<lb/>
文王天徳清明文王象之故歌此詩而祭之<hi>出毛詩</hi>
祠禴嘗烝以祠春享先王以禴夏享先王以嘗秋享先<lb/>
王以烝冬享先王<lb/>
酎金皇帝㑹諸侯酎金廟中以上計儀設九賔陪位也<lb/>
<pb n="KR3k0023_WYG_057-8b"/>
史記注云正月旦作酒八月成名酎酎言純也武帝時<lb/>
八月嘗酎㑹諸侯廟中出金助祭所謂助金<lb/>
灌玉凡祼玉濯之陳之以贊祼事<hi>灌玉謂珪瓚璋瓚出周禮</hi>
五廟當七廟五廟無虚主唯祫祭於祖為無主耳<hi>出禮記</hi>
七室傅暢晉諸公讚曰王俊字彭祖為幽州刺史尋洛<lb/>
陽破後承制衍臺以宗廟焚毁設壇望祀七室及功成<lb/>
配食<lb/>
三嵗祫五嵗禘叔孫通有日祭之禮知古而然也三嵗<lb/>
<pb n="KR3k0023_WYG_057-9a"/>
一祫此周禮也五嵗一禘疑先王之禮也<hi>出五經異義</hi>
序昭穆諦父子位尊徳盛所及彌逺謂之禘祫何禘之<lb/>
為言禘也序昭穆諦父子祫者合也<hi>出白虎通</hi>
露濡霜降君子合諸天道春禘秋嘗霜露既降君子履<lb/>
之必有悽惻之心非其寒之謂也春雨露既濡君子履<lb/>
之必有怵惕之心如將見之也<hi>出禮記</hi>
詩束帶從王事結纓奉清祀肅肅禁闈内翳然絶塵軌<lb/>
峩峩髙堂上層搆鬱雲起明發修薦享矜悚不遑止罄<lb/>
<pb n="KR3k0023_WYG_057-9b"/>
折階廊間棲棲常靡已<hi>出孔欣</hi>潔齋謝紛黷寂寥清廟静<lb/>
肅襟視牲盛端服侍嚴省<lb/>
　　社稷<lb/>
五社大社惟松東社惟柏南社惟梓西社惟栗北社惟<lb/>
槐<hi>出尚書</hi>
探金興於黄帝堯舜之代是以三代修之也<hi>出三輔黄圗</hi>
陽館黄帝曰合宫有虞氏曰總章殷人曰陽館周人曰<lb/>
明堂<lb/>
<pb n="KR3k0023_WYG_057-10a"/>
教諸侯孝祀三老於明堂所以教諸侯孝<hi>出白虎通</hi>
祭五帝明堂者明天道之堂所以從四時行月令宗祀<lb/>
先王祭五帝故謂之明堂<hi>出三輔黄圗</hi>
詩質明攝上宰詰旦乗軺軒四圭邸蒼玉六變舞雲門<lb/>
香浮鬱金酒煙繞鳳凰樽貂冕交暉映珩珮自相喧㣲<lb/>
風颺清管輕雨發陳根新花臨御陌春色起天園河間<lb/>
獻樂語斯道愧能論<hi>出梁孝元</hi>
　<lb/>
<pb n="KR3k0023_WYG_057-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷後集卷十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷後集卷二十九</head> <lb/>
    <p>
<pb n="KR3k0023_WYG_069-1a"/>
欽定四庫全書<lb/>
　錦繡萬花谷後集卷二十九<lb/>
　　竒恠<lb/>
李積化為虎唐李儼為御史奉使嶺表路出荆南驛吏<lb/>
曰溪曲有虎可由山後路行儼曰吾銜王命避虎何也<lb/>
鞭馭而去有虎躍出返入伏草中曰幾傷吾故人儼識<lb/>
其聲是其友李積也問曰君何由至此虎曰昨病發狂<lb/>
走入山谷間化為虎自是見冕而趨者翼而翔者毳而<lb/>
<pb n="KR3k0023_WYG_069-1b"/>
馳者皆搏而啗之向有一婦人銀握臂吾銜致水下此<lb/>
去百步君過則取之遺吾家吁食其人而取其物以遺<lb/>
妻子非人所為今日吾倒行逆施耳儼曰君平生得無<lb/>
有自恨乎虎曰吾嘗私孀婦其家常有害我心吾因醉<lb/>
一家盡殺之而去此為恨耳儼上山未定見巨虎大吼<lb/>
聲震林木而去<lb/>
人道魚身張守信泊舟新開湖夜有漁者舉網得魚近<lb/>
百斤自腰而下魚也腰上乃美婦人守信酌酒飲之面<lb/>
<pb n="KR3k0023_WYG_069-2a"/>
益紅美或取湯一杓飲之急噴去似傷寽熱也舟人曰<lb/>
殺之不祥復還之深水其魚合掌人言曰刼火未壊人<lb/>
首魚身昔為東魯太史今作泊水小君投我以酒固以<lb/>
為感沃我以湯斯亦不仁<lb/>
進士吕口楊愿監都下倉有通謁云江州進士吕口既<lb/>
是投短啟曰幽室微光寒泉涸滴楊誼之庖屢空孔緒<lb/>
之車何適愿曰孔緒之車何故事也其人曰楊三楊三<lb/>
汝楊邁之孫楊中之子孔緒之事何必問也愿怒欲繫<lb/>
<pb n="KR3k0023_WYG_069-2b"/>
之其人溘然仆地惟露幞頭巾子愿遽鋤之化為大䑕<lb/>
走入倉下<lb/>
獨眠孤舘廣州押衙崔慶成轄香藥綱詣内庫抵皇華<lb/>
驛舎夜見美婦人曰今日見君君必有疑今日捨君我<lb/>
寧不悔俟君回轅别圖後㑹擲書云川中狗百姓眼馬<lb/>
撲兒御厨飯洎還不敢宿皇華寓宿旅邸前婦人来曰<lb/>
今日之事可諧否十二字能辯否慶成不對因命青衣<lb/>
進酒終不舉琖乃作詩云妖魄才魂自古靈多情心膽<lb/>
<pb n="KR3k0023_WYG_069-3a"/>
似平生知君不是風流物却上幽原怨月明青衣曰小<lb/>
娘子嘗養鸚鵡十餘年今不言今其驗乎婦人嘆曰是<lb/>
矣乃作啞鸚鵡詩云彫籠馴養許多時終嵗曽無一句<lb/>
詞深恨化工情太誤因何偏與好毛衣擲紙于地燈火<lb/>
俱滅丁晉公嘗見十二字曰川中狗蜀犬也獨字百姓<lb/>
眼民目也眠字馬撲兒𤓰子也孤字御厨飯官食也館<lb/>
字乃獨眠孤館四字<hi>並摭遺</hi>
上清童子岑文本山亭避暑有叩門云上清童子元寳<lb/>
<pb n="KR3k0023_WYG_069-3b"/>
參奉冠青圓角冠衣淺青衣自漢得果成本生於吳得<lb/>
不凝滯之道又語以漢魏間事了如目睹問冠帔乃曰<lb/>
僕外服圓而心方正此是上清五銖服也又天衣六銖<lb/>
尤細五銖也出門數步墻下不見文本掘之一古墓中<lb/>
惟得一古錢文本方知上清童子銅名元寳錢文也外<lb/>
圓心方正錢之狀也青衣銅衣也五銖服亦錢文也此<lb/>
乃漢朝所鑄也文本自是錢帛日盛至中書令忽失古<lb/>
錢岑遂薨矣<hi>博異志</hi>
<pb n="KR3k0023_WYG_069-4a"/>
廢宅三怪姚康成夜宿廢宅遙見三人入廊房内賦詩<lb/>
一人細長而黒吟曰昔日炎炎徒自知今無烽竈欲何<lb/>
為可憐長柄今無用曽見人人未下時一人細長面多<lb/>
創孔吟曰當時得意氣填心一曲君前直萬金今日不<lb/>
如庭下竹風来猶得學龍吟又一人肥短鬚髮散垂吟<lb/>
曰頭焦鬢秃但心存力盡塵埃不復論莫笑今来同腐<lb/>
草曽經終日掃柴門明日尋之見鐡銚子一柄破笛一<lb/>
管秃黍穰箒而巳<hi>靈恠集</hi>
<pb n="KR3k0023_WYG_069-4b"/>
塜中續詩鄭郊河北人舉進士第遊陳蔡間過一塜上<lb/>
有竹二竿青翠可愛因駐馬吟曰塜上二竿竹風吹常<lb/>
裊裊久不能續忽聞塜中言曰何不云下有百年人長<lb/>
眠不知曉郊驚問之不復更言矣<hi>集異記</hi>
　　吉兆<lb/>
夢甲馬飛空唐髙祖將舉義師夜夢身死墜牀下為羣<lb/>
蛆所食智滿禪師曰公得天下矣且死是斃也墜牀是<lb/>
下也陛下至尊之象也羣蛆所食億兆趨附也又夢甲<lb/>
<pb n="KR3k0023_WYG_069-5a"/>
馬無數飛滿空中曰是公身中之神言訖飛入帝身覺<lb/>
而召太宗曰吾事濟矣<lb/>
朱衣吏躍出元稹在私第獨坐有朱衣吏躍出曰相公<lb/>
今日登庸言訖趨出命左右追之咸曰無人入朝果有<lb/>
制命數月又見朱衣吏云今日罷相遲明報出中書省<lb/>
夢栁仆地桞宗元自永州司馬召至京師詣卜者聞命<lb/>
曰余栁姓也昨夢栁樹仆地其不祥乎卜者曰生則栁<lb/>
樹仆則栁木二者牧也君其牧栁州乎卒如其言<lb/>
<pb n="KR3k0023_WYG_069-5b"/>
夢舁棺入堂李逢吉有婢夢有一人舁棺至堂後云且<lb/>
置在地不久移入堂中俄除中書舎人後知貢舉未畢<lb/>
而入相<hi>並紀異録</hi>
蝸迹成天字睿宗為冀王日壁間蝸迹成天字後即位<lb/>
彫玉鑄金為蝸形置道釋像前<hi>酉陽雜爼</hi>
鼻中龍虎氣交王庭湊生於别墅有鳩數十朝集庭樹<lb/>
暮宿簷下嘗寢於途有人自云濟源駱山人見君鼻中<lb/>
之氣左如龍右如虎龍虎氣交王在今秋子孫相繼滿<lb/>
<pb n="KR3k0023_WYG_069-6a"/>
一百年大樹及堂是其兆也是年果為鎮州三軍立為<lb/>
留後歸别墅而庭樹婆娑矣<lb/>
夢幡飛指劉仁恭微時夢佛幡於手指飛出或曰君年<lb/>
四十九必有旌幢之貴果然<hi>並北夢𤨏言</hi>
臣蛇食藤花明皇微時至洛陽令崔日知宅崔設饌未<lb/>
熟明皇因寢庭前一架藤花初開日知見巨蛇食藤花<lb/>
逡巡不見明皇覺曰饑其夢中食藤花甚飽日知乃知<lb/>
他日啟聖之騐也<hi>逸史</hi>
<pb n="KR3k0023_WYG_069-6b"/>
梟鳴庭樹有梟晨鳴於張率更庭樹其妻以為不祥連<lb/>
唾之張曰急灑掃吾當改官言未畢賀者已在門<hi>隋唐嘉話</hi>
槐生室中吕蒙正方應舉僦舎建龍觀沿幹入洛鏁室<lb/>
而去自冬涉春方回啟户視之牀前槐枝叢生髙二三<lb/>
尺蒙茸合抱是年登科十年作相<hi>幕府燕間録</hi>
持此稱量天下上官昭容其母將誕夢人與稱曰持此<lb/>
量天下鄭氏冀是男及生昭容母曰稱量天下豈是女<lb/>
耶嘔啞如應曰是<hi>劉禹錫嘉話</hi>
<pb n="KR3k0023_WYG_069-7a"/>
衣錦井中費絇應進士舉夢衣錦在井中覺自喜曰及<lb/>
第衣錦逰鄉井爾<hi>茅亭客話</hi>
夢六印懸劒張乖崖鎮益屢乞代王文正奏除凌䇿少<lb/>
嘗夢人以六印懸劒鋒以授之後在劒外凡六任<hi>玉壺淸話</hi>
畢諴得響卜畢諴相公及第年夜聽響卜久無所聞俄<lb/>
遇人投骨於地羣犬争趨又一曰後来者必銜得<hi>摭言</hi>
劉煇作狀元有堂吏夢火山軍姓劉人作狀元明年狀<lb/>
元乃劉煇也<hi>東齋記事</hi>
<pb n="KR3k0023_WYG_069-7b"/>
虹蜺天使韋臯鎮蜀宴客西亭暴風雨俄頃而霽有虹<lb/>
蜺自空而下垂首筵上吸其飲食且盡其首似驢五色<lb/>
若霞公懼罷宴少尹竇盧署曰虹蜺天使也降於邪則<lb/>
為戾降於正則為祥公正人也某敢以賀旬日拜中書<lb/>
令<hi>宣室志</hi>
　　凶兆<lb/>
畫蛇蟠鏡袁孝叔遇異人得書云每受一命即開一幅<lb/>
累任皆驗一日晨起巾櫛一物墜鏡面如蛇驚仆而卒<lb/>
<pb n="KR3k0023_WYG_069-8a"/>
然所留紙數尚多開視之皆空紙也最後一幅畫蛇蟠<lb/>
鏡中<lb/>
鏡聲蘇威有鏡日蝕既鏡亦昏黒無所見日蝕半缺鏡<lb/>
亦半昏後櫃内有聲如磬尋之乃鏡聲也無何其子䕫<lb/>
死後更無聲威敗不知所在<hi>隋唐嘉話</hi>
八人乃火字翟乾祐天師常預言事一日大呼於䕫州<lb/>
市曰今夕當有八人過可善待之是夕遺火焚數百家<lb/>
方悟八人乃火字<hi>酉陽雜爼</hi>
<pb n="KR3k0023_WYG_069-8b"/>
木掩房晉公被謫之初木掩房三日馮拯薨時火守房<lb/>
王欽若薨時火拂房<hi>晉公談録</hi>
書囊䑕變犬李林甫一日晨興取書囊訝其重開視之<lb/>
一大䑕躍出變為蒼犬怒目張牙仰視林甫以物擊之<lb/>
應手而斃林甫惡之踰月而卒<hi>明皇雜録</hi>
夢雌鶴生女歐陽永叔在夷陵日逰姜詩廟潛禱嗣續<lb/>
家人夢一鶴飛来自云是雌鶴果得女甚端麗至八嵗<lb/>
忽驚魘曰夢一鶴飛去不數日暴卒<hi>見聞雜録</hi>
<pb n="KR3k0023_WYG_069-9a"/>
鐺釡皆行鄭尚書絪罷相居第厨中鐺釡悉皆行盡日<lb/>
方定數月鄭薨<hi>靈恠集</hi>
　　儲書<lb/>
載書三十車張華字荗先雅愛書籍身死日無餘財惟<lb/>
文史溢几篋嘗徙居載書三十車祕書監虞志撰定書<lb/>
皆資華本取定<hi>本𫝊</hi>
續志藏祕府馬懐素𫝊有詔句校祕書是時文籍盈漫<lb/>
皆炱朽蟫斷籖秩紛舛懐素建白願下紫微黄門召宿<lb/>
<pb n="KR3k0023_WYG_069-9b"/>
學巨儒就校繆缺又言自齊以前舊籍王儉七志巳祥<lb/>
請采近書篇目及前志遺者續儉志以藏祕府詔可<lb/>
黄墨精謹韋述蓄書二萬卷皆手校定黄墨精謹内祕<lb/>
書不逮也<lb/>
軸帯籖帙兩都聚書四部以甲乙丙丁為次列經史子<lb/>
集四庫其本有正有副軸帯籖帙皆異色以别之<lb/>
四部書景龍文館記薛稷知集庫馬懐素知經庫沈佺<lb/>
期知史庫武平一知子庫通謂之四部書<lb/>
<pb n="KR3k0023_WYG_069-10a"/>
　　筆<lb/>
兔毫管手王羲之筆經曰漢時諸郡獻兎毫出鴻都惟<lb/>
有趙國毫中用時人咸言曰兎毫無優劣管手有巧拙<lb/>
寫圖尚書中候曰𤣥龜負圖出周公援筆以時文寫之<lb/>
書牘第五永為督軍御史督使幽州蔡邕筭天下名材<lb/>
士人皆㑹祖餞於平樂館髙彪送永在坐因援筆書牘<lb/>
<hi>謝承後漢書</hi>
是筆可當面蔡邕書曰侍中執事相見無期惟是筆疏<lb/>
<pb n="KR3k0023_WYG_069-10b"/>
可以當面<lb/>
錯寳為跗漢制天子筆以錯寳為跗毛皆以秋兎之毫<lb/>
<hi>西京雜記</hi>
金匣𫝊子云漢末一筆之匣彫以黄金飾以和璧綴以<lb/>
隋珠文以翡翠<lb/>
琉璃象牙為管昔人或以琉璃象牙為筆管麗飾則有<lb/>
之然筆須輕便重則躓矣<hi>王羲之筆經</hi>
仙筆四譜云石晉之末有一髙士不顯姓名每夜作筆<lb/>
<pb n="KR3k0023_WYG_069-11a"/>
付其家室至曉闔户而出以竹筒銜壁外向如引水者<lb/>
置錢其中則一管躍出筆盡雖官府勢要無復有也匠<lb/>
婦亦怡然自得如此三十嵗時人謂之仙筆<lb/>
毛錐子洪肇曰安朝廷定禍亂直須長槍大劒若毛錐<lb/>
子安足用哉<hi>五代史</hi>
黒水郡王薛稷為筆封墨曹都統黒水郡王表兼毛錐<lb/>
刺史<hi>龍鬚志</hi>
詩英華表玉笈佳麗稱珠網無如兹制竒彫飾雜衆象<lb/>
<pb n="KR3k0023_WYG_069-11b"/>
仰出寫含花横袖學仙掌幸因提拾用遂厠琁臺賞<hi>梁簡</hi>
<hi>文帝</hi>本自靈山出名因瑞草𫝊纎端奉積潤弱質散芳煙<lb/>
直寫入蓬牒横承落絮篇一逢掌握重寧憶仲升捐<lb/>
　　墨<lb/>
黒松使者陶家瓶餘事曰𤣥宗御案墨曰龍香劑一日<lb/>
見墨上有小道士如蠅而行上叱之即呼萬嵗曰臣墨<lb/>
之精黒松使者也凡世人有文者其墨上皆有龍賓十<lb/>
二上神之乃以墨分賜掌文官<lb/>
<pb n="KR3k0023_WYG_069-12a"/>
𤣥香太守薛稷為墨封九錫拜𤣥香太守兼毫州楮郡<lb/>
平章事是日墨吐異氣結成樓臺狀隣里来觀食久乃<lb/>
滅<hi>纂異記</hi>
墨狻猊徐峯善碁段成式欲盡窮其術峯曰子若以墨<lb/>
狻猊與我當使子過我十倍<hi>龍髓記</hi>
字三年不昏相墨經墨染紙三年字不能昏暗者為上<lb/>
豹皮囊文房寳飾曰養墨以豹皮囊貴乎逺濕<lb/>
一噴皆成字班孟嚼墨一噴皆成字竟紙各有意義<lb/>
<pb n="KR3k0023_WYG_069-12b"/>
魚吐青色葛𤣥見賣大魚謂曰暫煩此魚往河伯處魚<lb/>
主曰魚已死𤣥曰無害乃丹書紙内口中投水有頃魚<lb/>
化騰躍上岸吐墨書青色如木葉而去<hi>並葛洪神仙𫝊</hi>
青松煙墨出青松煙筆出狡兎翰古人感鳥跡文字有<lb/>
改判<hi>曹植樂府詩</hi>
十螺汲太子妻與夫書曰并致上書墨十螺<hi>婦人集</hi>
筑陽山石筑陽縣有墨山山石悉如墨<hi>盛𢎞之荆州記</hi>
懐化塹懐化郡握塹得石墨甚多精好可寫書<hi>廣州記</hi>
<pb n="KR3k0023_WYG_069-13a"/>
三萬杵韋仲將墨方曰合墨法以真珠一兩麝香半兩<lb/>
皆擣細後都合下鐡臼中擣三萬杵杵多愈益不得過<lb/>
二月九月<lb/>
　　硯<lb/>
鐡面尚書薛稷為硯封九錫拜離石鄉侯鐡面尚書使<lb/>
持節即墨軍事長<hi>鳯翔退耕𫝊</hi>
玉硯五代吳世家顯徳三年世宗征淮南下詔撫安揚<lb/>
氏子孫而李景聞之遣人盡殺其族周先鋒劉重進得<lb/>
<pb n="KR3k0023_WYG_069-13b"/>
其玉硯以獻<lb/>
秀石其壁曰龍壁其下多秀石可硯<hi>栁宗元栁州山水記</hi>
紫石潭徐𤣥之夜讀書見人物如粟米數百皆具甲胄<lb/>
擁一紫衣者行案上𫝊呼曰蚍蜉王欲觀漁於紫石潭<lb/>
漁具數十入硯中皆獲小魚<hi>異聞實録</hi>
溪源中石山川今古記曰興平石穴深二百許丈石青<lb/>
色堪為硯<lb/>
純銀參帯魏武上雜物疏曰御物三十種有純銀參帯<lb/>
<pb n="KR3k0023_WYG_069-14a"/>
硯一枚純參帯圓硯大小各一枚<lb/>
金鐡為池即方圓以定形鍛金鐡以為池木貴其能軟<lb/>
石美其潤堅加采漆之膠固含仲徳之清𤣥<hi>𫝊𤣥硯賦</hi>
風字硯㑹稽有老叟云右軍之後持一風字硯大尺餘<lb/>
色正赤周之不減端石云右軍所用者石陽休以錢二<lb/>
萬得之<lb/>
有眼為貴端石以子石為上在大石中生葢精石也流<lb/>
俗訛為紫石又以貯水不耗為佳有眼為貴石病也官<lb/>
<pb n="KR3k0023_WYG_069-14b"/>
司嵗以為貢在他硯上然十無一二發墨者但充翫好<lb/>
而已<lb/>
金星為貴歙石出於龍尾溪以金星為貴予少時得金<lb/>
坑礦石堅而發墨端溪以北巖為上龍尾以深為上龍<lb/>
尾逺於端溪上而端石以後出見貴爾<lb/>
碧玉硯許漢陽筆以白玉為管硯碧玉以玻瓈為匣<lb/>
金匱書黄帝得玉一紐治為墨海其上篆文曰帝鴻氏<lb/>
之硯又太公金匱書曰石墨相著邪心讒言無得汙白<lb/>
<pb n="KR3k0023_WYG_069-15a"/>
是知硯其来尚矣<hi>硯者研也研墨使和濡也</hi>
一篋磨穴硯古人有學書於人者數年自以藝成告辭<lb/>
而去師曰吾有一篋物可附於某處及山之下絶無所<lb/>
付人封題亦甚不密乃啟之皆磨穴者硯數十枚方知<lb/>
師夙所用者乃返山服膺至晧首方畢其藝<lb/>
補百碎硯石晉時關石有李處士能畫馴狸復能補端<lb/>
硯百碎者齎歸旬日即復舊如新琢成畧無瑕纇世莫<lb/>
得其法<hi>並四譜</hi>
<pb n="KR3k0023_WYG_069-15b"/>
詩紗帷晝暖墨花春端州石匠巧如神踏天磨刀割紫<lb/>
雲慵刓抱水含滿唇暗灑萇𢎞冷血㾗<hi>李賀</hi>巨璞禹鑿餘<lb/>
異狀君獨見其滑乃波濤其光或雷電聨㘭各盡墨多<lb/>
水逓隠見<hi>杜甫</hi>低心蒙潤久入匣更身安<hi>僧貫休</hi>
銘賛顧尋斯硯乃生翰墨自昔頡皇𫝊之罔極<hi>繁欽</hi>書契<lb/>
既造硯墨乃陳篇籍永垂紀志功勲<hi>李尤</hi>方如地體圓似<lb/>
天常斑彩散色漚染毫芒㸃黛文字曜明典章施而不<lb/>
徳吐惠無疆浸漬甘液吸受流光<hi>繁欽</hi>爰初書契以代結<lb/>
<pb n="KR3k0023_WYG_069-16a"/>
繩人察官理庶績誕興在代季末華藻流滛文不為行<lb/>
書不盡心淳朴澆散俗以崩沉墨運翰染榮辱是若念<lb/>
兹在兹惟王是託<hi>王粲</hi>
　　紙<lb/>
平滑如砥釋名曰紙砥也平滑如砥石也<lb/>
方絮服䖍通俗方曰方絮曰紙<lb/>
擣魚網漢桓帝時桂楊人蔡倫始擣故魚網造紙<hi>博物志</hi>
縹紅東宫舊事曰皇太子初拜給縹紅紙各一百枚<lb/>
<pb n="KR3k0023_WYG_069-16b"/>
藤角王紙不可以作文書皆令用藤角紙<hi>初學記</hi>
楮國公薛稷為紙封九錫拜楮國公白州刺史統領萬<lb/>
字軍畧道中郎將<hi>事畧</hi>
桃花紙楊炎在中書後閣糊牕每用桃花紙塗以冰油<lb/>
取其甚明<hi>鳳池編</hi>
栁綿肝毛重教授於導江春日主人宴乃賦散語曰蟣<lb/>
肝之奉何堪龍首之攀可望主人大喜勸以陸源酒賞<lb/>
以栁綿肝<hi>文房寳飾</hi>
<pb n="KR3k0023_WYG_069-17a"/>
洪兒紙姜澄十嵗苦無紙澄乃燒糠熁竹為紙以供父<lb/>
澄小字洪兒鄉人號洪兒紙<hi>童子神通録</hi>
養以芙蓉粉養紙以芙蓉粉惜其色<hi>文房寳飾</hi>
薛濤牋元和之初薛濤好製小詩惜其幅大不欲長賸<lb/>
乃狹小之蜀才子後減諸牋如是號薛濤牋<hi>南部新書</hi>
雁頭牋羅隠喜筆工萇鳳贈雁頭牋百幅<hi>龍鬚志</hi>
琅玕紙琅玕紙十幅可為札墨子詞<hi>酉陽雜爼</hi>
金花牋帝與妃賞壯丹命李龜年持金花牋賜李白<hi>太真</hi>
<pb n="KR3k0023_WYG_069-17b"/>
<hi>外𫝊</hi>
詩雜彩何足竒惟紅偏可作灼爍類苣開輕明似霞破<lb/>
鏤質卷芳脂裁花承百和不過精華人豈入風流座<hi>江洪</hi>
皎白猶霜雪方正若布碁宣情且記事寧同魚網時<hi>後梁</hi>
<hi>宣帝</hi>昔時應春色引渌泛清流今来承玉管布字改銀鈎<lb/>
<hi>薛道衡</hi>
　<lb/>
　錦繡萬花谷後集卷二十九<lb/>
</p>
<p>
</p>
  </div>
</body>
</text>
</TEI>
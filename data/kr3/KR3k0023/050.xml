<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷後集卷十</head> <lb/>
    <p>
<pb n="KR3k0023_WYG_050-1a"/>
欽定四庫全書<lb/>
　錦繡萬花谷後集卷十<lb/>
　　御史<lb/>
銅印黄綬前漢百官表其治書者銅印黄綬後改為侍<lb/>
書<lb/>
栢寺蘭臺栢寺圖書之府蘭臺章奏之庭踰鮑宣之再<lb/>
入類胡廣之三登<hi>類要</hi>
鷺羽車舊制御史以鷺羽飾車以白鷺見泉中魚象御<lb/>
<pb n="KR3k0023_WYG_050-1b"/>
史察隱微之罪<lb/>
松㕔㑹昌初監察御史鄭路所葺禮察㕔謂之松㕔南<lb/>
有古松<hi>閒話録</hi>
處南臺天下肅然北齊王高澄用崔暹為御史中尉宋<lb/>
逖道為尚書左丞謂之曰卿一人處南臺一人處北省<lb/>
當使天下肅然<hi>通典注</hi>
抝項橋唐尚書省東西隅有小橋相承曰抝項橋言侍<lb/>
御中丞及殿中久次者至此必抝項望南宫也<hi>筆録</hi>
<pb n="KR3k0023_WYG_050-2a"/>
出入天禁李嶠上疏曰御史得出入天禁<lb/>
不吐剛茹柔薛宣為中丞執憲轂下不吐剛不茹柔<hi>谷永</hi>
<hi>疏</hi>
呈身御史韋澳字子斐方靜寡慾不肻見髙元裕云恐<lb/>
無呈身御史<lb/>
四其御史唐郭𢎞霸為左臺殿中侍御史則天召見𢎞<lb/>
霸自陳忠鯁云往年征徐敬業臣願抽其筋食其肉飲<lb/>
其血絶其髓則天悦拜為左臺侍御史時號為四其御<lb/>
<pb n="KR3k0023_WYG_050-2b"/>
史<lb/>
鐵肝御史四朝國史劉述𫝊劉顗為御史言事貶蘇軾<lb/>
以詩有烏府先生鐵作肝之句世因目為鐡肝御史<lb/>
言事不白中丞歸田録御史臺故事三院御史言事必<lb/>
先白中丞自劉子儀為中丞始榜臺中今後御史有言<lb/>
不須先白中丞至今如此<hi>職源</hi>
各自彈事唐蕭至忠劾宰相蘇味道贓汚御史大夫李<lb/>
承嘉嘗召諸御史責之曰近日彈事不諮大夫禮乎至<lb/>
<pb n="KR3k0023_WYG_050-3a"/>
忠曰御史人君之耳目比肩事主得各自彈不相關若<lb/>
先白大夫而許彈事如彈大夫不知白誰也承嘉憚其<lb/>
剛正<hi>本傳</hi>
弄印無如趙槩仁宗嘗言臺諫官須重厚知治體者方<lb/>
可用中丞紀綱之首須選老成者為之朕弄印久矣無<lb/>
如吾同姓及趙槩為中丞事不該理體者不言故上重<lb/>
之<lb/>
為官豈待情願御史中丞桓範舉陽嶠為御史嶠不樂<lb/>
<pb n="KR3k0023_WYG_050-3b"/>
搏擊之任範曰為官擇人豈待情願遂引為左臺侍御<lb/>
史<lb/>
龍墀彈奏舊制入閣御史一員在龍墀邊祇候彈奏公<lb/>
事<lb/>
寫彈文紙貴江文蔚常為御史中丞危言激論權右振<lb/>
竦朝野喧騰傳寫彈文為之紙貴<hi>墓誌</hi>
詩繡衣柱史何昂藏鐵冠白筆横秋霜三軍論事多引<lb/>
納陛前虎士羅干將<hi>李白</hi>鷙鳥得秋氣法星懸火旻聖朝<lb/>
<pb n="KR3k0023_WYG_050-4a"/>
寰宇靜所至不埋輪<hi>劉禹錫</hi>憲府初收迹丹墀共拜嘉分<lb/>
行參瑞獸傳㸃亂宮鴉<hi>栁子厚</hi>侍中乃珥貂御史則冠豸<lb/>
<hi>山谷</hi>
　　諫官<lb/>
切問近對御登殿侍中居左散騎常侍居右備切問近<lb/>
對<hi>晉志</hi>
願寄名雷霆下唐歸登拜右拾遺時欲相裴延齡陽城<lb/>
熊執易等以危言忤㫖初執易草疏示登登愕然曰願<lb/>
<pb n="KR3k0023_WYG_050-4b"/>
寄名雷霆之下安忍足下獨當自是同列切諫登每欣<lb/>
署共奏無所顧忌人稱重之<hi>職源</hi>
置諫院明道元年陳執中為諫官屢請置院於是以門<lb/>
下省為諫院徙舊省於左掖之西置諫院自此始<hi>舊史</hi>
諫垣之長專言責元豐正名左右散騎常侍各一人旣<lb/>
闕不除後左右諫議大夫遂為諫垣之長專言責焉<hi>職畧</hi>
魯直天禧二年右正言魯宗道多所論列上頗厭其數<lb/>
宗道因對自訟上慰諭良久他日念之因題彼屋曰魯<lb/>
<pb n="KR3k0023_WYG_050-5a"/>
直<hi>長編</hi>
對客問曾誕與右正言鄒浩友善孟后之廢也誕三與<lb/>
浩書勸使力請復后浩不報及浩以諫立劉后南遷誕<lb/>
著玉山主人對客問一篇以譏之識者比韓愈諫臣論<lb/>
<hi>四朝國史</hi>
月請諫紙唐肅宗制兩省官十月一日上封事白居易<lb/>
與元稹書僕身為諫官月請諌紙詩云月請諫紙三百<lb/>
張<lb/>
<pb n="KR3k0023_WYG_050-5b"/>
不許諫官入閣王安石在臺閣侍從時每言唐太宗令<lb/>
諫官隨宰相入閣最切於治道後世所當舉行也及入<lb/>
司政事孫莘老李公擇遂請舉行安石不可曰是又益<lb/>
兩參政<hi>吕氏家塾記</hi>
與龍逢遊地下孫伏迦自萬年主簿諫太宗怒特斷之<lb/>
伏迦曰臣寧與龍逢遊地下不願事陛下太宗曰卿如<lb/>
是朕何憂乃拜諫議<lb/>
側門論事代宗詔曰諫官所獻封事不限早晩任進狀<lb/>
<pb n="KR3k0023_WYG_050-6a"/>
來所由門司不得輒有停滯如從側門論事亦隨狀靣<lb/>
奏即便令引對<hi>實録</hi>
日赴内朝慶厯三年田况言諫諍之臣不得日奉朝請<lb/>
臣前在諫院每聞一事皆諸處采問比及論列或至後<lb/>
時今若令諫官日奏朝請則可以日聞朝廷之事矣詔<lb/>
每日赴内朝<hi>㑹要</hi>
詩獻納開東觀君王問長卿皂鵰寒始急天馬老能行<lb/>
<hi>杜甫</hi>苦節酬知已清吟去掖垣<hi>朱長文</hi>諫省新登正直臣萬<lb/>
<pb n="KR3k0023_WYG_050-6b"/>
方驚喜擇絲綸則知天子明如日肯放淮南南畆人<hi>劉禹</hi>
<hi>錫</hi>避人焚諫草騎馬欲雞棲<hi>杜甫</hi>判事有花皆可錄諫書<lb/>
無草豈求名<hi>南嶽</hi>
　　給事中<lb/>
小門下齊世呼侍中為門下給事黄門為小門下<hi>雞跖集</hi>
黄門要地唐德宗以王緯為給事中稱為黄門要地<lb/>
執詞頭謁宰相袁髙為給事中徳宗復用盧把為刺史<lb/>
命髙草詔髙執詞頭以謁宰相曰杞作相矯詐若更授<lb/>
<pb n="KR3k0023_WYG_050-7a"/>
之大郡恐失天下望宰相不悦命舎人草之髙執之不<lb/>
下乃復奏論之<hi>職官分紀</hi>
封還詔書崔植為給事中皇甫鏄請減内外官俸禄植<lb/>
封還詔書<hi>本傳</hi>
臚𫝊詔㫖齊映為人白晳長大言音鴻爽帝令侍左右<lb/>
或馬前臚𫝊詔㫖<lb/>
詩禁裏疎鐘官舍曉省中啼鳥吏人稀晨摇玉佩趨金<lb/>
殿夕奏天書拜瑣闈<hi>王維</hi>兩省推丹地東曹拜瑣闈惠移<lb/>
<pb n="KR3k0023_WYG_050-7b"/>
雙管筆恩降五時衣　曉日千門啓初春八舍歸贈蘭<lb/>
聞宿昔談樹隠芳菲<hi>並沈佺期</hi>再入青瑣闈沗官誠自非拂<lb/>
塵驚物在開戸似僧歸積草漸無徑殘花尤洒衣禁垣<lb/>
偏近日行坐是恩暉<hi>薛存誠</hi>
　　翰苑<lb/>
禁中頗牧畢諴為翰林學士党項羌擾河西宣宗召學<lb/>
士對諴論破羌之狀上曰不期頗牧在吾禁中即令諴<lb/>
守河西<hi>本傳</hi>
<pb n="KR3k0023_WYG_050-8a"/>
朱衣雙引故事學士在内中院吏朱衣雙引李昉見太宗<lb/>
在南衙朱衣一人前引昉亦去其一<hi>職源</hi>
作詔賜宫錦封敖為翰林學士武宗使作詔慰邊將傷<lb/>
夷者曰傷居爾體痛在朕躬帝賜以宫錦<lb/>
蠟液濡紙栁公權嘗夜召對燭窮而語未盡宫人以燭<lb/>
液濡紙繼之<hi>本𫝊</hi>
七寶牀賜食李白序云明皇下詔召就金馬降輦歩迎<lb/>
以七寶牀賜食御手調羮以飯之<lb/>
<pb n="KR3k0023_WYG_050-8b"/>
一夕草五制晁宗慤真宗時為翰林學士一夕草除將<lb/>
相五制<lb/>
山池曲宴宣宗雅好儒士每山池曲宴與學士屬和詩<lb/>
什每公卿出鎮賦詩餞行時論以大中之政有貞觀風<lb/>
<hi>職源</hi>
賜金印晉開運中賜學士院書詔金印一<hi>翰林志</hi>
江南文士開寶二年李文正盧相並直學士院太平興<lb/>
國元年湯悦徐鉉直學士院王克正張洎直舍人院四<lb/>
<pb n="KR3k0023_WYG_050-9a"/>
公皆江南文士也<hi>退朝録</hi>
聚㕔分草郊禋行慶制命填委必聚㕔分草之<hi>續志</hi>
試五題翰林學士劉昫奏本院舊例學士入院除中書<lb/>
舍人不試餘皆試麻制答畨書批劄各一通詩賦各一<lb/>
首號曰五題<hi>續通典</hi>
斷腕不草麻宰相韋貽範母喪詔還位韓渥當草制曰<lb/>
腕可斷麻不可草<hi>六帖</hi>
宫嬪呵筆李白於便殿對明皇撰詔誥時十月大寒筆<lb/>
<pb n="KR3k0023_WYG_050-9b"/>
凍莫能書字帝敕宫嬪十人侍白左右各執牙筆呵<lb/>
之<hi>天寶遺事</hi>
擡步輦明皇在便殿甚思姚元崇論時務苦雨不止泥<lb/>
濘盈尺上令侍御者擡步輦召學士來時元崇為翰林<lb/>
學士中外榮之<hi>開元遺事</hi>
禁中草詔吳通元與弟通微踵召為翰林學士並知制<lb/>
誥凡帝有撰述非通元筆未嘗慊與陸贄並位贄自恃<lb/>
勁直屢短通元於帝前建言至徳以來命集賢學士禁<lb/>
<pb n="KR3k0023_WYG_050-10a"/>
中草書詔待進止於翰林院因以名官今四方無事制<lb/>
書職分宜歸中書舍人請罷學士帝不許<hi>本𫝊</hi>
大手筆李徳裕吉甫之子穆宗召為翰林學士帝在東<lb/>
宫素聞吉甫之名旣見徳裕尤重之禁中書詔之大手<lb/>
筆多召德裕草之<lb/>
自緑衣賜紫唐莊宗即位除馮道省郎充翰林學士自<lb/>
綠衣賜紫<hi>本傳</hi>
措大索事分陶穀為學士嘗召對太祖御便殿穀至詔<lb/>
<pb n="KR3k0023_WYG_050-10b"/>
見上將前見復却者數四左右催宣甚急穀終徬徨不<lb/>
進太祖笑曰此措大索事分顧左右取袍帶來上已束<lb/>
帶穀遽出<lb/>
言詩唐徳宗善為文尤長於篇詠每與學士言詩於浴<lb/>
堂院夜分不寐<lb/>
金馬直廬太祖鼎新大壯敝金馬之直廬<hi>鑾坡遺事</hi>
詩翰林通華蓋鯨力破滄溟天上張公子宫中漢客星<lb/>
紫誥仍兼綰黄麻似六經内分金帶赤恩與荔枝青<lb/>
<pb n="KR3k0023_WYG_050-11a"/>
冠冕通南極文章落上台詔從三殿出碑向百蠻開<hi>並杜</hi>
<hi>甫</hi>翰林風月三千首吏部文章二百年　微霰霏霏㸃<lb/>
玉堂詞頭夜下攬衣忙分光御燭星辰爛拜賜宫壺雨<lb/>
露香醉眼有花書字大老人無睡漏聲長何時却逐桑<lb/>
榆暖社酒寒燈樂未央<hi>並東坡</hi>晨趨紫禁中夕待金門詔<lb/>
<hi>李白</hi>日上花磚簾捲後栁遮鈴索雨晴初<hi>錢若水</hi>銀臺直北<lb/>
金鑾外暑雨初晴皓月中惟對松篁聽刻漏更無塵土<lb/>
翳虛空緑香熨齒冰盤菓清冷侵肌水殿風夜久忽聞<lb/>
<pb n="KR3k0023_WYG_050-11b"/>
鈴索動玉堂西畔響丁東<hi>韓渥</hi>古木隂森白玉堂長年來<lb/>
此試文章日斜奏罷長楊賦閒拂塵埃看畫墻<hi>王欽臣</hi>苑<lb/>
花似雪同隨輦宫月如眉伴直盧<hi>白居易</hi>詔出芝泥封去<lb/>
潤朝迴蓮燭賜來香<hi>楊徽之</hi>銀花懸院榜鐵索引神鈴<hi>出李</hi>
<hi>徳裕</hi>
　　中書舍人<lb/>
七字舎人吕溱開敏善議論一時名軰推許然喜自貴<lb/>
重見賔客不及數言時號曰七字舍人云<lb/>
<pb n="KR3k0023_WYG_050-12a"/>
犀帶佩魚霍端友徽宗時為中書舍人服金紫故事唯<lb/>
服黑角犀帶帝顧見之曰給事舍人等耳而服飾相絶<lb/>
如是始命犀帶佩魚<hi>並四朝國史</hi>
父子演誥唐𤣥宗謂中書舍人賈至曰昔先帝遜位於<lb/>
朕冊文則卿之先父所為今朕以神器大寶付儲君卿<lb/>
又當演誥<lb/>
鳳閣舍人樣徐堅少好學左庶子王方慶賞其文章典<lb/>
實常稱曰掌綸誥之選也再思曰此鳳閣舍人樣如此<lb/>
<pb n="KR3k0023_WYG_050-12b"/>
文士之極永淳已來天下文章最盛臺閣髦彦無不以<lb/>
文章達惟中書舍人為文士之極仕朝廷之盛諸官莫<lb/>
比焉<hi>通典</hi>
鳳閣王家唐王易從昆弟四人開元中三至鳳閣舎人<lb/>
故號鳳閣王家<hi>談苑</hi>
王言不藏私家髙郢為中書舍人掌誥累年家無制草<lb/>
或謂之曰前輩皆留制集公何焚之對曰王言不可藏<lb/>
私家<hi>本傳</hi>
<pb n="KR3k0023_WYG_050-13a"/>
詩晝漏稀聞髙閣報天顔有喜近臣知宫中每出居東<lb/>
省㑹見䕫龍集鳳池　雲近蓬萊常五色雪殘鳷鵲亦<lb/>
多時侍臣緩步歸青瑣退食從容出每遲　獻納司存<lb/>
雨露邊地分清切任才賢舎人退食收封事宫女開函<lb/>
近御筵曉箭追移青瑣闥晴牕㸃檢白雲篇揚雄更有<lb/>
河東賦惟待吹噓送上天<hi>並杜甫</hi>西掖重雲關禁署北山<lb/>
踈雨㸃朝衣千門栁色連青瑣三殿花香入紫微<hi>岑參</hi>分<lb/>
班曉入翔鴛閣直舍旁連浴鳳池　東壁圖書府西垣<lb/>
<pb n="KR3k0023_WYG_050-13b"/>
翰墨林<hi>張説</hi>
　　知制誥<lb/>
秉小笏翰林學士楊偉秉小笏一日除知制誥中書進<lb/>
擬上問曰得非秉小笏者乎<lb/>
有爭臣風采栁公權為中書舎人文宗謂之曰極知舍<lb/>
人不合作諫議以卿言事有爭臣風采也翌日降制以<lb/>
諫議大夫知制誥<hi>本傳</hi>
以制誥為贄卷丁文簡公嘗言舉進士時以制誥為贄<lb/>
<pb n="KR3k0023_WYG_050-14a"/>
卷旣而復自笑曰是不揆也然其後為知制誥翰林學<lb/>
士參知政事亦見其所存者素矣<hi>東齋記事</hi>
宫中呼為才子穆宗在東宫有嬪妃左右誦元稹詩宫<lb/>
中呼為元才子荆南監軍崔潭峻遇稹謫官江陵歸朝<lb/>
出稹連昌宫詞百篇奏御穆宗大悦問稹安在對曰今<lb/>
為南宫散官即日轉祠部郎中知制誥<lb/>
獻皇極箴治平元年祖無擇知制誥獻皇極箴詔奬之<lb/>
<hi>事實</hi>
<pb n="KR3k0023_WYG_050-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷後集卷十<lb/>
</p>
<p>
</p>
  </div>
</body>
</text>
</TEI>
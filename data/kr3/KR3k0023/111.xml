<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷續集卷三十一</head> <lb/>
    <p>
<pb n="KR3k0023_WYG_111-1a"/>
欽定四庫全書<lb/>
　錦繡萬花谷續集卷三十一<lb/>
　類姓<lb/>
　　阮<lb/>
青白眼阮籍字嗣宗任性不羈方外之士見崇禮典能<lb/>
為青白眼見禮俗之士以白眼對之為步兵校尉<hi>晉書</hi>
北富南貧阮咸字仲容與叔父籍為竹林之逰居道南<lb/>
北阮富南阮貧七月七日以竿挂大布犢鼻於庭曰未<lb/>
<pb n="KR3k0023_WYG_111-1b"/>
能免俗聊復爾耳厯散騎侍郎補始平太守顔延年作<lb/>
五君詠詠咸云屢薦不入官一麾乃出守<lb/>
百錢挂杖阮修字宣子百錢挂杖頭當世富貴不肯顧<lb/>
自得於林阜間<lb/>
　　管<lb/>
管城周文王第三子管叔鮮受封於管以國為氏焉今<lb/>
鄭州管城是也齊有管夷吾字敬仲<hi>姓纂</hi>
龍頭龍尾管寜字幼安詔為太中大夫固辭不受遂下<lb/>
<pb n="KR3k0023_WYG_111-2a"/>
詔曰寧耽懐道徳服膺六藝清虛足以侔古㢘白可以<lb/>
當世又王基薦之曰寧含章素質氷潔淵清韜古今於<lb/>
胷懐包道徳之機要<hi>魏志</hi>　世說云嘗與華歆同席讀書<lb/>
有乗軒冕過門者寧讀書如故歆廢書而看寜割席分<lb/>
坐曰子非吾友也寧歆邴原三人相善時人號為一龍<lb/>
寧為龍頭原為龍腹歆為龍尾<hi>魏志</hi>
　　罕<lb/>
餼國人粟左襄公二十九年鄭子皮以子展之命餼國<lb/>
<pb n="KR3k0023_WYG_111-2b"/>
人粟米一鍾是以得鄭國之民故罕氏常掌國政以為<lb/>
上卿<lb/>
　　雋<lb/>
褒衣博帯雋不疑字曼倩治春秋進退必以禮名聞州<lb/>
郡暴勝之為直指使者至渤海不疑官進賢冠帶櫑具<lb/>
劔佩環玦褒衣博帶盛服至門上謁勝之望見不疑容<lb/>
貌尊嚴衣冠甚偉躧履起迎不疑曰凡為吏太剛則折<lb/>
太柔則廢勝之敬納其戒擢京兆尹京師吏民敬其威<lb/>
<pb n="KR3k0023_WYG_111-3a"/>
信<hi>前漢史</hi>
　　展<lb/>
以字為氏左𨼆公八年無駭卒羽父請諡與族衆仲曰<lb/>
諸侯以字為諡因以為族官有世功則有官族公命以<lb/>
字為展氏<lb/>
　　趙<lb/>
良大夫宣公二年孔子曰趙宣子古之良大夫也<lb/>
客數千人平原君趙勝喜賔客賔客至者數千人三去<lb/>
<pb n="KR3k0023_WYG_111-3b"/>
相三復位封於東武城<hi>史記</hi>
定律令趙禹武帝時以刀筆吏積勞遷為御史與張湯<lb/>
論定諸律令用法益刻<hi>史記酷吏𫝊</hi>
馬服君趙奢為趙田部吏収租稅平原君家不肯出奢<lb/>
封馬服君以法治之殺平原君用事者九人<hi>通鑑</hi>
鉤距趙廣漢舉茂才察孝㢘治行尤異守京兆尹遷潁<lb/>
川太守教吏為缿筩投書相告訐善為鉤距以得事情<lb/>
銖兩之姦皆知之吏民稱之不容口見事風生無所回<lb/>
<pb n="KR3k0023_WYG_111-4a"/>
避<hi>前漢史</hi>
雄飛趙温字子柔初為京兆尹嘆曰大丈夫當雄飛安<lb/>
能雌伏遂棄官去嵗飢散家糧以賑窮餓所活萬餘人<lb/>
拜司徒<lb/>
宣揚國命趙岐字邠卿少明經有才藝後遷太僕為副<lb/>
使宣揚國命所到郡縣百姓皆喜曰今日乃復見使者<lb/>
車騎<hi>並後漢史</hi>
虎威將軍趙雲嘗将數十騎與曹公戰先主曰子龍一<lb/>
<pb n="KR3k0023_WYG_111-4b"/>
身都是膽也軍中號為虎威将軍<hi>蜀志</hi>
置銅斗鐵尺趙煚少孤養母至孝年十四有人盗伐其<lb/>
父墓中樹者對之號慟因執送官仕隋為冀州刺史甚<lb/>
有威恵市多姦詐乃為銅斗鐵尺置於肆百姓便之<hi>北史</hi>
扈鑾學士趙鳳幽州人少以儒學知名為鄆州節度判<lb/>
官晉取鄆州荘宗聞鳳名得之喜以為扈鑾學士荘宗<lb/>
即位拜鳳中書舍人翰林學士明宗置端明殿學士以<lb/>
馮道及鳳為之<hi>五代史</hi>
<pb n="KR3k0023_WYG_111-5a"/>
社稷臣趙普字則平幽州薊人太祖受禪普以佐命功<lb/>
授右諫議大夫樞宻直學士昭憲寢疾普入與顧命拜<lb/>
樞宻使乾徳二年為門下侍郎同中書門下平章事集<lb/>
賢殿大學士五年拜尚書左僕射昭文館大學士太祖<lb/>
寵待普如左右手判大理寺雷徳讓憤其屬附普增减<lb/>
刑名因求見太祖語不遜太祖怒叱之曰鼎鐺尚有耳<lb/>
汝不聞趙普吾之社稷臣乎徳驤坐貶薨封真定郡王<lb/>
諡曰忠獻<lb/>
<pb n="KR3k0023_WYG_111-5b"/>
　　鮑<lb/>
王咸舉幡鮑宣好學明經舉孝㢘為郎何武薦為諫議<lb/>
大夫後拜司𨽻以摧辱宰相下廷尉博士弟子王咸舉<lb/>
幡太學下曰欲救鮑司𨽻者㑹此下諸生㑹者千餘人<lb/>
<hi>出後漢史</hi>
　　馬<lb/>
草茅言天下事馬周字賔王博州人入闗留客汴舎新<lb/>
豐逆旅主人不之顧周命酒一斗八升悠然獨酌衆異<lb/>
<pb n="KR3k0023_WYG_111-6a"/>
之至長安舎中郎將常武家何武人不渉學問為條二<lb/>
十餘事皆當世所切太宗怪問何何曰此非臣所能家<lb/>
臣馬周教臣言之帝即召與語帝悅拜監察御史奉使<lb/>
稱職帝嘗以飛帛書賜周曰鸞凰冲霄必假羽翼股肱<lb/>
之寄要在忠力賛曰由一介草茅言天下事明習憲章<lb/>
若素官于朝<hi>唐史</hi>
　<lb/>
　<lb/>
<pb n="KR3k0023_WYG_111-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷續集卷三十一<lb/>
</p>
<p>
</p>
  </div>
</body>
</text>
</TEI>
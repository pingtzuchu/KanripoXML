<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷後集卷十八</head> <lb/>
    <p>
<pb n="KR3k0023_WYG_058-1a"/>
欽定四庫全書<lb/>
　錦繡萬花谷後集卷十八<lb/>
　　赦宥<lb/>
珍物出武帝元封六年詔曰朕祀首山昆田出珍物或<lb/>
化黄金祭祀后土神光三燭其赦汾隂殊死以下<hi>出漢書</hi>
甘露降宣帝神雀二年二月詔曰乃者鳯凰集甘露降<lb/>
京師羣鳥從之以萬數其赦天下<hi>出漢書</hi>
景星見後主景曜元年景星見於是大赦改元<hi>出漢書</hi>
<pb n="KR3k0023_WYG_058-1b"/>
得銀印孫皓天冊元年呉郡言掘得銀印長一尺廣三<lb/>
分刻上有年月字於是改年大赦<hi>出呉志</hi>
得玉璽崔鴻前趙録曰劉元海遷都平陽汾水中得玉<lb/>
璽又曰有新保之泉元海蓋王莽時璽也獻者因増其<lb/>
三字元海以為已瑞大赦天下改年也<lb/>
明堂明帝永平二年宗祀光武於明堂祀畢升靈臺望<lb/>
雲物大赦天下<hi>出漢書</hi>
南郊咸熈二年帝設壇受命南郊幸太極殿大赦天下<lb/>
<pb n="KR3k0023_WYG_058-2a"/>
鶴留漢書詔曰朕郊見上帝廵於北邊上見羣鶴留止<lb/>
光景並見其赦天下<lb/>
鸞舉詔曰嘉瑞並見鸞鳯萬舉其赦天下<lb/>
瓠子歌武帝元封二年臨决河塞河隄作瓠子歌赦所<lb/>
道過徒<hi>出漢書</hi>
石刻皇帝字孫皓天璽元年呉郡言臨平湖自漢末草<lb/>
穢擁塞今更開通長老相𫝊此湖邊石函中有小石青<lb/>
白色長四寸廣二寸餘刻作皇帝字於是改年大赦<hi>出呉</hi>
<pb n="KR3k0023_WYG_058-2b"/>
<hi>志</hi>
天下咸自新成帝咸康元年詔曰有司條典䖍奉郊祀<lb/>
燔柴既饗芳氣清穆其赦天下令咸得自新<lb/>
風從已上來風角書曰冬至後丁巳日有風從已上来<lb/>
有大赦<lb/>
吕蒙病呉書吕蒙病孫權迎置内廐夜不能寐病瘳為<lb/>
下赦令<lb/>
王猛疾崔鴻前秦録曰王猛疾病未瘳苻堅大赦殊死<lb/>
<pb n="KR3k0023_WYG_058-3a"/>
以下<lb/>
詩聖人宥天下幽籥動圜狴六甲迎黄氣三元降紫泥<lb/>
籠僮西上皷振迅廣場鷄歌舞將金帛汪洋被逺黎<lb/>
書報天中赦人從海上聞九泉開白日六翮起青雲命<lb/>
偶思先貸情孤枉未分自憐涇渭别誰與奏明君<hi>並沈佺期</hi>
　　賞賜<lb/>
萬畆趙列侯好音鄭歌者三人賜之田萬畆<hi>史記</hi>
千鍾孔子曰自季孫之賜我千鍾也而交益親也<hi>家語</hi>
<pb n="KR3k0023_WYG_058-3b"/>
金鈎東觀漢記曰楊賜以病罷居無何拜太常詔賜御<lb/>
府衣一襲自所服冠幘綬玉壺革帶金錯鈎珮<lb/>
玉玦馮魴為侍中稍遷衛尉能取悦當時為安帝所寵<lb/>
帝幸其府留飲十日賜駭犀玉具綬珮刀紫艾綬玉玦<lb/>
<hi>漢書</hi>
青羔裘成帝好為蹴鞠羣臣以蹴鞠勞體非至尊所宜<lb/>
帝曰朕好之可擇似而不勞者奏之家君作彈棊以獻<lb/>
帝大悦賜青羔裘紫絲履服以朝覲<hi>西京雜記</hi>
<pb n="KR3k0023_WYG_058-4a"/>
數日累千金衛青姊子夫得入宫幸上青時給事建章<lb/>
未知名武帝於是召青為建章監侍中賞賜數日間累<lb/>
千金<hi>漢書</hi>
鉅萬明帝嘗夢見后於是差次舅氏親疎高下叙用各<lb/>
有差賞賜鉅萬<hi>魏志</hi>
田宅甘羅謂文侯曰借臣車五乗請為張唐先報文信<lb/>
侯乃言之於始皇使於趙趙襄王郊迎甘羅說趙攻燕<lb/>
得上谷三十城令秦有十一甘羅還報秦乃封羅以為<lb/>
<pb n="KR3k0023_WYG_058-4b"/>
上卿復以甘茂田宅賜之<hi>史記</hi>
田二頃宅一區蘇武初從匈奴還詔拜典屬國中二千<lb/>
石賜錢二百萬公田二頃宅一區<hi>漢書</hi>
衣帛各一箧永平三年上賜東平王蒼書曰嵗月驚邁<lb/>
山陵寖逺孤心慘愴今以光烈皇后假帛仲衣各一箧<lb/>
遺王可時視瞻以慰凱風寒泉之恩<hi>東觀漢記</hi>
賜衣被曹植表稱詔曰皇帝問雍丘王先帝昔常非於<lb/>
漢氏諸帝積貯衣被使敗於函箧之中遺詔以所服衣<lb/>
<pb n="KR3k0023_WYG_058-5a"/>
被賜公王卿官僚諸將今以十三種賜王<lb/>
黄金白璧虞卿者遊說之士躡屩擔簦説趙孝成王一<lb/>
見賜黄金百鎰白璧一雙再見為趙上卿故號曰虞卿<lb/>
<hi>史記</hi>
初見賜千金梁孝王招延四方豪傑齊人公孫詭多竒<lb/>
邪計初見日王賜千金官至中尉<lb/>
綬笥銘張衡綬笥銘序曰南陽太守鮑徳有詔所賜綬<lb/>
金笥為作銘曰懿矣茲笥爰藏寳神金纓組履文章曰<lb/>
<pb n="KR3k0023_WYG_058-5b"/>
信<lb/>
金刀一具武陵五溪蠻夷作難詔遣車騎將軍馮緄南<lb/>
征緄表應奉金錯刀一具<lb/>
珠劒太宗為徐州刺史昭太后賜以火珠鹿盧劍<lb/>
帛百疋宣帝詔曰乃者鳯凰集新蔡其賜汝南太守帛<lb/>
百疋<hi>並漢書</hi>
錢百萬蔡彤為遼東太守三十年衣無儲副世祖嘉其<lb/>
功賜錢百萬<hi>東觀漢記</hi>
<pb n="KR3k0023_WYG_058-6a"/>
詩太液仙舟迥西園隱上才未曉征車度雞鳴闗早開<lb/>
<hi>唐太宗賜房𤣥齡</hi>疾風知勁草板蕩識忠臣勇夫安識義智者<lb/>
必懷仁<hi>又賜蕭瑀</hi>帝道屬昇平天文預觀象兹生荷化育博<lb/>
施多含養正始振皇風端居留眷想夕拜叅近侍朝恩<lb/>
濫𢎞奬温樹貴不言克艱庶無爽<hi>賜許善心</hi>
　　貢獻<lb/>
紈牛成王時西夷貢獻卜盧紈牛<hi>紈牛牛之小者孔晁注曰卜盧盧之西北</hi>
<hi>戎今盧水是也周書</hi>
<pb n="KR3k0023_WYG_058-6b"/>
文馬建武二十六年南單于遣使獻駱駞二頭文馬十<lb/>
疋<hi>東觀漢記</hi>
九龜九江納錫大龜孔𫝊云尺二寸曰大龜出九江水<lb/>
中<lb/>
大貝夏成五服外薄四海南海魚革珍大貝<hi>鄭注所貢物也貝古</hi>
<hi>以為貨尚書大𫝊</hi>
青帶魚豢魏畧曰漢陽嘉三年疏勒國王獻西海青石<lb/>
帶<lb/>
<pb n="KR3k0023_WYG_058-7a"/>
白環西王母慕舜徳來獻白環及玦并貢益地圖<hi>帝王世紀</hi>
火䑕毛景初二年二月西域獻火浣布東方朔神異經<lb/>
曰南荒之外有火山晝夜火燃火中有䑕重百斤毛長<lb/>
二尺餘細如絲可以作布恒居火中時時出外而白色<lb/>
以水逐而沃之乃死取緝其毛織以為布<hi>魏志</hi>
冰蠶繭王子年拾遺記曰冰蠶長十寸有鱗角以雪霜<lb/>
覆之然後為繭其色五彩織為文錦入水不濡投火不<lb/>
燎唐堯世海人獻之以為黼黻<lb/>
<pb n="KR3k0023_WYG_058-7b"/>
甘蔗鄧徳明曰雩都縣土壤肥沃偏宜甘蔗味及彩色<lb/>
餘縣所出無一節數十碎郡以獻御<hi>南康記</hi>
美梨魏武帝昔為兖州牧上書曰山陽郡美梨謹獻甘<lb/>
梨三箱<lb/>
丹砂成王時四夷来貢卜盧人西南之蠻丹砂所出<hi>周書</hi>
𤣥玉夏成五服外薄四海生諸靈龜隂谷𤣥玉<hi>鄭𤣥注所貢物</hi>
白鷼閩越王獻高祖白鷳各一雙高祖大悦厚報使者<lb/>
<hi>西京雜記</hi>
<pb n="KR3k0023_WYG_058-8a"/>
丹鵠王子年拾遺記曰塗國獻青鳥丹鵠各一雄一雌<lb/>
奔盧草郭子横曰元鼎元年超招仙門於閣上燃芳苡<lb/>
燈此草形如麻奔盧國来獻<hi>洞冥記</hi>
金苔王子年拾遺記曰晉惠帝時祖梨國貢蔓苔色如<lb/>
金縈叢如雞卵投水中蔓延波瀾之上如火宫人有幸<lb/>
者以金苔賜之置漆盤中照燭滿室名曰夜月<lb/>
芳苡成王時康人獻芳苡者其實食之宜子<hi>孔晁注曰康人亦西</hi>
<hi>戎之别食芳苡即有身周書</hi>
<pb n="KR3k0023_WYG_058-8b"/>
神精香草郭子横曰光和元年波秪國<hi>亦名波弋國</hi>獻神精<lb/>
香草<hi>一名荃蘪亦名春蕪</hi>一根而百條其枝間如竹節柔軟其皮<lb/>
如絲可為布所謂春蕪布<hi>亦曰香荃</hi>堅密如冰紈也握之一<lb/>
片滿宫皆香婦人帶之彌芬馥也<hi>洞㝠記</hi>
御橘楊孚曰橘為樹白花而赤實皮既馨香裏又有美<lb/>
味交趾有官長一人秩三百石主嵗貢御橘<hi>異物志</hi>
文𤓰王逸荔枝賦曰大哉聖皇處乎中州東野貢落疏<lb/>
之文𤓰南浦上黄甘之華橘<lb/>
<pb n="KR3k0023_WYG_058-9a"/>
文馬周成王時犬戎獻文馬<hi>文馬赤鬛縞身目若金名曰古黄之乗孔晁注曰犬</hi>
<hi>戎西戎之逺者</hi>
白牛成王時大夏獻茲白牛<hi>茲白牛野獸也牛形而象齒孔晁注曰大夏西北戎</hi>
合枝李葛洪曰初修上林苑羣臣逺方各獻異果有合<lb/>
枝李<hi>西京雜記</hi>
同心梨吕光時燉煌太守宋歆獻同心之梨<lb/>
吉光裘東方朔曰天漢三年西國王使使獻吉光裘<hi>出十</hi>
<hi>洲記</hi>
<pb n="KR3k0023_WYG_058-9b"/>
昆吾劒周穆王征西戎獻昆吾之劍赤刀切玉如切泥<lb/>
<hi>列子</hi>
水玉太康四年林邑王范能獻紫水精唾壺一口青白<lb/>
水精唾壺二口山海經曰堂夜之山多水玉<hi>郭璞注曰水玉即水</hi>
<hi>精也交州雜記</hi>
金鏡郭子横曰望蟾閣上有青金鏡廣四尺元光中波<lb/>
秪國獻此青金鏡照見螭魅百鬼不敢隱形<hi>洞冥記</hi>
　　薦舉<lb/>
<pb n="KR3k0023_WYG_058-10a"/>
管庫六十家韓子曰趙武薦四十六人於其君及武之<lb/>
死也四十六人皆就賔位其無私徳也若此又曰趙武<lb/>
以薦白屋之士管庫者六十家<lb/>
對揚紫庭劉琨薦任尤識量簡大執心貞固使其得對<lb/>
揚紫庭必能撫翼霜露増崇台曜任䝉亮采以𢎞急賢<lb/>
之義<lb/>
賢良方正武帝詔曰丞相御史列侯二千石諸侯相舉<lb/>
賢良方正之士<hi>漢書</hi>
<pb n="KR3k0023_WYG_058-10b"/>
孝㢘武帝詔曰今詔書昭先帝聖緒令二千石舉孝廉<lb/>
所以化元元移風易俗也<lb/>
大士貢名嚴羽仕郡功曹刺史辟為從事郡舉孝廉曰<lb/>
大士貢名下士貢身齎函貢身非髙士也辭孝廉取吏<lb/>
部除無錫長<hi>耆舊傳</hi>
懷板入見黄穆為郡主簿忠上率下朝廷肅清太守荆<lb/>
寓舉穆孝廉乃薦讓殷仲才寓不聴遂懷板入見寓曰<lb/>
若仲才者六選之首也而穆先之適足以興謗議使投<lb/>
<pb n="KR3k0023_WYG_058-11a"/>
板於内出則卧病寓遂從之<lb/>
建善旌逸詩曰翹翹車乗招我以弓尸子曰堯有建善<lb/>
之旌<lb/>
安車蒲輪以安車蒲輪徴枚乗易曰束帛戔戔賁於丘<lb/>
園<hi>漢書</hi>
貢之天朝何楨字元幹為𢎞農郡守有楊囂生為郡吏<lb/>
楨一見便待以不臣之禮遂貢之天朝<hi>晉書</hi>
扶輿充嵗貢汲郡脩武趙君年三十七四薦宰相不就<lb/>
<pb n="KR3k0023_WYG_058-11b"/>
元康二年太守羊伊以為四科之貢宜盡國美遂扶輿<lb/>
激喻以充嵗貢<hi>趙穆别傳</hi>
珥筆丹墀杜預舉賢良方正表曰案蘇贊布行於草野<lb/>
著徳於閭閻放心直意若得珥筆丹墀椎方格言必有<lb/>
諤諤匪躬之節<lb/>
論道紫宫陸雲薦張瞻文曰若得言論端委太學錯總<lb/>
藝文垂纓玉陛論道紫宫誠帝宫之瑰寳清廟之偉器<lb/>
增輝日月陳蕃胡廣上疏薦徐孺子等曰伏見處士豫<lb/>
<pb n="KR3k0023_WYG_058-12a"/>
章徐孺子彭城姜肱徳行純備著於人聴若使擢登三<lb/>
事協亮天工必能翼宣盛美增輝日月矣<hi>司馬彪續漢書</hi>
垂光虹蜺孔融薦禰衡表曰伏見處士禰衡淑質貞亮<lb/>
英氣卓犖若得龍躍天衢振翼雲漢垂光虹蜺足以昭近<lb/>
代之多士<lb/>
　<lb/>
　<lb/>
　<lb/>
<pb n="KR3k0023_WYG_058-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷後集卷十八<lb/>
</p>
<p>
</p>
  </div>
</body>
</text>
</TEI>
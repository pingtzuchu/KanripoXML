<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷前集卷二十二</head> <lb/>
    <p>
<pb n="KR3k0023_WYG_022-1a"/>
欽定四庫全書<lb/>
　錦繡萬花谷前集卷二十二<lb/>
　　科舉<lb/>
始置進士科唐薛登疏曰古之取士考素行之碩詢鄉<lb/>
曲之學以敦朴為先雕文為後以計貢賢愚為州之榮<lb/>
辱李陵降而隴西慙干木隠而西河美冀缺以禮遜升<lb/>
而晉人知禮文翁以經術教而蜀士多儒未有上行而<lb/>
下不從也漢世求士必觀其行魏取放達晉先門閥梁<lb/>
<pb n="KR3k0023_WYG_022-1b"/>
陳尚詞賦隋文納李諤之言禁浮詞煬帝始置進士科<lb/>
後生相馳競綴小文名曰䇿學以浮為貴<hi>本𫝊</hi>
唐科取士有三學舘曰生徒州縣曰鄉貢天子自詔曰<lb/>
制舉<hi>選舉志</hi>
南院東墻唐舊制都省考試南院放榜南院東墻别築起<lb/>
一堵髙丈餘未辨色自北院將榜南院張之<hi>國史補</hi>
千佛名經唐張倬東之之孫數舉進士不第捧登科記<lb/>
頂上戴之曰此千佛名經<lb/>
<pb n="KR3k0023_WYG_022-2a"/>
宴名宴名有九五曰櫻桃六曰月燈雜進士尤重櫻桃<lb/>
宴櫻桃之熟和以糖酪<lb/>
大科頭小科頭進士榜出便往期集院狀元請一人為<lb/>
録事其餘主宴主酒主樂探花主茶之類主樂兩人一<lb/>
人主飲妓放榜後大科頭兩人第一部也小科頭一人<lb/>
第二部也常宴小科頭主之大宴大科頭主之<hi>並摭言</hi>
探花宴進士杏園初㑹謂之探花宴以少俊二人為探<lb/>
花使遍逰名園若他人先折得名花則二人被罰<lb/>
<pb n="KR3k0023_WYG_022-2b"/>
榜花唐大中以來禮部放榜有姓氏稀僻者曰榜花<hi>並秦中記</hi>
春闗得第謂之前進士俱㨗謂之同年列姓名於慈恩<lb/>
寺謂之題名籍而入選謂之春關不㨗而醉飽謂之打<lb/>
<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <hi>國史補</hi>
建福門鼓動新進士放榜翌日排建福門候謁宰相時<lb/>
有詩云華陽觀裏鐘聲起建福門前皷動時即其日也<lb/>
<hi>南部新書</hi>
泥金信新進士及第以泥金帖子附家書謂之泥金信<lb/>
<pb n="KR3k0023_WYG_022-3a"/>
<hi>開元天寳遺事</hi>
燒尾宴士人初登第必展歡宴謂之燒尾説者云虎化<lb/>
為人惟尾不化須得燒去乃化又説新羊入羣羊抵觸<lb/>
須燒其尾乃定又説魚躍龍門化為龍時必雷為燒其<lb/>
尾乃得化<hi>聞見録</hi>
謝衣鉢放榜後狀元以下到主司定謝名曰謝衣鉢衣<lb/>
鉢謂得主司名第其或主司先人同名第即謝大衣鉢<lb/>
也<hi>摭言</hi>
<pb n="KR3k0023_WYG_022-3b"/>
龍門交州記有龍門水深百尋大魚登此化成龍不得<lb/>
過曝腮㸃額血流此水恒如丹池<hi>後漢地理志注</hi>又謂龍門今<lb/>
在絳州<hi>後李膺傳注</hi>
龍虎榜唐歐陽詹與韓愈李觀李絳崔羣王涯聫第進<lb/>
士皆天下選時稱龍虎榜<hi>詹𫝊</hi>
巨鰲戴石盧肇江西解末有謝啓云巨鰲贔屭首冠蓬<lb/>
山有司恠其語答曰頑石處上巨魚戴之非首冠耶<hi>摭言</hi>
槐花黄諺云槐花黄舉子忙唐翁承賛詩雨中粧㸃望<lb/>
<pb n="KR3k0023_WYG_022-4a"/>
中黄勾引蟬聲送夕陽憶得當年隨計吏馬蹄特特為<lb/>
君忙<lb/>
雷起南山吕蒙正微時於洛陽龍門利渉院與溫仲舒<lb/>
讀書有詩曰八灘風急浪花飛手把漁竿傍釣磯自是<lb/>
釣頭香餌别此心終待得魚歸又云恠得池塘春水滿<lb/>
夜來雷雨起南山後狀元及第位至宰相<lb/>
呼狀元韓持國知潁川府時彦以狀元及第唱稱狀元<lb/>
持國怒曰狀元無官耶自此呼時簽判彦終身銜之馬<lb/>
<pb n="KR3k0023_WYG_022-4b"/>
涓巨濟亦以狀元及第為秦簽亦呼狀元秦帥吕晉伯<lb/>
曰狀元者及第未除也既為判官不可曰狀元巨濟媿<lb/>
謝<hi>邵氏聞見録</hi>
白衣公卿進士科始於隋大業盛於唐貞觀其重謂之<lb/>
白衣公卿其艱難謂之三十老明經五十少進士<hi>國史補</hi>
芙蓉鏡唐李固言下第遊蜀遇一老姥與言郎君明年<lb/>
芙蓉鏡下及第明年果狀頭及第詩賦有人鏡芙蓉之<lb/>
目所遇老姥金天神也<hi>酉陽雜爼</hi>
<pb n="KR3k0023_WYG_022-5a"/>
挽弓射狗裴元質舉進士夜夢一狗從竇出挽弓射之<lb/>
其箭遂撆以為不祥夢神觧之曰苟弟字頭也弓者第<lb/>
字身也箭者第字竪也有撆為弟也尋唱第<hi>朝野僉載</hi>
夢踐積木孫屋夢積木數百踐其上自謂必作狀元居<lb/>
衆材之上已而果然<hi>摭言</hi>
樹頭花塚中骨胥偃應舉時夢徐將軍斬下頭項作詩<lb/>
云昔作樹頭花今為塜中骨以為不祥明年徐奭榜第<lb/>
二人及第<hi>南部新書</hi>
<pb n="KR3k0023_WYG_022-5b"/>
第三人五代李慶顯徳中舉進士工詩有云醉輕浮世<lb/>
事老重故鄉人樞宻王朴以此一聨薦于申文炳知舉<lb/>
遂為第三人<hi>玉壺清話</hi>
第四人張文景以古文馳名第四人登第不厭所望有<lb/>
詩云驚天動地張文景只得南宫第四人<hi>續歸田録</hi>
第五人唐崔偃試進士東都吳武陵謂偃曰公方為天<lb/>
子求竒才敢獻所益因出䄂中書偃讀之乃杜牧阿房<lb/>
宫賦坐客皆驚武陵曰牧方試有司請以第一人處之<lb/>
<pb n="KR3k0023_WYG_022-6a"/>
偃謝已得其人至第五偃未應間武陵勃然曰不爾宜<lb/>
以賦見還偃曰如教牧果異等<hi>武陵𫝊</hi>
第十三人孟賔于湖湘連上人與李昉同擢第後昉寄<lb/>
賔于詩曰初㩦書劒别湘潭金榜標名第十三昔日聲<lb/>
名喧洛下只今詩句滿江南<lb/>
夢龍駱駝丁咸序未第時夢乗龍而起回顧又有駱駝<lb/>
在後二十年方㨗殿榜出亞其名乃龍起次駱起因悟<lb/>
夢<hi>江南野史</hi>
<pb n="KR3k0023_WYG_022-6b"/>
崔公下過堂唐張曙與崔昭緯同赴舉問卜者卜者殊<lb/>
不顧曙曙有慍色卜者曰郎君亦及第但崔家郎君拜<lb/>
相當於此時過堂既而張果不第崔首冠曙以詩别之<lb/>
曰千里江山陪驥尾五更風水失龍鱗昨夜浣沙溪上<lb/>
雨緑楊芳艸為何人後七年崔大拜曙果于裴公下及<lb/>
第于崔公下過堂<hi>摭言</hi>
六舉孟賔于華山神卜珓有如一年乞一珓凡六擲得<lb/>
上上大吉毎年下第有詩今各舉一聫第一年云蟾宫<lb/>
<pb n="KR3k0023_WYG_022-7a"/>
空手下澤國有誰來第二年云水國二親應探榜龍門<lb/>
三月又傷春三年云仙島却回空説夢清朝未逹自嫌<lb/>
身四年云雲僧不見城中事問是今年第㡬人五年云<lb/>
因逢日者教重應忍被雲僧勸却歸天福九年符下及<lb/>
第果六舉也<hi>郡國雅談</hi>
夢𦵏劉發秦少㳺夢發殯而𦵏之者云是劉發之柩是<lb/>
嵗發首薦<hi>東坡集</hi>
夢剃髭髯李文定公迪美髭髯未御試前一夕夢被人<lb/>
<pb n="KR3k0023_WYG_022-7b"/>
剃其髭髯俱盡迪惡之有觧者曰秀才須作狀元縁今<lb/>
嵗省元是劉滋已替滋矣非元而何是嵗果然第一<hi>青箱雜記</hi>
斫頭留項劉公沆天聖中辦裝赴省夢被人斫落頭甚<lb/>
惡之人觧曰狀元不到你只得第二人公詰曰雖斫却<lb/>
頭留項在裏項沆劉留同音果第二人及第<lb/>
席㡌離身國初猶襲唐士子皆曵袍重戴出則席㡌自<lb/>
隨李巽累舉不第鄉人曰李秀才不知甚時席㡌離身<lb/>
及第後乃遺鄉人詩曰當年蹤跡困泥塵不意乗時亦<lb/>
<pb n="KR3k0023_WYG_022-8a"/>
化鱗為報鄉閭親戚道如今席㡌已離身<hi>並青箱雜記</hi>
造榜天唐陸扆舉進士時方遷幸六月榜出甚暑李士<lb/>
轍戲曰造榜天也譏扆進非其時也<lb/>
新郎君薛逢晩年厄於宦途䇿羸馬赴朝值新進士綴<lb/>
行而出團司所由數十人見逢行李蕭然前導曰回避<lb/>
新郎君逢□然遣介語曰莫貧相阿婆三五少年時也<lb/>
曽東塗西抹來<hi>摭言</hi>
收第若摘髭佳句喧衆口考官敢瑕疵連年收科第若<lb/>
<pb n="KR3k0023_WYG_022-8b"/>
摘頷下髭<hi>韓退之詩</hi>
鬰輪袍唐王維素為岐王所知將應舉告王為地王令<lb/>
作琵琶曲引至貴戚家自彈其曲曰鬱輪袍貴戚大愛<lb/>
之王曰此非伶人乃能文之士遂為夤縁是年為舉首<lb/>
<hi>廣異記</hi>
列方物備充庭通典武后長夀二年始令舉人獻嵗列<lb/>
於方物前以備充庭詩充庭初識蒼龍礎賜醴行沾白<lb/>
獸樽<lb/>
<pb n="KR3k0023_WYG_022-9a"/>
子弟五人同及第慶厯五年仁宗臨軒賜進士第詳議<lb/>
官祝諫侍廷中男唐次諮季許及一壻皆擢第毎唱一<lb/>
名祝即稱謝是日諫五拜殿下仁宗嘉賞之<hi>澠水燕談</hi>
試進士沿革開寶六年因徐士㢘伐鼓訟不公帝御講<lb/>
武殿覆試御試自此始賜詩自興國二年吕蒙正榜始<lb/>
分甲次自興國八年王世則榜始及第日賜袍笏自祥<lb/>
符中姚曄榜始賜宴自吕蒙正榜始賜同進士出身自<lb/>
王世則榜唱名自雍熈二年梁顥榜封彌謄録覆考編<lb/>
<pb n="KR3k0023_WYG_022-9b"/>
排皆始於祥符景徳之間唐制禮部試舉人夜以三鼓<lb/>
為限本朝率用白晝不復繼燭<hi>國朝事實</hi>
廷試以䇿吕公著知貢舉宻奏曰天子臨軒䇿士而用<lb/>
詩賦非舉賢求治之意今來廷試乞出自宸衷惟以詔<lb/>
䇿咨訪治道自是上臨軒始以䇿試進士<hi>吕家𫝊</hi>
墨氈書榜李紆侍郎放舉人命筆吏勒紙書榜未及填<lb/>
禮部貢院字吏得疾令史王㫤亦善書詔令終其事值<lb/>
㫤醉以氈筆染不能加墨迨明方覺字體濃淡相間反<lb/>
<pb n="KR3k0023_WYG_022-10a"/>
致其妍自後法之遂為故事<hi>賈魏公談録</hi>
日五色賦李程試日五色賦破題云徳動天鑒祥開日<lb/>
華擢為狀元後浩虛舟應宏詞復試此題程虞浩愈於<lb/>
已馳一介取本觀破題云麗日焜煌中含瑞光程喜曰<lb/>
李程在裏<lb/>
錦標盧肇黄頗皆宜春人同舉郡守獨餞頗明年肇狀<lb/>
元及第歸郡守㑹肇觀競渡肇即席作詩云報道是龍<lb/>
君不信果然奪得錦標歸太守大慚<hi>古今詩話</hi>
<pb n="KR3k0023_WYG_022-10b"/>
喜得陳𫝊周師厚在鄭獬榜及第只壓得陳𫝊自賦詩<lb/>
云有眼不堪看鄭獬回頭猶喜得陳𫝊<hi>朱定國詩話</hi>
破天荒荆州人毎嵗觧舉人多不成名號天荒觧劉蜕<lb/>
以荆州觧及第號破天荒<hi>北夢瑣言</hi>
九肋舉人盧肇赴舉先達問所從來曰某袁民也先達<lb/>
曰袁出舉人耶答曰袁之舉人亦猶沅江鱉甲九肋者<lb/>
稀<hi>摭言</hi>
王俊民為狀元嘉祐中未御試京師𫝊王俊民為狀元<lb/>
<pb n="KR3k0023_WYG_022-11a"/>
莫知言所起及御試王荆公楊樂道為羣定官舊制詳<lb/>
定官不得立等荆公以覆考官所定第一人未當别取<lb/>
一人為狀元樂道以為不可議論未决遂各以己意進<lb/>
禀詔從荆公之請發封乃王俊民也<hi>筆談</hi>
手搏争狀元太祖時王嗣宗與趙昌言争狀元於殿前<lb/>
乃命二人手搏約勝者與之趙昌言髮秃嗣宗歐其幞<lb/>
頭墜地趨前曰臣勝之上笑以嗣宗為狀元<hi>涑水記聞</hi>
先衣新衣王拱辰與歐公同年進士文忠自監元省元<lb/>
<pb n="KR3k0023_WYG_022-11b"/>
赴廷試鋭意魁天下明日當唱名備新衣一襲拱辰輒<lb/>
先衣以入文忠怪焉拱辰笑曰為狀元者當依此唱名<lb/>
果第一<hi>卲氏後録</hi>
五色雲天聖五年仁宗試進士韓魏公名在第二時唱<lb/>
名第一甲方終太史奏曰五色雲見從官皆賀<hi>魏公家語</hi>
不在溫飽王曾青州發觧及南省廷試皆為首冠中山<lb/>
劉子儀為翰林學士戲語之曰狀元試三場一生喫着<lb/>
不盡沂公正色答曰曾平生之志不在溫飽<hi>東軒筆記</hi>
<pb n="KR3k0023_WYG_022-12a"/>
於休哉楊大年為翰林學士適禮部院試天下士一日<lb/>
合鄉里待試者或云學士必持文衡幸預以教之大年<lb/>
作色而入曰於休哉大年果知貢舉凡程文用於休哉<lb/>
者皆中選而當時坐中之客半不以為意不用也<hi>邵氏後録</hi>
及第授官正奏名第一甲賜進士及第第二甲同進士<lb/>
及第第三甲第四甲賜進士出身第五甲賜同進士出<lb/>
身特奏名第一等二名附前五甲餘並登仕郎第二等<lb/>
京府助教第三等上州文學第四等下州文學並郊第<lb/>
<pb n="KR3k0023_WYG_022-12b"/>
五等諸州助教進士第一人承事郎第二第三人文林<lb/>
郎第四第五人從事郎以下至第五甲並廸功郎<hi>官品</hi>
月燈毬唐進士開宴寄於曲江亭既徹饌則侈樂泛舟<lb/>
又有燈閣打毬之㑹故坡詩有曲江船舫月燈毬之句<lb/>
<hi>坡詩注</hi>
制科仁宗天聖間從夏竦之奏増重制科之目於是自<lb/>
賢良方正以下其科為六自書判㧞萃以下其科為四<lb/>
驗之以進䇿十卷先之以過閣六論薦之糾之以臺諫<lb/>
<pb n="KR3k0023_WYG_022-13a"/>
上書乞應制舉夏英公以父没王事授丹陽縣主簿上<lb/>
書乞應制舉其略曰若陛下以枕流漱石為達則臣世<lb/>
居市井若陛下以金榜丹桂為材則臣未忝科第若陛<lb/>
下以鳩杖台背為徳則臣始踰弱冠若陛下以荷戈控<lb/>
弦為勇則臣生不綿歴若陛下令臣待詔公車指陳時<lb/>
事猶可與漢唐諸生並驅較其先後真廟再言賞激召<lb/>
赴中書試論六首一曰定四時别九州聖功孰大論二<lb/>
曰考定明堂制度論三曰光武二十八將功業先後論<lb/>
<pb n="KR3k0023_WYG_022-13b"/>
四曰九功九法為國何先論五曰舜無為禹勤事孰優<lb/>
論六曰曾參何以不列四科論是嵗中制科<hi>歸田録</hi>
制科無登三等宋興以來御試制科舉人無登三等者<lb/>
惟吳肓第三等餘皆四等除此則落之<hi>東軒筆録</hi>
一舉三十年推恩富鄭公當國立一舉三十年推恩之<lb/>
法盖公與河南進士段希元魏升平同場屋相善公作<lb/>
相不欲私之故為天下之制至今行之<hi>聞見録</hi>
詩丹霞照上三清路瑞錦裁成五色毫預想平生騰躍<lb/>
<pb n="KR3k0023_WYG_022-14a"/>
處龍津春碧浸仙桃<hi>鄭谷</hi>天上髙髙月桂叢分明四十一<lb/>
枝風滿懐春色向人動遮路亂花迎馬紅鶴馭逈飄雲<lb/>
雨外蘭亭不在管絃中居然盡是前賢事何必青樓倚<lb/>
碧空<hi>趙嘏</hi>一戰文場㧞趙旗便調金鼎佐無為跋勅案前<lb/>
人到少築沙堤上馬歸遲<hi>王仁裕</hi>聞思蓬島㑹神仙二百<lb/>
同年最少年利市襴衫抛白紵風流名字寫紅牋歌樓<lb/>
夜宴停銀燭栁巷春泥汚錦韉<hi>王禹偁</hi>折桂一枝先許我<lb/>
穿楊三葉盡驚人<hi>樂天</hi>鶴使曉來華表上分明説得帝都<lb/>
<pb n="KR3k0023_WYG_022-14b"/>
春門開閶闔星河在榜注神仙姓字新<hi>韓持國</hi>春官南院<lb/>
院牆東曉色初明日色紅文字一千重馬擁喜歡三十<lb/>
二人同眼看魚變辭凡水心遂鶯飛㺯曉風莫怪雲泥<lb/>
從此隔總曾惆悵去年中<hi>陳標</hi>桃花先透三層浪月桂髙<lb/>
攀第一枝閬苑更無前驟馬杏園都是後題詩男兒顯<lb/>
逹當如此滿袖馨香天下知<hi>陳元老</hi>青雲隨歩登華榻紅<lb/>
雪飄香入杏園<hi>王禹偁</hi>緑袍不怕露痕濕走入亂紅深處<lb/>
來朝來已與碧桃約留住東風不放開<hi>鄭獬</hi>才唱第三條<lb/>
<pb n="KR3k0023_WYG_022-15a"/>
燭盡南宫風月畫難成<hi>韋承昭</hi>洗眼上林看躍馬賀詩先<lb/>
到古宣城<hi>東坡</hi>新向月中攀桂後更從天上領春回<hi>趙嘏</hi>名<lb/>
同夜月家家見聲逐春雷處處聞<hi>傳翼</hi>三春省壁鶯遷榜<lb/>
一字天津馬渡橋<hi>禹錫</hi>長樂遥聴上苑鍾彩衣稱慶桂香<lb/>
濃<hi>義山</hi>
　　下第<lb/>
飲墨水梁試進士不中程者飲以墨水又北齊選舉濫<lb/>
者飲墨水一斗<hi>坡詩注</hi>
<pb n="KR3k0023_WYG_022-15b"/>
眼迷五色李方叔為東坡客坡知貢舉方叔下第有詩<lb/>
云平生謾説古戰場過眼還迷日五色<hi>王直方詩話</hi>
夢貼月飛沈彬嘗夢着錦衣貼月飛識者謂身不入月<lb/>
不及第果然<hi>雅言參述</hi>
蝶夢入桐花泉州劉昌言作下第詩云唯有夜來蝴蝶<lb/>
夢翩翩飛入刺桐花<hi>青箱雜記</hi>
綱官蜀人石揚休屢抜鄉薦常屈春官蜀人比之綱官<lb/>
盖謂牙校部土員入京師只空歸也<hi>續歸田録</hi>
<pb n="KR3k0023_WYG_022-16a"/>
九泣都門月曹鄴未第時詩云一辭巖桂叢九泣都門<lb/>
月年年孟春至㸔花不如雪<hi>雅言參述</hi>
白蠟明經張鷟號青錢學士謂萬選萬中時有董方九<lb/>
舉不第號曰白蠟明經與鷟為對<hi>朝野僉載</hi>
白頭英雄唐制進士科甚重其老死文場者亦無恨故<lb/>
有詩云太宗皇帝真長䇿賺得英雄盡白頭<hi>國史補</hi>
宋五坦率唐徳宗微行西明寺宋濟葛巾方抄書上曰<lb/>
茶請一碗濟曰鼎水方煎可自潑之上曰作何事業是<lb/>
<pb n="KR3k0023_WYG_022-16b"/>
何姓名濟曰姓宋第五應進士舉須臾聞呼官家濟惶<lb/>
懼上曰宋五坦率後聞禮部放榜上令探濟無名上曰<lb/>
宋五又坦率也<hi>盧氏雜記</hi>
味如中酒唐人下第詩氣味如中酒情懐似别人<hi>坡注</hi>
下第集句石曼卿下第集句云一生不得文章力欲上<lb/>
青天未有因聖主不勞千里召嫦娥何惜一枝春鳯凰<lb/>
詔下須沾命豺虎叢中也立身啼得血流無着處朱衣<lb/>
騎馬是何人<hi>西清詩話</hi>年去年來來去忙為他人作嫁衣裳<lb/>
<pb n="KR3k0023_WYG_022-17a"/>
仰天大笑出門去獨對春風舞一場<lb/>
歸燕詩唐章孝標下第為歸燕詩獻庾庚承宣云舊壘<lb/>
危巢泥已落今年故向社前歸連天大厦無棲處更傍<lb/>
誰家門户飛庾得詩恨遺才期秋薦引庾果重典禮曹<lb/>
章遂擢第<hi>雲溪友議</hi>
孟浩然詩令狐楚知張祜録其詩三百首表薦之值元<lb/>
稹在内庭上問祜詩髙下稹曰張祜彫蟲小巧恐變陛<lb/>
下風雅由是失意祜以詩自悼云賀知章口徒勞説孟<lb/>
<pb n="KR3k0023_WYG_022-17b"/>
浩然身更不疑<lb/>
曽到蓬山張濆陳商下狀元及第翰林覆落趙嘏以詩<lb/>
貽之曰莫向春風訴酒盃謪仙真箇是仙才猶堪與世<lb/>
為祥瑞曾到蓬山頂上來<hi>並摭言</hi>
羅隠詩六載辛勤九陌中却尋岐路五湖東名慙桂苑<lb/>
一枝緑膾憶松江滿筯紅浮世到頭須適性男兒何必<lb/>
盡成功唯應鮑叔深知我他日蒲帆百尺風<hi>南楚新聞</hi>
花樣不同盧仝不及第出都投逆旅有一人附火吟曰<lb/>
<pb n="KR3k0023_WYG_022-18a"/>
學織錦綾工未多亂投機杼錯抛梭莫教宫錦行家見<lb/>
把似文章笑殺他因問之云舊𨽻宫錦坊近以薄技投<lb/>
本行云如今花様不同且東歸也<hi>盧氏雜記</hi>
文章罷生兒胡曾下第詩云翰苑何時休嫁女文章早<lb/>
晩罷生兒上林新桂年年發不許凡人折一枝<lb/>
報羅使進士放榜後至春關前須有一人謝世名曰報<lb/>
羅使言報大羅天也<hi>秦中雜記</hi>
刀劒傷孟郊下第詩棄置復棄置情如刀劍傷<hi>名賢詩話</hi>
<pb n="KR3k0023_WYG_022-18b"/>
與孤寒争路雍熈二年三月己未親試進士梁顥以下<lb/>
賜及第始唱名内有李宗諤宰相昉之子吕蒙亨參政<lb/>
吕蒙正之弟王䊿鹽鐵使明之子許待問度支仲宣之<lb/>
子上曰斯並世家與孤寒争路縱以藝升天下亦謂朕<lb/>
有私也並下第<hi>聖政編年</hi>
倒䙀孩兒苗振召試館職晏殊語之曰君久從仕必疎<lb/>
筆硯今將就試宜稍溫習振曰豈有三十年為老娘而<lb/>
倒䙀孩兒者乎既而試澤宫選士賦押韻有王字振曰<lb/>
<pb n="KR3k0023_WYG_022-19a"/>
率土之濵莫非王由是不中選殊聞曰苗君竟倒䙀却<lb/>
孩兒矣<hi>筆談</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0023_WYG_022-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷前集卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷前集卷二十七</head> <lb/>
    <p>
<pb n="KR3k0023_WYG_027-1a"/>
欽定四庫全書<lb/>
　錦繡萬花谷前集卷二十七<lb/>
　　年甲<lb/>
亥有二首六身晉悼夫人食城杞者絳縣人年長無子<lb/>
有與疑年使之年曰臣不知紀年臣生之嵗正月甲子<lb/>
朔四百有四十五甲子矣其季於今三之一也吏走問<lb/>
諸朝師曠曰是嵗也魯敗狄於鹹七十三年矣史趙曰<lb/>
亥有二首六身下二如身是其日數也士文伯曰然則<lb/>
<pb n="KR3k0023_WYG_027-1b"/>
二萬六千六百有六旬也<hi>左傳</hi>
孔子壽七十三孔子生魯襄公二十一年十一月庚子<lb/>
至哀公十六年四月己丑卒襄公在位三十一年昭公<lb/>
三十二年定公十五年哀公十六年共七十三年初哀<lb/>
公十一年反魯十二年孟僖子卒孔子吊則致仕時七<lb/>
十以後脩述也<hi>書疏</hi>
雌甲辰唐裴晉公在相位有人寄槐癭一枝時庾威稱<lb/>
博物召問之威翫曰雌樹所生者恐不堪用裴曰郎中<lb/>
<pb n="KR3k0023_WYG_027-2a"/>
甲子幾何庾曰與令公同是甲辰裴笑曰郎中便是雌<lb/>
甲辰<hi>虞氏雜記</hi>
小戊子程文惠與龎潁公同戊子生程已貴龎尚為小<lb/>
官嘗戲龎曰君乃小戊子矣後龎大拜文惠致書賀曰<lb/>
今日大戊子却為小戊子矣<hi>東軒筆録</hi>
小如來五嵗北齊使來聘梁訪徐陵春秋徐陵曰小如<lb/>
來五嵗大孔子三年謂七十五也<hi>談藪</hi>
蒲栁先零晉簡文帝與顧悦之同年悦之髪早白帝問<lb/>
<pb n="KR3k0023_WYG_027-2b"/>
何以先老對曰松柏之姿經霜猶茂蒲栁之質望秋先<lb/>
零帝悅其對<hi>世説</hi>
同甲㑹文潞公居洛年七十八程司馬旦席汝言皆七<lb/>
十八當為同甲㑹文潞有詩曰四人三百十二嵗况是<lb/>
同生甲午年<hi>詩史</hi>
　　墳墓<lb/>
慿霄銜土舜𦵏蒼梧有鳥吐五色氣名曰慿霄銜土成<lb/>
墳積珠成壟<hi>拾遺記</hi>
<pb n="KR3k0023_WYG_027-3a"/>
橋山𦵏弓劔黄帝於荆山下鑄鼎成有龍垂頭黄帝乗<lb/>
龍而上小臣挽持龍髯而墮遺弓劔羣臣𦵏於橋山<hi>史記</hi>
坎石至泉延陵季子喪長子𦵏於嬴博之間孔子曰季<lb/>
子呉之習於禮者也往觀之其坎深不至於泉其斂以<lb/>
時服既封左袒右旋且號者三曰骨肉歸復于土命也<lb/>
若魂氣則無不之也<hi>禮記</hi>
墳號虎丘呉王闔廬死𦵏國西銅棺三重水銀為池金<lb/>
玉為鳬鴈扁諸之劔三千槃郢魚腸之劔在焉𦵏後三<lb/>
<pb n="KR3k0023_WYG_027-3b"/>
日金精之氣上揚化為白虎踞其墳故號為虎丘<lb/>
𦵏壓龍角唐郝處俊死𦵏訖有書生過其墓嘆曰𦵏壓<lb/>
龍角其棺必斵其後象賢坐不道果斵處俊棺焚其尸<lb/>
<hi>朝野僉載</hi>
珠塵鳥銜青砂珠積成壟名曰珠丘其珠輕細如塵風<lb/>
吹塵起名曰珠塵<hi>拾遺記</hi>
金盌盧充家西有崔少府墓一日見一府舍進見少府<lb/>
與小女為婚三日崔曰可歸矣生男當以相還居四年<lb/>
<pb n="KR3k0023_WYG_027-4a"/>
臨水忽見崔氏抱小兒還充又與金盌併詩忽不見充<lb/>
詣市賣盌妹云我女兄亡以金盌𦵏<hi>杜詩注</hi>
丹烏舜𦵏於蒼梧丹烏銜土成墳<hi>六帖</hi>
朱雀唐李勣卜𦵏地繇曰朱雀和鳴子孫盛榮張景藏<lb/>
曰占者過也所謂朱雀悲哀棺中見灰後孫敬業反則<lb/>
天斵英公棺焚之見其灰也<hi>朝野僉載</hi>
龍驤待詔杜甫送韋尚書櫬歸上都詩云墓待龍驤詔<lb/>
<hi>唐史遺事載武后韋洛陽至閿鄉縣車騎不進召巫問之曰晉龍驤將軍王濬之墓在道南每為樵採所苦聞</hi>
<pb n="KR3k0023_WYG_027-4b"/>
<hi>大駕至哀求后詔百步墓外不得樵採又八哀云悵望龍驤詔杜詩</hi>
金粟堆杜甫金粟堆前松栢裏龍媒去盡鳥呼風又云<lb/>
金粟堆南木已拱　唐紀𤣥宗幸橋陵見金粟岡有龍<lb/>
盤鳯翥之勢謂侍臣曰吾千秋萬嵗後宜𦵏此洎升遐<lb/>
羣臣依㫖𦵏焉<lb/>
玉魚長安大明宫北每夜見數騎遊往其間髙宗使巫<lb/>
祝問其由鬼云我是楚王戊太子𦵏於此明日因宣詔<lb/>
改𦵏鬼喜曰我死時天子歛我玉魚一雙勿見奪也乃<lb/>
<pb n="KR3k0023_WYG_027-5a"/>
發掘玉魚宛然棺槨朽爛已盡<hi>西京雜記</hi>
豐碑夫魯有初公室視豐碑三家視桓楹<hi>豐碑斵大木為之形如石</hi>
<hi>碑於槨前後四角樹之穿中於間為鹿盧下棺以繂天子六繂四碑前後重鹿盧也四植謂之桓諸侯下天子</hi>
<hi>斵之形如楹四繂二碑視者言時諸侯僭天子也禮記</hi>
蠒室淄川處士王樵自號贅世翁預卜其地為窌名蠒<lb/>
室中置石塌後感疾即入臥室中掩户乃卒治平中僧<lb/>
又為啟蠒室以祠醮<hi>湘山野録</hi>
燕銜土漢臨江王榮徴詣中尉府自殺𦵏藍田燕數萬<lb/>
<pb n="KR3k0023_WYG_027-5b"/>
銜土置冢上百姓憐之<lb/>
鹿犯松許孜植松於親墓側有鹿犯其松孜嘆曰鹿獨<lb/>
不念我乎明日忽有猛獸殺鹿置於犯松下<hi>坡詩注</hi>
夀藏畫仙賢後趙歧先為夀藏圖季札子産晏嬰叔向<lb/>
四賢像於賔位畫己像於主位<hi>本𫝊</hi>
世為三公袁安父沒求𦵏地逢三書生指一處云葬此<lb/>
當世為三公後𦵏果如其言<hi>後漢書</hi>
世出名將种放往見陳希夷希夷曰君當貴名聞天下<lb/>
<pb n="KR3k0023_WYG_027-6a"/>
又希夷嘗為卜上世葬地於豹林谷下不定宂既葬希<lb/>
夷見之云地固佳安而稍後世世當出名將其姪世衡<lb/>
至今為將帥有聲<hi>邵氏録</hi>
靈公墓狶韋曰衛靈公死卜𦵏於故墓不吉卜𦵏於沙<lb/>
丘掘之數仭得石槨焉洗而視之有銘曰不馮其子靈<lb/>
公奪而埋之夫靈公為靈久矣<hi>莊子</hi>
佳城夏候嬰封滕公嘗至東都門馬悲鳴踣地不前使<lb/>
人掘之得石槨一枚皆科斗書以今文寫之曰佳城鬱<lb/>
<pb n="KR3k0023_WYG_027-6b"/>
鬱三千年見白日吁嗟滕公居此室公曰天乎吾死其<lb/>
𦵏於此乎<hi>雜記</hi>
百年人鄭郊路過一塜為詩曰塜上兩竿竹風吹常裊<lb/>
裊冡中人賡曰下有百年人常眠不知曉<hi>太平廣記</hi>
失牛陶侃微時丁艱將𦵏忽失牛見一父老曰前岡見<lb/>
一牛休山塢中其地𦵏者位極人臣又指山云其地世<lb/>
出二千石言訖不見侃㝷牛因得地𦵏後為太尉三世<lb/>
益州刺史<hi>本傳</hi>
<pb n="KR3k0023_WYG_027-7a"/>
龍角龍耳晉文帝聞郭璞為人相墳地微服觀之謂主<lb/>
人曰此𦵏龍角必滅族何為𦵏此主人曰郭璠云此是<lb/>
龍耳三年當有天子至帝曰出天子耶主人曰非能使<lb/>
天子到此<hi>晉書</hi>
折臂三公有相羊祜墓當有受命者祜聞掘斷地勢以<lb/>
壞其形相者曰尚出折臂三公而祜墜馬折臂位至三<lb/>
公<hi>本𫝊</hi>
竹䇿叢生唐智興微時嘗為徐州門子有道士居門側<lb/>
<pb n="KR3k0023_WYG_027-7b"/>
智興每日一掃道必掃道士之門智興母死道士曰吾<lb/>
善審墓地他日引智興以竹䇿表一處曰必定此兩世<lb/>
方伯智興再往竹䇿有枝叢生遂𦵏焉後至方伯<hi>太平廣記</hi>
厚𦵏薄𦵏張侍中遺言厚𦵏晏丞相遺言薄𦵏二公俱<lb/>
𦵏陽翟元祐中同為盗斫伐侍中壙中金玉充塞不近<lb/>
棺所得已不勝喜皆列拜而去丞相墓中但瓦器數十<lb/>
盜怒斫棺取金帶亦木也遂以斧斫其骨厚𦵏免禍薄<lb/>
𦵏致禍王孫之計疎矣<hi>聞見後録</hi>
<pb n="KR3k0023_WYG_027-8a"/>
五患卜其宅兆惟五患不可不謹使異日不為道路城<lb/>
郭不為溝池室井不為耕犂所及<hi>程氏遺書</hi>
窣堵坡梵語云窣堵坡此云墳也<hi>釋氏要覽</hi>
　<lb/>
　<lb/>
　<lb/>
　<lb/>
　<lb/>
<pb n="KR3k0023_WYG_027-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷前集卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錦繡萬花谷前集卷十一</head> <lb/>
    <p>
<pb n="KR3k0023_WYG_011-1a"/>
欽定四庫全書<lb/>
　錦繡萬花谷前集卷十一<lb/>
　　御史<lb/>
烏府烏漢朱博為御史大夫府中列柏樹常有野烏數<lb/>
十棲其上朝去暮集因名烏䑓又名烏府又名柏臺<lb/>
獬豸鐵冠御史法冠一名柱後一名獬豸豸獸名正直<lb/>
常觸不正柱後以鐵為柱言其審固不撓<hi>漢明廣𫝊</hi>
柱後恵文柱後以鐵為柱張武曰當以柱後恵文冠治<lb/>
<pb n="KR3k0023_WYG_011-1b"/>
之<hi>漢官儀</hi>
綘縐白簡顔延之為御史中丞何尚之與書曰絳騶清<lb/>
路白簡深郊<hi>宋書</hi>
朱衣纁裳彈劾大事則大夫中丞押簽奏法冠朱衣纁<lb/>
裳白沙中單小事常服<lb/>
白筆魏明帝御史簮白筆側堦而坐帝問曰此何官辛<lb/>
毗曰此謂御史簮筆以奏不法也<hi>魏畧</hi>
黒貂殿中侍御史掌殿庭之儀元日冬至朝㑹則乗皂<lb/>
<pb n="KR3k0023_WYG_011-2a"/>
服戴黒貂升殿<lb/>
辟車要秩唐中宗授楊再思為左臺大夫制辟車要秩<lb/>
非徳靡膺専席雄班惟賢是屬<lb/>
蒼佩崇班唐蘇珣授右臺大夫制曰烏壹峻秩望總鐵<lb/>
冠蒼佩崇班威髙石室又曰簡上霜凝筆端風起<hi>並分紀</hi>
朝廷知尊肅宗時武臣無法度大將管崇嗣背闕坐笑<lb/>
語喧譁御史李勉劾不恭帝歎曰吾有勉乃知朝廷尊<lb/>
<hi>勉傳</hi>
<pb n="KR3k0023_WYG_011-2b"/>
天下相賀唐徐有功免官起為侍御史天下聞有功復<lb/>
進灑然相賀<hi>本𫝊</hi>
青箱王維之自曽祖彪之四世御史中丞並譜江左舊<lb/>
事緘之青箱世謂王氏青箱<hi>吴志</hi>
白簡任昉沈約為中丞彈文皆曰奏白簡以聞<hi>南史</hi>
赤棒北齊宗室琅邪王儼領御史中丞舊制王公皆遥<lb/>
駐車馬以待中丞之過其或遲遲則赤棒棒之自都鄴<lb/>
此儀浸絶武成欲寵儼使依舊制儼出北宫中丞之威<lb/>
<pb n="KR3k0023_WYG_011-3a"/>
儀司徒之鹵簿莫不畢備帝在華林園東門張幕隔青<lb/>
絲歩陣觀之遣中貴驟馬止不得入自言奉敕赤棒應<lb/>
聲碎其鞍帝大笑<lb/>
赤囊南史何思證遷侍御史重其選車前依尚書二丞<lb/>
給三騶執盛印青囊在前<lb/>
皂鵰王志愔為侍御史執法剛正人呼為皂鵰<lb/>
六察官唐志監察御史十五人其一察官人善惡其二<lb/>
察户口流散其三察農桑不勤其四察妖猾盗賊其五<lb/>
<pb n="KR3k0023_WYG_011-3b"/>
察徳行孝弟其六察黠吏豪宗大厯中以御史分察尚<lb/>
書省六司第一人察吏部禮部第二人察兵部工部第<lb/>
三人察户部刑部嵗終議殿最號六察<hi>並分紀</hi>
驄馬桓典為御史執法無所囬避常乗驄馬京師憚之<lb/>
語曰行行且止避驄馬御史<hi>典畧</hi>
三獨坐漢光武時詔御史中丞與司𨽻校尉尚書令㑹<lb/>
並専席而坐京師號曰三獨坐<hi>後漢</hi>
中執法髙帝紀注御史中執法御史中丞也<hi>晉灼云</hi>
<pb n="KR3k0023_WYG_011-4a"/>
三告官國朝在禁中唯三官得告宰相告于中書翰林<lb/>
學士告于本院御史告于朝堂皆用朱衣吏謂之三告<lb/>
<hi>筆談</hi>
識面臺官孫抃為中丞薦唐介吴中復為御史或曰聞<lb/>
君未嘗識二人荅曰昔人恥呈身御史今豈求識面䑓<lb/>
官耶後二人皆以風力稱於天下<hi>東軒筆録</hi>
鐵面御史曽公亮以臺官薦趙清獻公為殿中侍御史<lb/>
彈劾不避權倖京師號鐵面御史<hi>神道碑</hi>
<pb n="KR3k0023_WYG_011-4b"/>
肅繩之司唐楊瑒為侍御史反為崔日知所劾瑒奏曰<lb/>
肅繩之司一為恐脅所屈開奸臣謀則御史廢可矣<hi>瑒𫝊</hi>
司過之吏孫皓毎宴置黄門郎十人侍立為司過之吏<lb/>
宴罷之後各奏其缺失大者加刑小者為罰<hi>吴志</hi>
七貴御史故事殿中得立花磚用紫案褥之類為七貴<lb/>
<hi>李肇國史補</hi>
三司謂御史大夫中書省門下省凡儀同三司此也<lb/>
三院一曰臺院侍御史𨽻焉二曰殿院殿中侍御史𨽻<lb/>
<pb n="KR3k0023_WYG_011-5a"/>
焉三曰察院監察御史𨽻焉<hi>唐志</hi>
梓板御史臺在司馬門内署用梓板郭邑題曰御史大<lb/>
夫寺<hi>衞宏漢舊儀</hi>
雜端癡牀侍御史號雜端最為雄劇䑓中㑹聚則於坐<lb/>
南設横榻號曰南牀又曰癡牀言倨傲如癡<hi>御史臺記</hi>
獨擊鶻王素為憲臺風力甚勁時號獨擊鶻<hi>翰府名談</hi>
柱下史侍御史於周為柱下史掌注記言行<lb/>
端臺唐御史久次者一人知雜事謂之雜端亦號端臺<lb/>
<pb n="KR3k0023_WYG_011-5b"/>
次一人知西雜三司受事號副端<lb/>
臺綱正朝廷理狄兼謨遷中丞文帝謂曰御史臺朝廷<lb/>
綱紀臺綱正則朝廷理朝廷正則天下理<lb/>
國之龜寳栁彧為侍御史當朝正色上嘉之曰栁彧正<lb/>
直之士國之龜寳<hi>並分紀</hi>
簉羽鴛鷺唐髙宗以雍州司士叅軍韋絢為殿中侍御<lb/>
史或疑非遷上官儀曰御史供奉赤墀下接武䕫龍簉<lb/>
羽鴛鷺豈雍州判佐比耶時以為清言<lb/>
<pb n="KR3k0023_WYG_011-6a"/>
鵰鶚鷹鸇明目張膽唐韋思謙為御史大夫不可犯或<lb/>
以為譏荅曰耳目官固當特立鵰鶚鷹鸇豈衆禽偶又<lb/>
嘗曰大丈夫當敢言地要須明目張膽以報天子御史<lb/>
出使不能動摇山嶽震慴州縣為不稱職<lb/>
臺閣生風晉傅𤣥轉司𨽻校尉天性峻急不能有容每<lb/>
有奏劾或值日暮捧白簡整簮𢃄竦踊不寐坐而待旦<lb/>
於是貴逰懾伏臺閣生風<hi>並本𫝊</hi>
裏行龍朔中置監察御史裏行武后置殿中裏行後専<lb/>
<pb n="KR3k0023_WYG_011-6b"/>
以裏行名官<hi>唐志</hi>又開元中置裏行無員數或有御史裏<lb/>
行侍御史裏行殿中裏行監察裏行以未為正官<hi>御史臺記</hi>
唐武后稱制供奉官正員外多置裏行有臺令史將入<lb/>
臺值裏行御史聚立門内令史不下驢諸御史大怒將<lb/>
杖之令史云乞先數驢然後受罰謂驢曰汝伎藝可知<lb/>
精神極鈍何物驢畜敢扵御史裏行諸御史慚而止<hi>國朝</hi>
<hi>雜記</hi>
肅政臺龍朔中改御史臺曰憲至武后改曰曰肅政臺<lb/>
<pb n="KR3k0023_WYG_011-7a"/>
<hi>唐志</hi>
弄印無以易堯漢髙祖用趙堯言徙御史大夫周昌為<lb/>
趙相久之持御史大夫印弄之曰誰可以為者熟視趙<lb/>
堯無以易堯遂拜堯<lb/>
耳目唐韓琬曰御史乃耳目官知而不言尚何頼<lb/>
清要唐髙祖欲授李素立清要九品官有司擬雍州司<lb/>
户帝曰要而不清擬校書郎帝曰清而不要乃授侍御<lb/>
史<lb/>
<pb n="KR3k0023_WYG_011-7b"/>
李祐膽落李祐違詔進馬御史温造抨劾祐曰吾夜入<lb/>
蔡州縳吴元濟未嘗心動今日膽落於温御史<hi>並本𫝊</hi>
碎首玉階王義方任職劾奏李義府曰碎首玉堦素眀<lb/>
臣節<lb/>
鷹揚虎視傳咸御史中丞箴云煌煌天文宿星是環爰<lb/>
立私法其輝有煥執憲之綱秉國之憲鷹揚虎視肅清<lb/>
違慢又曰良農耘穢勿使能植無禮是逐安惜翅翼集<lb/>
司𨽻校尉舊事號卧虎以舉綱而萬目理提領而衆裘<lb/>
<pb n="KR3k0023_WYG_011-8a"/>
挈<lb/>
近世獨歩江淹為御史中丞明帝作相謂淹曰君今在<lb/>
南司足以震肅百僚自宋以来不復有嚴眀中丞今日<lb/>
可謂近世獨歩也<hi>並分紀</hi>
殿上虎劉安世器之徧厯言路正色立朝知無不言其<lb/>
面折庭争至雷霆之怒赫然則執簡却立俟天威少霽<lb/>
復前極論一時奏對且前且却者或至四五殿庭觀者<lb/>
皆汗縮竦聽公退則咨嗟嘆服以俚語目之曰殿上虎<lb/>
<pb n="KR3k0023_WYG_011-8b"/>
<hi>言行録</hi>
南臺起扵武后西臺起於本朝唐髙宗改三省為臺故<lb/>
呼御史為南臺趙璘因話録言之璘又云武后朝御史<lb/>
有左右肅政之號當時亦謂之左臺右臺則憲臺未曽<lb/>
有東臺西臺之稱張鷟朝野僉載對天后戲語云左臺<lb/>
胡御史右臺御史胡是也本朝李建中為分司西京留<lb/>
司御史世以西臺目之李栖筠為御史大夫不樂者呼<lb/>
為栖臺蓋斥其名也<hi>揮麈録</hi>
<pb n="KR3k0023_WYG_011-9a"/>
賜紅銷金龍扇張泳為御史中丞真宗曰卿平生著述<lb/>
㡬多可進来公遂以所著進上閲於龍圖閣未竟賜坐<lb/>
上曰今日暑甚顧黄門於御几取常執紅綃金龍扇賜<lb/>
公且稱文善公起再拜乃納扇於几上曰便以賜卿美<lb/>
今日獻文事<lb/>
訖了治平元年孫覺與曽南豐言曰聞臺官以數言事<lb/>
不用相約當共争濮王事不聽則決去盖是時知雜御<lb/>
史吕誨吕大防范純仁等與諌官司馬光數論孫固庸<lb/>
<pb n="KR3k0023_WYG_011-9b"/>
囬王廣淵奸邪不當用其言愈切而用之愈堅事類此<lb/>
者甚衆凡臺官諌官言入進呈訖寢之時人謂之訖了<lb/>
臺吏每白御史曰某事又訖了也盖執政方持權欲一<lb/>
切以沮言者而言者以不能塞職為慙故相約如此後<lb/>
數日果聞臺官論濮王事甚急䟽已七八上不聽誨等<lb/>
皆納敕求罷去臺官不留一人京師為之語曰絶市無<lb/>
臺官然人主猶采物論後来者其言愈厲<hi>南豐雜記</hi>
本草唐賈忠言撰御史本草以裏行為合口椒最有毒<lb/>
<pb n="KR3k0023_WYG_011-10a"/>
監察為開口椒毒微歇殿中為蘿蔔侍御史為脆梨漸<lb/>
入佳味熱侯味虛著百官本草題御史有大熱有毒主<lb/>
除邪疾杜姦囬振寃滯攻貪濁服之長精神<lb/>
南奔謝㡬卿梁天監中自尚書三公郎為侍御史舊郎<lb/>
官轉為此職者世謂之南奔<hi>並侍史臺記</hi>
呵佛罵祖元祐初張商英為開封推官簡蘇内翰子瞻<lb/>
曰老僧欲住烏寺呵佛罵祖如何偶館職孫朴見之以<lb/>
示吕申公之子希純希純白申公公不悦出商英<hi>邵氏辨誣</hi>
<pb n="KR3k0023_WYG_011-10b"/>
哄堂凢上堂絶言笑有不可忍者雜端大笑謂之哄堂<lb/>
則不罰<lb/>
南司梁陸杲為御史中丞劾山隂令虞眉中書舍人黄<lb/>
睦之以眉託杲杲曰君小人何敢以罪人属南司也<lb/>
臺主中丞出外為御史臺主厯晉亦然<lb/>
其門北開北齊鄴都故事云御史臺在宫闕西南其門<lb/>
北開取冬殺之義斯事久矣今東都臺門不北向者盖<lb/>
欲變古之制或建造者不習故事耳<hi>分紀</hi>
<pb n="KR3k0023_WYG_011-11a"/>
只置中丞雜端御史自大夫至主簿並存六典舊式今<lb/>
只置中丞雜端各一員並判臺事<hi>湘山野録</hi>
閽梃横直御史有閽吏𨽻臺中四十餘年事二十餘中<lb/>
丞矣聲喏之時以所執之梃待中丞賢否中丞賢則横<lb/>
其梃不賢則直其梃此語諠於縉紳凡為中丞唯恐其<lb/>
梃直也范諷為中丞一日視其梃直范大驚立召問曰<lb/>
爾梃忽直豈我之失耶吏曰昨日見中丞召客諭庖人<lb/>
造食指揮者數四去又呼之教戒又數四大凢役人者<lb/>
<pb n="KR3k0023_WYG_011-11b"/>
授以法觀其成何事喋喋之繁若使中丞宰天下皆欲<lb/>
如此之繁不亦勞而可厭乎某心鄙之不知其梃之直<lb/>
也范大笑慙謝明日視之梃復横矣<hi>東軒筆録</hi>
活萬人子孫興前漢王翁孺為繡衣御史逐捕盗賊吏<lb/>
當坐者翁孺皆縦不誅嘆曰吾聞活千人封子孫吾所<lb/>
活萬餘人後世其興乎後生孫女乃元成皇后也<hi>夲𫝊</hi>
　　諌官<lb/>
諌垣舊唐著諌官元稹𫝊既居諌垣不欲碌碌自滯又<lb/>
<pb n="KR3k0023_WYG_011-12a"/>
韓琦為諌官三年所存諌草欲歛而焚之以效古人謹<lb/>
宻之義然恐無以見人主從諌之美乃集七十餘章為<lb/>
三卷曰諌垣藁自序於首大畧曰諌主扵理勝而以至<lb/>
誠將之<hi>家𫝊</hi>
諌曹唐權徳輿為左補闕諌云臣職在諌曹<hi>本𫝊</hi>
補闕拾遺唐制左補闕六人左拾遺六人右補闕六人<lb/>
右拾遺六人掌諷諌大事則廷論小事則上封事<hi>唐志</hi>
擇利近名王沂公曽嘗曰韓魏公章䟽甚好向来髙若<lb/>
<pb n="KR3k0023_WYG_011-12b"/>
訥多是擇利范希文亦未免近名須要純意於國家事<lb/>
爾<hi>魏王别録</hi>
坡拜今呼諌議為坡拜盖仍唐朝舊語自外入為諌議<lb/>
班在給舍之上嵗滿遷給事中又嵗滿遷舍人故語云<lb/>
君今上坡後當復下坡矣<hi>談苑</hi>唐諌議謂之坡班在給舍<lb/>
上一遷為給事又遷為舍人有自他官為諌議者班給<lb/>
舍上班中戱語曰饒君上坡去却須下坡来言遷給舍<lb/>
却在下也<hi>青箱雜記</hi>
<pb n="KR3k0023_WYG_011-13a"/>
𢃄墜諌議班在知制誥上若𢃄待劒則在知制誥下戯<lb/>
謂之𢃄墜<hi>春明退朝録</hi>
四諌力引石介蔡臺慶厯中余靖歐陽修蔡襄王素為<lb/>
諌官時謂四諌四人力引石介為諌官范仲淹為參知<lb/>
政事獨謂曰石介剛正然性好竒異若使為諌官必以<lb/>
難行之事責人君以行少咈其意則引裾折檻叩頭流<lb/>
血無所不至主上雖富於春秋然無失徳朝廷政事亦<lb/>
自修舉安用如此諌官諸公伏其言而罷蔡君謨以詩<lb/>
<pb n="KR3k0023_WYG_011-13b"/>
賀曰御筆新除三諌官喧然朝野競相歡當時流落丹<lb/>
心在自古忠良得路難必有謀猷禆帝右直須風采動<lb/>
朝端世間萬事俱塵土留取功名久逺看三公遂薦蔡<lb/>
襄為諌官當時謂之四諌<hi>東軒筆録</hi>
出自宸選明道中執政除其親舊二人為正言司諌上<lb/>
謂曰祖宗法制臺諌須出自宸選若臺諌是大臣自除<lb/>
則大臣過失無敢言者執政悸汗浹背而去<lb/>
父為宰相子為諌官唐元和初杜従郁為左補闕韋貫<lb/>
<pb n="KR3k0023_WYG_011-14a"/>
之曰父為宰相子為諌官若有得失不可使子論父改<lb/>
為秘書丞<hi>並分紀</hi>
臺諌官専為言事英宗曰人言臺諌奪權歐陽修奏曰<lb/>
此則為陛下言者過也朝廷置臺諌官専為言事若使<lb/>
黙然却是失職苟以言事為奪權則臺諌無職可供矣<lb/>
<hi>奏事録</hi>
朕之汲黯真宗見田錫色必莊嘗自之曰朕之汲黯也<lb/>
<hi>名臣𫝊</hi>
<pb n="KR3k0023_WYG_011-14b"/>
田舍漢唐李昭徳為内史婁師徳為納言相隨入朝婁<lb/>
體肥行緩李久待不至乃發怒曰叵耐田舍漢妻聞之<lb/>
乃徐笑曰師徳不是田舍漢更是誰<lb/>
司諌正言唐有左右補闕國朝雍熙五年詔改左右補<lb/>
闕為左右司諌又改唐左右拾遺為左右正言<hi>分紀</hi>
五諌一曰風諌二曰順諌謂順其所欲以微動之三曰<lb/>
規諌陳其規矩而正其事四曰致諌致物以眀其意五<lb/>
曰直諌直言君之過失<hi>大戴禮</hi>
<pb n="KR3k0023_WYG_011-15a"/>
　　給事中<lb/>
夕郎黄門侍郎每日暮入對青瑣門拜謂之夕郎<hi>靈帝紀</hi>
塗歸給事中四人左右分判省事詔書不便者塗竄而<lb/>
奏還謂之塗歸<hi>唐志</hi>
批勅唐李藩為給事中制有不可於黄𠡠後批之吏白<lb/>
宜進白紙藩曰别以白紙是文狀豈曰批𠡠耶史臣曰<lb/>
批勑有夕郎之風<hi>分紀</hi>
宜在𤨏闥久在黄扉唐郭承嘏為給事中出為華州刺<lb/>
<pb n="KR3k0023_WYG_011-15b"/>
史盧載封還詔書且言承嘏宜在𤨏闥文宗曰承嘏乆<lb/>
在黄扉故優其俸禄暫令亷問近諌列章美事也乃復<lb/>
留<lb/>
囬天之力張元素遷給事中諌太宗發卒修洛陽宫魏<lb/>
證曰張公論事有囬天之力可謂仁人之言矣<hi>本𫝊</hi>
　　翰苑<lb/>
翰林院翰林院在禁中乃人主燕居之所玉堂承明金<lb/>
鑾皆在焉應供奉人自學士以下工伎皆𨽻籍其間皆<lb/>
<pb n="KR3k0023_WYG_011-16a"/>
稱翰林<hi>沈存中筆談</hi>
北門内相天子私人唐制乗輿所在必有文詞經學之<lb/>
士以偹宴見而文書詔令則中書舍人主之自太宗時<lb/>
名儒學士時召以草制未有名號至乾封以後始號北<lb/>
門學士𤣥宗初翰林待詔掌四方表䟽批答又以中書<lb/>
務劇乃選文學之士號翰林供奉掌制誥開元末又改<lb/>
供奉為學士别置院専掌内命其後選用益重而禮遇<lb/>
益親至號内相又以為天子私人<hi>百官志</hi>
<pb n="KR3k0023_WYG_011-16b"/>
金蓮花炬唐令狐綯為翰林承㫖宣宗時夜對禁中燭<lb/>
盡帝以乗輿金蓮花炬送還院吏望見以為天子乃綯<lb/>
至皆驚<lb/>
八磚徳宗時學士入館視日影為候時李程為翰林性<lb/>
懶日過八花磚乃至時號八磗學士<hi>並本𫝊</hi>
蓬池鱠郢水醪李徳裕述夢詩荷静蓬池鱠天寒郢水<lb/>
醪唐學士初上賜食悉是蓬池魚鱠夏至頒冰及酒以<lb/>
酒味濃和水而飲盖禁中有郢水酒坊<hi>李白詩</hi>
<pb n="KR3k0023_WYG_011-17a"/>
口脂面藥唐制臘日賜北門學士口脂盛以碧鏤牙筩<lb/>
故杜詩云口脂面藥隨恩澤翠管銀罌下九霄<hi>苕溪詩話</hi>
登瀛州太宗初作文學館以房杜等十八人為學士每<lb/>
暇訪以詩書政事號十八學士命閻立夲圖像以章禮<lb/>
賢是時天下慕向謂之登瀛洲<hi>禇亮𫝊</hi>
凌玉清翔紫霄凡登翰苑者謂之凌玉清翔紫霄<hi>翰林志</hi>
翠毛錦黄盤雕錦學士舊規十月初别賜錦長襖子國<lb/>
初以来賜翠毛錦太宗改賜黄盤雕錦<hi>金坡遺事</hi>
<pb n="KR3k0023_WYG_011-17b"/>
玉鼻騂天厩新頒玉鼻騂<hi>坡新為學士賜内厩良馬東坡詩</hi>
馬鬛三花白樂天春深學士家詩鳳書裁五色馬鬛剪<lb/>
三花唐學士例借飛龍厩馬<lb/>
海曲龍山唐翰林壁畫海曲龍山宋宣公詩云憶昔唐<lb/>
家扄禁地粉壁曲龍開古記承眀景象今頓還永與鑾<lb/>
坡為故事<lb/>
六幅山水屏玉堂兩壁有巨然畫山董羽畫水宋宣獻<lb/>
公為學士時燕穆之復為六幅山水屏寄之乃置于中<lb/>
<pb n="KR3k0023_WYG_011-18a"/>
門<lb/>
郭熙春江曉景元豐末既移院玉堂中屏乃郭熙所作<lb/>
春江曉景坡詩云玉堂晝掩春睡閒中有郭熙春畫山<lb/>
今乃為玉堂佳物<hi>詩話</hi>
小三昧大三昧學士每下直出門相謔謂之小三昧出<lb/>
銀臺門乗馬謂之大三昧<hi>翰林志</hi>
十八文星舊唐書太宗圖十八學士為之贊號十八文<lb/>
星舊書贊曰十八文星輝炳煥<lb/>
<pb n="KR3k0023_WYG_011-18b"/>
一條冰陳彭年在翰林兼數職皆文翰清秘之目人謂<lb/>
其帯衘曰一條冰<hi>國老聞談</hi>
鰲峯最上頭宋景文公祁守益州有風力久次而不見<lb/>
用以翰林學士承㫖召道出長安以詩寄梁丞相畧曰<lb/>
梁園宴罷相如至宣室釐殘賈誼歸又曰粉署重来憶<lb/>
舊逰蟠桃開盡海山秋寧知不是神仙骨上到鰲峯最<lb/>
上頭<lb/>
五鳳齊飛太宗時賈黄中宋白李至吕䝉正蘇易簡五<lb/>
<pb n="KR3k0023_WYG_011-19a"/>
人同時拜翰林學士承旨扈䝉贈之詩云五鳳齊飛入<lb/>
翰林其後吕為相賈李蘇為參政宋為尚書<hi>廬陵集注</hi>
五相一漁翁白樂天詩云元和六學士五相一漁翁王<lb/>
禹偁在翰陵有同在翰林而大拜者王以啓賀之曰三<lb/>
神山上曽陪鶴駕之逰六學士中獨有漁翁之嘆<hi>青箱雜記</hi>
甘泉従臣先朝翰林學士不領他局故俸薄楊億之為<lb/>
學士有乞郡表畧曰虛忝甘泉之従臣終作莫敖之餓<lb/>
鬼自後乃得判他局<hi>東軒筆録</hi>
<pb n="KR3k0023_WYG_011-19b"/>
飛帛玉堂太宗以玉堂之設虛𫝊其號而無名乃於紅<lb/>
綃上御書飛帛四字題曰玉堂之署以賜焉本院掛于<lb/>
玉堂之上方知貴矣<hi>分紀</hi>
待詔書詔太宗訪鍾王之迹御筆飛動乃召書史之有<lb/>
格性者置於便殿授以筆法覩其有成名賜銀章象笏<lb/>
令入翰林院充待詔書詔自是四海之内咸識禁中之<lb/>
墨妙焉<hi>澠水燕談</hi>
著撰文名學士所著撰拜免公王將相妃主曰制賞賜<lb/>
<pb n="KR3k0023_WYG_011-20a"/>
恩宥曰赦書曰徳音處分事曰敕曰御札五品已上曰<lb/>
詔六品以下曰敕批羣臣表曰批荅奨勲勞曰奨諭賜<lb/>
外國曰蕃書醮曰青詞曰宻詞釋曰齋文教坊致語曰<lb/>
白話土木興建曰上梁文宣賜曰口宣此外有祝文祭<lb/>
文碑銘神道碑樂章詩頌春帖子之類撰訖進入故事<lb/>
遇有除拜以雙日鎻院隻日降麻故學士以雙日至又<lb/>
談苑大號令曰御札餘皆同<lb/>
餘酲尚在曽布以翰林學士權三司使坐言市易事落<lb/>
<pb n="KR3k0023_WYG_011-20b"/>
職知饒州舍人許將當制頗多斥詞制下將往見曽曰<lb/>
始得詞頭深欲繳納又思釁隙如此不過同貶耳於公<lb/>
無益其中語言頗經改易公他日當自知曽曰公不聞<lb/>
宋子京事乎昔晏元獻當國子京為翰林學士晏愛宋<lb/>
才雅税一第於近廷居之遇中秋晏公啓宴召宋出妓<lb/>
飲酒逹旦方罷翼日罷相宋當草詞頗極詆斥方子京<lb/>
揮毫之際昨夕餘酲尚在觀者亦駭矣盖此事由来久<lb/>
何足校耶許亦憮然而去<lb/>
<pb n="KR3k0023_WYG_011-21a"/>
歩行學士國朝選人不得乗馬入宫門天聖中選人為<lb/>
館職自歐陽永叔軰始時號歩行學士皆自左掖門下<lb/>
馬歩入<hi>筆談</hi>
視草堂筆談學士院玉堂太宗嘗親幸至今學士上日<lb/>
許正坐他日皆不敢坐堂中設視草臺每草制則具衣<lb/>
冠據臺而坐<lb/>
垂簾草制拜相李吉甫裴垍在翰林同直裴垍草李吉<lb/>
甫除中書侍郎平章事制李吉甫草武元衡制垂簾揮<lb/>
<pb n="KR3k0023_WYG_011-21b"/>
翰兩不相知及暮吉甫存嘆息之聲垍終不言書麻尾<lb/>
之後乃相慶賀禮絶之敬生於坐中黎明相府官吏候<lb/>
于門<lb/>
草麻潤筆草麻潤筆自隋唐有之隋鄭譯自隆州刺史<lb/>
復爵李徳林作詔髙潁戲之曰筆頭乾譯曰出為方伯<lb/>
䇿杖而歸不得一錢何以潤筆近朝除拜因循多不送<lb/>
遣先帝慮經費有闕特定草麻例物朝謝日令閣門督<lb/>
之既得乃以書進呈自是無敢闕者今以為定制<lb/>
<pb n="KR3k0023_WYG_011-22a"/>
用白麻元和初凡赦書徳音立后建儲大誅討拜免三<lb/>
公宰相命將曰制書並用白麻不用印雙日起草候閣<lb/>
門鑰入而後進書隻日百僚立班於宣政殿通事舍人<lb/>
宣之機務要速並用雙日<hi>並分紀</hi>
進草宻㫖多夜降出草麻五更三㸃進祥符中錢惟演<lb/>
入院是夕召入令草夀春王制惟演之進草乞御筆刋<lb/>
削然後冩麻従之是夕一更二㸃進草三㸃降出御筆<lb/>
書依奏方付待詔書冩其後南郊加恩及冊皇太子皆<lb/>
<pb n="KR3k0023_WYG_011-22b"/>
晁逈當之亦進草親王宰臣等即不進<hi>澠水燕談</hi>
進小字本天順二年宣旨每進麻制書詔録小字留内<lb/>
自後機宻公事即用小字本常詔不進國朝自祥符後<lb/>
詔麻制進小字盖便扵觀省也書詔亦進<lb/>
承㫖居第一閤元稹翰林承㫖記曰憲宗始命鄭絪為<lb/>
承㫖居諸學士上居東第一閤凡大詔令凡上所甚注<lb/>
意莫不専受<lb/>
學士院李肇翰林志駕在大内則於明福門内置院駕<lb/>
<pb n="KR3k0023_WYG_011-23a"/>
在興慶宫則於金眀門内置院今在右銀臺門之北第<lb/>
一門東向榜曰翰林之門入門直西為學士院其北為<lb/>
翰林院<hi>並分紀</hi>
繫鞋白事翰林故事每白事中書公服靸鞋坐玉堂使<lb/>
院吏入白丞相出迎然此禮不行久矣章惇直學士院<lb/>
力欲行之一日兩制俱白事他學士皆鞹足執笏惇獨<lb/>
散手繫鞋大咈物議繼罷惇直院<lb/>
眼赤腰黄舊制學士以上並有一人朱衣引馬所服𢃄<lb/>
<pb n="KR3k0023_WYG_011-23b"/>
用黄金而無魚至入兩府則金帯懸魚謂之重金世𫝊<lb/>
館閣望為學士詩眼裏何時赤腰間甚日黄及為學士<lb/>
詩云眼赤何時兩腰黄㡬日重<hi>筆談</hi>
靈鵲噪本朝學士院有雙鵲嘗栖於海棠枝上每學士<lb/>
㑹食翔集於玉堂之上或鳴噪必有大詔令或宣詔議<lb/>
事因謂之靈鵲晁公詩云却聞靈鵲心應喜<hi>金坡遺事</hi>
鈴有聲田文炳續翰林故事李徳裕云翰林院有懸鈴<lb/>
以備警急文書引之以代𫝊呼予為學士時河北用兵<lb/>
<pb n="KR3k0023_WYG_011-24a"/>
一夜鈴有聲俟之則無人後往往如此潜俟於下終無<lb/>
所覩其鳴皆應用兵處緩急亦如之<hi>分紀</hi>
槐閣玉堂上東閣承㫖居之西閣第三㕔居之玉堂後<lb/>
東西各二閣第三㕔而下分處之玉堂後東北一室二<lb/>
間大中祥符中王相居之入參大政李相廸又自此閣<lb/>
拜命其後入者多求居之此室常不空前簷有大槐樹<lb/>
意以為祥<hi>澠水燕談</hi>
承㫖閣子王拱辰自翰林承㫖除宣徽使張方平自承<lb/>
<pb n="KR3k0023_WYG_011-24b"/>
㫖為參知政事不數日以憂去服除以宣徽使召學士<lb/>
院以承㫖閣子為不利市凡入翰林無肯居之者熙寧<lb/>
王珪為承㫖韓絳戱之曰禹玉行将入宣徽矣未幾禹<lb/>
玉除參知政事遂大拜凡秉政十五年而卒近世承㫖<lb/>
之逹無此比也<lb/>
長春殿曲宴蘇易簡為參知政事引故事為請詔自今<lb/>
後當直學士與樞宻直學士並頒長春殿曲宴<lb/>
升丹鳳樓肆赦蘇易簡又引唐元稹承旨㕔記御樓肆<lb/>
<pb n="KR3k0023_WYG_011-25a"/>
赦惟承㫖得升丹鳳樓之西南隅<hi>並楊文公談苑</hi>
宫燭然忩蘇易簡為學士太宗嘗夜幸玉堂易簡已寢<lb/>
遽起無燭具衣冠宫嬪自窻格引燭入照之忩格上有<lb/>
火然忩處至今不欲更易以為玉堂盛事<hi>筆談</hi>
賜飛龍厩馬學士新入院飛龍厩賜馬一疋銀閙鞍粧<lb/>
轡<lb/>
蕭蕭句彭乗為翰林學士誥命尤為可笑有邊帥乞朝<lb/>
仁宗許其候秋凉即途乗為批答語曰當俟蕭蕭之候<lb/>
<pb n="KR3k0023_WYG_011-25b"/>
爰堪靡靡之行田况知成都值飢民流離况始入劒門<lb/>
即發倉賑濟上表待罪乗义嘗批答曰纔度巖巖之險<lb/>
便興惻惻之情王琪性滑稽乗死為挽詞云最是蕭蕭<lb/>
句無人繼後塵<hi>筆録</hi>
依様畫葫蘆陶糓自五代至國初文翰為一時冠自以<lb/>
久在詞禁宣力實多㣲俟上㫖太祖笑曰頗聞翰林草<lb/>
制皆檢前人舊本改換詞語世俗謂之依様畫葫蘆爾<lb/>
何宣力之有糓聞之乃作詩書于玉堂之壁曰官職須<lb/>
<pb n="KR3k0023_WYG_011-26a"/>
由生處有才能不管用時無堪笑翰林陶學士年年依<lb/>
様畫葫蘆太祖益薄其怨望遂决不用<lb/>
舉筆不㤀規諌歐公在翰林仁宗一日承間見御閤春<lb/>
帖子讀而愛之問左右曰誰作左右對曰歐陽修之辭<lb/>
也乃悉収諸宫帖閲之見其篇篇有意嘆曰舉筆不忘<lb/>
規諌真侍從之臣也<lb/>
瀛州之象玉堂東西壁延袤數丈待詔董羽畫水以布<lb/>
之風濤浩𣺌盖擬瀛州之象也修篁皓鵠悉圖廊廡竒<lb/>
<pb n="KR3k0023_WYG_011-26b"/>
花異木羅植軒砌毎外喧已寂内務不至風傳漏禁月<lb/>
色滿庭真人世之仙境也<lb/>
木天内諸司舍屋唯祕書最宏壯閣下穹窿髙敞謂之<lb/>
木天<hi>分紀</hi>
兩制國朝翰林學士謂之内制中書舍人知制誥謂之<lb/>
外制其後并雜學士待制通謂之兩制<hi>事實</hi>
親調藥餌真宗尤禮杜鎬直龍圖閣上開樽酒親封題<lb/>
賜鎬鎬素不飲飲之疾作㡬至不救真宗親至閣下臨<lb/>
<pb n="KR3k0023_WYG_011-27a"/>
問手調藥餌撫慰令卧平乃歸内其待侍臣有如此者<lb/>
<hi>三朝寶訓</hi>
盛事有七李昉赴玉堂賜燕詩序云今日之盛事有七<lb/>
親賜衣帯鞍馬十月朔賜錦袍特宣草麻改賜内庫法<lb/>
酒俸給現錢給親事隨從就院𠡠設<hi>翰林志</hi>
綸省推髙除中書舍人李義山為學士制云綸省推髙<lb/>
<hi>景龍文館院</hi>
擬大言賦淳化四年太宗草書宋玉大言賦賜蘇易簡<lb/>
<pb n="KR3k0023_WYG_011-27b"/>
易簡因擬宋玉作大言賦以獻其詞曰皇帝書白龍牋<lb/>
作大言賦賜玉堂臣蘇易簡御筆煌煌雄詞洋洋瓌瑋<lb/>
博逹不可偹詳易簡曰聖人興兮告成功登崑崙兮展<lb/>
升中芳蓆地兮饗祖宗天籟起兮調笙鏞日烏月兎耀<lb/>
文眀也參旗井鉞嚴武衛也執北斗兮尊𤣥酒也削西<lb/>
華兮為石䃭也飛雲湧霞膰膳膫也刳鯨腊鵬代鶼鰈<lb/>
也迅雷三發山神呼也流電三激爟火舉也四時一同<lb/>
兮萬八千年泰山融兮溟海乾圓盖偃兮方輿穿<hi>分紀</hi>
<pb n="KR3k0023_WYG_011-28a"/>
能却繼遷馬太宗時王禹偁為翰林學士常草制李繼<lb/>
遷送馬五十匹以偹濡潤以狀不如式却之及出守滁<lb/>
州閩人鄭褒徒歩謁禹偁禹偁愛其儒雅乃别為買一<lb/>
匹馬或言買馬虧價者太宗曰彼能却繼遷五十疋馬<lb/>
顧肯此虧價哉<hi>紀事</hi>
　　中書舍人<lb/>
一佛出世唐太宗尤重内外制之任嘗曰朕聞朝廷命<lb/>
一舍人六姻相賀諺以為一佛出世豈容謬哉<hi>談苑</hi>
<pb n="KR3k0023_WYG_011-28b"/>
尺書招賛普東坡元祐初為中書舍人上賜御書紫薇<lb/>
花詩一首坡進詩落句云小臣願對紫薇花試掃尺書<lb/>
招賛普<hi>坡集</hi>
五花判唐故事中書有軍國政事則中書舍人各執所<lb/>
見雜書其名謂之五花判事<hi>職林</hi>
六押給省乃分司押事故唐舍人乃謂之六押<hi>李祕家傳</hi>
閣老唐制中書舍人六人掌詔㫖冊命皆次第進畫以<lb/>
久次者一人為閣老判本省雜事<hi>唐志</hi>
<pb n="KR3k0023_WYG_011-29a"/>
一人足辨我事孫處約為中書舍人髙祖即位杜正倫<lb/>
請増舍人員帝曰處約一人足辨我事止不除<hi>本𫝊</hi>
古事今事唐髙仲舒崔琳同為中書舍人宋璟嘗曰古<lb/>
事問仲舒今事問崔琳尚何疑<hi>崔義𤣥𫝊</hi>
撻額裹頭不由三事直拜中書舍人謂之撻額裹頭<hi>出盧</hi>
<hi>氏記</hi>
揮翰如飛陸扆拜中書舍人文思敏速揮翰如飛文理<lb/>
俱惬<hi>分紀</hi>
<pb n="KR3k0023_WYG_011-29b"/>
斵忩舍人唐陽滔中為中書舍人時促命草制而吏持<lb/>
門鑰他適無本乃斵忩取之時號斵忩舍人<hi>朝野僉載</hi>
易服飲酒于肆中魯宗道易服飲酒于仁和肆中一日<lb/>
真宗急召將有所問使者于酒肆得之曰上問以何事<lb/>
對幸先見教公曰以實對中使入上果問具如公對上<lb/>
問何私入酒家公對曰臣家貧無器皿酒肆百物具偹<lb/>
適有親客逺来遂與飲臣且易服市人無識臣者上笑<lb/>
曰卿為宫臣恐為御史所彈以公為忠實後為明肅言<lb/>
<pb n="KR3k0023_WYG_011-30a"/>
羣臣可大用者數人公其一也<hi>歸田録</hi>
寺僧出迎張文懿為社令時出城過村幸村老老僧出<lb/>
迎道邂逅過之亦必出迎文懿<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>而詰之僧曰長官来<lb/>
時山神夜夢告某相公至矣一日復往而僧不出文懿<lb/>
曰不出何也僧謝曰神不我告也文懿以為誕使僧問<lb/>
其所以夜夢告曰長官誤斷殺牛事天符已下不復相<lb/>
矣文懿駭驚省之果嘗有殺牛事遂復改之眀日過寺<lb/>
僧復出曰昨夕山神言長官復為相矣眀日當来但减<lb/>
<pb n="KR3k0023_WYG_011-30b"/>
筭矣後果三入中書<hi>王氏聞見録</hi>
　　知制誥<lb/>
十年遲白樂天除知制誥與三舍人同宿詩曰莫<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>不<lb/>
如君氣味此中来校十年遲<lb/>
衣緑國初知制誥有衣緑者錢若水自舍人遷學士入<lb/>
謝曰閣門承㫖例先賜金紫太宗訝之閣門以舊例對<lb/>
太宗曰吾欲令若水緑袍上繫金帶儒門之美事也<hi>東軒</hi>
<hi>筆録</hi>
<pb n="KR3k0023_WYG_011-31a"/>
閣長壓角舍人院每知制誥上事必設紫褥於庭面北<lb/>
拜㕔閣長立褥之東北隅謂之壓角裴庭裕正除通事<lb/>
舍人上事知印宰相當壓角則其禮相𫝊自唐也邵興<lb/>
宗入院不欲為舍人閣長壓角<hi>春明退朝録</hi>
不試知制誥故事知制誥先試其文辭仁宗以陳堯佐<lb/>
文學天下所知不復命試自國朝以来不試制誥者惟<lb/>
楊億陳堯佐二人而已<hi>神道碑</hi>
　<lb/>
<pb n="KR3k0023_WYG_011-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦繡萬花谷前集卷十一<lb/>
</p>
<p>
</p>
  </div>
</body>
</text>
</TEI>
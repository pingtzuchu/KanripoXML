<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索續集卷三十四</head> <lb/>
    <p>
<pb n="KR3k0029_WYG_165-1a"/>
欽定四庫全書<lb/>
　羣書考索續集卷三十四<lb/>
　　　　　　　　　　　　宋　章如愚　編<lb/>
　　官制門<lb/>
　　　翰苑<lb/>
翰苑總論四朝志曰自國初至官制行百司事失其實<lb/>
多所釐正獨學士院承唐舊典遵而不改愚謂代言之<lb/>
職自漢以來皆有之官名雖不必更而其實有所當更<lb/>
<pb n="KR3k0029_WYG_165-1b"/>
者不知其幾千百年於此矣漢武帝作文章必使相如<lb/>
輩視草故漢之詔令多有古風魏晉以來文氣不振迄<lb/>
於有唐掌詔誥者猶駢儷然韓栁雖率天下而以古文<lb/>
至於王言則猶古也陸宣公為内相奏天之詔奏議之<lb/>
文猶有王楊餘習其他不足論矣宋朝元豐改制獨不<lb/>
更翰學之名是矣至於内外制猶作四六豈非當更而<lb/>
不更者歟豈非典謨訓誥之體終不可復歟夫王言布<lb/>
於天下猶父之詔子也不存誥詔唯諾之意而工雕鐫<lb/>
<pb n="KR3k0029_WYG_165-2a"/>
篆刻之文果何謂哉宋初官制質勝文故不務名元豐<lb/>
改制文勝質故多失實修國史者反曰國初事多失實<lb/>
元豐多所釐正是亦徒徇其名而已<lb/>
商周秦漢代言之官虞夏之際代祀綿逺其代工掌制<lb/>
之名氏莫得而知至於成湯太甲則有仲虺伊尹為之<lb/>
訓誥髙宗得傅説則有説命之篇周公召公相成王則<lb/>
有洛誥酒誥周官顧命秦始皇帝并一區宇丞相李斯<lb/>
實掌其言漢興當秦焚書之後侍從之臣皆不習文史<lb/>
<pb n="KR3k0029_WYG_165-2b"/>
蕭曹之輩又乏儒墨之用每封功臣建子弟其辭多天<lb/>
子為之縱委於執翰者亦非彰灼知名之士武帝使司<lb/>
馬相如視草率皆文章之流以相如非將相器也<hi>文粹鄭亞</hi>
<hi>作李德裕㑹昌一品制集序</hi>
兩漢代言之官漢家制誥最為後世稱述而求其典職<lb/>
之官非有視草類皆司馬相如枚臯嚴助之徒為之也<lb/>
班固西京賦以為金馬承明著作葢直廬於承明者皆<lb/>
制誥詔令之言而待詔金馬者皆一時賦詩歌頌之詞<lb/>
<pb n="KR3k0029_WYG_165-3a"/>
而已嚴助厭承明之廬而補外郡詔令侍中復使為之<lb/>
東方朔王褒張子僑皆以待詔金馬而為歌頌至於奏<lb/>
諡策誄則又屬之大鴻臚葢未始有定員也東漢始制<lb/>
尚書侍郎專立文書起草孝亷之士試以牋奏而補之<lb/>
其員三十六人入直供奉之禮恩寵優渥與今翰苑無<lb/>
異王通獨於漢帝制屢加歎美葢以其詞不束於程度<lb/>
而有渾厚典雅之風真得王言之體哉<hi>吕東萊</hi>
漢中大夫侍中黄門侍郎尚書令六曹侍郎唐舍人學<lb/>
<pb n="KR3k0029_WYG_165-3b"/>
士皆文章之選嘗以漢制參之漢固有金馬玉堂承明<lb/>
號著作矣然中大夫侍從在承明石渠天子乃使與大<lb/>
臣辨論中外相應以義理之文侍中則輙使為文待詔<lb/>
黄門則在玉堂之廬黄門侍郎日暮入侍青瑣門又尚<lb/>
書令典刑作文書六曹侍郎作文書起草皆文臣之美<lb/>
選按中大夫則屬郎中令侍中黄門尚書令則乃屬奉<lb/>
車駙馬都尉又尚書六曹侍郎復屬少府夫議論制作<lb/>
文臣皆天子近侍最為榮貴乃隸典兵衞之屬而與宦<lb/>
<pb n="KR3k0029_WYG_165-4a"/>
者武夫同曹共列豈所謂尊寵者耶唐制學士直宿於<lb/>
内殿漢郎中令有大夫侍郎等亦更直宿於内<hi>出陳彦羣兩漢</hi>
<hi>博議</hi>
唐翰林學士之職本以文學言語備顧問出入侍從因<lb/>
得㕘謀議納諫諍其禮猶寵而翰林院者待詔之所也<lb/>
唐制乗輿所在必有文詞經學之士而文書詔令則中<lb/>
書舍人掌之自太宗時名儒學士時時任以草制然猶<lb/>
未有名號北門學士𤣥宗初置翰林待詔以張説陸堅<lb/>
<pb n="KR3k0029_WYG_165-4b"/>
張九齡等為之掌四方表疏批答應和文章既而又以<lb/>
中書務劇文書多壅滯乃選文學之士號翰林供奉與<lb/>
集賢院學士分掌制誥書勅開元二十六年又改翰林<lb/>
供奉為學士别置學士院專掌内命凡拜免將相號令<lb/>
征伐皆用白麻其後選用益重而禮遇益親至號為内<lb/>
相又以為天子私人自諸曹尚書校書郎皆得與選入<lb/>
院一歳則遷知制誥未知制誥者不作文書班次各以<lb/>
其内宴則居丞相之下一品之上憲宗時又置學士承<lb/>
<pb n="KR3k0029_WYG_165-5a"/>
㫖唐之學士𢎞文集賢分隸中書省而翰林學士獨無<lb/>
所屬<hi>唐百官志</hi>
内外制之名自今翰苑學士為内制中書令知制誥為<lb/>
外制總謂之兩制而鸞坡崇於鳳掖青瑣盛於紫垣錢<lb/>
公惟演述金坡遺事起建隆庚申訖天聖丙寅至六十<lb/>
七載得四十七人序其首曰人間之官無貴於學士雖<lb/>
貴極三旌有所不迨嘗讀蘇易簡翰林雜記見其職務<lb/>
之清晏曹局之嚴密寵遇之殊絶恩數之優渥葢自太<lb/>
<pb n="KR3k0029_WYG_165-5b"/>
祖敞金馬之禁廬太宗洒玉堂之宸翰列聖相繼重於<lb/>
此<lb/>
唐天策府學士北門學士天䇿府學士與北門學士後世<lb/>
榮之謂李唐文章之選無以復加以某觀之是二者出<lb/>
於非正之舉耳何則太宗為秦王之時而置十八學士<lb/>
使之更日直宿以議論政事者將以為奪嫡之舉也武<lb/>
后當髙宗之朝而置北門學士使之參决表疏以分丞<lb/>
相之權者將以為篡國之舉也然則預此選於一時者<lb/>
<pb n="KR3k0029_WYG_165-6a"/>
豈可盡以為榮哉<hi>林少穎通鑑唐史論</hi>
唐不當有私人之目内相之稱翰林初置人才與雜流<lb/>
並處其後雜流不入職親而地近專以處忠賢文章之<lb/>
士然有天子私人之目内相之稱則非王政設官之體<lb/>
矣王者無私豈云私人相無不統豈云内相是與内臣<lb/>
自設形迹為異同也自太宗髙宗時尚未有此彼武氏<lb/>
者内寵無厭又聚華藻輕薄之人於北門而中宗至以<lb/>
宫婢主文柄<hi>上官氏</hi>是何足法者不必逺奮兩漢上法三<lb/>
<pb n="KR3k0029_WYG_165-6b"/>
王直取則於貞觀則所損益可知矣<hi>胡氏管見</hi>
唐翰苑之官翰林之設其任重矣雍容金鑾優游鳳閤<lb/>
密勿議論取重當時豈特取其詞藝而已哉太宗之時<lb/>
名儒學士召以草制名號未立乾封以後則有北門學<lb/>
士之稱載之信史葢已班班可考矣𤣥宗之興首重是<lb/>
選始置翰林待詔掌四方表疏批答應制文章又以為<lb/>
未也則有翰林供奉之名自是又易供奉以為學士專<lb/>
掌内命亦何榮哉其後選用益親而以内相目之然則<lb/>
<pb n="KR3k0029_WYG_165-7a"/>
翰林之職自𤣥宗始為之而古無有也雖足以詫一時<lb/>
之盛奈何𤣥宗任用不篤沉溺宴安終使禍亂並興不<lb/>
可救藥雖設是職更何補於治道哉厥後憲宗又置學<lb/>
士承㫖德宗擢陸贄為翰林學士穆宗即位亦以李德<lb/>
裕而為之凡號令典册皆更其手亦由明皇始重此職<lb/>
故後裔得舊貫以仍之也<hi>東萊唐博議</hi>
唐置翰林反與釋老伎術之徒雜處中書門下出納王<lb/>
命之司也故詔勅行焉明皇始置翰林而其職始分既<lb/>
<pb n="KR3k0029_WYG_165-7b"/>
發號令預謀議則自宰相以下進退輕重係之矣豈特<lb/>
取其詞藝而已哉釋老之徒方外之士書畫琴棊數術<lb/>
執技以事上下不與士齒者也而使與文章之士雜處<lb/>
非所以育材養賢也<hi>范祖禹</hi>
唐與宋學士舍人之職有所區别舍人學士之選自唐<lb/>
以來最為儒者之盛事唐人謂之西掖北門之榮於今<lb/>
舍人為文章之盛選學士為天子之私人嘗竊疑之今<lb/>
人與給事中預聞兩省事押僉書黄封還詞頭皆以駁<lb/>
<pb n="KR3k0029_WYG_165-8a"/>
正為職然舍人獨草勅何也夫草勅既有舍人而降詔<lb/>
付中書施行又頒學士則是詔命可得而私也其可乎<lb/>
　熈寧初學士王禹偁不肯草制以為失職乃命知制<lb/>
誥蘇子章勅代絲綸皆王命也而區别如此必有謂焉<lb/>
<hi>陳彦羣兩漢博議</hi>
漢唐宋代言之官成周建官之法内史掌王八枋之法<lb/>
以詔王治凡命諸侯及公卿大夫則策命之外史掌書<lb/>
外令御史掌贊書<hi>王有命當以書致之則贊為辭若今尚書</hi>大抵理㑹黜陟<lb/>
<pb n="KR3k0029_WYG_165-8b"/>
等事未嘗理㑹文章至漢時凡有制詔則以掌書掌之<lb/>
武帝與淮南王爭能每與報書及賜常召司馬相如等<lb/>
視草乃遣自後從事文章改尚書令為中書謁者東漢<lb/>
有蘭臺述作之事唐人置一項人為待詔翰林院百工<lb/>
伎藝皆居焉其後天子尊重文章而有翰林學士之設<lb/>
親近人主權亞丞相惟册皇后太子翰林學士則作制<lb/>
誥　宋翰林學士知内知制誥知外<hi>同上</hi>
唐宋翰苑之官唐翰林院在禁中乃人主燕居之所玉<lb/>
<pb n="KR3k0029_WYG_165-9a"/>
堂承明金鑾殿皆在其間應供奉之人自學士以下工<lb/>
伎羣官司隸籍其間者皆稱翰林如今之翰林醫官翰<lb/>
林待詔之類是也唐制自宰相而下初命皆無宣詔之<lb/>
禮惟學士宣召葢學士院在禁中非内臣宣召無因得<lb/>
入故院門别設複門亦以其通禁庭也<hi>沈存中筆談</hi>
宋朝翰林玉堂森嚴金鑾密邇此非清華之選乎郭贊<lb/>
之乏時望可以掌制誥而不可以入翰林夫均之為兩<lb/>
制也而内制重於外制以此知其選也嘗即宋朝記録<lb/>
<pb n="KR3k0029_WYG_165-9b"/>
考之自建隆至熈寧在翰苑者一百八人而入端揆者<lb/>
二十一自建炎至淳熈在翰苑者七十六而入端揆者<lb/>
凡八祖宗之法兩府闕人取之兩制其選何如哉然祖<lb/>
宗選人不專文藝和矇眸子之眊無與於文也而不之<lb/>
用王著使酒難近無與於文也而不之用用畢士安而<lb/>
不用張洎洎非文不足也行不足也用竇儀而不用杜<lb/>
韡韡非文不足也而行不足也葢學士之職備顧問司<lb/>
典誥清切貴重非他官比故累朝遇之頗異焉寵以四<lb/>
<pb n="KR3k0029_WYG_165-10a"/>
字之佳名榮以七事之殊禮錫以七言之聖製或賜鵰<lb/>
錦袍或賜金蓮炬或索冠帶而後見或以御朝服為餽<lb/>
當時之膺是選者非文行兼著之趙安仁則文學兼有<lb/>
之司馬光非詞筆俱優長之彭大年則文章典雅之張<lb/>
方平文人才士彬彬疊出何其盛也又有盛於此者册<lb/>
后之舉富貴可立俟也楊億不奉詔丁謂之留權要所<lb/>
當奉也而劉筠不奉詔嗟夫外制之封還國朝之盛事<lb/>
而今也内制亦然君子因是為之三詠三歎<lb/>
<pb n="KR3k0029_WYG_165-10b"/>
宋太宗嘗幸玉堂學士院玉堂太宗皇帝曾親幸至今<lb/>
惟學士上日許正坐他日皆不敢獨坐故事堂中設視<lb/>
草臺每草制則具衣冠據而坐今不復如此但存空臺<lb/>
而已玉堂東承㫖閣子窓槅上有火燃處宋太宗嘗幸<lb/>
玉堂蘇易簡為學士已寢遽起無燭具衣冠宫嬪自窓<lb/>
槅引燭入照之今不欲更易以為玉堂一盛事<hi>沈存中筆談</hi>
　　　給舍<lb/>
漢王嘉封還董賢除官詔書漢世董賢之益封其不可<lb/>
<pb n="KR3k0029_WYG_165-11a"/>
明矣而王嘉封還詔書適忤其君之盛怒卒不得其死<lb/>
然班孟堅曰依世則廢道違俗則危殆嗟夫道固不可<lb/>
廢而危殆夫何䘏嘉以區區一簣障江河固無補於事<lb/>
之萬一而後世以嘉為法名器得以不濫非嘉之力歟<lb/>
<hi>東萊</hi>
漢魏置給事中中書舍人與唐異漢置給事中特居<lb/>
中以備顧問而唐使之掌封還之任魏置中書舍人特<lb/>
掌呈奏案章而唐使之制勅既行有悞得以改正<hi>陳傅良</hi>
<pb n="KR3k0029_WYG_165-11b"/>
同前給事中在漢為加官至唐屬之門下省使之駁正<lb/>
奏抄塗竄詔敕之不便葢掌其事者凡四人中書舍人<lb/>
在魏掌呈奏案章至唐屬之中書省使之㕘議表章起<lb/>
草進畫葢庇其職者凡六人<hi>陳秘書試館職策</hi>
唐人封駁之職唐自袁髙爭盧杞凡十八年門下無議<lb/>
可否者許孟容一日論駁而四方想聞其風采則封還<lb/>
繳駁之任不可無其人<hi>陳中書傅良</hi>
唐自來俊臣之事給事中僅出己意以正救其失而旋<lb/>
<pb n="KR3k0029_WYG_165-12a"/>
即貶逐其後舍人草制第為美詞則職雖存而不復行<lb/>
其職矣<hi>任寺簿</hi>
鄭注之相李甘顯倡欲壊其麻而史臣以排寵救危盛<lb/>
稱其賢<hi>同上</hi>
李藩之塗勅而吏至駭愕以求改則唐人立法使之塗<lb/>
竄詔勅特虚文矣<hi>同上</hi>
給事中非專判機務翰林非專備顧問中書舍人非專<lb/>
掌外制給事中之為職豈獨判機務掌文書也必曰詔<lb/>
<pb n="KR3k0029_WYG_165-12b"/>
令有不便許其糾駁古之人有為之者批御制敕而不<lb/>
以為疑幸而瑣闥有斯人也能容之乎翰林内相之為<lb/>
職豈獨備顧問起草起畫也詔令有不善聽其改作古<lb/>
之人有為之者深辭罪已以感動四方幸而北扉有斯<lb/>
人也能用之乎中書舍人之為職豈獨頒宣外制潤色<lb/>
王言也詞令有不合聽其繳納古之人有為之者詔㫖<lb/>
數下而迄不肯出一辭幸而西掖有斯人也能進之乎<lb/>
<hi>李賢良垕文集</hi>
<pb n="KR3k0029_WYG_165-13a"/>
宋給舍孫公升有言法度命令差失過當給舍獻替於<lb/>
未下而諫官御史止能追救於已行梁公燾之詰張問<lb/>
亦曰朝廷命令失當初則舍人繳納中則給事封駁至<lb/>
成命已行諫官御史乃論之嗚呼至哉斯言夫給舍主<lb/>
封駁臺諫主論列二者其職均也而有先後焉葢命之<lb/>
未下其正之也易命之已下其奪之也難此給舍之職<lb/>
所以為尤重也宋朝淳化中命魏庠樂成務知給事制<lb/>
勅有未便者許之封駁未幾以其職𨽻之通進銀臺二<lb/>
<pb n="KR3k0029_WYG_165-13b"/>
司故詔按張永德張泳封還之勅出唐介何剡封還之<lb/>
然此皆給事之職也給事之封駁在唐世已然矣而未<lb/>
聞有中舍之封駁者雖曰袁髙不草盧杞制然髙亦給<lb/>
事也白居易封還四刺史詞頭居易固中舍也然史所<lb/>
不録也雖有之亦間見也葢自康定間遂國夫人之命<lb/>
富公弼當制封還詞頭舍人之封還昉乎此矣至其後<lb/>
也胡宿援弼之事而駁楊懐敏歐陽修援制之例而駁<lb/>
張可之葢自是而後其職與給事均矣竊嘗考之葉祖<lb/>
<pb n="KR3k0029_WYG_165-14a"/>
洽以舍人主讀為廢職事曾肇以舍人主讀為隳官制<lb/>
夫封駁審讀均之為給事職也舍人封駁不曰侵官舍<lb/>
人審讀則曰越職何也有心於規正無心於將順此古<lb/>
人之深意也故吕誨黜命直送其家韓維有言安燾除<lb/>
命直下吏部劉摯有言吕公著之除侍郎當也告命不<lb/>
經書讀史之誤也而范純仁亦言之范純仁之除兩府<lb/>
當也告命不經書讀史為燾故也而蘇轍亦言之先正<lb/>
之意可知矣范祖禹之堅於執奏韓忠彦之不肯稟議<lb/>
<pb n="KR3k0029_WYG_165-14b"/>
熈寧三舍人之所守如一吁何其盛哉粤自崇寧奸臣<lb/>
自作威福恐人之議己以御筆付有司且重之以大不<lb/>
恭之罰自是結舌者過半矣聖明中興率循舊章批降<lb/>
御筆必經給舍下無隠情上無舛令隆興之責以繳駁<lb/>
乾道之許以批勅其謹重詔令開廣言路雖自聖意亦<lb/>
家法也<lb/>
　<lb/>
　羣書考索續集卷三十四<lb/>
</p>
<p>
</p>
  </div>
</body>
</text>
</TEI>
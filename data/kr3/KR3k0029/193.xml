<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索别集卷六</head>
    <p>
<pb n="KR3k0029_WYG_193-1a"/>
欽定四庫全書<lb/>
　羣書考索别集卷六　　　宋　章如愚　撰<lb/>
　　經籍門<lb/>
　　　詩<lb/>
風雅頌之義風雅頌者聲樂部分之名也風則十五國<lb/>
風雅則大小雅頌則三頌也賦比興則所以製作風雅<lb/>
頌之體也賦者直陳其事如葛覃卷耳之類是也比者<lb/>
以彼狀此如螽斯緑衣之類是也興者託物興詞如關<lb/>
<pb n="KR3k0029_WYG_193-1b"/>
雎兎置之類是也盖衆作雖多而其聲音之節製作之<lb/>
體不外乎此<hi>詩𫝊</hi>
風雅正變之分先儒舊説二南二十五篇為正風鹿鳴<lb/>
至菁莪二十二篇為正小雅文王至卷阿十八篇為正<lb/>
大雅皆文武成王時詩周公所定樂歌之詞也至豳十<lb/>
三國為變風六月至何草不黄五十八篇為變小雅民<lb/>
勞至召旻十三篇為變大雅皆康昭以後所作<hi>同前</hi>
風者民俗之歌謡國者諸侯所封之域而風者民俗歌<lb/>
<pb n="KR3k0029_WYG_193-2a"/>
謡之詩也謂之風者以其被上之化以有言而其言又<lb/>
足以感人如物因風之動以有聲而其聲又足以動物<lb/>
也是以諸侯采之以貢於天子天子受之而列於樂官<lb/>
於以考其俗尚之羙惡而知其政治之得失焉<hi>同前</hi>
勸懲得情性之正孔子曰詩三百一言以蔽之曰思無<lb/>
邪盖詩之言羙惡不同或勸或懲皆有以使人得其情<lb/>
性之正然其明白簡切通於上下未有若此言者故特<lb/>
稱之以為可當三百篇之義以其要為不過乎此也學<lb/>
<pb n="KR3k0029_WYG_193-2b"/>
者誠能深味其言而審於念慮之間必使無所思而不<lb/>
出於正則日用云為莫非天理之流行矣<hi>同前</hi>
感善心懲逸志凡詩之言善者可以感發人之善心惡<lb/>
者可以懲創人之逸志其用歸於使人得其情性之正<lb/>
而已然其言㣲婉且或各因一事而發求其直指全體<lb/>
則未有若此之明且盡者故夫子言詩三百篇而惟此<lb/>
一言可以盡盖其義而示人之意亦深切矣<hi>語注</hi>
優㳺含蓄之意詩雖或主於譎諫然其譏是人也亦必<lb/>
<pb n="KR3k0029_WYG_193-3a"/>
優㳺含蓄㣲示所以譏之之意然後其人有以覺悟而<lb/>
懲創焉若但探其隠匿而播揚之既無陳善閉邪之方<lb/>
又無懇切諷諭之誠則正恐未能有益於其人而吾之<lb/>
言固已墮於媟嫚刻薄之流而先得罪於名教矣夫子<lb/>
亦何取乎爾哉<hi>語或問</hi>
美刺風諭之㫖詩本於人之情性有美刺風諭之㫖其<lb/>
言近而易曉而從容詠嘆之間所以漸漬感動於人者<lb/>
又為易入故學之所得必先於此而有以發起其仁義<lb/>
<pb n="KR3k0029_WYG_193-3b"/>
之良心也<hi>同前</hi>
二南詩之正風周南之詩言文王后妃閨門之化召南<lb/>
之詩言諸侯之國夫人大夫妻被文王后妃之化而成<lb/>
徳之事盖文王治岐而化行於江漢之域自北而南故<lb/>
其樂章以南名之用之鄉人用之邦國以教天下後世<lb/>
誠意正心脩身齊家之道盖詩之正風也<hi>同前</hi>
詩之作者非一人詩有是當時朝廷作者雅頌是也若<lb/>
國風乃採詩者採之民間以見四方民情之美惡二南<lb/>
<pb n="KR3k0029_WYG_193-4a"/>
亦是採民言而被樂章爾<hi>文公語録</hi>
詩者古之樂詩古之樂也亦如今之歌曲音名不同衛<lb/>
有衛音鄘有鄘音弼有弼音故詩有鄘音者係之鄘弼<lb/>
音者係之弼若大雅小雅則亦如今之商調宫調作歌<lb/>
曲者亦按其腔調而作爾大雅小雅亦古之作樂之體<lb/>
格按大雅體格作大雅按小雅體格作小雅非是做成<lb/>
詩後旋相度其辭自為大雅小雅也大率國風是民庶<lb/>
所作雅是朝廷之詩頌是宗廟之詩<hi>同前</hi>
<pb n="KR3k0029_WYG_193-4b"/>
雅有小大正變之分問二雅所以分答曰小雅是所係<lb/>
者小大雅是所係者大呦呦鹿鳴其義小文王在上於<lb/>
昭于天其義大問變雅曰亦只是變用他腔調爾<hi>同前</hi>
風雅隨時而升如周南召南當初在豐鎬之時其詩為<lb/>
二南後来在洛邑之時其詩為黍離只是自二南進而<lb/>
為二雅自二雅退而為王風二南之於二雅如登山到<lb/>
得黍離時節便是下坡了<hi>同前</hi>
六義之説有三問豳風本風而周禮籥章氏祈年於田<lb/>
<pb n="KR3k0029_WYG_193-5a"/>
祖則吹豳雅蜡祭息老物則吹豳頌不知就豳詩觀之<lb/>
孰為雅孰為頌曰先儒因此説而謂風中自有雅自有<lb/>
頌雖程子亦謂然似都壊了詩之六義然有三説焉一<lb/>
説謂豳之詩吹之其調可以為風可以為雅可以為頌<lb/>
一説謂楚茨大田甫田是豳之雅噫嘻載芟豐年諸篇<lb/>
是豳之頌謂其言田之事如七月也如王介甫則謂豳<lb/>
之詩自有雅頌今皆亡矣數説皆通恐其或然未敢必<lb/>
也<hi>同前</hi>
<pb n="KR3k0029_WYG_193-5b"/>
六義之體不同所謂風雅頌乃是樂章之腔調也如言<lb/>
仲吕調大呂調越調之類是也至比興賦又别如直指<lb/>
其名直叙其事者賦也如本要言其事而虚用兩句釣<lb/>
起因而接續者興也引物為况者比也立此六義非特<lb/>
使人知其聲音之所當又欲使歌者知作詩之法度也<lb/>
<hi>同前</hi>
比興之義不同詩之比興比是以一物比一物而所指<lb/>
之事常在言外興是借彼一物以引起此事而其事常<lb/>
<pb n="KR3k0029_WYG_193-6a"/>
在下句但比意雖切而却淺興意雖闊而味長<hi>同前</hi>
詩之為興不一如興體不一或借眼前事説起或别將<lb/>
一物説起大抵只是將三四句引起如唐詩尚有此等<lb/>
詩體如青青河畔草青青水中蒲皆是别借此説興起<lb/>
其辭非必有感有見於此物也有將物之無興起自家<lb/>
之所有將物之有興起自家之所無前軰都理會這个<lb/>
不分明如何説得詩本指<hi>同前</hi>
假物興辭之意詩人假物興辭大率将上句引下句如<lb/>
<pb n="KR3k0029_WYG_193-6b"/>
行葦勿踐履戚戚兄弟莫逺具邇行葦是比弟兄勿字<lb/>
乃興莫字此詩自是飲酒會賔之意序者却牽合作周<lb/>
家忠厚之詩遂以行葦為仁及草木如云酌以大斗以<lb/>
祈黄耉亦是歡合之時祝夀之意序者遂以為養老乞<lb/>
言豈知祈字本只是祝頌其髙夀無乞言意也<hi>同前</hi>
笙詩有譜而無辭由庚白華等乃是笙詩有其譜而無<lb/>
其辭者也<hi>同前</hi>
無邪者詩之全體或問思無邪如何是直指全體曰詩<lb/>
<pb n="KR3k0029_WYG_193-7a"/>
三百篇皆無邪思然但逐叚無邪耳惟此一言舉全體<lb/>
言之因曰夏之日冬之夜百嵗之後歸于其居冬之夜<lb/>
夏之日百嵗之後歸于其室此亦無邪思也出其東門<lb/>
有女如雲匪我思存縞衣綦巾聊樂我貟此亦無邪思<lb/>
也為子而賦凱風亦無邪思也為臣而賦北門亦無邪<lb/>
思也但不曾説破耳惟思無邪一句便分明説破或曰<lb/>
如滛奔之詩如何曰淫奔之詩固邪矣然反之則非邪<lb/>
也故其善者可以感發人之善心惡者可以懲創人之<lb/>
<pb n="KR3k0029_WYG_193-7b"/>
逸志<hi>同前</hi>
美刺可以為勸戒問思無邪曰非言作詩之人思無邪<lb/>
也盖謂三百篇之詩所美者皆可以為法而所刺者皆<lb/>
可以為戒讀之者思無邪耳<hi>同前</hi>
美刺不足以盡詩古人作詩與今人作詩一般其間亦<lb/>
自有感物道情吟詠情性㡬時盡是譏刺他人只縁序<lb/>
者立例篇篇要説美刺説将詩人意思盡是鑿壞了且<lb/>
如今人見人纔做事便作一詩歌美之或譏刺之是甚<lb/>
<pb n="KR3k0029_WYG_193-8a"/>
道理如此一似里巷無知之人胡亂稱頌䛕説把持放<lb/>
鵰何以見先王之澤何以為情性之正<hi>同前</hi>
詩中頭緒多詩中頭項多一是音韻一是訓詁各件一<lb/>
是文體若逐一根究然後討得些道理則殊不濟事湏<lb/>
是通悟者看方得<hi>同前</hi>
詩至夫子而復舊當時史官收詩時已各有編次但經<lb/>
孔子時已經散失故孔子重新整理一畨未見得删與<lb/>
不刪如云吾自衛反魯然後樂正雅頌各得其所云各<lb/>
<pb n="KR3k0029_WYG_193-8b"/>
得其所則是還其舊位<hi>同前</hi>
聖人只是刋定人言夫子刪詩看来只是採得許多詩<lb/>
夫子不曾删去往往只是刋定而已聖人當来看定好<lb/>
詩便要興歎詠發人之善心不好詩便要起人羞惡之<lb/>
心皆要人思無邪盖思無邪是魯頌中一語聖人却言<lb/>
三百篇惟魯頌中一言足以盡之<hi>同前</hi>
詩序失詩人之本㫖今人不以詩説詩却以序説詩是<lb/>
以委曲牽合必欲如序者之意寜失詩人之本意不恤<lb/>
<pb n="KR3k0029_WYG_193-9a"/>
也此是序者大害處<hi>同前</hi>
讀詩當味其意讀詩者湏當諷味看詩人之意在甚處<lb/>
如栢舟緑衣不得於其夫宜其怨之深矣而其言曰我<lb/>
思古人實獲我心又曰静言思之不能奮飛其詞氣忠<lb/>
厚惻怛怨而不過如此所謂止乎禮義而中喜怒哀樂<lb/>
之節者所以雖為變風而繼二南之後者以此臣之不<lb/>
得於其君子之不得於其父弟之不得於其兄朋友之<lb/>
不相信處之皆當以為此法如屈原不忍其憤懐沙赴<lb/>
<pb n="KR3k0029_WYG_193-9b"/>
水此賢者之過也賈誼云厯九州而相其君兮何必懐<lb/>
此都也則又失之逺矣讀詩湏如此看所謂詩可以興<lb/>
可以觀可以羣可以怨是詩中一大義不可不理會得<lb/>
也<hi>同前</hi>
讀詩全在涵泳讀詩之法只是熟讀涵泳自然和氣從<lb/>
胷中流出其妙處不可得而言不待安排措置務自立<lb/>
説只恁平讀意思自足<hi>同前</hi>
讀正文自見其意聖人言詩之教只要得人思無邪其<lb/>
<pb n="KR3k0029_WYG_193-10a"/>
他篇篇是這意思惟是此一句包説得盡只将詩正文<lb/>
讀自見其意今人都縁這序少間只要説得序通却将<lb/>
詩意来合序説却不要説教詩通<hi>同前</hi>
看詩自有次序看詩義理外更好看他文章且如谷風<lb/>
他只是如此説出来然而叙得事曲折先後皆有次序<lb/>
而今人費盡氣力做尚做得不好<hi>同前</hi>
樂為詩而作盖以虞書考之則詩之作本為言志而已<lb/>
方其詩也未有歌也及其歌也未有樂也以聲依永以<lb/>
<pb n="KR3k0029_WYG_193-10b"/>
律和聲則樂乃為詩而作非詩為樂而作也三代之時<lb/>
禮樂用於朝廷而下逹於閭巷學者諷誦其言以求其<lb/>
志詠其聲執其器舞蹈其節以涵養其心則聲樂之所<lb/>
助於詩者為多<hi>同前</hi>
志者詩之本詩出乎志者也樂出乎詩者也然則志者<lb/>
詩之本而樂者其末也末雖亡不害本之存患學者不<lb/>
能平心和氣從容諷詠以求之情性之中耳有得乎此<lb/>
然後可得而言顧所得之淺深如何耳<hi>語録</hi>
<pb n="KR3k0029_WYG_193-11a"/>
聖賢以志求詩聖賢之言詩主於聲者少而發其義者<lb/>
多仲尼所謂思無邪孟子所謂以意逆志者誠以詩之<lb/>
所以作本乎其志之所存然後詩可得而言也得其志<lb/>
而不得其聲者有矣未有不得其志而能通其聲者也<lb/>
<hi>同前</hi>
樂聲不足以盡詩程夫子謂二南猶易之乾坤而龜山<lb/>
楊氏以為一體而相成其説當矣試考之如何召南夫<lb/>
人恐是當時諸侯夫人被文王太姒之化者二南之應<lb/>
<pb n="KR3k0029_WYG_193-11b"/>
似亦不可専以為樂聲之應為言盖必有理存乎其間<lb/>
<hi>同前</hi>
詩具天人之理凡詩所謂風者多出於里巷歌謡之作<lb/>
所謂男女相與詠歌各言其情者也惟周南召南親被<lb/>
文王之化以成徳而人皆有以得其性情之正故其發<lb/>
於言者樂而不過於淫哀而不及於傷是以二篇獨為<lb/>
風詩之正經自弼而下則其國之治亂不同人之賢否<lb/>
亦異其所感而發者有邪正是非之不齊而所謂先王<lb/>
<pb n="KR3k0029_WYG_193-12a"/>
之風者於此焉變矣若夫雅頌之篇則皆成周之世朝<lb/>
廷郊廟樂歌之詞其語和而莊其義寛而宻其作者往<lb/>
往聖人之徒固所以為萬世法程而不可易者也至於<lb/>
雅之變者亦皆一時賢人君子閔時病俗之所為而聖<lb/>
人取之其忠厚惻怛之心陳善閉邪之意尤非後世能<lb/>
言之士所能及之此詩之為經所以人事浹於下天道<lb/>
備於上而無一理之不具也<hi>詩集傳序</hi>
風者民之歌謡凡言風者皆民間歌謡採詩者得之而<lb/>
<pb n="KR3k0029_WYG_193-12b"/>
聖人因以為樂以見風化流行淪肌浹髓而發於聲氣<lb/>
者如此其謂之風正以其自然而然如風之動物而成<lb/>
聲耳如闗雎之詩正是當時之人被文王太姒徳化之<lb/>
深心膽肺腸一時換了自然不覺形於歌詠故當作樂<lb/>
之時列為篇首以見一時之盛為萬世之法尤是感人<lb/>
妙處<hi>文公答潘叔恭</hi>
雅鄭二者之别雅鄭二字雅恐便是大小雅鄭恐便是<lb/>
鄭風不應概以風為雅又於鄭風之外别求鄭聲也聖<lb/>
<pb n="KR3k0029_WYG_193-13a"/>
人刪録取其善者以為法存其惡者以為戒無非教者<lb/>
豈必滅其籍哉<hi>文公答吕伯恭</hi>
刪後無詩之喻伯樂之所不顧則謂之無馬可矣夫子<lb/>
之所不取則謂之無詩可矣<hi>文公答范伯宗</hi>
齊魯毛鄭之詩詩自齊魯韓氏之説不得𫝊而天下之<lb/>
學者盡宗毛氏毛氏之學𫝊者亦多而王述之類今皆<lb/>
不存則推衍説者又獨鄭氏之箋而已<hi>吕氏家塾讀詩記後序</hi>
説詩多以意會今人說詩空有無限道理而無一㸃意<lb/>
<pb n="KR3k0029_WYG_193-13b"/>
味只為不曉此意耳<hi>語録</hi>
詩説者不一燕燕之詩毛氏以為衛荘姜傷已韓詩則<lb/>
以為衛定姜歸其婦送之而作鄭康成注禮記又以為<lb/>
衛獻公不禮於鄭姒鄭姒作此詩謂當思先君獻公以<lb/>
待寡人　柏舟之詩毛氏則以為仁人不遇韓氏則以<lb/>
為衛宣姜自誓所作自孔子既没之後世之學者各以<lb/>
其所聞而𫝊之故其説所以不一也<lb/>
詩之序自相反江有氾之詩既以為羙媵也勤而不怨<lb/>
<pb n="KR3k0029_WYG_193-14a"/>
嫡能悔過也而其下文云文王之時江沱之間有嫡不<lb/>
以其媵備數媵遇勞而無怨嫡亦自悔也載馳之詩既<lb/>
以為許穆夫人所作也閔其宗國顛覆自傷不能救也<lb/>
又言衛懿公為狄人所滅國人分散野處漕邑許穆夫<lb/>
人閔衛之亡傷許之小力不能救思歸唁其兄又義不<lb/>
得故賦是詩也如魚麗之詩序以為文武以天保以上<lb/>
治内以采薇以下治外始於憂勤終於逸樂既以為文<lb/>
武之詩棠棣之詩又曰宴兄弟也閔管蔡之失道故作<lb/>
<pb n="KR3k0029_WYG_193-14b"/>
棠棣焉此又成王之詩也非一人所作甚明矣<lb/>
論詩次序先後夫去而遣之還則勞之先遣後勞則皇<lb/>
皇者華當在四牡之前孔氏曰使臣往返非一四牡所<lb/>
勞不必是皇皇者華所遣之使孔氏以伐柯九罭破斧<lb/>
東山然後終以狼䟦今皆顛倒不次以為簡札誤編或<lb/>
者次詩不以作詩之先後孔氏之説亦一見也<hi>云云</hi>載<lb/>
馳衛懿公之詩乃在文公之後皇華遣使之詩乃在四<lb/>
牡之後豳風破斧乃在東山之前雖顛倒如此然四牡<lb/>
<pb n="KR3k0029_WYG_193-15a"/>
之詩但言人君之勞使不可不知勤勞皇華但言使臣<lb/>
之出不可不詢疾苦詩之本意如此不必泥先後之序<lb/>
也<lb/>
風雅頌之用不同其實則一詩之别有三風者風也本<lb/>
其風俗之美惡人情之去就為之詩因鄉飲射而歌之<lb/>
以風其上故曰風雅者正也言朝廷政事得失教化隆<lb/>
衰為之詩因朝廷政事享而歌之卒歸於正故曰雅頌<lb/>
者容也發潜徳之幽光揚先人之功烈為之詩因郊廟<lb/>
<pb n="KR3k0029_WYG_193-15b"/>
祭祀而歌之盡其形容故曰頌三者其用雖異其所以<lb/>
使之手舞足蹈而不知樂而不淫勤而不怨安於禮而<lb/>
不敢亂者則一也<lb/>
風雅頌之别詩大序雖出於後人𫝊益而其妙處實有<lb/>
孔子源流盖夫子嘗為子夏子貢之徒言之後人得其<lb/>
緒餘合為一篇之序也如詩有六義曰風賦比興雅頌<lb/>
非孔門不能道盖風雅頌詩之體也賦比興詩之用也<lb/>
<hi>以賦比興加之風雅頌之中所以風多比興雅頌多賦</hi>
<pb n="KR3k0029_WYG_193-16a"/>
<hi>也</hi>予嘗為之説曰鄉黨之詩曰風故二南諸國之詩皆<lb/>
鄉黨人為之歌於鄉射鄉飲蜡祭或因諸侯之貢或因<lb/>
王人之来逹於太史而比其聲音於太師氏後世因為<lb/>
常樂今儀禮所歌二南諸詩是也朝廷之詩曰雅盖王<lb/>
朝卿士或太史氏為之於大賔客大朝會或燕享時歌<lb/>
之太師氏類以為樂章今儀禮所歌鹿鳴文王白華南<lb/>
陔諸詩是也郊廟之詩曰頌亦公卿大夫與太史氏為<lb/>
之<hi>周公諸人作周頌正考父之於商頌史克之於魯頌</hi>
<pb n="KR3k0029_WYG_193-16b"/>
於郊祀明堂常祭宗廟時歌之而各有所主如清廟主<lb/>
文王執競主武王思文后稷不得而易非如雅詩可以<lb/>
通用也後世學詩不知風雅頌之聲與其所用者不同<lb/>
而妄為之故郊廟之詩間有作者而風雅詩寂不聞以<lb/>
古諸侯之邦人皆能詩國皆有史遂得轉而上於國乆<lb/>
矣何彼穠矣是也第不當在召南坰而下四篇非魯人<lb/>
為之盖請於朝天子命史克作之以追美僖公因歌於<lb/>
廟而列之頌此又詩之變者孔子曰樂正雅頌各得其<lb/>
<pb n="KR3k0029_WYG_193-17a"/>
所盖因其自然初非以是為褒貶也而序詩者以言一<lb/>
國之事謂之風言天下之事謂之雅有一定不可易而<lb/>
雅之小大由於政則有大事載之小雅小事載之大雅<lb/>
者故凡大序之論詩有出於後人混淆之辭不敢盡言<lb/>
引詩句以證風雅頌自其四始而言之則必有一國之<lb/>
政事者謂之風自其詩之體而論之則三百篇之中有<lb/>
所諷諭之言者皆謂之風也如文王曰咨咨汝殷商之<lb/>
類是也自其四始而言之則必其正言天下之事也然<lb/>
<pb n="KR3k0029_WYG_193-17b"/>
後謂之雅自其詩之體而論之則三百篇之中有所謂<lb/>
正言其事者皆可謂之雅也如憂心悄悄愠于羣小覯<lb/>
閔既多受侮不少之類是也自其四始而言之則必其<lb/>
形容天子之盛徳然後謂之頌自其詩之體而論之則<lb/>
三百篇之中有所稱頌聖人之盛徳者皆可謂之頌也<lb/>
如吁嗟麟兮吁嗟乎騶虞之類是也風也雅也頌也皆<lb/>
分在於三百篇之中故學詩者不當泥四始之故必求<lb/>
之六義可也<lb/>
<pb n="KR3k0029_WYG_193-18a"/>
詩之譏刺以㣲諷棠棣之詩所以閔管蔡也所陳者文<lb/>
王之事而已未嘗直閔其失焉大田之詩所以刺幽王<lb/>
也所稱者乃成王之美而已未嘗直刺其惡焉雄雉之<lb/>
刺亂則曰百爾君子而已隰有萇楚之疾恣則曰樂子<lb/>
之無知而已<lb/>
聖人不刪淫亂之風所以示戒淫亂之風非美事也而<lb/>
孔子刪詩不去而存之者所以示鑒戒於天下也亦如<lb/>
春秋三百餘年篡弑之事亂臣賊子一一書之亦所以<lb/>
<pb n="KR3k0029_WYG_193-18b"/>
示戒也而唐太子𢎞授左傳至於楚世子商臣殺其君<lb/>
頵而更授他書是不知聖人垂訓之意也近世有建言<lb/>
經筵不進國風是亦不知聖人垂訓之意也<lb/>
詩於一篇之中或有二義氓之詩曰刺淫佚又曰美反<lb/>
正是刺之中有美也庭燎之詩曰美宣王又曰因以箴<lb/>
之是美之中有箴也終南美襄公又曰因以勸戒之常<lb/>
武美宣王又曰因以為戒是美之中又有戒也　詩有<lb/>
美刺怨惡閔傷規誨而一篇之中或有二義汝墳閔而<lb/>
<pb n="KR3k0029_WYG_193-19a"/>
有勉殷其雷勉而有勸氓刺而有美抑刺而有警揚之<lb/>
水怨而有思庭燎美而有箴<lb/>
大功之君雖小失不足譏刺宣王之詩凡二十篇其所<lb/>
稱美者衆矣然庭燎曰箴沔水有規鶴鳴曰誨祈父白<lb/>
駒黄鳥我行其野四篇皆曰刺者盖大有功者不能無<lb/>
小失也孔子刪詩並録其功過俾後世知大功之君雖<lb/>
小過不免譏刺也<lb/>
聖人叙詩正名而已平王天子也其政不足化天下則<lb/>
<pb n="KR3k0029_WYG_193-19b"/>
其詩列於風僖公諸侯也其功亦可以告於神明則其<lb/>
詩列於頌聖人之叙詩無加損焉正名而已矣<lb/>
逸詩司馬遷云古者逸詩三千餘篇孔子刪之存者三<lb/>
百孔頴逹則以為傳記所舉逸詩絶少史記所言盖司<lb/>
馬遷之謬歐陽又以為圖觀之宜不啻三千也<lb/>
樂官以詩諫工以納言時而颺之古之樂官掌誦詩以<lb/>
納諫也<lb/>
詩之有刺出於不得已讀詩至於庭燎未嘗不嘆古之<lb/>
<pb n="KR3k0029_WYG_193-20a"/>
君子愛其君之至也知其将失也則就其美而箴之箴<lb/>
之不可則沔水以規之規之不可則鶴鳴而誨之誨之<lb/>
不可然後祈父諸詩以刺之然則刺其君豈詩人之心<lb/>
哉盖不得已也夫有宣王之功而不至於文武此詩人<lb/>
之所惜也<lb/>
詩人思古以見今昔者詩人之傷幽厲也不敢言幽厲<lb/>
之失而詠歌文武成康之隆三嘆而不已者盖思古以<lb/>
見今之失也<lb/>
<pb n="KR3k0029_WYG_193-20b"/>
鄭氏訓詩之失鄭氏之學長於禮而深於經制至於訓<lb/>
詩乃以經制言之夫詩性情也禮制迹也彼以禮訓詩<lb/>
是按迹以求性情也此其所以繁塞而多失者歟緑衣<lb/>
之詩鄭以為褖不諫亦入鄭以為入於宗廟狼䟦狀周<lb/>
公安閑自得於䜛疑之中故有公孫碩膚赤舄几几之<lb/>
句而鄭謂之公遜庭燎見宣王有怠政之漸而鄭以為<lb/>
設雞人之官諸類此者不可悉舉豈可謂之知詩邪<hi>淇</hi>
<hi>水文</hi>
<pb n="KR3k0029_WYG_193-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_193-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索别集卷六<lb/>
</p>
<p>
</p>
  </div>
</body>
</text>
</TEI>
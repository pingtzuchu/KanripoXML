<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索别集卷五</head>
    <p>
<pb n="KR3k0029_WYG_192-1a"/>
欽定四庫全書<lb/>
　羣書考索别集卷五　　　宋　章如愚　撰<lb/>
　　經籍門<lb/>
　　　書<lb/>
洪範九疇<hi>劉氏之𫝊曰田獵不宿飲食不享出入不節</hi>
<hi>奪民農時則木不曲直引春秋成公十六年雨水氷為</hi>
<hi>證劉向以隂氣脅木為僑如公子偃之應歆以為上陽</hi>
<hi>施不下通下隂施不上逹或又以為魯侯執辱之異或</hi>
<pb n="KR3k0029_WYG_192-1b"/>
<hi>又以為甲兵之象吾不知何者可信又曰棄法律逐功</hi>
<hi>臣殺太子以妾為妻則火不炎上引春秋威公十四年</hi>
<hi>八月御廪災為證向則曰夫人有淫行也歆則曰棄法</hi>
<hi>度亡禮之應也仲舒則曰君臣俱猜也吾不知何從又</hi>
<hi>以木不曲直則貌之不恭是謂不肅厥咎狂厥罰常雨</hi>
<hi>厥極惡能順之則其法為攸好徳五行皆然是以五事</hi>
<hi>上配五行下配五福六極不能當於庶徵又有厥咎眊</hi>
<hi>厥罰常隂之説此其又惑矣</hi>思昔夫箕子之言九疇自<lb/>
<pb n="KR3k0029_WYG_192-2a"/>
五行至於五福六極固不能無後先緩急之序首以五<lb/>
行者以天生五材闕一不可一日而無五行則人不能<lb/>
以自生何暇論五事八政五紀三徳以至五福六極乎<lb/>
故曰鯀湮洪水汩陳五行帝乃震怒不畀洪範九疇言<lb/>
九疇始於五行五行本於水火性失則五行汩亂五行<lb/>
之性失則九疇無序矣謂九疇以五行為重可也而謂<lb/>
九疇皆配合以五行則非也九疇之相配惟五事庶徵<lb/>
而已曰肅時雨若乂時暘若哲時燠若謀時寒若聖時<lb/>
<pb n="KR3k0029_WYG_192-2b"/>
風若此以人事上配天時經則明言之矣其他皆無相<lb/>
配之理也五行之與五事亦自不相渉况及其他乎先<lb/>
儒以貌配木以言配金以視配火以聴配水以思配土<lb/>
漢儒之説然也非箕子之意也若出箕子之意則五行<lb/>
必先木以當貌次金以當言次水次火次土以當視聴<lb/>
思又必須庶徵謂謀肅乂哲聖之言今五行乃先水次<lb/>
火次木次金次土殊不與五事同序又無肅乂謀哲聖<lb/>
之言必欲配之者強配之也曾不思箕疇次八曰念用<lb/>
<pb n="KR3k0029_WYG_192-3a"/>
庶徵謂之庶徵則直以為五事之證驗與他疇不同也<lb/>
若夫五行自五行八政自八政五紀自五紀三徳自三<lb/>
徳稽疑自稽疑何證驗之有乎茍以五行皇極五福六<lb/>
極皆合於五事則八政五紀三徳稽疑亦可強合之乎<lb/>
知彼之不可而惟此之求戾箕子之意明矣近世蘇子<lb/>
知劉氏之失立論以非之是矣而其自為説則又以理<lb/>
五行資乎五事正五事頼乎皇極五行包羅九疇者也<lb/>
五事檢御五行者也皇極裁節五事者也此亦不可也<lb/>
<pb n="KR3k0029_WYG_192-3b"/>
五行之用特急於九疇何以能包羅九疇乎五事之在<lb/>
人無與於五行何以能檢御五行乎皇極之道凡天下<lb/>
事皆吾歸之八政三徳之類亦然豈惟裁節五事而已<lb/>
哉乃欲以一治三以三治九以九治五十以五十治百<lb/>
未見其可也且謂皇極之建凡九疇皆序亦可矣若皇<lb/>
極之不建吾不知木何以不曲直金何以不從革土何<lb/>
以不稼穡至於六極之中生而抱病謂之疾狀貌醜陋<lb/>
謂之惡勢力孤寡謂之弱此皆出於天命非人之所能<lb/>
<pb n="KR3k0029_WYG_192-4a"/>
為也今以皇極不建五事不當五行不順乃使人疾使<lb/>
人惡使人弱有是理乎蘓子之論正與五行𫝊辯而未<lb/>
免五行𫝊惑之也誠使劉氏之𫝊舉而焚之不為後儒<lb/>
惑則九疇之義昭昭矣<lb/>
五行相生陽變隂合初生水火水火氣也流動閃鑠其<lb/>
體尚虚其成形尤未定次生木金則確然有定形矣水<lb/>
火初是自生木金則資於土五金之属皆從土中旋生<lb/>
出<hi>文公語録</hi>
<pb n="KR3k0029_WYG_192-4b"/>
隂陽在五行中得五行之秀者為人只説五行而不言<lb/>
隂陽者盖人湏是五行方做得成然隂陽便是五行中<lb/>
所以周子云五行一隂陽也舍五行無别討隂陽處<hi>同前</hi>
虚明虚暗之理火中虚暗則離中之隂也水中虚明則<lb/>
坎中之陽也<hi>同前</hi>
錯綜相生水隂根陽火陽根隂錯綜而生其端是天一<lb/>
生水地二生火天三生木地四生金到得運行處便水<lb/>
生木木生火火生土土生金金又生水水又生木循環<lb/>
<pb n="KR3k0029_WYG_192-5a"/>
相生又如甲乙丙丁戊己庚辛壬癸都是這隂陽事<hi>同前</hi>
土旺四季之義土寄旺於四季每季皆十八日是土四<lb/>
个十八日計七十二日其他四行分四時亦各得七十<lb/>
二日五个七十二日共湊成三百六十日也<hi>同前</hi>
隂陽生五行四時陽變隂合而生水火木金土水隂盛<lb/>
故居右火陽盛故居左木陽穉故次火金隂穉故次水<lb/>
土冲氣故居中而水火之交係乎上隂根陽陽根隂也<lb/>
水而木木而火火而土土而金金而復水如環無端五<lb/>
<pb n="KR3k0029_WYG_192-5b"/>
氣布而四時行也<hi>太極圖</hi>
天地氣質之説五行者質具於地而氣行於天者也以<lb/>
質語其生之序則曰水火木金土而水木陽也火金隂<lb/>
也以氣語其行之序則曰木火土金水而木火陽也金<lb/>
水隂也又統而言之則氣陽而質隂也又錯而言之則<lb/>
動陽而静隂也<hi>同前</hi>
五行分合之理隂陽之為五行有分而言者如木火陽<lb/>
而金水隂也有合而言之者如木之甲火之丙土之戊<lb/>
<pb n="KR3k0029_WYG_192-6a"/>
金之庚水之壬皆陽而乙丁己辛癸皆隂也<hi>文公文集</hi>
洪範始終貫皇極洪範一篇首尾都是歸從皇極上去<lb/>
盖人君以一身為至極之標凖最是不易又湏歛是五<lb/>
福所以聚歛五福以為建極之本又湏是敬五事順五<lb/>
行厚八政協五紀以結裹个皇極又湏乂三徳使事物<lb/>
之接剛柔之辨湏區處教合冝稽疑便是考之於神庶<lb/>
徵是驗之於天五福是體之於人這下許多是維持這<lb/>
皇極<hi>語録</hi>
<pb n="KR3k0029_WYG_192-6b"/>
人君端本示儀之理五皇極只是説人君之身端本示<lb/>
儀於上使天下之人則而效之聖人固不可及然約天<lb/>
下而使之歸於正者如皇則受之則錫之福也所謂遵<lb/>
王之義遵王之道者天下之所取法也人君端本豈有<lb/>
他哉修於己而已一五行是發源處二五事是總持處<lb/>
八政則治民事五紀則協天運也六三徳則施為之樽<lb/>
節處七稽疑則人事已至而神明其徳處庶徵則天時<lb/>
之證驗也五福六極則人事之證驗也其本則在人君<lb/>
<pb n="KR3k0029_WYG_192-7a"/>
之心其責亦甚重矣皇極非説大中之道若説大中則<lb/>
皇極都了五行五事等皆無歸着處<hi>同前</hi>
人君為治之心法問皇極曰此是人君為治之心法如<lb/>
周禮一書只是个八政而已<lb/>
中不可以訓極至如北極之極屋極之極皇極之極民<lb/>
極之極諸篇雖有解為中者盖以此物之極常在此物<lb/>
之中非指極字而訓之以中也極者至極而已以有形<lb/>
者言之則其四方八面合湊將来到此築底更無去處<lb/>
<pb n="KR3k0029_WYG_192-7b"/>
從此推出四方八面都無向背一切停均故謂之極耳<lb/>
後人以其居中而能應四方故指其處而以中言之非<lb/>
以其義為可訓中也<hi>文公文集</hi>
極者標凖之義若皇極之極民極之極乃為標凖之意<lb/>
猶曰立於此而示於彼使其有所向望而取正焉耳非<lb/>
以其中而命之也<hi>同前</hi>
後人訓極為中非是大𫝊洪範詩禮皆言極而已未嘗<lb/>
謂極為中也先儒以此極處嘗在物之中央而為四方<lb/>
<pb n="KR3k0029_WYG_192-8a"/>
之所面内而取正故因以中釋之盖亦未為甚失而後<lb/>
人遂直以極為中則又不識先儒之本意矣<hi>同前</hi>
窮極極至之義皇極如以為民極標凖立於此四方皆<lb/>
面内而取法皇謂君太極如屋極隂陽造化之總會樞<lb/>
紐極之為義窮極極至以上更無去處<hi>語録</hi>
極不可以訓中人君建極如个標凖如東方望也如此<lb/>
西方望也如此南方望也如此北方望也如此莫不取<lb/>
則於此如周禮以為民極詩維民之極四方之極都是<lb/>
<pb n="KR3k0029_WYG_192-8b"/>
此意中固在其間而極不可以訓中<hi>同前</hi>
君奭之書<hi>召公為保周公為師相成王為左右召公不</hi>
<hi>悦周公作君奭此孔氏説也司馬遷作史記燕世家亦</hi>
<hi>曰成王㓜周公攝政因踐阼召公疑之乃作君奭未知</hi>
<hi>所以不悦而疑之者何哉孔頴逹曰周公既攝王政不</hi>
<hi>宜復列於臣職是以召公不悦周公留也王氏曰襲文</hi>
<hi>武至治之後則難為繼成王非有過人之聰明則易以</hi>
<hi>壊以易壊之資任難繼之事此召公於親政之始有不</hi>
<pb n="KR3k0029_WYG_192-9a"/>
<hi>悦也蘓氏曰成王既復政而詩謂周公不歸故也如王</hi>
<hi>氏之説則是召公以成王聰明不足難與有為豈聖賢</hi>
<hi>之意乎如孔氏蘓氏之説則是周公不知以禮進退反</hi>
<hi>使召公有疑也</hi>孟子曰説詩者不以文害辭不以辭害<lb/>
意以意逆志是為得之學經之弊正坐於此拘辭失意<lb/>
豈惟詩而已君奭之書學者惟見序有召公不悦之言<lb/>
書有汝有合哉之語則皆以為召公疑周公召公聖人<lb/>
之徒也不疑周公於四國流言之際而疑周公於復辟<lb/>
<pb n="KR3k0029_WYG_192-9b"/>
之後有是理邪然則召公之不悦者非為周公自有所<lb/>
不悦也成王能自為政召公之年已老矣而復尊以師<lb/>
保之任方功成身退之時而加以尊重之寄雖成王之<lb/>
所眷注周室之所倚頼爵位日隆任責日重非召公所<lb/>
樂也况召公已封於燕身留相周而不得優㳺於國不<lb/>
説之㫖盖謂此爾是以周公勤勤作書以留之盖不以<lb/>
寵利居成功者人臣去就之際忘身徇國愛君不忍去<lb/>
者大臣終始之義召公之欲告老雖得去就之節未可<lb/>
<pb n="KR3k0029_WYG_192-10a"/>
為忘身愛君之義此君奭之書所為作也始則曰周雖<lb/>
受天命而天命不可知昔者商有天下賢臣若伊尹伊<lb/>
陟巫咸之徒皆始終盡忠不去王室故謂之率惟兹有<lb/>
陳保乂有殷是以多厯年所也至周文武之時虢叔閎<lb/>
夭之徒既昭文王於前又昭武王於後亦如商之世臣<lb/>
也今予暨汝奭其濟小子同未在位之時不可以位尊<lb/>
重不樂留此而異前世之臣也故耉造徳不降我則鳴<lb/>
鳥不聞謂老成之徳若不降意少留則不能致鳳鳥之<lb/>
<pb n="KR3k0029_WYG_192-10b"/>
瑞矣既又告之曰前人命汝作民極使汝明朂偶王其<lb/>
敢忘之乎及其終又曰惟乃知民徳亦罔不能厥初惟<lb/>
其終祗若兹往敬用治言汝惟知民徳不可徒盡臣節<lb/>
於初而不能成其終宜敬汝之治職而後可也深考一<lb/>
篇之義無非周公以大義留召公釋其不悦之意欲與<lb/>
同濟成王時周公自以為成文王之功于不怠雖海隅<lb/>
出日之地皆率俾之豈容召公告去乎觀此則君奭之<lb/>
書為留召公而作非召公不悦周公可知矣知此理則<lb/>
<pb n="KR3k0029_WYG_192-11a"/>
一篇之義昭然若謂召公以周公當去職則耉造徳不<lb/>
降之言乃周公自謂也可乎至於命汝作民極惟其終<lb/>
之言何謂耶故曰召公自有所不悦爾非為周公也其<lb/>
後周公没召公相成王至康王即位嘗為太保承介圭<lb/>
以授王則召公終老於王室雖有燕之封而終不得就<lb/>
國與周公之魯國也豈非以周公之㫖不可忘耶嗚呼<lb/>
君奭之書大臣愛君之義盡矣<lb/>
穆王三書<hi>嘗謂夫子定書自周成康之後獨存穆王作</hi>
<pb n="KR3k0029_WYG_192-11b"/>
<hi>君牙伯冏呂刑三書使後世觀者知其用人與其訓刑</hi>
<hi>之際如是明審可知穆王之為人不墜文武成康之風</hi>
<hi>烈矣及觀韓退之作徐偃王遺碑乃曰偃王凡君國子</hi>
<hi>民待四方一出於仁義時周穆王無道意不在天下得</hi>
<hi>八龍騎之西逰宴王母于瑶池歌謡忘歸凹方諸侯之</hi>
<hi>争辨者無所質正咸賔祭於徐執三帛二生之物于徐</hi>
<hi>之庭者三十六國穆王方且復命造父御長驅而歸伐</hi>
<hi>徐偃王北走嗚呼如退之説則夫子所存穆王三書可</hi>
<pb n="KR3k0029_WYG_192-12a"/>
<hi>以廢而無𫝊究其所以乃退之恃</hi>　<hi>矜智輕信異端詭</hi>
<hi>説厚誣穆王也</hi>夫乘八駿而宴王母出於列子謂西極<lb/>
之化人請穆王同逰王執化人之袪騰上乎中天既而<lb/>
王悦不恤國事肆意逺逰乃至巨蒐氏之國又升崑崙<lb/>
之邱以至於瑶池此但列子假托謬悠之言以神其神<lb/>
仙之術與謂黄帝不親政事夢想華胥之事同莊列寓<lb/>
言大概譎恠如此後左氏不察乃因其説曰穆王欲肆<lb/>
其心周行天下将皆有車轍馬迹焉妄者又作穆天子<lb/>
<pb n="KR3k0029_WYG_192-12b"/>
𫝊以廣孟浪之説此退之所為據也夫以列子謂穆王<lb/>
好神仙不恤國事為可信則黄帝不親政事亦可信耶<lb/>
以穆王宴瑶池為可信則黄帝至華胥國亦可信耶退<lb/>
之名為信吾道排異端者也而反溺於異端不已陋乎<lb/>
且其言謂偃王能行仁義愈非也周室在上偃王誠知<lb/>
仁義者則豈敢斷諸侯之争辯受三十六國玉帛之贄<lb/>
乎信一誣怪之説而戾夫子定書之㫖立徐偃之偽名<lb/>
誣周王以大惡退之一碑之失百世不能贖也今觀穆<lb/>
<pb n="KR3k0029_WYG_192-13a"/>
王三書其命君牙為大司徒則自謂守文武成康之緒<lb/>
其心憂危若蹈虎尾渉春氷必頼股肱心膂為之翼也<lb/>
其命伯冏為大僕正則自謂怵惕惟厲中夜以興思免<lb/>
厥愆至有僕臣䛕厥后自聖之言非惟見其任伯冏君<lb/>
牙之得人且知其惕躬畏咎也其命吕侯以刑也則厯<lb/>
告以謹刑罰恤非辜雖當耄年而其心未嘗不在民反<lb/>
謂之意不在天下何耶使穆王作三書皆無實之言所<lb/>
任之人亦不當則夫子不取之也夫子存其書則君牙<lb/>
<pb n="KR3k0029_WYG_192-13b"/>
伯冏吕侯非妄人穆王非不恤國事之主明矣當是之<lb/>
時君臣如此而謂徐子僣王已謬况又受諸侯之贄乎<lb/>
今之世儒有讀伯冏為大僕正則曰穆王好馬故也讀<lb/>
呂刑王享國百年耄荒則曰老而荒怠故好逰也盖<lb/>
列子之説傳為左氏以及於韓子信韓子之説必至於<lb/>
此也據書曰王享國百年耄荒言時已老矣年雖老而<lb/>
猶荒度作刑以誥四方正見其不怠也荒度之義與禹<lb/>
荒度土功同若果既耄荒何暇訓夏贖刑乎予病世人<lb/>
<pb n="KR3k0029_WYG_192-14a"/>
聞聲覘影毁譽失真至有無兄盗嫂無妻撾婦翁之謬<lb/>
街談巷議不足恤而韓子亦信之所以不得不為之辯<lb/>
也<lb/>
吕刑非先王之法問贖刑所以寛鞭朴之刑則吕刑之<lb/>
贖刑如何曰吕刑盖非先王之法也故程子䇿問云商<lb/>
之盤庚周之吕刑聖人載之於書其取之乎抑将垂戒<lb/>
後世乎<hi>文公語録</hi>
秦誓何以入經<hi>秦穆公夷狄君爾以夫子定書何以秦</hi>
<pb n="KR3k0029_WYG_192-14b"/>
<hi>誓附之於帝王書之後</hi>百篇之書帝王大訓特序秦誓<lb/>
者盖聖人念焚書之酷雖知不可免猶不敢廢人事焉<lb/>
若曰旌穆公之改過用人彼夷狄之君爾既死猶以三<lb/>
良殉𦵏豈其能改過而用人者乎<lb/>
諸臣執贄<hi>書記舜廵守之日脩五禮五玉三帛二生一</hi>
<hi>死贄孔氏傳曰三帛諸侯世子執纁公之孤執元附庸</hi>
<hi>之君執黄二生卿執羔大夫執雁一死士執雉元纁黄</hi>
<hi>之説於經則無所據矣况舜之東廵肆覲東后方與諸</hi>
<pb n="KR3k0029_WYG_192-15a"/>
<hi>侯協時月同度量脩禮玉諸侯世子何得執纁以見乎</hi>
<hi>孤之名起於周官為三宗之貳書春秋與孟子言諸侯</hi>
<hi>之制並無孤之名獨周禮有之舜之時未可據此且世</hi>
<hi>子必執纁孤必執元附庸必執黄所取何義若無義則</hi>
<hi>謂世子執元孤執黄附庸執纁亦可也是故不可不辯</hi>
孔氏釋書類皆亡據有如舜之東廵肆覲東后雖曰脩<lb/>
五禮五玉三帛二生一死贄而未嘗有纁元黄之説與<lb/>
夫羔雁雉之言此孔氏據周禮大宗伯之文因以意而<lb/>
<pb n="KR3k0029_WYG_192-15b"/>
觧之其失亦甚矣且禮諸侯所執者玉而已幣帛禽鳥<lb/>
皆非所執也盖彼據周官書有執之文孔氏之失正自<lb/>
周官書誤之也大宗伯以禽作六摯以等諸臣曰孤執<lb/>
皮帛卿執羔大夫執雁士執雉庶人執鶩工商執雞據<lb/>
春秋魯莊公娶夫人使宗婦以幣見春秋書曰大夫宗<lb/>
婦覿用幣不聞其執幣也惟左氏曰禹會諸侯於塗山<lb/>
執玉帛者萬國盖用玉帛連文其實執玉奠帛也若信<lb/>
周禮謂帛可執則皮亦可執乎嗚呼執帛猶可也曰羔<lb/>
<pb n="KR3k0029_WYG_192-16a"/>
雁雉之物其可執乎方卿大夫之見天子鞠躬屏氣傴<lb/>
僂不假而乃手執羔執雁執雉果為禮容乎至尊之前<lb/>
羔雁生禮執持惟恐或失不知何如拜趨俯伏乎至於<lb/>
執死雉以見君豈其宜哉且必取此三物何義鄭氏曰<lb/>
卿執羔者取其羣而不失其類或曰羔羣而不黨凡鳥<lb/>
獸各以其類聚何特羔不失其類乎又安知羔之不黨<lb/>
乎陋説之甚也大夫執雁者取其俟時而行如大夫之<lb/>
隨君也凡人臣皆當隨君而大夫獨取此義何耶士執<lb/>
<pb n="KR3k0029_WYG_192-16b"/>
雉者謂士當如雉耿介為君致死也凡為人臣者皆當<lb/>
為君致死何特士也哉若如所説則卿之所執亦可以<lb/>
為大夫之所執大夫之所執亦可以為士之所執皆不<lb/>
通之説盖作周官書者但見舜典上有五玉之文以玉<lb/>
為可執則下之三帛二生一死之物皆可執也諸侯既<lb/>
執玉矣則其餘所執者不得不強以孤卿士大夫當之<lb/>
是不思之甚不知舜典之㫖不然舜之行守諸侯各執<lb/>
玉以見而三帛二生一死之物特以為贄見之禮爾古<lb/>
<pb n="KR3k0029_WYG_192-17a"/>
者君臣相見必以見土地所生之物而為之贄康王之<lb/>
誥曰皆布乗黄朱賔稱奉圭兼幣曰一二臣衛敢執壤<lb/>
奠方康王既尸天子諸侯皆布四黄馬朱鬛以為庭實<lb/>
謂之壤奠舜之諸侯以三帛二生一死贄者亦壤奠之<lb/>
謂也禽鳥之物性馴擾者則生致之性耿介者則死致<lb/>
之此皆使人致之于天子天子受其贄而還其玉故曰<lb/>
如五器卒乃復使孤卿大夫士常執之物天子不容受<lb/>
之不與五器俱復也觀此則可見執羔執帛等之説為<lb/>
<pb n="KR3k0029_WYG_192-17b"/>
謬矣執帛執羔固不可而又謂庶人執鶩工商執雞愈<lb/>
可鄙也謂孤卿執贄何所見邪此又因舜典之文而增<lb/>
益之惑世之甚也矣<lb/>
書至文侯而誥命絶風氣之推移治道之通塞必於其<lb/>
會而觀之此篇作於東遷之初由此而上則為成康為<lb/>
文武由此而下則為春秋為戰國乃消長升降之交會<lb/>
也故法語舊典尚有一二未冺而陵遲隳墮之意亦已<lb/>
見於辭命之間學者所當審擇而明辯焉<lb/>
<pb n="KR3k0029_WYG_192-18a"/>
文侯之命見周終於東嗚呼周所以終於東者盖於此<lb/>
章見之平王東遷之初大讐未報王略未服正君臣坐<lb/>
薪嘗膽之時也奔亡之餘僅得茍守而君臣釋然遽自<lb/>
以為足曰父義和其歸視爾師寜爾邦兵已罷矣曰用<lb/>
賚爾秬鬯彤弓盧矢功已報矣曰父往哉柔逺能邇恵<lb/>
康小民無荒寕叙之以平世之政軍旅不復講矣曰簡<lb/>
䘏爾都用成爾顯徳勉之以本邦之治王室無復事矣<lb/>
嗚呼周之君臣如此周其終於東乎<lb/>
<pb n="KR3k0029_WYG_192-18b"/>
書録秦魯見帝王之道未嘗終五帝三王之命至文侯<lb/>
之命竭矣受之以費誓者以法制之在列國猶可因也<lb/>
受之以秦誓者以理義之在人心猶可復也充魯國之<lb/>
心而因伯禽之法帝王之道何逺之有觀書之終而後<lb/>
知帝王之道初無所終也<lb/>
書非甚髙而難行昔孔子序書録上古之帝王於其興<lb/>
事造業布政出令以經理天下之際始於受禪終於征<lb/>
伐已略盡矣今其存者其智謀非有出於人也其行事<lb/>
<pb n="KR3k0029_WYG_192-19a"/>
非有以矜於衆也以天為不可不敬以民為不可不畏<lb/>
以己為不可私以諫為不可逆患至而不敢避功成而<lb/>
不敢居酌天下之事而處其中如是而已矣<hi>葉水心進</hi>
<hi>卷</hi>
　<lb/>
　<lb/>
　<lb/>
　<lb/>
<pb n="KR3k0029_WYG_192-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索别集卷五<lb/>
</p>
<p>
</p>
  </div>
</body>
</text>
</TEI>
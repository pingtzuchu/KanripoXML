<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷六十二</head>
    <p>
<pb n="KR3k0029_WYG_062-1a"/>
欽定四庫全書<lb/>
　羣書考索卷六十二　　　宋　章如愚　撰<lb/>
　　地理門<lb/>
　　　要害類<lb/>
自古封疆之守其詳不可勝言三代以前純任德化不<lb/>
以地險為急故要害之説未之聞焉昔者太王居邠狄<lb/>
人侵之則去之岐山之下居焉未聞以某地某處為要<lb/>
害置城壘以控扼之遣軍戍以守禦之也自采薇之詩<lb/>
<pb n="KR3k0029_WYG_062-1b"/>
作命將遣戍以守衛中國葢其西有昆夷之難北有玁<lb/>
狁之患雖聖人亦不得不然也自兹以往德化寖薄每<lb/>
恃地以為險故要害之説有得而言者　戰國時趙武<lb/>
靈王北破樓煩築長城自代傍隂山下至髙闕為塞而<lb/>
置雲中雁門代郡<lb/>
秦將秦開襲破東胡却千餘里燕亦築長城自造陽至<lb/>
襄平置上谷漁陽右北平遼東郡以距胡　秦滅六國<lb/>
始皇使蒙恬將數十萬之衆北擊胡悉收河南地因河<lb/>
<pb n="KR3k0029_WYG_062-2a"/>
為塞築四十四縣城臨河徙適戍以充之而通直道自<lb/>
九原至雲中因邊山險塹谿谷可繕者繕之起臨洮至<lb/>
遼東萬餘里又渡河據陽山北假中<hi>地名也</hi>
漢備匈奴要害漢文帝三年夏匈奴右賢王入居河南<lb/>
地為冦於是帝遣邊吏車騎八萬詣髙奴<hi>上郡之縣也</hi>
　文帝後四年匈奴絶和親大入上郡雲中於是漢使<lb/>
三将軍軍屯北地伐屯句注趙屯飛狐口又置三将軍<lb/>
軍長安西渭北棘門霸上以備胡　武帝時使將軍韓<lb/>
<pb n="KR3k0029_WYG_062-2b"/>
安國屯漁陽備胡　初匈奴擊東胡大破之滅東胡既<lb/>
歸西擊走月氐南併樓煩白羊河南王悉復收秦所使<lb/>
䝉恬所奪匈奴地者與漢闗故河南塞至朝那膚施至<lb/>
是衛青出雲中擊胡之樓煩白羊王於河南指定取河<lb/>
南地築朔方復繕故秦時䝉恬所為塞因河而為固漢<lb/>
亦棄上谷之斗辟縣造陽地以予胡　漢得昆邪則隴<lb/>
西北地河西益少胡㓂屯朔方以東備胡　漢使光祿<lb/>
徐自為出五原塞數百里逺者千里築城障列亭至盧<lb/>
<pb n="KR3k0029_WYG_062-3a"/>
朐　使彊弩都尉路博徳築居延澤上　驃騎出代左<lb/>
賢王将皆遁走驃騎封於狼居胥山禪姑衍臨翰海而<lb/>
還是後匈奴逺遁而漠南无王庭　宣帝本始三年遣<lb/>
田廣明将四萬餘騎出西河范明友三萬餘騎出張掖<lb/>
韓増三萬餘騎出酒泉田順三萬餘衆出五原凡四将<lb/>
軍兵十餘萬衆匈奴聞漢兵大出遂逺遁　成帝時單<lb/>
于上書願保塞上谷以西至燉煌請罷邊備塞吏卒以<lb/>
休天子人民　後漢建武二十四年南單于欵塞願永<lb/>
<pb n="KR3k0029_WYG_062-3b"/>
為藩蔽捍禦北狄入居雲中後又移居美稷<lb/>
三國六朝要害魏人都許不以方城為險而守襄陽<lb/>
蜀人都益不以劒閣為險而守漢中　吳人都秣陵不<lb/>
以大江為險而守荆渚　晉宋齊梁經略河南暫得而<lb/>
暫失之而羯胡拓跋深入淮甸故其鎮守自河南至於<lb/>
江南靡常厥所　陳於淮南暫復而旋失之故其鎮守<lb/>
江南為重焉　晉兩失襄陽而復得之以至於齊乃䘮<lb/>
樊鄧及蕭含附魏江陵失守則陳氏所得江南而已故<lb/>
<pb n="KR3k0029_WYG_062-4a"/>
其鎮守亦隨時而遷焉　荆州三國必争之地魏有荀<lb/>
彧蜀有諸葛亮吳有魯肅皆一時之傑也荀彧説曹操<lb/>
則曰先取河北南臨荆州諸葛亮説劉備則曰跨有荆<lb/>
益保有險阻者其意各在吞吳故不得不窺荆州也至<lb/>
孫權都江左荆州乃其上游尤當力争故魯肅説之曰<lb/>
荆州與國隣接撫而有之天下可定及曹操破荆州順<lb/>
江東下則遣周瑜逆擊𤣥徳領荆州牧則命諸葛瑾從<lb/>
備求之而又躬擐甲胄與魯肅吕䝉陸遜軰數十年間<lb/>
<pb n="KR3k0029_WYG_062-4b"/>
以死拒戰而荆州要地卒為吳有魏不復南渡蜀不敢<lb/>
東下者以不失上流之勢也及吳之衰晉圖平之羊祜<lb/>
首建䇿謂必藉上流之勢若引荆益之兵水陸俱下荆<lb/>
楚之衆進臨江陵平南豫州直抵夏口徐揚青兖並向<lb/>
秣陵是以一隅之吳當天下之衆也其後王濬唐彬胡<lb/>
奮王戎軰并吞席捲順流長騖直造秣陵悉如祜策而<lb/>
吳遂亡是荆州不可失也　巴蜀晉三失蜀而三得之<lb/>
宋取仇池而不能有梁失漢中久而後復至其末年併<lb/>
<pb n="KR3k0029_WYG_062-5a"/>
與蜀而失之若其鎮守往往漢之故處也　况當太白<lb/>
斗絶之隅一夫敵萬不惟險之恃可乎　自司馬錯請<lb/>
伐而蜀道始通<hi>巴蜀相攻俱告急于秦秦恵王欲伐蜀</hi>
<hi>以為道險難至司馬錯請伐蜀從之</hi>魏武以為五百里<lb/>
石穴其險可知<hi>魏明帝欲發兵攻諸葛亮孫資曰昔武</hi>
<hi>皇帝征南鄭取張魯數言斜谷道為五百里石穴</hi>　公<lb/>
孫嘗盗據矣以荆門㑹兵而旋發延岑之驚<hi>漢岑彭𫝊</hi>
<hi>公孫述據荆門拒漢兵使其将延岑悉兵拒廣漢岑彭</hi>
<pb n="KR3k0029_WYG_062-5b"/>
<hi>繞出延岑軍後述大驚以杖撃地曰是何神也</hi>　劉璋<lb/>
嘗分守矣以白水進兵而至動巴郡之嘆<hi>漢獻帝時劉</hi>
<hi>璋敇所在供奉劉𤣥徳入境至巴郡太守嚴顔拊心歎</hi>
<hi>曰此所謂獨坐窮山放虎自衛也璋増修兵令督白水</hi>
<hi>軍</hi>此失其險者也　𤣥徳斂兵自守遂有漢中武侯不<lb/>
忘酬主之恩攻祁山出斜谷竟以糧盡而志不克伸渭<lb/>
南屯田而中營之星隕矣<hi>諸葛亮揚聲由斜谷出祁山</hi>
<hi>亮以數出皆以軍糧不繼使己志不伸乃分兵屯田耕</hi>
<pb n="KR3k0029_WYG_062-6a"/>
<hi>于南渭之濱</hi>　<hi>亮本傳有星赤墜亮營俄而亮死</hi>　然<lb/>
武侯亦豈徒險而暴師哉始則斬雍闓擒孟獲服夷之<lb/>
心繼則責躬引咎休息三年葢以自治而守其險也<hi>亮</hi>
<hi>至南中所在戰捷斬雍闓擒孟獲闓衆拒亮亮生擒孟</hi>
<hi>獲使觀於營陳之中縱之七縱七擒亮猶遣之獲止不</hi>
<hi>去曰公天威也南人不復反矣</hi>　<hi>趙雲鄧芝亦敗於箕</hi>
<hi>谷亮引咎責躬布所失於境内厲兵講武以為後圖</hi>
姜維反之雖種㳫中之麥而悉空外圍之兵既失陽安<lb/>
<pb n="KR3k0029_WYG_062-6b"/>
之防徒為劒閣之拒<hi>魏元帝時漢將軍姜維退住㳫中</hi>
<hi>因求種麥不敢歸成都漢人聞魏兵至乃遣廖化將兵</hi>
<hi>至㳫中姜維張翼董厥等詣陽安闗口為諸圍外助勅</hi>
<hi>諸圍不得戰維敗走化翼厥等合兵守劒閣以拒魏</hi>
停諸葛瞻綿竹之行延魚貫必死之㓂開闗揖盗而進<lb/>
之葢自取之也<hi>魏將鄧艾自隂平中以氊自裹而下將</hi>
<hi>士皆攀木縁崖魚貫而進諸葛瞻督諸軍拒艾艾破瞻</hi>
<hi>前鋒瞻退在綿竹艾斬瞻</hi>　李徳裕建籌邊樓修青溪<lb/>
<pb n="KR3k0029_WYG_062-7a"/>
大度之險以來維州之降<hi>唐本𫝊徙劒南西川乃建籌</hi>
<hi>邊樓築伏義城以制青溪大度之阻吐蕃維州將悉怛</hi>
<hi>謀以城降于唐</hi>　恃險而輕者譙縱蕭紀尉遲廻耳<hi>晉</hi>
<hi>義熙元年侯暉陽昧逼譙縱為主稱成都王蜀大亂九</hi>
<hi>年王志斬縱首以送朱齡石</hi>　<hi>梁元帝紀武都王紀即</hi>
<hi>位于蜀二年梁将軍樊猛追斬之</hi>　<hi>陳宣帝大建十二</hi>
<hi>年周尉遲廻自稱大總管楊堅以韋孝寛為元帥討廻</hi>
<hi>城破廻自殺</hi>　王孟相繼粗知守險之道使非後嗣之<lb/>
<pb n="KR3k0029_WYG_062-7b"/>
庸失其所守未易取也<hi>五代時王建據蜀子衍二世降</hi>
<hi>于後唐</hi>　<hi>孟知祥據蜀至昶降于本朝</hi>
自江南至于河鎮守之地大抵无江北則守江南京口<lb/>
石頭牛渚姑孰潯陽夏口江南之鎮守也　進而有江<lb/>
北則廣陵濡湏皖城邾池安陸為鎮守也又進而全有<lb/>
淮南則淮隂鍾離合肥夀春義陽為鎮守矣又進而有<lb/>
淮北則下邳彭城泗口角城譙城垂瓠白狗堆為鎮守<lb/>
矣又進而全有河南則東陽歴城碻磝滑䑓雍丘滎陽<lb/>
<pb n="KR3k0029_WYG_062-8a"/>
虎牢洛陽為鎮守矣　自江南而至于河其鎮守可考<lb/>
者如此<lb/>
建康建康在東南為一都㑹控帶荆揚引輸江湖咫尺<lb/>
淮甸應接梁宋其山川之雄盛原隰之平衍食貨之富<lb/>
饒真足以容萬乗而供六師　六朝建都之地不過建<lb/>
康京口江陵武昌數處其强弱利害燎然可觀　孫策<lb/>
以㑹稽為興造之根本大帝嗣興移遷京口其後又嘗<lb/>
住公安江陵縣界又嘗都武昌鄂州縣葢往來其間因<lb/>
<pb n="KR3k0029_WYG_062-8b"/>
時制宜不得不然也及江南已定遂還建鄴而與魏蜀<lb/>
抗衡百戰而不屈其宏規逺畧晉宋而下不能及也<lb/>
孫皓捨建鄴而之武昌而吳因以衰梁元帝捨建鄴而<lb/>
守江陵而梁遂以亡李嗣主捨建鄴而還洪府南唐遂<lb/>
不能以自立王導斷然折㑹稽豫章之論而以建鄴為<lb/>
根百年之基業遂定此其大畧也　昔秦始皇東巡經<lb/>
秣陵縣望氣者言金陵地形有王者都邑之氣　張紘<lb/>
説孫權曰地有王氣天之所命宜為都邑因徙治石頭<lb/>
<pb n="KR3k0029_WYG_062-9a"/>
改秣陵為建鄴西晉之末始改石頭為建康起元帝迄<lb/>
陳區區霸業晉不足以當此休應　孫皓議遷都武昌<lb/>
陸抗上疏曰武昌土地危險非王都之所船泊則流漂<lb/>
陵居則峻危且童謡言寧飲建鄴水不食武昌魚寧歸<lb/>
建鄴死不止武昌居夫民謡本出於天心乃以安居而<lb/>
比死足以明天意知民所苦矣　晉蘇峻平宗廟宫室<lb/>
並為煨燼温嶠建議遷都豫章三吳豪傑請都㑹稽二<lb/>
論紛紜未有所適王導曰建康王者之宅古之王者不<lb/>
<pb n="KR3k0029_WYG_062-9b"/>
以豐儉移都且北狄游魂伺我之隙一旦示弱竄於蠻<lb/>
越望實皆䘮由是嶠等謀並不行　南齊蕭頴胄議遷<lb/>
都夏口桞忱以巴峽未賔不宜輕捨根本不徙俄而巴<lb/>
東之兵至峽口遷都之議遂息論者以為見機　梁侯<lb/>
景平元帝臨荆峽二十餘年不欲歸建鄴故府臣僚皆<lb/>
楚人並欲即都江陵方建鄴舊都凋荒已極周洪正諫<lb/>
曰若黔首未見入建鄴使謂猶列國諸王今日赴百姓<lb/>
心不可不歸建鄴<lb/>
<pb n="KR3k0029_WYG_062-10a"/>
江淮表裏江淮之險天所以限南北也自昔立國於南<lb/>
則守江以為家户備淮以為藩籬三國時吳割據荆揚<lb/>
盡長江所極而有之而壽陽合肥蘄春皆為魏境吳不<lb/>
敢涉淮以取魏魏亦不敢絶江以取吳盖其輕重强弱<lb/>
足以相攻拒也故魏人攻濡湏吳必傾國以争之吳人<lb/>
攻合肥魏必力戰以拒之終吳之世曽不得淮南尺寸<lb/>
之地江南單弱故卒無以拒魏魏已下蜀經畧上流屯<lb/>
壽春出廣陵此吳之所以為擒也東晉迄陳彭城盱眙<lb/>
<pb n="KR3k0029_WYG_062-10b"/>
江都廬江諸鎮之地皆入南境據江扼淮以防北狄及<lb/>
陳宣帝時盡歸于周未㡬而陳亡由是觀之江淮之形<lb/>
不合則東南之守必孤其表裏之勢則然也　今自淮<lb/>
而東則楚泗廣陵為之表京口秣陵得以蔽遮　自淮<lb/>
以西以壽廬歴陽為之表則建康姑孰得以襟帶　江<lb/>
西之鎮莫重於潯陽而舒蘄者實潯陽之表也　湖北<lb/>
之鎮莫緊於武昌而齊安者實武昌之表也　表裏江<lb/>
淮包括東南其來尚矣凡我之所以守敵之所以攻古<lb/>
<pb n="KR3k0029_WYG_062-11a"/>
今之宜葢不甚相逺　昔魏文帝嘗以舟師自譙循渦<lb/>
從陸道至徐因幸廣陵臨江而觀兵矣吳之所備者不<lb/>
過自石頭至江東浮船列筏以應之爾　苻堅嘗出汝<lb/>
潁破夀春以撓晉晉之所備者不過以宰相為征討大<lb/>
都督屯江之南遣謝𤣥率衆擊洛澗渡淝水以應之而<lb/>
已　魏太武嘗臨淮飲江臨𤓰步山以窺宋矣宋之所<lb/>
備者不過沿江六七百里舳艫相接以應之而已　凡<lb/>
此因淮甸蹙江南之策也　觀之前世知敵所由入則<lb/>
<pb n="KR3k0029_WYG_062-11b"/>
吾之所以為守者可不固邪　魏之屯田皖城謀以弱<lb/>
吳孫權乗雨水入皖督軍攻城須臾而拔自是皖城屬<lb/>
吳矣　魏以晉宋為蘄春太守數冦吳境吳遣賀齊襲<lb/>
蘄春生致晉宋　今皖與蘄江州之北境也　曹操治<lb/>
水軍順流而下周瑜程普督兵以逆之遇於赤壁初一<lb/>
交戰操兵敗退瑜屯南岸使黄葢焚燒北船操遁去<lb/>
今赤壁武昌之北境也　凡此舉江南之衆以入淮甸<lb/>
之䇿也觀之前世知我之所以取則知敵之所以攻可<lb/>
<pb n="KR3k0029_WYG_062-12a"/>
不備邪　今欲守江為門户然淮甸之勢未立則江豈<lb/>
可得而守邪又欲備淮以為藩籬然江南之基未固則<lb/>
淮豈可得而備邪守江以治内守淮以治外此二者可<lb/>
以並行而不可以偏廢　起荆襄而至于江左政舉而<lb/>
人和兵强而食足則淮之東西倚江以為重恃江以為<lb/>
援敵人知之彼且設備于宿亳必不能㸃集青徐以擾<lb/>
闗輔矣彼且設備于光潤必不能轉輸陳許以給大梁<lb/>
矣如是則我之所以備敵者専敵之所以備我者分矣<lb/>
<pb n="KR3k0029_WYG_062-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索卷六十二<lb/>
</p>
<p>
</p>
  </div>
</body>
</text>
</TEI>
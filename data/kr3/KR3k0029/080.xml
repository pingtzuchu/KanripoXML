<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷十四</head> <lb/>
    <p>
<pb n="KR3k0029_WYG_080-1a"/>
欽定四庫全書<lb/>
　羣書考索後集卷十四<lb/>
　　　　　　　　　　　　宋　章如愚　編<lb/>
　　官制門<lb/>
太守<lb/>
郡守秦官掌理其郡秩二千石<hi>秦滅諸侯以其地為郡</hi>
　<hi>置守丞尉各一人守治民丞佐之尉典兵</hi>
漢景帝中元二年更名太守　王莽改曰大尹中興仍西<lb/>
<pb n="KR3k0029_WYG_080-1b"/>
漢三國及南朝因之晉郡守皆加將軍　後魏初郡置<lb/>
三太守　北齊制郡為上中下三等　後周郡太守各<lb/>
以户多少定品命　隋因北齊九等之制開皇三年罷<lb/>
天下諸郡以州統縣大業三年又改為郡　唐武徳元<lb/>
年改為州刺史加號持節天寶元年改為郡太守　五<lb/>
代仍刺史之號<lb/>
宋朝藝祖開基召諸鎮㑹于京都賜第以留之分命朝<lb/>
　臣出守列郡號權知軍州事軍謂兵州謂民政焉其<lb/>
<pb n="KR3k0029_WYG_080-2a"/>
　後文武官參為知州軍事二品以上及帶中書樞宻<lb/>
　院宣徽使職事稱判官太守掌總理郡政宣布條教<lb/>
　導民以善而糾其姦慝嵗時勸課農桑獄訟錢榖之<lb/>
　事皆總焉建炎元年詔河北京東西路除帥臣外舊<lb/>
　差文臣知州去處許通差武臣一次詔要郡帶本路<lb/>
　兵馬鈐轄次帶兵馬都監紹興三年罷五年令郡守<lb/>
　除授罷任並上殿六年詔控扼去處並以三年為任<lb/>
　九年罷並帶提舉學事乾道二年令不任守臣不為<lb/>
<pb n="KR3k0029_WYG_080-2b"/>
　郎淳熈中令郡守罷帶學事<hi>漢教化太守在蜀則有</hi>
　<hi>文翁興學潁川則有黄覇力行教化淮陽則有汲黯</hi>
　<hi>卧治董仲舒䇿曰今之郡守縣令民之師帥所以使</hi>
　<hi>承流而宣化宣帝詔曰太守吏民之本又曰與我共</hi>
　<hi>治者其惟良二千石乎孟舒為雲中守號為長吏後</hi>
　<hi>漢魏颯遷桂陽太守下車脩庠序之教任延光武時</hi>
　<hi>為九真太守教之耕桑禮配劉寵為㑹稽太守簡除</hi>
　<hi>煩苛郡中大化趙廣漢為潁川太守郡中震慄尹翁</hi>
<pb n="KR3k0029_WYG_080-3a"/>
　<hi>歸為東海大守治豪猾而大治李廣為上谷太守才</hi>
　<hi>氣天下無雙後漢范曄為天水太守政嚴猛道不拾</hi>
　<hi>遺黄昌為蜀郡太守宿惡大奸皆奔之他境唐韓愈</hi>
　<hi>潮州刺史鰐魚徙六十里開元以後四十年間治廣</hi>
　<hi>清節者三人宋璟李朝隐盧奐杜南同元結舂陵行</hi>
　<hi>序當天下分憂之地得結軰十數人落落然參錯天</hi>
　<hi>下為邦伯萬物吐氣天下安矣賈厚順為洛州刺史</hi>
　<hi>百姓立碑袁滋為華州刺史拜將軍耆老至遮道不</hi>
<pb n="KR3k0029_WYG_080-3b"/>
　<hi>得進狄仁傑寜州刺史撫和戎夏人得歡心賜勞勸</hi>
　<hi>勉漢宣嘗拜刺史輙召見親問考其所行以質其言</hi>
　<hi>王嘉上言云孝文時吏居官者或長子孫二千石長</hi>
　<hi>吏亦安官樂職其後或數月而遷送故迎新居官者</hi>
　<hi>茍安求全二千石益輕吏民慢之成帝下詔二千石</hi>
　<hi>有急取辨尊重事難危乃能使下唐太宗嘗曰朕思</hi>
　<hi>治人之本莫重刺史故録姓名於屏風卧興對之得</hi>
　<hi>不肖牧輒疏下之以擬廢置始都督刺史皆臨軒䇿</hi>
<pb n="KR3k0029_WYG_080-4a"/>
　<hi>受後不復冊受命日便殿賜衣物乃遣元宗時已辭</hi>
　<hi>詣側門候進㫖所以光寵守臣以責其功開元中詔</hi>
　<hi>三省侍郎缺擇嘗任刺史者宣宗大中元年詔古者</hi>
　<hi>郎官出宰公卿治郡所以重親民之官馬周言古者</hi>
　<hi>郡守縣令皆選賢徳欲有所用必先試以臨人或由</hi>
　<hi>二千石髙第入為宰相今獨重内官縣令刺史頗輕</hi>
　<hi>其選又刺史多武夫勲臣或京官不稱職始出補外</hi>
　<hi>張九齡言古者刺史入為三公郎官出宰百里今朝</hi>
<pb n="KR3k0029_WYG_080-4b"/>
　<hi>廷士入而不出其於計私甚其自得也臣愚謂治之</hi>
　<hi>本莫若重守令𤣥宗嘗選諸司長官有聲望者一十</hi>
　<hi>人為刺史命宰相御史餞於洛濵宋朝太平興國九</hi>
　<hi>年選祕書丞楊延慶等十餘人分知諸州太宗謂宰</hi>
　<hi>相曰刺史之任最為親民非其人則民受其弊皇祐</hi>
　<hi>三年楊景宗請為一州帝曰景宗章恵太后之弟然</hi>
　<hi>貪戾之性老而益甚今與一州則一州之民受其弊</hi>
　<hi>卒不與</hi>
<pb n="KR3k0029_WYG_080-5a"/>
沿邊太守國朝沿邊州郡或當一道衝要者並兼兵馬<lb/>
　鈴轄或帶沿邊安邊沿邊溪洞廵察餘州則否<lb/>
通判<lb/>
秦置郡丞以佐守在邊為長吏掌兵馬漢因之歴代相<lb/>
　仍不廢而後改為别駕<lb/>
宋懲藩鎮之弊置諸州通判建隆四年詔知府公事並<lb/>
　須長吏通判連書方許行下<hi>時大郡二員餘郡一員</hi>
　州不及萬户不置<lb/>
<pb n="KR3k0029_WYG_080-5b"/>
縣令<lb/>
周官有縣正各掌其縣之政令而賞罰之春秋時縣大<lb/>
　而郡小<hi>左傳云上大夫受縣下大夫受郡千里百縣</hi>
　<hi>縣有四郡</hi>縣邑之長曰宰曰尹曰公曰大夫其職一<lb/>
　也戰國郡大而縣小甘茂曰宜陽大縣其實郡也<lb/>
漢縣令長皆秦官掌治其縣萬户以上為令減萬户為<lb/>
　長侯國為相秩亦如之凡縣道國邑千五百八十七<lb/>
　<hi>列侯食縣曰國皇太后公主所食曰邑有蠻夷曰道</hi>
<pb n="KR3k0029_WYG_080-6a"/>
後漢令掌治民勸善罰惡理獄訟平稅賦秋冬上計於<lb/>
　所屬郡國晉制大縣令有治績官報以大郡若不經宰<lb/>
　縣不得入為䑓郎<lb/>
自晉宋以後令長國相皆如漢制<lb/>
北齊制為縣上中下三等<lb/>
唐制縣有六等之差凡一千五百七十三縣令各一人<lb/>
　導揚風化撫字黎民察寃屈親獄訟<lb/>
五代任官凡齷齪無能者始注為縣令<hi>故天下之邑率</hi>
<pb n="KR3k0029_WYG_080-6b"/>
　<hi>皆不治甚者誅求刻剥猥瑣萬状</hi>
宋朝建隆元年應天下諸縣除赤畿外有望緊上中下<lb/>
　<hi>四千户為望三千以上為緊二千户以上為上千户</hi>
　<hi>以上為中不滿千户為中下五百户以下為下</hi>　戍<lb/>
　兵則兼攝兵馬都監或監押三年始以朝臣為知縣<lb/>
　其間復參用京官或幕職為之<hi>朝臣知縣自大理正</hi>
　<hi>奚璵等始</hi>淳化四年詔京朝京官未歴州縣不得任<lb/>
　知州通判慶厯間詔天下知縣非鞫獄毋得差出政<lb/>
<pb n="KR3k0029_WYG_080-7a"/>
　和二年詔縣令以十二事勸課農桑自政和以来太<lb/>
　平盛時人皆重内輕外士大夫皆輕縣令之選吏部<lb/>
　兩選不注者甚多然後議所以増重激勸之法宣和<lb/>
　五年縣令止差六十以下人從王敏之請靖康初詔<lb/>
　請改官必為縣紹興七年詔將寺監丞簿等任滿已<lb/>
　改官人未歴民事者各與堂除知縣一次九年詔吏<lb/>
　部自後縣令差文臣乾道元年詔京官知縣以二年<lb/>
　為任雖屢有更革卒以三年為任二年御筆今後非<lb/>
<pb n="KR3k0029_WYG_080-7b"/>
　兩任縣令不除監察御史<hi>楚令尹子文三仕為令尹</hi>
　<hi>無喜色三已無愠色舊令尹之政必以告新令尹子</hi>
　<hi>㳺為武城宰孔子聞絃歌之聲曰割雞焉用牛刀子</hi>
　<hi>游曰昔聞諸夫子曰君子學道則愛人小人學道則</hi>
　<hi>易使鄭子皮欲尹何為邑子産曰少未知可否子皮</hi>
　<hi>曰使往學焉子産曰大官大邑身之所庇也僑聞學</hi>
　<hi>而後入政未聞以政學者也漢薛宣為彭城令宣曰</hi>
　<hi>吏道以法令為師可聞而知及能與不能自有資才</hi>
<pb n="KR3k0029_WYG_080-8a"/>
　<hi>何可學也董宣為洛陽令摶擊豪强後漢卓茂為宻</hi>
　<hi>令視人如子人不忍欺道不拾遺魯㳟為中牟令専</hi>
　<hi>以徳恵為治不任刑罰劉昆教授江陵光武除為江</hi>
　<hi>陵令連年火災昆能降雨止風前漢卜式為中郎將</hi>
　<hi>曰治民如牧羊惡者輒去毋令敗羣上竒其言試使</hi>
　<hi>治民拜緱氏令三國龐統字士元守耒陽令在縣不</hi>
　<hi>治魯肅遺先主書曰龎士元非百里才使之處治中</hi>
　<hi>别駕方始展其驥足天寶九載詔親人之官莫過縣</hi>
<pb n="KR3k0029_WYG_080-8b"/>
　<hi>令比来選司取人必思書判古来良宰豈必文人自</hi>
　<hi>今以後以政績為最大歴中淫雨害稼渭南令劉藻</hi>
　<hi>曲附度支韓滉言所部無損代宗以為水旱咸均不</hi>
　<hi>宜渭南獨免縣令職在恤人不損猶損損而不聞豈</hi>
　<hi>有恤人之意乃貶劉藻貞元四年上召京兆府請縣</hi>
　<hi>令對于延英殿訪以民之疾苦翌旦減免之𤣥宗新</hi>
　<hi>除縣令宣政殿親問治人之䇿擢其髙第者開元中</hi>
　<hi>郎官缺擇嘗任縣令者又縣令數中辭赴職帝自制</hi>
<pb n="KR3k0029_WYG_080-9a"/>
　<hi>令長新誡以諭之仍於廟堂賜宴以遣之其憂民擇</hi>
　<hi>吏如此宋朝尹洙知河南伊陽縣與穆修以古文革</hi>
　<hi>楊劉文體之弊天下翕然宗之嘉祐中王允規知河</hi>
　<hi>清縣軍民歌詠有十竒㓂準知巴東縣毎朝會賦役</hi>
　<hi>不出符移惟其姓名掲縣門民莫敢後嘗手植雙栢</hi>
　<hi>於縣庭至今民以比甘棠謂大萊公栢</hi>
京畿令宋朝以通判資序人充<lb/>
縣丞國初不置天聖中因蘇耆請開封兩縣始各置丞<lb/>
<pb n="KR3k0029_WYG_080-9b"/>
　一員在簿尉之上仍於有出身幕職令録内人充元<lb/>
　祐中因給納常平免役置丞並行省罷事務難劇處<lb/>
　不罷<lb/>
主簿自漢以来皆令長自調至隋始置之<lb/>
宋朝開寶三年詔諸縣千户以上置令簿尉四百户以<lb/>
　上置令尉令知主簿事四百户以下置簿尉主簿兼<lb/>
　知縣事<lb/>
　　　薦舉類<lb/>
<pb n="KR3k0029_WYG_080-10a"/>
舜命禹為司徒遜于稷契臯陶垂作共工遜于殳斨伯<lb/>
　與益作朕虞遜于朱虎熊羆命伯夷為秩宗遜于䕫<lb/>
　龍四岳薦鯀當時不以為疑　春秋時晉侯問祈奚<lb/>
　嗣曰午也可君子曰立其子不為比祈奚為中尉羊<lb/>
　舌職佐之羊舌職死舉其子赤君子曰舉其偏不為<lb/>
　黨　又晉侯問咎犯誰可為西河守曰虞子羔羔謝<lb/>
　犯曰薦公也不以私事害公議　趙簡子曰趙簡王<lb/>
　問解狐孰可守上黨曰荆伯栁王曰非子之讐乎曰<lb/>
<pb n="KR3k0029_WYG_080-10b"/>
　舉賢不避讐<hi>晉悼公稱伯六卿皆取民譽祈奚薦其</hi>
　<hi>子韓無忌薦其弟范匄欒書魏絳之徒聞其人之賢</hi>
　<hi>則上之昭頃以後伯美襄魏獻子為政用魏戊等十</hi>
　<hi>人為大夫而謂成鱄曰吾與戊縣人其以我為黨乎</hi>
　<hi>夫存形畏謗不見於六卿輔晉之時而在於六卿分</hi>
　<hi>晉之後為公道之不行也</hi>
漢初宰相列侯薦士蕭何薦韓信魏無知薦陳平灌嬰<lb/>
　薦張孟不特此也廷尉呉公薦賈誼召為博士文翁<lb/>
<pb n="KR3k0029_WYG_080-11a"/>
　以蜀郡太守察舉至蜀郡太守武帝初年除吏之權<lb/>
　盡出宰相又有繆舉之罰竇嬰田蚡推轂趙綰為御<lb/>
　史大夫王臧為郎中令薦人或起家至二千石權移<lb/>
　主上隂欲殺其權恐不知其人可用遂置侍中等為<lb/>
　加官除宰相外皆帶之朝夕在側以薦導人物嚴助<lb/>
　侍中則薦朱買臣衞青侍中則薦主父偃楊得意侍<lb/>
　中則薦司馬相如而丞相不得薦舉是以公孫𢎞開<lb/>
　東閣不曽進一士石慶欲治一近臣反受其過<hi>鄭當</hi>
<pb n="KR3k0029_WYG_080-11b"/>
　<hi>時推轂薦士衞青以薦賢人主之柄不肯薦舉</hi>　末<lb/>
　年綉衣薦人尤峻有自縣令至二千石如主所是也<lb/>
宣帝而下韓増舉馮奉世使大宛宣帝謂所舉得人張<lb/>
　安世有郎功髙不調不肯出一言必待人主自明谷<lb/>
　永薦薛宣為御史大夫何武薦兩龔兩唐又薦鮑宣<lb/>
　為諫大夫<lb/>
光武詔自三公至州牧嵗舉茂才孝亷郡國守相未滿<lb/>
　嵗不得察舉以其未久不周知也杜詩薦伏湛郎顗<lb/>
<pb n="KR3k0029_WYG_080-12a"/>
　薦黄瓊虞詡薦左雄左雄薦周舉杜喬薦荀淑<lb/>
晉武帝時羊祐所進達之人皆不知所由常曰拜官公<lb/>
　朝謝恩私門吾所不取也且薦杜預自代其後權浸<lb/>
　下移勢位之家更相薦記有如互市中興謝安舉兄<lb/>
　子謝𤣥為將不負所舉<lb/>
唐太宗謂房𤣥齡曰公為僕射當助朕訪賢才比聞閱<lb/>
　牒訟數百豈暇求人哉武后時狄仁傑為相婁師徳<lb/>
　實薦之仁傑不知仁傑薦張柬之又薦桓彦範敬暉<lb/>
<pb n="KR3k0029_WYG_080-12b"/>
　姚崇等數十人率為名臣或謂仁傑曰天下桃李悉<lb/>
　在公門曰薦賢為國非為私也<lb/>
肅宗謂崔祐甫曰人言卿擬官多親故曰夫薦擬者必<lb/>
　悉其才行如不聞知何由得賢<lb/>
文宗謂宰相薦人勿問親踈朕聞竇易直為相未嘗用<lb/>
　親故若果才避嫌而棄之亦不為公裴度薦李徳裕<lb/>
　姚崇薦魏知古裴垍為相有故人求京兆判司曰才<lb/>
　不稱不敢以私傷至公他日盲宰相不妨得之垍則<lb/>
<pb n="KR3k0029_WYG_080-13a"/>
　不可<lb/>
陸贄請令臺省官各舉其屬而徳宗疑諸司所舉皆親<lb/>
　故受賂者贄諫曰陛下擇相亦不出臺省長官之中<lb/>
　豈有為長官而不能舉一二屬吏居宰相則可擇千<lb/>
　百具僚其要在於精擇長史贄之説盡矣<lb/>
宋朝祖宗時以考第資歴無過犯有勞績者逓遷謂之<lb/>
　循資若磨勘應格自令録以上及六考皆改著作佐<lb/>
　郎無出身及七考改大理寺丞<hi>今宣教郎</hi>其有功賞<lb/>
<pb n="KR3k0029_WYG_080-13b"/>
　循資者減一等若未該磨勘循資至支使<hi>今文林郎</hi>
　及八考者有出身人改太子中允餘改太子中舍今<lb/>
　<hi>通直郎</hi>其四色判官<hi>今承直郎</hi>及九考以上者改祕<lb/>
　書丞<hi>今奉議郎</hi>十二考以上改太常博士今<hi>承議郎</hi>
　無出身人止殿中丞<hi>亦奉議郎</hi>
仁宗始以及第改官者多遂詔用帥守監司通判保薦<lb/>
　以嵗改百員為額<lb/>
元豐稍鑴改官之格故觀察判官以上改奉議郎無出<lb/>
<pb n="KR3k0029_WYG_080-14a"/>
　身人改通直郎掌書記改通直郎支使以下一例改<lb/>
　宣徳郎<hi>續通鑑節要</hi>
祖宗之初上自侍從大臣下至常參官又下至部使者<lb/>
　與郡守又下而至監當知縣之為陞朝官者皆得以<lb/>
　薦舉其路至廣也有嵗舉有御禮舉有一人而嵗舉<lb/>
　數十人者有不限之以數者其為員至寛也侍從舉<lb/>
　四員而本道轉運使副所舉或一二員皆得以引對<lb/>
　磨勘其為法至畧也不至有繆舉之患自天禧罷監<lb/>
<pb n="KR3k0029_WYG_080-14b"/>
　當朝臣舉官之制至寳元康定又罷常參薦舉治平<lb/>
　御史知雜以上又罷薦舉至熈寜又併式郡舉官罷<lb/>
　之而路始狹矣仁宗康定雖詔定内外臣僚薦舉之<lb/>
　數而諸路薦舉屬之監司其不限之以數猶故也其<lb/>
　後皇祐懲張易濫舉之弊又併部使者舉員差定之<lb/>
　而員姁拘矣増四考為六考増舉者四人為五人所<lb/>
　共益宻矣此薦舉之因革也<lb/>
仁宗皇帝尤以選人遷官為重引對之際予奪抑揚不<lb/>
<pb n="KR3k0029_WYG_080-15a"/>
　専於有司之法陳琪用薦者十餘人知其為龎籍之<lb/>
　婿則抑之胡宗堯用薦者十餘人知其為胡宿之子<lb/>
　則抑之李師錫用薦者三十餘人知其為王徳用之<lb/>
　姻則抑之且曰朕設保舉以寵天下士今但勢要者<lb/>
　得孤寒之士何由而進又吕文靖公薦其子夷簡以<lb/>
　為有宰相之才後果為名宦宋維翰薦种放為諫官<lb/>
　嘗出十輔之書以禆聖政此薦舉之公也<lb/>
富弼論西事疏曰有才徳者然後知人之才徳無者見<lb/>
<pb n="KR3k0029_WYG_080-15b"/>
　必増忌歐陽公言三弊亦曰守亷謹者各主清幹之<lb/>
　人贓汚者舉貪濁之人狥私者舉請求之人乾徳中<lb/>
　嘗詔陶榖等四十五人舉郡佐矣太平興國中又嘗<lb/>
　詔李昉等十二人舉二司判官及轉運使矣至邢昺<lb/>
　等四人舉學官則景徳之詔也張齊賢五人舉御史<lb/>
　則祥符之詔也張知白等十二人舉監司則天禧之<lb/>
　詔也夫居近列者非不多而被詔舉者有數此祖宗<lb/>
　用人之法也側聞太宗語大臣曰若不擇舉主何由<lb/>
<pb n="KR3k0029_WYG_080-16a"/>
　得賢真宗語近臣曰不若行擇舉主以類求人此擇<lb/>
　舉之法也<lb/>
　　　銓選類<lb/>
成周之時鄉大夫鄉老舉賢能而賔其禮司徒教三物<lb/>
　而興諸學司馬辨官材以定其論太宰詔廢置而持<lb/>
　其柄内史専與奪而式於中司士掌其版而知其數<lb/>
　論定然後官之任官然後爵之位定然後禄之盖擇<lb/>
　才如此之詳<lb/>
<pb n="KR3k0029_WYG_080-16b"/>
漢至成帝建始初置常侍曹尚書一人主公卿又有二<lb/>
　千石曹尚書一人掌郡國二千石盖選曹之所起也<lb/>
　<hi>漢末立資格而資格甚嚴郡縣守相之髙第者然後</hi>
　<hi>為二千石二千石之有治行者然後為九卿九卿之</hi>
　<hi>稱職者然後為御史大夫至於丞相則非御史大夫</hi>
　<hi>之任職者不遷也此其大者之有常格也博士髙第</hi>
　<hi>者為尚書次者為御史否則以次補諸太學博士弟</hi>
　<hi>子二嵗通一藝以上補文學掌故其髙第為郎中文</hi>
<pb n="KR3k0029_WYG_080-17a"/>
　<hi>事掌故郡屬備員此其小者之有常格也諸官初除</hi>
　<hi>必先試守試守一嵗然後為真則稱號有常格矣有</hi>
　<hi>市籍者不得為官入財為官者不得名職則流品有</hi>
　<hi>常格矣</hi>
後漢光武改常侍曹尚書為吏部尚書其時選舉於郡<lb/>
　國屬功曹於公府屬東西曹於天臺屬史曹尚書亦<lb/>
　曰選部而尚書令總之其所進用加嵗月先後之次<lb/>
　其後所舉皆特拜不復簡試謗議漸生安帝永嘉中<lb/>
<pb n="KR3k0029_WYG_080-17b"/>
　左雄議改察舉之制限年四十以上儒者試經學文<lb/>
　吏試章奏如有顔回子竒之類不拘年齒<hi>時徐淑年</hi>
　<hi>未及而舉孝亷乃以不拘年為對雄詰之曰回聞一</hi>
　<hi>知十孝亷聞一知㡬淑無以對乃遣還郡</hi>雄在尚書<lb/>
　十餘年察選清平各得其人後黄瓊以雄孝亷之選<lb/>
　専用儒學文吏於取士之義猶為有違乃増為四科<lb/>
　<hi>孝弟及能從政</hi>
三國魏文帝時陳羣立九品官人之法州郡皆置中正<lb/>
<pb n="KR3k0029_WYG_080-18a"/>
　以定其選<hi>中正以州郡之賢者為之有言行脩著或</hi>
　<hi>以五升四以六升五道義虧則或自五退六自六退</hi>
　<hi>七是以吏部不能審定故委中正銓第及其弊也惟</hi>
　<hi>知問悶不辨賢愚故劉毅云下品無髙門上品無寒</hi>
　<hi>士南北朝至于隋選舉之法雖互有損益而九品及</hi>
　<hi>中正至開元才罷</hi>其武選俾䕶軍主之又以崔琰毛<lb/>
　玠為丞相掾並典選舉所用皆清正之士吏潔於上<lb/>
　俗成於下<lb/>
<pb n="KR3k0029_WYG_080-18b"/>
晉依魏氏九品之制内官吏部尚書司徒左長史外官<lb/>
　有大中正州郡有小中正皆掌舉選其後中正任久<lb/>
　愛憎由已而九品之法漸弊劉毅上疏曰九品有八<lb/>
　損而官才有三難請因用土斷復鄉舉里選之法及<lb/>
　劉頌為吏部尚書復建九班之制令百官在職少遷<lb/>
　時賈郭専朝任者務速故不行<hi>山濤居選部甄别人</hi>
　<hi>物各為題目時號山公啟事</hi>
宋文帝限年三十而任郡縣以六周而代刺史十餘年<lb/>
<pb n="KR3k0029_WYG_080-19a"/>
　及至武帝仕者不拘老幼守宰以三周是時謝莊請<lb/>
　令大臣各舉所知以付尚書銓用帝不欲重權在下<lb/>
　乃分吏部置兩尚書以散其權<lb/>
梁制九流常選州置州重郡置郡崇鄉置鄉豪各一人<lb/>
　専典捜薦無膏梁寒素之隔後復置中正<lb/>
陳選無定時随缺則補官<lb/>
後魏時中正所銓但在門第吏部彛倫仍不才舉文帝<lb/>
　求理内官通班以上自考覈以為黜陟其後員少應<lb/>
<pb n="KR3k0029_WYG_080-19b"/>
　調者多選曹無以處之崔亮乃奏不問賢愚以停觧<lb/>
　日月為斷魏之失才從亮始也<lb/>
後周以吏部長選<hi>蘇綽為六條欲罷門資之制</hi>
隋制尚書舉其大者侍郎銓其小者則六品以下官吏<lb/>
　咸吏部所掌自是海内一命以上之官州郡無復辟<lb/>
　署矣<lb/>
後魏北齊以来州郡僚佐以多為吏部所授<lb/>
隋一切歸在省司劉炫曰小大之官悉由吏部職介之<lb/>
<pb n="KR3k0029_WYG_080-20a"/>
　迹皆屬考功所以繁也省官不如清心<lb/>
唐制諸王及職事正三品以上若文武散官三品以上<lb/>
　及都督都䕶上州刺史之在京師者冊受五品以上<lb/>
　皆制授六品以下守五品以上及視五品以上皆勅<lb/>
　授凡制勅授及冊拜皆宰司進擬白六品以下㫖受<lb/>
　悉由尚書文官屬吏部武官屬兵部謂之銓選文武<lb/>
　選事各分為三銓尚書典其一侍郎分其二凡選始<lb/>
　於孟冬終於季春<hi>武徳以十一月起選至春則閒停</hi>
<pb n="KR3k0029_WYG_080-20b"/>
　<hi>至貞觀劉休甫奏四時總選随到注擬</hi>其擇有四事<lb/>
　曰身言書判四事可取則先乎徳徳均以才才均以<lb/>
　勞六品以降計資量勞而擬官五品以上不試列名<lb/>
　上中書門下聽制勅凡選以類為甲先簡僕射乃上<lb/>
　門下省給事中讀之黄門侍郎省之侍中審之不審<lb/>
　者皆得駮下既審然後上主者受㫖而奉行焉給告<lb/>
　身武選亦然其黔中嶺南閩中之官不由吏部謂之<lb/>
　南選<lb/>
<pb n="KR3k0029_WYG_080-21a"/>
髙宗麟徳以後選人漸多裴行儉設長名姓歴榜引銓<lb/>
　注之法開元中裴光庭以選人無常限復作循資格<lb/>
　賢愚一貫必合乎格者乃得銓授久淹者皆荷之謂<lb/>
　之聖書而掄才之方失矣武徳初官不充員吏曹移<lb/>
　牒州府課人應集至則授官無退遣後求者漸多始<lb/>
　有沙汰太宗詔杜如晦曰吏部取人舉言辭不詳才<lb/>
　行將依漢法令本州辟召事寢不行貞觀十八年髙<lb/>
　季輔獨知選事太宗賜金鏡一面以表其清鑒焉永<lb/>
<pb n="KR3k0029_WYG_080-21b"/>
　徽中以来官紀以紊武后朝以選人多不實令糊名<lb/>
　暗考以定第及中宗韋氏太平公主用事神龍後除<lb/>
　官不由宰司特勅斜封便拜凡數千員内外謂之三<lb/>
　無坐處言宰相御史及員外郎也韋氏敗始以宋璟<lb/>
　為吏部尚書李義盧從愿為侍郎姚元之為兵部尚<lb/>
　書陸象先盧懐慎為侍郎悉奏罷斜封官量闕留人<lb/>
　雖資髙考深非才實者不取初尚書銓掌七品以上<lb/>
　選侍郎銓掌八品以下選至是通其品而掌焉未㡬<lb/>
<pb n="KR3k0029_WYG_080-22a"/>
　璟元之等罷崔涖薛昭希太平公主意上言罷斜封<lb/>
　官人失其所而怨積於下必有非常之變乃下詔盡<lb/>
　復斜封别勅官𤣥宗以選試不公乃置十銓試人明<lb/>
　年復故天寳中楊國忠以吏部尚書三銓注官皆自<lb/>
　専之與左相唱注以誇敏速由是不經門下省審侍<lb/>
　郎不得參議肅代以後銓注無可道者徳宗時沈既<lb/>
　濟有四太之説入仕之門太多世胄之家太優利禄<lb/>
　之資太厚督責之令太薄顯慶中劉祥道知選事上<lb/>
<pb n="KR3k0029_WYG_080-22b"/>
　疏陳六事㑹杜正倫亦言入流者衆乃詔與祥道參<lb/>
　議而執政憚改作遂格其議矣<hi>以通鑑唐書修</hi>
宋朝太祖承五季之弊文武常參官非有勞者未嘗進<lb/>
　秩考滿叙遷之法稍不復舉當是時京朝𨽻中書三<lb/>
　班屬樞宻主管差遣磨勘之法歸之大臣則是大臣<lb/>
　實預黜陟之權<hi>建隆詔吏部判銓選人並試判三道為</hi>
　<hi>上中下三等太平興國中定十四等惟除下等餘三</hi>
　<hi>等皆注官</hi>
<pb n="KR3k0029_WYG_080-23a"/>
太宗淳化建審官院為黜陟之地量才較績而引對不<lb/>
　廢其無功可録者至有供奉官四十年不遷　至道<lb/>
　中官缺至千七百人而有司請併合吏員三而省一<lb/>
　以實空官一切超折就擬尚不充也承平既久官塗<lb/>
　大啟天禧之間遂有假員之法取審官虚闕而躐授<lb/>
　吏部待擬之人而銓品浸革矣祥符中黄綬之吏未<lb/>
　得選者遂至三千始預用一嵗員闕至<lb/>
仁宗時吏在仕版者無慮八九千人而調補者復不在<lb/>
<pb n="KR3k0029_WYG_080-23b"/>
　焉預用之闕且渉三嵗議者以為流爛之極<hi>是時范</hi>
　<hi>仲淹陳事有言曰今不聞勞逸能否一切以嵗月叙</hi>
　<hi>遷非考績之法而蘇紳亦曰今不問才能之長短惟</hi>
　<hi>以資歴深淺為先後欲賢不肖有别不可得也</hi>　<hi>今</hi>
　<hi>吏部之注擬者何也始入官而得簿尉自簿尉而得</hi>
　<hi>令丞推而上之至於幕職由是法也又上而至於守</hi>
　<hi>貳由是法也其宜得者則曰應格其不宜得者則曰</hi>
　<hi>不應格</hi>
<pb n="KR3k0029_WYG_080-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_080-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷十四<lb/>
</p>
<p>
</p>
  </div>
</body>
</text>
</TEI>
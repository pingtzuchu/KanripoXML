<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷十一</head>
    <p>
<pb n="KR3k0029_WYG_011-1a"/>
欽定四庫全書<lb/>
　羣書考索卷十一　　　　宋　章如愚　撰<lb/>
　　諸子百家門<lb/>
　　　百家類　雜家<lb/>
雜者兼儒墨之道通衆家之意以見王者之化無所不<lb/>
冠者也古者司史歴記前言往行禍福存亡之道然則<lb/>
雜者蓋出史官之職也放此爲之不求其本材少而多<lb/>
學言非而傳是以雜錯漫羡而無所指歸　雜家者流<lb/>
<pb n="KR3k0029_WYG_011-1b"/>
蓋出於議官兼儒墨合名法知國體之有此見王治之<lb/>
無不貫此其所長也及盪者爲之則漫羡而無所歸心<lb/>
<hi>漢志</hi>
新語漢陸賈撰本傳髙帝謂賈曰試爲我著秦所以失<lb/>
天下吾所以得之者及古成敗之國賈凡著十二篇每<lb/>
奏一篇帝未嘗不稱善稱其書曰新語今存二卷<lb/>
新書漢賈誼撰雜論治道國體及經學胎教本七十二<lb/>
篇劉向刪定爲三十八篇今皆存本傳所載治安䇿今<lb/>
<pb n="KR3k0029_WYG_011-2a"/>
釐爲數篇各立題目雜見于新書隋志以賈子名<lb/>
淮南子鴻烈解漢淮南王安撰安與蘇飛李尚左吳田<lb/>
由雷被等八人共講論道德總統仁義而著此書<lb/>
新序漢劉向撰遠至舜禹次及周秦古人嘉言善行悉<lb/>
採摭序載總一百六十三章本朝曽鞏校其差誤爲之<lb/>
序<lb/>
説苑漢劉向撰采傳記百家所載行事之迹凡二十篇<lb/>
按崇文總目今存五篇餘亡後曽鞏得十五篇與舊合<lb/>
<pb n="KR3k0029_WYG_011-2b"/>
二十篇而爲之序<lb/>
論衡後漢王充撰凡八十五篇釋物類同異正時俗嫌<lb/>
疑<hi>王充論衡之自紀也述其父祖不肖爲州閭所鄙而</hi>
<hi>已荅以瞽頑舜神鯀禹惡聖夫自序其世家固當以孝</hi>
<hi>親爲主而乃盛矜於已厚辱其先責以名教罪莫大焉</hi>
<hi>史通</hi>
風俗通後漢應劭撰辨物類名號釋時俗嫌疑後世服<lb/>
其洽聞<lb/>
<pb n="KR3k0029_WYG_011-3a"/>
昌言後漢仲長統撰論説古今及時俗行事因著論名<lb/>
昌言凡三十四篇今存十六篇<lb/>
申鑒後漢荀悦撰悦志在獻替乃作申鑒五篇其所論<lb/>
辨通見政體既成而奏之今所載政體時事俗嫌雜言<lb/>
上下凡五卷本傳止載政體一篇<lb/>
中論後漢徐幹撰幹病辭人工麗美之文乃著中論二<lb/>
十篇闡宏大義以示學者其書雜論治道脩身學問之<lb/>
要旁及厯家壽夭之説<lb/>
<pb n="KR3k0029_WYG_011-3b"/>
博物志晉張華撰采錄雜説異聞名類不一而足多所<lb/>
攷正<lb/>
劉子題劉晝撰泛論治國脩身之要雜以九流之説凡<lb/>
五十五篇唐志云劉勰撰今袁孝政序云劉子者劉晝<lb/>
字孔昭傷已不遇播遷江表故作此書時人莫知謂劉<lb/>
歆梁劉勰劉孝標作<lb/>
俗書南唐宋齊丘撰凡百十篇言道與術中卷言德與<lb/>
仁下卷言食與儉<lb/>
<pb n="KR3k0029_WYG_011-4a"/>
古今注晉崔豹雜取古今名物各爲攷釋凡八門<lb/>
䜟緯漢順帝陽嘉三年太史令張衡以中興之後儒者<lb/>
爭學圖緯上書言春秋元命包有公輸班與墨翟事見<lb/>
戰國又言别有益州益州之置在於漢世又劉向父子<lb/>
領校祕書閣定九流亦無䜟錄則知圖䜟成於哀平之<lb/>
際皆虚僞之徒以要世取貲不宜收藏圖䜟一禁絶之<lb/>
則朱紫無所眩典籍無瑕玷矣<lb/>
　　　農家<lb/>
<pb n="KR3k0029_WYG_011-4b"/>
農九家百一十四篇農家者流蓋出於農稷之官播百<lb/>
榖勸耕桑以足衣食故八政一曰食二曰貨孔子曰所<lb/>
重民食此其所長也及鄙者爲之以爲無所事聖王欲<lb/>
使君臣並耕誖上下之序<hi>漢志</hi>　農者所以播五榖藝<lb/>
桑麻以供衣食者也書叙八政職任萬民其一曰三農<lb/>
生九榖地官司稼掌巡邦野之稼而辨穜稑之種周知<lb/>
其名與其所宜地以爲法而懸于邑閭是也鄙者爲之<lb/>
則棄君臣之義徇耕稼之利而亂上下之序<lb/>
<pb n="KR3k0029_WYG_011-5a"/>
神農二十八篇六國時諸子疾時怠於農業道許行事<lb/>
託之神農師古曰劉向别錄云疑李悝及啇君所説<hi>藝文</hi>
<hi>志</hi>
汜勝之十八篇成帝時爲議郎師古曰劉向别錄云使<lb/>
教田三輔有好田者師之徙爲御史<hi>藝文志</hi>
　　　小説<lb/>
小説家者流蓋出於稗官街談巷語道聴塗説者之所<lb/>
造也孔子曰雖小道必有可觀者也致遠恐泥是以君<lb/>
<pb n="KR3k0029_WYG_011-5b"/>
子弗爲也然亦弗㓕也閭里小知者之所及亦使綴而<lb/>
不忘如或一言可采此亦芻蕘狂夫之議也　小説者<lb/>
街説巷語之説也傳載輿人之誦詩美詢于芻蕘古者<lb/>
聖人在上史爲書瞽爲詩工誦箴諫大夫規誨士傳言<lb/>
而庶人謗孟春徇木鐸以求歌謡巡省觀人詩以知風<lb/>
俗過則正之失則改之道聴塗説靡不畢紀周官誦訓<lb/>
掌道方志以詔觀事道方慝以詔辟忌以知地俗而訓<lb/>
方氏掌道四方之政事與其上下之志誦四方之傳道<lb/>
<pb n="KR3k0029_WYG_011-6a"/>
而觀衣物是也孔子曰雖小道必有可觀者焉致遠恐<lb/>
泥<hi>隋志</hi>
　　　兵家<lb/>
兵家者蓋出古司馬之職王官之武備也鴻範八政八<lb/>
曰師孔子曰爲國者足食足兵以不教民戰是謂棄之<lb/>
明兵之重也易曰古者弦木爲弧剡木爲矢弧矢之利<lb/>
以威天下其用上矣後世燿金爲刄割革爲甲器械甚<lb/>
備下及湯武受命以師克亂而濟百姓動之以仁義行<lb/>
<pb n="KR3k0029_WYG_011-6b"/>
之以禮讓司馬法是其遺事也自春秋至於戰國出竒<lb/>
設伏變詐之兵並作漢興張良韓信序次兵法凡百八<lb/>
十二家刪取要用定著三十五家諸吕用事而盗取之<lb/>
武帝時軍政楊㒒捃摭遺逸紀奏兵錄猶未能備至于<lb/>
孝成命任宏論次兵書<hi>漢志</hi>　兵者所以禁暴靜亂者<lb/>
也周官大司馬掌九伐之法以正邦國是也然皆動之<lb/>
以仁行之以義故能誅暴靜亂以濟百姓下至三季恣<lb/>
情逞欲爭伐尋常不撫其人設變詐而㓕仁義至乃百<lb/>
<pb n="KR3k0029_WYG_011-7a"/>
姓離叛以致於亂<hi>隋志</hi>
權謀者以正守國以竒用兵先計而後戰兼形勢包隂<lb/>
陽用技巧者也<lb/>
形勢者靁動風舉後發而先至離合背鄉變化無常以<lb/>
輕疾制敵者也<lb/>
技巧者習手足便器械積機闗以立攻守之勝<lb/>
諸家總論諸子十家其可觀者九家而已皆起於王道<lb/>
旣微諸侯力政時君世主好惡殊方是以九家之術蠭<lb/>
<pb n="KR3k0029_WYG_011-7b"/>
出並作各引一端崇其所善以此馳説取合諸侯其言<lb/>
雖殊辟猶水火相㓕亦相生也仁之與義敬之與和相<lb/>
反而皆相成也易曰天下同歸而殊塗一致而百慮今<lb/>
異家者各推所長竆其究慮以明其指雖有蔽短合其<lb/>
要歸亦六經之支與流裔使其人遭明王聖主得其所<lb/>
折中皆股肱之材已仲尼有言禮失而求諸野方今去<lb/>
聖久遠道術缺廢無所更索彼九家者不猶愈於野乎<lb/>
若能脩六藝之術而觀此九家之言舍短取長則可以<lb/>
<pb n="KR3k0029_WYG_011-8a"/>
通萬方之義矣<lb/>
　　　字學<lb/>
易曰上古結繩以治後世聖人易之以書契百官以治<lb/>
萬民以察蓋取諸夬夬揚于王庭言其宣揚於王者朝<lb/>
廷其用冣大也古者八嵗入小學故周官保氏掌養國<lb/>
子教之六書謂象形象事象意象聲轉注假借造字之<lb/>
本也<hi>師古曰象形爲畫成其物隨體詰屈日月是也象</hi>
<hi>事即指事也謂視而可識察而見意上下是也象意即</hi>
<pb n="KR3k0029_WYG_011-8b"/>
<hi>㑹意也謂比類合誼以見指撝武信是也象聲即形聲</hi>
<hi>謂以事爲名取譬相成江河是也轉注謂建類一首同</hi>
<hi>意相受考老是也假借謂本無其字依聲託事令長是也</hi>
漢興蕭何草律亦著其法曰太史試學童能風書九千<lb/>
字以上乃得爲史又以六體試之課冣者以爲尚書御<lb/>
史史書令史吏民上書字或不正輙舉劾六體者古文<lb/>
竒字篆書𨽻書繆篆蟲書<hi>師古曰古文謂孔子壁中書</hi>
<hi>竒字即古文而異者也篆書謂小篆蓋秦始皇使程邈</hi>
<pb n="KR3k0029_WYG_011-9a"/>
<hi>所作也𨽻書亦程邈所獻主於徒𨽻從簡易也繆篆謂</hi>
<hi>其文屈曲纒繞所以摹印章也虫書謂爲虫鳥之形所</hi>
<hi>以書幡信也</hi>　皆所以通知古今文字摹印章書幡信<lb/>
也古制書必同文不知則闕問諸故老至於衰世是非<lb/>
無正人用其私故孔子曰吾猶及史之闕文也今亡矣<lb/>
夫蓋傷其寖不正史籕篇者周時史官教學童書也與<lb/>
孔氏壁中古文異體蒼頡七章者秦丞相李斯所作也<lb/>
爰歴六章者車府令趙髙所作也博學七章者太史令<lb/>
<pb n="KR3k0029_WYG_011-9b"/>
胡母敬所作也文字多取史籕篇而篆體復頗異所謂<lb/>
秦傳者也是時始造𨽻書矣起於官獄多事茍趨省易<lb/>
施之於徒𨽻也漢興閭里書師合蒼頡爰歴博學三篇<lb/>
斷六十字以爲一章凡五十五章并爲蒼頡篇武帝時<lb/>
司馬相如作凡將篇無復字元帝時黄門令史㳺作急<lb/>
就篇成帝時將作大匠李長作元尚篇皆蒼頡中正字<lb/>
也凡將則頗有出矣至天始中徴天下通小學者以百<lb/>
數合各記字於庭中揚雄取其有用者以作訓纂篇順<lb/>
<pb n="KR3k0029_WYG_011-10a"/>
續蒼頡又易蒼頡重復之字凡八十九章臣復續揚雄<lb/>
作十三章<hi>韋昭曰臣班固自謂也作十三章後人不敢</hi>
<hi>疑在蒼頡下章三十四章中</hi>　凡二百三章無復字六<lb/>
藝羣書所載畧備矣蒼頡多古字俗師失其讀宣帝時<lb/>
徴齊人能正讀者張敞從受之傳至外孫之子杜林<lb/>
作訓故并列焉<hi>漢志</hi>　孔子曰必也正名乎名謂書字名<lb/>
不正則言不順言不順則事不成説者以爲書之所起<lb/>
起自黄帝蒼頡比類衆形謂之文形聲相益謂之字著<lb/>
<pb n="KR3k0029_WYG_011-10b"/>
於竹帛謂之書故有指事象形形聲㑹意轉注假借六<lb/>
義之别古者童子示而不誑六年教之數與方名十嵗<lb/>
入小學學書訖二十而冠始習先生之道故能成其德<lb/>
而任事然自蒼頡訖于漢初書經五變一曰古文即蒼<lb/>
頡所作二曰大篆周宣王時史籕所作三曰小篆秦時<lb/>
李斯所作四曰𨽻書程邈所作五曰草書漢初作秦世<lb/>
既廢古文始用八體有大篆小篆刻符摹印蟲書署書<lb/>
殳書𨽻書漢時以六體教學童有古文竒字篆書𨽻書<lb/>
<pb n="KR3k0029_WYG_011-11a"/>
繆篆蟲鳥并藁書楷書懸針垂露飛白等二十餘種之<lb/>
勢皆出於上六書因事生變也魏世又有八分書其字<lb/>
義訓讀有史籕篇蒼頡篇三蒼埤蒼廣蒼等諸篇章訓<lb/>
詁説文字林音義聲韻體勢等諸書自後漢佛法行於<lb/>
中國又得西域胡書能以十四字貫一切音文省而義<lb/>
廣謂之婆羅門書與八體六文之義殊别今取以附體<lb/>
勢之下又後魏初定中原軍容號令皆以夷語後染華<lb/>
俗多不能通故錄其本言相傳教習謂之國語今取以<lb/>
<pb n="KR3k0029_WYG_011-11b"/>
附音韻之末今後漢鐫刻七經著於石碑皆蔡邕所書<lb/>
魏正始中又立一字石經相承以爲七經正字後魏之<lb/>
末齊神武執政自洛陽徙于鄴都行至河陽值岸崩遂<lb/>
没于水其得至鄴者不盈大半至隋開皇六年又自鄴<lb/>
京載入長安置於祕書内省議欲補緝立于國學尋屬<lb/>
隋亂事遂寢廢營造之司因用爲柱礎貞觀初祕書監<lb/>
臣魏徴始收聚之十不存一其相承傳授之本猶在祕<lb/>
府并秦帝刻石附於此篇以備小學<lb/>
<pb n="KR3k0029_WYG_011-12a"/>
魏衛恒撰四體書勢自秦用篆書焚燒先典而古文絶<lb/>
矣漢武帝時魯共王壞孔子宅得尚書論語孝經時人<lb/>
已不復知有古文謂之科斗書漢藏祕府希得見之魏<lb/>
初傳古文者出於邯鄲淳衛敬侯冩淳尚書後以示淳<lb/>
而淳不别至正始中立三字石經轉失淳法因科斗之<lb/>
名遂效其法太康元年汲縣民發魏襄王冡得策書十<lb/>
餘萬言敬侯所書猶有髣髴敬侯謂覬也其序篆曰秦<lb/>
時李斯號爲工篆漢建初中扶風曹喜少異於斯而亦<lb/>
<pb n="KR3k0029_WYG_011-12b"/>
稱善邯鄲淳師焉畧究其妙韋誕師淳而不及也漢末<lb/>
又有蔡邕采斯喜之法爲古今雜形然精密閑理不如<lb/>
淳也其序錄𨽻書已畧見武紀又曰師宜官爲大字邯<lb/>
鄲淳爲小字其序草書曰漢興又有草書不知作者姓<lb/>
名至章帝時齊相杜度號善作篇後有崔瑗崔寔亦皆<lb/>
稱工杜氏殺字甚安而書體微瘦崔氏甚得筆勢而結<lb/>
字小疏洪農張伯英因而轉精甚巧韋仲將謂之草聖<lb/>
伯英弟文舒者次伯英又有姜孟穎梁孔達田彦和及<lb/>
<pb n="KR3k0029_WYG_011-13a"/>
韋仲將之徒皆伯英弟子有名於世然殊不及文舒也<lb/>
　案説文蓋衣類象形謂之文形聲相益謂之字著於<lb/>
竹帛謂之書有六義焉一曰指事二曰象形三曰形聲<lb/>
四曰㑹意五曰轉注六曰假借古者子生六嵗而教數<lb/>
與方名十嵗入小學學六甲書計之事則文字之謂也<lb/>
自黄帝至三代其文不改秦焚燒先典乃廢古文更用<lb/>
八體一曰大篆周宣王史籕所作也二曰小篆始皇時<lb/>
李斯趙髙胡母敬所作也大小篆並簡冊所用也三曰<lb/>
<pb n="KR3k0029_WYG_011-13b"/>
刻符傳也四曰摹印<hi>亦名繆篆</hi>施於印璽也五曰蟲書<lb/>
爲蟲鳥之形施於幡信也六曰署書門題所用也七曰<lb/>
殳書銘於戈㦸也八曰𨽻書始皇時程邈所定六行公<lb/>
府也漢氏因之至王莽居攝使甄豐刋定六體一曰古<lb/>
文二曰竒字三曰篆書四曰𨽻書五曰錄書六曰蟲書<lb/>
當代以教學童焉又衛恒四體書勢曰漢興又有草書<lb/>
不知作者蓋兩漢銘勒雜以古文篆籕及八分爲之魏<lb/>
晉以還𨽻文遂盛蕭子良古今篆𨽻文體有藁書楷書<lb/>
<pb n="KR3k0029_WYG_011-14a"/>
蓬書懸針書垂露書飛白書填書奠書鳥書虎爪書偃<lb/>
波書鶴頭書象形篆尚方大篆鳳鳥書科斗蟲書龍虎<lb/>
書仙人書芝英書十二時書倒薤書龜書麒麟書金錯<lb/>
書蚊脚書凡數十種皆出於六文八體之書而因事生<lb/>
變者也<lb/>
崔瑗草書體書體之興始自頡皇冩彼鳥跡以定文章<lb/>
爰暨末葉典籍彌繁人之多僻政之多權官事荒蕪勦<lb/>
其墨翰惟作左𨽻舊字是刪草書之法蓋先簡畧應時<lb/>
<pb n="KR3k0029_WYG_011-14b"/>
諭㫖周於卒迫兼功並用愛日省力純儉之變豈必古<lb/>
式<lb/>
蔡邕篆書體鳥遺迹皇頡循聖作則制斯文體有六篆<lb/>
爲真形要妙巧入神<lb/>
公緩𨽻書體皇頡作文因物構思觀彼鳥迹遂以成章<lb/>
閲之後嗣存載道義綱紀萬事俗所傳述實由書記時<lb/>
變巧易古今各異蟲篆既繁草藁近僞適之中庸莫尚<lb/>
於𨽻規矩有則用之簡易<lb/>
<pb n="KR3k0029_WYG_011-15a"/>
漢許叔重作説文解字按後漢許叔重其字也叔重自<lb/>
序云叙篆文合以古籕博采通人稽撰其説不相雜厠<lb/>
凡五百四十部南唐徐諧作説文解字繁𫝊又作説文<lb/>
解字韻譜　玉篇梁大同中顧野王撰　廣韻不知作<lb/>
者初隋陸法言作切韻唐孫愐從而増之是爲廣韻此<lb/>
合法言愐兩書列諸家増字訓釋名字於卷首崇文總<lb/>
目云蓋後人博采附見故多叢雜宋朝王安石元豐間<lb/>
上字説二十四卷序云許叔重又於書之意時有所悟<lb/>
<pb n="KR3k0029_WYG_011-15b"/>
因序錄其説與門人所推經義附之<hi>並館閣書目</hi>　晉<lb/>
宋隋唐風流之士攦指於墨池曽不如兩漢經師之詁<lb/>
訓又不如周家之篆籕有禆於國家而訓詁發明於墳<lb/>
典銀鈎玉筯之難工何益於事爲哉<hi>已上策㫁</hi>
卦演龍圖文開鳥迹周宣博雅史籕興古篆之文秦氏<lb/>
剗㓕古文爰創𨽻書自著秦文肇興八體刻符兼於大<lb/>
篆摹印逮乎𨽻書兩漢因之張敞杜業講學於前揚雄<lb/>
豐甄校理於後魏晉以降始造新字字畫無端平之體<lb/>
<pb n="KR3k0029_WYG_011-16a"/>
魚鳥増奔放之容<hi>唐大詔令武后改元載初赦</hi>
蒼頡訓詁<hi>杜林撰</hi>　三倉<hi>李斯撰/</hi>　　郭璞解<hi>凡三卷</hi>
三倉訓詁　　　　埤倉<hi>張挹撰</hi>　　廣倉<hi>樊恭撰</hi>
訓纂成帝元延中召天下通小學者以爲數各令記字<lb/>
於庭中揚雄取其有用者以作訓纂嗣續蒼頡中重之字<lb/>
凡八十九章班固復續揚雄作十三章凡一百二章凡<lb/>
古今六藝羣書所載畧備矣蒼頡多古字俗師失其讀<lb/>
宣帝時有齊人能正讀者張敞從受之傳至外孫之子<lb/>
<pb n="KR3k0029_WYG_011-16b"/>
杜林爲作訓詁<lb/>
急就章元帝時史游作急就篇<hi>藝文志</hi>皆蒼頡中正字<lb/>
至隋唐經籍志始謂之急就章<hi>館閻書目</hi>唐顔師古爲<lb/>
之注<lb/>
吕向連錦書唐吕向工草𨽻能一筆環冩百字若縈髪<lb/>
然世號連錦書<lb/>
張旭草書文宗時旭大醉乃下筆或以頭濡墨而書既<lb/>
醒自視以爲神不可復得也旭自言始見擔夫爭道又<lb/>
<pb n="KR3k0029_WYG_011-17a"/>
聞鼓吹而得筆法觀舞劒器得其神后人論書歐虞禇<lb/>
陸皆有異論至旭無非短者傳其法惟崔邈顔真卿云<lb/>
　唐太宗出御府金帛求天下古本命魏徴虞世南禇<lb/>
遂良定真僞凡得羲之真行二百九十紙爲八十卷又<lb/>
得獻之張芝等書以正觀字爲印開元五年敕陸元悌<lb/>
魏哲劉懷信檢校分益卷帙元宗自書開元自爲印<lb/>
唐書學唐取士之科有明字科學館諸生試書凡書<lb/>
學石經説文字林先曰試通乃墨試説文字林二十條<lb/>
<pb n="KR3k0029_WYG_011-17b"/>
通十八爲第<lb/>
許謹説文解　　　　　字林<hi>吕帆字林</hi>
字統<hi>楊承統</hi>　　　　　字苑<hi>馮幹括</hi>
玉篇梁大同九年顧野王撰本唐正元元年富春秋増<lb/>
加三十卷祥符六年陳彭年校勘増廣<lb/>
書苑景祐三年十月國博士周越上所纂集古今書所<lb/>
更體法名曰書苑凡二十九卷<lb/>
雍熙廣韻太宗端拱二年六月丁丑詔以字書之學歴<lb/>
<pb n="KR3k0029_WYG_011-18a"/>
代編錄爲繆實多命太常博士向中正著作郎吳鉉等<lb/>
考古今之同異究篆𨽻之根源其新定雍熙廣韻一百<lb/>
篇宜付史館<lb/>
雍熙重脩説文雍熙三年十一月右散騎常侍徐鉉等<lb/>
表獻新校定説文三十卷先是上留心字學以説文差<lb/>
繆學者無㨿乃詔鉉與向中正重加刋正至畢上覽嘉<lb/>
之故爲下詔賜器幣有差<lb/>
温公類編如玉篇而釋注加詳<lb/>
<pb n="KR3k0029_WYG_011-18b"/>
　　　韻學類<lb/>
聲韻李登撰<hi>唐藝文志</hi>
韻集吕靜撰<hi>見唐藝文志</hi>
韻畧陽休之撰<hi>唐藝文志</hi>
四聲韻畧夏侯詠撰凡十三卷<hi>唐藝文志</hi>
四聲部二十卷張諒撰<hi>唐藝文志</hi>
韻篇趙氏撰<hi>唐藝文志</hi>
切韻五卷陸慈撰<hi>唐藝文志</hi>
<pb n="KR3k0029_WYG_011-19a"/>
切韻十卷李舟撰<hi>唐藝文志</hi>
韻音二十卷蕭鈞撰<hi>唐藝文志</hi>
顔真卿著韻海鑑源三百六十卷<hi>唐藝文志</hi>
周思言音韻<lb/>
李季節音韻<lb/>
杜臺卿韻畧此二書見廣韻序<hi>唐藝文志不載</hi>
廣韻隋陸法言取諸家音韻而定之爲切韻五卷劉臻<lb/>
顔之推等同撰集長孫訥言箋注闗亮薛峋孫愐等増<lb/>
<pb n="KR3k0029_WYG_011-19b"/>
加字宋朝景德四年刋正大中祥符元年命儒臣増損<lb/>
改爲重修廣韻<lb/>
孫愐唐韻五卷出唐藝文志即廣韻也其序曰陸生切<lb/>
韻盛行於世然注有差錯文復漏誤乃補遺闕具爲訓<lb/>
解名曰唐韻<lb/>
切韻切韻者本乎四聲紐以雙聲疊韻欲使文章麗則<lb/>
韻調精明於古人爾<lb/>
吳棫毛詩叶韻補音序曰少聞元城宰臧謀之言曰詩<lb/>
<pb n="KR3k0029_WYG_011-20a"/>
韻無不恊者如來之爲釐慶之爲差馬之爲姥之類詩<lb/>
音舊有九家唐陸德明始以見定爲一家之學今釋文<lb/>
是也至開元中脩五經文字我心慘慘書爲懆音七到<lb/>
反伐鼔淵淵書淵爲鼘者於巾切皆與釋文音訓有異<lb/>
乃知明德之學在當時亦未必盡用而詩音之亡或有<lb/>
所自矣<lb/>
廣韻序凡二萬六千一百九十四言注一十九萬一千<lb/>
六百九十三字<lb/>
<pb n="KR3k0029_WYG_011-20b"/>
陸法言撰本　　長孫訥言箋注　儀同三司劉臻<lb/>
外史顔之推　　著作郎魏淵　　武陽太守盧思道<lb/>
散騎常侍季若　國子愽士蕭該　蜀王諮議參軍辛德源<lb/>
吏部侍郎薛道衡已上八人同撰集<lb/>
郭知𤣥拾遺緒正更以朱箋三百字<lb/>
關亮増加字　　薛峋増加字　　王仁煦増加字<lb/>
祝尚丘増加字　孫愐増加字　　嚴寶文増加字<lb/>
裴務齊増加字　陳道固増加字<lb/>
<pb n="KR3k0029_WYG_011-21a"/>
更有諸家増字及義理釋訓悉纂畧備載卷中勒成一<lb/>
部進上以今聲調既自有别諸家取捨亦復不同吳楚<lb/>
則時傷輕淺燕趙則多傷重濁秦隴則去聲爲入梁益<lb/>
則平聲似去<lb/>
文字聿興音韻乃作蒼頡爾雅爲首詩頌次之則有字<lb/>
統字林韻集韻畧述作頗衆得失互分惟陸生切韻盛<lb/>
行於世然隋珠尚纇虹玉仍瑕注有差錯文復漏誤若<lb/>
無刋正何以討論<lb/>
<pb n="KR3k0029_WYG_011-21b"/>
輙罄䛕聞敢補遺闕兼習諸書具爲訓解州縣名號亦<lb/>
據今時字體從木從才著彳著亻施殳施支安尒安禾<lb/>
並悉具言庶無紕繆其有異聞竒怪傳説姓氏原由土<lb/>
地物産山河草木鳥獸蟲魚備載其間皆引馮據隨韻<lb/>
編紀添彼數家勒成一書名曰唐韻蓋取周易周禮之<lb/>
義也及按三蒼爾雅字統字林説文玉篇石經聲韻聲<lb/>
譜九經諸子史漢三國志晉宋後魏周隋陳宋兩齊書<lb/>
本草姓苑風俗通古今注賈執姓氏英賢傳王僧儒百<lb/>
<pb n="KR3k0029_WYG_011-22a"/>
家譜周何潔集文選諸集孝子傳輿地志及武德已來<lb/>
創置訖開元三十年並列注中<lb/>
六十字祖　　因煙　人然　新鮮　餳涎　疑妍<lb/>
零連　清遷　賓邊　經堅　神禪　秦前　寧年<lb/>
寅延　真氊　娉偏　亭田　澄纒　平便　擎䖍<lb/>
輕牽　稱燀　丁顛　興掀　興掀　汀天　汀天<lb/>
精箋　民眠　聲羶　刑賢<lb/>
顧野王撰玉篇總三十卷陸法言著廣韻幾四萬言五<lb/>
<pb n="KR3k0029_WYG_011-22b"/>
音之呼吸四聲之清濁毫釐靡差纎悉備載然其正韻<lb/>
反音罕有知者今舉其宏綱撮其樞要纔六十字而四<lb/>
字無文止五十六字而已便而易見簡而易知學者當<lb/>
留心熟讀周流萬遍將見隨觸而長不約而至雖求字<lb/>
於篇韻之外豈難知哉<lb/>
　<lb/>
　<lb/>
　羣書考索卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷三十五</head> <lb/>
    <p>
<pb n="KR3k0029_WYG_101-1a"/>
欽定四庫全書<lb/>
　羣書考索後集卷三十五<lb/>
　　　　　　　　　　　　宋　章如愚　編<lb/>
　　姓門<lb/>
　　　姓<lb/>
書曰錫土姓<lb/>
國語曰司商協名姓<lb/>
　司商掌賜族受姓之官商金聲清謂人始生吹律合<lb/>
<pb n="KR3k0029_WYG_101-1b"/>
　之定其姓名<lb/>
又曰昔少典生黄帝炎帝<lb/>
　少典者諸侯國號稱人名也<lb/>
黄帝以姬水成炎帝以姜水成成而異徳故黄帝為姬<lb/>
炎帝為姜<lb/>
史記曰黄帝二十五子得姓者十有四人晉司空季子<lb/>
曰黄帝之子二十五宗其得姓者十四人為十二姓<lb/>
　　姬　　酉　　祁　　已　　滕　　箴<lb/>
<pb n="KR3k0029_WYG_101-2a"/>
　　任　　荀　　僖　　姞　　嬛　　依<lb/>
惟青陽與林氏同于黄帝故皆為姬姓<lb/>
史記夏義曰禹為姬姓其後分封用國為姓故有夏后<lb/>
　氏有扈氏有男氏斟尋氏彤成氏褒氏費氏和氏繒<lb/>
　氏辛氏冥氏斟氏戈氏<lb/>
殷贊曰契為子姓其後分封以國為姓有殷氏來氏宋<lb/>
　氏辛桐氏稚氏北殷氏目夷氏<lb/>
周語曰伯禹疏川道淵鍾水豐物皇天嘉之祚以天下<lb/>
<pb n="KR3k0029_WYG_101-2b"/>
　賜姓曰姒氏曰有夏謂其能以嘉祉阜生物也祚四<lb/>
　岳國命為侯伯賜姓曰姜氏曰有吕謂其能為禹股<lb/>
　肱心膂以養物豐民人也<lb/>
左傳襄十年瑕禽曰昔平王東遷吾七姓從王<lb/>
漢髙帝賜婁敬姓劉氏<lb/>
唐髙祖賜徐世勣李氏終漢之世有易姓如衛青之徒<lb/>
　其後劉元海本匈奴種以冒頓與漢和及其外祖遂<lb/>
　謂姓劉其弊至此豈非髙帝有以啓之歟<lb/>
<pb n="KR3k0029_WYG_101-3a"/>
唐世人主非其親者附之属籍或加於夷狄盜賊以逆<lb/>
　賊異類為同宗其弊至此豈非唐髙祖有以啓之歟<lb/>
范祖禹曰古之賜姓所以别之今之賜姓適以亂之<lb/>
　　　氏<lb/>
左傳襄二十四年范宣子謂穆叔曰昔匄之祖自虞以<lb/>
　上為陶唐氏<lb/>
在夏為御龍氏<lb/>
在商為豕韋氏<lb/>
<pb n="KR3k0029_WYG_101-3b"/>
　豕韋國名東郡白馬縣東南有韋城<lb/>
在周為唐杜氏<lb/>
　唐杜二國名殷末遷豕韋國於唐周成王滅唐遷之<lb/>
　於杜為杜伯杜伯之子隰叔奔晉四世及士會食邑<lb/>
　於范復為范氏杜今京兆杜縣<lb/>
晉主夏盟為范氏<lb/>
禮書曰古者或氏於國則秦魯齊呉氏於諡則文武成<lb/>
　宣氏於官則司馬司徒氏於爵則王公王孫氏於字<lb/>
<pb n="KR3k0029_WYG_101-4a"/>
　則孟孫叔孫氏於居則東郭北門氏於志則三烏五<lb/>
　鹿氏於事則巫乙匠陶而受姓命氏燦然著矣<lb/>
馬援其先趙將號曰馬服君子孫因以為氏　魯恭其<lb/>
先魯顔公為楚滅遷於下邑因氏焉　樊宏其先周仲<lb/>
山甫封於樊因氏焉馮魴其先魏之支則食采馮城因<lb/>
氏焉　宋暉其先微子之後也周衰諸侯滅宋奔碭易<lb/>
姓為宋本傳注姚䇿<lb/>
　　　族<lb/>
<pb n="KR3k0029_WYG_101-4b"/>
書堯典曰以親九族九族既睦<hi>髙祖九族之親</hi>　臯陶<lb/>
謨曰惇叙九族　仲虺之誥曰志自滿九族乃離<lb/>
詩葛藟刺平王也棄其九族焉　角弓刺幽王不親九<lb/>
族也行葦内睦九族<lb/>
周禮小宗伯掌三族之别<lb/>
禮記仲尼燕居曰閨門之内有禮故三族和<hi>三族父子</hi>
　<hi>孫也</hi>
周禮太宰宗以族得氏　大宗伯以飲食之禮親宗族<lb/>
<pb n="KR3k0029_WYG_101-5a"/>
　兄弟<lb/>
　陳禮書曰書與詩序皆言九族　周禮小宗伯儀禮<lb/>
　士昬禮記仲尼燕居特言三族者三族父子孫也九<lb/>
　族髙祖至𤣥孫也三族舉其本九族極其末舉三族<lb/>
　則九族見矣白虎通夏侯歐陽何琦如淳之徒以父<lb/>
　族四母族三妻族二為九族其説葢以詩之葛藟刺<lb/>
　平王不親九族而言謂他人父謂他人母頍弁刺幽<lb/>
　王不親九族而言豈伊異人兄弟甥舅角弓亦刺不<lb/>
<pb n="KR3k0029_WYG_101-5b"/>
　親九族而言兄弟昬姻無胥逺矣則所謂九族者非<lb/>
　特内宗而已是惡知詩人之所主者因内宗而發哉<lb/>
　彼謂父族四者父之姓為一族父女昆弟適人者子<lb/>
　為二族己女昆弟適人者子為三族己女適人者子<lb/>
　為四族母族三者母之父母為一族母之昆弟為二<lb/>
　族母之女昆弟為三族妻族二者妻之父為一族妻<lb/>
　之母為二族然於母之母則合而為一族妻之父母<lb/>
　則離而為二可乎魯桓公六年隨季梁曰親其九族<lb/>
<pb n="KR3k0029_WYG_101-6a"/>
　以致其禋祀杜預注曰九族謂外親祖母從母子及<lb/>
　妻父妻母姑之子姊妹之子女子之子并己之同族<lb/>
　皆外親有服而異族者也爾雅於内宗皆曰族於母<lb/>
　妻曰黨而已又禮小功之未可以嫁娶妻之黨固無<lb/>
　妨於嫁娶昏禮不容慮其不虞也然則九族之說當<lb/>
　以孔安國鄭康成為正何則小記曰親親以三為五<lb/>
　以五為九上殺下殺旁殺而親畢矣此九族隆殺之<lb/>
　差也葢以上親父下親子三也以父親祖以子親孫<lb/>
<pb n="KR3k0029_WYG_101-6b"/>
　五也以祖親曽髙以孫親曽𤣥九也<lb/>
　　　宗<lb/>
左傳定四年祝鮀曰成王選建明徳以蕃屏周分魯公<lb/>
以殷民六族條氏徐氏蕭氏索氏長勺氏尾勺氏使帥<lb/>
其宗氏輯其分族將其類醜以法則周公用即命于周<lb/>
分康叔以殷民七族陶氏施氏繁氏錡氏樊氏饑氏終<lb/>
葵氏分唐叔以懐姓九宗職官五正<lb/>
隱六年翼九宗五正頃父之子嘉父逆晉侯于隨<lb/>
<pb n="KR3k0029_WYG_101-7a"/>
　注云五正五官之長大宗一姓為九族也<lb/>
自唐始分世為晉世強家及晉襄卒得強家之力此宗<lb/>
　法之所以善也<lb/>
又叔向云羊舌之宗十一族亦此類也<lb/>
　大宗　小宗　百世不遷之宗　五世則遷之宗<lb/>
大傳曰别子為祖繼别為宗繼禰者為小宗有百世不<lb/>
遷之宗有五世則遷之宗百世不遷者别子之後也宗<lb/>
其繼别子之所自出者百世不遷者也宗其繼髙祖者<lb/>
<pb n="KR3k0029_WYG_101-7b"/>
五世則遷者也<lb/>
　禮書曰百夫無長不散則亂一族無宗不離則疎先<lb/>
　王因族以立宗敬宗以尊祖故吉㓙有以相及有無<lb/>
　得以相通尊卑有分而不亂親疎有别而不貳<hi>儀禮</hi>
　<hi>所謂不貳斬之類</hi>貴賤有繁而不簡<hi>文王世子曰雖</hi>
　<hi>為庶人冠取妻必告</hi>然後一宗如出乎一族一族如<lb/>
　出乎一家一家如出乎一人此禮俗所以行而人倫<lb/>
　所以厚也葢公子不得稱先君故為别子而繼别者<lb/>
<pb n="KR3k0029_WYG_101-8a"/>
　族人宗之為大宗雖逺至於絶屬猶為之服齊衰三<lb/>
　月母妻亦無庶子不得祭祖故諸兄弟宗之為小宗<lb/>
　以其服服之大宗逺祖之正體則一而已小宗髙祖<lb/>
　之正體其别有四則繼禰者兄弟宗之繼祖者從兄<lb/>
　弟宗之繼曾祖者從祖兄弟宗之繼高祖者族兄弟<lb/>
　宗之四世則親盡屬絶而不為宗矣既已無服遂易<lb/>
　其宗所謂五世則遷之宗然言繼别為宗又言繼别<lb/>
　子之所自出者言繼禰為小宗又言宗其繼髙祖者<lb/>
<pb n="KR3k0029_WYG_101-8b"/>
　則繼别者别子之子也繼别子之所自出者即别子<lb/>
　也繼禰者庶子之子也繼髙祖者五世之孫也繼禰<lb/>
　言其始繼髙祖言其終繼禰言其宗繼别子之所自<lb/>
　出言其祖經言繼别子之所自出而孔穎達言别子<lb/>
　之所由出然則别子所由出即國君也其可宗乎穀<lb/>
　梁曰燕周之分子也分子即别子也然别子不特公<lb/>
　子而已有來自他邦而為卿大夫者亦謂之别子有<lb/>
　起於民庶而為卿大夫者亦謂之别子<lb/>
<pb n="KR3k0029_WYG_101-9a"/>
　　有小宗而無大宗　有大宗而無小宗　有無宗<lb/>
　　而莫之宗<lb/>
諸侯之公子上不得宗君下未有後世之宗必有以統<lb/>
　之故有三者之宗道也君無適昆弟使庶昆弟一人<lb/>
　為宗統公子禮如小宗故曰有小宗而無大宗君有<lb/>
　適昆弟使之為宗以統公子不復立庶昆弟為宗故<lb/>
　曰有大宗而無小宗公子一而已無公子可宗亦無<lb/>
　公子宗之故曰有無宗亦莫之宗<lb/>
<pb n="KR3k0029_WYG_101-9b"/>
說者曰陳國錄云太宰以九兩係邦國之民曰宗以族<lb/>
　得民蓋綴之以族王者所以一天下後世徒蔽於害<lb/>
　而莫見其利遂使先生良法美意不可復用如商之<lb/>
　七族實封康叔懐姓九宗實封唐叔必曰世家大族<lb/>
　有害於國豈成王不仁於二國哉是必強宗大族禮<lb/>
　義足以齊其家而好尚足以率其俗正有國者之所<lb/>
　共治者此孟子所以拳拳于巨室也不幸魯之桓齊<lb/>
　之田并國逐君遂致大家為不可容漢人主都闗中<lb/>
<pb n="KR3k0029_WYG_101-10a"/>
　遂徙齊諸田楚昭王屈而武帝以六條訪察自以強<lb/>
　宗豪右為言陵夷至於晉士夫夫猶有羣聚而族起<lb/>
　者不幸五胡亂華奔逸四出至元魏分析䕃户而先<lb/>
　王宗以族得民之事始散而不可復收矣<lb/>
禮記載大宗之法皆古大夫之家有采地者也葢嘗論<lb/>
　之天下有大宗天子是也國有大宗諸侯是也家有<lb/>
　大宗大夫是也天子既為天下宗矣而王子王孫之<lb/>
　又為諸侯則猶為一國之宗諸侯既為一國之宗矣<lb/>
<pb n="KR3k0029_WYG_101-10b"/>
　而公子公孫之為大夫則猶為一家之宗若士庶人<lb/>
　有升而為大夫則一家之人宗之大夫有進而為諸<lb/>
　侯則一國之人宗之諸侯有黜而為大夫則宗其為<lb/>
　諸侯者而已不得為宗大夫有廢而為士庶人則宗<lb/>
　其為大夫而已不得為宗至於公族疎逺而為士庶<lb/>
　人則皆宗於人者也舉天下之人已不為宗則宗於<lb/>
　人未有獨立而無宗者也<hi>季雅</hi>
東坡曰古者立宗之道嫡子既為宗則支庶子之嫡子<lb/>
<pb n="KR3k0029_WYG_101-11a"/>
　又各為庶子之宗其法止於四而其實無窮自秦漢<lb/>
　以來天下無世卿大宗之法不可以復立而其可以<lb/>
　收合天下之親者有小宗之法存而莫之行者此甚<lb/>
　可惜也今夫天下所以不重其族者有族而無宗也<lb/>
　有族而無宗則族不可合族不可合則雖欲親之而<lb/>
　無由也族人而不相親則忘其祖矣今世之公卿大<lb/>
　臣賢人君子之後所以不能世其家如古之久遠者<lb/>
　其族散而忘其祖也故莫若復小宗<lb/>
<pb n="KR3k0029_WYG_101-11b"/>
李氏曰别子謂公子若始來及在此國者後世以為祖<lb/>
　也别子之適子適子世世繼别子為大宗然小宗上<lb/>
　盡於髙祖則遠者忘之矣旁盡於三則疏者忘之矣<lb/>
　故立大宗以承其祖族人五世外皆合之宗子之家<lb/>
　序以昭穆則是始祖常祀非孝乎同姓常親非睦乎<lb/>
　重宗者尊祖之義也<lb/>
　　　異同<lb/>
嘗按左氏之書子長之史記其載諸國姓氏與夫世裔<lb/>
<pb n="KR3k0029_WYG_101-12a"/>
　皆有可疑者春秋之時諸侯之國凡一百十五可以<lb/>
　知其姓與爵者四十有六晉楚之類是也可以知其<lb/>
　姓而不可以知其爵者一十有八焦陽之類是也可<lb/>
　以知其爵而不可以知其姓者一十有七沈之類是<lb/>
　也其爵其姓皆不可得而知者三十有六鮮虞陸渾<lb/>
　之類是也不知其姓不可得而見之矣而知其姓者<lb/>
　又不可究信如以趙為芊姓而子長又以為姬姓以<lb/>
　邧姓鄶國為重黎之後又以為呉國之後此其言異<lb/>
<pb n="KR3k0029_WYG_101-12b"/>
　同固不足論至於姜氏為伯夷之後又以為四岳之<lb/>
　後是其言自相異同矣舜之咨四岳有能典朕三禮<lb/>
　僉曰伯夷若以四岳為伯夷則是自薦其才也豈其<lb/>
　然乎此左氏之言姓氏所以為可疑者也子長之史記<lb/>
　始於黄帝迄於漢武天子世次見於帝紀諸侯世次<lb/>
　見於世家夏之後則為杞商之後則為宋以其世家<lb/>
　本紀併而攷之則其苖裔歴歴而可考至於滕薛邾<lb/>
　郳之屬雖其事見於春秋而其世次之不傳者又不<lb/>
<pb n="KR3k0029_WYG_101-13a"/>
　可盡信堯乃舜之從高祖而舜乃妻其女鯀乃舜五<lb/>
　世從叔公與舜同為堯臣湯與王季同世也湯下傳<lb/>
　十六世而為紂王季傳一世而為文王二世而為武<lb/>
　王則是文王以十五世祖而臣事十五世孫紂武王<lb/>
　以十四世祖而伐十四世孫紂而伐之必不然矣此<lb/>
　子長之論世裔所以為可疑也大抵去古既遠抱舛<lb/>
　承訛無所取正左氏猶然况子長乎子長猶然况班<lb/>
　固以下乎左氏以嬴姓為伯翳之後班固又以為伯<lb/>
<pb n="KR3k0029_WYG_101-13b"/>
　益之後韋昭遂以伯益即伯翳也孔穎達復以伯益<lb/>
　為臯陶之子愚嘗按史記之文臯陶之後封蓼六伯<lb/>
　翳之後封秦垂伯益之後不知所封是則伯益伯翳<lb/>
　臯陶各為一族翳與益不得為一人而益不得為臯<lb/>
　陶子矣<lb/>
漢之興本於亭長而以為出於唐堯曹魏之興肇於宦<lb/>
　官而以為出於曹叔振鐸唐之祖起於隴西狄道而<lb/>
　以為出於老子臯陶此何異郭崇韜而拜郭子儀之<lb/>
<pb n="KR3k0029_WYG_101-14a"/>
　冡其不貽笑於君子者幾希矣傳臯陶為士未聞其<lb/>
　為大理而以理為李甚不經矣劉子元以漢為陸終<lb/>
　苗裔固以駁漢之非而高堂隆又以魏舜之後其繆<lb/>
　尤甚舜為媯氏其苗曰田安有魏氏耶有異姓而反<lb/>
　同者何與韓是也成王母弟唐叔虞之後封於韓韓<lb/>
　既失國子孫離析江淮之音以韓為何遂從其音以<lb/>
　為何氏此退之所以謂韓與何同姓而近也至於以<lb/>
　婁為劉是高祖一時之言無所經見婁者姒姓之後安<lb/>
<pb n="KR3k0029_WYG_101-14b"/>
　可與劉為一耶此則高祖之失也有同姓而反異者<lb/>
　則以其姓雖一而所祖不同以杜為氏者有出於襄<lb/>
　陽有出於京兆以王為氏者有出於太原有出於河<lb/>
　東豈可與共譜哉而李義府不得與於李崇徳之譜<lb/>
　乃傅之致其罪杜正倫不得齒於城南諸杜乃鑿杜<lb/>
　固渠者則天之罪也<lb/>
　　　總論<lb/>
周禮小史奠世系辨昭穆左傳衆仲曰天子建德因生<lb/>
<pb n="KR3k0029_WYG_101-15a"/>
　以賜姓胙之土而命之氏諸侯以字為氏因以為族<lb/>
　官有世功則有官族邑亦如之禮書曰姓非天子不<lb/>
　可以賜而氏非諸侯不可以命姓所以系百世之正<lb/>
　統氏所以别子孫之旁出族則以氏之所聚而已然<lb/>
　氏謂之姓故大傳言係之以姓又言庶姓别於上則<lb/>
　氏與姓一也氏又謂之族故羽父為無駭請族隱公<lb/>
　命以為展氏則氏族一也葢别姓則為氏氏則有族<lb/>
　族無不同氏氏有不同族故八元八凱出於高陽氏<lb/>
<pb n="KR3k0029_WYG_101-15b"/>
　高辛氏而謂之十六族是氏有不同族也商氏條氏<lb/>
　徐氏之類謂之六族陶氏施氏之類謂之七族宋之<lb/>
　華氏謂之戴族向氏謂之桓族是族無不同氏也<lb/>
　有因徳而賜姓<lb/>
　　四岳佐禹治水有功賜姓曰姜氏曰吕氏<lb/>
　有因土而賜姓<lb/>
　　陳舜之後媯之受姓也本因舜之居于媯汭賜姓<lb/>
　　曰媯<lb/>
<pb n="KR3k0029_WYG_101-16a"/>
　有因官而姓者<lb/>
　　倉氏　庫氏　司空　司馬<lb/>
　有因邑而姓者<lb/>
　　諸氏因於宋子召食采於諸而子孫承之易子為<lb/>
　　諸<lb/>
　有因字之省文而易姓者<lb/>
　　于氏出於姬氏之邘去邑而為于喬氏出姬姓之<lb/>
　　橋去木而為喬<lb/>
<pb n="KR3k0029_WYG_101-16b"/>
　有聲音之相近而易姓者<lb/>
　　辛本莘也辛莘相近莘遂為辛氏郭本虢也郭虢<lb/>
　　相近虢遂為郭氏<lb/>
　有因見於丙殿而易姓者<lb/>
　　丙本李也李陵之裔自匈奴歸魏見於丙殿故賜<lb/>
　　姓焉<lb/>
　有因文在手而易姓者<lb/>
　　武氏出自周平王少子生而有文在其手曰武遂<lb/>
<pb n="KR3k0029_WYG_101-17a"/>
　　以為氏<lb/>
　有因語音之訛而易姓者<lb/>
　　宇文出自神農之後以其有嘗草之功自號為侯<lb/>
　　汾氏其後訛而為宇文氏<lb/>
　有逃自竇出而易姓者<lb/>
　　竇氏本姒姓也有仍逃出自竇故少康氏為竇<lb/>
　王氏之姓不一<lb/>
　　王氏出自姬姓周靈王太子晉之後時人號曰王<lb/>
<pb n="KR3k0029_WYG_101-17b"/>
　　家故曰王氏太原王琅琊王其後也又有出自畢<lb/>
　　公髙之後魏信陵公子孫時人以其故王族號曰<lb/>
　　王家故為王氏<lb/>
　裴氏之姓不一<lb/>
　　裴出風姓非子之裔孫封非邑卿故為非邑氏至<lb/>
　　非後世去邑從衣為裴此一裴也晉平公封顓帝<lb/>
　　之孫於裴中號裴君此一裴也此不可不辨<lb/>
禮書曰方周盛時宗族之法行故常棣行葦之美作於<lb/>
<pb n="KR3k0029_WYG_101-18a"/>
　上角弓頍弁之刺不聞於下以此治國而國有倫以<lb/>
　此係民而民不散則宗子之於天下豈小補哉及秦<lb/>
　用商君之法富民有子則分居貧民有子則出贅上<lb/>
　雖王公大人亦莫知有敬宗之道<lb/>
秦興滅學而宗譜不立漢司馬遷修史記上述黄帝<lb/>
　下迄麟趾採世本世系而作帝紀採周譜國語而作<lb/>
　世家由是人乃知姓氏之所出西漢之間人皆有姓<lb/>
　姓以國者韓陳許鄭魯衛趙魏最為多逮晉賈弼有<lb/>
<pb n="KR3k0029_WYG_101-18b"/>
　姓氏傳十八州百十六郡合七百二十二篇甄析士<lb/>
　類無所遺缺賈希鏡撰姓氏要狀賈執作姓氏英賢<lb/>
　齊宋譜牒之學浸興有司選舉必稽譜牒以考其真<lb/>
　偽官有世胄譜有世官分天下之姓而為四名過江<lb/>
　則有僑姓而王謝袁蕭為大東南則有呉姓而朱張<lb/>
　顧陸為大山東則有郡姓而王崔盧鄭為大闗中亦<lb/>
　有郡姓而韋裴柳薛楊杜首之代北則虜姓而元<lb/>
　長宇文陸源竇首之以中國士人差第閥閲而為之<lb/>
<pb n="KR3k0029_WYG_101-19a"/>
　制遂分為甲乙丙丁之號焉夫以此言選舉以此考<lb/>
　賢才以此形品藻豈上世所以别姓氏之意耶甚者<lb/>
　至於賣婚而求財鑿杜而通譜悠悠風塵汨䘮亷恥<lb/>
　此何理哉其間有欲懲其弊者復至於譜牒脱落迄<lb/>
　無考按而世數既遠終不知其何姓氏其失又甚焉<lb/>
　嗚呼綴之以姓系之以氏所以序昭穆别婚姻使天<lb/>
　下知敬宗尊祖而不忘本者古人之意也奈何漢尚<lb/>
　官魏晉尚姓南北尚詐隋人因仍而欺弊莫革漢高<lb/>
<pb n="KR3k0029_WYG_101-19b"/>
　帝命官以賢詔爵以公先王公卿之位才則用不才<lb/>
　則棄斯尚官也魏立九品置中正尊也位卑寒素而<lb/>
　權舉右姓此變官而尚姓矣晉宋因之以别貴賤分<lb/>
　士庶選舉之際皆用譜牒至北齊凡舉秀才州主簿<lb/>
　郡功曹必四姓乃其選也其尚詐又如此也文之弊<lb/>
　至於尚官尚官之弊至於尚姓尚姓之弊至於尚詐<lb/>
　隋承其後乃反古之道罷鄉舉離土著尊執事之史<lb/>
　由是無鄉舉里選無衣冠士族而庶人替矣此唐太<lb/>
<pb n="KR3k0029_WYG_101-20a"/>
　宗所以命高士亷而定世族也初武徳中李守素亦<lb/>
　明姓氏謂之族譜貞觀中太宗命高士亷普責天下<lb/>
　譜約史傳考其真偽進忠賢退悖惡先宗室後外戚<lb/>
　右膏粱左寒畯凡二百九十三姓千六百五十一家<lb/>
　分為九等號氏族志太宗曰我今定世族者欲崇我<lb/>
　唐朝人物冠冕垂之不朽何容納貨舊門嚮聲背實<lb/>
　而賣婚以為榮而遂以第一崔幹為第二髙宗時許<lb/>
　李更以吕才刋定改為姓氏録當時恥焉號曰勲格<lb/>
<pb n="KR3k0029_WYG_101-20b"/>
　路敬淳有衣冠譜有著姓畧記長安中劉知㡬撰劉<lb/>
　氏譜三卷先天時復詔柳冲徐堅等討綴號姓族以<lb/>
　開元時韋述好譜學於百氏源𣲖為詳故作譜唐興<lb/>
　言譜者以路敬淳為宗有衣冠譜柳公權韋述之與李<lb/>
　守素亦明姓氏後有李公淹蕭穎士商寅孔聖為世<lb/>
　所稱<hi>以宏詞及唐志㑹要修</hi>
通典載晉太元中賈弼大披羣族撰十八州百一十六<lb/>
　郡合七百一十二卷士族畧無遺缺宋王洪劉湛並<lb/>
<pb n="KR3k0029_WYG_101-21a"/>
　好其書洪曰對千客不犯一人諱湛復選百家譜傷<lb/>
　於寡畧齊王僧孺又為八十卷東南諸族則為一部<lb/>
　不在百家之數<lb/>
　唐乾元元年賈至撰百家類例十卷<lb/>
　漢高祖嘗賜婁敬諸鎮皆以劉氏亦可謂知天子之<lb/>
　職矣然而知其職而未知其義故材陋少文不如元<lb/>
　魏孝文之長議論也<lb/>
　魏孝文賜喬氏則取其高遠改源氏則取其同源後<lb/>
<pb n="KR3k0029_WYG_101-21b"/>
　世帝者徒見英主所為意其駕馭豪傑或出于此於<lb/>
　是跋扈之臣與夷酋賊渠例皆賜以國姓謂之固結<lb/>
　其心而不知取笑貽辱無以示天下威重夫姓者出<lb/>
　於天授於祖宗先聖以神明之徳奄有天下以為神<lb/>
　明萬物之主而嗣君乃屈帝尊以下同於三者之賤<lb/>
　此當時公卿大臣不學之過也古之賜姓受氏不然<lb/>
　天子之子常為顯諸侯諸侯之子常為名卿大夫至起<lb/>
　於疏逖者又一時賢能才智之士其言行卓卓皆可<lb/>
<pb n="KR3k0029_WYG_101-22a"/>
　稱道求之於詩則齊之姜知其前有四岳而後有太<lb/>
　公宋之子知其前有成湯後有微子孟庸孟弋知為<lb/>
　衛之世族南方之原知為陳之名家求之春秋則施<lb/>
　臧季孟之氏於字戴武穆宣之氏於諡中行司城之<lb/>
　氏於官郈御秦費之氏於邑皆可以概見則三代之<lb/>
　典禮與後世沿襲之誤較然甚明而漢魏以來賜姓<lb/>
　附屬籍者不如不賜之為愈也<hi>鄧名世姓氏書序</hi>
　<lb/>
<pb n="KR3k0029_WYG_101-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷三十五<lb/>
</p>
<p>
</p>
  </div>
</body>
</text>
</TEI>
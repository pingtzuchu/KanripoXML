<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷三</head>
    <p>
<pb n="KR3k0029_WYG_003-1a"/>
欽定四庫全書<lb/>
　羣書考索卷三　　　　　宋　章如愚　撰<lb/>
　　六經門<lb/>
　　　詩類<lb/>
<pb n="KR3k0029_WYG_003-2a"/>
毛詩始末詩序云在心為志發言為詩故詩有六義焉<lb/>
一曰風二曰賦三曰比四曰興五曰雅六曰頌一國之<lb/>
事係一人之夲謂之風言天下之事形四方之風謂之<lb/>
雅雅者正也言王政之所由廢興也政有大小故有小<lb/>
雅焉有大雅焉頌者羙盛徳之形容以其成功告扵神<lb/>
眀者也是謂四始詩之至也<hi>出詩序</hi>古者有採詩之官<lb/>
王者廵守則陳詩以觀民風知得失以自考正也是以<lb/>
孔子錄之取周詩兼商頌凡三百二十篇以授子夏子<lb/>
<pb n="KR3k0029_WYG_003-2b"/>
夏遂作序焉<hi>出藝文序</hi>古詩三千餘篇至孔子去其重<lb/>
取可施扵禮義上採契稷中述商周之盛至幽厲之缺<lb/>
始扵袵席故曰闗雎之亂以為風始鹿鳴為小雅始文<lb/>
王為大雅始清廟為頌始三百五篇孔子皆弦歌之以<lb/>
求合韶武雅頌之音禮樂自此可得而述以備王道成<lb/>
六義<hi>出史記孔子世家</hi>秦楚之際亡其六漢興詩分為<lb/>
四魯詩起扵申公而盛扵韋賢<hi>初申公與楚元王交俱</hi>
<hi>受詩扵齊人浮丘伯申公以詩經為訓故弟子自孔安</hi>
<pb n="KR3k0029_WYG_003-3a"/>
<hi>國而下凡百數瑕丘江公魯許生免中徐公皆守學教</hi>
<hi>授韋賢事江公傳子元成及兄子賞由是魯詩有韋氏</hi>
<hi>學王武事徐公及許生式以授張生唐生禇生由是魯</hi>
<hi>詩有張唐禇氏之學張家冇許氏之學</hi>齊詩起扵轅固<lb/>
而盛扵匡衡<hi>轅固生作傳以授夏侯始昌始昌授后蒼</hi>
<hi>蒼兼能通詩禮以授翼奉匡衡師丹伏理由是齊詩有</hi>
<hi>翼匡師伏之學</hi>韓詩起於韓嬰而盛於王吉<hi>嬰推詩人</hi>
<hi>之意作内外傳數萬言其語頗與齊魯間殊然歸一也</hi>
<pb n="KR3k0029_WYG_003-3b"/>
<hi>燕趙間言詩者由韓生韓生亦以易授人韓詩有王食</hi>
<hi>長孫之學王吉食生長孫順</hi>齊魯盛行扵時韓詩惟燕<lb/>
趙間好之毛詩最後出未大顯也毛詩起於毛公後傳<lb/>
徐敖由是言詩者本之徐敖三家並立學官而毛詩至<lb/>
平帝時始立四家詩經同而傳說或異後漢又出毛氏<lb/>
詩而立齊魯韓氏其後馬融鄭衆康成賈逵之徒皆發<lb/>
明毛公其學遂盛而三家浸微魏晉之時齊魯之詩廢<lb/>
絶韓詩雖存而益微故毛詩獨行至今<lb/>
<pb n="KR3k0029_WYG_003-4a"/>
詩序闗雎舊解云三百一十二篇並是作者著為名舊<lb/>
說云起此至用之邦國焉名闗雎序謂之小序自風風<lb/>
也訖末名為大序　闗雎序為大序餘詩為小序詩序<lb/>
之說不同家語曰子夏習扵詩而通其義或曰出於孔<lb/>
子及弟子之知詩者所作鄭詩譜意大序子夏作小序<lb/>
子夏毛公合作東漢儒林傳曰衛宏從謝曼卿受學作<lb/>
毛詩序善得風雅之旨王肅云子夏所序詩今之毛詩<lb/>
是也隋經籍志曰先儒相承謂毛詩序子夏所創毛公<lb/>
<pb n="KR3k0029_WYG_003-4b"/>
及衛敬仲又加潤益唐韓愈以為詩序非子夏所著其<lb/>
說不一自今觀之闗雎一篇使作詩者本無序後人何<lb/>
遽知其為后妃之徳也鵲巢一篇使作詩者本無序後<lb/>
人何遽知其為夫人之徳也謂作詩本無序雖夫子之<lb/>
聖亦不能逆知數十百年之前詩人所作之意何從而<lb/>
次序之又况其為子夏者乎然則詩之有序自太史採<lb/>
詩之時明乎得失之迹已叙其羙刺之意扵篇之首自<lb/>
羙刺一言而下意者講師之說或出扵子夏或出扵毛<lb/>
<pb n="KR3k0029_WYG_003-5a"/>
公與衛宏之徒非一人之手故其存扵詩者辭重複不<lb/>
然則六亡詩之序何以只存首之一辭如白華孝子㓗<lb/>
白之類是也盖詩之亡者經師不得而見故其序不詳<lb/>
絲衣之序髙子曰靈星之尸也以是考之則詩序附益<lb/>
之辭亦皆非漢儒作明矣<hi>或謂作詩時故有其名矣自</hi>
<hi>名而下皆後世自為之何以言之盖韓詩序漢廣曰悦</hi>
<hi>人也序汝墳曰辭家也</hi>　<hi>匡衡習齊詩其引詩曰念我</hi>
<hi>皇祖陟肇庭止韓詩言敝簡在梁其魚遺遺魯詩言中</hi>
<pb n="KR3k0029_WYG_003-5b"/>
<hi>夜之言不可道也皆有差字</hi>　蕭復以為卜子夏序韓<lb/>
愈常以三事疑其非至介甫獨謂詩人所自製按東漢<lb/>
儒林傳曰衛宏作毛詩序善得風雅之旨隋經籍志曰<lb/>
先儒相承謂毛詩序子夏所創毛公及衛公所潤益愈<lb/>
之言盖夲扵此韓詩序芣苢曰傷夫也漢廣曰恱人也<lb/>
序若詩人所自載毛公猶愈詩也不應不同則是不出<lb/>
一人之手眀矣<hi>晁氏志</hi>　按舊唐書藝文志云韓詩二<lb/>
十卷注謂卜商序韓嬰撰又有韓詩外傳二十巻毛詩<lb/>
<pb n="KR3k0029_WYG_003-6a"/>
十卷注謂毛萇傳毛詩集序二卷注亦謂卜商序然則<lb/>
韓詩序見史傳者考之與毛詩絶不同<lb/>
序詩之次周召風之正經固當為首自衛而下十有餘<lb/>
國編比先後舊無明説　歐陽氏曰周南召南邶鄘衛<lb/>
王鄭齊豳秦魏唐陳曹此孔子未删之前周太師樂歌<lb/>
之次第也<hi>季札觀樂扵魯次序如此</hi>周召弼鄘衛王鄭<lb/>
齊衛唐秦陳檜曹豳此今詩次第也周召弼鄘衛檜鄭<lb/>
齊魏唐秦陳曹豳王此鄭氏詩譜次第也<hi>孔氏曰鄭譜</hi>
<pb n="KR3k0029_WYG_003-6b"/>
<hi>以鄭因虢鄶之地而國之先譜鄶事然後譜鄭王在豳</hi>
<hi>後者退就雅頌并言王世故耳</hi>　詩正風周南召南<hi>周</hi>
<hi>南十一篇起闗雎止麟之趾召南十四篇起鵲巢止騶</hi>
<hi>虞</hi>王化之夲也二南之風變故次之以弼鄘衛衛一國<lb/>
也而三其名志衛首惡滅與國也<hi>弼十九篇起柏舟止</hi>
<hi>二子乘舟鄘十篇起栢舟止載馳衛十篇起淇澳止木</hi>
<hi>𤓰</hi>諸侯相并王跡滅矣雅亡而為一國之風故次之以<lb/>
王<hi>王十篇起黍離止丘中有麻</hi>王制不足以統臨天下<lb/>
<pb n="KR3k0029_WYG_003-7a"/>
而畿内之諸侯若鄭者亦自為列國故次以鄭<hi>鄭二十</hi>
<hi>一篇起緇衣止溱洧</hi>君臣上下之分失而人倫亂故次<lb/>
之以齊<hi>齊十</hi>一<hi>篇起鷄鳴止猗嗟</hi>天下之風至此則無<lb/>
不變之國魏舜禹之都唐帝堯之國其遺風雖存今亦<lb/>
變矣故次之以魏唐<hi>魏十篇起葛屨止碩䑕唐十二篇</hi>
<hi>起蟋蟀止采苓</hi>先代之風化既冺天下相胥而夷矣故<lb/>
次之以秦<hi>秦十篇起車鄰止權輿</hi>夷狄之化行聖王之<lb/>
流風盡矣陳舜之後風化所厚也聖人之典法所在也<lb/>
<pb n="KR3k0029_WYG_003-7b"/>
而今也風化熄而典法亡矣故次之以陳<hi>陳十篇起宛</hi>
<hi>丘止澤陂</hi>人情廹扵危亡則思治安故思治者亂之極<lb/>
也故次之以檜曹<hi>檜四篇起羔裘止匪風曹四篇起浮</hi>
<hi>蝣止下泉</hi>亂既極必有治之之道周家之始盖甞由之<lb/>
矣故次之以豳<hi>豳七篇起七月止狼䟦</hi>言變之可正所<lb/>
以識王業之興也王業成而為政扵天下故次以雅雅<lb/>
者王之政也小之先大固有序也<hi>自鹿鳴止菁莪凡二</hi>
<hi>十二篇為正小雅内亡其六自六月止何草不黄五十</hi>
<pb n="KR3k0029_WYG_003-8a"/>
<hi>八篇為變小雅自文王止巻阿十八篇為正大雅自民</hi>
<hi>勞止召旻十二篇為變大雅</hi>天下之治始扵正風以風<lb/>
天下其終也功徳可以告扵神明終始之義也故次之<lb/>
以頌<hi>自清廟止賚般三十一篇為周頌</hi>頌之有魯盖生扵<lb/>
不足也<hi>自駉止閟宫四篇是為魯頌</hi>商則頌前代之羙<lb/>
不可廢也故附扵其後<hi>自那止商武五篇為商頌</hi>襄公<lb/>
二十九年季札請觀周樂扵魯而豳居秦上秦在魏前<lb/>
陳在唐後不能無差盖是時詩未叙扵聖人之手哀公<lb/>
<pb n="KR3k0029_WYG_003-8b"/>
十一年孔子自衛反魯然後樂正雅頌各得其所上距<lb/>
季札時盖六十有二年<hi>以小雅為周之衰者季札也王</hi>
<hi>通反其說謂盛而非衰以豳為樂而不滛者季札也王</hi>
<hi>通反其説謂勤而不怨</hi>
詩樂周禮大司樂掌成均之法以治建國之學政而合<lb/>
國之子弟焉以樂徳教國子中和祗庸孝友以樂語教<lb/>
國子興道諷誦言語以樂舞教國子舞雲門大卷<hi>音權</hi>
大咸大㲈<hi>上昭反</hi>大夏大濩大武　樂師凡射王以騶<lb/>
<pb n="KR3k0029_WYG_003-9a"/>
虞為節諸侯以貍首為節大夫以采蘋為節士以采蘩<lb/>
為節　及徹帥學士而歌徹<hi>注云徹者在周頌臣工之</hi>
<hi>什</hi>　太師教六詩曰風曰賦曰比曰興曰雅曰頌以六<lb/>
徳為之夲以六律為之音　瞽矇掌九徳六詩之歌以<lb/>
役太師<hi>前漢禮樂志周禮既備而其器用張陳周</hi>官具<lb/>
<hi>焉典者自卿大夫帥瞽以下皆選有道徳之人朝夕習</hi>
<hi>業以教國子國子者卿大夫之子弟也皆學歌九徳誦</hi>
<hi>六詩習六舞五聲八音之和然自雅頌之興而所承衰</hi>
<pb n="KR3k0029_WYG_003-9b"/>
<hi>亂之音猶在是謂滛過凶嫚之聲為設禁焉</hi>　儀禮鄉<lb/>
飲酒禮工歌鹿鳴四牡皇皇者華笙南陔白華華黍乃<lb/>
間歌魚麗笙由庚歌南有嘉魚笙崇丘歌南山有臺笙<lb/>
由儀乃合樂周南闗睢葛覃巻耳召南鵲巢采蘩采蘋<lb/>
<hi>孔氏曰召南三篇越草蟲而取采蘋盖采蘋舊在草蟲</hi>
<hi>之前孔子以後簡札始倒</hi>工告扵樂正曰正歌備　鄉<lb/>
射禮乃合樂周南闗雎葛覃卷耳召南鵲巢采蘩采蘋<lb/>
告扵樂正曰正歌備　燕禮工歌鹿鳴四牡皇皇者華<lb/>
<pb n="KR3k0029_WYG_003-10a"/>
笙奏南陔白華華黍乃間歌魚麗笙由庚歌南有嘉魚<lb/>
笙崇丘歌南山有臺笙由儀遂歌鄉樂周南闗雎葛覃<lb/>
卷耳召南鵲巢采蘩采蘋太師告于樂正曰正歌備<lb/>
大射禮乃歌鹿鳴三終乃管新宫三終<hi>其篇亡</hi>奏貍首<lb/>
以射<hi>射義天子以騶虞為節諸侯以貍首為節卿大夫</hi>
<hi>以采蘋為節士以采蘩為節詩云曾孫侯氏四正具舉</hi>
<hi>大夫君子凡以庶士小大莫處御于君所以燕以射則</hi>
<hi>燕則譽注云騶虞采蘋采蘩今詩篇名貍首逸曾孫侯</hi>
<pb n="KR3k0029_WYG_003-10b"/>
<hi>氏是也</hi>　<hi>國語叔孫穆子聘于晉晉悼公饗之樂及鹿</hi>
<hi>鳴之三而後拜樂三晉侯使行人問焉對曰夫先樂金</hi>
<hi>奏肆夏繁遏渠天子所以饗元侯也夫歌文王大明緜</hi>
<hi>則兩君相見之樂也皆非使臣之所敢聞也今伶簫詠</hi>
<hi>歌鹿鳴之三君之所以貺使臣臣敢不拜貺夫鹿鳴君</hi>
<hi>之所以嘉先君之好也敢不拜嘉四牡君之所以章使</hi>
<hi>臣之勤也敢不拜章皇皇者華君教使臣曰每懐靡及</hi>
<hi>諏謀度詢必諮扵周敢不拜教</hi>　左氏傳呉公子札來<lb/>
<pb n="KR3k0029_WYG_003-11a"/>
聘請觀於周樂使工為之歌周南召南曰羙哉始基之<lb/>
矣猶未也然勤而不怨矣為之歌弼<hi>蒲對反</hi>鄘衛曰羙<lb/>
哉淵乎憂而不困者也吾聞衛康叔武公之徳如是是<lb/>
其衛風乎<hi>聴聲以為别故有疑言</hi>為之歌王曰羙哉思<lb/>
而不懼其周之東乎為之歌鄭曰羙哉其細已甚民弗<lb/>
堪也是其先亡乎為之歌齊曰羙哉泱泱<hi>於良反</hi>乎大<lb/>
風也哉<hi>泱泱宏大之聲</hi>表東海者其太公乎國未可量<lb/>
也為之歌豳曰羙哉蕩乎樂而不滛其周公之東乎為<lb/>
<pb n="KR3k0029_WYG_003-11b"/>
之歌秦曰此之謂夏聲<hi>秦本在西戎汧隴之西秦仲始</hi>
<hi>有車馬禮樂去戎狄之音而有諸夏之聲故謂之夏聲</hi>
夫能夏則大大之至也其周之舊乎為之歌魏曰羙哉<lb/>
渢渢<hi>扶弓反</hi>乎<hi>渢渢中庸之聲  一</hi>大而婉險而易行以徳<lb/>
輔此則明主也為之歌唐曰思深哉其有陶唐氏之遺<lb/>
民乎不然何憂之逺也非令徳之後誰能若是為之歌<lb/>
陳曰國無主其能久乎<hi>滛聲放蕩無所畏忌故曰國無</hi>
<hi>主</hi>自鄶<hi>古外反</hi>以下無譏焉為之歌小雅曰羙哉思而<lb/>
<pb n="KR3k0029_WYG_003-12a"/>
不貳怨而不言其周徳之衰乎猶有先王之遺民焉為<lb/>
之歌大雅曰廣哉熈熈乎<hi>熈熈和樂之聲</hi>曲而有直體<lb/>
<hi>論其聲</hi>其文王之徳乎為之歌頌曰至矣哉直而不倨<lb/>
曲而不屈邇而不偪逺而不擕遷而不滛復而不厭<hi>扵</hi>
<hi>艷反</hi>哀而不愁樂而不荒用而不匱廣而不宣施<hi>矢豉</hi>
<hi>反</hi>而不費取而不貪處而不底行而不流五聲和八風<lb/>
平節有度守有序盛徳之所同也<hi>頌有殷魯故曰盛徳</hi>
<hi>之所同</hi>
<pb n="KR3k0029_WYG_003-12b"/>
六義風大序曰風風也教也風以動之教以化之程<lb/>
氏曰風者風以動之上之化下下之風上凡所刺羙皆<lb/>
是也　賦鄭氏周禮注曰賦之言鋪也直鋪陳善惡<lb/>
程氏曰賦者謂鋪陳其事如齊侯之子衛侯之妻是也<lb/>
　比鄭司農周禮注曰比者比方扵物　程氏曰以物<lb/>
相比狼䟦其胡載疐其尾公孫碩膚赤舄几几是也<lb/>
興孔氏曰興者起也程氏曰因物以起興闗闗雎鳩瞻<lb/>
彼淇澳是也　雅大序曰雅者正也　程氏曰雅者正<lb/>
<pb n="KR3k0029_WYG_003-13a"/>
言其事天生烝民有物有則民之秉彜好是懿徳是也<lb/>
　頌大序曰頌者羙盛徳之形容以其成功告扵神明<lb/>
者也　程氏曰頌羙之言也如于嗟麟兮有斐君子終<lb/>
不可諼兮是也<lb/>
四始大序上以風化下下以風刺上主文而譎諫言之<lb/>
者無罪聞之者足以戒故曰風至于王道衰禮義廢政<lb/>
教失國異政家殊俗而變風變雅作矣國史明乎得失<lb/>
之迹傷人倫之廢哀刑政之苛吟詠性情以風其上逹<lb/>
<pb n="KR3k0029_WYG_003-13b"/>
於事變而懐其舊俗者也故變風發乎情止乎禮義發<lb/>
乎情民之性也止乎禮義先王之澤也是以一國之事<lb/>
繫一人之本謂之風言天下之事形四方之風謂之雅<lb/>
雅者正也言王政之所由廢興也政有小大故有小雅<lb/>
焉有大雅焉頌者羙盛徳之形容以其成功告扵神明<lb/>
者也　鄭氏詩譜序文武時詩有周南召南雅有鹿鳴<lb/>
文王之屬及成王周公致太平制禮作樂而有頌聲興<lb/>
焉盛之至也夲之由此風雅而來故皆錄之謂之詩之<lb/>
<pb n="KR3k0029_WYG_003-14a"/>
正經孔子錄懿王夷王時詩迄扵陳靈公滛亂之事謂<lb/>
之變風變雅<hi>孔氏曰變風之作齊衛為先陳最在後變</hi>
<hi>雅則處其間齊哀公當懿王衛頃公當夷王陳靈公魯</hi>
<hi>宣公十年為其臣夏徴舒所弑變雅始扵厲王變雅亦</hi>
<hi>稱雅者王政仍被邦國所以亦名為雅及平王東遷其</hi>
<hi>政纔行境内是以變為風焉</hi>　孔氏曰王道衰諸侯有<lb/>
變風王道盛諸侯無正風王道明盛政出一人諸侯不<lb/>
得有風王道既衰政出諸侯故各従其國有羙刺之别<lb/>
<pb n="KR3k0029_WYG_003-14b"/>
也正經述大政為大雅述小政為小雅有大雅小雅之<lb/>
聲王政既衰變雅兼作取大雅之音歌其政事之變者<lb/>
謂之變大雅取小雅之音歌其政事之變者謂之變小<lb/>
雅故變雅之羙刺皆由音體有小大不復由政事之小<lb/>
大也頌者羙盛徳之形容以其成功告扵神明者也惟<lb/>
周頌爾商頌雖是祭祀之歌祭其先王之廟述其功徳<lb/>
非以成功告神魯頌頌僖公功徳纔如變風之羙者耳<lb/>
又與商頌異也　史記孔子世家曰闗雎之亂以為風<lb/>
<pb n="KR3k0029_WYG_003-15a"/>
始鹿鳴為小雅始文王為大雅始清廟為頌始　李氏<lb/>
曰是四始以下皆詩之至也<lb/>
五際翼奉初學齊詩聞五際之要十月之交萹知日食<lb/>
地震之效昭然可明猶巢居知風穴居知雨<hi>前本傳</hi>
鄭作六藝論引汎歴樞云午亥之際為革命卯酉為改<lb/>
正辰在天門出入候聴夘天保也酉祈父也午采芑也<lb/>
亥大明也亥為革命一際也辰則為天門出入侯聴二<lb/>
際也夘為隂陽交際三際也午為陽謝隂興四際也酉<lb/>
<pb n="KR3k0029_WYG_003-15b"/>
為隂盛陽微五際也其詩含此五際<hi>詩大序疏</hi>　易有<lb/>
隂陽詩有五際注應劭曰君臣父子兄弟夫婦朋友也<lb/>
孟康曰詩内傳曰五際夘酉午戌亥也隂陽終始際㑹<lb/>
之嵗扵此則有變改之政也<hi>前翼奉傳</hi>　詩有五際推<lb/>
得失考天心以言王道之安危<hi>同上</hi>
章句音韻孔氏曰風雅之篇無一章者頌者述成功以<lb/>
告神故一章而已<hi>後漢祭祀志東平王蒼議詩傳曰頌</hi>
<hi>者成也一章成篇冝列徳故登歌清廟一章</hi>魯頌不一<lb/>
<pb n="KR3k0029_WYG_003-16a"/>
章者魯頌羙僖公之事非告神之歌也商頌長發殷武<lb/>
重章者或詩人之意所作不同詩之大體必須依韻其<lb/>
有乖者古人之韻不協爾之兮矣也之類本取以為辭<lb/>
雖在句不以為義故處末者皆字上為韻左右流之寤<lb/>
寐求之其實七兮迨其吉兮之類是也亦有即將助句<lb/>
之字以當聲韻者是究是圗亶其然乎其虚其邪既亟<lb/>
只且之類是也<lb/>
巻帙孔氏曰漢初為傳訓者皆與經别行三傳之文不<lb/>
<pb n="KR3k0029_WYG_003-16b"/>
與經連故石經書公羊傳皆無經文藝文志云毛詩經<lb/>
二十九卷毛詩故訓傳三十卷是毛為詁訓亦與經别<lb/>
也又馬融為周禮之註乃云欲省學者兩讀故具載夲<lb/>
文然則後漢以来始就經為注未審此詩引經附傳是<lb/>
誰為之其毛詩二十九卷不知併何卷也<lb/>
孔子讀詩孔子讀詩及小雅喟然而歎曰吾扵周南召<lb/>
南見周道之所以盛也扵柏舟見匹婦執志之不可易<lb/>
也扵淇澳見學之可以為君子也扵考槃見遁世之士<lb/>
<pb n="KR3k0029_WYG_003-17a"/>
而不悶也於木𤓰見苞苴之禮行也扵緇衣見好賢之<lb/>
心至也扵雞鳴見古之君子不忘其敬也扵伐檀見賢<lb/>
者之先事後食也扵蟋蟀見陶唐儉徳之大也扵七月<lb/>
見豳公之所以造周也扵東山見周公之先公後私也<lb/>
扵狼䟦見周公之逺志所以為聖也扵鹿鳴見君臣之<lb/>
有禮也扵彤弓見有功之必報也扵羔羊見善政之有<lb/>
應也<hi>孔叢子</hi>
賦詩盧蒲癸曰賦詩斷章注譬如賦詩取其一章而已<lb/>
<pb n="KR3k0029_WYG_003-17b"/>
<hi>左襄二十八年</hi>秦伯享晉公子公子賦河水公賦六月<lb/>
注古者禮㑹因古詩以見意故言賦詩斷章也<hi>僖二十</hi>
<hi>三年</hi>戎子駒支對范宣子云云賦青蝇而退注青蝇詩<lb/>
小雅取其愷悌君子無信䜛言<hi>襄十四年</hi>齊慶封来聘<lb/>
魯魯叔孫與慶封食不敬為賦相䑕亦不知也<hi>二十七</hi>
<hi>年</hi>趙孟入于鄭鄭伯享之子皮戒趙孟賦瓠葉穆叔曰<lb/>
趙孟欲一獻子其従之<hi>昭元年</hi>季武子如晉拜師晉侯<lb/>
享之范宣子為政賦黍苖季武子再拜賦六月<hi>襄十九</hi>
<pb n="KR3k0029_WYG_003-18a"/>
<hi>年</hi>齊侯鄭伯如晉晉侯兼享之國景子相齊侯賦蓼蕭<lb/>
子展相鄭伯賦緇衣又曰國子賦轡之柔矣子展賦將<lb/>
仲子兮<hi>二十六年</hi>晉范宣子來聘宣子賦摽有梅季武<lb/>
子賦角弓賓将出武子賦彤弓<hi>襄八年</hi>季武子如宋致<lb/>
女復命公享之賦韓奕之五章穆姜出扵房敢拜大夫<lb/>
之重勤賦綠衣之卒章<hi>成九年</hi>鄭子皮賦野有死麕之<lb/>
卒章趙孟賦棠棣且曰吾兄弟比以安<hi>昭元年</hi>小邾穆<lb/>
公来朝季平子賦采菽穆公賦菁莪昭子曰不有以國<lb/>
<pb n="KR3k0029_WYG_003-18b"/>
其能久乎<hi>十七年</hi>韓宣子聘于衛衛侯享之北宫文子<lb/>
賦淇澳宣子賦木𤓰<hi>二年</hi>宋公享昭子賦新宫昭子賦<lb/>
車轄注將為季孫迎宋公女故賦之<hi>二十五年</hi>公享韓<lb/>
宣子季武子賦緜之卒章韓宣子賦角弓季武子拜既<lb/>
享宴于季氏有嘉樹焉宣子譽之武子曰敢不封殖此<lb/>
樹以無忘角弓遂賦甘棠<hi>二年</hi>鄭六卿餞韓宣子于郊<lb/>
宣子曰二三君子請皆賦起亦以知鄭志子<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>賦野有<lb/>
蔓草子産賦鄭之羔裘子太叔賦褰裳子游賦風雨子<lb/>
<pb n="KR3k0029_WYG_003-19a"/>
旗賦有女同車子栁賦蘀兮宣子喜曰鄭其庶乎<hi>十六</hi>
<hi>年</hi>鄭伯與公宴于棐子家賦鴻鴈文子賦四月子家賦<lb/>
載馳之四章文子賦采薇之四章鄭伯拜公答拜<hi>文十</hi>
<hi>三年</hi>楚令尹享趙孟賦大眀之首章趙孟賦小宛之二<lb/>
章注小宛取其各敬爾儀天命不又以戒令尹<hi>昭元年</hi>
季武子如宋受享賦棠棣之七章以卒歸復命賦魚麗<lb/>
之卒章公賦南山有臺武子曰臣不堪也云云<hi>襄二十</hi>
<hi>年</hi>鄭伯享趙孟孟曰七子従君以寵武也請皆賦以卒<lb/>
<pb n="KR3k0029_WYG_003-19b"/>
君貺亦以觀七子之志子展賦草蟲伯有賦鶉之賁賁<lb/>
子西賦黍苖之四章子産賦隰桑子太叔賦野有蔓草<lb/>
印段賦蟋蟀公孫段賦桑扈卒享文子告叔向曰伯有<lb/>
将為戮矣<hi>二十七年</hi>穆叔如晉見中行獻子賦祈父見<lb/>
范宣子賦鴻鴈之卒章<hi>十六年</hi>申包胥依庭墻而哭七<lb/>
日秦哀公為之賦無衣九頓首而坐<hi>定四年</hi>楚薳罷如<lb/>
晉晉侯享之將出賦既醉叔向曰薳氏之有後扵楚國<lb/>
也宜哉<hi>襄二十七年</hi>鄭伯如楚子産相楚子享之賦吉<lb/>
<pb n="KR3k0029_WYG_003-20a"/>
日<hi>昭三年</hi>晉侯與諸大夫宴于温使諸大夫舞曰歌詩<lb/>
必類齊髙厚之詩不類荀偃怒且曰諸侯有異志矣<hi>襄</hi>
<hi>十六年</hi>宋華定來聘通嗣君也享之為賦蓼蕭不知又<lb/>
不答賦昭子曰必亡宴語之不懐寵光之不宣令徳之<lb/>
不知將何以在<hi>昭十二年</hi>寗武子來聘公與之宴為賦<lb/>
湛露及彤弓不辭又不答賦使行人私焉對曰昔諸侯<lb/>
朝正扵王扵是乎賦湛露則天子當陽諸侯用命也諸<lb/>
侯敵王所愾而獻其功王扵是賜之彤弓一彤矢百<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR3k0029_WYG_003-20b"/>
弓矢千<hi>文四年</hi>
二南之詩闗雎之詩用之鄉人焉用之邦國焉言自鄉<lb/>
人以至于邦國皆可得而用也儀禮鄉飲酒禮曰鄉大<lb/>
夫賔興其賢能乃合樂周南闗雎召南鵲巢是用之鄉<lb/>
人也燕禮曰諸侯之扵賔客遂歌鄉樂周南闗雎召南<lb/>
鵲巢是用之邦國也自上而下皆可得而用則正夫婦<lb/>
之道人所當為也　夫詩之首二南猶易之首乾坤書<lb/>
之首典謨也以二南分係扵周公召公者以其有王者<lb/>
<pb n="KR3k0029_WYG_003-21a"/>
諸侯之風也故孔子删詩列之以冠篇首盖所以示正<lb/>
始基王化也自二南以下說者皆謂之變風則可以先<lb/>
後次序論矣<lb/>
平王降為國風周平王東遷政遂微弱化之所被止及<lb/>
郊圻詩作扵衛頃國地狭扵千里徒以天命未改王爵<lb/>
猶存不可過後扵諸侯<lb/>
豳詩與列國不同豳詩乃周公陳王業艱難之事欲尊<lb/>
周公使專一國故次列國之末居小雅之前欲兼上下<lb/>
<pb n="KR3k0029_WYG_003-21b"/>
之羙非列國之例也　一說言周公之徳髙扵諸侯事<lb/>
同扵王政處諸國之後不與諸侯為倫次小雅之前其<lb/>
近堪為雅也<lb/>
豳詩備風雅頌七月八章上下章豳風中四章豳雅下<lb/>
二章豳頌風者諸侯之政教凡係水土之風氣謂之風<lb/>
若女心傷悲殆及公子同歸是也雅者正也王者設教<lb/>
以正風作酒飬老是人君之羙政若為此春酒以介眉<lb/>
夀是也頌者羙盛徳之形容成功之事若朋酒斯享萬<lb/>
<pb n="KR3k0029_WYG_003-22a"/>
夀無疆是也<lb/>
魯頌先商頌考頌者羙詩之名魯人不得作風以其用<lb/>
天子之禮故僣天子羙詩之名改稱為頌非用頌之比<lb/>
也孔子以其同有頌名故取以備三頌耳置以商頌之<lb/>
前以魯周之宗親同姓故使之先商者周太師而有商<lb/>
頌鄭氏曰周用六代之樂故有之<hi>並出詩疏</hi>
三家言詩不同詩經二十八卷魯齊韓三家　申公作<lb/>
魯詩　后蒼作齊詩　韓嬰作韓詩　以齊魯韓之義<lb/>
<pb n="KR3k0029_WYG_003-22b"/>
可見者較之獨毛詩率與經傳合歐陽公曰闗雎正風<lb/>
之首而齊魯韓三家皆以為康王政衰之刺詩也<hi>杜欽</hi>
<hi>傳曰佩玉晏鳴闗雎嘆之瓉曰此魯詩也後漢明帝詔</hi>
<hi>曰昔應門失守闗雎刺世薛君韓詩章句曰今内傾于</hi>
<hi>色故詠闗雎說淑女以刺時</hi>翼奉習齊詩<hi>五際夘酉午</hi>
<hi>戌亥也</hi>司馬遷言商頌乃作扵宋襄公之世<hi>韓詩章句</hi>
<hi>商頌羙襄公也</hi>其他如鹿鳴四牡皇皇者華之類皆為<lb/>
康王時詩王風為魯詩鼓鐘為昭王詩<hi>並晁補之序論</hi>
<pb n="KR3k0029_WYG_003-23a"/>
其與毛詩異同不可悉舉賈誼以騶虞為天子之囿以<lb/>
木𤓰為下之報上劉向以衛宣夫人作弼柏舟黎莊公<lb/>
夫人作式微陳婦道蔡人之妻作芣苢至扵賔之初筵<lb/>
或以為衛武公飲酒悔過作也采薇之詩又以為懿王<lb/>
時戎狄交侵詩人歌之曰靡室靡家獫狁之故<hi>前匈奴</hi>
<hi>傳</hi>　類皆三家之說也揚雄亦曰周康之時頌聲作乎<lb/>
下闗雎作乎上習治也<lb/>
大小毛公詩河間獻王博士毛公善說詩獻王號之曰<lb/>
<pb n="KR3k0029_WYG_003-23b"/>
毛詩<hi>正義</hi>譜云大毛公為訓詁傳扵其家河間獻王得<lb/>
而獻之以小毛公為博士然則大毛公為傳小毛公題<lb/>
而曰毛也<lb/>
鄭氏箋其失愈多不諫而入鄭以為入宗廟狼䟦言周<lb/>
公安閑得扵䜛疑之中故有公孫碩膚赤舄几几之句<lb/>
而鄭謂之公孫庭燎見宣王之怠政而鄭以為不設雞<lb/>
人之官綠衣之詩而鄭氏又以為禒諸類此不可悉數<lb/>
逸詩周禮趨以采薺<hi>注云樂名或曰逸詩</hi>諸侯以貍首<lb/>
<pb n="KR3k0029_WYG_003-24a"/>
為節<hi>注云逸詩</hi>語曰唐棣之華偏其反而<hi>注云逸詩</hi>春<lb/>
秋之詩趙衰賦河水祭公賦祈招宋公賦新宫<hi>儀禮云</hi>
<hi>周公所有曰升歌鹿鳴下管新宫漢明帝飬老常取而</hi>
<hi>歌之</hi>漢儒林傳有歌驪駒<hi>釋曰詩逸篇也</hi>又左傳國子<lb/>
賦轡之柔矣　左傳莊公二十二年田敬仲曰翹翹車<lb/>
乘招我以弓豈不欲往畏我友朋襄八年鄭子駟曰俟<lb/>
河之清人夀㡬何兆云詢多職競作羅謀之多族民之<lb/>
多違事滋無成襄二十七年君子曰何以恤我我其収<lb/>
<pb n="KR3k0029_WYG_003-24b"/>
之其向戌之謂乎昭四年子産作丘賦云詩曰禮義不<lb/>
愆何恤乎人言<lb/>
訓詁傳授　魯詩浮丘伯<hi>見楚元王下</hi>　魯申公楚元<lb/>
王少時好詩與魯生白生申生俱受詩浮丘伯文帝時<lb/>
申公為詩最精以為博士元王好詩諸子讀詩申公始<lb/>
為詩傳號魯詩元王亦次之號元王詩世或有之<hi>元王</hi>
<hi>傳</hi>　韋賢治詩事博士大江公及許生由是魯詩有韋<lb/>
氏詩<hi>申公傳</hi>　韋元成<hi>見韋賢下</hi>　江公為博士為魯<lb/>
<pb n="KR3k0029_WYG_003-25a"/>
詩宗<hi>王式傳</hi>　申公授瑕丘江公　江公及魯許生免<lb/>
中徐公皆守學教授　趙綰亦嘗受詩申公為御史大<lb/>
夫<hi>申公傳</hi>　楚元王<hi>見申公下</hi>　薛廣徳以魯詩教授<lb/>
楚國龔勝<hi>本傳</hi>　齊詩轅固固齊人治詩武帝立以賢<lb/>
良召諸儒多毁曰固老罷歸之公孫𢎞亦召仄目而事<lb/>
固固曰公孫子務正學以言毋曲學以阿世諸齊以詩<lb/>
顯皆固之子弟也<hi>出夲傳</hi>　景鸞能理齊詩作詩解<hi>夲</hi>
<hi>傳</hi>　翼奉治齊詩<hi>夲傳</hi>　后蒼字近君通詩為博士授<lb/>
<pb n="KR3k0029_WYG_003-25b"/>
翼奉蕭望之匡衡　匡衡授師丹伏理　師丹治詩事<lb/>
匡衡<hi>本傳</hi>　匡衡好學諸儒為之語曰無說詩匡鼎来<lb/>
匡語詩解人頥射策甲科蕭望之梁丘賀問衡對詩諸<lb/>
大義其對深羙<hi>本傳</hi>　韓詩韓嬰燕人推詩人之意作<lb/>
内外傳數萬言其語頗與齊魯間殊然歸一也<hi>同上</hi>燕<lb/>
趙間言詩者由韓生趙子事韓生授蔡誼誼授食子公<lb/>
與王吉食子公授栗豐吉授長孫順　召馴字伯春少<lb/>
習韓詩以志義聞鄉里號曰徳行恂恂召伯春<hi>同上</hi>
<pb n="KR3k0029_WYG_003-26a"/>
杜撫受業扵薛漢定韓詩章句後歸鄉里教授沉静樂<lb/>
道其所作題約義通學者傳之曰杜君法<hi>同上</hi>　薛漢<lb/>
世習韓詩父子以章句著名當世言詩者推漢為長<hi>同</hi>
<hi>上</hi>　趙子　蔡誼　食子公　王吉　栗豐　長孫順<lb/>
<hi>並見韓嬰下</hi>　毛詩毛公初孔子以詩授卜商商為之<lb/>
序以授曾申申授李克克授孟仲子仲子授根牟子牟<lb/>
子授荀卿卿授毛亨亨作故訓傳以授毛萇以二公之<lb/>
所傳故名其詩曰毛詩<hi>詩闗雎疏</hi>　毛公趙人治詩為<lb/>
<pb n="KR3k0029_WYG_003-26b"/>
河間獻王博士授貫長卿長卿授解延年延年授徐敖<lb/>
由是言毛詩者夲之徐敖<hi>本傳</hi>　貫長卿<hi>見毛公下</hi>
解延年<hi>見毛公下</hi>　徐敖<hi>同上</hi>　鄭元取毛氏訓詁所<lb/>
不盡及異同者續之為注解謂之箋箋薦也主薦成毛<lb/>
意<hi>詩疏</hi>　衛宏初謝曼卿善毛詩乃為其訓宏從曼卿<lb/>
受學因作毛詩序善得風雅之旨于今傳于世　賈逵<lb/>
作毛詩傳<hi>衛宏傳</hi>　鄭元作毛詩箋<hi>同上</hi>　馬融作毛<lb/>
詩傳<hi>同上</hi>　鄭衆作毛詩傳<hi>同上</hi>
<pb n="KR3k0029_WYG_003-27a"/>
文中子續詩薛収曰敢問續詩之備六代何也子曰其<lb/>
以仲尼三百始終扵周乎収曰然子曰余安敢望仲尼<lb/>
然至興衰之際未嘗不再三焉故具六代始終所以告<lb/>
也　薛収問續詩子曰有四名焉有五志焉何謂四名<lb/>
一曰化天下所以風天下也二曰政蕃臣所以移其俗<lb/>
也三曰頌以成功告扵神明也四曰歎以陳誨立誡于<lb/>
家也凡此四者或羙焉或勉焉或傷焉或惡焉或誡焉<lb/>
是謂五志　子謂續詩之有化其猶先王之有雅乎續<lb/>
<pb n="KR3k0029_WYG_003-27b"/>
詩之有政其猶列國之有風乎　子曰變風變雅作而<lb/>
王澤竭矣變化變政作而帝制衰矣　文中子曰諸侯<lb/>
不貢詩天子不採風樂官不逹雅國史不明變嗚呼斯<lb/>
則久矣詩可以不續乎　李百藥見子而論詩子不答<lb/>
百藥退謂薛収曰吾上陳應劉下述沈謝<hi>魏應璩劉公</hi>
<hi>幹梁沈約謝靈運</hi>分四聲八病剛柔清濁各有端緒音<lb/>
若塤箎而夫子不應我其未逹欤薛収曰吾嘗聞夫子<lb/>
之論詩矣上眀三綱下逹五常扵是正存亡辨得失故<lb/>
<pb n="KR3k0029_WYG_003-28a"/>
小人歌之以貢其俗君子賦之以見其志聖人采之以<lb/>
觀其變今子營營馳騁乎末流是夫子之所痛也不答<lb/>
則有由矣　子謂叔恬曰汝不為續詩乎則其扵七代<lb/>
損益終懣然也子謂續詩可以諷可以逹可以蕩可以<lb/>
獨處出則弟入則孝多見治亂之情<lb/>
晉束晳補亡詩補南陔白華華黍由庚崇丘由儀詩六<lb/>
首<lb/>
許叔牙詩纂義唐貞觀許叔牙為洪文館直學士扵詩<lb/>
<pb n="KR3k0029_WYG_003-28b"/>
尤䆳獻纂義十篇御史大夫髙智周見之曰欲明詩者<lb/>
宜先讀此<lb/>
草木蟲魚圗唐開成中文宗命集賢院修撰詩草木蟲<lb/>
魚圗并繪物象大學士楊嗣復學士張次宗上之<lb/>
　<lb/>
　<lb/>
　<lb/>
　羣書考索巻三<lb/>
</p>
<p>
</p>
  </div>
</body>
</text>
</TEI>
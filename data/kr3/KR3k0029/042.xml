<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索巻四十二</head>
    <p>
<pb n="KR3k0029_WYG_042-1a"/>
欽定四庫全書<lb/>
　羣書考索巻四十二　　　宋　章如愚　撰<lb/>
　　禮器門<lb/>
　　　冕服類<lb/>
希冕希冕三章王祭祀社稷五祀之服非卑之於享射<lb/>
也以社稷五祀之所上止於利人故衣粉米而已謂之<lb/>
希以其立早少故也鄭氏以希為絺以絺為刺謂希刺粉<lb/>
米無畫然畫陽事也在衣繡隂功也在裳希衣之粉米<lb/>
<pb n="KR3k0029_WYG_042-1b"/>
固亦畫矣繡而不畫則與餘章之在衣者不類其說非<lb/>
也唐以希冕為繡冕蓋一襲鄭氏之失歟　賈公彦謂<lb/>
天子九章侯伯七章大章也章各依命數小章也則九<lb/>
章章皆十二七章章皆七若然則舜十二章之服日月<lb/>
星辰之類皆十二乎不必然也考之於禮升龍降龍為<lb/>
一章虎彛蜼彛為一章則山火之下皆左右畫繡之也<lb/>
　王之大夫希冕繅四就前後各四旒旒四玉用三十<lb/>
六繅玉皆朱繅執鴈　諸侯之孤希冕繅玉采如王之<lb/>
<pb n="KR3k0029_WYG_042-2a"/>
大夫執皮帛王之孤卿六命大夫四命及其出封皆加<lb/>
一等其未出封則卿六命與子男同五章之服矣觀司<lb/>
服孤之服自希冕而下如子男之服卿大夫之服自𤣥<lb/>
冕而下如孤之服公之孤四命而服三章之希冕大國<lb/>
之卿三命大夫再命而服一章之𤣥冕則王之公卿大<lb/>
夫其衣服各降命數一等可知也典命云公之孤四命<lb/>
以皮帛眂小國之君又司服云孤之服自鷩冕而下鄭<lb/>
注弁師云孤繅四就繅玉皆朱綠用玉三十二其服三<lb/>
<pb n="KR3k0029_WYG_042-2b"/>
章𤣥衣纁裳服以助祭社稷<lb/>
𤣥冕𤣥冕一章王祭羣小祀之服其衣𤣥而無文裳黻<lb/>
而已其章不足道也故以𤣥名之夫乾居西北而天事<lb/>
武故黼之色白黒艮居東北而成始終故黻之色青黒<lb/>
天下之理歸於所斷成於所辨故章服以黻終焉觀易<lb/>
隂陽之相代歸於復小而辨於物卦象之相推終於未<lb/>
濟之辨物居方舜命九官終於黜陟分北周官六計終<lb/>
於㢘辨皆六服終黻之意也然剛斷者先王之所沈潛<lb/>
<pb n="KR3k0029_WYG_042-3a"/>
非向而上之也故黼依設於後藉席用黼純設於下中<lb/>
衣繡黼設於中皆六服後黼之意也𤣥衮及黼黻衣繡<lb/>
裳常服黼冔書曰麻冕黼裳語曰致美乎黻冕記曰諸<lb/>
侯黼大夫黻爾雅曰衮黻也凡此皆舉其章之末者則<lb/>
餘章著矣賈疏云上四衣皆𤣥而有畫此衣不畫而<lb/>
無文其衣本是一𤣥故得𤣥名一章惟裳刺繡黻而已<lb/>
禮象圖云天子之上士三命服𤣥冕中士再命服爵弁<lb/>
下士一命服皮弁或曰王之上士三命爵弁服今曰服<lb/>
<pb n="KR3k0029_WYG_042-3b"/>
𤣥冕何也曰王之大夫四命服希則上士三命宜服𤣥<lb/>
冕若以謂王之士有爵弁而無弁冕其加一命遂為大<lb/>
夫不容躐𤣥冕而服希冕禮器曰天子之冕朱綠藻十<lb/>
有二旒諸侯九上大夫七下大夫五此士服𤣥冕之證<lb/>
也　諸侯之卿𤣥冕繅三就前後各三旒旒三玉用三<lb/>
十八執羔　諸侯之大夫𤣥冕再命之大夫繅再就用<lb/>
玉八一命之大夫用玉二繅一就執鴈司服云卿大夫<lb/>
之服自𤣥冕而下注云朝聘天子及助祭之服諸侯非<lb/>
<pb n="KR3k0029_WYG_042-4a"/>
二王後其餘皆𤣥冕而祭又弁師注云三命之卿繅三<lb/>
就繅玉亦朱綠用玉一十八再命之大夫繅再就繅玉<lb/>
亦朱綠用玉八若王朝之大夫上公之卿得用三就同<lb/>
姓封為侯伯者助王祭羣小祀視朔朝日皆服之　陳<lb/>
禮書曰再命之大夫繅再就用玉八一命之大夫用玉<lb/>
二繅一鄭云一命之大夫冕而無斿然典命言各視其<lb/>
命之數果一命之冕無斿則其視命之數云者為空言<lb/>
也<lb/>
<pb n="KR3k0029_WYG_042-4b"/>
裨冕裨冕覲禮侯氏裨冕玉藻曰諸侯裨冕以朝樂記<lb/>
曰裨冕搢笏而虎賁之士說劍也荀卿曰大夫裨冕康<lb/>
成釋覲禮曰裨之言埤也天子大裘為上其餘為裨釋<lb/>
玉藻曰裨冕公衮侯伯鷩子男毳是也鄭司農釋周禮<lb/>
特以鷩為裨冕拘矣<lb/>
鷩冕鷩冕七章鷩雉也雉之為物五色備而成章故曰<lb/>
夏翟亦曰華蟲猶中國謂之夏亦謂之華也司服又謂<lb/>
之鷩者别其名也鷩冕以祀先公享射然先公尊矣所<lb/>
<pb n="KR3k0029_WYG_042-5a"/>
服止於此者非卑之於先王以為祭則各以其服授尸<lb/>
尸服如是而王服衮以臨之非所以為敬故弗敢也享<lb/>
射亦以鷩冕者王朝覲諸侯以衮冕故享與賓射以鷩<lb/>
冕祭祀以衮冕故大射亦以鷩冕以享與賓射殺於朝<lb/>
覲而大射殺於祭祀故也燕射於寢則皮弁而已賈公<lb/>
彦謂賓射服皮弁燕射服朝服然鄭氏釋司服謂鷩冕<lb/>
享射者享食賓客與諸侯射則賓射不以皮弁矣又皮<lb/>
弁即王之朝服耳離而二之其說誤也　侯伯鷩冕繅<lb/>
<pb n="KR3k0029_WYG_042-5b"/>
七就前後七旒旒七玉共玉九十八繅玉皆三采以上<lb/>
侯伯並同但執信圭躬圭之異耳三禮圖云司服曰侯<lb/>
伯之服自鷩冕而下如公之服弁師注云侯伯繅七就<lb/>
繅玉皆三采每繅七成則七斿每斿亦貫玉七瑉玉皆<lb/>
計用九十八韍帶綬舄皆與上公同王祀昊天上帝助<lb/>
祭及朝王皆服之王者之後公伯王之子弟封為侯伯<lb/>
皆服以助王祭先公及饗射　王之三公鷩冕繅八就<lb/>
前後各八斿斿八玉用玉二百二十八執圭躬則執璧<lb/>
<pb n="KR3k0029_WYG_042-6a"/>
書曰周公秉圭以冕覲之蓋執信圭先儒王執桓圭王<lb/>
之三公八命及其出封皆加一等則是三公一命衮而<lb/>
衣服以九為節其未出封則八命與侯伯同七章之服<lb/>
矣故服鷩冕據未封之時然也<lb/>
山冕考工記曰山以章荀卿曰天子山冕諸侯元冠<lb/>
皮弁縫中貫玉以為飾其衣用布十五升而裳素積<lb/>
弁服眂朝則皮弁服<lb/>
弁師王之皮弁會玉采玉琪象邸玉筓諸侯及孤卿大<lb/>
<pb n="KR3k0029_WYG_042-6b"/>
夫之冕韋弁皮弁弁絰各以其等為之而掌其禁令<lb/>
士冠禮皮弁服素積<lb/>
聘禮賓皮弁聘　詩淇澳曰會弁如星鳲鳩其弁伊騏<lb/>
頍弁有頍者弁賓之初筵側弁之俄　禮運弁冕兵革<lb/>
藏於私家非禮也玉藻天子皮弁以日視朝明堂位皮<lb/>
弁素積裼而舞大夏<lb/>
後漢輿服志委貌冠皮弁冠同制長七寸髙四寸制如<lb/>
覆杯前髙廣後卑銳所謂夏之毋追商之章甫者也委<lb/>
<pb n="KR3k0029_WYG_042-7a"/>
貌以皂絹為之皮弁以鹿皮為之行大射禮於辟雍公<lb/>
卿諸侯大夫士行禮者冠委貌衣𤣥端素裳執事者冠<lb/>
皮弁衣緇麻衣皂領袖下素裳所謂皮弁素積者也蓋<lb/>
皮弁天子以視朝以宴以聴祭報<hi>郊特牲祭之日王皮</hi>
<hi>弁以聴祭報示民嚴上也</hi>以舞大夏諸侯以聴朔以巡<lb/>
牲以卜夫人世婦以迎王之郊勞以待聘賓卿大夫以<lb/>
王命勞侯氏<hi>覲禮王使人皮弁用璧勞侯氏</hi>以聘於鄰<lb/>
國以卜宅士以冠學士以釋菜凡大夫士之朔月皆皮<lb/>
<pb n="KR3k0029_WYG_042-7b"/>
弁服則皮弁之所施者衆矣蓋人為者多變自然者不<lb/>
易皮弁亦因其自然而已<lb/>
韋弁周禮司服凡兵事韋弁服弁師諸侯及孤卿大夫<lb/>
之冕韋弁皮弁弁絰各以其等為之而掌其禁令或曰<lb/>
周禮有韋弁無爵弁書與冠禮禮記有爵弁無韋弁士<lb/>
之服止於爵弁而荀卿曰士韋弁孔安國曰雀韋弁也<lb/>
劉熈釋名亦曰以爵韋為之謂之韋弁則爵弁即韋弁<lb/>
耳觀弁師司服韋弁先於皮弁書雀弁先於綦弁<hi>孔安</hi>
<pb n="KR3k0029_WYG_042-8a"/>
<hi>國曰綦弁皮弁也</hi>士冠禮次加皮弁皮弁加爵弁而以<lb/>
爵弁為尊聘禮主卿贊禮服皮弁及歸饔餼服韋弁而<lb/>
以韋為敬則皮弁之上非韋弁則爵弁耳此所以疑為<lb/>
一物也<hi>以上並陳禮書</hi>
冠弁田獵則冠弁服鄭云冠弁𤣥冠委貌也委安也服<lb/>
之所以安正容體也若以色言之則曰𤣥冠其服則十<lb/>
五升緇布衣素積以為裳養老宴羣臣亦服之其諸侯<lb/>
不限畿内畿外視朝行道皆服之天子諸侯之卿大夫<lb/>
<pb n="KR3k0029_WYG_042-8b"/>
祭其廟亦同服之然則周之委貌殷之章甫夏之毋追<lb/>
並用緇布為之故有𤣥冠之名<lb/>
幞頭起於周建徳中為四脚蓋便於軍容也唐武徳四<lb/>
年勑折上巾軍旅所服即今幞頭貞觀中偃武以翼善<lb/>
冠頗類幞頭乃宜常服至開元廢不用本朝淳化中用<lb/>
之<lb/>
冠制荀卿稱魯公問舜冠於孔子孔子曰古者有務而<lb/>
拘領<hi>書大傳務作冒拘作句</hi>漢輿服志曰上古衣毛而<lb/>
<pb n="KR3k0029_WYG_042-9a"/>
冒皮後世聖人見鳥獸有冠角<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>胡之制遂作冠冕纓<lb/>
緌以為首飾則古者冒皮而已及冠冕纓緌之作皆有<lb/>
所象也古者冠其飾有緣其貫有筓其束有武其係有<lb/>
纓其垂有緌古之冠其飾不過纓武緣其名不過毋追<lb/>
章甫委貌而已後世有長冠通天逺遊髙山竹皮進賢<lb/>
方山巧士却非却敵之制而其異有若鷸冠鶡冠其怪<lb/>
者有漉酒墊角之類非古也<lb/>
緇布冠郊特牲曰太古冠布齋則緇之其緌也孔子曰<lb/>
<pb n="KR3k0029_WYG_042-9b"/>
吾未之聞也冠而敝之可也玉藻曰始冠緇布冠諸侯<lb/>
下逹曰緇布冠繢緌諸侯之冠也<lb/>
毋追冠白虎通曰夏十三月為正其飾最大故曰毋追<lb/>
毋追言其追大也禮書引禮圗曰毋追有覆杯之狀<lb/>
於義或然鄭司農言夏后氏之牟追蓋古者牟毋通用<lb/>
也記曰毋追夏后氏之道也<lb/>
章甫冠論語曰端章甫儒行曰孔子冠章甫之冠莊子<lb/>
曰孔子冠枝木之冠蓋枝木之冠即章甫也白虎通曰<lb/>
<pb n="KR3k0029_WYG_042-10a"/>
商十有二月為正其飾微大故曰章甫章甫者尚未為<lb/>
極其本相當也<hi>禮書</hi>記曰章甫商道也<lb/>
委貌冠左傳劉定公謂趙孟吾與子弁冕端委以治民<lb/>
臨諸侯晏平仲端委立虎門國語晉侯端委以入武宫<lb/>
董安于曰臣端委以隨宰臣蓋端衣委貌士以為祭服<lb/>
大夫士以為朝服<hi>私朝服之</hi>天子至士亦以為齋服故<lb/>
劉定公晉侯董安于皆得以服之白虎通曰周十一月<lb/>
為正萬物萌小冠飾最小故曰委貌記曰委貌周道也<lb/>
<pb n="KR3k0029_WYG_042-10b"/>
<hi>委貌委曲有貌也</hi>
趙惠文冠胡廣曰趙武靈王改胡服以金璫飾前前插<lb/>
貂尾為貴職或以北土多寒胡人以貂皮温額後代效<lb/>
之亦曰惠文惠者蟪也其冠文細如蟬翼故名惠文漢<lb/>
因之曰武弁一名大冠諸武官冠之侍中中常侍加黄<lb/>
金璫附蟬為文貂尾為飾侍中插左常侍插右貂用赤<lb/>
黒色漢應劭漢官儀曰金取堅剛百鍊不耗蟬居髙清<lb/>
潔貂内勁悍而外温潤又名鵕䴊冠幸臣閹孺為侍中<lb/>
<pb n="KR3k0029_WYG_042-11a"/>
皆服大冠天子元服亦為先加雙鶡尾置左右名曰鶡<lb/>
冠<hi>鶡鷙鳥之暴疏者也每所攖撮應爪摧碎天子武騎</hi>
<hi>故冠之</hi>晉依之名繁冠一名建冠一名籠冠即惠文冠<lb/>
也齊因之侍臣加貂蟬唯武騎虎賁插鶡尾於武冠上<lb/>
隋名武弁武職及侍臣通服之侍臣加金璫附蟬以貂<lb/>
為飾天子則金博山三公以上玉枝四品以上金枝文<lb/>
官七品以上眊白筆八品以上及武官不眊筆唐因之<lb/>
乗輿加金附蟬平巾幘侍中中書令則加貂蟬侍左右<lb/>
<pb n="KR3k0029_WYG_042-11b"/>
珥武官九品以上亦准此<lb/>
後漢進賢冠古緇布冠文儒者之服也公侯三梁中二<lb/>
千石以至博士兩梁自博士以下至小史私學弟子皆<lb/>
一梁宗室劉氏亦兩梁冠示加服也　後漢改緇布為<lb/>
進賢儒者之服<lb/>
獬豸冠法冠一曰柱後執法者服之獬豸神羊能别曲<lb/>
直楚王嘗獲之故以爲冠楚執法者所服也胡廣說曰<lb/>
春秋左氏傳有南冠而縶者則楚冠也秦滅楚以其君<lb/>
<pb n="KR3k0029_WYG_042-12a"/>
服賜執法近臣御史服之<lb/>
後漢長冠長冠一曰齋冠制如板以竹為裏髙祖微時<lb/>
以竹皮為之謂之劉氏冠楚冠制也民謂之鵲尾冠非<lb/>
也祀宗廟諸祀則用之本髙祖所造故以為祭服尊敬<lb/>
之至也<lb/>
唐翼善冠太宗嘗以幞頭起於後周便武事也方天下<lb/>
偃武採古制為翼善冠自服之元日冬至朔望視朝翼<lb/>
善冠<lb/>
<pb n="KR3k0029_WYG_042-12b"/>
唐進徳冠太宗製之以賜貴臣王<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>制如弁服以金飾<lb/>
梁花趺三品以上加金絡五品以上附山雲<lb/>
後周常冠武帝時初服常冠以皂紗全幅而後幞髮仍<lb/>
裁為四脚<lb/>
齋冠禮書曰太古之齋冠以緇周之齋冠以𤣥天子齋<lb/>
則𤣥冕而𤣥端所謂冕而乗路是也諸侯而下𤣥冠𤣥<lb/>
端而已故謂𤣥冠丹組纓𤣥冠綦組纓是也然則諸侯<lb/>
與士之齋則同而尊卑之分則異同故皆𤣥冠以一其<lb/>
<pb n="KR3k0029_WYG_042-13a"/>
誠異故組纓殊色以辨其等諸侯丹組纓則陽而已以<lb/>
其純於徳故也士綦組纓則隂陽雜矣以其不純於徳<lb/>
故也<hi>禮書</hi>
通天冠秦制<lb/>
逺遊冠秦采楚制<lb/>
髙山冠漢舊儀云乗輿冠髙山冠<lb/>
方山冠漢制祠宗廟樂人服<lb/>
却非冠漢制<lb/>
<pb n="KR3k0029_WYG_042-13b"/>
樊噲冠漢衞士服<lb/>
却敵冠晉制衞士服<lb/>
建華冠漢制天地五郊明堂舞樂人服<lb/>
巧士冠漢制黄門宦者服<lb/>
黄冠禮書曰黄衣黄冠而祭息田夫也野夫黄冠草服<lb/>
也然則皮弁素服而祭者蜡祭四方百物也黄衣黄冠<lb/>
而祭者臘先祖五祀也<lb/>
冠禮三代之盛典禮素明自諸侯以上則十二而冠<hi>左</hi>
<pb n="KR3k0029_WYG_042-14a"/>
<hi>傳晉悼公問魯襄公年季武子對曰㑹于沙隨之歳寡</hi>
<hi>君以生晉侯曰十二年矣國君十五而生子冠而生子</hi>
<hi>禮也君可以冠矣大夫盍為冠具武子曰寡君在行未</hi>
<hi>可具也請及兄弟之國而假備焉晉侯曰諾公還及衞</hi>
<hi>冠于成公之廟禮也楚共王蜀之㑹蔡景公為左許靈</hi>
<hi>公為右二君弱皆强冠之</hi>自士以上則二十而冠<hi>鄭氏</hi>
<hi>曰士以二十而冠急成人也</hi>筮之於廟冠之於阼階醮<lb/>
之於客位<hi>古之制禮皆隨時而損益之夏商則用醮其</hi>
<pb n="KR3k0029_WYG_042-14b"/>
<hi>醮也每一加醮於客位周人則用醴也三加既畢則乃</hi>
<hi>醴於客位此其或醴或醮之有異也</hi>　周制文王年十<lb/>
二而冠成王十五而冠<hi>通典</hi>漢昭帝十七而冠<hi>元鳳元年</hi>
<hi>辨燕王詐時年十四至四年加元服則年十七矣</hi>　五<lb/>
經要義云冠嘉禮也冠首服也首服既加而後人道備<lb/>
故君子重之以為禮之始矣<hi>通典</hi>　通典曰按大戴禮<lb/>
有公符篇云公冠四加天子亦四加又家語冠頌云王<lb/>
太子之冠擬諸侯之冠天子之元子亦擬諸侯四加諸<lb/>
<pb n="KR3k0029_WYG_042-15a"/>
侯之子同於士據此自天子至於諸侯非無冠禮但因<lb/>
秦焚書遂同蕩滅其周制士冠禮頗備王者時採行焉<lb/>
　東遷以後禮樂廢壊固異乎先王之時魯襄公可冠<lb/>
而未冠則晉悼公問其年而告之盍爲冠具春秋之時<lb/>
猶如此則其盛時可知也秦漢以来人自為禮家自為<lb/>
俗雖搢紳大夫豈知所謂筮日筮賓主人即位于門東<lb/>
有司即位于門西其卜筮之制為何如又豈知始加緇<lb/>
布再加皮弁三加爵弁其弁之制為如何又豈知夏用<lb/>
<pb n="KR3k0029_WYG_042-15b"/>
葛屨冬用皮屨其屨之制又如何故唐孫嗣昌嘗冠其<lb/>
子至外庭曳笏言於卿士曰某冠子畢鄭叔明則咈然<lb/>
而却立曰何與我耶庭中大笑此其勢則然也　唐之<lb/>
制禮一品之子以衮冕二品之子以鷩冕自三品以至<lb/>
九品皆有其數雖不盡合於古而唐人決行之者禮從<lb/>
宜故也至於母見其子則立而不拜過也考之儀禮以<lb/>
酒脯奠於廟既冠者遂持酒脯以見母母拜其酒脯非<lb/>
拜其子也而唐室輕之殊失古人之意矣　古人之意<lb/>
<pb n="KR3k0029_WYG_042-16a"/>
果何為哉不過曰責成人之禮焉耳蓋少之與長也異<lb/>
當其未冠則深衣結髮謂之未可勝冠也其未可以成<lb/>
人責之也及其既冠則必責之以為人子為人弟為人<lb/>
臣之禮焉必責之以顔色齊辭令順容貌正焉不如是<lb/>
則徒服其服童子佩觿雖則佩觿能不我知童子佩韘<lb/>
雖則佩韘能不我甲蓋觿韘者成人之佩也無成人之<lb/>
徳則是佩觿而不我知佩韘而不我甲雖謂之童子可<lb/>
也使行冠禮盡如斯不㡬於無冠乎　古之冠者必有<lb/>
<pb n="KR3k0029_WYG_042-16b"/>
祝之之辭成王冠周公命史雍作頌曰近於仁逺於佞<lb/>
近於義逺於財祿賢使能漢昭帝之祝辭曰推逺冲孺<lb/>
之幼志藴積文武之舊徳六合之内靡不蒙福承天無<lb/>
極趙武子之冠韓獻子告之以成子之文宣子之忠茍<lb/>
不稱服則所告之祝辭無乃虚設耶醴辭曰甘醴惟厚<lb/>
嘉薦令芳拜受祭之以定爾祥字辭曰令月吉日昭告<lb/>
爾士爰字孔嘉髦士攸宜醮辭曰㫖酒既清嘉薦亶時<lb/>
始加元服兄弟具来孝友時格永乃保之無其徳而有<lb/>
<pb n="KR3k0029_WYG_042-17a"/>
其服則三辭無乃虚設耶　儀禮曰周弁商冔夏收三<lb/>
王共皮弁素積無大夫冠禮而有其昏禮古者五十而<lb/>
後爵何大夫冠禮之有<hi>鄭氏注曰周之禮年未五十而</hi>
<hi>有賢才者試以大夫之事猶服士服行士禮二十而冠</hi>
<hi>急成人也五十乃爵重官人也</hi>
天子始冠之冠玉藻曰𤣥冠朱組纓天子之冠也天子<lb/>
始冠不以緇布而以𤣥冠然其子則猶士而已𤣥冠朱<lb/>
組纓則緌可知也朱以著正陽之色純其色所以異也<lb/>
<pb n="KR3k0029_WYG_042-17b"/>
諸侯始冠之冠玉藻曰緇布冠繢緌諸侯之冠也鄭氏<lb/>
曰皆始冠之冠考之於禮始冠緇布冠自諸侯下達則<lb/>
諸侯所以異於大夫士者繢緌耳緇布冠繢緌則纓可<lb/>
知也繢以備五采之文五采雖美不若朱正陽之色純<lb/>
也<lb/>
服制<lb/>
古之服章十有二而日月星辰山龍華蟲繪於衣宗彛<lb/>
藻火粉米黼黻繡於裳則星五星也辰十二次也華蟲<lb/>
<pb n="KR3k0029_WYG_042-18a"/>
雉也宗彛虎彛蜼彛也粉米粉其米也黼白黒文也黻<lb/>
黒青文也蓋日月星辰在天成象者也山龍華蟲虎蜼<lb/>
藻火粉米黼黻在地成形者也然則古者合三辰以在<lb/>
服備十二章以則天數後世判三辰以在旗而服止九<lb/>
章以法陽數鄭康成謂周服九章登龍於山登火於宗<lb/>
彛以尊其神明理或然也左傳臧哀伯曰三辰旂旗昭<lb/>
其明也火龍黼黻昭其文也子太叔曰為九文六采五<lb/>
章以奉五色夫哀伯言服止於火龍太叔言色止於九<lb/>
<pb n="KR3k0029_WYG_042-18b"/>
文則周之衮服止於九章而無日月星辰明矣<hi>陳禮書</hi>
書曰天命有徳五服五章哉又曰予欲觀古人之象日<lb/>
月星辰山龍華蟲作會宗彛藻火粉米黼黻絺繡以五<lb/>
采彰施于五色作服汝明黼黻絺繡備十二章<hi>𤣥衣纁</hi>
<hi>裳上六章在衣下六章在裳上畫下繡</hi>
書大傳曰天子衣服其文華蟲作繢宗彛藻火山龍諸<lb/>
侯作繢宗彛藻火山龍子男宗彛藻火山龍大夫藻火<lb/>
山龍士山龍文曰山龍青也華蟲黄也作繢黒也宗彛<lb/>
<pb n="KR3k0029_WYG_042-19a"/>
白也藻火赤也天子服五諸侯四次國服三大夫服二<lb/>
士服一<hi>鄭氏曰𤣥或疑焉</hi>
禮運曰五色六章十二衣還相為質也禮器曰禮有以<lb/>
文爲貴者天子龍衮諸侯黼大夫黻士𤣥衣纁裳<lb/>
周禮典絲凡祭祀共黼畫組就之物典命上公九命其<lb/>
衣服以九為節侯伯七命其衣服以七為節子男五命<lb/>
其衣服以五為節王之三公八命其卿六命其大夫四<lb/>
命及其出封皆加一等其衣服亦如之公之孤四命以<lb/>
<pb n="KR3k0029_WYG_042-19b"/>
皮帛眂小國之君其卿二命其大夫再命其士一命其<lb/>
衣服各眂其命之數侯伯之卿大夫士亦如之子男之<lb/>
卿再命其大夫一命其士不命其衣服各眂其命之數<lb/>
　司服公之服自衮冕而下如王之服侯伯之服自鷩<lb/>
冕而下如公之服子男之服自毳冕而下如侯伯之服<lb/>
孤之服自希冕而下如子男之服大夫之服自𤣥冕而<lb/>
下如孤之服士之服自皮弁而下如大夫之服凡大祭<lb/>
祀大賓客共其衣服而奉之　考工記曰白與黒謂之<lb/>
<pb n="KR3k0029_WYG_042-20a"/>
黼黒與青謂之黻五采備謂之繡土以黄其象方天時<lb/>
變火以圜山以章水以龍鳥獸虵雜四時五色之位以<lb/>
章之謂之巧<lb/>
詩大車曰毳衣如菼毳衣如璊終南曰黻衣繡裳九罭<lb/>
曰我覯之子衮衣繡裳采菽曰又何予之𤣥衮及黼文<lb/>
王曰厥作祼將常服黼冔韓奕曰王錫韓侯𤣥衮赤舄<lb/>
諸侯祭服祭統曰夫人蠶于北郊以共冕服又曰君純<lb/>
冕立于阼玉藻曰諸侯𤣥端以祭裨冕以朝鄭氏謂諸<lb/>
<pb n="KR3k0029_WYG_042-20b"/>
侯祭宗廟之服惟魯及二王之後衮冕餘皆𤣥冕考之<lb/>
雜記大夫冕而祭於公弁而祭於己士弁而祭於公冠<lb/>
而祭於己以其致隆於公不敢與己同其服則諸侯以<lb/>
鷩毳希冕祭於王端冕祭於己宜矣<lb/>
褒衣諸侯褒衣亦始命為諸侯及朝覲加賜之衣也王<lb/>
制曰三公一命衮若有加則賜孔穎逹謂九命龍衮之<lb/>
外君衣特賜雜記謂之褒衣是也<lb/>
秦制水徳服尚袀𤣥<lb/>
<pb n="KR3k0029_WYG_042-21a"/>
後漢光武踐祚始修郊祀天子冕服從歐陽氏說三公<lb/>
九卿特進侯朝侯侍祠侯從夏侯氏說祀天地明堂皆<lb/>
冠旒冕衣裳皆𤣥上纁下一服而已明帝永平中議乗<lb/>
輿備文日月十二章刺繡文三公諸侯用山龍九章九<lb/>
卿以下用華蟲七章後周設司服之官掌皇帝十二服<lb/>
祀昊天上帝則蒼衣五方上帝各隨方色朝日用青衣<lb/>
祭皇地祇用黄衣夕月用素衣神州社稷用𤣥衣享先<lb/>
皇加𤣥服納后朝諸侯則十二章享諸先帝食三老五<lb/>
<pb n="KR3k0029_WYG_042-21b"/>
更耕耤等自龍以下九章祀星辰視朝大射享羣臣等<lb/>
八章羣祀臨太學燕射養庶老適諸侯家七章諸侯之<lb/>
服九章諸伯皆七章諸子服六章諸男服五章<lb/>
漢羣臣所衣之衣史氏不述夏侯勝言士病不明經術<lb/>
經術茍明取青紫如俛拾地芥者謂印綬也按百官公<lb/>
卿表丞相太尉皆金印紫綬秩比二千石以上皆銀印<lb/>
青綬曰青紫者謂此顔注以為卿大夫之服豈以印綬<lb/>
亦可言服耶余攷宣帝世京兆尹張敞自謂備皂衣二<lb/>
<pb n="KR3k0029_WYG_042-22a"/>
十餘年如氏注羣臣雖有五時服至朝皆著皂衣然則<lb/>
皂衣蓋漢朝臣服也谷永自太常丞擢光祿大夫奏書<lb/>
謝王鳳曰擢之皂衣之吏厠之争臣之末此之謂也鄭<lb/>
國風緇衣云緇衣卿士聴朝之服也戰國䇿載左師觸<lb/>
龍見趙太后云老臣賤息令得補黒衣之數以衞王宫<lb/>
然則漢代皂衣其亦古制矣<lb/>
後魏明帝以公卿衮衣黼黻之文擬於至尊後損畧之<lb/>
唐制天子祀服有大裘衮冕鷩冕毳冕繡冕𤣥冕隋大<lb/>
<pb n="KR3k0029_WYG_042-22b"/>
業初煬帝詔牛𢎞宇文愷虞世基許善心等憲章古制<lb/>
創造衣冠自天子等差始令五品以上通服朱紫通天<lb/>
冠武弁黒介幘白紗帽平幘白帢凡十二等貞觀四年<lb/>
制三品以上服紫四品以上服緋六品以上綠八品九<lb/>
品以上青<hi>龍朔二年孫茂道奏八九品著深青亂紫請</hi>
<hi>改著碧上元元年又制深緋淺緋深綠淺綠深青淺青</hi>
裘制<lb/>
周禮司裘之職掌為大裘以共王祀天之服<hi>大裘黒羔</hi>
<pb n="KR3k0029_WYG_042-23a"/>
<hi>裘服以祀天示質</hi>中秋獻良裘王乃行羽物<hi>良善也良</hi>
<hi>裘王所服也</hi>季秋獻功裘以待頒賜<hi>功裘人功㣲麄謂</hi>
<hi>狐青麛裘之屬鄭司農云功裘卿大夫之服也</hi>月令孟<lb/>
冬天子始裘内則男子二十而冠可以衣裘帛玉藻惟<lb/>
君黼裘以誓省大裘非古也<hi>大裘羔裘也黼裘以白與</hi>
<hi>黒雜為黼文也省當為獮</hi>君衣狐白裘錦衣以裼之君<lb/>
之右虎裘厥左狼裘士不衣狐白君子狐青裘豹褎𤣥<lb/>
綃衣以裼之麛裘青豻褎絞衣以裼之羔裘豹飾緇衣<lb/>
<pb n="KR3k0029_WYG_042-23b"/>
以裼之狐裘黄衣以裼之錦衣狐裘諸侯之服也犬羊<lb/>
之裘不裼不文飾也不裼裘之裼也見美也服之襲也<lb/>
充美也弔則襲不盡飾也君在則裼盡飾也無事則裼<lb/>
弗敢充也童子不裘不帛禮不盛服不充故大裘不裼<lb/>
詩羔羊曰羔羊之皮素絲五紽<hi>紽數也古者素絲以英</hi>
<hi>裘</hi>羔羊之革素絲五緎<hi>緎縫也/</hi>羔羊之縫素絲五總<hi>總</hi>
<hi>數也</hi>旄丘責衞伯也狐裘蒙戎匪車不東鄭羔裘刺朝<lb/>
也羔裘如濡洵直且侯羔裘豹飾孔武有力羔裘晏兮<lb/>
<pb n="KR3k0029_WYG_042-24a"/>
三英粲兮<hi>三英三徳也</hi>晉羔裘刺時也羔裘豹袪自我<lb/>
人居居<hi>箋羔裘豹袪在位卿大夫之服</hi>羔裘豹褎自我<lb/>
人究究終南曰君子至止錦衣狐裘<hi>毛曰狐裘朝廷之</hi>
<hi>服</hi>檜羔裘曰羔裘逍遥狐裘以朝羔裘翺翔狐裘在堂<lb/>
羔裘如膏日出有曜豳七月一之日于貉取彼狐狸為<lb/>
公子裘都人士曰彼都人士狐裘黄黄大東曰舟人之<lb/>
子熊羆是裘<hi>毛曰舟舟楫之人鄭曰舟當作周裘當作</hi>
<hi>表</hi>家語大裘以黼之論語曰羔裘𤣥冠不以弔緇衣羔<lb/>
<pb n="KR3k0029_WYG_042-24b"/>
裘素衣麑裘黄衣狐裘䙝裘長短右袂狐貉之厚以居<lb/>
又曰公西華乗肥馬衣輕裘左傳曰北國之人鞨巾而<lb/>
裘中國之人冠冕而裳<lb/>
大裘三禮圖云大裘者黒羊裘也其冕無旒亦𤣥表纁<lb/>
裏鄭志大裘之上又有𤣥衣與裘同色但無文采耳裘<lb/>
下有裳纁色朱韍素帶朱瑑終辟佩白玉而𤣥組綬赤<lb/>
舄黒絇繶純大裘以下冕皆前圓後方天子以珠玉為<lb/>
飾祀昊天上帝五帝崑崙神州皆服大裘新圖云王者<lb/>
<pb n="KR3k0029_WYG_042-25a"/>
之祀天内服大裘外被龍衮所以襲大裘也記曰裘之<lb/>
裼也見美也服之襲也充美也禮不盛服不充故大裘<lb/>
不裼則襲衮可知大裘龍衮則戴冕璪十二旒旒十二<lb/>
玉前後各用百四十有四可知茍徒服大裘而無襲非<lb/>
禮意語曰䙝裘長則凡行禮之裘短矣茍徒服大裘而<lb/>
加長焉與䙝裘何異哉鄭志謂大裘之上又有𤣥衣此<lb/>
說尤為無據也　大裘黼裘玉藻云惟君有黼裘以誓<lb/>
省大裘非古也鄭注云天子祭上帝則大裘而冕大裘<lb/>
<pb n="KR3k0029_WYG_042-25b"/>
羔裘也黼裘以羔與狐白雜為黼文也省當為獮獮秋<lb/>
田也國君有黼裘誓獮田之禮正義云君諸侯也禮唯<lb/>
許諸侯服黼裘以誓軍衆田獵耳不得用大裘當時非<lb/>
但諸侯有大裘又有大夫僭用大裘者故譏之云非古<lb/>
也　周大裘服記曰郊之祭王被衮以象天戴冕璪十<lb/>
二旒則天數也鄭司農云大裘黒羔裘服以祀天示質<lb/>
也然則合二禮而言之王之祀天内服大裘外被龍衮<lb/>
所以襲大裘也記曰裘之裼也見美也服之襲也充美<lb/>
<pb n="KR3k0029_WYG_042-26a"/>
也禮不盛服不充故大裘不裼則襲衮可知也先王之<lb/>
於祀天也有文以示其外心之勤有質以示内心之敬<lb/>
故因立埽地陶匏槀秸之類此因其自然以示内心之<lb/>
敬者也執鎮圭而用繅藉之采就旂龍章而設日月之<lb/>
飾八變之音四圭之邸此因其文飾以示外心之勤者<lb/>
也然則内服大裘以因其自然外被龍衮戴冕璪以致<lb/>
其文飾不以内心廢外心不以自然廢文飾然後祀天<lb/>
之禮盡矣不特此也以神事之則有五齊以人養焉則<lb/>
<pb n="KR3k0029_WYG_042-26b"/>
有二酒至敬不壇而有壇焉禮曰泰壇郊天是也至質<lb/>
不祼而有鬯焉大宗伯涖玉鬯記親耕粢盛秬鬯以事<lb/>
上帝是也祀天之禮孰謂其一於無文哉<hi>陳祥道禮書</hi>
　陸農師禮象曰元豐詳定郊廟禮文其初用何洵直<lb/>
議欲以黒繒創為大裘如衮唯領褎用羔神宗疑非是<lb/>
後佃緣說文進書聖問偶及具以經對云禮不盛服不<lb/>
充故大裘不裼則大裘襲可知又曰郊之日王被衮以<lb/>
象天則大裘襲衮可知大裘襲衮則戴冕璪十有二旒<lb/>
<pb n="KR3k0029_WYG_042-27a"/>
可知冕服有六而弁師云掌王之五冕也神宗稱善遂<lb/>
詔有司製黒羔以為裘而被以衮議者又謂今古異宜<lb/>
若純用羔恐大裘重難服及裘成輕重纔與袍等工作<lb/>
皆被賜詩曰羔裘如濡又曰羔裘如膏則古之裘制蓋<lb/>
亦精矣　唐顯慶元年九月太尉長孫無忌等奏謹尋<lb/>
歴代惟服衮章與郊特牲義㫖相協按周遷輿服志云<lb/>
漢明帝永平二年采周官禮記始制祀天地服天子備<lb/>
十二章沈約宋書云魏晉郊天亦皆服衮冕及考之宋<lb/>
<pb n="KR3k0029_WYG_042-27b"/>
紀曰明帝制云以大冕純玉璪𤣥衣黄裳郊祀天地後<lb/>
魏周齊迄于隋氏勘其禮令祭服悉同今請憲章故實<lb/>
郊祀天地皆服衮冕其大裘請停　開元十一年冬𤣥<lb/>
宗將有事於南郊張說又奏祭天服大裘之冕事出周<lb/>
禮取其質也顯慶修禮改用衮冕出郊特牲取其文也<lb/>
若遵古制則用大裘若便於時則衮冕為美上以大裘<lb/>
樸畧冕又無旒乃廢不用<lb/>
狐白裘玉藻曰君衣狐白裘錦衣以裼之鄭注云君衣<lb/>
<pb n="KR3k0029_WYG_042-28a"/>
白毛之裘則以素錦為衣以覆之使可裼也袒而有衣<lb/>
曰裼必覆之者裘䙝也天子狐白之上衣皮弁服與<hi>與</hi>
<hi>疑辭</hi>凡裼衣象裘色正義云君謂天子凡裼衣象裘色<lb/>
者狐白裘用錦衣為裼狐青裘用𤣥衣為裼羔裘用緇<lb/>
衣為裼是裼衣與裘色相近也天子視朝服皮弁服則<lb/>
皮弁之下有狐白錦衣也諸侯於天子之朝亦然凡在<lb/>
朝君臣同服然則三公在天子之朝執璧與子男同則<lb/>
皮弁之下狐白錦衣與子男同也其天子卿大夫及諸<lb/>
<pb n="KR3k0029_WYG_042-28b"/>
侯卿大夫在天子之朝亦狐白裘以下又云士不衣狐<lb/>
白則卿大夫得衣狐白也其裼不用錦衣<lb/>
狐青裘玉藻又云君子狐青裘豹褎𤣥綃衣以裼之正<lb/>
義云君子謂大夫士也以狐青為裘豹皮為褎用龍綃<lb/>
之衣以覆裼之<lb/>
韍韠韎韐詩曰朱芾斯皇三百赤芾又曰赤芾金舄庶<lb/>
見素韠兮易曰朱紱方来困于赤紱玉藻曰韠君朱大<lb/>
夫素士爵韋圜殺直天子直公侯前後方大夫前方後<lb/>
<pb n="KR3k0029_WYG_042-29a"/>
挫角士前後正又曰一命緼韍再命赤韍三命赤韍又<lb/>
曰齊則綪結佩而爵韠明堂位曰有虞氏服韍夏后氏<lb/>
山商火周龍章詩曰韎韐有奭左傳曰衮冕黻珽昭其<lb/>
度也鄭康成曰古者佃漁而食之衣其皮先知蔽前後<lb/>
知蔽後後王易之以布帛而獨存其蔽前者不忘本也<lb/>
韠之作也在衣之先其服也在衣之後其色則視裳而<lb/>
已禮記言君朱大夫素士爵韋者祭服之韠也周官典<lb/>
命公侯伯之士一命之士而助祭以爵弁爵弁纁裳故<lb/>
<pb n="KR3k0029_WYG_042-29b"/>
緼紱<hi>緼赤黄之間色</hi>所謂一命緼紱是也公侯伯之卿<lb/>
三命大夫再命而卿大夫助祭聘王以𤣥冕𤣥冕纁裳<lb/>
故赤紱所謂再命三命赤紱是也韠之為物以其茀前<lb/>
則曰韍以其一巾足矣故曰韠以色則曰緼以質則曰<lb/>
韎韐<hi>古人謂舊為茅葸讀茅葸為韎韐</hi>及戰國連兵韍<lb/>
非兵飾去之明帝復制韍天子赤皮蔽膝魏晉以来用<lb/>
絳紗為之故字或作紱<lb/>
深衣王制曰有虞氏皇而祭深衣而養老玉藻曰諸侯<lb/>
<pb n="KR3k0029_WYG_042-30a"/>
深衣祭牢肉又曰朝𤣥端夕深衣深衣三袪謂大夫士<lb/>
也縫齊倍要衽當旁袂可以回肘長中繼揜尺袷二寸<lb/>
<hi>曲領也</hi>袪尺二寸也<hi>袪口也/</hi>縁廣寸半<hi>縁邊也</hi>深衣曰<lb/>
古者深衣盖有制度以應規矩繩權衡短毋見膚長毋<lb/>
被土續衽鈎邊要縫半下袼之髙下可以運肘袂之長<lb/>
短反詘之及肘帶下毋厭髀上毋厭脇當無骨者制十<lb/>
有二幅以應十有二月袂圓以應規曲袷如矩以應方<lb/>
負繩及踝以應直下齊如權衡以應平故規者行舉手<lb/>
<pb n="KR3k0029_WYG_042-30b"/>
以為容負繩抱方者以直其正方其義也五法已施故<lb/>
聖人服之故規矩取其無私繩取其直權衡取其平故<lb/>
先王貴之可以為文可以為武可以擯相可以治軍旅<lb/>
也　禮書曰深衣所以異於餘服者餘服上衣下裳而<lb/>
不相連深衣則衣裳連矣餘服幅前後四深衣則十二<lb/>
幅矣餘服之帶三分帶下紳居二焉由帶而下四尺五<lb/>
寸深衣之帶則當無骨矣<lb/>
　羣書考索巻四十二<lb/>
</p>
<p>
</p>
  </div>
</body>
</text>
</TEI>
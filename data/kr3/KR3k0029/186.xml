<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索續集卷五十五</head> <lb/>
    <p>
<pb n="KR3k0029_WYG_186-1a"/>
欽定四庫全書<lb/>
　羣書考索續集卷五十五<lb/>
　　　　　　　　　　　　宋　章如愚　編<lb/>
　　臣道門<lb/>
　　　臯陶<lb/>
刑不可有舜之九官若典禮樂也同教養也未嘗不決<lb/>
於汝諧而任刑一事獨以明允期之葢禮樂教養不可<lb/>
一日無而刑不可一日有也<lb/>
<pb n="KR3k0029_WYG_186-1b"/>
以徳用刑禹稱臯陶邁種徳穆王論臯陶敎祗徳葢其<lb/>
職雖在於明刑而其心未甞不本於徳也<lb/>
論典禮與天命天討之異臯陶曰天叙有典勑我五典<lb/>
五惇哉天秩有禮自我五禮五庸哉天命有徳五服五<lb/>
章哉天討有罪五刑五用哉葢典禮必自天子出故言<lb/>
勑我自我若夫爵人於朝與衆共之刑人於市與衆棄<lb/>
之雖天子不得而私故不言哉<hi>楊時</hi>
以徳用人九徳之名自臯陶始其後周公吿成王亦欲<lb/>
<pb n="KR3k0029_WYG_186-2a"/>
其廸知忱恂于九徳之行葢古人之論人者必廣其有<lb/>
徳後世之主或以材能取人而不稽諸徳行故有才無<lb/>
徳之小人得以自售其不敗事者幾希臯陶之言真萬<lb/>
世知人之法也<hi>真徳秀</hi>
主外治舜之時在庭之臣多矣至𫝊禹以天下而禹獨<lb/>
推臯陶何也曰舜徒得此兩人而天下巳治故也禹緫<lb/>
百揆而臯陶施刑内外之治舉矣古者兵刑之官合為<lb/>
一觀舜之命臯陶蠻夷猾夏是其責也則臯陶之職所<lb/>
<pb n="KR3k0029_WYG_186-2b"/>
施於外者為詳故臯陶雖不可以無禹而禹亦不可以<lb/>
無臯陶是以當舜之欲𫝊位禹乃遜於臯陶餘人不與<lb/>
焉孟子曰舜以不得禹臯陶為己憂而子夏亦言舜有<lb/>
天下選於衆舉臯陶不仁者逺矣盖有見乎此<hi>楊時</hi>
君臣相遜刑期於無刑民叶於中此舜治也舜不敢自<lb/>
以為功舉而歸之臯陶曰時乃功臯陶不敢自以為功<lb/>
曰帝徳罔愆而舜猶曰俾予從欲以治惟乃之休此足<lb/>
以見君臣相遜之美而上下常有慊然不自居其功之<lb/>
<pb n="KR3k0029_WYG_186-3a"/>
意也<lb/>
　　　稷<lb/>
體阻飢之心見乃粒之民以舜之時烝民乃粒何甞阻<lb/>
飢然舜之命棄乃若是云者葢欲棄甞體阻飢之心見<lb/>
乃粒之民若見阻飢之民則百榖不期而自播矣<lb/>
為生民立命萬世開太平禹稷思天下溺由已溺思天<lb/>
下飢由已飢便是為生民立命烝民乃粒萬邦作乂便<lb/>
是為萬世開太平<lb/>
<pb n="KR3k0029_WYG_186-3b"/>
　　　夔<lb/>
其教即大司樂之樂徳樂語唐虞之時任於朝者非天<lb/>
子之族類則世臣巨室之家其起於耕釣側㣲者不過<lb/>
數人豈當時世家子弟皆賢哉亦敎之有道耳然舜之<lb/>
命官以敎胄子也必属之典樂之䕫何哉葢古之敎者<lb/>
不在於辭令文章惟長善救失以成其徳故優而游之<lb/>
使自求之饜而飫之使自趍之夫樂者所以和平其心<lb/>
志而導逹其善性也此舜之教胄子所以先諸樂歟周<lb/>
<pb n="KR3k0029_WYG_186-4a"/>
官大司樂以樂徳教國子中和秪庸孝友以樂語教國<lb/>
子興道諷誦言語自直而温至簡而無傲即敎以樂徳<lb/>
也自詩言志至律和聲即教以樂語也<lb/>
典樂兼教典樂教胄子見䕫兼兩事既典樂又教胄子<lb/>
樂與教不可以不並樂者廣大易直感人也深故掌樂<lb/>
必兼教之任動盪感發使人之良心悠然而生教人之<lb/>
道無大於此周之大司樂掌成均之法漢之太常猶領<lb/>
太學其名久而不廢也<hi>吕祖謙</hi>
<pb n="KR3k0029_WYG_186-4b"/>
　　　伊尹<lb/>
卓然獨見或問古人卓然獨見者誰為最先生曰伊尹<lb/>
或曰何謂先生曰伊尹去堯舜之世已逺絶無師承堯<lb/>
傳之舜舜傳之禹自此以往寂寥數百載伊尹㫁然號<lb/>
於人曰予天民之先覺者也及湯學於伊尹故湯得伊<lb/>
尹之傳曰文武曰周公曰孔子由此傳之也不是獨見<lb/>
得到何由敢自任如此<hi>張九成</hi>
樂堯舜之道伊尹耕於有莘之野以樂堯舜之道夫堯<lb/>
<pb n="KR3k0029_WYG_186-5a"/>
舜之道豈有物可玩而樂之乎即耕於有莘之野而巳<lb/>
此農夫田父之所日用者而伊尹之樂有在乎是若伊<lb/>
尹則所謂知之者也<hi>楊時</hi>
取予合義一介與萬鍾若論利害則有多寡若論義其<lb/>
理一也伊尹惟能一介知所取予故雖祿之天下不顧<lb/>
繫馬千駟弗視後世觀之則一介不以予諸人為太吝<lb/>
一介不以取諸人為太潔然君子之取予適於義而已<lb/>
予之嗇取之㣲雖若不足道矣然茍害於義又何多寡<lb/>
<pb n="KR3k0029_WYG_186-5b"/>
之間乎孔子於公西赤之富不恤其請於原思之賢不<lb/>
許其辭此知所予者也孟子言非其道則簞食不可受<lb/>
於人如其道則舜受堯之天下不以為泰此知所取者<lb/>
也<hi>同上</hi>
從容於處利害之際湯方聘伊尹於莘尹幡然而從之<lb/>
豈必於伐桀哉茍可與為堯舜之君者初無擇也豈特<lb/>
伊尹為然雖湯亦然故五就桀者亦湯志也至於五反<lb/>
而不能至然後止於亳而伐桀之謀定此湯伊尹之本<lb/>
<pb n="KR3k0029_WYG_186-6a"/>
心也然後放天子太甲不以為嫌及其復之太甲不以<lb/>
為怨從容去就如處湯桀之間葢惟無利桀之心雖伐<lb/>
而不疑於亂惟無奪太甲之志雖放而不疑於簒此聖<lb/>
人之事常人所不能測也<lb/>
有天下之大莭辦天下之大事者有天下之大節者也<lb/>
立天下之大節者狹天下者也夫以天下之大而不足<lb/>
以動其心則天下之大節有不足立而大事有不足辦<lb/>
者矣孟子曰伊尹耕於有莘之野非其道也非其義也<lb/>
<pb n="KR3k0029_WYG_186-6b"/>
雖祿之天下不受也夫天下不能動其心是故其才全<lb/>
以其全才而制天下是故臨大事而不亂夫太甲之廢<lb/>
天下未甞有是而伊尹始行之天下不以為驚以臣放<lb/>
君天下不以為僣既放而復立太甲不以為専何則其<lb/>
素所不屑者足以取信於天下也彼其視天下眇然不<lb/>
足以動其心而豈忍以廢放其君求利也哉<hi>蘇軾</hi>
人知其志於太甲復位之時伊尹之志其自知則在遷<lb/>
太甲於桐之日人知其志則在奉太甲歸亳之時<lb/>
<pb n="KR3k0029_WYG_186-7a"/>
善進諌太甲一篇合伊訓而觀之然後知伊尹納誨之<lb/>
不可及後世人臣至于再三鮮不以辭氣忿怒浸至不<lb/>
平伊尹三節進戒一節反緩於一節伊訓之作太甲過<lb/>
末形之時也其言庸傷有哀悼不能自已之意及其過<lb/>
巳形而太甲一篇乃雍容和緩不傷悼痛切伊訓言爾<lb/>
惟不徳罔大墜厥宗墜宗則九廟為墟矣使人凛然有<lb/>
危懼之意至太甲但曰忝厥祖忝祖之言視墜宗之言<lb/>
為孰嚴其曰無越厥命以自覆無之一字辭㫖從容亦<lb/>
<pb n="KR3k0029_WYG_186-7b"/>
非墜厥宗之斷斷也况又曰惟懐允圖曰萬世有辭期<lb/>
望之意愈至詳味太甲首篇温乎春風和氣中有陶然<lb/>
自得之意及觀伊川格言大訓明偹森嚴如武庫矛㦸<lb/>
森列何也臣之事君如子之事父事父母幾諫見志不<lb/>
從又敬不違勞而不怨夫父母有過諫之於幾㣲而不<lb/>
從常情或有忿激之心忿激之心生則諌諍之言過其<lb/>
傷多矣為孝子者加敬而不違雖勞而不怨其色愈恭<lb/>
其氣愈和其言愈從容而不敢廹也伊尹聖人太甲庸<lb/>
<pb n="KR3k0029_WYG_186-8a"/>
君伊尹元老太甲幼主而事之如父此其所以聖也<hi>吕</hi>
<hi>祖謙</hi>
　　　傅説<lb/>
髙宗素知傅說昔髙宗之於傅説其知之舊矣豈真足<lb/>
以夢得哉惟夫踈逺之士欲舉而置之貴近之右未有<lb/>
以信於天下也故假諸夢以神之故孟子告齊宣王曰<lb/>
必不得已而使卑踰尊踈踰戚不可不重<hi>陳傅良</hi>
學無止法傅説告髙宗以典學曰終始不曰始終學無<lb/>
<pb n="KR3k0029_WYG_186-8b"/>
止法也<hi>真徳秀</hi>
開聖學之源學之一事前此未經見也説命曰惟敎學<lb/>
半曰念終始典于學於是始有學之名遂開萬古聖學<lb/>
之源其功亦大矣哉<hi>同上</hi>
髙宗之得說以心之通髙宗之用人不求之於必可得<lb/>
之人而求之於不可知之夢事近恠矣然髙宗審其所<lb/>
夢之象而旁求之於天下而并以其所夢之意告之於<lb/>
人而舉朝之人不恠且疑耶使者四出交錯道路而傅<lb/>
<pb n="KR3k0029_WYG_186-9a"/>
巖之野負版之役夫儼然肖焉遂載而去之而説亦不<lb/>
辭舉朝之臣與其天下之人與其同役胥靡之人其愈<lb/>
不恠且疑耶既至而相之命之為礪命之為霖雨命之<lb/>
為舟楫命之為瞑眩之藥自比於弗視地之跣其勤若<lb/>
是其誠若是耶以髙宗之不言且夢帝而得之且形貌<lb/>
求而肖之且舉版築而相之且命之則説宜有驚世之<lb/>
智絶人之謀而徒曰從諫好學之類而已耶而髙宗又<lb/>
從而信受之服行之終始尊任之卒以繼伊尹之功而<lb/>
<pb n="KR3k0029_WYG_186-9b"/>
興商何耶甚矣其不恃其力以致物而以其心而致物<lb/>
也如此<hi>葉適</hi>
　　　周公<lb/>
用天子禮樂問賜周公以天子之禮樂當否曰始亂周<lb/>
公之法度者是賜也人臣安得用天子之禮樂哉成王<lb/>
之賜伯禽之受皆不能無過記曰魯郊非禮曰周公其<lb/>
衰矣聖人甞譏之矣説者乃云周公有人臣不能為之<lb/>
功業因賜以人臣不得用之禮樂則妄也人臣豈有不<lb/>
<pb n="KR3k0029_WYG_186-10a"/>
能為之功業哉借使功業有出於周公亦是人臣所當<lb/>
為爾人臣不當為其誰為也<hi>程顥</hi>
誠於任管叔管叔不令公宜無不知也與其使之監商<lb/>
而終致辟焉孰若封之有庳富貴之而已耶游氏曰象<lb/>
以殺舜為事其㓙愚既已暴於世矣觀其志亦不過欲<lb/>
富貴而已舜以兄之道處之故封之有庳而使吏治其<lb/>
國所以處象而全之也若管叔之徳未著於迹其才又<lb/>
非象比也其志亦未可量周公詎忍逆探其兄之不仁<lb/>
<pb n="KR3k0029_WYG_186-10b"/>
将自絶於君親而棄之耶若為有庳之封則彼将以為<lb/>
鄙我而速亂耳周公之親愛其兄宜無不盡其道矣管<lb/>
叔之事聖人之不幸也舜誠信而喜象周公誠信而任<lb/>
叔天理人倫之至其用心一也<hi>吕大臨</hi>
不相忌召公為保有欲去之志周公反覆留之不遺餘<lb/>
力後世權位相軋之際排之使去則多有之挽之使留<lb/>
葢亦鮮矣周公固不可以後世論也然大臣之秉心公<lb/>
則惟恐無助私則惟恐不専公私之間世主所當深察<lb/>
<pb n="KR3k0029_WYG_186-11a"/>
也<hi>吕伯恭</hi>
待士周公之治天下何如其治計其一時之士雖賢且<lb/>
能孰有出周公之右者也雖有智計謀議孰有出周公<lb/>
之意者也以周公而輕天下之士則天下之士夫誰議<lb/>
而周公則不爾也沐不敢暇櫛也食不敢下咽也周公<lb/>
非不敢也周公則以為不沐不食不過足以病吾之一<lb/>
身耳不幸而失一士則足以病天下病風俗吾則不忍<lb/>
以一身之安而易天下之病風俗之病也<lb/>
<pb n="KR3k0029_WYG_186-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索續集卷五十五<lb/>
</p>
<p>
</p>
  </div>
</body>
</text>
</TEI>
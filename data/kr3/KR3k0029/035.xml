<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷三十五</head>
    <p>
<pb n="KR3k0029_WYG_035-1a"/>
欽定四庫全書<lb/>
　羣書考索卷三十五　　　宋　章如愚　撰<lb/>
　　禮門<lb/>
　　　羣祀類<lb/>
后土書曰敢昭告於皇天后土大宗伯曰王大封則先<lb/>
告后土后土土神也大祝建邦國先告后土用牲幣后<lb/>
土社神月令中央其神后土<hi>后土顓頊之子孫</hi>兼爲土<lb/>
官○左氏曰共工氏有子曰勾龍爲后土○漢武帝祠<lb/>
<pb n="KR3k0029_WYG_035-1b"/>
后土於汾隂宣帝祠后土於河東而宋梁之時祀地皆<lb/>
謂之后土則古者亦命地示為后土矣然周禮有天示<lb/>
有地示又有后土則所謂后土者非地示也○祭祀之<lb/>
禮周禮所謂夏日至於澤中方丘正祭也禱祀之屬非<lb/>
正祭也○大宗伯以血祭社稷又曰大封則先告后土<lb/>
大祀大師大會同宜於社又曰建邦國先告后土則后<lb/>
土非社矣鄭氏釋大宗伯謂后土神也黎所食者釋月<lb/>
令謂后土黎也以太祝謂后土社神也既曰土神又曰<lb/>
<pb n="KR3k0029_WYG_035-2a"/>
社神是兩之也<hi>禮書</hi>
表貉詩曰是類是禡爾雅曰是禡師祭也禮記禡於所<lb/>
征之地小宗伯凡王之會同軍旅甸役之禮祠𨽻儀爲<lb/>
位肆師凡四時之大田獵祭表禡則爲位○漢書稱高<lb/>
祖祠黄帝蚩尤於沛庭管仲稱蚩尤作劔㦸史記稱黄<lb/>
帝與蚩尤戰於版泉豈軍法之興始於此故後世祭之<lb/>
歟○貉之祭蓋使有司爲之而立表於陳前肆師爲位<lb/>
甸祝掌祝號既事然後誓衆而師田焉周官所謂表禡<lb/>
<pb n="KR3k0029_WYG_035-2b"/>
誓民是也○唐制禡祭爲壇壝設瘞塪皇帝齋於行宫<lb/>
從官齋於軍幕置甲胄弓矢於神座之側建矟於神座<lb/>
之後而牲幣犧象皆有儀度然古人置於立表之處則<lb/>
無壇壝<lb/>
旅祭旅祭掌次王大旅上帝<hi>大旅上帝祭天於圜丘國</hi>
<hi>有大故而祭亦曰旅此以旅見祀也</hi>大宗伯國有大故<lb/>
則旅上帝及四望典瑞四圭有邸以祀天旅上帝兩圭<lb/>
有邸以祀地旅四望禮器一獻之禮不足以大旅大旅<lb/>
<pb n="KR3k0029_WYG_035-3a"/>
具矣不足以享帝書曰荆岐既旅蔡蒙旅平九山刋旅<lb/>
論語曰旅於泰山爾雅曰旅陳也○陳禮書曰旅非常<lb/>
也國有大故然後旅其羣神而祭之則荆岐既旅蔡蒙<lb/>
旅平九山刋旅者以水灾耳惟此則凡所遭大故則凶<lb/>
灾之類也攷之於禮天子所次之位則張氊案設皇邸<lb/>
所奠之圭則四圭有邸所用之版則金版<hi>職金旅上帝</hi>
<hi>則金版旅諸侯亦如之</hi>周官或言大旅或言旅蓋故有<lb/>
小大而旅亦隨異也然大旅之禮不若祀天之爲至也<lb/>
<pb n="KR3k0029_WYG_035-3b"/>
記曰大旅具矣不足以享帝若夫旅四望山川則所次<lb/>
不以氊案皇邸所用不以金版而所奠之圭則兩圭有<lb/>
邸而已<lb/>
類祭造祭書曰類于上帝詩曰是類是禡周禮小宗伯<lb/>
兆五帝於四郊四望四類亦如之<hi>四類日月星辰運行</hi>
<hi>無常以氣類爲之兆日於東郊兆月與風伯於西郊兆</hi>
<hi>司中司命於南郊兆雨師於北郊</hi>凡天地之大灾類社<lb/>
稷宗廟則爲位<hi>禱祈祀輕類者依其正禮而爲之</hi>肆師<lb/>
<pb n="KR3k0029_WYG_035-4a"/>
類造上帝則爲位大祝六祈一曰類二曰造類上帝大<lb/>
會同造於廟詛祝掌類造之祝號記曰天子將出類於<lb/>
上帝造於廟則類者類其神而造之也造者即神而祭<lb/>
之也類之所施或於上帝或於日月星辰或於社稷或<lb/>
於宗廟類之所因或以廵守或以大師或以大烖造則<lb/>
或於上帝或於祖廟凡此皆有所祈也不若大旅之有<lb/>
所告而已故大祝六祈有類造而無旅焉鄭康成以宗<lb/>
伯之四類爲日月星辰蓋以四類在四郊四望之下而<lb/>
<pb n="KR3k0029_WYG_035-4b"/>
知之也爾雅以詩之是類是禡爲師祭蓋以太祝太師<lb/>
類上帝而知之也社稷宗廟非大烖則無類祭祭上帝<lb/>
非廵守之所至則無造祭書言至於岱宗柴詩言廵守<lb/>
告祭柴望此蓋造上帝之禮也廵守於其將出則類上<lb/>
帝於其所至則造上帝大師於其將出亦類上帝於其<lb/>
所至時禡於其所征之地而已昔武王伐紂既事而退<lb/>
柴於上帝成王營洛位成之之後用牲于郊牛二此蓋<lb/>
類禮也何則書於舜之既受命則類于上帝於湯之受<lb/>
<pb n="KR3k0029_WYG_035-5a"/>
命則告于上天是既事則必祭而祭必以類禮也於舜<lb/>
之既受命言類則湯之既受命而類可知既受命而類<lb/>
則師之既受邑之既成又可知也類造之禮其詳不可<lb/>
得而知要之劣於正祭既與旅也觀祀天旅上帝而大<lb/>
宗伯掌之類告上帝小宗伯肆師掌之則禮之隆殺著<lb/>
矣四類日月星辰於西郊則類上帝蓋南郊乎<hi>禮書</hi>
山川黄帝祭于山川虞氏秩于山川徧于羣神周制四<lb/>
坎壇祭四方以血祭五岳以貍沉祭山林川澤一歲凡<lb/>
<pb n="KR3k0029_WYG_035-5b"/>
四祭一者謂迎氣時二者郊天時三者大雩時四者大<lb/>
蜡皆因以祭之禮神之玉兩珪有邸五寸牲用少牢各<lb/>
隨方色用五獻祭皇及尸皆服毳冕樂奏姑洗歌南呂<lb/>
舞大韶以祀四望奏㽔賔歌函鍾舞大夏以祀山川其<lb/>
祭之岳鎮則升血爲始四瀆則沈血爲始次薦籩豆爲<lb/>
朝踐之獻也大宗伯亞獻亦以盎齊至薦熟王酌清酒<lb/>
以獻尸亞者以清酒所謂饌食之獻通前四獻也尸食<lb/>
訖王酌清酒以酌尸凡五獻也秦并天下令祠官所常<lb/>
<pb n="KR3k0029_WYG_035-6a"/>
奉名山川鬼神可得而序於是自崤以東名山大川祠<lb/>
曰太室嵩高也常山泰山會稽山湘山水曰濟曰淮自<lb/>
華以西名山七曰華山薄山<hi>襄山也</hi>岳山岐山吳山鴻<lb/>
冡瀆山<hi>蜀山之嵎也</hi>名川四曰河祠臨晉沔祠漢中湫<lb/>
淵祠朝那江水祠蜀而四大冡鴻岐吳岳昔有嘗禾<hi>以</hi>
<hi>新旻祭之</hi>其河加有嘗醪此皆在雍州之域近天子都<lb/>
故加車一乗駵駒四㶚滻澧澇涇渭長水皆大山川數<lb/>
以近咸陽盡得此山川祠而無諸加漢孝文十二年五<lb/>
<pb n="KR3k0029_WYG_035-6b"/>
穀不登詔増修山川羣祀武帝因廵守禮其名山大川<lb/>
後漢章帝元和二年詔祀山川百神應禮者後魏景穆<lb/>
帝立五岳四瀆廟隋制祀四鎮東鎮沂山西鎮吳山南<lb/>
鎮㑹稽山北鎮毉無閭山<hi>在東夷中遥祀</hi>冀州鎮霍山<lb/>
並就山立祠唐武德貞觀之制五岳四鎮四海四瀆年<lb/>
别一祭各以五郊迎氣日祭之○書舜典望于山川徧<lb/>
于羣神○詩般廵守祀四岳河海也○禮器晉人將有<lb/>
事於河必先有事於惡沱齊人將有事於泰山必先有<lb/>
<pb n="KR3k0029_WYG_035-7a"/>
事於配林○公羊僖三十三年三望者何望祭也泰山<lb/>
河海山川有能潤於百里者天子祭之<lb/>
藉田周制天子孟春之月乃擇元辰親載耒耜置之車<lb/>
右帥公卿諸侯大夫躬耕藉田千畝於南郊冕而朱紘<lb/>
躬秉耒天子三推以事天地山川社稷先古以爲醴酪<lb/>
粢盛於是乎取之内宰詔后帥六宫之人生穜稑之種<lb/>
以獻於王使後宫藏種而又生之甸師掌帥其屬而耕<lb/>
耨王藉以時入之○漢文帝制曰農天下之本遂開藉<lb/>
<pb n="KR3k0029_WYG_035-7b"/>
田朕躬耕以給宗廟粢盛舊儀春始東耕于藉田官祠<lb/>
先農以一太牢百官皆從賜三輔二百里孝悌力田三<lb/>
老種百榖萬斛爲立藉田倉置令丞榖皆以給天地宗<lb/>
廟羣神之祀以爲粢盛景帝詔曰朕親耕爲天下先昭<lb/>
帝㓜即位耕於鉤盾弄田○後漢明帝永平中二月東<lb/>
廵耕於下邳章帝元和中正月北廵耕於懷縣其藉田<lb/>
儀正月始耕常以乙日祠先農及耕於乙地晝漏上水<lb/>
初納執事告祠先農已享耕時有司請行事就耕位天<lb/>
<pb n="KR3k0029_WYG_035-8a"/>
子三公九卿諸侯百官以次耕推數如周法力田種各<lb/>
耰訖有司告事畢是月命郡國守皆勸人始耕○魏氏<lb/>
天子親耕藉田藩鎮闕諸侯百官之禮晉武帝大始四<lb/>
年正月丁亥帝躬耕藉田于東郊詔曰近代以來耕藉<lb/>
田於數歩之中空有慕古之名曽無供祀訓農之實而<lb/>
有百官車徒之費今循千畆之制當羣公卿士躬稼穡<lb/>
之艱難以帥先天下於東郊之南洛水之北帝御木輅<lb/>
以耕太牢祀先農自惠帝後禮廢矣○東晉元年將脩<lb/>
<pb n="KR3k0029_WYG_035-8b"/>
耕藉事竟不行○宋文帝元嘉二十一年將親耕先立<lb/>
春九日司空大司農京尹令尉度宫之辰地八里之外<lb/>
整制千畝中開阡陌立先農於中阡西陌南御耕壇於<lb/>
中阡東陌北將耕宿青幕於耕壇之上皇后帥六宫之<lb/>
人出穜稑之種付藉田令耕日太祝令以一太牢祠先<lb/>
農如帝社儀孟春上辛後吉亥御乗耕根三蓋車駕蒼<lb/>
駟建青旂著通天冠青幘青衮佩蒼玉蕃王以下至六<lb/>
百石皆衣青唯三臺武衛不耕不改章服駕出如郊廟<lb/>
<pb n="KR3k0029_WYG_035-9a"/>
儀至藉田侍中跪奏至尊降車臨壇大司農跪奏先農<lb/>
已享請皇帝親耕太史贊曰皇帝三推三反於是羣臣<lb/>
以次耕王公及諸侯五推五反孤卿大夫七推七反士<lb/>
九推九反藉令率其屬耕竟畝灑種即耰禮畢乃班下<lb/>
州縣悉備其禮焉○齊武帝永平中耕藉田用丁亥使<lb/>
御史乗馬車載耒耜從五輅後<lb/>
梁初依宋齊禮以正月用事不齋不祭天監十二年以<lb/>
啓蟄而耕藉百官御事並齋三日沐浴祼享侍中奉耒<lb/>
<pb n="KR3k0029_WYG_035-9b"/>
耜載於象輅以隨木輅之後普通二年又移藉田於建<lb/>
康北岸築兆域於南北郊則有親耕臺在壇東帝親耕<lb/>
畢登此臺以觀公卿之推反○後魏大武帝天興三年<lb/>
春始躬耕藉田祭先農用羊一<lb/>
北齊藉於帝城東南千畝内種赤梁白穀大豆赤黍小<lb/>
豆黒穄麻子大麥小麥色别一頃自餘一頃地中通阡<lb/>
陌作祠壇於陌南阡西廣輪三十尺四陛三壇四門又<lb/>
爲大營於外設御耕壇於阡東陌北每歲正月上辛後<lb/>
<pb n="KR3k0029_WYG_035-10a"/>
吉亥祠先農神農氏於壇上無配享祭訖親耕○隋制<lb/>
於國南十四里啓夏門外置地千畝爲壇行禮播植九<lb/>
穀納於神倉以擬粢盛穰藁以餉犧牲<lb/>
唐貞觀三年正月二十一日太宗親祭先農藉一千畝<lb/>
之甸○太后改藉田壇爲先農壇神龍初復改先農壇<lb/>
爲帝社壇開元二十三年二月親祠神農於東郊勾芒<lb/>
配禮畢躬御耒耜親於千畝之甸時有司進儀注天子<lb/>
三推公卿九推庻人終畝𤣥宗欲重勸耕藉遂進耕五<lb/>
<pb n="KR3k0029_WYG_035-10b"/>
十餘步盡壠乃止耕畢輦還齋宫大赦侍耕執牛官皆<lb/>
加級賜帛其儀備開元禮<lb/>
雍熈四年九月内出御札曰朕嗣守大寶惟懷永圖發<lb/>
一言必念生靈嘗一膳必思稼穡雖燔柴告類紫壇屢<lb/>
薦於至誠而執耒親耕青輅未行於盛禮敦本之道不<lb/>
其闕歟三推宜舉於舊章百代永垂於信史以來年正<lb/>
月擇日有事於東郊行藉田之禮今所司詳定儀注以<lb/>
聞無至煩勞務遵典故次日太常禮院言按開寶通社<lb/>
<pb n="KR3k0029_WYG_035-11a"/>
藉田不置五使今請依南郊命使遂以宰臣李昉爲大<lb/>
禮使陳王元僖爲橋道頓遞使時尹開封翰林學士宋<lb/>
白爲禮儀使賈黄中爲鹵簿使御史中丞張宏爲儀仗<lb/>
使命白黄中與學士蘇易簡同詳定儀注十月一日詳<lb/>
定所言按通典乗青輅推黛耜者所以順春氣其方位<lb/>
請在東郊又北齊祠壇高九尺廣輪三十六尺四陛三<lb/>
壝四門唐制高五尺周回四十步今請壇高九尺周回<lb/>
四十步飾以青又歴代増去京城逺近各異請於朝陽<lb/>
<pb n="KR3k0029_WYG_035-11b"/>
門外七里之外十五里之内擇地爲壇又通禮不載告<lb/>
廟及禮畢稱賀之儀今緣國家盛禮望遣大臣前二日<lb/>
告昊天上帝大廟俟禮畢文武百寮詣行宫稱賀從之<lb/>
十日詳定所言按通禮儀注皇帝親載耒耜於車右隋<lb/>
禮儀志齊代藉田令御史乗馬車載耒耜於五輅之後<lb/>
又舊禮魏晉耕藉乗木輅令凖通禮皇帝乗耕根車請<lb/>
以象輅載耒耜列於仗内御前在皮軒車後所以明示<lb/>
重耕藉之禮從之十五日禮儀使言宋齊之制於先農<lb/>
<pb n="KR3k0029_WYG_035-12a"/>
臺東别立觀耕臺帝親耕畢登此臺以觀公卿推耕其<lb/>
臺不載制度請築高五尺周回四十步四出陛飾以青<lb/>
按唐開元二十三年藉田畢還宫大赦取進止從之乃<lb/>
候禮成肆赦二十一日詳定所言宋元嘉中親耕藉田<lb/>
千畝中開阡陌御耕位在先農壇東北唐禮不開阡陌<lb/>
設御耕位於先農壇南七步詳此即當時壇前不設樂<lb/>
埀則御耕歴代不同今既備樂垂二舞俱在壇前請定<lb/>
御耕位在壝門東南又依隋置青箱奉穜稑之種今請<lb/>
<pb n="KR3k0029_WYG_035-12b"/>
用九榖從之二十三日又言舊禮有庻人終畝之說即<lb/>
不載庻人耕位所在請於諸侯耕位之南退近東十步<lb/>
西向以成終畝之禮又按典禮先農壇用犢一近制中<lb/>
祠以羊豕代望權用犢以純色充禮料祭器權視大祠<lb/>
神農后稷竹冊皇帝散齋三日致齋二日百官不受誓<lb/>
戒從之十一月又言享先農亞終獻請准近例以諸王<lb/>
充其享畢獻官並行耕禮七日又言准詔定乗耕根車<lb/>
而車元無副上下小大與金玉輅等緣天子所乗皆有<lb/>
<pb n="KR3k0029_WYG_035-13a"/>
副請改乗玉輅以耕根車改載耒耜十五日又言舊禮<lb/>
太尉司徒司空各一人舊例宰相攝與諸王並行五推<lb/>
禮九卿九人舊例以左右僕射六尚書御史大夫攝諸<lb/>
侯三人舊例以正員三品官及上將軍攝並行九推禮<lb/>
<hi>云云</hi>端拱元年乙亥上於東郊視饗先農以后稷配遂<lb/>
耕藉田始三推有司言禮畢上曰朕志在勸農恨不能<lb/>
終於千畝豈止以三推爲限耕數十歩侍臣固請乃止<lb/>
還御乾元門大赦改元民年七十以上有德行爲鄉里<lb/>
<pb n="KR3k0029_WYG_035-13b"/>
所宗者賜爵一級○仁宗明道二年二月九日帝齋於<lb/>
天安殿翊日昧爽祀神農后稷於壇禮畢就耕位侍中<lb/>
奉耒進御帝搢圭秉耒三推張士遜奏禮畢帝曰願推<lb/>
終畝士遜復奏王有三推禮書舊式帝曰朕志在千畝<lb/>
卿等固請遂耕十有二跬御正陽門肆赦詔呂夷簡等<lb/>
編藉田記<lb/>
祭親蠶内宰中春詔后帥外内命婦始祭於北郊以爲<lb/>
祭服<hi>禮天官</hi>○北郊婦人以純隂爲尊郊必有公桑蠶<lb/>
<pb n="KR3k0029_WYG_035-14a"/>
室焉<hi>上文注</hi>季春天子薦鞠衣于先帝具曲植蘧筐后<lb/>
妃齋戒親東鄉躬桑禁婦女毋觀省婦使以勸蠶事蠶事<lb/>
既登分繭稱絲効功以共郊廟之服無有敢惰<hi>記月令</hi>
○孟夏蠶事畢后妃獻繭乃收繭稅以桑爲均貴賤長<lb/>
幼如一以給郊廟之服<hi>同上</hi>○古者天子諸侯必有公<lb/>
桑蠶室及大昕之朝君皮弁素積卜三宫之夫人世婦<lb/>
之吉者使入蠶於蠶室奉種浴于川桑于公桑風戾以<lb/>
食之古之獻繭夫人世婦之吉者使繰遂朱綠之𤣥黄<lb/>
<pb n="KR3k0029_WYG_035-14b"/>
之以為黼黻文章服既成君服以祀先公先王敬之至也<hi>祭</hi>
<hi>義</hi>○王后蠶于北郊以共純服夫人蠶于北郊以共冕<lb/>
服王后夫人非莫蠶也身致其誠信也<hi>同上</hi>○詔皇后<lb/>
親桑以奉祭服其具禮儀<hi>前文帝紀</hi>○詔后親桑以奉<lb/>
祭服爲天下先○明帝永平二年三月皇后帥公卿諸<lb/>
侯夫人蠶<hi>禮儀志</hi>○祠先蠶禮以少牢漢舊儀曰春桑<lb/>
生而皇后親桑於苑中蠶室養蠶十薄以上祠以中牢<lb/>
羊豕祭蠶神曰苑窳婦人寓氏<hi>上文注</hi>○魏文帝黄初<lb/>
<pb n="KR3k0029_WYG_035-15a"/>
七年正月命中宫蠶于北郊依周典也<hi>晉禮志</hi>○正觀<lb/>
元年三月皇后親蠶<hi>唐太宗紀</hi>○開元中上命宫中食<lb/>
蠶親自臨視欲使嬪御已下知女工之事及蠶罷獲絲<lb/>
甚多因以賜焉<hi>舊𤣥宗紀</hi>○景德三年二月王欽若言<lb/>
古者王后親率嬪御以祀先蠶是以開寶通禮郊祀録<lb/>
並有親蠶祝辭又通禮義纂后親享先蠶貴妃爲亞獻<lb/>
昭儀爲終獻若攝事則尚宫初獻尚儀亞獻尚食終獻<lb/>
又周禮大宗伯后不與祭則攝而薦豆籩徹蓋薦徹豆<lb/>
<pb n="KR3k0029_WYG_035-15b"/>
籩王后之事而宗伯得攝之唐會要云農桑衣食萬人<lb/>
不宜獨闕先蠶之祭皇帝遣有司攝事可也臣以爲屬<lb/>
之命婦未若歸於有司望詔有司叅定其儀詔太常禮<lb/>
院檢討攝祭故事禮院言按開寶通禮季春吉已享先<lb/>
蠶於公桑有司攝事前享五日諸預享官散齋致齋享<lb/>
日設先蠶座於壇上北方南向<hi>云云</hi>又按唐會要云皇<lb/>
帝遣有司享先蠶如先農可也乃詔自今依先農例遣<lb/>
官攝事二月太常禮院言按周禮蠶於北郊以純隂也<lb/>
<pb n="KR3k0029_WYG_035-16a"/>
漢蠶於東郊以春桑生也魏依周典晉太康中蠶於西<lb/>
郊蓋與藉田對其方也又通典晉制先蠶壇高一丈方<lb/>
二丈四陛廣五尺北齊高五尺方二丈四陛陛各五尺<lb/>
隋置壇於宫北三里高四尺唐在長安宫北苑中髙四<lb/>
尺周回三十歩今詳歴代沿革制度不同請約故事築<lb/>
於東郊從桑生之義其壇酌中用北齊之制設一壝二<lb/>
十五歩如中祠禮例從之<lb/>
　　　六宗類<lb/>
<pb n="KR3k0029_WYG_035-16b"/>
虞書曰禋于六宗<lb/>
周制祀昊天上帝大裘而冕祀五帝亦如之又云禋祀<lb/>
祀昊天上帝<lb/>
月令孟冬祈年于天宗盧植注云天宗六宗之神<lb/>
李邰家書謂六宗者上不及天下不及地傍不及四方<lb/>
在六合之中助隂陽化成萬物<lb/>
漢興於甘泉汾隂立壇禋六宗<hi>平帝元始中王容孔光</hi>
<hi>等議曰乾坤六子水火相逮雷風不相悖山澤通氣是</hi>
<pb n="KR3k0029_WYG_035-17a"/>
<hi>謂六宗</hi>
後漢安帝立六宗祀天地四方之中於洛陽西北戍亥<lb/>
之地比於太極<hi>說者謂六宗者在地四方之中爲上下</hi>
<hi>四方之宗</hi>
馬融曰萬物非天不覆非地不載非春不生非夏不長<lb/>
非秋不熟非冬不藏禋於六宗此也<lb/>
孔安國曰宗尊也所尊祭其祀有六埋少牢於太昭祭<lb/>
時祖迎於坎壇祭寒暑王宫祭日夜明祭月幽禜祭星<lb/>
<pb n="KR3k0029_WYG_035-17b"/>
雩禜祭水旱是爲六宗<lb/>
賈逵以爲天宗三日月星也地宗三河海岱也<lb/>
魏明帝立六宗祀祀六子之卦明帝疑其事以問王肅<lb/>
亦以爲六宗之卦故不廢景初二年故祠太極冲和之<lb/>
氣晉初罷其祀時劉邵謂六宗者太極冲和之氣爲六<lb/>
氣之宗者也時從其議<lb/>
司馬彪表云六宗之祀不應特立遂廢後復立因魏舊<lb/>
事時摯虞奏祀六宗如舊從之<lb/>
<pb n="KR3k0029_WYG_035-18a"/>
後魏明宗立六宗祀孝文太和十三年詔祀天皇大帝<lb/>
及五帝之臣於郊天壇○時高閭曰六宗之祀議者不<lb/>
同凡十一家莫能詳究帝曰尚書稱肆類上帝禋於六<lb/>
宗文相連屬理似一事上帝稱肆而無禋六宗言禋而<lb/>
不别其名以此推之上帝六宗當是一時之祀<lb/>
評曰虞書肆類於上帝禋於六宗望於山川徧於羣神<lb/>
漢以王莽等奏日月星辰山川海澤六子之卦爲六宗<lb/>
者按周禮以實柴祀日月星辰則星辰非六宗矣卦是<lb/>
<pb n="KR3k0029_WYG_035-18b"/>
物象不應祭之後漢馬融以天地四時爲六宗者禮無<lb/>
禋地與四時之義孔安國言寒暑日月水旱爲六宗者<lb/>
於理又乖鄭元以星辰司中司命風師雨師爲六宗者<lb/>
並是星辰不應更立風師雨師之位魏劉邵以冲和之<lb/>
氣六氣宗之者氣先於天不合禋天之之下氣從天有<lb/>
則屬隂陽若無所受何所宗之其間有張廸以六代帝<lb/>
王張髦以宗廟三昭三穆等並不堪録後魏孝文帝以<lb/>
天皇大帝五帝爲六宗於義爲當何者按周禮以禋祀<lb/>
<pb n="KR3k0029_WYG_035-19a"/>
祀昊天上帝則禋祀在祀天不屬别神又司服云祀昊天<lb/>
上帝大裘而冕祀五帝亦如之昊天五帝乃百神之尊<lb/>
宗之義也<hi>通典</hi>○孔叢子云宰我問禋于六宗孔子曰<lb/>
所宗者六埋少牢於太昭祭時也祖迎於坎壇祭寒暑<lb/>
也至於郊宫祭日也夜明祭月也幽禜祭星也雩禜祭<lb/>
水旱也禋于六宗此之謂也孔安國王肅用此說又一<lb/>
說云六宗星辰風伯雨師司中司命一云乾坤六子顔<lb/>
師古用此說一云天地四時一云天宗三日月星辰也<lb/>
<pb n="KR3k0029_WYG_035-19b"/>
地宗三泰山河海一云六爲地數祭地也一云天地間<lb/>
㳺神也一云三昭三穆王介甫用此說一云六氣之宗<lb/>
謂太極冲和之氣蘇子由云捨祭法不用而以意立說<lb/>
未可信也○孔安國注尚書禋于六宗云精意以享謂<lb/>
之禋宗尊也所尊祭者有六謂四時也寒暑也日也月<lb/>
也星辰也水旱也孔頴達尚書正義又曰六宗明是所<lb/>
尊祭者有六但不知六者爲何神耳祭法曰埋少牢於<lb/>
泰昭祭時祖迎於坎壇祭寒暑王宫祭日夜明祭月幽<lb/>
<pb n="KR3k0029_WYG_035-20a"/>
禜祭星雩禜祭水旱也據此言六宗彼祭六神故傳以<lb/>
彼六神謂此六宗王肅亦引彼文乃云禋于六宗此之<lb/>
謂矣鄭康成註云四時謂隂陽之神也然則隂陽寒暑<lb/>
水旱各自有神此言禋于六宗則六宗常禮也禮無此<lb/>
文不知以何時祀之鄭以彼皆爲祈禱之祭則不可用<lb/>
鄭康成注以解此也漢世以來說六宗者多矣歐陽及<lb/>
大小夏侯說尚書皆云所祭者六上不謂天下不謂地<lb/>
傍不謂四方在六者之間助隂陽變化實一而名六宗<lb/>
<pb n="KR3k0029_WYG_035-20b"/>
矣孔光劉歆以六宗謂乾坤六子水火雷風山澤也賈<lb/>
逵以爲天宗者三日月星辰也地宗三河海岱也馬融<lb/>
云萬物非天不覆非地不載非春不生非夏不長非秋<lb/>
不成非冬不藏此其謂六也鄭康成以六宗言禋與祭<lb/>
天同名則六者皆天之神祗謂星辰司中司命風師雨<lb/>
師星謂五緯辰謂日月所㑹十二次司中司命文昌第<lb/>
五第四也風師箕也雨師畢也晉張髦上表云臣謂禋<lb/>
于六宗祀祖考所尊者六三昭三穆是也司馬彪又上<lb/>
<pb n="KR3k0029_WYG_035-21a"/>
表云歴難諸家及自言已意天宗者日月星辰寒暑之<lb/>
屬地宗者社稷五祀之屬惟王肅據家語六宗與孔同<lb/>
各言其志未知孰是司馬彪續漢書云安帝元初六年<lb/>
立六宗祠於洛陽城西北亥地祀比大社魏亦因之晉<lb/>
初荀顗定新祀以六宗之神諸說不同廢之摯虞駮之<lb/>
謂宜依舊近年以來皆不立六宗之祠梁愽士崔靈恩<lb/>
三禮義宗曰尚書禋于六宗禋有三義禋者煙也潔也<lb/>
精也煙者燔柴升煙于天以氣聞達潔取凈潔以表無<lb/>
<pb n="KR3k0029_WYG_035-21b"/>
穢之理精者取祭者精懃之意六宗之神先儒所釋義<lb/>
各不同義雖不同亦各有通伏生馬融謂六宗者天地<lb/>
四方所以用天地四方爲六宗者萬物非天不覆非地<lb/>
不載非春不生非夏不長非秋不熟非冬不收皆有功<lb/>
於民故尊而祭之謂之六宗而或有非之者以前文有<lb/>
類于上帝今復謂天爲類六宗無天地意謂其在天地<lb/>
四方生成道廣濟物既洪故報亦非一或類或宗尤未<lb/>
盡其功豈有嫌前已祀而謂後爲非也然迎春既祭蒼<lb/>
<pb n="KR3k0029_WYG_035-22a"/>
帝靈威仰之神而復郊祭豈可以復以春迎祭天而嫌<lb/>
郊爲非天也<hi>崔虚惠三禮義宗</hi>○歐陽和伯夏侯建謂<lb/>
六宗者上不及天下不及地傍不及四方在六者之間<lb/>
助隂陽變化萬物者謂之六宗許謹非之曰處六宗之<lb/>
間謂之六宗其實爲一而名六宗虚實相互何以爲義<lb/>
歆謂本義以六宗之中合其尊祭故謂之六者明其在<lb/>
六之中間爲人所宗非名宗爲六不可責其稱六者非<lb/>
實是一之名也<hi>三禮義宗</hi>○孔光劉歆謂六宗者乾坤<lb/>
<pb n="KR3k0029_WYG_035-22b"/>
之六子取水火雷風川澤能生萬物故禋祀以報謂之<lb/>
六宗馬昭難云凡八卦者所以生育萬物若祭卦便應<lb/>
祭八卦豈但祭六明非六卦也意謂劉孔之意所以但<lb/>
祭六者以子不能成父之業故生物之功由於六子合<lb/>
據成功而報故合乾坤而不祭也○鄭云宗者星辰司<lb/>
中司命風師雨師此謂六宗也王肅難云星則五緯之<lb/>
星合爲一位辰則十二月之㑹次又合爲一位名實不<lb/>
相副也司中司命文昌第五第四星而别爲兩位文昌<lb/>
<pb n="KR3k0029_WYG_035-23a"/>
之星獨分爲二五緯之星所主各異合而爲一義爲不<lb/>
安尋鄭本意以五星十二二次各共成功故各合爲一<lb/>
司中司命所司有一不共成功故分而二王肅六宗亦<lb/>
以四時共成歲功得合爲一宗鄭以十二次五星各共<lb/>
成歳則何以不得各合爲一王此難無通義也<hi>已上並</hi>
<hi>三禮義宗</hi>○晉虞喜别論曰地有五色大社象之總五<lb/>
爲一則成六六爲地數推校經句闕無祭則祭地也劉<lb/>
昭謂虞喜以祭地近得其實而分彼五色合五爲六又<lb/>
<pb n="KR3k0029_WYG_035-23b"/>
不通禋更成疑昧尋虞書所稱肆類爲上帝是祭天不<lb/>
言天而曰上帝帝是天神之極舉帝則天帝斯盡日月<lb/>
星辰從可知也禋于六宗是祭地不言地而言六宗六<lb/>
是地數之中舉中以該社稷等配從可知也禋者埋祭<lb/>
之名非升煙之祭○劉昭稱孔叢子之言若果是夫子<lb/>
所說則後儒無復紛然正謂未必然耳至昭以六宗爲<lb/>
祭地則穿鑿甚矣若三昭三穆及天皇五帝之議不待<lb/>
攻而自破也推司馬彪表云周禮無六宗之兆祭法無<lb/>
<pb n="KR3k0029_WYG_035-24a"/>
六宗之文不宜特復立六宗之祀極切於理○古尚書<lb/>
及鄭𤣥言六宗古尚書說天宗日月北辰也地宗岱河<lb/>
海也日月爲隂陽宗北辰爲星宗河爲水宗海爲澤宗<lb/>
岱爲山宗許君謹案與古尚書同鄭駁之云書云類于<lb/>
上帝禋于六宗望于山川既六宗云禋山川言望則六<lb/>
宗無山川明矣大宗伯云以禋祀祀昊天上帝以實柴祀<lb/>
日月星辰以槱燎祀司中司命風師雨師凡此所祭皆<lb/>
天神也郊特牲曰郊之祭也大報天而主日也又祭義<lb/>
<pb n="KR3k0029_WYG_035-24b"/>
曰郊之祭大報天而主日配以月則郊天並祭日月可<lb/>
知其餘星也辰也司中也司命也風師也雨師也此之<lb/>
謂六宗亦明矣<hi>禮記正義</hi>
　<lb/>
　<lb/>
　<lb/>
　<lb/>
　羣書考索卷三十五<lb/>
</p>
<p>
</p>
  </div>
</body>
</text>
</TEI>
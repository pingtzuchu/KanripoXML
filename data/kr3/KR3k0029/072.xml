<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷六</head> <lb/>
    <p>
<pb n="KR3k0029_WYG_072-1a"/>
欽定四庫全書<lb/>
　羣書考索後集卷六<lb/>
　　　　　　　　　　　　宋　章如愚　編<lb/>
　　官制門<lb/>
宗正<lb/>
周官小宗伯掌三族之别以辨親踈成王時彤伯入為<lb/>
　宗正<hi>又初學記云宗正卿周官也周封建宗盟封兄</hi>
　<hi>弟之國十有五同姓之國三十有五始選其宗中之</hi>
<pb n="KR3k0029_WYG_072-1b"/>
　<hi>長而董正之謂之宗正</hi>
秦置宗正掌屬籍<lb/>
漢因之更以序九族平帝元始中更名宗伯五年又於<lb/>
　郡國置宗師以糾皇室親族世氏致教訓焉選有徳<lb/>
　義者為之<lb/>
後漢有宗正卿掌序錄王國嫡庶之次皇室親屬逺近<lb/>
　兩漢皆以皇族為之<hi>楚元王子郢客及劉辟彊劉徳</hi>
　<hi>等逓為之不以他族魏亦然</hi>
<pb n="KR3k0029_WYG_072-2a"/>
晉初兼以庶姓<hi>山公啟事曰羊祜忠篤寛厚然不長理劇</hi>
　<hi>曹宗正卿闕不審可轉作否</hi>
宋齊不置<lb/>
梁復置名春卿位視列曹尚書<lb/>
後周有宗師中大夫掌皇族定世系辨昭穆訓以孝弟<lb/>
唐武德置宗師<hi>晉咸寧中亦有宗師以扶風王亮為之</hi>
　龍朔改曰司宗光宅改為司屬後復舊卿一人少卿<lb/>
　二人掌皇族外戚簿籍開元中判宗正官屬皆以皇<lb/>
<pb n="KR3k0029_WYG_072-2b"/>
　族為之然自武德以來有以賜姓附屬籍宗正者羅<lb/>
　藝徐世勣杜伏威胡大思或以功或以來降其後則<lb/>
　或借屬籍以寵藩鎮李正己之請附屬籍李晟之編<lb/>
　入屬籍張寳臣之賜姓列於屬籍甚者沙陀首領亦<lb/>
　以功而賜姓繫籍鄭王房<lb/>
宋宗正寺判寺二人以宗姓兩制以上充闕則以朝官<lb/>
　知丞事掌奉宗廟諸陵薦享之事司皇族之籍　至<lb/>
　道中詔張伯梁周翰同編籍　咸平初詔於宗正寺<lb/>
<pb n="KR3k0029_WYG_072-3a"/>
　建屬籍樓又詔修玉牒四年趙安易上新修皇屬籍<lb/>
　三十三卷詔送宗正寺仍接續編纂　祥符判宗正<lb/>
　寺趙世長乞於皇屬籍之上别崇懿號詔以皇宋玉<lb/>
　牒為名　八年詔建玉牒殿屬籍堂於新寺命趙安<lb/>
　仁重修玉牒屬安仁又上仙源積慶圖詔嵗冩一本<lb/>
　藏龍圖閣　九年趙安仁上言唐故事玉牒首載混<lb/>
　元皇帝乞以御製　聖祖降臨記冠於列聖玉牒及<lb/>
　别修皇朝新譜如唐天潢源𣲖譜從之　至和元年<lb/>
<pb n="KR3k0029_WYG_072-3b"/>
　詔宗正寺故事屬籍十年一修今雖及八年而宗支<lb/>
　蕃衍其増修之　熈寧元年上兩朝玉牒<hi>仁宗哲宗</hi>
　　熈寧三年宗正寺言舊制毎年装成仙源積慶圖<lb/>
　宗藩慶緒錄供送龍圖天章寳文閣如漢宗正嵗上<lb/>
　名籍也　元豐更制所掌與舊畧同掌序宗𣲖紀屬<lb/>
　籍以昭穆定親踈凡修錄牒譜圖籍其别有五<hi>曰玉</hi>
　<hi>牒以編年之體叙帝系而紀其厯數凡政令賞罰封</hi>
　<hi>域及豐凶祥瑞之事曰屬宗序同姓之親而辨其服</hi>
<pb n="KR3k0029_WYG_072-4a"/>
　<hi>紀之戚踈逺近曰宗藩慶系錄辨譜系之所自出序</hi>
　<hi>其子孫而别其名位品秩日仙源積慶圖考定世次</hi>
　<hi>枝分𣲖别而系以本宗曰仙源類譜序男女宗婦族</hi>
　<hi>姓婚姻及官爵遷叙而著其功罪生死凡錄以一嵗</hi>
　<hi>牒譜籍以十嵗修纂以進分案二屬宗知雜設更掌</hi>
　　元豐六年詔宗正寺長不專用同姓葢自有太宗<lb/>
　正司以統皇族矣　元祐八年詔丞專修纂圖書九<lb/>
　月王鞏言玉牒十年而進自熈寧中范鎮進書之後<lb/>
<pb n="KR3k0029_WYG_072-4b"/>
　神宗玉牒至今未修仙源類譜自慶厯中張方平修<lb/>
　進之後僅五十年並無成書乞令修玉牒類譜官毎<lb/>
　二年一具草繳進從之　紹聖三年應宗室賜名三<lb/>
　祖下各隨祖宗之支子而下雖兄弟數多並為一字<lb/>
　相連三年詔宗正寺貳提舉諸宫學<hi>以通典唐職林</hi>
　<hi>唐㑹要國朝㑹要續㑹要四朝志</hi>
太宗正司景祐三年置知太宗正即濮王也同知即守<lb/>
　節也時宗室衆多故舉一人令厚睦之違失則紏正<lb/>
<pb n="KR3k0029_WYG_072-5a"/>
　至和中改為判太宗正寺同知為同判熈寧置丞二<lb/>
　人自唐有百孫院　祥符九年以新昌坊皇親禮㑹<lb/>
　院額曰嘉慶　景祐二年詔修睦親宅<hi>時以宗戚邸</hi>
　<hi>第散處俾遷爽塏列次有倫</hi>　慶厯七年賜北宅名<lb/>
　廣親<hi>時以秦王宗子蕃盛而所居隘狹</hi>　治平元年<lb/>
　詔建睦親廣親北宅於芳林園<lb/>
給事中<hi>中書舍人</hi>
秦加官漢因之所加或大夫博士議郎掌左右顧問應對<lb/>
<pb n="KR3k0029_WYG_072-5b"/>
　位次中常侍侍中黄門諸給事中日上朝謁平尚書奏<lb/>
　事又為左右曹以有事殿中故曰給事中多名儒為之<lb/>
東漢省魏復置唐改給事郎為給事中後定為四員<hi>龍</hi>
　<hi>朔改門下省曰東䑓垂拱改曰鸞䑓開元曰黄門省</hi>
　<hi>給事中</hi>掌侍左右分判省事察洪文館繕冩校讎之<lb/>
　課凡百司奏抄侍中既審而駁正違失<lb/>
宋太宗從魏羽請置封駁司<hi>又𨽻通進銀䑓司以侍從</hi>
　<hi>官知</hi>實給事中之職也然舊例止出内文書而已<hi>嘉</hi>
<pb n="KR3k0029_WYG_072-6a"/>
　<hi>祐中何郯以待制領此職詔令有不便者輙封去之</hi>
　<hi>仁宗加其職振皆從之自此始為故事</hi>　元豐五年<lb/>
　初除舒亶試給事中自是給事中始正除為職事官<lb/>
　凡四人治六房掌讀中外出納及判後省之事政令<lb/>
　失當除授非人則奏駁之<hi>故事中書進熟起草惟執</hi>
　<hi>政書押官制行給事中獨書畫黄而不書草著為令</hi>
　　建炎中因舊制置門下後省以給事中為長官四<lb/>
　員為額<lb/>
<pb n="KR3k0029_WYG_072-6b"/>
中書舍人漢尚書郎直宿建禮門奏事明光殿下筆為<lb/>
　詔誥令乃今中書舍人也<lb/>
唐武德置舍人六人後改中書舍人<hi>掌傳進奏議表章</hi>
　<hi>詔㫖詔命皆起草有司奏議文武考課皆預以一人</hi>
　<hi>知制誥其餘分署制敕六省分押尚書六曹</hi>龍朔改<lb/>
　西䑓舍人光宅改鳳閣舍人開元改紫微舍人<lb/>
宋初中書舍人為所遷官實不任職復置知制誥及直<lb/>
　舍人院主行辭命封還詞頭　元豐正名遂以中書<lb/>
<pb n="KR3k0029_WYG_072-7a"/>
　舍人而判後省之事分案五中興置中書後省以中<lb/>
　書舍人為長官六員常除二員<lb/>
魏置中書通事舍人　東晉省宋復置入直閣内出宣<lb/>
　誥命<lb/>
齊永平初四員各居一省時謂之四户權傾天下與給<lb/>
　事中為一流<lb/>
梁除通事字直曰中書舍人自是詔誥之任舍人專之<lb/>
　魏晉以來詔誥皆中書令及中書侍郎掌之<lb/>
<pb n="KR3k0029_WYG_072-7b"/>
後周曰小史上士二人<lb/>
隋曰内史舍人八員煬帝減四員改為内書舍人<lb/>
唐武徳改中書舍人置六員自永淳以來天下文章道<lb/>
　盛䑓閣髦彦無不以文章逹故中書舍人為文士之<lb/>
　極任朝廷之盛選諸官無比<lb/>
祠祿宋朝祠祿之官以佚老優賢祖宗時員數絶少自<lb/>
　熈寧以後乃増置焉是時方經理時政恐疲老失職<lb/>
　欲悉去之乃使任宫觀以食其祿時王安石亦欲以<lb/>
<pb n="KR3k0029_WYG_072-8a"/>
　此處異議者遂詔宫觀毋限員並差知州人以三十<lb/>
　月為任　在京宫觀舊制以宰相執政充使或丞郎<lb/>
　學士以上充副使兩省或五品以上為判官内侍官<lb/>
　或諸司使副為都監又有提舉提典主管官其戚里<lb/>
　近屬及前宰執留京師者多除宫觀以示優禮之意<lb/>
　　紹興二十一年在京宫觀作在外宫祠以三十個<lb/>
　月為任<lb/>
宫觀使宫觀置使自祥符中始<hi>真宗建玉清昭應宫王</hi>
<pb n="KR3k0029_WYG_072-8b"/>
　<hi>旦為首始命充使宫觀置使自此始然毎為宰相兼</hi>
　<hi>職天聖元年時崇奉之意又緩因請罷之</hi>　明道中<lb/>
　錢維演以使相為景靈宫使<hi>治平中改為節度</hi>李端<lb/>
　愿為醴泉觀使使相節度領内祠自此始後有集禧<lb/>
　觀使<hi>治平四年富弼以觀文殿大學士充</hi>有太乙宫使<lb/>
　<hi>元祐八年馮京以彰徳軍節度改充</hi>有同醴泉觀使<hi>元</hi>
　<hi>祐八年尚書左丞梁燾以疾求罷詔與在京宫觀使</hi>
　時議以為非宰相不除遂置同醴泉使有祐神觀使<lb/>
<pb n="KR3k0029_WYG_072-9a"/>
　<hi>大觀元年尚書右僕射趙挺之充</hi>徽宗建玉清神霄<lb/>
　萬夀宫以宰執兼使副用真廟故事也近以宰執奉<lb/>
　朝請者領在京宫觀使而在外舊相只除提舉宫觀<lb/>
　非祖宗優待宰相之體<lb/>
提舉宫觀宫觀置提舉自康定始<hi>康定元年李若谷罷</hi>
　<hi>參知政事留京師</hi>以資政殿大學士為提舉會靈觀<lb/>
　事宫觀置提舉自此始自是學士待制知制誥皆得<lb/>
　為提舉<lb/>
<pb n="KR3k0029_WYG_072-9b"/>
醴泉觀元豐元年皇城司劉永夀為提㸃六年時君卿<lb/>
　以皇城司為提舉大觀三年姚雄以右金吾衞上将<lb/>
　軍充使<lb/>
萬夀觀元豐元年左藏庫使昌州刺史曹誌為提㸃八<lb/>
　年龍圖閣待制趙彦若為提舉<lb/>
佑神觀大觀六年尚書右僕射兼中書侍郎趙挺之除<lb/>
　觀文殿大學士充使<lb/>
在外宫觀宋朝宫觀皆俟力請而後授侍從而上任宫<lb/>
<pb n="KR3k0029_WYG_072-10a"/>
　觀者絶少若因責降改作主管方直差焉　熈寧初<lb/>
　王安石相異己者方直除宫觀大抵非自陳而朝廷<lb/>
　特差者如降黜例<hi>二年詔杭州洞霄宫亳州明道官</hi>
　<hi>華州雲臺觀建州武夷觀台州崇道觀成都府玉局</hi>
　<hi>觀建昌軍仙都觀江州太平觀洪州玉隆觀五岳廟</hi>
　<hi>並依嵩山崇福觀舒州靈仙觀置管勾或提舉提㸃</hi>
　<hi>官</hi>四年詔宫觀岳廟留官一員餘聽如分司致仕例<lb/>
　從便居住六年詔六十以上者乃聽差毋過兩任兼<lb/>
<pb n="KR3k0029_WYG_072-10b"/>
　用執政恩例者通不過三任後蔡京用事増廣職任<lb/>
　崇寧三年添宫觀十政和三年添三十選人亦許乞<lb/>
　岳廟祠宣和中王黼以熈寧法革之一切不恤於是<lb/>
　士大夫失祿<lb/>
御史䑓<lb/>
　御史之名周官有之掌賛書而受法令　戰國亦有<lb/>
　御史秦趙澠池之㑹各命書其事則皆記事之職<lb/>
　至秦漢為糾察之任所居之署　漢謂之御史府亦<lb/>
<pb n="KR3k0029_WYG_072-11a"/>
　命之御史大夫寺亦謂之憲䑓　後漢謂之御史䑓<lb/>
　亦謂之蘭䑓寺以尚書為中䑓御史為憲䑓謁者為<lb/>
　外䑓謂之三䑓　梁及後魏北齊或謂之南䑓　後<lb/>
　周曰司憲　隋及唐皆曰御史䑓龍朔改憲䑓咸亨<lb/>
　復舊制但聞風彈事提綱而已其鞫案繫禁則委大<lb/>
　理　貞觀中中丞李乾祐以囚自大理來往滋其奸<lb/>
　乃奏於䑓中置東西兩獄以自繫劾開元復罷　武<lb/>
　后時改御史䑓為肅政䑓置左右左以察朝廷右以<lb/>
<pb n="KR3k0029_WYG_072-11b"/>
　澄郡邑龍朔後改肅政之名但為左右御史䑓　睿<lb/>
　宗詔二䑓並察京師太極元年以尚書省悉𨽻左䑓<lb/>
　遂廢右䑓至徳後諸道使府參佐皆以御史為之謂<lb/>
　之外䑓　宋㳂唐之制設御史䑓大夫無正員止為<lb/>
　兼官中丞除正員外或帶他官次有知雜御史一員<lb/>
　副中丞判䑓事其屬有三院一曰䑓院侍御史𨽻焉<lb/>
　二曰殿院殿中侍御史𨽻焉三曰察院監察御史𨽻<lb/>
　焉舊制三院多出外任風憲之職用他官領之　太<lb/>
<pb n="KR3k0029_WYG_072-12a"/>
　平興國三年以張巽為監察御史正名舉職自此始<lb/>
　唐制御史不專言職　天禧始置言事御史唐太宗<lb/>
　時有御史裏行之名景祐中始置以處御史之官卑<lb/>
　者唐儀䑓案有六監司　元豐三年李定請復六察<lb/>
　於是以御史專領六察其後以中丞為長知雜御史<lb/>
　為侍御史言事官為殿中侍御史六察官為監察御<lb/>
　史<lb/>
御史中丞<lb/>
<pb n="KR3k0029_WYG_072-12b"/>
周官小宰之職掌建邦之宫刑凡宫之糾禁<hi>注云即今</hi>
　<hi>御史中丞也</hi>　漢承秦制御史大夫有兩丞一曰御<lb/>
　史丞一曰中丞亦謂中丞為御史中執法中丞在殿<lb/>
　中蘭䑓掌圖籍外督部刺史内領侍御史十五人受<lb/>
　公卿舉劾按章居殿中察舉非法　武帝以中丞督<lb/>
　司𨽻司𨽻督丞相丞相督司直司直督刺史刺史督<lb/>
　二千石下至墨綬及御史大夫轉為司空而中丞出<lb/>
　外為䑓率<hi>薛宣為中丞執法殿中外緫部刺史陳咸</hi>
<pb n="KR3k0029_WYG_072-13a"/>
　<hi>為中丞緫領州郡谷永上䟽竊見薛宣前為中丞執</hi>
　<hi>憲轂下不吐剛茹柔</hi>　哀帝更中丞為御史長史<lb/>
　光武復改中丞與尚書令司𨽻校尉朝㑹皆有專席<lb/>
　而坐京師號為三獨坐言其尊也<lb/>
魏初改宫正後復為中丞晉宋以下不置大夫以中丞<lb/>
　為䑓主<hi>百與司𨽻分察百僚宋與尚書令分道</hi>　齊<lb/>
　中丞職無不察專道而行　自齊梁謂之南司　後<lb/>
　魏為御史中尉　後周有司憲中大夫<lb/>
<pb n="KR3k0029_WYG_072-13b"/>
隋以國諱省中丞置大夫為䑓主以持書侍御史二人<lb/>
　代中丞之任<hi>梁江淹為中丞明帝曰今君為南司足</hi>
　<hi>以振肅百僚晉侯史光為中丞光在職寛仁而不縱</hi>
　<hi>庾峻為中丞威而不尅晉李熹遷中丞鄧隗為中丞</hi>
　<hi>後魏李彪為中丞皆彈奏不避强禦江左拜中丞不</hi>
　<hi>得復入尚書省中丞鹵簿至百官趨避</hi>
唐髙宗復號中丞龍朔改司憲大夫咸亨復唐制大夫<lb/>
　掌以刑法典章糾正百官罪惡中丞為之貳大事裁<lb/>
<pb n="KR3k0029_WYG_072-14a"/>
　奏小事專逹<hi>㑹昌初中書門下奏大夫秩崇官不常</hi>
　<hi>置中丞常為憲䑓之長武元衡遷中丞延英對罷元</hi>
　<hi>宗曰真宰相也持中無私</hi>
宋沿革見緫論自中丞以下掌糾繩内外百官肅清朝<lb/>
　廷紀綱大事廷辨小事奏彈<hi>仁宗甞言御史官須厚</hi>
　<hi>重知治體者方可用趙槩為中丞上重之張昪為中</hi>
　<hi>丞上曰昪清直可任風憲</hi>
侍御史<lb/>
<pb n="KR3k0029_WYG_072-14b"/>
周御史掌邦國都鄙及萬民之治令以賛冢宰凡治者<lb/>
　受法令焉以其在殿柱之間亦謂之柱下史<lb/>
秦改為侍御史<hi>張蒼秦時為御史主柱下文書即其任</hi>
　<hi>也</hi>
漢因秦制置侍御史十五員有繡衣直指出討奸猾治<lb/>
　大獄武帝所制不常置<lb/>
後漢有掌察舉非法受公卿郡吏奏事有違失舉劾之<lb/>
　以公府掾屬髙第補或牧守議郎郎中為之惟徳所<lb/>
<pb n="KR3k0029_WYG_072-15a"/>
　在二漢所掌凡五曹豹尾之内便為禁省<hi>後漢侍御</hi>
　<hi>史威烈赫奕莫之敢犯張綱安帝時奏舉梁冀兄弟</hi>
　<hi>楊秉為侍御史京師稱其有宰相材</hi>　魏八人當大<lb/>
　㑹殿中御史簮白筆側陛而坐　晉侍御史九人頗<lb/>
　用郡守為之　宋齊十人　梁陳皆九人居曹糾察<lb/>
　不法　隋八人<lb/>
唐四人又置内供奉掌糾劾百僚侍御史號䑓端其知<lb/>
　雜事者謂之雜端最為雄劇食坐之南設横具謂之<lb/>
<pb n="KR3k0029_WYG_072-15b"/>
　南牀殿中監察不得坐凡侍御史之例不出累月遷<lb/>
　登南省故號南牀建中元年以侍御史掌公廨推彈<lb/>
　自是雜端之議輕矣<lb/>
宋沿革<hi>見緫論唐李素立為侍御史開元初楊慎為侍</hi>
　<hi>御史與御史大夫李桀論将劾崔日知反為所搆揚</hi>
　<hi>廷奏曰若尊恐脅以成姦臣之謀御史䑓可廢矣徐</hi>
　<hi>有功為侍御史逺近聞之皆欣然相賀</hi>
殿中侍御史<lb/>
<pb n="KR3k0029_WYG_072-16a"/>
魏蘭䑓遣御史二人居殿中伺察非法故曰殿中侍御<lb/>
　史　晉置四人　東晉省二人　梁有四人掌殿中<lb/>
　禁衞内事　後魏北齊皆有　隋改為殿内侍御史<lb/>
　置十二人　煬帝省<lb/>
唐武徳置殿中侍御史四員貞觀増二員掌殿廷供奉<lb/>
　之職京畿諸州兵皆𨽻焉彈舉違失號為副端正班<lb/>
　列於閤門之外至文明元年又置殿中裏行<hi>唐去殿</hi>
　<hi>中侍御史遷拜及職事與侍御在殿中裏殿察兩院</hi>
<pb n="KR3k0029_WYG_072-16b"/>
　<hi>在柱外</hi>
宋沿革<hi>見前</hi>殿中侍御史二人掌言事分糾大朝㑹及<lb/>
　朔望六參官班序　元豐八年詔殿中侍御史兼察<lb/>
　事監察御史兼言事<lb/>
監察御史<lb/>
隋置初東晉置檢校御史知行馬外事　宋齊梁陳並<lb/>
　置　後魏北齊復置十二人　隋改檢校御史為監<lb/>
　察御史凡十二人　煬帝増置十六人<lb/>
<pb n="KR3k0029_WYG_072-17a"/>
唐武徳初置八人貞觀二十二年加二人其外又置監<lb/>
　察御史裏行以馬周為之自此便置裏行之名掌分<lb/>
　察百僚廵按郡縣視刑獄肅朝綱<hi>唐監察御史職知</hi>
　<hi>朝堂正門無籍非因奏事不得入至殿廷開元七年</hi>
　<hi>勅隨仗入朝因姚崇用齊幹為監察御史彈劾差遣</hi>
　<hi>率先風教當時以為稱職大厯十四年監察御史分</hi>
　<hi>察尚書省六司號曰大察臣顔真卿為監察御史决</hi>
　<hi>五原獄而天雨</hi>
<pb n="KR3k0029_WYG_072-17b"/>
宋御史多出外任風憲之職以他官領之　興國三年<lb/>
　詔本司自薦屬官俾正名舉職用太常博士張巽為<lb/>
　之　嘉祐四年中丞韓絳舉御史而恨資任屢舉不<lb/>
　應格於是絳請置裏行從之初以王陶為御史裏行<lb/>
　　熈寧三年除秀州推官李定權監察御史裏行選<lb/>
　人為御史自定始　元豐三年詔御史專領六察又<lb/>
　詔御史六員以三員分領察案三員專言事　五年<lb/>
　詔秘書殿中内侍省不𨽻六察如有違慢委言事御<lb/>
<pb n="KR3k0029_WYG_072-18a"/>
　史彈奏　七年大正官名以言事官為殿中侍御史<lb/>
　六察官為監察御史掌六部之事及在京百司<lb/>
徽宗時如辟雍大晟府筭學士之類皆不𨽻䑓察　崇<lb/>
　寧大臣欲其便已而南䑓御史亦有不言事者自大<lb/>
　觀臣僚申請而辟雍之類復𨽻御史自胡舜陟申請<lb/>
　而本䑓始増入御史言事之文<lb/>
御史䑓主簿<lb/>
西漢張忠為御史大夫署孫寳為主簿　隋大業始置<lb/>
<pb n="KR3k0029_WYG_072-18b"/>
　御史䑓主簿二員　唐省一員掌付事勾稽省署抄<lb/>
　目　貞觀中自張𢎞濟為此官之後遂為美職<lb/>
宋有一人掌受事發辰勾檢稽失兼簿書錢榖之事<lb/>
　元豐中李定請増置主簿一員檢㸃六案文字　元<lb/>
　祐元年大理寺架閣庫專委主簿主管　紹興三年<lb/>
　詔御史䑓全缺長貳檢法主簿特令殿中侍御曽統<lb/>
　奏辟<lb/>
御史䑓檢法<lb/>
<pb n="KR3k0029_WYG_072-19a"/>
宋御史䑓主簿二員　熈寧十年改主簿作檢法各一<lb/>
　員繫長貳同舉京官充　元豐四年罷六月因黄履<lb/>
　奏復置各一員　元祐三年改檢法官為主簿　紹<lb/>
　聖二年因董厚逸奏請復置　紹興二年吕頥浩撥<lb/>
　下部差官未幾復詔本䑓辟時缺長貳令曽統奏辟<lb/>
諌議大夫<lb/>
周保氏掌諌王惡司諌掌糾萬民之惡至秦置諌大夫<lb/>
　掌論議無常員多至數十人屬郎中令<lb/>
<pb n="KR3k0029_WYG_072-19b"/>
漢武元狩中置宣帝選諌大夫出為郡守<hi>蕭望之選諌</hi>
　<hi>大夫至宣帝時出補郡守上䟽日出諌官以補郡守</hi>
　<hi>朝無爭臣則不知過</hi>　光武以諌大夫為諌議大夫<lb/>
　無常員兩漢並屬光祿勲　後周地官有保氏下大<lb/>
　夫規諌於天子葢比其任　隋亦曰諌議大夫置七<lb/>
　人屬門下省　煬帝廢<lb/>
唐武徳復置屬門下太宗時諌官入閣<hi>王珪甞為諫議</hi>
　<hi>大夫太宗詔諫官隨中書門下及三品官入閣魏徴</hi>
<pb n="KR3k0029_WYG_072-20a"/>
　<hi>拜諫議大夫或至卧内計天下事禇遂良為諌議大</hi>
　<hi>夫太宗以為骾亮有學</hi>龍朔改為正諌大夫後又置<lb/>
　諌議大夫屬中書開元以來廢正諌大夫屬門下凡<lb/>
　四人掌侍從規諌<hi>髙適明皇在蜀為諫議大夫負氣</hi>
　<hi>敢言肅宗時置兩省官十日一上對白居易與元稹</hi>
　<hi>書僕為諫官月請諫紙</hi>貞元四年德宗分為左右各<lb/>
　置四員左𨽻門下右𨽻中書<hi>陽城德宗召拜右諌議</hi>
　<hi>大夫八年論裴延齡誣陸贄上䟽慷慨泣下罷裴延</hi>
<pb n="KR3k0029_WYG_072-20b"/>
　<hi>齡穆宗召費文言為諌議大夫羣指稱允栁公權論</hi>
　<hi>事不阿帝以為有諫諍風可居諫大夫</hi>
宋承五代之弊官失其守故官職差遣離而為三官裁<lb/>
　以定俸入耳而不親職諌議大夫司諌正言皆須别<lb/>
　降勅許赴諌院供職者方為諌官亦有領他職而不<lb/>
　預諌諍者其由他官領者帶知諌院以兩省官充掌<lb/>
　供奉諌諍凡朝廷闕失大則廷議小則上封時雖除<lb/>
　諌官而未置諌院　明道元年陳執中為諌官屢請<lb/>
<pb n="KR3k0029_WYG_072-21a"/>
　置院於是以門下省為諌院徙舊省於左掖之西置<lb/>
　諌院始此<hi>田錫遷諫議大夫真宗見之色必荘嚴景</hi>
　<hi>祐三年詔曰左右諫議大夫司諫正言咸預軒輊之</hi>
　<hi>列是為耳目之官景祐四年姚仲孫言諫議大夫居</hi>
　<hi>諫官之上慶厯三年田况每諌官日奉朝請則可以</hi>
　<hi>日聞朝廷之事况毎日赴内朝</hi>　元豐正名左右散<lb/>
　騎常侍各一人既闕不除而左右諌議大夫遂為諌<lb/>
　垣之長專言責焉左𨽻門下右𨽻中書同掌規諫諷<lb/>
<pb n="KR3k0029_WYG_072-21b"/>
　諭凡朝政闕失任用他司有失皆得諌正<hi>王安石入</hi>
　<hi>司政事孫莘老李公擇居諫職二人請舉行太宗令</hi>
　<hi>諫官入閣事安石不可日是又益兩參知政事</hi>　<hi>元</hi>
　<hi>豐七年諫議大夫趙彦若言事詔降彦若一官云朝</hi>
　<hi>廷自修復官政小大羣司皆有職守彦若輙侵法守</hi>
　<hi>論事不可不懲元祐元年王巖叟言近降㫖兩省諫</hi>
　<hi>官出入各異勿與給事中中書舍人通事欲隔限諌</hi>
　<hi>官不使在政事之堂恐知本末數論列耳詔諌官直</hi>
<pb n="KR3k0029_WYG_072-22a"/>
　<hi>舍仍舊</hi>　建炎中興始詔諌議大夫不𨽻兩省别置<lb/>
　於後省之側許與兩省官相見議事　紹興元年詔<lb/>
　中書門下後省諌院官吏並依舊赴三省内元置局<lb/>
　處供職<lb/>
司諌正言<lb/>
唐武后垂拱中置左右補缺左右拾遺掌供奉諷諌開<lb/>
　元以來尤為清選左屬門下右屬中書<lb/>
宋端拱元年改左右補缺為左右司諌左右拾遺為左<lb/>
<pb n="KR3k0029_WYG_072-22b"/>
　右正言是時太宗欲令諌官修職故詔改其官後亦<lb/>
　有兼他官不供諌職者　元豐官制左右司諌各一<lb/>
　人正七品左右正言各一人從七品同掌規諌諷諭<lb/>
　分𨽻兩省中興之初詔不𨽻兩省　紹興三年復<lb/>
　淳熈十五年用林栗請於正言司諌外増置補缺拾<lb/>
　遺各一人專職諌諍不許彈擊光宗即位省之<lb/>
司諌宋朝咸平中种放對便殿尋授左司諌真宗曰賞<lb/>
　一逸人可勸天下明道中執政除親舊二人為正言<lb/>
<pb n="KR3k0029_WYG_072-23a"/>
　司諌上謂曰祖宗法制䑓諌官必出自宸　若大臣<lb/>
　自除則大臣過失無敢言<lb/>
補闕韋温為補闕時宋申錫被誣温昌言曰吾軰諌官<lb/>
　豈避一時之雷電而致聖君賢相蒙蔽惡之咎耶鄭<lb/>
　餘慶子澣為右補闕獻䟽切直至憲宗遂遷舍人韋<lb/>
　處厚擢左補闕帝曰韋處厚上䟽其言切直顧人未<lb/>
　知爾中外推其精宻文宗言宰臣曰太宗得魏徴採<lb/>
　拾缺失今得魏謩命授左補闕<lb/>
<pb n="KR3k0029_WYG_072-23b"/>
正言荆公上田正言書今聮諌官朝夕天子耳目行事<lb/>
　即一切是非無不可言至道元年和㠓遷右正言獻<lb/>
　歌詩稱㫖<lb/>
拾遺唐白居易上䟽蒙恩授臣左拾遺謹按六典其選<lb/>
　甚重其秩甚卑蕭嵩為左拾遺表薦張鎬為拾遺不<lb/>
　數年出入将相陳子昻為右拾遺上䟽陳事詞皆典<lb/>
　美右拾遺張方回每朝政有失抗論昂然進不懼死<lb/>
史館　史官自黄帝有之　夏商大史<hi>夏終古商髙勢</hi>
<pb n="KR3k0029_WYG_072-24a"/>
　　周大史小史内史外史而侯國亦置史　秦有太<lb/>
　史令　漢武帝始置以司馬談為之遷嗣宣帝以<lb/>
　其官為令行太史公文書修撰職以他官領於是太史官惟<lb/>
　知占候而已　王莽置柱下五史　後漢至隋唯魏<lb/>
　明太和中史職𨽻中書其餘多𨽻秘書唐武徳四年<lb/>
　始置修文館𨽻門下省<hi>九年改為𢎞文館神龍元年</hi>
　<hi>改為昭文館中間更易不一至開元中則復為𢎞文</hi>
　<hi>館也</hi>貞觀中建史館於禁中專掌國史至開元七年<lb/>
<pb n="KR3k0029_WYG_072-24b"/>
　於乾元殿東廊寫四部書置刋定官以麗正殿為修<lb/>
　書所十二年召學士張說等宴於是為集賢即麗正<lb/>
　殿也以修書所為集賢殿書院三館之名肇於此矣<lb/>
　自此集賢昭文置大學士史館置監修國史皆以宰<lb/>
　相兼領之又置學士直學士修撰直館校理之職亦<lb/>
　以他官領之其昭文館𨽻門下省史館寓於集賢尚<lb/>
　未合為一<lb/>
梁遷都初舊制未備至正明中始以今古長慶門東北<lb/>
<pb n="KR3k0029_WYG_072-25a"/>
　小屋十數間為三館<hi>即所廢四館是也</hi>湫隘卑喧轍道<lb/>
　出於其旁每受詔所撰述即移於他所以成之訖<lb/>
太祖朝以經營四方未暇改作　太宗因幸故館厯覽<lb/>
　舊阯顧左右曰豈所以待天下之賢俊耶即日詔有<lb/>
　司度左昇龍門北車府地為三館棟宇之制皆上所<lb/>
　親授輪奐壮麗冠於内庭又於四序啟便門以備行<lb/>
　幸於是盡遷三館之書分於兩廊貯焉東廊為昭文<lb/>
　書庫南廊為集賢書庫西廊凡四庫分經史子集四<lb/>
<pb n="KR3k0029_WYG_072-25b"/>
　部為史館書庫初乾德中平蜀得書萬三千卷開寳<lb/>
　中平呉又得書二萬卷參以舊書分為八萬卷凡六<lb/>
　庫書皆以類相從簡䇿府翕然一變矣<hi>永熈太宗寳</hi>
　<hi>錄</hi>
宋監修國史一人以宰相為之修撰直舘檢討無常員<lb/>
　<hi>修撰以朝官充直講檢討以京官以上充</hi>掌修日厯<lb/>
　及典司圖籍之事凡國史别置院於宣徽北院之東<lb/>
　藏之謂之編修院<hi>東京記云俗呼為史院</hi>　天聖修<lb/>
<pb n="KR3k0029_WYG_072-26a"/>
　真宗史欲重其任降勅宰相為提舉參政樞副為修<lb/>
　史其同修史則以殿閣學士以上為之編修官以三<lb/>
　館袐閣校理以上及京官充史畢即停　元豐改官<lb/>
　制日厯𨽻國史案毎修前朝國史實錄則别置實錄<lb/>
　院以首相提舉翰林以上為修國史侍從官為同修<lb/>
　史庶官為編修官實錄院提舉官如國史從官為修<lb/>
　撰官餘官為檢討中興時即秘書省建史館以修神<lb/>
　宗哲宗實錄選本省官兼檢討校勘以侍從官充修<lb/>
<pb n="KR3k0029_WYG_072-26b"/>
　撰　紹興初又移史館於省之側别為一所以増重<lb/>
　其事至九年始修徽宗實錄乃命史館開實録院宰<lb/>
　相監修但提大綱檢討官捜閲校對惟修撰實專史<lb/>
　職只據所送到時政記<hi>唐長夀中姚璹請仗下所言</hi>
　<hi>宰相實錄號時政記自璹始五代中書樞宻院皆置</hi>
　<hi>太平興國中蘇易簡為參政自是中書皆參政編錄</hi>
　<hi>端拱以後樞宻院事皆送中書同修為一書及王欽</hi>
　<hi>若等始乞别撰不闗中書直送史館</hi>
<pb n="KR3k0029_WYG_072-27a"/>
起居注　<hi>漢武帝有禁中起居注自魏至晉起居之職</hi>
　<hi>掌於著作其後亦命近臣主掌其事後至魏始置起</hi>
　<hi>居令史每行幸宴㑹則在御座左右記録帝言及賓</hi>
　<hi>客語後又别置起居注二人北齊有起居注二人隋</hi>
　<hi>朝置起居舍人二人以掌内史唐朝起居注之官𨽻</hi>
　<hi>於門下顯慶中即與舍人属兩省每皇帝御殿即左</hi>
　<hi>右史夾香案分立於殿下螭頭之側和筆濡毫皆就</hi>
　<hi>螭頭之一處有命則臨陛俯聽對而書之凡典禮文</hi>
<pb n="KR3k0029_WYG_072-27b"/>
　<hi>物册命啟奏臣僚薨免懲惡勸善之事悉載於起居</hi>
　<hi>注季冬則授於史官以俟筆削元和中詔有事可備</hi>
　<hi>勸戒合紀述者委其自承㫖宰相宣示左右起居令</hi>
　<hi>其不録仍作舊例季冬送於史館文宗太和中起居</hi>
　<hi>郎起居舍人凖故事入閣日齎紙筆立於螭頭以記</hi>
　<hi>言動開延英召大臣論事亦然宋朝淳化中張泌請</hi>
　<hi>别置起居院及左右史之職記言動為起居注詔從</hi>
　<hi>其請尋以周翰掌起居郎李謙掌起居舍人事銓次</hi>
<pb n="KR3k0029_WYG_072-28a"/>
　<hi>其事排以日月謂之日厯詳見日厯所門</hi>
提舉<hi>乾興元年命司徒監修國史馬拯專修提舉監修</hi>
　<hi>天聖中宰臣王曽提舉監修真宗實錄兩朝史時王</hi>
　<hi>旦未領監修故特授詔已監修而無再授勅為提舉</hi>
　<hi>葢一時之制也監修國史國朝舊以宰相為之修日</hi>
　<hi>厯也故常帶入銜若先朝正史則别置編修院宰相</hi>
　<hi>為提舉</hi>　<hi>紹興中詔國史院宰臣提舉乾道初詔參</hi>
　<hi>政虞允文兼提舉修三朝國史中興以來參政兼提</hi>
<pb n="KR3k0029_WYG_072-28b"/>
　<hi>舉自此始</hi>
監修<hi>北齊詔魏收撰史又詔髙隆之總監之書名而已</hi>
　<hi>唐太宗以宰相監修國史及以他官兼領房𤣥齡為</hi>
　<hi>監修而給事中許敬宗兼唐制宰相四人内一人帶</hi>
　<hi>監修</hi>　<hi>宋從唐制史館有監修皆宰相領故事宰相</hi>
　<hi>兼領皆内降㫖處分乾徳初以趙普兼監修止用勅</hi>
　<hi>非舊典也</hi>　<hi>開寳中薛居正以參政監修自後參政</hi>
　<hi>亦有管勾修國史者不常置</hi>　<hi>至道中修太宗實錄</hi>
<pb n="KR3k0029_WYG_072-29a"/>
　<hi>宰臣吕端雖帶監修國史而不預焉其後重修太祖</hi>
　<hi>實錄遂詔吕端等同修端罷相李沆繼成焉</hi>　<hi>景徳</hi>
　<hi>中監修國史畢士安卒參政王旦權領史館實為監</hi>
　<hi>修國史之職</hi>　<hi>慶厯中吕夷簡罷相帶監修國史優</hi>
　<hi>老臣也</hi>
修撰<hi>唐令狐徳棻請修近代史遂命修撰名始於此</hi>
　<hi>唐史館修撰四人掌修國史</hi>　<hi>宋從唐制史館有修</hi>
　<hi>撰以他官領取最上一員判館事故事史館每月撰</hi>
<pb n="KR3k0029_WYG_072-29b"/>
　<hi>日厯皆判館與修撰官直館分季撰其後止修撰官</hi>
　<hi>及判館撰次祥符中以髙綽為史館修撰綽即王欽</hi>
　<hi>若所引不令修纂止令權判吏部銓自是五品以上</hi>
　<hi>方掌修撰</hi>　<hi>天聖中石中立充史館修撰有司引綽</hi>
　<hi>例亦不修日厯</hi>　<hi>乾興初李準等言修撰官舊四人</hi>
　<hi>今只二人望擇館閣官二員充編修官遂詔王舉正</hi>
　<hi>李淑同編修</hi>　<hi>元豐國史𨽻秘書/</hi>　<hi>元祐中就門下</hi>
　<hi>置局</hi>　<hi>紹聖復還秘書閣舊有修撰官至是改為修</hi>
<pb n="KR3k0029_WYG_072-30a"/>
　<hi>國史以尚書翰林充同修以侍郎以下充</hi>　<hi>紹興中</hi>
　<hi>以修神宗哲宗穆宗正史置修史一人同修一人編</hi>
　<hi>修二人</hi>
檢討<hi>淳化中以郭延澤董元亨為史館檢討</hi>　<hi>至和中</hi>
　<hi>詔今後檢討不得舉試館職</hi>　<hi>嘉祐中韓琦奏史記</hi>
　<hi>日厯未修者積十餘年今将修先朝實錄而日厯未</hi>
　<hi>備檢討缺官詔以吕夏卿韓維兼史館檢討</hi>
　<lb/>
<pb n="KR3k0029_WYG_072-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷六<lb/>
</p>
<p>
</p>
  </div>
</body>
</text>
</TEI>
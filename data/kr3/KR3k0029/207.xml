<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索别集卷二十</head>
    <p>
<pb n="KR3k0029_WYG_207-1a"/>
欽定四庫全書<lb/>
　羣書考索别集卷二十　　宋　章如愚　撰<lb/>
　　財用門<lb/>
　　　財<lb/>
君民要在兼足盖君之所與者民也民足矣則君雖不<lb/>
足亦無與其不足者民茍不足則君雖自足而誰其與<lb/>
共足哉<hi>論語或問</hi>
國不以利為利夫洪範八政食貨為先子貢問政而夫<lb/>
<pb n="KR3k0029_WYG_207-1b"/>
子告之亦以足食為首盖生民之道不可一日而無者<lb/>
聖人豈輕之哉特以為國者以利為利則必至扵剥民以<lb/>
自奉而有悖出之禍故深言其害以為戒耳至扵崇本<lb/>
節用有國之常政所以厚下而足民者則固未嘗廢<lb/>
也有子曰百姓足君孰與不足孟子曰無政事則財用<lb/>
不足正此意也<hi>大學或問</hi>
財聚則民散易大傳曰何以聚人曰財春秋外傳曰王<lb/>
人者将以導利而布之上下者也故財聚扵上則民散<lb/>
<pb n="KR3k0029_WYG_207-2a"/>
扵下矣財散扵下則民歸扵上矣<hi>同上</hi>
仁與不仁之判仁者不私其有故財散民聚而身尊不<lb/>
仁者惟利是圖故指身賈禍以崇貨也若商紂以自焚<lb/>
而起鉅橋鹿臺之財徳宗以出走而豐瓊林大盈之積<lb/>
皆以身發財之効也<hi>同上</hi>
歛臣盜臣之別聚歛之臣剥民之膏血以奉上而民被<lb/>
其殃盜臣竊君之府庫以自私而禍不及下仁者之心<lb/>
至誠惻怛寜亡已之財而不忍傷民之力所以與其有<lb/>
<pb n="KR3k0029_WYG_207-2b"/>
聚歛之臣寜有盜臣<hi>大學或問</hi>
宋朝取民過厚國家承五季之弊祖宗創業之初日不<lb/>
暇給未及大為經制故其所以取扵民者比之前代以<lb/>
為過厚重以熙豐變法頗有増加而建炎以来地削兵<lb/>
多權宜科須又復數倍供輸日久民力以殫而間者諸<lb/>
路上供多入内帑是致户部經費不足遂廢祖宗破<lb/>
分之法而上供嵗額必取十分豋足而後已<hi>光宗朝己</hi>
<hi>酉擬封事</hi>　<hi>文公</hi>
<pb n="KR3k0029_WYG_207-3a"/>
天子不當有私財天子際天之所覆極地之所載莫非<lb/>
已分之所有而無外之不通矣又何以私為哉今以不<lb/>
能勝其一念之邪而至扵有私心以不能正其家人近<lb/>
習之故而至扵有私人以私心用私人則不能無私費<lb/>
扵是内損經費之入外納羨餘之獻而至扵有私財使<lb/>
天下萬事之弊莫不由此而出是豈不可惜也哉<hi>同上</hi>
小人以聚歛欺君任事之臣惟務迫趣州縣使之急征<lb/>
横賦戕伐邦本而其所以欺陛下者則曰如是而國可<lb/>
<pb n="KR3k0029_WYG_207-3b"/>
富如是而兵可強陛下亦聞其說之可喜而未究其實<lb/>
往往誤加奨寵卑以事權是以比年以来此輩類皆髙<lb/>
官厚禄志滿氣得而生民日益困苦無復聊賴<hi>孝宗</hi>
<hi>朝庚子封事</hi>
以財發身之義問仁者以財發身曰不是散財以取名<lb/>
教人奉已只是不私其有則人自歸之而身自尊只是<lb/>
言其散財之効如此<hi>文公</hi>
損上益下之說後世不復知絜矩之義惟務竭民財以<lb/>
<pb n="KR3k0029_WYG_207-4a"/>
自豐利自一孔以上悉皆取之故上愈富而下愈貧夫<lb/>
以四海而奉一人不為不厚矣使在上者常有厚民之<lb/>
心而推與共之猶慮有不獲者況皆不恤而惟自封殖<lb/>
則民安得不困極乎易損上益下曰益損下益上曰損<lb/>
所以然者盖邦本厚則邦寜而君安乃所以為益也否<lb/>
則反是<hi>文公</hi>
當與民共其利財者人之所好自是不可獨占須推與<lb/>
民共之未論為天下且以作一縣言之若寛其賦歛無<lb/>
<pb n="KR3k0029_WYG_207-4b"/>
征誅之擾民便歡喜愛戴若賦歛稍急又有科敷之擾<lb/>
民便生怨决然如此<hi>同上</hi>
財聚民散之說民之與財孰輕孰重身之與國孰大孰<lb/>
小財散猶可復聚民心一失不可復收身危猶可復安<lb/>
國勢一傾不可復正至扵民散國危而措手無所則其<lb/>
所聚有不為大盜所積也耶<hi>文公上宰相書</hi>
嚴禁科罰之弊國家愛惜斯人如䕶元氣不忍以毫髪<lb/>
擾之詔令所頒戒飭州縣未嘗不以嚴禁科罰為言而<lb/>
<pb n="KR3k0029_WYG_207-5a"/>
其所以取之州縣者乃如此是則陽為禁止而隂實縱<lb/>
之又從而驅之使必出扵此<hi>文公與劉丞相劄子</hi>
利病制扵聚歛之臣今井地之制未能遽講而財利之<lb/>
柄制扵聚歛掊克之臣朝廷不恤諸道之虚實監司不<lb/>
恤州縣之有無而為州縣者又不復知民間之苦樂盖<lb/>
不惟學道不眀仕者無愛民之心亦縁上下相逼只求<lb/>
事辦雖或有此而亦不能施也<hi>文公荅張敬夫</hi>
當均節州縣之財莫若因制國用之名而脩其實哀憫<lb/>
<pb n="KR3k0029_WYG_207-5b"/>
民力之凋瘁而思所以膏澤之者今逐州逐縣各具民<lb/>
田一畝嵗入幾何輸稅幾何州縣一嵗所收金穀総計幾<lb/>
何諸色支費總計幾何有餘者歸之何許不足者何所<lb/>
取之俟其畢集類㑹考究而大均節之有餘者取不足<lb/>
者與務使州縣貧富不至甚相懸則民力之慘舒亦不<lb/>
至大相絶矣<hi>同上</hi>
宋朝財數景徳中收商稅四百五十餘萬貫慶厯中一<lb/>
千九百七十五萬餘貫景徳中收酒課四百二十八萬<lb/>
<pb n="KR3k0029_WYG_207-6a"/>
餘貫慶厯中收一千七百一十餘萬貫景徳中收鹽<lb/>
稅課三百五十五萬餘貫慶厯中收七百一十萬餘<lb/>
貫<hi>張方平奏</hi>
聚歛今之法歛焉猶潦也𣙜焉猶癘也征焉猶禦也今<lb/>
之吏非是此三者無議也今之民非是三者無抵也國至<lb/>
大民至細也立法以揜其口腹之尋常而還與之為市<lb/>
市之不酬還與之為仇勢至蹙事至不美也數百里之<lb/>
地設數大穽碁而布之武夫悍吏茍可逃責大體不<lb/>
<pb n="KR3k0029_WYG_207-6b"/>
恤也不必譏也直征而已矣不獨征也直攘而已矣斯<lb/>
民虎視吏坎乎視國也非苛政而何嗟夫足國而蹙其<lb/>
本㧞其本而壅其末何如其智也昔文王之政賦不二<lb/>
澤不禁關不征今之吏皆犯之矣人之虐扵斯讟扵斯<lb/>
聚族哭扵斯非一日也幸而天下未有故偶涇原之卒<lb/>
長安市上之呼去爾架除爾陌徹爾僦有不爭赴者乎<lb/>
官兵財内外諸吏髙秩厚禄紫朱其綬唱喝車盖而出<lb/>
者不啻萬人而朝廷常有無才能之嘆嵗十萬錢乃足<lb/>
<pb n="KR3k0029_WYG_207-7a"/>
一卒卒驅六尺團數石之弩荷一鈞之矛此比屋而居<lb/>
者不下百餘萬而常有夷狄之憂珠犀龜貝出乎海竹<lb/>
木香茗出扵山黄金丹砂出扵土可耕之野萬餘里鹽<lb/>
藉酒酤舟車水陸之筭徧乎天下而常有帑廩不足<lb/>
之患<lb/>
財勝事善為國者知財之甚急而萬事賴焉故常使財<lb/>
勝其事而事不勝財然後財可盡而事無不濟財者車<lb/>
馬也事者其所載之物也載物者嘗使馬輕其車車<lb/>
<pb n="KR3k0029_WYG_207-7b"/>
輕其物馬有餘力車有餘量然後可以涉泥塗而車不憤登<lb/>
峻阪而馬不蹶今四方之財莫不盡取民力屈矣而上用<lb/>
不足乎居惴惴僅能自平而事變之生復不可料譬如<lb/>
弊車羸馬而引丘山之載幸而無虞猶恐不自勝不幸<lb/>
而有隂雨之變陵谷之險其患有不可知者<lb/>
盡地利節浮費理財之要在乎原其所自有而為之道<lb/>
要其所從無而制之法風霆雨露之發生山林川澤之<lb/>
滋養財之所出也不原其所自有不要其所從無切切<lb/>
<pb n="KR3k0029_WYG_207-8a"/>
焉從事於闔闢之中則是賤丈夫爭錐刀之利耳豈君<lb/>
子所謂理財也耶是故原其所自有而為之道則莫若<lb/>
盡地利要其所從無而制之法則莫若節浮費<lb/>
惟君子善理財自君子避取財之名而小人執理財之<lb/>
權民之受禍未有窮已夫所謂理財者豈曰取之乎以<lb/>
天下之財與天下共理之也古之人未有不善理財而<lb/>
為聖君賢臣者大禹周公是也<lb/>
取財以信聖人所為大過於人者理天下之財而天下<lb/>
<pb n="KR3k0029_WYG_207-8b"/>
不疑其利擅天下之有天下不疑其貪政令之行天下<lb/>
雖未必能知其意而終不疑其害已故聖人之扵天下<lb/>
無不可為者以其所以信服天下者眀也<lb/>
過歛者多不克終左氏云管仲之世祀也冝哉謂其有<lb/>
禮也而管仲之後不復見扵齊者余讀其書大抵以魚<lb/>
鹽富齊爾余然後知管仲所以無後扵齊者孔子曰㣲<lb/>
管仲吾其被髪左衽矣又曰如其仁夫以孔子稱其仁<lb/>
左丘明稱其有禮然不救其無後利固不可與民爭也<lb/>
<pb n="KR3k0029_WYG_207-9a"/>
如此桑𢎞羊滅族韋堅王鉷楊慎矜王涯之徒皆不免<lb/>
扵禍孔循誅死有以也夫<hi>東坡</hi>
責民以所無及唐末兵興始有私錢者故白居易譏之<lb/>
曰私歛無錢爐平地無銅山言責民以所無也<hi>陳后山</hi>
興利者多禍敗夫利百物之所生而天地所以養人也<lb/>
専之必壅壅則所害者多故凡有利必有害利於己必<lb/>
害於人君子不盡利以遺民所以均天地之施也是以<lb/>
興利之臣鮮不禍敗自桑𢎞羊以来未有令終者也<hi>范</hi>
<pb n="KR3k0029_WYG_207-9b"/>
<hi>祖禹</hi>
暴歛甚於盜賊暴歛之害甚扵盜賊盜賊害民之命暴<lb/>
歛失民之心害民命者君得而治之若失民心不可得<lb/>
而復收也<hi>同上</hi>
公心散財散財發粟先儒或謂武王以此結天下之心<lb/>
是以利心量聖人也利者天下之利紂以私心聚之武<lb/>
王以公心散之萬姓恱服自然之理也<hi>東莱</hi>
土木最費財麥熟於夏禾成扵秋秋而書扵冬者荘公<lb/>
<pb n="KR3k0029_WYG_207-10a"/>
惟宫室䑓榭是崇是飾費用浸廣調度不充有司㑹計<lb/>
嵗入之多寡虚實然後知倉廩之竭也故扵嵗杪而書<lb/>
曰大無禾麥<hi>胡文定公</hi>
武帝費財文帝貫朽粟腐武帝已盡用之矣卜式所輸<lb/>
寜及太倉一粒粟乎故謂卜式之獻不足以富國適足<lb/>
以啓武帝興利之心以為牧養之子尚有餘羨以佐用<lb/>
況天下乎<hi>黄公度</hi>
管子攘奪春秋戰國王政既衰秦饑乞糴于晉魯饑<lb/>
<pb n="KR3k0029_WYG_207-10b"/>
乞糴于齊嵗以不同則乞于鄰國所謂九年之制度已自<lb/>
敗壊管子輕重一篇無慮千百言不過君民之相揆大<lb/>
耳<lb/>
為民者七而㳺民者六今天下之財所以不足者何也<lb/>
害農者繁而去本者衆也古之為民者四而農其四之<lb/>
一也今之為民者六而舎農者盖六之五也而胥吏又<lb/>
不在焉胥吏盖害農民而蠶食之者也而又害農者之<lb/>
一也則是今之為民者七而㳺民者居其六也而兵徒<lb/>
<pb n="KR3k0029_WYG_207-11a"/>
又不在焉<lb/>
為天下理財今之理財者自理之歟為天下理之歟父<lb/>
有十子闔其大門而取其子而不計其後将以富其父<lb/>
歟抑愛其子者必使之與其父歟抑孝其親者抑将盡<lb/>
困其子歟抑其父固其子之財歟然則今之開闔歛散<lb/>
輕重之權有餘不足之數可以一辭而决矣奈何以聚<lb/>
歛為理財<lb/>
財有限而欲無窮厥初生民無窮民也民為聖人而窮也<lb/>
<pb n="KR3k0029_WYG_207-11b"/>
民之欲無窮而財之生有窮以有窮奉無窮扵是乎<lb/>
始窮故受之以節節者約侈而歸儉也然有財之窮亦<lb/>
有節之窮財之窮自不節始節之窮自過節始過扵節<lb/>
則人情苦之而不可久扵是節之說又窮矣<lb/>
理財有三理財之說者三其上恵民其次恵國其下恵<lb/>
奸恵民者雖不為國計而其隂有以利公上者皆民力<lb/>
之所為供也恵國者雖非為民計而其實有以利公上<lb/>
者亦人情之所願也不窮財之所歸徒浚財之所出此恵<lb/>
<pb n="KR3k0029_WYG_207-12a"/>
奸之弊憂世者所以深痛公私之積也<lb/>
窮征則有反頭㑹箕歛之法慘因以啓隴上輟耕之心<lb/>
間架陌錢之征峻反以實菜糲見色之口<lb/>
財竭民無留藏地無餘寳利自一孔以上皆入官矣而<lb/>
大農猶以匱告財扵何而取地半扵承平之時而嵗入<lb/>
已倍之財扵何而生養兵之外百官有司之奉郊祀賔<lb/>
客之費不能已十之一財扵何而節<lb/>
財乏以財言之新疆旋失資粮委棄呌卒一炬倉廩掃<lb/>
<pb n="KR3k0029_WYG_207-12b"/>
空而財始耗矣江廣以冦盜而傾儲二浙以水潦而缺上<lb/>
供而財益乏矣料撥不已猶慮乏興内帑築城将何<lb/>
以繼倚區區之楮以立國而楮至不行是豈更變鈔<lb/>
法賣鬻爵牒所能濟哉　　賣絲糴穀剜肉醫瘡盖<lb/>
不特如昔人所詠而已<lb/>
財有三窮采薇未還撒花妄費財窮扵将也魏戍方殷<lb/>
孫竈難減財窮扵兵也嚢金匱帛溪貪壑慾財又窮<lb/>
扵貪吏矣<lb/>
<pb n="KR3k0029_WYG_207-13a"/>
　　　錢幣<lb/>
區䖏交子之䇿論淮西鐵錢交子曰交子本是代錢今<lb/>
朝廷却只以紙視之今時是銅錢交子不得用扵淮鐵<lb/>
錢交子不得用扵江南又須江南官司置場兊換銅錢交<lb/>
子乃可行耳<hi>文公</hi>
銷鑄漏泄之病或欲通銅錢出淮先生深以為不然云<lb/>
東南銅錢已是甚少其壊之又多端私鑄銅器者動整<lb/>
四五分壊了此壊錢之弊又有海舶之泄海船髙大多<lb/>
<pb n="KR3k0029_WYG_207-13b"/>
以貨物覆其上其内盡載銅錢轉之外國朝廷雖設官<lb/>
禁那曽檢㸃得出其不亷官吏反以此為利<hi>同上</hi>
　　　節財<lb/>
愛民必先節用盖國家財用皆出扵民如有不節而用<lb/>
度有闕則横賦暴歛必将有及扵民者雖有愛人之心<lb/>
而民不被其澤矣是以将愛人者必先節用此不易之<lb/>
理也<hi>光宗朝己酉擬上封事</hi>
當節無名之費内自京師外達都邑上自宫禁下至胥<lb/>
<pb n="KR3k0029_WYG_207-14a"/>
徒無名浮費亦豈無可省者功計若能還内帑之入扵<lb/>
版曹復破分之法扵諸路然後大計中外冗費之可省<lb/>
者悉從廢罷則亦豈不能少有所濟<hi>光宗朝己酉擬</hi>
<hi>上封事</hi>
　　　内帑<lb/>
内帑認為私貯虞允文之為相也盡職版曹嵗入窠名<lb/>
之必可指擬者號為嵗終羨餘之數而輸之内帑顧以<lb/>
其有名無實積累掛欠空載簿書不可催理者撥還<lb/>
<pb n="KR3k0029_WYG_207-14b"/>
版曹其為說曰内帑之積将以備他日用兵進取不時<lb/>
之須而版曹自今經費已自不失嵗入之數聽其言誠<lb/>
甘且美矣然自是以来三十餘年内帑嵗入不知幾何<lb/>
而認為私貯典以私人宰相不得以式貢均節其出入<lb/>
版曹不得以簿書勾考其在亡其日消月耗以奉燕私<lb/>
之費者盖不知其幾何矣而曷嘗聞其能用此錢以易<lb/>
敵人之首如太祖皇帝之言哉<hi>孝宗朝戊申擬上封</hi>
<hi>事</hi>　<hi>文公</hi>
<pb n="KR3k0029_WYG_207-15a"/>
上供多入内帑間者諸路上供多入内帑是致户部經<lb/>
費不足遂廢祖宗破分之法而上供嵗額必取十分登<lb/>
足而後已期限迫趣科責嚴峻監司州縣更相督迫<lb/>
唯務自寛己責何暇更察民情捶撻驚呼有使人不<lb/>
忍聞者而州縣嵗入多作上供起發則又扵額外巧作<lb/>
名色寅縁刻剥此民力之所以大窮也<hi>光宗朝己酉擬</hi>
<hi>上封事</hi>　<hi>文公</hi>
　　　上供<lb/>
<pb n="KR3k0029_WYG_207-15b"/>
官吏脇取之擾縣道既無羸餘可積又無科名可催官<lb/>
吏且欲避免一時州郡督責則不過因民之訴訟而科<lb/>
罰之甚則誘人以告訐而脇取之州郡聞知稍行禁約<lb/>
則諸縣便以籍口不肯留心趂辦州郡不免又将别色<lb/>
官錢那兊補足為州郡者憚其如此則遂一切聽其所<lb/>
為不復考問不惟非理違法妄取民財之可罪而民之<lb/>
負寃苦訴扵官司者皆無自而得其平矣<hi>光宗朝奏</hi>
<hi>狀</hi>　<hi>文公</hi>
<pb n="KR3k0029_WYG_207-16a"/>
免上供以寛州縣欲亟圗所以紓州縣民間目前之急<lb/>
則願深詔主計将輸之臣且扵見今樁積金穀綿絹數<lb/>
内每嵗量撥二三十萬視州郡之貧乏者特與免起上<lb/>
供官物三五分而代其輸<hi>孝宗朝庚子上封事</hi>　<hi>文公</hi>
　　　經總制錢<lb/>
此錢不當立額經總制錢不當立額不待智者而後知<lb/>
也盖其出扵倉庫出納田宅契劵之所收者雖可約計<lb/>
其大槩然財計有時而虧盈物價有時而髙下則其數<lb/>
<pb n="KR3k0029_WYG_207-16b"/>
已有不可得而凖者又況所謂無額錢者元無一定科<lb/>
名可以椿辨其多少不可得而預知故其創立之初直<lb/>
以無額名之則其不當立額也雖至愚亦知之矣而比<lb/>
年以来悉皆立額比較盖縁紹興十九年中推行經界<lb/>
人户多有白契不堪照用爭出投印致得當年經總制<lb/>
錢所收増羨遂有無状小人獻此殘賊之計一時朝廷<lb/>
既為所誤而其流毒至今未已<hi>孝宗朝奏状</hi>　<hi>文公</hi>
立額比較之弊切見諸路提刑司所管拘催州縣總制<lb/>
<pb n="KR3k0029_WYG_207-17a"/>
錢盖前代之所無而祖宗盛時亦未之有特起扵宣和<lb/>
末年倉卒用兵權宜措畫當時建議之臣方且自以為<lb/>
功而其兄聞之乃為哭扵先廟以為作俑之禍且及子<lb/>
孫渡江以後雖知其弊然費出愈繁遂不能罷復有増<lb/>
加以至于今乃為大農之經賦有司不復敢有蠲除之<lb/>
議然其始者亦但討其出納多寡之實數而隨以取之<lb/>
則事雖失體而未有甚害及紹興中推行經界之法民<lb/>
間違限契約悉出投印故一二年間此錢之額倍扵常嵗<lb/>
<pb n="KR3k0029_WYG_207-17b"/>
逮其畢事則便復常數而無復前日之羨矣而一時乃<lb/>
有憸佞掊克之人輒為比較之說以誤朝聼使凡嵗入<lb/>
經總制錢悉以經界之年為額其後雖或知其非義而<lb/>
小變之然猶必使趂及一年所收最多之數至其甚無<lb/>
藝者則雖或災傷平分檢放倚閣苗米稅錢已無所入<lb/>
而所謂經総制錢者版曹捴所猶不肯與之蠲除上下<lb/>
相臨轉相逼迫下吏無所措其手足則其勢必至扵巧<lb/>
為名目取之扵民以求幸免司察之官雖知其然然<lb/>
<pb n="KR3k0029_WYG_207-18a"/>
既利其嵗額之盈則亦不容有所伺間顧猶不足以及<lb/>
數則遂不過将新盖舊轉後為前嵗月愈深逋負日積<lb/>
大郡所欠十數萬緍小郡亦不下一二萬數官吏操切<lb/>
日益嚴峻而莫有知其事之本原者不知州縣之煎熬<lb/>
局促果何日而少紓斯民之歎息愁怨果何時而少息<lb/>
也伏望詔大臣圗所以節用裕民之道討論合與不合<lb/>
立額比較之利病而罷行之以幸天下<hi>孝宗朝延和奏</hi>
<hi>劄</hi>
<pb n="KR3k0029_WYG_207-18b"/>
軍興權宜創立經總制錢因一時軍興權宜所立後遂<lb/>
不罷要之當時立法亦未盡善<lb/>
陳亨伯韓球所創經制錢陳亨伯所創盖因方臘反童<lb/>
貫討之亨伯為隨軍轉運使朝廷以其權輕又重為經<lb/>
制使患軍用不足創為此名以收州縣之財當時大獲<lb/>
其利然立此制時眀言軍罷而止其後遂因而不改至<lb/>
紹興四年韓球又創総制錢大畧倣經制為之十一年<lb/>
經畧法行民間印典賣契多故倍有所得朝廷遂以此<lb/>
<pb n="KR3k0029_WYG_207-19a"/>
年之額至次年則其額大虧乃令州縣添補觧發自今<lb/>
州縣大困<hi>文公</hi>
非經賦常入之錢此錢既非經賦常入為民所逋貰官<lb/>
吏所侵盜而以一嵗偶多之數制為定額責使償之自<lb/>
户部四折而至扵縣如轉圜扵千仞之坂至其址而其<lb/>
勢窮矣縣将何取之不過巧為科目以取之扵民耳<hi>文</hi>
<hi>公與鍾户部論虧欠經總制錢書</hi>
無藝無名之制官得其一吏已得其二三並縁為奸何<lb/>
<pb n="KR3k0029_WYG_207-19b"/>
所不有是則議者所謂督責官吏者乃所以深為之地<lb/>
而重困天子所愛之民也夫吏依公以侵民又陽自觧<lb/>
曰此朝廷所欲得非我曹過也夫愚民安知其所以然<lb/>
者何哉亦相聚而怨曰朝廷不恤我等耳嗚呼此豈民<lb/>
之所當輸官之所當得者耶其制之無藝取之無名甚<lb/>
矣<hi>同上</hi>
　　　稅賦<lb/>
貢助徹什一之制夏時一夫受田五十畝而每夫計其<lb/>
<pb n="KR3k0029_WYG_207-20a"/>
五畝之入以為貢商人始為井田之制以六百三十畝<lb/>
之地畫為九區區七十畝中為公田其外八家各授一<lb/>
區但借其力以助耕公田而不復稅其私田周時一夫<lb/>
受田百畝鄉遂用貢法十夫有溝都鄙用助法八家同<lb/>
井耕則通力而作收則計畝而分故謂之徹其實皆什<lb/>
一者貢法固以十分之一為常數惟助法乃是九一而<lb/>
商制不可考周制則公田百畝中以二十畝為廬舎一<lb/>
夫所耕公田實計十畝通私田百畝為十分而取其一<lb/>
<pb n="KR3k0029_WYG_207-20b"/>
盖又輕扵十一矣竊料商制亦當似此而以十四畝為<lb/>
廬舎一夫實耕公田七畝是亦不過什一也<hi>孟子集注</hi>
九一什一之法都鄙之地九一而助為公田而行助法<lb/>
也鄉遂之地田不井授但為溝洫使什而自賦其一盖<lb/>
用貢法也周所謂徹法者盖如此<hi>同上</hi>
布粟力役之征征賦之法嵗有常數然布縷取之扵<lb/>
夏粟米取之扵秋力役取之扵冬當各以其時若并取<lb/>
之則民力有所不堪矣今兩稅三限之法亦此意也<hi>同上</hi>
<pb n="KR3k0029_WYG_207-21a"/>
戰國非先王之法周禮宅不毛者有里布民無職事者<lb/>
出夫家之征鄭氏謂宅不種桑麻者罰之使出一夫<lb/>
百畝之稅一家力役之征也今戰國時一切取之市宅<lb/>
之民已賦其廛又令出此夫里之布非先王之法也<lb/>
<hi>同上</hi>
魯稅畝非周制之舊周制一夫受田百畝而與同溝共<lb/>
井之人通力合作計畝均分大抵民得其九公取其一<lb/>
故謂之徹魯自宣公稅畝又逐畝什取其一則為什而<lb/>
<pb n="KR3k0029_WYG_207-21b"/>
取二矣<hi>語注</hi>
祖宗破分之法伏見祖宗舊法凡州縣催理官物已及<lb/>
九分已上謂之破分諸司即行住催版曹亦置不問由<lb/>
是州縣得其贏餘以相補助貧民些小拖欠亦得茍延<lb/>
以待蠲放恩自朝廷恵及閭里君民両足公私俱便此<lb/>
誠不刋之令典也<hi>孝宗朝戊申封事</hi>　<hi>文公</hi>
州縣催督之擾徒使版曹經費闕乏日甚督趣日峻以<lb/>
至廢去祖宗以来破分良法而必以十分登足為限以<lb/>
<pb n="KR3k0029_WYG_207-22a"/>
為不足則又造為比較監司郡守課最之法以誘脇之<lb/>
不復問其政教設施之得失而一以其能剥民奉上者<lb/>
為賢扵是中外承風兢為苛急監司眀諭州郡郡守眀<lb/>
諭屬邑不必留心民事惟務催取財什此民力所以重<lb/>
困之本而稅外無名之賦如和買折帛科罰月以之屬<lb/>
尚未論也<hi>孝宗朝戊申封事</hi>　<hi>文公</hi>
諸路科罰之弊切見江西諸路州舊有科罰之弊盖因<lb/>
嵗入有限而費出無常是以不免巧取扵民以備支發<lb/>
<pb n="KR3k0029_WYG_207-22b"/>
凡是百姓有事入門不問曲直恣意誅求無有藝極民<lb/>
間受弊不可勝言為監司州縣者欲一切繩之以法則<lb/>
財計頓闕州縣不可復為雖有良吏亦無以免若一切<lb/>
恣之不問則法廢不行民怨無告而貪虐之吏更復並<lb/>
縁以濟其私為害愈甚<hi>孝宗朝延和奏劄</hi>　<hi>文公</hi>
賦外加耗之供切見本路土瘠民貧無他生理而州縣<lb/>
嵗計入少出多往往例扵常賦之外多收加耗重折價<lb/>
錢尚且入不支出公私俱困<hi>寜宗朝行宫便殿奏劄文公</hi>
<pb n="KR3k0029_WYG_207-23a"/>
賦重民勞之苦南康為郡土地瘠薄生物不暢人民稀<lb/>
少穀賤農傷固已為貧國矣而其賦稅偏重比之他䖏<lb/>
或相倍蓰民間雖復盡力耕種所收之利或不足以了<lb/>
納稅賦須至别作營求乃可陪貼輸官是以人無固志<lb/>
生無定業不肯盡力農桑以為子孫久逺之計幸遇豐<lb/>
年則賤糶禾穀以茍目前之安一有水旱則扶老携幼<lb/>
流移四出視其田廬無異逆旅之舎盖出郊而四望則<lb/>
荒疇敗屋在䖏有之<hi>孝宗朝庚子封事</hi>　<hi>文公</hi>
<pb n="KR3k0029_WYG_207-23b"/>
政煩賦重之害歛財失民情猶為不可況今政煩賦重<lb/>
民卒流亡所謂財者又将無有可得之理若不蚤救必深<lb/>
為害<hi>孝宗朝戊申封事</hi>　<hi>文公</hi>
稅重加扵贍軍夫有田則有租為日久矣而今日民間<lb/>
特以稅重為苦者正縁二稅太重朝廷盡取以供軍而<lb/>
州縣無復贏餘也夫二稅之入盡以供軍則其物有常<lb/>
數其時有常限而又有貼納水脚轉輸之費州縣皆不<lb/>
容有寛緩而減免也<hi>孝宗朝庚子封事</hi>　<hi>文公</hi>
<pb n="KR3k0029_WYG_207-24a"/>
省賦在扵治軍臣聞天下國家之大務莫大扵恤民而<lb/>
恤民之實在省賦省賦之實在治軍若夫治軍省賦以<lb/>
為恤民之本則又在人君正其心術以立綱紀而已矣<lb/>
<hi>同上</hi>
租庸調起扵惰唐以前唐租庸調大抵改新法度是世<lb/>
界一齊更新之初方做得如漢衰魏代只是漢舊底物<lb/>
事晉魏以至六朝亦只遞相祖述弊法卒亦變更不得<lb/>
直到元魏北齊後周居中原時中原生靈死於兵冦幾<lb/>
<pb n="KR3k0029_WYG_207-24b"/>
盡所以宇文价蘓綽出来便做得租庸調故隋唐因之<lb/>
<hi>文公</hi>
祖宗催科之法祖宗立法催科只是九分纔破這一分<lb/>
便不催但破得一百貫謂之破分便住自曽丞相<hi>懐</hi>為<lb/>
户部時便不用這法須要催盡至今所以如此<hi>同上</hi>
白納絹錢之弊福建賦稅猶易辦浙中全是白撰横歛<lb/>
無數民不聊生秋稅苗産有定色猶易催夏稅是和買<lb/>
絹最為重苦盖始者一疋官先支得六百錢後来變而<lb/>
<pb n="KR3k0029_WYG_207-25a"/>
令人先納絹後請錢已自費力了後又無錢可請只白<lb/>
納絹今又不納絹只令納價錢數又重催不到者保正<lb/>
出之一畨當役則為之困矣故福建不如江西江西不<lb/>
如江東江東又不如浙東浙東又不如浙西越郡都越<lb/>
不好<hi>同上</hi>
賦稅供用之費賦謂計口發財<hi>六字係班志顔注</hi>稅謂<lb/>
公田什一及工商衡虞之入也賦供車馬兵甲士徒之<lb/>
役充實府庫賜予之費稅給郊宗廟百神之祀天子奉<lb/>
<pb n="KR3k0029_WYG_207-25b"/>
養百官禄食庶事之費<hi>井田類說文公</hi>
朝廷督責之過國家張官置吏本以為民所以平時但<lb/>
聞朝廷戒飭州郡奉行寛恤惟恐有所不至至扵督責<lb/>
二字考之前史則韓非李斯慘刻無恩詿誤人主之術<lb/>
非仁人之所忍聞也<hi>申省状</hi>　<hi>文公</hi>
官司科敷之擾稅籍不正田畝荒蕪官司失䧟王稅數<lb/>
目浩瀚無以供觧嵗計遂至巧作名色科敷責罰以救<lb/>
目前官既不法吏又為奸是以貧弱之民受害愈甚州<lb/>
<pb n="KR3k0029_WYG_207-26a"/>
郡非不深知其弊然勢之所驅有不容已雖有賢者不<lb/>
過包羞忍恥拱手竊歎而已<hi>經界申諸司状</hi>
豪強詭冒之弊公私田土皆為豪宗大姓詭名冒占而<lb/>
細民産去稅存或更受俵寄之租困苦狼狽無所從出<lb/>
州縣既失經常之入則遂多方擘畫取其所不應取之<lb/>
財以足嵗計如諸縣之科罰州郡之賣鹽是也<hi>文公與</hi>
<hi>丞相劄子</hi>
減免丁錢之說盖食王土為王民亦無終嵗安坐不輸<lb/>
<pb n="KR3k0029_WYG_207-26b"/>
一錢之理但不當取之太過使至扵不能供耳今欲再<lb/>
奏不若請令白丁下户每嵗人納一二百錢四等而上<lb/>
每等逓増一二百使至于極等則畧如今日之數似亦<lb/>
不為厲民而上可以不失其大農經費之入下可以為<lb/>
貧民久逺之利<hi>文公荅張敬夫</hi>
追呼重納之患諸縣人户送納稅物官司交訖合給朱<lb/>
鈔縣鈔即闗主簿勾銷户鈔即付人户執照使人户免<lb/>
致重疊追呼騷擾近年諸縣間有受納錢物不即印鈔<lb/>
<pb n="KR3k0029_WYG_207-27a"/>
印以鈔單給付人户既無官印不可行用及至追呼不<lb/>
為㸃對勘斷監納山谷細民被害尤甚<hi>與稅户條目</hi>
　<hi>文公</hi>
　　　商稅<lb/>
欲免米商之稅乞詔有司諸被實州縣人户欲與販物<lb/>
貨往外州府收糴米穀就闕米䖏出糶者各經所在或<lb/>
縣或州或監司自陳所帶貨物判執前去其糶米訖所<lb/>
買回貨亦各經所在自陳判執回歸往回所過並不得<lb/>
<pb n="KR3k0029_WYG_207-27b"/>
輒收分文稅錢違者並依稅米穀法必行無赦<hi>孝宗朝</hi>
<hi>奏状文公</hi>
征商自龍斷始孟子釋龍斷之說謂左右望者欲得此<lb/>
而又取彼也人惡其専利故就征其稅後世縁此遂征<lb/>
商人也<hi>孟子注</hi>
客旅不宜重困州縣財計取辦扵稅務稅務課額仰給<lb/>
扵客旅然則客旅雖非農民之比亦官司財用取資不<lb/>
宜重困使其望風畏避而不敢出扵其塗也<hi>乞減移用錢</hi>
<pb n="KR3k0029_WYG_207-28a"/>
<hi>額劄子</hi>　<hi>文公</hi>
　　　𣙜酤<lb/>
古人禁人聚飲古人禁人聚飲今却張官置吏惟恐人<lb/>
不来飲如此却何以責遜亷遜<hi>文公</hi>
酒課坊場之弊酒坊之弊其說有四一曰官監二曰買<lb/>
擈三曰拍户四曰萬户抱額臣切以為莫不便扵官監<lb/>
莫便扵萬户其他則亦互有利害而萬户之中亦不能<lb/>
無少利害要在講究詳盡然後施行則庶乎其弊之可<lb/>
<pb n="KR3k0029_WYG_207-28b"/>
革矣今官監之害朝廷既知而罷之矣然州郡客戸多<lb/>
不遵禀户部漕司所擈仍不廢罷此則害雖除而未盡<lb/>
者也買擈之害在買人有消折本柄破壊家産之患在<lb/>
衆人有掗托抑勒捕捉欺凌之擾雖加禁防法式眀備<lb/>
然勢之所在終不能革拍户抱額則庶幾矣然或額重<lb/>
而抱納不前或籍此而掗托騷擾則其弊亦不異扵買<lb/>
撲唯萬户抱額最為簡便然須以一州或一縣通計田<lb/>
畝浮財物力而均出之使無官户民户之殊城居村居<lb/>
<pb n="KR3k0029_WYG_207-29a"/>
之異一槩均出之為定籍乃為盡善若舎官户而敷民<lb/>
户舎城居而困村居不立官簿而置私草簿使吏得以<lb/>
隂肆出沒走弄扵其間則又病矣<hi>同上</hi>
　　　𣙜鹽<lb/>
要在根索弊源竊見本司所管鹽課利國計所資為<lb/>
甚廣而民情所患為甚深若不根索弊源别行措置<lb/>
切恐民力日困亦非國家久逺之利<hi>孝宗朝浙東奏状</hi>
　<hi>文公</hi>
<pb n="KR3k0029_WYG_207-29b"/>
販載私鹽之弊夫産鹽地分距亭場去䖏近或跬步之<lb/>
間逺亦不踰百里故其私鹽常賤而官鹽常貴利之所<lb/>
在雖有重法不能禁止故販私鹽者百十成羣或用大<lb/>
船搬載巡尉既不能訶州郡亦不能詰反與通同資<lb/>
以自利<hi>同上</hi>
鹽鋪抑買之弊民間公食私鹽客人不復請鈔至有一<lb/>
場一監累月之間不收一袋不支一袋而官吏縻費士<lb/>
卒搔擾有不可勝言者然以有比較之法州郡恐有殿<lb/>
<pb n="KR3k0029_WYG_207-30a"/>
罰則不免創立鹽鋪抑勒民户妄作名邑抑令就買出<lb/>
入暗昧不可稽考大畧瘠民以肥吏困農以資㳺手<lb/>
<hi>同上</hi>
令民納錢之法切見福建下四州軍舊行産鹽之法令<lb/>
民隨二稅納産鹽錢而請鹽于官近嵗官鹽雖不支<lb/>
給而民間自食私鹽官司既得産鹽稅錢亦不復問其<lb/>
私販雖非正法然實兩便<hi>同上</hi>
公私兩便之計吏須博盡衆謀多方措置使輸錢之數<lb/>
<pb n="KR3k0029_WYG_207-30b"/>
比舊稍輕買鹽之價比舊頓減即公私兩便法可久行<lb/>
若其不然則官户豪宗昔倖免而今例輸者横議紛紛<lb/>
必有所縁而起雖有良法美意不可行矣<hi>文公荅陳漕</hi>
<hi>書</hi>
官民兩利之䇿扵見行鹽法之中擇其不可行之甚䖏<lb/>
小變其法而損其嵗入之數吏官享其利而民不以為<lb/>
病州縣可以立脚而漕司不失嵗輸之實而已<hi>文公與</hi>
<hi>王漕書</hi>
<pb n="KR3k0029_WYG_207-31a"/>
罷海倉以通客販引價之所以貴以引額之數拘之也<lb/>
本錢之所以多以所支之數較之也此鹽之所以貴也<lb/>
賣引之額所以狭以所運之數拘之也海鹽之錢所以<lb/>
取以搬運之費計之也此計産輸錢之所以重也欲致<lb/>
二利去二害在乎罷海倉之買納而已誠能罷海倉<lb/>
及下四州之買納使客人請引南自漳泉北至長溪各<lb/>
從便路徑就亭户買鹽興販則引價可減本錢可輕<lb/>
引額可増海船可罷而計産所輸亦薄<hi>文公荅陳漕書</hi>
<pb n="KR3k0029_WYG_207-31b"/>
　　　和買<lb/>
祖宗預買之法臣聞祖宗初立和預買法先支見錢<lb/>
後納紬絹民間實賴其利至有形扵歌謡者而當是時<lb/>
本路漕臣有私扵越州者其私復私扵㑹稽故此郡縣<lb/>
所抛獨為多其後請本之數遂為嵗額而錢不復支絹<lb/>
日益貴以至今日而白著之科遂反為一州無窮之害<lb/>
<hi>孝宗朝浙東奏状</hi>
紹興和買之患欲救巨患者不可惜小費欲除實弊者<lb/>
<pb n="KR3k0029_WYG_207-32a"/>
不可狥虚名切見紹興和買之患民所不堪巧詐之徒<lb/>
姦弊百出前此議者非不欲捄而除之而往往過為國<lb/>
家顧惜小費下比流俗茍徇虚名是以因循終莫能革<lb/>
<hi>同上</hi>
利源不可開三代之時鹽雖入貢未嘗有禁自管仲始<lb/>
興鹽筴而鹽禁方開雖漢興除山澤之禁至武帝時<lb/>
孔僅桑𢎞羊祖管仲之法始行禁𣙜至昭帝之世召賢良<lb/>
文學論民疾苦請罷鹽鐵又𢎞羊反覆論難卒不能<lb/>
<pb n="KR3k0029_WYG_207-32b"/>
廢元帝雖暫罷之卒以用費不足復建自此之後禁𣙜<lb/>
與古今相始終以此知天下之利源不可開一開不可<lb/>
復塞<lb/>
人户敷納之苦切見浙東路和買絹萬數浩瀚舊例人<lb/>
户均敷人户苦扵輸納多立詭户隠寄物力以避均敷<lb/>
是致見納人户所敷愈重其間又有不該敷納田地之<lb/>
數官司不為除豁其弊非一欲望特降指揮革去舊<lb/>
弊庶幾饑饉餘民得安生業世世子孫沭浴仁聖之膏澤<lb/>
<pb n="KR3k0029_WYG_207-33a"/>
不勝幸甚<hi>孝宗朝延和奏劄文公</hi>
人力供輸之勞日前兵亂流移民方復業而官吏節次<lb/>
増起稅額及和買折帛數目浩瀚人户盡力供輸有所<lb/>
不給則復轉徙流亡無復顧戀鄉井之意其幸存者亦<lb/>
皆茍且偷安不為子孫長久之慮一旦小有水旱則復<lb/>
顧而他觀其氣象如腐草浮苴無有根蔕愁嘆亡聊<lb/>
深可憐憫<hi>孝宗朝浙東奏状</hi>　<hi>文公</hi>
子户詭名之奸惟是子户詭名之奸頓輸數户積計甚<lb/>
<pb n="KR3k0029_WYG_207-33b"/>
多故尤不以為便而必爭之其功又足以挟下户唱浮<lb/>
論以揺衆聽故不察其實者遂以自疑而莫能復措<lb/>
其說此和買之議所以洶洶累年而和買之害固未嘗<lb/>
有一毫之損也<hi>同上</hi>
區䖏詭户之䇿如欲首併詭户則懼其告訐成風徒敗<lb/>
風俗而暫併復分終不能禁欲以畝頭紐則縱舎㳺末<lb/>
重困農民輕重之間亦未為允欲料有産無丁之户則<lb/>
彼能立詭户者固不憚更立虚丁而寡妻弱子實無丁<lb/>
<pb n="KR3k0029_WYG_207-34a"/>
籍者反受其弊<hi>同上</hi>
減嵗額敷貫頭之說縁和買之重奸猾之民爭為子户<lb/>
詭名以避均敷而其淳謹畏法不敢為者顧乃為之代<lb/>
受所免之數㡬再倍扵其舊政之不平莫甚扵此從来<lb/>
為州縣者灼知其弊非不嚴詭户之禁往往隨併隨分<lb/>
終莫能革今若先次痛減嵗額却以貫頭均敷自物<lb/>
力一分以上並紐寸尺則髙下多寡其數一定而奸弊<lb/>
無所從出矣<hi>同上</hi>
<pb n="KR3k0029_WYG_207-34b"/>
先減請本之額今欲去紹興和買之害使無奸弊稍得<lb/>
均平而不先減其當日請本之額譬如負千鈞者皆膂<lb/>
之力既已不堪乃不知減其所負之物但欲移而寘之<lb/>
懐袖亦必無益扵事矣<hi>浙東奏状</hi>　<hi>文公</hi>
分等均敷之說所謂髙下等第均敷者上户舊科和買<lb/>
數多今用貫頭均敷則其數却須少減下户舊不曽科<lb/>
和買今用貫頭均敷則其數乃是頓増若使頓増數中<lb/>
皆是子户詭名則固不足恤第其間却有真實下户不能<lb/>
<pb n="KR3k0029_WYG_207-35a"/>
無咨怨者故今復為此法以優恤之<hi>同上</hi>
除放下户丁錢所謂減免下户丁錢者大率第五等中<lb/>
有丁者多是真實下户無丁者多是子户詭名今若将<lb/>
第五等中所謂丁錢特與除放則真實下户雖増和買<lb/>
而得除此色官物其乗除之間亦畧足以相補矣<hi>同上</hi>
畝頭物力之說所以欲改畝頭二字為物力貫百者盖<lb/>
以畝頭科紐則獨有田之家被科而有浮財物力者不<lb/>
與亦有未均之弊故欲改作物力貫百則有田及浮財<lb/>
<pb n="KR3k0029_WYG_207-35b"/>
者皆在其中<hi>文公小帖</hi>
　　　和糶<lb/>
嚴州縣遏糴之禁今體訪浙西州軍極為豐稔去䖏與<lb/>
紹興水路相通切慮逐州縣不體隣路災傷之禁故行<lb/>
遏糴及客人應募搬販亦恐逐州縣稅務循習邀阻妄<lb/>
作名色輒收雜稅錢勝買醋錢之類使本路饑民日就<lb/>
狼狽虚被聖主賑恤之恩欲望朝廷行遏糴條法加等<lb/>
坐罪施行庶幾公私搬運免致艱阻二路饑民得沾實<lb/>
<pb n="KR3k0029_WYG_207-36a"/>
恵<hi>文公申省状</hi>
通商販以濟民食嵗既不登所在艱食全賴商賈負通<lb/>
之利所冝存恤不可搔擾今米穀不得收稅雖有成法<lb/>
而州縣場務多不遵守至扵住糴而有所挟之資既糶<lb/>
而有所貿之貨則往来之間經由去䖏無以邀阻納稅<lb/>
為苦是致客人憚扵興販欲望特降睿㫖詔有司所過<lb/>
並不得輒收分文稅錢違者並依稅米穀法必行無赦<lb/>
庶㡬商販流通民食不匱<hi>孝宗朝浙東奏状</hi>　<hi>文公</hi>
<pb n="KR3k0029_WYG_207-36b"/>
貴有和平之意人心所在和則樂與官為市不和則彼<lb/>
此角立也和則樂與官相售不和則上下交勝也彼富<lb/>
家巨室之儲朘削不為不甚又迫之以牓牒扼之以刑<lb/>
憲旦夕吏来其家而呼曰命官督爾糴指爾廩譁然<lb/>
而駭者鷄犬不能寜焉彼雖有升平之藏倉庫之積<lb/>
其肯樂糴扵官府之督趣哉糴曰和糴所貴有和平之<lb/>
意<lb/>
　羣書考索别集卷二十<lb/>
</p>
<p>
</p>
  </div>
</body>
</text>
</TEI>
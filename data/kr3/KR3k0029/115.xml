<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷四十九</head> <lb/>
    <p>
<pb n="KR3k0029_WYG_115-1a"/>
欽定四庫全書<lb/>
　羣書考索後集卷四十九<lb/>
　　　　　　　　　　　　宋　章如愚　編<lb/>
　　兵門<lb/>
　　　漢邊兵<lb/>
漢世邊戍之兵掌之無定官髙祖陳豨以代相監趙代<lb/>
邊兵傅寛為代相國將屯張蒼為代相國備邊冦<hi>本傳</hi>
<hi>髙祖時</hi>武帝時李廣<hi>本傳</hi>程不識俱以邊郡太守將屯<lb/>
<pb n="KR3k0029_WYG_115-1b"/>
趙充國<hi>昭帝時</hi>以中郎將屯上谷此掌之無定官也<hi>吕</hi>
<hi>祖謙大事記</hi>吕后五年始令戍卒嵗更文帝十三年除<lb/>
戍卒令及武帝中世乃詔減隴西上郡戍卒之半而宣<lb/>
帝時盖寛饒為司𨽻子自行戍北邊何邪攷韓安國傳<lb/>
安國與王恢議擊匈奴曰陛下復遣子弟乗邊守塞觀<lb/>
此則戍卒之復其殆武帝之時乎盖漢鴈門雲中以備<lb/>
北狄隴西諸郡以備西羗巴蜀諸郡以備西南夷遼東<lb/>
燕齊諸郡以備朝鮮㑹稽諸郡以備南越此漢邊備之<lb/>
<pb n="KR3k0029_WYG_115-2a"/>
大畧也及詳攷之邊郡增置長史<hi>掌兵馬</hi>則異於他郡吏<lb/>
任事者得賜武庫兵則異於他吏都尉司馬不治民則異<lb/>
於他職其於邊吏如此其優也有事則廷臣集議上奏則<lb/>
不日報可<hi>充國傳事</hi>其於邊事如此其急也大司農調給<lb/>
費用或續以少府或令入粟於邊而受錢都内<hi>武帝通西</hi>
<hi>南夷租賦不足乃募豪民西南夷入粟縣官而受錢都内</hi>
<hi>見食貨志</hi>其於邊費如此其備也太守將萬騎行塞兵庫<lb/>
則專置令官三十六苑分布西北有失亡則廷尉史按驗<lb/>
<pb n="KR3k0029_WYG_115-2b"/>
亭徼不治則太守伏誅於以見其嚴邊備也民徙邊者則<lb/>
予冬夏衣<hi>晁錯論邊備</hi>廪屯田則予犁牛<hi>昭元鳳三年詔</hi>
<hi>應劭注</hi>止胡人所驅則予其半<hi>錯論邊備</hi>於以見其厚邊<lb/>
民也從軍五尺以上<hi>賈誼封事曰今西北二邊之郡五尺</hi>
<hi>以上不得輕息</hi>戍卒一歲而一更<hi>晁錯曰今逺方之卒守</hi>
<hi>塞一歲而更</hi>此又邊兵之大畧也以至北邊諸郡特藏兵<lb/>
器<hi>成紀建興元年如淳注</hi>西北二邊分養苑馬<hi>漢儀注</hi>内<lb/>
郡有守有丞而已邊吏又有長史以掌兵内郡郡縣有令<lb/>
<pb n="KR3k0029_WYG_115-3a"/>
丞而已邊郡則又置障塞尉<hi>後百官志</hi>内郡則太守都試<lb/>
而已邊郡則又將萬騎行障塞而駕御邊吏鎭撫邊民每<lb/>
加委曲丞相東曹實掌邊吏之𤨏<hi>丙吉傳</hi>或有邊冦則按<lb/>
視邊𤨏而科條長吏每除邊吏則五府舉人以充之西域<lb/>
都䕶缺則簽舉段㑹宗䕶羗校尉缺則簽舉辛湯邊戍正<lb/>
卒一歲則更邊吏則三歲而更其有任事者則取古者賜<lb/>
斧鉞之義而予之武庫之兵器<hi>毋將隆傳隆奏</hi>至於徙邊<lb/>
之民廪食給衣<hi>食貨志</hi>北邊騎士軺車不筭邊民被害<lb/>
<pb n="KR3k0029_WYG_115-3b"/>
飢寒相失則天下共給其費<hi>蕭望之傳</hi>而六郡良家子<lb/>
則選以為郎<hi>以給羽林期門之選</hi>以為邊人榮大氐漢<lb/>
世之經理邊郡詳矣葢西漢備禦西邊以為三輔捍蔽<lb/>
其法最宻與内郡不同葢自周衰而西方廹近戎狄民<lb/>
習戰備髙上氣力漢因其俗取六郡之内騎射異等者<lb/>
謂之良家子補以為羽林期門名將之選由此出使其<lb/>
俗相欣慕葢有以鞍馬騎射為官而登將相者太僕所<lb/>
掌牧師諸苑三十六所養馬三十六萬四分置河西六<lb/>
<pb n="KR3k0029_WYG_115-4a"/>
郡屯田殖榖有農都尉以領之宜禾效榖取之以為官<lb/>
名邑號一郡所積不下百餘萬斛榖内尉雖廣止置一<lb/>
尉而西邊都尉増置特多又有兵吏以佐守掌兵馬胡<lb/>
騎伉徤則又有属國都尉以領之東漢之興專意文治<lb/>
公卿大夫徃徃鄙棄勇力是時西邊之備虚矣問其牧<lb/>
馬則漢陽一苑之外餘郡無有也<hi>里有牧師苑皆令官</hi>
<hi>主養管分在河西六郡界中中興皆省惟漢陽有流馬</hi>
<hi>苑但以羽林郎監領</hi>問其屯兵則平原度遼一營之外<lb/>
<pb n="KR3k0029_WYG_115-4b"/>
餘郡無有也兵馬一職無長史農田之職無都護酒醴<lb/>
之㑹不通於上下而民始踈於内郡公府辟召皆尚文<lb/>
行而西周豪傑不取也羽林期門不以黄門鼓吹選補<lb/>
則入錢榖者即得之而叚紀明皇甫規之徒乃以文學<lb/>
之䇿選於是可見故曰明帝罷緣邊屯兵之後<hi>永平元</hi>
<hi>年以野無風塵而罷</hi>北胡有變則置度遼營<hi>明帝永平</hi>
<hi>八年用鄭衆之言置</hi>南蠻有變則置上林兵<hi>和帝紀十</hi>
<hi>四年置</hi>羗犯三輔則置長安雍二尉<hi>安帝永初四年置</hi>
<pb n="KR3k0029_WYG_115-5a"/>
鮮卑為冦則置漁陽營<hi>安帝建初元年置</hi>其後盗賊浸<lb/>
作緣邊緣海稍稍増兵<hi>順帝泰定元年緣邊増歩兵陽</hi>
<hi>嘉元年増沿海屯兵</hi>而扶風漢陽三百塢<hi>順帝紀永和</hi>
<hi>五年令扶風等築隴道塢三百所置屯兵</hi>魏郡常山六<lb/>
百塢皆置屯長<hi>西羗傳詔魏郡趙國常山中山繕作塢</hi>
<hi>堠六百十六所</hi>而西園八校乃以小黄門統之其事無<lb/>
足言矣<lb/>
　　　漢兵將<lb/>
<pb n="KR3k0029_WYG_115-5b"/>
天下之患莫大於兵無事而聚食將有權而專兵先王<lb/>
必於其所自出者深為之思曲為之備設鄉遂井田之<lb/>
制以寓兵設比閭族黨之官以寓將於四時之隙命有<lb/>
司講武而教民以鼓鼙鐃鐲之節諸侯卿大夫朝聘燕<lb/>
享從容歡欣之際而猶不忘弓矢之事故方其有事則<lb/>
取兵於農以執干戈取將於士大夫以典軍旅事已則<lb/>
將還其職以治民兵散於野而力耕是以兵無聚食之<lb/>
費將無專兵之虞此其綱紀大意之所在者而見於節<lb/>
<pb n="KR3k0029_WYG_115-6a"/>
目之間則征行者限其數調發者從其方備邊防者甚<lb/>
嚴制畿兵者甚衆其别又有四焉且通籍於司徒者若<lb/>
彼其衆征於司馬者不能什一是限其數也而未嘗悉<lb/>
民以為兵伐楚以荆伐淮以江漢是從其方也而未嘗<lb/>
調民以戍逺薇作而征雨雪而歸是邊防不以無事而<lb/>
暫止葢恐其一旦有倉卒之變元戎啟行不過十乗是<lb/>
畿兵不以有故而輕出葢恐其内外有輕重之患此先<lb/>
王之深意寓諸節目者又如此求其綱維而循其節目<lb/>
<pb n="KR3k0029_WYG_115-6b"/>
類皆無有隙之可議此其所以經久而無後患而為先<lb/>
王之制歟自周衰一變而為齊之内政再變而為晉之<lb/>
爰田先王之制其綱維節目掃地盡矣漢興吾殆有望<lb/>
於復古者抑嘗深考其制則夫紀綱所在吾固以先王<lb/>
之遺意尚存而猶有不滿於吾心者亦以其節目之不<lb/>
詳而一代良法未能無累也何以言之民年二十則傅<lb/>
於籍而嵗及立秋則嚴兵法之𨽻公卿子弟執㦸以備<lb/>
宿衛而博士郎中皆課之射當是時民與士大夫有不<lb/>
<pb n="KR3k0029_WYG_115-7a"/>
閑軍旅者或為卒更或為踐更或為過更民皆已練之<lb/>
兵或取之於大農或取之於宗正或取於太僕而士大<lb/>
夫皆可命之將以是觀之大抵漢制之善者在於兵不<lb/>
常聚而將無常員故將官騎士布滿郡國有事檄召否<lb/>
則罷歸衛霍勲大績重身奉朝請兵皆散去夫是以終<lb/>
漢之世上無叛將下無驕兵彼其綱紀大體猶有先王<lb/>
之遺意吾於漢亦何敢議若乃以軍擊冦預郡國材官<lb/>
之數者發之可也奈何吏無告敕父母有市籍彼獨無<lb/>
<pb n="KR3k0029_WYG_115-7b"/>
名而一切征行甚而列侯封君吏二千石皆有所不免<lb/>
是悉用以為兵也得無困於征行之憂乎戍邊備冦如<lb/>
上郡北地隴西之兵調之可也奈何淮南之於漢汝南<lb/>
之於金城相去幾何里而一切調發而其東方之卒亦<lb/>
所不免是驅民以戍逺也得無困於調發之勞乎時平<lb/>
若不可以弛備矣而赤白囊一至始科𤨏邊吏倉卒必<lb/>
有不可用者何以為外防之道戍卒若可實邊矣而中<lb/>
尉北軍亦出擊胡王旅將無鎭衛之職何以為内重之<lb/>
<pb n="KR3k0029_WYG_115-8a"/>
權漢之節目不謹者吾葢於此而見之嗚呼漢去古未<lb/>
逺有意於先王之制則既正綱維之本而復察於節目<lb/>
之間以無聚食之兵無握兵之將而又征行者限其數<lb/>
調發者從其方備邊防者甚嚴制畿兵者甚重則漢之<lb/>
兵制非漢之兵制三代之兵制也夫惟綱維僅立而其<lb/>
節目見於數者大率踈畧而不加意是以漢之兵制雖<lb/>
少近古而卒不能遂如古也以此觀之古今之兵制大<lb/>
抵欲詳宻而不宜踈畧也方其盛時京師有南北二軍<lb/>
<pb n="KR3k0029_WYG_115-8b"/>
之屯諸陵有六國豪傑之徒而其根本既强郡國有都<lb/>
尉掌兵邊郡復立長史而其法制甚備加以御兵之制<lb/>
簡肅精明六級之差而雲中之賞不行七日之速而金<lb/>
城之奏已報輪䑓之功敗亡不掩衛霍行封得䘮相除<lb/>
而無壅蔽之欺雖其節目之不周而大體既正又得是<lb/>
數者維持之故未見其弊自中興以來而兵制浸失都<lb/>
試之法不可罷者罷之三校尉之官不可廢者廢之葢<lb/>
至於郡兵不練而專倚南北二軍以集事是兵非曩時<lb/>
<pb n="KR3k0029_WYG_115-9a"/>
比也士大夫不閑武事至引邊將以入朝是將非曩時<lb/>
比也漢家之初不詳於節目纎悉而今也又并與其綱<lb/>
維大體者一切廢去烏得而不衰<lb/>
　　　漢唐邊備　<hi>形勢</hi>　<hi>兵旅/</hi>　<hi>軍食/</hi>　<hi>將帥</hi>
漢之邊備莫善於西漢自東漢以來則不可以言備矣<lb/>
唐之邊備莫善於唐初自天寳以來則不可以言備矣<lb/>
西漢之時鴈門雲中以備北狄隴西諸郡以備西羗巴<lb/>
蜀諸郡以備西南夷㑹稽諸郡以備南越此邊備之形<lb/>
<pb n="KR3k0029_WYG_115-9b"/>
勢如此也丞相之子均調戍邊司𨽻之子親行戍邊太<lb/>
守將行塞將兵萬騎三十六苑分置焉此備邊之兵旅<lb/>
如此也屯田殖榖有農都尉以領之一郡所積不下百<lb/>
餘萬斛入粟塞下糴榖湟中此邊備之糧食如此也陳<lb/>
豨以爲代相監趙代邊兵張蒼以代相國備邊寇李廣<lb/>
程不識俱以邊郡太守將屯此備邊之將如此也至於<lb/>
東都中興之後緣邊屯兵惟存度遼一營餘悉罷去視<lb/>
西漢形勢之備為如何罷車騎材官即郡兵已虚罷都<lb/>
<pb n="KR3k0029_WYG_115-10a"/>
試法即兵不習戰邊郡亭候吏卒悉從減省視西漢兵<lb/>
旅之偹為如何農之職不置都䕶而邊計無可儲之積<lb/>
鄧隲任尚發兵㑹衆則至於借俸侯王其視西漢兵食<lb/>
之備為如何自隴蜀既平之後絕不言兵公府辟召皆<lb/>
尚文行而西州豪傑不與也叚紀明皇甫規乃文學進<lb/>
士大夫不閑武士其視西都將帥之備為如何故曰漢<lb/>
之邊備莫善於西都自東漢以後不可以言備矣有唐<lb/>
之初邊要地皆置總管寧朔要地或置大使以䕶突厥<lb/>
<pb n="KR3k0029_WYG_115-10b"/>
單于瀚海置都䕶府以禦北邊此其備邊之形勢如此<lb/>
也邊戍之軍軍城守捉總之於道戍邊之兵三年一代<lb/>
三時耕稼一時習武此其備邊之兵旅如此也太原屯<lb/>
田始於竇静太宗之時増屯并州足省餽運此其備邊<lb/>
之糧食如此也李世勣都督并州而邊塵不警太宗謂<lb/>
其賢於長城此其備邊之將如此也自開元天寳以來<lb/>
諸道節度盡用胡人精兵咸聚北邊而天下之勢偏重<lb/>
則其形勢視唐初如何也折衝諸府無可交之兵而戍<lb/>
<pb n="KR3k0029_WYG_115-11a"/>
卒更代多不以時故杜子美一從十五北防河便至四<lb/>
十西營田則其兵旅之備視唐初如何也兵卒驕恣或<lb/>
逐主帥徳宗之時以邊兵𨽻神䇿由是塞上稱神䇿行<lb/>
營皆統於中人則其將帥視唐初又如何也唐初三邊<lb/>
之兵止於十萬自李林甫導人主以邊功而三邊之師<lb/>
蓋四十九萬衣糧之給以私勞費其後陸䞇言備邊六<lb/>
失以為財匱於兵衆則其糧食視唐初如何故曰唐之<lb/>
邊備莫善於唐初自天寳以來則不可以言備矣惟我<lb/>
<pb n="KR3k0029_WYG_115-11b"/>
藝祖皇帝用李漢初屯闗南以捍北敵郭進振西山以<lb/>
禦太原姚内斌守慶州以備西戎此所以為備邊之形<lb/>
勢也開寳之初制更戍之令使熟知邊塞之制或三年<lb/>
一更或閱講武殿所以為備邊之軍旅也何繼筠屯棣<lb/>
州二十餘年董遵誨屯通逺軍四十年其餘皆不減十<lb/>
年邊障頼之所以為備邊之將帥也西北二邊軍市之<lb/>
租多賜諸將不問出入徃徃賞賚又輙千萬是又備邊<lb/>
之軍食也蓋形勢張則可以固中國之勢兵旅振則可<lb/>
<pb n="KR3k0029_WYG_115-12a"/>
以壯中國之威有軍食則緩急無轉餉之勞有將帥則<lb/>
戎卒皆可用之士備邊之䇿莫先於此矣宋何承天備<lb/>
邊之對大要欲田淮泗以實青徐築城邑以壯形勢計<lb/>
丁役以給鎧仗堅壁以俟其來整甲以乗其弊周王朴<lb/>
上開邊䇿亦謂羣材既集政事既成財用既充士民旣<lb/>
附然後舉而用之則有必取之勢愚敢以爲獻雖然形<lb/>
勢也兵旅也軍食也將帥也是四者固邊備之不可缺<lb/>
者然得其人則形勢不患其不强軍食不患其不足兵<lb/>
<pb n="KR3k0029_WYG_115-12b"/>
旅不患其不振茍無其人徒𤨏𤨏於是數者之間事愈<lb/>
不可具舉矣昔先零諸羗嘗為漢患而漢之所以為備<lb/>
者惟一充國耳今以其傳攷之馳至金城以圖上方畧<lb/>
四望陿中而知敵之不能守則形勢之强愚知其在漢<lb/>
而不在羗矣以淮陽汝南之歩兵分屯要害條上便宜<lb/>
十二事以省運輸則兵旅之強軍食之豐愚知其在漢<lb/>
而不在羗矣其後先零諸羗稽首請命金城属國以處<lb/>
降羗是漢之邊備得一充國而有餘吐蕃蠻夷常為唐<lb/>
<pb n="KR3k0029_WYG_115-13a"/>
患而唐之所以為備者一德裕耳今以其傳攷之於南<lb/>
劒西川建籌邊樓以山川險要列為二圖召習邊事者<lb/>
典之指畫商訂則形勢之强愚知其在唐不在冦矣雄<lb/>
邊子弟使之習戰而飛星流電總十一軍不聞乏食之<lb/>
患則兵旅之强兵食之豐愚知其在唐而不在冦矣其<lb/>
後南詔恐懼請還所俘吐蕃維州卒以城降是唐之邊<lb/>
備得一德裕而有餘然則今日之言邊備者於是可得<lb/>
其要矣<lb/>
<pb n="KR3k0029_WYG_115-13b"/>
　　　唐府兵<lb/>
吾觀李泌告徳宗曰府兵之制史册不詳於是參稽傳<lb/>
記以類焉葢府兵之制始於西魏<hi>蘇綽</hi>因於周隋而大<lb/>
備於唐二十為兵六十而免<hi>唐志貞觀十年</hi>而民無常<lb/>
兵之勞三時耕稼一時治武<hi>見杜牧原十六衛</hi>而兵無<lb/>
常聚之患六家而賦一兵<hi>李泌曰府兵皆於六户中等</hi>
<hi>以上家有三丁選材力一人為之及糧牛驢皆六家共</hi>
<hi>備</hi>是不悉民以為兵也六家而供一兵<hi>上注</hi>是不仰給<lb/>
<pb n="KR3k0029_WYG_115-14a"/>
次官也宿衛者一月而更<hi>貞觀十一年宿衛者畨上皆</hi>
<hi>一月而更</hi>戍兵者三年而代<hi>李泌曰戍邊舊制三年而</hi>
<hi>代又曰闗東之人西戍者皆人齎練數百匹隨為三年</hi>
<hi>之計</hi>則所以役民者甚簡也置府六百而居闗中者三<lb/>
百六十<hi>陸䞇以為太宗列置府兵八百餘所在闗中者</hi>
<hi>殆五百焉杜牧原十六衛以為貞觀中内有十六衛蓄</hi>
<hi>養戎臣外開折衝果毅府五百七十四與此數不同也</hi>
<hi>此以通監并見唐志</hi>舉天下不敵闗中所以明乎輕重<lb/>
<pb n="KR3k0029_WYG_115-14b"/>
之勢兵散於府將歸於朝而無握兵之重所以杜乎禍<lb/>
亂之原<hi>見唐志</hi>若夫器甲則出於民<hi>唐志兵甲皆自備</hi>
<hi>輸之庫征行則給之</hi>戎兵衣糧則又取辦於民<hi>劉仁軌</hi>
<hi>日士卒咸言初發日惟令備一年資装</hi>國無養兵之費<lb/>
惟元從禁兵與畨上衛兵或出征者有所給焉<hi>孫唐論</hi>
<hi>又劉仁軌言徃在海西百姓爭欲從軍或請自辦衣糧</hi>
<hi>謂之義征則征伐之際衣糧當從官給也</hi>至於教戰調<lb/>
發亦有可考者折衝以農隙教戰陣按閱不精則罪至<lb/>
<pb n="KR3k0029_WYG_115-15a"/>
折衝并及刺史<hi>李泌家傳</hi>此其教戰者也國家有所召<lb/>
發則下符契於郡府參驗乃發此其調發者然也<hi>唐兵</hi>
<hi>志</hi>夫府有三等千二百人為上千人為中八百人為下<lb/>
府有折衝都尉左右果毅都尉又有别將長史兵曹校<lb/>
尉旅師等官以其等級相統治則有坊團隊火之制居<lb/>
無事時耕於野有事則命以出兵解輙罷其所以纎悉<lb/>
委曲為維持經久之計者誠三代而下近古之良法也<lb/>
故李泌謂徳宗曰貞觀中北滅突厥延陀西取龜兹盡<lb/>
<pb n="KR3k0029_WYG_115-15b"/>
臣西域滅吐谷渾髙宗滅髙麗百濟新羅皆府兵也自<lb/>
置府兵未有外叛内侮殺帥自擅者正以經畫得宜而<lb/>
區處之盡善也杜牧作原十六衛亦曰國家始踵隋制<lb/>
開十六衛將軍属官各守分部夾峙近省自貞觀至於<lb/>
開元百三十年間戎臣兵伍未始逆命此聖人所能柄<lb/>
統輕重制鄣表裏聖筭神術也古今以還法術最長其<lb/>
置府立衛乎然不一再傳而弊端已見接於開元其制<lb/>
因以廢墜是豈立法之不善葢所以守之者失其制也<lb/>
<pb n="KR3k0029_WYG_115-16a"/>
且始者宿衛之士月上而歲徧至髙宗則番役更代<lb/>
多不以時<hi>唐志</hi>始者番上宿衛謂之侍官至武后則<lb/>
悉假姻戚以充役使宿衛之士固亦有亡匿之患矣<lb/>
<hi>李泌家傳</hi>始者出征多不踰時逺不經歲髙宗命劉<lb/>
仁軌鎭洮河而兵始困於久戍<hi>李泌</hi>始者戰没行陣<lb/>
則官其子孫髙宗以後官不記錄<hi>劉仁軌論兵疏</hi>而<lb/>
兵非樂於征戰又州縣調發類不以實壯而富者以<lb/>
財免貧雖老弱者亦不得而逃焉州縣之兵於是又<lb/>
<pb n="KR3k0029_WYG_115-16b"/>
有逃亡之患矣<hi>劉仁軌論兵疏</hi>逮至於元宗之時衛<lb/>
士不給<hi>唐志</hi>府兵寡弱<hi>李泌家傳</hi>是以張說募彍騎<lb/>
以爲長從宿衛而番士之制已廢李林甫募長征兵<lb/>
以息山東之戍而邊戍之制又廢自是而後兵農既<lb/>
分不可復合於是有養兵之費矣<hi>故開元之時歲供</hi>
<hi>邊兵而衣糧已二百萬至天寳以後益兵浸多爲費</hi>
<hi>浸廣天寳以後養兵毎歲用衣千二百匹糧百九十</hi>
<hi>萬斛又天寳九年朔方節度使張齊丘給糧失宜軍</hi>
<pb n="KR3k0029_WYG_115-17a"/>
<hi>士怒毆其判官兵馬使</hi>至其甚也<hi>止受甲見唐志</hi>天<lb/>
寳以後彍騎之法又稍變廢士失拊循折衝諸府至<lb/>
無兵可交李林甫請停邊上下魚書<hi>方鎭篇</hi>其後徒<lb/>
有兵額而戎器並廢祿山之變至無兵可以受甲至<lb/>
永泰建中之世其弊尤甚故獨孤及陸敬輿諸人皆言<lb/>
其弊以為竭天下之財以供無用之兵財利匱於養兵<lb/>
稅法壊於奉軍豈非兵民既分其弊遂至於此歟加以<lb/>
天寳以後人主甘心邊功調發逺戍民亦無以為生杜<lb/>
<pb n="KR3k0029_WYG_115-17b"/>
子美所謂一從十五北防河便至四十西營田去時里<lb/>
正與褁頭歸時頭白還戍邊亦可見矣世之說者見府<lb/>
兵後日之弊遂歸咎於太宗立法之不詳葢亦未深攷<lb/>
焉耳張說不能因時救弊以復貞觀之舊顧乃立茍簡<lb/>
之制以便目前畧不思異時之患遂使古人良法美意<lb/>
因不復見終唐之世根本不固國勢動揺失居重馭輕<lb/>
之意者說亦不得不任其責焉其後雖李泌與德宗議<lb/>
復府兵非不拳拳而終不可復杜牧傷其廢壊恢然作<lb/>
<pb n="KR3k0029_WYG_115-18a"/>
原十六衛以自見意而一代之制竟無有能興起者豈<lb/>
非其原一失後世難於復攷歟識者觀古制之不存後<lb/>
世葢不無恨於張說也<lb/>
　　　唐藩鎭<lb/>
唐自太宗參酌西魏周隋之制以防天下之變而府兵<lb/>
之制遂為一代之大法分置諸府以布列内外更畨迭<lb/>
上以分𨽻禁衛總天下凡八百餘府而環京畿者殆五<lb/>
百餘所以防外重内輕之憂隊伍火長各有等差折衝<lb/>
<pb n="KR3k0029_WYG_115-18b"/>
果毅各有定序所以立上下相維之勢四方有警則命<lb/>
將以出事已輙罷則又所以防䟦扈專恣之漸至於邊<lb/>
防之制則城捉鎭守率皆有使一道則又有大將以總<lb/>
其權當是時進退伸縮罔不惟朝廷之命而將帥重臣<lb/>
無不奔走以承要束京邑嚴固而四方無虞此貞觀之<lb/>
世所以為有唐極盛之時也自府兵法壊而節度之權<lb/>
浸浸日重而藩鎭之禍始蟠結而不可解終唐之世與<lb/>
國更為消長而一代之變其大節有可論者方永徽之<lb/>
<pb n="KR3k0029_WYG_115-19a"/>
初都督帶使持節者始曰節度斯時有節度之名矣猶<lb/>
未具其官也再傳景雲之初薛訥為西州節度使斯時<lb/>
有節度之職矣猶未重其權也接於開元文武迭用不<lb/>
久任不遥授專領貞觀故事猶有存者此葢𤣥宗之初<lb/>
年也奈何遥授之端一啟於王嗣眞之寵兼領之設復<lb/>
溺於葢加運之私愛攘郤四夷之意始銳然以自奮而<lb/>
為邊將者十餘年而不易方鎭之權於是乎重使𤣥宗<lb/>
講求立一國之舊制使無外重内輕之弊則復可維持<lb/>
<pb n="KR3k0029_WYG_115-19b"/>
而不亂惜其募廣騎以宿衛而無可交之兵在内之勢<lb/>
日輕置長征於邊而精銳咸聚西北在外之勢日重十<lb/>
道置使偏於邊陲而藩鎭有强盛之勢節度之職盡用<lb/>
胡人而國家無藩籬之助漁陽之變豈待智者而後知<lb/>
哉肅宗起兵靈武初造唐室是宜正上下之分以紀綱<lb/>
四方而偷取一時之安不思永久之患彼命將帥統藩<lb/>
鎭國之重事也王元志之亡乃委一介之使狥行伍之<lb/>
請不問賢否惟其所欲與者授之節鉞甚至偏裨逐主<lb/>
<pb n="KR3k0029_WYG_115-20a"/>
帥亦因以位授任之爵祿廢置不出於上而出於下則<lb/>
禍亂又庸有極乎廣徳之際安史之亂既已削平河北<lb/>
諸州既已賓服此正因事置變之機也子儀之在當時<lb/>
力請解罷節度以收兵權其所以為後日慮至深逺也<lb/>
代宗一切不之聽卒使僕固懐恩養冦以自封而薛嵩<lb/>
李寳臣之徒皆分帥河北以自固其黨於時朝廷厭苦<lb/>
兵革茍冀無事因以授之此所以復兆後日之亂也徳<lb/>
宗慷慨發憤痛懲積弊即位之初罷貢獻省樂工雖足<lb/>
<pb n="KR3k0029_WYG_115-20b"/>
以警動淄青之亂卒然不思因時之制以隄防人心是<lb/>
李惟岳欲世襲於成徳一不如志而田恱之徒遂相顧<lb/>
而起向使紀綱素立則彼奔走聽命之不暇又安有四<lb/>
王一帝之僣哉陸敬輿在深為國慮論闗中形勢之要<lb/>
居重馭輕之說而且拳拳於府兵之舊此正維持久長<lb/>
之深計也徳宗之制皆出於權不足以知此而乃却而不<lb/>
用奉天之幸亦其勢之必至也洎反都邑而姑息愈甚<lb/>
此所以養成藩鎭之禍若夫憲宗能用杜黄裳諸人故<lb/>
<pb n="KR3k0029_WYG_115-21a"/>
能以威武起衰弊殆非前數君所比者劉闢阻兵巴蜀<lb/>
則既平之李錡之守長江則又平之楊惠琳據夏州則<lb/>
又平之呉元濟之擅兵淮蔡則又平之所向無前所征<lb/>
必克是以王承宗以德棣二州自獻於上程權以滄景<lb/>
一州鎭而自歸於朝烏重嗣之在横海又舉支郡之兵<lb/>
盡屬刺史向時相與䟦扈以拒朝命者垂六十年今皆<lb/>
拱手以遵約束直以處置得宜能服其心耳異時河朔<lb/>
之歸劉總之䇿𤓰分其地而禀命於朝慨然欲為諸鎭<lb/>
<pb n="KR3k0029_WYG_115-21b"/>
倡首者是豈無故而然哉正以憲宗威畧在人者未冺<lb/>
也惜乎穆宗溺於宴安而崔植杜元頴軰又恬不知省<lb/>
遂激成朱克融之亂至於王庭湊之擅魏博史憲成之<lb/>
擅成徳合從方命故河朔再失以迄唐之亡當是時魏<lb/>
洪簡居中用事將不得專令而授方畧於禁中雖以裴<lb/>
晉公之元臣宿望竟不能以成功終於師老財匱而止<lb/>
其後澤潞之役李德裕許河朔世襲以安其心自貞觀<lb/>
開元百三十年間戎臣兵伍未始有變然則開元天寳<lb/>
<pb n="KR3k0029_WYG_115-22a"/>
之後其所以兆亂稔禍者其本末於是而可觀矣<lb/>
　　　南北衙<hi>制神䇿左右十軍</hi>
唐書志曰唐有天下二百餘年而兵之大勢三變其始<lb/>
盛時有府兵府兵後廢而為騎兵騎兵又廢而方鎭之<lb/>
兵盛矣及其末也强臣悍將徧滿天下而天子亦自置<lb/>
兵於京師曰禁軍以今攷之曰左右羽林軍曰左右龍<lb/>
武軍曰左右神武軍總曰北衙六軍葢唐有南北衙兵<lb/>
南衙諸衛兵是也北衙者禁軍也初髙祖已定天下其<lb/>
<pb n="KR3k0029_WYG_115-22b"/>
義兵願從宿衛者三萬人號元從禁軍至貞觀特擇其<lb/>
善射者曰百騎髙宗時則置羽林軍武后時則曰千騎<lb/>
睿宗時則曰萬騎此羽林之制也𤣥宗以萬騎平難改<lb/>
為左右龍武於是而有龍武之號肅宗時靈武之後調<lb/>
補北軍置左右神武於是有神武之名廣德之初代宗<lb/>
以避吐蕃而幸陜魚朝恩舉在陜之兵而迎扈悉號神<lb/>
䇿元泰之初吐蕃入寇朝恩又以神䇿軍屯苑中自是<lb/>
浸盛分為左右勢居北軍右遂為天子禁軍非他軍比<lb/>
<pb n="KR3k0029_WYG_115-23a"/>
自肅宗以後北軍増置威武長興等名類頗多而廢置<lb/>
不一惟羽林龍武神武神䇿神威最盛總曰左右十軍<lb/>
若夫李德裕之在蜀則有雄邊子弟李抱眞之在澤潞<lb/>
則有昭義歩兵方德裕之在劒南也建籌邊樓以左右<lb/>
二圖而圖其險要率户二百而取一人使習戰事緩則<lb/>
農急則戰謂之雄邊子弟故南詔吐蕃悉以城降方抱<lb/>
眞之在澤潞也以上黨正為正衛乃籍民每三丁選一<lb/>
壯者使農隙習射比三年而得精兵二萬遂雄山東此<lb/>
<pb n="KR3k0029_WYG_115-23b"/>
又在外之軍者也<lb/>
　　　三國晉宋兵<lb/>
晉置二衛左右前後驍騎七軍皆以中軍將軍而統之<lb/>
呉多舟師而兵有車下虎士<hi>甘寧傳</hi>丹陽青巾<hi>沈瑩傳</hi>
交州義士<hi>見歩隲傳</hi>及健兒武射之名非一赤壁之敗<lb/>
兵八十萬須濡之屯兵亦四十萬蜀兵率十萬呉兵三<lb/>
十三萬通三國之兵僅視其户之數斯民得無病乎晉<lb/>
武之制大抵内强宿衛領之貴戚外削州牧統於宗藩<lb/>
<pb n="KR3k0029_WYG_115-24a"/>
皆懲魏也未幾宗王横肆而宿衛散於外府禁軍單虚<lb/>
而州牧轉為强鎭是以闗門無結草之固晉陽有屢舉<lb/>
之甲欲强而反弱將削而滋大何哉事不師古急於矯<lb/>
弊崇私廢公而患生所偏也比及江左江州之兵至或<lb/>
單丁俱上不得番休民滋胥怨是以宗室誘之則為八<lb/>
王之亂夷狄攘之則為五胡之擾方鎭聚之則為王蘇<lb/>
庾元之亂自昔禍敗至晉滋極職兵之由終晉之世惟<lb/>
陳勰馬隆得諸葛亮古陣遺法畧試一二隆以募兵三<lb/>
<pb n="KR3k0029_WYG_115-24b"/>
千平西凉厥功彌著勰事雖不概見然徒校幖幟兵之<lb/>
一物耳當凉闗倉皇之中而白虎幡一麾衆皆解甲麾<lb/>
弓素信收歛至此孰謂古法不可施之後世而軍政之<lb/>
無益於國哉方五胡亂華之時民間豪傑各推塢主以<lb/>
冦抄為事元帝南渡依江以立國祖逖北討藉以為重<lb/>
自用刁叶議後率以奴為兵庾翼所統六州奴北伐百<lb/>
姓嗟愁戰輙奔敗終元帝世惟謝𤣥一戰有功葢所謂<lb/>
北府兵也劉牢之常領精銳為前鋒戰無不㨗劉裕亦<lb/>
<pb n="KR3k0029_WYG_115-25a"/>
以北府兵有功皆北兵也自劉裕以荆居上流甲兵半<lb/>
朝廷而刁崇丘襁褓迭據方岳文帝元嘉之政最爲可<lb/>
觀置宣武場挍獵講武然而亟用其民猜防智將殺檀<lb/>
道濟使王元謨等北伐再舉再敗邑里蕭條當是時惟<lb/>
荆州尚全後以藩州太重分荆楊别置二州而晉人上<lb/>
流中流重鎭之意掃地於此葢自元嘉以來王糺始自<lb/>
十五至十六為半丁十七而全丁而何承天備邊之論<lb/>
亦云一城千家堪戰之士不下二千計丁課役葢稍稍<lb/>
<pb n="KR3k0029_WYG_115-25b"/>
欲裁制矣然文帝銳志中原不暇息民方其一舉悉發<lb/>
六州倩使暫行而白丁不教輕進易退卒至敗衂帝猶<lb/>
不已由是盡户發丁王公子弟亦皆從役重以將由上<lb/>
御士無專統元嘉北伐常授成律交戰日時亦待中詔<lb/>
嗚呼無惑乎斯民至此極也<lb/>
　　　將<hi>貴在一將帥之心</hi>
昔者鞌之戰此晉兵也邲之戰此亦晉兵也夫晉豈强<lb/>
於鞌而弱於邲哉而勝負異變功業相反何哉吾觀鞌<lb/>
<pb n="KR3k0029_WYG_115-26a"/>
之役也韓厥戮人郤克分謗郤克流血張侯并轡至於<lb/>
振旅入國士爕後歸䇿勲勞將郤克先遜由是范叔歸<lb/>
功於荀庚欒書歸功於范爕有將如此烏得而不勝若<lb/>
邲之戰則異於此矣方與楚遇荀林父欲還隨武子亦<lb/>
欲還先縠欲進韓子亦欲進至於鄭人如師彘子欲許<lb/>
欒武子亦欲不許趙括趙同欲許甚者魏錡求公族而<lb/>
未得戰而敗趙旃求卿未得而怨欲戰而敗夫如是雖<lb/>
㣲楚晉固先潰况以楚師壓之則其敗也無足怪由是<lb/>
<pb n="KR3k0029_WYG_115-26b"/>
觀之晉之兵非有變也將帥之心不一勝負必至此也<lb/>
漢武之世兵數大出元朔五年衛青以三萬騎有功元<lb/>
狩四年青以五萬騎而無功盖元朔之後諸校力戰公<lb/>
孫敖李蔡李沮李恩軰皆從大將軍而有功至於蘇建<lb/>
無功青不專誅三子封侯青不受賞皆謝曰諸校之力<lb/>
夫元戎與列校如此以之克獲雖三萬不為之寡元狩<lb/>
之行霍去病始寵青之眷始衰分兵異出而敢戰深入<lb/>
之士皆属去病青由是心不平矣李廣欲先當匈奴而<lb/>
<pb n="KR3k0029_WYG_115-27a"/>
青使並出東道廣固辭青固遣卒以失期死青以不見<lb/>
敵不封而去病日盛當是時兩軍出塞馬凡十四萬匹<lb/>
而後入塞者不滿三萬則不知足以致此故曰選兵不<lb/>
如選將一士心不如一將心雖然士卒有心將帥一之<lb/>
將帥有心其誰能一葢至於此則事歸於廟堂而功係<lb/>
於君相趙充國上屯田之奏將持久以敵先零非魏弱<lb/>
翁任其說則不能以成功諸葛孔明出師一表反覆議<lb/>
論大抵望左右之得人以祖逖之績著於河南而以戴<lb/>
<pb n="KR3k0029_WYG_115-27b"/>
若思代之則以憤卒郭子儀李光弼之忠見於復兩京<lb/>
而以魚朝恩統之則以衆敗李晟以張延賞私憾而失<lb/>
兵柄卒使渾瑊為吐番所詐賀蘭進明以房琯之素嫌<lb/>
而不敢復出兵卒使張廵許逺為安祿山所殺故曰擇<lb/>
將不如擇兵<lb/>
　　　擇將<lb/>
以周瑜之望曹公不啻虎狼而呉兵捷於赤壁以劉𤣥<lb/>
德之視陸遜甚於嬰雛而蜀師衂於白帝是不在乎敵<lb/>
<pb n="KR3k0029_WYG_115-28a"/>
之堅脆也東西異壤也而鄧艾以縋兵取成都南北異<lb/>
習也而王鎭惡以舟師平闗中是不在乎地之逺近也<lb/>
夫以東晉之衰而謝𤣥得志於淝水開元之盛而哥舒<lb/>
翰失利於潼闗是又不在乎時之治亂也故善將者勢<lb/>
無强弱任無久近敵無堅脆地無逺近時無治亂不用<lb/>
之則已用之無不勝焉惟其將而已矣然則擇將之術<lb/>
宜如何東坡蘇公進卷曰天下之實材不可求之於言<lb/>
語又不可較於武力獨見之於戰爾戰不可得而試也<lb/>
<pb n="KR3k0029_WYG_115-28b"/>
是故見之於治兵子玉之治兵於蔿終日而畢鞭七人<lb/>
貫三人耳蔿賈觀之以為剛而無禮知其必敗孫武始<lb/>
見試以婦人而猶足以取信於闔閭知其可用故凡欲<lb/>
觀將帥之才否莫如治兵之不可欺也或舉方畧之類<lb/>
以求之親兵以試之觀其顔色和易則足以見其氣<lb/>
約束堅明則足以見其威也坐作進退各得其所則足<lb/>
以見其能凡此者皆不可强也前代以六十萬勝楚以<lb/>
四十萬勝秦惟王翦項籍二人而多多益辦者獨韓信<lb/>
<pb n="KR3k0029_WYG_115-29a"/>
能之自餘兵至三十萬未有得志者趙括以四十五萬<lb/>
敗於長平漢初合五諸侯兵五十六萬敗於彭城以三<lb/>
十萬困於白登王恢引三十二萬伏馬邑無功王尋王<lb/>
邑以百萬敗於昆陽符堅以八十萬敗於合肥隋以九<lb/>
十萬敗於遼東其衆愈多而敗愈盛然猶有可諉者曰<lb/>
將不善若曹公可謂善將矣復以水軍六十萬而敗於<lb/>
烏林是時戰艦相接故為敵人所撓大衆屯聚故疫死<lb/>
者過半此兵多為累之明驗也雖然漢擇將之法猶可<lb/>
<pb n="KR3k0029_WYG_115-29b"/>
取焉漢選置將帥不與他官比非昔之所習知則出於<lb/>
一時之論薦嘗試而泛使之鮮有不敗者漢之將帥多<lb/>
由於環衛使其出入於周廬殿陛之間其果毅沈鷙忠<lb/>
義勇武皆天子之所熟識隨其材而器使之可也故夏<lb/>
侯嬰以奉車李廣以騎郎將趙充國甘延夀以羽林郎<lb/>
衛青霍去病以侍中其朝夕扈從久為天子見知無不<lb/>
為漢名將韓信為治粟都尉數與丞相蕭何言而竒之<lb/>
卒拜為大將李陵將兵於外天子召見於武䑓而卒用<lb/>
<pb n="KR3k0029_WYG_115-30a"/>
以伐單于葢至於設六郡良家子以為求將之方置羽<lb/>
林期門以為蓄將之地最為良法夫取之於山西出將<lb/>
之地而養之以宫禁扈從之中一旦有警則選諸環衛<lb/>
而用之眞可謂頗牧在禁中者耶雖然又有儒將焉鄧<lb/>
禹受詩長安光武循河北為將軍馮異好讀書而通孫<lb/>
子法賈復習尚書朱祐習儒學祭遵雖在軍旅不忘俎<lb/>
豆魯肅雖在軍陣手不釋卷陸凱統軍好太元論杜預<lb/>
征南通左氏傳婁師德擢進士第及吐蕃犯塞從軍西<lb/>
<pb n="KR3k0029_WYG_115-30b"/>
討裴行儉舉明經為朔方總管以儒而能將者也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷四十九<lb/>
</p>
<p>
</p>
  </div>
</body>
</text>
</TEI>
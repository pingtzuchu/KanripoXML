<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷四十三</head> <lb/>
    <p>
<pb n="KR3k0029_WYG_109-1a"/>
欽定四庫全書<lb/>
　羣書考索後集卷四十三<lb/>
　　　　　　　　　　　　宋　章如愚　編<lb/>
　　兵制門<lb/>
　　　兵食<lb/>
三代之時兵農一致無事則出耕有事則習戰故食不<lb/>
乏詩曰乃積乃倉乃褁餱糧于槖于囊思戢用光弓矢<lb/>
斯張干戈戚揚爰方啓行葢居者有積倉行者有褁糧<lb/>
<pb n="KR3k0029_WYG_109-1b"/>
然後可以爰方啓行也<lb/>
周官委人掌歛野之賦軍旅共其委積薪蒭凡疏材<lb/>
漢高祖與項羽相持滎陽數年軍無見糧蕭何鎮守闗<lb/>
中轉漕給軍民食不乏故帝論三傑亦曰給餽餉不絶<lb/>
粮道吾不如蕭何方其困滎陽成臯時欲捐成臯以東<lb/>
食其曰敖倉天下轉輸乆矣臣聞其下藏粟甚多楚人<lb/>
抜滎陽不知堅守敖倉此乃天所以資漢上乃復守敖<lb/>
倉○又令盧綰劉賈入楚燒積聚而移越田横居梁地<lb/>
<pb n="KR3k0029_WYG_109-2a"/>
往來苦楚兵絶其糧食垓下之戰卒以食盡而亡<lb/>
文帝用晁錯之策募民輸粟塞下以足兵食<lb/>
宣帝時趙充國曰金城湟中穀賤吾謂耿中丞糴百萬<lb/>
斛𦍑人不敢動後止糴得四十萬義渠再使且費其半<lb/>
失此二策𦍑人故敢為逆<lb/>
光武時定河内拜冦恂為太守曰吾委公堅守轉運給<lb/>
足軍糧恂移書属縣收田租四百萬斛轉以給軍食<lb/>
蜀諸葛亮出師祁山斜谷以木牛流馬運糧後以糧不<lb/>
<pb n="KR3k0029_WYG_109-2b"/>
繼分兵屯田為乆駐之計<lb/>
宋文帝時檀道濟伐魏食盡道濟夜唱籌量沙而覆以<lb/>
餘米及旦魏軍見之謂其糧有餘而不敢迫<lb/>
隋置洛陽口倉積粟李宻因之以起事<lb/>
唐初府兵糧食皆自備○開元以後始募兵為騎而有<lb/>
養兵之費<lb/>
代宗時郭子儀以河中軍食常乏自耕百畆以勸士卒<lb/>
是歲地無曠土軍有餘糧<lb/>
<pb n="KR3k0029_WYG_109-3a"/>
徳宗時東渭橋有粟十餘萬斛度支給李懐光軍幾盡<lb/>
而懐光朱泚連兵叛李晟以孤軍處二强冦之間内無<lb/>
資糧會韓滉運米百艘以餉李晟遂成收復之功<lb/>
宋朝太祖建隆元年召三司使張美問兵食之數美曰<lb/>
　懐州宻邇上黨自李筠叛刺史馬令琮日夜儲蓄以<lb/>
　待王師上善之亟詔授令琮團練使宰臣范質曰大<lb/>
　軍北伐湏令琮供億不可移他郡戊戌升懐州為團<lb/>
　練以授之其後王師十萬出太行經費無闕<hi>通畧</hi>○<lb/>
<pb n="KR3k0029_WYG_109-3b"/>
　乾徳三年三月國初貢賦悉入左藏庫及取荆湖下<lb/>
　西蜀儲積充羡上顧左右曰軍旅饑饉當豫為之備<lb/>
　不可臨事厚歛於民乃於講武殿後别為内庫以貯<lb/>
　金帛號曰封樁庫凡歲終用度贏餘之數皆入焉<lb/>
太宗端拱初北敵冦邊張泊奏曰犬戎為患自古為然<lb/>
　惟聚兵積穀分屯塞下來則備禦去則勿追足矣○<lb/>
　淳化五年張詠始至益州先是陜西課民運粮以給<lb/>
　蜀師者相屬於路詠亟問城中所屯兵數凡三萬人<lb/>
<pb n="KR3k0029_WYG_109-4a"/>
　而無半月之食詠訪知民間舊苦鹽貴而私廪尚有<lb/>
　餘積乃下鹽價聴民得以米易鹽民争趨之未踰月<lb/>
　得米數十萬斛軍士驩言前所給米皆雜糠粃不可<lb/>
　食今且精好此翁真善幹國事者詠聞而喜曰吾令<lb/>
　可行矣時四郊尚多賊壘城門晝閉王繼恩日務宴<lb/>
　飲不復窮討官支芻粟飼馬詠但給以錢繼恩怒曰<lb/>
　國家征馬豈食錢耶詠曰城中草場賊既焚蕩芻粟<lb/>
　當取之民間公今閉門髙會芻粟何從而出若開門<lb/>
<pb n="KR3k0029_WYG_109-4b"/>
　擊賊何慮馬不食粟乎繼恩既分兵四出詠計軍食<lb/>
　可支二歲乃奏罷陜西運糧上喜曰鄉者益州日以<lb/>
　乏糧為請詠至未乆遂有二歲備此人何事不能了<lb/>
　朕無慮矣<hi>長編</hi>
真宗因問李迪以陜西兵數對曰臣轉運時以方寸小<lb/>
　策記兵及糧以備調發今猶置佩囊中上令探取之<lb/>
　因給紙札令迪悉上合存留及調塞下數以進上曰<lb/>
　不意頗牧在吾禁中矣<hi>事畧</hi>○咸平六年出内府綾<lb/>
<pb n="KR3k0029_WYG_109-5a"/>
　羅錦綺定價出市糴粟實邊○景徳元年内出銀三<lb/>
　十萬兩貿易軍糧○景徳二年咸平末河北轉運使<lb/>
　劉琮上言西漢晁錯請入粟授以爵塞下之粟必多<lb/>
　文帝從之今民入粟備邊今河北諸州聚兵糧饋勞<lb/>
　費望行漢制以濟軍儲既而水部郎中許𤣥豹復言<lb/>
　縁河州縣和市邊榖數少望許進獻糧授官秩事下<lb/>
　三司議奏請以粟多少地逺近為差從之<hi>長編</hi>○乾<lb/>
　興元年三月出内藏庫銀二十萬兩錢三十萬貫下<lb/>
<pb n="KR3k0029_WYG_109-5b"/>
　諸路又出錢三十萬萬貫令三司筭商人入便於河<lb/>
　北助給軍費<lb/>
仁宗甞出内藏之積下河北糴軍儲又韓琦請陜西歲<lb/>
　豐先謀儲蓄則兵食無缺○天聖四年十月出内藏<lb/>
　庫緡錢二十萬下京西路糴軍儲○天聖七年七月<lb/>
　出内藏庫𣙜貨務緍錢各十萬下陜西河北助糴軍<lb/>
　儲○天聖九年八月丙戌出内藏庫絹六十萬下陜<lb/>
　西河北河東市糴糧草戊戌又出内藏庫緡錢五十<lb/>
<pb n="KR3k0029_WYG_109-6a"/>
　萬下河北市糧草○景祐元年三月出内藏庫絹五<lb/>
　十萬下發運司市糴軍儲　四月出内藏絹三十萬<lb/>
　下河北轉運司市糴軍儲九月中書門下言近累於<lb/>
　内藏庫支撥錢帛與三司收糴軍儲宫中餘羡物色<lb/>
　乞指揮詔曰朕以宫閫之間務先儉約軍國之用宜<lb/>
　在優豐念有司經畫之勤出中禁冗餘之物俾資常<lb/>
　費式表推恩宜令入内内侍省將尚氏等位金銀錢<lb/>
　帛物色除各已優厚給賜逐入據見在數凖折價錢<lb/>
<pb n="KR3k0029_WYG_109-6b"/>
　二十一萬貫委内藏庫撥與三司支贍軍旅使用○<lb/>
　景祐二年六月丁卯出内藏庫紬絹一百萬下三司<lb/>
　市糴軍儲○十月出内藏庫緡錢七十萬下河北轉<lb/>
　運司市軍儲○景祐三年九月出内藏庫緡錢五十<lb/>
　萬下河北轉運司市糴邊儲○景祐四年八月出内<lb/>
　藏庫絹三十萬下河北路市糴軍儲○十一月出内<lb/>
　藏庫紬綿五十萬下河北陜西路市糴軍儲○寳元<lb/>
　二年出内庫真珠估緍錢三十萬賜三司上諭輔臣<lb/>
<pb n="KR3k0029_WYG_109-7a"/>
　曰此無用之物既不欲捐棄不若散之民間收其直<lb/>
　助糴邊儲亦可少紓吾民之歛也　二月辛丑出内<lb/>
　藏庫緡錢八十萬付陜西市糴軍儲○康定元年十<lb/>
　月庚子出内藏庫絹一百萬下三司助邊費　十二<lb/>
　月出内藏庫絹一百萬下三司助邊費○慶歴元年<lb/>
　五月甲子出内藏庫緡錢一百萬助三司給陜西軍<lb/>
　費○慶歴二年六月甲戌出内藏庫銀一百萬兩紬<lb/>
　絹各一百萬疋下三司以給邊費○慶歴五年命陜<lb/>
<pb n="KR3k0029_WYG_109-7b"/>
　西轉運使李㕘専制置觧鹽代范祥也時㕘為陜西<lb/>
　轉運使閱五年矣自軍興諸路經畧司多貸三司錢<lb/>
　以佐軍謂之隨軍錢㕘權慶州鈎考得所貸八萬緡<lb/>
　悉償之遂廢其庫又戍兵多而食苦不足㕘視民闕<lb/>
　乏之時令自隠度榖麥之數預貸以官錢穀麥熟則<lb/>
　二之謂之青苖錢數年兵常有餘其後青苗法葢取<lb/>
　諸此朝廷患入中法歲費増廣𠫭請鑄錢于邊郡以<lb/>
　平估糴權罷入中以㕘之去省𣙜貨錢以千萬計<hi>長</hi>
<pb n="KR3k0029_WYG_109-8a"/>
　<hi>編</hi>○慶歴七年命内侍二員提舉月給軍糧時侍御<lb/>
　史吴鼎臣言諸軍班所給糧多陳腐又升斗不定請<lb/>
　以内侍糾察之翌日諸監倉官進呈軍糧上諭曰自<lb/>
　今當足其數以給之時衞士皆在殿下殿前都指揮<lb/>
　使李昭亮因相率羅拜以謝軍糧自江淮轉漕至京<lb/>
　師又積年而後支雖上軍所給㪷升僅足中下軍率<lb/>
　十得十九雖遣内侍提舉徒動軍情而終不可行<hi>長</hi>
　<hi>編</hi>○皇祐二年閏十一月丙辰出内藏庫緡錢四十<lb/>
<pb n="KR3k0029_WYG_109-8b"/>
　萬紬絹六十萬下河北便糴糧草○皇祐四年閏七<lb/>
　月出内藏庫緡錢十萬紬絹二十萬綿十萬下河北<lb/>
　助糴軍儲○至和元年六月甲寅出内藏庫紬絹五<lb/>
　十萬緡錢三十萬下河北助糴軍儲○至和二年十<lb/>
　月乙未出内藏庫錢一百萬下河北市糴軍儲○嘉<lb/>
　祐元年十月丁卯出内藏庫銀十萬兩絹二萬疋錢<lb/>
　一十萬貫下河北市糴軍儲○嘉祐六年九月癸丑<lb/>
　詔三司如聞河北秋稼甚登其出内藏庫緡錢一百<lb/>
<pb n="KR3k0029_WYG_109-9a"/>
　萬助糴軍儲○張方平論兵謂治平中禁兵之數約<lb/>
　七十萬一夫錢糧賜予歲不下五十千廂軍之數約<lb/>
　五十萬一夫錢糧賜予歲不下三十千<lb/>
神宗元豐五年五月上因議陜西兵食謂執政曰我朝<lb/>
　康定中西鄙用兵契丹乘間有所要請而仁宗延和<lb/>
　對輔臣至於感憤涕泣朕為人子孫守祖宗神器每<lb/>
　念顧託之重宜如何也因改容泣涕羣臣震恐莫敢<lb/>
　對<hi>長編</hi>
<pb n="KR3k0029_WYG_109-9b"/>
高宗紹興十年七月甲子上曰万侯卨論營田之弊極<lb/>
　當大凡營田湏是軍中自為之則不歛于民而軍食<lb/>
　足<hi>聖政</hi>
孝宗乾道元年八月己卯進呈營屯田文字錢端禮等<lb/>
　奏差官措置官莊田以助營屯田之利異時租入多<lb/>
　則軍儲可足民力可寛矣上曰永豐圩見𨽻建康行<lb/>
　宫歲收米三萬餘石朕欲撥付建康軍中以助軍食<lb/>
　亦以示至公之意卿等便可批㫖施行端禮等奏陛<lb/>
<pb n="KR3k0029_WYG_109-10a"/>
　下此舉不獨昭示至公羣心自服亦前此所未有欲<lb/>
　乞自陛下從中批出上曰可<hi>聖政</hi>○乾道四年詔曰<lb/>
　朕觀古昔斟酌時宜欲豐軍食之儲必講屯田之制<lb/>
　故充國經畫於金城而兼得十二便之利曹操規圖<lb/>
　於許下而遂收百萬石之饒先積粟以為資乃厲兵<lb/>
　而必戰<hi>朝報</hi>○淳熈六年七月癸亥進呈荆鄂副都<lb/>
　統郭果奏唐鄧諸處自來積穀不多襄陽自漢江以<lb/>
　北四向美田民間多有蓄積若置而不問恐資盗糧<lb/>
<pb n="KR3k0029_WYG_109-10b"/>
　欲宻行措置於秋收之際收儲以備緩急上曰令周<lb/>
　嗣武同劉邦翰詳所奏事理於秋成之際廣行收糴<lb/>
　其合用倉敖及收貯去處仰公共相度措置申聞<hi>聖政</hi>
包拯曰聞前代防邊之兵三時農務之時教戰公私自<lb/>
　足未有冗而且衆坐糜廪食虚困疲民如今之甚者<lb/>
　若謂兵食粗足敵好方堅輙過目前以為成筭惰於<lb/>
　更張措置臣恐日削月朘中外益以殚竭一旦用武<lb/>
　節暴加重歛民心怨叛則肘腋之下皆為仇怨豈暇<lb/>
<pb n="KR3k0029_WYG_109-11a"/>
　禦外冦哉此國家根本之患苟不表裏恊心銳意而<lb/>
　速圖之臨事無及矣<hi>皇祐四年</hi>
蘇轍曰今世之患莫急於無財而已財者為國之命而<lb/>
　萬事之本國之所以存亡事之所以成敗常必由之<lb/>
　昔趙充國論邊備之計以為湟中榖㪷八錢糴三百<lb/>
　萬斛𦍑人不敢動矣諸葛亮用兵如神而以糧道不<lb/>
　繼屢出無功由是觀之茍無其財雖有聖賢不能自<lb/>
　致於跬步苟有其財雖庸人可以一日而千里<hi>熈寧二年</hi>
<pb n="KR3k0029_WYG_109-11b"/>
總論軍糧神農之教曰石城十仞湯池百步帶甲百萬<lb/>
　而亡粟則弗能守也葢日費千金然後可以舉十萬<lb/>
　之衆十夫之耕然後能供兵之一食葢用兵者必聚<lb/>
　財積穀以為守禦之備故或屯田以息轉輸之勞或<lb/>
　運漕以支内外之費或仰給於邊糴或積榖於塞下<lb/>
　其制雖不同至於足食則一也此四者雖足以食兵<lb/>
　然特一時之制而已自三代以上兵隠於農耕戰一<lb/>
　事雖百萬之師屯於邊陲大不疲於國小不歛於民<lb/>
<pb n="KR3k0029_WYG_109-12a"/>
　以其兵自為食而已三代而下為農者盡力於耕為<lb/>
　兵者逸居而食然後運糧不可以無備而屯田漕運<lb/>
　邊糴入粟之利興焉<hi>林之竒文</hi>
　　　兵器<lb/>
百工之事皆聖人作而於兵械尤重弓矢之取諸睽既<lb/>
載立於經而威天下之具亦概見扵史葢稽古以来凡<lb/>
黄帝堯舜之世所不廢也垂為共工而竹矢之傳閲三<lb/>
代以為世寳<lb/>
<pb n="KR3k0029_WYG_109-12b"/>
周禮夏官司馬掌五盾以待軍事司弓矢掌六弓四弩<lb/>
八矢之守藏出入冬官弓人之為弓桃氏之為劒函人<lb/>
之為甲矢人之為矢纎悉登載於太平之書<lb/>
周道中微宣王復古如詩之所詠修車馬備器械而中<lb/>
興之業在焉魯侯之礪鋒刃備弓矢鍛戈予繕甲胄聖<lb/>
人猶列之於經而除戎器以戒不虞易之垂訓亦昭昭<lb/>
也<lb/>
漢文帝時鼂錯上兵書曰山林積石經川立阜此步兵<lb/>
<pb n="KR3k0029_WYG_109-13a"/>
之地車騎二不當一土山丘陵平原廣野此車騎之地<lb/>
步兵十不當一平陵相逺川谷居間仰髙臨下此弓弩<lb/>
之地短兵百不當一兩陣相近平地淺草可前可後此<lb/>
長㦸之地劒楯三不當一蒲葦竹蕭草木蒙蘢此矛鋋<lb/>
之地長㦸三不當一曲道相伏險阻相薄此劒楯之地<lb/>
弓弩三不當一兵不堅利與空手同甲不堅宻與袒裼<lb/>
同弩不可及逺與短兵同射不能中與亡矢同矢不能<lb/>
入與亡鏃同故兵法曰器械不利以其卒與敵也漢制<lb/>
<pb n="KR3k0029_WYG_109-13b"/>
民年二十三出賦錢百二十以治庫兵及車馬則州郡<lb/>
庫兵與車騎皆率歛民而官為備之有事則授以征行<lb/>
漢武庫兵器度大司農錢<lb/>
　母將隆諌哀帝發武庫送董賢及乳母言武庫兵器<lb/>
　天下公用國家武備繕治造作皆度大司農錢<lb/>
諸侯不得私作兵器<lb/>
　江都王建以私作兵器獲罪<lb/>
此漢制之大畧也<lb/>
<pb n="KR3k0029_WYG_109-14a"/>
晉武帝時馬隆伐凉州帝命隆自至武庫選仗惟隆所<lb/>
取故卒以取勝<lb/>
元帝時祖逖有虎視河洛之志乃不給鎧仗使自召募<lb/>
忠雖有餘功卒不就識者深恨焉<lb/>
唐府兵之法人其弓一矢三十刀一其介冑戎具皆藏<lb/>
於庫有所征行則給之畨上宿衞者給弓矢横刀而已<lb/>
馬燧為河東節度使其造甲必短長三制稱士所衣以<lb/>
便趨進又為戰車冐以狻猊列㦸于後行以載兵止則<lb/>
<pb n="KR3k0029_WYG_109-14b"/>
為陣居一年威震北方<lb/>
宋朝太祖時中都二坊制造兵器旬一進視謂之旬課<lb/>
列置五庫深在禁中歲輸所作於五庫故器械精明後<lb/>
世鮮及<lb/>
開寳二年兵部令史馮繼昇等進火箭法太祖命試驗<lb/>
賜衣物束帛<lb/>
太宗課督尤宻車駕甞幸司弓所按循作工賜以錢幣<lb/>
章聖亦幸軍器庫嘉賞主吏是以工致其敏吏勉其職<lb/>
<pb n="KR3k0029_WYG_109-15a"/>
真宗咸平元年御前忠佐石歸宋進木羽弩箭以木為<lb/>
翎長僅尺餘所激甚逺中人鎧甲以幹去而鏃留牢不<lb/>
可抜蕃人最畏之願多造以給邊用詔增歸進月俸以<lb/>
其男補殿侍○咸平三年神衞水軍隊長唐福獻新製<lb/>
火箭火毬火鎗等物○咸平六年給軍中傳信牌先是<lb/>
石晉言北面抗敵行陣間有所號令則遣人馳吿多挾<lb/>
計畫後虞奸詐請令將帥破符持之遇傳令則合而為<lb/>
信帝以為古有兵符既而乆廢因漆木為牌長六寸濶<lb/>
<pb n="KR3k0029_WYG_109-15b"/>
三寸腹背刻字而中分之置鑿柄令可合又穿二竅容<lb/>
筆墨上施紙札臨陣則分而持之或傳令則置其言繫<lb/>
軍吏之頸至彼合置復命○景徳四年帝宣示王欽若<lb/>
等南北作坊制造兵器宜令樞宻與三司同相度内有<lb/>
見在材料數多者權罷制造俟支用數少别行計度先<lb/>
是帝以兩坊日造兵器數多而軍器庫累歲積留未甞<lb/>
支用其見管材料數目可支三二十年而外州斷折制<lb/>
造未已甚為勞費因遣入内都知秦翰於軍器庫㸃檢<lb/>
<pb n="KR3k0029_WYG_109-16a"/>
籍其數以見管馬步禁軍約之皆給用有餘故有是詔<lb/>
○冀州團練使石晉自言能發火毬火箭真宗召至崇<lb/>
政殿試之<lb/>
仁宗時米守信守澧州遣牙校李錫持新造兵器來上<lb/>
試于殿庭擢為三班差使又知并州韓琦言汾州推官<lb/>
郭固約古制為車上召至便殿擢為衞尉丞○天聖六<lb/>
年九月<hi>缺</hi>已詔河北城壁為水摧圯天下州軍器械乆<lb/>
不繕完者其遣使臣十七人往諸州提㸃修葺之河北<lb/>
<pb n="KR3k0029_WYG_109-16b"/>
則委轉運使廵所部舉行○天聖九年上封者言國家承<lb/>
平已來武庫山積天下州府打造軍器計綱上供未甞<lb/>
暫停望下有司約度如有凖備且停罷詔自今諸州打<lb/>
造軍器及採斫材料箭簳每歲减半○慶歴元年太常<lb/>
丞田况言今賊甲皆冷鍜而成堅滑光瑩非勁弩可入<lb/>
自京齎去衣甲皆軟不足當矢石以朝廷之事力國之<lb/>
伎巧乃不如一小𦍑乎由彼専而精我漫而畧故也今<lb/>
請下逐處悉令工匠冷砧打造純鋼甲旋發赴縁邊先<lb/>
<pb n="KR3k0029_WYG_109-17a"/>
用八九斗力弓試射以觀透箭深淺而賞罰之聞太祖<lb/>
朝舊用絶為精好但歲乆斷綻乞且穿貫三五萬聮均<lb/>
給四路亦足以禦敵也○慶歴二年歐陽修言諸州所<lb/>
造器械數不少矣工作之際已勞民力運輦般送又苦<lb/>
道路然而鐵刃不鋼筋膠不固長短大小多不中度葢<lb/>
造作之所但務充數而速了不計所用之不堪經歴官<lb/>
司又無檢責此有器械之虚名而無器械之實用也以<lb/>
草草之法教老怯之兵執鈍折不堪之器械百戰百敗<lb/>
<pb n="KR3k0029_WYG_109-17b"/>
理在不疑臨事而悮何可及乎○皇祐四年河北河東<lb/>
陜西都部署司言郭諮所進獨轅衝陣無敵流星弩可<lb/>
以備軍之用詔弓弩院如様制之尋以諮為鄜延路鈐<lb/>
轄所制弩五百募土兵教之既成經畧使夏安期言其<lb/>
便詔置獨轅弩軍<hi>長編</hi>○嘉祐四年七月庚申詔在京<lb/>
所造軍器多不精利其選朝臣使臣各一員㨂試之<lb/>
神宗熈寧元年命入内副都知張若水西上閤門使若<lb/>
水進所造神臂弓初民李宏獻此其實弩也上於玉津<lb/>
<pb n="KR3k0029_WYG_109-18a"/>
園校驗射二百四十餘步穿榆木没半簳有司并鋸木<lb/>
奏御詔依様製造至是以進上御延和殿臨閱置鉄甲<lb/>
七十步俾衞士試射未有中者若水請自射連中徹札<lb/>
上稱奨之○熈寧五年五月庚辰朔御文徳殿視朝命<lb/>
供備庫副使陳珪管勾作坊造斬馬刀初上匣刀様以<lb/>
示蔡挺刀刃長三尺餘鐔長尺餘首為大環挺言制作<lb/>
精巧便於操擊實戰陣利器也遂命内臣領様置局造<lb/>
數萬分賜邊臣<hi>長編</hi>○熈寧六年丙午詔軍器監以殿<lb/>
<pb n="KR3k0029_WYG_109-18b"/>
前馬軍司所相度鞍轡様計在京諸軍馬數造給初馬<lb/>
軍用大鞍不便野戰至是上始以邊様皮䪌小鞍用木<lb/>
鞍長韁回旋轉射得盡馳驟之技仍選邊人習射者𨽻<lb/>
諸軍後○熈寧六年六月己亥置軍器監總内外軍器<lb/>
之政其所統攝並依將作仍以吕惠卿曽孝寛為判監<lb/>
所置官屬令逐官奏舉軍器舊領於三司胄案三司事<lb/>
叢判案者又數易至是始案唐令置監而廢胄案焉先<lb/>
是○上語輔臣河北兵械皆不可用王安石曰兵械非<lb/>
<pb n="KR3k0029_WYG_109-19a"/>
可以一朝一夕具湏預具上乃議置監設官提舉翌日<lb/>
遂有是命○熈寧六年七月甲子詔諸造入陣弓箭度<lb/>
材料上中下軍分三等上等弓四尺八寸五分箭八寸<lb/>
五分中等下等弓第减分箭第减一寸其拘射教閱射<lb/>
親馬射弓箭自依舊制<hi>同上</hi>熈寧六年十二月庚午詔<lb/>
程昉於㳂河採車材三千兩下軍器監定様製造戰車<lb/>
上修嚴武備既采唐李靖三人隊法欲試行之且以北<lb/>
邊地平可用車為營衞因内出手詔令三府講求而有<lb/>
<pb n="KR3k0029_WYG_109-19b"/>
是詔○熈寧七年二月庚辰詔軍器監除依新様造兵<lb/>
車外仍以牛皮及氊木製車上蔽陳之物臨時因民車<lb/>
使用<hi>同上</hi>熈寧十年軍器監言天下軍器五路已編排<lb/>
修完其餘諸路欲令隨州郡大小次第編排以五千人<lb/>
至千人為額從本監量定年限於都作院修選委監司<lb/>
或提舉司官一員提舉㸃檢從之○内出攻守圖二十<lb/>
五部賜河北又出敵樓様送軍器監頒降修製<hi>長編</hi>元<lb/>
豐二年五月乙未上批内外簡閱諸軍已悉用闗閃促<lb/>
<pb n="KR3k0029_WYG_109-20a"/>
張弓减指箭其令在京及諸路作院造弓罷長弰舊制<lb/>
<hi>同上</hi>元豐四年七月涇源路經畧司言近準朝㫖修渭<lb/>
州城置炮臺已畢防城戰具止有大小合蟬床子等弩<lb/>
案武經總要有三弓八牛床子弩射及二百餘步用一<lb/>
槍三劒箭最為利器攻守皆可用乞下軍器監給弩箭<lb/>
各三副赴本路依様造以備急用軍器監言弩毎重十<lb/>
餘斤難運致乞圖其様付本路作院從之○元豐六年<lb/>
八月庚子上批京都所造軍器動以萬計雖廣求製様<lb/>
<pb n="KR3k0029_WYG_109-20b"/>
尚恐未殚衆善或不適用徒費工力聞鄜延路經畧使<lb/>
劉昌祚屢諳戰闘精於騎射而留心兵仗委走馬承受<lb/>
霍内諭昌祚令具所習用馬步戰器並且繫士卒禦賊<lb/>
可用利械入逓進呈○元豐六年十月辛卯工部郎中<lb/>
范子竒言判軍器監創進床子大弓二張强於神臂弓<lb/>
獨轅弩較之九牛弩尤為輕便用人至少射逺而深可<lb/>
以禦敵詔工部軍器監管軍官同比試以聞<hi>長編</hi>元豐<lb/>
七年正月壬寅涇源路經畧司言乞改造神衛素鐵甲<lb/>
<pb n="KR3k0029_WYG_109-21a"/>
為偏挨甲從之<hi>同上</hi>
髙宗建炎紹興間或出御前所造鞍以示大臣或出禁<lb/>
中所造甲以示執政論越州所造甲不精則曰兵器在<lb/>
承平時猶不可廢况於今日閱將帥之捷則曰兵既精<lb/>
則又葺治器甲所以成功<lb/>
孝宗申命諸道主兵官専任閱習凡器械之刓蠧不備<lb/>
者皆有程督上自三衙以及江上諸軍下及諸郡之禁<lb/>
卒兵械益加整葺其於兵器之修屢致意焉○淳熈三<lb/>
<pb n="KR3k0029_WYG_109-21b"/>
年輔臣進呈鎮江都統郭棣奏本司諸軍每月造手射<lb/>
角弓三百張赴淮東總領所共納過弓九千九百張上<lb/>
曰可令總領所取二千張赴御前進納又曰取赴御前<lb/>
欲觀其製造之精否數多則不容偽<hi>寳訓</hi>
輔臣奏郭剛將軍戰船改造多槳船雖利於輕捷然料<lb/>
例大叚不同竊恐自此車戰舡减損異時無以應用上<lb/>
曰車船古之艨衝辛巳歲用以取勝豈宜改可令郭剛<lb/>
其折并約束㳂流諸軍遇有損壊隨即修葺不得擅有<lb/>
<pb n="KR3k0029_WYG_109-22a"/>
更易再擬指揮將上<hi>同上</hi>
　　　總論軍器<lb/>
熈寧天子留意兵政既置軍器監<hi>熈寧六年事見前</hi>
又置内弓箭庫<lb/>
　又置内弓箭南庫儲御前所製軍器别差官提舉其<lb/>
　在諸州又有作院車馬之修器械之備至不苟也<lb/>
弓一也有神臂弓<hi>熈寧元年事見前</hi>有促張弓<hi>元豐二年事見前</hi>又有<lb/>
　床子弓<hi>元豐六年事見前</hi>
<pb n="KR3k0029_WYG_109-22b"/>
弩一也有獨轅弩有九牛弩<hi>並見上</hi>
　又有八牛弩<hi>元豐四年事見前</hi>
箭一也有入陣箭<hi>熈寧六年事見前</hi>
　有减指箭又有三劒箭<hi>元豐二年事見前</hi>
刀以斬馬名<hi>熈寧五年事見前</hi>
鞍以邊様名<hi>熈寧六年事見前</hi>
甲以偏挨名<hi>元豐七年事見前</hi>
兵車有様<hi>熈寧七年事見前</hi>
<pb n="KR3k0029_WYG_109-23a"/>
敵樓有様<hi>熈寧十年事見前</hi>
于斯時也内有張若水之弓射徹札<hi>熈寧元年事見前</hi>
外有劉昌祚之留心兵仗<hi>元豐八年事見前</hi>
戎器之精前古有光焉髙宗甞言祖宗内外置庫皆有<lb/>
深意其備豫不虞之㫖可想而知也<lb/>
　高宗曰祖宗有内外軍器庫㡬百間所藏弓弩器甲<lb/>
　不可勝計外器庫數亦如此原祖宗置庫有内外之<lb/>
　異及弓弩弦箭亦各異藏分官主之皆有深意<lb/>
<pb n="KR3k0029_WYG_109-23b"/>
嗚呼此非神宗制也抑亦祖宗制也昔我太祖之定天<lb/>
下也造軍器者十日一進<hi>見下</hi>典軍器者十餘年不易<lb/>
　太祖使魏丕典作坊十餘年器械精備舊制床子弩<lb/>
　止七百步丕増至千步<lb/>
作坊歲造凡三萬弓弩院歲造凡千六百萬諸州歲造<lb/>
又六百餘萬五庫所藏戎具勁精<lb/>
　曽子固文太祖時平定四方命魏丕主作責以稱職<lb/>
　每造兵器十日一進謂之旬課上親閱之作治之巧<lb/>
<pb n="KR3k0029_WYG_109-24a"/>
　盡矣國工署有南北作坊歲造甲鎧具装鎗劒刀鋸<lb/>
　器械箭箶簏皮笠弩橦床子弩凡三萬二千又有弓<lb/>
　弩院歲造弓弩箭弦鏃等凡千六百五十餘萬諸州<lb/>
　歲造弓弩箭劒甲兠鍪甲葉箭鏃等凡六百二十餘<lb/>
　萬又别造諸兵幕甲袋鉦鼓炮炒鍋鉶行槽鍬钁鎌<lb/>
　斧等謂之什器凡諸兵械置五庫以貯之戎具精勁<lb/>
　近古未有焉<lb/>
自宋初至慶歴凡幾年矣而所造之甲可以禦敵他可<lb/>
<pb n="KR3k0029_WYG_109-24b"/>
知己<hi>慶歴元年事見前</hi>
成法一定歴世遵之太宗幸司弓舍賜及作工錢真宗<lb/>
幸軍器監嘉賞主吏當是時工技器械咸精其能有自<lb/>
來矣<hi>事見前</hi>
至于仁宗天下承平武備稍弛故衣甲皆軟田公况言<lb/>
之<hi>慶歴元年事見前</hi>
兵器不精賈昌朝言之<lb/>
　賈昌朝陳六事曰今之兵器多名詭狀製造不精虚<lb/>
<pb n="KR3k0029_WYG_109-25a"/>
　費民力<lb/>
器械不堪歐陽公脩言之<hi>慶歴二年事見前</hi>
天子慨然既遣近臣分治軍器<hi>天聖六年事見前</hi>
又遣朝臣揀試軍器<hi>嘉祐四年事見前</hi>
一加敕勵工吏竦然不獨郭諮之弩<hi>皇祐四年事見前</hi>
郭固之車<hi>郭固事見前</hi>
米守信之牌甲<hi>米守信事見前</hi>
為有聲於世也胡安定一代巨儒也作院之監訪尋利<lb/>
<pb n="KR3k0029_WYG_109-25b"/>
器工必盡其能事必求其精兵器堅利至今為作院法<lb/>
　胡安定監某處作院從容與吏言制作利害吏以誠<lb/>
　吿曰器不精良由督以程課每苟簡於事備數而已<lb/>
　欲革此弊莫若使工各盡其能每事必求精緻不使<lb/>
　懈墮然後計其成而定以日力安定從其說兵器堅<lb/>
　利非前日比至今為作院法<lb/>
噫儒臣之知兵如此而况赳赳之夫乎治世之備兵如<lb/>
此而况多事之世乎<hi>林駉文</hi>
<pb n="KR3k0029_WYG_109-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_109-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷四十三<lb/>
</p>
<p>
</p>
  </div>
</body>
</text>
</TEI>
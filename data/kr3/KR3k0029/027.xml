<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷二十七</head>
    <p>
<pb n="KR3k0029_WYG_027-1a"/>
欽定四庫全書<lb/>
　羣書考索卷二十七　　　宋　章如愚　撰<lb/>
　　禮門<lb/>
　　　郊祀類<lb/>
六天郊丘配帝先儒說郊其義有二按聖證論以天體<lb/>
無二郊即圜丘圜丘即郊鄭氏以為天有六天丘郊各<lb/>
異天體秪應是一而鄭氏以為六者指其尊極清虛之<lb/>
體其實是一論其五時生育之功其别有五以五配一<lb/>
<pb n="KR3k0029_WYG_027-1b"/>
故爲六天㨿其在上之體謂之天天爲體稱因其生育<lb/>
之功謂之帝帝爲德稱也故周禮司服云王祀昊天上<lb/>
帝則大裘而冕祀五帝亦如之五帝若非天何爲同服<lb/>
大裘又春秋緯紫微宫爲大帝又云北極耀魄寳又云<lb/>
太微宫在五帝坐星青帝靈威仰赤帝赤熛怒白帝白<lb/>
招拒黑帝叶光紀黄帝含樞紐是五帝與大帝六也又<lb/>
五帝亦稱上帝故孝經曰嚴父莫大於配天又云宗祀<lb/>
文王於明堂以配上帝帝若非天何得云嚴父配天也<lb/>
<pb n="KR3k0029_WYG_027-2a"/>
而賈逵馬融王肅等以五帝非天唯用家語之文謂太<lb/>
皥炎帝黄帝五人帝之屬其義非也<hi>家語季康子問於</hi>
<hi>孔子曰舊聞五帝之名而不知其實孔子曰天有五行</hi>
<hi>分時化育以成萬物古之王易代而改居取法五行更</hi>
<hi>王終始故其爲明主者而死配五行是以太皥配木炎</hi>
<hi>帝配火黄帝配土少皥配金顓帝配水</hi>又王肅以郊丘<lb/>
是一而鄭氏以為二者鄭以爲蒼璧<hi>大宗伯云蒼璧禮</hi>
<hi>天</hi>蒼犢<hi>宗伯又云牲幣各随其器之色則牲用蒼</hi>圜鍾<lb/>
<pb n="KR3k0029_WYG_027-2b"/>
<hi>大司樂凡樂圜鍾爲宫</hi>等爲祭圜丘所用以四圭有邸<lb/>
<hi>大宗伯四圭有邸以祀天</hi>騂犢<hi>祭法云燔柴於泰壇用</hi>
<hi>騂牲</hi>及奏黄鐘等<hi>大司樂云乃奏黄鐘歌大吕舞雲門</hi>
<hi>以祀天神</hi>爲祭五帝及郊天所用王肅以郊特牲周之<lb/>
始郊日以至<hi>鄭注云郊天之月而日至魯禮也三王之</hi>
<hi>郊用夏正魯以無冬至祭天於圜丘之事是以建子之</hi>
<hi>月郊天示先有事也</hi>與圜丘同配以后稷鄭必以爲異<lb/>
圜丘又以帝嚳配者鄭以周郊日以至自是魯郊故注<lb/>
<pb n="KR3k0029_WYG_027-3a"/>
特牲云周衰禮廢儒者見周禮盡在魯因推魯禮以言<lb/>
周事又知圜丘配以帝嚳者按祭法云周人禘嚳而郊<lb/>
稷禘嚳在郊稷之上稷卑於嚳必明禘大於郊又爾雅<lb/>
云禘大祭也大祭莫過於圜丘故以圜丘爲禘也圜丘<lb/>
北郊則圜丘爲大若以郊對五時之迎氣則郊爲大故<lb/>
大傳云王者禘其祖之所自出故郊變稱禘其宗廟五<lb/>
年一祭比毎嵗常祭為大故亦稱禘也后稷配見於周<lb/>
頌故思文后稷克配彼天若以嚳配圜丘詩頌不載者<lb/>
<pb n="KR3k0029_WYG_027-3b"/>
后稷周之近祖王業所基故配感生之帝有功於周詩<lb/>
人頌之嚳是周之逺祖於周無功以配逺尊天故詩無<lb/>
歌頌也<lb/>
其祭天之處冬至則祭於圜丘應從陽位當在國南其<lb/>
五時迎氣則在四郊故小宗伯云兆五帝於四郊鄭注<lb/>
春迎青帝於東郊夏迎赤帝於南郊季夏迎黄帝亦於<lb/>
南郊秋迎白帝於西郊冬迎黑帝於北郊其夏正祭感<lb/>
生之帝亦於南郊孝經緯云祭帝於南郊就陽位是也<lb/>
<pb n="KR3k0029_WYG_027-4a"/>
其雩祭五天帝亦於國城南其九月大享五帝則在明<lb/>
堂其所配之人若圜丘周人則以嚳配之祭法禘嚳是<lb/>
也其感生帝則以后稷配之五時迎氣及雩祭則以五<lb/>
方人帝配之九月大享五帝則以五人帝及文武配之<lb/>
以文王配五天帝則謂之祖以武王配五人帝則謂之<lb/>
宗　皇氏云天有六天<lb/>
祭感生帝禮記大傳云禮不王不禘王者禘其祖之所<lb/>
自出以其祖配之鄭氏注云禘自由也大祭其先祖之<lb/>
<pb n="KR3k0029_WYG_027-4b"/>
所由生謂郊祀天也王者之先祖皆感太微五帝之精<lb/>
以生蒼則靈威仰赤則赤熛怒黄則含樞紐白則白招<lb/>
拒黑則叶光紀皆用正嵗之正月郊祭之蓋特尊焉孝<lb/>
經云郊祀后稷以配天配靈威仰也宗祀文王於明堂<lb/>
以配上帝配五帝也正義云按師說列河圖云慶都感<lb/>
赤龍而生堯又云堯赤精舜黄禹白湯黑文王蒼又元<lb/>
命包云夏白帝之子殷黑帝之子周蒼帝之子是其王<lb/>
者皆感太微五帝之精而生就五帝之中特祭所感生<lb/>
<pb n="KR3k0029_WYG_027-5a"/>
之帝是特尊焉注引后稷配天者證禘其祖之所自出<lb/>
以其祖配之又引文王於明堂以配上帝者證文王不<lb/>
特配感生之帝而配五帝矣<lb/>
王肅難鄭氏六天五帝感生帝之說王肅難鄭注云按<lb/>
易帝出乎震震東方生萬物之初故王者則之初以木<lb/>
德王天下非謂木精之所生五帝皆黄帝之子孫各改<lb/>
號易代而以五行爲次焉何太微之精所生乎又郊祭<lb/>
鄭𤣥云祭感生之帝惟一帝耳郊特牲何得云郊之祭<lb/>
<pb n="KR3k0029_WYG_027-5b"/>
大報天而主日又天惟一而已何得有六又家語云季<lb/>
康子問五帝孔子曰天有五行分時化育以成萬物其<lb/>
神謂之五帝是五帝之佐也五帝可得稱天佐不得稱<lb/>
上天而鄭云以五帝爲靈威仰之屬非也<hi>禮記正義</hi>
郊祀后稷以配天宗祀文王於明堂鄭康成以爲天者<lb/>
所感之天神如周人木德所感靈威仰也以后稷配明<lb/>
堂遍祭五帝以文王配祭法有虞氏禘黄帝而郊嚳則<lb/>
以為禘者祭昊天於圜丘郊則以爲祭上帝於南郊是<lb/>
<pb n="KR3k0029_WYG_027-6a"/>
則圜丘南郊爲兩事禘與郊爲兩祭禘大於郊圜丘大<lb/>
於南郊昊天有成命郊祀天地也我將祀文王於明堂<lb/>
噫嘻春夏祈榖於上帝皆爲此說又以爲春祈穀即月<lb/>
令孟春祈穀於上帝夏祈穀即左氏龍見而雩及月令<lb/>
仲夏雩帝以祈穀月令誤言於仲夏雖禘太祖即祈穀<lb/>
之禘禘於廟者也長發大禘也即祭感帝生之禘禮不<lb/>
王不禘王者禘其祖之所自出皆以祭感生之帝而以<lb/>
祖配也凡此皆誕妄不經之甚無足取信郊祀后稷以<lb/>
<pb n="KR3k0029_WYG_027-6b"/>
配天宗祀文王於明堂以配上帝天如言國上帝如言<lb/>
其君也南郊所以祭天圜丘即南郊王者禘其祖之所<lb/>
出則於太祖之廟而祭其所出之帝故曰不王不禘祈<lb/>
穀言春夏之間祭天也其禮則亡矣月令之類皆不足<lb/>
信雩祭則非所以祭天也不得以祈穀爲一春秋書大<lb/>
雩則通言祭天矣又祭法所記皆未可信也<hi>師友雜記</hi>
天帝之辨周禮有言祀天有言祀昊天上帝有言五帝<lb/>
者言天則百神皆預言昊天上帝則統乎天者五帝則<lb/>
<pb n="KR3k0029_WYG_027-7a"/>
無預乎昊天上帝言上帝則五帝兼存焉周官司裘掌<lb/>
爲大裘以共王祀天之服典瑞四圭有邸以祀天大司<lb/>
樂若樂六變天神皆降以冬日至致天神此總天之百<lb/>
神言之也大宗伯以禋祀祀昊天上帝司服大裘而冕<lb/>
以祀昊天上帝此指統乎天者言之也司服言祀昊天<lb/>
上帝祀五帝亦如之則五帝異乎昊天上帝也太宰祀<lb/>
五帝掌百官之誓戒祀大神祗亦如之則五帝異乎天<lb/>
神也掌次大旅上帝張氈按設皇邸祀五帝張大次小<lb/>
<pb n="KR3k0029_WYG_027-7b"/>
次則上帝異乎五帝也典瑞四圭有邸以祀天旅上帝<lb/>
則上帝異乎天也上帝之文既不主於天與昊天上帝<lb/>
又不主於五帝而典瑞旅上帝對旅言之旅者㑹而祭<lb/>
之之名則上帝非一帝也上帝非一帝而周禮所稱帝<lb/>
者昊天上帝與五帝而已則上帝及五帝可知也易曰<lb/>
先王以作樂崇德盛薦之上帝以配天與昊天上帝及<lb/>
五帝明矣孝經曰郊祀后稷以配天宗祀文王於明堂<lb/>
以配上帝以明堂之祀上帝其爲昊天上帝可知也易<lb/>
<pb n="KR3k0029_WYG_027-8a"/>
曰先王以作樂崇德盛薦之上帝以配祖者天也以配<lb/>
考者兼五帝也合天與五帝而謂之上帝則易孝經之<lb/>
於周禮其義一也周禮明其祀之大小輕重故五帝之<lb/>
辨如此詩書之文未嘗有稱五帝而書亦未嘗有稱昊<lb/>
天上帝者其稱天及上帝類皆泛言之而已此固不可<lb/>
援之以議周禮也且周人明堂之制有金木水火土之<lb/>
五室也自漢以來皆於五室以祭五帝惟晉泰始及唐<lb/>
顯慶中嘗議除之後亦遂復則明堂之祀五帝其來逺<lb/>
<pb n="KR3k0029_WYG_027-8b"/>
矣鄭康成以上帝爲五帝而不及天王肅以上帝爲昊<lb/>
天上帝而不及五帝二者之說皆與禮不合不足信也<lb/>
昊天上帝之名歴代不同漢初曰上帝曰太一元始間<lb/>
曰皇天上帝魏初元間曰皇皇天帝梁曰天皇上帝惟<lb/>
西晉後齊後周隋唐乃曰昊天上帝而鄭氏以星經推<lb/>
之謂昊天上帝則天皇大帝名雖不同其實一也今之<lb/>
南既以昊天上帝位乎其上而壇第一等又有皇天上<lb/>
帝是離而兩之也宜講求以正之<hi>陳禮書</hi>　五帝與昊<lb/>
<pb n="KR3k0029_WYG_027-9a"/>
天同稱帝而不與昊天同稱天猶諸侯與天子同稱君<lb/>
不與天子同稱王周官祀五帝之禮有與天同稱極其<lb/>
隆有與天異以致其辨故皆禋祀皆服大裘此其所以<lb/>
同也祀帝於圜丘兆五帝於四郊此其所以異也鄭氏<lb/>
之徒謂四圭之玉黄鍾大吕之樂夏至以祀感帝於南<lb/>
郊蒼璧之玉六變之樂冬日至禮天皇大帝在北極者<lb/>
於圜丘天皇大帝耀魄寳也五帝太微之帝也分郊與<lb/>
丘以異其祀别四帝與感帝以異其禮王肅嘗攷之矣<lb/>
<pb n="KR3k0029_WYG_027-9b"/>
然肅合郊丘而一之則是以五帝五人帝則非天有天<lb/>
地則有五方有五方則有五帝月令之五人帝伏羲神<lb/>
農黄帝少昊顓帝而已果以是爲五帝則前此其無司<lb/>
四時者乎古者祀五帝必配天以五人帝從以五人臣<lb/>
月令之五人臣春勾芒夏祝融中央后土秋蓐収冬𤣥<lb/>
𡨕春夏秋中央之臣皆一人耳而冬有修與熈者蓋冬<lb/>
於方爲朔於卦爲艮於器有權衡於色有青黑則有修<lb/>
熈宜矣司馬遷不紀少皥以黄顓頊高辛唐虞爲五帝<lb/>
<pb n="KR3k0029_WYG_027-10a"/>
孔安國以少昊顓氏高辛唐虞爲五帝其說與四時五<lb/>
行之理不合當以月令爲正<hi>同上</hi>
古郊祀禮祀天於南郊而地上之圜丘者南郊之丘也<lb/>
丘圓而高所以象天此所謂為高必因丘陵也祭地於北<lb/>
郊而澤中之方丘者北郊之丘也丘方而下所以象地<lb/>
此所謂爲下必因川澤也泰壇南郊之壇也以燔柴泰<lb/>
折北郊之坎也以之瘞埋言壇則知泰折之爲坎言折<lb/>
則知泰壇之爲圜言泰壇則自然之丘也言泰折則人<lb/>
<pb n="KR3k0029_WYG_027-10b"/>
爲之壇也祭禮必於自然之丘所以致敬燔瘞必於人<lb/>
爲之壇所以盡宗廟之禮瘞埋於兩階之間則壇必設<lb/>
於圜丘之南坎必設於方丘之北矣燔柴以升煙瘞埋<lb/>
以逹氣則燔必於樂六變之前瘞必於樂八變之前矣<lb/>
先王燔瘞於郊丘其牲角繭栗其牲體全膋其羮不和<lb/>
其器犧尊疏布冪樿杓豆登鼎爼簠簋匏爵之類其藉<lb/>
蒲越槀秸其樂歌黄鍾太簇奏大吕應鍾其舞雲門咸<lb/>
池其鼓雷鼓靈鼓其車玉路素車其斾太常其服大裘<lb/>
<pb n="KR3k0029_WYG_027-11a"/>
衮冕其搢執大圭鎮圭其位則神南面王北面示北面<lb/>
王南面而日月從祀則日居東月居西古者郊祀大畧<lb/>
如此而已更秦則興鄜宻上下之四畤以祠五帝至漢<lb/>
則增之以北畤以祠五帝秦之祀天不於圜丘謂天好<lb/>
隂而兆於高山之下其祠地不於方丘謂地貴陽而兆<lb/>
於澤中之圜丘漢之祀天不於南郊而於甘泉其祀地<lb/>
不於北郊而於汾隂河東以至壇有八觚席有六采樂<lb/>
有玉女車有鸞路騂駒龍馬一切侈靡而匡衡劉向之<lb/>
<pb n="KR3k0029_WYG_027-11b"/>
徒邪正異同之論蠭起一時元始之間謬戾尤甚春則<lb/>
天地同牢於南郊冬夏則天地分祭於南郊光武兆南<lb/>
郊於雒陽之陽兆北郊於雒陽之隂其儀禮度數一遵<lb/>
元始之制而先王之禮隳廢殆盡良可悼也<hi>並同上</hi>
魯郊用子月鄭注郊特牲云郊天之月而日至魯禮也<lb/>
三王之郊一用夏正魯以無冬至祭天於圜丘之事是<lb/>
以建子之月郊天祗先有事也正義曰魯之郊祭師說<lb/>
不同崔氏皇氏用王肅之說以魯冬至郊天至建寅之<lb/>
<pb n="KR3k0029_WYG_027-12a"/>
月又郊以祈穀故左傳曰啓蟄而郊又曰郊祀后稷以<lb/>
祈農事是二郊也若鄭康成之說則異於此魯於一郊<lb/>
不與天子郊天同月轉卜三正故穀梁傳云魯以十二<lb/>
月下辛卜正月上辛若不從則以正月下辛卜二月上<lb/>
辛若不從則以二月下辛卜三月上辛若不從則止故<lb/>
聖證論馬昭引穀梁傳以答王肅之難是魯一郊則止<lb/>
或用建子之月郊則特牲云始郊日以至及宣三年郊<lb/>
牛之口傷是也或用建寅之月則春秋左傳云郊祀后<lb/>
<pb n="KR3k0029_WYG_027-12b"/>
稷以祈農事是也但春秋魯禮也無建丑之月耳若杜<lb/>
預不信禮記不取公羊榖梁魯惟有建寅郊天及龍見<lb/>
而雩云鄭言始郊日以至是魯國之禮者以明堂位焉<lb/>
魯君孟春乗大輅載弧䪅旂十有二旒日月之章祀帝<lb/>
於郊配以后稷天子之禮也<hi>鄭注云孟春建子之月魯</hi>
<hi>之始郊日以至帝謂蒼帝靈威仰昊天上帝魯不祭</hi>又<lb/>
雜記云正月日至可以有事於上帝故知冬至郊天魯<lb/>
禮也三王之郊一用夏正者證明天子之郊必用夏正<lb/>
<pb n="KR3k0029_WYG_027-13a"/>
魯既降下天子不敢郊天與周同月故用建子之月而<lb/>
郊天欲示在天子之先而有事也<hi>正義又云后稷惟配</hi>
<hi>靈威仰不配昊天上帝</hi>
三王郊天迎長日之至郊特牲云郊之祭也迎長日之<lb/>
至也鄭氏注云易說曰三王之郊一用夏正夏正建寅<lb/>
之月也此言迎長日至者建夘而晝夜分分而日長也<lb/>
正義云此易緯乾鑿度文明郊祭用夏正建寅之月意<lb/>
以二月建夘春分後日長今正月建寅郊祭通而迎此<lb/>
<pb n="KR3k0029_WYG_027-13b"/>
長日之將至<lb/>
祭卜表記曰三代明王皆事天地之神明無非卜筮之<lb/>
用是故不犯日月不違卜筮注云日月謂冬夏至正月<lb/>
及四時也正義曰冬至謂祭圜丘夏至謂祭方澤正月<lb/>
謂祭感生之帝及四時迎氣用四時之吉日也知冬夏<lb/>
及四時皆卜者按太宰云禮五帝帥執事而卜日鄭注<lb/>
云五帝謂四郊及明堂是四郊明堂皆有卜也太宰又<lb/>
云祀大神祭大祗亦如之大神則冬至祭圜丘大祗則<lb/>
<pb n="KR3k0029_WYG_027-14a"/>
夏至祭方澤按公羊榖梁魯郊傳云卜三正則知天子<lb/>
郊用夏至亦卜之故知冬夏至正月及四時皆卜日也<lb/>
然明堂不問卜而注太宰祀五帝卜日云四郊及明堂<lb/>
者廣觧五帝所在其實祀明堂不卜也按周禮祀宗廟<lb/>
亦卜日注不言宗廟者以經云事上帝故惟祭天之時<lb/>
云不違者日與牲也左傳僖三十一年云禮不卜常祀<lb/>
而卜其牲日是有卜牲日也<hi>禮記正義</hi>啖子曰禮曰養<lb/>
牲必在滌三月滌養牲之宫名也凡養牲必以二牲一<lb/>
<pb n="KR3k0029_WYG_027-14b"/>
以祀上帝一以祀后稷帝牛有變則改卜稷牛以代之<lb/>
而别以他牛代之稷牛可也<lb/>
　　　宋朝配享類<lb/>
祖宗配侑國初南郊四祭及感生帝皇地祗神州地祗<lb/>
凡七祭並以僖祖順祖翼祖宣祖迭配　建隆四年八<lb/>
月詔以將郊祀有司議配座之制請冬至祀昊天夏至<lb/>
祭皇地祗並以僖祖配上辛祈榖孟冬祭神州以順祖<lb/>
配雩祀以翼祖配大享明堂以宣祖配詔恭依　十有<lb/>
<pb n="KR3k0029_WYG_027-15a"/>
一月張昭議曰郊初天地必以考配按郊禮用正月故<lb/>
梁陳南郊皆以間嵗正月上辛行事祀天皇大帝於壇<lb/>
上配以皇考北齊圜丘三年一祭亦以正月上辛祀昊<lb/>
天上帝以神武升配隋冬至日祀昊天上帝於圜丘以<lb/>
皇考配唐貞觀初以髙祖配圜丘世祖元皇帝配感生<lb/>
帝髙宗嘗親祀丘澤明堂神州以髙祖太宗並配中宗<lb/>
即南北郊以髙祖太宗髙宗並配梁開平二年郊天以<lb/>
皇考配恭惟宣祖肇基王業切考歴代之禮咸以親廟<lb/>
<pb n="KR3k0029_WYG_027-15b"/>
升配伏請奉宣祖配享從之<lb/>
太宗朝七祭並以太祖宣祖更配興國三年親郊始奉<lb/>
太祖升侑九年扈蒙建議引孝經嚴父配天之義請以<lb/>
宣祖配圜丘　太祖配大享是冬罷封禪親郊遂行其<lb/>
禮注太祖親郊以宣祖配天及太宗即位禮官以爲舜<lb/>
郊嚳商郊𡨕周郊后稷王業因之而興也若漢髙之太<lb/>
公光武之南頓雖有帝父之尊而無與配天祭故自再<lb/>
郊並以太祖配天於禮爲允及將東封詔蒙定禮儀乃<lb/>
<pb n="KR3k0029_WYG_027-16a"/>
奏此議時論非之　淳化三年十月蘇易簡上言欲望<lb/>
自今祈穀神州大享以宣祖崇配圜丘北郊雩祀感生<lb/>
帝以太祖崇配詔恭依　至道三年十一月有司言冬<lb/>
至圜丘孟夏雩夏至方丘請奉太宗配上辛祈穀季秋<lb/>
明堂奉太祖配上辛感帝孟冬神州奉太祖太宗並配<lb/>
詔恭依　乾興元年六月太常禮院言郊祀配帝請孟<lb/>
春祈榖孟冬神州以太祖配孟夏雩祀冬至昊天夏至<lb/>
皇地示以太宗配上帝感帝以宣祖配季秋大享以眞<lb/>
<pb n="KR3k0029_WYG_027-16b"/>
宗配皇帝親祀郊丘以太祖太宗配詔恭依　景祐二<lb/>
年禮官言切以太祖誕受寳命付畀四海夷澤潞之畔<lb/>
兼淮海之昧東焚吳輿右困蜀壘湘楚閩禺請吏入朝<lb/>
卜年長世不闡鴻業太宗恭行天討底定太原由是愼九<lb/>
刑之辟藝四方之貢信賞類能重食勸分又引諸儒講<lb/>
道興學炳然右文與三代同風　眞宗乾粹日昭執競<lb/>
維烈翕受敷施普浸黎元<hi>云云</hi>共惟一祖二宗之烈歴<lb/>
造墳誥未有高焉者也其嵗時常祀則至日圜丘仲夏<lb/>
<pb n="KR3k0029_WYG_027-17a"/>
皇地祗配以太祖孟春祈榖夏雩冬祭神州配以太宗<lb/>
孟春感生帝配以宣祖季秋大享配以眞宗請如典禮<lb/>
中書門下議如禮官所定詔恭依　皇祐五年詔書令<lb/>
南郊且奉三聖並侑後復迭配如舊禮未幾復降詔三<lb/>
聖並侑爲定制雖出孝思然頗違經禮乃復下兩制議<lb/>
王珪議如禮官所請自今南郊以太祖迭配詔恭依<lb/>
治平元年辛酉詔以仁宗配享明堂太常寺奠幣用成<lb/>
安之曲酌獻用徳安之曲初禮院奏乞與兩制同議翰<lb/>
<pb n="KR3k0029_WYG_027-17b"/>
林學士王珪議請從周公嚴父之意以仁宗配享明堂<lb/>
知制誥錢公輔議曰孝莫大於嚴父嚴父莫大於配天<lb/>
則周公其人也以周公言之則嚴父也以成王言之則<lb/>
嚴祖也方是時政則周公祭則成王安在於必嚴其父<lb/>
哉竊謂聖宋崛起非有始封之祖也則創業之君遂為<lb/>
太祖矣太祖則周之后稷祭於郊者也太宗則周之文<lb/>
王配祭於明堂者也眞宗則周之武王宗羣廟而不祧<lb/>
者也雖有配天之德而無配天之祭未聞成王以嚴父<lb/>
<pb n="KR3k0029_WYG_027-18a"/>
之故廢文王配天之祀而移於武王也仁宗則周之成<lb/>
王也雖有配天之業而無配天之祀亦未聞康王以嚴<lb/>
父之故廢文王配天之祀而移於成王也於是又詔臺<lb/>
諫及講讀官與兩制禮院詳定以聞御史中丞王疇議<lb/>
請依王珪議奉仁宗皇帝配享明堂遷眞宗配享孟夏<lb/>
雩祀太宗皇帝依舊配享正月祈穀孟冬神州地祗餘<lb/>
依本朝故事<hi>此議與王珪同</hi>知諫院司馬光吕誨議以<lb/>
爲太祖比周之后稷太宗眞宗為帝者宗比周之文武<lb/>
<pb n="KR3k0029_WYG_027-18b"/>
然則祀眞宗於明堂若止以太祖比后稷太宗比文王<lb/>
則宣祖眞宗向皆不當在配天之列推而上之則謂明<lb/>
堂之祭真宗當不以太宗配先帝不當以眞宗配今日<lb/>
不當以仁宗配祖可也臣等參稽舊典敢以前所議為<lb/>
便詔從之<lb/>
　<lb/>
　<lb/>
　羣書考索卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷五十</head> <lb/>
    <p>
<pb n="KR3k0029_WYG_116-1a"/>
欽定四庫全書<lb/>
　羣書考索後集卷五十<lb/>
　　　　　　　　　　　　宋　章如愚　編<lb/>
　　兵門<lb/>
　　　御將<lb/>
太祖之置將也隆之以恩厚之以誠富之以財小其名<lb/>
而崇其勢畧其細而求其大久其官而責其成毎朝必<lb/>
命坐賜與優厚撫而遣之嘗令為郭進起第悉用同瓦<lb/>
<pb n="KR3k0029_WYG_116-1b"/>
有司言非親王不可用上曰郭進控扼西山十餘年使<lb/>
我無北顧之憂進豈減兒女邪此可謂隆之以恩矣取<lb/>
董遵誨於仇讎取姚内斌於俘虜皆用之不惑郭進在<lb/>
西山嘗有軍校訟其不法上曰進御下嚴是必罪人懼<lb/>
進法欲誣進以自免也使中人捽以賜進令詰而殺之<lb/>
此可謂厚之以誠矣西北邊軍市之租多賜諸將不問<lb/>
出入徃徃賞賚又輙以千萬李漢超守闗南屬州錢七<lb/>
百萬餘貫悉以給與漢超猶私販榷場規免商筭有以<lb/>
<pb n="KR3k0029_WYG_116-2a"/>
事聞者上即詔漢超悉免闗征故邊將養士足以得死<lb/>
力用間足以得敵情以居則安以動則勝此可謂富之<lb/>
以財矣李漢超郭進皆終於觀察使所居不過廵檢使<lb/>
之名終亦不以大將處之然皆得以便宜從事郭進在<lb/>
西山毎遣戍卒必諭之曰汝等謹奉教我猶赦汝郭進<lb/>
殺汝矣其假借如此故郭進所至兵未嘗少衂此可謂<lb/>
小其名而崇其勢矣王彦昇之好勇馮繼業之自伐然<lb/>
彦昇守原州繼業之守靈州皆邊境以安此可謂畧其<lb/>
<pb n="KR3k0029_WYG_116-2b"/>
小而求其大矣何繼筠屯棣州二十餘年董遵誨屯通<lb/>
逺軍四十年其餘皆不減十餘年邊境頼之此可謂久<lb/>
其官而責其成矣夫寵之以非常之恩則其感深待之<lb/>
以赤心則其志固養之以非常之惠則其力足以至小<lb/>
其名而不撓權則位卑者有赴功之心而勇智者得以<lb/>
騁畧其過愆則材能進久其任則功利悉自古用將之<lb/>
術不易於是太祖兼用之故李漢超屯闗南馬仁瑀守<lb/>
瀛州韓令坤鎭常山賀惟忠守易州何繼筠領棣州以<lb/>
<pb n="KR3k0029_WYG_116-3a"/>
防北冦郭進控西山武守琪戍晉州李謙溥守温州李<lb/>
繼勲鎭昭義以禦太原趙賛屯延州姚内斌守慶州董<lb/>
遵誨守環州馮繼業守靈武以備西戎如姚内斌董遵<lb/>
誨之徒所領不過五六千人而威名皆行乎夷狄當此<lb/>
之時元年誅李重進收揚州十一月誅李筠收潞州四<lb/>
年收湖南六年收蜀十三年收南越十七年定江表之<lb/>
北内則呉越閩海嵗奉貢賦外則交州髙麗請吏向化<lb/>
而契丹修好之使數至於闕庭拱揖指麾而天下一定<lb/>
<pb n="KR3k0029_WYG_116-3b"/>
不知封疆之憂盖太祖用將之術如此故養士少而蓄<lb/>
材多操術簡而收功博也其次如漢之光武亦善御將<lb/>
闗輔之役不取諸將之健鬬而獨遣馮異潁川之冦以<lb/>
冦恂之憂國而獨委冦恂荆州之事以呉漢之不習舟<lb/>
師而獨任岑彭皆素知才畧而明於授任而又能感之<lb/>
以恩假之以權結之以心觀賈復病傷之時帝撫然大<lb/>
驚曰果然失吾名將聞其婦有孕生女邪我男娶之生<lb/>
男邪我女嫁之一時恩意眞足以感動英豪之心至祭<lb/>
<pb n="KR3k0029_WYG_116-4a"/>
遵以軍法殺舍中兒而謂諸將曰當避祭遵舍中兒犯<lb/>
法尚殺之必不私諸卿軍旅安得而不警及賈復之於<lb/>
冦恂有部將誅戮之恥則又為之致禮極歡以消其怒<lb/>
曰天下未定兩虎安得私鬬今日朕分之遂戮力同心<lb/>
以濟天下之難帝之御將亦多術矣<lb/>
　　　任將<hi>任將貴乎專</hi>
古者六軍之制軍將皆命卿無事則將歸卿列有事則<lb/>
諸卿皆將宣王之時命召虎以平淮夷而王心乂寧一<lb/>
<pb n="KR3k0029_WYG_116-4b"/>
切委之而無疑命程伯休父以省徐士而徐方為之震<lb/>
驚而不可抗亦可見任將之意趙以李牧為守邊將市<lb/>
租皆歸募兵而軍一决於外盖自閫以外將軍制之古<lb/>
之道也髙祖初興築壇拜信以亡虜之人即以數十萬<lb/>
付之可謂專矣魏豹之叛髙祖枚數三將謂其不足以<lb/>
當韓信文帝戒景帝即有緩急周亞夫可任其後七國<lb/>
之難亞夫獨乗傳㑹兵以抗呉楚之鋒武帝之興銳意<lb/>
征伐而任將尤所致意李廣之斬霸陵尉帝非惟不加<lb/>
<pb n="KR3k0029_WYG_116-5a"/>
之罰且詔褒嘉衛青霍去病皆選將兵而獨付之是以<lb/>
鴈門雲中之師出即有功隴西祁連之役捕虜之功獨<lb/>
多於諸將光武中興任用諸將闗輔之役不取諸將之<lb/>
健鬬而獨遣馮異潁川之冦以冦恂之憂國獨委冦恂<lb/>
荆門之事以呉漢不習舟師而獨任岑彭祭遵以軍法<lb/>
殺舍中兒而反戒諸將以為當避祭遵所以伸其威也<lb/>
唐太宗用李世勣於青州凡十六年而竟獲長城之固<lb/>
李靖之擒蕭銑滅突厥破谷渾人皆知其所向有功而<lb/>
<pb n="KR3k0029_WYG_116-5b"/>
不知太宗之任勣爲甚專也嘗觀詔靖之言曰兵事節<lb/>
度皆以付公吾不從中治也肅宗之時九節度之師不<lb/>
相統属而不免相州之敗憲宗用髙崇文以討劉闢杜<lb/>
黄裳請不置監軍以一其權故不淹時而闢以平藝祖<lb/>
開創大業委任邊將闗市之租悉以賜予徃徃不問其<lb/>
出入門校之訟主將則遣使歸之曹彬出征授之以劒<lb/>
副將而下有不用命者得以行法焉郭進之在西山葢<lb/>
二十年李漢超在闗西葢十七年其他何繼筠之屯棣<lb/>
<pb n="KR3k0029_WYG_116-6a"/>
州董遵誨之屯通逺軍皆不下十餘年<lb/>
　　　兵食<hi>此專論楚漢</hi>
昔嘗復熟遷固二書至於楚漢勝敗所由分之際未嘗<lb/>
不為之感歎也葢國之所恃以為威者雖本於兵而兵<lb/>
之所恃以為强者實資於食觀髙帝自蜀漢而東也未<lb/>
遑他慮而租食之任一付於股肱之佐自闗中而東也<lb/>
初無他䇿而轉漕之計必委之輔佐之臣及﨑嶇於滎<lb/>
陽成臯間必據敖倉之粟以示形制之勢則髙帝之心<lb/>
<pb n="KR3k0029_WYG_116-6b"/>
固無一日而不在於食也及髙祖欲屯鞏洛以拒楚羣<lb/>
臣深以為敖倉之不可棄隋何之說九江則曰下蜀漢<lb/>
之粟酈生之說齊王則又曰蜀漢之粟萬船而下是乃<lb/>
知議論之臣亦無一日不在乎食也至於彭越徃來河<lb/>
上必以絶楚之糧為急韓信之定燕擊齊亦以絕楚之<lb/>
糧道為請其他如盧綰劉賈之時出入楚地專以焚燒<lb/>
積聚為事是外而奔走之臣惟恐敵人之或豐乎食也<lb/>
夫當存亡呼吸之間而運籌决勝之䇿惟以兵食為成<lb/>
<pb n="KR3k0029_WYG_116-7a"/>
敗利鈍之幾此漢之所以得而楚之所以失項氏曽不<lb/>
悟也既得敖倉反視以為無用之具棄置不守乃用以<lb/>
資漢徒使老弱轉糧於千里之外而識事者固已預計<lb/>
楚兵之不日疲也其後太公之歸正以食少洪溝之約<lb/>
亦以食盡勢窮力竭不復自振而卒使垓下之敗夫觀<lb/>
楚漢之成敗在兵食之多寡則後之議用兵者無亦思<lb/>
所以制勝之術可乎<lb/>
　　　兵法<lb/>
<pb n="KR3k0029_WYG_116-7b"/>
古兵法之存於漢者百八十二家張良韓信則取要用<lb/>
者定為三十五家中更散逸而其後任宏校理兵書論<lb/>
次為四種而權謀形勢隂陽技巧之别猶有五十三家<lb/>
則漢之兵法亦云備矣唐李靖謂張良所學者太公六<lb/>
韜三畧韓信所學者穰苴孫武葢亦因其圮上所傳與<lb/>
夫背水之陣以證之也然考之藝文志上自神農黄帝<lb/>
風后力牧下至公孫鞅范蠡大夫種孫呉之書無不載<lb/>
為兵家而獨以六韜列之於儒曰周史之六㢰六篇是<lb/>
<pb n="KR3k0029_WYG_116-8a"/>
也所謂太公謀八十一篇言七十一篇兵八十五篇則<lb/>
列之於道家者流是何黄石之所授於留侯者特不見<lb/>
錄以爲兵書邪蓋太公之韜畧非若孫吳穰苴詭詐<lb/>
以求勝也吾觀漢家以孫吳六十四陣爲都𨽻之法<lb/>
而又教其將學孫呉兵法則是當時急於趍利争為詭<lb/>
詐權謀以速勝也太公之韜畧固視以為迂緩而不之<lb/>
好君臣將相浸不之省歴世久逺而子房之所學者胥<lb/>
為無用蓋無怪乎不錄於兵而錄於儒與道也至司馬<lb/>
<pb n="KR3k0029_WYG_116-8b"/>
穰苴兵法乃齊威王使大夫追論古司馬兵法而附穰<lb/>
苴於其中號曰司馬穰苴法前漢藝文志軍禮司馬法<lb/>
百五十五篇載在禮書之中而唐書藝文志載司馬穰<lb/>
苴法三卷在兵法之中皮日休讀司馬法曰古之取天<lb/>
下也以民心今之取天下也以民命漢魏尚權取赤子<lb/>
於利刃之下爭寸地於百戰之内是編之為術愈精而<lb/>
殺人愈多此所以嘆後世之兵法也自今觀之兵法以<lb/>
韜名者如太公之韜梁元帝玉韜劉裕金韜皆韜也以<lb/>
<pb n="KR3k0029_WYG_116-9a"/>
法名者如田穰苴司馬法魏武續孫子兵法伍子胥兵<lb/>
法交将軍射法皆法也有以畧名者如黄石公三畧魏<lb/>
文帝兵書要畧景祐神武秘畧慶厯邇英續經武武畧<lb/>
熈寧經武要畧皆畧也有以要名者魏武兵書接要武<lb/>
徳圖五兵八陣法要皆要也有名之以鑑者李靖六陣<lb/>
鑑李淳風垂鑑皆鑑也有名以孫子者則又有魏武注<lb/>
孫子杜牧注孫子焉有名以呉子者則又有賈詡注呉<lb/>
子焉其他如孔衡兵林司馬彪兵記呉鐃之兵家正史<lb/>
<pb n="KR3k0029_WYG_116-9b"/>
李允弼之統軍盧綰秘䇿李徳裕西南備邊錄郭元振<lb/>
定逺安邊䇿劉秩止戈記皆兵法也然在用之如何耳<lb/>
趙括善讀父書而不能免長平之敗馬謖善論兵法而<lb/>
不免街亭之敗房琯學春秋車戰法而卒敗於陳濤李<lb/>
元平好論兵而竟辱於降敵霍去病不學古兵法而自<lb/>
顧方畧如何山濤不學孫呉而暗與之合虞詡不從兵<lb/>
法日行二百里變孫臏減竈法而乃為之増竈張廵用<lb/>
兵不依古法以謂吾使兵識將意將識士情而已是又<lb/>
<pb n="KR3k0029_WYG_116-10a"/>
不專在法也惟韓淮隂得於兵法而有以致背水之勝<lb/>
李衛公不廢兵法而有以成定襄之功此可謂善用兵<lb/>
法者子房受書圮上老人卒以一篇為沛公謀臣其發<lb/>
䇿建議初無一言及於太公兵法借箸之謀踞鞍之問<lb/>
皆漢存亡之决秦宫數語無不剴切帝心而卒濟大業<lb/>
八難之說至論武王造周之業皆武成之設施也急趣<lb/>
丞相定功行封葢異日治齊尊賢尚功之意也四皓之<lb/>
來盖西伯善養老天下之父歸之之意也此皆在兵法<lb/>
<pb n="KR3k0029_WYG_116-10b"/>
中後賢莫能察而獨髙祖信用於當時此子房所以善<lb/>
談兵者歟史家謂子房以太公兵法說沛公而不知子<lb/>
房未嘗以兵法為言也晁錯以儒者上兵書魏相以儒<lb/>
者識兵畧士大夫指司馬孫子兵法以為談者葢不一<lb/>
數孰有如子房善藏其用哉抑又有攷焉黄帝始置八<lb/>
陣法其後唐獨孤及有風后八陣圖諸葛亮造其圖於<lb/>
魚腹平沙壘石為八行後人皆莫能識韓擒虎深明其<lb/>
法以授李靖乃造六花陣以變九軍之法大抵八陣者<lb/>
<pb n="KR3k0029_WYG_116-11a"/>
即九軍九軍者方陣也六花陣即七軍七軍者員陣也<lb/>
七軍加前後二軍即為九也宋置殿前馬軍歩軍三帥<lb/>
即中軍前後軍之别名而馬步軍都虞侯是為二虞侯<lb/>
天武捧日龍神衛四廂是為四廂軍焉其制葢原於此<lb/>
不獨此焉在成周則有大司馬陣法在春秋時鄭則有<lb/>
魚麗陣宋則有鵝陣鶴陣越有牝牡陣晉毁車為行五<lb/>
乗為三五為五陣以相離兩於前伍於後專為右角參<lb/>
為左角偏為前拒此又其歩軍之法漢都𨽻之法用孫<lb/>
<pb n="KR3k0029_WYG_116-11b"/>
呉六十四陣漢垓下則又有陣法史記載髙祖與諸侯<lb/>
共擊楚軍與項羽决勝垓下淮隂侯將三十萬兵當之<lb/>
孔將軍居左賈將軍居右皇帝在後項羽之卒可十萬<lb/>
淮隂先合不利却孔將軍賈將軍縱楚兵不利淮隂復<lb/>
乗之垓下大敗此馬隆所謂魯公不識者也<lb/>
　　　兵器<lb/>
周官司兵掌五兵五盾各辦其物與其等以待軍事五<lb/>
兵戈殳㦸酋矛夷矛也五盾櫓盾干盾之属也司弓矢<lb/>
<pb n="KR3k0029_WYG_116-12a"/>
掌六弓四弩八矢之法王弓弧弓以授射甲革椹質者<lb/>
夾弓庾弓以授射豻侯鳥獸者唐弓大弓以授學射者<lb/>
使者勞者此六弓之名也凡弩夾庾利攻守唐太利車<lb/>
戰野戰此四弩之名也凡矢枉矢絜矢利火射用諸守<lb/>
城車戰殺矢鍭矢用諸近射田獵矰矢茀矢用諸弋射<lb/>
恒矢痺矢用諸散射此八矢之名也函人為甲犀角七<lb/>
属兕甲六属合甲五属此又甲之名也漢自郡國至於<lb/>
京師皆有武備在郡國則有庫兵或置工官庫兵以等<lb/>
<pb n="KR3k0029_WYG_116-12b"/>
賦為之而工官與鐵官同置於産鐵之郡在京師則有<lb/>
武庫令掌於中尉而天子又有若盧考工室若盧以藏<lb/>
兵器考工室以主作器械一以少府主之武庫則以大<lb/>
司農錢為之也故毋將隆以為武庫兵器天下公用國<lb/>
家備繕治造作皆度大司農錢邊吏職在距冦者得賜<lb/>
武庫兵其或邊兵不足則亦出武庫工官兵器以贍之<lb/>
此武庫之制也以史考之公孫宏禁兵不得挾弓弩與<lb/>
漢置强弩將軍之號則知漢之兵器率以弩為尚也故<lb/>
<pb n="KR3k0029_WYG_116-13a"/>
攻戰圍守凡將帥所用一皆以弩為急李廣之擊匈奴<lb/>
以大黄射其禆將李陵之歩戰亦以連弩射退單于叚<lb/>
㑹宗入烏孫選兵三十弩而陳湯之圍郅支亦以戰弩<lb/>
是知漢以後之用兵無急於弩而亦當時之所尚也不<lb/>
然晁錯論匈奴中國之長技何以云勁弩長㦸匈奴之<lb/>
弓不能敵邪諸葛亮傳亮性長於巧思損益連弩皆出<lb/>
於其意晉馬隆募勇士腰引弩三十六鈞者得三千五<lb/>
百人討凉州賊杜牧之言於李徳裕請用宣潤弩手二<lb/>
<pb n="KR3k0029_WYG_116-13b"/>
千擋澤潞　皇祐中有衝陣無敵流星弩　熈寧中神<lb/>
臂弓又有狼牙箭鴨嘴箭皆兵器也<lb/>
　　　軍㨗<lb/>
自古出師而有功者皆可攷焉漢貳師之斬大宛鄭吉<lb/>
之破車師傅介子之斬樓蘭馮奉世之斬渉車陳湯之<lb/>
斬郅支定軍師而通于闐者竇固也斬虜使於鄯善而<lb/>
威鎭西域者班超也吕蒙斬闗羽以定荆州而其言曰<lb/>
羽討樊而多備兵必恐蒙圖其後也蒙以治病還建鄴<lb/>
<pb n="KR3k0029_WYG_116-14a"/>
羽必撤備兵盡赴襄陽大軍浮江晝夜馳上襲其空虚<lb/>
則南郡可下而羽可擒也王濬羊祐大舉伐呉杜預與<lb/>
諸軍議今兵威已振譬如破竹數節之後皆迎刃而解<lb/>
遂指授羣帥方畧徑造建康祖逖之復河朔也中流擊<lb/>
楫而誓遂屯淮隂進克譙城至雍邱黄河以南盡為晉<lb/>
土桓温之入闗洛也發江陵水軍自襄陽而入闗中遂<lb/>
至霸上人民爭持牛酒迎勞謝石之破苻堅也謝𤣥為<lb/>
前鋒𤣥先遣劉牢之五千人直指洛澗進屯夀陽臨淝<lb/>
<pb n="KR3k0029_WYG_116-14b"/>
水𤣥等以精兵决戰堅兵奔潰聞風聲鶴唳以為王師<lb/>
之至隋賀若弼韓擒虎之平陳也若弼攻京口擒虎濟<lb/>
采石南北並進而陳人皆遁至於唐之李靖之破頡利<lb/>
以三千蹀血虜庭遂取定襄太宗以為足以澡渭水之<lb/>
恥者李靖也李靖之破吐谷渾也雖老尚堪一行决䇿<lb/>
深入遂踰積石山大戰數十而降其國人者亦李靖也<lb/>
李勣之俘髙麗也率總管兵以伐髙麗部其地為都督<lb/>
者李勣也李勣之破薛延陀也與騎卒徑造白道而殘<lb/>
<pb n="KR3k0029_WYG_116-15a"/>
卒遂奔漢北者亦李勣也李孝恭之破蕭銑也修戰艦<lb/>
於江中而後勝也侯君集之平髙昌率五總管之兵而<lb/>
後討也阿史那社爾之俘龜兹也在於貞觀之間蘇定<lb/>
方之俘百濟則在髙宗之世劉仁軌則有破新羅之功<lb/>
薛訥則有破吐蕃之功薛仁貴則有破突厥之功在肅<lb/>
宗時安慶緒之難則有郭子儀復長安克東都在廣徳<lb/>
中吐蕃之難則有郭子儀收長安復京師朱泚之亂而<lb/>
克復京師者李晟也劉闢之叛而遂取成都以擒闢者<lb/>
<pb n="KR3k0029_WYG_116-15b"/>
髙崇文也呉元濟之亂而請身督戰誓不與賊偕生卒<lb/>
使李愬克縳元濟者裴度也<lb/>
　　　軍旅<lb/>
古者以井田制軍自五人為伍積而為兩為卒自五卒<lb/>
為旅積而為師為軍而天下之軍興矣連帥比年以簡<lb/>
卒卒正二年以簡徒羣牧五載大簡車徒則選擇為有<lb/>
時春振旅以蒐夏苃舍以苗秋治兵以獮冬大閱以狩<lb/>
則練習為有時任地事以令貢賦則農時不違因農隙<lb/>
<pb n="KR3k0029_WYG_116-16a"/>
以講武事則武備無缺此兵制之所以備於周也自管<lb/>
仲變周兵為内政制國為二十一鄉商之鄉六而士之<lb/>
鄉十五故有軌里連鄉之制鄙為五属立五大夫使各<lb/>
涖一属之政故有邑卒鄉縣属之制國中之士為兵鄙<lb/>
野之民為農兵不諳耒耜之勤而農不識干戈之事自<lb/>
是先王寓兵於農之意冺矣晉作州兵魯作兵甲戰國<lb/>
時地方二千里帶甲數十萬臨淄之中七萬户不下户<lb/>
三男子卒固以二十一萬大抵戰國之制勝甲以上籍<lb/>
<pb n="KR3k0029_WYG_116-16b"/>
為民兵而民力困矣漢無計口授田之法故賦兵以丁<lb/>
而不以田自其二十三為正卒五十六而退一嵗為衛<lb/>
士一嵗為材官置材官於都國而京師則有南北軍南<lb/>
軍則光祿勲衛尉掌之北軍則中尉掌之其地巴蜀三<lb/>
河潁川則多材官隴西天水安定則多騎士西北之地<lb/>
則多輕車故闗東上郡北地皆有車東南之地多樓船<lb/>
故博昌潯陽㑹稽皆有船以至臨淄之弩手荆楚之劒<lb/>
客各惟其土之所宜而習熟之一旦有事則以羽檄召<lb/>
<pb n="KR3k0029_WYG_116-17a"/>
天下兵而無有不集事者以至精兵郡國人主親為擇<lb/>
將相代地吾所急委陳豨淮陽兵勁實擢灌夫嵗及立<lb/>
秋則嚴兵法之肄都試而不諧郡所者則必免此兵制<lb/>
之得也若夫以軍擊敵預郡國材官之數者發之可也<lb/>
奈何吏無告敕父母有市籍而一切征行甚者列侯封<lb/>
君吏二千石有所不免得無困於征行者乎戍邊備冦<lb/>
如上郡北地隴西之兵調之可也奈何淮南之於漢汝<lb/>
南之於金城相去幾何而一切調發得無困於調發之<lb/>
<pb n="KR3k0029_WYG_116-17b"/>
勞乎自中興之後兵旅尤弛都試之法不可罷者罷之<lb/>
三校尉之官不可廢者廢之至於郡兵不練而專倚南<lb/>
北二軍以集事士大夫不閑武事至使邊將以入朝此<lb/>
其所以失也唐因西魏周隋府兵之制而益修之二十<lb/>
為兵六十而免而民無常兵之勞三時耕稼一時治兵<lb/>
而兵無常聚之患置府六百三十四而居闗中者二百<lb/>
六十有一所以明輕重之勢兵散於府將歸於朝所以<lb/>
杜禍亂之原至於器甲則出於兵衣糧則取辦於民國<lb/>
<pb n="KR3k0029_WYG_116-18a"/>
無發兵之資折衝農隙教習戰法訓練不精則罪至折<lb/>
衝國家有所召發則下符契於郡府參驗乃行故李泌<lb/>
曰貞觀中北滅突厥延陀西取西域皆府兵也杜牧作<lb/>
十六衛自貞觀至於開元百三十年戎臣兵伍未始有<lb/>
變者此也自貞觀而後番役更代多不以時侍官之重<lb/>
乃先役是以張說募騎兵以為長從戍衛而番上之制<lb/>
已廢李林甫募長征兵以息山東之戍而邊戍之制又<lb/>
廢自是兵農既分於是有養兵之費至其甚也天寳以<lb/>
<pb n="KR3k0029_WYG_116-18b"/>
後騎兵之法又稍變廢折衝諸府至無兵可交而方鎮<lb/>
之兵盛矣諸道節度盡用胡人而精兵咸聚西北而天<lb/>
下之勢偏重及其末也天子亦自置兵於京師號曰禁<lb/>
軍而天下治亂之勢遂係於兵矣藝祖立國之初制兵<lb/>
二十萬京師十萬以制外變外郡十萬足以制内患而<lb/>
又嚴階級之法置更戍之令斬三班殿直以懲其妄訴<lb/>
之罪廢雄武軍以警其侵畧之擾閱武便殿以精其藝<lb/>
募習水戰以習其能此宋御兵之法如此也<lb/>
<pb n="KR3k0029_WYG_116-19a"/>
　　　車戰<lb/>
古之用兵也險野人為主易野車為主則險野非不用<lb/>
車而主於人易野非不用人而主於車車之於戰動則<lb/>
足以衝突止則足以營衛將卒有所庇兵械衣裘有所<lb/>
資詩曰君子所依小人所腓則車之為利大矣昔周伐<lb/>
鄭為魚麗之陣先偏後伍伍承彌縫邲之戰楚君之戎<lb/>
分為二廣廣有一卒卒偏之兩楚巫臣使於呉以兩之<lb/>
一卒適呉舎偏兩之一焉攷之周禮五伍為兩四兩為<lb/>
<pb n="KR3k0029_WYG_116-19b"/>
卒司馬法二十五人為兩百人為卒卒兩則人也偏則<lb/>
車也杜預以十五乗為大偏九乗為小偏其尤大者又<lb/>
有二十五乗之偏則周魚麗之偏二十五乗之偏也楚<lb/>
二廣之偏十五乗之偏也巫臣所舎之偏九乗之偏也<lb/>
先偏後伍伍從其偏也卒偏之兩兩從其偏也先其車<lb/>
足以當敵後其人足以待變則古者車戰之法畧可知<lb/>
矣兵之道惟車有節諸侯節制不謹遂以逐利於原隰<lb/>
草莽之間於是有還濘而止注水而止徃徃車戰由此<lb/>
<pb n="KR3k0029_WYG_116-20a"/>
浸廢趙武靈王大變中國之法而用胡騎然六國之時<lb/>
亦多用車漢夏侯嬰傳破李由軍雍邱以兵車趣攻從<lb/>
擊章邯東河以兵車疾戰擊秦軍洛陽東以兵車趍攻<lb/>
戰此楚漢之際用車畧可見者也衛青擊匈奴以武剛<lb/>
車自環為營李陵至浚稽山以大車為營引士出營為<lb/>
陣光武造樓櫓戰車置塞上以拒匈奴孫呉之陣猶有<lb/>
革車之陣見於周禮車僕之注下及三國諸葛孔明用<lb/>
車戰亮之後其法不傳惟晉馬隆常作扁箱車以討鮮<lb/>
<pb n="KR3k0029_WYG_116-20b"/>
卑而凉州以平馬隆之後又莫之用惟宋武帝以車戰<lb/>
得志於天下武帝之後又莫之用惟宇文泰髙歡之徒<lb/>
又嘗畧用之唐太宗與李衛公問對辨論車甚詳而未<lb/>
嘗用𤣥宗實錄云哥舒翰為狻猊車或塞險道以遏奔<lb/>
衝新唐書云馬遂為狻猊車威振北方房次律用之而<lb/>
遂有陳濤斜之敗古者車冐以革而琯用木焉幾何而<lb/>
車不見焚古者駕以駟而琯用牛焉幾何而牛不髀慄<lb/>
古者射御必精而琯則用劉秩将市人焉幾何其不一<lb/>
<pb n="KR3k0029_WYG_116-21a"/>
敗而塗地或者謂晉人以什共車必克矣琯以車戰取<lb/>
敗遂以用車不若用人與騎之愈是不知晉人之克非<lb/>
什之利用什之幸也房琯之敗非車之不利用兵之罪<lb/>
也古者教民以射御為藝君子以射御為能故君子曰<lb/>
吾執御乎執射乎古人相率以射御如此竊嘗誦詩見<lb/>
其材之良焉御之精焉驂服之漸習焉然後知斯民之<lb/>
習於車果非一日之可能也三代各有所尚惟周人獨<lb/>
尚輿故一器而兼衆才者車為多而有輪有輻以為之<lb/>
<pb n="KR3k0029_WYG_116-21b"/>
行有箱有較以為之安有軸有轂以為之利有矛有殳<lb/>
以為之建有旂有旐以為之識而其詩曰小戎俴收五<lb/>
楘梁輈四牡騤騤旟旐有翩言其材之美也當時士無<lb/>
貴賤莫不安於乗馳便於射御未嘗有韈而鐙鞍而<lb/>
騎者其詩曰叔善射忌又良馭忌不失其馳舍矢如破<lb/>
言其御之精也人安於上輿載於下轅乗承於載馬順<lb/>
夫轅施之行陣之間則地輕馬馬輕車車輕人人輕戰<lb/>
而其詩曰執轡如組兩驂如舞蕭蕭馬鳴悠悠斾旌言<lb/>
<pb n="KR3k0029_WYG_116-22a"/>
其驂服之漸習也<lb/>
　　　舟戰<lb/>
周禮作舟以行水月令命舟牧覆舟太公三韜有水戰<lb/>
周制兵出於井馬出於丘車出於甸舟師未詳其制焉<lb/>
春秋之時秦穆伐晉濟河焚舟是秦用舟也楚敗晉于<lb/>
邲晉中軍下軍爭舟師以伐呉是晉楚之用舟也楚敗<lb/>
呉于長岸獲其乗舟餘皇楚囊瓦伐呉師于豫章呉人<lb/>
見舟于豫章而請師於巢楚圍巢克之是呉之用舟也<lb/>
<pb n="KR3k0029_WYG_116-22b"/>
越之報呉凡四萬七千人而習流定一千是越之用舟<lb/>
也漢地理志廬江有船官攷諸傳則潯陽有船博昌有<lb/>
船桂陽有船豫章零陵皆有船韓信之擊魏陳兵於臨<lb/>
晉而以木罌渡軍襲安邑東甌告急遣嚴助将㑹稽兵<lb/>
浮海救之中興材官騎士既罷而三郡棹卒四部黄頭<lb/>
班班可見此兩漢之用舟也然歴代舟師有用之於淮<lb/>
者有用之於江者有用之於蜀者有用之於河者有用<lb/>
之於海者梁韋叡伐魏乃装大舟以廬江水軍攻魏元<lb/>
<pb n="KR3k0029_WYG_116-23a"/>
英於邵陽洲大潰魏軍此用之於淮也曹操與周瑜遇<lb/>
於赤壁瑜乃取蒙衝鬬艦十艘載荻柴以焚之魏兵由<lb/>
是大敗晉武伐呉王濬作大船連舫以木為城起樓櫓<lb/>
畫鷁首舟楫之盛自古未有此用之於江者也建武岑<lb/>
彭伐蜀公孫述絶水道以拒漢兵彭乃装直進樓船冐<lb/>
突露橈<hi>皆船名</hi>數千艘逆流而上直衝浮橋蜀兵大敗<lb/>
此用之於蜀者也呉蜀長江之險全藉舟楫而舟師尚<lb/>
用於南方晉桓温北伐勒舟師以逼許洛劉裕伐慕容<lb/>
<pb n="KR3k0029_WYG_116-23b"/>
超討姚洪亦浮淮入泗自河浮渭南方之長技始用於<lb/>
此宋武北伐王鎭惡率水軍自河入渭所乗皆蒙衝小<lb/>
艦泝渭而進北土素無舟楫莫不驚以為神遂克長安<lb/>
此用之於河者也春秋時呉欲自海入齊不克而還則<lb/>
猶未習海道之戰呉晉爭長黄池越范蠡沿海泝淮以<lb/>
絶呉隋伐髙麗率江淮水軍舳艫百里浮海先進唐太<lb/>
宗用戰艦五百艘自萊州越平壤以伐髙麗葢又用於<lb/>
鯨波之間矣然唐水戰之利不載於兵志按漢武帝以<lb/>
<pb n="KR3k0029_WYG_116-24a"/>
樓船士二十餘萬擊粤元狩三年發謫吏穿昆明池以<lb/>
習水戰亦有樓船之制唐獨不講何哉然孝恭破蕭銑<lb/>
以荆襄總管兼統水陸嗣曹王臯討李希烈以江漢之<lb/>
兵大治戰艦亦必有法矣兵志不述焉何哉宋朝建隆<lb/>
有數船池開寳以為講武池雍熈習水戰於水心殿祥<lb/>
符置神衛水軍今之所守沿江屯重兵沿淮列城屯皆<lb/>
得控要害而據之明之定海平江之許浦皆駐舟師通<lb/>
之料角平江之與江隂皆有屯戍是今守海道之說也<lb/>
<pb n="KR3k0029_WYG_116-24b"/>
國家江海要害制置水軍皆習水戰戰又多造舟艦精<lb/>
緻堅穏夫防淮及江不足為今日道自淮及泗則汴水<lb/>
湮塞已久獨不可自通泰入海𢷬登萊髙宻以揺山東<lb/>
乎徃者敵兵失利海上之㨗與有力焉<lb/>
　　　馬政<lb/>
成周之時設校人之官非徒具六馬之數也辨其六馬<lb/>
之属凡軍事則物馬而頒之設庾人之官非徒具十二<lb/>
閑之數也教以阜馬佚特歛駣攻駒則其教之也為有<lb/>
<pb n="KR3k0029_WYG_116-25a"/>
素矣惟其教之也為有素則用之也為適宜宣王中興<lb/>
此意猶有存者比物四驪閑之維則閑習為如何兩驂<lb/>
不倚不失其馳則其馳御者為如何中興之功或者其<lb/>
有得於此春秋以來秦晉交戰於韓原晉馬旋濘而止<lb/>
冀之北士馬之所生晉固非少於馬者而乃不能以求<lb/>
勝及晉楚之戰于邲楚許叔御樂田以致晉師執轡掉<lb/>
鞅動中程式晉莫能當其鋒用能車馳卒奔以乗晉師<lb/>
荆楚之地固非馬之所産而獲其用如此觀韓原之戰<lb/>
<pb n="KR3k0029_WYG_116-25b"/>
則知馬不貴於徒盛觀邲之戰則知馬不可以不習漢<lb/>
氏之馬太僕之属内則五令外則有西北邊有三十六<lb/>
苑至武帝則廐馬葢四十萬矣衛霍之師發十萬騎而<lb/>
私從者又十四萬戰争之餘入塞者曽不滿三萬則其<lb/>
馬數雖多而習於用者或少而未精歟不然自兩將出<lb/>
塞之後史何以言其竟以馬少不伐胡邪中興之後益<lb/>
務省約六廐之存者一耳三十六苑之存者流馬耳何<lb/>
望其教習邪葢至於唐隴右三牧八坊四十八監之制<lb/>
<pb n="KR3k0029_WYG_116-26a"/>
可謂養之得其地矣自張萬嵗之司羣牧至於王毛仲<lb/>
之領閑廐可謂制之得其人矣開元之中馬至四十餘<lb/>
萬馬色則為羣望之如雲錦唐馬之盛莫盛於此然祿<lb/>
山之變馬至不能授甲雖多亦奚以為哉宋朝自咸平<lb/>
置羣牧司景徳置羣牧使所以重其事也牧馬之盛至<lb/>
二十萬非徒盛也觀王明羣牧故事一書則見其生息<lb/>
之方訓習之制莫不咸載是葢知馬政之所先者自熈<lb/>
寧廢牧馬之制因而賦馬於民故其制始紊於今日東<lb/>
<pb n="KR3k0029_WYG_116-26b"/>
南之馬皆取於西北此茶之所以設也互市之廢嵗不<lb/>
下數百萬舉西路摘山之餘僅足以當嵗市之費所入<lb/>
之綱凡百五十有一而一綱之費計為馬五十是嵗致<lb/>
馬八千矣存者既多來者未已則何患乎馬之不多然<lb/>
馬之不多非所患不習深可憂此愚之所以拳拳於今<lb/>
日也<lb/>
　　　又論<lb/>
周官牧人之職掌主馬之政辨六馬之属種馬一物戎<lb/>
<pb n="KR3k0029_WYG_116-27a"/>
馬一物齊馬一物道馬一物田馬一物駑馬一物此馬<lb/>
之種為不同也凡頒良馬而養乗之乗馬一師四圉三<lb/>
乗為皁皁一趣馬三皁為繫繫一馭夫六繫為廐廐一<lb/>
僕夫六廐成校校有左右駑馬三良馬之數麗馬一圉<lb/>
八麗一師八師一趣馬八趣馬一馭夫此養馬之政為<lb/>
有等也天子十有二閑馬六種邦國六閑馬四種此養<lb/>
馬之制為有别也其他所謂馬量三物則属之馬質掌<lb/>
其牧地則属之牧師掌十有二閑之政教以阜馬則職<lb/>
<pb n="KR3k0029_WYG_116-27b"/>
之庾人此周之馬官也若夫卿師之職曰以國比之法<lb/>
以時稽其馬牛之物辨其可任者縣師之職曰若将有<lb/>
軍旅㑹同田役之戒則受法於司馬以作其衆庶及馬<lb/>
牛車輦此皆馬之在於民者也至春秋時魯新延廐而<lb/>
傳曰凡馬日中而出日晡而入此馬政之尚有於古也<lb/>
晉惠公韓原之戰乗鄭小駟慶鄭曰古者大事必乗其<lb/>
産生其水土而知其人心安其教訓而服習其道惠公<lb/>
不聽戎馬還濘而止此其不合於古者也晉悼公使程<lb/>
<pb n="KR3k0029_WYG_116-28a"/>
鄭為乗馬御六騶属焉晉有乗馬御之官宋有校正之<lb/>
官此掌馬之可攷者也晉有屈産之乗呉伐楚取駕之<lb/>
良馬也此馬名之可攷者也漢之三十六苑分布於西<lb/>
北二邊豢養教習擇取其良以給天子之六廐故北地<lb/>
西河遼東諸郡皆有牧師而太原亦有家馬官自天子<lb/>
六廐以供乗輿餘悉養之邊郡武帝将有事於征伐益<lb/>
盛養馬以西河上郡為萬騎太守而馬政始兼掌於郡<lb/>
二千石矣蓄積廐馬有四十萬自遣衛霍之師數十萬<lb/>
<pb n="KR3k0029_WYG_116-28b"/>
騎及私從馬十四萬窮追匈奴出塞者十餘萬入塞者<lb/>
不滿三萬故自兩府出塞之外竟以馬少久不禦敵於<lb/>
是令民得蓄邊縣官假馬毋限以三嵗而歸息什一以<lb/>
除告緡之令然終不能補車騎之乏上乃籍吏民馬而<lb/>
課息及於天下矣夫漢之馬政自其分牧於邊苑而蓄<lb/>
養之地得其宜寄牧於邊民而歸息之制為不廹至於<lb/>
籍取吏民馬以補車騎行此下䇿而其計出於無端非<lb/>
惟民擾且不足為軍用也至於後漢馬政始廢舊有六<lb/>
<pb n="KR3k0029_WYG_116-29a"/>
廐而中興省約之後止存一廐舊有三十六苑而中興<lb/>
省約之後止有漢陽流馬一苑則與西漢大不同矣唐<lb/>
初得突厥馬二千疋及得隋馬三千於赤岸澤徙之隴<lb/>
右監牧之制遂始於此其官領於太僕初用張萬嵗領<lb/>
郡牧自貞觀至麟徳四十年間馬四十餘萬置八坊於<lb/>
岐豳涇寧之間募民耕八坊之田以給芻稼八坊之馬<lb/>
為四十八監時天下以一縑易一馬可見馬之盛也自<lb/>
萬嵗失職馬政頗廢開元初王毛仲領内外閑廐使稍<lb/>
<pb n="KR3k0029_WYG_116-29b"/>
復舊始二十四萬至十三萬乃四十三萬天寳以後諸<lb/>
軍戰馬動以萬計議者謂秦漢以來戰馬最盛故范祖<lb/>
禹唐鑑曰唐之圉馬惟一能臣而掌之不數十年而其<lb/>
多過於二百倍曰此任職之專也傳曰冀之北土為馬<lb/>
所生夫馬必生於邊陲而養於苦寒之地稍遷之中國<lb/>
則莫能壯也唐養馬於隴右非獨就其水草之美葢置<lb/>
之西戎之地必求其健也凡欲制事得其人而善其法<lb/>
豈有不盛者乎宋初嵗遣市馬於邊自是閑廐始充太<lb/>
<pb n="KR3k0029_WYG_116-30a"/>
宗平太原之後得汾晉燕薊之馬分置諸州咸平三年<lb/>
置羣牧司總以内外馬政其後嵗遣判官一人廵行諸<lb/>
監景徳中羣牧司判官王明上羣牧故事六卷採摭舊<lb/>
聞次其類例上曰上古下暨皇家生息之耗登蓄孳之<lb/>
訓至於九龍十驥之名稱東門西門之骨法無不具焉<lb/>
亦可見其盡心於職矣雖然自穆王廵狩而八駿之名<lb/>
顯曰赤驥曰渠黄曰驊騮曰琭耳之類在李觀則有序<lb/>
在白居易則有歌此其名之彰彰者也曰專兵曰路軫<lb/>
<pb n="KR3k0029_WYG_116-30b"/>
曰騎馬曰駿馬武帝又改門曰銅馬此漢太僕四令丞<lb/>
之名也曰龍馬曰閑駒曰櫜泉曰騊駼曰承華此漢太<lb/>
僕五監之名也曰未央曰承華曰騊駼曰騎馬曰路軫<lb/>
曰天廐此漢六廐之名也曰汗血曰天馬曰渥洼曰余<lb/>
吾此武帝所得於西域之名也曰飛黄曰吉良曰龍媒<lb/>
曰騊駼曰駃騠曰天苑此唐左右六閑之名也曰祥麟<lb/>
曰鳳苑此唐二廐之名也曰保樂曰甘露曰南晉曰北<lb/>
晉曰岐陽曰太平曰宜祿曰定足此唐八坊之名也曰<lb/>
<pb n="KR3k0029_WYG_116-31a"/>
騰霜曰皎雪曰凝露曰決波曰飛霞曰發電曰流金曰<lb/>
祥麟曰奔蛇此貞觀間骨利幹十驥之名也憲宗伐蔡<lb/>
市馬於河西故有龍波監之名穆宗牧馬於銀州故有<lb/>
銀州監之名此皆不可不知也凡兵之動莫善於馬之<lb/>
良六月之詩四牡騤騤二章曰比物四驪閑之維則三<lb/>
章曰四牡脩廣其大有顒五章曰四牡既佶既佶且閑<lb/>
　　　馭夷狄<lb/>
昆夷玁狁之患外既有以示薄伐之威而采薇之戍役<lb/>
<pb n="KR3k0029_WYG_116-31b"/>
内又有以嚴守禦之備一月三㨗無非所謂征伐也薄<lb/>
言還歸則終於仁愛而已矣葢肆不殄厥愠亦不隕厥<lb/>
問柞棫拔矣行道兊矣此聖人待夷狄之常法也宣王<lb/>
中興南征北伐人知其攘夷却狄而不知玁狁期於薄<lb/>
伐猶文武之䇿荆蠻至於來威宣王曷嘗拒其來哉修<lb/>
車馬備器械要亦盡其在我者耳豈非夷狄之上䇿乎<lb/>
　　　恢復<lb/>
東漢之初羣盗竊據而天下之勢遂紛紛而不可禁樊<lb/>
<pb n="KR3k0029_WYG_116-32a"/>
崇摽掠於青徐赤眉擅竊於三輔王郎之徒復盤錯於<lb/>
邯鄲幽冀之間當是之時漢之遺緒葢凛凛乎可懼矣<lb/>
惟光武屹然自奮於南陽宛葉之中獨能恢復先漢之<lb/>
舊力倡大義以動漢民謳吟之思故尋邑之師震讋退<lb/>
縮而不敢亢雖以百萬之衆特剪除於昆陽一戰之頃<lb/>
而天下之勢自是而立其後北徙渡河而豪傑之士至<lb/>
杖䇿而歸附出師西陜而三輔之民至擕負以相属河<lb/>
西奉命不勞寸兵而隴蜀之役皆次第而告平此豈特<lb/>
<pb n="KR3k0029_WYG_116-32b"/>
其廟謀雄斷要之以寡而擊衆正以其義在人心不可<lb/>
禦也方呉氏以曹操不正而自立於江東則所與為仇<lb/>
者實操也為呉之計者要力主大義正名討賊以共扶<lb/>
漢業於傾覆之餘則芍陂之地操必不敢入淮而為屯<lb/>
田之計也濡須之地操必不敢渡兵而為臨江之計也<lb/>
龍舒之地操必不大開稻田而為逼呉之謀也奈何孫<lb/>
權立國之初僅為保守江東之計而無復規恢中土之<lb/>
畧故合肥之役一為張遼困敗之後遂歛袵而不敢與<lb/>
<pb n="KR3k0029_WYG_116-33a"/>
之爭顧反委質於魏而務為自全之計雖周瑜魯肅吕<lb/>
蒙陸遜之徒相為䇿畫不過為呉計耳故赤壁之戰在<lb/>
公瑾雖知操為漢賊而卒不能為漢以討賊此呉之所<lb/>
以失也不然呉豈特自全於江東而已哉東晉自劉石<lb/>
之難而自立於江左則所與為仇者實在劉石也為晉<lb/>
之計正當出於救難自誓復仇以明不共戴天之義則<lb/>
祖逖進兵必不肯牽荆而使之自沮也周嵩復仇之請<lb/>
必不肯擯斥而使之不遇也五胡亂華之禍必不肯迭<lb/>
<pb n="KR3k0029_WYG_116-33b"/>
起於中夏而不知止也奈何元帝立國之初止為植立<lb/>
江左之規而無復恢復中華之意故刻日北征旋即返<lb/>
斾而遂歸罪於漕運之臣加以王導畏法不能酬其克<lb/>
復神州之語故晉之規模遂止於守而不能以進雖庾<lb/>
亮庾翼褚裒殷浩之徒間嘗出師而終無補於晉耳淝<lb/>
水之勝亦出於謝安保淮之計而不能乗其進取之幾<lb/>
此晉之所以失也不然晉豈特茍安於江左而已哉劉<lb/>
宋之北伐雖嘗有功而終不能以成其功蕭梁之北伐<lb/>
<pb n="KR3k0029_WYG_116-34a"/>
雖嘗得地而不能守其地方劉裕以來滅南燕取後秦<lb/>
席卷闗輔之險固已有混一區宇之勢矣然其心之所<lb/>
向已不能揜於夏連勃勃之言則其義已不直於人心<lb/>
加以文帝之志惟在河南而無復幽冀之畧故到彦之<lb/>
統帥舟師徑取河洛司兖之地嘗一平矣未幾而復失<lb/>
柳元景嘗以襄陽之師克復潼闗闗輔之地嘗一平矣<lb/>
未幾而復失至魏人𤓰歩之師徒追咎於檀道濟之不<lb/>
存而不知其所失者盡在我也梁自蕭衍之初義陽之<lb/>
<pb n="KR3k0029_WYG_116-34b"/>
師鍾離之圍固以不振而漢中劒閣之險皆相隨而盡<lb/>
入於魏正宜奮張英武大正討虜之䇿以强中國之勢<lb/>
帝也志意凋落而無規恢之謀故蕭宏之師雖大舉以<lb/>
伐魏然不能因梁城之㨗以成深入之功卒以懦怯而<lb/>
自退韋叡之才雖屢出以勝魏然不能因魏師之既退<lb/>
以復三闗之地卒因詔命而論罷兵其後與魏通和而<lb/>
夷夏之辨混然無别此所以為梁之失也<lb/>
　　　屯田<lb/>
<pb n="KR3k0029_WYG_116-35a"/>
屯田之法在漢文帝時則有北邊屯田之言在武帝時<lb/>
則有西域屯田之䇿在昭帝則有隴右屯田之法在元<lb/>
帝則有南邊屯田之議至於李絳請開營田省度支漕<lb/>
運李泌欲以屯田易府兵之法端拱中何承矩屯於河<lb/>
北而募耕隙地障水為隄以遏冦衝之奔軼敵窺麟州<lb/>
為河東患龎公請募耕麟州者復租稅十五年元昊擾<lb/>
邊范文正公上屯田之䇿以謂沿邊兵寨可置屯田據<lb/>
畆定課兵獲餘羨皆屯田之䇿也以史考之漢自張騫<lb/>
<pb n="KR3k0029_WYG_116-35b"/>
通西域李廣利征伐之後初置校尉屯田渠犂而輪䑓<lb/>
渠犂皆有閒卒至宣帝鄭吉田渠犂以積榖遂破車師<lb/>
此屯田於西域者也趙充國擊先零謂擊虜以殄滅為<lb/>
期遂上奏願罷騎兵屯田陳十二利此屯田於金城西<lb/>
羗者也建安中劉馥鎭合肥廣屯田修芍陂茹陂七門<lb/>
呉塘以溉稻田而公私有積鄧艾自鍾離而南積石以<lb/>
西五里而置一營淮南皆相連接自夀春而至京師農<lb/>
官兵田雞犬之聲阡陌相属毎軍興則汎舟而下達於<lb/>
<pb n="KR3k0029_WYG_116-36a"/>
江淮資有餘而無水害此屯田於淮者也羊祜鎮襄陽<lb/>
呉石城守去襄陽七百餘里毎為邊患祜乃以詭計令<lb/>
呉罷守於是戍邏減分以墾田八百餘頃大獲其利方<lb/>
祐之始至也軍無百日之糧季年有十年之積此屯田<lb/>
於襄陽者也晉元帝時應詹上表曰江西良田曠廢未<lb/>
久火耕水耨為功差易宜簡流人興復農官功勞報賞<lb/>
皆如魏氏故事此屯田於江西者也魏氏經營四方棗<lb/>
祗建置屯田募百姓屯許下得榖百萬斛郡國列置田<lb/>
<pb n="KR3k0029_WYG_116-36b"/>
官數年之間所在積粟倉庫皆滿郭子儀以河中軍食<lb/>
乏乃自耕百畆將校以是為差於是士卒皆不勸而耕<lb/>
河中野無曠土軍有餘糧此屯田河中者也唐李瀚有<lb/>
嘉興屯田紀績頌此又屯田於嘉興者也雖然有民屯<lb/>
有兵屯漢之屯田以兵唐之營田以民漢自通西域始<lb/>
以校尉將卒屯田渠犁趙充國既罷騎兵所留盖弛刑<lb/>
應募及淮南汝陽歩兵唐因軍府以置營田天下之屯<lb/>
凡九百九十有三或属司農或𨽻苑内或分請州軍鎮<lb/>
<pb n="KR3k0029_WYG_116-37a"/>
或以御史莅輸或有警則以兵千人助穫地之良薄與<lb/>
嵗之豐約等而三之屯官助功則眡其等為上下不特<lb/>
此也漢張掖之屯臨羗之屯許下之屯陳蔡之屯鄧艾<lb/>
屯以兵也東晉用三呉之流人墾江西之曠土後魏籍<lb/>
州郡戸十之一以為屯田唐李絳請營田於振武王起<lb/>
營田於靈武<hi>文宗時</hi>商侑以流民營田於義昌屯以民<lb/>
也然屯田之法非内外得人則不可行趙充國議屯田<lb/>
魏相實主之韓重華之屯田李絳實主之此内得人以<lb/>
<pb n="KR3k0029_WYG_116-37b"/>
賛其議者也婁師徳屯田豊州身衣皮袴以率先士卒<lb/>
諸葛亮屯田渭濵使兵雜於居民之間百姓安堵軍無<lb/>
私焉此外得人以督其耕者也<lb/>
　<lb/>
　<lb/>
　<lb/>
　<lb/>
　羣書考索後集巻五十<lb/>
</p>
<p>
</p>
  </div>
</body>
</text>
</TEI>
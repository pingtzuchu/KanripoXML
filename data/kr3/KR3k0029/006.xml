<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索巻六</head>
    <p>
<pb n="KR3k0029_WYG_006-1a"/>
欽定四庫全書<lb/>
　羣書考索巻六　　　　　宋　章如愚　撰<lb/>
　　六經門<lb/>
　　　春秋類<lb/>
<pb n="KR3k0029_WYG_006-2a"/>
春秋始末孔子因魯史作春秋十二篇始隠公終獲麟<lb/>
而二百四十二年之行事備矣西漢藝文志曰仲尼有<lb/>
所褒諱貶損不可書見口授弟子弟子退而異言邱明<lb/>
恐弟子各安其意以失其真故論本事而作傳明夫子<lb/>
不以空言説經也春秋序曰春秋者魯史記之名也記<lb/>
事者以事繫日以日繫月以月繫時以時繫年所以紀<lb/>
逺近别同異也故史之所以記必表年以首事年有四<lb/>
時故錯舉以為所記之名也周禮有史官掌邦國四方<lb/>
<pb n="KR3k0029_WYG_006-2b"/>
之事達四方之志諸侯亦各有國史大事書之於䇿小<lb/>
事簡牘而已孟子曰楚謂之檮杌晉謂之乗而魯謂之<lb/>
春秋其實一也仲尼因魯史䇿書成文考其真偽而志<lb/>
其典禮上以遵周公之遺制下以明將來之法其教之<lb/>
所存文之所害則刋而正之以示勸戒其餘則皆即用<lb/>
舊史史有文質辭有詳略不必改也仲尼曰文王既没<lb/>
文不在兹乎此制作本意也歎曰鳯鳥不至河不出圖<lb/>
吾已矣夫盖傷時王之政也麟鳯五靈王者之嘉瑞也<lb/>
<pb n="KR3k0029_WYG_006-3a"/>
今麟出非其時虛其應而失其歸此聖人所以為感也<lb/>
絶筆於獲麟之一句者所感而起固所以為終也而微<lb/>
言獨傳於子夏太史公猶謂其不能賛一辭彼公穀之<lb/>
書方出於漢雜載尸子等之語而其師承豈獨專於子<lb/>
夏宜其駁而不純也初漢興張蒼賈誼張敞劉公子皆<lb/>
修春秋左氏傳賈誼亦為左氏訓詁授貫公以至賈護<lb/>
護授陳欽欽以左氏授劉歆漢初胡母生治公羊春秋<lb/>
與董仲舒同業公孫宏亦頗受焉其后有嚴彭祖顔安<lb/>
<pb n="KR3k0029_WYG_006-3b"/>
樂之徒顔之後有泠豐任公筦輅冥都之學初瑕丘江<lb/>
公受穀梁春秋於申公孝武時江公時與仲舒議不如<lb/>
仲舒而丞相公孫宏本為公羊學卒用董生上因尊公<lb/>
羊家詔太子授公羊由是公羊大興太子既通公羊而<lb/>
後私問穀梁而善之宣帝即位聞衛太子好穀梁春秋<lb/>
以問丞相韋賢及夏侯勝史髙皆魯人也言穀梁子本<lb/>
魯學公羊乃齊學宜興穀梁時以穀梁並設上前上善<lb/>
穀梁甘露五年召五經名儒蕭望之大議殿中平公羊<lb/>
<pb n="KR3k0029_WYG_006-4a"/>
榖梁同異各以經處是非望之等多從穀梁由是穀梁<lb/>
之學有尹更始胡常申章昌房鳯之學漢初有公羊穀<lb/>
梁鄭氏夾氏四家並行王氏之亂鄭氏無師夾氏亡書<lb/>
而三傳所授並各有師自河間獻王獻左氏而劉歆之<lb/>
引傳文以本經之相發明由是章句義理備焉儒林賛<lb/>
曰初立博士惟春秋公羊而已宣帝世復立穀梁平帝<lb/>
時又立左氏然則左氏比三家為最後顯光武時諸儒<lb/>
廷議立左氏范升以為不宜立賈氏陳元請立博士賈<lb/>
<pb n="KR3k0029_WYG_006-4b"/>
逵言五經家皆無以證圖䜟明劉氏為堯後者而左氏<lb/>
獨有明文范㑹自秦還晉其處者為劉氏明漢家堯後<lb/>
也故卒立博士雖選李孝封㑹封卒左氏復廢史通云<lb/>
和帝元興十一年鄭興父子請重立學官至魏晉漸行<lb/>
隋劉炫撰春秋述議專解杜預左氏傳唐孔頴達為正<lb/>
義陸淳撰集傳春秋纂例淳事趙匡匡師啖助淳傳二<lb/>
家之學<hi>舘閣書目</hi>
詁訓傳授公羊戴元傳序云子夏傳之公羊髙髙傳其<lb/>
<pb n="KR3k0029_WYG_006-5a"/>
子平平傳其子地地傳其子敢敢傳其子夀至漢景時<lb/>
夀乃與弟子胡母子都著以竹帛其傅董仲舒以公羊<lb/>
顯于朝又四傳至何休為經傳集詁其書遂傳鄭元曰<lb/>
公羊明䜟休注引䜟最多　董仲舒少治春秋孝景時<lb/>
為博士<hi>本傳</hi>謹按春秋之文求王道之端得之於正正<lb/>
次王王次春春者天之所為也正者王之所為其意曰<lb/>
上承天之所為而以正其所為正王道之端云爾　臣<lb/>
謹按春秋謂一為元之意一者萬物之所從始也元者<lb/>
<pb n="KR3k0029_WYG_006-5b"/>
辭之所謂大也謂一為元者視大始而欲正本也春秋<lb/>
深探其本而反自貴者始　仲舒治國以春秋灾異之<lb/>
變推隂陽所以錯行　公孫宏治春秋不如仲舒以宏<lb/>
為從䛕　仲舒説春秋事得失有舉玉杯蕃露清明竹<lb/>
林之屬復數百篇十餘萬言<hi>並同上</hi>　胡母生字子都<lb/>
齊人也治公羊春秋為景帝博士與董仲舒同業仲舒<lb/>
著其徳年老歸教於齊齊之言春秋者宗事之公孫宏<lb/>
亦頗受焉而董生為江都相弟子蘭陵褚大東平嬴公<lb/>
<pb n="KR3k0029_WYG_006-6a"/>
廣川叚仲温吕歩舒<hi>出本傳</hi>　禇大至梁相<hi>出胡母生</hi>
<hi>傳</hi>　吕歩舒丞相長史<hi>出胡母生傳</hi>　嬴公守學不失<lb/>
師法為昭帝諫大夫授東海孟卿魯眭孟　孟卿東海<lb/>
人<hi>出本傳</hi>　魯眭孟為符節令坐説灾異誅<hi>出胡母生</hi>
<hi>傳</hi>　嚴彭祖字公子東海下邳人也與顔安樂俱事眭<lb/>
孟孟弟子百餘人唯彭祖安樂為明賛問疑誼各持所<lb/>
見孟曰春秋之意在二子矣孟死彭祖安樂各專門教<lb/>
授由是公羊春秋有顔嚴之學彭祖為宣帝博士至河<lb/>
<pb n="KR3k0029_WYG_006-6b"/>
南東郡太守以髙第入為左馮翊遷太子太傅竟以太<lb/>
傅官終受琅邪王中<hi>出本傳</hi>　王中為元帝少府家世<lb/>
傳業受同郡公孫文東門雲<hi>出嚴彭祖傳</hi>　東門雲為<lb/>
荆州刺史坐為江賊拜辱命下獄誅<hi>注逢見賊而拜也</hi>
　<hi>出嚴彭傳</hi>　公孫文為東平太傅<hi>仝上</hi>　顔安樂字<lb/>
公孫魯國薛人也眭孟姊子也官至齊郡太守丞後為<lb/>
仇家所殺安樂授淮隂冷<hi>音零</hi>豐次君淄川任公由是<lb/>
顔家有冷任之學<hi>出本傳</hi>　冷豐為淄川太守<hi>出顔安</hi>
<pb n="KR3k0029_WYG_006-7a"/>
<hi>樂傳</hi>豐授馬宮琅邪左咸<hi>仝上/</hi>　任公為少府<hi>出顔安</hi>
<hi>樂傳</hi>　貢禹事嬴公成於眭孟至御史大夫<hi>出顔安樂</hi>
<hi>傳</hi>禹授頴川堂谿惠<hi>仝上</hi>　疏廣事孟卿至太子太傅<lb/>
廣授琅邪筦輅<hi>出顔安樂傳</hi>明春秋為九傳<hi>本傳</hi>　筦<lb/>
輅為御史中丞<hi>出顔安樂傳</hi>輅授孫寶<hi>仝上</hi>　堂谿惠<lb/>
授太山𡨕都<hi>仝上</hi>　𡨕都丞相史與筦輅又事顔安樂<lb/>
故顔氏復有筦𡨕之學<hi>出顔安樂傳</hi>　孫寶為大司農<lb/>
<hi>仝上</hi>　左咸為郡守九卿徒衆尤盛官至大司徒<hi>仝上</hi>
<pb n="KR3k0029_WYG_006-7b"/>
　王接注公羊接常謂何休訓釋甚詳而黜周王魯大<lb/>
體乖繆且志通公羊而往往還為公羊疾病接乃更注<lb/>
公羊春秋多有新義<hi>接惠帝時補尚書殿中郎</hi>
穀梁穀梁受經於子夏為經作傳故曰穀梁傳傳荀卿<lb/>
荀卿傳魯人申公　申公魯人也卒以詩春秋授瑕丘<lb/>
江公能盡傳之徒衆最盛<hi>本傳</hi>　瑕丘江公受穀梁春<lb/>
秋及詩於魯申公傳子至孫為博士其後浸微惟榮廣<lb/>
皓星公二人受焉<hi>本傳</hi>　榮廣能盡傳其詩春秋髙才<lb/>
<pb n="KR3k0029_WYG_006-8a"/>
敏㨗與公羊大師眭孟等論數困之故好學者復受穀<lb/>
梁蔡千秋周慶丁姓皆從廣受<hi>出江公傳</hi>　蔡千秋又<lb/>
事皓星公為學最篤宣帝即位問丞相韋賢等言穀梁<lb/>
子本魯學也公羊氏乃齊學也宜興穀梁時千秋為郎<lb/>
召見與公羊家並説上善穀梁説擢千秋為諌大夫給<lb/>
事中後有過左遷平陵令復求能為穀梁者莫及千秋<lb/>
上愍其學且絶廼以千秋為郎中戸將選郎十人從受<lb/>
<hi>仝上</hi>　尹更始本事蔡千秋為諌議大夫長樂户將又<lb/>
<pb n="KR3k0029_WYG_006-8b"/>
受左氏傳取其變理合者以為章句傳子咸及翟方進<lb/>
琅邪房鳯<hi>仝上</hi>　翁君本事蔡千秋<hi>江公傳</hi>　周慶千<lb/>
秋死徴江公孫為博士江博士復死乃徴周慶丁姓待<lb/>
詔保宮<hi>少府屬官也</hi>使卒授十人自元康始講至甘露<lb/>
元年積十餘年皆明習<hi>仝上</hi>　丁姓字孫至中山太傅<lb/>
授楚申章昌<hi>仝上</hi>　申章昌字曼君<hi>姓申章名昌</hi>為博<lb/>
士至長沙太傅徒衆尤盛<hi>江公傳</hi>　尹咸至大司農<hi>江</hi>
<hi>公傳</hi>　翟方進至丞相<hi>江公傳</hi>　房鳯字子元不其人<lb/>
<pb n="KR3k0029_WYG_006-9a"/>
也<hi>琅邪之縣也其音基</hi>以射䇿乙科為太史掌故仕至<lb/>
青州牧始江博士授胡常常授蕭秉王莽為講學大夫<lb/>
由是穀梁春秋有尹胡申章房氏之學<hi>房鳯傳</hi>　范寗<lb/>
徐邈注解范寗以春秋穀梁未有善釋遂沉思積年為<lb/>
之集解其義精當為世所重既而徐邈復為之注亦稱<lb/>
之<lb/>
左傳劉向别録左邱明授魯申魯申授呉起呉起授子<lb/>
期子期授楚人鐸椒鐸椒作抄撮八卷授虞卿虞卿作<lb/>
<pb n="KR3k0029_WYG_006-9b"/>
抄撮九卷授荀卿卿授張蒼漢興北平侯張蒼及梁太<lb/>
傅賈誼京兆尹張敞大中大夫劉公子皆修左氏春秋<lb/>
傳誼為左氏傳訓故授趙人貫公為河間獻王博士子<lb/>
長卿為蕩隂令<hi>蕩音湯</hi>授張禹禹與蕭望之同時為御<lb/>
史數為望之言左氏望之善之上書數以稱説後望之<lb/>
為太子太傅薦禹於宣帝徴禹待詔未及問㑹疾死授<lb/>
尹更始更始傳子咸及翟方進胡常常授黎陽賈護哀<lb/>
帝時待詔為郎授蒼梧陳欽以左氏授王莽至將軍而<lb/>
<pb n="KR3k0029_WYG_006-10a"/>
劉歆從尹咸及翟方進受由是言左氏者本之賈護劉<lb/>
歆　前漢傳左氏者有張蒼賈誼尹咸張敞劉歆後漢<lb/>
有鄭元鄭衆馬逵馬融延篤彭仲博許惠卿服䖍頴宛<lb/>
之徒各為訓詁魏世則董遇王肅為之注然其間有取<lb/>
公羊穀梁以釋左氏者惟晉世杜元凱專取邱明之傳<lb/>
以釋經義疏有沈休文蘇寛劉炫然沈氏於義例粗得<lb/>
於經傳極疎劉光伯於數經之内實為翹楚然好短左<lb/>
氏之失凡一百五十餘條　杜預左傳集解晉杜預元<lb/>
<pb n="KR3k0029_WYG_006-10b"/>
凱集劉子駿賈景伯父子許惠卿頴子嚴之經分經之<lb/>
年與傳之年相附其發明甚多古今稱之然其弊則棄<lb/>
經信傳如成公十三年麻隧之戰傳載秦敗績而經不<lb/>
書以為晉直秦曲則韓役書戰時公在師復不告克㨗<lb/>
有功亦無所諱於左傳之例皆不合不曰傳之謬而猥<lb/>
稱經文缺漏其尤甚者至如此　汲冢師春杜預左氏<lb/>
後序云汲冡師春純集疏左氏傳卜筮事上下次第及<lb/>
其文義皆與左傳同師春純集者人名也　春秋纂例<lb/>
<pb n="KR3k0029_WYG_006-11a"/>
文宗好左氏令翰林侍讀學士髙重分諸國名為書引<lb/>
名經傳要略藝文志有春秋纂例四十卷乃是　服氏<lb/>
傳解何休嘗以春秋駁漢事六百餘條妙得公羊本意<lb/>
服䖍又以左傳駁何休之所駁漢事六十條又作春秋<lb/>
左氏傳解　于令升獨美左傳于令升史議歴詆諸家<lb/>
而獨歸美左傳云邱明能以三十卷之約括囊二百四<lb/>
十年之事斯盖著作之良模也當春秋時諸侯大事見<lb/>
知於它國者或因假道而方聞或以同盟而始赴如秦<lb/>
<pb n="KR3k0029_WYG_006-11b"/>
燕之據有西北楚越之大啓東南人罕通於上國故載<lb/>
其行事多有闕如且其書自宣成已前三紀而成一卷<lb/>
至襄昭已下數年而占一篇是知國阻隔者記載不詳<lb/>
年淺近者撰録多備此邱明隨聞見而成傳何有故為<lb/>
簡約者哉　注士爕十卷　賈逵三十卷　王肅三十<lb/>
卷　董遇三十卷　孫毓二十八卷　杜預四十五卷<lb/>
　音曹髦三卷　嵇康三卷　杜預二卷　李軌三卷<lb/>
　荀訥四卷　徐邈三卷　義沈約　蘇寛　劉炫<lb/>
<pb n="KR3k0029_WYG_006-12a"/>
春秋三傳之學<hi>此在傳授之外者</hi>主父偃學春秋主父<lb/>
學長短縱横術晩乃學春秋百家之言<hi>本傳</hi>　夀王傳<lb/>
受春秋夀王詔使董仲舒傳受髙材通明<hi>本傳</hi>　于定<lb/>
國學春秋于定國迎師學春秋身執經北面備弟子禮<lb/>
<hi>本傳</hi>　文翁通春秋文翁少好學通春秋<hi>本傳</hi>　雋不<lb/>
疑治春秋雋不疑治春秋為郡文學<hi>本傳</hi>　馮奉世學<lb/>
春秋奉世學春秋渉大義　鍾興受春秋鍾興從丁恭<lb/>
受嚴氏春秋<hi>本傳</hi>　盖文達明春秋盖文達明春秋三<lb/>
<pb n="KR3k0029_WYG_006-12b"/>
家<hi>本傳</hi>
春秋正經古春秋書春秋家者其先出於三代案汲冢<lb/>
𤨏語記太丁時目為夏商春秋孔子曰疏通知逺書教<lb/>
也屬辝比事春秋教也知春秋始作與尚書同時𤨏語<lb/>
又有晉春秋獻公十七年國語云晉羊舌肸習於春秋<lb/>
悼公使傳其太子左傳昭公二年晉韓宣子來聘見魯<lb/>
春秋曰周禮盡在魯矣墨子曰吾見百國春秋盖皆指<lb/>
此也　孔子生平昌鄉陬邑其先宋人也名丘字仲尼<lb/>
<pb n="KR3k0029_WYG_006-13a"/>
姓孔氏　子曰弗乎弗乎君子病没世而名不稱焉吾<lb/>
道不行矣吾何以自見於後世哉乃因史記作春秋上<lb/>
至隠公下訖哀公十四年十二公據魯親周故殷運之<lb/>
三代約其文辝而㫖博故呉楚之君自稱王而春秋貶<lb/>
之曰子踐土之㑹實召周天子而春秋諱之曰天王<lb/>
狩于河陽推此以繩當世貶損之義行則天下亂臣賊<lb/>
子懼焉孔子在位聴訟文辝有可與人共者弗獨有也<lb/>
至於為春秋筆則筆削則削子夏之徒不能賛一辝弟<lb/>
<pb n="KR3k0029_WYG_006-13b"/>
子受春秋孔子曰後世知丘者以春秋罪丘者以春秋<lb/>
<hi>史記孔子世家</hi>　太史公曰周道將廢孔子為魯司㓂<lb/>
諸侯害之大夫壅之孔子知言之不用道之不行也是<lb/>
非二百四十二年之中以為天下表儀貶天子退諸侯<lb/>
討大夫以達王事而已矣春秋上明三王之道下辨人<lb/>
事之紀别嫌疑明是非存亡國繼絶世補弊起廢王道<lb/>
之大者也撥亂世反之正莫近於春秋文成數萬其指<lb/>
數千萬物之聚散在春秋故有國者不可不知春秋前<lb/>
<pb n="KR3k0029_WYG_006-14a"/>
有䜛而弗見後有賊而不知為人臣者不可不知春秋<lb/>
守經事而不知其宜遭變事而不知其權為人君父而<lb/>
不通於春秋之義者必蒙首惡之名為人臣子者而不<lb/>
通春秋之義者必䧟簒弑之誅死罪之名其實皆以為<lb/>
善為之不知其義被之空言而不敢辭故春秋禮義之<lb/>
大宗也<hi>出史記太史公自序</hi>　夫子祖述堯舜之道而<lb/>
制春秋以文武之法度<hi>中庸注</hi>　孔子曰吾志在春秋<lb/>
　世衰道微邪説暴行又作臣弑其君者有之子弑其<lb/>
<pb n="KR3k0029_WYG_006-14b"/>
父者有之孔子懼而作春秋春秋天子之事也是故孔子<lb/>
曰知我者其唯春秋乎罪我者其唯春秋乎<hi>孟子</hi>　孔<lb/>
子作春秋上揆之天道下質諸人情參之於古考之於<lb/>
今故春秋之所譏灾異之所加也春秋之所惡怪異之<lb/>
所施也書邦家之過兼灾異之變故春秋變古則譏之<lb/>
<hi>董仲舒策</hi>　春秋有灾異皆列終始推得失攷天心以<lb/>
言王道之安危也<hi>翼奉傳</hi>
春秋五始王褒聖主得賢臣頌共惟春秋發五始之要<lb/>
<pb n="KR3k0029_WYG_006-15a"/>
在乎審已正統而已注元者氣之始春者四時之始王<lb/>
者受命之始正月政教之始即位者一國之始<lb/>
春秋書王正次王王次春<hi>董仲舒傳</hi>　詔曰春秋於春<lb/>
每月書王重三正謹三微也注三正者天地人之正三<lb/>
微者三正之始萬物皆微故王道取法焉<hi>漢章帝紀</hi>
所書之王即平王也<hi>春秋序</hi>　春秋一書書王正月者<lb/>
十有三王二月者二十一王三月者一十九無事有時<lb/>
亦冠以王之一字<lb/>
<pb n="KR3k0029_WYG_006-15b"/>
春秋始隠公杜氏謂平王東周之始王隠公遜國之賢<lb/>
君<lb/>
春秋侯國之數大數總百二十四國　正國百十五附<lb/>
庸之國九　爵姓具者四十七國　有姓無爵者十有<lb/>
八國　有爵無姓者一十七國　爵姓皆無者三十三<lb/>
國　盟者三十四國　亡國五十有二　諸侯有謚者<lb/>
一十二國<lb/>
㑹盟戰數<hi>盡春秋經傳凡二百二十五年</hi>　㑹凡一百<lb/>
<pb n="KR3k0029_WYG_006-16a"/>
有二<hi>大㑹四十四</hi>　<hi>小㑹五十八/</hi>　盟二百有八<hi>大盟</hi>
<hi>六十</hi>　<hi>小盟百四十八/</hi>　戰凡五十有八<hi>大戰五/</hi>　<hi>次</hi>
<hi>戰二十九</hi>　<hi>小戰一十四</hi>
晉悼公九合諸侯襄五年㑹于戚　㑹于城棣救陳也<lb/>
　七年㑹于鄬　㑹于邢邱　同盟于戲　十年㑹于<lb/>
柤　㑹于伐鄭　十一年盟于亳北㑹于蕭魚<lb/>
春秋釋例盟㑹圖長歴杜預參攷衆家譜第謂之釋例<lb/>
虞摰賞之曰左邱明本為春秋作傳而左傳遂自孤行<lb/>
<pb n="KR3k0029_WYG_006-16b"/>
釋例本為傳設而所發明何但左傳預又作盟㑹圖春<lb/>
秋長歴備成一家之學此老乃成其長歴<lb/>
春秋條例晉劉寔篤學尤精三傳辨正公羊以為衛輙<lb/>
不應辝以止父祭仲失為臣之節又撰條列二十卷<lb/>
春秋調人晉劉兆嘗以春秋一經而三家殊塗諸儒之<lb/>
議是非紛然乃思三家之異合而通之取周官調人之<lb/>
義作春秋調人七萬餘言皆論其首尾使大義旡乖時<lb/>
有不合者取其長短以通之<lb/>
<pb n="KR3k0029_WYG_006-17a"/>
春秋解詁何休覃思不闚門十有七年作春秋解詁<lb/>
春秋繁露漢董仲舒作説春秋事得失今其書有楚莊<lb/>
王玉杯竹林等五十六篇<lb/>
竹書紀年劉知幾子貺以竹書紀年序諸侯列㑹皆舉<lb/>
謚後人追修非當時正史如齊人殱于遂鄭棄其師皆<lb/>
孔子新意師春一篇録卜筮事與左傳合知按春秋經<lb/>
傳而為也<hi>唐書傳</hi>
春秋未諭者十二趙孟以無辝伐國貶號為人杞伯以<lb/>
<pb n="KR3k0029_WYG_006-17b"/>
夷禮來朝降爵稱子虞班晉上惡貪賄而先書楚長晉<lb/>
盟譏無信而後列此論人倫臧否直道而行奚為齊鄭<lb/>
楚國有弑君各以疾遂皆書卒<hi>昭元年公子圍弑其君</hi>
<hi>麋襄七年鄭子駟弑其君髠頑哀十年齊人弑其君悼</hi>
<hi>公而春秋但書曰楚子卒鄭伯髠頑卒齊侯陽生卒</hi>疾<lb/>
惡之情豈其若是其所未諭一也　按齊荼野幕之弑<lb/>
事起陽生楚靈乾谿之阨禍由常夀而春秋捐其首謀<lb/>
捨其親弑反歸罪於乞比<hi>齊陳乞楚公子比</hi>如是則邾<lb/>
<pb n="KR3k0029_WYG_006-18a"/>
之閽者私憾射姑行欺激怒傾瓶水以沃庭俾廢燼而<lb/>
爛卒奚不書弑其所未諭二也　善惡必書斯為實録<lb/>
觀夫子脩春秋多為賢者諱狄實㓕衛因威恥而不書<lb/>
河陽召王成文美而稱狩書法如是豈不使人靡惮憲<lb/>
章其所未諭三也　哀八年及十三年公子再與呉盟<lb/>
而皆不書桓二年公及戎盟戎實豺狼非我族類非所<lb/>
諱而仍諱其未諭四也　諸國臣子非卿不書必以地<lb/>
來奔則雖賤亦志如陽虎盗入于讙擁陽關而外叛傳<lb/>
<pb n="KR3k0029_WYG_006-18b"/>
具其事經獨無聞何哉未諭五也　案諸侯世嫡嗣業<lb/>
居䘮既未成君不避其諱此春秋之例也何為般野之<lb/>
没皆書以名而惡祝之殂直曰子卒其未諭六也　君<lb/>
謂之弑卿士以上通謂之殺又春秋之例按桓二年宋<lb/>
督弑其君與夷及其大夫孔父僖十年又曰晉里克弑<lb/>
其君卓及其大夫荀息夫臣當為殺而稱及與君弑同<lb/>
科未諭七也　邦之為孔醜諱之可也如公書宋葬公<lb/>
與呉盟為齊所止為邾所敗盟而不至㑹而後期並諱<lb/>
<pb n="KR3k0029_WYG_006-19a"/>
而不書豈非煩碎之甚且按汲冢竹書其晉春秋及紀<lb/>
之載事也如重耳出奔惠公見獲書其本國皆無所隠<lb/>
推魯春秋之紀其國也則未然未諭者八也　夫子之<lb/>
脩春秋皆遵彼乖僻習其訛謬凡所編次不加改者矣<lb/>
何為其間則一褒一貶時有弛張或㳂或革曽無是正<lb/>
未諭九也　定六年書鄭滅許以許男斯歸而哀元年<lb/>
書許男與楚圍蔡夫許既滅矣而能重列諸侯舉兵圍<lb/>
國者何哉未諭十也　案虞自魯閔公以來通上國僖<lb/>
<pb n="KR3k0029_WYG_006-19b"/>
二年滅下陽已降漸見於春秋盖始命行人自達於魯<lb/>
也而𤨏語晉春秋載魯國閔公時事言之甚詳斯則聞<lb/>
事必書無假相赴當時國史他皆倣此至於夫子所修<lb/>
則不然凡書異國皆取來告而闕之用使巨細不均繁<lb/>
省失中未諭十一也　君子以博聞多識為工良史以<lb/>
實録直書為貴而春秋記他國事必慿來者之辝而來<lb/>
者所言多非其實或兵敗而不以敗告或君弑而不以<lb/>
弑稱或秋葬而冬赴春崩而夏聞遂使真偽莫分是非<lb/>
<pb n="KR3k0029_WYG_006-20a"/>
相亂未諭十二也<lb/>
春秋虛美者五古者國有史官具列時事觀汲冡所記<lb/>
皆與魯史符同如殺其大夫執我行人鄭棄其師隕石<lb/>
于宋其三事並出竹書紀年唯鄭棄師出𤨏語晉春秋<lb/>
諸如此句多是古史全文則知夫子所修但因其成事<lb/>
就加彫飾仍舊而已加以史䇿有缺文時月有失次皆<lb/>
存而不正而太史公云夫子為春秋筆則筆削則削子<lb/>
夏之徒不能賛一辝其虚美一也　按宋襄公執滕子<lb/>
<pb n="KR3k0029_WYG_006-20b"/>
而誣之以罪楚靈王弑郟敖而赴之以疾亡春秋皆承<lb/>
告而書曽無變革求諸勸戒其義安在左丘明論春秋<lb/>
之義云或求名而不得或欲盖而名彰善人勸焉其虚<lb/>
美二也　春秋本以褒貶為主國語晉司馬侯對其君<lb/>
悼公曰以其善行以其惡戒可謂德義矣公曰孰能曰<lb/>
羊舌肸習於春秋至董狐書法而不隠南史執簡而累<lb/>
進又寗殖出君而卒自憂名在䇿書故知當時史臣各<lb/>
懐直筆自夫子之修春秋也他邦之簒弑其君有三<hi>謂</hi>
<pb n="KR3k0029_WYG_006-21a"/>
<hi>齊鄭楚已解於上</hi>本國之殺逐其君者七<hi>隠閔般惡祝</hi>
<hi>五君被殺昭哀二主被逐</hi>莫不缺而不録而孟子曰孔<lb/>
子成春秋亂臣賊子懼無乃烏有之談歟虛美三也<lb/>
太史公曰孔氏著春秋隠桓之間則彰至定哀之際則<lb/>
微言其切當世之文而亡褒諱之辝也斯則危行言遜<lb/>
以免禍而孔子曰知我者其惟春秋乎其虚美四也<lb/>
案趙穿弑君而稱宣子之弑江乙亡布而稱令尹所盗<lb/>
此則春秋之世莫不微婉其詞而班固云仲尼殁微言<lb/>
<pb n="KR3k0029_WYG_006-21b"/>
絶觀微言之作豈獨宣父者其虛美五也<lb/>
五傳仲尼没而微言絶故春秋分為五<hi>前藝文志</hi>邱明<lb/>
論本事而作傳及末世口説流行故有公羊穀梁鄒郟<lb/>
之傳四家之中公羊穀梁立於學官鄒氏無師郟氏未<lb/>
有書人執所見各不同也<hi>上文注</hi>　夫子約魯史記而<lb/>
脩春秋因謂之魯史春秋學開五傳者謂各專已學以<lb/>
相教授分經作傳凡有五家開則分也五傳者案漢書<lb/>
藝文志云左氏傳三十卷左邱明魯太史也公羊傳十<lb/>
<pb n="KR3k0029_WYG_006-22a"/>
一卷公羊子齊人名髙穀梁傳十一卷名赤魯人鄒氏<lb/>
傳十二卷郟氏傳十一卷<hi>孝經序注</hi>
三傳總論漢胡母生董仲舒之徒出而公羊興申公蔡<lb/>
千秋之學盛而穀梁起業左氏者又有賈護劉歆之屬<lb/>
故得並立學官三家異論接迹而出是非互有所私注<lb/>
釋之意多縁其流杜元凱則拘以赴告何休則渉以䜟<lb/>
偽范寗雖務探經而博采諸説然未盡詳唐世啖趙陸<lb/>
淳亦精焉<hi>春秋㑹義序杜諤作</hi>
<pb n="KR3k0029_WYG_006-22b"/>
三傳異同汲冢書杜預以為所説與左傳符同異於公<lb/>
羊穀梁則知此二書近世穿鑿非春秋本意審矣莊公<lb/>
二十八年書臧孫辰告糴于齊左氏則曰禮也公羊則<lb/>
曰諱稱使以為臧孫辰之私行也穀梁則為内諱也惟<lb/>
唐趙氏譏其為政而無備得之矣　莊公八年書甲午<lb/>
治兵左氏則曰治兵于廟禮也公羊則曰祠兵為乆穀<lb/>
梁則曰治兵習戰繼之以善陳　僖公三年書王正月<lb/>
不雨盖春秋之義凡經時不雨告廟則書而左氏謂之<lb/>
<pb n="KR3k0029_WYG_006-23a"/>
不為灾公羊謂之記異穀梁曰勤雨也誤矣<lb/>
三傳得失三家言其長則事莫備於左氏例莫明於公<lb/>
羊義莫精於穀梁以言其短則或失之誣或失之亂或<lb/>
失之鑿<hi>如載惠公元妃繼室及仲子之歸于魯則隠公</hi>
<hi>兄弟嫡庶之辨攝位之實可接而知也此左氏叙事見</hi>
<hi>本末處若夫來賵仲子以為預凶事則誣矣</hi>　<hi>王正月</hi>
<hi>之為大一統及我欲之暨不得已也此公羊之明於例</hi>
<hi>也若夫母以子貴媵妾許稱夫人則亂矣</hi>　<hi>叚弟也弗</hi>
<pb n="KR3k0029_WYG_006-23b"/>
<hi>謂弟公子也弗謂公子賤叚而見鄭伯之處心積慮成</hi>
<hi>於殺也此穀梁之精於義也若夫曲生條例以大夫曰</hi>
<hi>卒為正則鑿矣</hi>　<hi>武夷録</hi>左氏載諸侯之事或詳或略<lb/>
其尤詳者每出一師具列將佐或因廢興並舉六卿如<lb/>
子産晏嬰之流併其士族世家亦或詳備而夣卜雜占<lb/>
小説諷誦縱横滑稽之言無所不有其於叙事可謂繁<lb/>
矣然以辭勝於事則其解釋經意乃或滅裂公穀二家<lb/>
隨經解釋事為之説比附日月曲生條例義有不合亦<lb/>
<pb n="KR3k0029_WYG_006-24a"/>
復强説踳駁不倫首尾矛楯雖其釋經密於左氏至其<lb/>
説之繁碎抑又過之盖左氏之説經少則其失亦少二<lb/>
傳之解經多則其失亦多然則釋經之失少載事之得<lb/>
多左氏之學不賢於公穀乎<hi>了齋</hi>　光武時尚書令韓<lb/>
歆上疏欲立左氏博士范升奏以左氏淺末不宜立且<lb/>
條左氏之失十四事啖助愛公穀以左氏解義多謬此<lb/>
嗜公穀者則指左氏之疵也范升奏左氏不可立而陳<lb/>
元詣闕上書以言邱明至賢親受孔子而公穀傳聞於<lb/>
<pb n="KR3k0029_WYG_006-24b"/>
後世賈逵亦條上左氏長於三傳者三十餘事謂左氏<lb/>
深於君父公羊多任權變此喜左氏者則譏二子之踳<lb/>
駁也　左氏艶而富其失也誣穀梁清而婉其失也短<lb/>
公羊辨而裁其失也俗若能富而不誣清而不短裁而<lb/>
不俗則深於其道者也　左氏公羊以正月為周正惟<lb/>
穀梁子以為夏正然晉杜預作長歴唐浮屠一行推歩<lb/>
日食皆以為春秋用周正此又不能無疑也桓公十四<lb/>
年春無冰成元年二月無冰襄公二十八年春無冰經<lb/>
<pb n="KR3k0029_WYG_006-25a"/>
於春書無冰左氏公羊以為周正似亦有所合也然桓<lb/>
公八年冬十月雨雪果以為正則雨雪於秋八月也穀<lb/>
梁子之説似亦未可廢也<lb/>
三傳之失公羊之失謂求金求車為非禮而不知責諸<lb/>
侯之不貢也以大閲大蒐為罕書是不知譏列國之僣<lb/>
天子也以築舘為舍禮而不知仇敵之不可通也穀梁<lb/>
之失謂正月己卯烝為不時是不知周之正月乃夏之<lb/>
十一月在建子之月而冬祭不為不時謂秋蒐于紅以<lb/>
<pb n="KR3k0029_WYG_006-25b"/>
為正是不知蒐春田而用於秋非正也不納子紏為内<lb/>
惡是仇敵可得而容也左氏之失以郎之狩而為禮是<lb/>
不知其廢國務而逺田獵也以築王姬之舘為正是不<lb/>
知仇讎敵之不可交也四國伐鄭以為圍鄭狄人入衛<lb/>
以為滅衛經何以不書圍與滅也<lb/>
春秋左氏全綜劉兆又為春秋左氏解名曰全綜公羊<lb/>
穀梁皆納經傳中朱書以别之<lb/>
春秋釋疑汜毓合三傳為之解注撰春秋釋疑<lb/>
<pb n="KR3k0029_WYG_006-26a"/>
春秋總例韋表微病諸儒執一㮣是非紛然著三傳總<lb/>
例通理經趣<lb/>
集傳例統啖助考三家短長縫綻漏闕號集傳復攝其<lb/>
綱條為例統弟子趙匡與助之子異裒録所為春秋集<lb/>
注總例請趙匡損益陸質纂㑹之號集傳統例墨守膏<lb/>
盲廢疾初李育少習公羊春秋知名太學甞讀左氏傳<lb/>
雖樂文采然不謂得聖人深意以謂前世陳元范升之<lb/>
徒更相非折而多引圖䜟不據理體於是作難左氏義<lb/>
<pb n="KR3k0029_WYG_006-26b"/>
四十一事建元初舉方正拜博士四年詔與諸儒論五<lb/>
經於白虎觀育以公羊義難賈逵往反皆有理證何休<lb/>
乃與其師羊弼追述李育之意以難二傳故作公羊墨<lb/>
守左氏膏育穀梁廢疾<lb/>
公羊公羊子名髙齊人也受經於子夏　傳春秋者非<lb/>
一其中多非常異議不經之論至使賈逵以謂公羊可<lb/>
達左氏可興公<hi>羊春秋序</hi>　何氏之意以為三科九㫖<lb/>
是止一物若總而言謂之三科科者叚也若析而言之<lb/>
<pb n="KR3k0029_WYG_006-27a"/>
謂之九㫖㫖者意也<hi>公羊疏</hi>　公羊多任於權變<hi>後賈</hi>
<hi>逵傳</hi>　公羊辭義清雋㫁决明審<hi>荀崧傳</hi>
穀梁穀梁子名淑字元始魯人也一名赤受經於子夏<lb/>
為經作傳故曰穀梁傳　於時則接乎隠公兹因以託<lb/>
始該二儀之化育賛人道之幽變舉得失以彰黜陟明<lb/>
成敗以存勸戒拯頽綱以繼三五鼓芳風以扇游塵一<lb/>
字之褒寵踰華衮之贈片言之貶辱過市朝之撻<hi>穀梁</hi>
<hi>序</hi>　穀梁善於經<hi>鄭元六藝論</hi>
<pb n="KR3k0029_WYG_006-27b"/>
二傳五短穀梁公羊生於異國長於後來語地與魯國<lb/>
相逺論時則與宣尼不接安得以傳聞而與親見者先<lb/>
爭乎其短一也　左氏述臧哀伯諌納鼎周内史美其<lb/>
讜言王子朝告于諸侯閔馬父嘉其辨説亦猶史記載<lb/>
樂毅李斯之文漢書晁錯賈生之筆觀二傳所載有異<lb/>
於此其録人言也語乃齟齬文皆𤨏碎盖彼得史臣之<lb/>
簡書此傳流俗之口其短二也　左氏載諸大夫詞令<lb/>
行人應答其文典而美其語博而奥<hi>如僖伯諌觀魚富</hi>
<pb n="KR3k0029_WYG_006-28a"/>
<hi>辰諌王納帶王孫論九鼎季札觀樂</hi>述近古則委曲如<lb/>
存<hi>如郯子官名季孫行父舉八元八凱魏絳引虞箴子</hi>
<hi>革誦祈招</hi>證近代則循環可覆二傳者記言載事失彼<lb/>
菁華尋源探本取諸胷臆理甚迂僻言多鄙野比諸左<lb/>
氏不可同年其短三也　二傳雖以釋經為主其缺漏<lb/>
不可殚語其短四也　論語有曰夫子不為衛君而公<lb/>
羊釋義反以衛輙為賢是違夫子之教其短五也<lb/>
左氏左丘明魯人也為魯太史<hi>出論語公冶長注</hi>伊川<lb/>
<pb n="KR3k0029_WYG_006-28b"/>
曰古之聞人也　左邱明受經於仲尼以為經者不刋<lb/>
之書也故傳或先經以始事或後經以終義或依經以<lb/>
辯理或錯經以合異隨義而發其例之所重舊史遺<lb/>
文畧不盡舉非聖人所脩之要故也身為國史躬覽載<lb/>
籍必廣記而備言之　其發凡以言例皆經國之常制<lb/>
周公之垂法史書之舊章仲尼從而脩之以成一經之<lb/>
通體其微顯闡幽裁成義類者皆據舊例而發義指行<lb/>
事以正褒貶諸稱書不書先書故書不言不稱書曰之<lb/>
<pb n="KR3k0029_WYG_006-29a"/>
類皆所以起新舊發大義謂之變例然亦有史所不書<lb/>
即以為義者此盖春秋新意故傳不言凡曲而暢之也<lb/>
其經無義例因行事而言則傳直言其歸趣而已非例<lb/>
也故發傳之體有三而為例之情有五一曰微而顯文<lb/>
見於此而起例在彼稱族尊君命舍族尊夫人梁亡城<lb/>
縁陵之類是也二曰志而晦約言示制推以知例參㑹<lb/>
不地與謀曰及之類是也三曰婉而成章曲從義訓以<lb/>
示大順諸所諱辟璧假許田之類是也四曰盡而不汙<lb/>
<pb n="KR3k0029_WYG_006-29b"/>
直書其事具文見意丹楹刻桷天王求車齊侯獻㨗之<lb/>
類是也五曰懲惡而勸善求名而亡欲盖而章書齊豹<lb/>
盗三叛人名之類是也推此五體以尋經傳觸類而長<lb/>
之附于二百四十二年行事王道之正人倫之紀備矣<lb/>
<hi>序</hi>　左邱明因聖言以攄意托王義以流藻其淵源深<lb/>
大沉懿雅麗可謂命世之才<hi>國語</hi>
左氏三長韓宣子見魯春秋曰周禮盡在魯矣吾乃今<lb/>
知周公之德與周之所以王春秋之作始自姬旦成諸<lb/>
<pb n="KR3k0029_WYG_006-30a"/>
仲尼邱明之傳知有筆削及發凡例皆得周典其長一<lb/>
也　按哀三年魯司鐸<hi>宮名</hi>火南宮敬叔命周人出御<lb/>
書之時魯文籍最備邱明躬為太史博覽羣書如鄭書<lb/>
晉志之類凡此諸籍莫不畢觀每事皆詳其長二也<lb/>
論語子曰左邱明恥之丘亦恥之以同聖之才而膺授<lb/>
經之託上詢夫子下訪其徒凡所采摭實廣見聞其長<lb/>
三也<lb/>
左氏叙事左氏之叙事也述行師則簿領盈視哤䀨沸<lb/>
<pb n="KR3k0029_WYG_006-30b"/>
騰論備大則區分在目修飾峻整言勝㨗則收獲都盡<lb/>
記奔敗則披靡横前申盟誓則慷慨有餘稱譎詐則欺<lb/>
誣可見談恩恵則温如春日紀功烈則凛若秋霜發興<lb/>
邦則滋味無量陳亡國則凄凉可憫或腴辭潤簡編或<lb/>
美句入詠歌跌宕而不羣縱横而自得若斯才者殆將<lb/>
工侔造化思渉鬼神著述罕聞古今卓絶於二傳之叙<lb/>
事也榛蕪溢句疣贅滿行華多而少實言拙而寡味<lb/>
元經子謂董常曰吾欲修元經稽諸史論不足證也吾<lb/>
<pb n="KR3k0029_WYG_006-31a"/>
得皇極讜義焉<hi>文中子王道篇</hi>春秋以天道終乎故止<lb/>
於獲麟元經以人事終乎故止於陳亡於是乎天人備<lb/>
矣<hi>出述史篇</hi>　文中子曰天下無賞罰三百載矣<hi>自晉</hi>
<hi>恵帝至隋開皇十年凡三百載</hi>元經可得而不興乎薛<lb/>
收曰始於晉恵何也子曰昔者明王在上賞罰其有差<lb/>
乎元經褒貶所以代賞罰也其以天下無主而賞罰不<lb/>
明也<hi>出王道篇</hi>　子述元經皇始之事歎焉<hi>後魏初年</hi>
門人未達叔恬曰夫子之歎盖歎命矣書云天命不于<lb/>
<pb n="KR3k0029_WYG_006-31b"/>
常惟歸乃有徳戎狄之徳黎民懐之三才其捨諸<hi>出王</hi>
<hi>道篇</hi>　子曰元經其正名乎<hi>正帝名</hi>皇始之帝徴天以<lb/>
授之也<hi>皇始後魏道武帝號也始有中原建天子旌旗</hi>
<hi>得正統此天授之也</hi>晉宋之王近於正體<hi>東晉至劉宋</hi>
<hi>中國無真主則江南以為正體故曰近</hi>於是乎未忘中<lb/>
國<hi>晉宋皆舉兵中原有復一之制</hi>穆公之志也<hi>晉陽公</hi>
<hi>作政大論言帝王之道元經所以帝元魏而斥齊梁盖</hi>
<hi>其志也</hi>齊梁陳之徳斥之於四夷也以明中國之有代<lb/>
<pb n="KR3k0029_WYG_006-32a"/>
大和之力也<hi>後魏孝文太和元年宋蒼梧王元徽五年</hi>
<hi>也時江南衰替中國始尊</hi>　<hi>出問易篇</hi>　薛生曰殤之<lb/>
後帝制絶矣元經何以不興乎子曰君子之於帝制并<lb/>
心一氣以待也傾耳以聴拭目而視故假之以歳時桓<lb/>
靈之際帝制遂亡矣文明之際魏制其未成乎<hi>魏文帝</hi>
<hi>明帝未能平呉蜀一制天下</hi>太康之始書同文車同軌<lb/>
<hi>晉武太康元年平呉天下同一</hi>君子曰帝制可作矣而<lb/>
不充振故永熈之後君子息心焉曰謂之何哉<hi>太康十</hi>
<pb n="KR3k0029_WYG_006-32b"/>
<hi>一年武帝崩楊駿矯詔輔政改元永熈賈后殺駿天下</hi>
<hi>大亂</hi>元經於是不得已而作也<hi>出問易篇</hi>　文中子曰<lb/>
春秋作而典誥絶矣元經興而帝制亡矣<hi>出問易篇</hi>
文中子曰小雅盡廢而春秋作矣小化皆衰而天下非<lb/>
一帝<hi>續詩有大化小化亦大小雅之義也及其衰也四</hi>
<hi>夷僣帝號故曰非一帝</hi>元經所以續而作者其衰世之<lb/>
意乎<hi>出禮樂</hi>　董常曰元經之帝元魏何也子曰亂離<lb/>
斯瘼吾誰適歸天地有奉生民有庇即吾君也且居先<lb/>
<pb n="KR3k0029_WYG_006-33a"/>
王之國受先王之道予先王之民矣謂之何哉董常曰<lb/>
敢問皇始之授魏而帝晉何也<hi>魏太祖入長安始有中</hi>
<hi>原是歳丙申皇始元年當東晉孝武帝盡太元二十一</hi>
<hi>年也然元經尚以安恭紀年</hi>子曰主中國者將非中國<lb/>
也我聞有命未敢以告人則猶傷之者也傷之者懐之<lb/>
也董常曰敢問卒帝之何也<hi>魏至孝文方得紀帝</hi>子曰<lb/>
貴其時大其事於是乎用義矣子曰穆公來王肅至而<lb/>
元魏達矣<hi>穆公虬宋順帝升明二年奔魏王肅字恭懿</hi>
<pb n="KR3k0029_WYG_006-33b"/>
<hi>齊明帝建武四年亦奔魏並魏孝文時也出述史篇</hi>
叔恬曰敢問元經書陳亡而具五國何也子曰江東中<lb/>
國之舊也衣冠禮樂之所就也永嘉之後江東貴焉<hi>晉</hi>
<hi>懐帝永嘉二年琅邪王叡自徐州移鎮建業中國衣冠</hi>
<hi>往依焉</hi>而卒不貴無人也齊梁陳於是乎不與其為國<lb/>
也及其亡也君子猶懐之故書曰晉宋齊梁陳亡具五<lb/>
以歸其國且言其國亡也嗚呼棄先王之禮樂而至是<lb/>
乎叔恬曰晉宋亡國乆矣今具之何謂也子曰衣冠文<lb/>
<pb n="KR3k0029_WYG_006-34a"/>
物之舊君子不欲其先亡宋有樹晉之功有復中國之<lb/>
志亦不欲其先亡也故具齊梁陳以歸其國也其未亡<lb/>
則君子奪其國焉曰中國之禮樂安在其已亡則君子<lb/>
與其國焉曰猶我中國之遺人也書五國並時而亡盖<lb/>
傷先王之道盡墜故君子大其言極其敗於是乎掃地<lb/>
而求更新也期逝不至而多為䘏汝知之乎此元經所<lb/>
以書也<hi>出述史篇</hi>　文中子曰元經有常也所正以道<lb/>
於是乎見義元經有變也所行有適於是乎見權<hi>常若</hi>
<pb n="KR3k0029_WYG_006-34b"/>
<hi>五始不可移易是也變若與奪南北以尊中國是也</hi>權<lb/>
義舉而皇極立矣<hi>出魏相篇</hi>　文中子曰春秋一國之<lb/>
書也其以天下有國而王室不尊乎故約諸侯以尊王<lb/>
政以明天命之未改此春秋之事也元經天下之書也<lb/>
其以無定國而帝位不明乎徴天命以正帝位以明神<lb/>
器之有歸此元經之事也<hi>出魏相篇</hi>　董常曰執小義<lb/>
而妨大權春秋元經之所罪歟子曰斯謂皇之不極<hi>同</hi>
<hi>上</hi>　子曰元經之專斷盖藴於天命吾安敢至哉<hi>天命</hi>
<pb n="KR3k0029_WYG_006-35a"/>
<hi>未改於晉祚則元經㫁之於江南天命有歸於中國則</hi>
<hi>元經㫁之於後魏</hi>　<hi>魏相篇</hi>　文中子曰褒表不及仁<lb/>
夀<hi>元經至隋開皇而止矣不及仁夀四年煬帝弑立</hi>叔<lb/>
恬曰何謂也子泫然曰仁夀大業之際其事忍容言耶<lb/>
<hi>出立命篇</hi>　子曰吾於續書元經也其知天命而著乎<lb/>
傷禮樂則述章志正歴數則㫁南北感帝制而首大熈<lb/>
<hi>元經首於大熈盖感帝制之絶而特振之也</hi>尊中國而<lb/>
正皇始<hi>晉宋卒不振則歴數㫁歸北朝以後魏孝文皇</hi>
<pb n="KR3k0029_WYG_006-35b"/>
<hi>始年都洛陽始得中國也出關朗篇</hi>　子謂叔恬曰汝<lb/>
為春秋元經乎春秋元經於王道是輕重之權衡曲直<lb/>
之繩墨也失則無所取𠂻矣<hi>出事君篇</hi>
唐續春秋開元中裴光庭拜侍中兼洪文舘學士又引<lb/>
夀安丞李融拾遺張琪著作佐郎司馬利賔直洪文舘<lb/>
撰續春秋經傳自戰國訖隋請天子修經光庭作傳書<lb/>
乆不就<lb/>
十六國春秋魏世黄門侍郎崔鴻乃考覈衆家辨其同<lb/>
<pb n="KR3k0029_WYG_006-36a"/>
異除煩補闕錯綜綱紀易其國書曰録主記曰傳都謂<lb/>
十六國之春秋先是前趙有漢趙記<hi>平輿子和苞撰</hi>後<lb/>
趙有上黨國記趙書<hi>徐光等撰</hi>鄴都記趙紀<hi>燕田融等</hi>
<hi>撰</hi>前燕有燕紀<hi>杜輔撰/</hi>後燕有後書<hi>董統撰後申秀等</hi>
<hi>取二燕合成一史</hi>南燕有南燕録<hi>趙郡王景暉撰</hi>漢有<lb/>
漢書華陽國志<hi>漢乃蜀李勢也二書並常璩撰漢書後</hi>
<hi>入晉秘閣改為蜀李書</hi>前凉有凉國春秋<hi>索綬作</hi>凉記<lb/>
<hi>劉慶作</hi>凉書<hi>索暉劉昞作/</hi>前秦有秦記<hi>車頻纂裴景仁</hi>
<pb n="KR3k0029_WYG_006-36b"/>
<hi>刪</hi>後秦有秦史<hi>姚和都作/</hi>夏有國書<hi>趙思羣等作</hi>西凉<lb/>
西秦北燕之史或當代所書或他邦所録至崔鴻乃著<lb/>
為十六國春秋<lb/>
虞氏春秋虞卿説遊之士困於梁乃著書上採春秋下<lb/>
觀近世由節義稱號揣摩政謀凡八篇以刺譏國家得<lb/>
失世傳之曰虞氏春秋<lb/>
吕氏春秋吕不韋為丞相是時魏有信陵楚有春申趙<lb/>
有平原齊有孟甞皆下士喜賔客以相傾不韋以秦之<lb/>
<pb n="KR3k0029_WYG_006-37a"/>
强羞不如亦招士厚遇之是時多辨士如荀卿之徒著<lb/>
書布天下吕不韋乃使其客人人著所聞集論以為八<lb/>
覽六論十二紀二十餘萬言以為備天地萬物古今之<lb/>
事號吕氏春秋布咸陽市門垂千金其上延諸侯遊士<lb/>
賔客有客増損一字者予千金<lb/>
呉越春秋<hi>趙景</hi>楚漢春秋<hi>陸賈</hi>漢春秋後漢春秋魏春<lb/>
秋<hi>孔衍</hi>魏氏春秋晉陽春秋孫盛篤學不倦自少至老<lb/>
不釋卷著魏氏春秋晉陽春秋詞直而理正咸稱良史<lb/>
<pb n="KR3k0029_WYG_006-37b"/>
焉既而桓温見之怒謂盛子曰枋頭誠為失利何至如<lb/>
尊君所説若此史遂行自是當君門之事其子請刪改<lb/>
盛大怒諸子遂改之盛冩兩本寄於慕容雋太元中孝<lb/>
武博求異聞始於遼東得之考校多有不同書遂兩存<lb/>
晉漢春秋唐春秋<hi>韋述呉兢</hi>習鑿齒歸襄陽是時桓温<lb/>
覬覦望鑿齒在郡著漢晉春秋以裁正之起後漢光武<lb/>
終晉愍帝於三國之時蜀以宗室為正魏武雖受漢禪<lb/>
晉尚為簒逆至文帝平蜀乃為漢亡而晉始興焉凡五<lb/>
<pb n="KR3k0029_WYG_006-38a"/>
十四卷<lb/>
後史凖左傳體晉樂資春秋後傳　荀悦漢紀　張璠<lb/>
後漢紀　劉璠梁典　孫盛春秋　干寶晉紀　裴子<lb/>
野宋畧　呉均齊春秋　何之元梁典　王劭齊志<lb/>
孔子没經傳不作于時文籍唯有戰國䇿及太史公書<lb/>
而已至晉著作郎樂資乃追采二史撰為春秋後傳其<lb/>
書始以周平王續前傳魯哀公于後至赧王入秦又以<lb/>
秦文公之繼周終於二世之㓕合成三十卷漢獻帝命<lb/>
<pb n="KR3k0029_WYG_006-38b"/>
荀悦為編年體依附左傳著漢紀三十篇自後漢至於<lb/>
髙齊如張璠孫盛干寳徐賈裴子野呉均何之元王劭<lb/>
等其所著書或謂之紀或謂之畧或謂之志雖名各異<lb/>
大抵皆依左傳以為的凖<lb/>
　<lb/>
　<lb/>
　<lb/>
　羣書考索巻六<lb/>
</p>
<p>
</p>
  </div>
</body>
</text>
</TEI>
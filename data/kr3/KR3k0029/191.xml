<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索别集卷四</head>
    <p>
<pb n="KR3k0029_WYG_191-1a"/>
欽定四庫全書<lb/>
　羣書考索别集卷四　　　宋　章如愚　撰<lb/>
　　經籍門<lb/>
　　　書<lb/>
古文今文之别書有古文有今文今文乃伏生口𫝊古<lb/>
文乃壁中之書大禹謨説命髙宗肜日西伯戡黎太誓<lb/>
等篇凡易讀者皆古文况又是科斗書以伏生書字文<lb/>
考之方讀得豈有數百年壁中之物安得不訛損一字<lb/>
<pb n="KR3k0029_WYG_191-1b"/>
却是伏生記得者難讀此尤可疑今人作全書解必不<lb/>
是<hi>文公語録</hi>
孔壁伏生所𫝊之異孔壁所出尚書如大禹謨五子之<lb/>
歌𦙍征太誓武成冏命微子之命蔡仲之命君牙等篇<lb/>
皆平易伏生所傳皆難讀如何伏生偏記得難底至於<lb/>
易底全記不得此不可曉如當時誥命出於史官属辭<lb/>
須説得平易若盤庚之類再三告戒者或是方言或是<lb/>
當時曲折說話所以難曉<hi>同上</hi>
<pb n="KR3k0029_WYG_191-2a"/>
有平易難曉處孔壁所傳平易伏生書難曉如堯典舜<lb/>
典臯陶謨益稷是伏生所傳有方鳩僝功載采采等語<lb/>
不可曉大禹謨一篇却平易<hi>同前</hi>
書中體製不一書有兩體有極分曉者有極難曉者某<lb/>
恐如盤庚周誥多士之類是當時召之来而面命之靣<lb/>
教告之自是當時一類説話至於旅獒畢命㣲子之命<lb/>
君陳君牙冏命之属則是當時修其辭命所以當時百<lb/>
姓都曉得者有今時老師宿儒之所不曉今人之所不<lb/>
<pb n="KR3k0029_WYG_191-2b"/>
曉者未必當時之民不識其辭義也<hi>同上</hi>
典謨盤誥未易看二典三謨其言奥雅學者未遽曉會<lb/>
後盤誥等篇又難看如商書中伊尹吿太甲五篇<hi>伊訓</hi>
<hi>太甲三篇咸有一徳</hi>其言治心脩身雖為人主言然初<lb/>
無貴賤之别<hi>同前</hi>
安國伏生之書難易按漢儒以伏生之書為今文而謂<lb/>
安國之書為古文以今考之則今文多艱澁而古文反<lb/>
平易或者以為今文自伏生女子口授晁錯時失之則<lb/>
<pb n="KR3k0029_WYG_191-3a"/>
先秦古書所引之文皆已如此恐其未必然也或者以<lb/>
為記録之實語難工而潤色之雅辭易好故訓誥誓命<lb/>
有難易之不同此為近之然伏生倍文暗誦乃偏得其<lb/>
所難而安國考定於科斗古書錯亂磨滅之餘反専得<lb/>
其所易此又有不可曉者至於諸序之文或頗與經不<lb/>
合而安國之序又絶不類西京文字亦皆可疑獨諸序<lb/>
之本不先經則頼安國之序而可見<hi>同前</hi>
典謨備訓誥誓命之體余嘗言典謨之書以其簡嚴寛<lb/>
<pb n="KR3k0029_WYG_191-3b"/>
大事事畢備書有六體典謨訓誥誓命是也至於典謨<lb/>
之書六體皆具焉與其他書不同如禹益儆戒之辭皆<lb/>
訓也如欽哉惟時亮天功之辭皆誥也如禹會羣后誓<lb/>
師之辭皆誓也如命汝作納言之辭皆命也誰謂誓誥<lb/>
不及五帝者哉<hi>陳紹</hi>
觀書不可以定體拘其讀二典也則知其為君道之盡<lb/>
其讀三謨也則知其効臣職之至訓戒於君上則事得<lb/>
以規正誥告於臣民則情得以通逹有誓焉則俾士庶<lb/>
<pb n="KR3k0029_WYG_191-4a"/>
之盡命而知所畏有命焉則俾臣下之盡心而知所禀<lb/>
出治規模粲然畢備乃若典謨雖為二帝之書然觀誓<lb/>
征苖之師命羲和之官則未嘗無誓命也訓誥誓命雖<lb/>
為三王之書然觀商有先人之典周有丕顯之謨則未<lb/>
嘗無典謨也以至堯典乃謂之虞書禹謨不謂之夏書<lb/>
命止於文侯誓著於秦魯益稷謨也而不言謨旅獒訓<lb/>
也而不言訓盤庚之誥而不言誥𦙍征之誓而不言誓<lb/>
君牙之命而不言命類皆存一時之㣲㫖誦其文者要<lb/>
<pb n="KR3k0029_WYG_191-4b"/>
當深察其意觀其事者要在黙操其道惟夫䟽通知逺<lb/>
而不誣者庶乎其有所得者矣<hi>定齊</hi>
書者通君臣之情敷之而曰奏輔之而曰賛啟之而曰<lb/>
誥陳其功而廸之曰謨循其道而叙之曰範誦其闕而<lb/>
規刺之曰箴愛之切望之深舉其可畏可慕者而警之<lb/>
曰戒遷都非細事也而謀之於民異位非常典也而咨<lb/>
之於庭致天之罰以除暴亂也而猶恤夫衆言之弗叶<lb/>
移踈逖之餘民以宻邇於正都也而且諄諄然諭之以<lb/>
<pb n="KR3k0029_WYG_191-5a"/>
無我怨帝王之心盖以為不如是不足以見吾績也君<lb/>
好生也而戒之以傲虐君克勤也而儆之以怠荒君逸<lb/>
於得人也而諷之以叢脞持盈守成戒懼修飭無所不<lb/>
用其至也而尤懲之以迷亂禹益臯陶周公所以敢直<lb/>
言而無忌者盖以君臣之情素交相孚也君之心臣無<lb/>
一而不知則臣之忠君亦無隠而不見雖是辭訐弗㢲<lb/>
於外葢有相容而無疑者矣<hi>鄭域</hi>
書之序失其𫝊康誥序曰成王既伐管叔蔡叔以殷餘<lb/>
<pb n="KR3k0029_WYG_191-5b"/>
民封康叔謹按康叔者成王叔父不應稱之曰朕其弟<lb/>
曰成王者康叔之猶子也不應自稱曰乃寡兄其曰兄<lb/>
曰弟者盖武王命康叔之辭也故史記武王封康叔於<lb/>
衛且康叔文王之子叔虞成王之弟也周公東征叔虞<lb/>
已得封於唐王命歸周公於東豈有康叔得封反在唐<lb/>
叔之後乎故不得不捨書序而從經史也<hi>胡五峯</hi>
商周之書無若稽古之文或曰堯舜二典大禹臯陶謨<lb/>
皆以若稽古目之商周之書咸無焉豈商周之君臣無<lb/>
<pb n="KR3k0029_WYG_191-6a"/>
若稽古乎答曰唐虞之道直而純商周之道變而正直<lb/>
而純者可為萬世法故仲尼以若稽古目之眀一時之<lb/>
權耳唐虞之世君揖遜於上臣訏謨於下古有善道君<lb/>
得以順考而行之臣得以順考而言之不亦直而純乎<lb/>
商周之世湯武之君固聖矣然其跡則伐伊周之臣固<lb/>
忠矣然其跡則放焉攝焉然必湯武而行之乃為聖也<lb/>
必伊周而行之乃為忠也不亦變而正者乎<hi>楊元素</hi>
盤誥之書斯民目擊而心曉予讀書至盤庚三篇周公<lb/>
<pb n="KR3k0029_WYG_191-6b"/>
之誥如在宗廟武庫中觀古器物懵然不之識如登太<lb/>
行之﨑嶇劍閣之道羊腸九折之險一歩一止而九嘆<lb/>
息如夷狄蠻貊窮荒萬里之人聴華人之語累數十譯<lb/>
僅乃能通未嘗不廢書而驚曰古聖人欺予哉後世之<lb/>
縉紳先生老於文學者考釋訓誥役馳精神厯數十年<lb/>
至於白首沒齒有不能知之當時之人號召告令於一<lb/>
日之間何自而知之也當時之學士大夫俱曰知之何<lb/>
也田夫野叟閭巷之徒何自而知之也竊意三代之民<lb/>
<pb n="KR3k0029_WYG_191-7a"/>
家家業儒人人有士君子之識所謂道徳仁義之意性<lb/>
命之説典誥之語一聞見而盡識之非上之人好為聱<lb/>
牙倔強難入之言以驚拂之也盖其所習者素曉也<hi>馬</hi>
<hi>子才</hi>
周官金縢成王初年之書也洛誥周公還政之書也無<lb/>
逸立政周公儆戒成王之書也周官成王親政開物成<lb/>
務之書也合是數篇以觀成王可以見其本質焉可以<lb/>
見其知類通逹離師傅而不反焉過此而有君陳乃周<lb/>
<pb n="KR3k0029_WYG_191-7b"/>
公既沒之後又過此而有顧命乃其身將沒之時成王<lb/>
進徳始終之序備矣周公格君造化之功著矣<hi>東莱</hi>
訓誥誓命之文不同大抵書文訓誥多竒澁而誓命多<lb/>
平易盖訓誥皆是記録當時號令於衆之本語故其間<lb/>
多有方言及古語在當時則人所共曉而於今世反為<lb/>
難知誓命則是當時史官所撰櫽括潤色粗有體製故<lb/>
在今日亦不難曉耳<hi>文公語録</hi>
書𫝊非出於安國尚書孔安國𫝊恐是魏晉人所作托<lb/>
<pb n="KR3k0029_WYG_191-8a"/>
安國為名與毛公詩𫝊大叚不同今觀序文亦不類漢<lb/>
文章<hi>漢時文章麄魏晉間文章細</hi>如孔叢子亦然書小<lb/>
序亦非孔子作與詩小序同<hi>同前</hi>
小序不出於夫子書小序不是孔子作只是周秦間人<lb/>
作然後人亦自理會他夲義未得且如臯陶矢厥謨禹<lb/>
成厥功帝舜申之申重也序者本意先説臯陶後説禹<lb/>
謂舜欲令禹重説故将申字係禹字下盖伏生書以益<lb/>
稷合於臯陶而思日賛賛襄哉之下接帝曰来禹汝亦<lb/>
<pb n="KR3k0029_WYG_191-8b"/>
昌言禹拜曰都帝予何言予思日孜孜思日兩字便見<lb/>
舜令禹重言之意此是序者本意今人都不如此説徒<lb/>
説得多端非本意也<hi>同前</hi>
讀尚書不如讀大學或問讀尚書曰不如且讀大學若<lb/>
尚書却只説治國平天下詳多事較詳如堯典克明俊<lb/>
徳親九族至黎民於變展開是多少舜典又詳　大學<lb/>
自格物致知以至平天下有多少節次尚書只合下便<lb/>
大如堯典自克明俊徳以親九族至黎民於變時雍展<lb/>
<pb n="KR3k0029_WYG_191-9a"/>
開是多少<hi>同前</hi>
詩書具大細之理詩書大而天道精㣲細而人事之曲<lb/>
折無不在其中<hi>同前</hi>
堯典述禪位之事自疇咨若時登庸到篇末只是一事<lb/>
皆是為禪位設也一舉而放齊舉嗣子再舉而驩兠舉<lb/>
共工三舉而四岳舉鯀皆不得其人故卒以天下授舜<lb/>
<hi>同前</hi>
堯典紀為治之序堯典一篇自説堯一代為治之次序<lb/>
<pb n="KR3k0029_WYG_191-9b"/>
至讓於舜方止今却説是讓于舜後方作舜典亦是見<lb/>
一代政事之終始却説厯試諸難是為要受讓時作也<lb/>
至後諸篇皆然况先漢文章重厚有力量今大序格致<lb/>
極輕疑是晉宋間文章况孔書至東晉方出前此諸儒<lb/>
皆不曽見可疑之甚<hi>同前</hi>
堯典禹謨稱虞書見其道同孔子於三聖之書不仍舊<lb/>
史而必為之序正既加序正而又不俱謂之唐謂之夏<lb/>
而必以虞稱者抑又何意也葢堯授舜舜授禹三聖相<lb/>
<pb n="KR3k0029_WYG_191-10a"/>
授守一道自古繼繼承承未有粹然出正如三聖人者<lb/>
孔子序書欲後世知三聖之時時異道同故序正其書<lb/>
均謂之虞以見道同而書亦同也其不俱題為唐者堯<lb/>
授舜而已授禹者非堯謂之唐則可以該舜而不可以<lb/>
該禹下俱題為夏書者禹承舜而已承堯者非禹謂之<lb/>
夏則可以統舜而不可以該堯惟舜上承堯下𫝊禹以<lb/>
虞名書則三聖之道備夫子之意固不深歟<hi>夏先生</hi>
書首堯典美其克遜或曰皇之三帝之五其書皆存焉<lb/>
<pb n="KR3k0029_WYG_191-10b"/>
仲尼刪書獨斷堯典為始何也曰聖人所以垂世立教<lb/>
杜百代簒争之亂也其刪書也斷堯典始焉美其能以<lb/>
聖遜聖也千古盛徳將何以加諸取為百代典誥之首<lb/>
則萬世良者慕之悖者懼之矣不亦宜乎其序曰將遜<lb/>
于位遜于虞舜作堯典㣲㫖可知也<hi>楊元素</hi>
堯典為虞書以成堯之遜仲尼定堯典為虞書者何原<lb/>
聖人授受之心杜百代簒争之亂以成堯之遜也堯之<lb/>
遜舜以天下者非受於文祖之日而遽授之也若受終<lb/>
<pb n="KR3k0029_WYG_191-11a"/>
文祖之日而遽授之争其可已耶必先一其天下歸舜<lb/>
之心爾使舜之跡著于天下舜之功被于天下堯舜無<lb/>
二也則雖堯之民即舜之民也雖堯之事即舜之事也<lb/>
然則堯授舜以天下而臣無怨舜受堯之天下而臣不<lb/>
争故仲尼刪書移堯典為虞書明非一人獨能與舜天<lb/>
下盖堯之時天下已皆為虞矣則雖堯之事即舜之事<lb/>
也<hi>同前</hi>
堯舜諡號<hi>釋堯舜者曰堯舜諡也翊善𫝊聖曰堯仁聖</hi>
<pb n="KR3k0029_WYG_191-11b"/>
<hi>盛明曰舜後之學者罔不宗焉然未知所以著諡法之</hi>
<hi>因</hi>諡法著於周公盖三代之際世有辟王欲使聞美號<lb/>
而知勸見惡謚而思懼此周公之制也豈以周制而逆<lb/>
觀堯舜之世耶<hi>武侯堯舜諡論</hi>
堯舜𫝊禪<hi>堯禅舜則試之矣舜禅禹則不試何耶</hi>或曰<lb/>
昔者羣臣薦舜於堯堯曰我其試哉書曰厯試諸難夫<lb/>
試者非聖人之事以天下與人而試之何也曰是聖人<lb/>
之用也非試也堯在位乆其流澤於民也深天下之人<lb/>
<pb n="KR3k0029_WYG_191-12a"/>
知堯而未知舜堯舉舜於畎畆之中授之以天下之事<lb/>
一日以嗣位吿則衆且譁雖堯莫之能遏也曰我其試<lb/>
矣民未忘乎堯也舜既履天下之政其膏澤流乎民無<lb/>
異乎堯之君天下由是天下歸舜曰我君也堯之試舜<lb/>
既聞命矣敢問舜之禪禹不言試何也曰禹以治水之<lb/>
功被天下民之視禹也無異於視舜也書曰洚水儆予<lb/>
成允成功惟汝賢禹之力被於民也夫民之歸之也順<lb/>
不待試而天下安之矣舜授位而去然尤患天下之懷<lb/>
<pb n="KR3k0029_WYG_191-12b"/>
也廵狩於外以避之書曰五十載陟方乃死此之謂也<lb/>
堯名放勲<hi>謂放勲為堯名書之釋也然果何所據依乎</hi>
放勲作堯號盖史稱堯之道謂三皇而上以神道設教<lb/>
不言而化至堯方見於事功也後人以放勲為堯號故<lb/>
記孟子者遂以堯曰為放勲曰若以堯號放勲則臯陶<lb/>
當號允廸禹曰文命下言敷于四海有甚義理<hi>伊川</hi>
堯典中星<hi>堯典篇曰中星鳥以殷仲春說云春分之昏</hi>
<hi>正南方朱鳥之星畢見觀之以正仲春之氣然龍星乃</hi>
<pb n="KR3k0029_WYG_191-13a"/>
<hi>春之星也春主東方可觀之以正其候今何不云是而</hi>
<hi>反觀朱鳥之星何謂也</hi>嵗周其序春居其始四星各復<lb/>
其方聖人南面而坐以觀天下故春之時朱鳥之星當<lb/>
其前故云觀之以正仲春<lb/>
舜去四凶<hi>堯不去四凶而舜去之然則堯所未能乎</hi>萬<lb/>
物只一天理舜舉十六相去四凶堯豈不能堯固知四<lb/>
凶之惡然民未被其虐天下未欲去之堯以安民為難<lb/>
遽去之則民不安故不去必舜而後因民之不堪而去<lb/>
<pb n="KR3k0029_WYG_191-13b"/>
之也<lb/>
舞干格苗<hi>有苗逆命征之可也禹但舞干羽於兩階七</hi>
<hi>旬苖自格格何易乎</hi>或曰干羽之舞果格苖之道乎曰<lb/>
格苖不在干羽之舞子之言信也然苗之所以服我者<lb/>
班師而已舜大聖也為天下之君禹大臣也奉君命以<lb/>
行師其舉苖猶反掌耳然自謂克之以威彼必不服意<lb/>
君徳有未至乎何苖之逆也退而自悔然後苖服焉夫<lb/>
以天下之大士師之衆仁聖之徳問罪於苖苖民不服<lb/>
<pb n="KR3k0029_WYG_191-14a"/>
猶且班師此服苖之心也是故服天下以心不以威以<lb/>
威人未有能服人者也夫以徳用威且不可况以暴用<lb/>
威乎<lb/>
啟與扈戰<hi>古者天子有征而無戰若啟天子也扈諸侯</hi>
<hi>也何以與戰于甘之野</hi>戰危辭也知有扈之強也不曰<lb/>
征啟天子而失禮矣古者天子六卿卿将一師諸侯不<lb/>
恭則奉辭以討之天子未嘗躬行有扈不恭啓失其制<lb/>
故至於大戰夏徳衰耳孔子憂之<lb/>
<pb n="KR3k0029_WYG_191-14b"/>
放桀伐紂<hi>湯放桀武王伐紂於義何如也</hi>湯放桀先伐<lb/>
葛伐韋伐顧桀不悟而後放之文王伐紂先伐崇伐宻<lb/>
伐共伐黎紂不悟武王又觀兵於孟津卒不悔而後伐<lb/>
之夫戒之而不戒者自亡而已何有於我哉戒之吾之<lb/>
志也放之伐之非吾志也非吾志而得天下者湯武是<lb/>
也逢人之惡利人之位未有得天下者也<lb/>
伊尹及説命易曉伊尹書及説命三篇大抵分明易曉<lb/>
今人觀書且看他分明底其難曉者且置之政使曉不<lb/>
<pb n="KR3k0029_WYG_191-15a"/>
得亦不害事<hi>文公語録</hi>
商書幾篇分曉商書幾篇最分曉可玩太甲伊訓等篇<lb/>
又好看似説命盖髙宗資質髙傅說所説底細了難看<lb/>
若是伊尹與太甲説雖是麄却切於學者之身太甲也<lb/>
不是昏愚人但欲敗度縱敗禮耳<hi>同前</hi>
盤庚五誥難曉尚書中盤庚五誥之類實是難曉若要<lb/>
添減字硬説将去儘得然只是穿鑿終恐無益耳<hi>同前</hi>
周誥如曉諭之文典謨之書恐曾經史官潤色来如周<lb/>
<pb n="KR3k0029_WYG_191-15b"/>
誥等篇恐只似如今曉諭俗人者方言俚語隨地隨時<lb/>
各自不同<hi>同前</hi>
禹貢酒誥可疑處書中亦極有難考處只如禹貢説三<lb/>
江及荆揚間地理是吾輩親自見者皆有疑至北方即<lb/>
無疑此無他是不曾見耳康誥以下三篇更難理會如<lb/>
酒誥却是戒飲酒乃曰肇牽車牛逺服賈何也梓材又<lb/>
自是臣告君之辭更不可曉<hi>同前</hi>
武成記事<hi>武成一篇乃史官記武王征伐及其歸周所</hi>
<pb n="KR3k0029_WYG_191-16a"/>
<hi>行之事者也然諸儒所以疑之者有説以其所記之日</hi>
<hi>有差故也一月癸巳武王自周伐商不當即繼以四月</hi>
<hi>哉生明既曰既生魄為四月之十六日不當繼以既戊</hi>
<hi>午反是正月之二十八日既先偃武修文不宜始記禱</hi>
<hi>神與商受會於牧野既曰祀於周廟命庶邦冢君不宜</hi>
<hi>始記式商容閭散財發粟此其顛倒斷絶有不容以不</hi>
<hi>辨者</hi>疑武成之誤者古今常説也孔頴逹曰此篇序事<lb/>
多而王言少其辭又首尾不結體裁異於餘篇無作神<lb/>
<pb n="KR3k0029_WYG_191-16b"/>
羞以下當有其辭今無其語是言尚未已簡編斷絶也<lb/>
自漢以来豈惟頴逹疑之邪特為之䟽義故説行於世<lb/>
也如近世王氏程氏之徒莫不疑之人自為斷家自為<lb/>
讀而卒無定論嗚呼書之不幸出於口授壁藏孔安國<lb/>
定其可知者五十有九篇曰其餘錯亂磨滅不可復知<lb/>
然則五十九篇既定之後豈無錯謬者哉蓋亦有之矣<lb/>
夔曰於予擊石拊石之辭只合在益稷之末而重出於<lb/>
舜典命官之際康誥之書周公作誥以封康叔而云周<lb/>
<pb n="KR3k0029_WYG_191-17a"/>
公初基作新大邑于東國洛此文皆錯誤失次也若夫<lb/>
武成之書則似顛倒錯亂然實究其㫖實未嘗錯誤也<lb/>
盖古昔之體自不同仲虺之誥全載仲虺之言湯誥全<lb/>
載湯之命伊訓全載伊尹之語至如太甲盤庚之類皆<lb/>
出一人之㫖此其大凡也若堯典則惟記用人之言至<lb/>
於稱堯之徳與乃命羲和以下並史官之辭舜記並是<lb/>
史官述舜之為政及命官事禹貢顧命等書並史官當<lb/>
時之制此又有體也其可一概觀邪武王伐紂五書泰<lb/>
<pb n="KR3k0029_WYG_191-17b"/>
誓三篇牧誓一篇皆全記武王誓衆之辭史官無加焉<lb/>
此則仲虺之誥湯誥伊訓體也惟武成不然武成者武<lb/>
王伐紂之功已成識其政事之書皆史官記武王征伐<lb/>
及其歸周所行之事此則與堯典舜典顧命之書體同<lb/>
孔氏乃疑其序事多而王言少體裁異於餘篇不當如<lb/>
是之疑也且據左傳無作神羞以下皆有其辭此獨無<lb/>
又何拘之甚乎至王氏則離析其章句以予小子其承<lb/>
厥志以下即繼以乃反商政夫經上言先王之勤勞文<lb/>
<pb n="KR3k0029_WYG_191-18a"/>
王之未集大統武王方承厥志以下不言伐商遽謂反<lb/>
商政則其語無倫之甚學者惟患武成之失次其離而<lb/>
讀之反以無倫可乎予謂不然武成一書惟知古人作<lb/>
書之體者乃知其無誤也武王既勝商歸豐史官雜記<lb/>
其事首曰惟一月壬辰旁死魄越翼日癸巳王朝歩自<lb/>
周于征伐商此則記其始往征伐商之時也繼以四月<lb/>
哉生明王来自商至于豐乃偃武脩文以下此則記其<lb/>
克商還周之時也既述其往又記其歸此其識事之總<lb/>
<pb n="KR3k0029_WYG_191-18b"/>
目也即載其命冢君百工之辭告皇天后土所過山川<lb/>
之言至無作神羞述武王往伐之時有此言耳述武王<lb/>
之言已盡乃曰既戊午師逾孟津此史官還卒言其勝<lb/>
商之事爾下至封墓式閭散財發粟皆天下已定行之<lb/>
雖若不相倫續盖雜記其政事無害作書之體也以此<lb/>
見既生魄乃序其歸周之後既戊午重述其伐商之時<lb/>
不得以戊午繼四月生魄為説也學者反覆深思理可<lb/>
見矣或曰孟子之於武成尤不盡信之矣豈得無所疑<lb/>
<pb n="KR3k0029_WYG_191-19a"/>
乎曰孟子特疑其仁人伐罪不至於血流漂杵爾孟子<lb/>
雖疑其理之或非未嘗疑其文之錯誤後人疑武成當<lb/>
如孟子而後為知書也<lb/>
武成一月<hi>泰誓武成月不稱正而稱一者何哉</hi>泰誓武<lb/>
成稱一月者商正已絶周正未建故只言一月也<lb/>
　<lb/>
　<lb/>
　<lb/>
<pb n="KR3k0029_WYG_191-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索别集卷四<lb/>
</p>
<p>
</p>
  </div>
</body>
</text>
</TEI>
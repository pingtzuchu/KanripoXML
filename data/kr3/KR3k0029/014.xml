<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷十四</head>
    <p>
<pb n="KR3k0029_WYG_014-1a"/>
欽定四庫全書<lb/>
　羣書考索卷十四　　　　宋　章如愚　撰<lb/>
　　正史門<lb/>
　　　東漢類<lb/>
始末漢明帝詔班固陳宗尹敏孟冀作世祖本紀及建<lb/>
武時功臣列傳後有劉珍李尤雜作建武已後至永初<lb/>
間紀傳命伏無忌黄景作諸三王子恩澤侯并單于西<lb/>
羌地理志又崔寔曺夀等作漢記蔡邕盧傳等續為東<lb/>
<pb n="KR3k0029_WYG_014-1b"/>
觀漢記晉薛瑩作後漢記司馬彪作續漢書華嶠刪東<lb/>
觀記為後漢書謝沈袁崧皆作後漢書宋范曄集諸家<lb/>
作十紀十志八十列傳凡百篇十志未成曄被誅至梁<lb/>
劉昭補成之唐章懐太子賢集當時學者張太安周寶<lb/>
寧等同注范曄後漢書傳之至今景祐元年余靖王洙<lb/>
悉取館閣諸本參校嘉祐七年仁宗讀後漢書見墾田<lb/>
字皆作懇字詔國子監劉攽等分手校正　初曄令謝<lb/>
儼撰志搜次垂畢㑹曄誅儼悉蠟以覆車一代為恨<lb/>
<pb n="KR3k0029_WYG_014-2a"/>
曄字蔚宗少好學善為文章為尚書吏部郎元嘉元年<lb/>
左遷宣城太守不得志乃刪衆家後漢書為一家之作<lb/>
至於屈伸榮辱之際未嘗不致意焉曄獄中與諸甥姪<lb/>
書以自序其畧曰吾造後漢轉得統緒詳觀古今著述<lb/>
及評論殆少可意者班氏最有髙名既任情無例惟志<lb/>
可推耳博贍可不及之整理未必愧也吾雜傳論皆有<lb/>
精意深㫖至於循吏以下及六夷諸序論筆勢縱放實<lb/>
天下之竒作其中合者往往不減過秦篇嘗共比方班<lb/>
<pb n="KR3k0029_WYG_014-2b"/>
氏所作非但不愧之而已欲徧作諸志前漢可有者悉<lb/>
令備雖事不必多且使見文得盡又欲因事就卷内發<lb/>
論以正一代得失意復不果贊自是吾文傑思殆無一<lb/>
字空設竒變不窮同合異體乃不自知所以稱之此書<lb/>
行故應有賞音者紀傳例為舉其大畧耳諸細意甚多<lb/>
自古體大而思精未有此也但恐世人不能盡知多貴<lb/>
古賤今所以稱情狂言耳<lb/>
紀吕后稱制班氏次其年月雖與帝紀同編而記其事<lb/>
<pb n="KR3k0029_WYG_014-3a"/>
迹乃繫於外戚傳於范曄乃升東都諸后盡列諸紀豈<lb/>
以六后臨朝之故耶抑亦未之思也<lb/>
志食貨國家之本不可不志東漢畧之藝文者一代之<lb/>
典不可或缺而漢志缺焉<lb/>
志傳班固十志官制獨缺其畧僅見於百官表迨東都<lb/>
至百官而兩都之制始詳班史者漢末清節之士如譙<lb/>
元周黨逄萌之徒特見於王貢序傳而已范史皆傳於<lb/>
獨行逸民之間數子雖淟汨於班氏而卒光明於范史<lb/>
<pb n="KR3k0029_WYG_014-3b"/>
然則有補於班氏書者多矣<lb/>
傳范曄増損東漢自謂無慙良史而王喬鳬履出於風<lb/>
俗通左慈羊鳴傳於抱朴子皆有取而載之傳穢莫大<lb/>
焉<hi>史通</hi>　蔡邕之女文詞有餘節槩不足曄乃列之烈<lb/>
女傳果何見乎史通謂秦嘉之妻徐氏動合禮儀言成<lb/>
規矩蔚宗標烈女乃不齒焉又何哉　隗囂從更始公<lb/>
孫述而叛光武而范曄乃為囂辨論且加虚美焉多見<lb/>
其無識也　怪力亂神宣尼不語吞燕卵而生商啓龍<lb/>
<pb n="KR3k0029_WYG_014-4a"/>
漦而周滅厲壊門以禍晉鬼謀社而亡曺江使反璧於<lb/>
秦皇圮橋受書於漢相此則事闗軍國理涉興亡有而<lb/>
書之以彰靈騐可也而王隠何法盛之徒撰晉史乃專<lb/>
訪州閭細事委巷瑣言聚而編之自為鬼神𫝊録言之<lb/>
不經范曄博采衆書裁成漢典至於方術篇及諸蠻夷<lb/>
傳乃録王喬左慈廪君盤瓠言唯迂誕事多詭越惜哉<lb/>
　范曄傳儒林而鄭康成一代儒宗乃不與於其間何<lb/>
也盖康成博通六經傳記非漢儒專門之比蔚宗所以<lb/>
<pb n="KR3k0029_WYG_014-4b"/>
表而出之雖然康成於經功罪相半革章句之繁蕪會<lb/>
合衆說於經固有功矣至於援䜟釋經朱紫雜揉於經<lb/>
亦不能無罪也范曄之論乃謂仲尼之門不能過抑又<lb/>
過矣<lb/>
補注梁劉昭得舊志補注為三十卷　國朝乾興中孫<lb/>
奭欲以劉昭注補後漢志三十卷然則附昭注補志於<lb/>
東都正史者其殆乾興之時乎　史通云范曄之刪後<lb/>
漢也簡而且周疎而不漏盖云備矣而劉昭採其所損<lb/>
<pb n="KR3k0029_WYG_014-5a"/>
以為補注言盡非要事皆不急　唐太宗時章懐太子<lb/>
等注<lb/>
　　　三國志類<lb/>
陳夀字承祚仕蜀為令史蜀亡晉武帝時為著作郎魏<lb/>
志三十卷紀四傳二十六有后妃諸王有方技有夷狄<lb/>
蜀志十五卷吳志二十卷君臣俱謂之傳　史通云先<lb/>
是魏時魚豢私撰魏畧後孫盛撰魏氏春秋王隠撰蜀<lb/>
記張勃撰吳録宋文帝嫌三國志簡畧命裴松之兼採<lb/>
<pb n="KR3k0029_WYG_014-5b"/>
衆書補注其缺<hi>初夏侯湛亦著魏書見夀所作三國志</hi>
<hi>便壊已草</hi>　王通稱夀書細觀之實髙簡有法不言曺<lb/>
操本生而載夏侯淳及淵於諸曺傳中則見嵩本夏后<lb/>
氏之子也髙貴鄉公書卒而載於司馬懿之奏則見公<lb/>
之不得其死也他皆類此但以魏為紀稱漢吳曰傳又<lb/>
改漢曰蜀世頗譏其失至謂其銜諸葛孔明髠父而為<lb/>
貶詞求丁氏米不獲不立儀廙傳之類亦必然也<hi>晁志</hi>
　陳夀傳夀為著作佐郎撰吳蜀三國志凡六十五篇<lb/>
<pb n="KR3k0029_WYG_014-6a"/>
時人稱其善序事有良史才張華深善之謂夀曰當以<lb/>
晉書相付耳然不為丁儀立傳又言諸葛將畧非所長<lb/>
無應敵之才議者以此少之元康七年卒尚書郎范頵<lb/>
等上表曰陳夀作三國志辭多勸戒有益風化雖文豔<lb/>
不及相如而質直過之願垂采録於是詔洛陽令就家<lb/>
寫其書夀又撰古國志五十篇耆舊傳十篇　魏黄初<lb/>
中始命魏覬繆襲草創紀傳累載不成又命韋誕應璩<lb/>
王沈阮籍等復共撰定成魏書四十四卷其書多為時<lb/>
<pb n="KR3k0029_WYG_014-6b"/>
諱殊非實録吳大帝之季年始命太史令孚項峻撰吳<lb/>
書孚峻皆非史才其文不足紀録至少帝時更敇韋耀<lb/>
周昭薛瑩梁廣華覈訪求往事相與記述為五十五卷<lb/>
至晉陳夀乃集三國史撰為國志先是魏魚豢私撰魏<lb/>
録其後孫盛撰魏氏春秋王隠撰蜀記張勃撰吳録異<lb/>
聞間出其流甚多　宋文帝以國志載事簡畧乃命裴<lb/>
松之兼采衆書補注其闕由是言三國志者以裴注為<lb/>
本　魏文帝黄初元年十月辛未受禪陳志云庚午袁<lb/>
<pb n="KR3k0029_WYG_014-7a"/>
紀亦云庚午按獻帝紀乙夘始發禪冊二十九日登壇<lb/>
受命又文帝受禪碑亦云辛未受禪陳志袁紀誤也按<lb/>
蜀志稱王崇補東觀許盖掌禮儀又郤正為祕書郎廣<lb/>
求益部書籍斯則典教無闕屬辭有所　而陳夀評云<lb/>
蜀不置官者得非厚誣諸葛乎　漢氏之亡天下鼎峙<lb/>
論王道則曺逆而劉順語國祚則魏促而吳長但以地<lb/>
處中夏人傳正朔度長挈大魏實居多二方之於上國<lb/>
亦猶秦繆楚莊與文襄而並霸逮作者之書事也乃沒<lb/>
<pb n="KR3k0029_WYG_014-7b"/>
吳蜀號諡呼權備姓名<hi>謂魚豢孫盛等</hi>方於魏邦相去<lb/>
頓爾懲惡勸善其義安歸　文中子謂陳夀有志於史<lb/>
依大義而削異端<hi>阮逸注云夀變史稱志大抵簡畧存</hi>
<hi>其大義</hi>
傳魏次蜀而後繼之以吳魏蜀后妃皆以后稱至吳則<lb/>
曰夫人云　按三國志諸葛誕毋邱恪皆破家殉國視<lb/>
死猶生而乃與鍾會同傳其何以激揚名教以勸事君<lb/>
者乎古之書事也令賊臣逆子懼今之書事也使忠臣<lb/>
<pb n="KR3k0029_WYG_014-8a"/>
義士羞<hi>史通</hi>　魏武帝乗時撥亂電掃羣雄二袁劉吕<lb/>
總闗王室不涉霸圖而陳夀國志引居傳首臧洪陶謙<lb/>
劉虞公孫瓚生於季末自相吞噬漢典所具而魏冊仍<lb/>
編豈非流宕忘歸迷而不悟者乎<lb/>
褒貶丁儀丁廙有盛名於魏夀謂其子曰可覔千斛米<lb/>
當為尊公作佳傳丁不與竟不立傳夀父為馬謖參軍<lb/>
謖為諸葛亮誅夀父被髠乃為亮立傳以將畧非所長<lb/>
諸葛瞻輕夀乃言瞻名過其實議者少之　陳夀蜀人<lb/>
<pb n="KR3k0029_WYG_014-8b"/>
其志黨蜀抑魏按曺公罪百田常禍千王莽文帝臨戎<lb/>
不武為國好奢夀皆依違其事無所措言劉王終始無<lb/>
瑕可比少康光武夀抑其長攻其所短盖魏為典午所<lb/>
承蜀乃中朝所嫉故曲稱曺美虚說劉非安有背曺向<lb/>
劉疏魏親蜀者乎<lb/>
正統史通云陳夀蜀書首標二牧次列先主以繼焉璋<lb/>
豈以蜀是偽朝遂不遵於常例隋李徳林著論稱陳夀<lb/>
蜀人其撰國志黨蜀而抑魏殊不知以魏為正朔之國<lb/>
<pb n="KR3k0029_WYG_014-9a"/>
則隋乃僭偽之君攷其大致多曲稱曺美而虚說劉非<lb/>
安有背曺而向劉疏魏而親蜀也<hi>史通</hi>　晉桓温覬覦<lb/>
非望鑿齒著晉漢春秋以裁正之起光武終晉愍凡五<lb/>
十四卷於三國時蜀以宗室為正統魏武雖受漢禪尚<lb/>
為篡逆至晉文平蜀乃為漢亡而晉始興焉<hi>習鑿齒傳</hi>
又曰吳魏犯順蜀人仗正<hi>三格論</hi>習鑿齒漢晉春秋以<lb/>
蜀為正統其編目叙事皆謂蜀先主為昭烈皇帝<hi>史通</hi>
　三國志泰和五年乃書諸葛冦天水正始元年書曺<lb/>
<pb n="KR3k0029_WYG_014-9b"/>
爽征蜀豈其然乎　夀之志三國也紀魏而傳吳蜀夫<lb/>
三國鼎立稱帝魏之不能有吳蜀猶吳蜀之不能有魏<lb/>
也夀獨以帝當魏而以臣視吳蜀而吳蜀於魏何有而<lb/>
然哉此夀之失也<hi>蘇文</hi>
　　　晉書類<lb/>
貞觀中太宗以晉史何法盛等十八家制作雖多未能<lb/>
盡善乃勑史官房𤣥齡等褚遂良許敬宗更加纂録採<lb/>
正典與舊說數十餘部兼引偽史十六國為紀十志二<lb/>
<pb n="KR3k0029_WYG_014-10a"/>
十列傳七十載紀三十合為百三十卷<hi>晉載紀十六國</hi>
<hi>傳凡五涼四燕三秦二趙夏蜀凡十六國今攷之僅存</hi>
<hi>十四國</hi>曰前趙<hi>劉淵/</hi>後趙<hi>石勒/</hi>前燕<hi>慕容廆/</hi>前秦<hi>苻堅</hi>
後秦<hi>姚萇</hi>蜀<hi>李特/</hi>後涼<hi>吕光/</hi>後燕<hi>慕容垂/</hi>西秦<hi>伏乞歸</hi>
<hi>仁</hi>北燕<hi>馮䟦/</hi>南梁<hi>秃髪烏孤/</hi>南燕<hi>慕容徳/</hi>北梁<hi>沮渠蒙</hi>
<hi>遜</hi>夏<hi>赫連勃勃/</hi>列之載記<hi>凡十有四而涼缺其二盖前</hi>
<hi>梁張軌雖處西域實受晉命而臣節不廢而西涼李暠</hi>
<hi>實唐之祖晉史作於唐世故不敢列之十六國而附之</hi>
<pb n="KR3k0029_WYG_014-10b"/>
<hi>列傳云</hi>又命李淳風李延夀等十三人分掌著述敬播<lb/>
四人等考正類例多出敬播天文律厯則李淳風為之<lb/>
惟宣武紀陸機王羲之傳論太宗則自為之當時修史<lb/>
者多文詠之士好採詭異以廣聞見學者譏之江左餘<lb/>
風文多駢四儷六非作史之體故太宗親撰四贊以息<lb/>
浮議故總題曰御撰云　陸機撰三祖紀束晢又撰十<lb/>
志會中朝喪亂其書不存先是王齡有著述才每私録<lb/>
晉書未及就而卒子隠博學多聞受父遺業撰晉書八<lb/>
<pb n="KR3k0029_WYG_014-11a"/>
十九卷隠雖好著作而辭拙才鈍時于寶亦撰晉紀其<lb/>
書簡畧直而能婉甚為當時所稱晉江左史自鄧粲孫<lb/>
盛王韶之檀道鸞已下相次繼作逺則編紀兩帝近則<lb/>
惟敘六朝至宋何法盛始撰晉中興書勒成一家首尾<lb/>
該洽齊臧榮緒又集東西二史合成一書貞觀中詔前<lb/>
後晉史十有八家未能盡善乃敇史官更加纂撰自是<lb/>
言晉史皆棄其舊本競從新撰者焉　宋臨川王義慶<lb/>
著世說新書上敘兩漢三國及晉中朝江左事劉峻注<lb/>
<pb n="KR3k0029_WYG_014-11b"/>
釋摘其瑕疵偽迹昭然理難文飾而唐室撰晉史多取<lb/>
此書遂採康王之妄言違孝標之正說以此書事奚其<lb/>
厚顔　魏晉以下著述多門語林笑林世說俗說皆喜<lb/>
載啁㖸少辨嗤鄙異聞雖為有識所譏頗為無知所恱<lb/>
而斯風一扇國史多同至如王思狂躁起驅蠅而踐筆<lb/>
畢卓沈湎左蟹螯而右盃劉邕搒吏以膳茹齡宋人石<lb/>
載舅而損贅其事蕪穢其辭猥雜而歴代正史特為邪<lb/>
言茍使讀之者為之解頥聞之者為之撫抃固異乎記<lb/>
<pb n="KR3k0029_WYG_014-12a"/>
功書過彰善癉惡者也<hi>史通</hi>　晉世雜書若語林世說<lb/>
幽明録搜神記之徒恢諧小說神鬼怪物唐朝所撰多<lb/>
採以為書夫以王鄧之所糞除王虞之所糠粃以為逸<lb/>
史用補前傳終見嗤於君子矣<lb/>
傳楊王孫裸𦵏伊藉對吳漢書蜀志為其立傳前哲致<lb/>
議言之詳矣然楊能反經合義足矯奢𦵏之僭伊以敏<lb/>
辭辨對可免使乎之辱列諸篇第猶有可取近者晉書<lb/>
有劉伶畢卓傳其敘事也直載其嗜酒悖禮亂徳若斯<lb/>
<pb n="KR3k0029_WYG_014-12b"/>
而已為傳如此復何所取者哉舊本無劉畢傳至唐新<lb/>
撰以補前史之缺<hi>並史通</hi>　沈約晉書喜造竒說稱元<lb/>
帝牛金之子以應牛繼馬後之證鄴中學者王邵等言<lb/>
之詳矣而魏收深嫉南國幸書其短著司馬叡傳遂録<lb/>
休文所言唐室作新書不加刪削復載此語<hi>史通</hi>
　　　宋書類<lb/>
元嘉中何承天草創紀傳自後山謙之補承天殘闕後<lb/>
又命裴松之續成國史松之卒史祐孫沖之表求别自<lb/>
<pb n="KR3k0029_WYG_014-13a"/>
創立為一家言孝建初又𠡠蘇寶山續造諸傳元嘉名<lb/>
臣皆有所撰寶山被誅太明中又命徐爰踵成前作爰<lb/>
因何孫山蘇所述勒為書其臧質魯爽王僧達諸傳又<lb/>
皆孝武自造而序事多虚難以取信自永光以後至禪<lb/>
遜十餘年中闕而不載至齊沈約更補綴所遺製成雜<lb/>
史始自義熈肇號終乎昇明三年為紀十志三十列傳<lb/>
六十合百卷名曰宋書永明末其書遂行梁裴子野更<lb/>
刪為宋畧三十卷約見而嘆曰吾所不逮也由是言宋<lb/>
<pb n="KR3k0029_WYG_014-13b"/>
史者以裴畧為上沈書次之沈約謝靈運傳論全說文<lb/>
體備言聲律此可正為翰林之補亡流别之總說耳<hi>李</hi>
<hi>充撰翰林論摯虞撰文章流别論</hi>如次諸史傳實為乖<lb/>
越　本志兼載晉魏失於限斷又王邵謂其喜造竒說<lb/>
以誣前代如瑯琊王妃通小吏牛氏事之類是也後梁<lb/>
武帝知而不以為非<hi>晁志</hi>　宋書所載當紀宋事耳沈<lb/>
約惟採諸說號為博洽而志乃載魏晉以来事論者以<lb/>
為失於限斷　按崇文總目缺趙倫之傳一卷今本有<lb/>
<pb n="KR3k0029_WYG_014-14a"/>
倫之傳而到彦之傳卷末殘缺　按隋楊松玠八代談<lb/>
藪云沈約修宋史書裴子野父祖殊無令譽云自松之<lb/>
下無聞焉子野乃撰宋畧書沈約家世備有醜聲又云<lb/>
盱眙太守沈璞斬於建鄴市璞約之父也約見之乃削<lb/>
宋書子野見之亦削宋畧<hi>按史通云裴幾原刪宋畧實</hi>
<hi>有功而所録文章頗傷蕪穢如文帝除溥官詔顔峻討</hi>
<hi>三凶徼孝武擬李夫人賦裴松之上柱國志表孔熈先</hi>
<hi>罪許矅辭凡此諸文是皆不宜載者而載之史通</hi>　崔<lb/>
<pb n="KR3k0029_WYG_014-14b"/>
浩諂事太武曲為邪說稱拓㧞之祖本李陵之胄當時<lb/>
衆議相斥事遂不行或有竊其書以渡江者沈約撰宋<lb/>
書紀魏事仍傳崔浩所述凡此諸妄其流甚多<hi>史通</hi>
　　　齊書類<lb/>
梁蕭子顯撰六十卷今存五十九卷亡其一初江淹為<lb/>
齊志十沈約又為齊紀子顯自表於梁武帝别為此書<lb/>
作紀八志十一列傳四十然天文志但記災祥州郡不<lb/>
著户口祥瑞多載圖䜟子顯表言素不載戸口且天文<lb/>
<pb n="KR3k0029_WYG_014-15a"/>
復祕故不私載焉<hi>館閣書目</hi>
初江淹為齊志約復著齊紀時吳均亦撰齊春秋三十<lb/>
篇其書稱梁武帝為齊明佐命帝惡其實燔之然其私<lb/>
本竟能與蕭氏所撰並傳於後<hi>史通</hi>　曽南豐南齊書<lb/>
目録序云子顯之於斯文喜自馳騁其更改破析刻彫<lb/>
藻繢之變尤多而其文益下<lb/>
齊史江淹始受詔著述以為史之所難無出於志故先<lb/>
著十志以見其才沈約復著齊紀二十篇紀八志十一<lb/>
<pb n="KR3k0029_WYG_014-15b"/>
列傳四十合成五十九篇時吳均亦表請撰齊史乞給<lb/>
起居注并羣臣行狀有詔齊氏故事布在流俗聞見既<lb/>
多可自捜放也遂撰齊春秋三十篇其書稱梁帝為齊<lb/>
明佐命帝惡其實燔之然其私本竟能與蕭氏所撰並<lb/>
傳於後<lb/>
　　　梁書類<lb/>
唐姚思㢘撰梁武帝時沈約與周興嗣鮑行卿謝吳相<lb/>
承撰録已有百篇值後遭變淪沒何之元劉璠以所聞<lb/>
<pb n="KR3k0029_WYG_014-16a"/>
見究其始末合撰梁典三十篇而紀傳之書未有所作<lb/>
陳姚察有志修梁陳二史施功未周至於陳亡其書不<lb/>
就<hi>史通</hi>乃令子思㢘續成之貞觀三年思㢘受詔與魏<lb/>
徵同撰乃採謝氏諸家史刪次為紀六列𫝊五十魏徵<lb/>
惟裁其總論云<hi>書目</hi>
　　　陳書類<lb/>
陳史初有顧野王傅縡各為撰史學士其武文二紀即<lb/>
顧傅所條太建初陸瓊續撰諸篇事傷繁雜姚察就加<lb/>
<pb n="KR3k0029_WYG_014-16b"/>
刪改粗有條貫及江東不守持以入闗隋文帝常索梁<lb/>
陳事跡察具以所成每篇續奏而依違荏苒竟未絶筆<lb/>
至唐其子思㢘撰成之<hi>史通</hi>凡三十六卷紀六列傳三<lb/>
十　又南豐目録序云初思亷父察梁陳之史官也録<lb/>
二代之事未就而陳亡隋文帝見察甚重之每就察訪<lb/>
梁陳故事察因以所論載每一篇成趣奏之而文帝亦<lb/>
遣虞世基就察求其書又未就而察死屬思亷以繼其<lb/>
業唐髙祖時思亷受詔為陳書久之不就太宗時詔論<lb/>
<pb n="KR3k0029_WYG_014-17a"/>
撰於祕書内省貞觀十年始上之此書歴三世傳父子<lb/>
數十嵗而後成其難如此然世之傳者亦少故學者罕<lb/>
詳其意祕府所收往往脫誤本朝嘉祐中始詔校讎板<lb/>
行天下<lb/>
　　　後魏書<lb/>
北齊魏收博採舊聞勒成一史上自道武下終孝靖紀<lb/>
傳與志凡百三十卷收諂齊氏於魏室多不平既黨北<lb/>
朝又厚誣江左性憎勝己喜念舊惡甲門盛徳與之有<lb/>
<pb n="KR3k0029_WYG_014-17b"/>
怨者莫不被以醜言沒其善事遷怒所至毁及髙曽書<lb/>
成始奏詔收於尚書省與諸家討論前後列訴者百有<lb/>
餘人時尚書令楊遵彦一代貴臣勢傾朝野收撰其家<lb/>
傳甚美是以深被黨援諸訟史者皆獲重罪怨謗不息<lb/>
孝昭世𠡠收更加研審然後宣布於外書成嘗訪諸羣<lb/>
臣猶云不實又令詔改其所變易甚多由是世薄其書<lb/>
號為穢史<hi>史通</hi>　初收天保中奉詔搜撰五年表上悉<lb/>
焚崔浩李彪等舊書收黨齊毁魏褒貶肆情衆號為穢<lb/>
<pb n="KR3k0029_WYG_014-18a"/>
史獨楊愔等助之故其書漸行文帝以其不實勅魏澹<lb/>
更作按唐志又有張太素魏書今收書記缺二卷傳缺<lb/>
二十二卷不全者三卷全缺二卷太宗紀則補以魏澹<lb/>
所作靜帝紀則補以北史髙氏小史修文殿御覽列傳<lb/>
則益以北史髙氏小史志則補以太素所撰澹及太素<lb/>
書今亡惟此紀志存<hi>書目</hi>　魏收以元氏出於邊裔見<lb/>
侮諸華遂髙自標舉比桑乾於姬漢之國曲加排抑同<lb/>
建業於蠻夷之邦夫以敵國相與交兵結怨載諸移檄<lb/>
<pb n="KR3k0029_WYG_014-18b"/>
用可致誣列諸信史難為妄說<hi>史通</hi>　收修國史初得<lb/>
楊休之助因謝曰無以謝卿當作佳𫝊爾朱榮子納以<lb/>
金故減榮惡而増其善<hi>會要</hi>　收撰魏書頗用愛憎為<lb/>
褒貶每謂人曰收作色舉之則使升天按之則使入地<lb/>
<hi>梁紀</hi>　崔浩既誅大和後始有李彪崔鴻等書魏末山<lb/>
偉綦雋更主國書二十餘年事迹蕩然萬不紀一文宣<lb/>
時詔收撰次成十二紀十志九十二列傳上之悉焚舊<lb/>
史多諂諱不平受爾朱榮子金故減其惡夙有怨者多<lb/>
<pb n="KR3k0029_WYG_014-19a"/>
從其善黨北朝貶江左為島夷至謂晉元帝為金牛之<lb/>
子時人疾之號為穢史劉知幾謂其生絶𦙍嗣死逢剖<lb/>
斵皆隂慝所致後隋文帝顔之推等别修唐貞觀中陳<lb/>
叔達亦作五代史皆不傳獨收書在皇朝命劉恕等校<lb/>
正<hi>晁志</hi>
　　　北齊書類<lb/>
唐李百藥撰初天統間祖孝正述獻武起居名曰黄初<lb/>
傳天禄時陸元規常從文宣征討著皇帝實録惟紀行<lb/>
<pb n="KR3k0029_WYG_014-19b"/>
師不載他事自武帝後史官楊休之杜臺卿祖宗儒崔<lb/>
子發等相繼注記迄齊滅隋王邵李徳林並少仕鄴中<lb/>
多識故事王乃憑述起居注廣以異聞造編年書號曰<lb/>
齊志十有六卷<hi>其序云二十卷今傳惟十六卷</hi>李在齊<lb/>
預修國史創紀傳書二十卷至開皇中奉詔續撰増多<lb/>
齊三十八篇已上送史官藏之祕府唐貞觀初𠡠其子<lb/>
李百藥仍其舊録雜採他書演為五十卷今之言齊史<lb/>
者惟王李二家云<hi>史通</hi>百藥齊史凡諸帝廟號為百藥<lb/>
<pb n="KR3k0029_WYG_014-20a"/>
避唐朝諱皆易其文議者非之<hi>書目</hi>八紀四十二列傳<lb/>
　　　後周書類<lb/>
唐令狐徳棻撰初周栁蚪隋牛𢎞各嘗論次率多抵牾<lb/>
唐初詔徳棻與陳叔達庾儉同加修纂歴年不就貞觀<lb/>
三年與岑文本崔仁師撰次為紀八傳四十二凡五十<lb/>
卷<hi>書目</hi>　先是蘇綽秉周政軍國詞令多准尚書牛𢎞<lb/>
為史尤務清言徳棻因之以成是書故多非實録仁宗<lb/>
時出太清樓本各史館祕閣本又募天下獻書而取夏<lb/>
<pb n="KR3k0029_WYG_014-20b"/>
竦李巽家本下館閣是正其文字而後林希王安國上<lb/>
之<hi>晁志</hi>
　　　南北史類<lb/>
南史唐李延夀撰初延夀父欲擬春秋編年刋究南北<lb/>
事未成而殁延夀數與論撰追述先志起宋永初元年<lb/>
盡陳正明三年作本紀十列傳七十謂之南史凡八十<lb/>
卷　北史唐李延夀撰起魏登國元年盡隋義寧二年<lb/>
作本紀十二列傳八十謂之北史凡一百卷<hi>書目二史</hi>
<pb n="KR3k0029_WYG_014-21a"/>
<hi>刪煩補缺過本史逺甚獨缺本志而隋書有之故隋書</hi>
<hi>亦傳於世晁志</hi>　先是宋齊梁陳魏齊周隋天下參隔<lb/>
南方謂北為索虜北指南為島夷互相抵毁延夀父思<lb/>
所以改正事未成而卒延夀乃續父業謂之南史北史<lb/>
百八十篇詳於北而畧於南以唐承隋隋承周故也<hi>會</hi>
<hi>要</hi>　司馬温公曰李延夀書亦近世之佳史也雖於禨<lb/>
祥談嘲小事無所不載然叙事簡徑比於南北正史無<lb/>
煩冗蕪穢之辭切謂陳夀之後惟延夀可以亞之但恨<lb/>
<pb n="KR3k0029_WYG_014-21b"/>
其不作志書使數代制度沿革皆沒不見耳<hi>通鑑前例</hi>
　通鑑外紀序云李延夀總八朝為南北史而言辭卑<lb/>
弱義例煩雜書無表志沿革不全<hi>劉恕</hi>　李延夀為南<lb/>
北史於北則前儒林於南則冠以循吏豈非所以禮義<lb/>
之邦為無足貴而夷虜之域當示之以激勸乎及劉知<lb/>
幾作史通數十篇譏評古今史氏絲髪無遺而獨於儒<lb/>
林次序了無所及又何邪<lb/>
　羣書考索卷十四<lb/>
</p>
<p>
</p>
  </div>
</body>
</text>
</TEI>
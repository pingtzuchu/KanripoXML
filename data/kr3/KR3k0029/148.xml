<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索續集卷十七</head> <lb/>
    <p>
<pb n="KR3k0029_WYG_148-1a"/>
欽定四庫全書<lb/>
　羣書考索續集卷十七<lb/>
　　　　　　　　　　　　宋　章如愚　編<lb/>
　　文章門<lb/>
　　　古今之文<lb/>
文總論<hi>有是寔於中必有是文於外所以道徳文章非出於二</hi>歐陽子曰三代以<lb/>
上治出於一而禮樂逹於天下三代而下治出於二而<lb/>
禮樂為虛名此古今不易之至論也然彼知政事禮樂<lb/>
<pb n="KR3k0029_WYG_148-1b"/>
之不可不出於一而未知道徳文章之尤不可使出於<lb/>
二也夫古之聖賢其文可謂盛矣然初豈有意學為如<lb/>
是之文哉有是實於中則必有是文於外如天有是氣<lb/>
則必有日月星辰之光耀地有是形則必有山川草木<lb/>
之行列聖賢之心既有是精明純粹之實以磅礴充塞<lb/>
乎其内則其著見於外者亦必自然條理分明光輝發<lb/>
越而不可揜盖不必託於言語著於簡䇿而後謂之文<lb/>
但自一身接於萬事凡其語黙動靜人所可得而見者<lb/>
<pb n="KR3k0029_WYG_148-2a"/>
無所適而非文也姑舉其最而言則易之卦畫詩之詠<lb/>
歌書之記言春秋之述事與夫禮之威儀樂之節奏皆<lb/>
已列為六經而垂萬世其文之盛後世固莫能及然其<lb/>
所以盛而不可及者豈無所自來而世亦莫之識也故<lb/>
夫子之言曰文王既没文不在兹乎盖惟已没知不得<lb/>
辭其責矣然猶若逡廵顧望而不能無所疑也至於推<lb/>
其所以興衰則又以為是皆出於天命之所為而非人<lb/>
力之所及此其體之甚重夫豈世俗所謂文者所能當<lb/>
<pb n="KR3k0029_WYG_148-2b"/>
哉孟軻氏没聖學失傳天下之士背本趍末不求知道<lb/>
養徳以充其内而汲汲乎徒以文章為事業然在戰國<lb/>
之時若申商孫呉之術蘇張范蔡之辨列禦㓂莊周荀<lb/>
况之言屈平之賦以至秦漢之間韓非李斯陸生賈傅<lb/>
董相史遷劉向班固下至嚴安徐樂之流猶皆先有其<lb/>
實而後託之於言惟其無本而不能一出於道是以君<lb/>
子猶或羞之及至宋玉相如王褒揚雄之徒則一以浮<lb/>
華為尚而無實之可言矣雄之太𤣥法言盖亦長楊校<lb/>
<pb n="KR3k0029_WYG_148-3a"/>
獵之流而粗變其音節初非實為明道講學而作也東<lb/>
京以降訖于隋唐數百年間愈下愈衰則其去道益逺<lb/>
而無實之文亦無足論韓愈氏岀始覺其陋慨然號於<lb/>
一世欲去陳言以追詩書六藝之作而其敝精神靡嵗<lb/>
月又有甚於前世諸人之所為者然猶幸其畧知不根<lb/>
無實之不足恃因是頗泝其源而適有㑹焉於是原道<lb/>
諸篇始作而其言曰根之茂者其實遂膏之沃者其光<lb/>
曄仁義之人其言藹如也其徒和之亦曰未有不深於<lb/>
<pb n="KR3k0029_WYG_148-3b"/>
道而能文者則亦庶幾其賢矣然今讀其書則其出於<lb/>
謟䛕戲豫放浪而無實者自不為少若夫所原之道則<lb/>
亦徒能言其大體而未見其有探討服行之效使其言<lb/>
之為文者皆必由是以出也故其論古人則又直以屈<lb/>
原孟軻馬遷相如揚雄為一等而猶不及於董賈其論<lb/>
當世之弊則但以詞不已出而遂有神徂聖伏之歎至<lb/>
於其徒之論亦但以剽掠僣竊為文之病大振頽風教<lb/>
人自謂韓之功則其師生之間傳受之際盖未免裂道<lb/>
<pb n="KR3k0029_WYG_148-4a"/>
與文以為兩物而於其輕重緩急本末賔主之分又未<lb/>
免於倒懸而逆置之也自是以來又復衰歇數十百年<lb/>
而後歐陽子出其文之妙盖已不愧於韓氏而其曰治<lb/>
出於一云者則自荀揚以下皆不能及而韓亦未有聞<lb/>
焉是則疑若幾於道矣然考其終身之言與其行事之<lb/>
實則恐其亦未免於韓氏之病也抑又嘗以其徒之説<lb/>
考之則誦其言者既曰吾老將休付子斯文矣而又必<lb/>
曰我所謂文必與道俱其推尊之也既曰今之韓愈矣<lb/>
<pb n="KR3k0029_WYG_148-4b"/>
而又必引夫文不在兹者以張其説由前之説則道之<lb/>
與文吾不知其果為一耶為二耶由後之説則文王孔<lb/>
子之文吾又不知其與韓歐之文果若是其班乎否也<lb/>
嗚呼學之不講久矣習俗之謬其可勝言也哉<hi>文公文集</hi>
　　　諸家之文<lb/>
文體參之榖梁以厲其氣參之孟荀以暢其文參之莊<lb/>
老以肆其端參之國語以博其趣參之離騷以致其幽<lb/>
參之太史公以著其㓗<lb/>
<pb n="KR3k0029_WYG_148-5a"/>
文之用大能使之為小能使之著煩能不亂肆能不流<lb/>
其雄俊偉壯若决江河而下也其輝光明白若引星辰<lb/>
而上也<hi>南豊</hi>
文以氣為主三代之上文章皆道義之所在三代以後<lb/>
文章皆氣節之所發凡人之精明英偉者謂之氣氣之<lb/>
宣者為言言之精者為文即其英偉之不能揜者也<hi>文衡</hi>
文窮物之精華天地所祕惜故䝉金以沙錮玉以璞珊<lb/>
瑚之藂必茂重溟夜光之珠必頷驪龍抉而不知已積<lb/>
<pb n="KR3k0029_WYG_148-5b"/>
而不知止窮則偪天地讎也文章亦然所取者亷其徳<lb/>
必多所取者深其身必窮六經作孔子削迹不粒矣孟<lb/>
子述子思坎坷齊魯矣<lb/>
歴代文章河圖授羲而八卦生洛書畀姒而九疇著文<lb/>
之萌蘖於此矣自伏羲而至于堯煥乎其有文章由唐<lb/>
虞以迄于周郁乎其為文文之敷榮於此矣三代而下<lb/>
惟兩漢之文最為近古文之近厚於此矣魏晉以來日<lb/>
就淪靡文之蠧弊於此矣迨于有唐大厯貞元之間倡<lb/>
<pb n="KR3k0029_WYG_148-6a"/>
之以韓和之以柳起八代之衰而為一王之法文之爾<lb/>
雅肇於此矣知歴代之文章然後可與論文之體矣<lb/>
出於自然者天下之文風行水上渙此亦天下之至文<lb/>
也然而此二物者豈有求於文哉無意乎相求不期乎<lb/>
相遭而文生焉是其為文也非水之文也非風之文也<lb/>
二物者非能為文而不能為不文也<hi>老泉</hi>
文章辭逹而已所示詩賦雜文觀之熟矣大畧如行雲<lb/>
流水初無定質但常行於所當行常止於不可不止文<lb/>
<pb n="KR3k0029_WYG_148-6b"/>
理自然姿態横生孔子曰言之不文行之不逺又曰<lb/>
辭逹而已夫言止於態意疑若不文是大不然求物之<lb/>
妙如係風捕影能使是物了然於心者盖千萬人而不<lb/>
一遇也而况能使了然於口與手者乎是以謂辭逹辭<lb/>
至於能逹則文不可以用矣<hi>東坡</hi>
相如王褒以文倡於蜀文章之風惟漢為盛而貴顯暴<lb/>
著者蜀人為多盖相如倡其前而王褒繼其後峩冠曵<lb/>
佩大車駟馬徜徉乎郷閭之中而蜀人始有好文之意<lb/>
<pb n="KR3k0029_WYG_148-7a"/>
弦歌之聲與鄒魯比<hi>仝上</hi>
孔葛之文孔北海志大而論高功烈不見于世然英偉<lb/>
豪傑之氣自為一時所宗其論盛孝章郄鴻豫書慨然<lb/>
有烈丈夫之風諸葛孔明不以文章自名而開物成務<lb/>
之姿綜練名實之意自見於言語至出師表簡而盡直<lb/>
而不肆大哉言乎與伊訓説命相表裏<hi>仝上</hi>
文貴㴠養毋注情於翰墨之中而馳志於軒冕之側毋<lb/>
玩意於詞章之末而染指於利禄之中有如羽獵一篇<lb/>
<pb n="KR3k0029_WYG_148-7b"/>
工則工矣而投閣貽玷千古不磨佩韋等作美則美矣<lb/>
而阿附懐奸萬辭莫掩<lb/>
東坡自評其文吾文如萬斛泉源不擇地皆可出平地<lb/>
滔㴞汨汩雖一日千里無難及其與石山曲折隨物賦<lb/>
形而不可知也所可知者常行於所當行常止於不可<lb/>
不止如是而已矣其他雖吾亦不知也<lb/>
道勝者文不難至昔孔子老而歸魯六經之作數年之<lb/>
頃耳然則讀易者如無春秋讀書者如無詩何其用功<lb/>
<pb n="KR3k0029_WYG_148-8a"/>
少而至於至也聖人之文雖不可及然大抵道勝者文<lb/>
不難而自至也故孟子皇皇不暇著書荀卿盖亦晚而<lb/>
有作若子雲仲淹方勉焉以模言語此道未足而強言<lb/>
者也<hi>廬陵</hi>
文不待大而顯雖然凡人之文不待大而顯相如以子<lb/>
虚一賦顯杜牧以阿房一賦顯王勃以秋水共長天一<lb/>
聮顯崔信明以呉江楓落一句顯如遇其人雖微亦顯<lb/>
<hi>陳傅良</hi>
<pb n="KR3k0029_WYG_148-8b"/>
文不適用夫課試之文章非博誦強學窮日之力則不<lb/>
能及其工也大則不足以用天下國家小則不足以為<lb/>
天下國家之用<hi>臨川</hi>
文得於心而成於言夫文者道之用也道者教之本也<lb/>
故文之作也必得之於心而成之於言得之於心者明<lb/>
諸内者也成之於言者見諸外者也明諸内者故可以<lb/>
適諸用見諸外者固可以張其教是故詩書禮樂大易<lb/>
春秋皆文也總而謂之經者也以其終於孔子之手尊<lb/>
<pb n="KR3k0029_WYG_148-9a"/>
而異之爾斯聖人之文也後人力薄不克以嗣但當佐<lb/>
佑名教夾輔聖人而已<hi>孫明復</hi>
經義穿鑿甚於詞賦夫科舉之患極矣何者昔日專用<lb/>
詞賦摘裂破碎口耳之學而無得於心此不足以知經<lb/>
耳使其知之則超然有異於衆而可用故昔日之患小<lb/>
今天下之士雖五尺童子無不自謂知經傳寫誦習坐<lb/>
論聖賢其高者談天人語性命以為堯舜周孔之道技<lb/>
盡於此琱琢刻畫侮玩先王之法言反甚於詞賦南方<lb/>
<pb n="KR3k0029_WYG_148-9b"/>
之薄者工巧而先造北方之樸士屈意而願學衆説潰<lb/>
亂茫然而莫得其要人文乖繆大義不明無甚於此<hi>葉正</hi>
<hi>則</hi>
文章蹈襲自新語造於陸賈而後君子之論喜乎新自<lb/>
雜説著於賈誼而後君子之説惡乎雜愚非喜乎新而<lb/>
惡乎雜也慮夫文章之弊出於蹈襲也故自出機軸可<lb/>
以示一家標凖而寄人籬下識者病之何者㴞滔者天<lb/>
下皆是而自㧞於流俗者實鮮焉荀卿子戰國之翹楚<lb/>
<pb n="KR3k0029_WYG_148-10a"/>
也三十二篇書禮樂二論大抵多禮記之文宥坐而下<lb/>
太半皆家語之文况下於荀卿者乎司馬漢儒之巨擘<lb/>
而史記所述帝王本紀多出於尚書之文列國世家多<lb/>
出於左傳國語之文况下於司馬者乎王通隋季之大<lb/>
儒而著書立言中説則多依論語之文續詩則多依古<lb/>
詩之文况下於王通者乎呦呦鹿鳴此鹿鳴詩語也而<lb/>
魏武短歌行用之明明天子此江漢詩句也而曹子建<lb/>
責躬詩用之雲從龍風從虎此大易乾卦之文也而楊<lb/>
<pb n="KR3k0029_WYG_148-10b"/>
雄太元經用之至於漢儒之月令純剽吕氏之春秋馬<lb/>
總之通歴專取世南之畧論高承之事物紀源多取於<lb/>
劉存之事始無非因仍蹈襲以明据依之學不知後世<lb/>
文章之不古正病於文章之傚古也吁晉無文章惟陶<lb/>
淵明歸去來一辭唐無文章獨韓昌黎送李愿歸盤谷<lb/>
一序此又文以氣為主而不流於蹈襲者也<lb/>
古文有三等予以古文為三等周為上七國次之漢乃<lb/>
為下周之文雅七國之文壯偉其失騁漢之文華贍其<lb/>
<pb n="KR3k0029_WYG_148-11a"/>
失緩東漢而下無取焉<hi>后山</hi>
前軰文章各有所短蘇明允不能詩歐陽永叔不能賦曾<lb/>
子固短於韻語黄魯直短於散語蘇子章詞如詩秦少<lb/>
游詩如詞<hi>后山</hi>
諸儒文章優劣韓子之文所以自成一家取於心而注<lb/>
於手者有六經以本之也老蘇之文所以渾渾乎不覺<lb/>
其易以其學於六經荀孟之文也韓蘇二公豈非以學<lb/>
術為文章而不以科舉為文章乎彼戰國秦漢之時學<lb/>
<pb n="KR3k0029_WYG_148-11b"/>
校不立人自為説家自為學獨一孟子講明仁義是盖<lb/>
豪傑之士無待而興者也賢如屈大夫而其文終有悲<lb/>
傷憔悴之氣才如洛陽年少而其文亦不免有憤世嫉<lb/>
邪之心仲舒漢儒之領䄂亦以隂陽灾異自溺學校之<lb/>
教化不明士之有良材美質者終不能㧞於流俗<lb/>
文以理為主作竒語自是文章病但當以理為主理得<lb/>
而辭順文章自然出羣㧞萃觀杜子美到䕫州後詩韓<lb/>
退之自潮州還朝後文章皆不煩繩削而自合矣<hi>山谷</hi>
<pb n="KR3k0029_WYG_148-12a"/>
文隨時尚漢武好浮誇則相如以浮誇應魏帝務華靡<lb/>
則曹植等以華靡應<lb/>
文體文指文趣韓歐得其體而尺度𫝊周程悟其指而<lb/>
戸庭闢乾淳二三君子㑹其趣而流𣲖演其餘如上林<lb/>
一賦喜動九重長楊一賦見推當代<lb/>
宋朝文變藝祖之興恢闊磊落不事文墨以振起天下<lb/>
之士氣而科舉之文一切聽其所自為有司以一時尺<lb/>
度律而取之未甞變其格也其後柳仲塗以當世大儒<lb/>
<pb n="KR3k0029_WYG_148-12b"/>
從事古學卒不能麾天下以從已及楊大年劉子儀因<lb/>
其格而加以瑰竒精巧而天下靡然從之謂之崑體穆<lb/>
脩張景專以古文相高而不為駢儷之語則亦不過與<lb/>
蘇子美兄弟唱於寂寞之濵而已故天聖間朝廷盖知<lb/>
厭之而天下之士亦終未能從也其後歐陽公與尹師<lb/>
魯之徒古學既盛皆祖宗之涵養天下至是盖七八十<lb/>
年矣故慶厯間天子慨然下詔書風厲學者以近古天<lb/>
下之士乃翕然丕變以稱上意於是胡翌之孫明復石<lb/>
<pb n="KR3k0029_WYG_148-13a"/>
介以經術來居太學而李泰伯梅堯臣輩又以文墨議<lb/>
論游泳於其中而士始得師矣當是時學校未有科試<lb/>
之法也士之來者至接屋以居而不倦太學之盛盖極<lb/>
於此矣乗士氣方奮之時雖取三代兩漢之文立為科<lb/>
舉取士之格奚患其不從此則變文之時也而仁祖固<lb/>
已逆知其如此矣然當時諸公變其文而不變其格出<lb/>
入乎文史而不求之以經術學校課士之法又往徃失<lb/>
之太畧此王荆公所以得乗間而行其説於熈寧也經<lb/>
<pb n="KR3k0029_WYG_148-13b"/>
術造士之意非不美而新學字説何為者哉學校課試<lb/>
之法非不善而月書季攷何為者哉當是時士之通於<lb/>
經術者神宗作成之功非盡出於法也及司馬温公起<lb/>
相元祐盡復其祖宗之故而不能參以熈寧造士之意<lb/>
取其學校課試之大略徒取快於一時而已則夫士之<lb/>
工於詞章者皆是祖宗涵養之餘而非必盡出於法也<lb/>
紹聖元符以後號為紹述熈豐亦非復其舊矣士皆膚<lb/>
淺於經而習熟於文其間可勝嘆哉中興以來參以經<lb/>
<pb n="KR3k0029_WYG_148-14a"/>
術詩賦以涵養天下之士氣又立學以聳動四方之觀<lb/>
聽故士之有文章有徳行者深於經理者明於古今者<lb/>
莫不各得以自奮盖亦可謂盛矣盖心術既紓則易以<lb/>
縱弛議論無擇則易以浮淺<hi>陳同父文</hi>
文章各有所長人之為文各有其所長諷諭之詩長於<lb/>
激閒適之詩長於遣感傷之詩長於切五字律詩百言<lb/>
而上長於贍五百字言而下長於清賦賛箴戒之類長<lb/>
於當碑紀叙事制詔長於實啓奏表狀長於真書檄詞<lb/>
<pb n="KR3k0029_WYG_148-14b"/>
䇿剖判長於盡總而言之不亦多乎<lb/>
近世文章之變自文敎下衰儷偶章句使枝對䇿比以<lb/>
八病四聲為梏拳守之如奉法聞臯陶史克之作則呷<lb/>
然笑之天下雷同風驅雲趍文不足言言不足志亦猶<lb/>
木蘭為舟翠羽為楫玩之於陸而無渉川之用三年間<lb/>
學者稍厭折楊黄花而窺咸韶之音什五六識者謂之<lb/>
文章中興<lb/>
　　　楚辭<lb/>
<pb n="KR3k0029_WYG_148-15a"/>
楚詞類於詩<hi>騷人之詞亦變風變雅變頌之流</hi>按周禮太師掌六詩以<lb/>
敎國子曰風曰賦曰比曰興曰雅曰頌而毛詩大序謂<lb/>
之六義盖古今聲詩條理無出此者風則閭巷風土男<lb/>
女情思之詞雅則朝㑹燕享公卿大夫之作頌則鬼神<lb/>
宗廟祭祀歌舞之樂其所以分者皆以其篇章節奏之<lb/>
異而别之也賦則直陳其事比則取物為比興則託物<lb/>
興詞其所以分者又以其屬辭命意之不同而别之也<lb/>
誦詩者先辨乎此則三百篇者若網在綱有條而不紊<lb/>
<pb n="KR3k0029_WYG_148-15b"/>
矣不特詩也楚人之詞亦以是而求之則其寓情草木<lb/>
託意男女以極遊觀之適者變風之流也其叙事陳情<lb/>
感今懐古以不忘乎君臣之義者變雅之類也至於語<lb/>
冥婚而越禮攄怨憤而失中則又風雅之再變矣其語<lb/>
祀神歌舞之盛則幾乎頌而其變也又有盛焉其為賦<lb/>
則如騷經首章之云也比則香草惡物之類也興則託<lb/>
物興詞初不取義如九歌沅芷澧蘭以興思公子而未<lb/>
敢言之屬也然詩之興多而比賦少騷則興少而比賦<lb/>
<pb n="KR3k0029_WYG_148-16a"/>
多要必辨此而後詞義可尋讀者不可以不察也<lb/>
屈原作離騷<hi>屈原之詞出於忠君愛國不能自已之至意不可直以詞人之賦視之也</hi>盖自<lb/>
屈原賦離騷而南國宗之名章繼作通號楚辭大抵皆<lb/>
祖原意而離騷深逺矣切甞論之原之爲人其志行雖<lb/>
或過於中庸而不可以為法然皆出於忠君愛國之誠<lb/>
心原之為書其辭㫖雖或流於跌宕恠神怨懟激發而<lb/>
不可以為訓然皆生於繾綣惻怛不能自已之至意雖<lb/>
其不知學於北方以求周公仲尼之道而獨馳騁於變<lb/>
<pb n="KR3k0029_WYG_148-16b"/>
風變雅之末流以故淳儒莊士或羞稱之然使世之放<lb/>
臣屏子怨妻去婦抆淚謳吟於下而所天者幸而聽之<lb/>
則於彼此之間天性民彞之善豈不足以交有所發而<lb/>
増夫三綱五典之重此予之所以毎有味於其言而不<lb/>
敢直以詞人之賦視之也然自原著此詞至漢未久而<lb/>
説者已失其趣如太史公盖未能免而劉安班固賈逵<lb/>
之書世復不傳及隋唐間為訓解者尚五六家又有僧<lb/>
道蹇者能為楚聲之讀今亦漫不復存無以驗其説之<lb/>
<pb n="KR3k0029_WYG_148-17a"/>
得失而獨東京王逸章句與近世洪興祖補注並行於<lb/>
世其於訓詁名物之間則已詳矣顧王書之所取舍與<lb/>
其題號離合之間多可議者而洪皆不能有所是正至<lb/>
其大義則又皆未甞沉潜反復嗟嘆咏歌以尋其文詞<lb/>
指意之所出而遽欲取喻立説旁引曲證以強附於其<lb/>
事之已然是以或以迂滯而逺於性情或以迫切而害<lb/>
於義理使原之所為抑欝而不得伸於當年者又晦昧<lb/>
而不見白於後世予於是益有感焉疾病呻吟之暇聊<lb/>
<pb n="KR3k0029_WYG_148-17b"/>
据舊編粗加櫽括定為集注八卷庶幾讀者得以見古<lb/>
人於千載之上而死者可作又足以知千載之下有知<lb/>
我者而不恨於來者之不聞也嗚呼稀矣是豈易與俗<lb/>
人言哉<hi>楚詞</hi>
楚辭諸篇之意<hi>屈子初放未甞有自絶之意至其忍死之時則志切辭哀可為慟哭也</hi>屈<lb/>
子初放猶未甞有奮然自絶之意故九歌天問逺游卜<lb/>
居以及此巻惜誦渉江哀郢諸篇皆無一語以及自沈<lb/>
之事而其辭意雍容整暇尚無以異於平日若九歌則<lb/>
<pb n="KR3k0029_WYG_148-18a"/>
含意悽惋戀嫪低佪所以自媚於其君者尤為深厚騷<lb/>
經漁父懐沙雖有彭咸江魚死不可讓之説然猶未有<lb/>
决然之計也是以其詞雖切而猶未失其常度抽思以<lb/>
下死期漸迫至惜徃日悲回風則其身已臨沅湘之淵<lb/>
而命在晷刻矣顧恐小人蔽君之罪闇而不章不得以<lb/>
為後世深切著明之戒故忍死以畢其詞焉計其出於<lb/>
瞀亂煩惑之際而其傾輸罄竭又不欲使吾長逝之後<lb/>
冥漠之中胷次介然有豪髮之不盡則固宜有不暇擇<lb/>
<pb n="KR3k0029_WYG_148-18b"/>
其辭之精粗而悉吐之者矣故原之作其志之切而詞<lb/>
之哀盖未有甚於此數篇者讀者其深味之真可為慟<lb/>
哭而流涕也<hi>文公楚辭辨證</hi>
屈原之為人<hi>原之所為雖過而其忠則非偷生幸死者所可及</hi>嗚呼余觀洪氏<lb/>
之論其所以發屈原之心者至矣然屈原之心其為忠<lb/>
清潔白固無待於辯論而自顯若其為行之不能無過<lb/>
則亦非區區辯説所能全也故君子之於人也取其大<lb/>
節之純全而略其細行之不能無弊則雖三人同行猶<lb/>
<pb n="KR3k0029_WYG_148-19a"/>
必有可師者况如屈子乃千載而一人哉孔子曰人之<lb/>
過也各於其黨觀過斯知仁矣此觀人之法也夫屈原<lb/>
之忠忠而過者也屈原之過過於忠者也故論原者論<lb/>
其大節則其他可以一切置之而不問論其細行而必<lb/>
合乎聖賢之榘度則吾固已言其不能皆合於中庸矣<lb/>
尚何説哉且凡洪氏所以為辨者三其一以為忠臣之<lb/>
行發其心之所不得已者而不暇顧世俗之毁譽則幾<lb/>
矣其一引仲山甫寗武子事而不論其所遭之時所處<lb/>
<pb n="KR3k0029_WYG_148-19b"/>
之位有不同者則踈矣其一欲以原比於三仁則夫父<lb/>
師少師者皆以諌而見殺見囚耳非故捐生以赴死如<lb/>
原之所為也盖原之所為雖過而其忠終非世間偷生<lb/>
幸死者所可及洪之所言雖有未至而其正終非雄固<lb/>
之推之徒所可比余是以取而附之反騷之篇云<hi>同上</hi>
諸家續楚辭<hi>離騷之作本出於窮悴無聊之意其奢侈歡愉之作皆所不取</hi>屈子者窮<lb/>
而呼天疾痛而呼父母之辭也故今所欲取而使繼之<lb/>
者必其出於幽憂窮蹙怨慕凄凉之意乃為得其餘韻<lb/>
<pb n="KR3k0029_WYG_148-20a"/>
而宏衍鉅麗之觀懽愉快適之語宜不得而與焉至論<lb/>
其等則又必以無心而冥㑹者為貴其或有是則雖逺<lb/>
且賤猶將汲而進之一有意於求似則雖追真如楊栁<lb/>
亦不得已而取之耳若其義則首篇所著荀卿子之言<lb/>
指意深切辭調鏗鏘君人者誠能使人朝夕諷誦不離<lb/>
於其側如衞武公之抑戒則所以入耳而著心者豈但<lb/>
廣厦細旃明師勸誦之益而已哉固余之所為眷而不<lb/>
能忘者若高唐神女李姬洛神之屬其辭若不可廢而<lb/>
<pb n="KR3k0029_WYG_148-20b"/>
皆棄不録則以義裁之而斷其為禮法之罪人也髙唐<lb/>
卒章雖有恩萬方憂國害開聖賢輔不逮之云亦屠児<lb/>
之禮佛倡家之讀禮耳幾何其不為獻笑之資而何諷<lb/>
戒之有哉其息夫躬栁宗元之不棄則鼂氏已言之矣<lb/>
至於揚雄則未有議其罪者而余獨以為是其失節亦<lb/>
蔡琰之儔耳然琰猶知愧而自訟若雄則反訕前哲以<lb/>
自文宜又不得與琰比矣今皆取之豈不以夫琰之母<lb/>
子無絶道而於雄則欲因反騷而著蘇氏洪氏之貶詞<lb/>
<pb n="KR3k0029_WYG_148-21a"/>
以明天下之大戒也陶翁之詞鼂氏以為中和之發於<lb/>
此不類特以其為古賦之流而取之是也抑以其自謂<lb/>
晉臣耻事二姓而言則其意亦不為不悲矣序列於此<lb/>
又何疑焉至於終篇特著張夫子吕與叔之言盖又以<lb/>
告夫游藝之及此者使知學之有本而反求之則文章<lb/>
有不足為者矣<hi>文公楚辭後語序</hi>
諸家楚辭篇次<hi>論諸家所作之優劣及晁氏所取之是非</hi>王逸所傳楚辭篇<lb/>
次本出劉向其七諫以下無足觀者而王褒為最下余<lb/>
<pb n="KR3k0029_WYG_148-21b"/>
已論於前矣近世晁無咎以其所載不盡古今詞賦之<lb/>
美因别録續楚辭變離騷為兩書則凡詞之如騷者已<lb/>
略備矣自原之後作者繼起而宋玉賈生相如揚雄為<lb/>
之冠然較其實則宋馬辭有餘而理不足長於頌美而<lb/>
短於規過雄乃專為偷生苟免之計既與原異趣矣其<lb/>
文又以摹擬掇拾之故斧鑿呈露脉理斷續其視宋馬<lb/>
猶不逮也獨賈太𫝊以卓然命世英傑之材俯就騷律<lb/>
所出三篇皆非一時諸人所及而惜誓所謂黄鵠之一<lb/>
<pb n="KR3k0029_WYG_148-22a"/>
舉兮見山川之紆曲再舉兮睹天地之員方者又於其<lb/>
間超然㧞出言意之表未易以筆墨蹊徑論其高下淺<lb/>
深也此外晁氏所取如荀卿子諸賦皆高古而成相之<lb/>
篇本擬工誦箴諫之詞其言奸臣蔽主擅權馴致移國<lb/>
之禍千古一轍可為流涕其他如易水越人大風秋風<lb/>
天馬下及烏孫公主諸王妃妾息夫躬晉陶潛韓柳宋<lb/>
朝王介父之山谷建業黄魯直之毁壁隕珠邢端夫之<lb/>
秋風三疊其古今大小雅俗之變雖或不同而晁氏亦<lb/>
<pb n="KR3k0029_WYG_148-22b"/>
或不能無所遺脱然皆為近楚語者其次則如班姬蔡<lb/>
琰王粲及唐元結王維顧况亦差有味又此之外則晁<lb/>
氏所謂過騷之言者非余之所敢知矣晁書新序多為<lb/>
義例辨説紛拏而無所發於義理殊不足以為此書之<lb/>
輕重且復自謂嘗為史官古文國書職當損益不惟其<lb/>
學而論其官固已可笑况其所謂筆削者又徒能移易<lb/>
其篇次而於文字之同異得失猶不能有所正也浮華<lb/>
之習徇名飾外其弊乃至於此可不戒哉<hi>文公楚辭辨證</hi>
<pb n="KR3k0029_WYG_148-23a"/>
反離騷<hi>論揚雄為屈原之罪人而反騷之篇乃離騷之䜛賊</hi>反離騷者漢給事黄<lb/>
門郎新莽諸吏中散大夫揚雄之所作也雄少好詞賦<lb/>
慕司馬相如之作以為式又恠屈原文過相如至不容<lb/>
作離騷自投江而死悲其文讀之未嘗不流涕也以為<lb/>
君子得時則大行不得則龍蛇遇不遇命也何必湛身<lb/>
哉廼作書徃往摭離騷文而反之自㟭山投諸江流以<lb/>
弔屈原云始雄好學博覽恬於勢利仕漢三世不徙官<lb/>
然王莾為安漢公時雄作法言已稱其美比於伊尹周<lb/>
<pb n="KR3k0029_WYG_148-23b"/>
公及莾簒漢竊帝號雄遂臣之以耆老久次轉為大夫<lb/>
又放相如封禪文獻劇秦美新以媚莾意得校書天禄<lb/>
閣上㑹劉尋等以作符命為莾所誅辭連及雄使者來<lb/>
欲收之雄恐懼從閣上自投下幾死先是雄作觧嘲有<lb/>
爰清爰静遊神之廷惟寂惟寞守徳之宅之語至是京<lb/>
師為之語曰爰清靜作符命惟寂寞自投閣雄因病自<lb/>
免既復召為大夫竟死莾朝其出處大致本末如此豈<lb/>
其所謂龍蛇者耶然則雄固為屈原之罪人而此文乃<lb/>
<pb n="KR3k0029_WYG_148-24a"/>
離騷之䜛賊矣它尚何説哉<hi>文公楚辭後語</hi>
　　　總集文集<lb/>
總集總集者編類古今衆作為一集也唐志有虞摯文<lb/>
章流别杜預善文謝沈名文孔逭<hi>一作造</hi>文苑蕭統文選<lb/>
蕭圎<hi>一作圖</hi>文海姚鉉文粹徐堅文府之類是也唐志又<lb/>
有文史者附見于總集之後如劉勰文心雕龍劉知幾<lb/>
史通炙轂子詩格鍾嶸詩評之類是也夫史通詩格詩<lb/>
評皆所以考論前人得失是非所不可廢也如文選所<lb/>
<pb n="KR3k0029_WYG_148-24b"/>
集李徳裕惡其不根藝實家遂不置今觀唐志惟文選<lb/>
之注釋最多自蕭核僧道淹曹憲等為之音而李善又<lb/>
為之注<hi>善得之曹憲也又辨公孫羅注六十卷</hi>又所謂五臣注<hi>劉良吕延濟張銑吕</hi>
<hi>向李周翰也開元六年吕延祚上之</hi>唐安國許淹注者孔利貞卜長福之<lb/>
所續卜隱之所擬宋朝蘇易簡之所纂何其慕者之紛<lb/>
紛也盖其間多識乎鳥獸草木之名風土宫室之制而<lb/>
已徳裕不以文進所見未免有所偏<lb/>
人主文集唐藝文志文集類兩漢之君惟武帝有集二<lb/>
<pb n="KR3k0029_WYG_148-25a"/>
卷而已魏自武帝至於陳思王其為集者五晉自宣帝<lb/>
至于彭城王其為集者八宋自武帝至于新渝侯其為<lb/>
集者九梁武帝簡文帝元帝昭明太子文集至多後魏<lb/>
文帝後周明帝陳後主隋煬帝製作尤冨唐太宗文集<lb/>
四十卷高宗八十六卷中宗四十卷武后垂拱集一百<lb/>
卷金輪集又十卷睿宗𤣥宗徳宗皆有文集不特此也<lb/>
傳注之學經生事耳梁武帝作周易大義宋明帝作周<lb/>
易義䟽何也載筆之任史臣責耳梁武作通史唐太宗<lb/>
<pb n="KR3k0029_WYG_148-25b"/>
御撰晉書又何謂哉隋煬帝與薛道衡争文名武后使<lb/>
元萬頃等代已著述有所謂魏文帝典論唐高宗天訓<lb/>
武后紫樞要録訓記雜載等書盡入唐藝文志儒家者<lb/>
流果何意也唐太宗之言曰梁武隋煬無徳政而集文<lb/>
章朕不為也今唐志所載四十卷者非太宗文集歟若<lb/>
夫太宗金鏡帝範諸書足為後世訓者固當筆之而無<lb/>
愧傳之於不朽徒曰作為文章與文人才子争一旦之<lb/>
名帝王之學正不必爾也迹夫魏晉以下諸君以馬上<lb/>
<pb n="KR3k0029_WYG_148-26a"/>
得天下耻於文名之不彰是以著述紛紛兾以掩武夫<lb/>
之故態耳曽不知漢高帝不事詩書便示人以肝鬲之<lb/>
私何損於高帝明逹之性也耶或曰二典三謨訓誥誓<lb/>
命亦唐虞三代之君之書也後世之君紛紛著述何足<lb/>
多訾曰是不然古之帝王言出於口皆格言也史官筆<lb/>
之於手皆成書也初非有意而作之者也唐太宗之語<lb/>
暗合古道至多史臣書之史冊至今焜燿為書如是是<lb/>
亦足矣何必作為文章口談梁武隋煬之失而躬自蹈<lb/>
<pb n="KR3k0029_WYG_148-26b"/>
耶<lb/>
　劉知幾評歴代諸史之志曰古之所制於我有何力<lb/>
　而班漢定其流别編為藝文續漢以還祖述不暇前<lb/>
　志已録而後志仍書篇目仍舊頻頻互出何異以水<lb/>
　濟水誰能飲之者乎因知幾之言求之周官太史掌<lb/>
　八法八則之貳内史掌王之八柄䇿命而貳之小史<lb/>
　掌邦國之志定世系辨昭穆御史掌邦國萬民之令<lb/>
　又有外史掌王之外令及四方之志三皇五帝之書<lb/>
<pb n="KR3k0029_WYG_148-27a"/>
　夫周有五史不特掌當代之史而猶及乎三皇五帝<lb/>
　之書何其不憚煩耶是則藏書之䇿一代盛典古傳<lb/>
　于今今驗于古率是道也况欲詳古今之事則必備<lb/>
　古今之書古今之書既備則必有門目以紀之以見<lb/>
　昔備而今缺與今有而昔無者庶使學者參而考之<lb/>
　了然在目非小補矣知幾之論固足以見作史之法<lb/>
　而亦未可盡信也暇日因觀諸史藝文經籍志其名<lb/>
　有百千萬卷之異雖未能盡觀其書而究其㫖姑因<lb/>
<pb n="KR3k0029_WYG_148-27b"/>
　筆而記臆見右方所列者是也凡有疑義猶有待而<lb/>
　正諸<lb/>
　　　詩賦<lb/>
漢唐叙詩賦漢志叙詩賦為五種以屈原唐勒嚴忌賈<lb/>
誼枚乗相如劉向王褒等賦二十家為一種以陸賈枚<lb/>
臯嚴助朱買臣司馬遷蕭望之揚雄等賦三十一家為<lb/>
一種以孫卿及秦時雜賦等二十五家為一種以主客<lb/>
賦隠書等十二家為雜賦一種并詩共為五種漢志賦<lb/>
<pb n="KR3k0029_WYG_148-28a"/>
類幾八十家分為四種東漢魏晉以來二京三都作者<lb/>
間出有唐二百年藝文文集類所載唐人著述之賦無<lb/>
所謂四種者意者漢賦之為式大槩先之以問荅次之<lb/>
以敷叙終之以諷諫累數十家而觀之辭雖異而意則<lb/>
同故其為式拘而有所窮也觀東坡赤壁賦之體則異<lb/>
於是矣漢志詩類止二十餘家唐人詩集則十倍於漢<lb/>
詩無定式隨意諷詠可也<hi>自東漢及隋賦集尚多隋志可見也唐宋諸公文集亦有</hi>
<hi>賦但其志與漢異耳又漢志不載李陵詩豈以降匈奴故耶</hi>
<pb n="KR3k0029_WYG_148-28b"/>
隋志論文體隋志文集類論文賦之體深美乎屈宋鄒<lb/>
嚴枚馬潘陸沈謝之作<hi>沈休文謝𤣥暉靈運</hi>又謂永嘉<hi>晉</hi>以後𤣥<lb/>
風既扇辭多平淡文寡風力降及江東不勝其弊隋志<lb/>
所言得之矣要之隋志乃唐長孫無忌等所作也唐初<lb/>
之文猶尚駢儷故厭平淡而喜雕斵也<hi>宫體自梁簡文始</hi>
　　　論詩<lb/>
歴代詩人之優劣蘇李之天成曹劉之自得陶謝之超<lb/>
然固已至矣而杜子美李太白以英偉絶世之資凌跨<lb/>
<pb n="KR3k0029_WYG_148-29a"/>
百代古之詩人盡廢然魏晉以來高風絶塵亦少衰矣<lb/>
李杜之後詩人繼出雖有逺韻而才不逮意獨韋應物<lb/>
栁子厚發纎穠於簡古寄至味於淡泊非餘子所及也<lb/>
唐末司空圖﨑嶇兵亂之間而詩文高雅猶有承平之<lb/>
遺風其論詩曰梅止於酸塩止於鹹飲食不可無塩梅<lb/>
而其美常在於鹹酸之外可以一唱而三嘆也<hi>東坡</hi>
李賀之詩賀之歌詩雲煙聮綿不足為其態也水之迢<lb/>
迢不足為其清也春之盎盎不足為其和也秋之明㓗<lb/>
<pb n="KR3k0029_WYG_148-29b"/>
不足為其㓗也風檣陣馬不足為其勇也瓦棺篆鼎不<lb/>
足為其古也時花美女不足為其色也荒國陊殿梗莾<lb/>
邱隴不足為其恨怨悲愁也鯨呿鰲擲牛鬼蛇神不足<lb/>
為其迂荒誕幻也盖騷人之苖裔理雖未及辭或過之<lb/>
世皆曰使賀且未死少加以理奴僕命騷可也<lb/>
韓杜集詩文之大成所謂文者有論理之文有叙事之<lb/>
文有託詞之文有成體之文論理之文如莊周列禦㓂<lb/>
是也論事之文如蘇秦張儀是也叙事之文如屈平宋<lb/>
<pb n="KR3k0029_WYG_148-30a"/>
玉是也鈎列莊之微挾蘇張之辯摭班馬之實獵屈宋<lb/>
之英本之以詩書折之以孔氏此成體之文韓愈之所<lb/>
作是也昔蘇武李陵之詩長於高妙曹植劉公幹之詩<lb/>
長於豪逸陶潜阮籍之詩長於冲澹謝靈運鮑昭之詩<lb/>
長於峻㓗徐陵庾信之詩長於藻麗於是杜子美者窮<lb/>
高妙之極極豪逸之氣包冲澹之趣摭峻㓗之資備藻<lb/>
麗之態而諸家之作所不及焉嗚呼杜氏韓氏其集詩<lb/>
文之大成者歟<hi>淮海</hi>
<pb n="KR3k0029_WYG_148-30b"/>
觀文可以知人李紳作閔農詩稱其有宰相器韓愈稱<lb/>
歐陽詹亦曰讀其書知其慈孝最隆也丁謂詩有天門<lb/>
九重開終當掉臂入王禹偁讀之曰入公門鞠躬如也<lb/>
天門豈可掉臂入乎此人必不忠後如其言<lb/>
　<lb/>
　<lb/>
　<lb/>
　羣書考索續集卷十七<lb/>
</p>
<p>
</p>
  </div>
</body>
</text>
</TEI>
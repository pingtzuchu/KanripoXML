<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷六十六</head>
    <p>
<pb n="KR3k0029_WYG_066-1a"/>
欽定四庫全書<lb/>
　羣書考索卷六十六　　　宋　章如愚　撰<lb/>
　　地理門<lb/>
　　　水利類<lb/>
禹分渠通九道陂九澤度九山然河灾之羨溢害中國<lb/>
尤甚故道河自積石歴龍門南到華陰東至底柱及孟<lb/>
津雒汭至於大伾於是禹以河所從來者髙水湍悍難<lb/>
以行平地數為敗迺釃<hi>分也</hi>二渠以引其河北載之髙<lb/>
<pb n="KR3k0029_WYG_066-1b"/>
地過降水至于大陸播為九河同為逆河入于勃海九<lb/>
川既疏九澤既陂諸夏乂安功施于三代<hi>前漢志</hi>
周溝洫之法小司徒乃經土地而井牧其田野注曰小<lb/>
司徒為經之立其五溝五塗之界其制似井之字因取<lb/>
名焉九夫為井者方一里九夫所治之田也此制小司<lb/>
徒經之匠人為之溝洫相包乃成邑邱之屬相連比以<lb/>
出田税溝洫為除水害　四井為邑方二里四邑為邱<lb/>
方四里四邱為甸甸之言乗也甸方八里旁加一里則<lb/>
<pb n="KR3k0029_WYG_066-2a"/>
方十里為一成積其百井九百夫其中六十四井五百<lb/>
七十六夫出田税三十六井三百二十四夫治洫　四<lb/>
甸為縣方二十四里四縣為都方四十里四都方八十<lb/>
里旁加十里乃得方百里為一同也積萬井九萬夫其<lb/>
四千九十六井三萬六千八百六十四夫出田税二千<lb/>
三百四井二萬七百三十六夫治洫三千六百井三萬<lb/>
二千四百夫治澮井田之法備於一同　遂人凡治野<lb/>
夫間有遂遂上有徑十夫有溝溝上有畛百夫有洫洫<lb/>
<pb n="KR3k0029_WYG_066-2b"/>
上有涂千夫有澮澮上有道萬夫有川川上有路以達<lb/>
于畿注曰十夫二鄰之田百夫一酇之田千夫二鄙之<lb/>
田萬夫四縣之田　遂溝洫澮皆所以通水於川也遂<lb/>
廣深各二尺溝倍之洫倍溝澮廣二尋深二仞徑畛涂<lb/>
道路皆所以通車徒於國都也徑容牛馬畛容大車涂<lb/>
容乗車一軌道容二軌路容三軌　萬夫者方三十三<lb/>
里少半里九而方一同以南畮圖之則遂從溝横洫從<lb/>
澮横九澮而川周其外焉　賈正義曰鄭知遂澮溝洫<lb/>
<pb n="KR3k0029_WYG_066-3a"/>
然者此雖溝洫法與井田異制其遂溝洫廣深亦與井<lb/>
田溝洫廣深同故鄭還約匠人之法而言之也鄭知徑<lb/>
容牛馬之等義如此者此從川上有路而差之凡道皆<lb/>
三涂川上之涂則容三軌道容二軌軌皆八尺其畛宜<lb/>
差小可容大車一軌軌廣六尺自然徑容牛馬及人之<lb/>
步而不容車軌也　賈正義曰萬夫者方三十三里少<lb/>
半里此解經萬夫有澮之義千夫萬步萬步有三十三<lb/>
里百步百步是少半里以九澮揔而言之則萬夫矣又<lb/>
<pb n="KR3k0029_WYG_066-3b"/>
十洫於南畔為横澮則於四畔為大川此川亦人造雖<lb/>
无丈尺之數葢亦倍澮此川與匠人澮水所注川者異<lb/>
故百里之間一川謂大川也　遂從溝横洫從澮横九<lb/>
澮而川周其外遂入溝溝入洫洫入澮澮注川周世井<lb/>
田之法實公行於天下内外逺近其溝洫固无異制則<lb/>
遂人匠人所掌其制一也説者言遂人十夫有溝而為<lb/>
溝洫之法匠人言九夫為井井間有溝則為井田之法<lb/>
誤矣遂從溝横遂水注溝地勢當如此説者謂遂人其<lb/>
<pb n="KR3k0029_WYG_066-4a"/>
遂從匠人其遂横則亦誤矣　小司徒九夫為井田可<lb/>
知匠人亦九夫為井井間有溝自井地言之也遂人十<lb/>
夫有溝兼溝涂言之也然遂人百夫有洫而匠人十里<lb/>
為成成間有洫則九百夫之地遂人千夫有澮而匠人<lb/>
百里為同同間有澮則九千夫之地其不同何耶成間<lb/>
有洫非一成之地包以一洫而已謂其間有洫也同間<lb/>
有澮非一同之地包以一澮而已謂其間有澮也成與<lb/>
同地之廣者也洫與澮溝之大者也於成舉洫以同舉<lb/>
<pb n="KR3k0029_WYG_066-4b"/>
澮亦其大畧云爾遂入溝溝入洫洫入澮澮入川周世<lb/>
井田之法實公行於天下内外逺近其溝洫固不異制<lb/>
則遂人匠人之所掌也其制一也　井田之法自説溝<lb/>
洫者不通故曰采地之制用井田鄉遂公邑用溝洫紛<lb/>
紛異議於是始失而不知周時皆用井田凡曰田者皆<lb/>
用徹法孟子曰鄉田同井則是鄉皆同井謂鄉遂用溝<lb/>
洫非也哀公問年饑用不足有若告以盍徹則是邦國<lb/>
亦用徹法後世拘九夫為井以為造都鄙之説則是井<lb/>
<pb n="KR3k0029_WYG_066-5a"/>
田之法獨都鄙為然故云鄉遂公邑用溝洫之法不知<lb/>
周禮書皆通率而言所謂互見者固不一也<hi>陳采邑有</hi>
<hi>賦而旡貢邦國有貢而无賦周官太宰之職九賦有甸</hi>
<hi>稍縣都而九貢云邦國之用是也</hi>　匠人為溝洫耜廣<lb/>
五寸二耜為耦一耦之伐廣尺深尺謂之<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>
                    <hi>古犬反</hi>田<lb/>
首倍之廣二尺深二尺謂之遂專達於川各載其名<lb/>
九夫為井井間廣四尺深四尺謂之溝　方十里為成<lb/>
成間廣八尺深八尺謂之洫　方百里為同同間廣二<lb/>
<pb n="KR3k0029_WYG_066-5b"/>
尋深二仞謂之澮注曰此畿内采地之制九夫為井井<lb/>
者方一里九夫所治之田也采地制井田異於鄉遂及<lb/>
公邑三夫為屋屋具也一井之中三屋九夫三三相具<lb/>
以出賦税共治溝也方十里為成成中容一甸甸方八<lb/>
里出田税緣邊一里治洫方百里為同同中容四都六<lb/>
十四成方八十里出田税緣邊十里治澮　以匠人攷<lb/>
之井間有溝成間有洫同間有澮兹不易之制也一説<lb/>
謂方里之内二溝十里之外九洫百里之内九澮一説<lb/>
<pb n="KR3k0029_WYG_066-6a"/>
謂一同之地直達而為遂者九萬相溝而為溝者九千<lb/>
洫而為洫以百計之九矣澮而為澮以千計之九矣匠<lb/>
人之制豈其然乎　凡天下之地勢兩山之間必有川<lb/>
焉大川之上必有涂焉　凡溝逆地阞<hi>音勒謂脉理也</hi>
謂之不行水屬<hi>讀為注</hi>不理孫<hi>音遜順也/</hi>謂之不行<hi>謂</hi>
<hi>決溢也</hi>　梢溝三十里而廣倍<hi>注云謂不墾地之溝也</hi>
<hi>鄭司農云謂水潄齧之溝故三十里而廣倍梢音蕭</hi>
凡行奠<hi>音亭</hi>水磬折以參伍<hi>水行欲紆曲也</hi>　凡溝必<lb/>
<pb n="KR3k0029_WYG_066-6b"/>
因水勢防必因地勢善溝者水潄之善防者水淫之<hi>潄</hi>
<hi>猶齧也鄭司農云淫謂水淤泥土留著助之為厚</hi>　凡<lb/>
為防廣與崇方<hi>等也</hi>其閷<hi>色界切薄其上也</hi>參分去一<lb/>
大防外閷<hi>又薄其上厚其下</hi>　凡任索約<hi>縮也/</hi>大汲<hi>引</hi>
<hi>也</hi>其板謂之无任<hi>築防若牆者以繩縮其板大引之言</hi>
<hi>板橈也板橈築之則鼓土不堅矣</hi>
稻人掌稼下地<hi>以水澤之地種穀也</hi>以瀦蓄水以防止<lb/>
水以溝蕩水以遂均水以列舍水以澮寫水以涉揚其<lb/>
<pb n="KR3k0029_WYG_066-7a"/>
芟作田<hi>偃瀦者蓄流水之陂也防瀦旁堤也蕩謂以溝</hi>
<hi>行水也遂田首受水小溝也列田之畦㽟音劣也非一</hi>
<hi>道以去水也澮田尾去水大溝以涉揚其芟以其水寫</hi>
<hi>故得行其田中舉其芟鉤也</hi>
雍氏掌溝瀆澮池之禁凡害於國稼者春令為阱擭溝<lb/>
瀆之利於民者秋令塞阱杜擭<lb/>
成周揔論天下之地勢西北髙而東南下故古者或東<lb/>
其畝或南其畝畝之所向溝瀆隨之則東南其畝者亦<lb/>
<pb n="KR3k0029_WYG_066-7b"/>
其大致如此而已不必盡然鄭氏曰以南畝圖之遂從<lb/>
溝横洫從澮横凡澮而川周其外然川之所流當適地<lb/>
所非於萬夫之外必有大川圍而匝焉穎達疏詩謂鄭<lb/>
氏所言特設法耳其説是也溝洫之於田野可决而决<lb/>
則无水溢之害可塞而塞則无乾旱之患荀卿曰修隄<lb/>
防通溝洫之水潦安水藏以時决塞則溝洫豈特通水<lb/>
而已哉稻人掌稼下地以瀦蓄水以防止水以溝蕩水<lb/>
以遂均水以列舍水以澮寫水此又下地之制與遂人<lb/>
<pb n="KR3k0029_WYG_066-8a"/>
匠人異也考工記所謂水屬者屬溝洫也所謂稍溝者<lb/>
溝末也自溝末言之謂之稍溝自田端言之謂之田首<lb/>
溝逺而不倍不足以容水水行不磬折不足以殺其勢<lb/>
觀易坎為弓輪而河亦百里一曲一曲一直則溝洫之<lb/>
制磬折可知矣先王之時通九川陂九澤溝洫脈絡布<lb/>
於天下則无適而非利也及井田廢而阡陌作於是史<lb/>
起引漳以富河内鄭國鑿涇以注闗中李氷壅江以灌<lb/>
蜀地番係引汾以溉蒲阪以至白公之於渭郡信臣之<lb/>
<pb n="KR3k0029_WYG_066-8b"/>
於南陽馬臻之於鏡湖張闓之於新豐塘劉義欣之於<lb/>
芍陂鉗盧李襲稱之於雷陂史臣書之以為異績之特<lb/>
名主於不足耳　遂溝洫澮川雖不同皆謂之溝司險<lb/>
曰五溝也溝徑畛涂道路雖不同皆謂之涂司險曰五<lb/>
涂是也<lb/>
楚呉蜀水利滎陽下引河東南為鴻溝以通宋鄭陳蔡<lb/>
曹衞與濟汝淮泗㑹於楚西方則通渠漢川雲夢之際<lb/>
東方則通溝江淮之間於呉則通溝三江五湖於齊則<lb/>
<pb n="KR3k0029_WYG_066-9a"/>
通淄濟之間於蜀則蜀守李氷鑿離<graphic n="KR1374" url="https://raw.githubusercontent.com/kanripo/KR-Gaiji/master/images/KR1374.png" mimeType="image/png"/>
                    <hi>音堆岸也</hi>避沫<lb/>
水之害<hi>沫水出蜀西南徼外東南入江穿二江成都中</hi>
此渠皆可行舟有餘則用溉百姓饗其利<lb/>
魏水利魏㐮王使西門豹為鄴令史起進曰魏氏之行<lb/>
田也以百畝鄴獨二百畝是田惡也漳水在其旁西門<lb/>
豹為鄴令不知用於是以起為鄴令遂引漳水溉鄴以<lb/>
富魏之河内民歌之曰鄴有賢令兮為史公決漳水兮<lb/>
灌鄴旁終古舄鹵兮生稻粱<lb/>
<pb n="KR3k0029_WYG_066-9b"/>
秦鑿溉田渠其後韓聞秦之好興事欲疲之无令東伐<lb/>
乃使水工鄭國間説秦令鑿涇水自仲山西抵瓠口為<lb/>
渠並北山東注洛三百餘里欲以溉田中作而覺秦欲<lb/>
殺國國曰始臣為間然渠成亦秦之利也秦以為然卒<lb/>
使就渠渠就用注填閼之水溉舄鹵之地四萬餘頃收<lb/>
皆畝一鍾於是闗中為沃野无凶年命曰鄭國渠<lb/>
漢文帝水利漢文帝以文翁為蜀郡太守穿煎㳛口溉<lb/>
灌繁田千七百頃人獲其饒漢興三十九年孝文時河<lb/>
<pb n="KR3k0029_WYG_066-10a"/>
決酸棗東潰金堤於是東郡大興卒塞之<lb/>
武帝水利孝武元光中河決於瓠子東南注鉅野通於<lb/>
淮泗上使汲黯鄭當時興人徒塞之輙復壞　元光中<lb/>
大司農鄭當時言引渭穿渠起長安並南山下至河三<lb/>
百餘里渠下民田萬餘頃又可得以溉田益肥闗中之<lb/>
地得穀天子以為然令齊水工徐伯表悉發卒數萬人<lb/>
穿漕渠三嵗而通渠下民頗得以溉田矣　河東守番<lb/>
係請穿渠引汾溉皮氏汾陰下引河溉汾陰蒲阪下度<lb/>
<pb n="KR3k0029_WYG_066-10b"/>
可得五千頃五千頃故盡河壖棄地民茭牧其中耳今<lb/>
溉田之度可得穀二百萬石以上天子以為然發卒數<lb/>
萬人作渠田數嵗河移徙渠不利則田者不能償種乆<lb/>
之河東渠田廢與越人令少府以為稍入<hi>如淳曰時越</hi>
<hi>人有徙者以田與之其租税入少府也師古曰稍漸也</hi>
<hi>其入未多故謂之稍也</hi>　嚴羆言臨晉民願穿洛以溉<lb/>
重泉以東萬頃故惡地誠得水可令畝十石於是為發<lb/>
卒萬餘人穿渠自徵引洛水至商顔下岸善崩乃鑿井<lb/>
<pb n="KR3k0029_WYG_066-11a"/>
深者四十餘丈往往為井井下相通行水水頽以絶商<lb/>
顔東至山嶺十餘里間井渠之生自此始穿渠得龍骨<lb/>
故名曰龍首渠作之十餘嵗渠頗通猶未得其饒　是<lb/>
時用事者争言水利朔方西河河西酒泉皆引河及川<lb/>
谷以溉田而關中輔渠靈軹引諸水汝南九江引淮東<lb/>
海引鉅定泰山下引汶水皆穿渠為溉田各萬餘頃佗<lb/>
小渠陂山通道不可勝言　自鄭國渠起至元鼎六年<lb/>
百三十六嵗而倪寛為左内史奏請穿鑿六輔渠以益<lb/>
<pb n="KR3k0029_WYG_066-11b"/>
溉鄭國傍髙仰之田帝曰農天下之本也泉流灌寖所<lb/>
以育五穀也左右内史地名山川原甚衆細民未知其<lb/>
利故為通溝瀆畜陂澤所以備旱也今内史稻田租挈<lb/>
重不與郡同其議减令吏民勉農盡地利平徭行水勿<lb/>
使失時　後十六嵗趙中大夫白公復奏穿渠引涇水<lb/>
首起谷口尾入櫟陽注渭中袤二百里溉田四千五百<lb/>
餘頃因名曰白渠民得其饒歌之曰田於何所池陽谷<lb/>
口鄭國在前白渠起後舉鍤為雲決渠為雨涇水一石<lb/>
<pb n="KR3k0029_WYG_066-12a"/>
其泥數斗且溉且糞長我禾黍衣食京師億萬之口言<lb/>
此兩渠饒也　自河決瓠子後二十餘嵗嵗因以數不<lb/>
登而梁楚之地尤甚上既封禪巡祭山川其明年乾封<lb/>
少雨上乃使汲仁郭昌發卒數萬人塞瓠子決河自臨<lb/>
决河湛白馬玉壁上既臨河決悼功之不成乃作歌於<lb/>
是卒塞瓠子築宫其上名曰宣防而道河北行二渠復<lb/>
禹舊迹而梁楚之地復寧无水灾武帝塞瓠子築宫其<lb/>
上名曰宣防而道河北行二渠復禹舊迹非也自戰國<lb/>
<pb n="KR3k0029_WYG_066-12b"/>
以來地理家所載禹迹多失其真孟子禹疏九河瀹濟<lb/>
漯而注之海決汝漢排淮泗而注之江按禹貢揚州沿<lb/>
于江海達于淮泗是禹之時淮泗无達江之道也及呉<lb/>
王夫差掘溝通水以與晉㑹于黄池然後江始有通淮<lb/>
之道而孟子之説是誤認呉王所掘之溝以為禹之<lb/>
舊江矣司馬遷河渠書載禹導河疏二渠按禹貢導河<lb/>
積石至于龍門南至于華陰東至于厎柱又東至于孟<lb/>
津東過洛汭至于大伾北過洚水至于大陸又北播為<lb/>
<pb n="KR3k0029_WYG_066-13a"/>
九河同為逆河入于海是河自龍門而發以至于大陸<lb/>
者皆為一流初非有二渠也自齊桓公填九河之八流<lb/>
以自廣惟以徒駭一河通流至秦之時河決魏郡然後<lb/>
始有二流而子長之論是誤認秦時所決之渠以為禹<lb/>
之舊河矣地理之説最為近古者莫如孟子史記然且<lb/>
誤認後世之迹以為禹之舊功則夫地理家之所載益<lb/>
可疑也<lb/>
宣帝水利宣帝地節中郭昌使行河北曲三所水流之<lb/>
<pb n="KR3k0029_WYG_066-13b"/>
勢皆斜直<hi>當也</hi>貝邱縣乃各更穿渠直東經東郡界中<lb/>
不令北曲渠通利百姓安之<lb/>
元帝水利元帝建昭中邵信臣為南陽太守於穣縣理<lb/>
南六十里造鉗盧陂累石為堤傍開六石門以節水勢<lb/>
澤中有鉗盧小池因以為名用廣溉灌嵗増多至二萬<lb/>
頃人得其利及後漢杜詩為太守復修其業時歌之曰<lb/>
前有邵父後有杜母<lb/>
西漢揔論漢治河凡五策隄防以塞水穿渠以分水或<lb/>
<pb n="KR3k0029_WYG_066-14a"/>
欲復九河<hi>韓收</hi>或欲決河注湖中<hi>齊人延年</hi>或言不與<lb/>
水争地漢用二策一隄防一穿渠按本志孝文時河決<lb/>
酸棗武帝時河決瓠子成帝時河決館陶後決平原皆<lb/>
築塞之則漢治河之策大抵出於隄防耳平當曰經无<lb/>
隄防築塞之文賈遜以増堤為下策張戎以隄塞於平<lb/>
地猶築垣而居水觀此則専用人力以隄防非至計也<lb/>
按本志武帝塞瓠子河道河北行二渠復禹舊迹潘係<lb/>
以穿渠引河宣帝時郭昌更穿直河是將以分殺水勢<lb/>
<pb n="KR3k0029_WYG_066-14b"/>
也是時馮逡則請開屯氏河孫禁則請開馬篤河平當<lb/>
奏言則欲求能浚川疏河者賈遜中策亦不過多穿漕<lb/>
渠以分水勢是治河之策宜无以易此也若復九河之<lb/>
説決河注湖中之説皆不可行所可行者獨不與水爭<lb/>
地之説耳<lb/>
後漢章帝水利後漢章帝建初中王景為廬江太守郡<lb/>
部安豐縣有楚孫叔敖所起芍陂先是荒廢景重修之<lb/>
境内豐給<lb/>
<pb n="KR3k0029_WYG_066-15a"/>
順帝水利順帝永和五年馬臻為㑹稽太守始立鏡湖<lb/>
築塘周迴三百十里灌田九十餘頃至今人獲其利<lb/>
東晉水利東晉張闓為晉陵内史時所部四縣並以旱<lb/>
失田闓乃立曲河新豐塘溉田八百餘頃每嵗豐稔葛<lb/>
洪為其頌乃徵入拜大司農<lb/>
宋水利宋文帝元嘉七年劉義欣為荆河刺史治夀陽<lb/>
于時土境荒毁百姓離散義欣網維補緝隨宜經理芍<lb/>
陂良田萬頃隄堰乆壞秋夏常苦旱義欣遣諮議叅軍<lb/>
<pb n="KR3k0029_WYG_066-15b"/>
殷肅循行修理有舊漕引淠水入陂伐木開榛水得通<lb/>
徑由是遂豐稔<lb/>
後魏水利後魏刁雍為薄骨律鎮將至鎮上表曰富平<lb/>
西三十里有艾山南北二十六里東西四十五里鑿以<lb/>
通河似禹舊迹其兩岸作溉田大渠廣十餘步山南引<lb/>
水入北渠中計昔時髙於河水不過一丈河水激急沙<lb/>
土漂流今日此渠髙於河水二丈三尺又河水侵射往<lb/>
往崩頽渠既髙懸水不得上雖復諸處按舊引水水亦<lb/>
<pb n="KR3k0029_WYG_066-16a"/>
難求今艾山北中有洲渚水分為二西河小狹水廣百<lb/>
四十步臣今請入來年正月於河西髙渠之北八里分<lb/>
河之下五里平鑿渠廣十五步深五尺築其兩岸令髙<lb/>
一丈北行四十里還入古之髙渠即修髙渠而北復八<lb/>
十里合百二十里大有良田計用四千人四十日功渠<lb/>
得成就所欲鑿新渠口河下五尺水不得入今求從小<lb/>
河東南岸斜斷到西北岸計長二百七十步廣十步髙<lb/>
二尺絶斷小河二十日功既得成畢合計用功六十日<lb/>
<pb n="KR3k0029_WYG_066-16b"/>
小河之水盡入新渠水則充足溉官私田四萬餘頃旬<lb/>
日之間則水一徧水凡四溉穀得成實從之公私獲其<lb/>
利　裴延儁為幽州刺史范陽郡有舊沈渠徑五十里<lb/>
漁陽燕郡有故戾諸堰廣袤三十里皆廢毁多時莫能<lb/>
修復水旱不調人多飢餒延儁自度水形營造未幾而<lb/>
就溉田萬餘頃為利十倍<lb/>
唐太宗水利貞觀十八年李襲稱為揚州大都府長史<lb/>
乃引雷陂水又築句城塘以溉田八百餘頃百姓獲其<lb/>
<pb n="KR3k0029_WYG_066-17a"/>
利徵拜太府卿人至今賴之<lb/>
髙宗水利永徽六年雍州長史長孫祥奏言往日鄭白<lb/>
渠溉田四萬餘頃今為富商大賈競造碾磑堰遏漕水<lb/>
渠流梗澀渠一萬許頃請修營此渠以便百姓至於鹹<lb/>
鹵亦堪為水田髙宗曰疏導渠流使通灌溉濟汲炎旱<lb/>
應大利益太尉無忌對曰白渠水帶淤泥灌田益其肥<lb/>
美又渠水發源本髙向下枝分極衆若使流入同州則<lb/>
水饒足比為碾磑用水洩渠水隨入滑加以壅遏耗竭<lb/>
<pb n="KR3k0029_WYG_066-17b"/>
所以得利遂少於是遣祥等分檢渠上碾磑皆毁之至<lb/>
大歴中水田纔得六千二百餘頃<lb/>
憲宗水利唐韋丹江西隄丹為江南西道觀察使築隄<lb/>
扞江長十二里竇以疏漲凡為陂塘五百九十八所灌<lb/>
田萬二千頃<hi>宣帝讀元和實録見丹政事卓然它日與</hi>
<hi>宰相語曰元和時治民孰第一周墀對曰守江西韋丹</hi>
<hi>有大功徳被八州没四十年老㓜思之不忘乃詔刻功</hi>
穆宗水利長慶初朗州刺史溫造開後鄉渠百里溉田<lb/>
<pb n="KR3k0029_WYG_066-18a"/>
二千頃號右史渠後遷節度河陽復懐州古秦渠枋口<lb/>
樞以溉田源河内温武陵四縣田五千頃<lb/>
宋朝水利至道元年度支判官梁鼎陳堯叟言乞與南<lb/>
陽陳潁夀春沛郡㐮陽水田復邵信臣鄧艾之制詔何<lb/>
亮等經度之鼎等又言自唐季以來農政多廢民率弃<lb/>
本不務力田是以廩庾无餘糧土地无遺利臣討論典<lb/>
故備得端倪自陳許定鄧潁蔡宿亳至於夀春用水利<lb/>
墾田先賢陳迹具在坊埭廢毁遂成汚萊儻開闢以為<lb/>
<pb n="KR3k0029_WYG_066-18b"/>
公田灌溉以通水利發江淮下軍散卒給官錢市牛及<lb/>
耕具増築防堰每千人人給牛一治田五萬畝畝三斛<lb/>
嵗可得十五萬斛凡七州之間置二十七屯嵗可得三<lb/>
百萬斛因而益之不知其極矣行之二三年可以致倉<lb/>
廩充實省江淮漕運閑田益墾民益饒足仍慎選官吏<lb/>
兼督其事又引漢邵信臣晉杜預鄧艾等遺跡且言水<lb/>
田之制由人力人力茍修則地利可盡帝覽奏嘉之詔<lb/>
皇甫遷何亮等按視經度明年遷等言先至鄭渠相視<lb/>
<pb n="KR3k0029_WYG_066-19a"/>
舊迹按史記鄭渠元引涇水注洛三百餘里溉田四萬<lb/>
頃收皆畝一鍾白渠引涇水注渭中袤二百餘里溉田<lb/>
四千五百頃兩處共四萬四千五百頃今之存者不及<lb/>
二千頃乃二十二分之一分也詢其所由皆云職守之<lb/>
人改修渠堰坼壊舊坊故灌溉之功絶不及古望今増<lb/>
築堰埭<hi>云云</hi>又鄧陳許潁等七郡官私閑田共二十二<lb/>
萬餘頃並是漢魏以來召信臣杜詩杜預任峻司馬宣<lb/>
王鄧艾等墾闢之地欲望於舊坊未壊可以疏引水利<lb/>
<pb n="KR3k0029_WYG_066-19b"/>
處先耕二萬餘頃漸興置之詔從其請令自鄧州始募<lb/>
民耕墾免其税　嘉祐五年三司使包拯言京西多閑<lb/>
田而唐州治四縣其田之入草莽者十八九雖簡其賦<lb/>
役而民多流亡不能以還業知州趙寛興復召信臣渠<lb/>
并境内之陂堰下溉民田數萬頃荒瘠之地變為沃壌<lb/>
今非獨流民自歸又有淮湖之民至者萬餘戸請留再<lb/>
任從之　治平四年京西南路安撫使郭中錫言知唐<lb/>
州髙賦在任興建水利墾闢荒田民獲安業詔賦再任<lb/>
<pb n="KR3k0029_WYG_066-20a"/>
如更能興置水利開廣閑田當議陞陟<lb/>
古今水利總論論古今水利之制莫善於周莫不善於<lb/>
漢夫水利之在天下猶人之血氣然一息之不通則四<lb/>
體非復吾有大而江河川澤微而溝洫畝澮其小大雖<lb/>
不同而其疏通導達不可使一國之壅閼則一也成周<lb/>
之盡力於溝洫西漢之用功於河渠不貪小利以害大<lb/>
謀不急近功以遺逺害田畝有灌溉之益川澤旡壅塞<lb/>
之憂此周禮述溝洫遷史書河渠之利歟且成周匠人<lb/>
<pb n="KR3k0029_WYG_066-20b"/>
之職方井之地廣四尺者謂之溝十里之成廣八尺者<lb/>
謂之洫百里之同廣二尋者謂之澮夫自四尺之溝積<lb/>
而至於二尋之澮一同之間其捐膏腴之地以為溝洫<lb/>
之制者凡幾畝也<hi>禮冬官匠人為溝洫九夫為井井間</hi>
<hi>廣四尺深四尺謂之溝方十里為成成間廣八尺深八</hi>
<hi>尺謂之洫方百里為同同間廣二尋深二仞謂之澮</hi>小<lb/>
司徒之經土地而井牧其田野説者論田税之所出則<lb/>
百井之地出田税者六十有四而三十六井則治洫也<lb/>
<pb n="KR3k0029_WYG_066-21a"/>
萬井之地出田税者四千九十有六井而五千有竒則<lb/>
治溝與澮也夫自一成之地積而至於一同萬夫之衆<lb/>
其捐賦税之入以治溝洫之利者凡幾人也<hi>地官小司</hi>
<hi>徒注</hi>成周之君豈不愛膏腴之地賦斂之入而棄以為<lb/>
无用之溝洫哉誠以所棄者小而所利者大所捐於公<lb/>
上者不能毫髮而所以福斯民而澤天下者无窮已也<lb/>
自經界不明而先王溝洫之制漫无可考以九河之地<lb/>
猶失其八攴而莫得其迹<hi>東坡辨九河云以漢許鬲之</hi>
<pb n="KR3k0029_WYG_066-21b"/>
<hi>言攷之徒駭最北鬲津最南葢徒駭是河之本道東出</hi>
<hi>分為八齊小白塞之為一今河間弓髙以東至平原鬲</hi>
<hi>津往往有其遺處葢其八支併歸徒駭也</hi>則細而溝洫<lb/>
之屬可知矣天下所謂有才之士始出而以私智經營<lb/>
雖其利澤不博未及古人徧利天下之意不猶愈於後<lb/>
世與水争地貪尺寸之利而遺无窮之害哉自春秋戰<lb/>
國浚其源西漢道其流而河渠之水利詳矣孫叔敖起<lb/>
芍陂楚受其恵文翁穿㳛口蜀以富饒<hi>史記</hi>鑿漳水於<lb/>
<pb n="KR3k0029_WYG_066-22a"/>
魏者鄴旁有稻粱之詠<hi>魏㐮王時史起為鄴令曰魏氏</hi>
<hi>行田以百畝鄴獨二百畝是田惡也漳水在其旁西門</hi>
<hi>豹為鄴令不知用於是引漳水灌田鄴以富民歌之曰</hi>
<hi>鄴有賢令兮為史公決漳水兮灌鄴旁終古舄鹵兮生</hi>
<hi>稻粱</hi>導涇水於秦者谷口有禾黍之謠<hi>班固西都賦又</hi>
<hi>前溝洫志自秦用鄭國鑿涇水為渠名鄭國渠至武帝</hi>
<hi>中大夫白公復奏穿引涇水一起谷口以溝池陽賜名</hi>
<hi>曰白渠民歌之曰鄭國在前白公在後且灌且溉長我</hi>
<pb n="KR3k0029_WYG_066-22b"/>
<hi>禾黍云云</hi>此見於春秋戰國之時也自漢以來講明尤<lb/>
備内而京師外而列郡又逺而邊地源流𤓰分原隰碁<lb/>
布歴歴可見矣嚴羆穿龍首渠於馮翊之地<hi>注見前</hi>倪<lb/>
寛穿六輔渠於左内史之治<hi>武帝元鼎間倪寛為左内</hi>
<hi>史奏請穿六輔渠</hi>白公引涇水於池陽之區<hi>見上</hi>決渠<lb/>
降雨荷挿成雲衣食京師億萬之口豈非京師之利乎<lb/>
<hi>西都賦</hi>其他郡縣泰山則引汶東海則引鉅定汝南九<lb/>
江則引淮朔方西河酒泉諸郡則皆引河及川谷以溉<lb/>
<pb n="KR3k0029_WYG_066-23a"/>
田<hi>溝洫之用事者争言水利朔方西河河西酒泉皆引</hi>
<hi>河及川谷以溉田而闗中靈軹成國湋渠引諸川汝南</hi>
<hi>九江引淮東海引鉅定泰山下引汶水皆穿渠溉田各</hi>
<hi>萬餘頃他小渠及陂山通道者不可勝言也</hi>陂山通道<lb/>
在在相望豈非諸郡之利乎輪臺以東有渠溉田五千<lb/>
頃<hi>桑洪羊奏故輪臺以東枝渠黎皆欲國地廣饒水草</hi>
<hi>有溉田五千頃以上温和田益可廣通溝渠種五穀</hi>而<lb/>
鮮水左右亦有橋七十所<hi>趙充國屯田奏云願留萬二</hi>
<pb n="KR3k0029_WYG_066-23b"/>
<hi>千人屯要害處繕鄉亭浚溝渠治湟陿以西道橋七十</hi>
<hi>所今鮮水左右</hi>是雖極邊之地水道源流无不加意又<lb/>
豈非邊地之利乎西漢之君不計地利之廣狹不論費<lb/>
役之多寡不一勞者不永逸不暫費者不永寧此漢人<lb/>
得享溉灌之利也然周漢之所以得水利者治之者非<lb/>
一官領之者非一人得以盡心於溝洫河渠之間是故周<lb/>
官營溝行水之制則職之匠人俾任浚導之功也匠人<lb/>
為溝洫凡溝必因水勢防必因地勢止水蓄水之令則<lb/>
<pb n="KR3k0029_WYG_066-24a"/>
領之稻人俾専儲蓄之利也<hi>地官稻人以儲蓄水以防</hi>
<hi>止水以溝蕩水以遂均水以列舍水以澮寫水</hi>夫惟浚<lb/>
之於其始積之於其終又安有旱澇之患哉漢之京師<lb/>
則少府揔禁池之事其屬則有池監<hi>百官表少府掌山</hi>
<hi>海陂澤之税其属有上林上池監有都水長丞</hi>有都水<lb/>
<hi>見上</hi>水衡掌林苑之事其屬則有水司空<hi>百官表水衡</hi>
<hi>都尉水司空長丞属焉</hi>有都水<hi>前百官表/</hi>　<hi>常注如淳</hi>
<hi>曰都水治渠隄水門又按太常少府水衡置有都水長</hi>
<pb n="KR3k0029_WYG_066-24b"/>
<hi>丞</hi>三輔以行京師之職太常以領巴陵之渠<hi>並百官表</hi>
郡國則九江有陂湖官南海則有淮浦官南郡江夏則<lb/>
有雲夢官夫惟既任於其内又分於其外又安有壅閼<lb/>
之憂哉<hi>地理志九江郡有陂官湖官南海郡中有淮浦</hi>
<hi>官南郡江夏郡有雲夢官</hi>國朝恵養元元留心水利三<lb/>
司則有都水監<hi>本朝官制都水監屬三司員无常職興</hi>
<hi>役則差</hi>諸路則有提舉<hi>淳熙七年臣僚乞委提舉常平</hi>
<hi>築陂塘修堰門瀦水為備</hi>州有倅貳邑有丞佐<hi>淳熙七</hi>
<pb n="KR3k0029_WYG_066-25a"/>
<hi>年又臣僚劄子乞委諸路常平司籍定所𨽻郡縣公私</hi>
<hi>陂塘川澤之數専責縣丞因民暇日勸率疏導聖旨依</hi>
<hi>令専督責縣丞於農隙日浚治疏導廣行儲蓄</hi>而又郡<lb/>
有守邑有令皆得以行其浚導儲蓄之利故修蕭何之<lb/>
故堰則若許景山而廢壊之地復蒙大利<hi>真宗朝知</hi>
<hi>興元府許景山嘗修漢蕭何所為故堰顧其属曰酇侯</hi>
<hi>方定天下乃暇為此以灌農田今吾豈憚一時之勞而</hi>
<hi>廢萬世之利於是因其壊堰大修之</hi>正鄭公在前白公<lb/>
<pb n="KR3k0029_WYG_066-25b"/>
起後之意也<hi>見上</hi>修召信臣之舊渠則若趙尚寛而荒<lb/>
瘠之場變為沃壌<hi>仁宗朝有唐州太守趙尚寛者復修</hi>
<hi>召信臣渠與境内陂堰向為荒瘠之地變為沃壌三司</hi>
<hi>使包拯上其事上嘉其能命留再任且有旌擢之諭</hi>正<lb/>
前有召父後有杜母之意也<hi>後漢杜詩復修召信臣南</hi>
<hi>陽渠人歌之曰前有召父後有杜母</hi>築海隄以衞田而<lb/>
民享其利則如范文正<hi>范仲淹監西溪為建白於朝請</hi>
<hi>築海隄於通泰海州之境長數百里以衞民田以文正</hi>
<pb n="KR3k0029_WYG_066-26a"/>
<hi>為興化令専掌役事發通泰楚海四州民夫治之既成</hi>
<hi>民享其利興化以范為姓</hi>興水利有功而治累得聲則<lb/>
如劉彞<hi>安定胡先生有治道齊如治兵水利之類甞言</hi>
<hi>劉彞善治水後累為政皆興水利</hi>得人如是則其計可<lb/>
勝計耶今日聞有論水利之事矣而不䝉其利聞有任<lb/>
水利之官矣而不行其勞太湖藪陂澤水之所瀦而河<lb/>
渠畝遂水之所泄豪民墾之以獲豐殖之資官司仰之<lb/>
以享租輸之久及其日増嵗衍而水利之故地皆為創<lb/>
<pb n="KR3k0029_WYG_066-26b"/>
置之良田曩之仰其水利以耕者今不勝旱溢之害是<lb/>
固不可以悉舉也姑以越之鑑湖言之自漢永和中始<lb/>
闢其廣二百餘里而灌溉之利及於民者為田八千餘<lb/>
頃及熙寧中盜耕其中者九百頃至近嵗又甚矣至取<lb/>
其田以歸之公上此未害也而不知所剩者僅數百畝<lb/>
而利之所入復未必盡歸之官所言者凡數千頃而駸<lb/>
駸不已則越三郡將受其弊矣倘今日公上不利絲毫<lb/>
之賦守令不恤豪右之民毋惑於紛紛之議毋付於悠<lb/>
<pb n="KR3k0029_WYG_066-27a"/>
悠之事則何患乎利不具害不除而使周漢専其利哉<lb/>
雖然水利固當舉也亦未易輕舉也才不辨者不足任<lb/>
心不盡者不足任茍且順從者不足任上縻帑庫下奪<lb/>
農田隄防一開水失故道間有指鄰國以為壑説禹貢<lb/>
而行河者益以滋其謬耳不然閩之苕溪入太湖東坡<lb/>
何託此以諷熙寧興水利者哉<hi>東坡請謫王安石興水</hi>
<hi>利</hi>　自史起溉鄴田鄭國鑿涇水漢興文翁穿煎㳛口<lb/>
鄭當時引渭莊熊引洛自是後王景理芍陂馬臻築鑑<lb/>
<pb n="KR3k0029_WYG_066-27b"/>
湖至晉初杜預疏荆兖之水宋人引淠魏人引河唐疏<lb/>
雷陂築句城皆代天施長地力衣食元元而足公家之<lb/>
費故三代溝澮之法潛而赴時務功此不可不望也伏<lb/>
願我國家頒行古制分命有司每一嵗三月舉行其政<lb/>
委之州牧伯於縣宰通陂湖通溝洫旱魃作厲則引而<lb/>
灌之雨害粢盛則決而注之令民自便不禁其時然後<lb/>
復三老之官以勸耕稼置常平之食以禦灾變上資邦<lb/>
計下慰民望夫倉廩既足民犯重法則仁義之化可以<lb/>
<pb n="KR3k0029_WYG_066-28a"/>
階漸矣<hi>夏英公文</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_066-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索卷六十六<lb/>
</p>
<p>
</p>
  </div>
</body>
</text>
</TEI>
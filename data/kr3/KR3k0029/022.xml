<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷二十二</head>
    <p>
<pb n="KR3k0029_WYG_022-1a"/>
欽定四庫全書<lb/>
　羣書考索卷二十二　　　宋　章如愚　撰<lb/>
　　文章門<lb/>
　　　評詩類<lb/>
梁征逺記室參軍鍾嶸詩品序曰氣之動物物之感人<lb/>
故揺蕩性情形諸舞詠照燭三才暉麗萬有靈祗待之<lb/>
以致饗幽微藉之以昭告動天地感鬼神莫近於詩昔<lb/>
南風之辭卿雲之頌厥義夐矣夏歌曰欎陶乎予心楚<lb/>
<pb n="KR3k0029_WYG_022-1b"/>
謡曰名余曰正則雖詩體未全然是五言之濫觴也逮<lb/>
漢李陵始著五言之目矣古詩眇邈人世難詳推其文<lb/>
體固是炎漢之製非衰周之倡也自王揚枚馬之徒詞<lb/>
賦競爽而吟詠靡聞從李都尉迄班婕妤將百年間有<lb/>
婦人焉一人而已詩人之風頓已缺喪東京二百載中<lb/>
惟有班固詠史質木無文降及建安曹公父子篤好斯<lb/>
文平原兄弟欎為文棟劉楨王粲為其羽翼次有攀龍<lb/>
托鳳自致於屬車者蓋將百計彬彬之盛大備於時矣<lb/>
<pb n="KR3k0029_WYG_022-2a"/>
爾後陵遲衰微迄於有晉太康中三張二陸兩潘一左<lb/>
勃爾復興踵武前王風流未没亦文章之中興也永嘉<lb/>
時貴黄老稍尚虚談于時篇什理過其辭淡乎寡味爰<lb/>
及江表微波尚傳孫綽許詢桓庾諸公詩皆平典似道<lb/>
德論建安風力盡矣先是郭景純用雋上之才變創其<lb/>
體劉越石仗清剛之氣贊成厥美然彼衆我寡未能動<lb/>
俗逮義熈中謝益壽斐然繼作元嘉中有謝靈運才高<lb/>
詞盛富艷難蹤固已含跨劉郭陵轢潘左故知陳思為<lb/>
<pb n="KR3k0029_WYG_022-2b"/>
建安之傑公幹仲宣為輔陸機為太康之英安仁景陽<lb/>
為輔謝客為元嘉之雄顔延年為輔斯皆五言之冠冕<lb/>
文詞之命世也夫四言文約義廣取效風騷便可多得<lb/>
每苦文繁而意少故世罕習焉五言居文詞之要是衆<lb/>
作之有滋味者也故云㑹於流俗豈不以指事造形窮<lb/>
情冩物最為詳切者邪故詩有六義焉一曰興二曰比<lb/>
三曰賦文已盡而意有餘興也因物喻志比也直書其<lb/>
事寓言冩物賦也𢎞斯三義酌而用之幹之以風力潤<lb/>
<pb n="KR3k0029_WYG_022-3a"/>
之以丹彩使味之者無極聞之者動心是詩之至也若<lb/>
專用比興則患在意深意深則詞躓若但用賦體則患<lb/>
在意浮意浮則文散嬉戯流移文無止泊有蕪漫之累<lb/>
矣若乃春風春鳥秋月秋蟬夏雲暑雨冬月祁寒斯四<lb/>
候之感諸詩者也嘉㑹寄詩以親離羣托詩以怨至於<lb/>
楚臣去境漢妾辭宫或骨横朔野或魂逐飛蓬或負戈<lb/>
外戎殺氣雄邊塞客衣單孀閨淚盡又士有解佩出朝<lb/>
一去忘返女有楊娥入寵再盻傾國凡斯種種感蕩心<lb/>
<pb n="KR3k0029_WYG_022-3b"/>
靈非陳詩何以展其義非長歌何以騁其情故曰詩可<lb/>
以羣可以怨使窮賤易安幽居靡悶莫尚於詩矣故詞<lb/>
人作者罔不愛好今之士俗斯風熾矣纔能勝衣甫就<lb/>
小學必甘心而馳鶩焉於是庸音雜體各各為容至使<lb/>
膏腴子弟恥文不逮終朝㸃綴分夜呻吟獨觀謂為警<lb/>
䇿衆覩終淪平鈍次有輕薄之徒笑曹劉為古拙謂鮑<lb/>
昭羲皇上人謝眺今古獨步而師鮑昭終不及日中市<lb/>
朝滿學謝眺劣得黄鳥度青枝徒自棄於高聽無涉於<lb/>
<pb n="KR3k0029_WYG_022-4a"/>
文流矣觀王公搢紳之士每博論之餘何嘗不以詩為<lb/>
口實隨其嗜慾商𣙜不同淄澠並泛朱紫相奪喧議競<lb/>
起准的無依近彭城劉士章俊賞之士疾其淆亂欲為<lb/>
當世詩品具陳標榜其文未遂感而作焉昔九品論人<lb/>
七略裁士校以賔實誠多未值至若詩之為技較爾可<lb/>
知以類推之殆均博奕方今皇帝資生知之上才體沉<lb/>
欎之幽思文麗日月賞究天人昔在貴遊已為稱首况<lb/>
八紘既奄風靡雲蒸抱玉者聮肩握珠者踵武以瞰漢<lb/>
<pb n="KR3k0029_WYG_022-4b"/>
魏而不顧吞晉宋於胷中諒非農歌轅議敢致流别嶸<lb/>
之今録庻周旋於閭里均之於談笑耳古詩其體源出<lb/>
於國風陸機所擬十四首文温以麗意悲而逺驚心動<lb/>
魄可謂幾乎一字千金其外去者日以踈四十五首雖<lb/>
多哀怨頗為總雜舊疑是建安中曹王所製客從逺方<lb/>
來橘柚垂華實亦為驚絶矣人代㝠滅而清音獨逺悲<lb/>
夫　漢都尉李陵詩其源出於楚辭文多悽愴怨者之<lb/>
流陵名家子有殊才生命不諧聲頺身喪使陵不遭辛苦<lb/>
<pb n="KR3k0029_WYG_022-5a"/>
其文亦何能至此　漢婕妤班姬詩其源出於李陵團<lb/>
扇短章辭旨清婉怨深文綺得匹婦之致侏儒一節可<lb/>
以知其工矣　魏陳思王植詩其源出於國風骨氣竒<lb/>
高詞彩華茂情兼雜怨體被文質粲溢今古卓爾不羣<lb/>
嗟乎陳思之於文章也譬人倫之有周孔鱗羽之有龍<lb/>
鳳音樂之有琴笙女工之有黼黻俾爾懷鉛吮墨者抱<lb/>
篇章而景慕映餘暉以自燭故孔氏之門如用詩則公<lb/>
幹升堂思王入室景陽潘陸自可坐於廊廡之間矣<lb/>
<pb n="KR3k0029_WYG_022-5b"/>
魏文學劉楨詩其源出於古詩壯氣愛竒動多振絶真<lb/>
骨凌霜高風跨俗但氣過其文雕潤恨少然自陳思已<lb/>
下楨稱獨步　魏侍中王粲詩其源出於李陵發愀愴<lb/>
之詞文秀而質羸在曹劉間别構一體方陳思不足比<lb/>
魏文有餘　晉步兵阮籍詩其源出於小雅無雕蟲之<lb/>
功而詠懷之作可以陶性雲發幽思言在耳目之内情<lb/>
寄八荒之表洋洋乎㑹於風雅使人忘其鄙近自致逺<lb/>
大頗多感慨之詞厥㫖淵放歸趣難求顔延往解怯言<lb/>
<pb n="KR3k0029_WYG_022-6a"/>
其志　晉平原相陸機詩其源出於陳思才高辭贍舉<lb/>
體華美氣少於公幹文劣於仲宣尚規矩不貴綺錯有<lb/>
傷直致之譏然其咀嚼英華厭飫膏澤文章之淵泉也<lb/>
張公歎其大才信矣　晉黄門郎潘岳詩其源出於仲<lb/>
宣翰林歎其翩翩亦如翔禽之有羽毛衣被之有綃縠<lb/>
猶淺於陸機謝混云潘詩爛若舒錦無處不佳陸文如<lb/>
披沙揀金往往見寳嶸謂益壽輕華故以潘勝翰林篤<lb/>
論故歎陸為深余常言陸才如海潘才如江　晉黄門<lb/>
<pb n="KR3k0029_WYG_022-6b"/>
郎張恊詩其源出於王粲文體華凈少病累又巧構形<lb/>
似之言雄於潘岳靡於太冲風流調達實曠代之高手<lb/>
詞彩葱蒨音韻鏗鏘使人味之亹亹不倦　晉記室左<lb/>
思詩其源出於公幹文典以怨頗為情切得諷諭之致<lb/>
雖野於陸機而深於潘岳謝康樂常言左太冲詩潘安<lb/>
仁詩古今難比　宋臨川太守謝靈運詩其源出於陳<lb/>
思雜有景陽之體故尚巧似而逸蕩過之頗以繁蕪為<lb/>
累嶸謂若人興多才高博寓目輙書内無乏思外無遺<lb/>
<pb n="KR3k0029_WYG_022-7a"/>
物其繁富宜哉然名章逈句處處間起麗典新聲絡繹<lb/>
奔㑹譬猶青松之㧞灌木白玉之映塵沙未足貶其高<lb/>
潔也初錢塘杜明師夜夣東南有人來入其館是夕即<lb/>
靈運生於會稽旬日而謝𤣥亡其家以子孫難得送靈<lb/>
運於杜治養之十五方還都故名客兒<lb/>
詩品中序曰一品之中畧以世代為先後不以優劣為<lb/>
詮次又其人既往其文克定今所寓言不録存者夫屬<lb/>
詞比事乃為通談若乃經國文符應資博古撰德駮奏<lb/>
<pb n="KR3k0029_WYG_022-7b"/>
宜窮往烈至乎㑹詠情性亦何貴於用事思君如流水<lb/>
既是即目高臺多悲風亦唯所見清晨登隴首羗無故<lb/>
實明月照積雪詎出經史觀古今勝語多非補假皆由<lb/>
直尋顔延謝莊尤為繁宻於時化之故大明泰始中文<lb/>
章殆同書抄近任昉王元長等辭不貴竒競須新事邇<lb/>
來作者寢以成俗遂乃句無虛語語無虚字拘攣補納<lb/>
蠧文已甚但自然英㫖罕值其人詞既失高則宜加事<lb/>
義雖謝天才且表學問亦一理乎陸機文賦通而無貶<lb/>
<pb n="KR3k0029_WYG_022-8a"/>
表孝充翰林踈而不切王微鴻寳宻而無裁顔延論文<lb/>
情而難曉摯虞文志詳而博贍頗曰知言觀斯數家皆<lb/>
就談文體而不顯優劣至於謝客集詩逢詩輙取張隱<lb/>
文士逢文即書諸英志録並義在文曽無品第嶸今所<lb/>
録止乎五言雖然網羅今古詞人殆集輕欲辨彰清濁<lb/>
掎撫病利凡百二十人預此宗流者便稱才子至斯三<lb/>
品升降差非定制方申變裁請寄知者爾　漢上計秦<lb/>
嘉嘉妻徐淑詩夫妻事既可傷文亦悽怨為五言者不<lb/>
<pb n="KR3k0029_WYG_022-8b"/>
過數家而婦人居二徐淑叙别之作亞於團扇矣　魏<lb/>
文帝詩其源出於李陵頗有仲宣之體則新竒百許篇<lb/>
率皆鄙直如偶語唯西北有浮雲十餘首殊美贍可翫<lb/>
始見其工矣不然何以銓衡羣彦對揚厥弟者耶　晉<lb/>
中散嵇康詩頗似魏文過為峻切訐直露才傷淵雅之<lb/>
致然託諭清逺良有鍳裁亦未失高流矣　晉司空張<lb/>
華詩其源出於王粲其體華艶興託不竒巧用文字務<lb/>
為妍冶雖名高曩代而䟽亮之士猶恨其兒女情多風<lb/>
<pb n="KR3k0029_WYG_022-9a"/>
雲氣少謝康樂云張公雖復千篇猶一體耳今置之中<lb/>
品疑弱處之下科恨少在季孟之間矣　魏尚書何晏<lb/>
晉翊守孫楚晉著作王贊晉王司徒椽張翰晉中書令<lb/>
潘尼平叔鴻鴈之篇風規見矣子荆零雨之外正長朔<lb/>
風之後雖有累札良亦無聞季鷹黄華之唱正叔緑蘩<lb/>
之章雖不具美文彩高麗並得虬龍片甲鳯凰一毛事同<lb/>
駮聖宜居中品　魏侍中應璩詩祖襲魏文善為古語<lb/>
指事殷勤雅意深篤得詩人激刺之㫖至於濟濟今日<lb/>
<pb n="KR3k0029_WYG_022-9b"/>
所華靡可諷味焉　晉清河守陸雲晉侍中石崇晉襄<lb/>
城太守曹攄晉朗陵公何劭清河之方平原殆如陳思<lb/>
之匹白馬于其哲昆故稱二陸季倫顔逺並有英篇篤<lb/>
而論之朗陵為最　晉太尉劉琨晉中書劉湛詩其源<lb/>
出於王粲善為悽戾之詞自有清㧞之氣琨既體良才<lb/>
又罹厄運故善叙喪亂多感恨之詞中郎仰之微不逮<lb/>
者矣　晉𢎞農太守郭璞詩憲章潘岳文體相暉彪炳<lb/>
可玩始變平原平淡之體故稱中興第一翰林以為詩<lb/>
<pb n="KR3k0029_WYG_022-10a"/>
首但遊仙之作辭多慷慨乖逺𤣥宗而云奈何虎豹姿<lb/>
又云戢翼棲榛梗乃是坎壈詠懷非列仙之趣也　晉<lb/>
吏部郎袁宏詩彦伯詠史雖文體未遒而鮮明緊健去<lb/>
凡俗逺矣　晉處士郭泰機晉常侍顧愷之宋謝世基<lb/>
宋參軍顧邁宋參軍戴凱詩泰機寒女之製孤怨宜恨<lb/>
長康能以二韻答四首之美世基横海顧邁鴻飛戴凱<lb/>
人實貧羸而才章富健觀此五子文雖不多氣調警㧞<lb/>
吾許其進則鮑昭江淹未足逮上越居中品僉曰宜哉<lb/>
<pb n="KR3k0029_WYG_022-10b"/>
　宋徴士陶潛詩其源出於應璩又協左思風力文體<lb/>
省靜殆無長語篤意眞古辭興婉愜每觀其文想其人<lb/>
德世歎其質直至如歡言醉春酒日暮天無雲風華清<lb/>
靡豈直為田家語邪古今隱逸詩人之宗也　宋光禄<lb/>
大夫顔延之詩其源出於陸機尚巧似體裁綺宻情喻淵<lb/>
深動無虛散一句一字皆致意焉又喜用古事彌見拘<lb/>
東雖乖秀逸是經綸文雅才雅才减若人則蹈於困躓<lb/>
矣湯惠休曰謝詩如芙蓉出水顔如錯彩縷金顔終身<lb/>
<pb n="KR3k0029_WYG_022-11a"/>
病之　宋豫章太守謝瞻宋僕射謝鯤宋太尉袁淑宋<lb/>
徴君王㣲宋征虜將軍王僧達詩其源出於張華才力<lb/>
苦弱故務其清淺殊得風流媚趣課其實録則豫章僕<lb/>
射宜分庭抗禮徴君太尉可託乗後車征虜卓卓殆欲<lb/>
度驊騮前宋法曹參軍謝惠連詩小謝才思富㨗恨<lb/>
其蘭玉夙彫故長轡未騁秋懷擣衣之作雖復靈運銳<lb/>
思亦何以加焉又工為綺麗歌謡風人第一謝氏家録<lb/>
云康樂毎對惠連得佳語後在永嘉西堂思詩竟日不<lb/>
<pb n="KR3k0029_WYG_022-11b"/>
就寤寐間忽見惠連即成池塘生春草故當云此語有<lb/>
神助非吾語也　宋參軍鮑昭詩其源出於二張善製<lb/>
形狀冩物之詞得景陽之淑詭含茂先之靡嫚骨節強<lb/>
於謝混驅邁疾於顔延總四家而擅美跨兩代而孤出<lb/>
嗟其才秀人微故取湮當代然貴尚巧似不避危仄頗<lb/>
傷清雅之調故言險俗者多以附昭　齊吏部謝眺詩<lb/>
其源出於謝鯤微傷細宻頗在不倫一章之中自有玉<lb/>
石然竒章秀句往往警遒足使叔源失歩明達變色善<lb/>
<pb n="KR3k0029_WYG_022-12a"/>
自發詩端而末篇多躓此意銳而才弱也至為後進士<lb/>
子之所嗟慕眺亟與余論詩感激頓挫過其文　梁光<lb/>
禄江淹文通詩體緫雜善於摹擬筋力於王微成就於<lb/>
謝眺初淹罷宣城郡遂宿冶亭夢一美丈夫自稱郭璞<lb/>
謂淹曰吾有筆在卿處多年矣可以見還淹探懷中得<lb/>
一五色筆以授之爾後為詩不復成語故世傳江淹才<lb/>
盡　梁衛將軍范雲梁中書郎丘遲范詩清便宛轉如<lb/>
流風廽雪邱詩㸃綴映媚似落花依草故當淺於江淹<lb/>
<pb n="KR3k0029_WYG_022-12b"/>
而秀於任昉　梁太常任昉詩彦昇少年為詩不工故<lb/>
世稱沈詩任筆昉深恨之晚節愛好既篤又亦遒變若<lb/>
銓事理拓體淵雅得國士之風故擢居中品但昉既博<lb/>
物動輙用事所以詩不得竒少年士子效其此弊矣<lb/>
梁左光禄沈約觀休文衆製五言最優詳其文體察其<lb/>
餘論固知憲章鮑明逺也所以不閑於經綸而長於清<lb/>
怨永明相王愛文王元長等皆宗附之約于時謝眺未<lb/>
遒江淹才盡范雲名級故微故約稱獨步雖文不至其<lb/>
<pb n="KR3k0029_WYG_022-13a"/>
工麗亦一時之選也見重閭里誦詠成音嶸謂約所著<lb/>
既多今剪除浮雜收其精要允為中品之第矣故當詞<lb/>
宻於范意淺於江也<lb/>
詩品下序曰昔曹劉殆文章之聖陸謝為體貳之才銳<lb/>
精研思千百年中而不聞宫商之辨四聲之論或謂前<lb/>
達偶然不見豈其然乎嘗試言之古曰詩頌皆被之金<lb/>
竹故非調五音無以諧㑹若置酒髙堂上明月照高樓<lb/>
為韻之首故三祖之詞文或不工而韻入歌唱此重音<lb/>
<pb n="KR3k0029_WYG_022-13b"/>
韻之義也與世之言宫商異矣今既不備管絃亦何取<lb/>
於聲律耶齊有王元長者常謂余云宫商與二儀俱生<lb/>
自古詞人不知之唯顔憲子乃云律呂音調而其實大<lb/>
謬唯見范曄謝莊頗識之耳常欲進知音論未就王元<lb/>
長創其首謝眺沈約揚其波三賢或貴公子孫幼有文<lb/>
辨於是士流景慕務為精宻擗績細微專相凌架故使<lb/>
文多拘忌傷其真美余謂文製本須諷讀不可蹇礙但<lb/>
令清濁通流口吻調利斯為足矣至平上去入則余病<lb/>
<pb n="KR3k0029_WYG_022-14a"/>
未能蜂腰鶴膝閭里已具陳思贈弟仲宣七哀公幹思<lb/>
友阮籍詠懷子卿雙鳬叔夜雙鸞茂先寒夕平叔衣單<lb/>
安仁倦暑景陽苦雨靈運鄴中士衡擬古越石感亂景<lb/>
純詠仙王微風月謝客山泉叔源離宴鮑照戍邉太冲<lb/>
詠史顔延入洛陶公詠貧之製惠連擣衣之作斯皆五<lb/>
言之警䇿者也所謂篇章之珠澤文彩之鄧林　漢令<lb/>
史班固漢孝亷酈炎漢上計趙壹孟堅才流而老於掌<lb/>
故觀其詠史有感歎之詞文勝託詠靈芝觀懷寄不淺<lb/>
<pb n="KR3k0029_WYG_022-14b"/>
元叔散憤蘭蕙指斥囊錢苦言切句良亦勤矣斯人也<lb/>
而有斯困悲夫　魏武帝魏明帝曹公古直甚有悲凉<lb/>
之句叡不如丕亦稱三祖　魏白馬王彪魏文學徐幹<lb/>
白馬與陳思答贈偉長與公幹往復雖曰以莛扣鐘亦<lb/>
能閒雅矣　魏倉曹屬阮瑀晉頓丘太守歐陽建晉文<lb/>
學應璩晉中書令嵇含晉河南太守阮偘晉侍中嵇紹<lb/>
晉黄門棗據元瑜堅石七君詩並平典不失古體大檢<lb/>
似而二嵇微優矣　晉中書張載晉司𨽻傅𤣥晉太僕<lb/>
<pb n="KR3k0029_WYG_022-15a"/>
傅咸侍中繆襲散騎常侍夏候湛孟陽詩乃逺慙厥弟<lb/>
而近超兩𫝊長虞父子繁富可嘉孝冲雖曰後進見重<lb/>
安仁熈伯挽歌唯以造哀爾　晉驃騎王濟晉征南將<lb/>
軍杜預晉廷尉孫綽晉徴士許詢永嘉以來清虛在俗<lb/>
王武子輩詩貴道家之言爰洎江表𤣥風尚備有長仲<lb/>
祖桓庾諸公猶相襲世稱孫許彌善恬淡之詞　晉徴<lb/>
士戴逵晉東陽太守殷仲文宋謝混晉宋之際殆無詩<lb/>
乎義熈中以謝益壽殷仲文為華綺之冠殷不競矣<lb/>
<pb n="KR3k0029_WYG_022-15b"/>
宋尚書令傅亮季友文余常忽而不察今沈特進撰詩<lb/>
載其數首亦復平矣　宋記室何長瑜羊曜璠宋詹事<lb/>
范曄詩乃不稱其才亦為鮮舉矣　宋孝武帝宋南平<lb/>
王鑠宋建平王宏孝武詩彫文織綵過為精宻為二潘<lb/>
希慕見稱輕巧矣　宋光禄謝莊希逸詩氣候清雅不<lb/>
逮於王袁然興屬閑長良無鄙促也　宋御史蘓寳生<lb/>
宋中書令史陵修之宋典詞令任曇緒宋越騎戴法興<lb/>
蘇陵任戴並著篇章亦為搢紳之所嗟咏人非文才是<lb/>
<pb n="KR3k0029_WYG_022-16a"/>
愈甚可嘉焉　宋監典事區惠恭惠恭本胡人為顔師<lb/>
伯幹顔為詩筆輙偷定之後造獨樂賦語侵給主被斥<lb/>
及大將軍修北第差充作長時謝惠連兼記室參軍恭<lb/>
伯往共安陵嘲調末作䨇枕詩以示謝謝曰君誠能恐<lb/>
人未重且可謝為謝法曹造遣大將軍見之賞歎以錦<lb/>
二端賜謝謝曰辭白此詩公作長所製請以錦賜之<lb/>
齊惠休上人齊道猷上人齊釋寳月惠休滛靡情過其<lb/>
才世遂疋之鮑昭恐商周矣羊曜璠云是顔公忌昭之<lb/>
<pb n="KR3k0029_WYG_022-16b"/>
文故立休鮑之論庾帛二胡亦有清句行路難是東陽<lb/>
柴廓所造寳月嘗憇其家㑹廓亡因竊而有之廓子賫<lb/>
手本出都欲訟此事乃厚賂止之　齊高帝齊征北將<lb/>
軍張永齊太尉王文憲齊高帝詩詞藻意深無所云少<lb/>
張景雲雖謝文體頗有古意至如三師文憲既經國圗<lb/>
逺或忽是雕蟲　齊黄門謝超宗齊潯陽太守丘靈鞠<lb/>
齊給事中郎劉祥齊司徒長史檀超齊正貟郎鍾憲齊<lb/>
諸暨令顔則齊秀才顔則心檀謝七君並祖襲顔延之欣<lb/>
<pb n="KR3k0029_WYG_022-17a"/>
欣不倦得士大夫之雅致乎余從祖正貟常云大明泰<lb/>
始中鮑休美文殊已動俗唯此諸人傳顔陸體用固執<lb/>
不如顔諸暨最荷家聲　齊參軍毛伯成齊朝請王邁<lb/>
逺齊朝請許謡之伯成文不全佳亦多惆悵吳善之風<lb/>
人答贈許長於短句詠物湯體謂逺云吾詩可為汝詩<lb/>
父以訪謝光禄云不然爾湯可為庻兄　齊鮑令暉齊<lb/>
韓蘭英令暉歌詩往往斷絶清巧擬古尤勝唯百願滛<lb/>
矣昭常答孝武云臣妺才自亞於左芬臣才不及太冲<lb/>
<pb n="KR3k0029_WYG_022-17b"/>
爾蘭英綺宻甚有名篇又善談笑齊武謂韓云借使二<lb/>
媛生於上葉則玉階之賦紈素之辭未詎多也　齊司<lb/>
徒長史張融齊詹事孔稚珪思光紆緩誕放縱有乖文<lb/>
體然亦㨗疾豐饒差不局促德璋生於封谿而文為彫<lb/>
飾青於藍矣　齊寧朔將軍王融齊中庻子劉繪元長<lb/>
士章並有盛才詞美英凈至於五言之作幾乎尺有所<lb/>
短譬應變將畧非武侯所長未足以貶臥龍　齊僕射<lb/>
江祐祐詩猗猗清潤弟祀明魔可懷　齊記室王申齊<lb/>
<pb n="KR3k0029_WYG_022-18a"/>
綏逺太守卞彬齊端溪令下録王申二卞詩並愛竒嶃絶<lb/>
慕袁彦伯之風雖不𢎞綽而文體勦凈去平美逺矣<lb/>
齊諸暨令袁嘏嘏詩平平耳多自謂能常語徐太保尉<lb/>
云我詩有生氣須人捉者不爾便飛去　齊雍州刺史<lb/>
張欣泰梁中書郎范縝欣泰子眞並希古勝文鄙薄俗<lb/>
製賞心流亮不失雅宗　梁秀才陸厥觀厥文緯具識<lb/>
丈夫之情狀自製未優非言之失也　梁常侍虞羲梁<lb/>
建陽令江洪陽詩竒句清抜謝眺常嗟頌之洪雖無多<lb/>
<pb n="KR3k0029_WYG_022-18b"/>
亦能自逈出　梁步兵鮑行卿梁晉陵令孫察行卿少<lb/>
年甚擅風謡之美察最幽微而感賞至到耳<lb/>
　　　講說類<lb/>
廣雅曰講讀也論道也說文曰講和解也論義也又鄭<lb/>
𤣥云論倫也賈逵曰論釋也皆解說談議訓誥之謂也<lb/>
論語曰德之不修學之不講聞義不能徙不善不能改<lb/>
是吾憂也漢書曰夏侯勝每講常謂諸生曰學經不明<lb/>
不如歸耕又曰孔光居公輔位前後十七年時㑹門下<lb/>
<pb n="KR3k0029_WYG_022-19a"/>
諸生講問疑難舉大義弟子多成就為博士班伯為常<lb/>
侍上方嚮學鄭寛中與張禹朝夕入說尚書論語於金<lb/>
華殿中詔伯受焉既通大義又講異同於許商東觀漢<lb/>
記曰建初四年詔諸王諸儒㑹白虎觀講五經同異則<lb/>
其事也<lb/>
禮記曰善待問者如撞鍾扣之以小者則小鳴扣之以<lb/>
大者則大鳴　大學始教皮弁祭菜示敬道也鄭𤣥注<lb/>
曰祭菜禮先聖先師也<lb/>
<pb n="KR3k0029_WYG_022-19b"/>
孫卿子曰達師之教使弟子安焉樂焉往焉游焉肅焉<lb/>
藏焉嚴此六者得其學則邪僻之道塞矣<lb/>
史記曰董仲舒以明春秋孝景時為博士下帷講誦弟<lb/>
子轉相受業或莫見其面　申公魯人也呂太后時游<lb/>
學長安與劉郢同師郢為楚王令申公傅其太子戊<lb/>
戍不好學疾申公及戍立為王胥靡申公耻之退居家<lb/>
教授終身不出門　孔子既没子夏居西河教授為魏<lb/>
文侯師<lb/>
<pb n="KR3k0029_WYG_022-20a"/>
謝丞後漢書曰董春字紀陽少好學究極聖指後還歸<lb/>
立精舍逺方門徒學者常數百人諸生毎升講堂鳴鼓<lb/>
三通横經捧手請問者百人追隨上堂難問者百餘人<lb/>
范曄後漢書曰馬融常在高堂施絳紗帳前授生徒後<lb/>
列女樂弟子以相次傳授鮮有入其室者<lb/>
漢書曰班伯為中常侍上方嚮學鄭寛中與張禹朝夕<lb/>
入說尚書論語於金華殿中詔伯授焉<lb/>
范曄後漢書曰高鳳南陽人也專精誦讀為名儒教授<lb/>
<pb n="KR3k0029_WYG_022-20b"/>
西唐山中<lb/>
東觀漢記曰桓榮拜議郎入侍太子每期㑹輙令榮於<lb/>
公卿前敷奏經書帝稱善<lb/>
後漢書曰戴馮字次仲正朔朝賀帝令羣臣說經義有<lb/>
不通者輙奪其席以益通者馮重五十席<lb/>
東觀漢記曰永平九年詔為四姓小侯開學置五經師<lb/>
張酺以明經授於南宫<lb/>
范曄後漢書曰李育沉思專精博覧書傳州郡請召育<lb/>
<pb n="KR3k0029_WYG_022-21a"/>
輙病去常避地教授門徒數百人<lb/>
謝丞後漢書曰包减字子長明魯詩論語注東海丘精<lb/>
令講授<lb/>
范曄後漢書曰揚倫通古文尚書不應州郡之命講授<lb/>
於大澤中弟子至千餘人<lb/>
沈約宋書曰魏齊王每講𨽻經通輙使太常釋奠先聖<lb/>
先師於辟雍<lb/>
魏書曰文帝初在中宫氣癘數起士人凋落帝深感歎<lb/>
<pb n="KR3k0029_WYG_022-21b"/>
與大理王朗書云疫癘數起士人凋落余獨何人能全<lb/>
其壽故集諸儒於肅成門内講論大義偘人無倦<lb/>
沈約宋書曰元嘉十五年徵雷次宗至京師開館聚徒<lb/>
授教使丹陽尹何尚之立𤣥學太子率更令何承天立<lb/>
史學司徒參軍謝元立文學凡四學並建之<lb/>
王隱晉書曰魏高貴公之入學也王祥為三老帝北面<lb/>
乞言乃言曰仰惟明主聖帝之軌俯以訓帝<lb/>
　羣書考索卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷六十一</head> <lb/>
    <p>
<pb n="KR3k0029_WYG_127-1a"/>
欽定四庫全書<lb/>
　羣書考索後集卷六十一<lb/>
　　　　　　　　　　　　宋　章如愚　編<lb/>
　　財用門<lb/>
　　　鐵錢<lb/>
虞夏之時鏐鐵之貢載於書<lb/>
漢武帝之世孔僅籠鹽鐡郡國置鹽鐵官　昭帝時賢<lb/>
良文學之士願罷鹽鐵桑𢎞羊難以為足國安邉之本<lb/>
<pb n="KR3k0029_WYG_127-1b"/>
不可廢　元帝雖罷而尋復後漢公孫述廢銅錢置鐵<lb/>
錢官百姓貨幣不行<lb/>
梁武帝普通中罷銅冬鑄鐵錢而易得人皆私鑄及大<lb/>
同以後所在鐵錢遂如丘山物價騰貴交易者以車載<lb/>
錢不復計數而商旅姦詐之徒因之以求利矣<lb/>
唐初銀銅鐵錫之冶一百六十八陜宣潤饒衢信五州<lb/>
鐵山五　憲宗元和中鐵二百七萬斤　宣宗裴休請<lb/>
復鹽鐵使以供國用増鐵山七十一嵗率鐵五十三萬<lb/>
<pb n="KR3k0029_WYG_127-2a"/>
二千斤<lb/>
五代呉越主洪佐議鑄鐡錢其弟洪億言鑄鐡錢有八<lb/>
害乃止<lb/>
宋朝慮銅錢之出蕃界故于沿邊之地如川如陜如淮<lb/>
並用鐡錢興州有濟衆監<hi>三萬九千</hi>嘉州有豐逺監<hi>四萬</hi>邛州<lb/>
有恵民監<hi>十二萬</hi>岷州有鎮錢監<hi>十二萬五千</hi>　此鐡錢之所<lb/>
由立也<lb/>
太宗太平興國二年樊若水言江南舊用鐡錢於民非<lb/>
<pb n="KR3k0029_WYG_127-2b"/>
便望於鼎州饒州産銅處鑄錢即令諸州鐡錢為農器<lb/>
以給河北諸州流民之歸附者詔從之先是李煜據有<lb/>
江南之地國用窘乏建隆四年其大臣韓熈載請鑄每<lb/>
十錢即以鐡錢六權銅錢四而行至乾徳開寳中遂不<lb/>
用銅錢十直鐡錢十及李煜歸朝鑄錢益無用至是復<lb/>
用錢民甚便之　興國四年詔先禁銅錢不得入劔南<lb/>
界宜除之自今兩川民許雜用銅鐡錢其銅鐡即不得<lb/>
出他境邊郡諸疆界謹視之　興國五年張諤言川陜<lb/>
<pb n="KR3k0029_WYG_127-3a"/>
民鐵錢十直銅錢一輸租即十取二自平蜀失於裁制<lb/>
物價滋長鐵錢彌賤舊夷人銅一斤給鐵錢二百望増<lb/>
為千錢可以大獲因而鑄錢詔夷人銅一斤給鐵錢五<lb/>
百從之　興國七年詔諸州輸稅依舊止納鐵錢　偽<lb/>
蜀廣政中始鑄鐵錢毎鐵錢一千兼以銅錢四百凡銀<lb/>
一兩直錢千七百絹一疋直錢千二百而鐵工精好始<lb/>
與銅相亂既平蜀沈倫等悉取銅錢上供及増鑄鐵錢<lb/>
易民銅錢益買金銀装發頗失裁制物價増長尋又禁<lb/>
<pb n="KR3k0029_WYG_127-3b"/>
銅錢入川界鐵錢十乃直銅錢二至太平興國四年始<lb/>
開其禁令民輸租及㩁利每鐵錢十納銅錢一時銅錢<lb/>
已竭民甚苦之商賈争以銅錢入川界與民互市每銅<lb/>
錢一得鐵錢十又四其明年轉運副使右賛善大夫張<lb/>
諤言舊市夷人銅斤給鐵錢二百望増為千錢可以大<lb/>
獲因復鑄銅錢民租當輸錢者許且令輸銀及絹候銅<lb/>
錢多即漸令輸之詔許市夷人銅斤止給錢五百然卒<lb/>
難得銅而轉運副使右補闕聶泳同轉運祕書丞范祥<lb/>
<pb n="KR3k0029_WYG_127-4a"/>
皆言民樂輸銅錢前毎嵗逓増一分後十嵗即全取銅<lb/>
錢詔從其請祥因以月俸所得銅錢市與民厚取其直<lb/>
於是増及三分民蕭然益苦之或剜剔佛像毁噐用盗<lb/>
發古冡纔得銅錢四五坐罪者甚衆知益州工部郎中<lb/>
辛仲甫具言其弊乃詔使臣吴承勲馳傳至成都府審<lb/>
度利害仲甫集諸縣令佐問之或潜持兩端莫敢正言<lb/>
仲甫責之曰君等御前及第天子門生何得不為長久<lb/>
計反畏聶補闕范祕丞乎乃皆言其不便召聶泳范祥<lb/>
<pb n="KR3k0029_WYG_127-4b"/>
及東川轉運使覃同轉運卜倫皆下御史獄泳覃杖脊<lb/>
配役将作監祥倫免為庶人覃倫亦以月俸銅錢市與<lb/>
民厚取其直故也　興國八年奚嶼言福建諸州少銅<lb/>
錢請於建州鑄大鐵錢從之以太平通寳為文與銅錢<lb/>
並行尋以不便廢之　興國九年詔川陕路舊許以鐵<lb/>
錢四百易銅錢一百今罷之先是西川轉運使劉度建<lb/>
議如此至是鹽鐵使明言官既換易即私下必更増添<lb/>
銅鐵錢遂至長起物價乞降估之諸物價錢各仰本處<lb/>
<pb n="KR3k0029_WYG_127-5a"/>
檢㑹未使銅錢之時近年時估物價曉示指揮買賣之<lb/>
人不得違越若或减價一任隨時勑命纔行人心以泰<lb/>
能久曉示固是永便公私切知近來漸増物價乞申舊<lb/>
詔從之　淳化二年趙安易上言劔南東西川鐵錢甚<lb/>
賤物騰民困請如劉備時錢十當百事下集議李惟清<lb/>
言非便不從乃遣安易往川陕路鼓鑄嵗終纔得三千<lb/>
餘貫衆議以為非罷之　咸平三年兩京左藏庫王允<lb/>
恭言川陜民田之稅皆輸銅錢之一今輸鐵錢之十且<lb/>
<pb n="KR3k0029_WYG_127-5b"/>
民入田稅以一為十官失其九矣吏卒俸給増一為五<lb/>
又失其四矣吏卒得用十復失其半矣且饒信之銅積<lb/>
數千萬若運峽蜀俾䕫益逐路各置監鼓鑄嵗用均給<lb/>
不及十日悉用銅錢矣義雖未用然自吏卒俸給始改<lb/>
用鐵錢之十易銅錢之一　景徳二年知益州張詠上<lb/>
言受詔與轉運使黄覬同裁度嘉卭二州所鑄景徳元<lb/>
寳大鐵錢令依福州鐵錢每貫用鐵三十斤取二十五<lb/>
斤八兩成直銅錢一小鐵錢十相兼行用甚便從之<hi>已上</hi>
<pb n="KR3k0029_WYG_127-6a"/>
<hi>並㑹要</hi>　祥符六年益州路轉運使趙稹上言兩川大鐵<lb/>
錢公私未便見管銅數頗多欲鑄成大銅錢一以當十<lb/>
命三司相度利害以聞<hi>㑹要</hi>　祥符七年益州凌榮等請<lb/>
鑄大鐵錢每貫重十二斤兩以一當其使舊錢亦仍舊<lb/>
行用從之先是西川小鐵錢每十當一貿易甚便其後<lb/>
别鑄大錢每貫重二十五斤每一當小錢之十三司言<lb/>
有盗鎔大錢二十五斤範為器用鬻其直二千故盜鎔<lb/>
者衆榮言錢輕則行者賫鐡少則鎔者自息故請改鑄<lb/>
<pb n="KR3k0029_WYG_127-6b"/>
<hi>㑹要</hi>　天禧五年鑄鐵錢有三監卭州曰恵民嘉州曰豐<lb/>
逺興州曰濟衆益州雅州舊有監後廢之大錢貫重十<lb/>
二斤十兩以準銅錢歳鑄總二十一萬餘貫銅錢行於<lb/>
天下鐵錢止於川陜<hi>長編</hi>
仁宗慶歴八年奎復奏晉澤洛三州及威勝軍<hi>實録云在五年</hi>
日鑄小錢獨留用河東而河東鐡錢既行盜鑄錢<lb/>
者獲利十之六錢輕貨重其患如陜西言者皆以為<lb/>
不便知并州鄭戩<hi>六年二月戩知并州</hi>請河東鐡錢且以二當銅<lb/>
<pb n="KR3k0029_WYG_127-7a"/>
錢一行一年人以三當一或以五當一罷官爐日鑄但<lb/>
行舊錢知澤州李昭遘<hi>六年四月昭遘知澤州</hi>亦言河東民燒石<lb/>
灰家有槖冶之具盗鑄者莫可詰而契丹亦能鑄鐵錢<lb/>
以易並邉銅錢而去所害尤盛<hi>長編</hi>　翰林學士張方平<lb/>
宋祁御史中丞楊察與三司使葉清臣先上陕西錢議<lb/>
曰六月乙未闗中用大錢本以縣官取利太多致奸人<lb/>
盗鑄其用日輕比年以來皆虚髙物估始増直於下終<lb/>
取償於上縣官雖有折當之虛名乃受虧損之實害救<lb/>
<pb n="KR3k0029_WYG_127-7b"/>
弊不先自損則法未易行請以江南儀商州大銅錢一<lb/>
當小銅錢三又言奸人所以不鑄小鐵錢者以鑄大銅<lb/>
錢得利厚而官不必禁若鑄大銅錢無利又将鑄小鐵<lb/>
錢以亂法請以小鐵錢三當銅錢一既而又請<hi>七月辛丑</hi>河<lb/>
東小鐵錢如陕西亦以三當一且罷官所置爐朝廷皆<lb/>
施用其言自是奸人稍無利猶未能絶濫錢也其後詔<lb/>
商州罷鑄青黄銅錢皇祐二年二月又令陕西大銅錢<lb/>
大鐵錢曰一當二嘉祐四年二月盗鑄乃止然令數變<lb/>
<pb n="KR3k0029_WYG_127-8a"/>
兵民耗于資用類多咨怨久之始定<hi>長編</hi>　嘉祐四年詔<lb/>
如聞陕西民間多濫鑄大錢以故市易不通其以見行<lb/>
當三大鐵錢並當小鐵錢之二本路官員已支三月俸<lb/>
者即計其數貼支<hi>長編</hi>　先是議者欲變大鐵錢當一提<lb/>
㸃刑獄陸詵言民間貴小銅錢而賤大鐵錢他日一當<lb/>
三猶輕之今令與小錢均直則大錢必廢請以一當二<lb/>
則公私所損無幾而商賈可以通行兼盗鑄計其物直<lb/>
無嬴則必自止而陕西舊藏饒州大錢闊緣民間久不<lb/>
<pb n="KR3k0029_WYG_127-8b"/>
敢用今既無盗鑄則亦可以兼行四者皆便又言既更<lb/>
錢法前曰民負官緡者法應如數追納望分蠲其一詔<lb/>
悉行之自是盗鑄乃止然人之數變兵民耗于資用類<lb/>
多咨怨久之始定<lb/>
神宗熈寧八年永興軍等路轉見管私鐵錢轉運司九<lb/>
萬餘緡常平司十一萬餘緡并買民間私鐵錢數十萬<lb/>
斤並當改鑄省様錢欲除永興軍河中陕西銅錢監添<lb/>
匠鼓鑄外更于商虢洛南増置三監耀鄜權置兩監共<lb/>
<pb n="KR3k0029_WYG_127-9a"/>
九監鼓鑄永興鄜耀河中陕去鐵冶逺第改鑄偽錢一<lb/>
年可畢商州洛南華虢最近鐵可以久行鄜州等五處<lb/>
候改鑄罷工匠併入商州等四監然後専鑄大錢從之<lb/>
仍委皮公弼總制營辦先是安撫轉運司出牓收買四<lb/>
等私錢一切禁㫁舊通用錢而以銅錢易之以官庫見<lb/>
管并換到通用私小錢重行鼓鑄而熊本以為如此則<lb/>
公私未便乃下逐司申明前後條約唯揀鈌薄漏貫字<lb/>
様不明等私錢犯者依法施行入官銷毁應自來通用<lb/>
<pb n="KR3k0029_WYG_127-9b"/>
錢並令行使如故其官庫不堪用鐵等錢即别置錢監<lb/>
増圎物料比省様微如别異鑄熈寧重寳詔逐司具官<lb/>
私合改錢數各計若干及如何措置以聞至是轉運司<lb/>
條具來上故有是詔　熈寧八年三月丁酉詔秦鳯等<lb/>
路都轉運司相度所鑄大鐵錢約補足所廢監錢數外<lb/>
不須廣鑄委熊本總制營辦　岷州置鑄錢監令知熈<lb/>
州髙遵裕轉運副使張穆之提舉以遵裕言威逺監所<lb/>
鑄折二錢用工少而得利多今岷州鐵冶暴發若増置<lb/>
<pb n="KR3k0029_WYG_127-10a"/>
一監歲可得緡錢四十萬故命置監焉后賜監名曰熖<lb/>
山　熙寧八年十二月是月復雲南軍雲安監置舒州<lb/>
同安監京兆華耀陜州鑄錢監　熈寧九年四月永興<lb/>
軍等路轉運使皮公弼言比者改鑄私錢悉為省様盗<lb/>
鑄屏迹人情少安今又許通使私錢恐盗鑄復起錢色<lb/>
經久難辨詔三司指揮汪輔之所簡可用鐡錢未得通<lb/>
行先具數以聞　熈寧九年七月丙子詔訪聞陜西自<lb/>
罷監錢後軍民交易尚為兼并之家不肯以省様鐡錢<lb/>
<pb n="KR3k0029_WYG_127-10b"/>
與銅錢一般行使令兩路轉運司分明牓諭後如有所<lb/>
犯即行嚴斷仍令衆五日　熈寧九年九月中書言陜<lb/>
西官司所納不堪用私鑄錢百一十五萬九千八百餘<lb/>
緡初言止有二十餘萬緡一年可改鑄畢今其數乃如<lb/>
此又稱每年止鑄大錢九千一百五十餘緡其違法納<lb/>
私錢官司欲令三司依法施行從之　熈寧九年侍御<lb/>
史周尹言臣聞錢幣之用古者或謂之泉欲其流而無<lb/>
滯或謂之布取其周遍而平均臣去冬奉使經由永興<lb/>
<pb n="KR3k0029_WYG_127-11a"/>
秦鳳路伏見盗鑄錢不少問其本末蓋是錢法用一當<lb/>
二鐵錢易得而民間盗鑄者費少利倍又訪聞得所在<lb/>
官中積貯者約有數百餘貫民間收藏者猶不在其數<lb/>
縁上件錢貨起初原以一當十後来减為折三近嵗又<lb/>
作折二已于國家重貨十損其八若更作一文行用即<lb/>
又損一分所以不敢輙有奏請昨來朝廷差汪輔之往<lb/>
逐路揀選鐵錢萬數不多合三司指揮更不行用仍令<lb/>
改鑄就令改鑄務監毎一日鑄及三千貫即一年之内<lb/>
<pb n="KR3k0029_WYG_127-11b"/>
除節假旬假實有三百日課程約只見九千萬貫以來<lb/>
計三二年間未滿數百萬貫况日課未必及三千貫之<lb/>
數也若改鑄之法或只仍舊作折三即民間私鑄定亦<lb/>
不可止絶臣欲望将折二鐵錢更不别行改鑄亦不須<lb/>
揀選起自今後只作一文行用則盗鑄者所獲之利不<lb/>
充所費自然無復冐禁作過嵗重辟而農商省交易獲<lb/>
泉貨通流之利且約官中所有止就四百萬貫言之若<lb/>
以二為一即猶得二百萬貫之數致力簡省便可行用<lb/>
<pb n="KR3k0029_WYG_127-12a"/>
<hi>六月</hi>　熈寧十年六月壬寅三司言鑄大錢欲乞但依舊<lb/>
額今後如有添鑄乞除陕西河北河東外諸路並鑄小<lb/>
錢又言河北西路轉運司請于邢磁州置監鼓鑄折二<lb/>
錢十萬貫今相度欲於永興軍路鑄折二錢十萬貫却<lb/>
於河北西路添鑄大銅錢並從之　元豐元年八月乙<lb/>
丑利州路轉運司言興州濟衆監每嵗舊鑄錢四萬一<lb/>
千緡計支本錢二萬四千緡得息萬七十緡應副茶場<lb/>
司今若依偹宗閔奏請増鑄常使錢三萬一千緡通舊<lb/>
<pb n="KR3k0029_WYG_127-12b"/>
鑄及額錢總七萬二千餘緡共支本錢四萬二千三百<lb/>
餘緡可得息錢三萬緡其宗閔所乞鑄一半大錢欲並<lb/>
鑄折二大錢不惟便於行用兼省工費得收息入茶場<lb/>
司足用及限一年撥還本錢從之仍令止鑄本路見使<lb/>
錢　元豐六年陕西轉運司言同州韓城縣山鐵礦盛<lb/>
苖脉深厚可置錢監及渭州華亭縣博濟監因循廢罷<lb/>
欲於黄石河鑄冶務復置監廢秦隴州鐵監從之　元<lb/>
豐七年京東路都轉運使吴處厚言徐州利國監鐵柔<lb/>
<pb n="KR3k0029_WYG_127-13a"/>
良堪用乞置寳豊下監毎嵗除供給公使外鑄折二錢<lb/>
三十萬緡委請河輦運司以次附𢃄上京寄納却令三<lb/>
門輦運司具舟載至河中府因回脚鹽車入陜府轉移<lb/>
用度嵗嵗如此不為無助乞從臣相度條畫立法詔畫<lb/>
二合費用及自利國監至京脚直以聞今約鑄折二鐵<lb/>
錢二十萬緡當費用及至京師直計萬五千四十緡詔<lb/>
付户部闗工部並如居厚所奏<lb/>
哲宗紹聖三年七月三省言陜西路比年鐵錢益輕鈔<lb/>
<pb n="KR3k0029_WYG_127-13b"/>
價踴貴公私受弊詔度支郎中任公裕與都大提舉成<lb/>
都府利州陜西等路茶馬事陸師閔同本路轉運司相<lb/>
度措置講究利害先是上問於曽布曰陜西錢輕欲變<lb/>
法鄭雍欲給鈔安燾云只是富得百姓雍不曉布曰六<lb/>
貫鈔見賣十三貫正當給鈔以平鈔價鈔價减則鐵錢<lb/>
重鹽課増商旅行人不食貴鹽未見其不可與其欲减<lb/>
鐵錢以兩文當一公私坐耗其藏鏹之半未見其利百<lb/>
姓固欲其富何可使貧兼未見其但富百姓而有害於<lb/>
<pb n="KR3k0029_WYG_127-14a"/>
公家因言燾素不曉事恐其言未必可取也上曰燾與<lb/>
張惇皆以為不可布曰但令條陳其不可之狀則利害<lb/>
可見矣上又曰錢法恐須變布曰此事體大臣不敢輕<lb/>
議鄭戬在河東變鐵錢以三當一當時人情極洶洶不<lb/>
安今日遽變坐耗公私之半必更沸騰臣未知的確利<lb/>
害不敢以為可變况今鈔沙已弊給鈔以救錢輕之患<lb/>
正是今日所宜雍之說恐可行爾<hi>長編</hi>
徽宗大觀元年詔河北昨鑄夾錫當五錢其様製大小<lb/>
<pb n="KR3k0029_WYG_127-14b"/>
類當十銅錢若或行用姦民趍利染為銅色私作當十<lb/>
難于驗察宜改鑄當二自今可令計備物料廣鑄當二<lb/>
以足一路之費<hi>長編夏四月</hi>　大觀元年詔曰錢為國之利<lb/>
柄以方圎銖兩而寄富貴貧賤之權若為衆庶所操則<lb/>
利柄失矣今淮浙福建官吏曠職縱姦弗戢盜鑄公行<lb/>
有誤良民公然受弊其令監司相度以官錢為様垂之<lb/>
市肆告諭民戸有不如様限一季投納官以一償五限<lb/>
滿不納加罪一等仍以所納錢更鑄補還出榜告諭使<lb/>
<pb n="KR3k0029_WYG_127-15a"/>
長知之<hi>長編</hi>　大觀元年丙申詔東南依已降分數指揮<lb/>
鑄小平錢崇寧監只鑄當十錢<hi>長編九月</hi>　大觀二年御筆陜<lb/>
西轉運判官張摶新進鑄錢錫鐵錢様使錫少鐵多既<lb/>
多必暗與盗鑄者真偽難辨可只依舊鼔鑄不得裁减<lb/>
仍速行下御筆比以四川鐵錢猥多錢輕物重若更許<lb/>
陕西鐵錢入川行用則弊益以輕物益以貴非平價裕<lb/>
民之道其陕西鐵錢可更不許入川行用<hi>長編</hi>　大觀四<lb/>
年春詔與物同少則貴多則賤當十錢法行之方定鑄<lb/>
<pb n="KR3k0029_WYG_127-15b"/>
而不絶源源而來數既多法隨而弊私鑄復興混殽無<lb/>
别其法必壊非長久之術舊鑄錢監並依舊額止鼓鑄<lb/>
小平錢其后降指揮改鑄當十錢數等並罷新置河東<lb/>
河北陜西諸監鼓鑄當十銅錢夾錫鐵錢可罷鑄當十<lb/>
銅錢外仍尚書省取索如新監無鐵炭不可鼓鑄去處<lb/>
相度减罷外有合存留者擬定将上取㫖仍令開封府<lb/>
立法行下<hi>長編</hi>　大觀四年秋七月張商英言當十錢為<lb/>
害久矣舊小平錢有出門之禁故凡四方客旅之貨交<lb/>
<pb n="KR3k0029_WYG_127-16a"/>
易得錢者必大半入中求鹽鈔收買誥牒而餘錢又流<lb/>
布在市井行鋪故上下内外交相利養自當十錢行以<lb/>
一夫而負八千則為小車八十千錢輕齎則告牒為滯<lb/>
為貨鹽鈔非得虚擡之息則不行臣今欲權借内庫并<lb/>
宻院諸司應于封樁絹紬金銀井鹽鐵即下令折十餘<lb/>
錢盗鑄偽濫有害錢法限民間半年於所在送納每十<lb/>
貫支給銀絹一匹一兩限滿其錢更不行用候錢入官<lb/>
擇其惡者鑄小平錢存其好者折三行使如此則錢法<lb/>
<pb n="KR3k0029_WYG_127-16b"/>
鈔法不相低昻可以復舊其銀絹等止是權借半年以<lb/>
上候收到錢撥還<hi>長編</hi>　大觀四年張商英言臣按唐明<lb/>
皇開元中姚崇宋璟為宰相出米萬石收惡錢又以好<lb/>
錢三百文換惡錢一千改鑄二銖四參錢昔之賢相救<lb/>
弊規畫計不出此當十錢自唐以來為害甚明行之於今<lb/>
尤見窒礙監小平錢出門有限有禁故四方客旅商貨<lb/>
交易得錢者必入中末鹽鈔收買官誥度牒而餘錢又<lb/>
流布在街市民間故官私内外交相利養自當十錢行<lb/>
<pb n="KR3k0029_WYG_127-17a"/>
一夫負八十千小車載四百千錢既為輕齎之物則告<lb/>
牒難售鹽鈔非操虚錢而得實價則難行重輕之勢然<lb/>
也<hi>長編</hi>　大觀四年張商英言臣昨奉聖言元豐庫樁小<lb/>
平錢一千五百萬貫外餘聴出入以平錢鈔物三者之<lb/>
價臣不量力願任其責今欲先給鈔五百萬貫付陜西<lb/>
轉運司令分劈於五路沿邉收糴斛斗充代近裏州軍<lb/>
等第戸久來支移租賦之數却令近裏等第户依數送<lb/>
納價錢假如毎名支移嵗費一百貫今三分損一以恵<lb/>
<pb n="KR3k0029_WYG_127-17b"/>
之則其利有三京庫出鈔以飛當十錢其利一也以實<lb/>
鈔糴斛斗則商旅不擡虚價以合鈔面其利二也等第<lb/>
戸免支移陪費而鐵錢輸官以待移用其利三也臣既<lb/>
任此則是遣一腹心人往計㑹孫琦等宻令通知供具<lb/>
五路毎年支移若干斛斗於某州塞實計地里逺近民<lb/>
間毎石并脚乗實出若干錢急速回報今踏逐得奉議<lb/>
郎桑景詢幹敏精悍有心力欲就差本人充陕西路轉<lb/>
運司幹當公事<hi>長編</hi>　政和四年庚辰陕西轉運司奏本<lb/>
<pb n="KR3k0029_WYG_127-18a"/>
路見行使舊大鐵錢其錢係慶歴至和熈寧元豊元祐<lb/>
紹聖元符聖宋字號者即見行使夾錫錢無上件年號<lb/>
民間易為辨認不至疑惑外只有政和通寳一色錢與<lb/>
政和通寳錫鐵錢文様製相類致或夾𢃄般販混雜行<lb/>
使申乞施行尚書省勘㑹夾錫錢諸路行使已各快便<lb/>
唯是陜西路般販舊大鐵錢夾𢃄流傳入諸路與夾鍚<lb/>
錢混雜行使致害錢法欲自今降指揮到日其政和通<lb/>
寳舊大鐵錢官私更不行使均撥赴逐錢監改鑄夾錫<lb/>
<pb n="KR3k0029_WYG_127-18b"/>
錢民間仰限一季并齊赴逐處官司納換從之<hi>長編</hi>　政<lb/>
和五年乙邜奉議郎權提轄措置陜西路坑冶催促鑄<lb/>
錢兼措置川路坑冶蒋彛轉一官彛自言政和四年鐵<lb/>
錢五百三十七萬一千八百貫除支破物料及諸色縻<lb/>
費本錢外實收净息錢三百七萬四千八百貫敷及年<lb/>
額故也　政和五年庚寅臣僚上言政和元年已後夾<lb/>
錫錢嘗與舊鐵錢一等行使仍不得别稱呼政和二年<lb/>
朝廷興復鐵錢夾錫錢當銅錢二文而元初寄賣典質<lb/>
<pb n="KR3k0029_WYG_127-19a"/>
之家往往相繼理索收贖歸還者謂當紐折理索者欲依<lb/>
元數縁此紛紛争訟不已當職官又各依違含糊不為<lb/>
辨白止令在外詳議元稱鐵錢即令中半交還元稱錫<lb/>
錢即令還錫錢元稱鐵錫錢方依今來見行錢法紐計<lb/>
本路漕司約束自違錢法謂政和三年五月五日興復<lb/>
錢法以錢典過産業地土今来收贖如元交錫錢自合<lb/>
用錫錢收贖臣契勘鐵錫錢一等行使自錫與鐵錢不<lb/>
異政和三年以後興復錢法錫錢當銅錢二文彼時此<lb/>
<pb n="KR3k0029_WYG_127-19b"/>
時自有輕重今後收贖理當明白曉諭合依見行錢法<lb/>
施行從之<lb/>
孝宗淳熈十一年十二月己卯進呈觧元振奏乞令光<lb/>
州依舒州靳州置監鑄鐵錢上曰此事難行后次鑄<lb/>
到鐵錢時可令分二三萬與光州　史臣曰弊多則錢<lb/>
益輕而物重况以鐵為幣又非銅比也鐵之價賤于銅<lb/>
而又多鑄焉其輕也必矣夫以事揆事則慮有遺策以<lb/>
理揆事則物無遯情雖事物之微而皆有以察其利害<lb/>
<pb n="KR3k0029_WYG_127-20a"/>
之實神聖之明天下誦之為不可及矣<hi>聖政</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_127-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷六十一<lb/>
</p>
<p>
</p>
  </div>
</body>
</text>
</TEI>
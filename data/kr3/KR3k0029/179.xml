<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索續集卷四十八</head> <lb/>
    <p>
<pb n="KR3k0029_WYG_179-1a"/>
欽定四庫全書<lb/>
　羣書考索續集卷四十八<lb/>
　　　　　　　　　　　　宋　章如愚　編<lb/>
　　輿地門<lb/>
　　　諸路<lb/>
二十三路魏晉而下西北之地浸没於𦍑狄至於宋朝<lb/>
而有虞十二州之地幾失其三<hi>幽州并州營州</hi>而元豐<lb/>
二十三路三代以前犬羊為蠻夷之域大抵東南衣冠<lb/>
<pb n="KR3k0029_WYG_179-1b"/>
之地皆往古之蠻夷而西北左衽之鄉盡先王之都邑<lb/>
是以有志之士深切嘆恨王化所加唯在蠻𦍑荒而不<lb/>
能復先王之都邑往往指燕雲河湟為重指江湖川廣<lb/>
為輕而不知地無常利天運實衡其勝衰凡日月所照<lb/>
可以驅蛇龍剪荆棘而人其居者皆可為中國皆可以<lb/>
為夷狄茍天之所棄何有於華夏天之所祐何有於蠻<lb/>
荒如海表蟠木之地髙陽之疆理也而唐虞棄之無害<lb/>
其為蕩蕩巍巍之功遼東營州之地唐虞之疆理也而<lb/>
<pb n="KR3k0029_WYG_179-2a"/>
隋唐棄之無害其為開皇貞觀之隆燕雲河湟之地隋<lb/>
唐之疆理也而宋朝棄之無害其為聖聖承承百有七<lb/>
十年太平極治之烈然則先王之地固有不必重矣如<lb/>
陜右山南之地夏商以前蠻夷之域也而姬周資之以<lb/>
興王業劍南嶺表之地姬周以前蠻夷之域也而秦漢<lb/>
闢之資以富强海隅七閩之地秦漢以前蠻夷之域也<lb/>
而隋唐理之遂隆美化然則蠻荒之地固有不必輕矣<lb/>
葢三代以前天運王於西北而廢棄東南故戎狄折北<lb/>
<pb n="KR3k0029_WYG_179-2b"/>
不支而蠻夷得以徼倖當時帝王有作則利於西北而<lb/>
不利於東南故髙陽疆蟠木宅龍城<hi>唐營州宋朝棄於</hi>
<hi>東夷</hi>黄帝逐獯虜而邑涿鹿<hi>唐幽州宋朝棄於北狄</hi>髙<lb/>
宗震伐於鬼方<hi>西戎之逺也</hi>文王逺城於朔野<hi>唐雲夏</hi>
<hi>之間宋棄於北狄</hi>莫不集厥殊勲訖無後患至虞舜南<lb/>
廵則終於蒼梧夏禹東廵則殁於會稽<hi>宋越州</hi>有苗之<lb/>
征既以逆命昭王南廵亦復不反大抵經畧東南未甞<lb/>
有所濟也逮秦漢而下天運稍回滋眷佑於東南而西<lb/>
<pb n="KR3k0029_WYG_179-3a"/>
北代以陵替故蠻夷折北不支而戎狄得以徼幸當時<lb/>
帝王有作則不利於西北而利於東南是以秦漢開萬<lb/>
里之封而川廣悉為郡縣隋唐闡海隅之化而閩浙盡<lb/>
為衣冠蠢爾蠻荒於變中華當時既赫厥靈後世益蒙<lb/>
其利至於晉招五部則變生劉石唐開四鎮則禍極吐<lb/>
蕃漢将屯田於葱嶺重困華人唐宗列郡於隂山終為<lb/>
異域大抵開𦍑狄為郡縣者未嘗有所濟也是豈非天<lb/>
運回旋而有至此也譬諸人之居焉小人居之則謂之<lb/>
<pb n="KR3k0029_WYG_179-3b"/>
小人君子居之則謂之君子名實在人何常之有春秋<lb/>
之法中國而用夷狄之禮則黜為夷狄夷狄而用中國<lb/>
之禮則進為中國是中國夷狄之人且無一定矧於其<lb/>
地哉而議者謂江湖而南風氣濕燠有失四時之正踰<lb/>
嶺南則有春夏而無秋冬此其所以不可進於中國也<lb/>
而不知四海之内得隂陽之正者唯河南為然渡河以<lb/>
北沿闗以西則風氣稍凉至燕雲河湟之間則有秋冬<lb/>
而無春夏其失天地之和一也先王既輯正於西北則<lb/>
<pb n="KR3k0029_WYG_179-4a"/>
後王有作疆理東南復何疑哉由是以論則天運之所<lb/>
加人事之所修皆可以為帝王之居仰觀俯察則西北<lb/>
不得不重於古東南不得不重於今能深究天人否泰<lb/>
之理則天下大勢黙可知矣<lb/>
　　　九州<lb/>
禹别九州禹别四海為九州宜若有均一之制而校其<lb/>
道里廣狹全不相侔濟河<hi>兖州</hi>淮岱<hi>徐州</hi>相去不能千<lb/>
里荆河<hi>豫州</hi>千里而近海岱<hi>青州</hi>千五里而縮荆山衡<lb/>
<pb n="KR3k0029_WYG_179-4b"/>
陽<hi>荆州</hi>二千里而遥東海西河<hi>兾州</hi>二千里而近夀春<lb/>
之淮潮陽之海<hi>楊州</hi>相去且六千里龍門之黄河燉煌<lb/>
之黒水<hi>雍州</hi>相去以四千里以至華陽黒水窮數千里<lb/>
而未知所經是何廣狹之殊也或者九州之别品殊墳<lb/>
壌因土宜而别也故其道里無得而均然而荆河淮濟<lb/>
之間<hi>徐兖豫三州之境也</hi>截長補短不能當淮海一州<lb/>
之半借使三州土壌既殊不可得而并揚州之大獨不<lb/>
可得而釐耶古今名儒訓釋禹貢多矣而未始及此葢<lb/>
<pb n="KR3k0029_WYG_179-5a"/>
難言之也切甞討之九州之别葢倣井田之法<hi>井田之</hi>
<hi>法始於黄帝</hi>方里而井九百畆中為公田八家皆私百<lb/>
畆同養公田而九州之制一州為王圻八州建國以蕃<lb/>
王室是同養公田之義也故其區别境壤不因土宇之<lb/>
小大不限山川之間阻唯據民田多寡而均之耳然而<lb/>
四海之内夷險不齊如荆河淮濟之間百舍坦夷萬頃<lb/>
一瞬而又當中原要區民力修地利盡良疇既闢廣土<lb/>
實稀故三州<hi>徐兖豫</hi>境土最為狹也至淮海以南<hi>揚州</hi>
<pb n="KR3k0029_WYG_179-5b"/>
<hi>淮南荆州漢南</hi>幽劒以西<hi>雍州在凾谷之西梁州在劒</hi>
<hi>閣之西</hi>江淮泛濫闗山重複而又僻在遐陬闊踈稼政<lb/>
平土葢寡闢田甚艱故四州境土最為闊也嘗考西漢<lb/>
之時去古未逺方其極盛九有民户揔計千二百餘萬<lb/>
而徐兖豫三州當五百五十萬户青兾二州當三百五<lb/>
千萬户而荆揚雍梁四州僅當三百萬户夫民非榖不<lb/>
生榖非民不植推其户口之多寡足以見田疇之廣闊<lb/>
據今驗古畧可知則九州之别唯民田是均㫁可考矣<lb/>
<pb n="KR3k0029_WYG_179-6a"/>
嗚乎治有本要帝王一道其來久矣神農之教曰石城<lb/>
十仭湯池百歩帶甲百萬而無粟不能守也故舜咨十二<lb/>
牧則曰食哉惟時洪範八政則以食居其首周官九<lb/>
職則以農為先誠以國以民為本民以食為命而食非<lb/>
田不給田非民不耕有田而後可以賦民有民而後可<lb/>
以立市朝廷國家故先王所重唯民與田其所以體國<lb/>
經野設官分職侯甸之制軍國之用皆取定於民田故<lb/>
官無閒則兵無聚散家無豐儉民無勞逸而國有致一<lb/>
<pb n="KR3k0029_WYG_179-6b"/>
之斂民有不二之業有田斯墾有榖斯積雖遇水旱兵<lb/>
㓙而民無菜色故得禮節著而榮辱彰時雍之治由之<lb/>
而致也爰自秦開阡陌而廢井田罷侯置守以要害為<lb/>
先而不復以民田為制魏晉而下因仍不改坐水陸而<lb/>
建都會鞏山河而峙城郭民物所聚南畆實遥形勢之<lb/>
地良田葢寡至於平土多疇衣食所資則反以為敞夷<lb/>
不守之地而不知務大抵所重非所本所本非所重先<lb/>
王之制數口之家受田一頃後世邊隅小邑民户不盈<lb/>
<pb n="KR3k0029_WYG_179-7a"/>
數百則地利安能有盡至名區大郡多至數十萬户則<lb/>
又安能有數十萬頃之田乎民無常産則本於末業有<lb/>
天下國家者既不能為之閑禁又從因之以規利遂致<lb/>
不耕之民多於南畆有司者徒知日計之有餘而不知<lb/>
嵗計之不足也古稱一年耕必有三年之蓄謂人皆土<lb/>
墾也今耒耜之民僅能當天下十之三使嵗皆有年則<lb/>
斯民僅堪糊口設嵗有不登所在不免吿糴然後知先<lb/>
王之制所以為社稷生民之計矣後王之治所以有愧<lb/>
<pb n="KR3k0029_WYG_179-7b"/>
前王者匪惟徳教之有虧固亦法制之良也嗟乎今之<lb/>
天下亦古之天下豈先王之制唯可行於古之天下豈<lb/>
先王之制唯可行於古而不復可行於後世乎抑亦復<lb/>
之者未得其漸耳捨先王經國之制未易遽復而先王<lb/>
愛民之心詎可弭忘哉後王之治信能一政之設一令<lb/>
之施惟民與田是崇是重則王制雖未必更張而時雍<lb/>
之治豈云難致臣因考九州之制知先王以民田為重<lb/>
故備論於此庶幾按九州之圖則足以見先王之心無<lb/>
<pb n="KR3k0029_WYG_179-8a"/>
徒論其道里逺近山川夷險而已<lb/>
　　　五服<lb/>
陶唐五服據禹貢五服之制九州之内止方五千里而<lb/>
先儒較以有漢廣輪之制全不相侔以謂西漢盛時東<lb/>
西九千三百里南北萬五千里而山川所届不出禹貢<lb/>
之域何道理之殊絕也遂致孔頴逹之徒有鳥道之説<lb/>
謂禹貢之制據虚空鳥飛徑過而言兩漢之制以人迹<lb/>
所通逶迤曲屈動有倍加此先儒一定之論而臣切以<lb/>
<pb n="KR3k0029_WYG_179-8b"/>
為不然夫鳥道信為徑通而人迹安能有及抑常討之<lb/>
王制古者百里當今百有二十一里今謂漢也是禹貢<lb/>
五千里之制即漢之六千里也况五服之制據方里而<lb/>
言合以東西四正為據當時堯都平陽正東至東萊之<lb/>
海才二千八百里正西至張掖之流沙才三千三百里<lb/>
是僅可以滿五服之制也兩漢九千里之制則以遼東<lb/>
之海與燉煌之流沙而言也而遼東任東北隅燉煌任<lb/>
西南隅非其正也夫正方一尺者袤之而度其兩隅則<lb/>
<pb n="KR3k0029_WYG_179-9a"/>
為尺有四寸而嬴則五服之制舉其隅而度之宜其九<lb/>
千里也漢制南北萬五千里者舉朔方日南而言也而<lb/>
禹貢所届正南止及衡山之陽而日南又在衡山之南<lb/>
八千餘里非禹迹所及也至平陽之北不盈千里已為<lb/>
戎狄之地是五服之制唯東西南三方為然北方僅滿<lb/>
二服而已尚何鳥道之云乎則先儒巧傅之説失其據<lb/>
矣嗟乎古先哲王為天下後世之慮何其審也夫九州<lb/>
之地四正雖近四隅實遥非不知舉其隅計其道里之<lb/>
<pb n="KR3k0029_WYG_179-9b"/>
逺足為大也五服之制乃舉其近而畧其逺何哉葢不<lb/>
欲以一時廣大之名啟後世無厭之欲所以貽孫謀以<lb/>
正也惜乎秦漢以還好大之君以廣斥土宇為功而記<lb/>
錄之臣又從而恢張之是豈知堯禹之用心乎嗚乎戒<lb/>
哉<lb/>
　　　疆域<lb/>
先王疆域傳稱黄帝北邑涿鹿<hi>唐幽州宋弃之北狄</hi>虞<lb/>
世南陟蒼梧<hi>宋朝荆湖南路道州寧逺縣非嶺表之蒼</hi>
<pb n="KR3k0029_WYG_179-10a"/>
<hi>梧也</hi>夏禹東廵㑹稽<hi>宋朝兩浙路越州㑹稽縣</hi>然則後<lb/>
世近荒之地皆先王之内封其正朔所加邈焉可知以<lb/>
至髙陽之際海裔來同<hi>北止幽陵南止交趾西止流沙</hi>
<hi>東止析木</hi>萬里廣輪一同文軌疆里所届何其盛歟此<lb/>
秦隋漢唐之君所以務斥大封域糜耗華夏甘心邊夷<lb/>
而无悔者也然徒知先王之盛而不知其所以盛虞夏<lb/>
以前承太古巢穴之餘蠢蠢林林自相君長八紘之中<lb/>
棊布星分畫為萬國其侯邦所履僅能及後世一鄉一<lb/>
<pb n="KR3k0029_WYG_179-10b"/>
亭<hi>漢時六千六百二十二鄉二萬九千六百三十五亭</hi>
其勢力最寡弱而易制也故一人表正則萬國葵傾化<lb/>
之所被者益廣則正朔之所際者益宏是以唐虞之時<lb/>
蠻夷猾夏惟明五刑三旬逆命禹已班師非有如後世<lb/>
强冦勁敵拏兵不解而敢與上國抗衡者也然則黄帝<lb/>
舜禹之盛豈有勞於服逺哉抑以為斯民愛戴之厚不<lb/>
敢自逸故遑遑然周恤之耳爰自夏商以降兵革荐興<lb/>
轉相侵侮小國日滅大國益横而車書始難同矣何則<lb/>
<pb n="KR3k0029_WYG_179-11a"/>
禹㑹諸侯於塗山執玉帛者萬國而商湯革命有三千<lb/>
餘國是四百年間轉相吞滅者矣逮夫姬周浸興武王<lb/>
革命封建有加而揔計不踰千八百國是六百年間轉<lb/>
相吞滅又幾半矣故侯邦益大夷狄益强文王之時逓<lb/>
行天討而大邦始畏其力西方則昆夷鼎盛北陲則獫<lb/>
狁獨强交侵中國莫可制禦雖三分天下有二而亦不<lb/>
過命将帥以守衞中國而已自時厥後中國土宇滋蹙<lb/>
而夷狄寖强江浙之間已為文身斷髪之鄉朝聘盟㑹<lb/>
<pb n="KR3k0029_WYG_179-11b"/>
未始通於上國於㑹稽蒼梧何有哉故堯舜之教逺暨<lb/>
朔南文王之化近行江漢周公體國經野而舜禹陟方<lb/>
之地有在蠻服之外夫黄帝髙陽唐堯虞舜夏禹文王<lb/>
周公皆古聖人也其君國澤民之道豈相反戾抑亦時<lb/>
或不侔耳使其易地詎不皆然則後王之時所以不及<lb/>
古先哲王之盛者匪惟徳之不宏固亦勢有不可也而<lb/>
秦漢以還好大喜功之君窮誅逺討惟日不足極唐虞<lb/>
聲敎所暨悉為郡縣而猶以為未也噫何元元之不幸<lb/>
<pb n="KR3k0029_WYG_179-12a"/>
也歟文王周公之道果若是乎使黄帝髙陽舜禹復生<lb/>
於斯詎若是之勞民嗟乎黄帝登空峒<hi>宋朝鎮戎之境</hi>
<hi>内</hi>虞舜陟蒼梧夏禹廵㑹稽非不勤逺也秦始皇登之<lb/>
罘山<hi>宋朝萊州之文登縣</hi>漢武帝登單于䑓<hi>宋朝雲中</hi>
<hi>府之西北</hi>隋煬帝幸鴈門<hi>宋朝代州</hi>亦非不勤逺也然<lb/>
先王之所以勤於逺者恐其徳教有所不被故焦心勞<lb/>
思雖終老而無辭後王之所以勤於逺者恐其威武有<lb/>
所不加故勞民蠧國雖敗亡而無悔此古今相去所以<lb/>
<pb n="KR3k0029_WYG_179-12b"/>
殊絶也故臣謂其觀先王幅員之廣則足以知其徳觀<lb/>
後王封域之大則足以知其暴能原先王之用心而弗<lb/>
泥其跡則可與言化矣<lb/>
西漢疆域髙恵文景之時天下甫安四夷鼎盛匈奴侵<lb/>
盗河南<hi>宋朝陜西路化外州</hi>尉陀竊據南越<hi>宋朝廣南</hi>
<hi>西路</hi>閩越王猶保閩中<hi>宋朝福建路也</hi>中國疆域南北<lb/>
纔五千里東西又且不及三代以還一王封域未有儉<lb/>
於此也而當時天下無事治幾刑措後世莫及逮夫武<lb/>
<pb n="KR3k0029_WYG_179-13a"/>
帝末年四陲之地舉皆開拓東西九千三百里南北萬<lb/>
五千里開闢以來一王疆里至此為盛而當時海内虚<lb/>
耗户口減半後世未有取也王莽之亂百姓謳吟思仰<lb/>
漢徳故劉氏復起天下響應史臣以謂髙祖孝文之仁<lb/>
徳結於斯人也深故光武成功若此其易彼漢皇基業<lb/>
恢宏如此曽何補於後世夫然後知務廣地者荒務廣<lb/>
徳者王斯言不誣矣<lb/>
　<lb/>
<pb n="KR3k0029_WYG_179-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索續集卷四十八<lb/>
</p>
<p>
</p>
  </div>
</body>
</text>
</TEI>
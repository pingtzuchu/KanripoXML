<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索續集卷五十一</head> <lb/>
    <p>
<pb n="KR3k0029_WYG_182-1a"/>
欽定四庫全書<lb/>
　羣書考索續集卷五十一<lb/>
　　　　　　　　　　　　宋　章如愚　編<lb/>
　　輿地門<lb/>
　　　京都<lb/>
京東東路春秋戰國之時齊據東海雄制中夏赫然為<lb/>
五百年之强國逮於秦漢之際形勢益張與陜右相角<lb/>
天下制勝之地舉在兩隅如河北江南皆不足進焉故<lb/>
<pb n="KR3k0029_WYG_182-1b"/>
韓信下趙挈以與張耳而弗顧既襲有全齊遽啟假王<lb/>
之請漢既䇿命而蒯通遂知楚漢輕重舉在於信垓下<lb/>
克集西楚遂亡則其地利斷可知矣是故田肯有東西<lb/>
秦之稱臣初讀戰國楚漢之書殊覺齊地之强意其後<lb/>
世滋甚然而漢魏而下寥寥千載間青齊之地浸以汨<lb/>
沒其間擅王<hi>張耳</hi>僣帝<hi>南燕/</hi>與藩臣不軌<hi>唐淄青</hi>節度<lb/>
者各一姓而已而又莫不喘息釡中幸亂茍安僅為嵗<lb/>
月崛强之計王師壓境遽即芟夷所謂昔日形勢果何<lb/>
<pb n="KR3k0029_WYG_182-2a"/>
在也以至漢晉隋唐之季天下盗起如蝟南北五季之<lb/>
中中原禍亂沈酣奸雄投隙莫甚於此時矣而全齊之<lb/>
地蔑爾無聞又何其荒凉削弱之甚也夫土壌腴瘠山<lb/>
川夷險今古不殊而前後强弱相戾若此何哉既而考<lb/>
歴代户口登耗與夫城邑修廢郡縣增損離合之制然<lb/>
後知青齊之地一盛一衰葢有自而來方姬周之季有<lb/>
齊垂九百年斯民久獲休息而為之上者經制緝理又<lb/>
皆得其道惟太公克慎厥始而桓公克振厥中威王又<lb/>
<pb n="KR3k0029_WYG_182-2b"/>
克成厥終三后奮功全底於治斯民浸以蕃息鑿斯池<lb/>
穿斯城深耕易耨日以赴功而齊國赫赫稱强伯矣當<lb/>
時齊地不下七十城而臨淄一城已有丁男二十一萬<lb/>
觸類而長則它城可知故蘇秦稱齊人連衽成帷揮汗<lb/>
成雨葢言其蕃庶之甚也嘗考西漢之時全齊之地有<lb/>
二百三十餘縣民户不下二百萬大率當天下之十二<lb/>
葢其去田氏為未逺也故知春秋戰國楚漢之時齊地<lb/>
獨稱强伯不為過矣爰自新莽之亂山東盗起而青徐<lb/>
<pb n="KR3k0029_WYG_182-3a"/>
首難暨光武中興削平中土而齊實為殿故地已坵墟<lb/>
户口凋耗建武之初縣邑并省幾半涵養二百年而民<lb/>
户不踰百萬重以黄巾之亂海岱騷然全齊之民舉為<lb/>
羣盗拏戰數載殺傷困重而歸䧏曹公者猶百三十餘<lb/>
萬人籍其勇銳者為兵餘皆漂流失所自是齊地空矣<lb/>
魏晉之際休息六十年而民户才盈十萬舉全齊之民<lb/>
僅能當戰國臨淄一城之衆既而又遭五胡之亂王彌<lb/>
騁亂殺戮如刈瀕海重困雖有州郡之名幾為空地自<lb/>
<pb n="KR3k0029_WYG_182-3b"/>
是而後東國汨焉不振勢亦宜也由是觀之天下國家<lb/>
之輕重特在民户登耗如何茍人物蕃庶則鹵莽惟膏<lb/>
腴隳廢惟金湯坵墟惟甍棟荒圯惟桑麻狼號鬼哭之<lb/>
地惟雞犬相聞牛羊群牧之鄉而赫然盛强矣乃若人<lb/>
民凋耗莫克有為雖雍州之上腴蜀土之天險東國之<lb/>
纎巧河朔之强捍将安施設哉斯率土之濵莫不皆然<lb/>
豈惟青齊之地古今盛衰有足慨也抑嘗譬之土地其<lb/>
軀幹人民其精魄也精魄去矣軀幹猶存其何用哉彼<lb/>
<pb n="KR3k0029_WYG_182-4a"/>
有争地以戰殺人盈野是猶舍精魄而争其軀幹豈可<lb/>
謂知務也哉<lb/>
京西北路河南之地天下之中其民生禀中和性理安<lb/>
舒樂逸豫而不能為亂故古名其州為豫自秦漢以還<lb/>
天下有變常為兵衝而其民不工戰闘大抵易為戡定<lb/>
王師甫至則簞食交迎雖有奸雄不能割據豈非習俗<lb/>
和平不能為亂故邪爰自李唐中葉而後兩河殽亂李<lb/>
忠臣節度淮西統其下暴掠以啟衆心而蔡人始樂為<lb/>
<pb n="KR3k0029_WYG_182-4b"/>
不軌忠臣既敗李希烈乘之益逞由是申蔡之人從亂<lb/>
如歸呉少誠繼世遂以䟦扈淮西之民習久為常但知<lb/>
為賊之利不復知有逆順之理及王師壓境則城自為<lb/>
守人自為戰父子相視死不為悔其酣亂錮禍乃與𦍑<lb/>
夷無異故唐朝環天下兵以事三州歴三世五将五十<lb/>
餘年僅乃克之顧其人如此則所謂昔日安舒逸豫之<lb/>
性果何在也嗟乎河南之地自古名為豫州而習俗之<lb/>
弊乃至甚於幽燕惨殺之氣而况不為豫州者乎為人<lb/>
<pb n="KR3k0029_WYG_182-5a"/>
上而以風俗為任者其可不戒哉<lb/>
京西南北路河南豫州之地平夷洞逹萬有一轂八靣<lb/>
受敵之場也而戰國之時韓魏以區區陋邦北縈南帶<lb/>
環繞數千里界於秦楚齊趙四大國之間無再㑹不受<lb/>
敵而虎狼之秦搏噬尤亟其勢可謂危矣而終能雞唱<lb/>
荷戈月沉擊柝繼世相承為二百年之戰國及與齊楚<lb/>
皆亡夫以二百年韓魏之君豈皆賢哉咸能不失疆土<lb/>
則以生於憂患故耳下至李唐之亂梁主朱温亦割據<lb/>
<pb n="KR3k0029_WYG_182-5b"/>
河南潜窺唐室天下環起而攻之腹背首尾舉為敵國<lb/>
而温轉戰萬里出入十年亦能刼據中原以傾唐祚然<lb/>
後知無山河之恃者所以固疆埸之防無守禦之志者<lb/>
所以啟開拓之心天下之勢固有不安之安不固之固<lb/>
存焉在王者處之如何耳<lb/>
河北東西路甚矣亂離之勢不可以久而興復之功不<lb/>
可以緩也葢常人之情駭於驟見而狃於常聞作於始<lb/>
而怠於終方其禍亂之初天下之人駭然而奮雖匹夫<lb/>
<pb n="KR3k0029_WYG_182-6a"/>
匹婦莫不有忠義憤激之心則奸雄之徒刼以從亂也<lb/>
難及其久也天下之人習亂為常因循顧望之心生而<lb/>
忠義敢為之氣沮則奸雄之徒刼以從亂也易及其又<lb/>
久也天下之人蕩而忘反耆舊既沒而少壮生長亂離<lb/>
視犯順逆節之事以為當然則操戈為仇者唯知各為<lb/>
其主矣於是有一危而不可復安一亂而不可復理歴<lb/>
觀前古例有此弊而李唐河北之禍尤為昭然方安史<lb/>
首亂兩京淪沒宇内大震唐祚不絶僅若綴旒而肅宗<lb/>
<pb n="KR3k0029_WYG_182-6b"/>
匹馬北方提孤軍横搏强敵不數年間遂清大憝者葢<lb/>
民心未變困而取之易以成功故也及代宗𤓰分河朔<lb/>
付諸叛将涵養二十年間羣起而肆逆則雖窮天下兵<lb/>
累世事之終不能克葢民心已變力而争之則難以成<lb/>
功故耳切觀正元之初朱㴞詔燕人以叛號於衆者三<lb/>
皆不應遂刼之以前既乃大噪而還㴞誅戮數百人然<lb/>
後定則知河朔之人本無負唐之心不幸因循以至此<lb/>
耳且以徳宗之初去天寳之亂幾三十年矣而河朔之<lb/>
<pb n="KR3k0029_WYG_182-7a"/>
民猶未始㤀唐者豈不以太平之老猶在而斯民猶有<lb/>
所聞故邪逮四十五年之後耆舊既沒少壮生長亂離<lb/>
不復知有太平涵養之恩於是狼心始逞而不可如何<lb/>
矣臣故曰亂離之勢不可以久而興復之功不可以緩<lb/>
者此也<lb/>
　　　兩廣<lb/>
廣南東西路漢魏以還守官廣南者多以貪墨坐激吏<lb/>
民之叛啟蠻獠之㓂寔由於此葢古今之同患也抑嘗<lb/>
<pb n="KR3k0029_WYG_182-7b"/>
攷其故嬴秦以來以守令為治䑓省銓除莫不以内地<lb/>
為重以邊逺為輕而廣南之地去京華為尤逺瘴癘蠱<lb/>
毒種種穢惡内地之人南轅越嶺不啻斥逐必罪戻孱<lb/>
庸不得已然後膺其選既百舍登途往返重費不過厚<lb/>
取於民耳而又地産珍竒掌握之物足當數世疆域曠<lb/>
邈按察稀臨京闕萬里赴訴莫及則無聊汨沒之人何<lb/>
惮而不為賄乎歴古交廣之間民獠多叛致騷擾江淮<lb/>
震駭朝省職由此也嘗觀漢順帝永和中日南象林羣<lb/>
<pb n="KR3k0029_WYG_182-8a"/>
蠻並反四府議發江淮甲卒致討李固駮之以謂前尹<lb/>
就討益州叛𦍑蜀人諺曰兵來尚可尹來殺我乃召還<lb/>
以兵付刺史張喬旬月之間㓂虜殄敗宜精選牧守以<lb/>
殊俗乃以喬刺史交州祝良為九真守喬至開示慰誘<lb/>
並皆䧏散良单車入賊䧏者數萬皆為良築起府寺由<lb/>
是嶺表無虞至靈帝中平中屯兵作亂嶺南大擾三府<lb/>
乃精選賈琮為刺史琮至蠲復徭役選良吏試守諸縣<lb/>
逺近翕然巷路為之歌曰賈父來晚使我先反今見清<lb/>
<pb n="KR3k0029_WYG_182-8b"/>
平吏不敢飯自後嶺表之民又獲安堵審觀張喬祝良<lb/>
賈琮之事而人情可見矣然則嶺南歴世多亂豈皆蠻<lb/>
獠之罪抑當時朝廷制置失宜耳嗟乎監司守令九重<lb/>
之指臂也所以撫育斯民全頼良吏其休息安危莫不<lb/>
由之又可易其選耶内地之民伊邇闕庭監司往來如<lb/>
織號令所宣閭閻必達借使守令或非其人寃抑易訴<lb/>
詣監司而不獲則裹糧走闕下耳是内地親民之吏猶<lb/>
可非其人也至嶺表則不然逺者去京華萬里終嵗道<lb/>
<pb n="KR3k0029_WYG_182-9a"/>
途僅能一詣闕庭而又荒陬絶域程驛邈焉監司不能<lb/>
周及守令茍非其人則寃民無由申訴屈抑既甚則其<lb/>
勢必将為亂是逺地親民之吏不可非其人也而歴代<lb/>
銓䕃反以内地為重以邊方為輕是何倒置之甚哉切<lb/>
觀宋朝開寳中太祖命鉞文敏知瀘州召見講武殿謂<lb/>
文敏曰瀘州最近蠻獠尤宜撫綏聞知州郭思齊監軍<lb/>
郭重遷掊斂於民恃其遐逺謂朝廷不知爾至為朕鞫<lb/>
之茍一毫侵民不以逺赦夫瀘州去京師四千一百里<lb/>
<pb n="KR3k0029_WYG_182-9b"/>
可謂逺矣而官吏貪墨太祖盡知之雖僻逺小郡凡差<lb/>
守臣必親自處分其謹重如此則邊民安得不理蠻獠<lb/>
自何而叛措方有於太平之盛東南一尉西北一候端<lb/>
有餘矣嗚呼兩廣四十州之地皆宋朝瀘州之地也其<lb/>
選任守臣可不戒哉<lb/>
　　　東南<lb/>
東南土壌三國之季呉主孫皓自建鄴遡流移都武昌<lb/>
而土地埆塉民間苦之當時謡曰寧飲建鄴水不食武<lb/>
<pb n="KR3k0029_WYG_182-10a"/>
昌魚寧還建鄴死不止武昌居誠以地薄而民窮也據<lb/>
禹貢荆州厥土塗泥厥田下中而武昌乃荆州之壌即<lb/>
本朝之鄂州是鄂土之瘠振古則然矣然而李唐長慶<lb/>
中崔郾為觀察治陜以寛繼治鄂更以嚴或問其故曰<lb/>
陜土瘠而民勞吾撫之不暇鄂土沃而民剽非用威莫<lb/>
治也夫陜郡古雍州之界厥土黄壌厥田上上而鄂土<lb/>
比之猶且為沃則上腴可知矣彼唐堯以來至於三國<lb/>
之季二千五百餘年矣鄂土之瘠自若也孫皓而下至<lb/>
<pb n="KR3k0029_WYG_182-10b"/>
於崔郾之時纔五百五十年耳而土壌腴瘠若此其不<lb/>
侔何哉葢二代以前東南荒凉為甚春秋而下又為呉<lb/>
楚之境兩漢之際未經緝理自呉主孫權以來始倚武<lb/>
昌為重更三國東晉南朝之時常為重鎮車舟所湊人<lb/>
物萃焉積壌流膏耕鑿滋利嵗時浸久遂為沃壌則亦<lb/>
宜然也雖自東漢以還東南民物漸以蕃息至於隋唐<lb/>
宋朝大為豐美人力既偹皆為沃壌方之往古全不相<lb/>
侔固非特鄂土為然也按禹貢揚州厥田下下是東南<lb/>
<pb n="KR3k0029_WYG_182-11a"/>
之地天下最瘠薄者也而隋志乃稱江浙之間川澤衍<lb/>
沃有陸海之饒與土相反如此豈不以東晉南朝之時<lb/>
人力有致於此耶甞觀漢武帝時趙過能為代田比它<lb/>
畆倍收固非土地有腴瘠而人力有勤怠也特謀畫有<lb/>
工拙耳振古中原之地種植所加盡為沃壤者詎皆其<lb/>
質然哉抑由歴代帝王所居朝覲會同九有輻湊百巧<lb/>
所聚萬貨所通人力脩而地利盡故也及漢魏以還天<lb/>
下有變常首難於西北則衣冠伎巧轉而南渡四方習<lb/>
<pb n="KR3k0029_WYG_182-11b"/>
俗所利舉萃東南農桑工賈曲盡其便人物之繁與京<lb/>
華無異而圡壤亦從而沃矣加之離亂少弭上下浸安<lb/>
井里環聚以糞其田雞豚畜之牛羊牧之荆棘芟而草<lb/>
萊闢種植時而灌溉利雖欲不為沃壤得乎哉且以有<lb/>
隋盛時揔江浙閩中不盈三十萬户則人力之不寧幾<lb/>
何自唐朝以來浸以休息更五代至於宋朝以增至五<lb/>
百餘萬戸州縣墟鎮整焉相望則其陸海之名益不虚<lb/>
矣故知今之東南全非昔之東南若欲議東南之實必<lb/>
<pb n="KR3k0029_WYG_182-12a"/>
舍古之名然後可也<lb/>
　　　南北<lb/>
宋朝南北輕重江河淮漢經乎中國皆自西而東注是<lb/>
開闢以來南北之形勢已分矣而古今推遷輕重奪移<lb/>
不可不審也葢普率之間覆載長育各有定限旺於此<lb/>
則彼衰盛於彼則此謝雖先後不齊其有興廢一也是<lb/>
皆天地自然之數有非人力所能為者觀秦漢以前天<lb/>
運旺於北方故天下之美舉萃於西北其冠冕之盛風<lb/>
<pb n="KR3k0029_WYG_182-12b"/>
化之美榖粟之豐機巧之利財用之饒户口之登舉在<lb/>
淮海以北纔越淮漢以南頓然陵替故帝王之興舉在<lb/>
西北而謂之中國淮漢以南盡為蠻夷之域是以舜分<lb/>
天下為十二州淮漢以北居其九<hi>兖豫青徐雍兾幽并</hi>
<hi>營</hi>淮漢以南止居其三<hi>荆揚益</hi>周公分天下為九州淮<lb/>
漢以北居其七<hi>兖豫青幽并雍兾</hi>淮漢以南居其二<hi>荆</hi>
<hi>揚</hi>漢武分天下為十三郡淮海以北居其九<hi>兖豫青徐</hi>
<hi>雍兾幽并司𨽻</hi>淮漢以南止居其四<hi>荆揚益交</hi>元始中<lb/>
<pb n="KR3k0029_WYG_182-13a"/>
揔天下千有二百餘萬户而淮漢以北當千有餘萬户<lb/>
淮漢以南止當二百萬户是秦漢以前萬里南邦僅能<lb/>
當天下四分之一而已加之三國而下繼以東晉南朝<lb/>
紛争數百年間斯民重困故晉武平呉籍其民户才盈<lb/>
五十萬隋文平陳其籍亦不過晉武之初反以三隅兩<lb/>
淮四川葢可知矣按其道里雖當宋朝十有五路之地<lb/>
<hi>淮南江南荆南湖南廣南八路兩浙路福建路蜀川四路</hi>
<hi>及京西南路</hi>而戸口凋耗曽無江浙一路之民加之利<lb/>
<pb n="KR3k0029_WYG_182-13b"/>
源匱竭食貨蕭然茶稅未興鹽利無幾酒課既踈商筭<lb/>
亦䍐其仰以給國家之用者不過農桑之稅而已是數<lb/>
百年間罄南夏財賦所以曽不及宋朝江浙一路之半<lb/>
而乃用以提挈天下大半之地以與西北争衡又豈可<lb/>
得哉爰自李唐而下南北一家蠻荒萬里悉為郡縣而<lb/>
民物自古凋零山川英靈湮欝而無所發泄由是天地<lb/>
王氣盡鍾於北海嶽之藏勃焉坌湧動植含靈莫不昌<lb/>
盛而又蠻夷軌順盗賊浸息更安史之變而無虞歴五<lb/>
<pb n="KR3k0029_WYG_182-14a"/>
季之難而獲免其間縱有禍亂旋即削平至於宋朝之<lb/>
興罰罪弔民拾取諸國州縣晏然不知有軍而聖聖承<lb/>
承深加涵養民物康寧益用豐泰遂為九圍重地奪往<lb/>
古西北之美而盡有之是以鄒魯多儒古所同也至於<lb/>
宋朝則移在閩浙之間而洙泗寂然矣闗輔饒穀古所<lb/>
同也至於宋朝則移在江浙之間而雍土荒凉矣青齊<lb/>
冠葢衣履天下亦古所同也至於宋朝則移在蜀漢之<lb/>
間而海岱蕭然矣古之賦於民者惟桑麻所出而桑麻<lb/>
<pb n="KR3k0029_WYG_182-14b"/>
之饒闗河為盛東南無足進焉宋朝則異然酒茶鹽鐡<lb/>
香藥関津之利嵗入不貲雖兩稅所及殆不能加國家<lb/>
利源莫重於此而大半在於江淮閩浙川廣之間西北<lb/>
無足進焉是以熈豐盛時分天下為二十三路淮漢以<lb/>
北止居其八<hi>京西北路京東兩路陜西兩路河北兩路</hi>
<hi>河東路共八路</hi>淮漢以南乃居其十有五<hi>即東晉南朝</hi>
<hi>十五路之地</hi>揔天下餘千有六百五十萬而淮漢以北<lb/>
纔當五百餘萬户<hi>四京餘七十九萬京東兩路垂百三</hi>
<pb n="KR3k0029_WYG_182-15a"/>
<hi>十萬京西北路垂四十九萬河西北路垂九十六萬陜</hi>
<hi>西兩路垂一百三十二萬河東路垂五十九萬共五百</hi>
<hi>二十六萬户</hi>淮漢以南乃當千有百餘萬户<hi>京西南路</hi>
<hi>餘三十五萬淮南兩路餘百三十一萬兩浙路垂一百</hi>
<hi>八十一萬江南兩路餘二百三十八萬荆湖兩路垂一</hi>
<hi>百五十三萬蜀川四路餘一百九十五萬福建路餘一</hi>
<hi>百五萬廣南兩路餘八十一萬共千有一百一十九萬</hi>
<hi>户</hi>大率當天下三之二是不出東晉南朝之地而增十<lb/>
<pb n="KR3k0029_WYG_182-15b"/>
五倍之人以十五倍之人而增三十倍之利舉天下之<lb/>
美盡萃於南夏其古今相反若此之甚是豈非天運回<lb/>
旋物莫兩大故輕重奪移一至此也抑嘗譬之人之生世<lb/>
有幼必有壯有壯必有老秦漢以前西北壯而東南之<lb/>
稚也魏晉而下壯者之齒益衰稚者之年方長至於宋<lb/>
朝而壯者已老稚者已壯矣人猶以其昔日之壯也而<lb/>
未敢輕其老以其昔日之稚也而未知畏其壯是又可<lb/>
以為常乎故曰古今推遷輕重奪移不可不審也<lb/>
<pb n="KR3k0029_WYG_182-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_182-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索續集卷五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索後集卷三十三<lb/>
                </head>
    <p>
<pb n="KR3k0029_WYG_099-1a"/>
欽定四庫全書卷<lb/>
　羣書考索後集卷三十三<lb/>
　　　　　　　　　　　　宋　章如愚　編<lb/>
　　士門<lb/>
　　　春秋人才<lb/>
僖伯之諫觀魚<hi>隱五年</hi>哀伯之諫納鼎<hi>桓二年</hi>皆能陳先王<lb/>
之禮制臧文仲雖有三不仁不智之譏<hi>文三年</hi>至於請糴<lb/>
於齊<hi>莊二十八年</hi>設備於邾<hi>僖二十/二年</hi>諫焚巫尫<hi>僖二十二年</hi>則其<lb/>
<pb n="KR3k0029_WYG_099-1b"/>
可取者也臧武仲雖有求後之失至於不詰魯盗<hi>襄二十一</hi>
<hi>年</hi>而謂軌度其信而後可以治人者此其可取者也魯<lb/>
欲伐齊曹劌能以察獄之忠而致一戰之勝<hi>莊十一年</hi>齊侯<lb/>
伐魯展喜能以成王之盟使之釋兵而反斾<hi>僖二十六年</hi>子<lb/>
家羈心衛社稷不肯從季氏欲與從政之願<hi>定公元年</hi>言與<lb/>
行合可謂忠臣矣况以子路之勇子貢之辨冉求之藝<lb/>
皆聖人之徒也由之一言足以使小邾射之信過於千<lb/>
乗之盟賜之一出存魯而破吳強晉而伯楚齊之伐魯<lb/>
<pb n="KR3k0029_WYG_099-2a"/>
冉子請背城而戰以敵齊之車師親用矛焉而卒獲齊<lb/>
之甲首<hi>襄十一年</hi>此皆魯之人才也管仲有治國致民之才<lb/>
而相桓公作内政以制兵故南至召陵北伐山戎諸侯<lb/>
莫敢違<hi>史齊世家</hi>兵車之㑹三乗車之㑹六九合諸侯一匡<lb/>
天下齊之所以強天下者法制之得也嘗觀其責包茅<lb/>
於伐楚<hi>僖四年</hi>定世子於首止<hi>僖五/年</hi>甯母之謀鄭<hi>僖七年</hi>而<lb/>
有招攜懷遠之言葵丘之㑹諸侯<hi>僖九年</hi>而有尊賢育才<lb/>
之訓於賜胙之命亟修下拜之恭於上卿之饗而退辭<lb/>
<pb n="KR3k0029_WYG_099-2b"/>
下卿之禮<hi>僖九年</hi>勸齊侯不背曹沬之盟<hi>史曹沬傳</hi>而示信於<lb/>
諸侯相齊侯伐山戎以救燕<hi>史齊世家</hi>而使燕納貢於周仲<lb/>
尼以為民到於今受其賜<hi>論語</hi>則仲之才蓋可知也晏平<lb/>
仲以節儉力行而事二君有補於世若踊貴屨賤之言<lb/>
<hi>昭三年</hi>而能使齊侯之省刑衡鹿舟鮫之言而能使齊侯<lb/>
之薄斂<hi>昭二十年</hi>以獻可替否之相濟而力辨夫和與同之<lb/>
異以禮之可以為國而欲已夫陳氏之難<hi>昭二十六年</hi>此皆<lb/>
齊之人才也趙衰之佐<hi>史晉世家</hi>文公深知而多謀勸公子<lb/>
<pb n="KR3k0029_WYG_099-3a"/>
之先入能以得周而為言以至文公蒐於被廬衰則進<lb/>
郤縠以其說禮樂而崇詩書可為元帥文公命衰為卿<lb/>
辭以欒枝之智先軫之謀胥臣之多聞可以為輔士㑹<lb/>
之賢<hi>范武子</hi>趙文子以為利其君<hi>檀弓</hi>不忘其身謀其身不<lb/>
遺其友晉人謂文子之知人及宋之㑹<hi>襄二十七年</hi>子木問<lb/>
武子之德文子以為夫子之家事治言於晉國無隱情<lb/>
祝史陳信於鬼神無媿辭子木曰人神歆之宜其光輔<lb/>
五君為盟主也今觀城濮之戰士㑹尚幼已有獻俘授<lb/>
<pb n="KR3k0029_WYG_099-3b"/>
馘之功位將中軍則晉國之盗逃奔於秦因殽烝之問<lb/>
而能講求禮典以修晉國之法則士㑹之德可知矣魏<lb/>
絳戮揚干之僕合於軍禮論和戎有五利為國之福叔<lb/>
向博識文辭以禮信為國使晉多取重於諸侯治國制<lb/>
刑而不隱於親孔子以為遺直魏獻子舒之為政也以<lb/>
舉賢人仲尼聞魏子戊之舉以為近不失親遠不失舉<lb/>
<hi>昭二十八年</hi>可謂義矣韓宣子聘魯觀周禮於太史氏見易<lb/>
象與魯春秋<hi>昭二年</hi>則知周禮之盡在魯及周之所以王<lb/>
<pb n="KR3k0029_WYG_099-4a"/>
此皆晉之人才也子産多記識書善辭令外雖慈愛而<lb/>
守勁正子太叔問政對以政如農功<hi>襄二十五年</hi>且謂有德<lb/>
者能以寛服民晉取諸侯之幣重則告以長國家者在<lb/>
於有德能使范宣子之輕幣<hi>襄二十四年</hi>及其為政都鄙有<lb/>
章上下有服田有封洫廬井有伍大夫之忠儉者從而<lb/>
與之泰侈者因而斃之<hi>襄三十年</hi>輿人之誦已至有子産誨<lb/>
之子産殖之之言方其不毁鄉校仲尼以為仁<hi>襄三十一年</hi>
合諸侯藝貢事仲尼以為禮以學而後入政答子皮為<lb/>
<pb n="KR3k0029_WYG_099-4b"/>
邑之問<hi>襄三十一年</hi>以茍利社稷解國人丘賦之謗<hi>昭四年</hi>此<lb/>
皆鄭之人才也子木問聲子以晉大夫與楚孰賢歸生<lb/>
對以楚雖有才晉實用之楚失華夏則析公之為也楚<lb/>
失東夷則雍子之為也楚罷於奔命則子靈之為也楚<lb/>
失諸侯則苗賁皇之為也孫叔敖為相王以幣輕更小<lb/>
為大百姓不便孫敖則復請如故葉公之使齊孔子以<lb/>
命義天下大戒之語訓其行葉公之為政孔子則以近<lb/>
恱遠懷之言而答其所請凡有所為問而後行諸梁之<lb/>
<pb n="KR3k0029_WYG_099-5a"/>
賢於人也遠矣子木使為掩書土田而度山林賦車籍<lb/>
馬楚是以興左史倚相能讀三墳五典八索九丘右尹<lb/>
子革作祈招之詩則楚之人才亦盛矣<lb/>
　　　歴代人材<lb/>
國家求賢之道必於閒暇無事之時賢者報國之功乃<lb/>
在於緩急有為之際棫樸之人才至於濟濟之多卷阿<lb/>
之吉士至於藹藹之盛三有宅克即宅是三宅之有其<lb/>
人也三有俊克即俊是三俊之有其人也至於中興之<lb/>
<pb n="KR3k0029_WYG_099-5b"/>
時有張仲孝友以導之於左右有仲山甫之垂式於百<lb/>
辟蕃宣之寄足為南國之式者申甫也平淮之難足以<lb/>
致四方之平者召虎也是以當時頌中興之盛則以為<lb/>
任賢使能焉漢高之興駕馭英雄廣覽豪俊轉給餽餉<lb/>
則有蕭何謀謨帷幄則有張良戰勝攻取則有韓信其<lb/>
餘彭越英布之徒莫不各以才勇而自効孝武之時得<lb/>
人為盛儒雅則公孫𢎞董仲舒文章則司馬遷相如奉<lb/>
使則張騫蘇武將帥則衛青霍去病孝宣招選茂異蕭<lb/>
<pb n="KR3k0029_WYG_099-6a"/>
望之夏侯勝以儒術進劉向王褒以文章顯將相則趙<lb/>
充國魏相丙吉治民則黄霸龔遂趙廣漢光武中興而<lb/>
鄧禹杖䇿渡河首論大計而有延攬英雄之說故任使<lb/>
諸將多訪於禹每有所舉各當其才是以敢戰深入若<lb/>
賈復馳志伊吾如臧宫馬武守河内而給足軍糧者冦<lb/>
恂排衆議而憂失河北者邳彤也馮異之平三輔岑彭<lb/>
祭遵之平隴蜀二十八將之才足以正東都再造之業<lb/>
至於三國各自據其土而成鼎峙之勢亦諸人之力也<lb/>
<pb n="KR3k0029_WYG_099-6b"/>
故在魏則荀攸賈詡之筭無遺䇿郭嘉劉曄之才䇿謀<lb/>
畧管寧之淵雅高尚毛玠之典選清正在吳則周瑜魯<lb/>
肅之儔入為腹心出為股肱甘寧凌統之徒奮其威黄<lb/>
蓋蔣欽之屬宣其力在蜀則諸葛孔明之長於治國費<lb/>
禕董允之志慮忠純向寵之性行均淑皆一時之人傑<lb/>
也蓋至於晉則王戎王衍之徒皆以浮誕相尚而人才<lb/>
遂流於虚雖王導能收拾賀循顧榮扶持江左之基祚<lb/>
而此風猶未盡變祖逖擊楫之志則不能用也陳穎之<lb/>
<pb n="KR3k0029_WYG_099-7a"/>
正論則不能容也其後褚褒殷浩竟以虛名而不能成<lb/>
效太宗造唐之初房𤣥齡收采人物致之幕府杜如晦<lb/>
參謀軍事剖决如流登瀛之選更畨入侍以討論文籍<lb/>
𢎞文學士内殿講論以商𣙜政事魏徴以諫諍為己任<lb/>
知無不言而馬周之才聞一常何之薦則督促者數輩<lb/>
即日召用迭運新進而天下無遺才之嘆此所以致貞<lb/>
觀之盛也出張說而相姚宋二人相繼用事而應變成<lb/>
務則崇之長也持法守正則璟之長也同心輔佐而尤<lb/>
<pb n="KR3k0029_WYG_099-7b"/>
急於擇人隨才授任使百官各稱其職此所以致開元<lb/>
之盛也元和之初首用杜黄裳而置之宰輔振立紀綱<lb/>
裁抑藩鎭白居易之徒皆得以盡言而無忌裴垍李絳<lb/>
又相與開闢言路推輓人才李絳之劾李吉甫崔羣之<lb/>
論皇甫鎛韋貫之論張宿皆有犯顔納諫之忠此所以<lb/>
致元和之盛也宋之人才莫盛於慶厯元祐之時輔弼<lb/>
之臣則有若杜衍吕夷簡韓琦范仲淹之徒裁抑恩倖<lb/>
者衍也以黜陟人才為職者仲淹也夷簡之志畧深沉<lb/>
<pb n="KR3k0029_WYG_099-8a"/>
韓琦之足辦大事則其居輔弼之任為如何臺諫之臣<lb/>
則有若歐陽修余靖蔡襄唐介之徒經筵之官因讀正<lb/>
統而進諫有如杜詢因讀漢書而致戒有如丁度因講<lb/>
經而㣲諷有如楊安國史館之士則張方平以直諒聞<lb/>
劉庾義以該博聞孫輔以抗直聞豈非慶厯之盛乎元<lb/>
祐之時輔弼之臣則有若司馬光吕公著文彦博吕大<lb/>
防之徒更保甲而罷新法放市易而去方田者光也緫<lb/>
揆路而除吏妙選一時端良之士者公著也彦博之夷<lb/>
<pb n="KR3k0029_WYG_099-8b"/>
狄知名大防之力挽祖宗家法則其居輔佐之任者為<lb/>
如何臺諫之臣則有如朱光庭范祖禹蘇轍梁燾之徒<lb/>
經筵之官因讀寶訓論鈔法有如顧臨因讀寶訓而推<lb/>
崇好生之德有如韓淮欲以陸䞇奏議而備講讀有如<lb/>
蘇軾史館之士有直筆之稱者黄庭堅也有文學之譽<lb/>
者張耒也蔡襄之以文藻自奮陸佃之以著述自見豈<lb/>
非元祐之盛乎<lb/>
　　　人物<lb/>
<pb n="KR3k0029_WYG_099-9a"/>
一代之人物必有一代之名譽天下之公論係焉不可<lb/>
誣也晏平仲事齊三世甘茂起於閭閻而皆顯名諸侯<lb/>
陸賈勸陳平交歡周勃而游於漢庭公卿之間名聲籍<lb/>
甚韓安國所推舉天下名士而天子以為國器楊惲之<lb/>
才能好交英俊而名顯朝廷尹翁歸之清潔自守不以<lb/>
行能驕人而甚得名譽此皆名之著於朝廷者也以范<lb/>
蠡之三徙而成名於天下灌夫之破吳軍而名聞於天<lb/>
下荀淑之清識難尚鍾皓之至德可師而李膺實以此<lb/>
<pb n="KR3k0029_WYG_099-9b"/>
稱之謝安雖處衡門而自然有公輔之望此皆名之著<lb/>
於天下者也季布之諾季心之勇而俱聞於關中鄭當<lb/>
時之聲聞梁楚而山東諸公又翕然有鄭莊<hi>當時字莊</hi>之稱<lb/>
雋不疑之進退以禮而名聞於州郡此皆名之著於郡<lb/>
國者也威名之盛流聞匈奴則有若趙廣漢者焉名聲<lb/>
逺布為元魏李孝伯之所訪問則有若宋謝莊者焉有蕭<lb/>
夫子之名而外夷願得以為師則有若唐之蕭頴士者<lb/>
焉此則名之著於外域者也道德彬彬則有若馮仲文<lb/>
<pb n="KR3k0029_WYG_099-10a"/>
<hi>豹</hi>德行恂恂則有若召伯春<hi>馴</hi>天下規矩則有若房伯<lb/>
武植天下模楷則有若李元禮<hi>膺</hi>不畏強禦則有若陳<lb/>
仲舉<hi>蕃</hi>天下俊秀則有若王叔茂<hi>暢</hi>以至德行堂堂有<lb/>
若魏邢子昻<hi>顒</hi>後進領袖則有若裴秀渤海赫赫有若<lb/>
晉歐陽堅石<hi>建</hi>洛中英英有若晉荀道明<hi>闓</hi>洛中奕奕<lb/>
有若劉輿劉琨盛德絶倫有若趙郗嘉<hi>賔</hi>江東獨歩有<lb/>
若王文度<hi>坦之</hi>此皆名之見於誦詠者也龔勝龔舎則<lb/>
謂之楚兩龔周澤孫堪則謂之二穉<hi>澤字穉都堪字子穉</hi>李固杜<lb/>
<pb n="KR3k0029_WYG_099-10b"/>
喬李膺杜宻則皆謂之李杜鄧彪宗武伯之徒則謂之<lb/>
南陽五伯陸機陸雲則謂之二陸張載張恊張𤣥則謂<lb/>
之三張孔敬康<hi>瑜</hi>張瑋康<hi>茂/</hi>丁世康<hi>揮</hi>則謂之㑹稽三<lb/>
康晉謝𤣥張𤣥則謂之南北二𤣥顔延之宋謝靈運則<lb/>
謂之顔謝齊陸倕兄弟則謂之三陸北齊之邢邵温子<lb/>
昇則謂之温邵邢邵之與魏攸則又謂之邢魏若乃中<lb/>
興三明京師三明則皆諸葛恢荀闓蔡謨<hi>皆字明道</hi>其人也<lb/>
凉州三明<hi>後漢</hi>則段紀明皇甫威明張然明其人也二劉<lb/>
<pb n="KR3k0029_WYG_099-11a"/>
則劉焯劉光伯也二蓋唐則蓋文達文懿其人也二蘇<lb/>
<hi>後周</hi>則蘇亮蘇綽其人也沈宋則沈佺期宋之問其人也<lb/>
蘇李則蘇味道李嶠其人也蕭李則蕭頴士李華其人<lb/>
也元白則元稹白居易其人也劉白則劉禹錫白居易<lb/>
其人也此皆名之見於並稱也八士則出於周三傑則<lb/>
出於漢諸葛亮關羽張飛則謂之蜀三傑宋璟張說源<lb/>
乾曜則謂之唐三傑富嘉謨吳少㣲魏谷倚並負文辭<lb/>
則謂之北京三傑竇武陳蕃之徒號為三君而陳實父<lb/>
<pb n="KR3k0029_WYG_099-11b"/>
子亦曰三君李膺荀昱之徒號曰八俊而劉表亦曰八<lb/>
俊郭林宗之徒則曰八顧張儉之徒則曰八及度尚之<lb/>
徒則曰八厨劉表與張隱之徒則曰八交以與劉翔之<lb/>
徒則曰八友而八交者亦有八顧之號龎參禰衡則樊<lb/>
凖孔融比之為一鶚<hi>樊凖薦參孔融薦衡皆云鷙鳥累百不如一鶚</hi>蜀馬良兄<lb/>
弟則謂之馬氏五常顧榮陸機陸雲則謂之三俊石崇<lb/>
歐陽建陸機之徒則謂之二十四友阮放郄鑒等則謂<lb/>
之兖州八伯<hi>方伯達伯之類</hi>薛兼紀瞻等則謂之五雋而張華<lb/>
<pb n="KR3k0029_WYG_099-12a"/>
又目之為南金晉胡母輔之輩謂之四友而謝靈運何<lb/>
長瑜之徒亦有四友之目若曰四族之雋者則孔沈魏<lb/>
顗輩也郎氏二賢者則郎知平郎餘令也號為四傑者<lb/>
則楊炯王勃輩也陳留八俊者格處仁王孝逸輩也<hi>出唐</hi>
<hi>格輔元傳</hi>河東三絶則有若徐彦伯之徒唐竹溪六逸則有<lb/>
若李白孔巢父之徒號為四䕫則有若崔造韓㑹之徒<lb/>
至於龍鳯目之者若荀淑諸子則謂之八龍而獨推慈<lb/>
明<hi>荀爽之字</hi>之無雙晉卞粹兄弟則謂之六龍而獨推元仁<lb/>
<pb n="KR3k0029_WYG_099-12b"/>
<hi>粹之字</hi>之無雙後漢許䖍許劭則謂之平輿二龍而汝<lb/>
南俗有月旦評之號魏華歆邴原管寧則謂之三人為<lb/>
一龍諸葛孔明龎士元則謂之伏龍鳳雛晉索靖輩則<lb/>
謂之敦煌五龍晉温羡諸父則謂之六龍薛收薛元敬<lb/>
薛德音則謂之河東三鳯至於以珠玉目之者若晉郄<lb/>
詵則謂之崑山片玉夏侯湛潘岳則謂之連璧王勃兄<lb/>
弟則謂之三珠此皆名之見於標目者也以馬威卿馬<lb/>
孺卿<hi>後漢</hi>而謂之鉅下二卿以張湛而謂之中東門君以<lb/>
<pb n="KR3k0029_WYG_099-13a"/>
王敬洪而謂之王東山以王績<hi>唐</hi>而謂之東臯子以白<lb/>
履忠<hi>唐</hi>而謂之梁丘子以李栖筠而謂之賛皇公此名<lb/>
之係於地理者也若賈誼則劉向以為古之伊管未能<lb/>
逺過若諸葛孔明則陳壽評之以管蕭之亞若王導則<lb/>
桓彛比之以為管夷吾若王儉則李延壽謂其雅道自<lb/>
居早懷伊吕之志而衣冠禮樂盡在於是若王鎮惡則<lb/>
李延壽謂其推鋒直指前無強敵為周之方叔若崔浩<lb/>
則自比於子房若劉湛則自比之於管葛若坦崇祖則<lb/>
<pb n="KR3k0029_WYG_099-13b"/>
自比於韓白而齊高帝獨許之若任昉則王僧孺論之<lb/>
以為過於董生若房𤣥齡杜如晦則唐史賛之以為蕭<lb/>
曹之勲不足過此皆名之見於比擬者也<lb/>
　　　兩漢諸儒<lb/>
　唐書儒林賛曰左氏與孔子同時而公羊高榖梁赤<lb/>
　皆出子夏門人<lb/>
自三代而降儒者之盛莫兩漢若也今以西都言之大<lb/>
抵諸儒相傳授而枝分𣲖别有可論者故言易則自淄<lb/>
<pb n="KR3k0029_WYG_099-14a"/>
川田生言書則自濟南伏生言詩於魯則申培公於齊<lb/>
則轅固生於燕則韓太傅言禮則魯髙堂生言春秋於<lb/>
齊則胡母生於趙則董仲舒此其大畧也及攷其傳授<lb/>
則易之名家有四一曰田何之易自商瞿子木受之於<lb/>
夫子數傳而至於何又數傳而至於施讎孟喜梁丘賀<lb/>
由是易有施孟梁丘之學若乃王子中周王孫丁寛亦<lb/>
皆受易於田何有以見當時之言易者皆本之於何矣<lb/>
二曰京房之易房授之焦延壽劉向攷易諸家謂延壽<lb/>
<pb n="KR3k0029_WYG_099-14b"/>
獨得隱士之說以房為異黨故别為京氏之學三曰費<lb/>
直之易長於卦筮以彖象繫辭十篇文言解說上下經<lb/>
而傳之王璜四曰髙相之易其學初無章句專說陰陽<lb/>
灾異而授之子康及母將永髙費二家皆未嘗立於學<lb/>
官至於後漢建武中陳元鄭衆皆傳費氏易其後馬融<lb/>
亦為之傳融授於鄭𤣥而𤣥則為之注荀爽則又為之<lb/>
傳自是費氏興而京學衰矣然則易之所傳授者蓋如<lb/>
此書之名家者有三自伏生而傳之歐陽生自歐陽生<lb/>
<pb n="KR3k0029_WYG_099-15a"/>
而傳之兒寛而書遂有歐陽之學張生再造而至夏侯<lb/>
勝勝又傳而至於夏侯建而書遂有小大夏侯之學<lb/>
　勝宣帝時議廟樂下獄黄霸從勝受經獄中勝言洪<lb/>
　範傳取重霍光○建問五經諸儒與尚書相出入者<lb/>
　建牽引章句具文飾說勝非為章句小儒破碎大道<lb/>
　建非勝學䟽畧卒自專門名經○建勝之從兄子也<lb/>
若東漢之牟融則習為大夏侯之學者也王良則習為<lb/>
小夏侯之學者也桓榮則習為歐陽氏之學者也榮義<lb/>
<pb n="KR3k0029_WYG_099-15b"/>
世習相傳東京最盛其源流之逺如此孔氏有古文尚<lb/>
書安國以今文字讀之因以起其家逸書得十餘篇而<lb/>
司馬遷亦從安國學故遷書載堯典禹貢洪範諸篇多<lb/>
古文說是時猶未立學官後漢之杜林實傳古文賈逵<lb/>
為之作疏馬融為之作傳鄭𤣥為之注解而古文尚書<lb/>
遂顯於世然則書之所傳授者蓋如此詩之名家者有<lb/>
四魯詩則自申公授之於浮丘伯<hi>與褚先生俱</hi>而瑕丘江公<lb/>
能傳之若許生徐公亦皆守學教授者也韋賢以詩事<lb/>
<pb n="KR3k0029_WYG_099-16a"/>
江公許生而傳於𤣥成<hi>韋賢之子</hi>故魯詩有韋氏之學王式<lb/>
以詩事徐公許生而式之傳又有張唐褚氏之學齊詩<lb/>
始於轅固諸齊以詩顯貴皆固之弟子而夏侯始昌授<lb/>
之后蒼自蒼而後齊詩則又有翼奉匡衡師丹伏理之<lb/>
學韓詩始於韓嬰<hi>燕人孝文時為博士</hi>推詩人之意以作内傳<hi>四卷</hi>
外傳<hi>六卷</hi>自嬰之後韓詩則又有王吉食長孫之學至於<lb/>
毛詩則始於趙人毛公以授貫長卿後又有徐敖傳之<lb/>
故言毛詩者皆本於敖若齊若魯若韓皆立博士而毛<lb/>
<pb n="KR3k0029_WYG_099-16b"/>
氏獨未之立焉至東漢之鄭衆賈逵皆傳毛詩而馬融<lb/>
則又為之傳鄭𤣥則又為之箋顯宗建初八年詔諸儒<lb/>
選髙才生受毛詩由是遂行於世此則詩之所傳者然<lb/>
也禮之名家者有三自高堂生傳士禮十七篇其後<lb/>
瑕丘蕭奮以授后蒼蒼授戴德戴聖慶普故禮有大小<lb/>
戴慶氏之學二戴之與慶氏皆立博士而孔安國所獻<lb/>
禮古經五十六篇及周官經六篇前世傳其書未有名<lb/>
家者焉建武中曹充習慶氏之學傳其子褒遂撰漢禮<lb/>
<pb n="KR3k0029_WYG_099-17a"/>
而鄭衆傳周官經馬融亦作周官傳授鄭𤣥𤣥又作周<lb/>
官經𤣥本習小戴禮後以古經校之取其長者為鄭𤣥<lb/>
學又注小戴所傳禮記<hi>四十九篇</hi>通為三禮經此則禮之所<lb/>
傳授者然也春秋之名家者有三自胡母生授公羊春<lb/>
秋與董仲舒同業而齊之言春秋者宗主之其後如嬴<lb/>
公如眭孟如嚴彭祖如顔安樂皆以學彰此皆公羊之<lb/>
學也自瑕丘江公受榖梁春秋於魯申公其後如榮廣<lb/>
如尹更始如房鳯皆以其名顯此皆榖梁之學也自賈<lb/>
<pb n="KR3k0029_WYG_099-17b"/>
誼為左氏傳訓以授貫公數傳而至於尹咸<hi>更始子也</hi>翟方<lb/>
進賈䕶之徒故劉歆從翟尹以受左氏由是言左氏者<lb/>
本之賈䕶劉歆焉此所謂左氏之學也公孫𢎞本學公<lb/>
羊及相武帝又比輯瑕丘江公及董仲舒之議而卒用<lb/>
董生於是武帝尊公羊家而榖梁浸㣲至宣帝時召蕭<lb/>
望之等大設公榖同異而多從榖梁其後劉歆欲建立<lb/>
左氏於學官<hi>房鳯王龔皆與也</hi>至於移書以責太常逮建武中<lb/>
鄭興陳元皆傳左氏之學而元又從而訟之遂立左氏<lb/>
<pb n="KR3k0029_WYG_099-18a"/>
博士顯宗時賈逵言五經家皆無以證圖䜟明劉氏為<lb/>
堯後者而左氏獨有明文由是遂行於世此則春秋之<lb/>
所傳授者也<lb/>
　五經家皆言顓頊代黄帝而堯不得為火德左氏以為<lb/>
　少昊代黄帝問官名<lb/>
今攷西漢儒林傳所載自丁寛以至髙相則為易自伏<lb/>
生以至孔安國則為書自申公以至於毛公則為詩自<lb/>
髙堂生及孟卿則為禮自胡母生以至於房鳯則為春<lb/>
<pb n="KR3k0029_WYG_099-18b"/>
秋後漢儒林傳之所載自劉昆以至於孫期則為易自<lb/>
歐陽歙以至於楊綸則為書自髙詡以至於衛宏則為<lb/>
詩自慶普至鄭衆則為禮自丁恭以至於謝該則為春<lb/>
秋獨董鈞以禮名家皆昭昭可見者<lb/>
　習慶氏禮永平中為博士時草創五郊祭祀及宗廟<lb/>
　禮樂等多令參議多從用<lb/>
然漢之諸儒於經各自名家漢之為制每家則各立博<lb/>
士初叔孫通為博士是時雖有博士之官而挾書之律<lb/>
<pb n="KR3k0029_WYG_099-19a"/>
猶未除至惠帝除挾書律孝文復廣游學之路而天下<lb/>
衆書往往頗出論語孝經爾雅皆置博士至五經家得<lb/>
列於學官者不過詩而已矣故申公韓嬰皆以詩為博<lb/>
士翟酺曰文帝始置一經博士蓋謂此也景帝復立齊<lb/>
轅固詩而他經猶未立也至武帝憲章六學始罷傳記<lb/>
博士獨立五經故孟堅之賛儒林有曰武帝立五經博士<lb/>
開弟子員設科射䇿勸以官祿訖於元始百有餘年傳<lb/>
業者浸盛一經說至百餘萬言大師衆至千有餘人蓋<lb/>
<pb n="KR3k0029_WYG_099-19b"/>
利祿之路然也初書惟有歐陽禮惟有后蒼易惟有楊<lb/>
氏<hi>楊叔光受易於田何</hi>春秋惟有公羊而已夫立五經而獨有四<lb/>
蓋詩經已立於文帝時今并詩為五耳至宣帝世於書<lb/>
則復立大小夏侯於易則復立施孟梁丘於禮則復立<lb/>
大小戴於春秋則復立榖梁在元帝時於易則復立京<lb/>
氏在平帝時則又復立左氏春秋毛詩逸禮與夫古文<lb/>
尚書從劉歆之言也光武中興易有施孟梁丘京氏<hi>儒林</hi>
<hi>傳</hi>書有歐陽小大夏侯詩有齊魯韓氏禮有大小戴春<lb/>
<pb n="KR3k0029_WYG_099-20a"/>
秋有公羊嚴顔凡十四博士今載於百官志乃太常之<lb/>
屬也肅宗建初中㑹五經於白虎而又詔高才生受古<lb/>
文尚書毛詩榖梁左氏春秋雖不立學官然皆擢髙第<lb/>
為講郎所以網羅遺逸博存衆家此其大畧也雖然兩<lb/>
漢諸儒之經術豈茍然哉若丁寛<hi>字子襄景帝時為梁孝王將軍距吳楚</hi>
之讀易精敏而作易說三萬言訓故舉大誼而已今小<lb/>
章句是也寛與王子中周王孫又皆著為易傳顯名儒<lb/>
林后蒼之兼通詩禮而作后氏曲臺記<hi>后蒼字近君</hi>夏侯勝<lb/>
<pb n="KR3k0029_WYG_099-20b"/>
之善說禮服轅固之不曲學阿世申公力行之說王式<lb/>
三百五篇之諫<hi>字翁思諫昌邑王也</hi>韓嬰之論事上前雖仲舒不<lb/>
能難以至梁丘賀之筮墮劒<hi>宣帝時字長翁長於災異</hi>京房分卦直<lb/>
日之法長於占驗此其所以見述於西漢也<hi>作考課法公卿刺史</hi>
<hi>以煩碎不可行因石顯之譛棄市字子玉</hi>若洼丹之學義研深而作易通論<lb/>
<hi>七篇</hi>景鸞之能治詩易而作易說詩解又撰禮内外記號<lb/>
曰禮畧任定祖<hi>安也</hi>之居今行古楊子行<hi>政也</hi>之說經鏗鏗<lb/>
戴馮<hi>字次仲</hi>之解經不窮鍾興<hi>字次文</hi>之學行高明召伯春<lb/>
<pb n="KR3k0029_WYG_099-21a"/>
<hi>馴也</hi>之德行馴馴董鈞<hi>字文/明</hi>之號為通儒丁恭<hi>字子然</hi>之學<lb/>
義精明周防之撰尚書雜記許叔重<hi>名慎</hi>之五經無雙<hi>又作</hi>
<hi>說文解議十二篇</hi>而作五經異藝之書<hi>以傳說臧否不同</hi>何休之精研<lb/>
六經而作訓詁春秋公羊墨守左氏膏肓穀梁廢疾之<lb/>
書又以春秋較漢事而妙得公羊之本意<hi>不窺門十七年</hi>以至<lb/>
衛宏<hi>字敬仲</hi>之好古學宏作漢舊儀四篇以載西京雜事<lb/>
又著賦頌誄七首行於世旣從謝曼卿受詩作毛詩序<lb/>
善得風雅之㫖復從杜林受古文尚書以作訓㫖之篇<lb/>
<pb n="KR3k0029_WYG_099-21b"/>
服䖍<hi>字子慎</hi>亦作左氏傳解且以左氏六十條駮何休漢<lb/>
事之說此其所以見述於東漢<lb/>
　何休駮漢事六十條自謂妙得公羊本意<lb/>
然西漢之儒治春秋明經術者有若董仲舒者矣學春<lb/>
秋雜說有若公孫𢎞者矣時行賃作帶經而鋤有若兒<lb/>
寛者矣疏廣之明春秋夏侯始昌之通五經李尋之好<lb/>
洪範翼奉之明經術而有六情十二律之論師丹之深<lb/>
於議論而多切直之言其他如篤志於學號為鄒魯大<lb/>
<pb n="KR3k0029_WYG_099-22a"/>
儒者韋賢也兼通五經能為騶氏春秋者王吉也經學<lb/>
精習說有師道匡衡也文義至深度越諸子者揚雄也<lb/>
好古強博集為七畧者劉歆也議論通明以禹貢行河<lb/>
有如平當者焉明經潔行定宗廟之祀有如貢禹者焉<lb/>
身為儒宗有如蕭望之者焉經學明習有如翟方進者<lb/>
焉以至於兩龔鮑宣眭孟之徒亦皆以明經顯於世而<lb/>
不載於儒林傳者何哉東漢之儒其好古學明於左氏<lb/>
周官長於厯數有若鄭興者矣兼通五經榖梁之說尤<lb/>
<pb n="KR3k0029_WYG_099-22b"/>
明左氏春秋有若賈逵者矣<hi>字景伯</hi>博通五經有若馬融<lb/>
者矣<hi>字季長</hi>經傳洽熟號為純儒有若鄭𤣥者矣桓榮之<lb/>
明經稽古<lb/>
　榮字春卿時賜以車馬榮曰今日所䝉稽古力也顯<lb/>
　宗辟雍初成拜為五更<lb/>
丁鴻之殿中無雙<lb/>
　鴻字孝公從榮受歐陽學論難白虎觀<lb/>
鄭衆之兼通經傳持節使匈奴而不肯少屈<lb/>
<pb n="KR3k0029_WYG_099-23a"/>
　顯宗時從鮑駿子以家事廢國家之言還就國<lb/>
陳元之為學者所宗而上疏光武不可有察公輔之名<lb/>
皆其不可泯者及觀其淵源之際則鄭興傳之鄭衆<hi>司農</hi>
<hi>字仲師</hi>賈逵本之賈徽<hi>逵父也</hi>傳父業而東都遂有賈鄭之<lb/>
學故撰左史條例校三統厯者鄭興也條奏左氏三十<lb/>
事<hi>肅宗時</hi>尤著明者皆君臣之正義父子之紀綱撰歐陽<lb/>
大小夏侯尚書古文同異齊魯韓詩毛氏異同及為周<lb/>
官解故者賈逵也作陳春秋推記條例者鄭衆也著三<lb/>
<pb n="KR3k0029_WYG_099-23b"/>
傳異同之說為注孝經等詩易諸經之注則出於馬融<lb/>
　病賈逵鄭衆之注曰賈君精而不博鄭君博而不精<lb/>
　故作三傳異同說時欲廢蒐狩之禮息戰陳之法融<lb/>
　初上廣成頌諷不可廢講武忤鄧氏㫖後懲艾為梁<lb/>
　兾草章奏作大將軍西第頌為正直所羞<lb/>
發墨守鍼膏肓起廢疾作六藝論毛詩譜周禮難以及<lb/>
於五經之異義則出於鄭𤣥而亦不載於儒林傳何耶<lb/>
得非其出於事業他有可書者於史氏之條列固當别<lb/>
<pb n="KR3k0029_WYG_099-24a"/>
出邪不特此也東漢之儒其博洽多聞則推之於杜林<lb/>
閉户講論則推之於魯恭五經復興則推之於魯丕經<lb/>
為人師則推之伏湛博學多通尤好古學則推之桓譚<lb/>
如馮豹之道德彬彬翟酺之四世傳詩周舉之五經縱<lb/>
横道古今者盧植也其學本於馬融而能作尚書章句<lb/>
三禮解詁濟世美者崔植也而其學本於駰爰而能與<lb/>
諸儒博士雜定五經延篤之論解經傳而服䖍以為折<lb/>
中蔡邕<hi>字伯喈</hi>之正定五經而後儒咸所取正若乃公羊<lb/>
<pb n="KR3k0029_WYG_099-24b"/>
嚴氏春秋樊鯈之冊定章句既以樊侯名其學矣而張<lb/>
霸以為猶多繁碎復施減定之力焉東都之儒不旣盛<lb/>
乎范蔚宗乃曰東京學者亦各名家而守文之徒滯固<lb/>
所禀異端紛紜互相詭激遂令經有數家家有數說章<lb/>
句多者或乃百餘萬言獨鄭康成括嚢大典網羅衆家<lb/>
刪裁繁誣刋改漏失自是學者畧知所歸范甯每攷先<lb/>
儒經訓而長於康成常以為仲尼之門不能過也及傳<lb/>
授生徒並專以鄭氏家法云吁即此可以論東漢諸儒<lb/>
<pb n="KR3k0029_WYG_099-25a"/>
之學矣<lb/>
唐自太宗銳情經術開文學之館召名儒之流且命學<lb/>
士番宿更休與之討論古今道前王成敗之事日昃夜<lb/>
艾未嘗少怠而又讎正五經頒之天下使諸儒作為義<lb/>
疏以久其傳至於𤣥宗亦詔羣臣舉通經之士而褚無<lb/>
量馬懷素之徒勸講禁中加以尊禮集賢院之部分典<lb/>
籍乾元殿之博彚羣書<hi>至六萬卷</hi>由是開元之世經籍大備<lb/>
唐世儒學之盛良有以也且當時之儒者果何如哉博<lb/>
<pb n="KR3k0029_WYG_099-25b"/>
通五經明於左氏有如徐文逺<hi>曠</hi>著書博辨撰為釋文<lb/>
有如陸徳明精於詁訓考定五經有如顔師古<hi>字籕有注班書</hi>
撰孝經章句作五經義訓有如孔頴達<hi>字仲達</hi>
　貞觀中講以能問於不能達與師古同受詔為之詔<lb/>
　號義賛後詔改為正義<lb/>
以至王恭之三禮義證號為精博王元感之詆先儒同<lb/>
異號為五經指南<lb/>
　武后時撰書糾繆春秋振滯魏知古歎曰五經指南<lb/>
<pb n="KR3k0029_WYG_099-26a"/>
　也<lb/>
褚無量之講經博敏尹知章之徧明六經鄭餘慶之奏<lb/>
對多傳經義而行已全㓗鄭覃之經術該深而刻定石<lb/>
經鄭絪之進以儒術而守道寡慾此則以經行明名者<lb/>
也<hi>徐堅等薦奏裒為儒宗</hi>博貫經史有若歐陽詢<hi>字信本</hi>者焉與魏<lb/>
徴虞世南裒次經史百氏以太宗欲知前世得失故也<lb/>
○帝王興衰之要有若蕭德言者焉<hi>太宗愛其書博而要</hi>史筆之<lb/>
美比方陳壽有若敬播者焉博通經史有若馬懷素者<lb/>
<pb n="KR3k0029_WYG_099-26b"/>
焉此則以經史顯者也以商踐猷之博學多通而有五<lb/>
緫龜之名<hi>謂龜千年五聚問無不知也</hi>元行冲之博通故訓<hi>梁太常任昉</hi>
而能辨古銅器之作<lb/>
　　有人得銅器於古冢曰此阮咸所作也命易之木<lb/>
　　為之遂謂之阮咸<lb/>
孔若思之多識古今而當時之大政必咨而後行徐堅<lb/>
之諳識典故而當時之譔次蓋由於高選路敬淳之明<lb/>
於姓系而以譜學名其家栁冲之學而以姓系著乎錄<lb/>
<pb n="KR3k0029_WYG_099-27a"/>
　唐初姓系譜學惟敬淳名家後柳冲韋述等皆祖之<lb/>
　初太宗命諸儒撰姓氏志則天時復詔冲及徐堅吳<lb/>
　兢等討綴書成號姓系錄<lb/>
若乃曹憲之䆳於小學而能復興古文註述廣雅武平<lb/>
一之博學通春秋而能答崔日用三桓<hi>魯也</hi>七穆<hi>鄭也</hi>之問<lb/>
晉六卿齊楚執政之數<lb/>
　唐武平一傳崔日用問武平一曰魯三桓鄭七穆如<lb/>
　何答曰慶父叔牙季友桓三子矣孟孫至彘凡九世<lb/>
<pb n="KR3k0029_WYG_099-27b"/>
　叔孫舒季孫肥凡八世鄭穆公十一子子然及二子<lb/>
　孔三族亡子羽不為卿故稱七穆子罕子駟子良子<lb/>
　國子卬子游子豐也一坐驚伏平一問日用曰公言<lb/>
　齊桓公楚莊王時諸侯屬齊若幾平公靈王時諸侯<lb/>
　屬晉楚凡幾晉六卿齊楚執政幾何人日用謝曰不<lb/>
　知平一條舉始末無留語<lb/>
鄭欽說之博物而能辨甸服黄鐘之銘<lb/>
　初梁大傳任昉於鍾山得銘曰甸服黄鐘當時莫能<lb/>
<pb n="KR3k0029_WYG_099-28a"/>
　辨欽說得之於長樂驛至敷水三十里而悟曰云云<lb/>
　人服其智<lb/>
此則以博學聞者也寧拒觀史之詔而不肯開史官之<lb/>
禍守職不屈若朱子奢者其直節為如何能變豪奢之<lb/>
習而省損騶馭之數聞風自化若栁公權楊綰者其清節<lb/>
為如何不特此也𤣥宗尊尚經術選置學士而張說實<lb/>
倡之至於用天下知名之士佐佑王化粉澤典章成一<lb/>
王法使開元之盛見述於後世則說之功為多焉唐之<lb/>
<pb n="KR3k0029_WYG_099-28b"/>
諸儒大槩如此而其間以傳授名於世者若啖助之淹<lb/>
該經術善為春秋考三家之短長而集傳例統之書作<lb/>
又有趙康<hi>字伯循</hi>陸䞇為之高弟而纂例之書出焉雖然<lb/>
儒亦患於難全也顔師古於古篇竒字討析雖熟而讎<lb/>
校之際使商賈之徒亦竄選中孔頴達之義賛包貫雖<lb/>
詳而其中不能無謬冗馬嘉運駮正其失互相譏詆而<lb/>
啖助之言春秋亦多鑿意得不有惜於此哉唐三百年<lb/>
間獨韓愈者與孟軻揚雄相為表裏遂以六經之文為<lb/>
<pb n="KR3k0029_WYG_099-29a"/>
諸儒倡史氏謂其所得粹然一出於正皇皇仁義篤道<lb/>
君子信矣自今攷之論宫市諌佛骨雖之死不悔逐鰐<lb/>
魚諭庭湊軍其感人動物有如此者至於三上書宰相<lb/>
潮州謝表蓋將祿仕於諸侯與庻幾憲宗之改耳退之<lb/>
自謂文皆約六經之㫖舉其大槩聖德詩約乾之文言<lb/>
也别知賦約詩之谷風者也佛骨表有似無逸之書進<lb/>
學解有似學記之說乃若符讀書城南或謂誘人以利<lb/>
祿之學孰知約宵雅肄三之意感二鳥賦或謂有羡於<lb/>
<pb n="KR3k0029_WYG_099-29b"/>
榮光孰知約飲食教誨之旨至於原道師說等數十篇<lb/>
皆奥衍宏深佐佑六經其道蓋自比孟軻以荀况揚雄<lb/>
為未純自晉迄隋佛老顯行聖道不絶如𢃄諸儒倚天<lb/>
下正議助為怪神愈獨喟然引聖爭四海之惑雖蒙訕<lb/>
笑跲而復奮始若未之信卒大顯於時昔孟軻距楊墨<lb/>
去孔子才二百年愈排二家乃去千餘載撥衰反正功<lb/>
與齊而力倍之所以過况雄為不少矣自愈没而其言<lb/>
始行學者仰之如太山北斗云<lb/>
<pb n="KR3k0029_WYG_099-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_099-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷四</head>
    <p>
<pb n="KR3k0029_WYG_004-1a"/>
欽定四庫全書<lb/>
　羣書考索卷四　　　　　宗　章如愚　撰<lb/>
　　六經門<lb/>
　　　周禮類<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_004-1b"/>
周禮始末法始伏羲而成乎堯備乎周周公相成王建<lb/>
六官分六職禮樂政事粲然大備即其設位言之則謂<lb/>
之周官即其制作言之則謂之周禮前乎周者非無禮<lb/>
也在金天時司徒曰祝鳩氏司馬曰鵙鳩氏司宼曰爽<lb/>
鳩氏司空曰鳴鳩氏司事曰鶻鳩氏在帝舜時曰治官<lb/>
有百揆教官有司徒禮官有秩宗政官刑官有士事官<lb/>
有司空唐虞官百夏商官倍則官固有數矣虞書有二<lb/>
典夏書有政典固有名矣甘誓乃召六師而曲禮六大<lb/>
<pb n="KR3k0029_WYG_004-2a"/>
五官先儒以為商制至周則因習以崇之賡續以終之<lb/>
仲長統以周禮為之經禮記為禮之傳賈公彦云按書<lb/>
傳周公一年救亂二年伐商三年踐奄四年建侯衛五<lb/>
年營成周六年制禮作樂七年致政成王所制之禮即<lb/>
此周禮也若稽周室随時制宜兵刑之官分為二禮樂<lb/>
之官合為一略天地詳人事六卿分職各率其屬以倡<lb/>
九牧阜成兆民為治之道罔不具舉後之言治者必稽<lb/>
焉後周之衰諸侯將踰法度惡其害己滅去其典籍孔<lb/>
<pb n="KR3k0029_WYG_004-2b"/>
子時已不具自秦孝公用商君其政與周官相反始皇<lb/>
疾惡欲絶滅之焚燒獨悉是以隠藏百年漢興言禮自<lb/>
髙堂生蕭奮孟卿后蒼戴聖是為五傳弟子若夫周禮<lb/>
其出最後武帝除挾書之律開献書之路河間献王献<lb/>
入于祕府五家之儒莫得見焉<hi>或謂武帝時有李氏上</hi>
<hi>周官五篇復入于祕府</hi>至孝成時劉向子歆校理祕書<lb/>
見之始得列序著于録略然冬官亡矣以考工記足之<lb/>
考工記乃前世能識古制者作時衆儒並出共排以為<lb/>
<pb n="KR3k0029_WYG_004-3a"/>
非惟歆獨識而五官亦有殘缺歆之末年始信其為周<lb/>
公致太平之迹按藝文志周官經制禮記所謂禮經是<lb/>
也經禮三百注曰謂周禮也然六官之屬三百六十舉<lb/>
成數也王莽時歆奏置愽士奈何通天下兵革並起疾<lb/>
疫䘮荒弟子死葬徒有河南緱氏及杜子春在頗識其<lb/>
説賈徽及子逵鄭興及子衆大夫者興也司農者衆也<lb/>
又以經書轉相證為解其時衛次仲賈景作馬季良亦<lb/>
皆作周禮訓詁鄭康成作禮注多引杜子春鄭大夫司<lb/>
<pb n="KR3k0029_WYG_004-3b"/>
農之義然則周禮始於劉歆而成於康成其後唐賈公<lb/>
彦又撰周禮疏五十卷衆所解説近得其寔獨以書序<lb/>
言成王既黜殷命還歸在豐作周官則此周官也失之<lb/>
矣逵以六卿大夫則冢宰以下及六遂為十五萬家絙<lb/>
千里之地甚繆馬為武都守郡小少事乃述平生之志<lb/>
著易尚書詩禮傳皆就惟念前業未畢者惟周官年六<lb/>
十有六目瞑意倦自力補之謂之周官傳也初河南杜<lb/>
子春年且九十能通其義識其説鄭衆賈逵往受業焉<lb/>
<pb n="KR3k0029_WYG_004-4a"/>
林孝存以為不驗之書故作十論七難以排之何休亦<lb/>
以為隂謀之書康成獨知聖法故能答其論難且序世<lb/>
祖以來通人達士皆作訓詁使周官之不衰鄭氏力也<lb/>
厥後于寶王邵之徒有為義疏有為論評者與夫禮帖<lb/>
禮鈔之類莫可勝紀而世罕得其傳豈非華多實少不<lb/>
足以行逺歟惟康成之注賈公彦之疏學者用其説乆<lb/>
矣惜乎理多錯繆未盡至當之歸欲振斯典宜有所待<lb/>
訓詁傳授劉歆校理祕書始得列序著于録略始奏立<lb/>
<pb n="KR3k0029_WYG_004-4b"/>
學官　杜子春承平初年九十家于南山能通其讀識<lb/>
其義　鄭興好古學尤明左氏周官其子鄭衆傳周官<lb/>
<hi>後本傳</hi>　鄭衆見鄭興下　馬融馬融作周官傳授鄭<lb/>
𤣥鄭𤣥作周官注<hi>董鈞傳</hi>　賈徽徽及子逵受業於杜<lb/>
子春　賈逵見賈徽下　鄭𤣥以為括囊大典網羅衆<lb/>
家是以周禮盛行<hi>禮天官疏</hi>鄭𤣥為之注<hi>三禮正義</hi>周<lb/>
禮起於成帝劉歆而成於鄭元附離之者大半故林孝<lb/>
存以為末世瀆亂不驗之書故作十論七難以排之何<lb/>
<pb n="KR3k0029_WYG_004-5a"/>
休以為六國隂謀之書惟有鄭元知周禮乃周公致太<lb/>
平之迹故能答林碩之論難<hi>賈公彦疏</hi>　王肅魏志肅<lb/>
初善賈馬而詆鄭𤣥　干寶晉書不載師承<lb/>
孔子述職方述職方以除九邱疏云即周禮也<hi>尚書序</hi>
韓宣子見周禮韓宣子所見盖周之舊典禮經也<hi>左傳</hi>
文中子言周禮子居家不暫捨周禮門人問子子曰先<lb/>
師以王道極是也如有用我則執此以往通也宗周之<lb/>
介也敢忘其禮乎子曰周禮其敵於天命乎<hi>文中子</hi>
<pb n="KR3k0029_WYG_004-5b"/>
唐太宗論周禮唐太宗召魏徵入曰朕昨夜讀周禮真<lb/>
聖作也首篇云惟王建國辨方正位體國經野設官分<lb/>
職以為人極誠哉深乎良乆謂徵曰朕思之不井田不<lb/>
封建不肉刑而欲行周公之道不可得也<hi>文中子</hi>
周禮之名經禮謂周禮也周禮六篇其官有三百六十<lb/>
<hi>上文注</hi>
周禮缺文儀禮有嗇夫之官而周禮不載國語有司商<lb/>
之官而周禮不録説者謂冬官之屬故缺然嗇夫農官<lb/>
<pb n="KR3k0029_WYG_004-6a"/>
也司商財官也宜屬於地官而不載意者三官之中亦<lb/>
有亡缺歟<lb/>
始作之意舘閣書目曰成王作洛邑周公法天地四時<lb/>
建六官以行政若後世所謂職官者耳禮經散亡故取<lb/>
此而歸之於禮　居攝而作六典之職謂之周禮營邑<lb/>
於土中七年致政於成王以此禮授之使居雒邑治天<lb/>
下<hi>禮天官序</hi>　周禮儀禮並周公所記所謂禮經三百<lb/>
則周禮也威儀三千則儀禮也<hi>三禮正義</hi>先君周公制<lb/>
<pb n="KR3k0029_WYG_004-6b"/>
周禮曰則以觀德德以處事事以度功功以食民<lb/>
官惟王建國辨方正位體國經野設官分職以為民極乃<lb/>
立天官冢宰使帥其屬而掌邦治以佐王均邦國乃立地<lb/>
官司徒使帥其屬而掌邦教以佐王安擾邦國乃立春<lb/>
官宗伯使帥其屬而掌邦禮以佐王和邦國乃立夏官<lb/>
司馬使帥其屬而掌邦政以佐王平邦國乃立秋官司<lb/>
㓂使帥其屬而掌邦禁以佐王刑邦國冬官考工記鄭<lb/>
注云此篇司空之官也亡以此備數且聖人建官治事<lb/>
<pb n="KR3k0029_WYG_004-7a"/>
名之所命莫不有義名曰宰以制變為義名曰夫以帥<lb/>
人為義以正人則曰正以長人則曰伯饔言食之熟亨<lb/>
言氣之通已疾者醫養陽者酒職主也典常也有藏則<lb/>
置府府治藏故爾有書則置史史掌書故爾鄉内鄉比<lb/>
閭族黨州鄉是謂鄉官遂外遂鄰里鄼鄙縣遂是謂遂<lb/>
官山則土之所積川則水之所流虞以虞其物衡以平<lb/>
其政司者伺察之謂氏者世守之稱掌則以手尚之守<lb/>
則固以守之尊其智故稱大夫卑其任故稱人揔則大<lb/>
<pb n="KR3k0029_WYG_004-7b"/>
别則小言大所以别於小也入為内出為外言内所以<lb/>
别於外也平其土之逺近故以均名之成其賈之多寡<lb/>
故以質名之胥養人者也又能助上焉師教人者也又<lb/>
能為物主焉訓而發之則謂之訓祭祀有宗則謂之宗<lb/>
卜以龜而知象筮以蓍而知數樂則聲音之所自出籥<lb/>
則律呂之所自生人尚口接神者祝也人為人交神者<lb/>
巫也屬於人而為僕力之强而為右臣則通乎君隷則<lb/>
本於主以耕為道者牛以行為事者馬有牧以養其形<lb/>
<pb n="KR3k0029_WYG_004-8a"/>
有圉以制其性閭言其同閭門縣言其首在下甸則田<lb/>
法在是也乃若包地而田亦謂之甸焉士則事人事事<lb/>
也乃若刑官尚察亦謂之士焉子為尊者屈以其卑故<lb/>
爾賁謂趍而利以其勇故爾謂之士則所掌者止於士<lb/>
謂之方則所掌者通於方進侍而為御刑人而為㓂訝<lb/>
所以逆之禁所以止之或囚或戮以施其刑威有都有<lb/>
家以分其采地輪則運而無窮車則載而有節以梓為<lb/>
名者凡以取其材之美也以匠為名者凡以取其器之<lb/>
<pb n="KR3k0029_WYG_004-8b"/>
利也　内宰下大夫二人命士十二人自内小臣奄竪<lb/>
凡將命洒掃之人自九嬪御婦祝史凡内官自典婦功<lb/>
服飾織紝凡治内之命士皆屬焉而隷於冢宰盖女寵<lb/>
近習所以移人主之德大臣揔之則無得踰節詩稱皇<lb/>
父作相膳夫内史皆得人巷伯之雅寺人為之雖奄官<lb/>
亦吝其選晉侯近女而惑醫和以為趙孟之咎古人致<lb/>
君二南之化其道由此　冢宰之尊宜於細務有所不<lb/>
屑也以今觀之自宮正膳夫醫師酒正内宰而下無不<lb/>
<pb n="KR3k0029_WYG_004-9a"/>
揔焉何哉盖出納之要職宿衛之親臣奉供之近習玉<lb/>
府財用之司存宮中使令之嬖宻凡其布列於王宮之<lb/>
内外而迫近於人主之左右者無不揔之誠以君心之<lb/>
所關係甚重也是以士大夫之職業有所統而不敢或<lb/>
肆人主之心術有所礙而不敢自私紀綱不散名分不<lb/>
易爵以不輕而左右前後之臣侍從僕御之士宴安玩<lb/>
狎之際無敢蠱壊人主之心術而侵竊大臣之權柄者<lb/>
體統之正孰大於此　古者官不必備惟其人而已有<lb/>
<pb n="KR3k0029_WYG_004-9b"/>
其人則備無其人則兼是以周官之作實放唐虞之制<lb/>
而官事不攝吾夫子所以深責管仲變先王之制也以<lb/>
三公言之召公為保周公為師而太傅無有焉二公實<lb/>
兼之也周公既没召公為保而太師太傅無有焉召公<lb/>
實兼之也乃同召太保奭芮伯彤伯畢公衛侯毛公是<lb/>
六卿之長召公又兼之不惟此也當是時六卿之官亦<lb/>
不必備周公以三公兼冢宰召公以三公兼宗伯蘇公<lb/>
以三公兼司㓂畢公毛公以三公而兼司馬司空惟成<lb/>
<pb n="KR3k0029_WYG_004-10a"/>
王之季年芮伯彤伯衛侯寔領司徒宗伯司㓂之職其<lb/>
餘大抵皆兼官也其大者猶兼况於百官羣有司乎嘗<lb/>
以周禮考之二鄉則公一人是三公兼鄉老也一鄉則<lb/>
卿一人是六卿兼鄉大夫也軍將皆命卿是六卿又兼<lb/>
六軍之將也甚者太公以太師而兼司盟之職載在盟<lb/>
府太師職之是也蘇公以三公而兼太師之職太史司<lb/>
㓂蘇公是也　師氏以道德教國子以媺詔王而已其<lb/>
徒百二十人何哉盖居虎門之左司王朝帥四夷之隷<lb/>
<pb n="KR3k0029_WYG_004-10b"/>
守王門是其徒不得不多也　六官各六十凡三百六<lb/>
十周天之數也治官之屬六十三教官之屬七十九禮<lb/>
官之屬七十一政官之屬七十刑官之屬六十有六而<lb/>
小宰皆曰六十舉成數爾考工記官凡三十而輈人不<lb/>
與其數者一器而工聚焉者車為多故也　鄉大夫卿<lb/>
也而謂之大夫王制曰諸侯之上大夫卿則卿固可謂<lb/>
之大夫矣卿知進止之義大夫以智帥人者也進止所<lb/>
以事上帥人所以臨下列職於朝則名之曰卿正其位<lb/>
<pb n="KR3k0029_WYG_004-11a"/>
也分治六鄉則名曰大夫非卑之也盖掌鄉之政教禁<lb/>
令非以智帥人不可也故卿大夫之職所以異於他官<lb/>
者以此都家環於王畿所謂内諸侯也故每重其事焉<lb/>
朝大夫王官也天子之士眡諸侯之卿禮彼其有治於<lb/>
國而置官以掌之爵雖士也豈嫌以大夫名之哉惟智<lb/>
足以帥人然後能應事故以告其君長也<lb/>
公孤不言職按周官三公論道經邦爕理隂陽三孤貳<lb/>
公𢎞化寅亮天地弼于一人周官一書自冡宰以下無<lb/>
<pb n="KR3k0029_WYG_004-11b"/>
不登載而公孤以下獨缺書者何哉夫朝士掌外朝之<lb/>
法左九棘孤卿位焉右三槐三公位焉非不言公孤也<lb/>
特不言職耳<lb/>
府史胥徒自士以下皆有府史賈胥徒乃庶人之在官<lb/>
者皆禄於公上其數不可以一端備所以五官之長府<lb/>
六人史胥各十二人徒百有二十人與夫御史掌賛書<lb/>
其史則衆甸師掌耕耨王籍其徒則多庖人之賈有八<lb/>
職弊之賈有四外是則角人之類有府無史眡祲之類<lb/>
<pb n="KR3k0029_WYG_004-12a"/>
有史無府醫師之類有徒無胥卿大夫之類无府史賈<lb/>
胥徒非特此也有奄有奚有士有庶子女酒女漿之不<lb/>
同盖聖人設法豈有私意哉大抵其職或有或無其數<lb/>
或多或寡各稱其任斯可矣<lb/>
封建孟子曰公侯皆方百里伯七十里子男五十里王<lb/>
制曰公侯田方百里伯七十里子男五十里鄭子産曰<lb/>
天子之地一圻<hi>千里也</hi>列國一同<hi>百里也</hi>參之於書列<lb/>
爵惟五分土惟三其制固無異也然大司徒諸公之地<lb/>
<pb n="KR3k0029_WYG_004-12b"/>
封彊方五百里侯之地封疆方四百里伯之地封彊方<lb/>
三百里子之地封彊方二百里男之地封疆方一百里<lb/>
既與諸經不同而分土惟三又與武成不合或曰大國<lb/>
不過百里王制指邦國之田而言之謂其寔地也周禮<lb/>
所謂大國五百里者指其封疆之廣而言之也又王制<lb/>
謂山川林麓城地塗巷三分去一則僅餘其七耳又大<lb/>
司徒不易之田家百畆一易之田家二百畆再易之田<lb/>
家三百畆又有附庸之不能自通於天子者皆總於大<lb/>
<pb n="KR3k0029_WYG_004-13a"/>
國而言之又有間田之待未命者與夫加地進律者<hi>左</hi>
<hi>傳魯无賦於司馬邾賦六百乗君之私也皆附庸晉鄭</hi>
<hi>之間有隙地焉此間田也襄王與晉南陽之田此加地</hi>
<hi>也</hi>周官之制公方五百里以千里之州僅可封四公耳<lb/>
安得以地給之乎盖周之上公惟杞宋耳雖周召之勲<lb/>
勞猶侯爵也等而下之則子男附庸之國盖多矣或者<lb/>
又曰諸侯有功則加地進律不朝則貶爵削邑盖不能<lb/>
無損益如司徒所載謂其加封極乎此而不得過未必<lb/>
<pb n="KR3k0029_WYG_004-13b"/>
盡然也又曰孟子謂周公之封於魯地方百里地非不<lb/>
足而儉於百里也而明堂位乃以為魯封方七百里此<lb/>
盖出於成王之特賜以昭周公之德其説非也尚書王<lb/>
制孟子公孫僑皆謂諸侯爵分五等地分三等公侯百<lb/>
里以是而差而周禮有五百里四百里之國先儒謂周<lb/>
公斥大土彊廣為封建故後人疑周制為夸廣是不知<lb/>
據有附庸者言也天下有附庸諸侯殆不過百餘皆牧<lb/>
伯連帥統率諸小者也　王制孟子説諸侯分地與大<lb/>
<pb n="KR3k0029_WYG_004-14a"/>
司徒不同先儒遂謂孟子之説是夏商之制至周公則<lb/>
拓大土宇増其國以封諸侯故分土為三等且以魯言<lb/>
之奄有龜蒙遂荒大東又曰顓臾為東蒙主且在邦域<lb/>
之中則以據周公之説矣書武成言列爵惟五分土惟<lb/>
三自是武王之制孟子亦明説是周之頒爵禄不知安<lb/>
得如此差别周官之説據有附庸者言之非必五等諸<lb/>
侯皆然也上下其制故分為五等土耳若曰凡諸侯受<lb/>
封者悉有附庸諸侯小而無者多盖如是上之政令有<lb/>
<pb n="KR3k0029_WYG_004-14b"/>
所屬而不煩下之貢職有所附而不費以是言之凡公<lb/>
侯得附庸者必連帥也周家之制天下諸侯千八百國<lb/>
統之以二伯制之以九牧維之以連帥上以臨下尊以<lb/>
統卑使大國比小國小國事大國此周家之盛也春秋<lb/>
時自齊晉之外魯有邾鄶鄭有費滑宋有蕭滕凡陳鄭<lb/>
等盟㑹大國皆統屬諸小國者也漢之部刺史唐之按<lb/>
察使今之轉運副使皆其遺法耳　侯國百里分為五<lb/>
郊一郊之地皆容一成一十里郊二十里牧三十里野<lb/>
<pb n="KR3k0029_WYG_004-15a"/>
四十里林五十里埛<hi>郊地四成牧地十二成野地二十</hi>
<hi>成林地二十八成埛地三十六成摠為一百成</hi>方十里<lb/>
者百為田凡九百萬畆是為萬井依治一成法為六千<lb/>
四百井五萬一千二百夫平歳收米二百五十六萬石<lb/>
民二百三十萬四千石食三十有五萬八千四百人公<lb/>
二十五萬六千石食三萬五千八百四十人五萬一千<lb/>
二百夫共出車百乗馬四百疋士卒七千五百人<hi>若以</hi>
<hi>大國三軍士卒三萬七千五百人車五百乗計之不足</hi>
<pb n="KR3k0029_WYG_004-15b"/>
<hi>以充其數横渠以百里九萬井八萬夫定數計亦可言</hi>
<hi>千乗之國漢書刑法志曰一封萬三百十六里提封十</hi>
<hi>萬井兵車千乗諸侯之大者也六萬四千井為夫五十</hi>
<hi>一萬二千士卒七萬五千若以大國三軍計之凡一更</hi>
<hi>代而遍車亦如之成周分土惟三恐未有三百十六里</hi>
王制一君三卿五大夫二十七上士君禄食二千八百<lb/>
八十人卿食二百八十八人三卿共食八百六十四人<lb/>
大夫食七十二人五大夫共食三百六十人上士食三<lb/>
<pb n="KR3k0029_WYG_004-16a"/>
十六人二十七上士共食九百七十二人君卿大夫士<lb/>
共食五千七十六人百里之國六千四百井公收米二<lb/>
十五萬六千石食三萬五千八百四十人除君卿大夫<lb/>
士禄餘三萬七百六十四人　方七十里<hi>國鄙</hi>為方十<lb/>
里者四十有九四千九百井依治一成法為三千一百<lb/>
三十六井二萬五千八十八夫至歳收米一百三十七<lb/>
萬九百八十八石民百二十五萬四千四百石食一十<lb/>
七萬五千六百一十六人公一十二萬五千四百四十<lb/>
<pb n="KR3k0029_WYG_004-16b"/>
石食一萬七千五百六十一人有竒　二萬五千八十<lb/>
八夫共出車四十九乗馬一百九十六匹士卒三千六<lb/>
百二十五人<hi>若以次國二軍二萬五千人計之不足以</hi>
<hi>充其數</hi>　一君三卿五大夫二十七上士君食二千一<lb/>
百六十人卿食二百十六人三卿共食六百四十八人<lb/>
大夫食七十二人五大夫共食三百六十人上士食三<lb/>
十六人二十七上士共食九百七十二人君卿大夫士<lb/>
共食四千一百四十人　公米食一萬七千五百六十<lb/>
<pb n="KR3k0029_WYG_004-17a"/>
一人除君至士禄餘食一萬三千四百二十一人方五<lb/>
十里國為方十里者二十五二千五百井依治一成法<lb/>
為一千六百井一萬二千八百夫平歳收米六十四萬<lb/>
石民五十七萬石　一萬二千八百夫共出車二十五<lb/>
乗馬百匹士卒一千八百七十五人<lb/>
朝㑹尚書王制謂六年五服一朝又六年各朝于方岳<lb/>
而周禮有春朝夏宗秋覲冬遇之名且有疏數之節先<lb/>
儒謂春東方來之類是不知朝覲宗遇之名其事則一<lb/>
<pb n="KR3k0029_WYG_004-17b"/>
而名不同以春來曰朝之類其曰歳一見二歳一見亦<lb/>
大畧以逺近分等衰耳　朝覲宗遇之名以别一時爾<lb/>
其禮一也書曰六年五服一朝王制曰五年一朝以二<lb/>
者參之諸侯六年之内惟一朝耳來以春則曰朝來以<lb/>
夏則曰宗秋冬亦然初無四方之别猶漢律春曰朝夏<lb/>
曰請呉王春不朝使人為秋請之禮也<lb/>
地理曹去王城八百里乃在甸服鄭去河南宻縣百七<lb/>
十里乃為男服曹順流極便鄭則有成臯虎牢之險故<lb/>
<pb n="KR3k0029_WYG_004-18a"/>
為男服只是以便差别不必若畫棊局然<lb/>
九州王制言九州之界方三千里而周禮則謂方七千<lb/>
里先儒以為周家輿地之實數是不知并四夷之大言<lb/>
之　王制州方千里封方百里之國三十七十里之國<lb/>
六十五十里之國百二十餘方百里者七方五十里者<lb/>
十有四方十里者五凡二百十國名山大澤不以封其<lb/>
餘以為附庸間田　天子之縣内方百里之國九七十<lb/>
里之國二十一五十里之國六十有三凡九十三國名<lb/>
<pb n="KR3k0029_WYG_004-18b"/>
山大澤不以朌其餘以禄士以為間田諸侯之有功者<lb/>
取於間田以禄之其有削地者歸之間田<lb/>
田制周制民受田率一夫百畆而大司徒有不易一易<lb/>
再易之地先儒以為六鄉七萬五千家通受十五萬夫<lb/>
是不知以地有肥磽之不同特為三等以均之非必中<lb/>
下之地與上地等也　大司徒不易之地家百畆一易<lb/>
之地家二百畆再易之地家三百畆至遂人上地夫一<lb/>
㕓田百畆萊五十畆中地夫一㕓田百畆萊百畆下地<lb/>
<pb n="KR3k0029_WYG_004-19a"/>
夫一㕓田百畆萊二百畆何也<hi>何故加萊地於遂矣</hi>中<lb/>
地下地雖受之過多而每嵗所入與上地等魏文侯謂<lb/>
史起曰魏氏頒田以百畆今二百畆是田惡也則是頒<lb/>
田之制古以多寡均肥磽則無不平之患然周都鎬京<lb/>
古雍州域也厥土惟上上雖有肥磽之不同何至不等<lb/>
如是哉盖周畿頒田通行於畿内及以是法令邦國欲<lb/>
受田必足以供公上而足私用其間茍有不同則非王<lb/>
者之政矣故廣為三等以均之是其所收皆無異乎百<lb/>
<pb n="KR3k0029_WYG_004-19b"/>
畆矣　遂人上地多萊五十畆或謂司徒所頒六鄉遂<lb/>
人所頒六遂非也大司徒制曰乃云都鄙遂人乃云辨<lb/>
野盖都鄙受田之制與六卿同互見其義也所以然者<lb/>
以邦國都鄙之民諸侯所治也國家用之寡故受田以<lb/>
常制郷遂中天子六軍兵車所出也國家用之多故受<lb/>
田以異制<hi>夫一㕓羡卒即餘夫亦受田又上地有萊</hi>然<lb/>
獨上地増萊五十畆者盖上農夫家九人八人七人中<lb/>
下則六人五人四人三人二人耳上農夫以數多故特<lb/>
<pb n="KR3k0029_WYG_004-20a"/>
優耳民之受田以年二十為限而夫家二人耳至是家<lb/>
登七人以上然後以萊五十畆給之其家子壯可以受<lb/>
田則又歸之官也<lb/>
溝洫小司徒九夫為井匠人亦九夫為井井間有溝至<lb/>
遂人則曰十夫為溝此猶兼溝涂而言之至於遂人百<lb/>
夫有洫而匠人十里為成成間有洫則九百夫之地遂<lb/>
人千夫有澮而匠人百里為同同間有澮則九千夫之<lb/>
地有不同若此何也説者乃以采地之制用井田鄉遂<lb/>
<pb n="KR3k0029_WYG_004-20b"/>
公邑用溝洫殆不然也周人井田之法通行於天下其<lb/>
溝洫之制安有内外之異哉意者遂人井田以夫言所<lb/>
以紀授田之實地也匠人以地言所以制溝洫涂路故<lb/>
其地不容不廣是以匠人之地倍於遂人也或曰成間<lb/>
有洫非一成包以一洫而已謂其間有洫也同間有澮<lb/>
非一同地包以一澮而已謂其間有澮也成與同地之<lb/>
廣者也洫與澮溝之大者也於成舉洫於同舉澮亦其<lb/>
大略云耳　鄭氏以司徒言四丘為甸甸方八里司馬<lb/>
<pb n="KR3k0029_WYG_004-21a"/>
法通十為成成十里是成旁加甸地三十六井方十里<lb/>
積百井其中六十四井五百七十六夫出田税其外三<lb/>
十六井三百二十四夫治溝洫　遂人匠人溝洫之制<lb/>
不同鄭氏謂遂人自是井田之制匠人自是溝洫<hi>匠人</hi>
<hi>畿内采地之制遂人鄉遂溝洫之制</hi>非也周制井田之<lb/>
法通行於天下安有内外之别哉遂人言十夫有溝以<lb/>
直度之也凡十夫之田田首必有一溝以瀉水以方度<lb/>
之則方一里之地所容者九十夫而其間廣四尺深四<lb/>
<pb n="KR3k0029_WYG_004-21b"/>
尺謂之溝則方一里之内凡四溝矣而旁各一溝中間<lb/>
兩溝遂人云百畆有洫是百夫之地相連屬而同以一<lb/>
溝瀉水以方度之則方十里之成所容者九百夫而其<lb/>
間廣八尺深八尺者謂之洫則方十里之内凡四洫矣<lb/>
兩旁各一洫中間兩洫至於澮亦然若川則非人力所<lb/>
能為也故匠人不為川而云兩山之間必有川焉遂人<lb/>
所云萬夫有川亦大約言之耳大槩甽水㵼於溝溝水<lb/>
㵼於洫洫水㵼於澮澮水㵼於川其縱横因地勢之便<lb/>
<pb n="KR3k0029_WYG_004-22a"/>
利遂人匠人以大意言之遂人以長言之故曰以達于<lb/>
畿匠人以方言之故止一同耳<lb/>
山澤先王之制名山大澤不以封而周官有山師川師<lb/>
之官頒山林川澤于邦國者盖非名山大澤也如晉之<lb/>
董澤鄭之原圃楚之荆山宋之逢澤皆頒之諸侯也古<lb/>
者山林之所産川澤之所出某物利於人某物害於人<lb/>
其板圖數要悉藏之王府諸侯不得而知也辨其物之<lb/>
利害而頒之則諸侯知取其利辟其害使致其珍異之<lb/>
<pb n="KR3k0029_WYG_004-22b"/>
物則不得欺其上矣<lb/>
貢賦令貢賦其食者半三之一四之一當從鄭氏謂地<lb/>
貢輕重之等也所以然者以諸侯之地方五百里監五<lb/>
百里内附庸其權甚重矣權既重則貢當重所以制之<lb/>
也諸男之地方百里監百里内附庸權甚輕矣權既輕<lb/>
則貢當輕所以恤之也制之則無驕佚之患恤之則無<lb/>
削弱之憂義當然也若以為大小多寡之别而鄭子産<lb/>
何以曰鄭伯男也而使之從公侯之貢懼不給也不從<lb/>
<pb n="KR3k0029_WYG_004-23a"/>
晉之賦調哉若畿内諸侯則輕重一等故載師曰甸稍<lb/>
縣都皆無過十二子産亦曰卑而貢重者甸服也　四<lb/>
丘為甸指言其田之寔數也通十為成總其地言之也<lb/>
言其地則山林川澤城郭宮室途巷盡在其中而為田<lb/>
者止三分之一故班固曰一同百里提封萬井除山林<lb/>
城池邑居園街路三千六百井定出賦六千四百井戎<lb/>
馬四百疋<hi>兵車百乗由是而上至一畿皆然</hi>田税以井<lb/>
計之孟子八家皆私百畆同養是也孟子曰夏后氏五<lb/>
<pb n="KR3k0029_WYG_004-23b"/>
十而貢商人七十而助周人百畆而徹其寔皆什一也<lb/>
滕文公問井田孟子曰請野九一而助國中什一使自<lb/>
賦又曰詩云雨我公田遂及我私惟助為有公田由此<lb/>
觀之雖周亦助也魯哀公問於有若曰年飢用不足如之<lb/>
何有若對曰盍徹乎鄭元曰世人謂之錯而疑焉然以<lb/>
載師職及司馬法論之周制畿内用夏之貢法税夫無<lb/>
公田以詩春秋論語孟子論之周制邦國用商助法制<lb/>
公田不税夫貢者自治其所受田貢其税穀助者借民<lb/>
<pb n="KR3k0029_WYG_004-24a"/>
之力以治公田又使收歛焉畿内用貢法者鄉遂及公<lb/>
邑之吏旦夕從民事為其促之以公使不得恤其私邦<lb/>
國用助法者諸侯專一國之政為其貪暴税民無藝周<lb/>
之畿内税有輕重諸侯謂之徹者通其卒以什一為正<lb/>
孟子云野九夫而税一國中什一是邦國亦異内外之<lb/>
法耳<hi>鄭云</hi>　載師曰近郊什一逺郊二十而三甸稍縣<lb/>
都皆無過什二惟漆林之征二十而五自常情觀之什<lb/>
一周之通法也而輕重若是何哉盖聖人因其賦役之<lb/>
<pb n="KR3k0029_WYG_004-24b"/>
繁簡而相裁焉因其地利之厚薄而相權焉要無過什<lb/>
一而已<hi>鄭康成曰周法近城者給役多故税優逺城者</hi>
<hi>給役少故税重</hi>
役法均人凡均力政以歳上下豐年三日中年二日無<lb/>
年一日王制所謂用民不過三日也然此所役者非師<lb/>
旅行役師旅行役逺者二三年近者過時而反安得以<lb/>
歳三日為斷也或謂此不謂師旅行役則人主用民力<lb/>
荒矣殊不知師旅行役之事非歳所常有就使有之其<lb/>
<pb n="KR3k0029_WYG_004-25a"/>
調發自有定制東征之師三年而歸勞歸士采薇首尾<lb/>
一年何謂三日乎審如是則三年用一日茍有門庭之<lb/>
宼如東郊之患涇陽之患一日惡可集事則是皆書生<lb/>
之説也王制云五十不從力征六十不與戎服然力征<lb/>
與戎服異矣説者謂古者民年三十而事六十而免名<lb/>
在官者三十年約其在官之齒而以歳三日為斷用之<lb/>
九十日而免則終身不復役其説以之從力征則善謂<lb/>
戎事則未可也軍事不得以時日為斷雖愚者亦知其<lb/>
<pb n="KR3k0029_WYG_004-25b"/>
説矣鄉大夫云國中二十而事野十五而事夫年十五<lb/>
而使從力役非人情矣當以二十為斷六十而免在官<lb/>
者四十年<lb/>
王畿司馬法六尺為歩歩百為畆畆百為夫夫三為屋<lb/>
屋三為井井十為通通十為成成十為終終十為同同<lb/>
十為封封十為圻王畿千里分為五郊一郊之地各容<lb/>
一同一百里郊二百里甸三百里稍四百里縣五百里<lb/>
都郊地一同甸地十二同稍地二十同縣地二十八同<lb/>
<pb n="KR3k0029_WYG_004-26a"/>
都地三十六同總百同鄉萬二千五百家六鄉七萬五<lb/>
千家餘者為宅田等六遂亦如此王圻五百十二萬夫<lb/>
共出車萬乗馬四萬疋士卒七十五萬人<hi>凡七夫出</hi>一<lb/>
人天子六軍為士卒七萬五千人<hi>七分之一</hi>　邦畿千<lb/>
里周公詳此為四方法式自朝及市至鄉遂外皆設職<lb/>
分掌六鄉中五家下士一人六遂五家下士二人稍縣<lb/>
都如遂天下莫非王土不憂無禄養士周公亦不與士<lb/>
争禄商君富國變古以五千户置令嗇夫一人有秩一<lb/>
<pb n="KR3k0029_WYG_004-26b"/>
人不滿五千户置長去嗇夫省比長里宰下士非周公<lb/>
治圻意　王城之外皆鄉鄉之外皆遂六鄉占地無幾<lb/>
自六遂之外分公卿王侯子弟大夫采地其餘凡領於<lb/>
天子之地者謂之公田皆以遂法理之此謂達於王畿<lb/>
者也先漢時馬融賈逵説鄉遂近郊五十里為鄉逺郊<lb/>
百里為遂鄭氏説郊之内百里為鄉郊之外百里為遂<lb/>
以占地言之皆未可以為信然<lb/>
九服五服職方氏掌天下之圖辨其邦國都鄙四夷八<lb/>
<pb n="KR3k0029_WYG_004-27a"/>
蠻七閩九貉五戎六狄之人民周知其利害乃辨九州<lb/>
之國使同其利方千里曰王畿其外方五百里曰侯服<lb/>
至藩服<hi>周制九服而周官惟曰六服羣辟罔不承德又</hi>
<hi>曰六年五服一朝者盖衛侯之外聖人雖制之服而不</hi>
<hi>必其來故武成叙諸侯之助祭洛誥稱諸侯之和㑹康</hi>
<hi>王之誥陳諸侯之聴命止言五服</hi>
侯國合方氏掌達天下之道路則封内諸侯津梁相逼<lb/>
聘好往來有無相補患難相救無有壅蔽之患矣然先<lb/>
<pb n="KR3k0029_WYG_004-27b"/>
王恐其私相連衡以叛上及奸人往來而莫之禁於是<lb/>
為之溝池樹渠之固以防之為之節制以謹之所謂守<lb/>
邦國者用玉節守都鄙者用角節凡邦國之使節山國<lb/>
用虎節土國用人節澤國用龍節門關用符節道路用<lb/>
旌節凡通達于天下者必有節無節者不達所以禁絶<lb/>
奸人之往來者也每歳相問每世相朝告終易代有送<lb/>
葬之禮有慶賀之禮凶荒灾患有吊恤之禮有致禬之<lb/>
禮此諸侯之邦交也非是而私相連結附下罔上恃強<lb/>
<pb n="KR3k0029_WYG_004-28a"/>
并小則大司馬有九伐之法方伯連帥奉辝伐罪所以<lb/>
防吞并也春秋以來奸人不得志於宗國則如意而往<lb/>
無所疑忌雖殺君之賊往往藏匿以為巳用則關津呵<lb/>
問之法不行矣喜則朝聘無虚月怒則戰伐連歳年則<lb/>
方伯連帥之職不修大司馬九伐之法不舉矣若是而<lb/>
曰通天下之道路是啓奸詐長背叛耳<lb/>
蠻夷戎狄蠻閩夷貉之隷或征伐之所得或諸侯之所<lb/>
献傳所謂蠻夷戎狄不式王命滛湎毁常王命伐之則<lb/>
<pb n="KR3k0029_WYG_004-28b"/>
有献㨗王親受而勞之則所俘囚以為隷職方氏言四<lb/>
夷八蠻七閩九貉六戎五狄之人民而隷不及戎狄者<lb/>
豈其鷙捍之不可以畜而周公方且膺之以絶其患於<lb/>
未萌固不在所役屬邪昔惠公歸自秦誘陸渾之戎遷<lb/>
于伊川終逼諸姬侵掠畿甸以為中國之害詹桓伯以<lb/>
謂先王居之四裔以禦魑魅正所以處夷狄之𨽻也<lb/>
周天下方千里者九大槩與四夷八蠻七閩九貉五戎<lb/>
六狄并言之其實諸侯封守不如是之廣以王制考之<lb/>
<pb n="KR3k0029_WYG_004-29a"/>
西不盡流沙南不盡衡山東不盡東海北不盡常山凡<lb/>
四海之内斷長補短方三千里是天子壤地之實也其<lb/>
間亦有戎狄錯居其間如魯徐戎之類是也又荆楚之<lb/>
地在江漢之間自楚以南悉為百越之地而衡山在楚<lb/>
之極南安在天子之封内耶舉一隅則四方可知矣<lb/>
錢布國凶札則市無征而作布所以然者以市既無征<lb/>
則物聚多物多則錢重錢重則物反輕非所以便商賈<lb/>
也作布則物雖多而錢不重商賈獲其利則來者多<lb/>
<pb n="KR3k0029_WYG_004-29b"/>
市廛征賦孟子曰市廛而不征周官則有市之征布園廛<lb/>
二十而一又曰關市譏而不征周官則有關市之征又曰<lb/>
澤梁無禁周官則有山林川澤虞衡之官先儒多謂孟子<lb/>
之説是文王治岐之初姑從簡易以便民至周官始増其<lb/>
制其說果然乎不然乎　質布犯質劑之泉罰布犯市令<lb/>
之泉二者一等也廛布市廛邸舍之税也先王之制既税<lb/>
其物不征其廛既征其廛則不征其税所謂市廛而不征<lb/>
法而不廛也若曰既征其廛又税其物則周家之政荒矣<lb/>
<pb n="KR3k0029_WYG_004-30a"/>
兵制小司徒乃均土地以稽其人民而周知其數上地<lb/>
家七人可任也者家三人中地家六人可任也者二家<lb/>
五人下地家五人可任也者家二人夏官大司馬又云<lb/>
凡令賦以地與民制之上地食者三之二其民可用者<lb/>
家三人中地食者半其民可用者二家五人下地食者<lb/>
三之一其民可用者家二人盖大約民數以中家計之<lb/>
八家有四十八人可任者二十人其餘盖老弱不足任<lb/>
者然此一事爾小司徒所言者鄉遂之制大司馬所言<lb/>
<pb n="KR3k0029_WYG_004-30b"/>
者邦國都鄙之制也鄉遂天子六軍與兵車所出故起<lb/>
役徒無過家一人邦國都鄙之兵其調發從司馬之法<lb/>
小司徒通藉民數一井八家可任者二十人矣至司馬<lb/>
法曰四井為邑四邑為丘馬一疋牛三頭是曰匹馬丘<lb/>
牛四丘為甸六十四井出長轂一乗馬四疋牛十二頭<lb/>
甲士三人歩卒七十二人戈楯具謂之乗馬據司徒一<lb/>
井八家可任者二十人今甸六十四井為五百十有二<lb/>
家其可任使者通一千二百八十人而籍於司馬者纔<lb/>
<pb n="KR3k0029_WYG_004-31a"/>
七十有五人盖百七十家有餘只賦兵二十五人耳又<lb/>
司馬法曰畆百為夫夫三為屋屋三為井井十為通通<lb/>
為匹馬三十家士一人徒二人通十為成成百井三百<lb/>
家革車一乗士十人徒二十人成十為終終千井三千<lb/>
家革車十乗士百人徒二百人十終為同同方百里萬<lb/>
井三萬家革車百乗士千人徒二千人據前項四丘為<lb/>
甸六十四井其籍七十五人今十通為成旁加甸地三<lb/>
十六井并百井八百家是増二百八十八家其兵亦當<lb/>
<pb n="KR3k0029_WYG_004-31b"/>
添一甲有竒乃只調三十人盖四分當兵之數而起發<lb/>
其一分之強故八百家止言三百家畨休者嘗五百家<lb/>
積數百井八百家約為丁四千八百人堪任使者二千<lb/>
人二十分二千之一有竒為四甲百人有竒又四分百<lb/>
人之一有竒止發三十耳百井千里皆然可見周家優<lb/>
民之至車馬亦然自備一乗乗四馬丘賦一馬積四丘<lb/>
為甸故凡四丘方賦一乗故前從一十井為一通後加<lb/>
百井為一成成出一車亦無増减<hi>田制以八家起筭兵</hi>
<pb n="KR3k0029_WYG_004-32a"/>
<hi>制以十人為什起筭亦各從其宜非損益也兵制促零</hi>
<hi>就整</hi>甸言徒七十二人甲士三人成言士十人徒二十<lb/>
人盖調發時差擇宜為士者居多耳傳言少康田一成<lb/>
衆一旅八百家調五百人盖増常数　司馬雖為掌兵<lb/>
之官至於軍旅大事五官之長咸有事焉冢宰征師于<lb/>
諸侯大司徒以旗致萬民而治其政令大宗伯以軍禮<lb/>
同邦國大司㓂涖戮于社胡氏康侯曰昔成王將崩命<lb/>
大臣相康王方是時親掌兵者太公望之子伋也宰臣<lb/>
<pb n="KR3k0029_WYG_004-32b"/>
奭命仲桓南宮毛取二干戈虎賁百人于伋以逆嗣子<lb/>
伋雖掌兵非有宰臣之命不敢發也召公雖制命非二<lb/>
諸侯將命以往伋亦不承也兵權散主不徧屬一人可<lb/>
見矣此周公之制見諸行事者也周制兵出於農自八<lb/>
家共井至五百十二家之甸出車一乗馬四疋備七十<lb/>
二人則宜以稍人縣師等官領之而乃屬於教官其歳<lb/>
時校登其夫家簡其兵器治其車輦則宜以鄉遂之官<lb/>
領之司馬而乃屬之教官何也三代之時兵滿天下而<lb/>
<pb n="KR3k0029_WYG_004-33a"/>
無將驕卒惰之憂盖兵藏於農而民弗謂兵將藏於學<lb/>
士大夫而官弗謂將以蒐苗獮狩而易其習戰之名以<lb/>
比閭族黨而易其行陣之名國容之制軍容不亂焉養<lb/>
勇以禮積威以義是以不見其强而無敵於天下王畿<lb/>
千里近郊五十里逺郊百里郊為鄉六鄉百里通為十<lb/>
同百里者十提封十萬井九十萬夫之地除山林城郭<lb/>
宮室塗巷三分去一除三萬六千井實計六萬四千井<lb/>
五十七萬六千夫之地又除公田九分之一實計五十<lb/>
<pb n="KR3k0029_WYG_004-33b"/>
一萬二千夫又以一易再易通之三分除其一實計三<lb/>
十四萬一千二百六十六夫大率三百五十家賦車一<lb/>
乗<hi>四丘為乗故曰丘乗</hi>積六鄉為千乗而餘率七家賦<lb/>
一兵積六鄉為七萬五千人此六軍之制也二百里曰<lb/>
州州為六遂遂如鄉之法<hi>異其名示其變爾遂之軍法</hi>
<hi>如六鄉</hi>二百里曰野野為稍<hi>家邑之田大夫采地</hi>四百<lb/>
里曰縣縣為小都<hi>小都之田鄉采地</hi>五百里曰彊彊為<lb/>
大都<hi>大都之田公家地</hi>都通曰鄙為寰内諸侯治之皆<lb/>
<pb n="KR3k0029_WYG_004-34a"/>
如遂法<hi>鄭氏云六遂之地自逺以通于畿中有公邑家</hi>
<hi>邑大都小都</hi>畿方千里為千里者十如向之除為三百<lb/>
五十萬四千夫賦軍萬乗卒七十五萬人為六軍者十<lb/>
此通畿之師也牧野之師紂兵七十萬通畿皆發隨處<lb/>
蒐狩自成什五<hi>案禮惟為社事單出里惟田竭作以此</hi>
<hi>見蒐狩比屋作民</hi>大司馬逓而征之<hi>案大司馬教兵名</hi>
<hi>號有縣鄙家鄉官野之異旗物有諸侯軍吏師都鄉遂</hi>
<hi>郊野之别以此見其逓征以赴蒐狩</hi>十年而役一徧凡<lb/>
<pb n="KR3k0029_WYG_004-34b"/>
三家可任者十一人<hi>所謂上地家者三人中地二家五</hi>
<hi>人下地二人藉其大數</hi>三家為十一人<hi>司馬法自夫三</hi>
<hi>為屋起數以此</hi>則終身無過一再給公上事盖先王忠<lb/>
厚之至更勞均佚不欲窮民之力也逓征之法非徧摘<lb/>
也<hi>鄭氏凡用役不必一時皆徧以人數調之使勞佚逓</hi>
<hi>焉</hi>盖鄉遂以次全軍充調不離部曲<hi>案傳記周有南國</hi>
<hi>之師晉有九州之戎宋有空澤之甲器全軍更役</hi>在軍<lb/>
之士無非鄉遂守望相助猶之田里家有羡卒隷於師<lb/>
<pb n="KR3k0029_WYG_004-35a"/>
長如閭里有故不失守備<hi>案傳少康一旅出於一成魯</hi>
<hi>頌僖公千乗出於百里與公劉三單左氏曰社之法皆</hi>
<hi>比屋通數非調兵之制也魯三郊三遂可備六軍而止</hi>
<hi>三軍亦逓征也</hi>古者五侯九伯專征而諸侯皆共四方<lb/>
之事畿兵不出也案詩文王出車我出我車于彼牧矣<lb/>
<hi>九牧之地</hi>自天子所謂我來矣幽王大東漸漸之石為<lb/>
東勞西佚而有不遑朝矣之嗟更以周官司馬法叅攷<lb/>
王有四方之事則冢宰徴師于諸侯曰某國為不道征<lb/>
<pb n="KR3k0029_WYG_004-35b"/>
之以某年某月師至于某國小宰掌其戒具虎賁氏奉<lb/>
書以牙璋發之<hi>詩常武王命卿士太師皇父整我六師</hi>
<hi>冢宰也王謂尹氏命程伯休父左右陳行戒我師旅率</hi>
<hi>彼淮浦小宰戒司馬出征也程伯時為司馬</hi>則畿兵不<lb/>
遽征也在易未濟之象髙宗伐鬼方三年有賞于大國<lb/>
則雖天子親征亦用諸侯之師<hi>詩周王于邁六師及之</hi>
<hi>則知所在皆成六軍</hi>劉文公平丘之㑹對晉人曰天子<lb/>
之老請帥王賦元戎十乗以先啓行平王東遷以王人<lb/>
<pb n="KR3k0029_WYG_004-36a"/>
戍申甫揚之水始刺之然春秋之初從王伐鄭猶有陳<lb/>
蔡衛人二百四十二年間王人㑹伐屢矣左氏未嘗見<lb/>
師之出惟敗績于茅戎王師自出春秋深譏焉至戰國<lb/>
時京師益弱强大諸侯往往猶畏之西周武公告楚亦<lb/>
曰<hi>見楚世家</hi>一周當二十晉不百韓不足以伐周説辭<lb/>
雖或過實而事情亦略可據赧王伐秦尚從天下鋭師<lb/>
以知畿兵不用其力常完也<hi>豳詩周公東征有西土盖</hi>
<hi>以師從春秋王人子突救衛不書師</hi>左氏記少康有田<lb/>
<pb n="KR3k0029_WYG_004-36b"/>
一成有衆一旅旅五百人也一成之田百井夏后氏治<lb/>
地三分去二而治其一則可耕者凡三十三井井九百<lb/>
畝除廬舍百畝而十六家耕之孟子以夏后氏五十而<lb/>
貢則頒田以五十畝為制也以此計之則三十三井中<lb/>
凡耕者五百二十人家家賦一人舉其全數而曰一旅<lb/>
也司馬法甸賦車一乗甲士三人歩卒七十二人又言<lb/>
通十為成成百井三百家革車一乗士十人徒二十人<lb/>
何也成百井去城郭宮室塗巷三分之一止餘六十四<lb/>
<pb n="KR3k0029_WYG_004-37a"/>
井即一甸也於六十四井之中五百十有二之内每七<lb/>
家而賦一人故甲士歩卒總七十五人也至於調發從<lb/>
軍則十七家而遣一人凡三十人故曰成百井士十人<lb/>
徒二十人然而言三百家者盖一人行而十家合資之<lb/>
則行者三十人而三百家被其征調也故五百十二家<lb/>
只言三百家餘二百十二家又留以須後也或曰周制<lb/>
每一車則七十五人今甸出長轂一乗而止發三十人<lb/>
無乃車多而人少乎曰古者軍行凡革車一乗七十五<lb/>
<pb n="KR3k0029_WYG_004-37b"/>
人之外又有重車一乗載衣裝之屬其士卒則有固守<lb/>
五人衣裝五人廏養五人樵汲五人炊子家五人凡二<lb/>
十五人併正車為百人又備副車以為補缺是車不得<lb/>
不多也以一同之地論之其車一百乗其士三千人每<lb/>
革車一乗通百人則三千人凡用車六十餘乗四十乗<lb/>
以為游缺之車也兵籍甚多而行者益少所以壯國勢<lb/>
休民力也後世王制既壊遂以甸出七十五人者盡調<lb/>
發之晉之成縣縣方百里而出革車百乗孫子興師百<lb/>
<pb n="KR3k0029_WYG_004-38a"/>
萬日費千金怠於道路不得操事者至七十萬家是一<lb/>
人行而七家奉之此非王制也　或人曰制軍旅具車<lb/>
甲願得言焉曰按夏官司馬曰凡制軍萬有二千五百<lb/>
人為軍天子六軍軍將皆命卿二千五百人為師師帥<lb/>
皆中大夫五百人為旅旅帥皆下大夫百人為卒卒長<lb/>
皆上士二十五人為兩兩司馬皆中士五人為伍伍皆<lb/>
有長康成謂軍師旅卒兩伍皆衆名也盖伍一比兩一<lb/>
閭卒一旅旅一黨師一州軍一鄉家所出一人此則六<lb/>
<pb n="KR3k0029_WYG_004-38b"/>
鄉為六軍七萬五千人也又按遂人職曰以歳時稽其<lb/>
人民而授之田野簡其兵器而教之稼穡康成謂遂之<lb/>
軍法追胥徒役如六鄉若是則六遂亦為六軍七萬五<lb/>
千人也但以五家迭而用之則其興發常六軍耳故止<lb/>
言六軍也此鄉遂制軍之法也又按司馬法通三十家<lb/>
出疋馬士一人徒二人成三百家出革車一乗士十人<lb/>
徒二十人終三千家出革車十乗士百人徒二百人周<lb/>
三萬家出革車百乗士千人徒二千人此雖井人顧未<lb/>
<pb n="KR3k0029_WYG_004-39a"/>
與周制同今考春秋成元年三月作丘甲杜氏注以謂<lb/>
丘出戎馬一疋牛三頭甸出長轂一乗戎馬四疋牛十<lb/>
二頭甲士三人歩卒七十二人此甸所賦今魯使丘出<lb/>
之譏重歛故書左傳哀十一年季孫欲以田賦使冉求<lb/>
訪諸仲尼仲尼不對而私於冉有曰君子之行也度於<lb/>
禮施取其厚事舉其中歛從其薄如是則以丘亦足矣<lb/>
<hi>杜氏亦謂丘出戎馬一疋牛三頭是賦之常法</hi>若不度<lb/>
於禮則貪冒無厭則雖以田賦將又不足季孫若欲行<lb/>
<pb n="KR3k0029_WYG_004-39b"/>
而法則周公之典在若欲茍而行之又何訪焉以是而<lb/>
觀則丘賦實周公之典舉丘則甸明矣如此一同百甸<lb/>
<hi>甸旁加為成則百成也</hi>亦百乗也百乗則戎馬四百疋<lb/>
牛一千二百頭甲士三百人歩卒七千二百人乗數雖<lb/>
同而士卒之制多少異矣今亦本周禮為定盖甸以内<lb/>
六鄉六遂則為十二軍迭用其六軍稍以外八十四同<lb/>
則為八千四百乗亦逺近異制焉以一切而言則畿内<lb/>
千里合當百同故古謂天子萬乗也大凡康成謂成之<lb/>
<pb n="KR3k0029_WYG_004-40a"/>
甸同之四都出田税其旁加者甸旁以治成之洫都旁<lb/>
以治同之澮謂溝洫始為之也則用力多後治之也則<lb/>
用力寡矣曷足以免其田税乎今觀車賦止言甸不言<lb/>
成豈非旁加者不與車賦但主為治洫乎總百成之旁<lb/>
加者既各治其洫又共治同之澮以役折役於事為宜<lb/>
且其治洫澮一歳中豈數數然哉是賦税軍旅車甲之<lb/>
議盡矣　古者軍國之容不相入四井為邑四邑為丘<lb/>
四丘為甸四甸為縣四縣為都是以井法凡以四起數<lb/>
<pb n="KR3k0029_WYG_004-40b"/>
言之也此國容也至於軍制則以五起數加五人為伍<lb/>
五伍為兩四兩為卒五卒為旅五旅為師五師為軍必<lb/>
以五起數者以軍法必用五也此軍容也軍國之容不<lb/>
相入者盖使民平居井牧其田里則一旦調發之際而<lb/>
又易其數異其名而民不以為惑也不特此耳凡鄉遂<lb/>
以十夫為溝百夫為洫千夫為澮萬夫為川至於司馬<lb/>
調兵之法則以井十為通通十為成成十為終終十為<lb/>
同其名各不同至晉作州兵則是以鄉遂之法調兵也<lb/>
<pb n="KR3k0029_WYG_004-41a"/>
古者調兵三十家十三人徒二人三百家革車一乗士<lb/>
十人徒二十人三千家革車十乗士百人徒三百人三<lb/>
萬家革車百乗士千人徒三千人若以司馬法推之一<lb/>
州二千五百家所調當幾人晉之州兵則盡調發也魯<lb/>
成公作丘甲曹操按户籍得三萬家蘓秦説齊宣臨淄<lb/>
之中七萬户而卒已二十萬皆失古人調發之意<lb/>
兵將聚民而為兵則兵虧聚兵而屬之將則將虧秦漢<lb/>
而下不勝其患矣而獨無聞於三代之上何歟嘗觀於<lb/>
<pb n="KR3k0029_WYG_004-41b"/>
書干戈掌於齊侯呂伋之手必也太保出命仲元南宮<lb/>
毛將命然後得取焉不如此則呂伋不得以專今以周<lb/>
官攷之呂伋盖虎賁耳虎賁才八百人而隄防若是鄉<lb/>
使後世之御將盡若此將何從而驕雖然是中朝之將<lb/>
耳雖邊將亦然常武一詩宣王定淮徐其一章曰王命<lb/>
卿士南仲太祖太師皇父整我六師其二章曰王謂尹<lb/>
氏程伯休父夫尹氏太宰也程氏休父大司馬也皇父<lb/>
出師二卿何與焉不得二卿則皇父不得以擅命於閫<lb/>
<pb n="KR3k0029_WYG_004-42a"/>
外鄉使後世之御邊將而盡若此則又何從而驕雖然<lb/>
是待將帥也皆學士大夫也惟士卒亦然六鄉軍政也<lb/>
六遂亦軍政也王宮次舍之衛士與國子之餘倅抑又<lb/>
軍政也宜屬於司馬今乃不然鄉遂屬之司徒衛士屬<lb/>
之冢宰而國子餘倅雖屬於司馬之諸子而弗征於司<lb/>
馬軍國之容繩繩不相亂誠以民之不可名以為兵而<lb/>
兵之不可專隷將也向使後之卿士者而常若此士卒<lb/>
其能驕乎由三代而論則後世兵有專將有定兵其不<lb/>
<pb n="KR3k0029_WYG_004-42b"/>
勝為患非不幸矣秦漢而下其猶庻幾於古者莫如西<lb/>
都唐杜佑作通典甞謂漢氏重兵悉聚於京師此非確<lb/>
論南北軍僅盈數萬耳<lb/>
兵車稍人掌丘乗之法四邑為丘十六井百二十八家<lb/>
爾共具車一乗何也此言備車乗之數也　司馬法曰<lb/>
四丘為甸甸出革車一乗甲士三人歩卒七十二人而<lb/>
稍人共車一乗何也盖丘備一乗輿賦之數也甸出一<lb/>
乗調發之數也備之多所以存武備調之少所以優民<lb/>
<pb n="KR3k0029_WYG_004-43a"/>
力也縣師云若將有軍旅㑹同田役之戒則受法于司<lb/>
徒以作其衆庶及馬牛車輦㑹其車人之卒伍則是調<lb/>
發之寔則受於司馬而稍人亦云若有㑹同師旅行役<lb/>
之事則以縣師之法作其同徒輂輦帥而至治其政令<lb/>
以聴於司馬亦謂調發之寔數也<lb/>
兵器甸出革車一乗凡兵甲戈楯旗物鼓鐸悉備焉鄉<lb/>
遂之官簡其兵器是也調發則各以其具行而官府不<lb/>
與知也而司甲司兵司戈盾司弓矢言授兵器非授器<lb/>
<pb n="KR3k0029_WYG_004-43b"/>
於民也授之卿大夫從軍旅㑹同者也故司兵曰及其<lb/>
授兵亦如之是卿大夫士畢事則歸之若民兵則自藏<lb/>
之民間耳<lb/>
教閲四時之田春辨鼓鐸鐲鐃之用夏辨名號之用秋<lb/>
辨旗物之用冬皆辨之三時各辨其一必不辨其二矣<lb/>
何以令軍乎非止辨其一也互言之耳其寔皆辨也辨<lb/>
名號有縣鄙家鄉官野之異辨旗物有諸侯軍吏師都<lb/>
鄉遂郊野之異則畿内皆逓敎夫四表之中相去二百<lb/>
<pb n="KR3k0029_WYG_004-44a"/>
五十歩雖容六軍不足况畿内乎亦逓閲而已矣<lb/>
祭祀以肆献祼享先王鄭氏以為禘以饋食享先王鄭<lb/>
氏以為祫非也天子四時之祭曰春祠夏禴秋嘗冬烝<lb/>
而三年大祭曰禘言王者禘其祖之所自出是也諸侯<lb/>
亦四時有祭而三年大祭曰祫合食於祖廟也大夫亦<lb/>
四時有祭而三年之祭曰殷春秋傳殷以少牢是也是<lb/>
肆祼獻饋食之謂乎此言祭之禮有四等也宗廟祭有<lb/>
祼鬯禮既祼而獻有薦腥禮既薦而肆有薦熟禮既肆<lb/>
<pb n="KR3k0029_WYG_004-44b"/>
而饋有饋食禮自禘及四時祭皆然也　小宗伯兆五<lb/>
帝於四郊五行之精氣也<hi>五方五帝</hi>鄭氏惑六經緯有<lb/>
青帝靈威仰赤帝赤熛怒黄帝含樞紐白帝白招拒黒<lb/>
帝叶光紀之名謂之五天又以昊天上帝為天皇大帝<lb/>
北辰耀魄寶由是有六天之説後世莫能廢至唐許敬<lb/>
宗始立論非之夫人臣如五行之官<hi>木正勾芒之類</hi>重<lb/>
黎之官尚從祀則以五德之帝配食於五行精氣或者<lb/>
是歟　諸侯尊故大宗伯儐卿大夫士卑故小宗伯儐<lb/>
<pb n="KR3k0029_WYG_004-45a"/>
誥命内史掌書王命猶今之内制<hi>翰林</hi>外史掌書外令<lb/>
猶今之外制<hi>舍人</hi>漢制誥之事不詳見武帝時方朔枚<lb/>
臯視草而已景帝紀凡謚誄冊盡出大鴻臚<lb/>
章奏太僕掌受臣民奏報漢之公車司馬今之登聞檢<lb/>
院也自諸侯羣臣萬民各有復逆勢有尊卑故大僕小<lb/>
臣御僕各以官尊卑受之以達于宰夫<hi>宰夫亦掌臣民</hi>
<hi>復逆</hi>宰夫告冢宰與王參攷行之所以通下情來諌諍<lb/>
也<lb/>
<pb n="KR3k0029_WYG_004-45b"/>
史籍古者諸侯無私史周禮天子外史掌四方之事達<lb/>
四方之志諸侯亦各有國史者書國中之事以達于天<lb/>
子也天子又時廵以達之有二伯以詢之有内史以董<lb/>
之故列國之史多藏之周室孔子亦觀周室論史記舊<lb/>
聞興於魯而次春秋孟子曰晉之乗楚之檮杌魯之春<lb/>
秋今考之晉史乃自殤叔時始有之楚自武王以上有<lb/>
世次而無年月魯之春秋乃自隠公始則知諸侯之私<lb/>
史亦東周以來有之非西周之制也<lb/>
<pb n="KR3k0029_WYG_004-46a"/>
射禮射有三曰大射賔射燕射大射者祭而擇士於射<lb/>
宮也司裘曰王大射則供虎侯熊侯豹侯設其鵠諸侯<lb/>
則供熊侯豹侯大夫則供麋侯皆設其鵠射人云王大<lb/>
射則以貍歩張三侯梓人云張皮侯而棲鵠則春以功<lb/>
是也賔射者諸侯來朝王與之射以燕樂之眡瞭云賔<lb/>
射則奏鐘鼓梓人云張五采之侯則逺國屬是也燕射<lb/>
者王與羣臣燕飲而射太僕王燕飲則相其禮王射則<lb/>
賛弓矢梓人張獸侯則王以息燕是也以貍歩張三侯<lb/>
<pb n="KR3k0029_WYG_004-46b"/>
何也鄭氏以王與諸侯大夫各射其一非也王之大射<lb/>
二三侯皆九節樂以騶虞諸侯與於射者射二侯皆七<lb/>
節卿大夫與於射者射一侯皆五節不言士略也士射<lb/>
豻侯亦五節<lb/>
刑罰為政至於用刑聖人所不得已也然奸宄並作邪<lb/>
慝恣行非刑無以格其非心使之遷善逺罪是以六官<lb/>
之中掌刑者居一雖然臯陶之為士也明于五刑以弼<lb/>
五教刑期于無刑至于察察焉以治獄聴訟為能事是<lb/>
<pb n="KR3k0029_WYG_004-47a"/>
王者之政所不尚也故大司㓂之官以兩造禁民訟以<lb/>
兩劑禁民獄以嘉石平罷民以肺石達窮民其心惟恐<lb/>
民之䧟乎罪也故有布憲之官禁殺戮禁暴氏之官萍<lb/>
氏之官以禁其邪心察其奸偽憲其刑禁昭其號令使<lb/>
民知刑戮之可畏罪戾之可恥相率而為善是聖人之<lb/>
所欲也及其犯于罰而猶欲免之則吾之設官分職豈<lb/>
其本心也哉<lb/>
取士先王取士之制有三塗有諸侯三年一貢士之法<lb/>
<pb n="KR3k0029_WYG_004-47b"/>
<hi>侯國之士</hi>有卿大夫論秀之法<hi>王畿之士</hi>有大司樂教<lb/>
國子之法<lb/>
後世不可行周制用周禮者王莽敗於前荆公敗於後<lb/>
非周禮不可行也成周之時其法度典章自承流宣化<lb/>
執法奉公上自朝廷下至閭里外至羣國其相處如閨<lb/>
門之内故雖五人之長亦皆賢士是以法度雖嚴而甚<lb/>
寛雖詳而甚簡天下之大百官有司之衆而行之如掌<lb/>
握之上盖其精粗本末兼舉之耳王莽荆公之時如何<lb/>
<pb n="KR3k0029_WYG_004-48a"/>
而欲舉前古已墜之典行之旦暮之間乎程明道曰有<lb/>
關雎麟趾之意然後可以行周官之法度此知本之説<lb/>
也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_004-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索卷四<lb/>
</p>
<p>
</p>
  </div>
</body>
</text>
</TEI>
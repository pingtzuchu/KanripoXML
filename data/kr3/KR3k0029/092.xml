<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷二十六</head> <lb/>
    <p>
<pb n="KR3k0029_WYG_092-1a"/>
欽定四庫全書<lb/>
　羣書考索後集卷二十六<lb/>
　　　　　　　　　　　　宋　章如愚　編<lb/>
　　士門<lb/>
　　　學制類<lb/>
五帝有成均之學<lb/>
　周禮大司樂掌成均之法鄭注引董仲舒曰成均五<lb/>
　帝之學<lb/>
<pb n="KR3k0029_WYG_092-1b"/>
有虞氏大學為上庠小學為下庠<lb/>
　大學篇曰古之欲明明徳於天下者先治其國欲治<lb/>
　其國先齊其家欲齊其家先修其身欲修其身尊師<lb/>
　敬長而大學之道著焉記曰君子如欲化民成俗其<lb/>
　必由學乎玉不琢不成器人不學不知道是故古之<lb/>
　王者建國君民教學為先魏文侯孝經傳曰大學中<lb/>
　學也庠言養也所以養儁徳也舜命䕫曰汝典樂以<lb/>
　敎胄子胄子國子也<lb/>
<pb n="KR3k0029_WYG_092-2a"/>
夏后氏大學為東序小學為西序<lb/>
　次序先王之道而學之<lb/>
殷制大學為右學小學為左學又曰瞽宗<lb/>
　王制曰小學在公宫南之左大學在郊鄭𤣥云學所<lb/>
　以學士之宫也尚書傳曰百里之國二十里之郊七<lb/>
　十里之國九里之郊五十里之國三里之郊宗尊也<lb/>
　瞽無目之名以喻童蒙又云瞽矇之所宗也<lb/>
周制大學為東膠小學為虞庠<lb/>
<pb n="KR3k0029_WYG_092-2b"/>
　膠之言糾也所以糾收學士也鄭注祭義云周有四<lb/>
　郊之虞庠也以小學為虞庠之制<lb/>
又云天子曰辟雍<lb/>
　辟明也雍和也以明和為名化道天下之人使之成<lb/>
　士或云辟者圓璧也雍之以水而圓象天於陽徳之<lb/>
　施行取流無極使學者進徳而不已亦所以明和政<lb/>
　教之至崔靈恩云學制有二一云制與明堂同體五<lb/>
　室四堂在一基之上四方堂則以其方名學中央堂<lb/>
<pb n="KR3k0029_WYG_092-3a"/>
　謂之大學二云凡立學之法有四郊及國中在東郊<lb/>
　曰東學並方名之在國中謂之大學故鄭注祭義曰<lb/>
　周布四郊之虞庠<lb/>
諸侯學曰頖宫<lb/>
　頖之言班所以班政教五經通義云泮水者泮之言<lb/>
　半也天子曰辟雍謂之土雍水外員如璧故曰辟雍<lb/>
　義取四方来觀者平均耳泮宫水雍其半蓋東西門<lb/>
　以南通水北無水也頖音泮也<lb/>
<pb n="KR3k0029_WYG_092-3b"/>
漢髙帝以叔孫通為奉常諸弟子共定禮儀者咸為選<lb/>
首其後亦未遑庠序之事至孝文時頗登用<lb/>
　言少用文學之士也<lb/>
及景帝不任儒學竇太后又好黄老術故諸博士具官<lb/>
待問未有進者<lb/>
　具官謂備員而已<lb/>
文翁景帝時為蜀守選郡縣小吏遣詣京師受業於博<lb/>
士又修起學宫於成都市中蜀地由是大化比齊魯焉<lb/>
<pb n="KR3k0029_WYG_092-4a"/>
至武帝乃令天下郡國皆立學校官自文翁始循吏傳<lb/>
是時田蚡為丞相黜黄老刑名百家之言延儒者百數<lb/>
　自漢興言易有淄川田生言書自濟南伏生言詩於<lb/>
　魯則申培公於齊則轅固生燕則韓太傅嬰言禮則<lb/>
　魯髙堂生言春秋於齊則胡母生於趙則董仲舒而<lb/>
　公孫𢎞為丞相得封侯天下靡然向風矣<lb/>
制令禮官勸學講議洽聞舉遺興禮以為天下先<lb/>
　舉遺謂經典遺逸者求而舉之<lb/>
<pb n="KR3k0029_WYG_092-4b"/>
太常議曰聞三代之道鄉里有教勸學興禮崇化勵賢<lb/>
以風四方太平之原也因舊博士置弟子五十人太常<lb/>
擇年十八以上儀狀端正者補博士弟子<lb/>
昭帝舉賢良文學增博士弟子員數滿百人<lb/>
至成帝時劉向請興辟雍設庠序帝下公卿議會向病<lb/>
卒而止成帝末增弟子員三千人嵗餘如故<hi>通典</hi>
及王莽為宰衡欲耀衆庶遂興辟雍増元士之子得受<lb/>
業如弟子甲乙之科<lb/>
<pb n="KR3k0029_WYG_092-5a"/>
後漢光武五年初起太學帝幸太學賜博士弟子各有<lb/>
差<lb/>
中元元年初起明堂靈臺辟雍<lb/>
明帝永平二年臨辟雍初行大射禮幸辟雍初行養老<lb/>
禮上自為辨説諸儒執經問難於前冠帶縉紳之人圜<lb/>
橋門而觀聽者蓋億萬計　九年皇太子諸王侯及大<lb/>
臣子弟功臣子孫莫不受經又為外戚四姓立學於南<lb/>
宫號四姓小侯學置五經師自期門羽林之士悉令通<lb/>
<pb n="KR3k0029_WYG_092-5b"/>
孝經匈奴亦遣子入學<lb/>
自安帝覽政薄於藝文博士倚席不講朋徒相視怠散<lb/>
學舍頺弊鞠為園蔬<lb/>
順帝感翟酺之言乃更修黌宇凡所造二百四十房千<lb/>
八百五十室試明經下第補增甲乙之科員各十人<hi>會要</hi>
質帝本初元年詔令郡國舉明經五十以上七十以下<lb/>
詣太學自大將軍以下至六百石悉遣子弟就學每春<lb/>
秋輒於鄉射月一會有勸勉進用之端於是遊學者增<lb/>
<pb n="KR3k0029_WYG_092-6a"/>
至三萬餘生<lb/>
桓帝建和初詔諸學生課試補官○元嘉二年詔曰書<lb/>
生汝南胡憲陳留恭幸爽睪或六十以下常以月朔會<lb/>
辟雍垂白安貧童子潁川王通經拜太子舍人因試憲<lb/>
等補郎舍人後皆限六十以上七十以下年有增減不<lb/>
應得試<lb/>
　易記天地之數五十有五此所以成變化今五十在<lb/>
　試科是應天地之數也<lb/>
<pb n="KR3k0029_WYG_092-6b"/>
永嘉二年復課試諸生補郎舍人<lb/>
獻帝建安中侍中鮑衡奏按王制立大學小學自王太<lb/>
子以下皆教以詩書而升之司馬謂之賢者任之以官<lb/>
故能致刑措之盛立太平之化也今學博士並設表章<lb/>
而無所教授兵戎未戢人並在公而學者少可聽公卿<lb/>
一千石六百石子弟在家及將校子弟見為郎舍人皆<lb/>
可聴詣博士受業其髙才秀達學通一藝太常為作品<lb/>
式從之<lb/>
<pb n="KR3k0029_WYG_092-7a"/>
　晉摯虞決疑云漢初置博士而無弟子後置弟子五<lb/>
　十人與博士俱與習肄禮儀又増滿五百人漢末至<lb/>
　數千人<lb/>
魏文帝黄初五年立太學於洛陽著慕學者始詣太學<lb/>
為門人滿一嵗試通一經者稱弟子不通一經罷遣弟<lb/>
子滿二嵗試通二經者補文學掌故不通經者聽須後<lb/>
輩試試通二經亦得補掌故滿三嵗試通三經者擢髙<lb/>
第為太子舍人不第者隨後輩復試試通亦為太子舍<lb/>
<pb n="KR3k0029_WYG_092-7b"/>
人滿二嵗試通四經者擢其髙第為郎中不通者隨後<lb/>
輩復試試通亦為郎中滿二嵗能通五經者擢髙第隨<lb/>
才叙用不通者隨後輩復試試通亦叙用<lb/>
晉武帝憂勤軍國猶復修立學校太學生初三千人太<lb/>
始八年有司奏太學生七千餘人才任四品聽留詔曰<lb/>
已試經者留之大臣子弟堪受教者令入學其餘遣還<lb/>
郡國○咸寧二年起國子學<lb/>
　法周禮國之貴㳺子弟國子受教於師者也<lb/>
<pb n="KR3k0029_WYG_092-8a"/>
惠帝元康三年以人多猥雜欲辨其涇渭於是制立學<lb/>
官品第五以上得入國學<lb/>
東晉元帝時太常賀循上言尚書被符經置博士一人<lb/>
又多故歴紀儒道荒廢學者能兼明經義者少且春秋<lb/>
三傳俱出聖人而義歸不同自前代通儒未有能通得<lb/>
失兼而學之者也况今學義甚頺不可令一人總之今<lb/>
宜周禮儀禮二經置博士二人春秋三傳置三人其餘<lb/>
則經置一人合八人○太常車𦙍上言按二漢舊事博<lb/>
<pb n="KR3k0029_WYG_092-8b"/>
士之職唯舉明經之士遷轉各以本資初無定班魏及<lb/>
中朝多以侍中常侍儒學最優者領之職雖不同漢氏<lb/>
盡於儒士之用其揆一也今博士八人愚謂宜依魏氏<lb/>
故事擇朝臣一人經學最優者不繫位之髙下常以領<lb/>
之每舉太常共研厥中其餘七人自依常銓選○太興<lb/>
初欲修立學校唯周易王氏尚書鄭氏古文孔氏毛詩<lb/>
周官禮記論語孝經鄭氏春秋左傳杜氏服氏各置博<lb/>
士一人其儀禮公羊穀梁及鄭易皆省不置博士<lb/>
<pb n="KR3k0029_WYG_092-9a"/>
東晉成帝咸和三年袁環請興學校集生徒而士大夫<lb/>
習尚老莊儒風不振<lb/>
孝武帝大元初於中堂立行太學于時無復國子生置<lb/>
太學生六十人國子生權銓大臣子孫六十人事訖罷<lb/>
　其國子生見祭酒博士單衣角巾執經一卷以代手<lb/>
　板<lb/>
自穆帝至孝武並以中堂為太學○大元九年尚書謝<lb/>
石請興復國學以訓胄子頒下州郡普修鄉校帝納其<lb/>
<pb n="KR3k0029_WYG_092-9b"/>
言明年選公卿二千石子弟生増造廊房屋百五十五<lb/>
間而品課無章君子恥與其列國子祭酒殷茂上言臣<lb/>
聞舊制國學生皆取冠族華胄比列皇儲而其中混雜<lb/>
蘭艾遂令人情恥之詔雖褒納竟不施行<lb/>
宋武帝詔有司立學未就而崩<lb/>
文帝雅好藝文使何尚之立𤣥素學何承天立史學謝<lb/>
𤣥立文學雷次宗立儒學為四學帝數幸學溫公論曰<lb/>
學者所以求道天下無二道安有四學哉<hi>會要</hi>○元嘉二<lb/>
<pb n="KR3k0029_WYG_092-10a"/>
十年立國學二十七年廢<lb/>
明帝大始中初置總明觀祭酒一人有𤣥儒文史四科<lb/>
科置學士十人<lb/>
齊髙帝建和四年詔立國學置學生百五十人取王公<lb/>
以下子孫年十五以上二十以下家去都二千里為限<lb/>
帝崩乃以國諱廢學<lb/>
武帝永明三年詔立學乃省總明觀召公卿以下子弟<lb/>
置生二百二十人其年秋中悉集<lb/>
<pb n="KR3k0029_WYG_092-10b"/>
東昏侯永光初詔依永明舊事廢學時有司奏國學太<lb/>
學兩存焉<lb/>
梁武帝雅好儒術以東晉宋齊雖開置國學不及十年<lb/>
輒廢之其存亦文具而已無講授之實乃詔置五經博<lb/>
士各一人廣開館宇博士各主一館又遣博士祭酒巡<lb/>
州郡立學<hi>會要</hi>
後魏道武帝初定中原始於平城立太學置五經博士<lb/>
生員千餘人　天興二年春増國子太學生員三千<lb/>
<pb n="KR3k0029_WYG_092-11a"/>
太武始光三年别起大學於城東後徵盧𤣥髙允等令<lb/>
州郡各舉才學於是人多砥礪儒術轉興<lb/>
獻文帝天安初立鄉學郡置博士二人助教二人學生<lb/>
六十人後令大郡立博士二人助教四人學生百人次<lb/>
郡立博士二人助教四人學生八十人中郡博士一人<lb/>
助教二人學生六十人下郡立博士一人助教一人學<lb/>
生四十人郡縣學始乎此矣<lb/>
孝文太和中改中書為國子又開皇子之學及遷都洛<lb/>
<pb n="KR3k0029_WYG_092-11b"/>
邑立國子太學四門小學<hi>通典</hi>
隋文帝詔天下學校生徒多而不精惟簡留國子學生<lb/>
七十人太學生四門州縣學並廢<hi>會要</hi>○開皇中國子寺<lb/>
不𨽻太常自前代皆屬太常也<lb/>
唐髙祖武徳元年詔皇族子孫及功臣子孫於祕書外<lb/>
省别立小學　又詔諸州明經秀才俊士明於理體為<lb/>
鄉里稱者嵗隨方物入貢吏民子弟學藝者皆送於京<lb/>
為設考課之法州縣皆學焉<lb/>
<pb n="KR3k0029_WYG_092-12a"/>
太宗即位益崇儒術貞觀五年數幸國學遂増築學舍<lb/>
千二百間國學太學四門亦増生員其書筭各置博士<lb/>
凡三千二百六十員其屯營飛騎亦給博士授以經業<lb/>
無何髙麗百濟新羅髙昌吐蕃諸國酋長亦遣子弟請<lb/>
入國學之内八千餘人國學之盛近古未有<lb/>
髙宗龍朔二年東都置國子監丞主簿録事各一員四<lb/>
門博士助教四門生三百員俊士二百員置𢎞文館於<lb/>
上臺生徒三十人置崇文館於東宫生徒二十人<lb/>
<pb n="KR3k0029_WYG_092-12b"/>
　皆以皇族緦麻以上親皇太后皇后大功以上親散<lb/>
　官一品中書門下平章事六尚書功臣身食實封各<lb/>
　京官職事正三品供奉官三品子孫京官職事從三<lb/>
　品中書黄門侍郎子孫為之並尚書省補<lb/>
西京國子監領六學<lb/>
　生徒皆尚書省補<lb/>
一曰國子學生徒三百人<lb/>
　分習五經一經六十人以文武官三品以上及國公<lb/>
<pb n="KR3k0029_WYG_092-13a"/>
　子孫從二品以上之曾孫為之<lb/>
二曰太學生徒五百人<lb/>
　每一經百人以四品五品及郡縣公子孫及從三品<lb/>
　之曾孫為之<lb/>
三曰四門學生徒千三百人<lb/>
　分經之制與太學同其五百人以六品七品及侯伯<lb/>
　子男之子為之其八百人以庶人之俊造者為之<lb/>
四曰律學生徒五十人<lb/>
<pb n="KR3k0029_WYG_092-13b"/>
　取年十八以上二十五以下以八品九品子孫及庶<lb/>
　人之習法令者為之<lb/>
五曰書學生徒三十人<lb/>
　以習文字者為之<lb/>
六曰筭學生徒二十人<lb/>
　以習計數者為之<lb/>
凡二千二百一十人州縣生徒有差<lb/>
　州縣學生門蔭與律書同諸生皆限年十四以上十<lb/>
<pb n="KR3k0029_WYG_092-14a"/>
　九以下皆郡縣自補京都八十員大都督中都督府<lb/>
　上郡各六十員下都督府中郡各五十員下郡四十<lb/>
　員京縣五十員上縣四十員中縣三十員下縣二十<lb/>
　員也<lb/>
凡諸學皆有博士助教授其經藝每嵗仲冬郡縣館監<lb/>
課試其成者長吏會屬寮設鄉飲之禮<hi>通典</hi>　明年以書<lb/>
學隸蘭臺筭學隸祕閣律學隸詳刑考疑○開元七年<lb/>
十月皇太子詣國學行齒胄禮　二十六年正月赦文<lb/>
<pb n="KR3k0029_WYG_092-14b"/>
古者鄉有序黨有塾將以𢎞長儒教誘進學徒化人成<lb/>
俗率由於是其天下州縣每一鄉之内里别各置一學<lb/>
仍擇師資令其教授　又敕諸州鄉貢見訖令就國子<lb/>
監謁先師學官為之開講所司設食𢎞文崇文館學生<lb/>
及監内學生亦許聽焉○天寳初明經進士習爾雅九<lb/>
載國子監置廢文館知進士業　天寳十二載七月舉<lb/>
人不得充鄉貢皆補學生四門俊士停之<lb/>
代宗永泰二年正月國子祭酒蕭昕上言請崇儒學以<lb/>
<pb n="KR3k0029_WYG_092-15a"/>
正風教勅曰頃以戎狄多虞急於經畧太學空設諸生<lb/>
蓋寡絃誦之地寂寥無聲函丈之間殆將不掃上序及<lb/>
此甚用憫焉其諸道節度觀察都督防禦使等朕之腹<lb/>
心久鎮方面眷其子弟各奉義方并宰相朝官及神册<lb/>
六軍子弟欲習業者自今以後並令補國子學生欲其<lb/>
業重籝金器成琢玉日新厥徳代不乏賢其中身雖有<lb/>
官欲附學讀書者聽其學官委中書門下即簡擇行業<lb/>
堪為師範者充學生員數多少所習經業考試等第并<lb/>
<pb n="KR3k0029_WYG_092-15b"/>
所供糧料及緣循理各委本司作事件聞奏<lb/>
唐館<lb/>
𢎞文館唐太宗即位崇儒術乃於門下别置𢎞文館<lb/>
　髙宗龍朔二年置於東都上臺生徒三十人<lb/>
崇文館唐太宗貞觀十三年東宫置崇文館○龍朔二<lb/>
　年置於東都東宫生徒二十人兩館生徒並以皇族<lb/>
　后親三品以上子孫為之<lb/>
廣文館唐𤣥宗天寳九年七月置領國子監進士業者<lb/>
<pb n="KR3k0029_WYG_092-16a"/>
　博士助教各一人太學以鄭䖍為博士至今呼鄭䖍<lb/>
　為鄭廣文<hi>會要</hi>西都六十人東都十人<lb/>
修文館中宗時置修文館學士員遷公卿以下善為文<lb/>
　者李矯等為之每遊宴畢從於是天下靡然以文華<lb/>
　相尚儒學忠讜之士莫得進矣<lb/>
宋朝承五代之舊有國子監太學<lb/>
太祖三幸國子監<lb/>
太宗亦幸國子監<lb/>
<pb n="KR3k0029_WYG_092-16b"/>
真宗亦嘗幸太學由是太學翕然文風大振<lb/>
仁宗天聖九年青州王曾以州闕學教育諸生乃繕官<lb/>
舍為州學請國子監羣書上從其請其後天下有請建<lb/>
學賜書與田並從之○慶歴四年宋祁上言於是諸路<lb/>
州府軍監並皆立學校及二百人以上又立縣學<lb/>
列聖相承無不以學事為念<lb/>
徽宗崇寧四年始行三舍之法建辟雍之學又慮山林<lb/>
之士不能月書季攷以遊庠序於是科塲與學校並行<lb/>
<pb n="KR3k0029_WYG_092-17a"/>
舍法則嵗貢科塲則隨大比之嵗○宣和五年復罷舍<lb/>
法而一歸於科舉<lb/>
髙宗重興太學而士風浸盛<lb/>
　太祖建隆三年正月癸未幸國子監二月丙辰幸國<lb/>
　子監六月辛夘幸國子監周世宗之二年始營國子<lb/>
　監置學舍上既受禪即詔有司增葺祠宇塑繪先聖<lb/>
　先賢先儒之像上自賛孔顔命宰臣兩制以下分撰<lb/>
　餘賛車駕一再臨幸焉於是左諌議大夫河南崔頌<lb/>
<pb n="KR3k0029_WYG_092-17b"/>
　判監事始聚生徒講書上聞而嘉之<lb/>
　太宗端拱元年八月庚辰車駕幸國子監謁文宣王<lb/>
　禮畢升輦將出四門顧見講坐左右曰博士李覺方<lb/>
　聚徒講書上即召覺令對御講覺曰陛下六飛在御<lb/>
　臣何敢輒升髙坐上因降輦命有司張帟幕設别坐<lb/>
　詔覺講周易之泰卦從臣皆列坐覺乃述天地感通<lb/>
　君臣相應之㫖上甚悦特賜帛百疋○端拱二年二<lb/>
　月以國子監為國子學○淳化五年十一月丙寅上<lb/>
<pb n="KR3k0029_WYG_092-18a"/>
　幸國子監賜直講孫奭五品服因幸武成王廟復幸<lb/>
　國子監令奭講尚書説命三篇至事不師古以克永<lb/>
　世匪說攸聞上曰誠哉是言也上意欲切礪輔臣因<lb/>
　嘆曰天以良弼賚商朕獨不得耶遂飲從官酒别賜<lb/>
　奭束帛<lb/>
　真宗咸平二年七月甲寅上幸國子監召學官觀偓<lb/>
　佺講尚書大禹謨還幸崇文院登秘閣觀太宗聖製<lb/>
　墨迹惻愴久之賜祕書監祭酒以下器帛偓佺頤正<lb/>
<pb n="KR3k0029_WYG_092-18b"/>
　弟也○咸平四年六月丁夘詔諸路州縣有學校聚<lb/>
　徒講誦之所並賜九經○景德二年五月戊申朔幸<lb/>
　國子監閲書庫問祭酒邢昺書板幾何昺曰國初不<lb/>
　及四千今十餘萬經史正義皆具臣少時業儒觀學<lb/>
　徒能具經疏者百無一二蓋傳寫不給今板大備士<lb/>
　庶家皆有之斯乃儒者逢時之幸也上喜曰國家雖<lb/>
　尚儒術然非四方無事何以及此先是館閣博聚群<lb/>
　書精加讎校經史未有印板者悉令刋刻或言三國<lb/>
<pb n="KR3k0029_WYG_092-19a"/>
　志乃姦雄角立之事不當傳布上曰君臣善惡足為<lb/>
　鑒戒仲尼春秋豈非列國爭鬭之書乎○又幸西京<lb/>
　謁先聖詔河南府營建國子監又幸曲阜謁文宣王<lb/>
　廟帝展拜以表嚴師崇儒之意<hi>會要</hi>○景德三年五月<lb/>
　癸丑詔國子監學官月俸自今並給見錢○景德四<lb/>
　年二月癸酉就西京建太祖神御又置國子監武成<lb/>
　王廟○祥符二年四月辛夘令國子監舉服勤詞學<lb/>
　經明行修進士諸科各十人前詔止開封府洎所過<lb/>
<pb n="KR3k0029_WYG_092-19b"/>
　州軍至是本監上言故及之○乾興元年十一月壬<lb/>
　午國子監舊制皆用近臣及宿儒典領近嵗頗任貴<lb/>
　遊子弟之初仕者與管庫資序畧均壬辰始命馮元<lb/>
　同判國子監仍詔自今無得差補蔭京朝官<lb/>
　仁宗即位崇儒術以勸學者乃首命龍圗閣學士馮<lb/>
　元以領監事特重之上曰講學之廢久矣執卷者不<lb/>
　知經義非學校不興而上之教導有不至耶詔孫奭<lb/>
　馮元薦博明經術者以名聞○天聖五年正月晏丞<lb/>
<pb n="KR3k0029_WYG_092-20a"/>
　相殊留守南京范文正公仲淹希文方遭母憂寓居<lb/>
　城下晏公請掌府學范公常宿學中訓督學者皆有<lb/>
　法度勤勞恭謹以身先之夜課諸生讀書寢食皆立<lb/>
　時刻往往潜至齋舍伺之見有先寢者詰之其人答<lb/>
　云適疲倦暫就枕耳問未寢之時觀何書其人亦妄<lb/>
　對則取書問之其人不能對乃罰之出題使諸生作<lb/>
　賦必先自為之欲知其難易及所當用意亦使學者<lb/>
　凖以為法由是四方從學者輻輳其後宋人以文學<lb/>
<pb n="KR3k0029_WYG_092-20b"/>
　有聲名於塲屋朝廷者多其所教也<hi>涑水記聞</hi>○天聖九<lb/>
　年青州王曾以州闕學教育諸生乃繕官舍為州<lb/>
　學請國子監羣書上從其請其後天下有請建學賜<lb/>
　書與田並從之○明道元年七月甲戌許壽州立學<lb/>
　仍賜九經知州侍御史朱諫請之也○明道二年五<lb/>
　月庚寅許大名府立學仍賜九經從王曾之請也三<lb/>
　月乙未賜亳秀濮鄭四州學田各五頃○景祐二年<lb/>
　三月丁酉詔國子監直講一員兼領監丞主簿事十<lb/>
<pb n="KR3k0029_WYG_092-21a"/>
　月己巳許蘇州立學仍給田三頃十一月辛巳朔以<lb/>
　應天府書院為府學仍給田十頃九月壬寅賜鄭州<lb/>
　學田五頃十月壬子許蔡州立學十二月乙丑許孟<lb/>
　州立學仍給田五頃○景祐三年正月己酉許洪州<lb/>
　宻州立學仍各賜田五頃○三月癸巳許潞州常州<lb/>
　立學○四月乙亥許衡州立學○五月戊子許許州<lb/>
　立學○五月壬辰許潤州立學○五月戊戌許真州<lb/>
　立學仍給田五頃○六月戊申朔許越州立學仍給<lb/>
<pb n="KR3k0029_WYG_092-21b"/>
　田五頃○六月壬子許階州立學仍給田五頃○六<lb/>
　月甲子許真定府博州郢州立學各給田五頃○八<lb/>
　月甲寅許并州立學○九月庚辰許絳州立學○十<lb/>
　月辛未許合州立學○十一月乙亥許江州立學○<lb/>
　景祐四年正月戊寅賜蔡州學田十頃○二月丙寅<lb/>
　賜常州學田五頃○十二月壬申給真定府潞州學<lb/>
　田五頃○四月乙巳賜宣州學田五頃諸州學田各五<lb/>
　頃仍詔自八月戊戌許華福二州立學餘須藩鎮乃許<lb/>
<pb n="KR3k0029_WYG_092-22a"/>
　立學○十二月乙酉給徐州學田五頃○寶元元年二<lb/>
　月甲戌賜鄆州學田五頃○三月己酉許潁州立學潁<lb/>
　非藩鎮也於近詔不當立學知州蔡齊有請特從之○<lb/>
　七月癸丑賜襄州學田五頃○寶元二年二月庚午<lb/>
　許明州立學仍給田五頃○三月丙辰許泉州立學<lb/>
　仍給田五頃○十一月辛丑許建州立學仍給田五<lb/>
　頃○康定元年正月壬戌賜國子監學田五十頃○<lb/>
　慶歴三年十月戊午以南京府學為國子監○庚申<lb/>
<pb n="KR3k0029_WYG_092-22b"/>
　許廣州立學○慶歴四年春二月乙巳以上清宫田<lb/>
　園邸店賜國子監○三月己夘范仲淹言意欲復古<lb/>
　勸學數言興學校本行實詔近臣議於是翰林學士<lb/>
　宋祁御史中丞王拱辰知制誥張方平歐陽修殿中<lb/>
　侍御史梅摰天章閣侍講曾公亮王洙右正言孫甫<lb/>
　監察御史劉湜<hi>此八人姓名據李清臣史藁增</hi>合奏曰伏奉詔書議<lb/>
　夫取士當求其實則人當盡其材今教不本於學校<lb/>
　士不察於鄉里則不能覈名實有司束以聲病學者<lb/>
<pb n="KR3k0029_WYG_092-23a"/>
　專於記誦則不足盡人材此獻議者所共以為言也<lb/>
　謹參考衆說擇其便於今者莫若使士皆土著而教<lb/>
　之於學校然後州縣察其履行則學者修飭矣故為<lb/>
　設立學舍保薦舉之法○詔曰夫遇人以薄者不可<lb/>
　責其厚也今朕建學興善以尊學士大夫之行而更<lb/>
　制革弊以盡學者之才教育之方勤亦至矣有司其<lb/>
　務嚴訓導精察舉以稱朕意學者其進徳修業無失<lb/>
　其時凡所科條可為永式<hi>通畧</hi>○慶歴四年四月壬子<lb/>
<pb n="KR3k0029_WYG_092-23b"/>
　判國子監王拱辰田况王洙余靖等言首善當自京<lb/>
　師漢太學二百四十房千八百餘區生徒三萬人唐<lb/>
　學舍亦千二百間今取才養士之法盛矣而國子監<lb/>
　才二百楹制度狭小不足以容學者請以錫慶院為<lb/>
　太學葺講殿備乗輿臨幸以潞王宫為錫慶院從之<lb/>
　○嘉祐元年十二月乙夘太子中允天章閣侍講胡<lb/>
　瑗管勾太學始瑗教授湖州科條纎悉備具以身先<lb/>
　之雖盛暑必服坐堂上嚴師弟子之禮視諸生如其<lb/>
<pb n="KR3k0029_WYG_092-24a"/>
　父兄諸生亦信愛如其子弟從之遊者常數百人慶<lb/>
　歴中興太學下湖州取其法著為令瑗既為學官其<lb/>
　徒益衆太學至不能容取旁官舍處之禮部所得士<lb/>
　瑗弟子十常居四五隨材髙下善自修飾衣服容止<lb/>
　徃徃相類人遇之雖不識皆知其為瑗弟子也於是<lb/>
　擢與經筵治太學猶如故○嘉祐二年五月壬申管<lb/>
　勾國子監吳中復言舊制每遇科塲即補試廣文館<lb/>
　監生近詔三嵗貢舉須前一年補試比至科塲多就<lb/>
<pb n="KR3k0029_WYG_092-24b"/>
　京師私買監牒易名就試及旋冒畿内戸貫以圗進<lb/>
　取非所以待逺方孤寒之意請自今遇科塲補試監<lb/>
　生如故仍以四百五十人為額從之尋又増一百五<lb/>
　十人<lb/>
　<lb/>
　<lb/>
　<lb/>
　羣書考索後集卷二十六<lb/>
</p>
<p>
</p>
  </div>
</body>
</text>
</TEI>
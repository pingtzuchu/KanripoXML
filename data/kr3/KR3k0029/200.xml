<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索别集卷十三</head>
    <p>
<pb n="KR3k0029_WYG_200-1a"/>
欽定四庫全書<lb/>
　羣書考索别集卷十三　　宋　章如愚　撰<lb/>
　　禮樂門<lb/>
　　　禮樂<lb/>
先王以通上下之情君臣之分以嚴為主朝廷之禮以<lb/>
敬為主然一於嚴敬則情或不通而無以盡其忠告之<lb/>
益故先生因其飲食聚會而制為燕享之禮以通上下<lb/>
之情而其樂歌又以鹿鳴起興而言其禮意之厚如此<lb/>
<pb n="KR3k0029_WYG_200-1b"/>
庻乎人之好我而示我以大道也<hi>詩傳</hi>
不可遺本而事末敬而將之以玉帛則為禮和而發之<lb/>
以鍾鼔則為樂遺其本而專事其末則豈禮樂之謂哉<lb/>
<hi>語注</hi>
存守内外之節君子之於禮樂也講明不置則存之熟<lb/>
是非不謬則守之正存之熟則内有以飬其莊敬和樂<lb/>
之實守之正則外有以善其威儀節奏之文<hi>語或問</hi>
其用無小大之殊禮樂之用通乎上下無小大之殊一<lb/>
<pb n="KR3k0029_WYG_200-2a"/>
身有一身之禮樂一家有一家之禮樂一邑有一邑之<lb/>
禮樂以至推之天下則有天下之禮樂亦隨其大小而<lb/>
致其用焉耳不必其功大名顯而後施之也<hi>同上</hi>
欲修禮樂之書六經之道同歸禮樂之用為急遭秦㓕<lb/>
學禮樂先瓌漢晉以來諸儒補緝竟無全書其頗存者<lb/>
三禮而已周官一書固為禮之綱領至其儀法度数則<lb/>
儀禮乃其本經而禮記郊特牲冠義等篇乃其義說耳<lb/>
前此猶有三禮通禮學究諸科禮雖不行而士猶得以<lb/>
<pb n="KR3k0029_WYG_200-2b"/>
誦習而知其說熈寧以來王安石變亂舊制廢罷儀禮<lb/>
而獨存禮記之科弃經任傳遺本宗末其失已甚而博<lb/>
士諸生又不過誦其虚文以供應舉至於其間亦有因<lb/>
儀法度数之實而立文者則咸幽㝠而莫知其源一有<lb/>
大議率用耳學臆斷而已若乃樂之為教則乂絶無師<lb/>
授律尺短長聲音清濁學士大夫莫有知其說者而不<lb/>
知其為闕也故臣頃在山林嘗與一二學者考訂其說<lb/>
欲以儀禮為經而取禮記及諸經史雜書所載有及於<lb/>
<pb n="KR3k0029_WYG_200-3a"/>
禮者皆以附於本經之下具列注䟽諸儒之說畧有端<lb/>
緒而私家無書檢閲無人抄冩乆之未成會䝉除用學<lb/>
徒分散遂不能就而鍾律之制則士友間亦有得其遺<lb/>
意者竊欲更加参訂别為一書以補六藝之闕而亦未<lb/>
能具也欲望許臣就秘書省太常寺關借禮樂諸書自<lb/>
行招致舊日學徒十餘人令其編類可以興起廢墜垂<lb/>
之永乆使士知實學異時可為聖時制作之助<hi>寧宗朝</hi>
<hi>朱熹乞修三禮剳子</hi>
<pb n="KR3k0029_WYG_200-3b"/>
禮樂以進反為文禮主其减者禮主於樽節退遜檢束<lb/>
然以其難行故須勇猛力進始得故以進為文樂主其<lb/>
盈者樂主於舒暢發越然一向如此必至流蕩故以反<lb/>
為文禮之進樂之反便得情性之正又减是退讓樽節<lb/>
收歛底意思是禮之體本如此進者力行之謂盈是和<lb/>
悅舒散快滿底意思是樂之體本如此反之退歛之謂<lb/>
禮主其减却要進一歩向前着力去做樂主其盈却須<lb/>
退歛節制收拾歸裏如此則禮减而却進樂盈而却反<lb/>
<pb n="KR3k0029_WYG_200-4a"/>
所以為得性情之正也故曰减而不進則消盈而不反<lb/>
則亡矣<hi>文公語録</hi>
禮樂同一理禮之誠便是樂之本樂之本便是禮之誠<lb/>
若細分之則樂只是一體周流底物禮則是兩箇相對<lb/>
著誠與去偽也樂如晝夜之循環隂陽之闔闢周流貫<lb/>
通而禮則有向背明暗論其本則皆出於一樂之和便<lb/>
是禮之誠禮之誠便是樂之和只是禮則有誠有偽須<lb/>
以誠克去偽則誠著<hi>同上</hi>
<pb n="KR3k0029_WYG_200-4b"/>
漢無興禮樂之主先王之禮今存者無幾漢初自有文<lb/>
字都無人收拾河間献王既得雅樂又有禮書五十六<lb/>
篇惜乎不見於後世是當時儒者專門名家自一經之<lb/>
外都不暇講說在此時又無興禮樂之主故胡氏說使<lb/>
河間献王為君董仲舒為相汲黯為御史則漢之禮樂<lb/>
必興矣<hi>同上</hi>
古今只此一理自古亘今都只是這一道理天髙地下<lb/>
萬物散殊而禮制行矣流而不息合同而化而樂興焉<lb/>
<pb n="KR3k0029_WYG_200-5a"/>
聖人制度禮樂顛來倒去都只是這一道理做出來<hi>同</hi>
<hi>前</hi>
人而不仁如禮樂何或問人而不仁如禮何人而不仁<lb/>
如樂何曰心中斯須不和不樂而鄙詐之心入之外貌<lb/>
斯須不莊不敬而慢易之心入之旣不和樂不莊敬如<lb/>
何行得禮樂<hi>同上</hi>
窮逹損益之宜聖人窮而在下所用禮樂固是從周之<lb/>
前軰若聖人逹而在上所用禮樂須㣲有損益不止從<lb/>
<pb n="KR3k0029_WYG_200-5b"/>
周之前軰如荅顏子為邦之問則告以四代之禮樂<hi>同</hi>
<hi>上</hi>
樂其生反其始樂樂其所生禮反其所自始亦如樂由<lb/>
中出禮自外作樂是和氣從中間直出無所待於外禮<lb/>
却是始初有這意思外面節文却是人做底故下文云<lb/>
樂章德禮起情反始也問如何是章德曰和順積於中<lb/>
英華發諸外便是章著其内之德<hi>同上</hi>
有是理即有是氣問禮樂極乎天而蟠乎地行乎隂陽<lb/>
<pb n="KR3k0029_WYG_200-6a"/>
而通乎鬼神窮髙極逺而測深厚此是言一氣之和無<lb/>
所不通否曰此亦以理言有是理即有是氣亦如説天<lb/>
髙地下萬物散殊而禮制行乎其中矣<hi>同上</hi>
禮樂鬼神一理問明則有禮樂幽則有鬼神曰禮主减<lb/>
樂主盈鬼神亦只是屈伸之義禮樂鬼神一理<hi>同上</hi>
同體而異用問上蔡謂禮樂之道異用而同體還是同<lb/>
出於性情之正還是同出於敬曰禮主於敬敬則和這<lb/>
便是同體處<hi>同上</hi>
<pb n="KR3k0029_WYG_200-6b"/>
不見先王之禮樂今世人有目不得見先王之禮有耳<lb/>
不得聞先王之樂此大不幸也<hi>同上</hi>
有徳有位方可制作有位無徳而作禮樂所謂愚而好<lb/>
自用有徳無位而作禮樂所謂賤而好自專居周之世<lb/>
而欲行夏殷之禮所謂居今之世反古之道<hi>同上</hi>
禮樂相為表裏問禮之用和為貴和便是樂否曰和是<lb/>
禮中之樂未便是樂如天子八佾諸侯六大夫四士二<lb/>
此又是樂中之禮<hi>並同上</hi>
<pb n="KR3k0029_WYG_200-7a"/>
非玉帛鍾鼓之謂禮云禮云玉帛云乎哉樂云樂云鍾<lb/>
鼓云乎哉而夫子之於告朔愛其一羊而不忍去於齊<lb/>
聞韶至於三月不知肉味何也抑其所以如此者其意<lb/>
乃有所屬而非玉帛鍾鼓之謂耶<hi>策問</hi>
如寒暑生殺禮樂刑政之為教如寒暑生殺之為嵗<hi>文</hi>
<hi>公答楊深父</hi>
　　　典禮<lb/>
當盡禮之實遜者禮之實也有禮之實以為國則何難<lb/>
<pb n="KR3k0029_WYG_200-7b"/>
之有不然則其禮文雖具亦且無如之何矣而况於為<lb/>
國乎<hi>語注</hi>
不當事繁文末節盖以禮之繁文末節當世所尚皆時<lb/>
人所易行者至於辭遜之心則禮意之實而人所憚為<lb/>
故言能以禮遜為國而先民則其為國也不難若不能<lb/>
以禮遜為國而徒相與從事乎繁文末節之間則亦無<lb/>
以為禮耳<hi>語或問</hi>
先王以義起禮以是為主而酌乎人情世變以文之則<lb/>
<pb n="KR3k0029_WYG_200-8a"/>
禮雖先王未之有者亦可以義起後世議禮者不明乎<lb/>
此故常以其節文度數之小不可備而不敢為卒以就<lb/>
乎大不備而後已此劉向所以深嘆之也然無孟子之<lb/>
學而强欲為之如叔孫通曹褒之流是又不免乎私意<lb/>
之作而已矣<hi>孟或問</hi>
典禮是天理之當然典禮自是天理之當然欠一毫不<lb/>
得添一毫不得惟是聖人之心與天合一故行出無一<lb/>
不與天合其間曲折厚薄淺深莫不恰好都不是聖人<lb/>
<pb n="KR3k0029_WYG_200-8b"/>
自撰出都是天理决定合如此<hi>文公語録</hi>
天道流行發見禮儀三百威儀三千優優大哉皆是天<lb/>
道流行發見為用處<hi>同上</hi>
古者典禮分眀古者禮學是專門名家始終理㑹此事<lb/>
故學者有所𫝊授終身守而行之凡欲行禮有疑者輒<lb/>
就質問所以上自宗廟朝廷下至士庶鄉黨典禮各各<lb/>
分明<hi>同上</hi>
簡易則可行大凡禮制欲行於今須有一簡易底道理<lb/>
<pb n="KR3k0029_WYG_200-9a"/>
若欲盡拘古禮則繁碎不便於人自是不可行<hi>同上</hi>
所因損益之理所因謂大體所損益謂文為制度大體<lb/>
是害不得底雖如秦之絶㓕先王禮法然依舊有君臣<lb/>
有父子有夫婦依舊廢不得<hi>同上</hi>
至周然後大備問喪祭之禮至周公然後備夏商而上<lb/>
想甚簡畧曰然親親長長貴貴尊賢夏商而上大槩只<lb/>
是親親長長之意到得周來則又添得許多貴貴底禮<lb/>
數如始封之君不臣諸父昆弟封君之子不臣諸父而<lb/>
<pb n="KR3k0029_WYG_200-9b"/>
臣昆弟期之喪天子諸侯絶大夫降然諸侯大夫尊同<lb/>
則亦不絶不降姊妺嫁諸侯者則亦不絶不降此皆貴<lb/>
貴之義上世想皆簡畧未有許多降殺貴貴底禮數凡<lb/>
此皆天下之大經前世所未備到得周公捜剔出來立<lb/>
為定制更不可易<hi>同上</hi>
漢禮非復三代氣象叔孫通為緜蕝之儀其效至於羣<lb/>
臣震恐無敢諠譁失禮者比之三代燕享羣臣氣象又<lb/>
大不同盖只是秦人尊君卑臣之法<lb/>
<pb n="KR3k0029_WYG_200-10a"/>
漢君臣不明古禮漢河間獻王得古禮五十六篇必有<lb/>
可觀但當時君臣間有所不曉遂至無𫝊故先儒謂聖<lb/>
經不亡於秦火而壊於漢儒<hi>同上</hi>
南北朝猶有禮學南北朝是甚時節而士大夫間禮學<lb/>
尤不廢<lb/>
陸農師之徒説禮宋朝陸農師之徒大抵説禮都要先<lb/>
求其義豈知古人所以講明其義者盖縁其儀皆在其<lb/>
具並存耳聞目見無非是禮所謂三千三百了然可知<lb/>
<pb n="KR3k0029_WYG_200-10b"/>
故於此論説其義皆有㨿依<hi>並同前</hi>
有本有文凡禮有本有文其所施於家者言之則名分<lb/>
之守愛敬之實其本也冠婚喪祭儀章度數者其文也<lb/>
其本者有家日用之常體固不可以一日而不修其文<lb/>
又皆所以紀綱人道之終始雖其行之有時施之有所<lb/>
然非禮之素明習之素熟則其臨事之際亦無以合宜<lb/>
而應節是不可以一日而不講且習焉也三代之際禮<lb/>
經備矣然其存於今者宫廬器服之制出入起居之節<lb/>
<pb n="KR3k0029_WYG_200-11a"/>
習已不宜於世世之君子雖或酌於古今之變更為一<lb/>
時之法然亦或詳或畧無所折衷至有遺其本而務其<lb/>
末緩於實而急於文自有志好禮之士猶或不能舉其<lb/>
要而困於貧窶者尤患其終不能有以及於禮也<hi>家語</hi>
<hi>文公序</hi>
　　　禮書<lb/>
禮廢而後有書夫子曰博我以文約我以禮禮之為義<lb/>
其大哉然古禮非必有經盖先王之世上自朝廷下<lb/>
<pb n="KR3k0029_WYG_200-11b"/>
達閭巷其儀品有章動作有節所謂禮之實者皆踐而<lb/>
履之矣故曰禮儀三百威儀三千待其人而後行則豈<lb/>
必簡策而後𫝊哉其後禮廢儒者惜之乃始論著為書<lb/>
以𫝊於世今禮記四十九篇則其遺説已學而求所以<lb/>
約之者不可以莫之習也<hi>講禮記序説</hi>
程張司馬三家禮範禮廢久矣士大夫㓜而未嘗習於<lb/>
身是以長而無以行於家長而无以行於家是以進而<lb/>
无以議於朝廷施於郡縣退而無以教之閭里𫝊之子<lb/>
<pb n="KR3k0029_WYG_200-12a"/>
孫而或莫知其職之不脩也程張之言猶頗未具獨司<lb/>
馬氏為成書而讀者見其節文度數之詳有若未易究<lb/>
者徃徃未及習行而已有望風退怯之意又或見其堂<lb/>
室之廣給使之多儀物之盛而切自病其力之不足是<lb/>
以其書雖布而𫝊者徒為篋笥之藏未有能舉而行之<lb/>
者也殊不知禮書之文雖多而身親試之或不過於頃<lb/>
刻其物雖博而亦有所謂不若禮不足而敬有餘者今<lb/>
乃以安於驕佚而逆憚其難以少不備之故而反就於<lb/>
<pb n="KR3k0029_WYG_200-12b"/>
大不備豈不誤哉故某嘗欲因司馬氏之書參考諸家<lb/>
之説裁訂増損舉綱張目以附其後使覽之者得因其<lb/>
要以及其詳而不憚其難行之者雖貧且賤亦得以具<lb/>
其大節畧其繁文而不失其本意也<hi>䟦三家禮範</hi>
觀古今而加損益嘗獨觀古今之籍因其大體之不可<lb/>
變者少加損益於其間以為一家之書大抵謹名分<lb/>
崇愛敬以為之本至其施行之際則又畧浮文崇本實<lb/>
竊自附於孔子從先進之遺意誠願得與同志之士熟<lb/>
<pb n="KR3k0029_WYG_200-13a"/>
講而勉行之庶㡬古人所以脩身齊家之道謹終追逺<lb/>
之心猶可以復見<hi>家禮序</hi>
俗吏不能布宣今上下所共承用者政和五禮也其書<lb/>
雖嘗班布然與律令同藏於理官吏之從事於法律之<lb/>
間者多一切俗吏不足以知其説長民者又不能以時<lb/>
布宣使通於下甚者至或并其書而亡之此禮之所以<lb/>
不合<hi>同上</hi>
大要以儀禮為本其書大要以儀禮為本分章䟽附而<lb/>
<pb n="KR3k0029_WYG_200-13b"/>
以小戴諸義各綴其後其見於他篇或他書可相發明<lb/>
者或附於經或附於義又其外如弟子職保傅𫝊之屬<lb/>
又自别為篇以附其類其目有家禮有鄉禮有學禮有<lb/>
邦國禮有王朝禮有喪禮有祭禮有大𫝊有外傳今其<lb/>
大體已具者盖什七八矣<hi>文公答李季章</hi>
温公書儀不可輕改温公書儀制有未盡合古制處然<lb/>
兼而存之自可考見得失今以其一詞之不合便欲削<lb/>
去似亦草率且彼以俗尚而雜古禮吾以臆見而改古<lb/>
<pb n="KR3k0029_WYG_200-14a"/>
書安知後之視今不猶今之視昔耶<hi>文公答趙子欽</hi>
奏乞頒降禮書政和五禮新儀州郡元有給降印本兵<lb/>
火以來徃徃散失目今春秋釋奠祈報社稷及祀風雨<lb/>
雷師壇壝器服之度升降跪起之節無所據依循習茍<lb/>
簡而臣民之家冠昏喪祭亦無頒降禮文可以遵守無<lb/>
以仰稱國家欽崇祀典防範民彛之意<hi>乞頒降禮書狀</hi>
至和政和之制至和之制雖若不合於古而實得其意<lb/>
但有所未盡而已政和之制則雖稽於古者或得其數<lb/>
<pb n="KR3k0029_WYG_200-14b"/>
而失其意則多矣<hi>同上</hi>
有經有變禮有經有變經者常也變者常之變也先儒<lb/>
以曲禮為變禮看來全以為變禮亦不可盖曲者委曲<lb/>
之義故以曲禮為變禮然毋不敬安定辭安民哉此三<lb/>
句豈可謂之變禮先儒以儀禮為經禮然儀禮中亦自<lb/>
有變變禮中又自有經不可一律看也禮記聖人説禮<lb/>
及學者問答處多是説禮之變上古禮書極多如河間<lb/>
獻王収拾得五十六篇後來藏之秘府鄭元軰尚及見<lb/>
<pb n="KR3k0029_WYG_200-15a"/>
之今注疏中有引援處後來遂失不𫝊可惜可惜儀禮<lb/>
古亦多有今所餘十七篇但多士禮耳<hi>文公語録</hi>
古書今不可見古禮今不復存如周禮自是紀載許多<lb/>
事當時别自有个禮書如云宗伯掌邦禮分明自有禮<lb/>
書今亦不可見<lb/>
禮以義起儀禮不是古人預作一書如此初間只以義<lb/>
起漸漸相襲行得好只管行至於情文極細宻極周緻<lb/>
處聖人見此意思好故録成書<hi>同前</hi>
<pb n="KR3k0029_WYG_200-15b"/>
大小戴記之作大戴禮冗雜其好處已被小戴採摘來<lb/>
做禮記了然尚有零碎好處在<hi>同上</hi>
大戴記多雜偽大戴禮篇目缺處皆是無一非小戴所<lb/>
去取其間多雜偽亦有好處然多誤難讀<hi>同上</hi>
大戴禮多錯舛大戴禮本文多錯注尤舛誤武王諸銘<lb/>
直是做得巧了切題者如鑑銘是也亦有絶不曉者想<lb/>
古人只是述其戒懼之意而隨所在冩記以自警省耳<lb/>
不似今人為此銘後便要就事物上説得親切然其間<lb/>
<pb n="KR3k0029_WYG_200-16a"/>
固亦有切題者如湯盤銘之類至於武王盥盤銘則又<lb/>
却似个盤銘想只是因水起意然恐亦有錯雜處<lb/>
唐五禮新儀之失開元禮煞可看唯是五禮新儀全然<lb/>
不是是當時要做這文字時不曽用得識禮底人只是<lb/>
胡亂變易古文白撰全不考究<hi>並同上</hi>
上難强下之行禮不難行於上而欲行於下者難也盖<lb/>
朝廷之上典章明具又自尚書省置禮部侍書侍郎以<lb/>
下至郎吏數十人太常寺置卿少以下至博士掌故又<lb/>
<pb n="KR3k0029_WYG_200-16b"/>
數十人每一舉事則案故事施行之而此數十人者又<lb/>
相與聚而謀之於其器幣牢醴共之受之皆有常制其<lb/>
降登執事之人於其容節又皆習熟見聞无所違失一<lb/>
有不當則又有諌官御史援古㨿今而質正之此所謂<lb/>
不難行於上者也惟州縣之間士大夫庶民之家禮之<lb/>
不可已而欲行之則其勢可謂難矣<hi>民臣禮議</hi>
雖亡闕而有可攷禮經雖亡闕然於覲見天子之禮於<lb/>
燕射聘食見諸侯之禮於士相見見士大夫之禮宫室之名制<lb/>
<pb n="KR3k0029_WYG_200-17a"/>
不見其有異特其廣狹隆殺不可考耳<hi>儀禮釋宫</hi>
唐與宋朝沿革開元禮有刺史與吏民之禮畧如古者<lb/>
國君與臣本朝刪去此條　開寳禮全體是開元禮但<lb/>
畧改動五禮新儀其間有難定者皆稱御製以决之如<lb/>
禱山川者又只開元禮内有<hi>文公語録</hi>
宋朝立科之意向時有開寳通禮科令其熟讀此書試<lb/>
時挑問後來又做出通禮通禮如注釋一般如人要治<lb/>
此必須連此都記得如問云這起於何時逐一説了後<lb/>
<pb n="KR3k0029_WYG_200-17b"/>
又反覆論議一段如此亦自好<lb/>
古今禮儀沿革三代之禮今固難以盡見其畧幸散見<lb/>
它書如儀禮十七篇大夫士禮邦國人君者僅存一二<lb/>
遭秦人焚滅之後至河間獻王始得邦國禮五十六篇<lb/>
獻之惜乎不行至唐此書尚在諸儒注疏尤時有引為<lb/>
説者及後來無人説著則書亡矣豈不大可惜叔孫通<lb/>
所制漢儀及曹褒所脩固已非古然今亦不存唐有開<lb/>
元顯慶二禮顯慶已亡開元襲隋舊為之宋朝脩開寳<lb/>
<pb n="KR3k0029_WYG_200-18a"/>
禮多本開元而頗加詳備及政和間脩五禮一時奸邪<lb/>
以私智損益疏畧牴牾更没理㑹又不如開寳禮<hi>同上</hi>
今禮古禮之異今人儀禮只是士大夫禮無天子諸侯<lb/>
禮漢河間獻王五十六篇却有天子諸侯禮班固作漢<lb/>
書時此禮尚存不知如何失了故班固云今之言禮愈<lb/>
於推士禮以達天子豈若用此禮哉<lb/>
四先生言禮得失二程與横渠多是古禮温公則大槩<lb/>
本儀禮而參以今之可行者要之温公禮較穩其中與<lb/>
<pb n="KR3k0029_WYG_200-18b"/>
古不甚逺是七八分好若伊川禮則祭禮可用婚禮則<lb/>
惟温公者好大抵古禮不可全用如古服古器今皆難<lb/>
用<lb/>
横渠温公所制不同横渠所制禮多不本諸儀禮有自<lb/>
杜撰處如温公却是本諸儀禮最為適古今之宜<hi>並同</hi>
<hi>上</hi>
　　　禮器<lb/>
五禮之器五器謂五禮之器也如周禮大行人十一年<lb/>
<pb n="KR3k0029_WYG_200-19a"/>
同數器之謂<hi>書注</hi>
禮食之器簋瓦器容斗二升方曰簠圓曰簋簠盛稻梁<lb/>
簋成黍稷四簋禮食之盛也<hi>詩傳</hi>
爵用宣和禮制禮器之失不但一爵今朝廷所用宣和<lb/>
禮制局操度雖未必皆古然庶㡬近之<hi>文公答黄商伯</hi>
　　　射禮<lb/>
古者立諸侯之禮射中則得為諸侯不中則不得為諸<lb/>
侯此等語皆難信書謂庶頑䜛説侯以明之然中間若<lb/>
<pb n="KR3k0029_WYG_200-19b"/>
有羿之能又如何以此分别恐大意畧以射審定非專<lb/>
以此去取也<hi>文公語録</hi>
大射之制大侯君侯也天子熊侯白質諸侯麋侯赤質<lb/>
大夫布侯畫以虎豹士布侯畫以鹿豕天子侯身一丈<lb/>
其中三分居一白質畫熊其外則丹地畫以雲氣<hi>同上</hi>
君子無所争之義大射之儀耦進三揖而後升堂射畢<lb/>
又揖而降勝者袒决遂執張弓不勝者襲脱决拾郤左<lb/>
手右加弛弓於其上遂以執射揖如始升射及皆勝者<lb/>
<pb n="KR3k0029_WYG_200-20a"/>
先升升少右不勝者進北面坐取豐上之觶立飲坐奠<lb/>
於豐下與揖先降其雍容謙遜乃如是是則雖曰有争<lb/>
而其争也亦不失其為君子之道矣<hi>語或問</hi>
射可以觀徳仡仡勇夫射御不違此書之論射也終日<lb/>
射侯不出正兮此詩之論射也夫射者所以觀徳而非<lb/>
事乎張弓挾矢之可觀也必心正體平而後可以言射<lb/>
必周旋中禮而後可以言射否則威儀不肅動作不文<lb/>
雖有逄䝉后羿之藝無益也是故天子射熊諸侯射麋<lb/>
<pb n="KR3k0029_WYG_200-20b"/>
大夫射虎豹士射鹿豕明其徳之所服有大小也天子<lb/>
百二十步諸侯九十步大夫七十步士五十步明尊卑<lb/>
之所服有逺近也天子以騶虞諸侯以貍首大夫以采<lb/>
蘋士以采蘩明奏樂之上下有節也天子合九而成規<lb/>
大夫合五而成規士合三而成規所射之弓異也天子<lb/>
六耦三侯諸侯四耦二侯士三耦豻侯所射之侯異也<lb/>
天子射於郊諸侯射於境大夫射於鄉士射於學所射<lb/>
之地異也吁射禮其可廢乎哉若果可廢則禮記胡為<lb/>
<pb n="KR3k0029_WYG_200-21a"/>
有射義周官胡為有射人白虎通又胡為有鄉射乎雖<lb/>
然二十學射是又男子之事而士君子之所當肄習者<lb/>
也<hi>顔達龍</hi>
　　　鄉飲酒<lb/>
不必盡如於古有聖賢者作不必盡如古之禮必當裁<lb/>
酌從今之宜而為之也又如士相見禮鄉飲酒禮鄉射<lb/>
禮之屬而今去那裏行只是當存他大槩使人不可不<lb/>
知方當周之盛時禮文全體皆備所以不可有纎毫之<lb/>
<pb n="KR3k0029_WYG_200-21b"/>
差今世盡不見徒掇拾編緝於殘篇斷簡之餘如何必<lb/>
欲盡倣古之禮得<hi>文公語録</hi>
當取可行於今漢儒説制度有不合者多推從殷禮去<lb/>
大抵古人制度恐不便於今如鄉飲酒禮節文甚繁今<lb/>
强行之畢竟无益不若取今之禮酌而行之<hi>同上</hi>
爵齒兩不相妨親親長長貴貴尊賢皆天下之大經固<lb/>
當各有所尚然亦不可以此而廢彼故鄉黨雖上齒而<lb/>
有爵者則自賔主獻酧禮畢然後入又席於尊使自為<lb/>
<pb n="KR3k0029_WYG_200-22a"/>
一列不為衆人所壓亦不壓却他人即所謂遵也<hi>遵亦</hi>
<hi>作僎</hi>如此則長長貴貴各不相妨固不以齒先於爵亦<lb/>
不以爵加於齒也<hi>文公答嚴時亨</hi>
有司不能奉行朝廷舉行鄉飲酒之禮而州縣之有司<lb/>
奉行不謹容節謬亂儀矩闕疎甚不足以稱明天子舉<lb/>
遺興禮之意今者賔興有日謹與諸生考協禮文推闡<lb/>
聖制周旋揖遜一如舊章<hi>行鄉酒禮告先聖文</hi>
飲非為飲自吾夫子有觀鄉之嘆而後知鄉飲之禮為<lb/>
<pb n="KR3k0029_WYG_200-22b"/>
可行自抱朴子有煩碎之誚而後知鄉飲之禮不必行<lb/>
夫所謂鄉飲者非專為飲食也為行禮也華陔奏雅所<lb/>
以鼓座間之春風俎豆容與所以藹族閭之和氣叙長<lb/>
别㓜小不得以加大也尊价坐僎賔不得以慢主也凡<lb/>
謂古禮不可行於後世乎果不可行則儀禮鄉飲酒篇<lb/>
戴記鄉飲酒義可以無作矣盖古之鄉飲有四鄉大夫<lb/>
飲國中之賢者酒用鄉飲禮一也州長春秋習射於序<lb/>
先行鄉飲二也三年大比舉賢興能此則為鄉吏賔興<lb/>
<pb n="KR3k0029_WYG_200-23a"/>
之禮三也八十者五豆九十者六豆此則為黨正蜡祭<lb/>
之飲四也古之謹庠序之教申孝悌之義何其嚴歟奈<lb/>
何長㓜之倫冺大小之禮廢介僎之序失而賔主之禮<lb/>
失晨星曉露尤幸見於叔代在泮飲酒是鄉飲僅行於<lb/>
魯邦之泮水也儀盛永平是鄉飲僅舉於東漢之郡學<lb/>
也分叙賔介是鄉飲僅見於李唐之鄉校也然能施於<lb/>
一時之暫而不能行於異日之乆能用於貢舉之日而<lb/>
不能通於閭里之間非古今天下異也世變不古雖鄉<lb/>
<pb n="KR3k0029_WYG_200-23b"/>
飲不足理軍市也噫嘻安得再使風俗淳而行三代鄉<lb/>
飲之禮<lb/>
　　　冠禮<lb/>
嘉禮之重冠禮著於儀禮冠義記於戴經夫冠者禮之<lb/>
始也嘉事之重者也所以正容體所以齊顔色亦所以<lb/>
順辭令也容體不正則齠齓之習生顔色不齊則誠敬<lb/>
之實冺辭令不順則暴慢之心入吁冠禮之不可不謹<lb/>
固如此故古之冠者有醴辭有字辭有祝辭又有鄉大<lb/>
<pb n="KR3k0029_WYG_200-24a"/>
夫相告之辭甘醴惟厚嘉薦令芳拜受祭之以定而祥<lb/>
則醴辭也令月吉日昭示爾字爰自禮加髦士攸宜則<lb/>
字辭也近於民逺於佞則周成王之祝辭也推逺冲孺<lb/>
之㓜志藴積文武之成徳則漢昭帝之祝辭也韓獻子<lb/>
告之以善范文子告之以戒或告以實或告以忠則卿<lb/>
大夫告晉武子之辭也不特此耳夏商周醮於客位周<lb/>
人用醴於客位曰醮曰醴其敬賔之意一也商以二十<lb/>
呼伯仲周以五十呼伯仲或二十或五十其稱字之意<lb/>
<pb n="KR3k0029_WYG_200-24b"/>
一也奈何周轍不西是禮㡬冺魯哀公可冠而未冠故<lb/>
晉悼公有盍為冠具之問是冠禮始廢於魯也母見其<lb/>
子不拜酒脯是冠禮再廢於唐也孫嗣昌雖能發憤而<lb/>
行之然曵笏却立外庭大笑是冠禮三廢於唐之縉紳<lb/>
矣噫嘻後之欲行冠禮者請讀周公之冠禮戴記之冠<lb/>
義<lb/>
　　　贄禮<lb/>
明執守之義自鄭康成注曲禮以贄為至而後世始以<lb/>
<pb n="KR3k0029_WYG_200-25a"/>
贄為言禮之至自班固纂白虎通以贄為質而後世始<lb/>
以贄為質己之誠夫古人相見之禮必有贄者所以明<lb/>
執守之義而致己之敬也故公侯以玉卿以羔大夫以<lb/>
鴈士以雉以公侯卿大夫士而所質不同者是必有等<lb/>
差之辨也姑試論之盖公卿之徳欲其精白純粹而玉<lb/>
者取其燥不輕濕不重之義故公侯之贄必以玉也九<lb/>
卿之職貴於盡忠率下而羔者取其羣而不黨之義故<lb/>
九卿之贄必以羔也大夫之職在於奉命通四方而鴈<lb/>
<pb n="KR3k0029_WYG_200-25b"/>
者取其俟時而行之義故大夫之贄必以鴈也士之氣<lb/>
節本乎剛方勁直而雉者取其死不失節之義故士之<lb/>
贄者必以雉也不然古人何以為是區别哉然卿大夫<lb/>
贄古以麑鹿今以羔鴈而公侯士之贄惟用玉與雉何<lb/>
取吁此可以見公侯之徳有常而士以一介仗節不變也<lb/>
　<lb/>
　<lb/>
　羣書考索别集卷十三<lb/>
</p>
<p>
</p>
  </div>
</body>
</text>
</TEI>
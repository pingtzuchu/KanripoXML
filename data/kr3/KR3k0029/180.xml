<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索續集卷四十九</head> <lb/>
    <p>
<pb n="KR3k0029_WYG_180-1a"/>
欽定四庫全書<lb/>
　羣書考索續集卷四十九<lb/>
　　　　　　　　　　　　宋　章如愚　編<lb/>
　　輿地門<lb/>
　　　歴代<lb/>
晉元中興議者謂晉元雖中材之主要不失為唐肅代<lb/>
而安史亂唐肅代興於西北卒能復兩京夷大憝再造<lb/>
皇家不失舊物而劉石覆晉琅琊興於東南祖逖既死<lb/>
<pb n="KR3k0029_WYG_180-1b"/>
勲業頓隳僅能退守江左為自全計耳豈形勢失據地<lb/>
利之不齊邪臣切謂不然夫晉唐之君固無優劣而将<lb/>
有利鈍敵有堅脆所以不同也方安史作亂張真源守<lb/>
睢陽<hi>宋朝南京</hi>魯山南守南陽<hi>宋朝鄧州</hi>朞年死戰不<lb/>
下賊故江淮克全中興實頼以濟李臨淮戰河北郭尚<lb/>
父戰河南奮鋭挺忠勝氣百倍而祿山思明君臣父子<lb/>
更相戕戮自取殱夷故肅代乗時奮功坐夷巨盗非力<lb/>
也時也劉石之禍則異然自邊釁四起百郡瓦裂卒無<lb/>
<pb n="KR3k0029_WYG_180-2a"/>
一城一壘能堅守挫敵以待王師者唯劉琨保并州不<lb/>
忘晉朝而收民無力臨戎失律汨汨不自振僅能當顔<lb/>
真卿軰徙倚河朔之間耳所謂李郭張魯之将無有也<lb/>
而劉石輔車再世奸雄氣吞九有又非安史崛强之比<lb/>
東南将帥既非其人而元帝有一祖逖不能用王敦投<lb/>
隙而奮遂嬰禍辱内難相仍隣敵鼎盛而猶能保有東<lb/>
南宗社不絶是難能也且永嘉之際愍帝亦有為之主<lb/>
定都長安根本秦隴股肱三河而琅琊外屏東南首尾<lb/>
<pb n="KR3k0029_WYG_180-2b"/>
應援地利非不得也一時形勢與肅代之際何異而終<lb/>
於顛沛戮辱而後已則以遇敵之强而将帥失律故也<lb/>
借令琅琊復興西北是以肉飼虎口耳典午氏将無種<lb/>
矣而况肅代興於秦蜀而兼有呉楚元帝興自呉楚而<lb/>
併失秦蜀方開元承平之久東南户口最為蕃實安史<lb/>
之亂幸免㓂掠當時兩浙諸州民户不下九千萬舉東<lb/>
晉所有不能及也考其國之虚實将之利鈍敵之堅脆<lb/>
其不侔也如此則其勲業有小大虧盈固其宜矣豈地<lb/>
<pb n="KR3k0029_WYG_180-3a"/>
利之不齊哉且以晉室衰㣲之際祖逖㧞起於羣不逞<lb/>
中驟能收合餘燼擊楫奮忠将斗粮尺兵横軋强敵不<lb/>
數載間俾黄河以南盡為晉土雖以石勒驍雄戰無留<lb/>
敵而終逖之任垂涎河濟之外不敢形南牧之志則勢<lb/>
之强弱顯在於人豈以東西南北為限哉逖之功所以<lb/>
不成則任之不専而年之不永耳向使晉室有幸能専<lb/>
逖之任而天假之年則劉石父子之間雖無安史之禍<lb/>
東晉所有之地雖無肅代之廣庸知不能成李郭興復<lb/>
<pb n="KR3k0029_WYG_180-3b"/>
之功乎<lb/>
南北紛争論曰自晉元東渡訖於後周之亡南北血争<lb/>
垂三百年其間北朝之兵屢得志於東南矣或卷甲而<lb/>
趍歴陽<hi>石季龍歴陽宋和州也</hi>或長驅而至瓜歩<hi>魏主</hi>
<hi>太武𤓰歩在宋真州六合縣界也</hi>或築行宫於新野<hi>元</hi>
<hi>魏孝文新野唐之襄縣属宋鄧州</hi>或駐大軍於秣陵<hi>北</hi>
<hi>齊将蕭軌秣陵乃宋之建康府也</hi>或渉沅湘而阻於長<lb/>
沙<hi>周将賀若敦長沙乃宋之潭州也</hi>或渡江淮而守於<lb/>
<pb n="KR3k0029_WYG_180-4a"/>
石頭<hi>北齊将栁逹摩石頭城在宋建康府境内也</hi>其深<lb/>
入制勝非不鋭也南國之兵屢得志於西北矣或渡河<lb/>
而守黎陽<hi>晉将滕恬之黎陽宋衞州縣也</hi>或薄海而克<lb/>
廣固<hi>宋武帝廣固城在宋夀州益都縣西</hi>或遡渭而入<lb/>
長安<hi>宋将王鎮惡</hi>或踰闗而至覇上<hi>晉将桓温覇上在</hi>
<hi>長安之東三十里也</hi>或四十七戰所向無前<hi>梁将陳慶</hi>
<hi>之也</hi>或五十二城望風震服<hi>梁将夏侯亶也</hi>其深入制<lb/>
勝又非不鋭也加之有北土者八姓<hi>後漢劉氏後趙石</hi>
<pb n="KR3k0029_WYG_180-4b"/>
<hi>氏前秦符氏後秦姚氏前燕後燕慕容氏魏拓䟦氏北</hi>
<hi>齊髙氏後周宇文氏也</hi>割裂紛争有南朝者五代<hi>晉宋</hi>
<hi>齊梁陳也</hi>亂亡踵跡劉石暴骨於闗河符姚染血於淮<lb/>
渭慕容拓䟦鬬䦧軒驁髙氏宇文禍亂如結是北土非<lb/>
無釁可乗也王敦蘇峻踵逆上游孫恩盧循訌亂海嶺<lb/>
桓𤣥侯景荼毒江湖李特譙縱崛强巴蜀是南國非無<lb/>
衅可乗也然而北人終不能併南南人終不能併北是<lb/>
何耶葢其不能圖萬全之舉好興常試之師方敵未有<lb/>
<pb n="KR3k0029_WYG_180-5a"/>
衅則速徼功利紛拏以逞重兵外宿齊民逺輸廟謨重<lb/>
勞帑藏益屈敵未吿憊而吾已困矣逮夫幸際機㑹隣<lb/>
壤繹騷嬴秦之鹿已奔卞荘之虎可刺用備不豫則無<lb/>
以應享坐眎其斃而莫能乘矣間或幸而遇捷則敗不<lb/>
旋踵是以蕭宏舉南國之兵潰於洛口元英掃北方之<lb/>
衆没於鍾離青泥之敗单騎而逃<hi>宋睢陽公劉義真</hi>吕<lb/>
梁之役匹馬無反<hi>陳将呉明徹</hi>彦之退舍<hi>宋将劉彦之</hi>
資實蕩然魏武言還<hi>元魏大武帝</hi>僵尸闐積齊人如蝟<lb/>
<pb n="KR3k0029_WYG_180-5b"/>
皆為江浙之魚<hi>北齊十萬衆渡江不反</hi>堅卒若林盡作<lb/>
淮淝之鬼<hi>符堅百萬衆大敗於淝水</hi>其餘或焚舟而遁<lb/>
<hi>晉将桓温</hi>或棄輜重而奔<hi>晉将商浩/</hi>或大敗而還者<hi>魏</hi>
<hi>将盧昶</hi>不可殚紀既軍敗於外國疲於内民愁盗起群<lb/>
雄乗之而社稷危矣是其急於成功乃所以速底敗亡<lb/>
也向使南北之君能於暇時息民休兵遵養時晦君宰<lb/>
優㳺将士偃息元元雍熈咸遂其性莫不蓄銳以待發<lb/>
銜恩而樂用而廟堂之謀静觀逺照探敵人之情偽而<lb/>
<pb n="KR3k0029_WYG_180-6a"/>
慣識之必俟一旦釁隙洞開則赫然有作發将士素銳<lb/>
之氣啟臣民樂用之心興湯后之雲霓仗武王之旄鉞<lb/>
入闗下髙祖之令渡河布光武之恩以此赴敵何敵不<lb/>
摧以此吊民何民不服頋海宇之功豈難濟哉常觀三<lb/>
國之時呉魏争衡淮漢之郊奔命不暇而數十年卒不<lb/>
能入寸土逮晉武受命講好息民邉境如畿輔南北之<lb/>
民各安其堵故能十餘年間一舉而平呉隋之平陳也<lb/>
亦然東晉之初力争中原五十七戰之間未嘗不有事<lb/>
<pb n="KR3k0029_WYG_180-6b"/>
於西北而闗河之功未始克集及其季年務敦鄰好北<lb/>
有南燕西有姚秦而數十年間恬不交兵西北之人不<lb/>
復以東南為虞故能數載之間一舉而克燕再舉而滅<lb/>
秦宋之興其混一宇内已亦由是道是其緩於取敵乃<lb/>
所以速集大勲也故曰天下皆知取之為取而不知與<lb/>
之為取帝王之道出於萬全可不戒哉<lb/>
梁亡嘗考前梁之亡其可恠者二前代皆以驕逸侈暴<lb/>
而敗梁武獨以憂勤慈儉而亡可恠一也始也興而治<lb/>
<pb n="KR3k0029_WYG_180-7a"/>
終焉亂而亡可恠二也議者以謂溺信釋流致精爽迷<lb/>
奪遂底滅亡非也惑於浮屠氏有紊典刑不過委靡而<lb/>
不競耳何致遽亡哉葢其功以易成而患由忽至也𫝊<lb/>
曰常勝之将難與慮敵葢将常勝則驕士常勝則易征<lb/>
伐四克則廟堂之謀輕於用兵是常勝之禍所以為禍<lb/>
也故從古王霸之興必履危踐險然後能成功如漢祖<lb/>
之創業光武之中興魏武之制勝劉宋之霸髙齊之强<lb/>
拓䟦魏之盛宇文周之固皆因百戰艱危摧强敵而成<lb/>
<pb n="KR3k0029_WYG_180-7b"/>
大功良由憂勤益智慮而儆畏成安强也若乃起兵以<lb/>
來幸不遇敵而擊自潰之師攻無備之城遂致所向莫<lb/>
前偃然有輕敵之心則是潮兵也勝則銳進如潮之來<lb/>
而不可遏敗則驟退如潮之去而不能止茲為覆敗之<lb/>
端亡無日矣是以湣王制勝而齊國亂宋偃成功而商<lb/>
祀絶項羽轉戰無前而楚亡符堅征伐四克而秦滅是<lb/>
皆常勝之為禍也梁武之興幸㑹其時乗東昏頽弊遂<lb/>
基洪業適北朝大亂隆伯功取南國如反掌拓中原如<lb/>
<pb n="KR3k0029_WYG_180-8a"/>
拾遺師旅所經有征無戰一時功業之成幾亞宋武之<lb/>
盛而所以盛則易也當時不知成功之幸以為當然故<lb/>
偃然以孩稚待賁育而了無戒心侯景乗虚既濟江戰<lb/>
少衂則壮氣消及勤王之師三十萬環視數旅之賊莫<lb/>
敢誰何卒以敗亡葢當時南國之兵未嘗遇敵故爾是<lb/>
故善用兵者毋畏敵人之勝要觀其所以勝毋惮敵國<lb/>
之强要觀其所以强敗焉思奮者是為勍敵勝而輕我<lb/>
者終為亡國伺其無前之隙可收不世之功能見小敵<lb/>
<pb n="KR3k0029_WYG_180-8b"/>
怯而大敵勇然後能無敵於天下<lb/>
秦隋速亡周室東遷夷夏紛拏餘六百年而天下併于<lb/>
秦十餘年而天下大亂秦遂以亡晉元南渡南北血争<lb/>
垂三百年而天下併于隋二十餘年而天下大亂隋遂<lb/>
以亡傳曰飢者易為食渇者易為飲無聊之民不擇主<lb/>
而事方戰國南北之際斯民無聊甚矣反不安秦隋之<lb/>
政相率而為盗何耶葢民各有心誰能安分不得已而<lb/>
嬰勞苦患難則無辭得已而不已則怨心生矣方戰國<lb/>
<pb n="KR3k0029_WYG_180-9a"/>
南北之際日尋干戈而斯民猶且安分者其意若曰吾<lb/>
君豈獲已矣是未必無恤我之心也時有不幸耳逮夫<lb/>
天下無事人皆有茍安之志少加勞役遽爾怨懟其意<lb/>
若曰吾君豈不獲已哉是終無恤我之心也父子夫婦<lb/>
生長亂離引領息肩于斯有年矣今幸際此而猶不免<lb/>
焉是無時不可已也由是無聊之心生相率為盗此秦<lb/>
隋之所以速亡歟噫天下厭亂聖人乗時斯民懐安奸<lb/>
雄投機為人上者可不畏哉<lb/>
<pb n="KR3k0029_WYG_180-9b"/>
漢唐疆域漢初匈奴鼎盛盡盗河南地白羊樓煩舉為<lb/>
虜庭去長安纔七百里飛騎旦夕可至其邉防至隘也<lb/>
逮及世宗大攘胡越浮西河絶大幕封狼居山禅烏姑<lb/>
衍以臨瀚海盡奪隂山千里肥美之地匈奴王庭反為<lb/>
漢之内封又何其廣也唐初逺事西域列波斯以東為<lb/>
八十八州逺者去長安萬五千里計其道里之中建安<lb/>
西都護府調唐兵鎮守焉其邉防至廣也及天寳之亂<lb/>
吐蕃乗虚盡陷河隴地上邽以西皆為虜守去長安纔<lb/>
<pb n="KR3k0029_WYG_180-10a"/>
八百里連年入㓂遂陷京城輦轂之下無異邊徼又何<lb/>
其隘也雖曰人事有工拙夷夏有否泰是以天道好還<lb/>
虧盈之理自然至此也要之𦍑狄不能限漢民中國弗<lb/>
能疆異域神州雖盛毋勞北伐之師島夷雖强毋形南<lb/>
牧之志各保封疆自相蕃息非惟允叶於人事抑亦克<lb/>
承於天意矣<lb/>
南北形勢周室之衰秦晉齊楚擅天下相持五百年而<lb/>
秦滅楚漢室之亡天下三分相持六十年而晉平呉晉<lb/>
<pb n="KR3k0029_WYG_180-10b"/>
室之亂琅琊南渡繼為南北朝相持三百年而隋併陳<lb/>
周秦漢唐肇基皇業皆本陜西光武中興亦頼河北遂<lb/>
令古今議者有形勢優劣之辨讀賈生之過秦則夸言<lb/>
陜右誦杜牧之罪言則齒譽山東<hi>即宋朝河北西路河</hi>
<hi>東路及燕雲地也</hi>而赫赫南夏無有稱焉寡見䛕聞之<lb/>
士大抵雷同深以為不然夫欲觀古今盛衰之理者無<lb/>
徒驗其功業之已成考其興亡治亂之所由致良将不<lb/>
擇兵而戰循吏不擇民而治王覇之興豈擇地利而後<lb/>
<pb n="KR3k0029_WYG_180-11a"/>
制勝沃野不能起惰農髙資不能成格虜山河襟帶乂<lb/>
安能保亡國之君是以荆楚削弱王翦渡江髙齊荒蕩<lb/>
周師入鄴是善用闗西者能以併南北也赫連崛强魏<lb/>
武克朔方孫皓淫虐王濬入金陵是善用河北者皆能<lb/>
以併西南也章邯輕敵項王渡河姚泓玩㓂宋武入闗<lb/>
是善用江南者皆能以併西北也魏太祖宋髙祖周武<lb/>
帝皆一代英雄故魏起河北周本闗西宋興江南皆能<lb/>
奮自孤㣲赫然成伯業此則三方之地利皆可以興也<lb/>
<pb n="KR3k0029_WYG_180-11b"/>
商受暴虐黄河無固胡亥愚蒙秦闗洞開叔寳荒淫長<lb/>
江失險此則三方之地利皆不足恃也項王殘鷙石季<lb/>
驍雄皆轉戰無前而斯民重困故項興東南石奮西北<lb/>
其亡一也蕭衍符堅皆一時令主乗時奮功然有雄志<lb/>
而無雄材一則强覇於南夏一則制勝於北朝其敗一<lb/>
也夫以孫皓淫虐叔寳荒淫固同符於桀紂矣使奄有<lb/>
萬國覆亡不暇何特於東南哉文王之謨武王之烈髙<lb/>
祖之神光武之聖唐太宗之英武此以天錫勇智俾表<lb/>
<pb n="KR3k0029_WYG_180-12a"/>
正萬邦者也一旅之衆一成之田亦足以王矣何特於<lb/>
西北哉彼東南之君唯宋武最稱英雄然究其威畧基<lb/>
圖未可與始皇較優劣又何敢望文武髙光之清塵也<lb/>
無其人而無其功理之必然者也故知南北東西皆無<lb/>
地利興亡治亂舉在人謀尚何妄分優劣之有識者或<lb/>
謂西北之風渾東南之俗偷西北之人直東南之民詐<lb/>
西北之土沃東南之地瘠西北之士勁東南之兵嚻此<lb/>
形勢之所以異也是又不然彼各有所短長固不可一<lb/>
<pb n="KR3k0029_WYG_180-12b"/>
槩論也夫西北之風渾其失也悍東南之俗偷其得也<lb/>
和渾厚可與奮功悍突則難與圖治和易則易與樂成<lb/>
偷墮則難與慮始故由古以來南北紛争則西北以强<lb/>
勝而多失之亂東南以治隆而多失之弱此則風俗之<lb/>
各有得失也西北之人直其失也狠而後雜以𦍑狄羌<lb/>
狄之人驕暴者也東南之人詐其得也易而又邊以蠻獠蠻<lb/>
獠蠻獠之人庸愚者也直則不可以屈犯驕則不可以<lb/>
禮加狠暴之人尤不可以徳化是知西北之人難治也<lb/>
<pb n="KR3k0029_WYG_180-13a"/>
雖愚可以誠推雖詐可以利夸和易之人易以徳懐故<lb/>
知東南之人易治也故由古以來西北之政多以嚴致<lb/>
平東南之政多以寛為治此則人民之各有得失也西<lb/>
北之地沃便種植而宜蚕桑東南之地磽瘠多田疇而<lb/>
利耕布故由古以來西北之人裕於賄而患於飢東南<lb/>
之人苦於貧而足於食善治西北則足以富國善治東<lb/>
南則足以餘粮若九有同軌南北一家則儲粮常仰於<lb/>
東南貨賄常資於西北則食貨之各有得失也西北之<lb/>
<pb n="KR3k0029_WYG_180-13b"/>
兵沉勁其失也抵肆東南之兵嚻亂其得也剽銳故西<lb/>
北之兵便於持久東南之兵利於速戰嘗考曹公用兵<lb/>
常以堅守拄强敵及征孫權驟來亟戰遂大敗於赤壁<lb/>
此則西北之兵便於持久而不利於速戰也項王持孤<lb/>
軍轉戰無前及遇漢祖堅守相持卒敗於垓下此東南<lb/>
之兵利於亟戰而不便於持久也深淵髙田戰不獲騁<lb/>
而諸葛恪之師敗矣江淮之士出入如飛而李宻之衆<lb/>
隳矣是以周亞夫堅壁以挫呉楚謝㓜度亟戰而敗符<lb/>
<pb n="KR3k0029_WYG_180-14a"/>
堅則以二人用其便利故耳故張良賈充鄭<hi>闕</hi>之徒皆<lb/>
有南兵剽銳之言而北人制勝務以守成不戰之功者<lb/>
葢畏其鋒而莫敢争也自古惟聞北人之畏南未聞南<lb/>
人之惮北也頋議者何蔽焉臣謂南北形勢初無輕重<lb/>
舉其天時人事如何耳<lb/>
　<lb/>
　<lb/>
　<lb/>
<pb n="KR3k0029_WYG_180-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索續集卷四十九<lb/>
</p>
<p>
</p>
  </div>
</body>
</text>
</TEI>
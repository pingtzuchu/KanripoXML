<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索别集卷十七</head>
    <p>
<pb n="KR3k0029_WYG_204-1a"/>
欽定四庫全書卷<lb/>
　羣書考索别集卷十七　　宋　章如愚　撰<lb/>
　　厯門<lb/>
　　　渾天儀<lb/>
古制至宋朝而備厯代以来其法漸宻宋朝因之為儀<lb/>
三重其在外者曰六合備平置單環上刻十二辰八十<lb/>
四隅在地之位以凖地而面地四方側立黑雙環具刻<lb/>
去極度數以中分天脊直跨地平使其半出地上半入<lb/>
<pb n="KR3k0029_WYG_204-1b"/>
地下而結扵其子午以為天經斜倚赤單環具刻赤道<lb/>
度數以平分天腹横繞天經亦使半出地上半入地下而<lb/>
結扵其卯酉以為天緯二環表裏相結不動其天經<lb/>
之環則南北二極皆為圎軸虚中而内向以挈三辰四<lb/>
逰之環以其上下四方扵是可考故曰六合次其内曰<lb/>
三辰儀側立黑雙環亦刻去極度數外貫天經之軸内<lb/>
挈黄赤二道其赤道則為赤單環外依天緯亦刻宿度<lb/>
而結扵黑雙環之夘酉其黄道則為黄雙環亦刻宿度<lb/>
<pb n="KR3k0029_WYG_204-2a"/>
而又斜倚扵赤道之腹以交結扵卯酉而半入其内以<lb/>
為春分後之日軌半出其外以為秋分後之日軌又為<lb/>
白單環以承其交使不傾墊下設機輪以水激之使其<lb/>
日夜隨天東西運轉以為象天行以其日月星辰扵是<lb/>
可考故曰三辰其最在内者曰四逰儀亦為黒雙環如<lb/>
三辰儀之制以貫天經之軸其環之内則兩面當中各<lb/>
施直距外趾指兩軸而當其要中之内又為小窽以受<lb/>
玉衡要中之小軸使衡既得隨環東而運轉又可隨䖏<lb/>
<pb n="KR3k0029_WYG_204-2b"/>
南北低昂以待占候者之仰窺焉其以東西南北無不<lb/>
周徧故曰四逰此其法之大畧也<hi>書說</hi>
名儀象觀揚子雲八事之難則盖天不如渾天觀蔡邕<lb/>
無師法之譏則宣天亦不如渾天觀晉志好音狥異之<lb/>
語則昕安穹天皆不如渾天夫渾天乃顓帝之始造者<lb/>
也周旋無端其形渾渾此則為渾天之名上以璣運下<lb/>
以衡窺此則為渾天之儀日月更迭星宿蟠羅此則為<lb/>
渾天之象究其名驗其儀考其象定三光之出入逆隂<lb/>
<pb n="KR3k0029_WYG_204-3a"/>
陽之升降推嵗序之往来有不必造緹室之律以候氣正陽<lb/>
城之土圭以測景矣是故梁置扵重雲殿隋置扵觀象<lb/>
殿太宗置扵凝暉閣皆所以寓崇重之意也魏永興有<lb/>
銘唐𤣥宗有銘崔子玉亦有銘皆所以示不朽之𫝊也<lb/>
虞帝用璣張衡用銅梁令瓚用木魏永興用鐵皆所<lb/>
以為造器之驗也平子轉之以水葛衡動之以機張<lb/>
思訓代之以水銀皆所以成轉運之法也有六合儀有<lb/>
三辰儀又有四㳺儀李淳風所造之儀也有雙環規有<lb/>
<pb n="KR3k0029_WYG_204-3b"/>
單横規又有單規梁人所置之規也有陽經環有隂經<lb/>
環又有璇極環僧一行所製之環也渾天造化精深㣲<lb/>
妙又豈容以淺識肆其喙哉彼梁武帝立新意以排渾<lb/>
天王仲壬以掘地有水駁渾天是皆未知渾天之妙者<lb/>
也<hi>顔達龍</hi>
衡窺璣仰之制以衡窺璣仰占天象之實自是一器而<lb/>
今人所作小渾象自是一器不當并作一說也元祐之<lb/>
制極精然其書亦有不備乃最是𦂳切䖏必是造者秘<lb/>
<pb n="KR3k0029_WYG_204-4a"/>
此一節不欲盡以告人耳<hi>文公荅江徳明</hi>
天體圎象之制天經之說正坐以天形為可低昂反覆<lb/>
耳不知天形一定其間隨人所望固有少不同䖏而其<lb/>
南北髙下自有定位正使人能入扵彈圎之下以望之<lb/>
南極雖髙而北極之在北方只有更髙扵南極决不至<lb/>
反入地下而後遇南方也<hi>但入單圎下者自不有見耳</hi>
盖圗雖古所創然終不似天體孰若一大圎象鑚宂為<lb/>
星而虚其常隠之規以為甕口乃設短軸於北極之外<lb/>
<pb n="KR3k0029_WYG_204-4b"/>
以綴而運之又設短柱於南極之北以承甕口設四柱小<lb/>
梯以入其中而扵梯未架空北入以為地平使可仰窺<lb/>
而不失渾體耶古人未有此法杜撰可笑試一思之恐或<lb/>
為即著其說以示後人亦不為無補也<hi>文公荅蔡季通</hi>
　　　渾象疏<lb/>
堯典月令昏星遲速按堯典仲夏星火至秦月令仲夏<lb/>
昏亢中大率遲二十六度今仲夏昏軫中又遲十七度<lb/>
　疏曰先儒論堯典中星多牽合月令月令乃吕不韋<lb/>
<pb n="KR3k0029_WYG_204-5a"/>
　以秦厯増損周公時訓而為之者也大抵季月中星<lb/>
　與堯典仲月中星多合盖其嵗差使然爾嵗差之說<lb/>
　有以四十五年差一嵗者宋大眀厯是也有以百八<lb/>
　十六年差一度者梁虞<graphic n="KR1184" url="https://raw.githubusercontent.com/kanripo/KR-Gaiji/master/images/KR1184.png" mimeType="image/png"/>厯是也有以百八十三年<lb/>
　差一度者梁祖沖之大同厯是也有以八十四年差<lb/>
　　一度者唐開元之大衍厯是也虞喜謂五十年差一<lb/>
　度何承天謂百年差一度皆未得其實宋朝紀元厯<lb/>
　以七十八年差一度最為宻凖唐志有云考古史及<lb/>
<pb n="KR3k0029_WYG_204-5b"/>
　日官候簿以通法計之三千四十分度之三十九<lb/>
　為一嵗之差盖亦七十八年而差一度也崇天厯慶<lb/>
　厯甲申冬至日在斗五度以嵗差之法推而上之自<lb/>
　慶厯甲申去唐開元甲子凡三百二十一年日差五<lb/>
　度故唐志云開元甲子日在赤道斗十度是也又推<lb/>
　而上之自開元甲子至漢太初元年丁丑凡八百二<lb/>
　十七年日差十度故唐志云以開元大衍厯嵗差引<lb/>
　而退之則太初元年冬至日在斗二十度是也其太<lb/>
<pb n="KR3k0029_WYG_204-6a"/>
　初厯云日在牽牛初為術疎矣自太初丁丑推而上<lb/>
　之去秦荘襄王元年一百四十五年日差二度冬至<lb/>
　日當在斗二十二度故月令云日在斗也自秦荘㐮<lb/>
　王元年推而上之去堯之甲子凡二千二十八年日<lb/>
　差二十六度冬至日當在虚一度日沒而昴中故堯<lb/>
　典云日短星昴是也盖月令之中星不宗堯典固已<lb/>
　用嵗差之法自漢以来迄扵晉唐諸儒皆以日在斗<lb/>
　牛互為膠柱之說雖厯家亦不括其非至宋梁以来<lb/>
<pb n="KR3k0029_WYG_204-6b"/>
　厯家雖論其差儒者猶未深察故唐臣疏月令中星<lb/>
　參以堯典謂七星畢見果然則中星之度數不必考<lb/>
　而玉衡為無用也至宋朝命儒臣修唐志而嵗差之<lb/>
　法始眀矣然先儒言日至所在星度多舉冬至為例<lb/>
　此獨舉仲夏中星者愚扵月令仲冬中星有疑故闕<lb/>
　之<lb/>
中星遲則黄道隨夫中星遲則日至所在不同而黄道<lb/>
隨之矣<lb/>
<pb n="KR3k0029_WYG_204-7a"/>
　疏曰黄道者光道也日之所行故曰光道晉志載葛<lb/>
　洪渾天儀注謂黄道與赤道東交扵角五少弱西交<lb/>
　扵奎十四少強南至斗二十一度北至井二十五度<lb/>
　唐志云黄道春分與赤道交奎五度多秋分與赤道<lb/>
　交扵軫十四度少南至斗十度北至井十三度愚按<lb/>
　葛洪所引渾天儀注似是漢人所作其論黄道東西<lb/>
　交南北至度數近太初元年日行之度唐志則㩀開<lb/>
　元甲子而云所以不同也至扵漢志謂光道北至東<lb/>
<pb n="KR3k0029_WYG_204-7b"/>
　井南至牽牛東至角西至婁其北至東交與葛洪同<lb/>
　其南至西交與葛洪異盖班固主太初厯而云其太<lb/>
　初厯謂冬至日在牽牛初東漢賈逵已論其疎矣葛<lb/>
　洪與賈逵一說也此所謂日至所在不同而黄道隨<lb/>
　之矣<lb/>
按堯典以著其端按堯典以著演紀之端也<lb/>
　疏曰凡厯數所起謂之演紀之端皇甫謐曰帝堯以<lb/>
　甲辰之嵗即帝位皇極經世所載亦然凡在位七十<lb/>
<pb n="KR3k0029_WYG_204-8a"/>
　年二十一年而得甲子即以為演紀之端是年天正<lb/>
　冬至日在虚一度以紀元厯步之一萬分度之百二<lb/>
　十八為一嵗之差凡七十八年日差一度自帝堯演<lb/>
　紀之端至漢太初元年丁丑積二千一百九十四年<lb/>
　日差二十七度八千二百七十二分至唐開元甲子<lb/>
　積三千一年日差凡三十八度四千一百二十八分<lb/>
　至宋朝乾徳甲子積三千二百四十一年日差凡四<lb/>
　十一度四千八百四十八分至慶厯甲申積三千三<lb/>
<pb n="KR3k0029_WYG_204-8b"/>
　百二十一年日差凡四十二度五千八十八分至紹<lb/>
　興甲子積三千四百二十一年日差凡四十三度七<lb/>
　千八百八十八分若不存演紀之端則積分計差之<lb/>
　法何所從始此所以只依堯典而著演紀之端也春<lb/>
　秋文曜鈎云唐堯即位羲和作渾儀王蕃亦云渾天<lb/>
　儀者羲和之舊器也愚按堯典所載有厯有象故作<lb/>
　渾象渾象者羲和之舊器也安得不著堯典之中<lb/>
　星以為演紀之端乎<lb/>
<pb n="KR3k0029_WYG_204-9a"/>
七政皆緯星日月五星是為七政皆緯星也<lb/>
　疏曰不動者為經星動者為緯星張衡曰文曜麗乎<lb/>
　天其動者有七日月五星是也故曰七政皆緯星也<lb/>
今著黄道南北至去赤道各二十四度以驗日晷之短<lb/>
長<lb/>
　疏曰後漢志載張衡渾儀赤道横帶天之腹黄道斜<lb/>
　帶其腹去赤道表裏各二十四度晉志載葛洪渾天<lb/>
　儀注赤道帶天之紘黄道出入赤道極逺者去赤道<lb/>
<pb n="KR3k0029_WYG_204-9b"/>
　二十四度唐志載一行黄道儀云赤道帶天之中以<lb/>
　分列宿之度黄道斜運以眀日月之行五代司天考<lb/>
　載王朴曰赤道者天之紘帶也其勢圜而平紀宿度<lb/>
　之常數焉黄道者日軌也其半在赤道内半在赤道<lb/>
　外去極二十四度此所以著黄道南北至去赤道各<lb/>
　二十四度也日晷短長之說漢志曰日近極故晷短<lb/>
　日逺極故晷長日去極逺近難知要以晷景晷景者<lb/>
　所以知日之南北也按周禮大司徒以土圭之法測土<lb/>
<pb n="KR3k0029_WYG_204-10a"/>
　深日至之景尺有五寸謂之地中先儒皆謂地中<lb/>
　今陽城是也立八尺之表日永景尺五寸日短景丈<lb/>
　三尺其鄭康成注及考靈曜周髀靈憲王蕃陸績諸<lb/>
　書並云日景扵地千里而差一寸隋志載宋元嘉十<lb/>
　九年遣使往交州測景夏至日影出表南三寸三分<lb/>
　何承天計陽城去交州路當萬里而影差一尺八寸<lb/>
　二分是六百里而差一寸也唐太史議曰交州去洛<lb/>
　九千里盖山川回折使之然以表考其弦當五千乎<lb/>
<pb n="KR3k0029_WYG_204-10b"/>
　開元十二年遣使天下候影太史監南宫說擇河南<lb/>
　平地設水凖繩墨植表以引度之大率五百二十六<lb/>
　里晷差二寸餘南候林邑冬至晷六尺九寸夏至在<lb/>
　表南五寸七分北候鐵勒夏至晷四尺二寸三分冬<lb/>
　至晷二丈九尺二寸六分計陽城南距林邑徑六千<lb/>
　一百二十二里五月日在天頂北六度北距鐵勒與<lb/>
　林邑正等則五月日在天頂南二十七度四分舊說<lb/>
　千里而差一度疏矣然則日晷短長之說不必以尺<lb/>
<pb n="KR3k0029_WYG_204-11a"/>
　寸為較大約測其晷極長則知日南至測其晷極短<lb/>
　則知日北至如斯而已矣<lb/>
書次以求晦朔書十二次以求月之晦朔而嵗成矣<lb/>
　疏曰十二次亦曰十二辰日月之所㑹也晉志云班<lb/>
　固取三統厯十二次配十二野其言最詳又有費直<lb/>
　說周易蔡邕月令章句所言頗有先後魏太史令<lb/>
　陳卓更言郡國所入宿度今附而次之自軫十二度<lb/>
　至氐四度為夀星扵辰在辰鄭之分野屬兖州自氐<lb/>
<pb n="KR3k0029_WYG_204-11b"/>
　五度至尾九度為大火扵辰在夘宋之分野屬豫州<lb/>
　自尾十度至南斗十一度為析木扵辰在寅燕之分<lb/>
　野屬幽州自南斗十二度至須女七度為星紀扵辰<lb/>
　在丑吴越之分野屬揚州自須女八度至危十五度<lb/>
　為𤣥枵扵辰在子齊之分野屬青州自危十六度至<lb/>
　奎四度為陬訾扵辰在亥衞之分野屬并州自奎五<lb/>
　度至胃六度為降婁扵辰在戍魯之分野屬徐州自<lb/>
　胃七度至畢十一度為大梁扵辰在酉趙之分野屬<lb/>
<pb n="KR3k0029_WYG_204-12a"/>
　冀州自畢十二度至東井十五度為實沈扵辰在申<lb/>
　魏之分野屬益州自東井十六度至栁八度為鶉首<lb/>
　扵辰在未秦之分野屬雍州自桞九度至張十六度<lb/>
　為鶉火扵辰在午周之分野屬三河自張十七度至<lb/>
　軫十一度為鶉尾扵辰在已楚之分野屬荆州此班<lb/>
　固所志也其費直蔡邕之說所先後或一二度或三<lb/>
　四度多不過六度又陳卓范蠡鬼谷先生張良諸葛<lb/>
　亮譙周京房張衡並云角亢氐辰鄭兖州房心邜宋<lb/>
<pb n="KR3k0029_WYG_204-12b"/>
　豫州尾箕寅燕幽州斗牛女丑吴越揚州虚危子齊<lb/>
　青州室壁亥衞并州奎婁胃戍魯徐州昴畢酉趙冀<lb/>
　州觜參申魏益州井鬼未秦雍州栁心張午周三河<lb/>
　翼軫已楚荆州皆不計星度舉其大綱耳夫天運一<lb/>
　周日移一度月移十三度十九分度之七日舒月速<lb/>
　當其同謂之合朔舒先速後近一逺三謂之弦相與<lb/>
　為衡分天之中謂之望以速及舒光盡體怯謂之晦<lb/>
　凡十二晦朔而嵗成焉張衡靈憲曰日譬則火月譬<lb/>
<pb n="KR3k0029_WYG_204-13a"/>
　則水火則外光水則含景故月光生扵日之所照魄<lb/>
　生扵日之所蔽當日則光盈就日則光盡也皇極外<lb/>
　書言月本黑受日之光而白與靈憲之說合矣此所<lb/>
　以有晦朔也星家扵諸緯行度皆能著厯惟月行最<lb/>
　速未及八刻已移一度不可著厯其為算法積分成<lb/>
　度求之久逺易致差謬欲明其要不若求之晦朔日<lb/>
　之所次則月之所㑹也自朔日計之每日行十三度<lb/>
　十九分度之七至晦又求之㑹則弦望所次皆可得<lb/>
<pb n="KR3k0029_WYG_204-13b"/>
　而推雖不中不逺矣日月之行皆有盈縮日盈月縮<lb/>
　則後中而朔月盈日縮則先中而朔故曰雖不中不<lb/>
　逺矣日月之㑹是為十二次十二次之所㑹則十二<lb/>
　朔之所紀也十二晦朔雖曰成嵗常有餘分盖日行<lb/>
　三百六十五日有二十五刻而周天月行二十九日<lb/>
　有五十三刻強而與日㑹凡三百五十四日有三十<lb/>
　七刻而十二晦朔終矣每嵗餘十日有八十八刻三<lb/>
　嵗餘三十二日有六十四刻而置閠受二十九日有<lb/>
<pb n="KR3k0029_WYG_204-14a"/>
　五十三刻尚餘三百有十一刻通十九嵗計之共餘<lb/>
　二百六日有七十二刻凡置七閠受二百六日有七<lb/>
　十一刻乃無餘分故揚雄太元十九嵗為一章一章<lb/>
　者閠分盡也按六厯諸緯與周髀云日月同起扵端<lb/>
　度日舒月速凡日行十九周月行二百五十四周而<lb/>
　復㑹子端是為一章後漢制曰閠七而受其嵗十九<lb/>
　名曰章是也四章為蔀蔡邕月令章句曰七十六<lb/>
　年為蔀首是也二十蔀曰紀紀法一千五百二十年<lb/>
<pb n="KR3k0029_WYG_204-14b"/>
　三紀為元韓子曰四千五百六十嵗為元是也此所<lb/>
　以書十二次以求月之晦朔而嵗成也<lb/>
緯星可以數測其餘緯星自可隨其遲速以數步之也<lb/>
　疏曰上文既眀日月之行矣其餘緯星謂五星也木<lb/>
　東方曰嵗星火南方曰熒惑金西方曰太白水北方<lb/>
　曰辰星土中央曰鎮星張衡靈憲曰日者陽精之宗<lb/>
　月者隂精之宗五星五行之精也日行黄道日與五<lb/>
　星皆出入黄道也隋志載宋元嘉十七年作小渾天<lb/>
<pb n="KR3k0029_WYG_204-15a"/>
　其日月五星悉居黄道不著出入之度盖為之大約<lb/>
　云耳唐志載李淳風黄道儀以玉衡璇規别帶日道<lb/>
　旁列二百四十九交以擕月逰一行更造㳺儀黄道<lb/>
　内施白道月環其法太煩所以難述然則月與五星<lb/>
　大約出入黄道其纎悉則付之造厯者考其出入之<lb/>
　度以推日月之交蝕五星之留速有差則以渾天占<lb/>
　之盖渾天者象也厯紀其詳象著其晷厯象與天合<lb/>
　而七政齊厯象不與天合則黄道差而七政不齊其<lb/>
<pb n="KR3k0029_WYG_204-15b"/>
　厯與象皆當脩也按漢志月有九行者黒道二出黄<lb/>
　道北赤道二出黄道南白道二出黄道西赤道二出<lb/>
　黄道東一行考月行出入黄道為圗三十六究九道<lb/>
　之増損作大衍厯五代司天考載王朴明九道以步<lb/>
　月作欽天厯曰九道者月軌也其半在黄道内半在<lb/>
　黄道外去極逺六度出黄道謂之正交入黄道謂之<lb/>
　中交自古雖有九道之說盖亦知而未詳徒有祖述<lb/>
　之文而無推步之用今以黄道一同分為八節一節<lb/>
<pb n="KR3k0029_WYG_204-16a"/>
　之中分為九道盡七十二道而使日月無所隠其邪<lb/>
　正之勢焉盖月之出入黄道時異而日不同非渾天<lb/>
　所能述要之極逺不過六度則大數可知矣五星行<lb/>
　度有舒有速金水輔日而行謂之輔星一嵗一周天<lb/>
　火曰熒惑二嵗周天木曰嵗星嵗易一次十二嵗而<lb/>
　周天土曰鎮星三十嵗而周天其盈縮也近日而疾<lb/>
　逺日而遲去日極逺勢盡而留此其大畧也或曰七<lb/>
　政不齊則厯當脩固矣渾象亦有修乎曰安得無修<lb/>
<pb n="KR3k0029_WYG_204-16b"/>
　觀堯典與月令中星不同則黄道之交至凡七十八<lb/>
　年一修矣黄道定而七政齊故曰其餘緯星自可隨<lb/>
　其遲速以步之也<lb/>
經星或㣲或著經星有㣲有著凡萬有一千五百二十<lb/>
　疏曰前漢志云凡天文在圗籍昭昭可見者經星常<lb/>
　宿中外官凡百一十八名積數七百八十三星皆有<lb/>
　州國官宫物類之象張衡靈憲曰星也者體生扵地<lb/>
　積成扵天列宿錯峙各有所屬中外之官常明者百<lb/>
<pb n="KR3k0029_WYG_204-17a"/>
　有二十四可名者二百二十為星上千五百而海人<lb/>
　之占未存焉㣲星之數盖萬有一千五百二十庶物<lb/>
　蠢蠢皆得繫命晉志云武帝時太史令陳卓總其<lb/>
　石巫咸三家所著星圗大凡二百八十三官一千四百<lb/>
　六十四星以為定紀盖靈憲所謂常明可名之星也<lb/>
　唐志云使者六相元太言交州望極纔髙二十餘度<lb/>
　八月海中望見老人星下列星粲然眀大者甚衆古<lb/>
　所未識乃渾天家以為常沒地中者也大率去南極<lb/>
<pb n="KR3k0029_WYG_204-17b"/>
　二十度以上之星則見盖靈憲所謂海人之占未存<lb/>
　焉者也㣲星不可勝窮故舉而當諸萬物之數曰萬<lb/>
　有一千五百二十也<lb/>
南北樞以象二極今斜倚南北樞去地髙深各二十六<lb/>
度以象二極<lb/>
　疏曰王蕃曰天地之體状如鳥卵天包地外猶殻果<lb/>
　黄也周旋無端渾渾然故曰渾天也又曰渾象之設<lb/>
　地當在天中其勢不便故反觀其形地為外國扵已<lb/>
<pb n="KR3k0029_WYG_204-18a"/>
　解者無異在内盖自古作渾象皆然惟吴葛洪與宋<lb/>
　錢樂之所作使地居扵天中後之人亦不用其法盖<lb/>
　其勢不便也今置木櫃以為地平盖從古法葛洪曰<lb/>
　北極出地三十六度南極入地三十六度兩極相去<lb/>
　一百八十二度半強繞北極徑七十二度常見不隠<lb/>
　繞南極七十二度常隠不見唐志曰地三百五十一<lb/>
　里八十步而極差一度林邑極髙十七度四分周圎<lb/>
　三十五度常隠鐵勒極髙五十二度周圎百四度<lb/>
<pb n="KR3k0029_WYG_204-18b"/>
　常見不隠然則南北極去地髙深各距三十六度據<lb/>
　陽城而言也<lb/>
著赤道以定昏旦之中星著赤道帶天之腹書二十八<lb/>
舍以分周天之度而昏旦之中星定矣<lb/>
　疏曰二十八舎者二十八宿之度數也以日月五星<lb/>
　之所次舍故諸志亦曰二十八舍也東漢志載永元<lb/>
　太史黄道銅儀以角為十三度亢十氐十六房五心<lb/>
　五尾十八箕十斗二十四四分度之一牽牛女須女<lb/>
<pb n="KR3k0029_WYG_204-19a"/>
　十一虚十危十六營室十八東壁十奎十七婁十二<lb/>
　胃十五昴十一畢十六觜三參八東井三十輿鬼四<lb/>
　栁十四星七張十七翼十九軫十九唐志一行大衍<lb/>
　厯南斗二十六牛八婺女十二虚十大危十七營室<lb/>
　十六東壁九奎十六婁十二胃十四昴十一畢十七<lb/>
　觜觽一參十東井三十三輿鬼三栁十五星七張十<lb/>
　八翼十八軫十七角十二亢九氐十五房五心五尾<lb/>
　十八箕十一為赤道度其畢觜觽參輿鬼四宿度數<lb/>
<pb n="KR3k0029_WYG_204-19b"/>
　與古不同舊經角距星去北極九十一度亢八十九<lb/>
　度氐九十四度南斗百一十六度牛百六度虚百四<lb/>
　度危九十七度營室八十五度東壁八十六度奎七<lb/>
　十六度婁八十度胃昴七十四度畢七十八度觜觽<lb/>
　八十四度參九十四度東井七十度輿鬼六十八度<lb/>
　栁七十七度七星九十一度張九十七度翼九十七<lb/>
　度軫九十八度一行大衍厯角距星去北極九十三<lb/>
　度半亢九十一度半氐九十八度房百一十度半心<lb/>
<pb n="KR3k0029_WYG_204-20a"/>
　百一十度尾百二十四度箕百二十度南斗百一十<lb/>
　九度牽牛百四度須女百一度虚百一度危九十七<lb/>
　度營室八十三度東壁八十四度奎七十三度婁<lb/>
　七十七度胃昴畢七十六度觜觽八十二度參九<lb/>
　十三度東井六十八度輿鬼六十八度栁八十度半<lb/>
　七星九十三度半張百度翼百三度軫百度今用一<lb/>
　行大衍厯更定度數較之扵古尤為精矣此所以著<lb/>
　赤道帶天之腹書二十八舎以分周天之度也定昏<lb/>
<pb n="KR3k0029_WYG_204-20b"/>
　旦之中星其法尤詳舜典曰在璇璣玉衡以齊七政<lb/>
　鄭康成云其轉運者為璣其持正者為衡皆以玉為<lb/>
　之七政者日月五星也以璣衡視其行度以觀天意<lb/>
　也馬融曰渾天儀可旋轉故曰璣所謂衡者其横蕭<lb/>
　也所以視星辰也璇為璣玉為衡貴天象也日月五<lb/>
　星皆以此度知其盈縮進退愚按二說皆謂衡以視<lb/>
　星辰之行度非謂以衡望璣也惟蔡邕盖天說謂圎<lb/>
　者為璣其徑八尺以美玉為之懸而運之以象天之<lb/>
<pb n="KR3k0029_WYG_204-21a"/>
　行直者為衡其長八尺以美玉為之孔徑一寸從下<lb/>
　望璣以視星辰唐孔頴達疏遂采蔡說謂懸璣以象<lb/>
　天而以衡望之轉璣窺衡以知星宿且邕謂璣為黄<lb/>
　天懸而運之其徑八尺盡圗列宿固已稠穊管窺則<lb/>
　亂矣況在函丈之内安用八尺之管窺之乎其說殊<lb/>
　不可曉然則當從鄭康成馬融之說以衡視星辰之<lb/>
　行度得之矣今求諸家之說為圗以附于後又按隋<lb/>
　志載梁天監中祖于錯綜經注以推地中其法曰<lb/>
<pb n="KR3k0029_WYG_204-21b"/>
　先驗昏旦定刻漏分辰次乃立表於凖平之地名曰<lb/>
　南表候日中更當立表扵南表影中名曰中表夜依<lb/>
　中表以望北極樞而立北表今參相直三表皆以懸凖<lb/>
　定乃觀三表直者其立表之地即當子午之正三表<lb/>
　曲者當東求之又以春秋二分之旦日始出半體乃<lb/>
　立表扵中表之東名曰東表是日之夕日入西方半<lb/>
　體又立表扵中表之西名曰西表乃觀三表直者則<lb/>
　其地䖏夘酉之正也南北經之東西緯之各經百有<lb/>
<pb n="KR3k0029_WYG_204-22a"/>
　二十一尺四分尺之三規而圜之周三百有六十五<lb/>
　尺四分尺之一以象周天之度漏刻上求正日之昏<lb/>
　從中表之北望之以候二十八宿之先至使與南表<lb/>
　及中表相直為中星也至眀日昏時更望之星則西<lb/>
　過一度乃移南表一尺以望之又明日星復西過一<lb/>
　度又移南表一尺以望之至後星當表即是前星度<lb/>
　分之盡也如是為法至三百六十五日始候之星還<lb/>
　而當中盖太史占候中星之法至是為特詳愚謂三<lb/>
<pb n="KR3k0029_WYG_204-22b"/>
　表之設善矣更當以玉衡望之其法始備　玉衡之<lb/>
　說與璇璣為二器互相為用不可闕一故舜典並言<lb/>
　之若共為一器安得並言哉先儒皆知璇璣為渾儀<lb/>
　玉衡為横簫然而必欲以二者合為一器則謬矣按<lb/>
　張衡作渾天儀扵宻室中轉之以告靈臺觀天者皆<lb/>
　如合符則如渾儀之轉在宻室而横簫之觀在靈臺<lb/>
　二者互相為用不可闕也至吴時王蕃制渾儀乃設<lb/>
　㳺筩扵其中謂之玉衡其說以為有璣而無衡者但<lb/>
<pb n="KR3k0029_WYG_204-23a"/>
　謂之渾象不謂之渾儀此強分别也儀謂儀形法謂<lb/>
　法象儀謂豈有二哉隋志采王蕃之說謂張衡所造<lb/>
　止是渾象而譏何承天莫辨儀象之異以為乖失此<lb/>
　乃蔽扵王蕃之新論而不觧張衡等之舊制云耳所<lb/>
　載偽劉曜光初六年孔挺作鐵儀其規有六其外四<lb/>
　規不動其内兩規徑八尺其運動屬雙軸之間置衡<lb/>
　長八尺通中有孔圎徑一寸當衡之半兩旁有關各<lb/>
　注著雙軸衡既随内規東西轉運又自扵雙軸之<lb/>
<pb n="KR3k0029_WYG_204-23b"/>
　間得南北低昂觀此之云玉衡在渾儀之中乃為贅物<lb/>
　有之無用去之無損果何為哉又載後魏晁崇所作<lb/>
　與劉曜大同盖互相攷述也唐李淳風作銅儀其外<lb/>
　四規不動號曰六合儀其内雙規徑八尺轉扵六合<lb/>
　之内號曰三辰儀𤣥樞為軸傍轉於内貫玉衡在𤣥樞<lb/>
　之間而南北㳺號曰四㳺儀觀此之云與劉曜所作<lb/>
　無以異矣一行銅儀徑四尺五寸九分玉衡長四<lb/>
　尺五寸八分旋扵軸中其制亦與劉曜相類皆附<lb/>
<pb n="KR3k0029_WYG_204-24a"/>
　㑹王蕃之率合璣衡以為一器其實無義理也王蕃<lb/>
　之說曰渾儀以察三光以分宿度渾象以著天體以<lb/>
　布星辰愚請更之曰衡以察三光以分宿度璣<lb/>
　以著天體以布星辰斯二者以考扵天盖宻矣如此<lb/>
　然後昏旦之中星定也<lb/>
經星可以象占其餘經星自可因其出沒以象占之也<lb/>
　疏曰上文既明北極及二十八宿之方位度數矣其<lb/>
　餘經星謂如靈憲所載常明可名之星也方位度數<lb/>
<pb n="KR3k0029_WYG_204-24b"/>
　　既定則出沒之時可知矣出沒之時定則其疎宻鱗<lb/>
　　次之象皆可按圗而占之矣舊經文昌二星在輿鬼<lb/>
　　四星在東井北斗樞在七星一度璇在張二度璣在<lb/>
　　翼二度權在翼八度衡在軫八度開陽在角七度杓<lb/>
　　在亢四度天關在黄道南四度天尊天桴在黄道北<lb/>
　　天江天髙狗國外屏雲雨虚梁在黄道外天囷土公<lb/>
　　吏在赤道外上台在東井中台在七星建星在黄道<lb/>
　　北半度天苑在昴畢王良在壁外屏在觜觽雷電在<lb/>
<pb n="KR3k0029_WYG_204-25a"/>
　赤道外五度霹靂在赤道外四度八魁在營室長垣<lb/>
　羅堰當黄道唐一行測文昌四星在栁一星在輿鬼<lb/>
　一星在東井北斗樞在張十三度璇在張十二度半<lb/>
　璣在翼十三度權在翼十七度太衡在軫十度半開<lb/>
　陽在角四度少杓在角十二度少天關天尊天桴天<lb/>
　江天髙狗國外屏皆當黄道雲雨在黄道内七度虚<lb/>
　梁在黄道内四度天囷當赤道土公吏在赤道内六<lb/>
　度上台在栁中台在張建星在黄道北四度半天苑<lb/>
<pb n="KR3k0029_WYG_204-25b"/>
　　在胃昴王良四星在奎一星在璧外屏在壁雷電在<lb/>
　　赤道内二度霹靂四星在赤道内一星在外八魁五<lb/>
　　星在壁四星在營室長垣在黄道北五度羅堰在黄<lb/>
　　道北凡圗星辰之象其法有二一曰渾天其圓如丸<lb/>
　　一曰盖天其圓如盖渾天本象天體盖天南方之度<lb/>
　　反濶所以不類漢末揚子雲難盖天八事以通渾天<lb/>
　　其後桓譚鄭𤣥蔡邕陸績各陳周髀之遺周髀即盖<lb/>
　　天之說也其本包羲氏立周天厯度其所度則周公<lb/>
<pb n="KR3k0029_WYG_204-26a"/>
　受扵殷商周人志之故曰周髀髀股也股者表也其<lb/>
　言天之居如倚盖極在天之中而今在北此所以知<lb/>
　天之形如倚盖也天旁轉如推磨而左行日月右行<lb/>
　隨天左轉譬之蟻行磨石之上磨左旋而蟻右去磨<lb/>
　疾而蟻遲故不得不隨磨而左廻焉此其說亦可取<lb/>
　又謂日朝出陽中暮入隂中夏時隂少故日長冬至<lb/>
　隂多故日短此則疎而未詳也愚謂今之星圗凡可<lb/>
　以鋟木勒石者皆盖天之遺也渾天不可以鋟木勒<lb/>
<pb n="KR3k0029_WYG_204-26b"/>
　石亦有以二分二至為四圗而鋟木勒石者反不如<lb/>
　盖天之圗歸一然則是盖天渾天之說可以並行之也<lb/>
　惟是盖天之圗南方之度當狭而反濶其星當宻<lb/>
　而反疎亦勢不得不爾觀者以意㑹之可也按隋志<lb/>
　髙祖平陳得善天官者周墳乃命參校周齊梁陳官<lb/>
　私舊圗刋其小大正彼疎宻依凖甘石巫咸三家星<lb/>
　位以為盖圗旁摛始分甄表常度并具赤黄二道内<lb/>
　外兩規懸象著眀王度攸次星之隠顯天漢昭回宛<lb/>
<pb n="KR3k0029_WYG_204-27a"/>
　若穹蒼将為正範唐志李淳風以為盖天之說天地<lb/>
　中髙而四隤日月相隠蔽以為晝夜遶北極常見者<lb/>
　謂之上規遶南極常隠者謂之下規赤道横絡者謂<lb/>
　之中規　盖天之說與渾天並行扵世其外又有宣<lb/>
　夜之說謂天本無質仰而瞻之髙逺無極眼瞀精絶<lb/>
　故蒼蒼然也日月衆星自然浮生虚空之中其行其<lb/>
　止遲疾任情其無所繫著可知矣若綴附天體不得<lb/>
　不然虞喜因宣夜之說作安天論虞聳又立穹天論<lb/>
<pb n="KR3k0029_WYG_204-27b"/>
　姚信造昕天論隋志載劉焯曰盖及宣夜二說並驅<lb/>
　平昕安窮四天騰沸大抵四天之說皆宣夜之遺晉<lb/>
　志蔡邕之說曰宣夜之學絶無師法周髀術數具存<lb/>
　考驗天状多所違戾惟渾天近得其情又曰渾天之<lb/>
　設其来乆矣綿代相𫝊史官禁宻學者不覩故宣盖<lb/>
　沸騰是故儀象昭著莫如渾天其次盖天猶有考焉<lb/>
　至扵宣夜其說無取所以世莫𫝊也<lb/>
總論渾天之制<lb/>
<pb n="KR3k0029_WYG_204-28a"/>
　疏曰自古渾天之作其尺度之廣者莫如晁崇李淳<lb/>
　風其機械之巧者莫如張衡一行古舊渾象以二分<lb/>
　為一度凡周七尺三寸半分或曰洛下閎之所作也<lb/>
　張衡更制以四分為一度凡周一丈四尺六寸一分<lb/>
　王蕃折衷二家以三分為一度凡周一丈九寸五分<lb/>
　之三也宋太史令錢樂之放述吴葛衡之說鑄銅為<lb/>
　儀使地居扵天中以機動之天動而地止比古制差<lb/>
　失亦不過以五分為一度凡周一丈八尺二寸五分<lb/>
<pb n="KR3k0029_WYG_204-28b"/>
　大而已惟晁崇鐵儀李淳風銅儀各有内外規其内<lb/>
　規各經八尺凡周二丈四尺故曰尺度之應無如晁<lb/>
　崇李淳風也錢樂之晁崇李淳風之儀雖大皆須人<lb/>
　運非能自運也惟漢張衡唐一行渾儀各以漏水轉<lb/>
　之衡為闗捩轉瑞輪蓂荚扵堦下隨月盈虚依厯開<lb/>
　落程子玉稱其制作侔造化一行立二木人扵平地<lb/>
　上前置鍾鼓以候辰刻每一辰則自然撞鍾每一刻<lb/>
　則自然擊鼔皆扵櫃中關鎻相持此運雖同而遲速<lb/>
<pb n="KR3k0029_WYG_204-29a"/>
　各異使臣稱其妙過前古無幾銅鐵亦澁不能自轉<lb/>
　故曰萬機千械不足以盡之也大抵渾天之設欲知<lb/>
　日出沒之時某星始見某星當中某星已沒如斯而已<lb/>
　矣以水運之當昏而日未沒或未昏而日沒則如之<lb/>
　何未免節其漏水以求其齊孰若以人運之及齊<lb/>
　而止不亦易且簡乎盖渾儀與刻漏不同刻漏遂刻<lb/>
　候之故不可以人運渾儀推昏旦候之日中及夜中<lb/>
　皆不候故不必以水運則機械之巧可以已矣不然<lb/>
<pb n="KR3k0029_WYG_204-29b"/>
　自衡與一行之外為渾儀者衆矣何為皆不以水運<lb/>
　也且王蕃言張衡渾天儀為器傷大難可動移一行<lb/>
　言李淳風黄道儀法頗難述遂致寝廢然則為兹器<lb/>
　者非不務為簡易也盖患夫星辰之稠概焉耳愚采<lb/>
　古法作小渾天書星名而不畫其象所以著易簡之<lb/>
　理也以一分為三度象太極函三之道徑四寸有竒<lb/>
　以象四時周一尺二寸有竒以象十二月其竒以象<lb/>
　閠故曰舉其綱而知衆目之隨則是亦足矣本其綱<lb/>
<pb n="KR3k0029_WYG_204-30a"/>
　者謂中星正而萬有一千五百二十之星皆正也扵<lb/>
　戯以天地之大而述之以四寸之儀天地之道可運<lb/>
　之掌矣愚作渾象而患夫器之不能常存也又為之<lb/>
　圗圗亦豈能常存矣當明其理至扵理則無時而不<lb/>
　存矣中庸曰天地之道可一言而盡也其為物不貳<lb/>
　則其生物不測又曰上天之載無聲無臭至矣宋朝<lb/>
　太平興國中命巴人張思訓創渾儀大率依倣一行<lb/>
　之法激水運機加以樓數層髙丈餘以藏闗柱冬月<lb/>
<pb n="KR3k0029_WYG_204-30b"/>
　用水銀代水以防凝澁撞鍾擊鼔之外復有揺鈴執<lb/>
　牌之報太宗詔置扵文眀殿題曰太平渾儀自思訓<lb/>
　死機䋲斷壊無復知其法制者至道中韓顯符皇祐<lb/>
　中周琮及熈寜元豐所造渾儀皆不以水運以是知<lb/>
　機械之巧可以已也元祐初吏部尚書蘓頌舉吏部<lb/>
　守當官韓公亷更造渾儀復用水運著新儀象法要<lb/>
　三卷藏之太史謂水運者為渾天儀不以水運者止<lb/>
　曰銅候儀其說以至道皇祐熈寜新舊渾儀當時翰<lb/>
<pb n="KR3k0029_WYG_204-31a"/>
　林天文院及太史局所用皆是銅候儀不得為渾天<lb/>
　儀盖信用韓公亷矜尚機巧之過非通論也其制木<lb/>
　閣五層司辰擊鼓揺鈴執牌出沒扵閤内皆依倣張<lb/>
　思訓之舊兩極内置直距直距中夹望筒使南北低<lb/>
　昂旋運持正窺七人皆因循一行之法以望筒在渾<lb/>
　儀腹中實無所用也乃出新意使望筒常指日日體<lb/>
　常在筒竅中所謂窺測七曜者如是而已矣且望筒<lb/>
　果能扵渾儀中窺測七曜又何用臺上測驗哉今必<lb/>
<pb n="KR3k0029_WYG_204-31b"/>
　使人於其旁驗星在之次與臺上測驗者相應以不<lb/>
　差為凖是窺測七曜者常在臺上不在望筒也由是<lb/>
　觀之望筒當設扵司天臺上不當在渾天腹中眀矣<lb/>
　　或問劉智云渾天之制周制衡管用考三光之分<lb/>
　所以揆正宿度凖步盈虚者也自王蕃以来孔挺淳<lb/>
　風一行張思訓韓公亷所造皆周旋衡管扵渾天腹<lb/>
　中窺測七曜今曰衡管在渾儀之中乃為贅物何以<lb/>
　知其無窺測之用乎曰窺測七曜者當在露天空曠<lb/>
<pb n="KR3k0029_WYG_204-32a"/>
　之中其衡管之下必通人来往窺測今淳風儀置之<lb/>
　凝暉閤一行儀置之武成殿張思訓儀置之文眀殿<lb/>
　韓公亷儀置之集英殿皆在禁中又作版屋覆之其<lb/>
　儀表裏三重衡管在三重之中周旋遮蔽載以龍柱鰲<lb/>
　雲充塞其下不通往来以是知其無窺測之用也且<lb/>
　衡貴持正以定觀動今使隨規東西運回又自扵雙<lb/>
　軸之間得南北低昂其勢揺揺然靡所定正是動中之<lb/>
　動也安取持正之義乎此所以知其無窺測之用也<lb/>
<pb n="KR3k0029_WYG_204-32b"/>
總論七政之運行<lb/>
　奚自混元之初七政運行嵗序變易有象可占有數<lb/>
　可推由是厯數生焉夫日月星辰有形而運乎上者<lb/>
　也四時六氣無形而運乎下者也一有一無不相為<lb/>
　侔然而二者實相撿押以次嵗功盖日窮于次月窮<lb/>
　于紀星回于天此有形之運扵上而成嵗者也五日<lb/>
　為候三侯為氣六氣為時四時為嵗此無形之運扵<lb/>
　下而成嵗者也混元之初日月如合璧五星如連珠<lb/>
<pb n="KR3k0029_WYG_204-33a"/>
　自此運行迨今未嘗復㑹如合璧連珠者何也盖七<lb/>
　政之行遲速不同故其復㑹也甚難日之行天也一<lb/>
　嵗而一周月之行天也一月而一周嵗星之周也常<lb/>
　以十二年<hi>世俗以年為嵗者盖本於此</hi>鎮星之周也<lb/>
　以二十八年熒惑之周也以二年惟太白辰星附日<lb/>
　而行或速則先日或遲則後日速而先日昏見西方<lb/>
　遲而後日晨見東方要之周天僅與日同故亦嵗一<lb/>
　周天焉夫惟七政之行不齊如此此其所以難合也<lb/>
<pb n="KR3k0029_WYG_204-33b"/>
　世之觀漢史者見其論太初厯之宻日月如合璧五<lb/>
　星如連珠而遂以謂五星㑹扵太初之元年殊不知<lb/>
　此乃論太初厯之周宻推而上至扵混元之初其數<lb/>
　之精無有餘分故有是言在太初之年實未嘗如合<lb/>
　璧如連珠也何以言之五星之㑹嘗從鎮星五星之<lb/>
　行鎮星最遲故諸星從之而㑹以厯攷之漢髙祖之<lb/>
　元年五星聚扵東井盖鶉首之次也自髙祖元年至<lb/>
　太初元年凡百有年也鎮星二十八年而一周當是<lb/>
<pb n="KR3k0029_WYG_204-34a"/>
　之時鎮之周天盖已三周而復行半周有餘凡八次<lb/>
　矣進在元枵之次安得有日月如合璧五星如連珠<lb/>
　起扵牽牛之初乎<hi>牽牛星紀之次也</hi>夫日舒而月速<lb/>
　其相㑹也以速而及舒月之㑹日常以二十九日半<lb/>
　強而相及<hi>半強謂四百四十九分也</hi>盖月行速而日<lb/>
　行遲故也是故一嵗之周凡十有二㑹焉以其序而<lb/>
　言之十有一月㑹扵星紀之次十有二月㑹于元<lb/>
　枵正月㑹訾娵二月㑹降婁三月大梁四月實沈五月<lb/>
<pb n="KR3k0029_WYG_204-34b"/>
　鶉首六月鶉火七月鶉尾八月夀星九月大火十月<lb/>
　析木夫㑹則為晦晦而復蘓眀扵是乎生焉是之謂<lb/>
　朔月之行速漸逺扵日以周天言之其日近也九十<lb/>
　一度有竒其逺扵日也二百七十四度有竒是之謂<lb/>
　近一逺三謂之弦此盖謂上弦也其行上逺而與日<lb/>
　對去日百八十二度六十二分有竒是之謂相與為<lb/>
　衡分天之中謂之望盖日與月相望故也其行過中<lb/>
　逺扵日也二百七十四度有竒其近日也九十一度<lb/>
<pb n="KR3k0029_WYG_204-35a"/>
　有竒亦謂之近一逺三謂之弦此盖下弦也上弦在<lb/>
　於八日下弦在扵二十二日望在扵十五日此其常<lb/>
　也上弦或進則在七日或退則在九日下弦或進則<lb/>
　在二十一日或退則在二十三日望或進在十四日<lb/>
　或退在十六日此皆其變也<lb/>
　<lb/>
　<lb/>
　<lb/>
<pb n="KR3k0029_WYG_204-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索别集卷十七<lb/>
</p>
<p>
</p>
  </div>
</body>
</text>
</TEI>
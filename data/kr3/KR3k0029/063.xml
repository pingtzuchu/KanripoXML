<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷六十三</head>
    <p>
<pb n="KR3k0029_WYG_063-1a"/>
欽定四庫全書<lb/>
　羣書考索卷六十三　　　宋　章如愚　撰<lb/>
　　地理門<lb/>
　　　要害類<lb/>
守江所以守淮厥今長淮東西岷山導江東入于海猶<lb/>
吾土地勿守可也然蜀非昔之蜀淮非昔之淮矣堡障<lb/>
雖厚風寒實多恐臧質堅守於盱眙而佛貍有飲江之<lb/>
擾<hi>南史宋臧質傳魏太武率衆向彭城宋以質北救至</hi>
<pb n="KR3k0029_WYG_063-1b"/>
<hi>盱眙太武已過淮極力攻盱眙質報太武云童謡曰胡</hi>
<hi>馬飲江佛貍死夘年質守城三旬太武引去</hi>　蕭銑徒<lb/>
守於江陵而孝恭下巴峽之舟<hi>唐蕭銑𫝊銑據江陵國</hi>
<hi>號趙唐髙祖使王孝恭李靖統巴蜀兵自䕫州東下擊</hi>
<hi>銑時峽江方漲諸將請俟水落進軍靖曰若乗江漲掩</hi>
<hi>其不備此必成擒孝恭從之率衆東下銑以水漲不為</hi>
<hi>備孝恭進兵銑出降</hi>是守淮不足以守江也　有周瑜<lb/>
蒙衝之戰而後曹操舳艫之盛可焚而孫權因得以築<lb/>
<pb n="KR3k0029_WYG_063-2a"/>
濡須之塢<hi>周瑜拒曹操遇于赤壁時操軍已有疾疫初</hi>
<hi>一交戰操軍不利引次江北瑜在南岸部將黄葢曰宼</hi>
<hi>衆我寡難以持乆操軍方連船艦首尾相接可燒而去</hi>
<hi>也乃取蒙衝鬬艦載燥荻枮柴豫備走舸繫於其尾先</hi>
<hi>以書遺操詐降時東南風急葢以十艘亟著前中江舉</hi>
<hi>帆去北軍中同時火發火烈風猛燒盡北船延及岸上</hi>
<hi>北兵大敗操引兵北還後吕蒙聞曹操欲東兵説孫權</hi>
<hi>夾濡須立塢</hi>　有侯瑱蕪湖之兵而後王琳漅湖之衆<lb/>
<pb n="KR3k0029_WYG_063-2b"/>
可敗而明徹因得以成壽陽之功<hi>陳文帝時王琳引兵</hi>
<hi>至柵口侯瑱督諸軍出蕪湖春水稍漲琳引合肥漅湖</hi>
<hi>之衆舳艫相次而下引兵直趣建康瑱等徐出蕪湖躡</hi>
<hi>其後琳軍大敗奔齊呉明徹攻夀陽齊皮景和等敗生</hi>
<hi>擒王琳</hi>此守江所以守淮也<lb/>
昔楚國之興也兼江漢之險而有之故以區區之國而<lb/>
常與齊秦争衡及三國而後海内之地分為南北故必<lb/>
都秣陵備淮甸以犄角北宼然則國之安危繫於上流<lb/>
<pb n="KR3k0029_WYG_063-3a"/>
而已葢宗廟社稷雖具在建鄴而平居旡事千官六師<lb/>
供億旡量則轉輸之利固繫於上流一旦有警旌旗舳<lb/>
艫四面赴救則屏翰之勢又繫於上流故南朝六姓其<lb/>
強弱之衛與興亡之所由顧上流施設如何耳　且大<lb/>
江之南地形延袤可撓之處不一備東則敵必撓我之<lb/>
西備西則敵必撓我之東隨處施設則兵分而力屈茍<lb/>
失於彌縫則隙多而宼至昔紀陟聘魏文帝問呉之戍<lb/>
備幾何曰自西陵至江都五千七百里又問道里其逺<lb/>
<pb n="KR3k0029_WYG_063-3b"/>
難為固對曰疆界雖逺而險要必争之地不過數處猶<lb/>
人有六尺之軀其䕶風寒亦數處爾如此則上流所備<lb/>
可得而言矣　夫荆湖之地為州十一而其鎮則江陵<lb/>
武昌是也　京西道為州者八而其鎮則㐮陽是也<lb/>
江西道為州者十而其鎮則九江是也　凡畫野分州<lb/>
必據其津塗而扼其喉衿今之所謂險要必争之地者<lb/>
不過江陵武昌㐮陽九江是也　江水源於岷山下䕫<lb/>
峽而抵荆楚則江陵為之都㑹故諸葛亮謂荆州北據<lb/>
<pb n="KR3k0029_WYG_063-4a"/>
漢沔利盡南海東達吳㑹西通巴蜀此用武之國也<lb/>
嶓冢導漾東流為漢漢沔之上則㐮陽為之都㑹故庾<lb/>
翼謂㐮陽西接梁益與闗隴咫尺北去河洛不盈千里<lb/>
方城險峻土沃田良水路流通轉運旡滯進可以掃蕩<lb/>
秦趙退可以保據下流者也　沅湘衆水合洞庭之波<lb/>
而輸之江則武昌為之都㑹故吳大帝嘗都於此而東<lb/>
晉宋齊梁陳之際號稱盛府者此也　豫章西江與鄱<lb/>
陽之浸浩瀚吞納而匯於湓口則九江為之都㑹晉人<lb/>
<pb n="KR3k0029_WYG_063-4b"/>
以謂潯陽北撫群蠻西連荆郢亦藩任之要者此也<lb/>
今守江陵則可以開蜀道守㐮陽則可以援川陜守武<lb/>
昌九江則可以蔽全吳夫蜀漢呉楚併而為一則東南<lb/>
之守亦固矣　東南進取東晉自庾氏經營征伐皆不<lb/>
能以有成其故可考也　謝安父子乗苻堅傾敗之餘<lb/>
圗之如恐不及至於渡河入鄴可謂有其釁矣而訖旡<lb/>
尺寸之得　宋元自以為富強結戍兵於元魏檀道濟<lb/>
再行旡功諸將皆以敗繼敗而胡馬遂至於𤓰步　梁<lb/>
<pb n="KR3k0029_WYG_063-5a"/>
武遭魏世之亂陳慶之以數千兵入洛而嵩髙之襲幾<lb/>
至殱盡及貪河南之地納叛將而棄隣睦而身國顛覆<lb/>
　陳宣稍闢土宇於北齊旋失淮泗於後周　雖以桓<lb/>
溫劉裕非常之才度越歴代諸將而溫伐苻犍討慕容<lb/>
皆幾成而敗裕平南燕滅姚秦其績偉矣亦既得而復<lb/>
失由是觀之則東南用兵之勢亦可見矣　自古用兵<lb/>
於東南者固本而後可以有為養威而後可以乗時陸<lb/>
抗有言曰茍旡其時雖復大聖亦宜養威自保不可輕<lb/>
<pb n="KR3k0029_WYG_063-5b"/>
動<lb/>
　　　戸口類<lb/>
三皇以前尚矣靡可得而詳也孔子稱堯曰大哉舜曰<lb/>
盡善禹曰旡間以三聖之徳地方不過數千里故君臣<lb/>
歌徳含氣之類各得其宜禹平水土為九州人口千三<lb/>
百五十五萬三千九百二十三塗山之㑹諸侯承唐虞<lb/>
之盛執玉帛者萬國男女耕織不奪其時故公家有三<lb/>
十年之積私家有九年之儲及其衰也棄稷不務續有<lb/>
<pb n="KR3k0029_WYG_063-6a"/>
有窮孔甲之亂遭桀行暴諸侯相兼逮湯受命其能存<lb/>
者三千餘國方於塗山十損其七其後紂作淫虐厚賦<lb/>
以實鹿䑓大歛以積巨橋人庶苦而旡憀天下去之<lb/>
周武王致商之罪罔有敵于我師一戎衣天下大定垂<lb/>
拱而天下治定五等之封凡千七百七十三國又减湯<lb/>
時千三百國人衆之損亦如之周公相成王致理刑措<lb/>
人口千三百七十萬四千九百二十三此周之極盛也<lb/>
及昭王南征不還穆王荒耄加以幽王之亂平王東遷三<lb/>
<pb n="KR3k0029_WYG_063-6b"/>
十餘年莊王十三年齊桓公二年五千里外非天子之<lb/>
御自太子公侯以下至於庶人凡千二百八十四萬一<lb/>
千九百二十三人其後諸侯相併尚有千二百國春秋<lb/>
二百四十二年之中弑君三十六亡國五十二諸侯更<lb/>
相征伐奔走不保社稷者不可勝數齊桓救其難孔子<lb/>
定其文至于戰國存者十餘於是縱横短長之説相奪<lb/>
於殘人詐力之兵動以萬計伊闕之敗斬首二十四萬<lb/>
長平之戰血流漂鹵周之列國唯秦楚燕而已齊及三<lb/>
<pb n="KR3k0029_WYG_063-7a"/>
晉皆以簒亂衞雖得存不絶如綫然考蘇張之説計秦<lb/>
及山東六國戍卒尚餘五百餘萬推人口數尚當千餘<lb/>
萬秦兼諸侯所殺三分居一猶以餘力北築長城四十<lb/>
餘萬南戍五嶺五十餘萬阿房驪山七十萬三十年間<lb/>
百姓死没相踵于路陳項又肆其酷烈新安之坑二十<lb/>
餘萬彭城之戰睢水不流<lb/>
漢髙帝定天下人之死傷亦數百萬是以平城之卒不<lb/>
過三十萬方之六國十分旡三孝文偃武修文與人休<lb/>
<pb n="KR3k0029_WYG_063-7b"/>
息常欲作露䑓召匠計之直百金曰百金中人十家之<lb/>
産吾奉先帝宫室尚恐羞之乃止孝景承平賦役減省三<lb/>
十而税一人人自愛每有詔命頒下閭里垂白戴老扶<lb/>
疾策杖以听之思一見太平至武帝元狩中六十餘年<lb/>
人衆大増太倉之粟紅腐而不食都内之錢貫朽而不<lb/>
校孝武帝乗其資畜乃厲兵馬以攘戎狄廓地遐廣征<lb/>
伐不休十數年間天下之衆亦减半矣末年追悔故下<lb/>
哀痛之詔封丞相富民侯昭宣之後罷戰務農戸口漸<lb/>
<pb n="KR3k0029_WYG_063-8a"/>
益至孝平元始二年人戸千二百二十三萬三千口五<lb/>
千九百五十九萬四千九百七十八此漢之極盛也及<lb/>
王莽簒位續以更始赤眉之亂率土遺黎十纔二三<lb/>
後漢光武建武中兵革漸息至中元二年戸四百二十<lb/>
七萬六百三十四口二千一百萬七千八百二十明章<lb/>
之後天下旡事務在養民至于孝和人戸滋殖桓帝永<lb/>
壽三年戸千六十七萬七千九百六十口五千六百四<lb/>
十八萬六千八百五十六靈帝遭黄巾為宼獻帝遇董<lb/>
<pb n="KR3k0029_WYG_063-8b"/>
卓稱亂大焚宫廟劫御西遷是以興平建安之際海内<lb/>
荒殘人戸所存十旡一二<lb/>
魏武據中原劉備割巴蜀孫權盡有江東之地三國鼎<lb/>
立戰爭不息及平蜀得戸二十八萬口九十四萬帶甲<lb/>
將士十萬二千吏四萬通計戸九十四萬三千四百二<lb/>
十三口五百三十七萬二千八百八十一除平蜀所得<lb/>
當時魏氏唯有戸六十六萬三千四百二十三口有四<lb/>
百四十三萬二千八百八十一<lb/>
<pb n="KR3k0029_WYG_063-9a"/>
晉武帝太康元年平呉收其圗籍戸五十三萬吏三萬<lb/>
二千兵二十三萬男女口二百三十萬後宫五千餘人<lb/>
九州攸同大抵編戸二百四十五萬九千八百四口千<lb/>
六百一十六萬三千八百六十三此晉之極盛也<lb/>
宋武帝北取南燕平廣固西滅後秦平闗洛長河以南<lb/>
盡為宋有帝素節儉有司嘗奏東西堂施局脚牀用銀<lb/>
塗釘帝以為費使用直脚牀釘用鐵公主出適遣送不<lb/>
過二十萬旡錦綉金玉之費文帝勵精臨人江左數代<lb/>
<pb n="KR3k0029_WYG_063-9b"/>
帝王莫及所以稱元嘉之理比前漢之文景焉既而國<lb/>
富兵強更務經略元嘉二十七年後魏主太武帝以數<lb/>
十萬衆南伐河上屯戍相次覆敗魏師至𤓰步而還宋<lb/>
之財力自此衰耗今按本史起孝武大明八年戸九十<lb/>
萬六千八百七十口四百六十八萬五千五百一<lb/>
齊氏六王年代短促其戸口未詳<lb/>
梁武之初亦稱為理及精華耗竭貪地邀功侯景逆亂<lb/>
竟以幽斃元帝暴虐骨肉相殘纔及三年便至覆滅墳<lb/>
<pb n="KR3k0029_WYG_063-10a"/>
籍亦同灰燼戸口不能詳究<lb/>
陳武帝荆州之西既非我有淮淝之内力不能加宣帝<lb/>
勤恤人隠時稱令主閲其本史戸六十萬而末年窮兵<lb/>
黷武逺事經略呉明徹全軍隻輪不返鋭卒利器從北<lb/>
殱焉至後主滅亡之時隋家所收戸五十萬口二百萬<lb/>
後魏起自陰山盡有中夏孝文遷都河洛定禮崇儒明<lb/>
帝正光以前時推全盛戸口之數比夫晉太康倍而餘<lb/>
矣及爾朱之亂政移臣下或廢或立甚於奕碁遂分為<lb/>
<pb n="KR3k0029_WYG_063-10b"/>
東西二國皆權臣擅命戰争不息人戸流離官司文簿<lb/>
又分散矣今按舊史戸三百三十七萬五千三百六十<lb/>
八<lb/>
北齊承魏末喪亂與周人抗衡雖開拓淮南而郡縣褊<lb/>
小文宣受禪性多暴虐而能委政宰輔楊遵彦十數年<lb/>
間亦稱為理故其時以為主昏於上政清於下及武成<lb/>
後主俱是僻王至崇化二年為周師所滅有戸三百三<lb/>
萬二千五百二十八口二千萬六千八百八十<lb/>
<pb n="KR3k0029_WYG_063-11a"/>
後周閔明二主主祭而已俱以弑崩武帝誅戮權臣方<lb/>
覽庶政恭儉節用考覈名實五六年内平蕩燕齊嗣子<lb/>
昏虐亡不旋踵按大象中有戸三百五十九萬口九百<lb/>
萬九千六百四<lb/>
隋文帝始以外戚遂受託孤不踰數年便享大位克勤<lb/>
理道克儉省費至於六宫之内常服浣濯之衣供御故<lb/>
弊隨令補用非享燕所食不過一肉有司常進乾薑用<lb/>
布袋盛帝以為費大加譴責後進香藥復以氊袋盛因<lb/>
<pb n="KR3k0029_WYG_063-11b"/>
笞所司以為後誡其時宇内稱理倉庫盈溢至開皇九<lb/>
年平陳帝親於朱雀門勞師行賞自門外列布帛之積<lb/>
圍於南郭以次頒給所費三百餘萬段而不加賦於人<lb/>
煬帝大業二年戸八百九十萬七千五百三十六口四<lb/>
千六百一萬九千九百五十六此隋之極盛也承其全<lb/>
實遂恣荒淫登極之初即建洛邑每月役丁二百萬人<lb/>
導洛至河及淮又引沁水達河北通涿郡築長城東西<lb/>
千餘里皆徵百萬餘人丁男不充以婦人兼役而死者<lb/>
<pb n="KR3k0029_WYG_063-12a"/>
大半及親征吐谷渾駐軍青海遇雨雪之卒死者十二<lb/>
三又三駕東征遼澤皆興百餘萬衆餽運者倍之又逆<lb/>
徵數年之賦窮侈極奢舉天下之人十分九為盜賊身<lb/>
䘮國滅實自取之葢資我唐之速有天下也<lb/>
唐貞觀戸不滿三百萬三年戸部奏中國人因塞外來<lb/>
歸及突厥前後降附開四夷為州縣獲男女一百二十<lb/>
餘萬口十四年侯君集破髙昌得三郡五縣二十二城<lb/>
戸八千四十六口萬七千三十一馬千三百匹永徽元<lb/>
<pb n="KR3k0029_WYG_063-12b"/>
年戸部尚書髙履行奏去年進戸一十五萬髙宗以天<lb/>
下進戸既多謂旡忌曰比來國家旡事戸口稍多三二<lb/>
十年足堪殷實因問隋有幾戸履行奏隋大業中戸八<lb/>
百七十萬今戸三百八十萬顯慶二年十月日上幸汝<lb/>
州問中書令杜正倫曰此間田地極寛百姓太少因又問<lb/>
問隋有幾戸正倫奏大業初有八百餘萬戸末年離亂<lb/>
至武徳有二百餘萬戸總章元年十月司空李勣破髙<lb/>
麗國虜其王下城百七十戸六十九萬七千二百配江<lb/>
<pb n="KR3k0029_WYG_063-13a"/>
淮以南山南京西初自貞觀以後太宗勵精為理至八<lb/>
年九年頻至豐稔米斗四五錢馬牛布野外戸動則數<lb/>
月不閉至十五年米每斗直兩錢麟徳三年米每斗直<lb/>
五文永淳元年京師大雨飢荒米每斗四百錢加以疾疫<lb/>
死者甚衆　武太后孝和朝太平公主武三思悖逆庶<lb/>
人恣情奢縱造罔極寺太平觀香山寺昭成寺遂使農<lb/>
功虚費府庫空竭矣睿宗景雲初又造金仙玉真二觀<lb/>
補闕辛替否上書極諫不從開元四年山東諸州大蝗<lb/>
<pb n="KR3k0029_WYG_063-13b"/>
八年天下戸口逃亡色役偽濫朝廷深以為患九年正<lb/>
月監察御史宇文融陳便宜奏請檢察偽濫兼逃戸及<lb/>
籍外䞉田於是令融充使獲偽勲及諸色役甚衆加朝<lb/>
散大夫融奏置勸農判官長安尉裴寛等二十九人並<lb/>
攝御史分往天下所在檢責田疇招擕戸口其新附客<lb/>
戸則免其六年賦調但輕税入官陽翟縣尉皇甫憬左拾<lb/>
遺楊相如並上疏盛陳煩擾不便寛等皆當時才彦使<lb/>
還得戸八十餘萬田亦稱是憬遂貶為衢州盈川尉融<lb/>
<pb n="KR3k0029_WYG_063-14a"/>
拜御史中丞十三年封太山米斗至十三文青齊穀斗<lb/>
至五文自後天下旡貴物兩京米斗不至二十文麵三<lb/>
十二文絹一疋二百一十餘文東至宋汴西至岐州夾<lb/>
路列店肆待客酒饌豐溢每店皆有驢賃客乗倐忽數<lb/>
十里謂之驛驢南詣荆㐮北至太原范陽西至蜀川凉<lb/>
府皆有店肆以供商旅逺適數千里不持寸刃二十年<lb/>
戸七百八十六萬一千二百三十六口四千五百四十<lb/>
三萬一千二百六十五天寳元年戸八百三十四萬八<lb/>
<pb n="KR3k0029_WYG_063-14b"/>
千三百九十五口四千五百三十一萬一千二百七十<lb/>
二自十三載以後安禄山為范陽節度多有進奉駝馬<lb/>
生口不曠旬月郡縣供熟食酒肉草料楊國忠任用之<lb/>
後即與蠻王閣羅鳳結釁徵闗輔河南京兆人討之去<lb/>
者萬不一全連枷赴役郡縣供食於是當路店肆多藏<lb/>
閉以懼撓亂驢馬車牛悉被虜奪不酬其直數年間<lb/>
因漸減耗十四載管戸揔八百九十一萬四千七百九<lb/>
管口㧾五千二百九十一萬九千三百九此唐家之極<lb/>
<pb n="KR3k0029_WYG_063-15a"/>
盛也<lb/>
國朝太祖建隆元年吏部格式四千戸以上為望三千<lb/>
戸以上為緊二千戸以上為上千戸以上為中不滿千<lb/>
戸為中下自後三年一度戸口升降開寳九年戸三百<lb/>
九萬五百四太宗至道三年戸四百一十三萬二千五<lb/>
百七十六真宗天禧五年戸八百六十七萬七千六百<lb/>
七十七仁宗天聖七年戸一千一十六萬二千六百八<lb/>
十九至嘉祐八年戸一千二百四十六萬二千三百一<lb/>
<pb n="KR3k0029_WYG_063-15b"/>
十一英宗治平三年戸一千二百九十一萬七千二百<lb/>
二十一神宗熙寧十年戸一千四百二十四萬五千二<lb/>
百七十<hi>並㑹要寶訓所載不同又景徳四年丁謂言今</hi>
<hi>戸七百四十一萬餘比咸平六年増五十五萬餘</hi>寶元<lb/>
初仁宗御邇英閣讀正説養民篇見歴代戸口登耗之<lb/>
數帝謂侍臣曰今天下民籍幾何梅詢曰真宗所作葢<lb/>
述前代帝王恭儉有節則戸口充羨賦歛旡藝則版圖<lb/>
衰減自五季之後生齒彫耗太祖受命而真宗休養百<lb/>
<pb n="KR3k0029_WYG_063-16a"/>
姓天下戸口之數葢倍於前矣　南豐曽鞏嘗考藝祖<lb/>
之事以為唐天寶十四年天下戸口八百九十一萬藝<lb/>
祖元年戸九十六萬天下既定戸三百九萬元豐二年<lb/>
戸一千三百九十一萬皇朝戸口之數其逺過於唐者<lb/>
葢未嘗興一暴役加一横賦聖人之於民必有休養生<lb/>
息之恩而後能致民俗蕃阜之盛天地之氣與時運遷<lb/>
而日盛於東南故東南民籍以今凖昔乃為特盛漢元<lb/>
始間天下戸口千一百萬而東南戸口當十之一至東<lb/>
<pb n="KR3k0029_WYG_063-16b"/>
漢建康中乃當天下十之二又後而至西晉之太康當<lb/>
天下十之三又後而至唐之開元當天下十之四又後<lb/>
而至國朝之元豐乃當天下十之五<lb/>
　　　版籍類<lb/>
周禮天官小宰八成三曰聽閭里以版圖司書三嵗大<lb/>
比夫家之數掌邦中之版土地之圖地官大司徒掌土<lb/>
地之圗人民之數秋官司民掌登萬民之數自生齒以<lb/>
上皆書于版及三年大比以萬民之數詔司宼及孟冬<lb/>
<pb n="KR3k0029_WYG_063-17a"/>
祀司民之日獻其數王拜受之登於天府内史司㑹冢<lb/>
宰貳之其重之也如是及亂君之為政也戸口漏於圖<lb/>
版避役逋逃者有之於是姦心生而偽端作矣<hi>通典</hi>漢<lb/>
興蕭何收秦丞相府御史圗書藏之髙帝具知天下阨<lb/>
塞戸口多少強弱處以何得秦圗書也他日髙帝過曲<lb/>
逆曰壯哉縣顧問御史戸口幾何對曰始秦時三萬餘<lb/>
戸間者兵數起多亡匿今見五千餘戸非有圗書可考<lb/>
御史其能詳言乎下至宣帝時王成以偽増戸口而獲<lb/>
<pb n="KR3k0029_WYG_063-17b"/>
賞是殆旡版籍之可據也光武披輿地圗指示鄧禹曰<lb/>
天下郡國如是之廣今始得其一子前言天下不足定<lb/>
何也東晉桓溫以人旡定本為庚戌土斷以一其業安<lb/>
帝時劉裕再申行庚戍土斷之科自咸和初蘇峻作亂<lb/>
版籍焚燒至梁武帝時晉代舊籍並在謂之晉籍有東<lb/>
西二庫宋元嘉二十七年立七條之科至于齊東堂校<lb/>
籍置郎令史以掌之而簿籍至此大壊矣齊髙帝時虞<lb/>
玩之上表曰今戸口多少不減元嘉而版籍頓闕宜以<lb/>
<pb n="KR3k0029_WYG_063-18a"/>
元嘉二十七年籍為正後魏旡鄉黨之法民多隠冐李<lb/>
冲上言立鄉黨鄰三長定民戸籍公私便之唐制百戸<lb/>
為里五里為郷四家為鄰五家為保每里置正一人按<lb/>
比戸口又正天下戸凡九等三年一造戸籍凡三本一<lb/>
留縣一送州一送戸部儀鳳三年勅自今以後省黄籍<lb/>
及州縣籍也<hi>通典</hi>
國朝太祖建隆元年有司請據諸道版籍之數揔九千<lb/>
六萬餘戸此國初版籍之數也四年詔曰蕭何入闗先<lb/>
<pb n="KR3k0029_WYG_063-18b"/>
收圖籍沈約為吏手寫簿書自今旡版籍處便仰置造<lb/>
不得煩擾乾徳三年張澹上井田制度戸口㳂革數太<lb/>
宗至道元年詔復天下郡國戸口版籍<hi>自唐末四方兵</hi>
<hi>起版籍亡失故戸口莫得而知至是始復造</hi>咸平五年<lb/>
詔三司取天下戸口數置籍校定以聞景徳二年令三<lb/>
司每嵗校天下税帳登耗以聞天禧二年减諸州府帳<lb/>
目并從簡併勿務滋章四年范雍請逐州選官専管帳<lb/>
以為勞績從之景祐元年造五等丁産簿并丁口帳<lb/>
<pb n="KR3k0029_WYG_063-19a"/>
　　　輿地圗類<lb/>
前漢收秦圗書沛公至咸陽何先入收秦丞相御史律<lb/>
令圗書藏之沛公具知天下阨塞戸口多少強弱處民<lb/>
所疾苦者以何得秦圖書也<lb/>
光武披輿地圗光武披輿地圗示鄧禹曰天下郡國如<lb/>
是今始得其一<lb/>
宋朝輿地圗輿圖之有益於人國也尚矣創業之初有<lb/>
益於平定守成之後有益於備禦其在中興則又有益<lb/>
<pb n="KR3k0029_WYG_063-19b"/>
於恢復舊物者也江南之圖上於盧多遜則收復之功<lb/>
成<hi>長編開寳六年盧多遜使江南白國主曰朝廷重修</hi>
<hi>天下圗經先以江南諸州願求一本以歸國主亟令繕</hi>
<hi>寫與之於是江南十九州之形勢屯戍逺近戸口多寡</hi>
<hi>多遜盡得之矣歸即言江南衰弱可取狀上始有意大</hi>
<hi>用</hi>䕫州之圗出示劉銀則削平之策定<hi>編年乾徳三年</hi>
<hi>王師克䕫州初上以地圗示劉鋹劉鋹束手就擒太宗</hi>
<hi>皇帝聖畧勃興呉越并汾相繼納欵車書混一徳被遐</hi>
<pb n="KR3k0029_WYG_063-20a"/>
<hi>徼圗籍所列府州軍監凡二百九十有五縣一千一百</hi>
<hi>三十有一而化外羈縻之州不與焉</hi>或閏年而圖民籍<lb/>
或十年而圗地形上之職方如指諸掌<hi>長編咸平四年</hi>
<hi>呉淑言諸路所納閏年圗當在職方收掌近者並納儀</hi>
<hi>鑾司伏以天下山川險要皆王室之藴奥故周禮職方</hi>
<hi>掌天下圗籍又詔土訓以夾王車漢祖入闗蕭何收秦</hi>
<hi>圗籍由是周知險要豈可忽而不顧哉請令以今閏年</hi>
<hi>圗並上職方又州郡地理犬牙相入向者圖畫三州地</hi>
<pb n="KR3k0029_WYG_063-20b"/>
<hi>形則可以符合他郡望諸路每十年各畫本路圗上職</hi>
<hi>方所冀天下險要不窺牖而可知九州輪廣如指掌而</hi>
<hi>斯在從之</hi>爾土宇昄章亦孔之厚矣玁狁匪茹整居焦<lb/>
穫葢天人共厭之四牡龐龐駕言徂東則今日事也<lb/>
　<lb/>
　<lb/>
　<lb/>
　羣書考索卷六十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷二十八</head>
    <p>
<pb n="KR3k0029_WYG_028-1a"/>
欽定四庫全書<lb/>
　羣書考索卷二十八　　　宋　章如愚　撰<lb/>
　　禮門<lb/>
　　　明堂類<lb/>
歴代制度神農明堂之作自神農有之<hi>淮南子言神農</hi>
<hi>祀於明堂又曰神農明堂曰天府又曰嘗榖祀于明堂</hi>
　黃帝拜祀上帝於明堂<hi>或謂之合宮</hi>其堂之制中有<lb/>
一殿四靣無壁以茅蓋通水以圜宮垣為複道上有樓<lb/>
<pb n="KR3k0029_WYG_028-1b"/>
從西南八名崑崙天子從之入以拜祀<hi>漢公玉帶所上</hi>
<hi>制度</hi>　唐虞堯曰衢室有虞曰緫章<hi>應劭</hi>唐虞祀五帝<lb/>
於五府<hi>府者聚也言五帝之神聚而祭於此堂</hi>蒼曰靈<lb/>
府赤曰文祖黃曰神計白曰明紀黒曰𤣥矩五府之制<lb/>
未詳　夏氏享祖宗於世室<hi>言代代不毁之故魯名宗</hi>
<hi>廟曰文代室武代室</hi>世室之制堂脩二七廣四脩之一<lb/>
<hi>脩南北之深也夏度以歩今堂脩十四歩益以四方脩</hi>
<hi>之一則堂廣十七歩半</hi>五室三四歩四三尺<hi>堂上為五</hi>
<pb n="KR3k0029_WYG_028-2a"/>
<hi>室象五行也三四歩為室方也四三尺以益廣也木室</hi>
<hi>於東北火室於東南金室於西南水室於西北其方皆</hi>
<hi>三歩其廣益之以三尺也土室於中央方四歩其廣益</hi>
<hi>之以四尺此五室居堂南北六丈東西七丈</hi>九階<hi>南靣</hi>
<hi>三階三靣各二</hi>四旁兩夾牎<hi>牎助户為明也毎室四户</hi>
<hi>八窓</hi>白盛<hi>蜃灰也以蜃灰堊墻所以飾成宮室盛音成</hi>
門堂三之二<hi>門側之堂取数以正堂南北九歩二尺東</hi>
<hi>西十一歩四尺</hi>室三之一<hi>兩室與門各居一分</hi>　商人<lb/>
<pb n="KR3k0029_WYG_028-2b"/>
曰重屋其制堂脩七尋崇三尺四阿重屋<hi>重屋者王居</hi>
<hi>正堂若太寢也阿今四注也重屋複屋也八尺曰尋</hi>
周制季秋大享於明堂宗祀文王以配上帝其制度九<lb/>
尺之筵東西九筵南北七筵堂崇一筵五室凡室二筵<lb/>
東西長八十一尺南北六十三尺其堂髙九尺於一堂<lb/>
之上為五室每一室廣一丈八尺每室開四門門旁各<lb/>
有牎九階外有四門門之廣二丈一尺門兩旁各築土<lb/>
爲堂南北四十二尺東西五十四尺其堂上各爲一室<lb/>
<pb n="KR3k0029_WYG_028-3a"/>
南北丈四尺東西丈八尺其宫室牆壁以蜃蛤灰飾之<lb/>
　武王克紂反商祀于明堂而民知孝<hi>樂記</hi>　成王昔<lb/>
者周公朝諸侯于明堂之位天子負斧依南鄉而立<hi>明</hi>
<hi>堂位</hi>明堂也者明諸侯之尊卑也成王㓜周公六年朝<lb/>
諸侯于明堂制禮作樂頒度量而天下大服一太廟天<lb/>
子明堂　昔者周公宗祀文王於明堂以配上帝<hi>孝經</hi>
孔子至周歴郊社之所考明堂之則<hi>家語同</hi>齊宣王問<lb/>
曰人皆謂我毁明堂毁諸己乎孟子對曰夫明堂者王<lb/>
<pb n="KR3k0029_WYG_028-3b"/>
者之堂也王欲行王政則勿毁之矣<hi>孟梁惠王下</hi>
秦聶宗義三禮圗取大戴九室以爲秦人明堂圗按秦<lb/>
實無明堂圗或者泥於呂氏春秋而不知乃古制也<lb/>
漢武帝元封五年祠太一五帝於明堂上座高皇帝對<lb/>
之<hi>是時未以高袓配天故言對也光武以来乃配</hi>牲以<lb/>
太牢天子從崑崙道中<hi>崑崙道即依黄帝時制也</hi>始拜<lb/>
明堂如郊禮畢燎堂下其明堂制從公玉帶所上黃帝<lb/>
時圗<hi>其年四月天子封㤗山㤗山東北上有古時明堂</hi>
<pb n="KR3k0029_WYG_028-4a"/>
<hi>處儉下儆上欲理明堂奉高帝未曉制度濟南人公玉</hi>
<hi>帶上黄帝時明堂圗上從之作于汶上</hi>因朝諸侯王列<lb/>
侯受郡國計仍赦天下賜鰥寡孤獨帛貧者粟　光武<lb/>
建武三十年初營明堂　明帝永平二年正月辛未初<lb/>
配五帝於明堂光武帝配五帝座位堂上各處其方黃<lb/>
帝在末皆如南郊之位光武位在青帝之南少退西靣<lb/>
各一犢奏樂如南郊　章帝元和二年二月壬申宗祀<lb/>
五帝於孝武所作汶上明堂光武帝配於雒陽明堂禮<lb/>
<pb n="KR3k0029_WYG_028-4b"/>
癸酉更告祀高袓太宗世宗中宗世袓顯宗於明堂各<lb/>
一太牢　安帝延光三年祀汶上明堂如元和故事其<lb/>
制度建武初營明堂上貟下方<hi>法天地</hi>八牎四閨<hi>法八</hi>
<hi>風四時</hi>九室十二座<hi>法九州十二月</hi>三十六戶七十二<lb/>
牖<hi>法三十六旬七十二風</hi>
魏明帝太和元年正月丁未宗祀文王於明堂以配上<lb/>
帝祝稱天子臣某<lb/>
晋武帝太始二年二月丁丑宗祀文皇帝於明堂以配<lb/>
<pb n="KR3k0029_WYG_028-5a"/>
上帝又議明堂宜除五帝之坐同稱昊天上帝各設一<lb/>
坐而已<hi>摯虞議按漢魏故事明堂祀五帝新禮云五帝</hi>
<hi>即上帝帝即天也遂臨五帝之位又按仲尼稱郊祀后</hi>
<hi>稷以配天宗祀文王以配上帝周禮祀天於上帝祀地</hi>
<hi>於四望四望非地則上帝非天㫁可識矣又生於明王</hi>
<hi>没則配五行故太昊配木之列此五帝者配天之神同</hi>
<hi>兆之於四郊報之於明堂</hi>十年十月詔復明堂五帝位<lb/>
<hi>時以五精帝佐天育物前代相因莫之或廢</hi>
<pb n="KR3k0029_WYG_028-5b"/>
東晋孝武帝太元十三年正月帝祀明堂車服之儀率<lb/>
遵漢制出以法駕服以衮冕<hi>孫耆之議郊以祀天故配</hi>
<hi>以后稷明堂祀帝故配以文王郊為皇天之位明堂為</hi>
<hi>上帝之廟故徐邈以配之為言必有神主郊為天壇則</hi>
<hi>明堂非文廟矣時議帝親奉今親祀北郊明年正月上</hi>
<hi>辛祀皇天次辛祠后土後辛祀明堂</hi>
宋孝武大明五年依漢汶上儀設五帝位太袓文帝對<lb/>
饗祭皇天上帝鼎爼彛簋一依太廟禮堂制但作大殿<lb/>
<pb n="KR3k0029_WYG_028-6a"/>
屋十二間无古三十六户七十二牖文飾雕畫而已六<lb/>
年正月帝親奉明堂祀祭五畤帝以太祖配<lb/>
齊髙帝建元元年七月祭五帝之神於明堂有功徳之<lb/>
君配明堂制五室　明帝崇昌元年有司奏以武帝配<lb/>
梁祀五帝於明堂服大裘冕罇以瓦俎豆以純漆牲以<lb/>
特牛餚膳惟二郊若水土之品蔬菜之屬宜以薦郊所<lb/>
無者從省除所配五帝行禮自東階升先春郊帝為始<lb/>
止一獻清酒停三獻及灌事其堂制十二年毁宋太極<lb/>
<pb n="KR3k0029_WYG_028-6b"/>
殿以其材構明堂十二間階准太廟以中央六間安六<lb/>
天座悉南向東来第青帝五帝依次而列又五人帝配<lb/>
享在阼階東上北向大殿後為小殿五間以為五佐室<lb/>
焉<lb/>
陳祀昊天上帝五帝於明堂牲以太牢粢盛六飯鉶羮<lb/>
蔬備薦焉文帝以武帝配廢帝以文帝配堂制殿屋十<lb/>
二間中央六間依前代安六座四方帝各依其方黃帝<lb/>
居坤維而配享座依梁法<lb/>
<pb n="KR3k0029_WYG_028-7a"/>
後魏文帝太和十三年四月經始明堂改營太廟遷洛<lb/>
之後宣武永平延昌中欲建明堂而議者或云五室或<lb/>
云九室至明帝神龜中復議之元義執政遂營九室值<lb/>
代亂不成宗配之禮迄無所設<lb/>
北齊採周官考工記為五室<lb/>
後周採漢三輔黃圗為九室並竟不立<lb/>
隋文帝開皇十三年議立明堂繁役不就終隋代季秋<lb/>
祀五方上帝於雩壇上其用幣各依其方人帝各在天<lb/>
<pb n="KR3k0029_WYG_028-7b"/>
帝之左太袓在太昊南西向五官在庭各依其方牲用<lb/>
犢十二皇帝太尉司農行三獻禮于青帝及太祖自餘<lb/>
有司助奠五官位于堂下行一獻禮有燎其省牲進熟<lb/>
如南郊禮<lb/>
大唐武徳初定令每嵗季秋祀五方上帝于明堂元帝<lb/>
配五人帝五官並從祀訖於貞觀之末竟未議立明堂<lb/>
季秋大享則於圎丘行事<hi>髙袓圎丘及明堂北郊之祀</hi>
<hi>宗帝専配感帝自餘悉依武徳令</hi>永徽二年又奉太宗<lb/>
<pb n="KR3k0029_WYG_028-8a"/>
配祠明堂有司遂以髙袓配五天帝太宗配五人帝下<lb/>
詔造明堂内岀九室様堂三等每階各十二上等方九<lb/>
雉八角高一尺中等方三百尺高一筵下等方三百六<lb/>
十尺高一丈二尺上等象黄琮為八角四階安十二階<lb/>
　顯慶元年禮官議太宗不當配五人帝太尉長孫無<lb/>
忌等議曰宗祀明堂必配天帝而伏羲五代夲配五郊<lb/>
與入明堂自緣從祀今以太宗作配理有未安伏見永<lb/>
徽二年追奉太宗以遵嚴配當時宗袓先在明堂禮司<lb/>
<pb n="KR3k0029_WYG_028-8b"/>
致惑竟未遷祀乃以太宗降配五人帝雖復亦在明堂<lb/>
不得對越天帝謹按孝經孝莫大於嚴父嚴父莫大於<lb/>
配天昔者周公郊祀后稷以配天宗祀文王於明堂以<lb/>
配上帝又尋歴代禮儀且無父子同配明堂之義惟祭<lb/>
法云周人褅嚳而郊稷袓文王而宗武王鄭𤣥注曰褅<lb/>
郊宗袓謂祭祀以配食也褅謂祭昊天於圎丘郊謂祭<lb/>
上帝於南郊袓宗謂祭五帝五神於明堂也尋鄭此注<lb/>
乃以宗袓合為一祭又以文武共在明堂連祍配祠良<lb/>
<pb n="KR3k0029_WYG_028-9a"/>
為謬矣故王肅駁曰古者袓有功而宗有徳袓宗自是<lb/>
不毁之名非謂配食於明堂者也審如鄭義則經當言<lb/>
袓祀文王於明堂不得言宗祀也凡宗者尊也周人既<lb/>
袓其廟又尊其祀孰謂袓於明堂者乎鄭引孝經以解<lb/>
祭法而不曉周公本意殊非仲尼之義旨也臣謹上考<lb/>
殷周下洎貞觀並無一代兩帝同配於明堂伏惟高袓<lb/>
太武皇帝躬受天命奄有神州創制改物體元居正為<lb/>
國始袓抑有舊章太宗文武皇帝道格上𤣥功清下黷<lb/>
<pb n="KR3k0029_WYG_028-9b"/>
極率土之塗炭布大造於生靈請准詔書宗祀於明堂<lb/>
以配上帝從之乾封初仍祭五方上帝依鄭𤣥義復議<lb/>
立明堂左僕射于志寧等請為九室太常博士唐<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>等<lb/>
請為五室高宗令於觀徳殿依兩議張設親與公卿觀<lb/>
議上以五室為便不定又止二年十二月詔祀明堂感<lb/>
帝髙袓太宗崇配仍緫祭昊天上帝及五天帝三年三<lb/>
月議定下詔改元為揔章分萬年縣置明堂縣揔章三<lb/>
年三月具明堂規制下詔詔下之後猶詳議未决後竟<lb/>
<pb n="KR3k0029_WYG_028-10a"/>
不立<lb/>
武后臨朝垂拱元年有司議圎丘及南郊明堂嚴配之<lb/>
禮孔𤣥義奏議請太宗高宗配祭於明堂義符周易及<lb/>
祭法之文沈伯義議髙袓神堯皇帝請配圎丘方澤太<lb/>
宗文武聖皇帝請配南郊北郊髙宗天皇大帝制禮作<lb/>
樂告襌升中率土共休普天同頼切惟莫大之孝理當<lb/>
揔配五天元萬頃范履氷等議髙袓太宗今既無配五<lb/>
祠當依舊無改髙宗有功烈而無差豈祀配之有别請<lb/>
<pb n="KR3k0029_WYG_028-10b"/>
奉歴配五祠從之郊丘諸禮皆以三袓俱配因下詔曰<lb/>
時既沿革莫或相遵自我作古用適於事今以上堂為<lb/>
嚴配之所下室為布政之居来年正月一日可以明堂<lb/>
宗祀三聖以配上帝其月明堂成號為萬象神宮天授<lb/>
二年正月乙酉日南至親祀明堂合祭天地以周文王<lb/>
及武氏先考先妣配百神從祠並於壇位以茅布席而<lb/>
祀武太后又於明堂後造佛舍髙百餘尺始構為大風<lb/>
振倒俄又重營其功未畢證聖元年正月丙申夜佛堂<lb/>
<pb n="KR3k0029_WYG_028-11a"/>
災延燒明堂至明而盡尋又無雲而雷起自西北来未<lb/>
㡬復令依舊規制重造明堂凡高二百九十四尺東西<lb/>
南北廣三百尺上施寳鳳俄以火珠代之明堂之下圍<lb/>
繞施鐡渠以為辟雍之象天冊萬嵗二年三月造成號<lb/>
為通天宮四月又行親享之禮大赦改元為萬嵗通天<lb/>
明年九月又享於通天宮中宗即位神龍元年九月親<lb/>
享明堂合祭天地以髙宗配季秋大享復就圎丘行事<lb/>
迄于睿宗之代開元五年幸東都將行大享之禮以武<lb/>
<pb n="KR3k0029_WYG_028-11b"/>
太后所造明堂有乖典制遂坼依舊造乾元殿毎臨御<lb/>
依正殿禮自是駕在東都常以元日冬至於乾元殿受<lb/>
朝賀季秋大享依舊於圎丘行事十年復題乾元殿為<lb/>
明堂而不行享禮二十年季秋大享於明堂祀昊天上<lb/>
帝以睿宗配又以五方帝五官從祀籩豆樽罍之数與<lb/>
雩禮同二十五年駕在西京詔將作大匠康𧦬素往東<lb/>
都毁之𧦬素以毁坼費功乃奏請且坼上層但留下層<lb/>
以為正殿從之復依舊改為乾元殿其大享儀具開元<lb/>
<pb n="KR3k0029_WYG_028-12a"/>
禮<hi>初萬嵗通天元年四月鑄九鼎成置于明堂之庭各</hi>
<hi>依四方列焉蔡州鼎名永昌髙丈八尺受千八百石兾</hi>
<hi>州鼎名武興雍州鼎名長安兖州鼎名日觀青州鼎名</hi>
<hi>少陽徐州鼎名東原揚州鼎名江都荆州鼎名江陵梁</hi>
<hi>州鼎名成都八州鼎各高一丈四尺受千二百石用銅</hi>
<hi>五十八萬七百一十二斤鼎上各寫夲州山川物産之</hi>
<hi>象仍令著作郎賈應福殿中丞薛昌容鳳閣主事李元</hi>
<hi>振司農錄事鍾紹京等分題之左尚令曹無靡畫仍令</hi>
<pb n="KR3k0029_WYG_028-12b"/>
<hi>宰相諸王率南北宿衞兵十餘萬人并仗器大牛白象</hi>
<hi>等共曵之自𤣥武門外曵入天后自制曵鼎歌詞令曵</hi>
<hi>者唱和焉開元元年八月太子賔客薛謙光元東都九</hi>
<hi>鼎銘其蔡州銘武后所制文曰羲農首出軒昊應期唐</hi>
<hi>虞繼踵湯禹乗時天下光宅域内雍熙</hi>唐禮樂志孝經<lb/>
曰宗祀文王於明堂以配上帝而三代有其名而無其<lb/>
制度故自漢以来諸儒之論不一至於莫知所從則一<lb/>
切臨時增損而不能合古然推其本旨要於布政交神<lb/>
<pb n="KR3k0029_WYG_028-13a"/>
於王者尊嚴之居而已其制作何必與古同然為之者<lb/>
至無所據依乃引天地四時風氣乾坤五行數象之類<lb/>
以為倣象而衆說亦不克成隋無明堂而季秋大享常<lb/>
寓雩壇唐髙袓太宗時寓于圎丘正觀中豆竇盧寛劉<lb/>
伯莊議從崑崙道上層以祭天下層則以布政而孔頴<lb/>
達以為非魏徴以謂五室重屋上貟下方上以祭天下<lb/>
以布政自前世儒者所言雖異而以為如此者多同顔<lb/>
師古曰周書叙明堂有應門雉門之制以此知為王者<lb/>
<pb n="KR3k0029_WYG_028-13b"/>
之常居爾其青陽緫章元堂太廟左右个皆路寢之名<lb/>
也大戴禮曰在近郊又曰文王之廟也此奚足以取信<lb/>
哉說及師古等皆當世名儒其論止於如此髙宗改元<lb/>
緫章分萬年置明堂縣示必欲立之而議亦紛然或以<lb/>
為五室或以為九室而髙宗依兩議以帟幕為之與公<lb/>
卿臨觀而議益不一乃下詔率意班其制度至取象黄<lb/>
琮上設鴟尾其言益不經而明堂亦不能立至則天始<lb/>
毁東都乾元殿以其地立明堂其制滛侈無復可觀迄<lb/>
<pb n="KR3k0029_WYG_028-14a"/>
唐之世季秋大享皆寓圎丘<lb/>
宋朝仁宗大享明堂皇祐二年二月上謂輔臣曰孝莫<lb/>
大於嚴父嚴父莫大於配天今冬至日當親祀圎丘欲<lb/>
以季秋有事於明堂行享帝享親之禮以極孝親之義<lb/>
文彦愽等奏曰臣等檢討舊典昊天上帝一嵗四祭皆<lb/>
以南郊以公卿攝事惟至日圎丘三嵗一親祠開寶中<lb/>
藝祖幸西京以四月庚子有事於南郊行大雩之禮淳<lb/>
化四年至道二年太宗皆以正月上辛躬行祈榖之祀<lb/>
<pb n="KR3k0029_WYG_028-14b"/>
悉如圎丘之禮唯季秋大享闕而未舉真宗祥符初議<lb/>
行此禮亦未遑将上帝祖宗之意遺以俟陛下乎真宗<lb/>
制度前代諸儒議論皆異要必天子之路寝今大慶殿<lb/>
是矣以殿為明堂分五室於内三月一日出御札取今<lb/>
年九月有事於明堂其今年冬至親祀南郊宜即輟罷<lb/>
恩賞依南郊例宋祁上明堂通議二篇宋郊楊安國張<lb/>
揆條典禮十一事劉舜臣上明堂議并圗二卷范仲淹<lb/>
上李太伯明堂圗議鄭叔豹宗祀書三卷于時以丞相<lb/>
<pb n="KR3k0029_WYG_028-15a"/>
文彦博為大禮使宋庠為禮儀使王貽永為儀仗使龎<lb/>
籍為鹵簿使髙若訥為橋道頓逓使四月九日内出手詔<lb/>
曰明堂之禮前代並用鄭王兩家義說兼祭昊天上帝<lb/>
已為變禮國朝自祖宗以来三嵗一親郊及徧祭天地<lb/>
而百神靡不從祀故太祖雩祀太宗真宗祈榖二禮本<lb/>
無地祗位當時皆合祭天地以祖宗並配而百神從祀<lb/>
今明堂正當三嵗親郊之期而禮官所定止祭昊天五<lb/>
帝不及地祗又配座不及祖宗未合三朝之祭制於禮<lb/>
<pb n="KR3k0029_WYG_028-15b"/>
未安其將来親祀明堂宜合祭皇地祗奉太祖太宗真<lb/>
宗並配而五帝神州地祗亦親獻之日月河海諸神悉<lb/>
如圎丘從祀之數以稱朕㳟事天地祖宗神靈之意<hi>注</hi>
時帝謂輔臣曰禮非天降地出緣人情爾今禮官習諸<lb/>
儒之舊傳捨三朝之成法豈朕所以昭孝息民也文彦<lb/>
博曰惟上聖至明為能達禮之情適禮之變非臣愚昧<lb/>
所及二十日禮院言奉詔旨明堂祭玉具尺寸制度以<lb/>
聞檢詳今来明堂行禮惟蒼璧不用外定用四圭有邸<lb/>
<pb n="KR3k0029_WYG_028-16a"/>
黃琮圭璧各二青圭赤璋白虎黝璜兩圭有邸各一凡<lb/>
十一玉並凖三禮圗叅按周禮制造又五月上自撰明<lb/>
堂樂曲二舞并親書明堂二字太常寺請五帝各用本<lb/>
音之樂青帝以角赤帝以徴黃帝以宮白帝以商黑帝<lb/>
以羽上辛祀感生赤帝即隨月用律大常禮院言詳定<lb/>
明堂禮神玉及燔玉當依典禮用二玉一以禮神置於<lb/>
神位祀畢蔵之少府每祀供之一以為燔玉加牲體之<lb/>
上并燔燎之祭玉之備始復於此七月又言准詔合祭<lb/>
<pb n="KR3k0029_WYG_028-16b"/>
皇地祗三聖並侑既增奉禋祀之位則牲亦隨廣請於<lb/>
七犢外更增四犢所有羊豕亦依郊例各用十六又言<lb/>
明堂行禮請初詣昊天位奠玉幣訖次詣皇地祗五帝<lb/>
神州地祗位奠玉幣次詣三聖位奠幣其酌獻之序亦<lb/>
如之　惟明堂不講久矣上必欲舉行盛禮制度損益<lb/>
多由上裁酌咸適其當既成禮令王洙勒成皇宋大享<lb/>
明堂記三十卷上自當序至嘉祐七年九月七日再行<lb/>
是禮　神宗熈寧四年九月十八日大享明堂以英宗<lb/>
<pb n="KR3k0029_WYG_028-17a"/>
配　李拱明堂樂舞頌恭惟仁宗皇帝聦明仁智光紹<lb/>
先烈絯賢覈能緝熙事功道洽治隆四海鏡清制作鼎<lb/>
新百度咸飭祲灾鉅典蒐舉無餘一時文物跨周軼商<lb/>
帝惟天地貺施祖宗貽燕億萬斯禩永永弗替誠心昭<lb/>
報屢正㤗壇惟兹明堂合享並配事大體特猶未遑暇<lb/>
乃皇祐紀元明年仲春申喻輔臣肇議兹禮惟彦博庠<lb/>
拜手承命酌古御今講求故實繼發明詔誕告普率将<lb/>
以季秋涓吉祇藏厥事典禮制度悉由聖裁五月二十<lb/>
<pb n="KR3k0029_WYG_028-17b"/>
三日内出御製天地祖宗樂典舞名降神酌獻奠幣入<lb/>
爼繇誠安而下章有其義而威功睿徳右文化俗所以<lb/>
爲文武二舞之美稱者又皆足以彰盛徳形容寓皇心<lb/>
肅敬備薦獻之儀而侑明靈之觀焉太常習禮惟謹惟<lb/>
䖍是嵗九月即大慶殿因事制宜為五縵室親御寳跗<lb/>
若篆飛白粲為華榜戊申齊宿天地開霽辛亥展事月<lb/>
星明概皇心載祇衮服即次粢盛牲幣以次畢陳樂舞<lb/>
旣作肸蠁来格登降薦獻舉適厥序天地祖宗㒺不咸<lb/>
<pb n="KR3k0029_WYG_028-18a"/>
喜帝之昭報之誠於是為盡而我宋盛典實肇興於此<lb/>
焉先是帝初議大臣有以分撰樂曲為帝言者帝拱而<lb/>
立曰天地袓宗朕當親撰其餘則分命諸臣至是乃發<lb/>
睿思摛帝文以昭肅祇欽㳟之意焉詞淵旨精名義兼<lb/>
稱國史登載亶謂丕榘熈事既成一時名儒誌之以文<lb/>
而樂舞之製天藻昭垂尤宜鋪張盛美以示方来小臣<lb/>
不佞不敢以辭語淺陋為解敢拜手稽首而為之頌<lb/>
髙宗紹興元年二月初皇祐明堂合祭天地奉太宗真<lb/>
<pb n="KR3k0029_WYG_028-18b"/>
考並配而五帝神州地祗亦親獻之日月河海諸神悉<lb/>
如圎丘從祀至是上取法仁宗欲舉行之癸未詔将来<lb/>
明堂一遵皇祐之制三月有司議明堂配祀於嚴父之<lb/>
文不克時定禮部郎官江都王居正議曰古之帝王非<lb/>
肇造區夏者皆無配天之祭聖宋崛起非有始封之祖<lb/>
太祖則周之后稷配祭于郊者也太宗則周之文王配<lb/>
祭于明堂者也皇祐宗祀固宜以太宗配當年蓋拘嚴<lb/>
父之說故配帝並登真宗其後英宗朝孫抃請專配以<lb/>
<pb n="KR3k0029_WYG_028-19a"/>
近考司馬光呂誨争之以為絀袓進父而神宗亦謂周<lb/>
公宗祀在成王以文王為祖則明堂非配考明矣今主<lb/>
上紹統自真宗至于神宗均為宗廟獨躋則患無名並<lb/>
配則同祫饗請今祭昊天上帝皇地祗於明堂宜奉太<lb/>
祖太宗配上是其議九月辛亥合祭天地于明堂以太<lb/>
袓太宗並配大赦天下　紹興四年九月合祀天地於<lb/>
明堂以太袓太宗並配紹興十年九月合祀天地於明<lb/>
堂以太袓太宗並配　紹興三十年秋八月禮部言季<lb/>
<pb n="KR3k0029_WYG_028-19b"/>
秋大享徽宗皇帝於明堂以配上帝緣袓宗以来屢行<lb/>
大享明堂而所設從祀不同若依皇祐廣施從祀切慮<lb/>
其禮稍煩在孝享疑若未專若依元豐悉罷從祀復慮<lb/>
其禮稍畧在昭報疑若未備今欲依熈寧設五方帝五<lb/>
人帝五官神從祀之位庶㡬繁簡適當得禮之中詔從<lb/>
之　紹興三十一年秋九月辛未宗祀上帝於明堂以<lb/>
徽宗配大赦天下　孝宗淳熈六年四月御札勅臣僚<lb/>
等朕叅稽禮文鋪究古制圎壇八陛雖茂展于欽崇明<lb/>
<pb n="KR3k0029_WYG_028-20a"/>
堂九筵亦間行於嘉享是用逺稽皇祐之書近述紹興<lb/>
之制誕敷大號明戒先期朕以今年九月有事於明堂<lb/>
咨爾攸司各揚其職　淳熈六年太史局申明堂大祀<lb/>
合差奏祥瑞官　上曰朕以豐年為上瑞不必差官奏<lb/>
祥瑞　光宗紹熈五年六月國家恢列聖之洪緒秩百<lb/>
王之彌文天施地生尤重合祫之報祖功宗德載嚴並<lb/>
侑之文肆循三嵗之常間舉九筵之享朕自罹咎釁方<lb/>
處棘艱顧思道弗言之時豈遑他務惟越紼行事之誼<lb/>
<pb n="KR3k0029_WYG_028-20b"/>
莫廢親祠要易圎丘之儀近從路寢之禮適農畆之屢<lb/>
稔暨邊方之咸寕萬寳臻成庶備盛多之薦前彞具在<lb/>
一遵寅畏之謨上以衍夀于重闈下以祈安于兆姓用<lb/>
須丕號俾戒先期朕以今年九月有事於明堂　寜宗<lb/>
開禧二年朕丕承眷命祇奉燕貽慶衍重闈頼上帝神<lb/>
祗之祐尊臨廣宇蒙祖宗功徳之休深惟菲質之奚堪<lb/>
益念洪私之當報兹以陰陽順序人物遂宜國勢日以<lb/>
安強朝綱日以清肅不循三嵗之祀曷表一純之𠂻是<lb/>
<pb n="KR3k0029_WYG_028-21a"/>
用稽紹興之成規輯合宮之闕禮時秋必報矧萬寳之<lb/>
方成國典固有宜九筵之間舉誕孚羣聽明戒先期朕<lb/>
以今年九月有事於明堂咨爾攸司各揚乃職　嘉定<lb/>
元年朕推天地施生之徳燕及多方守我祖宗積累之<lb/>
基期於千載居懷兢業獲濟艱難屬邊鄙之輯寕與黎<lb/>
元而休息田莱浸闢麰麥以登方仰滋至之祥敢後一<lb/>
純之報逺稽元祐近質淳熈咸即合宮載申宗祀肆率<lb/>
遵於舊典用丕闡於彌文寅畏嚴㳟尚庶㡬於對越肅<lb/>
<pb n="KR3k0029_WYG_028-21b"/>
雝顯相實允頼於交脩爰飭先期亶孚衆聼朕以今年<lb/>
九月有事於明堂　嘉定八年又詔朕纉承祖烈裒對<lb/>
神休惕思積累之難無疆惟恤祇畏監觀之赫丕顯亦<lb/>
臨保邦常謹於方微更化已踰於八載猥蒙丕祐獲底<lb/>
小康雖瞻仰昊天方切側身之念然敬事上帝敢稽報<lb/>
本之儀率循舊章間秩宗祀爰卜季商之吉乃㳙路寢<lb/>
之居惟予一人将舉親祠之典凡爾百辟各殫顯相之<lb/>
誠庶昭答于靈心且茂迎于和氣誕揚大號明戒先期<lb/>
<pb n="KR3k0029_WYG_028-22a"/>
朕以今年九月有事於明堂　十一年朕纉緒守成既<lb/>
踰三紀勵精更化亦越十年若渉淵氷靡皇夙夜天地<lb/>
神祗之森列丕顯丕承祖功宗徳之兼隆是彛是訓言<lb/>
念菲凉之質每崇保佑之恩比者水旱不時間臻中熟<lb/>
邊隅多故旋底小康屬當舉於親祠敢敬伸於昭報載<lb/>
考累朝之典洊修路寢之儀乃卜季商聿脩祀事以靈<lb/>
承於肸蠁以迓續於休祥祇告先期誕敷羣聽朕以九月<lb/>
有事於明堂　嘉定十四年朕纉履洪基恪膺駿命合<lb/>
<pb n="KR3k0029_WYG_028-22b"/>
祭天地肆嚴三嵗之彜並侑祖宗尤重九筵之禮肇精<lb/>
禋於皇祖垂鉅典於後昆雖圎丘路寢制名稍殊而紫<lb/>
壇清廟報本則一載惟凉菲端荷貺臨百槖屢豐庶證<lb/>
叶濟齊魯首閑於王化輿地来歸荆淮盡掃於邊塵隻<lb/>
輪弗返人心底定國勢漸尊顧列聖積累之所臻豈一<lb/>
已圗回之能致乃卜季商之吉聿親大享之儀以殫昭<lb/>
答之誠以廣敷錫之慶用孚羣聴肅戒先期朕以今年<lb/>
九月有事於明堂<lb/>
<pb n="KR3k0029_WYG_028-23a"/>
揔說明堂明堂之制或以為一殿<hi>公玉𢃄之言裴顯亦</hi>
<hi>言一殿</hi>或以為五室<hi>考工記/</hi>或以為九室十二堂<hi>大戴</hi>
<hi>禮張衡東都賦</hi>或以為十二室<hi>呂氏春秋</hi>或以為四堂<lb/>
十二室<hi>明堂月令</hi>其堂室之多寡不同如此或謂之天<lb/>
府<hi>神農</hi>或謂之合室又曰崑崙<hi>黄帝/</hi>或謂之五府<hi>堯舜</hi>
又曰衢室<hi>堯</hi>又曰緫章<hi>舜/</hi>或謂之世室<hi>夏</hi>或謂之重屋<lb/>
<hi>應劭又云商曰揚館</hi>或謂之明堂<hi>周</hi>蔡邕又取其正室<lb/>
之貌則曰太廟取其尊崇則曰明堂取其四時之學則<lb/>
<pb n="KR3k0029_WYG_028-23b"/>
曰太學取其水圜如璧則曰辟雍大戴禮云其外有水<lb/>
曰辟雍古周禮孝經說明堂文王之廟戴徳云明堂辟<lb/>
雍是一其名之不同如此左傳魯僖公五年旣視朔遂<lb/>
登觀臺服氏云人君入太廟視朔天子曰靈䑓諸侯曰<lb/>
觀䑓在明堂之中文公二年服氏曰明堂祖廟並與鄭<lb/>
注不同鄭注玉藻云天子廟及路寢皆如明堂制即鄭<lb/>
意以為三者名異而制同王制云小學在公宮之左大<lb/>
學在郊即云天子曰辟雍是學不得與明堂同為一物<lb/>
<pb n="KR3k0029_WYG_028-24a"/>
又天子宗廟在雉門之外孝經緯云明堂在國之陽玉<lb/>
藻又云聼朔於南門之外是明堂與祖廟别處不得為<lb/>
一也蔡邕明堂章句曰明堂者天子太廟所以宗祀周<lb/>
謂明堂東曰青陽南曰明堂西曰緫章北曰𤣥堂中曰<lb/>
太室人君南靣故主以明堂為名在其五堂之中央皆<lb/>
曰太廟享射飬老教學選士皆於其中故取其宗祀之<lb/>
清貌則曰清廟言其正室之貌則曰太廟取其尊崇則<lb/>
曰太室取其堂則曰明堂取其四門之學則曰太學取<lb/>
<pb n="KR3k0029_WYG_028-24b"/>
其四靣周水圜如璧則曰辟雍雖各異名而事實一也<lb/>
袁准正論明堂宗廟太學各有所為而儒者合為一體<lb/>
失之逺矣宗廟之中人所致敬幽隐清净鬼神所居而<lb/>
使衆學處焉饗射於中人鬼慢黷生死交錯囚俘截耳<lb/>
瘡痍流血以干鬼神非其理也茅茨采椽至質之物建<lb/>
日月承玉輅以處其中非其類也夫宗廟鬼神之居祭<lb/>
天而於人鬼之室非其處也王者五門宗廟在一門之<lb/>
内若在廟而張三侯又辟雍在内人物衆多非宗廟之<lb/>
<pb n="KR3k0029_WYG_028-25a"/>
中所能容也其用之不同如此夏度以歩商度以尋周<lb/>
度以筵大戴禮云宮統三百歩東西九仭南北七筵堂<lb/>
髙三尺禮記正義曰按鄭目録云明堂東西九筵南北<lb/>
七筵堂崇一筵五室凡室二筵古周禮孝經東西九筵<lb/>
南北七筵堂崇一筵五室凡室二筵明堂月令堂髙三<lb/>
丈東西九仭南北七筵又云堂方百四十四尺坤之䇿<lb/>
也屋圜徑二百一十六尺乾之䇿也太廟明堂方三十<lb/>
六丈通天屋徑九丈其廣狹之不同如此或以為在國<lb/>
<pb n="KR3k0029_WYG_028-25b"/>
之陽三里之外七里之内丙巳之地<hi>淳于登説</hi>或以為<lb/>
在宮中<hi>顔師古説蓋得之於路寢歟</hi>或以為在郭内<hi>宇</hi>
<hi>文愷説</hi>或作之汶上<hi>武帝/</hi>或寓之雩壇<hi>隋</hi>或寓之圜丘<lb/>
<hi>唐</hi>或以為在近郊三十里<hi>明堂月令</hi>其地之不同如此<lb/>
或祭上帝<hi>黄帝</hi>或祭五帝<hi>唐虞/</hi>或祭太乙<hi>武帝時以上</hi>
<hi>帝為太乙</hi>或除五天帝<hi>明帝時摯虞除五帝終東漢至</hi>
<hi>晉皆以五帝即上帝上帝即天帝用王肅一天之說於</hi>
<hi>是除五帝之位惟祭上帝</hi>或祭五人帝<hi>鄭康成說</hi>淳于<lb/>
<pb n="KR3k0029_WYG_028-26a"/>
登曰周公祀文王於明堂五帝之精太微之庭中有五<lb/>
帝座星蔡邕明堂論曰明堂者所以崇禮其祖以配上<lb/>
帝也其所祭之不同如此大戴禮云凡九室四户八牎<lb/>
共三十六户七十二牖以茅蓋屋上圜下方明堂月令<lb/>
云四户八牖淳于登曰八䆫四闥鄭駿之云戴禮所云<lb/>
雖如盛徳篇云九室三十六户七十二牖似呂不韋作<lb/>
春秋時說者非古也其制之不同如此古周禮孝經説<lb/>
蓋以茅晏子春秋曰明堂之制下之温濕不能及也上<lb/>
<pb n="KR3k0029_WYG_028-26b"/>
之寒暑不能入也木工不鏤示民知節也呂氏春秋曰<lb/>
周明堂茅茨蒿柱土階三等以見節儉也胡廣曰古之<lb/>
清廟以茅蓋今之明堂茅蓋之乃加瓦其上不忘古也<lb/>
封軌議曰上圜下方以則天地通水圜宮以節觀者茅<lb/>
蓋白盛為之質赤綴白綴為之户牖武后時議大小拱<lb/>
級大梠飛檐上以清陽玉葉覆之後竟不行其制度之<lb/>
豐儉如此陰陽九六之變且圎蓋方載六九之道也八<lb/>
闥以象八卦九室以象九州十二宮以應十二辰三十<lb/>
<pb n="KR3k0029_WYG_028-27a"/>
六户七十二牖以四户八牖乗九室之數也户皆外設<lb/>
而不閉示天下不藏也通天屋髙八十一尺黃鍾九九<lb/>
之實也二十八柱列於四方亦七宿之象也堂髙三尺<lb/>
以應三統四鄉五色各象其行外愽二十四丈以應節<lb/>
氣也封軌議曰鄭元曰五室者象五行也九階者法九<lb/>
州四户者達四時八窓者通八風上圜下方以則天地<lb/>
白虎通又以為上圎法天下方法地八窻象八風四闥<lb/>
法四時九室法九州十二座法十二月三十六户法三<lb/>
<pb n="KR3k0029_WYG_028-27b"/>
十六雨七十二牖法七十二風其取象之不同如此五<lb/>
帝之位正四方而明堂祭於四維不以其方天子之朝<lb/>
向明而明堂則四時異宮不必南靣其所向之不同如<lb/>
此或配以遠祖<hi>漢初配以髙帝晋初配以宣帝尋復還</hi>
<hi>以文帝配</hi>本朝升以列聖同侑其配享不同如此或一<lb/>
犢<hi>明帝紀光武制</hi>或廿太牢<hi>武帝從方士言</hi>其牲體如<lb/>
此　六經有明堂之文而無其說孔孟有明堂之說而<lb/>
無其制度考工有明堂之制而制不詳緯書則詳矣而<lb/>
<pb n="KR3k0029_WYG_028-28a"/>
未必帝王之制漢晋諸儒不宗孔孟之說而信緯書之<lb/>
說不信考工之制而信緯書之制何哉夫所謂明堂者<lb/>
亦曰布政交神而已是孔孟之說也考工所說雖非周<lb/>
公之全經然不可謂非周公之制說者但見其尺度之<lb/>
廹阨盡從而駁之非也<hi>姚䇿</hi>　鄭氏雖得之於考工至<lb/>
謂制如太廟與路寢則失矣此張逸之所以難而宇文<lb/>
愷之所以駁也蔡氏雖得之於大戴至謂教學選士皆<lb/>
在其中此袁准之所以破也周堂度以筵要在為神靈<lb/>
<pb n="KR3k0029_WYG_028-28b"/>
之所廬天子之所御耳三公在中階之前侯伯分於東<lb/>
西四夷子男之居並在國門之外何害於隘也李謐喜<lb/>
非鄭氏有繩樞甕牖蓽門圭竇之譏亦云削刻哉<hi>堯階</hi>
<hi>三尺太王陶穴以為宮安得藉此以病周虞舜受終四</hi>
<hi>月覲四嶽羣后並不以巖廊狹隘不足以容也禹塗山</hi>
<hi>之會玉帛萬國而使大為宮室以處諸侯豈卑宮室之</hi>
<hi>意哉</hi>觀諸儒之論康成博而證其失也雜伯喈㵷而裁<lb/>
其失也固袁准質而明其失也刻摰虞簡而質其失也<lb/>
<pb n="KR3k0029_WYG_028-29a"/>
短宇文愷才而富其失也巧李謐孚而篤其失也苛至<lb/>
於王儉之典雅顔監之該詳其皆讜論也然終非萬世<lb/>
之法武帝雖得之於斷而溺於怪漢明雖得之於文而<lb/>
惑於纎梁武得之於裘冕而失之牲牢齊丈得之配侑<lb/>
而失之一殿隋氏則奪於羣議而不果行唐世則果於<lb/>
不經而恣淫侈　齊宣王欲毁明堂而孟子則勸之以<lb/>
王政之說唐歴世欲興明堂韓愈則排之以三器之論<lb/>
從孟子之論則明堂可興從韓愈則明堂為可廢孟子<lb/>
<pb n="KR3k0029_WYG_028-29b"/>
承王政不行之後必欲行之庸知明堂之不可廢也韓<lb/>
子承諸儒互說之末必欲排之庸知明堂之不必建也<lb/>
與其從韓愈以息諸儒之說不若從孟子以行先王之<lb/>
政<hi>䇿</hi>　且明堂之制於以朝羣后而致其義飬三老而<lb/>
致其仁頒月令以奉天時聼政考言以脩人治適其時<lb/>
也又孰曰不可者乎旣曰可矣則重屋總章不必狥其<lb/>
名之詭土階茅茨不必從其制之陋至若八闥以象乎<lb/>
八卦九室而象乎九州上圎而法乎乾下方以體乎坤<lb/>
<pb n="KR3k0029_WYG_028-30a"/>
十二宮以應嵗之辰七十二牖以應氣之候者無為詭<lb/>
異不經也要之廣大足以周旋禮文㓗净足以致享上<lb/>
帝其最不可取者蔡邕之章句而最可取者袁准之正<lb/>
論而已<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_028-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索卷二十八<lb/>
</p>
<p>
</p>
  </div>
</body>
</text>
</TEI>
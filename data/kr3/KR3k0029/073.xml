<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷七</head> <lb/>
    <p>
<pb n="KR3k0029_WYG_073-1a"/>
欽定四庫全書<lb/>
　羣書考索後集卷七<lb/>
　　　　　　　　　　　　宋　章如愚　編<lb/>
　　官制門<lb/>
　　　翰苑類<lb/>
翰林學士承㫖　唐始置翰林學士無承㫖至　憲宗<lb/>
　永貞元年始命鄭絪為承㫖位在諸學士上居東第<lb/>
　一閤大誥令大廢置丞相之宻畫内外之宻奏上之<lb/>
<pb n="KR3k0029_WYG_073-1b"/>
　所甚注意者莫不専受専對承㫖院記　宋承㫖不<lb/>
　常置以院中久次者一人充<hi>續㑹要</hi>
翰林學士　唐學士之職本以文學言語備顧問出入<lb/>
　侍從因得參謀議納諫諍其禮尤寵<hi>職林</hi>　翰林院<lb/>
　者在銀臺門内盖藝能伎術召見者之所處也<hi>韋執</hi>
　<hi>誼翰林故事</hi>　文書詔令則中書舍人掌之<hi>職林</hi>
　自太宗時名儒學士時召草制然猶未有名號乾封<lb/>
　以後始號北門學士　𤣥宗初置翰林待詔掌四方<lb/>
<pb n="KR3k0029_WYG_073-2a"/>
　表疏批荅應和文章<hi>職林</hi>　繼以詔勅制誥悉由中<lb/>
　書多壅滯始選朝官有詞藝學識者入居翰林供奉<lb/>
　别㫖然亦未定名制詔書勅猶或分在集賢<lb/>
　　集賢殿書院學士掌刋緝經籍凡圖書遺逸賢才<lb/>
　　隐滯則承㫖以采之謀慮可施於時著述可行於<lb/>
　　世者考其學術以聞凡承㫖撰述文章校理經籍<lb/>
　　<hi>唐志</hi>
　𤣥宗開元二十六年始以翰林供奉改稱學士别建<lb/>
<pb n="KR3k0029_WYG_073-2b"/>
　學士院於翰林院之南俾専内命其後又置東翰林<lb/>
　院於金鑾殿之西随上所在<hi>韋執誼翰林志</hi>　選用<lb/>
　益重而禮遇益親至號為内相又以為天子私人凡<lb/>
　學士無定員下自校書郎上及諸曹尚書皆為之入<lb/>
　院一嵗則遷知制誥未知制誥者不作文書<lb/>
　晉天福五年詔翰林學士院公事宜並歸中書舍人<lb/>
　自是舍人晝直者當中書制夜直者當内制至少帝<lb/>
　開運元年復詔翰林學士與中書舍人分為兩制各<lb/>
<pb n="KR3k0029_WYG_073-3a"/>
　置六員<hi>五代職官志</hi>
　宋翰林學士掌内制凡制誥赦𠡠國書及宫禁所用<lb/>
　之文詞凡后妃親王公主宰相節度使除拜則學士<lb/>
　草詞授待詔書訖以進赦降徳音則先進草大詔命<lb/>
　及外國書則具本禀奏傳書亦如之<hi>續㑹要</hi>　太宗<lb/>
　淳化二年以翰林學士賈黄中蘇易簡同管勾差遣<lb/>
　院而學士領外司自此始<hi>會要</hi>　自是學士兼領他<lb/>
　司止焉職名同元豐官制行始専典内制故必帶知<lb/>
<pb n="KR3k0029_WYG_073-3b"/>
　制誥<hi>見孝宗會要</hi>　建炎兵興降詔之禮多廢紹興<lb/>
　舉行故事凡六尚書及翰林端明殿學士與曽任宰<lb/>
　執官不允並降詔從綦崇禮之請也<hi>中興㑹要</hi>　隆<lb/>
　興改元詔學士及經筵官内宿稍復祖宗故事　乾<lb/>
　道又詔郊祀大禮依舊鎖院宣麻　先是紹興三十<lb/>
　一年詔明堂大禮合加恩官僚權宜更不鎖院宣麻<lb/>
　至是始復從周必大之請也<lb/>
直學士院權直　唐制官序未至而他官權攝者為直<lb/>
<pb n="KR3k0029_WYG_073-4a"/>
　官　麈史云許敬宗直記室是也　唐五代有翰林<lb/>
　學士院而無權直　宋初開寶二年以中書舍人李<lb/>
　昉知制誥盧多遜並直學士院而直院之名始此<lb/>
　塵史云但以資淺者為之其實正官也　六年以知<lb/>
　制誥張澹權直翰林院　時以多遜使江南使還如<lb/>
　故職而權直之名始此凡他官入院未除學士謂之<lb/>
　直院學士俱闕他官暫行文書謂之權直<hi>㑹要續會</hi>
　<hi>要云</hi>孝宗乾道九年以崔端詩為翰林權直淳熈中<lb/>
<pb n="KR3k0029_WYG_073-4b"/>
　議者謂翰林非専掌制誥之地乃改為學士院權直<lb/>
　<hi>孝宗會要</hi>
　　　列曹尚書<lb/>
尚書　唐虞官也書曰龍作納言詩曰仲山甫王之喉<lb/>
　舌士之權貴不過尚書　又曰唐虞曰納言其在周<lb/>
　官為内史機事所總號令攸發<hi>漢官觧説</hi>　尚上也<lb/>
　言最在上摠領之也辨云尚猶奉也百官言事當省<lb/>
　案平處奏之故曰尚書尚食尚方亦然<hi>韋昭辨釋名</hi>
<pb n="KR3k0029_WYG_073-5a"/>
　　周禮司㑹中大夫二人司㑹主天下之大計計官<lb/>
　之長若今之尚書<hi>通典</hi>
秦時少府遣吏四人在殿中主發書故謂之尚書<hi>通典</hi>
　尚猶主也漢初有尚冠尚衣尚食尚浴尚席尚書謂<lb/>
　之六尚戰國時已有尚冠尚衣之屬矣<hi>宋志</hi>
漢初因之武昭以後其任稍重<hi>六典</hi>　武帝遊宴後庭<lb/>
　始用宦者主中書以司馬遷為之中間遂罷其官以<lb/>
　為中書之職　成帝建始四年罷中書宦者又置尚<lb/>
<pb n="KR3k0029_WYG_073-5b"/>
　書五人一人為僕射而四人分為四曹掌圖書祕記<lb/>
　章奏之事各有其任<lb/>
　其一曰常侍曹主丞相御史公卿事　其二曰二千<lb/>
　石曹主刺史郡國事　其三曰民曹主吏民上書事<lb/>
　　其四曰主客曹主外國夷狄事　後又置三公曹<lb/>
　主斷獄是為五曹<hi>晉百官志</hi>　尚書舊不分曹至是<lb/>
　始分曹<hi>通典</hi>
後漢光武親攬吏職天下事皆上尚書與人參决乃下<lb/>
<pb n="KR3k0029_WYG_073-6a"/>
　三府<hi>六典</hi>以三公曹嵗盡考課諸州郡事　改常侍<lb/>
　曹為吏部主選舉祠祀事　民曹主繕修功作鹽池<lb/>
　園苑事　客駕主護駕羌胡朝賀事　二千石曹主<lb/>
　辭訟事　中都官曹主水火盜賊事合為六曹是時<lb/>
　尚書雖有曹名不以為號<hi>晉職官志</hi>
漢末改吏部為選部<hi>六典</hi>　靈帝以侍中梁鵠為選部<lb/>
　尚書於此始見曹名<lb/>
魏改選部為吏部主選部事又有左民客曹五兵度支<lb/>
<pb n="KR3k0029_WYG_073-6b"/>
　凡五曹<lb/>
晉置吏部三公客曹駕部屯田度支六曹而無五兵<lb/>
　咸寜二年省駕部尚書四年省一僕射又置駕部尚<lb/>
　書　太康中有吏部殿中及五兵田曹度支左民為<lb/>
　六曹尚書又無駕部三公客曹　恵帝世又有右民<lb/>
　尚書止於六曹不知此時省何曹也　渡江有吏部<lb/>
　祠部五兵左民度支五尚書祠部尚書常與右僕射<lb/>
　通職不常置以右僕射攝之若右僕射缺則以祠部<lb/>
<pb n="KR3k0029_WYG_073-7a"/>
　尚書攝知右事<hi>並晉志</hi>　康帝起居注詔曰尚書萬<lb/>
　事之本朕所責成也而廪秩儉薄甚非治體今雖軍<lb/>
　國多費不為元凱惜禄其依令僕給尚書各親信五<lb/>
　十人廪賜<lb/>
宋有吏部尚書領吏部刑部三公兵部四曹　度支尚<lb/>
　書領度支金部倉部起部四曹　左民尚書領左民<lb/>
　駕部二曹　都官尚書領都官水部庫部功論四曹<lb/>
　　五兵尚書領中兵外兵二曹　祠部尚書右曹當<lb/>
<pb n="KR3k0029_WYG_073-7b"/>
　時通職不俱置　起部尚書興立宫廟權置事畢省<lb/>
　<hi>南宋百官志</hi>
齊職儀尚書六人品第三秩六百石進賢兩梁冠納言<lb/>
　幘絳朝服佩水蒼玉執笏負荷<lb/>
梁與宋同武帝時尚書省置吏部祠部度支左民都官<lb/>
　五兵等六尚書侯景改梁五兵為七兵尚書　又職<lb/>
　官録曰齊尚書品服悉與令同　亦别有起部尚書<lb/>
　營宗廟宫室權置事畢則省　何𦙍字子季為左民<lb/>
<pb n="KR3k0029_WYG_073-8a"/>
　尚書後辭官隐於若耶山雲門寺勅給白衣尚書禄<lb/>
　𦙍固辭　又到洽為御史中丞兄溉為左民尚書<lb/>
　舊中丞小専入尚書下舍治引服親不應有碍刺史<lb/>
　省詳决乃許入溉省亦以其兄弟素篤不能相别<lb/>
　陳置尚書五員<lb/>
後魏皇始二年三月分尚書三十六曹及諸外署凡置<lb/>
　三百六十曹令大夫主之大夫各有屬官其有文簿<lb/>
　當曹一奏欲以省彈駁之煩　十二月復尚書三十<lb/>
<pb n="KR3k0029_WYG_073-8b"/>
　六曹曹置代人令史一人譯令史一人書令史一人<lb/>
　　天賜二年二月復罷二十六曹别置武歸修勤二<lb/>
　職武歸比郎中修勤比令史分主省務　始光元年<lb/>
　正月置右民尚書　神䴥元年置諸曹尚書十餘人<lb/>
　各居别寺　興安二年置駕部右士尚書<hi>已上並後</hi>
　<hi>魏官志</hi>　通典載後魏初有殿中掌殿内兵馬倉庫<lb/>
　　樂部掌伎樂及角使伍伯　駕部掌牛馬驢騾<lb/>
　南部掌南邊州郡　北部掌北邊州郡五尚書其後<lb/>
<pb n="KR3k0029_WYG_073-9a"/>
　又有吏部<hi>初曰選部</hi>　兵部都官度支七兵祠部民<lb/>
　曹等尚書　又有金部庫部虞曹儀曹右民宰官<hi>元</hi>
　<hi>禔為宰官尚書</hi>都牧<hi>元稹為都牧尚書</hi>牧曹右曹太<lb/>
　倉太官祈曹神都儀同曹等尚書自金部以下但有<lb/>
　尚書之名而不詳職事<lb/>
北齊六尚書分統列曹　吏部統吏部考功主爵三曹<lb/>
　　殿中統殿中儀曹三公駕部四曹　祠部統祠部<lb/>
　主客虞曹屯田起部五曹　祠部無尚書則右僕射<lb/>
<pb n="KR3k0029_WYG_073-9b"/>
　攝之　五兵統左中兵右中兵左外兵右外兵都兵<lb/>
　五曹　都官統都官二千石比部水部膳部五曹<lb/>
　度支統度支倉部左户右户金部庫部六曹凡二十<lb/>
　八曹　吏部二公郎中各二人餘並一人凡三十郎<lb/>
　也<lb/>
隋髙祖時吏部尚書統吏部侍郎二人主爵侍郎一人<lb/>
　司勲侍郎二人考功侍郎一人　禮部尚書統禮部<lb/>
　祠部侍郎各一人主客膳部侍郎各二人　兵部尚<lb/>
<pb n="KR3k0029_WYG_073-10a"/>
　書統兵部職方侍郎各二人駕部庫部侍郎各一人<lb/>
　　都官尚書統都官侍郎二人刑部比部侍郎各一<lb/>
　人司門侍郎二人　度支尚書統度支户部侍郎各<lb/>
　二人金部倉部侍郎各一人　工部尚書統工部屯<lb/>
　田侍郎各二人虞部水部侍郎各一人凡三十六侍<lb/>
　郎分司曹務直宿禁省如漢之制<lb/>
唐尚書與隋同龍朔二年改尚書為太常伯　咸亨元<lb/>
　年依舊歴代吏部尚書及侍郎品秩悉髙於諸曹<lb/>
<pb n="KR3k0029_WYG_073-10b"/>
宋朝太祖太宗監藩鎮之弊乃以尚書郎曹卿寺官出<lb/>
　領外寄三嵗一易坐鎮外重分裂之勢尚書侍郎郎<lb/>
　中員外郎與九寺五監皆為空官特以寓禄秩序品<lb/>
　位而已而凡省臺寺監皆往往以他官兼領故自<lb/>
　真宗仁宗以来議者多以正名為請咸平中楊億首<lb/>
　言文昌㑹府有名無實宜復其舊既而言者相繼乞<lb/>
　復二十四司之制　至和中呉育亦言尚書省天下<lb/>
　之大有司而廢為閑所當漸復之然朝論異同未遑<lb/>
<pb n="KR3k0029_WYG_073-11a"/>
　釐正<lb/>
　神宗即位慨然欲更其制　熈寜末始命館閣校唐<lb/>
　六典　元豐三年以摹本賜羣臣乃置局中書命翰<lb/>
　林學士張璪等詳定八月下詔肇新官制凡省臺寺<lb/>
　監領空名者一切罷去而易之以階五年詳定所上<lb/>
　寄禄格而省臺寺監之官各還所職矣神宗常論蘇<lb/>
　綽建復官制上自朝廷下至州縣悉分為六曹體統<lb/>
　如一今先自京師候推行有序即監司州縣皆可施<lb/>
<pb n="KR3k0029_WYG_073-11b"/>
　行矣　六曹尚書侍郎為常式<lb/>
　哲宗元祐初置權尚書俸賜依守侍郎班序在試尚<lb/>
　書之下<hi>四朝志</hi>　正三品崇寜罷<lb/>
　髙宗紹興八年復置權尚書十年詔食邑格内將權<lb/>
　尚書在右右散騎常侍下<hi>中興㑹要</hi>
侍郎<lb/>
隋煬帝二年尚書六曹吏部禮部兵部刑部民部工部<lb/>
　各置侍郎一人以貳尚書之職並正第四品<hi>六典注</hi>
<pb n="KR3k0029_WYG_073-12a"/>
　　今之侍郎其置自此始也夫侍郎之名舊矣<lb/>
漢凡諸郎掌更直執㦸宿衞諸殿門以侍衞之故通謂<lb/>
　之侍郎故武帝時東方朔為郎當時謂之官不過侍<lb/>
　郎位不過執㦸是也尚書亦有侍郎<hi>通典</hi>　尚書郎<lb/>
　初入臺稱郎中換嵗稱侍郎<hi>漢官</hi>
梁尚書郎初入臺稱郎中功髙者轉為侍郎是也<hi>五代</hi>
　<hi>史志</hi>　案前代郎中侍郎兩署侍郎即今郎中之任<lb/>
　郎中即今員外之任也<hi>初學記</hi>
<pb n="KR3k0029_WYG_073-12b"/>
隋帝諱忠不置郎中<hi>初學記</hi>　尚書二十四司諸郎中<lb/>
　謂之侍郎通若今之郎官非六部侍郎之任也<hi>通典</hi>
　　自煬帝置六曹侍郎於是改諸司侍郎但曰郎又<lb/>
　改吏部為選部郎禮部為儀曹郎兵部為兵曹郎刑<lb/>
　部為憲曹郎工部為起曹郎以異六侍郎之名<hi>通典</hi>
唐武徳六年廢六司侍郎貞觀二年復<hi>通典</hi>　降為正<lb/>
　四品下惟吏部侍郎為正四品上龍朔二年改為少<lb/>
　常伯　咸亨元年復為侍郎總章元年吏部兵部各<lb/>
<pb n="KR3k0029_WYG_073-13a"/>
　増侍郎六員<hi>六典注</hi>
宋初以為階官至　元豐官制行始有職掌　元祐二<lb/>
　年初置權侍郎從四品如未歴給事中中書舍人及待<lb/>
　制以上者並帶權字禄賜比諫議大夫<hi>四朝志</hi>　崇<lb/>
　寜改元遵元豐舊罷權侍郎　建炎四年復置兵部<lb/>
　<hi>題名記</hi>
郎中<lb/>
西漢置尚書郎四人分掌尚書事<hi>通典</hi>　一人主匃奴<lb/>
<pb n="KR3k0029_WYG_073-13b"/>
　單于營部一人主羌夷吏民一人主户口墾田一人<lb/>
　主財帛委輸<lb/>
　光武分尚書為六曹毎一人尚書則領六郎凡三十<lb/>
　六郎焉<hi>初學記</hi>
　秦置郎中令其屬官有三署　五官中郎將左中郎<lb/>
　將右中郎將凡三署　署中有郎中侍郎無員多至<lb/>
　千人分𨽻三署主執㦸侍宫殿出則充車騎　東漢<lb/>
　因之漢官云尚書郎初從三署郎選詣尚書臺試毎<lb/>
<pb n="KR3k0029_WYG_073-14a"/>
　一郎缺則試五人先試牋奏初入臺稱尚書郎中滿<lb/>
　嵗稱尚書郎二嵗稱侍郎故郎中侍郎之名猶因三<lb/>
　署本號也<hi>初學記</hi>
　西漢言郎者多非尚書郎唯田蚡少為諸曹郎是也<lb/>
　文帝時馮唐為郎中署長直不疑盜同舍郎金武帝<lb/>
　時顔駟為郎三世不遇武帝時揚雄為侍郎及諸言<lb/>
　以貲為郎父任為郎皆三署郎至　東漢猶難分有<lb/>
　尚書及曹名冠首者即尚書直言為郎者亦三署魏<lb/>
<pb n="KR3k0029_WYG_073-14b"/>
　二晉以後無三署郎主作文書草<hi>通典</hi>
魏自黄初改祕書為中書置通事郎掌詔書而尚書郎<lb/>
　有二十三人有殿中吏部駕部金部虞曹比部南主<lb/>
　客祠部度支庫部農部水部儀曹三公倉部民曹二<lb/>
　千石中兵外兵都兵别兵考功定課非復漢時職任<hi>通</hi>
　<hi>典</hi>　自漢以来尚書諸曹郎中侍郎或兩置漢代兩<lb/>
　置其職則同　魏　晉　宋　齊唯置郎中　梁<lb/>
　陳兩置<lb/>
<pb n="KR3k0029_WYG_073-15a"/>
後魏　北齊唯置郎中　隋開皇中置侍郎隋諱忠不<lb/>
　置郎中煬帝改曰郎<lb/>
唐改郎為郎中<hi>六典</hi>　龍朔二年改為大夫咸亨<lb/>
　光宅神龍並隨曹改復<hi>六典</hi>
宋初元豐官制行郎官理都守以上資任者為郎中<hi>四</hi>
　<hi>朝志</hi>
員外郎<lb/>
隋開皇三年尚書二十四司各置員外郎一人<hi>通典</hi>
<pb n="KR3k0029_WYG_073-15b"/>
　品從第六謂曹郎本員之外復置郎也<hi>六典</hi>　掌司<lb/>
　其曹之版籍侍郎缺則釐其曹事此今尚書員外郎<lb/>
　所由始也<hi>通典</hi>　又注曰歴代尚書郎各以曹名為<lb/>
　稱首或謂之侍郎皆無員外之號前代史傳及職官<lb/>
　要録或有言員外郎者盖謂員外散騎侍郎耳非尚<lb/>
　書之職也又六典注云宋百官階次有員外郎美遷<lb/>
　為尚書郎　煬帝三年廢二十四司員外郎毎司減<lb/>
　一郎置承務郎一人同開皇員外郎之職<lb/>
<pb n="KR3k0029_WYG_073-16a"/>
　尚書諸曹各置員外郎吏部置二人　龍朔　咸亨<lb/>
　　光宅並随曹改復<hi>六典注</hi>
宋元豐官制六曹郎官理郡守以上資任者郎中通判<lb/>
　以下資序者為員外郎雖理知州資序未曽實歴知<lb/>
　州及監司開封府推判官者止除員外郎<hi>四朝志</hi>
吏部尚書<lb/>
周禮天官大宰掌建邦之六典以佐王治邦國　漢成<lb/>
　帝置列曹尚書四人其一曰常侍曹光武改常侍曹<lb/>
<pb n="KR3k0029_WYG_073-16b"/>
　為吏部曹主選舉靈帝改吏部為選部以梁鵠為尚<lb/>
　書　魏改選部為吏部主選部事職右於諸曹尚書<lb/>
　　晉吏部尚書一人諸尚書品俸以上皆與令僕同<lb/>
　　宋置二吏部尚書廢五兵尚書尋復舊名　齊<lb/>
　梁　陳　後魏　北齊皆曰吏部尚書　後周依周<lb/>
　官書大冢宰卿一人七命　隋復曰吏部尚書<hi>六典</hi>
　<hi>注</hi>　自漢及魏授此職者咸云吏部尚書若授諸曹<lb/>
　尚書直云尚書<hi>初學記</hi>　漢魏晉世若授吏部者即<lb/>
<pb n="KR3k0029_WYG_073-17a"/>
　云以某為吏部尚書若授他曹云某為尚書至晉宋<lb/>
　齊已後始云某授工部刑部五兵度支等尚書耳<lb/>
　然此官歴代班序常尊不與諸曹同也<hi>六典</hi>　自魏<lb/>
　至梁並第三品梁定十八班班多為貴吏部尚書班<lb/>
　十四諸曹尚書班十三<lb/>
唐因隋制吏部尚書掌文官選舉又武徳五年改選部<lb/>
　　龍朔二年改司列太常伯咸亨初復舊　光宅元<lb/>
　年改為天官尚書　神龍元年復舊　天寶十一載<lb/>
<pb n="KR3k0029_WYG_073-17b"/>
　改為文部　至徳初復舊總判吏部司封司勲考功<lb/>
　四曹事<hi>六典通典</hi>
宋雖沿唐制設吏部然名存實廢典選之職自分為四<lb/>
　文選二一曰審官東院<lb/>
　　太平興國六年命郭贄考京朝官課淳化三年置<lb/>
　　磨勘京朝官院又以興國中所置差遣院併入號<lb/>
　　磨勘差遣院亦名考課院淳化四年實録書以考<lb/>
　　課京朝官院為審官院而春明録云大宋始置磨<lb/>
<pb n="KR3k0029_WYG_073-18a"/>
　　勘差遣院後改為審官蘇紳言太宗始用趙普議<lb/>
　　置考課以分中書之權今審官流内銓即古之吏<lb/>
　　部也此書天禧中上涑水記聞云太宗患中書權<lb/>
　　太重向敏中時為諫官請分中書吏房置審官院<lb/>
　　刑房置審刑院熈寜間别建審官西院以主武選<lb/>
　　於是改審官院為審官東院焉<lb/>
一曰流内銓<lb/>
　　實録淳化四年以幕職州縣考課院歸流内銓命<lb/>
<pb n="KR3k0029_WYG_073-18b"/>
　　翰林學士蘇易簡領其事自後命近臣主之<lb/>
　武選二一曰審官西院<lb/>
　　涑水記聞云王介甫與韓子華合謀欲沮文潞公<lb/>
　　且奪其權一日發中㫖置審官西院樞宻初不知<lb/>
　　也韓絳傳云舊制升朝武臣皆選樞宻院注授牙<lb/>
　　洛吏因為發絳請置審官西院如文臣格實録熈<lb/>
　　寜三年詔西樞本兵任為重矣而狃於舊制自武<lb/>
　　職陞朝以上必兼擇而授之是公府而親有司之<lb/>
<pb n="KR3k0029_WYG_073-19a"/>
　　為非遇股肱之意宜以審官院為審官東院别置<lb/>
　　審官西院専領陞朝武臣磨勘差遣命天章閣待<lb/>
　　制齊恢為知院<lb/>
　曰三班院<lb/>
　　實録淳化三年詔置三班院以崇儀副使蔚進掌<lb/>
　　之先是供奉官等悉𨽻宣徽院至是别置三班院<lb/>
　　以考殿最自後多命近臣主之<lb/>
　元豐定制以審官東院為尚書左選流内銓為侍郎<lb/>
<pb n="KR3k0029_WYG_073-19b"/>
　左選審官西院為尚書右選三班院為侍郎右選<lb/>
　　道鄉集蘇丞相行狀唐制文選掌於吏部武選則<lb/>
　　兵部主之神宗謂自三代至漢未嘗有文武之别<lb/>
　　議者不知所處蘇頌言唐制吏部有三銓之法分<lb/>
　　品秩而掌選事今欲文武一歸吏部則莫若分左<lb/>
　　右曹以掌兩選又以品秩課格分治之無所不可<lb/>
　　上從之於是吏部有四選之法書左右選凡十五<lb/>
　　案　左選掌缺案知闕案六品案七品案八品案<lb/>
<pb n="KR3k0029_WYG_073-20a"/>
　　九品知雜上案下案甲庫案　右選注擬案大使<lb/>
　　臣案小使臣案中庫案掌注案知雜案告身案<lb/>
　侍郎左右選凡十五案<lb/>
　左選注擬知闕案補闕案參軍上案下案主簿上案<lb/>
　下案縣尉上案下案入官案甲庫案格式案過院案<lb/>
　　右選注擬上下案供奉官案殿直案甲庫案掌法<lb/>
　案知雜案而四選宻矣<hi>職畧</hi>
宋初張昭為尚書獨掌京官七品以下選及昭致仕以<lb/>
<pb n="KR3k0029_WYG_073-20b"/>
　他官領之<hi>四朝志</hi>　元豐官制行以審官東西院歸<lb/>
　尚書左右選<hi>四朝志</hi>　初除李清臣焉<hi>職畧</hi>　建炎<lb/>
　詔六曹惟吏部備官餘長貳互置<hi>題名</hi>
吏部侍郎<lb/>
隋煬帝三年始置以貳尚書之職六品以下銓補多歸<lb/>
　之<hi>六典通典</hi>
唐武徳初因隋舊置吏部尚書掌六品七品選侍郎銓<lb/>
　掌八品九品選<hi>㑹要</hi>至七年省吏部侍郎　貞觀二<lb/>
<pb n="KR3k0029_WYG_073-21a"/>
　年復置　龍朔二年改為司列少常伯　咸亨元年<lb/>
　改為吏部侍郎　光宅元年改為天官侍郎　神龍<lb/>
　元年復為吏部侍郎　天寶十一載改為文部侍郎<lb/>
　　至徳二載復為吏部侍郎本一員　總章二年加<lb/>
　一員以裴行儉為之本員為中銓新加員為東銓<lb/>
　通典云唐列三銓尚書掌其一侍郎分其二尚書所<lb/>
　掌謂之尚書銓侍郎所掌其一為中銓其一為東銓<lb/>
　隋置侍郎正第四品　唐諸曹侍郎降為第四品下<lb/>
<pb n="KR3k0029_WYG_073-21b"/>
　惟吏部侍郎為正四品上<hi>㑹要六典</hi>
宋選人屬流内銓小使臣屬三班院　元豐官制行以<lb/>
　流内銓歸吏部侍郎左選　元豐元年御史舒亶言<lb/>
　天下選人名在吏部者且萬人索其家牒以式注籍<lb/>
　時將改官制先詔流内銓稱尚書吏部官制行歸吏<lb/>
　部侍郎左選　以三班院歸吏部侍郎右選　三班<lb/>
　舊例置局禁中嘉祐八年出之熈寜三年罷主簿二<lb/>
　元豐初又詔與審官東院流内銓各省主簿一官制<lb/>
<pb n="KR3k0029_WYG_073-22a"/>
　行歸吏部侍郎右選　左選掌文臣注擬遷叙之事<lb/>
　　右選掌武臣亦如之初置二員蘇頌左選李承之<lb/>
　右選故事餘曹尚書侍郎通治曹事則同班惟吏部<lb/>
　分領四選<hi>四朝志</hi>　自初任至幕職州縣官侍郎左<lb/>
　選掌之　自副尉以上至從義郎侍郎右選掌之<lb/>
吏部郎中<lb/>
周官太宰屬官有下大夫盖吏部郎中之任也　後漢<lb/>
　置吏部郎中職在選舉　魏　晉用人妙於時選其<lb/>
<pb n="KR3k0029_WYG_073-22b"/>
　諸曹郎功髙者遷吏部郎其吏部郎歴代品秩皆髙<lb/>
　於諸曹郎　魏　晉　宋　齊吏部郎品第五諸曹<lb/>
　郎第六　梁吏部郎班第十一諸曹郎班第十　陳<lb/>
　因梁隋煬帝改吏部為選部　唐為吏部郎中有二<lb/>
　人　龍朔二年改為司列大夫咸亨光宅神龍並随<lb/>
　曹改復<hi>六典</hi>　一人掌考天下文吏之班秩品命一<lb/>
　人掌小選凡未入仕而吏京師者復分於九品通謂<lb/>
　之行署其應選之人以其未入九流故謂之流外銓<lb/>
<pb n="KR3k0029_WYG_073-23a"/>
　亦謂之小銓<hi>六典</hi>
宋元豐官制行置吏部郎中四人尚書選二人侍郎選<lb/>
　各一人參掌選事而分治之凡序位有品選官有格<lb/>
　分仕有職寓禄有階皆以事稽考審核其狀擬定可<lb/>
　否質成於長貳而後行焉<hi>四朝志</hi>　建炎二年詔三<lb/>
　選各一員　吕頥浩乞將司馬光併省疏召從官議<lb/>
　行也<lb/>
司封郎中<lb/>
<pb n="KR3k0029_WYG_073-23b"/>
　舊主爵郎<hi>職員令</hi>　北齊置主封郎中一人　隋曰<lb/>
　主爵郎　唐曰主爵郎中　龍朔二年改為司封大<lb/>
　夫　咸亨元年復故　光宅元年改為司封郎中<lb/>
　神龍元年復故　開元二十四年復為司封掌邦之<lb/>
　封爵凡有九等<hi>六典</hi>
宋司封判司事一人以無職事朝官充凡封爵之制一<lb/>
　出於中書本司但掌定諡先期戒本部赴集而已<lb/>
　元豐官制行郎中員外郎始實行本司事初除王祖<lb/>
<pb n="KR3k0029_WYG_073-24a"/>
　道為司封郎中參掌官封叙贈之事凡宗室賜名授<lb/>
　官親王内外命婦以下封爵諸親保任其宗屬陞朝<lb/>
　官褒贈其妻皆𨽻焉列爵有九　自王至男　八國<lb/>
　有三大中小國　内外命婦之品五自貴妃至貴人<lb/>
　外命婦之號九自大長公主至縣君敘贈之制三三<lb/>
　代二代一代　皆辨其位序以進之加食邑實封則<lb/>
　視其髙下之品以為户數多寡之節凡事之可否與<lb/>
　司勲通决於尚書<lb/>
<pb n="KR3k0029_WYG_073-24b"/>
司勲郎中<lb/>
周官有司勲上士二人凡有功者司勲詔之　後周夏<lb/>
　官有司勲上士一人掌功勲之賞　隋文帝立司勲<lb/>
　侍郎二人煬帝改為司勲郎　唐武徳初為司勲郎<lb/>
　中　龍朔元年改為司勲大夫　咸亨二年復故掌<lb/>
　邦國官人之勲級凡勲十有二等十二轉　自上柱<lb/>
　國至武騎尉凡十二凡有功効之人合授勲官者皆<lb/>
　委之覆定然後奏擬<hi>六典</hi>
<pb n="KR3k0029_WYG_073-25a"/>
宋司勲判司事一人以無職事朝官充凡勲官之賜一<lb/>
　出於中書本司無所掌元豐官制行郎中員外郎始<lb/>
　實行本司事初除穆洵為之參掌勲賞之事凡勲十<lb/>
　有二級　自上柱國至武騎尉自從七品推而上之<lb/>
　至正二品三嵗一遷必因其除授以加之凡賞有格<lb/>
　皆設於此以逆其至焉若事應賞從其所𨽻之司考<lb/>
　實以報則審核其狀以格覆之非格所載則參酌重<lb/>
　輕擬定以上尚書省用前代帝系及勲臣之後則考<lb/>
<pb n="KR3k0029_WYG_073-25b"/>
　驗而奉行其制命<hi>㑹要</hi>
考功郎中<lb/>
漢元帝時京房作考功課吏之法然其職不在尚書至<lb/>
　　光武改尚書三公曹主嵗書考課課諸州郡<hi>通典</hi>
　　魏尚書郎曹有考功郎中　宋齊並置功論郎中<lb/>
　　梁有功論侍郎並考功郎中之任也　北齊有考<lb/>
　功郎中　隋文帝置考功侍郎　煬帝改考功郎<lb/>
　唐武徳初復為考功郎中　龍朔二年改為司績大<lb/>
<pb n="KR3k0029_WYG_073-26a"/>
　夫　咸亨元年復故<hi>六典</hi>　掌内外文武官吏之考<lb/>
　課<hi>六典</hi>及功臣家傳碑頌誄諡等事<hi>通典</hi>　考課之<lb/>
　法有四善二十七最其諡議之法古之通典皆審其<lb/>
　事以為不刋<hi>六典</hi>　武徳舊令考功郎中監試貢舉<lb/>
　人貞觀以来乃以考功員外郎専掌貢舉省郎之殊<lb/>
　美者至　開元二十四年移貢舉於禮部而考功員<lb/>
　外郎分判事而已<hi>通典</hi>
宋考功判司事一人以帶職朝官或無職事朝官充凡<lb/>
<pb n="KR3k0029_WYG_073-26b"/>
　考課之法分𨽻他司或以他司専領本司但掌覆太<lb/>
　常擬諡及幕府州縣官流外較考之事　元豐官制<lb/>
　行郎中員外郎始實行本司事<hi>續㑹要</hi>　初除蔡峋<lb/>
　蔡京<hi>職畧</hi>　掌文武遷叙磨勘資任考課之政令凡<lb/>
　命官随所𨽻選以其職事具注於歴給之於其屬州<lb/>
　若司嵗書其功過應升遷選授者驗歴按法而叙進<lb/>
　之有負殿則正其罪罰以七事考監司以四善三最<lb/>
　考守令凡改服色者以年勞計之應諡者覆太常所<lb/>
<pb n="KR3k0029_WYG_073-27a"/>
　定行狀報尚書省官集議以聞凡立碑碣名額之事<lb/>
　掌之舊置考課院其定殿最皆有考辭元豐悉罷分<lb/>
　案十有七　五品案六品案七品案八品案九品案<lb/>
　職官案參軍案令丞案主簿案縣尉案使副案供奉<lb/>
　官案資任案校定案法案知雜案　元祐三年詔知<lb/>
　州課法吏郎上其事于尚書省送中書省取㫖縣令<lb/>
　以下本部専行<hi>四朝志</hi>
　<lb/>
<pb n="KR3k0029_WYG_073-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷七<lb/>
</p>
<p>
</p>
  </div>
</body>
</text>
</TEI>
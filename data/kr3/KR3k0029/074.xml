<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷八</head> <lb/>
    <p>
<pb n="KR3k0029_WYG_074-1a"/>
欽定四庫全書<lb/>
　羣書考索後集卷八<lb/>
　　　　　　　　　　　　宋　章如愚　編<lb/>
　　官制門<lb/>
　　　六部類<lb/>
户部尚書　漢置尚書郎四人其一人主財帛委輸至<lb/>
　　魏文帝置度支尚書寺専掌軍國支計　呉有户<lb/>
　部　呉孫休初即位户部尚書階下讀奏而晉有度<lb/>
<pb n="KR3k0029_WYG_074-1b"/>
　支皆主筭也　宋齊度支尚書領度支金部倉部起<lb/>
　部四曹　北齊度支統度支倉部左户右户金部庫<lb/>
　部六曹　後周置大司徒卿一人如周禮之制其屬<lb/>
　有民部中大夫二人掌承司徒教以籍帳之法賛計<lb/>
　人民之衆寡<lb/>
隋初有度支尚書則并後周民部之職　開皇三年改<lb/>
　度支為民部統度支民部金部倉部四曹唐修隋志<lb/>
　謂之户部永徽初改民部為户部廟諱故也<lb/>
<pb n="KR3k0029_WYG_074-2a"/>
唐顯慶元年改户部為度支　龍朔三年改度支尚書<lb/>
　為司元太常伯　咸亨元年復為户部尚書初户部<lb/>
　居禮部之後　武后改置天地四時之官以户部為<lb/>
　地官由是遂居禮部前　神龍元年復改地官為户<lb/>
　部總判户部度支金部倉部事<hi>通典</hi>　掌天下户口<lb/>
　井田之政令凡徭賦職貢之方經費賙給之筭蔵貨<lb/>
　嬴儲之準悉以咨之<hi>六典</hi>
宋户部判部事一人以兩制以上充凡户口田産金榖<lb/>
<pb n="KR3k0029_WYG_074-2b"/>
　食貨之政令皆歸於三司　三司謂鹽鐵户部度支<lb/>
　也　本曹但受天下之土貢元㑹陳於庭而已<hi>續㑹</hi>
　<hi>要</hi>　元豐改官制罷三司歸户部左右曹而三司之<lb/>
　名始泯矣<hi>四朝志</hi>初除安燾為户部尚書<hi>續㑹要</hi>
　户部掌天下人户口土地錢榖之政令貢賦征役之<lb/>
　事以版籍考户口之登耗以税賦待邦國之嵗計以<lb/>
　土貢辨郡縣之物宜以征𣙜抑兼并而佐調度以孝<lb/>
　義婚姻繼嗣之道和人心以田務劵責之理直民訟<lb/>
<pb n="KR3k0029_WYG_074-3a"/>
　凡此歸於左曹　以常平之法平豐㐫時斂散以免<lb/>
　役之法通貧富均財力以保伍之法聨比閭察盜賊<lb/>
　以義倉賑濟之法收飢饉恤艱阨以農田水利之政<lb/>
　治荒廢務稼穡以坊場河渡之課酬勤勞省科率凡<lb/>
　此歸之右曹<hi>四朝志</hi>　是時右曹所領侍郎専之雖<lb/>
　尚書亦不得預<hi>實録</hi>　元豐六年詔户部右曹令侍<lb/>
　郎専領尚書不預至元祐元年門下侍郎司馬光欲<lb/>
　令户部尚書兼領左右曹而舊三司財用事有在五<lb/>
<pb n="KR3k0029_WYG_074-3b"/>
　曹寺監者並歸户部則利權歸一詔尚書省立法左<lb/>
　右曹錢穀尚書兼總使周知其數量入為出而制國<lb/>
　用焉<hi>職畧</hi>舊三司使即今尚書三司副使即今侍郎<lb/>
　權發遣副使即今權侍郎三司判官推官及判子司<lb/>
　官即今郎中員外郎之任也<hi>續㑹要</hi>
户部侍郎<lb/>
隋煬帝始置民部侍郎　唐因之後改曰户部　龍朔<lb/>
　二年改為司元少常伯　咸亨元年復為户部侍郎<lb/>
<pb n="KR3k0029_WYG_074-4a"/>
　他時曹名或改而官號不易舊制一員　長安四年<lb/>
　加一員　神龍元年減二年復加<hi>通典</hi>　職掌天下<lb/>
　户口井田之政令凡徭賦職貢之方經費賙給之筭<lb/>
　臧貨嬴儲之準悉以咨之<hi>六典</hi>
宋户部之職皆歸三司　元豐官制行户部始總邦計<lb/>
　置侍郎二員左曹五案　户口案稅賦案農田案檢<lb/>
　法案知雜案右曹五案　常平案免役案坊場案檢<lb/>
　法案知雜案　左曹除陳安石右曹除李廷<hi>職畧</hi>其<lb/>
<pb n="KR3k0029_WYG_074-4b"/>
　餘職掌沿革<hi>並見户部尚書門</hi>
户部郎中<lb/>
漢尚書郎一人主户口墾田　呉張温為户曹郎　魏<lb/>
　有左民郎曹　晉兼置右民郎曹東晉而下有民部<lb/>
　曹　梁陳為左右郎　後魏為左户曹郎　北齊有<lb/>
　左右民郎曹<lb/>
隋初民部郎曹置侍郎二人煬帝改曰民部郎　唐為<lb/>
　郎中髙宗改為户部龍朔中為司元大夫後復故郎<lb/>
<pb n="KR3k0029_WYG_074-5a"/>
　中二人員外郎二人掌户口土田賦役貢獻蠲免優<lb/>
　復婣婚繼嗣之事以男女之黄小中丁老為帳籍以<lb/>
　求業口分園宅均其土田以租庸調斂其物以九等<lb/>
　定天下之户以為尚書侍郎之貳其後以諸行郎官<lb/>
　判錢榖而户部度支郎官失其職矣<hi>唐職林</hi>　宋沿<lb/>
　革<hi>見户部尚書門</hi>
度支郎中<lb/>
漢有度支侍郎即郎中之任也歴魏　晉　宋　齊<lb/>
<pb n="KR3k0029_WYG_074-5b"/>
　後魏　北齊並有度支郎中　梁　隋　陳為侍郎<lb/>
　　煬帝但曰郎自漢魏以来皆度支尚書領度支郎<lb/>
　　開皇三年改度支尚書為民部尚書始民部領之<lb/>
唐因焉武徳三年加中字　龍朔二年改為司度大夫<lb/>
　　咸亨元年復故<hi>六典</hi>　掌度支國用租賦少多之<lb/>
　數物産豐約之宜水陸道路之利毎嵗計其所出而<lb/>
　支其所用<hi>六典</hi>
宋度支判司事一人列六案　度支案發運案支供案<lb/>
<pb n="KR3k0029_WYG_074-6a"/>
　賞賜案掌法案知雜案　以無職事朝官充凡調度<lb/>
　之政皆歸三司本司無所掌　元豐官制行郎中員<lb/>
　外郎始實行本司事<hi>續㑹要</hi>　初除陳向<hi>職畧</hi>　參<lb/>
　掌計度天下之經費以貢賦稅租之入而為之出小<lb/>
　事則擬畫大事則咨其長<hi>職官志</hi>
金部郎中<lb/>
漢置尚書郎四人其一人主財帛委輸盖金部郎曹之<lb/>
　任也歴魏　晉　宋　齊　後魏　北齊並有金部<lb/>
<pb n="KR3k0029_WYG_074-6b"/>
　郎　梁　陳　隋為侍郎煬帝但曰郎<lb/>
唐因之武徳三年加中字<hi>六典</hi>　龍朔中為司珍大夫<lb/>
　<hi>唐職林</hi>　咸亨復天寳改司金郎中　至徳初復舊<lb/>
　掌庫蔵出納之節金寳財貨之用權衡度量之制皆<lb/>
　總其文籍而頒其節制<hi>六典</hi>
宋金部判司事一人以無職事朝官充凡庫蔵出納之<lb/>
　節金寳財貨之用皆歸於三司而儀衡度量之制主<lb/>
　於太府寺本司無所掌元豐官制行郎中員外郎始<lb/>
<pb n="KR3k0029_WYG_074-7a"/>
　實行本司事<hi>續㑹要</hi>　初除晁端彦焉<hi>職畧</hi>參掌給<lb/>
　納天下之泉幣計其嵗所輸數歸於應授之府蔵以<lb/>
　待邦國之用而鉤考平準市舶𣙜易商稅香案鹽鐵<lb/>
　之數以周知其登耗凡造升斗尺稱皆以法頒其禁<lb/>
　令分案七　左蔵案右蔵案錢帛案𣙜易案請給案<lb/>
　檢法案知雜案<lb/>
倉部郎中<lb/>
周廩人倉人之職也　魏　晉而下皆有倉部郎中<lb/>
<pb n="KR3k0029_WYG_074-7b"/>
　梁　陳為侍郎　宋　齊以度支尚書領之　後魏<lb/>
　有太倉尚書　後周有司倉下大夫　隋初為倉部<lb/>
　侍郎煬帝止曰倉部郎<lb/>
唐武徳三年加中字　龍朔二年改司庾大夫　咸亨<lb/>
　復天寳中為司儲郎中　至徳復掌天下儲庫出納<lb/>
　租稅禄糧倉廪之事<hi>六典唐職林</hi>
宋倉部判司事一人以無職事官充凡倉庾受納租稅<lb/>
　出給禄廩之事皆歸三司而别置提㸃倉場官以督<lb/>
<pb n="KR3k0029_WYG_074-8a"/>
　察本司别無所掌元豐官制行郎中員外郎始實行<lb/>
　本司事<hi>續㑹要</hi>初除韓正彦焉<hi>職畧</hi>參掌國之倉場<lb/>
　儲積及其給受之事嵗以應用蒭粟前期缺度支均<lb/>
　定支移拆變之數<hi>四朝志</hi>　列六案曰倉場案上供<lb/>
　案給納案糶糴案掌法案知雜案　建炎三年詔罷<lb/>
　司農寺本寺諸倉場事務𨽻倉部　紹興四年復舊<lb/>
　<hi>中興㑹要</hi>
禮部尚書　漢成帝置尚書五人其四曰客曹主外國<lb/>
<pb n="KR3k0029_WYG_074-8b"/>
　夷狄事　光武分六曹吏部曹兼掌祭祀事然則夷<lb/>
　狄祭祀皆今禮部職也　魏尚書有祠部曹及　晉<lb/>
　江左有祠部尚書掌廟祧之禮常與右僕射通職不<lb/>
　常置以右僕射攝之　歴代皆與右僕射通職<lb/>
宋祠部尚書領祠部儀曹二曹　齊　梁　陳皆有祠<lb/>
　部尚書　後魏為儀曹尚書　北齊祠部尚書統祠<lb/>
　部主客虞曹屯田起部五曹又有儀曹主吉凶禮制<lb/>
　屬殿中尚書　後周置春官卿又有禮部而不言職<lb/>
<pb n="KR3k0029_WYG_074-9a"/>
　事後改禮部為宗伯又春官之屬有典命後改典命<lb/>
　為大司禮俄改大司禮復為禮部謂之禮部大夫至<lb/>
　　隋置禮部尚書統禮部祠部主客膳部四曹盖因<lb/>
　後周禮部之名兼前代祠部儀曹之職至　唐人因<lb/>
　其制龍朔中改為司禮太常伯光宅中為春官尚書<lb/>
　　神龍元年復改尚書掌禮儀祭享貢學之政<hi>六典</hi>
　<hi>通典唐職林</hi>
宋禮部判部事二人以兩制及帶職朝官以上充凡禮<lb/>
<pb n="KR3k0029_WYG_074-9b"/>
　儀之事悉歸於太常禮院而貢舉之政領於知貢舉<lb/>
　官本曹但掌制科舉人補奏太廟郊社齋郎室長掌座<lb/>
　都省集議百官謝賀章表諸州申舉祥瑞出納内外牌<lb/>
　印之事而兼領貢院焉<hi>續㑹要</hi>　元豐改制掌禮樂<lb/>
　祭祀朝㑹燕饗學校貢舉冊寳印記圖書表疏及祥<lb/>
　瑞之事凡禮樂有所損益小事則同太常寺大事則<lb/>
　集侍從或百官議定以聞若有事於南北郊明堂籍<lb/>
　曰禘祫太廟薦饗景靈宫酌獻陵表及行朝貢慶賀<lb/>
<pb n="KR3k0029_WYG_074-10a"/>
　宴樂之禮則承詔舉其儀物<hi>職官志</hi>　時雖正名尚<lb/>
　書尤未除人<hi>職畧續㑹要可考見下禮部侍郎沿革</hi>
　　建炎二年併光禄寺鴻臚寺歸禮部<hi>中興㑹要</hi>
禮部侍郎<lb/>
隋煬帝初置禮部侍郎大業三年初置用蘓植為之唐<lb/>
　因之龍朔中為司禮少常伯　髙宗咸亨元年復舊<lb/>
　他時曹名或改而官號不易嘗䇿試貢舉及齋郎𢎞<lb/>
　崇國子生等事舊制考功員外郎貢舉　開元二十<lb/>
<pb n="KR3k0029_WYG_074-10b"/>
　三年李昻為進士李權所詆朝議以考功位輕不足<lb/>
　以臨多士次年遂以禮部侍郎掌焉天下髦彦由其<lb/>
　所取勢傾當時資與吏部侍郎等<hi>六典</hi>　宋沿革<hi>見</hi>
　<hi>尚書門</hi>　元豐正名初除謝景温<hi>職畧又續㑹要</hi>
　元豐五年四月二十四日除户部侍郎謝景温為禮<lb/>
　部侍郎侍郎自此始正除尚書缺<lb/>
禮部郎中<lb/>
魏　晉　宋　齊　梁　陳　後魏　北齊有殿中郎<lb/>
<pb n="KR3k0029_WYG_074-11a"/>
　儀曹郎而殿中掌表疏儀曹掌吉凶禮制皆禮部郎<lb/>
　中之職也　後周依周官　隋禮部曹置侍郎一人<lb/>
　煬帝除侍郎又改儀部　唐因之稱郎中　武德三<lb/>
　年復為禮部　龍朔二年改司禮大夫<hi>六典注</hi>　咸<lb/>
　亨初復舊其後曹名或改而官不易掌禮樂學校儀<lb/>
　式制度衣冠符印表疏冊命祥瑞舖設喪葬賵賻及<lb/>
　宫人等<hi>通典注</hi>　宋沿革<hi>見尚書門</hi>　元豐正名初<lb/>
　除劉摯王子韶<hi>職畧</hi>　尚書掌禮樂祭饗貢舉之政<lb/>
<pb n="KR3k0029_WYG_074-11b"/>
　令而侍郎為之貳郎中員外郎參領之凡講議制度<lb/>
　損益儀物則審覆有司所上之狀以次諮决而資於<lb/>
　尚書郎<hi>續㑹要</hi>　大朝㑹則上書奏藩國貢物凡賀<lb/>
　慶告謝則郎中員外郎分撰表文<hi>四朝志</hi>
祠部郎中<lb/>
東晉而下逮於北齊皆有祠部郎　後周春官府有典<lb/>
　祠中大夫　隋有祠部郎<lb/>
唐為郎中龍朔中改為司禋大夫後復故掌祠祀饗祭天<lb/>
<pb n="KR3k0029_WYG_074-12a"/>
　文漏刻國忌廟諱卜筮醫藥僧尼之事<hi>唐職林</hi>
宋祠部判司事一人以無職事朝官充凡祠祀享祭皆<lb/>
　𨽻太常禮院而天文刻漏歸於司天監本司但掌祠<lb/>
　祭畫日休假令受諸州僧尼道士女官童行之籍給<lb/>
　剃度受戒文牒而已　元豐改制郎中員外郎始實<lb/>
　行本司事<hi>續㑹要</hi>　初除趙令鑠<hi>職畧</hi>　參掌天下<lb/>
　典祀國忌廟諱凡本司所治之事月奏祠祭畫日及<lb/>
　休假令節即神祠封爵號則覆太常所定以上尚書<lb/>
<pb n="KR3k0029_WYG_074-12b"/>
　省應宫觀寺院僧道置籍書其名額嵗較醫官功過<lb/>
　而賞罰之<hi>四朝志</hi>
知貢舉<lb/>
唐初貢舉省試主之考功　開元二十四年考功員外<lb/>
　郎李昻為舉人詆訶帝以員外郎望輕遂移貢舉於<lb/>
　禮部以侍郎主之禮部選士自此始由是勢傾一時<lb/>
　與吏部侍郎同其貢士有姻舊悉試考功謂之别頭<lb/>
　其後齊抗為相奏罷之<hi>唐職林</hi>
<pb n="KR3k0029_WYG_074-13a"/>
宋禮部貢院以朝官一員主判若遣官知貢舉即主判<lb/>
　官罷舉事畢復别遣官主判<hi>㑹語</hi>
兵部尚書<lb/>
漢置五曹未有主兵之任<hi>六典</hi>　魏始置五兵尚書謂<lb/>
　中兵外兵騎兵别兵都兵也　晉初無太康中乃有<lb/>
　五兵尚書而又分中外兵各為左右一按晉雖中兵<lb/>
　外兵為左右與舊五兵為七曹然尚書惟置五兵而<lb/>
　已無七兵尚書之名至後魏始有七兵尚書今諸家<lb/>
<pb n="KR3k0029_WYG_074-13b"/>
　著述或謂晉太康中置七兵尚書誤矣<lb/>
宋五兵尚書唯領中兵外兵二曹餘則無矣<hi>通典</hi>　孝<lb/>
　武大明二年省　順帝昇明元年復置<hi>六典</hi>　齊<lb/>
　梁　陳皆有之　後魏為七兵尚書　北齊為五兵<lb/>
　左中兵右中兵左外兵右外兵都兵凡五曹　後周<lb/>
　置大司馬其屬又有兵部中大夫小兵部下大夫其<lb/>
　職並缺至　隋乃有兵部尚書統兵部職方駕部庫<lb/>
　部四曹盖因後周兵部之名兼前代五兵之職　唐<lb/>
<pb n="KR3k0029_WYG_074-14a"/>
　因之龍朔二年改司戎太常伯咸亨元年復舊光宅<lb/>
　元年改夏官尚書神龍元年復故天寳十一載改武<lb/>
　部至徳二年復舊<hi>通典</hi>　掌天下兵籍武官選授之<lb/>
　政令凡軍師戍卒之籍山川要害之圖廐牧甲仗之<lb/>
　數悉以咨之<hi>六典</hi>選舉亦為三銓制如吏部<hi>通典</hi>
宋兵部判部事一人以兩制充凡天下兵籍武官選授<lb/>
　及軍師卒戍之政令悉歸於樞宻院其選授小者又<lb/>
　分頒於三班本曹但掌三駕儀仗鹵簿字圖春秋釋<lb/>
<pb n="KR3k0029_WYG_074-14b"/>
　奠武成王廟及武人科舉之事嵗終以義勇弓箭手<lb/>
　寨兵之數上于朝<hi>兩朝國史志</hi>　元豐中釐正職事<lb/>
　惟民兵馬政權𨽻樞宻院以俟法成而歸之<hi>續會要</hi>
　　武官銓選併歸吏部　蘇頌行狀唐制文選吏部<lb/>
　掌之武選兵部掌之　神宗謂自三代至漢未嘗有<lb/>
　文武之别頌請文武一歸吏部上從之<hi>詳見吏部沿</hi>
　<hi>革</hi>　尚書掌武舉地圖車輦甲械之政令而侍郎為<lb/>
　之貳凡軍民以民籍統𨽻者閱習按試選募遷補及<lb/>
<pb n="KR3k0029_WYG_074-15a"/>
　武學定賞與本曹所治之事<hi>續㑹要</hi>　正名之初尚<lb/>
　書猶未除人<hi>職畧</hi>五年九月詔應縁義勇保甲事並<lb/>
　𨽻樞宻院其餘民兵悉𨽻兵部<hi>續㑹要</hi>　建炎三年<lb/>
　併衞尉寺歸兵部<hi>中興㑹要</hi>
兵部侍郎<lb/>
隋置兵部侍郎　唐因之龍朔為司戎少常伯　光宅<lb/>
　中為夏官侍郎後復故<hi>唐職林</hi>　舊制一員　總章<lb/>
　元年加一員<hi>通典</hi>掌武選地圖車馬甲械之政<hi>唐職</hi>
<pb n="KR3k0029_WYG_074-15b"/>
　<hi>林其詳見尚書</hi>
宋沿革元豐正名<hi>職同尚書見前門</hi>　初除許將<hi>續㑹</hi>
　<hi>要</hi>元豐五年四月二十二日除許將試兵部侍郎侍<lb/>
　郎自此始尚書缺<lb/>
兵部郎中<lb/>
魏有五　晉有七兵皆置郎中歴代或单為部或為郎<lb/>
　中　隋初為兵部侍郎煬帝除侍字又改名曹郎<lb/>
　唐初依隋武徳三年改兵部郎中龍朔改司戎大夫<lb/>
<pb n="KR3k0029_WYG_074-16a"/>
　　咸亨　光宅　神龍随曹改復二員一員掌判帳<lb/>
　及天下武官之階品衞府之名數一員掌判簿以總<lb/>
　軍戎差遣之名數<hi>通典六典</hi>
　沿革　元豐正名<hi>並見尚書門</hi>　初除潘良器<hi>職畧</hi>
　　本曹所治之事郎中員外郎參掌之<hi>續㑹要</hi>　建<lb/>
　炎二年併省冗職以兵部郎兼職方<hi>題名</hi>
駕部郎中<lb/>
周夏官之屬有輿司馬有校人主馬之官有牧師掌牧<lb/>
<pb n="KR3k0029_WYG_074-16b"/>
　放有巾車掌公車之政及王之五輅皆駕部之本也<lb/>
　　魏　晉尚書有駕部郎　宋駕部屬左民尚書<lb/>
　齊有之　後魏與北齊並曰駕部郎中　隋曰侍郎<lb/>
　屬兵部煬帝除侍字<lb/>
唐武徳加中字　龍朔改司輿大夫　咸亨復天寳中<lb/>
　改司駕至徳復<hi>通典</hi>
宋駕部判司事一人以無職事朝官充輿輦車乗𨽻於<lb/>
　太僕傳驛給受一出於樞宻院廐牧之政總於羣牧<lb/>
<pb n="KR3k0029_WYG_074-17a"/>
　司本司無所掌元豐改制郎中員外郎始實行本司<lb/>
　事<hi>續會要</hi>初除王欽<hi>職畧</hi>參掌輿輦車馬驛置厩牧<lb/>
　之事大禮則戒有司具五輅<hi>續㑹要</hi>　建炎三年以<lb/>
　駕部兼庫部復併太僕寺歸駕部<hi>本朝㑹要</hi>　隆興<lb/>
　改元復裁内外官於是駕部又當省而郎適贊讀王<lb/>
　府有詔聴留需其遷勿補闕後間或一置而一員之<lb/>
　制定矣<hi>題名</hi>　兵部四曹而止一員<lb/>
刑部尚書<lb/>
<pb n="KR3k0029_WYG_074-17b"/>
漢成帝時尚書初置二千石曹主郡國二千石又置三<lb/>
　公曹主斷獄　光武改三公曹主嵗盡考課諸州郡<lb/>
　政二千石曹掌中都官水火盜賊辭訟罪法亦謂之<lb/>
　賊曹　重於諸曹　魏置尚書都官郎佐督軍事<lb/>
　晉以三公尚書主刑獄　齊梁陳並有都官尚書<lb/>
　宋三公比部主刑法又置都官尚書主軍事刑獄<lb/>
　隋開皇改都官為刑部尚書統都官刑部比部司門<lb/>
　四曹　唐因之龍朔改司刑太常伯咸亨復武后改<lb/>
<pb n="KR3k0029_WYG_074-18a"/>
　為秋官神龍復天寶改為憲部至徳復掌律令刑法<lb/>
　徒𨽻按覆讞禁之政<hi>唐職林</hi>
宋刑部尚書侍郎郎中止為階官而刑部判部事二人<lb/>
　以御史知雜已上或朝官充　淳化二年以刑部覆<lb/>
　大辟案増置審刑院凡四方以刑獄来上則讞於審<lb/>
　刑院　大中祥符二年置糾察在京刑獄司　元豐<lb/>
　三年並併歸刑部五年官制行六部各正其職而刑<lb/>
　部始得専其官尚書掌天下刑獄之政令而侍郎郎<lb/>
<pb n="KR3k0029_WYG_074-18b"/>
　中員外郎分治其事<hi>續會要題名</hi>是時尚書猶未除<lb/>
　人<hi>職畧</hi>
刑部侍郎<lb/>
隋煬帝置刑部侍郎　唐因之龍朔改為司刑少常伯<lb/>
　　光宅中為秋官侍郎　天寳中為憲部侍郎掌律<lb/>
　令刑名覆案大理及諸州應奏之事<hi>通典六典</hi>
宋沿革<hi>見刑書門</hi>　元豐正名初除崔台符<hi>自大理卿</hi>
　<hi>除見續㑹要</hi>
<pb n="KR3k0029_WYG_074-19a"/>
刑部郎中<lb/>
漢尚書有三公曹　後漢有二千石曹　魏有都官曹<lb/>
　皆掌刑法獄訟之事　晉　宋　齊並以三公郎曹<lb/>
　掌刑獄置郎中一人　隋初省三公曹置刑部曹掌<lb/>
　刑法置侍郎一人煬帝除侍字又改憲部郎至　唐<lb/>
　因之武徳改刑部郎中龍朔改司刑大夫咸亨光宅<lb/>
　神龍並随曹改復<hi>六典通典</hi>
宋沿革<hi>見刑書門</hi>　元豐正名初除胡瑗杜絃<hi>職畧</hi>
<pb n="KR3k0029_WYG_074-19b"/>
都官郎中<lb/>
　都官者本因　漢置司𨽻校尉其屬官有都官從事<lb/>
　一人掌中都官不法事因以名官　都官者義取中<lb/>
　都官中都官謂京師官也　後漢又改二千石曹掌<lb/>
　中都官水火賊盜<lb/>
魏青龍二年陳矯奏置都官郎曹郎中歴　晉　宋<lb/>
　齊都官郎中並掌京師非違得失事非今都官之任<lb/>
　　後周置司厲之職掌諸奴男女男子入於罪𨽻女<lb/>
<pb n="KR3k0029_WYG_074-20a"/>
　子入於舂藳之事　盖今都官郎中之任　隋置都<lb/>
　官侍郎二人猶掌非違得失開皇改都官尚書曰刑<lb/>
　部其都官郎曹遂改掌簿録配役官私奴婢　唐因<lb/>
　之武徳加中字龍朔改曰司僕大夫咸亨復故<hi>六典</hi>
宋都官判司事一人以無職事朝官充凡俘𨽻簿録給<lb/>
　衣糧醫藥之事分領於他司本司無所掌　元豐改<lb/>
　制郎中員外郎始實行本司事參掌徒流配𨽻及吏<lb/>
　籍之事<hi>續㑹要</hi>　初除韓宗良<hi>職畧</hi>列四案謂軍大<lb/>
<pb n="KR3k0029_WYG_074-20b"/>
　將案吏籍案配籍案知雜案<lb/>
比部郎中<lb/>
魏尚書有比部曹　晉因之　宋比部主法制　齊<lb/>
　梁　陳　皆有之　北齊掌詔書律令勾檢等事<lb/>
　後周曰計部中大夫　隋為比部侍郎煬帝除侍字<lb/>
　　唐加中字龍朔改司計大夫咸亨復天寶改為司<lb/>
　計至徳復掌内外諸司公𪠘及公私債負徒役功程<lb/>
　贓物帳及勾用度物<hi>通典</hi>
<pb n="KR3k0029_WYG_074-21a"/>
宋比部判司事一人以無職事朝官充凡勾㑹内外賦<lb/>
　斂經費出納逋欠之政皆歸三司勾院磨勘理欠司<lb/>
　本司無所掌<hi>兩朝國史志</hi>自治平至熈寜初凡四年<lb/>
　而未鉤考帳已踰十有二萬錢帛芻粟虧損不可勝<lb/>
　數遂置提舉帳司領之元豐官制行釐其事歸比部<lb/>
　郎中員外郎始實行本司事<hi>四朝志</hi>初除宇文昌齡<lb/>
　<hi>職畧</hi>　列五案勾覆案磨勘案理欠案憑由案知雜<lb/>
　案<lb/>
<pb n="KR3k0029_WYG_074-21b"/>
工部尚書<lb/>
漢成帝初置尚書有民曹主凢吏民上書　光武改民<lb/>
　曹主繕修功作鹽池園苑　晉　宋有起部尚書而<lb/>
　不常置毎營宗廟宫室則權置之事畢省以其事分<lb/>
　属都官左民二尚書<lb/>
北齊起部亦掌工造属祠部尚書　後周有冬官大司<lb/>
　空卿掌五材九範之法其属有工部中大夫掌百工<lb/>
　之籍而理其禁令至　隋乃有工部尚書盖因　後<lb/>
<pb n="KR3k0029_WYG_074-22a"/>
　周工部之名兼前代起部之職<lb/>
唐髙宗龍朔中改為司平太常伯咸亨復　武后改為<lb/>
　冬官神龍復總判工部屯田虞部水部事<hi>通典</hi>掌天<lb/>
　下百工屯田山澤之政令<hi>六典</hi>
宋工部判部事一人以兩制以上充凡城池土木工役<lb/>
　程式皆𨽻三司修造案本曹無所掌元豐官制行尚<lb/>
　書掌百工山澤溝洫屯田之政令侍郎為之貳郎中<lb/>
　員外郎參掌之<hi>續㑹要</hi>是時尚書猶未除人<hi>職畧</hi>
<pb n="KR3k0029_WYG_074-22b"/>
　紹興三年併少府監歸工部以文思院屬焉　文思<lb/>
　院舊屬少府監至是以少府監併工部故文思院監<lb/>
　官從本部辟差<lb/>
工部侍郎<lb/>
隋煬帝改置工部侍郎　唐因之龍朔改為司平少常<lb/>
　伯咸亨復他時曹名或改而官不易<hi>通典職掌同尚</hi>
　<hi>書</hi>
宋沿革<hi>見尚書門</hi>　元豐正名初除熊本<hi>續㑹要</hi>
<pb n="KR3k0029_WYG_074-23a"/>
工部郎中<lb/>
晉宋齊皆有起部郎中　梁陳改置起部侍郎　隋初<lb/>
　為工部侍郎煬帝除侍字改起部　唐武徳改工部<lb/>
　郎中龍朔改司平大夫咸亨復光宅神龍並随曹改<lb/>
　復<hi>六典</hi>
宋沿革<hi>同尚書見尚書門</hi>　元豐正名初除范子竒髙<lb/>
　遵恵<hi>職畧</hi>
屯田郎中<lb/>
<pb n="KR3k0029_WYG_074-23b"/>
漢尚書郎四人其一主户口墾田盖屯田之始也　范<lb/>
　勝之為侍郎教田三輔　魏有農部郎曹　晉始置<lb/>
　屯田郎中東晉宋齊並左民郎中兼知屯田事　陳<lb/>
　隋並為侍郎煬帝曰屯田郎　唐龍朔中為司田大<lb/>
　夫後復故掌天下屯田事及在京文武職田諸司公<lb/>
　廨田以品給焉<hi>唐職林</hi>
宋屯田判司事一人以無職事朝官充凡屯田之政令<lb/>
　𨽻三司本司無所掌　元豐改制郎中員外郎始實<lb/>
<pb n="KR3k0029_WYG_074-24a"/>
　行本司事<hi>兩朝志</hi>　參掌營屯田官莊唐濼學校職<lb/>
　分之田及其租入<hi>四朝志</hi>初除張叙<hi>職畧</hi>　元祐改<lb/>
　入户部　崇寜復<hi>續㑹要見崇寜元年十二月詔</hi>中<lb/>
　興間除<hi>題名記</hi>　虞水二部以閑曹久不除惟屯田<lb/>
　間除<lb/>
六部監門<lb/>
　紹興二年以吏部尚書沈與求之請詔置六部監門<lb/>
　官一員選陞朝文臣有才力人充仍令六部長貳奏<lb/>
<pb n="KR3k0029_WYG_074-24b"/>
　差序位請給依寺監丞初以平江通判董將為之<hi>中</hi>
　<hi>興㑹要</hi>其六部監官𨽻尚書左右選<hi>見中興㑹要尚</hi>
　<hi>書左選注</hi>
六部架閣<lb/>
　元豐有六曹架閣庫<hi>續㑹要</hi>崇寜元年何執中為吏<lb/>
　部尚書四選按集吏藏于家以舞文取賄執中請置<lb/>
　庫架閣命官涖之是後六曹皆建立<hi>四朝史何執中</hi>
　<hi>傳</hi>大觀三年罷内吏部令封司餘部末曹郎官管勾<lb/>
<pb n="KR3k0029_WYG_074-25a"/>
　政和三年六曹依舊置管勾架閣庫官宣和二年罷<lb/>
　<hi>續㑹要宣和二年户部勘㑹</hi>　紹興三年立六部架<lb/>
　閣庫<hi>中興題名記</hi>十五年以大理寺丞周楙有請詔<lb/>
　復置官吏户部各差一員禮部兵部共差一員刑工<lb/>
　部共差一員以主管尚書某部架閣為名<hi>中興㑹要</hi>
　舊制官庀其司置于六部之内或遇其廢則以郎省<lb/>
　兼之否則以監六部門兼之迨于紹興寺監簿正官<lb/>
　俱復然始庀司于外也舊制金耀門文書庫多蔵三<lb/>
<pb n="KR3k0029_WYG_074-25b"/>
　司帳籍三司今版曹也自銓曹而下儲蔵帳籍之所<lb/>
　未之詳焉其後置六部架閣庫大抵成案留部二年<lb/>
　然後畀而蔵之又八年則蔵之金耀今金耀無復曩<lb/>
　日則悉蔵於架閣庫二也二者不同而至於諸曹二<lb/>
　十四司之文書盡歸儲蓄以待有用則今猶昔也<hi>李</hi>
　<hi>大異架閣題名記</hi>
　<lb/>
　羣書考索後集卷八<lb/>
</p>
<p>
</p>
  </div>
</body>
</text>
</TEI>
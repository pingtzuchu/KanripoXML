<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索别集卷二十三</head>
    <p>
<pb n="KR3k0029_WYG_210-1a"/>
欽定四庫全書<lb/>
　羣書考索别集卷二十三　宋　章如愚　撰<lb/>
　　邉防門<lb/>
　　　江<lb/>
長江江南所恃以為固者長江也四川之地據長江上<lb/>
㳺而下臨吴㑹盖江水出岷山經䕫峡而抵荆楚則江<lb/>
陵為一都㑹沅湘衆水合洞庭而輸之江則武昌為一<lb/>
都㑹豫章西江與鄱陽之浸浩瀚吞納而匯扵湓口<lb/>
<pb n="KR3k0029_WYG_210-1b"/>
則九江為一都㑹<lb/>
江陵古荆州北據漢沔利盡南海東達吴㑹西通巴蜀<lb/>
孔眀以為用武之國<lb/>
武昌今鄂州當江湖之衝西距郢南距鄂西南距江陵<lb/>
東北距九江吴文帝嘗都扵此東晉齊梁陳之際號<lb/>
稱盛府<lb/>
九江今江州魯人謂北控羣蠻西連荆郢晉江州所領<lb/>
兼江東西湖南北十州之地南朝因而不敢嘗以貴王<lb/>
<pb n="KR3k0029_WYG_210-2a"/>
大臣為都督刺史<lb/>
周瑜赤壁之勝後漢建安十三年操東下張昭曰将<lb/>
軍大勢可以拒操者長江也今荆得荆州長江之險已<lb/>
與我共之矣不如迎之肅瑜不可瑜曰得精兵三萬保<lb/>
為将軍破之遇扵赤壁黄盖曰可燒而走也乃取䝉衝<lb/>
鬬艦載燥荻枯柴詐云欲降時東南風急火燒盡北船<lb/>
吕蒙謀殺闗侯建安二十四年闗侯圍曹仁于樊口呂<lb/>
蒙忌侯居上流宻言扵權曰今令征虜守南郡潘璋住<lb/>
<pb n="KR3k0029_WYG_210-2b"/>
白帝蒋欽将㳺兵萬人循江上下應敵所在蒙為國<lb/>
家前據襄陽如此何憂扵操何賴扵侯不如去侯全據<lb/>
長江形勢益張易為守也<lb/>
吕蒙殺侯入江陵蒙襲侯入潯陽盡伏精兵<graphic n="KR1467" url="https://raw.githubusercontent.com/kanripo/KR-Gaiji/master/images/KR1467.png" mimeType="image/png"/>
                    <graphic n="KR1139" url="https://raw.githubusercontent.com/kanripo/KR-Gaiji/master/images/KR1139.png" mimeType="image/png"/>中使<lb/>
白衣揺櫓作商賈人服晝夜兼行盡得侯沿邉屯候<lb/>
遂入江陵<lb/>
趙咨使魏魏黄初二年帝曰吴難魏乎咨曰吴王帶甲<lb/>
百萬江漢為池<lb/>
<pb n="KR3k0029_WYG_210-3a"/>
魏帝問詡伐吴蜀黄初四年帝問賈詡欲伐吴蜀何先<lb/>
詡曰吴蜀雖小國依山阻水據險守要汎舟江湖皆難<lb/>
卒謀<lb/>
鄧芝吴蜀二長四年漢遣鄧芝使吴芝曰蜀有重險之<lb/>
固吴有三江之阻合此二長共為唇齒進可并兼天下<lb/>
退可鼎足而立<lb/>
魏帝嘆江之險五年帝大興兵御龍舟至廣陵江水盛<lb/>
長帝臨望嘆曰魏雖有武騎千羣無所用之<lb/>
<pb n="KR3k0029_WYG_210-3b"/>
天限南北六年再至廣陵臨江觀兵戎卒十餘萬旌旗<lb/>
數百里有渡江之志吴人嚴兵固守帝見波濤洶湧嘆<lb/>
曰嗟乎固天所以限南北也<lb/>
陸抗論江晉㤗始六年陸抗疏長江峻山限帶封域此<lb/>
乃守國之末事非智者之所先<lb/>
吴彦鎻江八年王濬作船木柹蔽江而下吴彦為鐵<lb/>
鎻横斷江路<lb/>
羊祜論水戰咸寜二年祜疏唯有水戰是其所便一入<lb/>
<pb n="KR3k0029_WYG_210-4a"/>
其境則長江非復所保還趨城池去長入短非吾敵也<lb/>
羊祜陳伐江南四年祜病遣張華就問籌䇿祐曰孫皓<lb/>
暴虐若不幸而沒吴人更立令主雖有百萬之衆長江<lb/>
未可窺也<lb/>
孫欽嘆北軍飛渡太康元年王濬出巴東以大筏收鐵<lb/>
錐以火炬燒鐵鎻克西陵襲樂鄉孫欽與伍延書曰<lb/>
北来諸軍乃飛渡江也<lb/>
濬入建業濬自武昌順流徑趨建業<lb/>
<pb n="KR3k0029_WYG_210-4b"/>
新亭對泣永嘉五年名士登新亭㳺宴周顗中坐嘆曰<lb/>
風景不殊舉目有江山之異相視流涕王導變色曰當<lb/>
共戮力王室尅復神州何至作楚囚對泣<lb/>
祖逖渡江建興元年逖擊楫渡曰不能清中原而復濟<lb/>
者有如大江<lb/>
庾翼鎮武昌咸康八年庾翼在武昌欲移鎮樂卿王述<lb/>
與庾氷牋曰武昌實江東鎮戍之中非但扞禦上流而<lb/>
已緩急赴告駿奔不難<lb/>
<pb n="KR3k0029_WYG_210-5a"/>
袁喬論沿江軍永和二年元温将伐蜀将佐不可袁喬<lb/>
曰㳂江諸軍足以拒守必無憂也<lb/>
義之論保長江八年殷浩北伐無功謀再舉羲之遺書<lb/>
曰今軍病資竭保淮之志非所以復及莫若還保長江<lb/>
自長江以外羈縻而已不從<lb/>
孫綽論長江隆和二年温請遷都洛陽孫綽疏曰昔中<lb/>
宗龍飛實賴萬里長江畫而守之耳<lb/>
符堅冦江太元六年符堅入冦權翼曰晉雖㣲弱謝安<lb/>
<pb n="KR3k0029_WYG_210-5b"/>
元沖皆江表偉人君臣輯睦未可圗也石越曰彼據長<lb/>
江之險民為之用殆未可伐堅曰今以吾衆投鞭扵江<lb/>
足斷其流何險之可恃也<lb/>
魏主窺江宋元嘉二十七年魏主至瓜步伐葦為筏聲<lb/>
言欲渡江建康震躍民皆荷擔而立上登石頭城有憂<lb/>
色曰檀道濟在豈使胡馬至此<lb/>
長江為限梁承聖二年州郡大半入魏自巴陵以下至<lb/>
建康以長江為限<lb/>
<pb n="KR3k0029_WYG_210-6a"/>
長江天塹祥眀元年隋軍臨江施文慶沈客卿抑奏報<lb/>
而不言後主謂侍臣曰王氣在此齊兵三来周師再来<lb/>
無不摧敗孔範曰長江天塹古以為限隔南北今日虜<lb/>
軍豈能飛渡耶帝以為然奏伎縱酒賦詩不輟<lb/>
賀若弼濟江隋開皇九年若弼請縁江防人每交代之<lb/>
集必集廣陵扵是大列旗幟營幕被野陳人以為隋<lb/>
兵大至急發兵為備既知防人交代後以為常不復設<lb/>
備又使兵縁江時役人馬喧噪故弼之濟江陳人不覺韓<lb/>
<pb n="KR3k0029_WYG_210-6b"/>
擒虎将五百人自横江宵濟采石守者皆醉遂克之<lb/>
樊若水進取江南宋朝開寳七年江南樊若水舉進<lb/>
士不第遂謀北歸先釣魚采石江上以小舫載絲純其<lb/>
中維南岸而疾棹抵北岸以度江之廣狭凡數十往返<lb/>
而得其數遂詣闕自言有䇿可取江南上如其䇿<lb/>
太祖造浮梁渡江冬遣八作使郝守濬率丁匠自荆<lb/>
南以大艦載巨竹絙并下朗州所造黄黒龍船扵采石<lb/>
磯繫纜三日而成不差尺寸王師過之如履平地<lb/>
<pb n="KR3k0029_WYG_210-7a"/>
建康天險建炎元年<hi>時駕在南京</hi>劉珏言金陵天險前<lb/>
據大江可以固守東南久安財力盡富盛足以待敵<lb/>
許景衡亦言建康天險請定計巡幸<lb/>
水戰之備三年吕頥浩奏隂為過江之備又水戰之具<lb/>
在今宜講然防淮難防江易近雖在鎮江之岸擺拍<lb/>
海船而上流諸郡自荆南抵儀真可渡䖏甚多豈不<lb/>
可預為計望置使兩員一自鎮江至池陽一自池陽至<lb/>
荆南専提舉造船具詢水戰利害<lb/>
<pb n="KR3k0029_WYG_210-7b"/>
世忠决吴越之行上駐驆江寜敵報至召諸将問駐驆<lb/>
之地韓世忠曰官家已失河北山東若又棄江淮更有<lb/>
何地遂决吴越之行<lb/>
敵人采石濟江杜充在建康以六萬人列戍江南岸而<lb/>
閉門不出師無統一敵自馬家渡過江充北走儀真<lb/>
敵入建康遂自采石濟江<lb/>
世忠金山之捷四年烏珠回至鎮江韓世忠駐焦山以<lb/>
邀之世忠兵止八千募海船百餘艘以鐵綆貫大鈎授<lb/>
<pb n="KR3k0029_WYG_210-8a"/>
諸軍強徤者敵擁十舟噪而前世忠分海船為兩道<lb/>
出其背每縋一綆則曳一舟而入敵不得渡烏珠鑿<lb/>
渠遁去<lb/>
趙鼎防金金人破楚州范宗尹曰敵未必再渡趙鼎曰<lb/>
勿恃其不来恃吾有以待之<lb/>
頥浩遣諸将禦江紹興二年秋上曰冦或南来不避如<lb/>
何頥浩曰若盡遣諸将禦江冦豈能便渡但先定計<lb/>
以待之上曰未聞千里而畏人者<lb/>
<pb n="KR3k0029_WYG_210-8b"/>
張浚視師江上四年世忠捷大儀敵在滁上造舟已有<lb/>
渡江之耗趙鼎薦張浚<hi>福州居住</hi>可當大事詔浚知<lb/>
樞宻院事往江上視師<lb/>
趙鼎陳計鼎宻陳計當先定事至即應之不可聞渡<lb/>
江便退即諸将各自為謀天下事不再集矣三衙楊<lb/>
沂中劉錡謂鼎曰探報如此駕莫湏動鼎曰方遣二<lb/>
君舉兵趨常潤合諸将併力一戰以决存亡無他術也<lb/>
二人同聲曰相公可謂大膽鼎曰事已到此不得不然御<lb/>
<pb n="KR3k0029_WYG_210-9a"/>
史魏矼言當罷請和二字以攻守待之<lb/>
烏珠遁去張浚至鎮江部分諸将世忠與烏珠書謂樞<lb/>
宻已在此矣敵衆乏糧又其主晟病篤韓常勸烏珠曰<lb/>
士無鬭志茍強驅之過江必多叛者烏珠一夕遁去麟<lb/>
㹸亦北走<lb/>
張浚視師六年都督張浚行邉郡視師時淮東宣撫韓<lb/>
世忠駐承楚淮西宣撫劉光世屯太平州江東宣撫張<lb/>
浚屯建康湖北京西招討岳飛在鄂朝論以邉防空缺<lb/>
<pb n="KR3k0029_WYG_210-9b"/>
䖏尚多浚獨謂楚漢交兵之際漢駐兵殽澠間則楚不<lb/>
敢越境而西盖我軍在前雖有他岐捷徑敵畏我之議<lb/>
其後不敢踰越而深入故太原末䧟則尼堪之兵不復<lb/>
濟河亦以此爾不然必環千里之地盡以兵守之然後<lb/>
可安乎<lb/>
張浚㑹大帥議事浚至江上㑹諸大帥議事乃命世忠<lb/>
屯承楚以圗淮陽命光世屯廬州以招北軍張浚練兵<lb/>
建康為進屯旴眙之計命楊沂中領精兵為浚後翼扵<lb/>
<pb n="KR3k0029_WYG_210-10a"/>
是國威大振<lb/>
張浚請幸建康張浚奏東南形勢莫重扵建康實為中<lb/>
興根本且使人主居此則北望中原常懐憤惕不敢自<lb/>
睱自逸臨安易生驕肆力請幸建康<lb/>
浚復出江上浚復出江上視師時諸将聲勢不相及沿<lb/>
江一帶更無軍馬諸将欲退保江浚力奏異議乃息楊<lb/>
沂中逐敵于李家灣<lb/>
髙宗駐驆建康七年上駐驆建康<lb/>
<pb n="KR3k0029_WYG_210-10b"/>
劉錡順昌之捷十年烏珠渝盟劉錡捷扵順昌<lb/>
拓臯之捷十一年烏珠再舉丙戍錡至拓臯適與敵㑹<lb/>
錡與諸軍合擊之浚與大軍繼至敵大敗<lb/>
團結沿江民兵建康留守葉夢得團結沿江民兵數<lb/>
萬至是呼集分據江津分數千人守馬家渡敵果使<lb/>
酈瓊以輕兵来犯覺有備乃出<lb/>
陳康伯四䇿三十一年康伯四䇿沿江諸郡増壁積糧<lb/>
為歸宿之地<lb/>
<pb n="KR3k0029_WYG_210-11a"/>
康伯請决聖意五月康伯奏敵國渝盟天人共憤今日<lb/>
之事有進無退若聖意堅决則将士之氣自振<lb/>
汪澈請置師江上御史汪澈言置師江上而専付閫外<lb/>
之任<lb/>
葉義問督視以知樞宻院葉義問視江淮荆襄軍<lb/>
馬舎人虞允文為參議軍事起張浚判建康<lb/>
命吴拱䕶武昌敵揚聲欲自光黄𢷬武昌朝廷以敵<lb/>
昔嘗由此入江西慮揺根本命吴拱䕶武昌一帶津渡<lb/>
<pb n="KR3k0029_WYG_210-11b"/>
拱将回鄂汪澈止之而自發鄂之餘兵進戍黄州敵果<lb/>
犯㐮陽拱遂破之<lb/>
元顔亮眀日渡江王權退采石十一月葉義問至建康<lb/>
被㫖罷權代以李顯忠時知建康張燾至府才十餘<lb/>
日夜漏下二鼓燾就寝允文叩門求見甚急曰此何等<lb/>
時而公欲安寝乎適諜者言敵以眀日渡江約晨炊玉<lb/>
麟堂公何以為䇿曰燾當以死守<lb/>
亮麾衆渡江亮駐車和之雞籠山丙子亮麾衆渡江<lb/>
<pb n="KR3k0029_WYG_210-12a"/>
時王權所留水軍車船皆在而諸将未有統屬莫肯用<lb/>
命盡伏山崦惟張振王琪稍任責<lb/>
允文區䖏江事允文往采石督舟師未至十餘里聞鼓<lb/>
聲振野官軍十五日坐路旁者問之衆曰天節使淮西<lb/>
聲金不聲鼓我曺皆騎士節使命棄馬過江我曺不<lb/>
解步戰從者皆勸允文還建業允文不聽䇿馬至采石<lb/>
趨水濵權餘兵止萬八千人馬數百而已諸将已為遁<lb/>
計允文召其統制張振王琪後載臯盛新等問之曰敵<lb/>
<pb n="KR3k0029_WYG_210-12b"/>
萬一得濟汝輩走将何之今前控大江地利在我孰若<lb/>
死中求生且朝廷任汝輩不能一戰報國衆曰豈不欲<lb/>
戰誰主張者允文曰汝輩止坐王權之繆至此朝廷已<lb/>
别選将将此軍矣衆曰誰允文曰李顯忠皆曰得人矣<lb/>
允文曰今顯忠未至敵以来日過江我當自先與諸君<lb/>
戮力决一戰且朝廷出内帑金帛九百萬緡給節度承<lb/>
宣觀察使告身在此有功即賞之授之皆曰既有所主<lb/>
請為舎人一戰允文即與浚等謀整步騎陣扵江岸而<lb/>
<pb n="KR3k0029_WYG_210-13a"/>
以海鰍及戰船載兵駐中流擊之布陣始畢風色作亮<lb/>
執小紅旗麾其舟自楊林口出敵始謂采石無兵且諸<lb/>
将盡伏山崦未覺一見大驚欲退不可敵舟将及岸官<lb/>
軍小却允文顧時俊撫其背曰汝膽畧聞四方今可作<lb/>
氣否若立陣後則兒女子耳俊即揮刀出陣待敵風色<lb/>
忽止官軍以海鰍沖敵敵舟分為二官軍呼曰天師勝<lb/>
矣併擊金人金人所用皆撤和州民居屋板所造及掠<lb/>
江濵渡舟底如梢皆不能動遂盡死扵江中其回北岸<lb/>
<pb n="KR3k0029_WYG_210-13b"/>
者亮盡敲殺之<lb/>
采石之捷允文奏捷夜半復布陣待敵遣盛新引舟<lb/>
師自楊林渡口戒曰若敵船自河出即齊力射之必爭<lb/>
與死毋令一舟得出如河口無敵船則以尅敵神臂弓<lb/>
射北岸新即駐舟江心齊力射敵敵騎望之遽却<lb/>
李横權錡職錡病退屯鎮江葉義問以李横權錡職<lb/>
趨令渡江錡姪汜同往軍不利<lb/>
措置守江上以横汜不利差楊存中措置守江以成閔<lb/>
<pb n="KR3k0029_WYG_210-14a"/>
為淮東制置吴拱為湖北制置李顯忠為淮西制置亮<lb/>
以書招王權以携我衆允文用顯忠計檄曰昨王權望<lb/>
風退舎使汝鴟張至此朝廷已将權重置典憲今統兵<lb/>
乃李世輔也汝豈不知其名亮大怒遂抵瓜州<lb/>
諸将按試車船時江岸有車船二十四艘允文與楊存<lb/>
中等臨江按試命戰士踏車船徑抵瓜州将泊岸復回<lb/>
敵兵皆持滿以待其船中流上下三周回轉如飛敵<lb/>
衆相顧駭愕亮笑曰此紙船耳<lb/>
<pb n="KR3k0029_WYG_210-14b"/>
諸酋射殺金亮亮聞李寳在海道焚其戰艦成閔諸<lb/>
軍方順流而下亮愈忿回揚州召諸酋約三日畢濟過<lb/>
期盡殺諸酋謀曰南軍有備如此進有渰殺之禍退有<lb/>
敲殺之憂奈何遂射殺亮<lb/>
沙上勞軍張浚沙上勞軍一軍見浚以為從天而下<lb/>
吴芾乞留建康三十二年上至建康吴芾奏冝留建康<lb/>
以繫中原之望<lb/>
　　　淮<lb/>
<pb n="KR3k0029_WYG_210-15a"/>
兩淮長江所恃以為藩籬者淮也淮東以楚泗廣陵為<lb/>
表則京口秣陵得以蔽遮淮西以盧夀厯陽為表則<lb/>
建康姑熟得以襟帶江西之鎮潯陽為重而舒蘄實<lb/>
潯陽之表湖北之鎮武昌為緊而齊安實武昌之表<lb/>
廣陵今揚州　魏文再至　佛貍嘗頓軍　郄鑒謝安<lb/>
曽鎮此　髙宗皇帝駐驆于此<lb/>
淮隂今楚州　謝安蕭道成曽鎮此　趙鼎曰楚當敵<lb/>
衝所以蔽兩淮<lb/>
<pb n="KR3k0029_WYG_210-15b"/>
盱眙今盱眙軍　臧質嘗守此　吕頥浩曰駐維揚當<lb/>
以一軍屯盱眙以備衝突<hi>已上繫淮東</hi>
合肥今廬州　　魏眀帝曰先帝東置合肥賊来輒破<lb/>
地有所必爭魏文時滿寵表合肥西三十里有險可依<lb/>
立城名曰新城時張浚行淮上築廬州城<lb/>
夀春今夀春府　　魏與吴晉與符堅宋齊梁與拓㧞<lb/>
氏血戰而爭此南北之衝也紹興劉錡嘗渡江援夀昌<lb/>
厯陽今和州　孫䇿圗江表起扵此蘓峻濟横江以刼<lb/>
<pb n="KR3k0029_WYG_210-16a"/>
姑熟厯陽者姑熟之門户楊沂中自臨安晝夜疾馳六<lb/>
日而至厯陽<hi>已上繫淮西</hi>
兩淮山勢由少室而来至扵桐柏而愈大自桐柏而至<lb/>
危岡斷塹纍纍相屬接于巢湖幾一千里<lb/>
淮東水寨淮東川澤之國凢爾小洲大渚沙與石磧水<lb/>
勢環繞人所不到之地皆水寨也自謝楊縣楊石鏡老<lb/>
鸛新開諸湖而言凡四十餘䖏而相通之寨九<lb/>
淮西山寨淮西烏林之地凡嶂嶺峭㧞上平下險無路<lb/>
<pb n="KR3k0029_WYG_210-16b"/>
可登無階可陟人所難到之地皆山寨也自六安信陽<lb/>
舒城南巢廬江諸沿邉而下凡有九十四䖏而外有無<lb/>
水之寨六<lb/>
寨官寨将員數每一寨置寨官一員令借補資秩為之<lb/>
主宰每十寨置寨将一員令繫省特差為之提督<lb/>
孫權牋操春月方生後漢建安十八年操軍濡湏步騎<lb/>
四十萬權率七萬禦之相守月餘權牋操春水方生<lb/>
公宜速去别紙言足下不死孤不得安操曰權不欺孤<lb/>
<pb n="KR3k0029_WYG_210-17a"/>
乃還<lb/>
孫權圍合肥二十年權圍合肥時張遼等屯合肥權守<lb/>
十餘日城不可㧞乃還<lb/>
朱桓守濡湏魏黄初三年吴侍子不至帝怒伐吴曹休<lb/>
張遼臧羈出洞口曹仁出濡須直圍南郡吴吕範<lb/>
督舟師拒休朱桓以濡湏督拒仁<lb/>
曺仁向濡須四年仁步騎數萬向濡須朱桓兵才五千<lb/>
人諸将各有懼心桓諭之曰凡兩軍交對勝負在将不<lb/>
<pb n="KR3k0029_WYG_210-17b"/>
在衆寡曹仁既非智勇又千里步涉人馬罷困桓與諸<lb/>
軍共據髙城南臨大江北背山陵以逸待勞為主制客<lb/>
此百戰百勝之勢曺公自来則不足憂況仁等耶仁遣<lb/>
于泰攻城分遣常雕王雙襲中州中州者桓部曲妻子<lb/>
所在桓遣别将擊雙等身自拒泰泰燒營退桓斬<lb/>
雕擒雙死者千餘人<lb/>
魏帝至廣陵五年魏大興兵伐吴至廣陵時江水盛長<lb/>
帝臨望嘆息而去<lb/>
<pb n="KR3k0029_WYG_210-18a"/>
魏帝如廣陵六年以舟師自譙循渦入淮十月如廣陵<lb/>
臨江觀兵吴嚴兵固守帝見波洶湧歎息而去<lb/>
諸葛亮約吴伐魏青龍二年亮出斜谷遣使約吴同<lb/>
入大舉五月吴主入居巢湖口向合肥新城衆號十<lb/>
萬陸遜諸葛瑾入江夏沔口向襄陽孫韶孫承入淮<lb/>
向廣陵淮隂魏滿寵欲㧞新城致賊夀春帝不聼<lb/>
曰先帝東置合肥南守襄陽西圍邳山賊来輒破扵<lb/>
三城之下地有所必爭也縱權攻新城必不能㧞吾将<lb/>
<pb n="KR3k0029_WYG_210-18b"/>
自征之勅司馬懿堅壁以挫亮鋒七月帝東征吴主<lb/>
聞大軍至遂遁<lb/>
諸葛恪圍新城吴諸葛恪前破魏兵遂有輕敵之忘<lb/>
復入冦淮南圍淮南連月不㧞㑹大暑而退<lb/>
祖逖渡江晉建興元年祖逖擊楫渡江屯淮隂起冶<lb/>
鑄募兵二千餘人而進鎮雍丘<lb/>
禇裒伐趙永和五年趙亂禇裒表伐趙即日嚴戒直泗<lb/>
口徑赴彭城北方士民降附日以千計蔡謨曰今日之事<lb/>
<pb n="KR3k0029_WYG_210-19a"/>
殆非時賢所及後敗裒退屯廣陵<lb/>
殷浩保長江八年殷浩北出許洛無功謀再舉羲之遺<lb/>
浩書曰今以區區江左天下寒心固已久矣力爭武功<lb/>
非所當作今軍破資竭保淮之志非所復及莫若還<lb/>
保長江長江之外羈縻而已不從<lb/>
符堅冦淮太元三年秦兖州刺史彭越請東西並進<lb/>
堅從之使超督東討諸軍事遣俱難毛盛等步騎<lb/>
七萬冦淮陽盱眙起攻彭城四年謝元救彭城彭超據<lb/>
<pb n="KR3k0029_WYG_210-19b"/>
彭城俱難克淮隂<lb/>
符堅冦淮南秦毛當王顯帥衆二萬自襄城東㑹超<lb/>
攻淮南五月難超㧞盱眙六萬圍田洛于三阿去廣陵<lb/>
百里朝廷大震謝元自廣陵救三阿難超敗北走僅<lb/>
以身免<lb/>
謝元淝水之捷八年堅大舉蜀漢之兵順流而下先遣<lb/>
符融至頴口梁成攻洛澗詔以謝元為都督謝石謝琰<lb/>
柏伊等拒之元遣劉牢之趣洛澗斬梁成步騎崩潰皆<lb/>
<pb n="KR3k0029_WYG_210-20a"/>
赴淮水堅進屯夀陽列陣臨淝水元軍不得渡使謂符<lb/>
却堅曰但却使之半渡我以鐵騎逼而殺之遂麾却衆<lb/>
亂不能止元與琰伊以精銳八千涉淝水堅衆潰<lb/>
魏攻盱眙元嘉二十八年魏太武自廣陵歸悉力攻盱<lb/>
眙臧質固守凡三旬乃觧圍去<lb/>
魏冦夀陽齊建元二年魏元嘉與劉昶入冦夀陽垣<lb/>
崇祖扵城西北堰淝水堰北築小城使數千人守之<lb/>
崇祖决堰衆溺死皆退走<lb/>
<pb n="KR3k0029_WYG_210-20b"/>
齊淮南入于魏永元二年裴叔業以夀陽降魏魏以元<lb/>
勰鎮夀陽遣崔恵景赴夀陽不克六月陳伯一再攻<lb/>
勰擊之扵肥口大破之斬首九千俘獲一萬伯一遁還<lb/>
淮南遂入于魏<lb/>
韋叡㧞合肥梁天監四年大舉伐魏五年韋叡攻㧞<lb/>
合肥<lb/>
韋叡救鍾離六年命叡救鍾離或勸叡緩行叡曰今鍾<lb/>
離鑿宂而䖏負尸而汲車馳卒奔猶恐其後而況緩乎<lb/>
<pb n="KR3k0029_WYG_210-21a"/>
景宗與叡合以火攻魏橋魏軍大潰<lb/>
梁堰淮水灌夀陽十三年梁堰淮水以灌夀陽成而復<lb/>
壊<lb/>
侯景反夀陽太清二年侯景反扵夀陽<lb/>
吴眀徹㧞夀春陳大建五年吴眀徹攻夀陽堰肥水以<lb/>
灌城<lb/>
眀徹敗淮十年周滅齊上欲爭徐兖督軍伐之眀徹聞<lb/>
彭城列舟艦城下王軌據淮口結長圍以鐵索貫車輪<lb/>
<pb n="KR3k0029_WYG_210-21b"/>
沈清水以遏陳船歸路眀徹舟並礙不得過軌引兵蹙<lb/>
之衆潰眀徹為周人所執淮南盡歸周<lb/>
賀若弼鎮廣陵十三年隋賀若弼鎮廣陵韓擒虎鎮<lb/>
廬江<lb/>
隋問髙熲取陳策陳祥眀元年隋主問取陳之䇿扵<lb/>
髙熲對曰江北地寒田收差晚江南水田早熟量彼收<lb/>
穫之際㣲集士馬聲言掩襲彼必屯兵守禦足得廢<lb/>
其農時彼既聚兵我便解甲再三若此彼以為常後更<lb/>
<pb n="KR3k0029_WYG_210-22a"/>
集兵彼必然不信猶豫之頃我乃濟師隋用其䇿陳人始困<lb/>
裴度平淮唐元和十二年愬降元濟扵城上梯而下檻<lb/>
送京師淮西平<lb/>
世宗征淮南周世宗顯徳二年帝下詔親征淮南丙辰<lb/>
帝至夀州城下營扵淝水之陽命諸軍圍夀州<lb/>
髙宗駐揚州建炎元年敵過東京上駐驆揚州<lb/>
吕頥浩請俟夹淮一戰三年頥浩請申敕諸将以俟夹<lb/>
淮一戰此不易之䇿又駐維揚當以一軍屯盱眙一軍<lb/>
<pb n="KR3k0029_WYG_210-22b"/>
屯夀春以備衝突<lb/>
張守防淮之䇿守言二䇿一防淮一渡江若屯重兵扵<lb/>
楚泗及淮隂三䖏賊兵未能遽犯然恐我師怯戰望風<lb/>
先潰則舟楫拘扵南岸敵或以精騎間道先絶吾渡<lb/>
江之路此可患者一渡江則去中原益逺又行在兵多西<lb/>
人不樂南去可患者二若為中原計而幸不至則用防<lb/>
淮之䇿若為宗社計而出扵萬全則用渡江之䇿<lb/>
髙宗南渡二月敵犯淮倉卒南渡<lb/>
<pb n="KR3k0029_WYG_210-23a"/>
敵犯淮冬敵䧟滁犯夀春官吏以城降犯無為守臣與<lb/>
民渡江南歸䧟廬犯和守以城降犯真守棄城<lb/>
敵冦淮東四年秋達蘭冦淮東詔劉光世住鎮江分兵<lb/>
以備江岸乃㑹淮南諸鎮併力擊之<lb/>
張浚不救楚州楚州危趙立告急趙鼎欲遣張浚往救<lb/>
浚曰敵鋒不可當徒手搏虎併亡無益鼎曰楚當敵衝<lb/>
所以蔽兩淮若委而不救則失諸将之心浚曰根本末<lb/>
固人心易揺此行失利何以善後鼎曰江東新造全藉<lb/>
<pb n="KR3k0029_WYG_210-23b"/>
兩浙若失楚則大事去矣浚力辭乃詔岳飛掩擊因令<lb/>
光世遣兵渡江以為援<lb/>
敵攻泰州水寨紹興元年達蘭攻秦州水寨為張敵所<lb/>
敗擒其壻萬户布拉克殺五千人衆<lb/>
朱勝非陳淮五事二年勝非陳經營淮北五事　二謂<lb/>
逆豫招到山寨已二十六項彼得之未必為用我失之<lb/>
人心必去　五謂渡淮之後有助順土豪可率衆者擢<lb/>
為守将俾自為備則兵勢益張<lb/>
<pb n="KR3k0029_WYG_210-24a"/>
敵偽冦淮四年劉豫子麟姪㹸窩里嗢等自維揚分道<lb/>
入冦舟師由清河據楚騎兵渡淮據滁上曰朕當親總<lb/>
六師往臨大江决扵一戰時江東宣撫劉光世在馬家<lb/>
渡淮西宣撫張浚軍在采石淮東宣撫韓世忠自承州<lb/>
退保鎮江詔光世以兵援世忠且令張浚移軍建康扵<lb/>
是光世進屯太平州世忠復過江駐揚州<lb/>
髙宗親征下詔親征始正豫逆罪人皆鼓勇朝士尚多<lb/>
懐疑鼎曰願不為羣議所移<lb/>
<pb n="KR3k0029_WYG_210-24b"/>
詔松年㑹議進兵詔簽樞胡松年往鎮江與諸将㑹議<lb/>
進兵<lb/>
世忠大儀之捷韓世忠戰于大儀背嵬軍各持長斧上<lb/>
揕人胸下摺馬足遂擒貝勒托卜嘉烏珠走還泗上<lb/>
民兵擊賊時承楚秦三州各有水寨民兵合力擊賊上<lb/>
曰淮民未能安業今乃力奮忠義冝放十年租稅仍撥<lb/>
錢来助之<lb/>
仇愈㧞廬州敵犯廬州知州仇愈發戍兵千人拒之無<lb/>
<pb n="KR3k0029_WYG_210-25a"/>
一還者<lb/>
張浚視師六年浚視師命世忠屯承楚光世拒廬浚屯<lb/>
盱眙<lb/>
劉豫分道入冦九月上發臨安豫聞上将親征簽鄉兵<lb/>
分道入冦西路趨合肥以統之東路由紫荆山出渦口<lb/>
㹸統之報至浚復往江上視師時浚駐盱眙沂中屯泗<lb/>
上世忠在楚飛在鄂聲勢了不相及獨光世之兵在太<lb/>
平州遣輕騎據廬而沿江一帶更無軍馬朝廷甚憂之<lb/>
<pb n="KR3k0029_WYG_210-25b"/>
張浚有進無退時疑敵偽合兵光世奏廬州難守欲還<lb/>
太平諸将議欲保江浚及光世曰賊豫之兵以逆犯順<lb/>
若不勦除何以立國平日亦安用養兵為今日之事有<lb/>
進擊無退保或請上回臨安浚奏若諸将渡江則無淮<lb/>
南而長江之險與敵共淮南之屯正所以屏蔽大江使<lb/>
賊得淮南因粮就運以為家計江南其可保乎今淮西<lb/>
之冦正當合兵掩擊況士氣甚振可保必勝一有退意<lb/>
大事去矣願朝廷勿専制于中使諸将不敢觀望上手<lb/>
<pb n="KR3k0029_WYG_210-26a"/>
書報浚覽卿奏甚眀俾朕釋然無憂浚奉此詔異議<lb/>
乃息光世已㑹廬州而退浚即星馳至采石遣人喻光<lb/>
世之衆曰若有一人渡江即斬以徇督光世復還廬賊<lb/>
次濠夀浚拒之詔併以淮西屬浚<lb/>
沂中李家灣之捷㹸過定逺以犯建康楊沂中悉衆<lb/>
以出至李家灣與㹸遇吴錫率勁卒五千突入㹸軍<lb/>
中賊潰亂沂中乗之大破之而聞㹸敗亦潰敵廢豫<lb/>
之意决<lb/>
<pb n="KR3k0029_WYG_210-26b"/>
張浚築廬城七年朝廷謀北伐浚出行淮上撫諭諸軍<lb/>
築廬州城<lb/>
酈瓊叛秋淮西軍統制酈瓊全軍七萬降豫是冬敵<lb/>
廢豫<lb/>
劉錡順昌捷十年烏珠渝盟錡敗之扵順昌<lb/>
劉錡柘臯捷十一年烏珠謀再舉詔大合兵于淮西以<lb/>
待之乙夘果入冦犯夀春府命錡渡江禦之敵䧟夀<lb/>
春錡至廬敵騎大集錡退以避其鋒敵入廬州錡退東闗<lb/>
<pb n="KR3k0029_WYG_210-27a"/>
見其地負山面水據之以遏敵衝軍勢復振烏珠直據<lb/>
和州浚遣姪子盖與王徳先趨采石浚夜絶江與錡聲<lb/>
援相接又命沂中為浚副自臨安晝夜疾馳六日而至<lb/>
厯陽敵退浚復和州錡至柘臯適與敵合烏珠以鐵<lb/>
騎十餘萬分兩隅而陳王徳與田師中先薄其右隅虜<lb/>
陳動錡與諸軍合擊之浚與大軍繼至敵大敗遂復<lb/>
廬州二月捷書至軍勢大振<lb/>
勿以議和為意秦檜曰山陽所以扞淮東東闗拒淮西<lb/>
<pb n="KR3k0029_WYG_210-27b"/>
水路又山陽六合皆近江形勢之地嚴備此數䖏然後<lb/>
江可安上曰山陽東闗已降䖏分更令張浚益脩守備<lb/>
今雖遣使然勿以議和為意但作不講和䖏之爾<lb/>
康伯條陳淮䇿三十年亮将渝盟右僕射陳康伯條<lb/>
上兩淮守禦之計同樞宻葉義問奏兩淮形勢在今<lb/>
為急荆南劉錡則均襄隨郢光化棗陽之所𨽻也鄂<lb/>
渚田師中則安復信陽漢陽之所𨽻也建康王權則滁和之<lb/>
所𨽻也鎮江劉寳與馬帥成閔則真陽通泰之所𨽻也<lb/>
<pb n="KR3k0029_WYG_210-28a"/>
江隂正控海道冝自鎮江分兵以扼之至扵濠梁固始<lb/>
安豐諸郡近邉亦要總之合肥比已分屯諸将臣欲飭<lb/>
兵擇地險要廣施預備<lb/>
汪澈言飭邉備三十一年丁亥夜風雷雨雪交作汪澈<lb/>
言此隂盛也願飭邉備<lb/>
陳康伯四䇿康伯畫四䇿一令兩淮諸将分畫地界使<lb/>
自為守二措置民社宻為寓兵之計三淮東劉寳将<lb/>
驕卒少不可専用四沿江諸郡増壁積糧以為歸宿之地<lb/>
<pb n="KR3k0029_WYG_210-28b"/>
汪澈言守淮要害澈言渡師淮甸以守其要害<lb/>
存恤山水寨又言淮南山水寨舊来鄉豪自相結集<lb/>
當隨宜存恤使自為守<lb/>
劉錡屯揚州錡屯維揚新復海泗二州<lb/>
葉義問督視義問督視江淮允文參議<lb/>
王權棄廬州劉錡遣王權迎敵權逗遛不進錡再激權<lb/>
不得已發兵至廬州戍守故敵得渡橋以濟淮權棄<lb/>
廬州遁敵騎至尉子橋姚興以三萬人力戰權擁羣<lb/>
<pb n="KR3k0029_WYG_210-29a"/>
刀斧自衞不援興興沒<lb/>
王權棄和州權又棄和州奔采石中外大震<lb/>
劉錡皂角林之捷敵萬户髙景山犯揚州錡禦之扵<lb/>
清河敵以氊裏舟載糧挽而上錡募善沒者鑿沉之<lb/>
錡俄病嘔血不能支猶乗肩輿臨敵指揮敵逼江錡設<lb/>
伏皂角林誘敵入弩發敵敗斬景山<lb/>
成閔援淮西成閔發應城縣回援淮西<lb/>
李顯忠代王權十一月葉義問至建康被㫖罷權以李<lb/>
<pb n="KR3k0029_WYG_210-29b"/>
顯忠代之命虞允文往蕪湖趣顯忠交權軍<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索别集卷二十三<lb/>
</p>
<p>
</p>
  </div>
</body>
</text>
</TEI>
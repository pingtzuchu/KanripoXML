<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索别集卷十</head>
    <p>
<pb n="KR3k0029_WYG_197-1a"/>
欽定四庫全書<lb/>
　羣書考索别集卷十　　　宋　章如愚　撰<lb/>
　　經籍門<lb/>
　　　春秋<lb/>
春秋有言外之意春秋之書當時天下大亂聖人且據<lb/>
實而書之其是非得失付諸後世公論盖有言外之意<lb/>
若必於一字一辭之間求褒貶所在切恐不然<hi>文公語</hi>
　<lb/>
<pb n="KR3k0029_WYG_197-1b"/>
褒貶極是嚴謹春秋之作盖以當時人欲横流遂以二<lb/>
百四十二年行事寓其褒貶極是嚴謹一字不輕易若<lb/>
如今之説只是个權謀智畧兵機譎詐之書耳<hi>同上</hi>
大㫖不専於法例春秋大㫖其可見者誅亂臣討賊子<lb/>
内中國外夷狄貴王賤伯而已未必如先儒所言字字<lb/>
有義也想孔子當時只是要備二三百年之事故取史<lb/>
文寫在這裏何甞云某事用某法某事用某例耶且如<lb/>
書㑹盟侵伐大意不過見諸侯擅興自肆耳書郊禘大<lb/>
<pb n="KR3k0029_WYG_197-2a"/>
意不過是㑹僣禮耳至如二十四卜牛傷牛死是失禮<lb/>
之中又失禮也如書不郊猶三望是不必望而猶望也<lb/>
如書仲遂卒猶繹是不必繹而猶繹也如此等義却自<lb/>
分明<hi>同上</hi>
經世之大法四代之禮樂此是經世之大法也春秋之<lb/>
書亦世之大法也然四代之禮樂是以善者為法春秋<lb/>
是以不善者為戒<hi>同上</hi>
春秋之大㫖正誼不謀利明道不計功尊王賤伯内中<lb/>
<pb n="KR3k0029_WYG_197-2b"/>
夏外夷狄此春秋之大㫖也<hi>先生每言近世觧春秋者</hi>
<hi>以所書之字為褒貶深所不取同上</hi>
春秋垂萬世法孔子作春秋以討亂賊致治之法垂於<lb/>
萬世是亦一治也<hi>孟注</hi>
春秋始於平王平王東遷而政教號令不及於天下黍<lb/>
離降為國風而雅亡春秋魯史記之名孔子因而筆削<lb/>
之始於魯隠公之元年實平王之四十九年也<hi>同上</hi>
討亂臣賊子之法邪説害正人人得而闢之不必聖賢<lb/>
<pb n="KR3k0029_WYG_197-3a"/>
如春秋之法亂臣賊子人人得而誅之不必士師也<hi>同</hi>
<hi>上</hi>
傳例不可信春秋傳例多不可信聖人記事安有許多<lb/>
義例如書伐國惡諸侯之擅興書山崩地震螽蝗之類<lb/>
知灾祥有所由致也<hi>同上</hi>
代王者賞罰之柄周衰王者之賞罰不行乎天下諸侯<lb/>
擅相侵伐強陵弱衆暴寡是非善惡由是不明人欲肆<lb/>
而天理滅矣吾夫子憂之乃因魯史而修春秋以代王<lb/>
<pb n="KR3k0029_WYG_197-3b"/>
者之賞罰是是而非非善善而惡惡誅奸䛕於既死發<lb/>
潜德之幽光是故春秋成而亂臣賊子懼<hi>文公讀温公</hi>
<hi>辨李公常語上</hi>
紀事之例不同春秋一事各是發明一例如㸔風水移<lb/>
歩換形但以今人之心求聖人之意未到聖人洒然處<lb/>
不能無失耳<hi>文公荅柯國材</hi>
不明書召王之非春秋某所未學不敢強為之説然以<lb/>
人情度之天王狩于河陽恐是時史策已如此書盖當<lb/>
<pb n="KR3k0029_WYG_197-4a"/>
時周室雖㣲名分尚在晋文公召王固是不順然史策<lb/>
所書想不敢明言晋侯召王也<hi>文公荅張元德</hi>
讀者須反復㴠泳此經固當以類例相通然亦先須隨<lb/>
事觀理反復㴠泳令胷次間濶義理通貫方有意味若<lb/>
一向如此安排説殺正使在彼分上斷得十分的當却<lb/>
於自己分上都不見得个從容活絡受用則何益於事<lb/>
耶<hi>文公荅魏元履</hi>
春秋之文兼述作春秋之文兼述作也按舜典紀元日<lb/>
<pb n="KR3k0029_WYG_197-4b"/>
商訓稱元祀經書元年所謂祖二帝明三王述而不作<lb/>
者也正次王王次春乃立法創制裁自聖心無所述於<lb/>
人者也<lb/>
體元人主之職調元宰相之事即位二年必稱元年者<lb/>
明君人之用也大哉乾元萬物資始天之用也至哉坤<lb/>
元萬物資生地之用也成位乎其中則與天地参故體<lb/>
元者人主之職而調元者宰相之事元即仁也仁人心<lb/>
也春秋深明其用當自貴者始故治國先正其心以正<lb/>
<pb n="KR3k0029_WYG_197-5a"/>
朝廷與百官而逺近莫不一於正矣<lb/>
仲尼晚年而後修春秋夫子之修春秋何其著辭之嚴<lb/>
而措意之宻也按夫子世家載晏子問禮之年聖人時<lb/>
既有立矣而春秋不作於此時歴聘諸國年踰知命而<lb/>
春秋又不作於此時迨哀公十四年聖人㡬七十餘矣<lb/>
因西狩獲麟乃約魯史而修春秋聖人胡不着心於心<lb/>
壯志鋭之年而乃拳拳於血氣既衰之後邪盖聖人惟<lb/>
恐更天下之事故為未深閲天下之理義為未熟則未<lb/>
<pb n="KR3k0029_WYG_197-5b"/>
敢恃一己之私見而立萬世之正論也<lb/>
春秋大一統議常經者黜百家尊孔氏不在六藝之科<lb/>
者勿使並進此道術之歸於一也言致理者欲令政事<lb/>
皆出中書而變禮樂革制度則流放竄死之刑隨其後<lb/>
此國政之歸於一也若乃尊私門廢公道各以便宜從<lb/>
事是人自為政繆於春秋大一統之義矣<lb/>
夫子自序其績威公以義責楚而楚人求盟夫子以禮<lb/>
責齊而齊人歸地皆書曰來序績也春秋夫子之筆削<lb/>
<pb n="KR3k0029_WYG_197-6a"/>
自序其績可乎聖人㑹人物於一身萬象異形而同體<lb/>
通古今於一息百王異世而同神<lb/>
定元正元年必書正月謹始也定何以無正月昭公薨<lb/>
於乾侯不得正其終定公制在權臣不得正其始<lb/>
春秋兼帝王之道唐虞公天下則相禪而與賢三代家<lb/>
天下則相繼而與子春秋兼帝王之道可公也則以達<lb/>
節為權故季札辭國貶而稱名可家也則以居正為大<lb/>
故莊公始生即書於策<lb/>
<pb n="KR3k0029_WYG_197-6b"/>
平王末年誥命不足紀而後春秋託於紀事之史書止<lb/>
於文侯之命而春秋起於平王之末年其誥命不足紀<lb/>
而後春秋託於紀事之史乎且文侯之命之存於書已<lb/>
非灝灝之舊矣夫天子命諸侯曰伯父叔父可也顧父<lb/>
義和而字呼之得無降尊貶重乎又况錫圭瓉則是使<lb/>
之禋祀也賚弓矢則是得以専征也國之大事惟祀與<lb/>
戎而又輕以示錫賚之恩乎考其一篇之命不惟䙝天<lb/>
王之威重而且開諸侯之僣端是猶初年之出命也顧<lb/>
<pb n="KR3k0029_WYG_197-7a"/>
已若此迨夫末年以天王之尊使其宰下賵諸侯之妾<lb/>
而祭伯之來初非有王命陵夷之勢遂至於此故書之<lb/>
文侯之命有以見帝王而下世變風移將降而為春秋<lb/>
戰國也春秋起於平王之末年有以見帝王以來風聲<lb/>
氣習不復返於春秋之世也嗟夫周書終而春秋始其<lb/>
殆黍離降王而國風歟<lb/>
春秋多貶僖公詩多美僖公魯頌四篇皆為僖公作也<lb/>
僖公其魯之賢君歟攷之春秋閔雨喜雨有志乎民則<lb/>
<pb n="KR3k0029_WYG_197-7b"/>
愛民重榖不為無其事所謂淮夷攸服獨嘗㑹於淮耳<lb/>
新書南門則書之修泮宫無見也取濟西田則書之復<lb/>
周公之宇無有也四卜郊不從乃免牲猶三望則書之<lb/>
所謂享以騂犧殆有時而不然也詩之刪春秋之筆削<lb/>
皆出於吾聖人之手春秋直書而詩多溢辭何歟説者<lb/>
曰僖公之為君功過相半者也詩不刺滅項伐邾之失<lb/>
懼其以過掩功春秋不書修泮伐淮之羙懼其以功掩<lb/>
過詩寛而春秋嚴皆所以為教也噫是則然吾姑以春<lb/>
<pb n="KR3k0029_WYG_197-8a"/>
秋論僖公或者魯頌之羙生於不足歟<lb/>
哀公之春秋多遺意𫝊春秋者嘗曰定哀多㣲辭吾觀<lb/>
哀公之春秋未始不戒其往而開其新辭甚著明而何<lb/>
㣲之云且春秋書災多矣今而威宫僖宫書災亳社書<lb/>
災夫豈偶然耶春秋書外國之伐亦多矣今而書吳伐<lb/>
我齊國書帥師伐我夫豈闕其地耶春秋書螽亦多矣<lb/>
今而十二年冬十二月書螽明年九月書螽冬十二月<lb/>
又書螽夫豈失閏耶季氏出於威公立於僖公而奕世<lb/>
<pb n="KR3k0029_WYG_197-8b"/>
専魯之政者也故威僖親盡而廟不毁然則二宮之災<lb/>
天以戒季氏之強盛也明矣諸侯之有商社所以戒亡<lb/>
國也魯有季氏國其將亡乎然則亳社之災天以戒魯<lb/>
之危亡也亦明矣聖人詎不明書而警之哉元年以來<lb/>
三家相尋於伐邾為功以㑹吳為好而不知我能伐邾<lb/>
吳能為邾而伐我我能㑹吳伐齊齊能以師而伐我是<lb/>
興師之由不知在吳與齊而常在我也惟干戈省厥躬<lb/>
哀公可以自省矣昔人詎不明書以警之哉二吾猶不<lb/>
<pb n="KR3k0029_WYG_197-9a"/>
足哀公之意也欲以田賦季孫欺之意也田賦甫用而<lb/>
連年病螽則重賦害民傷和致異可見矣一諉諸失國<lb/>
殆非也聖人詎不明書以警之哉吾將謂哀公之春秋<lb/>
非多㣲辭而實多㣲意也<lb/>
王臣聘魯者八古者諸侯朝於天子天子報聘於諸侯<lb/>
所以嚴君臣之分道上下之情也東遷以來王綱不振<lb/>
諸侯未嘗朝天子而遣使聘魯者八春秋備書之者所<lb/>
以忿諸侯之不臣而悼周室之弱也然桓王在位凡聘<lb/>
<pb n="KR3k0029_WYG_197-9b"/>
於魯者五自隠七年凡伯來聘至桓八年家父來聘是<lb/>
也至若惠襄定三王皆不過一聘而止耳桓繼平而立<lb/>
王室雖衰人心未厭周德猶可以興衰振治統制四海<lb/>
光昭文武之業使周道粲然復舉不亦羙乎不此之務<lb/>
反同列國之君下聘魯國長諸侯傲易之心寵桓公簒<lb/>
逆之志造端於後盖自桓王始也雖然春秋自宣十年<lb/>
定王使王季子來聘之後魯歴五公周更四王皆無來<lb/>
聘之文何哉盖文宣已前周室㣲弱然莊僖之際尚有<lb/>
<pb n="KR3k0029_WYG_197-10a"/>
二覇為之扶持禮文猶足以交諸侯爵命猶足以寵諸<lb/>
侯也至文宣之後二伯既逺王室多故故定王初立楚<lb/>
使問鼎已有窺周室之心而當時王臣有卿士而相賊<lb/>
三公而出奔者則周室之衰尤甚於前是以春秋之書<lb/>
來聘則止於宣公來錫命則止於成公來求則止於文<lb/>
公來聘則止於宣公者自宣以後雖有禮文不足以<lb/>
結諸侯也來錫命則止於成公者自成以後雖有爵命<lb/>
不足以寵諸侯也來求則止於文公者自文以後天子<lb/>
<pb n="KR3k0029_WYG_197-10b"/>
雖求之諸侯亦忽之也然天子之聘皆遣大夫唯僖三<lb/>
十年獨遣宰周公留稱天王使惟莊二十三年獨不稱<lb/>
天王使盖亦有説魯之羣公唯僖最賢且與二伯盟㑹<lb/>
扶奨王室不為無助故特以三公下聘者加禮於僖公也<lb/>
當莊十九年五大夫作亂立王子頽王出奔温至二十<lb/>
一年鄭虢納之乃克歸周故二十三年祭叔來聘不言<lb/>
天王使盖以天王之尊而見逐於臣下傷其威柄不足<lb/>
以使人也嗚呼遣使致聘諸侯敵國之禮也故經書外<lb/>
<pb n="KR3k0029_WYG_197-11a"/>
臣來聘三十有一若宋衛諸國與魯為敵是以有聘問<lb/>
之好至邾莒滕薛則朝而不聘莫敢伉魯矣嗟夫東周<lb/>
之初自桓至定交好諸侯尚能同於列國至其甚也雖<lb/>
聘問且不敢致僅昉邾莒等耳不亦可痛哉<lb/>
天王來求者三先王制九等之賦貢以令天下無有逺<lb/>
邇畢獻方物是以車服器用非特供王之奉而又可班<lb/>
寵邦國也聞有錫諸侯而未聞有求於諸侯者也周室既<lb/>
衰封土之君各擅其利貢賦不入帑藏蕭然雖䘮紀之<lb/>
<pb n="KR3k0029_WYG_197-11b"/>
具車服之用且不得自給切切然遣使以求之盖其勢<lb/>
有不得已也是以經書天王來求者三在桓王時則求<lb/>
賻於隠公求車於桓公在頃王時則求金於文公且天<lb/>
王即位諸侯㑹葬禮也平王之崩隠無痛君之心輙堕<lb/>
此禮至使天子大夫逺來求賻其罪大矣况隠元年惠<lb/>
公仲子之賵天王尚使宰咺歸之政使敵已猶當復報<lb/>
而况天子之尊乎周知有魯魯不知有周則隠公之惡<lb/>
不容誅也及桓即位數年之間天子三聘其待遇之禮<lb/>
<pb n="KR3k0029_WYG_197-12a"/>
可謂厚矣桓公曽無毫髪之功而致天子之使求車於<lb/>
魯其不恭亦甚矣且車服者人君錫賜臣下所以崇功<lb/>
德隆寵眷也今反求之於諸侯則知四方之貢久絶於<lb/>
王庭矣雖然求賻求車猶可也至於求金則又甚焉説<lb/>
者以為襄王未葬而毛伯來求金故春秋書之以著其<lb/>
惡夫賻不過用於䘮禮車不過用於出入禮以不給而<lb/>
求之猶未見其困弱也至於金則王之所資莫急於此<lb/>
今且求之其困乏不振至是極矣是以經於求金之文<lb/>
<pb n="KR3k0029_WYG_197-12b"/>
不稱天王使者諱以王室之富而求金若非天王之命<lb/>
也<lb/>
天王來錫命者三昔韓侯能纉祖考勤王室宣王因其<lb/>
入覲而賜命盖天子之於諸侯盖有錫命之禮然必有<lb/>
功於王室述職於王庭然後授之可也春秋之時天子<lb/>
錫命者三莊王使榮叔錫命於桓公襄王使毛伯錫命<lb/>
於文公簡王使召伯錫命於成公彼三公者既無功德<lb/>
之可褒又未甞朝覲天子而周王方且遣使就國錫之<lb/>
<pb n="KR3k0029_WYG_197-13a"/>
是長其驕傲之心也何以勸天下乎然於桓公則稱王<lb/>
於文公則稱天王於成公則稱天子所書之文皆不同<lb/>
何也説者以謂天王天子皆王者之通稱若然則何以<lb/>
見春秋之褒貶盖甞論之桓公有簒弑之惡天子所當<lb/>
誅也莊王既不能誅而於其死也反錫命以褒寵之是<lb/>
豈承天之意哉夫天命人主君臨萬方賞善罰惡所以<lb/>
助天之生殺也若有罪不誅而又加賞則是背天者也<lb/>
故經於此不書天王所以甚莊王之不天也至文在位<lb/>
<pb n="KR3k0029_WYG_197-13b"/>
既無大惡是以春秋之書亦無甚貶而正以天王名之<lb/>
然至錫成公命則又稱天子者按覲禮諸侯入郊王遣<lb/>
使迎勞則稱天子既至王庭則稱王以命之盖迎勞稱<lb/>
天子者謙下之辭也當簡王時周室益弱諸侯愈強故<lb/>
聖人於此特變文示義稱天子錫者以見周之甚㣲屈<lb/>
於諸侯不敢以王禮自命也嗚呼孔子傷周之意求於<lb/>
筆削可見矣<lb/>
公及大夫朝如者八春秋之時禮法廢壊諸侯視盟主<lb/>
<pb n="KR3k0029_WYG_197-14a"/>
為甚重視天子為甚輕故公及大夫如齊如晋者不可<lb/>
計至於朝王所如京師雖間見之殆不過因事以往而<lb/>
已初非致禮於天子也僖二十八年踐土之盟温之㑹<lb/>
兩書公朝王所者是時晋文公伯致天王於㑹故僖公<lb/>
之朝似從晋侯盟㑹實非朝天子也成十三年書晋侯<lb/>
使郤錡來乞師公如京師繼之曰公自京師遂㑹晋侯<lb/>
八國伐秦是時晋厲公初立將有伐秦之役使來乞師<lb/>
成公特往㑹伐而道過京師故經以如書之實非朝京<lb/>
<pb n="KR3k0029_WYG_197-14b"/>
師也其餘大夫如京師者五或以事往或以私去請據<lb/>
經以辨之僖三十年天王使宰周公來聘公子遂如京<lb/>
師遂如晋文元年天王使毛伯來錫命叔孫得臣如京<lb/>
師左氏謂仲遂之行以報聘於周得臣之行以報命於<lb/>
周攷之經文理或然也然宣九年仲孫蔑如京師左氏<lb/>
謂王使來徴聘故孟獻子聘於周襄二十四年叔孫豹<lb/>
如京師左氏謂齊人為王城郟故穆叔如周聘且賀城<lb/>
竊有疑焉夫春秋偹載當時之事以貽後世若周王使<lb/>
<pb n="KR3k0029_WYG_197-15a"/>
來召聘齊人為王城郟經安得而不書哉經既不書則<lb/>
二大夫之行盖非為周也至文八年天王崩公孫敖如<lb/>
京師不至而復丙戍奔莒左氏謂穆伯如周弔䘮不至<lb/>
以幣奔莒夫當文公時臣下専政國君之命已不行於<lb/>
大夫則公孫敖如周不至盖無足怪矣嗚呼諸侯知有<lb/>
天子則大夫知有諸侯此上下相持之理也彼魯之國<lb/>
君既蔑無周王又安能使魯之大夫受吾命而不廢哉<lb/>
然則諸侯欲令其臣之無他尊天子則臣自服矣<hi>又文</hi>
<pb n="KR3k0029_WYG_197-15b"/>
<hi>九年毛伯來求金叔孫得臣如京師辛丑葬襄王</hi>
諸侯勤王者五古者威權出於一人命令行於天下諸<lb/>
侯有不服也王命方伯以討之嗣位有未立也王命卿<lb/>
士以定之兄弟有惎間之變則有大臣為之鋤治王都<lb/>
有城築之役則有大臣為之服勤當是時内而三事大<lb/>
夫外而列國諸侯莫不聽命於王此其權所以獨尊也<lb/>
東周不競權勢浸㣲征討之事扶救之功或主於諸侯<lb/>
或主於伯主或出於大夫類借力於人以紓一時之難<lb/>
<pb n="KR3k0029_WYG_197-16a"/>
比之三代雖若不足取而在春秋亦有可言者孔子書<lb/>
之盖傷周道之衰㣲幸諸侯之近正也故桓五年鄭伯<lb/>
不朝蔡衛陳從桓王伐鄭經書從王者喜三國之助也<lb/>
書王伐者譏天子之親伐也前所謂出於諸侯者此也<lb/>
僖五年惠王廢太子小白㑹世子以定其位八年告難<lb/>
於齊小白盟王人以靖其難經書齊侯且序爵諸侯之<lb/>
上者喜其定世子寜周室也書㑹世子盟王臣者疾其<lb/>
恃伯主之威而奸分也前所謂出於伯主者此也昭二<lb/>
<pb n="KR3k0029_WYG_197-16b"/>
十三年王室有子朝之亂鄭伯言於晋晋大夫帥師圍<lb/>
郊以討子朝三十二年敬王懼子朝之黨使富辛言於<lb/>
晋徙成周而避之晋合諸侯城成周以固周室經書晋<lb/>
人圍郊仲孫何忌㑹晋韓不信合十國大夫城成周者<lb/>
喜晋大夫有功於王室也専繫之晋而不書王卿士者<lb/>
見天子之權愈㣲而専假於列國大夫也前所謂出於<lb/>
大夫者此也嗚呼隠桓之間天子雖㣲而猶有諸侯從<lb/>
王以侵伐者其後諸侯益強蔑視周室幸二伯繼興託<lb/>
<pb n="KR3k0029_WYG_197-17a"/>
名尊周可以倚重下至昭定二世中國無伯諸侯失權<lb/>
而天子遣使請命卒使圍郊之役成周之功歸於列國<lb/>
諸侯之卿豈非衰弱之甚乎<lb/>
王臣與諸侯盟㑹侵伐者十春秋自隠至閔無王臣盟<lb/>
㑹之文盖是時齊晋未伯諸侯雖強亦不敢伉王室也<lb/>
至僖公五年小白㑹王世子于首止始有王臣㑹盟之<lb/>
事晋文繼起乃致天子盟王人其事有甚於小白者然<lb/>
攷二伯之㑹盟皆在服楚之後盖其克服強楚威振中<lb/>
<pb n="KR3k0029_WYG_197-17b"/>
國伯業已盛自矜其功謂雖天子之尊亦莫或忤矣是<lb/>
以偃然致主臣於盟㑹雖外假尊周之名而其實以尊<lb/>
已也故僖五年小白㑹王世子盟於首止八年㑹王人<lb/>
盟於洮九年㑹宰周公於葵丘二十八年重耳致天王<lb/>
於踐土於温二十九年盟王人於翟泉夫小白始㑹世<lb/>
子以定位盟王人以尊周雖不當召從盟㑹然以扶奬<lb/>
王室託於大義則猶可言也至葵丘之㑹初非為周而<lb/>
坐致天子之三公與已盟㑹則其傲易之心尤甚於前<lb/>
<pb n="KR3k0029_WYG_197-18a"/>
矣晋文襲其跡侈其惡是以踐土之盟温之㑹皆致天<lb/>
王而翟泉之盟又以諸侯之大夫盟天子之大夫小白<lb/>
雖致宰周公而未敢召天王雖盟王人而未敢以大夫<lb/>
敵之也至晋則以已召君以大夫敵王人恃已威勢直<lb/>
與天子等爾其無君之罪尤有甚於小白也馴致乎成<lb/>
襄之後晋主伯盟更㑹王人以從侵伐若成十六年㑹<lb/>
尹子伐鄭十七年㑹尹子单子伐鄭襄三年㑹单子盟<lb/>
於雞澤昭十三年㑹劉子盟於平丘定四年㑹劉子侵<lb/>
<pb n="KR3k0029_WYG_197-18b"/>
楚凡此皆晋主之而雞澤之盟以去年合諸國大夫城<lb/>
虎牢平丘之盟以楚公子比弑靈王皆合諸侯以謀楚<lb/>
也盖二伯盟㑹則假周之名率諸侯以尊已厲公以來<lb/>
則假周之名以伐楚伐鄭故王臣間見於經然始而㑹<lb/>
盟終而㑹伐則以周室益衰諸侯益強其伉禮奸義非<lb/>
止於二伯之時也其他諸侯獨盟王人者唯魯文十年<lb/>
及蘇子盟于女粟左氏以謂頃王立欲以親魯故與之<lb/>
盟夫以伯主合諸侯盟㑹王臣猶且不可况魯國乎然<lb/>
<pb n="KR3k0029_WYG_197-19a"/>
則文公之惡可知矣<lb/>
周戰伐敗救者四周衰夷狄侵侮諸侯暴横天子之師<lb/>
屢貽挫衂聖人書之於經者四所以甚傷之也隠七年<lb/>
天王使凡伯來聘戎伐凡伯於楚丘以歸成元年王師敗<lb/>
績於茅戎此夷狄之侵侮也桓五年蔡陳從王伐鄭莊<lb/>
六年王人子突救衛此諸侯之暴横也按經例伐國則<lb/>
稱伐凡書伐者皆重事也而凡伯奉幣以聘非有甲兵<lb/>
之衆安得與伐國同文乎盖書伐者重凡伯之罪也重<lb/>
<pb n="KR3k0029_WYG_197-19b"/>
凡伯譏天王也自入春秋未有來聘之文今隠公即位<lb/>
未甞朝周而桓王首聘於魯以長諸侯不臣之心則其<lb/>
非理甚矣故因凡伯聘魯見伐於戎而書伐以重之重<lb/>
桓公之惡則譏桓王可知矣發㣲謂楚邱衛也稱楚邱<lb/>
者責衛不能救難稱凡伯以歸者責凡伯不能死職理<lb/>
或然也按左氏晋使瑕嘉平戎於王劉康公徼戎將遂<lb/>
伐之叔服諫不聼遂伐茅戎敗績於徐吾氏説者以謂<lb/>
王者至尊天下莫敵非茅戎可得敗也定王庸暗為茅<lb/>
<pb n="KR3k0029_WYG_197-20a"/>
戎所敗惡之大者故經以王師自敗為文所以譏天王<lb/>
也孟子曰天子討而不伐諸侯伐而不討鄭伯不朝王<lb/>
命諸侯討之此古之制也今桓王從三國之師屈天子<lb/>
之尊親伐諸侯效敵國之交兵則傷威毁重㣲弱甚矣<lb/>
按左氏載王師敗績而經不書盖諱之也以天子伐之<lb/>
固已可恥况敗績乎此經所以不言也至莊王救衛之<lb/>
師特書王人之字則喜其救者之善也衛朔負罪出奔<lb/>
諸侯黨惡背義納朔於衛時無伯者以討治其惡而王<lb/>
<pb n="KR3k0029_WYG_197-20b"/>
人獨能救衛則其於名義為得正矣然兵寡力弱卒不<lb/>
成救衛之功故聖人雖字以貴之有以傷周室之㣲不<lb/>
能勝諸侯之惡也嗟乎周之興也玁狁蠻荆逺遁荒陲<lb/>
屈膝效順而九伐之法足以威制諸侯之不臣是以王<lb/>
師一出有征無戰孰敢拒天子之命而干鈇鉞之誅乎<lb/>
及其衰也兵威堕弱戎狄諸侯共起而凌蔑之師出無<lb/>
功動以取敗可勝嘆哉<lb/>
王室總論𫝊曰王不立愛公卿無私古之制也故昵愛<lb/>
<pb n="KR3k0029_WYG_197-21a"/>
寵私並后匹嫡未有不産禍者觀東周二百四十餘年<lb/>
王室變亂載於經凡四而以嫡庶不分嗣統不正亂者<lb/>
居其二焉襄王嫡子也叔帶母弟也而惠王以惠后之<lb/>
愛欲廢鄭立帶雖賴小白主伯盟㑹諸侯以定其位而<lb/>
小白既没卒不免叔帶之難使襄王越在草莾暨晋文<lb/>
紹伯王始克歸然則牽房闥之私情貽社稷之深患者<lb/>
實惠王啟其端也子猛嫡長也子朝庶長也而景王以<lb/>
賓起之請欲廢猛立朝且結劉单以定朝之位及景王<lb/>
<pb n="KR3k0029_WYG_197-21b"/>
即位子朝作亂盤結黨與交兵攘奪者五年五年之間<lb/>
子猛被禍敬王播越頼劉单之賢倚晋為援戡定禍患<lb/>
逐子朝歸敬王而王室始安然則蔽僥倖之私議貽社<lb/>
稷之深患者實景王啟其端也夫以景王乘變亂之際<lb/>
克紹周統劉单數子輔相而立權不在已而不能即去<lb/>
子朝固不可責也而襄王已即君位有齊晋以為倚重<lb/>
叔帶之難非若子朝之強有能斷以大義而懲艾之何<lb/>
至<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>宗廟而出奔哉柰何徇匹夫之孝牽母后之恩既<lb/>
<pb n="KR3k0029_WYG_197-22a"/>
不能防其未難之前又不能制於已危之後柔懦不斷<lb/>
養成其愆卒至傲弟再入而身遂失守則叔帶之禍非<lb/>
特惠王之罪抑以襄王醖釀之也故經於襄王書天王<lb/>
居於鄭者貶其出也於敬王書天王入於成周者善其<lb/>
入也貶其出則不與其入故經不書襄王之歸至書敬<lb/>
王則雖貶其出而亦謹其入用見聖人去取輕重之異<lb/>
也夫春秋之法凡諸侯之専殺者皆重譏之以其不請<lb/>
命於天子而自専生殺之柄也諸侯専殺其猶不可况<lb/>
<pb n="KR3k0029_WYG_197-22b"/>
王之卿士朝夕委質王庭其分義之親非諸侯之比也<lb/>
詎可以専殺哉而王孫蘇與毛召爭政遂使子札殺之<lb/>
攘君之權莫甚於此以見天子之柄非獨不行於諸侯<lb/>
而且不行於卿士矣故經書曰王子札殺召伯毛伯者<lb/>
罪王子札之専殺所以譏天子之不能制也左氏以儋<lb/>
括欲立佞夫弗知五大夫殺之則殺弟之罪不在王明<lb/>
矣而經書天王殺其弟佞夫者盖使佞夫果有簒奪之<lb/>
意則殺之固宜今欲立之意出於括而佞夫弗知則景<lb/>
<pb n="KR3k0029_WYG_197-23a"/>
王容之可也及縱五大夫殺其母弟雖曰大夫之罪實<lb/>
景王使之耳春秋之義惟天子得専殺故無天王殺大<lb/>
夫之文此特書之者以見景王尊為天子而不能容一<lb/>
母弟傷艾手足賊恩悖義莫大於此故特書以甚其惡<lb/>
也嗚呼東周之衰也嫡庶之位不正生殺之柄不行兄<lb/>
弟爭國卿士擅權上下相夷無所畏忌王室益衰不可<lb/>
救止為天下之本且如此安能望諸侯之理乎<lb/>
王臣見經者三十一按例天子三公稱公卿書爵大夫<lb/>
<pb n="KR3k0029_WYG_197-23b"/>
字士名士之㣲者不名所以分等列定尊卑也三公稱<lb/>
公者若桓八年祭公僖九年宰周公成十二年周公是<lb/>
也卿書爵者若隠元年祭伯七年凡伯<hi>蔡凡皆伯爵</hi>文<lb/>
元年毛伯五年召伯十年蘇子<hi>毛召蘇皆采地</hi>十六年<lb/>
尹子十七年单子昭十三年劉子<hi>子爵</hi>是也大夫稱字<lb/>
者若隠九年南季<hi>南氏季字</hi>桓四年宰渠伯紏<hi>渠氏伯</hi>
<hi>糾字</hi>五年仍叔八年家父莊九年榮叔二十三年祭叔<lb/>
<hi>祭采地</hi>文元年叔服宣十年王季子襄三十年王子瑕<lb/>
<pb n="KR3k0029_WYG_197-24a"/>
是也士稱名者若隠宰咺襄十五年劉夏<hi>劉采地</hi>定十<lb/>
四年石尚是也士之㣲者不名若僖八年王人是也然<lb/>
隠三年昭二十三年三十六年三書尹氏隠三書武氏<lb/>
子皆以氏稱譏世卿也莊二十六年王人子突㣲者而<lb/>
特書字善其救衛也宣十五年書王札子大夫而名貶<lb/>
其専殺也唯文三年王子虎定四年又巻皆以卒書名<lb/>
而昭二十三年書王子朝盖庶子之長也夫列國之君<lb/>
以爵稱其卿以名稱其或見褒者以字稱而天子之卿<lb/>
<pb n="KR3k0029_WYG_197-24b"/>
書爵所以視諸侯其大夫書字所以視列國卿之賢者<lb/>
也其士稱名所以視諸侯之卿也當周室之衰王室雖<lb/>
㣲而先王之典猶在故孔子必正其爵秩以王人之㣲<lb/>
必序諸侯之上不使諸侯得加乎天子所以示萬世之<lb/>
法也嗚呼春秋尊王之義雖名爵之間亦不敢忽豈直<lb/>
為虚文哉<lb/>
　　　二覇<lb/>
齊桓公<hi>小白</hi>㑹十五莊十三年北杏　十四年鄄　十<lb/>
<pb n="KR3k0029_WYG_197-25a"/>
五年鄄　十六年幽　二十七年幽　僖元年檉　二<lb/>
年貫　三年陽穀　五年首止　七年寗毋　八年洮<lb/>
　九年葵丘　十三年鹹　十三年牡丘　十六年淮<lb/>
　孔子稱齊侯九合諸侯不以兵車攷之春秋自莊十<lb/>
三年終僖十六年大㑹諸侯凡十有五榖云衣裳之㑹<lb/>
十有一自北杏至葵丘是也兵車之㑹四自洮至淮是也<lb/>
按二十三年北杏之㑹左氏謂平宋亂然此㑹小白未<lb/>
伯而經獨出其爵諸侯皆稱人者先儒謂聖人舉其攘<lb/>
<pb n="KR3k0029_WYG_197-25b"/>
夷狄救中國以尊周室始合諸侯首圗大舉故獨尊小<lb/>
白盖欲責之深必先待之重也　十四年鄄之㑹左氏<lb/>
謂宋服故盖宋雖預北杏之㑹而復叛齊故十四年經<lb/>
書齊陳曹伐宋既伐而宋服故是年為鄄之㑹此左氏<lb/>
所謂宋服也　十五年又㑹於鄄左氏謂齊始伯也夫<lb/>
齊侯之㑹已三合諸侯至是而始伯者盖中國諸侯莫<lb/>
難服於陳鄭今宋鄭再㑹而陳又始服則小白之伯業<lb/>
成矣此左氏所謂齊始伯也　十六年同盟於幽左氏<lb/>
<pb n="KR3k0029_WYG_197-26a"/>
云鄭成也盖宋鄭兩預鄄㑹宜其同好相結不復相侵<lb/>
而鄄㑹始罷鄭乃侵宋故十六年宋齊衛三國伐之於<lb/>
是率諸侯為幽之盟曰同盟者盖桓自主伯未嘗修盟<lb/>
而宋有貳於北杏鄭有貳於鄄必待兵威乃始克服齊<lb/>
既服宋鄭非盟無以結之所以稱同盟者以諸侯同志<lb/>
於桓也然魯鄭既同盟而十七年書齊人執鄭詹十九<lb/>
年書齊宋鄭伐魯西鄙者左氏謂鄭不朝齊執鄭詹疑<lb/>
其説未然切意鄭介於楚有貳齊之志故齊侯執之既<lb/>
<pb n="KR3k0029_WYG_197-26b"/>
而詹逃於魯此三國所以伐魯也　二十七年復同盟<lb/>
於幽左氏謂陳鄭服按二十八年荆伐鄭公㑹齊侯救<lb/>
鄭則知是盟鄭已服齊也然十六年同盟於幽衛侯與<lb/>
盟而此盟不與故二十八年齊人伐衛討其不與盟也<lb/>
　僖元年檉之㑹左氏謂謀救鄭盖自二十七年與盟<lb/>
於幽而楚再伐鄭故小白㑹諸侯謀以救之此左氏所<lb/>
謂謀救鄭也　二年貫之盟左云服江黄也　三年陽<lb/>
榖之㑹左云謀伐楚也盖江黄楚之與國既背楚而歸<lb/>
<pb n="KR3k0029_WYG_197-27a"/>
齊則齊之威德至此為盛於是可以伐楚矣是以四年<lb/>
諸侯伐楚屈完請盟強楚挫辱使斯民免於左衽之患<lb/>
則其功被當時無以加於此者左云謀伐楚盖在是也<lb/>
然服楚之後齊人執陳袁濤塗及江黄伐陳冬又大㑹<lb/>
諸侯侵陳則知陳復叛齊矣　逮五年首止之㑹左云<lb/>
謀寧周也陳再見伐與盟首止之㑹而鄭伯逃歸不盟<lb/>
則鄭又叛齊而從楚也　故六年公㑹齊侯合六國伐<lb/>
鄭而楚人圍許救之七年齊又伐鄭故是年寗母之盟<lb/>
<pb n="KR3k0029_WYG_197-27b"/>
鄭使世子華聽命於㑹此左氏所謂謀鄭也　八年洮<lb/>
之盟左謂謀王室也鄭伯乞盟請服也盖襄王有叔帶<lb/>
之難故小白㑹盟以謀之而鄭伯自七年再被齊伐再<lb/>
來乞盟左氏所謂謀王室鄭服者此也　九年㑹於葵<lb/>
丘左氏尋盟且修好然小白九㑹諸侯莫盛於葵丘而<lb/>
伯業之衰亦自此始故孟子特舉是㑹以警戰國諸侯<lb/>
而三傳例皆不取經文又稱諸侯盟於葵丘没齊侯爵<lb/>
而稱諸侯者所以貶之則知桓德之衰自此始也　十<lb/>
<pb n="KR3k0029_WYG_197-28a"/>
三年㑹於鹹左云淮夷病杞故且謀王室盖杞迫東夷<lb/>
故㑹以謀之觀十四年諸侯城縁陵則知此㑹為杞謀<lb/>
也　十五年㑹於牡丘左云救徐盖是年春楚人伐徐<lb/>
故齊侯㑹諸侯以救之觀經書遂次於匡公孫敖及諸<lb/>
侯之大夫救徐則此㑹為救徐可知也然楚至是稍横<lb/>
而齊攘救之心亦怠故經言次言救諸侯救徐而遣大<lb/>
夫往見其緩於救患也　十六年㑹於淮左云謀鄫且<lb/>
東畧也按齊侯前後盟㑹鄫未嘗與左氏之説疑為未<lb/>
<pb n="KR3k0029_WYG_197-28b"/>
然攷十七年春齊人徐人伐英氏㓕項先儒謂英楚與<lb/>
國盖齊既救徐遂連徐人伐楚之與國切意淮之㑹謀<lb/>
伐英氏非為鄫也凡此皆齊侯主伯盟㑹之始終也總<lb/>
而言之諸侯與㑹者十四<hi>宋陳蔡邾魯衛許滑滕曹江</hi>
<hi>黄邢鄭</hi>結盟者八而孔子稱其九合者盖洮之盟為謀<lb/>
王室鹹之㑹為城杞牡邱之㑹為救徐淮之㑹為伐英<lb/>
氏此皆兵車之㑹也而北杏與鄄之始㑹齊侯未伯故<lb/>
孔子止稱其九先儒以謂聖人貴禮義賤武力之深㫖<lb/>
<pb n="KR3k0029_WYG_197-29a"/>
其説是矣<lb/>
諸侯十四國從齊始終齊侯主伯諸侯與盟㑹者十四<lb/>
國其間小國如滕滑江黄邢邾皆間見於經國陋人微<lb/>
不係強弱唯宋衛陳鄭曹魯許蔡八國或服或叛其始<lb/>
終可考今摭其事迹而録之　宋自北杏與㑹甞一叛<lb/>
齊莊十四年齊陳曹魯四國伐之自後服從盟主自鄄<lb/>
至淮悉與盟㑹此當時諸侯最為賢者　魯始不與北<lb/>
杏之㑹鄄之始㑹止書单伯二㑹復不與幽雖與而不<lb/>
<pb n="KR3k0029_WYG_197-29b"/>
出公説者謂為公諱也至十七年齊人執鄭詹詹自齊<lb/>
逃來十九年齊伐魯西鄙觀經之文雖以鄭詹之故齊<lb/>
伐之然齊伯數年盟㑹者四公未甞往則魯之見伐盖<lb/>
亦討其不從伯非止為鄭詹也自此一伐之後二十七<lb/>
年幽之盟至淮之㑹凡十一㑹公皆親與而不復背齊<lb/>
矣　陳始與北杏鄄初㑹不與二㑹再從兩盟於幽至<lb/>
檉復不與僖四年伐楚之役背齊從楚故齊人執其臣<lb/>
濤塗冬又合諸侯大夫侵之遂畏齊兵威與盟首止及<lb/>
<pb n="KR3k0029_WYG_197-30a"/>
寗母洮二㑹遣世子欵受盟至葵邱復不與㑹見其未<lb/>
純服也然葵邱之㑹伯業最盛其後諸侯無背盟者故<lb/>
自洮至淮三㑹陳侯皆來服從也　鄭始不與北杏而<lb/>
兩從鄄㑹是時雖有同㑹之好而未有服齊之心也故<lb/>
鄄㑹始罷即背齊侵宋明年齊宋伐之於是兩盟於幽<lb/>
然幽之始盟經書齊人執鄭詹切意鄭有即楚之意而<lb/>
齊人執詹則鄭雖與盟而服齊之心未純也齊既伐其<lb/>
國又執其臣鄭始帖服不敢貳齊故檉貫陽穀伐楚之<lb/>
<pb n="KR3k0029_WYG_197-30b"/>
後鄭伯皆從逮首止之㑹又畏楚而逃歸不盟六年七<lb/>
年齊兩伐之故寗母之盟始遣世子聼命而洮之㑹遂<lb/>
來乞盟自此以後始純服中國不復向楚矣　衛兩與<lb/>
鄄㑹一與幽之盟至二盟不來齊遂伐之故莊二十八<lb/>
年經書衛人及齊人戰言戰者以見衛之貳齊有力拒<lb/>
之意也自後十年伐楚之役齊伯盛強中國悉服衛始<lb/>
復來唯寗母之盟一不與餘皆見經　許自莊十六年<lb/>
從幽之盟已後並不見經至僖四年始從齊伐楚復㑹<lb/>
<pb n="KR3k0029_WYG_197-31a"/>
首止之盟至僖六年諸侯伐鄭圍新城楚人圍許以救<lb/>
鄭而諸侯救之自後盟㑹並從中國唯寗母之盟不與<lb/>
而已　曹自齊伯終小白之時七與盟㑹檉首止洮葵<lb/>
丘鹹牡丘是也伐楚之師曹伯亦從　唯蔡始與北杏<lb/>
其後畏楚不復歸齊故四年齊侯之師先侵蔡而後伐<lb/>
楚而經於莊十年書荆敗蔡師以獻舞歸又十四年書<lb/>
荆入蔡則知蔡為楚属國其所以不從齊伯者盖畏楚<lb/>
之甚又非陳鄭比也凡此數國宋背齊者一魯不與㑹<lb/>
<pb n="KR3k0029_WYG_197-31b"/>
者二陳不與㑹者三背齊者一鄭不與㑹者一逃歸者<lb/>
一背齊者三衛不與㑹者五背齊者一許與㑹者七曹<lb/>
與㑹者七皆未甞叛齊也夫當周室之衰夷狄暴横小<lb/>
白奮起首倡大義以安中國可謂盛矣而當時諸侯或<lb/>
叛或從難於率服如此其間始終從齊盟㑹不叛者唯<lb/>
宋一人而已用此以觀則諸侯慕禮義而識所向盖亦<lb/>
難乎其人哉<lb/>
小白抑強楚衛諸侯當小白始伯之時方合諸侯何暇<lb/>
<pb n="KR3k0029_WYG_197-32a"/>
兵楚楚雖有易齊之心然是時中夏既有盟主楚所侵<lb/>
擾者不過蔡鄭而已其於宋衛諸國未甞少有窺伺也<lb/>
故莊十年敗蔡師以獻舞歸十四年入蔡十六年入鄭<lb/>
二十八年又伐鄭僖元年稱楚人伐鄭二年侵鄭三年<lb/>
伐鄭小白懼其暴横浸入中國四年遂大合諸侯問罪<lb/>
於楚而陘之次兵威未加楚已恟懼遂遣使請盟自是<lb/>
楚人帖服不敢犯中國者十五年其間逺小之國間或<lb/>
被害若㓕弦圍許㓕黄伐徐雖畧見經而鄰楚如陳鄭<lb/>
<pb n="KR3k0029_WYG_197-32b"/>
者亦頼召陵之威不復如曩日之侵擾矣其後小白既<lb/>
没重耳未興楚於是復肆強暴慿陵中外始與盟㑹馴<lb/>
致盂之㑹執宋公泓之戰敗宋師虎狼之威日以煽熖<lb/>
嗚呼小白之功其大矣哉<lb/>
小白侵伐并吞執大夫先儒謂小白貪土地之廣持甲<lb/>
兵之衆驅逐脅逼強制諸侯假尊周之名以自封殖夫<lb/>
當春秋時列國諸侯務相侵伐強者肆凌暴弱者受并<lb/>
吞殘民暴骨不勝其患聖人幸伯者之出以禮義交大<lb/>
<pb n="KR3k0029_WYG_197-33a"/>
邦以仁恩綏小國革干戈之亂還敦厚之風庶㡬乎西<lb/>
周之治也柰何小白之興伯德不純二十六年之間盟<lb/>
㑹諸侯雖假仁義號尊王室然其實則逞志威侮肆侵<lb/>
滅以尊己也故自入齊以來大國則侵伐之小國則併<lb/>
吞之而春秋皆例稱人者所以惡齊侯也攷之於經莊<lb/>
十四年伐宋十六年伐鄭十九年伐魯二十八年伐衛<lb/>
僖四年伐陳侵陳六年伐鄭七年又伐鄭凡此皆侵伐<lb/>
大國者也莊十年滅譚十三年滅遂十五年伐郳二十<lb/>
<pb n="KR3k0029_WYG_197-33b"/>
六年伐徐三十年降鄣閔二年遷陽僖十七年伐英氏<lb/>
滅項凡此皆并吞小國也莊十七年執鄭詹僖四年執<lb/>
陳轅濤塗此皆執諸侯之大夫也雖然宋衛不服陳鄭<lb/>
即楚則用兵侵伐雖害伯德其罪尚輕至若凌虐小國<lb/>
則罪之重者而滅譚㓕遂㓕項尤為甚焉盖恃兵威以<lb/>
㓕國此夷狄事也小白主伯中原攘却夷狄不以德服<lb/>
諸侯而反蹈夷狄之惡不亦可恥哉然則例貶稱人宜<lb/>
矣<lb/>
<pb n="KR3k0029_WYG_197-34a"/>
救國城國救難䘏灾存亡繼絶伯者之美事也當小白<lb/>
時楚與夷狄交侵中原鄭許徐三國則病楚邢衛二國<lb/>
則病狄所賴以驅攘者唯小白也攷之春秋齊侯主伯<lb/>
書救國者五書城國者三然有救之而成功者有雖救<lb/>
而不成功者若莊二十八年救鄭鄭遂與檉之㑹僖六<lb/>
年救許許遂與洮之盟使背強楚即中國此則救之成<lb/>
功者閔元年救邢僖元年又救邢而邢不免於夷儀之<lb/>
遷僖十五年救徐而徐不免於娄林之敗此則救之而<lb/>
<pb n="KR3k0029_WYG_197-34b"/>
不成功者也夫以伯主之威合諸侯之師救一小國則<lb/>
旌麾所向宜其蔑不濟矣然而救難之師或濟或否其<lb/>
故何耶盖二十八年荆伐鄭經書公㑹齊人宋人救鄭<lb/>
僖六年楚人圍許經書諸侯遂救許是皆以中國之兵<lb/>
赴難直前而無所次故能折楚人之暴收救患之功也<lb/>
至莊三十二年狄伐邢閔元年齊人救之則未能率諸<lb/>
侯以往故其功未見春秋稱人以譏之至僖元年雖舉<lb/>
三國之師聲言曰救然次於聶北逡廵顧望是致邢人<lb/>
<pb n="KR3k0029_WYG_197-35a"/>
有夷狄之遷則實非救也又僖十五年楚人伐徐齊侯<lb/>
雖言諸侯盟於牡丘以謀救徐方且逺次于匡遣諸侯<lb/>
之大夫以為救援之名是致徐有娄林之敗則亦非救<lb/>
也嗚呼既不能力救諸侯於被難之時待其社稷䘮亡<lb/>
國紀遷徙則雖往城之何益哉故書僖二年城楚邱盖<lb/>
譏其不救患而城之也僖元年書邢遷夷儀三師城邢<lb/>
盖譏其緩於救患而城之也十四年書諸侯城縁陵盖<lb/>
譏其不能攘却東夷而城之也先儒曰與其既亡而城<lb/>
<pb n="KR3k0029_WYG_197-35b"/>
之不若未亡而救之小白之罪盖見於此<lb/>
三伐戎按齊侯伐戎者三莊二十年伐戎三十年伐山<lb/>
戎皆稱人僖十年伐北戎則稱齊侯何也説者謂貶之<lb/>
故稱人與之故出爵夫攘夷狄正中夏此正伯者之功<lb/>
耳春秋何所貶哉盖稱人者非病小白也此春秋垂世<lb/>
之法也夫小白有北戎之功春秋例許之則後世有襲<lb/>
其事勤逺國而殘中國者也故春秋兩人之以戒後世<lb/>
之勤兵者然而後不出爵則以小白之功終不可見故<lb/>
<pb n="KR3k0029_WYG_197-36a"/>
復書齊侯以與之一以戒後世一以顯齊侯此所以為<lb/>
春秋也<lb/>
晋文公<hi>重耳</hi>攷之春秋重耳主伯五年侵伐各一僖二<lb/>
十八年侵曹伐衛是也入國一二十八年入曹是也圍<lb/>
國二二十八年圍許三十年圍鄭是也執諸侯二二十<lb/>
八年曹伯衛侯是也盟諸侯二踐土翟泉是也㑹諸侯<lb/>
一㑹温是也按左氏晋侯將伐曹假道於衛衛人弗許<lb/>
還自南河濟侵曹伐衛盖曹衛楚之與國為楚之捍蔽<lb/>
<pb n="KR3k0029_WYG_197-36b"/>
者也晋侯將服楚救宋然不得曹衛楚未可服是以先<lb/>
侵曹伐衛而後戰楚也是年晋侯入曹執曹伯畀宋人<lb/>
盖晋為宋楚為曹楚既圍宋矣故晋執曹伯以畀宋所<lb/>
以怒楚使戰也及四月合四國之師及楚戰於城濮楚<lb/>
師敗績經於三國稱師獨出晋侯所以顯晋侯伯功之<lb/>
成也晋既敗楚於是率諸侯為踐土之盟而致天王於<lb/>
㑹故經於下文書公朝於王所盖不使晋侯得以致天<lb/>
子故上文不言王又不言諸侯朝特言公朝於王所以<lb/>
<pb n="KR3k0029_WYG_197-37a"/>
明晋侯召君之惡也冬㑹諸侯於温晋侯復致天王則<lb/>
其惡又甚矣故經書天王狩於河陽左氏以謂仲尼曰<lb/>
以臣召君不可以訓故書曰天王狩於河陽左氏以謂<lb/>
仲尼曰以臣召君不可以訓故書曰天王狩盖諱以天<lb/>
王之尊而從伯王之脇致使若王廵狩而諸侯㑹於方<lb/>
岳也及二十九年㑹王人六國盟於翟泉説者以謂皆<lb/>
諸國大夫故稱人然王人不可與盟今使大夫盟之則<lb/>
晋文之惡又可知也嗚呼晋文一戰敗楚於是恃其威<lb/>
<pb n="KR3k0029_WYG_197-37b"/>
勢驕傲不臣至以身召天子以大夫盟王人豈非萬世<lb/>
之罪人哉其不及小白逺矣<lb/>
六國背服始終自小白没楚乘中國無伯欲驅率諸侯<lb/>
驟主盟㑹宋襄公雖有紹伯之志而力不敵楚反貽挫<lb/>
辱故盂之㑹執於楚子泓之戰敗於楚人僖二十六年<lb/>
楚伐宋圍緡二十七年又合諸侯圍宋逮重耳之出始<lb/>
終仇楚者唯宋一人其他國若曹衛許則一於附楚至<lb/>
齊魯陳鄭之屬則又視晋之成敗而為向背者也故城<lb/>
<pb n="KR3k0029_WYG_197-38a"/>
濮之戰從晋侯止齊宋秦三國盖齊以伯者之後宋以<lb/>
疾楚之深秦以納公之好故當時無顧望之心而皆説<lb/>
於從晋也至陳鄭魯衛蔡邾莒則自敗楚之後始從晋<lb/>
盟故踐土之盟鄭魯蔡衛及莒子始至温之㑹邾子始<lb/>
至踐土之盟稱陳侯如㑹者盖以陳侯畏楚猶緩於從<lb/>
晋特稱如㑹以見其不與盟也至衛則始終從楚唯元<lb/>
咺及國人力於附晋故敗楚之後衛侯懼晋而奔楚是<lb/>
時衛國無君元咺奉公子瑕以受盟於此見衛侯雖奔<lb/>
<pb n="KR3k0029_WYG_197-38b"/>
楚其國人皆欲從晋也晋以子瑕結盟故許衛侯復歸<lb/>
於衛衛侯既入而殺叔武則猶有貳晋之心是以元咺<lb/>
奔晋以愬之及温之㑹陳鄭畢至衛獨不來於是晋人<lb/>
執衛侯歸之於京師且歸元咺於衛然則當時諸侯畏<lb/>
楚之威惮於從晋者唯衛為甚故經書衛事亦多也至<lb/>
許則踐土與温皆不從盟㑹故㑹温之後諸侯圍許鄭<lb/>
雖兩與盟㑹而翟泉之盟有貳晋之心乃復不至是以<lb/>
三十年晋秦圍鄭以討之也夫小白之伯經營中國者<lb/>
<pb n="KR3k0029_WYG_197-39a"/>
二十五年諸侯懐德畏威從服既久然後率衆以伐楚<lb/>
故當時諸侯信附不疑而盟㑹之間携貳者少及小白<lb/>
没距晋之伯已十一年諸侯事楚其心已固重耳無盟<lb/>
㑹之素一旦大興征伐驟伯中夏宜乎諸侯信服不堅<lb/>
而糾合之難也<lb/>
二伯總論孔子曰晋文公譎而不正齊威公正而不譎<lb/>
此聖人即春秋之㫖以定二伯之優劣也昔者宣王中<lb/>
興伐玁狁威荆蠻使之竄伏荒陲屏氣息迹不敢内顧<lb/>
<pb n="KR3k0029_WYG_197-39b"/>
自平王東遷周道復衰時無宣王之明無吉甫方叔之<lb/>
佐是以荆蠻醜類浸爾跳梁入蔡伐鄭侵陳圍宋讎狠<lb/>
狼戾所向披靡幸賴小白重耳相望而興或盟㑹以聲<lb/>
其威或克伐以折其氣是以虐熖不逞中原少寧則二<lb/>
伯之功亦云盛矣考之經筆其行事終始相背馳請備<lb/>
論之以伸孔子之説周恵王以惠后之愛欲廢太子鄭<lb/>
立王子帶而小白親率諸侯㑹世子于首止以定其位<lb/>
此正天下之功也至重耳敗楚未㡬已致天王於踐土<lb/>
<pb n="KR3k0029_WYG_197-40a"/>
則與首止之盟異矣及惠王即位襄王以叔帶之難懼<lb/>
不得立使告於齊小白於是率諸侯以謀之此定王室<lb/>
之功也至重耳㑹温未㡬又盟王人於翟泉則與洮之<lb/>
盟又異矣小白以禮義柔中國故盟㑹諸侯八然後有<lb/>
陘之師則先禮義而後征伐者也重耳以兵革威中國<lb/>
故未甞盟㑹諸侯遽有城濮之戰則先征伐而後禮義<lb/>
者也小白之服楚先侵蔡以示其威又次於陘以耀其<lb/>
衆及楚畏服遣師乞盟於是結盟而還未甞接刃則志<lb/>
<pb n="KR3k0029_WYG_197-40b"/>
在於全師而已及重耳戰楚城濮則先侵曹伐衛及又<lb/>
執曹伯畀宋人以怒之然後合四國之師一戰屠楚兵<lb/>
革之威疾若風雷則報楚之功與小白異矣小白盟楚<lb/>
之後楚雖不敢慿陵大國而㓕弦圍許㓕黄伐徐連嵗<lb/>
侵軼不少衰止至重耳既敗楚師不見經者七年雖徐<lb/>
許小國亦無楚患則服楚之功與小白又異矣小白之<lb/>
伯也諸侯未服固甞侵伐之然不過伐其國之人臣使<lb/>
諸侯自懼而後已故莊十七年執鄭詹鄭伯遂同盟於<lb/>
<pb n="KR3k0029_WYG_197-41a"/>
幽僖四年執陳轅濤塗陳侯遂盟於首止此皆未甞執<lb/>
諸侯也至重耳則執曹伯以畀宋人執衛侯以助元咺<lb/>
而曹衛兩國終不與其盟㑹則其所以服諸侯者異矣<lb/>
小白之伯也伐戎者三救諸侯者四城國者三雖不能<lb/>
盡成其功然驅攘夷狄救䘏灾患其於諸侯亦不可謂<lb/>
無功也至重耳則戰楚之外不服其攘救之功故三十<lb/>
年狄侵齊而晋侯不能救三十一年衛遷帝丘而晋侯<lb/>
不城則其所以勤諸侯者又異矣夫二伯行事載在春<lb/>
<pb n="KR3k0029_WYG_197-41b"/>
秋其大相戾如此切甞䆒其心矣方小白之伐楚非不<lb/>
欲戰也然當春秋時諸侯恣横干戈相尋殘民暴骨不<lb/>
勝其患小白主伯方崇禮義去侵伐以救當時之弊故<lb/>
端委正笏雍容乎壇陛之間兵革不施而諸侯已諭其<lb/>
志又况當時楚雖浸強其患尚小不過侵擾鄰境若蔡<lb/>
鄭諸國而已及齊侯一出楚既畏服則召陵之師盟而<lb/>
不戰小白之心也然而夷狄之性易以威制難以信結<lb/>
故自齊乏伯而楚之驕暴甚於曩時至伐宋大國執天<lb/>
<pb n="KR3k0029_WYG_197-42a"/>
子上公脇制諸侯使束身從已齊魯之君俛首帖耳委<lb/>
命下吏無復慙色中國之風㡬為夷虜矣故重耳之興<lb/>
尚懐仁厚不奮兵威則何以折楚之暴以懲艾諸侯哉<lb/>
然則晋文之伯又不得不用征伐也雖然小白之㑹止<lb/>
致世子重耳之盟乃召天王其罪之輕重固不待較而<lb/>
明矣然循流䆒源則小白之罪又加於重耳何則春秋<lb/>
之作為尊王也當周之衰諸侯䟦扈忽傲天子君臣之<lb/>
禮掃地殆盡所頼於振興者二伯而已使小白主伯之<lb/>
<pb n="KR3k0029_WYG_197-42b"/>
後即帥諸侯朝天子以令天下則重耳雖不臣安敢致<lb/>
天王哉惟小白不朝京師致王世子是以晋文得侈其<lb/>
惡無所嚴憚論春秋之義則小白之罪誠過於重耳矣<lb/>
嗚呼賢如二伯且假尊周之名而忘其實况當世諸侯<lb/>
哉孟子謂三王之罪人諒矣<lb/>
　<lb/>
　<lb/>
　羣書考索别集卷十<lb/>
</p>
<p>
</p>
  </div>
</body>
</text>
</TEI>
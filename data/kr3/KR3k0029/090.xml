<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷二十四</head> <lb/>
    <p>
<pb n="KR3k0029_WYG_090-1a"/>
欽定四庫全書<lb/>
　羣書考索後集卷二十四<lb/>
　　　　　　　　　　　　宋　章如愚編<lb/>
　　官制門<lb/>
　　　歴代守令<lb/>
自秦廢封建之法罷侯置守漢興孝文始為銅馬竹使<lb/>
之符而景帝立未釐兩轓之制凡以重郡國之任故有<lb/>
守令入為公卿出宰百里其有治理效者増秩賜金乆<lb/>
<pb n="KR3k0029_WYG_090-1b"/>
任其任故終漢之世風流美績班班可考焉若黄霸以<lb/>
教化治潁川龔遂之儉約化渤海朱邑以存問耆老為<lb/>
心文翁以建立學校為盛信臣以興科勸農而盗賊衰<lb/>
杜詩以誅暴清平而威名赫立以至任延學禮於九真<lb/>
錫光變俗於交趾魏尚亷范之守雲中而匈奴逃遁祭<lb/>
彤陳禪之守遼東而胡蠻威服皆刺史郡守之得人者<lb/>
也至於萬户之令一邑之長皆有著稱修徳則太丘之<lb/>
陳寔教化則雍丘之劉矩卓茂之治宻則人愛而不欺<lb/>
<pb n="KR3k0029_WYG_090-2a"/>
魯恭之治中牟則化及而致異以至董宣之在洛陽劉<lb/>
昆之在江陵虞詡之在朝歌鍾離意之在瑕丘此皆前<lb/>
世得人之盛而後世莫及焉及曹魏之世則杜畿之守<lb/>
河東鄭渾之為沛郡倉慈之抑權右蘇則之撫流俗至<lb/>
於為令則有若楊沛之宣奉科法焉晉室之興則魯芝<lb/>
之勉以黄霸胡威之傳父清德鄧攸開倉以振貧曹攄<lb/>
縱囚而復㑹至於為令則有劉超之推誠於物焉宋氏<lb/>
之世間有其人王鎮之之不受俸禄江秉之之不營田<lb/>
<pb n="KR3k0029_WYG_090-2b"/>
業杜慧度之為政纎宻則如治其家斯亦顯然而可道<lb/>
者也至於南齊則虞愿以清廉顯於晉安傅琰以竒績<lb/>
顯於山隂南梁則庾蓽以潔白稱於會稽丘仲父以權<lb/>
變過於劉傳北魏則張膺清白著稱竇瑗政績聲譽齊<lb/>
宋世良施八條之制盜奔他境房豹以一井得甘泉為政<lb/>
所致降及於隋則有若梁彦光之守鄴郡而以儒學移<lb/>
風俗公孫景茂之治零陵而以秩俸買牛犢辛公義則<lb/>
又有慈母之稱魏德深則有歸市之感漢唐之代多得<lb/>
<pb n="KR3k0029_WYG_090-3a"/>
其人韋仁夀之鎮撫南寜賈敦頥緝治東洛倪若水隆<lb/>
儒於汴州薛大鼎興利於滄棣田仁㑹之暴身致雨韋<lb/>
景駿以至孝感人擒盗輒捨則元徳秀道不拾遺則張<lb/>
允濟與夫李朝隠之清正剛烈韋抗之不事威刑至於<lb/>
五代之際猶不乏人如郭延魯之守泌州而父子繼聲<lb/>
符令謙之治趙郡而號為徳政此亦一時循亷之吏也夫<lb/>
由魏晉以降其間守令之賢雖随世而有然終不及兩<lb/>
漢何哉文中子續詩至郡縣之政每傷焉曰其從也雖<lb/>
<pb n="KR3k0029_WYG_090-3b"/>
有善政未及行也盖必有久任責成之意而後吏治可<lb/>
興也<lb/>
　　　漢元功侯籍<lb/>
自古帝王之興必有英傑之輔經營共其始成始同其<lb/>
功安榮増其眷而悠久襲其慶故太常之書司勲之貳<lb/>
盟府之藏周家之制其有由來矣漢髙帝龍興泗濱虎<lb/>
嘯豐谷一時之士咸願效其尺寸以垂著於竹帛始自<lb/>
楚陳之嵗魚鱗雜襲填然来附五年而東克項羽趣定<lb/>
<pb n="KR3k0029_WYG_090-4a"/>
功而行封六年而剖封功臣曹參等皆為通侯盖始有<lb/>
通侯之籍矣班氏作史本原其功以為入載之後侯者<lb/>
百四十有三人有封爵之誓丹書之信白馬之盟又有<lb/>
十八侯位次之作并述其後以功次定朝位表漢興以<lb/>
来功臣因其元功之侯籍以昭之夫所謂十八侯者何<lb/>
也盖嘗攷之顔師古之注則以為蕭何也曹參也張敖<lb/>
也周勃也樊噲也酈商也奚涓也夏侯嬰也灌嬰也傅<lb/>
寛也靳歙也王陵也陳武之與王吸也薛歐之與周昌<lb/>
<pb n="KR3k0029_WYG_090-4b"/>
也丁復之與蟲達凡十八侯者此其功之尤著者也既<lb/>
定十八侯之位合而言之則百四十三人皆著於籍而<lb/>
謂之元功其尤大者若禹成功而申於帝若旦有勲而<lb/>
封於魯以及其次儷景同番悉傳苗裔若商大烝而誇<lb/>
爾祖之與若君牙受任而美世勞之紀君之報於臣臣<lb/>
之報於君歴萬世猶一日也自時厥後開廟藏覽舊籍<lb/>
宣帝以隆中興之祚四七佐命按籍咸在光武以傳再<lb/>
造之業揆厥所元皆髙皇發之若乃蕭何位第一而居<lb/>
<pb n="KR3k0029_WYG_090-5a"/>
表之十三曹參為次而居表之首周勃位第四而居表<lb/>
之十四盖籍以功為序而表以封前後為序也陳平與<lb/>
張良同為腹心平之位乃在四十七而良之位乃在六<lb/>
十二或者曰此良平之智當其以功次定朝位之際自<lb/>
貶以晦其迹而非元功之本籍然班固作泗水亭銘十<lb/>
八侯之次有良平紀通而無奚㳙薛歐丁復則知良平<lb/>
之在侯籍本非下第也若張敖本無大功可以為蕭曹<lb/>
平勃之亞而其班乃在三得非以其肺腑之恩乎若表<lb/>
<pb n="KR3k0029_WYG_090-5b"/>
之序侯者百四十三人而表増十人去其外戚王子而<lb/>
猶為百四十有七人得非其或有所附益乎亦不可不<lb/>
知也其後在孝文時乃有弓髙㐮城之封而外徠者亦<lb/>
侯在孝景時始開封賞之科而降者亦侯在武帝時興<lb/>
羌越之伐而將帥受爵凡應本約者亦封後世承平頗<lb/>
有勞臣故班固於髙惠髙后文功臣表之後又表景武<lb/>
昭宣元成功臣輯而序之以續元功之次又所以見其<lb/>
君能繼髙帝之志云<lb/>
<pb n="KR3k0029_WYG_090-6a"/>
　　　漢侯籍本末<lb/>
髙帝五年冬克項羽趣定功行封　六年十一月甲申<lb/>
始剖符封功臣曹參等為通侯訖十二年侯者百四十<lb/>
有三人<lb/>
　今謹按史記年表髙祖功臣凡百四十三人班固表<lb/>
　位次百三十有七人加㠯外戚王子六人亦凡百四<lb/>
　十三人而表尾定數乃曰百四十七人加外戚王子<lb/>
　凡百五十三人固之誤也或者傳寫之訛四十七人<lb/>
<pb n="KR3k0029_WYG_090-6b"/>
　當作三十七五十三當作四十三<lb/>
封爵之誓曰使黄河如帶泰山若礪國以永存爰及苖<lb/>
裔於是申以丹書之信重以白馬之盟又作十八侯之<lb/>
位次表<lb/>
髙帝與功臣剖符作誓文書鐡契金匱石室藏之宗廟<lb/>
列侯受封畢至於奏位次皆曰平陽侯曹參功最多<lb/>
宜第一然上心欲何為第一鄂千秋曰蕭何當第一參<lb/>
次之上乃令何第一<lb/>
<pb n="KR3k0029_WYG_090-7a"/>
　蕭何曹參張敖周勃樊噲酈商奚㳙夏侯嬰灌嬰傅<lb/>
　寛靳歙王陵陳武王吸薛歐周昌丁復蟲達此從第<lb/>
　一至十八也<lb/>
　　右見顔師古注<lb/>
酇侯蕭何第一<lb/>
　今謹按文頴曰酇音贊臣酇曰國在南陽師古曰或<lb/>
　云何封沛郡酇縣才何反非也按地理志南陽酇縣<lb/>
　云侯國沛酇縣不云侯國也孫氏曰有二縣音多亂<lb/>
<pb n="KR3k0029_WYG_090-7b"/>
　属沛者音嵯属南陽者音贊茂陵書何封國在南陽<lb/>
　宜呼贊今呼嵯嵯舊字作䣜所由亂也<lb/>
舞陽侯樊噲第二　　　　留侯張良第三<lb/>
絳侯周勃第四　　　　　平陽侯曹參第五<lb/>
户牖侯陳平第六<lb/>
　今謹按世家髙帝封平為户牖侯帝出平城南過曲<lb/>
　逆乃以平為曲逆侯是户牖為始封而後封曲逆也<lb/>
　今十八侯位次從平始封則位次作于圍平城之前<lb/>
<pb n="KR3k0029_WYG_090-8a"/>
　也曲逆二字在漢書音義亡别音五臣注陸士衡髙<lb/>
　祖功臣頌云曲音區句反逆音遇不知何所據漢書<lb/>
　髙帝紀云又戰曲遇東蘓林曰曲音齲遇音顒師古<lb/>
　曰齲丘羽反恐地不同非其證也<lb/>
南宫侯張敖第七　　　　曲周侯酈商第八<lb/>
潁隂侯灌嬰第九　　　　汝隂侯夏侯嬰第十<lb/>
陽陵侯傅寛第十一<lb/>
　表諡景漢列侯位次傳諡忠武<lb/>
<pb n="KR3k0029_WYG_090-8b"/>
信武侯靳歙第十二　　　安國侯王陵第十三<lb/>
襄平侯韓信第十四　　　棘津侯陳武第十五<lb/>
曲成侯蟲達第十六　　　汾隂侯周昌第十七<lb/>
青陽侯王吸第十八<lb/>
　　右見班固泗水亭銘<lb/>
髙后二年詔曰髙皇帝匡飭天下諸有功者皆受分地<lb/>
為列侯朕思念至於乆逺而功名不著亡以尊大誼施<lb/>
後世今欲差次列侯功㠯定朝位藏於髙廟世世勿絶<lb/>
<pb n="KR3k0029_WYG_090-9a"/>
嗣子各襲其功位其與列侯議定奏之丞相臣平等言<lb/>
謹與絳侯臣勃曲周侯臣商潁隂侯臣嬰安國侯臣陵<lb/>
等議列侯幸得賜餐錢奉邑陛下加惠以功次定朝位<lb/>
臣請藏髙廟奏可<hi>本紀</hi>髙后復詔陳平盡差列侯之功録<lb/>
第下竟藏諸宗廟副在有司表<lb/>
　吕氏曰自十九臣下皆平所定也平之第在四十七<lb/>
　其自處固善而留侯之第尚在六十二何耶盖平以<lb/>
　知自将固不與功臣爭先若留侯澹然事外雖序曲<lb/>
<pb n="KR3k0029_WYG_090-9b"/>
　逆之前亦所不願也<lb/>
　髙帝素諒雅意在當時先後必畧有定次髙后世特<lb/>
　因其舊而詮品之耳<lb/>
曹參位第二而表在首蕭何位第一而表在十三表以<lb/>
封前後故也<hi>孟康注</hi>
髙祖自云吾得天下繇張良稱其才也叙位乃以曹參<lb/>
次蕭何校其勤也至如户數多少或以才徳或以功勞<lb/>
亦一定也故稱蕭何位第一户唯八十張良位第三而<lb/>
<pb n="KR3k0029_WYG_090-10a"/>
户過六十他皆類此<hi>師古注</hi>○史記吕后七年丞相平言<lb/>
武信侯吕禄位侯位次第一請立為趙王<lb/>
　吕氏曰盖髙帝定十八侯位次何第一參第二敖第<lb/>
　三今年盡定諸侯朝位蕭曹皆死必逓遷張敖第一<lb/>
　敖既死遂以禄補其處耳<lb/>
孔衍魏漢春秋曰漢髙祖封許負為明雌亭侯裴松之<lb/>
以為漢髙祖時封皆列侯未有鄉亭之爵疑此封不然<lb/>
景帝子中山王勝勝子貞元狩六年封涿縣陸城亭侯<lb/>
<pb n="KR3k0029_WYG_090-10b"/>
<hi>劉備傳</hi>
　　　漢麒麟功臣<lb/>
宣帝甘露三年單于始入朝上思股肱之美乃圖畫其<lb/>
人於麒麟閣法其形貌記其官爵姓名凡十有一人首<lb/>
博陸侯姓而不名次張安世次韓増次趙充國次魏相<lb/>
次丙吉次杜延年次劉徳次梁丘賀次蕭望之次蘓武<lb/>
皆有功徳知名當世是以表而揚之明著中興輔佐列<lb/>
於方叔召虎仲山甫焉自黄霸于定國朱邑張敞尹翁<lb/>
<pb n="KR3k0029_WYG_090-11a"/>
歸夏侯勝等皆以善終著名然不得列於名臣之圖以<lb/>
此知其選矣<lb/>
　蘓武傳<lb/>
　宣帝甘露三年單于始入朝上思股肱之美乃圖畫<lb/>
　其人於麒麟閣法其形貌署其官爵姓名<lb/>
　唯霍光不名曰大司馬大将軍博陸侯姓霍氏<lb/>
　次曰衛将軍富平侯張安世<lb/>
　次曰車騎将軍龍頟侯韓増<lb/>
<pb n="KR3k0029_WYG_090-11b"/>
　次曰後将軍營平侯趙充國<lb/>
　次曰丞相髙平侯魏相<lb/>
　次曰丞相博陽侯丙吉<lb/>
　次曰御史大夫趙平侯杜延年<lb/>
　次曰宗正陽城侯劉徳<lb/>
　次曰少府梁丘賀<lb/>
　次曰太子太傅蕭望之<lb/>
　次曰典属國蘇武<lb/>
<pb n="KR3k0029_WYG_090-12a"/>
　　皆有功徳知名當世是以表而揚之明著中興輔<lb/>
　　佐列於方叔召虎仲山甫焉凡十一人<lb/>
　　　又論<lb/>
　博陸侯躬秉節誼定萬世策以安宗廟功徳甚茂其<lb/>
　冠群后尊而不名<lb/>
　張安世宿衛忠正勤勞王家<lb/>
　韓増寛和有守世載令聞<lb/>
　趙充國料敵制勝奮威先零<lb/>
<pb n="KR3k0029_WYG_090-12b"/>
　魏相嚴毅亷正總領衆職<lb/>
　丙吉寛厚不伐同心輔治<lb/>
　杜延年典司朝政練習憲章<lb/>
　劉徳宗室之良持身謹厚<lb/>
　梁丘賀儒術自進列位九卿<lb/>
　蕭望之忠正不撓經術該明<lb/>
　蘓武執節忘身不辱國命<lb/>
　　　漢建武封功臣<lb/>
<pb n="KR3k0029_WYG_090-13a"/>
漢光武以睿明英武之資龍飛白水洗滌氛祲復振炎<lb/>
統羣臣翼附爰立雋功昆陽既㨗尋邑奔殪進㧞邯鄲<lb/>
北州弭定尤来大搶巢穴蕩析銅馬朱鮪先後乞降雖<lb/>
雄斷廟謨冠軼古昔而出竒畫策推鋒鏖戰抑謀臣猛<lb/>
将是頼厥既即祚髙邑定都洛陽帝慊然不以為己功<lb/>
推勞于下以建武二年封功臣皆為列侯大國四縣餘<lb/>
各有差博士丁恭議質古制盛意隆㫖曲示優渥乃命<lb/>
謁者畀以印綬乃頒制䇿滿溢示戒謹爾侯度傳爾子<lb/>
<pb n="KR3k0029_WYG_090-13b"/>
孫長為藩屏以固王室若鄧禹則自酇侯而更封梁陳<lb/>
俊則自列侯而更封新處盖延則自建功侯而更封安<lb/>
平若耿弇之於好畤王霸之於富波任光之於阿陵李<lb/>
忠之於中水皆更封也若萬脩之於槐里劉植之於昌<lb/>
城朱祐之於堵陽杜茂之於苦陘亦更封也其定封冦<lb/>
恂馮異則有雍如陽夏之别其定封吴漢祭遵景丹則<lb/>
有廣平潁陽櫟陽之號曰固始曰成安則以封李通臧<lb/>
宫曰昆陽曰伉父則以封傅俊劉隆曰栒邑曰舞陽則<lb/>
<pb n="KR3k0029_WYG_090-14a"/>
以封宋𢎞朱浮賈復以冠軍益封而加二縣隂識以隂<lb/>
鄉増封而遜爵邑丁綝以不求美縣而封定陵新安鄉<lb/>
侯史册所書焜耀舄奕殆與元功侯籍相為終始厥後<lb/>
東克青齊西定隴右庸蜀之區既平既一故建武之十<lb/>
三年班勞䇿勲更封増邑凡三百六十五人又益盛矣<lb/>
髙秩厚禮吏職不任特進朝請加於元勲優游含𢎞流<lb/>
慶於後計慮深逺何以尚兹至永平之世慨想舊烈而<lb/>
繪象於雲臺逮夫永初聿追盛懿而以紹封大功臣揆<lb/>
<pb n="KR3k0029_WYG_090-14b"/>
元溯端皆建武之制發之矣<lb/>
　東漢表及本傳建武二年丁恭議封功臣<lb/>
　淮陵侯王霸建武二年更封富波侯十三年増戸邑<lb/>
　更向侯　阿陵侯任光建武二年更阿陵邑萬戸<lb/>
　中水侯李忠建武二年更封中水邑三千户　槐里<lb/>
　侯萬脩建武二年更封槐里侯　昌城侯劉植建武<lb/>
　二年更封昌城侯　觀津侯劉喜建武二年更封觀<lb/>
　津侯　浮陽侯劉歆建武二年更封浮陽侯<lb/>
<pb n="KR3k0029_WYG_090-15a"/>
　　劉植傳王郎起植與弟喜從兄歆率宗族賔客聚<lb/>
　　兵數千人據昌城迎世祖建武二年更封植為昌<lb/>
　　城侯討宻縣賊戰殁子向嗣帝使喜代將植營復<lb/>
　　為驍騎将軍封觀津侯喜卒復以歆為驍騎将軍<lb/>
　　封浮陽侯<lb/>
　櫟陽侯景丹建武二年更封櫟陽邑萬戸<lb/>
　　傳建武二年定封丹櫟陽侯帝謂丹曰今關東故<lb/>
　　王國雖數縣不過櫟萬戸邑耳夫富貴不歸故鄉<lb/>
<pb n="KR3k0029_WYG_090-15b"/>
　　如衣錦夜行故以封卿爾<lb/>
　雍奴侯㓂恂建武二年平潁川封雍奴邑萬户<lb/>
　　傳建武二年定封恂雍奴侯邑萬戸<lb/>
　安平侯盖延建武二年更封安平侯十三年増封食<lb/>
　邑萬戸　陽夏侯馮異建武二年定封陽夏侯　廣平<lb/>
　忠侯吴漢建武二年定封廣平食四縣<lb/>
　　傳建武二年帝遣使者奉璽書封漢為廣平侯食廣平<lb/>
　　斥漳曲周廣年凡四縣<lb/>
<pb n="KR3k0029_WYG_090-16a"/>
　鬲侯朱祐建武二年更封堵陽侯十三年増邑定封<lb/>
　鬲侯邑七千三百户　髙宻元侯鄧禹建武二年春<lb/>
　更改梁侯十三年定封髙宻食四縣<lb/>
　　傳建武二年春遣使者定封禹為興侯<lb/>
　膠東剛侯賈復建武二年八月封三縣<lb/>
　　傳建武二年益封穰朝陽二縣十三年定封膠東<lb/>
　　食六縣<lb/>
　祝阿侯陳俊建武二年更封新處侯十三年増邑定<lb/>
<pb n="KR3k0029_WYG_090-16b"/>
　封祝阿　參蘧鄉侯杜茂建武二年更封苦陘侯十<lb/>
　三年増邑更封修侯　潁陽成侯祭遵建武二年春<lb/>
　定封潁陽侯<lb/>
　　傳建武二年春征虜将軍定封潁陽侯<lb/>
　固始恭侯李通建武二年封<lb/>
　　傳建武二年封固始侯<lb/>
　山桑節侯王常建武二年封　郎陵愍侯臧宫建武<lb/>
　二年封成安侯十三年増邑封酇侯　好畤愍侯耿<lb/>
<pb n="KR3k0029_WYG_090-17a"/>
　弇建武二年封食邑二縣<lb/>
　　傳建武二年更封好畤侯食好畤二縣十三年増<lb/>
　　邑<lb/>
　慎靖侯劉隆建武二年封亢父侯<lb/>
　　傳建武二年封亢父侯十三年増邑更封竟陵侯<lb/>
　昆陽威侯傅俊建武二年封　新息侯朱浮建武二<lb/>
　年封舞陽　陵陽侯丁綝建武二年封定陵新安鄉<lb/>
　侯<lb/>
<pb n="KR3k0029_WYG_090-17b"/>
　　傳丁鴻父綝建武元年拜河南太守及封功臣時<lb/>
　　　帝令各言所樂諸将皆占豐邑惟綝願封本鄉<lb/>
　　　或謂綝曰人皆欲縣子獨求鄉何也綝曰昔孫<lb/>
　　　叔敖勑其子受封必求墝埆之地今綝能薄功<lb/>
　　　微得鄉厚矣帝從之封定陵新安鄉侯食邑五<lb/>
　　　千户後徙陵陽侯<lb/>
　宣平侯宋𢎞建武二年壬子封栒邑侯<lb/>
　　傳建武二年代王梁為大司馬封栒邑侯<lb/>
<pb n="KR3k0029_WYG_090-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_090-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷二十四<lb/>
</p>
<p>
</p>
  </div>
</body>
</text>
</TEI>
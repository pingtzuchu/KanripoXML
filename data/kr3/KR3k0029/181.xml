<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索續集卷五十</head> <lb/>
    <p>
<pb n="KR3k0029_WYG_181-1a"/>
欽定四庫全書<lb/>
　羣書考索續集卷五十<lb/>
　　　　　　　　　　　　宋　章如愚　編<lb/>
　　輿地門<lb/>
　　　歴代<lb/>
三代漢唐三代有天下垂二千年而隆平之治纔數百<lb/>
載其間簒攘殽亂幾居大半𫝊八十有一王而致治之<lb/>
君纔十數而止是治世固少而亂世固多也漢唐有天<lb/>
<pb n="KR3k0029_WYG_181-1b"/>
下餘七百年而天下妥安幾四百載傳四十有五帝而<lb/>
致治之君不下七制三宗是治世固多而亂世固少也<lb/>
然而天下後世言治道者莫不重三代而輕漢唐何哉<lb/>
教化習俗有不同耳葢三代之牧斯民也任之以井牧<lb/>
養之以庠序警之以號令紀之以典刑下逮草萊之間<lb/>
教養畢偹是故朝覲㑹同五服不期而至蒐苗獮狩戎<lb/>
事不戒而嚴教之以禮樂而民蹈中和興之以三物而<lb/>
士敦行義分明於朝齒辨於鄉行成於家俗化於天下<lb/>
<pb n="KR3k0029_WYG_181-2a"/>
而風移於後世方其治時厥效若斯之盛及其亂也先<lb/>
王之遺風猶在雖日尋干戈而民猶覿徳詩書講耕耨<lb/>
之餘禮樂見鋒鏑之下童子猶能奮忠婦人亦皆知禮<lb/>
商人足以却敵竊藏於焉納君不至泥塗之人亦或可<lb/>
施於有政良由典制有常教化有素而民難動耳爰自<lb/>
暴秦得志王迹遂熄漢矯秦枉未能逺謀綿歴魏晉南<lb/>
北隋唐之際一因一革載治載亂為政之道不甚相逺<lb/>
也當時君臣日夜圖回不過以刑名食貨之為急它則<lb/>
<pb n="KR3k0029_WYG_181-2b"/>
畧而不問是故學校不足以化民成俗而徒為利祿之<lb/>
階禮樂不足以易俗移風而徒為宴樂之具六藝已隳<lb/>
其四四民遂籍其二井牧既廢王制蕩然編户之冨侈<lb/>
埒公侯齊民之貧不侔犬彘風教陵夷刑獄寃濫法藏<lb/>
於有司而民犯於田里行著於鄉里則爵逺於朝廷父<lb/>
子無假葢之情兄弟有争桑之醜夫婦懐竊斧之疑奴<lb/>
主起攫金之想而習俗滋久玩為故常方其治時効已<lb/>
不美及其既亂則君子安於犯義小人果於犯刑耒耨<lb/>
<pb n="KR3k0029_WYG_181-3a"/>
化為干戈衣冠轉為皂𨽻比屋盡為胡漢列郡不相唇<lb/>
齒林林之徒不殘於盗賊則斃於飢寒不斃於飢寒則<lb/>
陷於刑戮生民糜爛無有紀極奸雄乗時禍不旋踵良<lb/>
由王制隳壊聖教不行而民易動耳故臣謂三代之離<lb/>
亂猶足以比漢唐之治安而漢唐之君子或未能過三<lb/>
代之小人非其時之不同人之有異風教習俗實使然<lb/>
也且以漢宣之治朝而王吉深切漢宣謂當時士大夫<lb/>
不能舉明主於三代之隆則它可知矣後之為天下者<lb/>
<pb n="KR3k0029_WYG_181-3b"/>
欲建逺成之規茍一時之治則漢唐之法固有足進必<lb/>
欲化民成俗浚太平長治之源則舍三代将焉取哉<lb/>
宋朝混一宇内宗周以降訖於五季寥寥二千載間一<lb/>
治一亂載離載合為十有六代<hi>周秦漢魏晉宋齊梁陳</hi>
<hi>隋唐及梁後唐後晉後漢後周</hi>而周有天下餘八百年<lb/>
漢有天下餘四百年唐有天下垂三百年其餘十有三<lb/>
代乃不能五百載何脩短之相戾耶葢以弗恤斯民而<lb/>
獲罪於天耳甞攷歴代之君志意所存各有緩急而其<lb/>
<pb n="KR3k0029_WYG_181-4a"/>
徳葢可見矣緩於取天下急於恵斯民者文王也急於<lb/>
取天下而不忘恵斯民者漢祖唐宗也急於取天下而<lb/>
忽於恵斯民者十三代創業之君也唯其愛民緩急不<lb/>
同此享國歴年之所以異也觀漢唐之盛涵養斯民不<lb/>
為不厚然遑遑然以天下為功則於元元有所不暇頋<lb/>
此其盛徳所以有愧於文王也貞觀之治有踰兩漢其<lb/>
恵澤斯民可知而好大喜功䘮徳實多方之髙光文景<lb/>
之君顔其厚矣故唐祚一傾而絶漢祚雖移猶血食百<lb/>
<pb n="KR3k0029_WYG_181-4b"/>
年而後亡葢其所以恵澤斯民者厚則圓穹之福祚為<lb/>
無窮仰觀俯察反古驗今則天人之理斷可知矣大哉<lb/>
宋太祖皇帝恵澤斯民何其深也方厯運有歸天人震<lb/>
動事出倉卒而市不易肆不動聲色而天運已歸一號<lb/>
令間海宇洗心幡然而属宋矣於時承周世宗威烈之<lb/>
餘藩夷削弱之甚摧鋒進取無異摧枯而太祖仁民澤<lb/>
物之心有加無已視藩夷之民皆吾赤子息民休兵遵<lb/>
養時晦逮夫張文表僣亂荆湖周保權來乞師始有事<lb/>
<pb n="KR3k0029_WYG_181-5a"/>
於南國副彼来蘇之望遂收不戰之功旋即罷兵與民<lb/>
休息既而蜀人悖徳天討靡遑師甫及於六旬功坐收<lb/>
於萬里載集倒戈之烈豈煩卷甲之勞凱歌既旋天威<lb/>
謐靖以至河東不軌而天駕躬臨誓弔斯民一人弗殺<lb/>
江南阻命久稽天誅而申勅将臣深戒殄戮南唐常容<lb/>
於度外一民㒺致於非辜故因壘而降尚有勞於再駕<lb/>
罪人斯得終有侔於二年傳曰行一不義殺一不辜而<lb/>
得天下不為也其宋之謂矣昔文王三分天下有其二<lb/>
<pb n="KR3k0029_WYG_181-5b"/>
而九年統未集萬古尚其仁藝祖之興十分天下有其<lb/>
七而十有七年宇内未為一家豈威力有所不足歟恐<lb/>
傷斯民之命必欲以柔道馴致之耳文王之徳何以尚<lb/>
茲加之聖聖承承盡循堯道好生之徳益洽於斯民故<lb/>
范陽逆命大駕弗亭澶淵赫靈神兵頓戢夏人蠢動類<lb/>
蚊蝱之噆膚遼國懐來猶鳥獸之咸若三代以還未有<lb/>
中國實强如宋朝承平之久而猶能釋四夷而弗誅也<lb/>
故海宇之間元元各安生業民有餘力地無遺利政事<lb/>
<pb n="KR3k0029_WYG_181-6a"/>
舉而獄訟理婚姻時而生齒繁上天䧏康年豐時和斯<lb/>
民父父子子兄兄弟弟夫夫婦婦咸遂其性而浸以休<lb/>
息故承平百年戸口十倍良有以也夫三代以還涵養<lb/>
斯民漢唐為優而考其極盛之時户口可知<hi>西漢户口</hi>
<hi>千二百二十三萬東漢九百六十九萬唐八百四十萬</hi>
<hi>皆其極盛之數也宋朝元豐末天下民户揔客主一千</hi>
<hi>六百五十萬户</hi>宋朝疆理比漢百郡少四之一<hi>益州之</hi>
<hi>䍧牱越巂永昌凉之金城北地武威張掖酒泉敦煌并</hi>
<pb n="KR3k0029_WYG_181-6b"/>
<hi>州之上郡五原雲中定襄朔方幽州之涿郡廣陽代郡</hi>
<hi>上谷漁陽右北平遼西遼東𤣥莬樂浪交州之交趾日</hi>
<hi>南共二十六郡自唐末五代以來浸没於四夷即九域</hi>
<hi>志所載化外之州也</hi>而民户猶加十四唐三百州少五<lb/>
之一<hi>即漢二十六郡地歴代釐建至唐垂六十州即九</hi>
<hi>域化外之州也</hi>而民户猶加十九則知宋朝之興種徳<lb/>
斯民過漢唐逺甚方之文武成康之治了無愧色則皇<lb/>
天所以輔佑宋朝其可量耶<lb/>
<pb n="KR3k0029_WYG_181-7a"/>
　　　京都<lb/>
東京酈食其荀文若之徒皆稱陳留為天下之衝四通<lb/>
五逹之郊盖言其平夷洞達而坐九圍之中也故從古<lb/>
盟㑹戰争此地尤亟傳稱夏禹有鈞䑓之享今陽翟縣<lb/>
<hi>京西三百里</hi>有鈞䑓陂春秋齊桓公㑹諸侯于葵丘今<lb/>
雍丘縣<hi>京東八十七里</hi>有葵丘聚呉晉争長于黄池即<lb/>
今之封丘縣也<hi>京北六十里</hi>晉文公㑹諸侯于踐土即<lb/>
今之滎縣也<hi>京西北百六十里</hi>晉敗楚師于鄢陵即今<lb/>
<pb n="KR3k0029_WYG_181-7b"/>
之鄢陵縣也<hi>京東南百六十里</hi>楚敗晉師于邲即今之<lb/>
管城縣也<hi>京西百四十里</hi>袁曹相持於官渡在今之中<lb/>
牟縣北<hi>京西北十里</hi>劉項畫界於鴻溝在今之滎陽縣<lb/>
西<hi>京西百九十里</hi>祖逖鎮雍丘而黄河以南盡為晉有<lb/>
即今之雍丘縣也南北朝力争河南而滑䑓尤為重鎮<lb/>
即今之白馬縣也<hi>京北二百里</hi>若此之類前史班班未<lb/>
易殚舉則荀酈之言為不誣矣故秦漢以還訖於南北<lb/>
朝天下有變常為兵衝四面搏擊莽為戰場王覇之興<lb/>
<pb n="KR3k0029_WYG_181-8a"/>
未有都於汴者盖惮其四通五逹而無險可恃也爰自<lb/>
隋煬帝大開汴河直逹淮泗而大梁實坐要㑹振南北<lb/>
水陸之衝形勢百倍既李唐中僨奄山東百州大梁屹<lb/>
為重鎮逮黄巢逆亂中原紛擾梁髙祖僣窺唐室遂據<lb/>
汴地以為根本既而征伐四克卒拓中原自後常為帝<lb/>
居迄於宋朝勃興卜都仍舊開寳九年三月駕幸西京<lb/>
有事於南郊遂有留都之意議者謂東京汴渠引漕東<lb/>
南宿衛百萬實所仰給帑藏軍兵皆在樞本不可揺即<lb/>
<pb n="KR3k0029_WYG_181-8b"/>
日下詔東還嗚乎古先哲王所以更都三河之間者盖<lb/>
務求水陸便利之鄉所以便國用而紓民力也甞考堯<lb/>
都平陽命夏禹治水毎一州功畢必導決川流直通於<lb/>
河以逹平陽皆所以便諸侯之職貢也聖祖之興混一<lb/>
宇内而猶都大梁誠得唐堯之遺志焉<lb/>
南京春秋以還議者紛紛莫不以名城要害之為尚謂<lb/>
天下國家藩籬舉在於此而不知險非人不守人無險<lb/>
可固險在於人而不在於城也何則睢陽之城自春秋<lb/>
<pb n="KR3k0029_WYG_181-9a"/>
有之歴秦漢魏晉暨於南北朝其間中原變故多矣初<lb/>
未聞其為要害之地及祿山反陷没兩京威㷔赫然而<lb/>
張廵許逺提孤旅扼危城困十萬之衆於一埤之下俾<lb/>
江淮克全中興實頼以濟則所謂要害者果在於睢陽<lb/>
乎抑亦有頼於廵逺也泛觀前史所謂要害太平得人<lb/>
則重失人則輕故爾危城屹為重鎮者無世無之如旴<lb/>
𣅿玉壁鍾離宛邱諸城自秦漢以還皆蔑然無聞及魏<lb/>
太武南渡長驅渡淮江北益潰南朝大振而臧質乃固<lb/>
<pb n="KR3k0029_WYG_181-9b"/>
守旴𣅿<hi>宋朝泗州</hi>西魏之初齊神武掃國西下氣吞闗<lb/>
陜而韋孝寛乃固守玉壁<hi>故城在宋朝絳州稷山縣西</hi>
蕭梁之初元英提山東數十萬衆乗勝而南江淮震駭<lb/>
而昌義之乃以三千兵固守鍾離<hi>宋朝濠州</hi>李唐之季<lb/>
黄巢訌亂剽擊萬里宇内瓦裂而趙犨乃固守宛邱<hi>宋</hi>
<hi>朝陳州</hi>皆能挫銳摧敵收不世之功則四城之要害為<lb/>
如何以至隗嚻保兾李憲阻舒呉守須濡塢魏争滑䑓<lb/>
城呉太義竊咸陽王成徳僣真定或攻之連年不下或<lb/>
<pb n="KR3k0029_WYG_181-10a"/>
討之再世而不賓或環天下兵束之而無功或數十百<lb/>
年争之而不已自當時觀之宜若險夷鞏固之甚真所<lb/>
謂名城要害者而前此者未有聞也後此者不復有聞<lb/>
也故知地利無常惟人所制吾險不足恃敵强不足畏<lb/>
茍得其人函闗雖大拳泥可封也茍失其人黄河雖廣<lb/>
一葦可航也故善設險者擇良将善守城者固民心城<lb/>
不下雖雲屯百萬其孰能乗之哉嗟乎前史班班議論<lb/>
要險守禦之術多矣莫不據一時成敗而言非可為萬<lb/>
<pb n="KR3k0029_WYG_181-10b"/>
世通論也得其要者孟軻氏而已鑿斯池也築斯城也<lb/>
與民守之効死而勿去此萬世不易之要害也若張廵<lb/>
許逺之徒豈所謂與民守之効死而不去者乎愚感廵<lb/>
逺睢陽之事故備論於此而人事地利之分庶可見矣<lb/>
北京班孟堅著漢史叙列國之地各有都㑹葢謂其財<lb/>
貨之所阜水陸之所湊山河之所襟帶足以指臂四域<lb/>
冠履一方而獨隆者也夫土壌腴瘠道里逺近山川夷<lb/>
險皆一定而不可易者則名都要㑹之所宜古今之所<lb/>
<pb n="KR3k0029_WYG_181-11a"/>
同也然而興廢隨時升䧏不一郡方都㑹代有不同前<lb/>
王之所升者或後王之所廢今之所重乃古之所輕如<lb/>
宋北京古之元城縣也<hi>西漢時已有元城縣應劭以為</hi>
<hi>即魏公子元之食邑</hi>自有書契以来逮夫隋唐之交兩<lb/>
河變故實多其王覇之所督帥之所治戰争守城不免<lb/>
重前史載之詳矣初未聞所謂元城者當時河朔都㑹<lb/>
代有其所或稱濮陽<hi>宋朝開徳府即古之帝丘焉乃髙</hi>
<hi>辛及昆吾氏之處春秋衛國以遷於此</hi>或稱朝歌<hi>宋朝</hi>
<pb n="KR3k0029_WYG_181-11b"/>
<hi>衛州黎陽縣鎮商自武丁以後至紂都之周初衛國亦</hi>
<hi>都於此</hi>或稱邯郸<hi>宋朝磁州邯郸縣曹國及西漢時趙</hi>
<hi>國都</hi>或稱㐮國<hi>宋朝邢州即漢晉之襄國縣也西楚常山</hi>
<hi>王張耳後趙石勒皆都之春秋時謂之夷儀即邢所遷也</hi>
<hi>古謂之邢商帝祖乙遷於邢即此也</hi>或稱鄴城<hi>宋朝相</hi>
<hi>州臨朝縣之鄴鎮商帝河亶甲曹魏後趙前燕東魏北</hi>
<hi>齊皆都之</hi>或稱中山<hi>宋朝定州戰國時中山國都後燕</hi>
<hi>慕容垂亦都之</hi>斯六城者屹然據趙代之間古今更相<lb/>
<pb n="KR3k0029_WYG_181-12a"/>
倚以為重豈元城之足云哉李唐之季魏州始稍隆重<lb/>
更五代至於宋朝形勢益壮遂建上京而歴代所稱六<lb/>
城者反蔑然無聞矣夫鄴城一地也而始建為都又䧏<lb/>
而為州<hi>後周䧏為相州</hi>又䧏而為縣<hi>後周又移州臨於</hi>
<hi>安陽</hi>䧏而為鎮<hi>宋朝熈寧中省鄴縣為鎮入臨漳縣</hi>何<lb/>
其前重而後輕也元城亦一地也而始建而為縣又升<lb/>
而為郡<hi>曹魏就置武門郡</hi>又升而為州<hi>後周就置魏州</hi>
又升而為府<hi>唐升為大都督府</hi>又升而為京<hi>宋朝慶厯</hi>
<pb n="KR3k0029_WYG_181-12b"/>
<hi>二年升為北京</hi>何其前輕而後重也夫土壌腴瘠山川<lb/>
夷險古今不殊而前後輕重若此是不無其說也抑曰<lb/>
田囿之蕪治城池之修廢民物之聚散甲兵之利鈍風<lb/>
俗之美惡皆在人事如何耳非地利所能常也人事既<lb/>
有工拙而形勢輕重亦隨時而遷矣歴觀皇帝王霸<lb/>
之都興廢無常類皆如此豈惟鄴城元城而已哉試因<lb/>
此而備論之三皇五帝三王之都十有二<hi>曰陳宋朝陳</hi>
<hi>州伏羲所都曰曲阜宋朝改為仙源縣𨽻龍慶府神農</hi>
<pb n="KR3k0029_WYG_181-13a"/>
<hi>少昊所都曰涿鹿宋朝燕山府黄帝所都曰新鄭宋朝</hi>
<hi>鄭州新鄭縣即古之有熊氏也黄帝所都曰帝邱宋朝</hi>
<hi>開徳府髙陽所都曰亳宋朝西京偃師縣帝嚳成湯所</hi>
<hi>都曰安邑宋朝蔡州安邑縣帝禹皆都之曰平陽宋朝</hi>
<hi>晉州堯禹所都曰蒲版宋朝河中府虞舜氏都曰陽翟</hi>
<hi>宋朝頴昌府陽翟縣夏禹所都曰豐曰鎬豐在宋朝京</hi>
<hi>兆府之西北靈䑓鄉豐水上鎬在昆明池北鎬與豐相</hi>
<hi>去纔二十五里周文王都豐武王都鎬</hi>至春秋戰國之<lb/>
<pb n="KR3k0029_WYG_181-13b"/>
時為大國之都者才五城而已<hi>曰曲阜曰安邑曰新鄭曰</hi>
<hi>薊</hi>春秋戰國之時大國之都十有七<hi>曰曲阜魯國都曰</hi>
<hi>新鄭韓國都曰安邑魏國都曰陳楚自郢徙於陳曰薊</hi>
<hi>則涿鹿也燕國都曰呉宋朝平江府呉國都曰絳宋朝</hi>
<hi>綘州絳縣晉國都曰雍宋朝鳳燕府秦國都曰郢宋朝</hi>
<hi>荆南府江陵縣地楚國都曰睢陽宋國都曰臨淄宋朝</hi>
<hi>臨淄縣齊國都曰㑹稽宋朝越州越國都曰邯郸趙國</hi>
<hi>都曰大梁魏自安邑遷於此曰夀春宋朝夀春府之夀</hi>
<pb n="KR3k0029_WYG_181-14a"/>
<hi>春縣楚自陳徙於此曰櫟陽宋朝京兆府之櫟陽縣秦</hi>
<hi>自雍徙於此曰咸陽宋朝京兆府之咸陽縣秦自櫟陽</hi>
<hi>遷於此</hi>至西漢之初為藩主之都者才三城而已<hi>曰邯</hi>
<hi>郸曰臨淄曰薊</hi>西漢之初為藩主之都十有四<hi>曰邯郸</hi>
<hi>趙國都曰臨淄齊國都曰薊燕都曰許宋朝徐州楚王</hi>
<hi>劉交所都曰下邳宋朝淮陽軍楚王韓信所都曰定陶</hi>
<hi>宋朝興仁府之定陶縣梁國都曰晉陽宋朝平定軍韓</hi>
<hi>國都曰丹徒宋朝鎮江府荆國曰廣陵宋朝揚州呉國</hi>
<pb n="KR3k0029_WYG_181-14b"/>
<hi>都曰臨湘宋朝岳州臨湘縣長沙國都曰番嵎宋朝廣</hi>
<hi>州南越國都曰代晉魏以後夷狄侵其地代國都曰閩</hi>
<hi>宋朝福州閩越王都</hi>至魏晉南北之時為王覇大國之<lb/>
都者一城而已<hi>薊是也</hi>魏晉南北之時王覇大國之都<lb/>
者十有七<hi>曰薊前燕國都曰許宋朝潁昌府之許昌縣</hi>
<hi>魏太祖秦漢獻帝都於此曰鄴注已見前曰公安縣蜀</hi>
<hi>先主初治於此曰成都宋朝成都府蜀主李特譙縱皆都</hi>
<hi>於此曰武昌宋朝鄂州呉主孫權先都於此曰秣陵宋</hi>
<pb n="KR3k0029_WYG_181-15a"/>
<hi>朝建康府呉晉宋齊梁陳皆都之曰洛陽宋朝西京曹</hi>
<hi>魏司馬晉元魏皆都之曰平陽後漢劉聦都之曰襄國</hi>
<hi>後趙都之曰廣固宋朝青州益都縣南燕都之曰中山</hi>
<hi>宋朝定州後燕都之曰江陵宋朝荆南府元帝都之曰</hi>
<hi>統萬宋朝夏州赫連夏都之曰平城宋朝雲中府拓跋</hi>
<hi>魏都之曰栁城宋朝營州前燕後燕北燕皆都之</hi>至隋<lb/>
唐五季之時為王覇僣竊之都者纔六城而已<hi>魏鄭隋</hi>
<hi>唐後漢石晉皆都於洛陽隋唐皆都長安前蜀後蜀皆</hi>
<pb n="KR3k0029_WYG_181-15b"/>
<hi>都成都偽燕遼國皆都於兾南唐皆都建康偽梁南平</hi>
<hi>皆都江陵</hi>唐去宋為甚近也而唐峙三都存於宋朝者<lb/>
一而已東都洛陽是也其西都則降為京兆府其北都<lb/>
則廢為平定軍而宋朝四京因於唐者一而已東都洛<lb/>
陽是也餘三京則皆當時之郡治耳夫以數十年之間<lb/>
其興廢之驟也如此矧以悠悠往古而較於今是必有<lb/>
大相侔者矣夫然後知地無常重亦無常輕挈其輕重<lb/>
之權者斯在民而已民無常重亦無常輕挈其輕重之權<lb/>
<pb n="KR3k0029_WYG_181-16a"/>
者在政理而已觀姬周以前帝王之作莫不更都三河<lb/>
之間未始有宅西土者也爰自后稷居邰太王居岐文<lb/>
王都豐武王都鎬而闗東浸以休息自後雍土常為王<lb/>
覇之都則以后稷之稼穡太王之如豳文王之子来武<lb/>
王之求定有以臻此之盛也自周至唐洛陽為帝居垂<lb/>
二千載矣而代宗遭吐蕃之亂彷徨陕服欲東遷洛陽<lb/>
而郭子儀以為東都乗大亂之餘千里蕭條百曹荒榛<lb/>
其何以備萬乗供百官井舍代宗遂西還而不復倚洛<lb/>
<pb n="KR3k0029_WYG_181-16b"/>
陽為重由是觀之則班史都㑹之論特可施之一時而<lb/>
不可施之萬世也若欲隆上都而觀萬方峙都府以制<lb/>
四履則要當以為政事為先豈以古為泥哉<lb/>
三都自古帝王之作莫不更都三河之間而周秦以䧏<lb/>
繼宅兩京五季而下又都大梁何帝居之不常也然考<lb/>
其所以定都改卜之意則有由矣大抵長安便於守洛<lb/>
陽便於利大梁便於戰三京利害各有一偏故前王因<lb/>
其便利而都之也方其正朔雖一而利勢不專藩侯棊<lb/>
<pb n="KR3k0029_WYG_181-17a"/>
布山河𤓰分列國有唇齒之倚朝廷無指臂之順必也<lb/>
守戰並修軍民兩恤俾其進足以制諸夏之變退足以<lb/>
保固宗社捨長安莫利也故宗周西漢繼宅西土勢或<lb/>
然也嬴秦隋唐踵卜長安仍以為安也逮夫車書混一<lb/>
禮教興行舉綱朝廷張目郡縣於是偃武修文輕徭薄<lb/>
賦俾斯民均受其賜思所以新一王之制侔盛古之隆<lb/>
唯禮樂教化是遑而不以兵革戰伐為事則捨洛陽莫<lb/>
便也故周成漢光定都成周誠得其宜也曹魏司馬晉<lb/>
<pb n="KR3k0029_WYG_181-17b"/>
踵卜洛邑仍以為安也光武而下唯元魏孝文僅留意<lb/>
於稽古禮文之事故逺拔乎成中宅洛邑粲然新一王<lb/>
之政逺侔盛古亦遷都改卜有以相之若乃版圖未一<lb/>
侵伐鼎来夷狄外訌邊隅僣竊必也徳刑兼修戰守兩<lb/>
備宿重兵於京師强幹弱枝以鎮服夷夏而指蹤英雄<lb/>
以赴其功則捨大梁莫便也朱梁而下以迄於宋仍都<lb/>
大梁亦勢或然也然有其利必有其害膏腴惰農險阻<lb/>
逸徳知禦侮於海隅而忽艱虞於京輦者長安之不利<lb/>
<pb n="KR3k0029_WYG_181-18a"/>
也故五侯九伯不能亂周而犬戎實亂之山東戰國不<lb/>
能亡秦而趙髙實亡之藩狄不能犯函谷而王莽實簒<lb/>
漢燕晉不能隳符秦而姚萇實扁堅以至輔民譟而新<lb/>
莽燼涇師繞而徳宗跳豈非長安㤀警戒之道也歟徳<lb/>
化有時替而君不常眀紀綱有時紊而政不常舉敵受<lb/>
八面而險不數舍一方矯䖍九重震動此則洛邑之不<lb/>
利也在董卓奮而東漢亡爾朱騁而北朝亂偏師犯闕<lb/>
如履門闌以至典午失馭藩侯弄兵往來如織王城不<lb/>
<pb n="KR3k0029_WYG_181-18b"/>
啻傳舍豈非洛陽失守戰之備也歟宴安起於無虞弊<lb/>
蠧生於悠久故載戢載櫜而甲械朽鈍以安以處而士<lb/>
卒獰憊兵多難用将逸難使可以隆安强之威而不足<lb/>
以禦一旦之變此則汴都之不利也故石晉之亡兵叛<lb/>
於外也宋朝靖康之變太平之久也然則長安便於守<lb/>
洛陽便於歸大梁便於戰又在人之所便利如何固未<lb/>
可恃其所便而遽即於安也雖然王京之制各有輔車<lb/>
屏蔽之地又不可不察長安之制以陕西為畿輔而屏<lb/>
<pb n="KR3k0029_WYG_181-19a"/>
蔽實在隴右宋朝失於西夏洛陽之制以闗東為畿輔<lb/>
而屏蔽實在河東大梁之制以河南為畿輔而屏蔽實<lb/>
在河北故由古以來洛京之禍常起於并汾汴都之變<lb/>
常起於燕趙長安之難雖不常所自而河隴之㓂尤為<lb/>
頻駭良由失其外屏也是以河湟未歸則長安未易都<lb/>
雲朔未賓則洛陽未易卜燕薊未服則大梁未易宅唇<lb/>
亡齒寒者此之謂矣由是以論則三京利害各有攸當<lb/>
不可一概求也然以王道䋲之是不無優劣焉從古議<lb/>
<pb n="KR3k0029_WYG_181-19b"/>
者紛紛莫不以長安為優而臣意則否長安之地四塞<lb/>
雖固而包履裁一州之境八州之民皆吾赤子而乃塹<lb/>
潼嶢以自固是何示天下以私也豈天子守在四夷而<lb/>
王者以天下為家之義哉嗚呼天生民而立之君所以<lb/>
均調而齊一之也故王者之作必中天下而立定四海<lb/>
之民俾其貢賦於是而易輸寃抑於是而易訴朝覲㑹<lb/>
同於是而易期赴調上計於是而易逹故布徳行仁則<lb/>
易以均被發號施令則易以敷錫皆所以均恵斯民也<lb/>
<pb n="KR3k0029_WYG_181-20a"/>
若夫洛邑之地當天下之中大梁坐水陸之衝其所以<lb/>
恵利斯民孰便於此傳曰譬如北辰居其所而衆星拱<lb/>
之洛邑之謂也又曰三十輻共一轂大梁之謂也然則<lb/>
欲求一室萬世之都所以為國家生民無窮之計三都<lb/>
之中抑洛其庶幾矣<lb/>
　<lb/>
　<lb/>
　<lb/>
<pb n="KR3k0029_WYG_181-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索續集卷五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷六十一</head>
    <p>
<pb n="KR3k0029_WYG_061-1a"/>
欽定四庫全書<lb/>
　羣書考索卷六十一　　　宋　章如愚　撰<lb/>
　　地理門<lb/>
　　　風俗類<lb/>
漢志云凡民函五常之性而其剛柔緩急音聲不同繫<lb/>
水土之風氣故謂之風好惡取舍動靜無常隨君之情<lb/>
欲故謂之俗孔子曰移風易俗莫善於樂言聖王在上<lb/>
統理人倫必移其本而易其末此混天下一之虖中和<lb/>
<pb n="KR3k0029_WYG_061-1b"/>
然後王教成也<lb/>
堯舜堯舜之時比屋可封畫衣冠而民不犯<lb/>
三代三代之時誰毁誰譽直道而行　詩蟋蟀此晉也<lb/>
而謂之唐本其風俗憂深思逺儉而用禮乃有堯之遺<lb/>
風焉　禮記曰天子巡狩命太師陳詩以觀民風<lb/>
漢文景五六十載之間移風易俗黎民醇厚　史記孝<lb/>
文即位百姓無内外之繇得息肩於田畆天下盛富粟<lb/>
至十餘錢鳴鷄吠犬煙火萬里可謂和樂者乎<lb/>
<pb n="KR3k0029_WYG_061-2a"/>
文帝時百姓遂安自年六七十翁亦未嘗至市井游敖<lb/>
嬉戯如小兒狀<lb/>
唐太宗時外戸不閉行旅不賫糧<lb/>
　　　諸國風俗<lb/>
秦故秦地於禹貢時跨雍梁二州詩風秦豳兩國　昔<lb/>
后稷封邰公劉處豳太王徙岐文王作豐武王治鎬其<lb/>
民有先王遺風好稼穡務本業故豳詩言農桑衣食之<lb/>
本甚備有鄠社竹林南山檀柘號稱陸海<hi>如海之旡所</hi>
<pb n="KR3k0029_WYG_061-2b"/>
<hi>不出</hi>為九州膏腴<lb/>
始皇之初鄭國穿渠引涇水溉田沃野千里民以富饒<lb/>
　漢都長安徙齊諸田楚昭屈景及諸功臣家於長安<lb/>
徙髙貲富人與豪傑兼并之家於諸陵故五方雜厝風<lb/>
俗不純其世家則好禮文富人則商賈為利豪傑則遊<lb/>
俠通姦瀕南山近夏陽多險阻輕薄易為盜賊甞為天<lb/>
下劇又郡國輻湊浮食者多民去本就末貴人車服僭<lb/>
上衆庶倣效羞不相及嫁娶尤崇侈靡送死過度　天<lb/>
<pb n="KR3k0029_WYG_061-3a"/>
水隴西山多林木民以板為屋室故秦詩小戎曰在其<lb/>
板屋　安定北地上郡西河皆迫近戎狄脩習戰備髙<lb/>
上氣力以射獵為先<hi>漢興六郡也</hi>故秦詩無衣曰王于<lb/>
興師脩我甲兵及車轔駟鐵小戎之篇皆言車馬田狩<lb/>
之事漢興六郡良家子選給羽林期門以材力為官名<lb/>
將多出焉故此數郡民俗質木不耻宼盜水草宜畜放<lb/>
故凉州之畜為天下饒保邊塞三千石治之咸以兵馬<lb/>
為務酒禮之㑹上下通焉吏民相親以是其俗風雨時<lb/>
<pb n="KR3k0029_WYG_061-3b"/>
節谷籴常賤少盜賊有和氣之應賢於内郡政寛厚吏<lb/>
不苛刻之致也　巴蜀廣漢本南夷秦并以為郡土地<lb/>
肥美有江水沃野山林竹木疏食果實之饒民食稻魚<lb/>
旡㓙年憂俗不愁苦而輕易滛佚柔弱褊阨　景武間<lb/>
文翁為蜀守教民讀書法令未能篤信道徳反以好文<lb/>
譏刺貴慕豪勢及司馬遊宦京師以文辭顯於世郷黨<lb/>
慕循其迹後有王褒嚴遵揚雄之徒文章冠天下由文<lb/>
翁倡其教相如為之師　武都地雜氐羌及犍為牂牱<lb/>
<pb n="KR3k0029_WYG_061-4a"/>
越嶲皆西南外夷武帝初開置民俗畧與巴蜀同風而<lb/>
武都近天水俗頗似焉　故秦地三分天下之一而人<lb/>
衆不過什三然量其富居什六春秋吳季札觀樂為之歌<lb/>
秦曰此之謂夏聲夫能夏則大大之至也其周之舊乎<lb/>
　魏河南本殷之舊都周既㓕殷分其畿内為三國邶<lb/>
鄘衞是也自紂城北謂之邶以封紂子武庚南謂之鄘<lb/>
以管叔尹之東謂之衞以蔡叔尹之以監殷民謂之三<lb/>
監武王崩三監叛周公誅之盡以其地封康叔號曰孟<lb/>
<pb n="KR3k0029_WYG_061-4b"/>
侯以夾輔王室遷邶鄘衞之民於洛邑故邶鄘衞三國<lb/>
之詩相與同風邶詩曰在浚之下鄘曰在浚之郊邶又<lb/>
曰亦流于淇鄘曰送我乎淇衞曰瞻彼淇澳故吳公子<lb/>
札聘魯觀周樂聞邶鄘衞之歌曰美哉吾聞康叔之徳<lb/>
如是其衛風乎　康叔之風既歇而紂之化猶存故其<lb/>
俗剛強多豪傑侵奪薄恩禮好生忿　河東土地平易<lb/>
有鹽鐵之饒本唐堯所居詩風唐魏之國也成王㓕唐<lb/>
而封叔虞其民有先王遺教君子深思小人儉陋故唐<lb/>
<pb n="KR3k0029_WYG_061-5a"/>
詩蟋蟀山樞葛生之篇曰今我不樂日月其邁宛其死<lb/>
矣他人是愉百歳之後歸于其居皆思奢儉之中念死<lb/>
生之慮吳季札聞唐之歌曰思深哉其有陶唐氏之遺<lb/>
民乎　魏國亦姬姓也在晋之南河曲故其詩曰彼汾<lb/>
一曲寘之河之側呉季札聞魏之歌曰美哉渢渢乎<lb/>
周<hi>宗周鎬京洛邑成周也</hi>昔姬公營洛邑以為在于土<lb/>
中諸侯藩屏四方故立京師　周人之失巧偽趍利貴<lb/>
財賤義髙富下貧喜為商賈不好仕宦　韓鄭陳韓分<lb/>
<pb n="KR3k0029_WYG_061-5b"/>
晉得南陽郡及潁川之父城定陵㐮城頴陽頴隂長社<lb/>
陽翟郟東接汝南西接𢎞農得新安宜陽皆韓分也<lb/>
又詩序陳鄭之國與韓同星分焉鄭本周宣王弟友為<lb/>
周司徒食采於宗周畿内是為鄭右洛左泲合溱洧焉<lb/>
土隘而狹山居谷汲男女亟聚㑹故其俗淫鄭詩曰出<lb/>
其東門有女如雲又曰溱與洧方渙渙兮士與女方秉<lb/>
菅兮洵訏且樂惟士與女伊其相謔此其風也吳季札<lb/>
聞鄭之歌曰美哉其細已甚民弗堪也是其先亡乎<lb/>
<pb n="KR3k0029_WYG_061-6a"/>
陳周武王封舜後媯滿於陳是為胡公妻以元女大姬<lb/>
婦人尊貴好祭祀用史巫故其俗尚鬼陳詩曰坎其擊<lb/>
鼓宛邱之下亡冬亡夏值其鷺羽又曰東門之枌宛邱<lb/>
之栩子仲之子婆娑其下此其風也吳季札聞陳之歌<lb/>
曰國亡主其能乆乎　潁川南陽本夏禹之國夏人尚<lb/>
忠其敝朴野秦既滅韓徙天下不軌之民於南陽故其<lb/>
俗誇奢尚氣力好商賈漁獵藏匿難制御也　宛西通<lb/>
武闗受江淮一都㑹也宣帝時鄭𢎞召信臣為南陽太<lb/>
<pb n="KR3k0029_WYG_061-6b"/>
守信臣勸民農桑弃末歸本即以殷富　潁川有都士<lb/>
有申子韓非刻害餘烈髙仕宦好文學民以貪吝爭訟<lb/>
生分為失韓延壽為太守先之以敬譲黄覇繼之教化<lb/>
盛行獄或八年无重囚　南陽好商賈召父富以本業<lb/>
頴川好爭訟一韓化以篤厚君子之徳風也小人之徳<lb/>
草也信矣　趙中山地薄人衆猶有少丘紂淫亂餘民<lb/>
丈夫相聚遊戯悲歌慷慨起則推剽掘冢作姦巧多弄<lb/>
物為倡優女子彈弦跕蹗游媚富貴徧諸侯之後宫<lb/>
<pb n="KR3k0029_WYG_061-7a"/>
邯鄲北通燕涿南有鄭衞漳河之間一都㑹也其土廣<lb/>
俗雜大率精急髙氣勢輕為姦　太原上黨又多晉公<lb/>
族子孫以詐力相傾矜夸功名執仇過直嫁取送死奢<lb/>
靡漢興號為難治擇嚴猛之將或任殺伐為威父兄被<lb/>
誅子弟怨憤至告訴刺史二千石或報殺其親屬<lb/>
代石北迫近胡宼民俗好氣為姦不事農商自至晉時<lb/>
已患其剽悍而武靈王又益厲之故冀州之部盜贓常<lb/>
為他州劇　定㐮雲中五原本戎狄地頗有楚衞齊趙<lb/>
<pb n="KR3k0029_WYG_061-7b"/>
之　其民鄙朴少禮文好射獵鴈門亦同俗<lb/>
燕武王定殷封召公於燕　薊南通齊趙勃碣之間一<lb/>
都㑹也初太子丹養勇士不愛後宫美女民化以為俗<lb/>
至今猶然賔客相過以婦侍宿嫁取之夕男女无别反<lb/>
以為榮其俗愚悍少慮輕薄無威亦有所長敢求急人<lb/>
燕丹遺風也　上谷至遼東地廣民稀數被胡宼俗與<lb/>
趙代相類有魚鹽棗栗之饒<lb/>
殷道衰箕子去之朝鮮教其民以禮義田蠶織作嫁取<lb/>
<pb n="KR3k0029_WYG_061-8a"/>
旡所讎是以其民終不相盜旡門戸之閉婦人貞信不<lb/>
淫辟其田民飲食以籩豆都邑頗放效及内郡賈人往<lb/>
往以杯器食郡初取吏於遼東吏見民無閉藏及賈人<lb/>
往者夜則為盜俗稍益薄　東夷天性柔順異於三方<lb/>
之外故孔子悼道不行欲浮於海欲居九夷有以也<lb/>
齊少昊之世有爽鳩氏虞夏時有季崱<hi>崱仕力反</hi>湯時<lb/>
有逄公栢陵殷末有薄姑氏皆為諸侯國至周成王時<lb/>
薄姑氏與四國作亂成王滅之以封師尚父是為太公<lb/>
<pb n="KR3k0029_WYG_061-8b"/>
詩風齊國是也臨淄名營邱故齊詩曰子之還兮遭我<lb/>
乎狃之閒兮又曰俟我於著乎而此亦舒緩之體也吳<lb/>
季札聞齊之歌曰泱泱乎大風也哉表東海者其太公<lb/>
乎國未可量也　太公封齊至國修政因其俗簡其禮<lb/>
而人民多歸　太公以齊地負海舄鹵少五穀而人民<lb/>
寡迺勸以百工之業通魚鹽之利而人物輻湊後十四<lb/>
世桓公用管仲設輕重以富國合諸侯成霸功身在陪<lb/>
臣而取三歸其俗彌侈織作氷紈綺繡純麗之物號為<lb/>
<pb n="KR3k0029_WYG_061-9a"/>
冠帶衣履天下　初太公治齊脩道徳尊賢智賞有功<lb/>
故至今其土多好經術矜功名舒緩濶達而足智其失<lb/>
矜奢朋黨言與繆虚詐不情急之則散緩之則放縱<lb/>
初太公始封周公問何以治齊太公曰舉賢而上功周<lb/>
公曰後世必有簒弑之臣後為強臣田和所滅後又為<lb/>
秦所滅<lb/>
魯周以少昊之墟曲阜封伯禽為魯侯以為周公主其<lb/>
民有聖人之化孔子曰魯一變至於道言近正也　洙<lb/>
<pb n="KR3k0029_WYG_061-9b"/>
泗之教其民渉渡㓜者扶老而代其任俗既益薄長老<lb/>
不自安與㓜小相譲故曰魯道衰洙泗之間齗齗如也<lb/>
　孔子憫王道衰乃修六經以述唐虞三代之道弟子<lb/>
受業而通者七十二人是以其民好學尚禮義重㢘耻<lb/>
　伯禽受封之魯三年而後報政周公曰何遲也伯禽<lb/>
曰變其俗革其禮故遲　太公問何以治魯周公曰尊<lb/>
尊而親親太公曰後世寖弱矣故魯自文公以後禄去<lb/>
公室政在大夫季氏逐昭公陵夷微弱二十四世為楚<lb/>
<pb n="KR3k0029_WYG_061-10a"/>
所滅然本大國故自為分野　今去聖乆逺周公遺化<lb/>
消微孔氏庠序衰壊地狹民衆頗有桑麻之業亡林澤<lb/>
之饒俗儉嗇愛財趍商賈好訾毁多巧偽䘮祭之禮文<lb/>
備實寡其好學猶愈於他俗<lb/>
宋周封微子於宋本陶唐氏火正閼伯之墟也詩風曹<lb/>
國也武王封弟曹叔振鐸於曹其後稍大得山陽陳留<lb/>
　昔堯作游成湯<hi>作游者言為宫室游止之處也</hi>舜漁<lb/>
雷澤湯止于亳故其民猶有先王遺風重厚多君子好<lb/>
<pb n="KR3k0029_WYG_061-10b"/>
稼穡惡游食以致畜藏　宋雖滅本大國故自為分野<lb/>
　沛楚之失急疾顓已地薄民貧而山陽好為姦盜<lb/>
衞本顓頊之墟故謂之帝邱夏后之世昆吾居之成公<lb/>
後為韓魏所侵盡亡其旁邑獨有濮陽　衞地有桑間<lb/>
濮上之阻男女亦亟㑹聚聲色生焉故俗稱衞之音<lb/>
周末有子路夏育民人慕之故其俗剛武上氣力　漢<lb/>
興二千石治者亦以殺戮為威宣帝時韓延夀為本郡<lb/>
太守承聖恩崇禮義尊諫諍至今本郡號善為吏延壽<lb/>
<pb n="KR3k0029_WYG_061-11a"/>
之化也　其俗頗奢靡嫁取送死過度野王<hi>地名</hi>好氣<lb/>
任俠有濮上風<lb/>
楚周成王封文王先師鬻融之曾孫熊繹於荆蠻為楚<lb/>
子居丹陽楚有江漢川澤山林江南地廣或火耕水<lb/>
耨民食魚稻以漁獵山伐為業果蓏蠃<hi>來戈反</hi>蛤食物<lb/>
常足故啙<hi>音紫</hi>窳<hi>音庾</hi>　生而亡積聚飲食還給不憂<lb/>
凍餓亦亡千金之家信巫鬼重淫祀而漢中淫失枝柱<lb/>
與巴蜀同俗　汝南之别皆急疾有氣執　江陵故郢<lb/>
<pb n="KR3k0029_WYG_061-11b"/>
東西通巫巴東有雲夢之饒亦一都㑹也<lb/>
吳太伯初奔荆蠻荆蠻歸之號曰句<hi>音鉤</hi>吳太伯卒後<lb/>
世謂之虞　呉越之君好勇故其民至今好用劒輕死<lb/>
易發　夀春合肥受南北朔皮革匏木之輸亦一都㑹<lb/>
也　始楚賢臣屈原被讒放流作離騷賦以自傷悼後<lb/>
有宋玉唐勒之屬慕而述之皆以顯名<lb/>
漢興髙祖王兄子濞於吳招致天下之娯游子弟枚乗<lb/>
鄒陽嚴夫子之徒興於文景之際而淮南王安亦都夀<lb/>
<pb n="KR3k0029_WYG_061-12a"/>
春招賔客著書而吳有嚴助朱買臣貴顯漢朝文辭並<lb/>
發故世𫝊楚詞　其失巧而少信　初淮南王異<hi>優異</hi>
<hi>也</hi>國中民家有女者以待游士而妻之故至今多女而<lb/>
少男　吳越與楚相接比數相兼并故民俗畧同　呉<lb/>
東有海鹽章山之銅三江五湖之利亦江東一都㑹也<lb/>
　江南地卑丈夫多夭　粤少康之庶少封於㑹稽文<lb/>
身斷髮以避蛟龍之害後有句踐周元王賜命為伯漢<lb/>
興復立閩君子揺為粤王至武帝始滅為郡國處近海<lb/>
<pb n="KR3k0029_WYG_061-12b"/>
多犀象瑇瑁珠璣銀銅果布之湊中國往商賈者多取<lb/>
富焉畨禺其一都㑹也民服布如单被穿中央為貫頭<lb/>
男子耕農　禾稻紵麻女子桑蠶織績亡馬與虎民有<lb/>
五畜<hi>牛羊豕雞犬也</hi>山多麈<hi>音主似鹿而大/</hi>麋<hi>似鹿而</hi>
<hi>小</hi>兵則矛盾刀木弓弩竹矢或骨為鏃<lb/>
　　　歴代所尚<lb/>
商之政尚猛故其俗激昂而奮厲　周之政尚寛故其<lb/>
俗和柔而寛緩　太公治齊舉賢尚功周公知其後必<lb/>
<pb n="KR3k0029_WYG_061-13a"/>
以强亡　周公治魯尊尊而親親太公知其後必以弱<lb/>
亡　秦人刑嚴而苛法峻而宻教化不立風俗見於借<lb/>
父耰鋤慮有徳色母取箕帚立而誶語抱哺其子與公<lb/>
並倨　賈誼曰商君遺禮義行之二歳秦俗日敗<lb/>
漢文帝躬行元嘿示敦朴為天下先故五六十載之間<lb/>
移風易俗黎民醇厚<lb/>
西漢尚經術<lb/>
東漢尚名節<lb/>
<pb n="KR3k0029_WYG_061-13b"/>
晉尚虚浮<lb/>
唐尚詞章<lb/>
董仲舒曰凡下之從上也不從口之所言而從心之所<lb/>
好也上好勇則民輕死上好仁則民輕財故上之所好<lb/>
民必甚矣　匡衡曰鄭伯好勇國多暴虎秦穆貴信民<lb/>
多從死陳后好巫民多淫祀晉侯好儉民多蓄聚太祖<lb/>
好武則天下猛士出而為之兵太宗好竒謀則天下計<lb/>
畫之士出而為之慮真宗好賢則天下豪傑之士出而<lb/>
<pb n="KR3k0029_WYG_061-14a"/>
為之任仁宗好文愛儒則天下無有不學之士人<lb/>
總論國家之治亂本於禮而風俗之善惡係於習赤子<lb/>
之啼无有五方其聲一也及其長則言語不通飲食不<lb/>
同有至死莫能相為者是無他焉所習異也至於古今<lb/>
亦然有服古之衣冠於今之世則駭於州里矣服今之<lb/>
衣冠於古之世則僇於有司矣衣冠烏有是非哉習與<lb/>
不習而已矣夫民朝夕見之其心安焉以為天下事正<lb/>
應如此一旦驅之使去此而就彼則无不憂疑而莫肯<lb/>
<pb n="KR3k0029_WYG_061-14b"/>
從矣昔秦廢井田而民愁怨王莽復井田而民亦愁怨<lb/>
趙武靈王變華俗效胡服而羣下不悦後魏孝文帝變<lb/>
胡服效華俗而羣下亦不悦由此觀之世俗之情安於<lb/>
所習駭於所未見固其常也是故上行下效謂之風薫<lb/>
蒸漸漬謂之化淪胥委靡謂之流衆心安定謂之俗及<lb/>
乎風化已失流俗已成則雖辨智弗能諭也强毅不能<lb/>
制也重賞不能勸也嚴刑不能止也自非聖人得位而<lb/>
臨之積百年之功莫能變也<hi>司馬温公文</hi>
<pb n="KR3k0029_WYG_061-15a"/>
聖人之化自近及逺由内及外是以京師者風俗之樞<lb/>
機四方之所面向而依倣者也加之士民富庶財物畢<lb/>
㑹難以儉率易以奢變至於發一端作一事衣冠車馬<lb/>
之竒器物服玩之具旦出竒制夕染諸夏工者矜能於<lb/>
无用商者通貨於難得歳加一歳巧拙之性不可窮好<lb/>
尚之勢多所易故物有未敝而見毁於時人有循舊而<lb/>
見嗤於俗富者競以自勝貧者耻其不若且曰彼人也<lb/>
我人也彼為奉養若此之麗而我反不及由是轉相慕<lb/>
<pb n="KR3k0029_WYG_061-15b"/>
效務盡鮮明使愚下之人有逞一時之嗜慾破終身之<lb/>
貲産而不自知也且山野不能給野火江海不能實陋<lb/>
巵淳和之風散則貪饕之行成貪饕之行成則上下之<lb/>
力匱如此則人无全行士無㢘聲尚陵逼者為時宜守<lb/>
檢押者為鄙野節義之民少兼并之家多富者財産滿<lb/>
州域貧者困窮不免於溝壑夫人之為性心充體逸則<lb/>
樂生心欝體勞則思死若是之俗何法令之能避哉故<lb/>
刑罰所以不措者此也且壊崖破岩之水原自㳙㳙干<lb/>
<pb n="KR3k0029_WYG_061-16a"/>
雲蔽日之木起於青葱禁微者易救末者難所宜畧依<lb/>
古之王制命市納賈以觀好惡有作竒技淫巧以疑衆<lb/>
者糾罰之下至物器饌具為之品制以節之工商逐末<lb/>
者重租稅以困辱之民見末業之無用而又為糾罰困<lb/>
辱不得不趍於田畝田畝闢則民無飢矣以此顯示衆<lb/>
庶未有輦轂之内治而天下不治矣<lb/>
　<lb/>
　<lb/>
<pb n="KR3k0029_WYG_061-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索卷六十一<lb/>
</p>
<p>
</p>
  </div>
</body>
</text>
</TEI>
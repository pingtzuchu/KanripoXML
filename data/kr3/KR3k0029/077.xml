<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷十一</head> <lb/>
    <p>
<pb n="KR3k0029_WYG_077-1a"/>
欽定四庫全書<lb/>
　羣書考索後集卷十一<lb/>
　　　　　　　　　　　　宋　章如愚　編<lb/>
　　官制門<lb/>
　　　國子祭酒<lb/>
周師氏以三徳三行教國子凡國之貴遊子弟學焉<lb/>
　保氏養國子以道教之以六藝六儀<lb/>
漢置博士至東京凡十四人而聰明有威重者一人為<lb/>
<pb n="KR3k0029_WYG_077-1b"/>
　祭酒謂之博士祭酒　本注曰僕射中興轉為祭酒<lb/>
　　胡廣曰凡官名祭酒皆一位之元長古者賔得主<lb/>
　　人饌則老者一人舉酒以祭地故以祭酒為名焉<lb/>
　　此國子祭酒名所由始也<lb/>
晉武帝咸寜四年立國子學置祭酒一人　永嘉中又<lb/>
　别置儒林祭酒一人以杜夷為之命常為訓範總統<lb/>
　一學中衆事又立太學<lb/>
宋不置學明帝置總明觀祭酒一人　齊永明中立學<lb/>
<pb n="KR3k0029_WYG_077-2a"/>
　尚書令王儉領祭酒省總明觀　齊梁號為國師<lb/>
　梁武帝以國子學生舊限貴賤帝招徕後進五舘生<lb/>
　皆引寒門雋才<lb/>
陳　後魏亦曰國子祭酒　北齊國子寺有祭酒一人<lb/>
　　隋開皇中國子寺不𨽻太常　凡國學諸官自漢<lb/>
　以下並屬太常至隋始革之<lb/>
　又改寺為學仁夀元年罷國子學唯立太學省祭酒<lb/>
　等官　煬帝改國子學為國子監復置祭酒<lb/>
<pb n="KR3k0029_WYG_077-2b"/>
唐因之龍朔改為司成館祭酒為大司成咸亨復光宅<lb/>
　改為成均監神龍復領六學國子太學四門律學書<lb/>
　學筭學皆以儒學優重者為之<hi>通典職林</hi>
宋國子監有判監事有管勾監事待制以上則為判餘<lb/>
　為管勾<hi>㑹要</hi>熈寜初詔用經術取士廣闢黌舍分為<lb/>
　三學増置生徒總二千八百人朝廷育才於斯為盛<lb/>
　及元豐中復正官名置國子監祭酒掌三學之教法<lb/>
　政令<hi>續㑹要</hi>而祭酒猶未除人崇寜立辟雍置大司<lb/>
<pb n="KR3k0029_WYG_077-3a"/>
　成一員為師儒之首總辟雍太學之政令位諸曹侍<lb/>
　郎上<hi>本朝官制</hi>詔天下貢士以三舍考選政和罷三<lb/>
　舍辟雍官屬並罷<hi>四朝志</hi>建炎三年併國子監歸禮<lb/>
　部紹興三年詔駐蹕所在因國子監量養生徒置博<lb/>
　士二員祭酒猶未置也　十二年始置祭酒<hi>中興㑹</hi>
　<hi>要</hi>十三年太學成<hi>劉季裴題名記</hi>
國子司業<lb/>
煬帝大業三年於國子監初置司業一人禮曰樂正司<lb/>
<pb n="KR3k0029_WYG_077-3b"/>
　業父師司成因以為名<lb/>
唐置二人副貳祭酒通判監事龍朔二年改為少司成<lb/>
　咸亨初復舊凡祭酒司業皆儒重之官非其人不居<lb/>
　<hi>通典</hi>
　　歸崇敬授國子司業上言司業義在禮記樂正司<lb/>
　　業正長也言樂官之長同主此業爾雅云大板曰<lb/>
　　業按詩周頌設業設簴崇牙樹羽則業乃懸鐘磬<lb/>
　　之簨簴也今太學師不教樂於義則無所取請改<lb/>
<pb n="KR3k0029_WYG_077-4a"/>
　　國子監為辟雍祭酒為太師氏司業一為左師一<lb/>
　　為右師詔下尚書集百僚定議以聞議者重難改<lb/>
　　作其事不行<lb/>
宋有同判監事同管勾監事或帶職朝官充凡監事皆<lb/>
　總之<hi>㑹要四朝志</hi>元豐正名置司業掌三學之教法<lb/>
　政令<hi>續㑹要</hi>初除朱服<hi>職畧</hi>建炎三年省紹興十二<lb/>
　年復置<hi>中興會要</hi>隆興併省司業不許與祭酒並除<lb/>
　乾道七年欲除劉焞孝宗曰司業乃祭酒之貳並置<lb/>
<pb n="KR3k0029_WYG_077-4b"/>
　何妨於是始並置<hi>孝宗㑹要</hi>
國子監丞<lb/>
隋置三人唐一人掌判監事凡六學生毎嵗有業成上<lb/>
　于監者以其業與司業祭酒試之登第者白祭酒上<lb/>
　于尚書禮部<hi>六典</hi>
宋景祐二年孫祖徳請於直講京官内差一員充監丞<lb/>
　詔學官兼領掌錢榖出納之事<hi>兩朝志</hi>元豐定制置<lb/>
　祭酒司業掌三學之教法政令而監之事則丞與焉<lb/>
<pb n="KR3k0029_WYG_077-5a"/>
　<hi>續㑹要</hi>建炎三年省紹興十二年復置<hi>中興㑹要</hi>
國子博士<lb/>
　班固云六國時往往有博士掌通古今　又曰博士秦<lb/>
　官漢因之後多至數十人武帝初置五經博士宣帝<lb/>
　成帝時五經家法稍増置博士一人選有三科髙第<lb/>
　為尚書次為刺史其不通政事以久次補諸侯太傅<lb/>
　元始四年改博士為博士師<lb/>
後漢兼而存之博士凡十四人　易施孟梁丘京氏尚<lb/>
<pb n="KR3k0029_WYG_077-5b"/>
　　書歐陽大小夏侯詩齊魯韓毛禮大小戴春秋嚴<lb/>
　　顔各一博士華嶠漢書曰初欲立左氏傳博士范<lb/>
　　丹以為左氏淺末不宜立陳氏乃詣闕上疏争之<lb/>
　　更相辯對帝卒立左氏學<lb/>
　掌以五經教子弟國有疑事掌丞問對　安帝以博<lb/>
　士多非其人詔命三公將軍中二千石舉博士各一<lb/>
　人務得經明行髙卓爾茂異<lb/>
晉咸寜四年初置國子博士一人皆取履行清淳通明<lb/>
<pb n="KR3k0029_WYG_077-6a"/>
　典義若散騎常侍中書侍郎太子中庶子以上乃得<lb/>
　召試<lb/>
梁置五經博士各一人　魏晉宋齊並不置五經博士<lb/>
　至此始置<lb/>
隋省國子博士至大業復置<lb/>
唐増置二人掌教文武官三品以上及國公子孫龍朔<lb/>
　改為司成宣業咸亨初復諸州府亦有經學博士一<lb/>
　人<hi>通典</hi>
<pb n="KR3k0029_WYG_077-6b"/>
宋國子監無博士有直講八人熈寜改為太學博士元<lb/>
　豐定制亦無國子博士大觀元年薛昻乞置國子博<lb/>
　士四員國子正録各二員與太學官分掌教導從之<lb/>
　建炎併國子監於禮部紹興三年詔駐蹕所在因國子監<lb/>
　量養生徒置博士二員<hi>中興㑹要</hi>餘學猶未置也<lb/>
國子監主簿<lb/>
北齊國子寺置主簿隋一人　唐因之掌印勾檢監事<lb/>
　凡六學生有不率師教者則舉而免之<hi>六典</hi>
<pb n="KR3k0029_WYG_077-7a"/>
宋國子監主簿一人以京官或選人充掌文簿或勾考<lb/>
　其出入焉<hi>兩朝志</hi>元豐元年詔省主簿三年罷書庫<lb/>
　官復置主簿<hi>㑹要</hi>
國子正録<lb/>
北齊國子寺有正録員　隋一人　唐因之<hi>六典</hi>
宋闕雖元豐定制亦不置國子正録大觀元年薛昻乞<lb/>
　置國子博士國子正録與太學官分掌教導從之自<lb/>
　是始置正録凡二員建炎三年省紹興十二年復置<lb/>
<pb n="KR3k0029_WYG_077-7b"/>
書庫官<lb/>
宋書庫監官以京朝官充掌印經史羣書以備朝廷宣<lb/>
　索賜予之用及出鬻而收其直以上於官<hi>續㑹要</hi>
　建炎三年併國子監歸禮部官省　紹興十三年復<lb/>
　置一員後省三十二年詔學官兼書庫　乾道七年<lb/>
　復置<hi>中興㑹要孝宗㑹要</hi>
太學　太學博士<lb/>
晉江左因裴頠奏増置國子博士十六人謂之太學博<lb/>
<pb n="KR3k0029_WYG_077-8a"/>
　士品服同國子博士　梁置太學博士八人　北齊<lb/>
　國子寺有太學博士十人　後周置太學博士下大<lb/>
　夫六人　隋仁夀元年罷國子惟立太學置博士五<lb/>
　人大業減置二人<lb/>
唐増置三人掌教文武官五品以上及郡縣公子孫<hi>六</hi>
　<hi>典</hi>
宋熈寜四年詔宋靖國吕嘉問相度錫慶院建太學從<lb/>
　鄧綰所請也　綰言國子監粗容春秋釋奠齋庖之<lb/>
<pb n="KR3k0029_WYG_077-8b"/>
　　室不足以容諸生至於太學即未曽營建止是假<lb/>
　　錫慶院西北隅廊屋數十間逼窄湫隘又官司未<lb/>
　　曽葺治今大新學制學者坌集恐不足以容乞特<lb/>
　　賜錫慶院為太學故命相相其地建之<lb/>
　元豐三年詔改國子監直講為太學博士毎經二人<lb/>
　掌分經講授考校程文以徳行道藝訓導學者　紹<lb/>
　聖元年左司諫翟思言前熈寜更置太學博士正録<lb/>
　雖有朝廷特除然類令國子監長貳薦舉所業攷第<lb/>
<pb n="KR3k0029_WYG_077-9a"/>
　髙下以次除授復位試法以覈材實其進士發觧省<lb/>
　試廷試在十五人内太學上舍内舍職事者並令召<lb/>
　試不在此例許投所業國子監攷覆方與召命元祐<lb/>
　以来罷去試法請自今除學官依舊法召試從之元<lb/>
　符元年詔學宫嵗一試　政和七年臣僚言熈寜元<lb/>
　豐間博士未嘗除代近年以来席未暖而代者已至<lb/>
　率三人而守一若從正録第遷則博士可免除代與<lb/>
　前熈寜元豐無異從之<hi>並續㑹要</hi>建炎南渡廢紹興<lb/>
<pb n="KR3k0029_WYG_077-9b"/>
　十二年權於臨安府措置増展置太常博士三員十<lb/>
　三年始復建太學<lb/>
太學正録<lb/>
北齊國子寺有録事員　隋一人　唐因之<hi>六典</hi>
宋仁宗朝胡瑗掌太學其正録第補諸生　熈寜末興<lb/>
　三舍始選官為正録如學官之例<hi>聖朝職畧</hi>學正五<lb/>
　人學行學規凡諸生之戾規矩者待以五等之罰學<lb/>
　録五人掌佐學正糾不如規者　元祐三年罷命官<lb/>
<pb n="KR3k0029_WYG_077-10a"/>
　正録以上舍内舍生充後復置命官學正二員　紹<lb/>
　聖改元復　元豐學制命官學職悉仍舊焉<hi>續㑹要</hi>
　建炎三年省　紹興十二年復置各一員<hi>中興㑹要</hi>
武學<lb/>
武學博士武學諭慶歴三年置學始以阮逸為之<hi>宋官</hi>
　<hi>制</hi>未㡬省　熈寜五年樞宻院乞復置武學選文武<lb/>
　官知兵者充教授仍差韓縝判武學郭固同判　朝<lb/>
　臣以上判學<hi>續㑹要</hi>
<pb n="KR3k0029_WYG_077-10b"/>
武學教授如國子置直講　元豐官制行改為武學博<lb/>
　士　教授蔡碩就除博士　武學博士學諭各一人<lb/>
　掌以兵書弓馬武藝訓誘學者<hi>四朝志</hi>建炎兵興廢<lb/>
　　紹興十六年詔令臨安府修建武學二十六年詔<lb/>
　武學博士學諭各置一員内博士於文臣有出身或<lb/>
　武舉出身曽預髙選人充其學諭差武舉人<hi>中興職</hi>
　<hi>畧</hi>
　　　將作監<lb/>
<pb n="KR3k0029_WYG_077-11a"/>
將作監秦有將作少府掌治宫室　漢因之景帝更為<lb/>
　將作大匠秩二千石中六年改光武省常以謁者兼<lb/>
　之章帝建初元年又置初以任隗為之掌修作宗廟<lb/>
　路寢宫室陵園木土之功<lb/>
魏　晉因之江左至宋　齊皆有事則置無事則省<lb/>
　梁天監七年置十二卿改將作大匠為大匠卿是為<lb/>
　秋卿　陳因之<lb/>
後魏亦有之　北齊有將作寺其官曰大匠　後周有<lb/>
<pb n="KR3k0029_WYG_077-11b"/>
　匠師中大夫掌城郭宫室之制又有司木中大夫掌<lb/>
　木土之政令<lb/>
隋與北齊同至開皇二十年改寺為監大匠為大監初<lb/>
　加置副監煬帝十三年改為大令　唐復為匠龍朔<lb/>
　改為繕工監　咸亨復光宅改為營繕監神龍復天<lb/>
　寳中改大匠為大監掌土木工匠之政<hi>通典六典唐</hi>
　<hi>職林</hi>
宋判監事一人以朝官以上充凡土木工匠之政𨽻三<lb/>
<pb n="KR3k0029_WYG_077-12a"/>
　司修造案本監但掌祠祀供省牲牌鎮石炷香盥手<lb/>
　焚版幣之事<hi>續㑹要</hi>　熈寜初以嘉慶院為監上重<lb/>
　為任使統修造之政<hi>㑹要</hi>四年以范子竒判監向宗<lb/>
　儒同判　元豐乃正名焉<hi>職畧</hi>掌土木工匠之事凡<lb/>
　出納籍帳嵗受而㑹之上工部分案五設吏二十有<lb/>
　七總局九宫城繕完則歸修内司辨其工作因能任<lb/>
　事則歸東西八作司乗時儲積以待給用則歸竹木<lb/>
　務窑務丹粉所麥麵場前期樸斵以應緩急則歸事<lb/>
<pb n="KR3k0029_WYG_077-12b"/>
　材場歛其餘材無所遺棄則歸退材場<hi>續㑹要</hi>　中<lb/>
　興以来將作少府未置監　建炎三年始併歸工部<lb/>
　　紹興三年復置將作監少府事總焉<hi>中興㑹要</hi>
將作少監<lb/>
後周有少匠下大夫　隋將作置副監一人煬帝改為<lb/>
　少監又改少匠又更少令　唐武徳以為少匠　龍<lb/>
　朔中為繕工少監　咸亨中為營繕少監後復故<hi>唐</hi>
　<hi>職林</hi>
<pb n="KR3k0029_WYG_077-13a"/>
宋熈寜四年將作監置同判　元豐中為少監<hi>續㑹要</hi>
將作監丞　漢將作有丞二人後漢置一人　晉魏<lb/>
　因之<lb/>
東晉　宋齊有事則置無事即罷　梁天監七年置大<lb/>
　匠丞一人<lb/>
陳因之　後魏有之　北齊四人　後周曰匠師上士<lb/>
　一人<lb/>
隋二人　唐四人<hi>六典</hi>　掌判監事凡内外繕造百司<lb/>
<pb n="KR3k0029_WYG_077-13b"/>
　供給大事則聽制勅小事則候省待以諮大匠而下<lb/>
　於署監以供其職<lb/>
宋朝熈寜四年以宋靖國知將作監丞<hi>續㑹要</hi>　元豐<lb/>
　正名初除呉處厚<hi>職畧</hi>
將作監簿　晉將作置主簿員江左有事則置無事則<lb/>
　省<lb/>
梁天監七年復置將作主簿一人　北齊將作等有功<lb/>
　曹主簿員若有營作又别立長史司馬主簿各一員<lb/>
<pb n="KR3k0029_WYG_077-14a"/>
　　隋二人<lb/>
唐因之<hi>六典</hi>　掌印勾檢稽失凡官吏之申請糧料俸<lb/>
　食差遣假使必由之以發其事若諸司之應供四署<lb/>
　三監之體物器用違闕随而舉焉<lb/>
宋熈寜四年初以殿中丞楊増知將作主簿公事<hi>續㑹</hi>
　<hi>要</hi>上元豐正名初除<lb/>
　　　軍器監<lb/>
後周武帝四年初置軍器監<hi>隋百官志</hi>　隋少府監統<lb/>
<pb n="KR3k0029_WYG_077-14b"/>
　鎧甲弓弩等局<lb/>
唐武徳初有武器監一人少監一人掌兵使廐牧　七<lb/>
　年廢軍器監　八年復之　九年又廢　貞觀元年<lb/>
　罷軍器大監置少監後省之以其地𨽻少府監為甲<lb/>
　弩坊焉皆𨽻少府右尚署　開元初復以其地置軍<lb/>
　器使至三年以使為監更置少監一員丞二員主簿<lb/>
　一員録事一員及弓弩坊等署　十一年悉罷之復<lb/>
　𨽻少府為弓弩坊　十六年復移向北都監掌繕造<lb/>
<pb n="KR3k0029_WYG_077-15a"/>
　甲弩之屬辨其名物審其制度以時納于武庫少監<lb/>
　為之貳<hi>六典</hi>
宋軍器領於三司胄案官無専職　熈寜六年廢胄案<lb/>
　乃按唐令置監擇侍從官總判増勾當以為之屬<lb/>
　元豐中復正名分案百設吏十有三總局五掌繕治<lb/>
　兵械什物之事<hi>續會要</hi>　建炎三年併歸工部　紹<lb/>
　興十一年復置長貳一員<hi>中興㑹要</hi>
軍器少監<hi>沿革見軍器監門</hi>
<pb n="KR3k0029_WYG_077-15b"/>
軍器監丞　唐武徳初武器監置丞二人貞觀六年廢<lb/>
　武器監開元三年置軍器監有丞二掌判監事凡材<lb/>
　革出納之數工徒衆寡之役皆督課焉<hi>唐百官志六</hi>
　<hi>典</hi>
宋神宗時置丞二人初除沈叔通<hi>職畧</hi>建炎三年省紹<lb/>
　興三年復置<hi>中興㑹要</hi>
軍器監簿　唐武徳初武器監置主簿一人貞觀六年<lb/>
　廢武器監開元三年置軍器監有主簿掌印及勾檢<lb/>
<pb n="KR3k0029_WYG_077-16a"/>
　稽失<hi>百官志六典</hi>
宋神宗時置主簿一人初除錢長卿<hi>職畧</hi>
　　　日厯所<lb/>
修日厯官　唐貞元初韋執誼奏修撰私家紀録非是<lb/>
　望令各撰日厯月終館中詳定從之此日厯所從起<lb/>
　也<hi>葉伯益宏辭編題</hi>
宋舊以宰相兼監修國史修撰直舘檢討無常員掌修<lb/>
　日厯以時政記起居注會集修撰為一代之典舊於<lb/>
<pb n="KR3k0029_WYG_077-16b"/>
　門下省置編脩院専掌國史實録脩纂日厯元豐四<lb/>
　年廢編脩院歸史館官制行屬祕書省國史案六年<lb/>
　詔祕書省長貳毋得預著作脩纂日厯事進書即繋<lb/>
　銜以防漏洩如舊編脩院法焉八年詔吏部郎中曽<lb/>
　肇禮部郎中林希兼著作職事官兼職自此始元祐<lb/>
　五年移國史案置局専掌國史實録編脩日厯以國<lb/>
　史院為名𨽻門下省更不𨽻秘書省　紹聖二年詔<lb/>
　日厯還祕書省　宣和二年詔罷在京脩書諸局惟<lb/>
<pb n="KR3k0029_WYG_077-17a"/>
　祕書省日厯所係元豐國史案除著作官専管修纂<lb/>
　日厯之事無定員外其元豐分案編修日厯書庫官<lb/>
　吏並依元豐法<hi>四朝志</hi>　紹興元年以修日厯所為<lb/>
　名又詔祕書長貳通行修纂日厯<lb/>
　　以少監程俱言長貳於條不與修纂欲準元豐故<lb/>
　　事著作官闕從本省府暫牒校書郎或正字兼權<lb/>
　　所貴不廢編修故有是命<lb/>
　三年詔左僕射吕頥浩兼提舉修國史　時修日厯<lb/>
<pb n="KR3k0029_WYG_077-17b"/>
　　張綱言祕書省權輕難以取㑹又孫近言景徳二<lb/>
　　年王旦為相領史職乞宰府提舉故有是命<lb/>
　詔修日厯令侍從官帶史館修撰餘官帶直史館史<lb/>
　館檢討若著作郎佐郎闕依元豐例差郎官兼領<lb/>
　時以祠部郎虞澐兼大著禮部郎舒國清兼小著<lb/>
　日厯所以修國史日厯所為名四年詔修國史日厯<lb/>
　所以史館為名依舊制置編修校勘官十年秦檜請<lb/>
　下有司討論史館建併之弊禮部看詳於前元豐舊<lb/>
<pb n="KR3k0029_WYG_077-18a"/>
　制併歸祕書省國史案以著作郎佐郎修纂日厯遇<lb/>
　修正史郎置國史院遇修實録即置實録院見今修<lb/>
　淵聖及今上日厯令宰相提舉以監修國史繫銜實<lb/>
　録院以提舉實録院繫銜<hi>中興㑹要</hi>
　　　㑹要所<lb/>
修㑹要官唐徳宗貞元間蘇冕始為唐㑹要四十卷武<lb/>
　宗時崔鉉又續四十卷<lb/>
宋建隆初王溥取自宣宗以後故事并蘇崔所録共為<lb/>
<pb n="KR3k0029_WYG_077-18b"/>
　一百卷<hi>宋朝㑹要</hi>自建隆止慶厯四年成一百五十<lb/>
　卷<hi>章得象上王洙編脩</hi>王珪續以慶厯止熈寜十年<lb/>
　通舊増損成三百卷總二十一類八百五十五門<hi>國</hi>
　<hi>朝㑹要序</hi>乾道四年詔尚書太僕射陳俊卿兼提舉<lb/>
　編修本朝㑹要五年祕書少監江大猷等言蔡攸所<lb/>
　修宋朝㑹要除將熈寜十年以前章得象王珪所修<lb/>
　重加刪削外其自元豐至政和止修得帝系后妃吉<lb/>
　禮三門攸所修吉禮縁當時議論好惡不同妄有刪<lb/>
<pb n="KR3k0029_WYG_077-19a"/>
　改以迎時好乞令本省再加刪定兼今采續修斷自<lb/>
　神宗其五朝㑹要内有熈寜十年内事亦合重行編<lb/>
　入以續修本朝㑹要為名從之六年中書門下省言<lb/>
　國朝會要以修至靖康詔令自建炎元年接續至乾<lb/>
　道五年九年祕書少監陳騤言編類建炎以後㑹要<lb/>
　至紹興三十二年六月十一日成書以中興㑹要為<lb/>
　名從之<hi>孝宗㑹要</hi>
　　　勅令所<lb/>
<pb n="KR3k0029_WYG_077-19b"/>
提舉修勅令詳定附宋天聖慶厯嘉祐熈寜編叙及元<lb/>
　符勅令格式各差宰臣提舉<hi>○此事見續會要</hi>何執<lb/>
　　中奏四朝志乃云提舉勅令自熈寜初編修三司<lb/>
　　令式命宰臣王安石提舉自後皆以宰執為之如<lb/>
　　志所言是自熈寜始也然天聖既有提舉之例則<lb/>
　　不應自熈寜始五朝㑹要無所書今姑存之以俟<lb/>
　　考究<lb/>
　詳定官以侍從之通法令者充　舊制一員宣和中<lb/>
<pb n="KR3k0029_WYG_077-20a"/>
　　七員靖康減三員<lb/>
　政和元年差左僕射何執中提舉重修勅令執中上<lb/>
　章力辭於是不帶提舉以兼領為名同提舉焉　紹<lb/>
　興中改為詳定一司勅令所自建炎四年以前著為<lb/>
　紹興新法以後續降㡬二萬餘條前後牴牾乾道四<lb/>
　年刑部侍郎汪大猷請行刪削於是復置勅令所提<lb/>
　舉官以提舉詳定一司勅令繫銜詳定官以兼詳定<lb/>
　一司勅令繫銜<hi>孝宗㑹要</hi>
<pb n="KR3k0029_WYG_077-20b"/>
宋修軍馬司勅則屬樞宻<lb/>
　仁宗時命田况提舉熈寜八年權知審刑院崔台符<lb/>
　言奉詔修軍馬司勅縁軍政事重故事以樞臣總領於<lb/>
　是命樞宻使陳升之提舉管勾紹聖元年又詔知樞宻<lb/>
　院事韓忠彦提舉管勾詳定刪定軍馬司勅例<hi>續㑹要</hi>
刪定官宋朝舊刪定無常員大觀三年詔六曹刪定官<lb/>
　併入詳定一司勅令所為一局<hi>四朝志</hi>後省紹興十<lb/>
　二年徐度申請裒集建炎紹興詔㫖令専置一局乞<lb/>
<pb n="KR3k0029_WYG_077-21a"/>
　權行復置刪定官以三員為額於行在職事官内差<lb/>
　兼詔依舊以勅令所為名後省乾道六年復置勅令<lb/>
　所汪大猷申請正差刪定官乞繋銜充詳定一司勅<lb/>
　令所刪定官兼刪定官繫銜兼詳定一司勅令所刪<lb/>
　定官淳熈十五年林栗申請廢勅令局刪定官並省<lb/>
　紹興二年復置局差刪修官三員<hi>勅令所題名</hi>
東宫<lb/>
詹事秦官　應劭曰詹省也給也　漢因之掌太子家<lb/>
<pb n="KR3k0029_WYG_077-21b"/>
　位在長秋上　成帝鴻禧三年省　魏復置詹事領<lb/>
　東宫衆務　晉或置或否<lb/>
齊置府領官屬　梁　陳任總宫朝　後魏有太子左<lb/>
　右詹事<lb/>
北齊東宫衆事無大小皆統之　唐置詹事府掌内外<lb/>
　衆務糾彈非違總判府事置少詹事以貳之龍朔改<lb/>
　端尹少尹咸通復垂拱改宫尹神龍復<hi>通典</hi>
宋東宫官有詹事仁宗升儲置詹事二人神宗升儲置<lb/>
<pb n="KR3k0029_WYG_077-22a"/>
　詹事一人欽宗升儲置詹事二人多以他官兼充及<lb/>
　登位亦省<hi>兩朝國史志職林云</hi>
左右庶子　古者天子有庶子之官職諸侯卿大夫士<lb/>
　之庶子掌其戒令與其教治　庶子猶諸子周禮諸<lb/>
　子之官司馬屬　有大事則帥國子而致於太子唯<lb/>
　所用之<lb/>
秦置中庶子員漢庶子為太子少傅屬官後漢員五人<lb/>
　晉有中庶子庶子各四人宋中庶子與功髙中舍人<lb/>
<pb n="KR3k0029_WYG_077-22b"/>
　一人共掌其坊之禁令庶子掌侍從左右與功髙通<lb/>
　事舍人一人共掌其坊之禁令隋有左右庶子唐龍<lb/>
　朔中改左庶子為左中䕶右庶子為右中䕶　咸亨<lb/>
　中復故掌侍從賛相駁正啟奏<hi>通典六典</hi>
宋東宫官有左右庶子舊制不常設每儲闈之建隨宜<lb/>
　置官以備僚宷多以他官兼領<lb/>
　仁宗升儲置二人神宗升儲置二人欽宗升儲置一<lb/>
　人<hi>四朝志</hi>乾道中庶子諭徳除左不除右　同兼領<lb/>
<pb n="KR3k0029_WYG_077-23a"/>
　<hi>續㑹要</hi>
左右諭徳唐龍朔中左右春坊置左右諭徳各一人掌<lb/>
　諭皇太子以道徳随事諷讃皇太子朝宫臣列侍左<lb/>
　右階出入騎從<lb/>
宋東宫官有左右諭徳建儲則置否則闕仁宗神宗欽<lb/>
　宗升儲皆置二人並他官兼<hi>四朝志云</hi>乾道置二人<lb/>
　惟除左不除右<hi>孝宗㑹要</hi>
侍講侍讀唐太宗為晉王府有侍講及為太子亦置焉<lb/>
<pb n="KR3k0029_WYG_077-23b"/>
　其後或置或否開元初十王宅引辭學士書者入教<lb/>
　亦為侍讀<hi>職林</hi>而無侍講聖朝始置焉<lb/>
左右春坊東宫之務歴代以中庶子領之　北齊有門<lb/>
　下坊庶子領之典書坊庶子領之　隋門下坊置左<lb/>
　庶子典書坊置右庶子<lb/>
唐龍朔中改門下坊曰左春坊左庶子中允司議郎左<lb/>
　諭徳左賛善大夫崇文舘學士校書郎洗馬文學校<lb/>
　書正字等𨽻焉典書坊曰右春坊右庶子中舍人太<lb/>
<pb n="KR3k0029_WYG_077-24a"/>
　子舎人右諭徳右賛善大夫太子通事舎人家令率<lb/>
　更令等𨽻焉<lb/>
宋建儲闈即置仁宗神宗升儲並以内臣為左右春坊<lb/>
　勾當左右春坊事中興不置<hi>為不立東宫故也</hi>
　孝宗乾道元年立皇太子置左右春坊二員同左右<lb/>
　春坊二員<hi>㑹要</hi>
　<lb/>
　<lb/>
<pb n="KR3k0029_WYG_077-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷十一<lb/>
</p>
<p>
</p>
  </div>
</body>
</text>
</TEI>
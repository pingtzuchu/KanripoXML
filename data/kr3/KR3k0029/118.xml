<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷五十二</head> <lb/>
    <p>
<pb n="KR3k0029_WYG_118-1a"/>
欽定四庫全書<lb/>
　羣書考索後集卷五十二<lb/>
　　　　　　　　　　　　宋　章如愚　編<lb/>
　　財門<lb/>
　　　漕運<lb/>
言兵之患財賦之不足過計也興師十萬日費千金千<lb/>
里饋糧士有飢色賦者兵之所急而不足以為患何邪<lb/>
及觀周禮國用悉見於九式而獨於軍旅之費不與焉<lb/>
<pb n="KR3k0029_WYG_118-1b"/>
當是時兵農不分而國無養兵之費司馬所掌而軍政<lb/>
屬焉而又設六軍之衆軍賦所出卒因井田之制自地<lb/>
方一里而為井而至於成方十里自成十為終而至於<lb/>
同方百里自同十為封而至於畿方千里截然有序於<lb/>
是而有税有賦而兵食所仰以是盖先王之時自都逹<lb/>
境十里有飲食三十里有委五十里有積以待師旅又<lb/>
有委人軍旅共其委積疆埸有積倉之具徹申伯土疆<lb/>
以峙其糧而左氏亦云衛取於相土之東都以㑹王之<lb/>
<pb n="KR3k0029_WYG_118-2a"/>
東蒐<hi>定四年</hi>積倉於豳峙糧於申㑹蒐之備逹於衛境<lb/>
天下之富藏亦可見矣春秋之世猶有存者齊桓之師<lb/>
陳鄭欲供資糧屝屨<hi>僖四年</hi>晋文城濮之役館榖楚地<lb/>
三月楚師伐庸自廬以往振廪同食烏有賫糧轉送者<lb/>
耶秦人貪於聚歛以千八百國之民自養<hi>賈山</hi>雖瀕海<lb/>
之粟亦致京師<hi>伍被傳</hi>丁男力耕不足糧餉滎陽又置<lb/>
敖倉亦聚逺方之粟負海之郡轉輸河北率三十鍾而<lb/>
致二石先王之制蕩然矣漢因秦敖倉之舊嵗漕闗東<lb/>
<pb n="KR3k0029_WYG_118-2b"/>
粟以給京師自是而後漸致其弊淮南地逺或數千里<lb/>
遥屬於漢而吏卒遥役往長安道中衣装悉自備吴楚<lb/>
兵起長安中列侯從軍者皆貸子錢以自餉西南夷役<lb/>
負擔餽餉費千金鍾致一石而戰士之祿塞卒之糧班<lb/>
班見於信史<hi>食貨志與霍去病傳</hi>按大司農職凡郡國<lb/>
所積錢穀隨時轉送以供國用邊郡諸官請調度者皆<lb/>
為報給損多寡取相給足大農錢盡則以少府續之夫<lb/>
移郡國之財以給邊費自為勞擾而已此轉漕之病所<lb/>
<pb n="KR3k0029_WYG_118-3a"/>
以相望於秦漢而下也故耿夀昌在宣帝請糴三輔𢎞<lb/>
農等郡榖以給京師而省闗東漕卒亦可見也唐都長<lb/>
安而闗中號稱沃野然其土地狹所出不足以給京師<lb/>
備水旱故嘗轉漕東南之粟髙祖太宗之時用物有節<lb/>
而易贍水陸漕運嵗不過二十萬石髙宗以後嵗益増<lb/>
多江淮漕米至於東都陸運至陜其費不貲開元中裴<lb/>
耀卿請罷陜陸運而置河口使江南漕舟至河口者轉<lb/>
粟於倉而去江南之舟不入黄河黄河之舟不入洛口<lb/>
<pb n="KR3k0029_WYG_118-3b"/>
而河陽栢厓太原永豐渭南諸倉節次轉運故三嵗漕<lb/>
七百萬石省陸運錢三十萬緡代宗廣徳中劉晏專領<lb/>
轉輸晏為歇艎又江船二千艘自揚州至河隂江船不<lb/>
入汴汴船不入河河船不入渭江南之運積揚州汴河<lb/>
之運積河隂河船之運積渭口渭船之運入太倉嵗轉<lb/>
運百一十萬石<lb/>
　　　常平義倉<lb/>
成周養民之法縣都有委積倉廪有分頒振荒䘏災具<lb/>
<pb n="KR3k0029_WYG_118-4a"/>
載禮典古先聖人法制豫防俾嵗雖凶而常豐民雖貧<lb/>
而常足者罔不由此唐自太宗立口分田以制民之産<lb/>
設租庸調以歛民之財市無濫征田無横賦民生其時<lb/>
既富既庶而帝心猶惟惠民之務是講是求貞觀三年<lb/>
戴胄言隋固有社倉儲民所輸以備一嵗民免饑饉時<lb/>
號良法今聖仁在御約已便民無復遺利社倉之制尚<lb/>
未及舉臣愚謂可倣隋舊法立義倉以廣儲蓄乃自王<lb/>
公以下爰及衆庶計墾田之數畆税二升粟麥秔稻隨<lb/>
<pb n="KR3k0029_WYG_118-4b"/>
地所宜鄉之寛狹田之登耗悉為定制商賈無田者以<lb/>
户為九等自石至斗其數有差貯之州縣以備歉嵗於<lb/>
是四海之廣廪庾相望隨致斗米三錢之效言唐治者<lb/>
以太宗為首義倉之立不為無助也厥後明皇開元踵<lb/>
而行之申賑給之法嚴變易之禁致治之美相與比隆<lb/>
彼漢之文景太倉有紅腐之粟百姓有家給之效顯宗<lb/>
永平粟直止三十立常滿倉於京師可謂盛矣乃不能<lb/>
設歛散之法以垂無窮回視太宗之制一何異歟栁宗<lb/>
<pb n="KR3k0029_WYG_118-5a"/>
元作貞符鋪張有唐受命之懿有曰鄉為義廪歛發謹<lb/>
飭嵗丁大浸人似有年端不誣已其後洛相豳并秦蒲<lb/>
等州各有儲蓄有九年五年之制又自别為常平倉至<lb/>
肅宗時第五琦請天下常平倉皆置庫以蓄本錢趙賛<lb/>
請竹木茶漆稅十之一以贍常平本錢皆常平之事也<lb/>
宋義倉始於建隆而復備於慶厯常平立於淳化而廣<lb/>
於景徳<lb/>
　　　蓄積<lb/>
<pb n="KR3k0029_WYG_118-5b"/>
古者三年耕必有一年之食九年耕必有三年之食以<lb/>
三十年之通制國用雖有水旱民無菜色周官遺人掌<lb/>
邦之委積以待施惠自鄉里而至於闗市自野鄙而至<lb/>
於都縣莫不皆有委積倉人則掌粟入之藏以待邦用<lb/>
廪人掌九穀之數以詔穀用如積倉於豳峙糧於申㑹<lb/>
蒐之備逹於衛境天下之藏亦可見矣秦人盡歛天下<lb/>
之財賦負海之粟歸於京師男子力耕不足糧饟西漢<lb/>
之興髙帝就食蜀漢天下既定民無盖藏於是省法約<lb/>
<pb n="KR3k0029_WYG_118-6a"/>
禁輕田租十五而税一轉漕闗東粟以給中都官嵗不<lb/>
過數十萬石孝文恭儉節用勸課農田故賈誼有論蓄<lb/>
積之疏以為積貯者天下之大命也漢之為漢幾四十<lb/>
年矣公私之積猶可哀痛於是開藉田躬耕以勸百姓<lb/>
晁錯有廣蓄積之䇿以為明主廣蓄積以實倉廪備水<lb/>
旱故民可得而有於是募天下入粟縣官以拜爵除罪<lb/>
是以太倉之粟陳陳相因充溢露積於外腐敗而不可<lb/>
食孝武外事四夷内興功利役費並興而民去本故末<lb/>
<pb n="KR3k0029_WYG_118-6b"/>
年海内虚耗而趙過代田之䇿始事務本用力少而得<lb/>
穀多宣帝時耿壽昌請置常平倉以省漕運唐太宗時<lb/>
備㓙荒則有社倉從戴胄之議則又置義倉其後又置<lb/>
常平倉粟藏九年米藏五年故貞觀間斗米三錢行旅<lb/>
不賫糧開元之際海内富貴米斗之價不過十三末年<lb/>
用不知節錢榖之臣始事朘削漁陽之變民物廢耗天<lb/>
下蕭然藝祖建隆之初命朝臣以掌倉廪淳化之時又<lb/>
置常平倉河東之地立和糴之法真宗咸平之間則惠<lb/>
<pb n="KR3k0029_WYG_118-7a"/>
民又有倉矣仁宗嘉祐之間則廣惠又有倉矣<lb/>
　　　鹽鐡酒茶<lb/>
鹽鐡酒茶皆起於漢唐兵興之時而皆足以裕國昔猗<lb/>
頓於塩池煑塩與王者埒富而蜀之卓氏即鐵山鼓鑄<lb/>
而富至童八百人自鄭當時薦齊之大鬻塩與南陽之<lb/>
大冶而鹽鐡悉在官郡國置鹽官者三十九鴈門沃陽<lb/>
有長丞焉置鐡官者五十一而不出鐡者有小鐡官焉<lb/>
天下之私煑鐡器者有刑故董仲舒曰今鹽鐡之利二<lb/>
<pb n="KR3k0029_WYG_118-7b"/>
十倍於古元始之間賢良文學議罷鹽鐡而桑大夫力<lb/>
争之惟恐國用之不足此漢鹽鐡之大畧也唐之鹽池<lb/>
十八井六百四十皆𨽻度支第五琦初變鹽法盡𣙜天<lb/>
下鹽斗加其價自兵起後不足供費劉晏於是上塩法<lb/>
輕重之冝以塩利多則州縣擾惟出塩鄉因舊吏亭户<lb/>
糶商人縱其所之江嶺去塩逺者有常平鹽每商人不<lb/>
至則减價以糶民官収厚利而人不知貴晏之始至也<lb/>
鹽鐡嵗纔二十萬緡至大厯末六百餘萬緍天下之賦<lb/>
<pb n="KR3k0029_WYG_118-8a"/>
鹽利居半至於李巽繼之三倍晏時此唐鹽之大略也<lb/>
酒之𣙜也始於漢自武帝天漢三年始漢𣙜酒而唐初<lb/>
無酒禁肅宗時禁酤酒元和間罷京師酤肆以𣙜酒錢<lb/>
隨兩税青苖歛之凡百五十萬餘緡茶之税也始於唐<lb/>
自趙賛在徳宗時税天下茶張滂繼之自是嵗得四十<lb/>
萬穆宗時王播乃増天下茶税<lb/>
　　　和糴<lb/>
開元中西北邊數十州常宿重兵地租營田皆不能贍<lb/>
<pb n="KR3k0029_WYG_118-8b"/>
始用和糴之䇿有彭梁者請行糴法於闗中命増時價<lb/>
什二三和糴東西畿粟各數百萬斛江淮所運租自是<lb/>
闗中蓄積羡溢車駕不復幸東都矣天寳中嵗以錢六<lb/>
十萬緍賦諸道和糴貞元初吐蕃刼盟召諸道兵十七<lb/>
萬戍邊月給粟十七萬斛皆糴於漢中徳宗興元初詔<lb/>
所在和糴上入趙充竒家問百姓樂乎對曰和糴而實<lb/>
强取不識一錢愁苦如此何樂之有憲宗即位之初有<lb/>
司以嵗豐稔請畿内和糴當時府縣促督限有稽違則<lb/>
<pb n="KR3k0029_WYG_118-9a"/>
廹蹙鞭撻甚於賦税號為和糴其實害民貞元八年陸<lb/>
贄上書請令户部以二十萬付京兆令尹令糴米以補<lb/>
渭橋之闕斗用百錢以利農人以百餘萬付邊鎮吏糴<lb/>
十萬人一年之糧自是詔西北邊貴糴以實倉儲邊偹<lb/>
浸充仁宗時韓琦論和糴之弊曰若非髙於市糴何人<lb/>
肯糶於官力請増價　太祖建隆元年河北豐稔命使<lb/>
添價散糴以惠貧民　太宗淳化二年京畿大穰遣使<lb/>
増價以糴貯於近倉<lb/>
<pb n="KR3k0029_WYG_118-9b"/>
　　　財用<lb/>
九賦之歛財賄九式之節財用則冡宰掌之頒其貨於<lb/>
受財之府頒其賄於受用之府太府掌之職内以掌邦<lb/>
之賦入職賦以掌邦之賦出職幣則又振掌事者之餘<lb/>
財而上之用財用則必攷于司㑹此成周之所以無乏<lb/>
用也秦人盡數歛天下財雖負海之粟亦歸之京師賈<lb/>
山所謂千八百國之君自養者也漢量吏禄度官用以<lb/>
賦於民而山川園池市肆租税之入自天子至封君湯<lb/>
<pb n="KR3k0029_WYG_118-10a"/>
沭邑皆各為奉養不領天子之經費孝文用晁錯之䇿<lb/>
募天下入粟縣官得以拜爵免罪孝景三十税一其後<lb/>
復修賣爵令及徒復作府庫餘財京師之錢至鉅萬貫<lb/>
朽而不可校太倉之粟至陳腐而不可食武帝之時患<lb/>
幣之輕也而鑄白金造皮幣患商賈之重而筭舟車及<lb/>
緍錢賣爵免罪矣郡國置農官矣行均輸矣𣙜鹽酒醋<lb/>
矣日用宜滋益矣然而忽有水旱之變往往不給昆邪<lb/>
之降至不能具三萬乘兩軍之出塞戰士頗不得禄何<lb/>
<pb n="KR3k0029_WYG_118-10b"/>
直若是凛凛也盖漢武帝承文景富庶之後内多欲而<lb/>
外事兵役徒見其取諸民之未病也則重賦歛而不拯<lb/>
䘏曽不知文景休養生息之餘所頼以扶持而海内虚<lb/>
耗之弊始於末年見之唐之始授人以口分世業之田<lb/>
而取之以租庸調之法其用之也有節盖其蓄兵以府<lb/>
衛之制故兵雖多而無所損設官有常員之數故官不<lb/>
濫而易禄明皇初至於開元國用猶足天寳以來外奉<lb/>
軍兵於是韋堅楊愼矜王鉷楊國忠各以裒刻進代宗<lb/>
<pb n="KR3k0029_WYG_118-11a"/>
時劉晏用𣙜鹽法以充軍國之用其始江淮鹽利不過<lb/>
四十萬季年乃六百萬用漕運法以轉相給受毎嵗運<lb/>
鹽或至百餘萬斛排商賈以制低昂常操天下贏貨以<lb/>
佐軍興雖拏兵數十年歛不及民而用度足徳宗用楊<lb/>
炎因租庸調法壊遂作税法取大厯中一年科率多者<lb/>
為兩税法其後朱泚之反用益不足而借商之令出陳<lb/>
京請借富商賈錢陳少遊請増本道税錢趙賛請税緍<lb/>
錢除陌錢已而又有析紬曰進奉曰宣索曰和市此大<lb/>
<pb n="KR3k0029_WYG_118-11b"/>
厯之數再倍矣故陸贄上疏言兩税新制竭耗編甿以<lb/>
錢為賦其害尤甚徳宗自居奉天儲蓄空窘朱泚既平<lb/>
於是屬意聚歛有日進又有月進自裴延齡用事益為<lb/>
天子積私財而生民重困憲宗罷進奉而分天下之賦<lb/>
以為三一曰上供二曰邊使三曰留州及用皇甫鏄由<lb/>
是益刻剥矣　宋制三司使以總國計應四方貢賦之<lb/>
入朝廷未嘗與也一歸三司總塩鐡度支户部計省使<lb/>
其所掌之財勘磨財賦則悉置磨勘司造作軍器則歸<lb/>
<pb n="KR3k0029_WYG_118-12a"/>
之霄案水土之正則𨽻之修造河防之役則歸之河渠<lb/>
案且國家工役之費無出於三事其所用為耗蠧之大<lb/>
者必欲三司使縂之乃可節以制度也<lb/>
　　　税賦<lb/>
古者冡宰以九賦歛財用自邦中之賦而至於幣歛之<lb/>
賦取之為有度太府以式法受財用自闗市之賦以待<lb/>
膳服至於幣餘之賦以待賜予而用之為有節載師之<lb/>
近郊十一逺郊二十而三則取於田者不至於過㕓人<lb/>
<pb n="KR3k0029_WYG_118-12b"/>
掌歛市絘布總布質布罰布㕓布而入於泉府則取之<lb/>
於市者不至於多自秦人以頭㑹箕歛之法盡括天下<lb/>
之財賦而民不能以聊生漢興田租十五而稅一或三<lb/>
十而税一或五十而税一或賜其田租之半或令民無<lb/>
出今年租則其賦為甚薄民年十五以上至五十亦出<lb/>
賦錢百二十民生七嵗至十四出口錢賦又戍邊則曰<lb/>
更賦則其賦為有利觀文帝時諸侯無入貢郡國無來<lb/>
獻除田租税闗無用傳弛山澤之賦惟市肆之租不聞<lb/>
<pb n="KR3k0029_WYG_118-13a"/>
蠲减之詔往往以抑末之故也武帝之時舟車緍錢則<lb/>
有筭鹽鐡酒醪則有𣙜其所以司歛藏輸納之職田租<lb/>
則領於司農渠田則入於少府假民之田則有稻田使<lb/>
者掌焉池苑之所田者則有水衡掌焉海租則歸之海<lb/>
丞魚鹽則歸之魚官用度疑若有餘也然貫朽紅腐之<lb/>
效不復見於武帝之世而大農錢盡賦税耗竭文帝之<lb/>
時有是乎方唐之初授田百畝嵗輸粟稻謂之租此所<lb/>
謂税也丁則嵗嵗輸綾絹絁布謂之調用人之力嵗二<lb/>
<pb n="KR3k0029_WYG_118-13b"/>
十日不役則收其庸此所謂賦也自貞觀至開元未嘗<lb/>
有所變也天寳以後供億不常漸隳經制肅宗始用第<lb/>
五琦𣙜鹽劉晏繼之其初鹽利嵗四十萬緍至末年則<lb/>
六百餘萬徳宗始用趙賛𣙜茶張滂繼之茶利嵗以四<lb/>
十萬緍至其後則増倍矣楊炎始取軍興以來非法賦<lb/>
歛如急備如供軍如折估如宣索之類皆合之以為兩<lb/>
税陸贄以為兩税新法耗竭編氓日月滋甚則賦歛之<lb/>
重至於兩税極矣而猶以為不足如借商錢如税間架<lb/>
<pb n="KR3k0029_WYG_118-14a"/>
如筭除陌如日進如月進方且源源而未巳何開元以<lb/>
前取之少而用不至於乏天寳以後取之加多益以不<lb/>
足也昔歐陽文忠公作唐食貨志始叙租庸調之制謂<lb/>
其始也用之有節畜兵以宿衛故兵多而無損設官有<lb/>
常員故官不濫而易禄此所以善也其後兵冗官濫而<lb/>
用度之數復不節此所以弊也　宋乾徳之初諸州民<lb/>
田有荒甚者即蠲其租不待奏　太平興國之間津渡<lb/>
鏁税有仍五代之舊者一切罷去天聖中兩税之外不<lb/>
<pb n="KR3k0029_WYG_118-14b"/>
許發運如税茶鹽課虧則不使三司増額<lb/>
漢世祖入則有田園山澤門闗市肆之租舟車緍錢<lb/>
則有筭鹽鐵酒醪則有㩁郡國供貢與夫均輸平凖<lb/>
之利國賦筭<hi>缺</hi>　賦與夫免更之錢其外則又有贖<lb/>
罪賣爵之目焉其所以司歛藏輸納之職則田租領<lb/>
於司農矣而渠田入於少府陵田入於太常而假<lb/>
民之田則有稻田使者掌焉池苑之所田者又有<lb/>
水衡掌焉其所謂賦入之最多者曰鹽鐡則始之<lb/>
<pb n="KR3k0029_WYG_118-15a"/>
於司農最後又分於水衡矣若其山海池澤之税則主<lb/>
之少府以給供養故海租歸之海丞少府之属也市肆<lb/>
之租本給供養不領經費則少府事也酎金所以供宗<lb/>
廟嘗酎之用而少府省之其他闗租則掌之闗都尉贖<lb/>
罪之錢則典之北軍尉而司農之職除田租鹽鐡之外<lb/>
則舟車緍錢酒𣙜均輸平凖口賦筭賦賣爵之類而已<lb/>
及改其支用之目則山川園池市肆租税之入以為私<lb/>
奉養田租以給軍食筭賦錢則治庫兵車馬而又取口<lb/>
<pb n="KR3k0029_WYG_118-15b"/>
賦養天子之餘以補之過更錢以給更卒酎金以供祭<lb/>
祀闗税以給闗市罰錢以給北軍之用而鹽鐡舟車緍<lb/>
錢之利與夫郡國租入之類則以供軍興至於軍市租<lb/>
則又或以給士卒焉觀此則漢財賦之歛藏調用之目<lb/>
畧可覩矣觀文帝時諸侯無入貢郡國無來賦除田税<lb/>
租闗無用傳弛山澤賦惟市肆之租不聞蠲减之詔正<lb/>
欲抑末趨本也武帝之時患幣之輕也而鑄白金造皮<lb/>
幣患商賈之重也而筭舟車告緍錢賣爵免罪郡國置<lb/>
<pb n="KR3k0029_WYG_118-16a"/>
農官矣行均輸𣙜塩酒酤矣財用宜益滋也然而忽有<lb/>
水旱之變往往不給昆邪之降至不能興三萬乘兩軍<lb/>
之出塞戰士頗不得禄何直若是凛凛也秦之商君漢<lb/>
之晁錯其為術刻矣而其治財猶知本末至如後世一<lb/>
切用商君之法使民耕織致粟帛布復其身晁錯之法<lb/>
使民入粟買爵而勿收其租武帝承文景富庶之後内<lb/>
多欲而外事兵役彼徒見其取諸民之未病也則重賦歛<lb/>
而不卹曽不知文景休養生息之餘所頼以扶持而海<lb/>
<pb n="KR3k0029_WYG_118-16b"/>
内虛耗之弊始於末年見之自其兵役之興而轉移餽<lb/>
餉之煩也而農民困自其斡鹽鐡置均輸筭商告緍也<lb/>
而商人困自其賣爵而得以免罪也而富民困自其立<lb/>
轉遷之法而入財補郎也而世家之子弟困自其差出<lb/>
馬也而封君之吏三百石以上困自其造皮幣省酎金<lb/>
也而列侯困雖然民田什五税一宜歸之大司農諸倉<lb/>
悉在郡國嵗漕闗東粟給中都僅不過數十萬石而已<lb/>
筭賦為錢百有二十古之所以供士馬車徒之費而今<lb/>
<pb n="KR3k0029_WYG_118-17a"/>
所謂調也然十月朝獻其入司農者纔六十三而在郡<lb/>
國者尚五十七也更之不役者出平價今所謂庸也而<lb/>
更卒庸錢悉在州郡盖時以假貸貧民彼其視天下猶<lb/>
一家也財粟之積在在而有忽有水旱之變夷狄盗賊<lb/>
之虞則即用其民即發其粟即調其車馬器械是故雖<lb/>
有災變而莫為之憂漢之所謂有瓦觧而無土崩者其<lb/>
或以此唐租庸調之法以人丁為本自開元以後天下<lb/>
户籍乆而不更造田畝賣易貧富升降不實其後兵興<lb/>
<pb n="KR3k0029_WYG_118-17b"/>
財用益出而租庸調法弊壊自代宗時不以畝定税而<lb/>
歛以夏秋徳宗用楊炎遂作兩税置兩税使以總之量<lb/>
出制入户無主客以居者薄人無丁中以貧富為差取<lb/>
大厯中一年科率多者為兩税定法然法既行民力未<lb/>
及寛而朱滔王武俊田悦合從而叛用益不足而借商<lb/>
之令出韋都資陳京請借富商錢淮南陳少遊請増本<lb/>
道税錢趙賛閲商賈之錢舟緍税二十竹木茶漆税十<lb/>
之一以贍常平本錢其後請税間架筭除陌及朱泚平<lb/>
<pb n="KR3k0029_WYG_118-18a"/>
天下户口三耗其二貞元四年詔天下兩税審等第髙<lb/>
下三年一定自初兩税貨重錢輕既而物價愈下所納<lb/>
愈多雖賦不増舊而民愈困矣度支以貨物頒諸司皆<lb/>
増本價為虛估以給之而謂之折納復有進奉宣索之<lb/>
名改科役曰召雇率配曰和市以巧避微文比大厯之<lb/>
數再倍陸贄上䟽請釐革其甚害者其言兩税新制竭<lb/>
耗編甿以錢為賦其害尤甚然徳宗自居奉天儲蓄空<lb/>
窘朱泚既平於是屬意聚歛常奉之外進奉不息西川<lb/>
<pb n="KR3k0029_WYG_118-18b"/>
節度韋臯則有日進江西觀察李亷則有月進淮南節<lb/>
度杜亞等以常賦入貢名曰羡餘其外又有進奉刺史<lb/>
進奉自裴肅始判官進奉自嚴授始自裴延齡用事益<lb/>
為天子積私財而生民重困憲宗罷進奉而分天下之<lb/>
賦以為三一曰上供二曰送使三曰留州皇甫鏄遂由<lb/>
是益刻剥穆宗時錢重物輕比兩税初大率加三倍帝<lb/>
亦以貨輕錢重民困而用不充詔百官議革其弊而議<lb/>
者多請重挾銅之律楊於陵曰王者制錢以權百貨古<lb/>
<pb n="KR3k0029_WYG_118-19a"/>
者權之於上今縻之於下昔散之四方今藏之公府昔<lb/>
廣鑄以資用今减爐以廢工昔行之於中夏今洩之於<lb/>
邊裔今宜悉輸之以布帛榖粟由是兩税上供留州皆<lb/>
易以布帛租庸課調不計錢而納布帛云嘗厯攷唐一<lb/>
代財貨損益盈虛而切有疑焉方唐之初其取於民者<lb/>
有田則有租有身則有庸有家則有調自貞觀至開元<lb/>
未嘗有所更變也天寳以後供億不常漸隳經制肅宗<lb/>
始用第五琦𣙜鹽劉晏繼之其初塩利四十萬緍至季<lb/>
<pb n="KR3k0029_WYG_118-19b"/>
年則六百餘萬矣徳宗始用趙賛𣙜茶張滂繼之茶税<lb/>
嵗以四十萬緍至其後則増倍之楊炎始取軍興以來<lb/>
非法賦歛如急偹如健軍如折估如宣索之類皆合之<lb/>
以兩税陸贄以為兩税新法竭耗編甿日月滋甚則賦<lb/>
歛之重至兩税極矣而猶以為不足如借商錢如税間<lb/>
架如筭除陌如日進月進方且源源不已何開元以前<lb/>
取之少而不至於乏天寳以後取之加多而益以不足<lb/>
也竊求其所以制兵者而得其説焉盖唐因舊制立府<lb/>
<pb n="KR3k0029_WYG_118-20a"/>
兵之法有事則出而為兵無事則隐之於農則有為兵<lb/>
之利而無當兵之害此其所以取之少而用之不乏也<lb/>
自明皇以府兵耗散用張説之議變府兵為廣騎朝廷<lb/>
有禁兵藩鎮有衛兵兵農於是乎判故雖安平之時而<lb/>
不免饋餉之費此其取之多而用常不足也抑嘗合漢<lb/>
唐而論之漢之法比於三代為重當時有所謂卒更踐<lb/>
更過更又有筭賦獻賦取於民者非一疑若非甚苛而<lb/>
民不告病者惟於農甚優而田税則甚輕如髙帝十五<lb/>
<pb n="KR3k0029_WYG_118-20b"/>
税一孝惠復行之文帝今年賜田租之半明年又除民<lb/>
田租至景帝則又三十稅一其待農者既厚故其他賦<lb/>
雖重亦無害也武帝悉意改作費用百出桑洪羊孔僅<lb/>
謀利紛然至於海内虛耗然輪䑓之詔一下而民有息<lb/>
肩之意者盖當時取民之法固為甚苛而漢家二十税<lb/>
一之法猶存而不改雖商賈重困於農則無加損觀西<lb/>
域傳曰當時有司亦請益民賦三十以助邊用而帝不<lb/>
從至于唐租庸調亦良法也柰何徳宗從楊炎之請遽<lb/>
<pb n="KR3k0029_WYG_118-21a"/>
變為兩税使其他雜賦有出於商賈漆林之征者亦併<lb/>
取給於田是雖曰省賦而農民之蠧亦甚矣此終唐之<lb/>
世民無聊生而亂亡隨之也<lb/>
　　　唐賦税鹽茶酒錢楮坑冶銅禁<lb/>
宋朝生財之法多因於唐今日乏財之患乃甚於唐愚<lb/>
嘗讀唐食貨志而竊疑之昔歐陽公作唐書諸志而其<lb/>
於食貨尤詳曰賦税曰茶鹽曰𣙜酤曰銅錢曰飛錢曰<lb/>
坑冶曰銅禁皆次第而歴言其本末是非特為唐設也<lb/>
<pb n="KR3k0029_WYG_118-21b"/>
所以見我朝之源流相因如此也自今觀之租庸調之<lb/>
後易以兩税是時唐都長安常入東南之粟以給闗中<lb/>
肅代之世兩河用兵費用百出當時大半之用出於東<lb/>
南是唐之賦税不見其不足唐之鹽利皆𨽻度支自第<lb/>
五𤦺始變鹽法而權天下之鹽及劉晏上塩法輕重之<lb/>
冝縱商人之所之故晏之始至也塩利嵗纔四十萬緍<lb/>
至大厯末六百餘萬緍是唐之塩法不見其不足茶之<lb/>
有税始於趙賛張滂繼之嵗得錢四十萬其後王涯置<lb/>
<pb n="KR3k0029_WYG_118-22a"/>
㩁茶使而㩁茶之法始於此矣是茶之在唐未嘗乏也<lb/>
唐初雖無酒禁自廣徳中定天下酤户以月收税其後<lb/>
以㩁酒錢隨兩税青苖歛之凡天下酤酒錢百五十六<lb/>
萬是酒之在唐未嘗乏也劉晏易江淮鹽炭以廣鑄錢<lb/>
嵗得十餘萬韓洎請復洺源廢監而起十爐嵗得錢七<lb/>
萬餘緡是鑄錢之利又盛於唐唐自憲宗止有飛錢之<lb/>
制令商賈至京師委錢於富家而以輕装趍四方合劵<lb/>
乃取號為飛錢是楮幣之端又原於唐唐之銀銅鐡錫<lb/>
<pb n="KR3k0029_WYG_118-22b"/>
一百六十餘萬韓洄建議請山澤之利宜歸王者自是<lb/>
皆𨽻於塩鐡使是坑冶之利在唐為盛貞元之初張滂<lb/>
奏江淮鑄銅為器文宗時李珏請禁銅器一切市之於<lb/>
官是禁銅之法在唐為嚴今日之賦税亦唐法也而又<lb/>
有所謂和買又有所謂折帛而大農常患於或損今日<lb/>
之鹽法亦唐法也而又有所謂舊鈔又有所謂新錢而<lb/>
塩課常患其或虧今日之茶法豈非因於唐乎長引短<lb/>
引嵗有定數而州縣征商常不及額今日之酒酤豈非<lb/>
<pb n="KR3k0029_WYG_118-23a"/>
因於唐乎户部之犒賞不聞贏餘州縣之贍軍不聞溢<lb/>
數錢之在今也有邊闗漏泄之弊有鉟銷鼓鑄之弊雖<lb/>
嚴其禁而錢愈不見其多楮之在今也有兌易折閲之<lb/>
弊有偽造換易之弊雖嚴其法而諸弊不見其重坑冶<lb/>
之利非不置使以專掌而採於山者有限而生於地者<lb/>
易窮銅器之禁非不申明其法以嚴禁而今日稍稍知<lb/>
懼數月之後浸以如故何乃用唐之法而終不能以如<lb/>
唐歟豈古今之異宜而事勢之不相類歟豈法制之未<lb/>
<pb n="KR3k0029_WYG_118-23b"/>
備而不能窮其利歟又豈非謀議之臣尚有餘智而未<lb/>
能以悉計歟非也蓋唐劉晏李巽韓洄之徒或爲户部或<lb/>
為度支或為轉運或為鹽鐡皆能通知其財貨之本末<lb/>
而後隨其盈虛損益之勢斟酌而斡旋之故能使利源<lb/>
不竭而國頼其用今之尚書版曹所以總財貨之權其<lb/>
次則有司農有常平有轉運坑冶往往朝而處之暮而<lb/>
易之未有能通知其本末之所在者雖知其賦税之當<lb/>
减者也茶塩之當去也㩁酤之當罷也鑄錢之當多也<lb/>
<pb n="KR3k0029_WYG_118-24a"/>
楮幣之當重也坑冶之不可以不盈也銅器之不可以<lb/>
不禁也大抵隨事而議隨弊而救而不深明其所以然<lb/>
之故此其患在於士大夫以財賦之職為假途也天下<lb/>
之事皆易知惟財計之弊非深明其利害則未易論也<lb/>
况利源之在天下本末常竭而今日東南之地又自古<lb/>
財用之區曩時之國於此者玉帛之餘波及他國封於<lb/>
此者銅鹽之利徧於天下或獨倚辦偏方以成鼎峙之勢<lb/>
或專領江淮以當租税之半而國家全盛之時備禦西<lb/>
<pb n="KR3k0029_WYG_118-24b"/>
戎北狄宿兵方饒使無缺事亦皆仰給於東南安有曩<lb/>
時皆然而今獨不然耶執事試以愚言思之財用之乏<lb/>
非所憂也<lb/>
　　　錢<lb/>
錢法自九府圜法始而鼓鑄之官於周典無所可攷景<lb/>
王鑄大錢之日尚未聞有禁令而秦漢之間始聞其説<lb/>
意是法之立其自秦始乎漢之錢法凡九變自初變泰<lb/>
錢而用莢錢高后變為八銖變而為五分即莢錢之制<lb/>
<pb n="KR3k0029_WYG_118-25a"/>
也已變為四銖其文半兩而重不稱然自文景皆用其<lb/>
法迄無變更而建元元年始輕之為三銖焉自此錢法<lb/>
盖多變矣或為半兩或為三銖或為五銖然自五銖行<lb/>
後民多盗鑄乃始鑄赤仄錢以一當五後患民之盗鑄<lb/>
乃更令上林三官鑄錢而錢法始定夫錢禁之嚴亦自<lb/>
漢始凡盗鑄者棄市而鄰五家坐之闌出徼外亦案沒<lb/>
入文帝最為仁民之主至雜錢罪黥之刑乃創見於此<lb/>
時賈生曰鑄銅錫為錢敢雜以他巧者其罪黥武帝之<lb/>
<pb n="KR3k0029_WYG_118-25b"/>
世乃復定鑄錢棄市之律及赤仄錢不行之後卒始思<lb/>
其弊令郡國毋得鑄錢舉郡國之銅悉輸之上林三官<lb/>
銅不布於郡國而盗鑄始息五銖之錢得以乆行者銅<lb/>
禁之功也隋末行五銖錢天下盗起私鑄錢行鐡葉裁<lb/>
皮糊紙皆以為錢髙祖入闗民間行淺環錢其制輕小<lb/>
凡八九萬纔滿半斛武徳四年鑄開元通寳積十錢而<lb/>
重一兩得輕重小大之中至開元二十五年詔出銅所<lb/>
置監鑄開元通寳而京師庫藏皆滿自秦漢以來錢弊<lb/>
<pb n="KR3k0029_WYG_118-26a"/>
不知其幾變如晉之比輪陳之六銖漢之八銖梁之兩<lb/>
柱後周之曰五行曰大布曰永通萬國唐之乾元及第<lb/>
五𤦺之重輪乾元此皆失之太重者也漢之榆荚後魏<lb/>
之曰水浮曰風飄曰鵝眼宋之曰綖環曰菜子曰荇葉<lb/>
曰吳之沈郎錢此皆又失之太輕者也惟漢之五銖與<lb/>
唐之開元最為折𠂻今以唐攷之韓洄在徳宗時請復<lb/>
洛源廢監而起十爐嵗七萬二千緍劉晏易江淮銅鉛<lb/>
薪炭以廣鑄錢嵗得十餘萬緍此廣鑄之説也自是而<lb/>
<pb n="KR3k0029_WYG_118-26b"/>
錢日増故楊於陵在穆宗時曰昔廣鑄以資用今减爐<lb/>
而費工昔行之於中原今洩之於邊裔正謂此也貞元<lb/>
初張滂奏禁江淮鑄銅為器惟鑄錢而已文帝時李珏<lb/>
請加罏鑄於是禁銅器官一切為市之及武帝廢浮屠<lb/>
法李郁彦請毁銅像鐘磬而州縣銅益多此禁銅之法<lb/>
也故劉秩曰銅之為噐則不如鐡鐡之為器則不如漆<lb/>
禁之無害禁於人則銅無用銅無所用則益錢益錢則<lb/>
錢之用給矣正謂此也<lb/>
<pb n="KR3k0029_WYG_118-27a"/>
　　　楮<lb/>
楮幣之法萌於漢代皮幣武帝以公上之用不給於是<lb/>
造白鹿以為皮幣或為馬或為龍或為龜各有其眞而<lb/>
不紊國用頼以少舒至於唐又有飛錢之制憲宗令商<lb/>
賈至京師委錢富家以輕装趍四方合劵乃取號為飛<lb/>
錢即楮所由起也真宗時張忠定公詠鎮蜀以鐡錢重<lb/>
不可貿易於是設質劑之法一交一繒始於祥符仁宗<lb/>
時冦瑊以蜀人交子起民争訟議者請官自置務可以<lb/>
<pb n="KR3k0029_WYG_118-27b"/>
利民而止其爭蜀人至今為便　紹興之三十二年都<lb/>
茶場始置務乾道之四年而㑹子始行用時兩界雜沓<lb/>
二千萬緍而止逮淳熈甲午而衍之為四千一百二十<lb/>
萬緍考其初用於乾道之四年而已聞折閲於乾道之<lb/>
九年外路之觧發民間之輸納官吏之餼給並以錢㑹<lb/>
中半為令則九年之措置也封樁之現錢為樁計者五<lb/>
百三萬有竒而江上之積亦多南庫以金銀収換㑹子<lb/>
凡四百餘萬而行於外者纔二百萬故淮東西南總乞<lb/>
<pb n="KR3k0029_WYG_118-28a"/>
以金銀兑換則㑹價髙而金銀低錢良臣申乞民間入<lb/>
納則現錢多而㑹子少故孝宗於量行支降之時未甞<lb/>
不存詳細究講之意豈有去七十年之乆而挾制扶持<lb/>
之不給乎今之十六界為緍計者一億二千九百二十<lb/>
五萬今之十七界為緍計者一億三千九百八十六萬<lb/>
七千有竒計南界新楮之數乃又溢於未易舊楮之前<lb/>
先之紹定之欎攸而十六界已出其一億八百三十餘<lb/>
萬矣繼之以収楮而十六界盡出矣又繼之以用兵而<lb/>
<pb n="KR3k0029_WYG_118-28b"/>
十七界之緍大出矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷五十二<lb/>
</p>
<p>
</p>
  </div>
</body>
</text>
</TEI>
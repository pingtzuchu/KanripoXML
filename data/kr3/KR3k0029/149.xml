<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索續集卷十八</head> <lb/>
    <p>
<pb n="KR3k0029_WYG_149-1a"/>
欽定四庫全書<lb/>
　羣書考索續集卷十八<lb/>
　　　　　　　　　　　　宋　章如愚　編<lb/>
　　文章門<lb/>
　　　文選<lb/>
蕭統去取未為盡善有李善之見而後可以辨文選之<lb/>
惑有康國安之識而後可以駮文選之異夫蕭統索古<lb/>
文士之作築臺而選三十卷自謂立見真而成功卓也<lb/>
<pb n="KR3k0029_WYG_149-1b"/>
李善辨其惑國安駮其異是果何為者耶盖統之用工<lb/>
雖勞而統之所選則未善其陋識拙文且莫逭東坡之誚<lb/>
又安能使唐人家置文選哉然則辨惑駮異真足以起<lb/>
統廢疾鍼統膏肓矣且毛詩大序最戾經㫖自韓退之<lb/>
歐陽永叔諸賢皆以為非卜商所作統特題曰卜子夏<lb/>
何見也宋玉高唐賦之醜者盖亦司馬相如子虗亡是<lb/>
公相答問之體統不曰賦而曰序何意也石季倫作思<lb/>
歸引所以動淵明歸去來之興選收其序而不載其詞<lb/>
<pb n="KR3k0029_WYG_149-2a"/>
何義也陸士衡作豪士賦所以諷齊王矜功之心選録<lb/>
其序而莫載其賦何謂也載曲水詩并二序而蘭亭之<lb/>
記不入何耶述武帝二詔而漢之諸詔不收又何耶是<lb/>
猶曰去華摭實汲長溺短正統之所謂選者然仲舒三<lb/>
䇿得伊周格心之學反黜之可乎劉向序戰國有先秦<lb/>
典雅之製不録之可乎相如上林引盧橘夏熟之語槩<lb/>
取之可乎子雲甘泉陳玉樹青葱之句遽收之可乎是<lb/>
則工者未必選選者未必工安得東坡諸公不媒孽其<lb/>
<pb n="KR3k0029_WYG_149-2b"/>
短雖然擬於卜隠之續於孟利貞注定於五臣音纂於<lb/>
曹憲是又鑚皮出羽者也<lb/>
滕王閣記不入文粹絲竹管絃四言兩意蘭亭記所以<lb/>
不入文選也土宿三目辭多險恠離騷經所以不入通<lb/>
鑑也然則姚鉉録唐文而不録滕王閣記亦猶文選之<lb/>
於蘭亭記通鑑之於離騷經乎且滕王閣記作之者誰<lb/>
唐王勃也觀落霞秋水之句不特起閻公之歎雖後世<lb/>
亦諒其為天才也然勃既得為天才而不得列班於唐<lb/>
<pb n="KR3k0029_WYG_149-3a"/>
之百卷姚鉉掇菁擷華必非棄珠於淵者甞因是而思<lb/>
之盖此記所作凡七百六十五字而重叠用字凡三百<lb/>
五十有餘如天之字有五地之字有六星一字而三言<lb/>
可也又所謂斗牛又所謂北辰則辭失之繁山一字而<lb/>
四言可也又所謂島嶼又所謂崗巒則言失之贅句之<lb/>
重者則如嗟乎時運不齊其與嗟乎勝地不常者一也<lb/>
響窮彭蠡之濵其與氣凌彭澤之樽者一也潦水静而<lb/>
寒潭清其與地勢極而南溟深者一也甚至以陳蕃而<lb/>
<pb n="KR3k0029_WYG_149-3b"/>
對牛斗以楊得意而曰楊意此又足以見措辭之荒謬<lb/>
者設鉉録之則文不必以粹命名亦豈能逭後世有識<lb/>
者之月旦<lb/>
品藻文章曽子文章衆無有水之江漢星之斗耳是詩<lb/>
者當為之斂襟肅容讀書未到康成處安敢言談議漢<lb/>
儒目是詩者當為之服膺書紳蓋操戈入室真名教中<lb/>
罪人而隠惡揚善不失為士君子忠厚之意故必想音<lb/>
容於函丈之席味節奏於浴沂之瑟附高翼於李勃之<lb/>
<pb n="KR3k0029_WYG_149-4a"/>
鳯凰借隙光於昌黎之北斗稱文選而不敢辨文選之<lb/>
惑愛唐史而不敢紏唐史之繆善史通為該博不敢著<lb/>
析微以議子𤣥示顔注為標凖不得為指瑕以議師古<lb/>
否則無樂取諸人之意背請事斯語之訓瓊杯玉斚類<lb/>
多玷缺豐肌膩理猶乏風骨墨守而有發焉廢疾而有<lb/>
起焉離騷正大不免露才揚己之譏三都宏暢莫逭待<lb/>
覆醬瓿之誚吹毛求疵溺長綆短讀孫呉之書而䧟孫<lb/>
呉處和扁之門而議和扁又奚取於若人哉昔者夫子<lb/>
<pb n="KR3k0029_WYG_149-4b"/>
刪定詩書扶植名教為天地立心為生民立極叔孫何<lb/>
人敢肆唇吻毁夫子哉是猶曰叔孫非吾徒也不知夫<lb/>
子者也陳亢知夫子者伯魚一問猶以私心議夫子則<lb/>
陳亢實天地間一蠡管耳孟軻觝排異端主盟正道折<lb/>
戰國七雄之氣襲姬孔數聖之傳臧倉何人敢容私意<lb/>
沮孟子哉是猶曰臧倉嬖人也不知吾孟子也荀况知<lb/>
孟子者非十二子例以亞聖濟之則荀况實苖稼中一<lb/>
螟螣耳今日士夫其弊又有甚於此者平居聚談卑陋<lb/>
<pb n="KR3k0029_WYG_149-5a"/>
秦七黄九坐於雞窓雪案則曰吾文當得屈宋為衙官<lb/>
吾筆當使王羲之北面夸於品彚儔伍則曰吾賦可以<lb/>
劘賈馬之高壘吾詩可以攻李杜之長城覩落霞孤鶩<lb/>
之句則曰襲孤松撑蓋而作也讀孤月浪中翻之句則<lb/>
曰蹈孤月浪中生而作也文之雄徤者以艱澁議富贍<lb/>
者以浮靡議簡古深沉者以踈陋迂緩議其品藻不為<lb/>
不工其議論不為不至不知讀元元為元二以箕子為<lb/>
荄兹狀貌魁梧可監稚長之厨腸胃空虛類衣周公之<lb/>
<pb n="KR3k0029_WYG_149-5b"/>
服獻遼東豕未不必舉手揶揄於河東鬻鄭人璞未必<lb/>
不掩口盧胡於周市吁子貢方人孔門所耻宋朝先正<lb/>
其用心亦果如是乎使其耳宋朝先正曽子文章衆無<lb/>
有水之江漢星之斗之詩則莫指游夏之辭不下張李<lb/>
之軰又奚暇於姍笑目宋朝先正讀書未到康成處安<lb/>
敢言談議漢儒之詩則輟雌黄之辯緘詆訾之喙又安<lb/>
敢相詆<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>耶雖然不患不已知患不知人也昔有詩用<lb/>
彩霓者考官以沈約賦雌霓讀為入聲黜之後世公議<lb/>
<pb n="KR3k0029_WYG_149-6a"/>
終不以彩霓為非必以考官為學識不廣之過今日之<lb/>
工於議人者烏知不拙於謀已也愚方斂袵前脩迷津<lb/>
詞路正恐冠玉如陳肥瓠如蒼稽伯如常又安敢過王<lb/>
尊之門以貽布鼓之誚<lb/>
　　翰墨門<lb/>
　　　字翰<lb/>
有字書之始有字書之變項羽投戈荆軻執㦸此傳玉<lb/>
書翰也君子取其壯字裏金生行間玉潤此遂良筆法<lb/>
<pb n="KR3k0029_WYG_149-6b"/>
也君子取其工魚開萍藻鳥散芳洲此韓擇木字訣也<lb/>
君子取其妙雖然徐安子未生誰知五十六種之分張<lb/>
李嗣真不作孰定八十人之優劣然則字學源流誠不<lb/>
可不知也愚嘗博觀史籍考訂偏旁而得其宗矣蓋龍<lb/>
文萌蘖於伏羲穂書啓軔於炎帝龜字細繹於陶唐鍾<lb/>
鼎發揮於夏后倒薤浚源於務光虎書發迹於史佚此<lb/>
則字之始造者也李斯形篆换高辛仙書之骨程邈古<lb/>
𨽻奪史籕大篆之胎漢武英芝析六國芝英之𣲖衞常<lb/>
<pb n="KR3k0029_WYG_149-7a"/>
散𨽻蔓蔡邕飛白之根此則字書之變易者也題延陵<lb/>
墓則為大篆題建章宫則為複篆冩始皇碑則為細書<lb/>
題秦印璽則為剖符書漢家詔版則為偃波題後漢經<lb/>
目則為垂鍼此則字書之可驗者也窮年經史議論筆<lb/>
法而不知造字之源委雖秃千兎之翰書盈尺之楮徒<lb/>
費毛錐而已故嘗因是而為之説曰讀魏鍾繇筆骨論<lb/>
不若讀徐安子五十六種之書倣晉王羲之筆陣不若<lb/>
考李嗣真九品之評學者審此則始可與言字體矣<lb/>
<pb n="KR3k0029_WYG_149-7b"/>
古字之誤有四歐陽融之分毫正字所以辨字畫之訛<lb/>
陸德明之經典釋文所以别字音之誤顔氏之匡謬正<lb/>
俗所以論俗字之非愚嘗究字學之淵源而知古字之<lb/>
誤者有由矣有以妄改而誤者有以私説而誤者有以<lb/>
忌諱而誤者又有以穿鑿而誤者且古罰字本從刀也<lb/>
元命包改刀作寸則罸字自此始古對字本從口也漢<lb/>
文帝去口從土則對字自此始古曡字本從目也新室<lb/>
改作三田則疊字自此始古洛字本從水也世祖改水<lb/>
<pb n="KR3k0029_WYG_149-8a"/>
作佳則雒字自此始豈非字以妄改而誤乎國風之為<lb/>
曰風男女之為女于名譽之為毁譽見於陸氏釋文序<lb/>
傳人之為嘉期僅得之以為近逺平生之為外甥見於<lb/>
李祭酒涪説塗泥之為道塗黨與之為取與胃子之為<lb/>
甲胃見於郭忠恕佩觽豈非字以私説而誤乎爾雅周<lb/>
禮皆從辠字祖龍因與皇字相肖以四下作非代之宋<lb/>
前文書不諱騧字明帝忌與禍字相類以馬旁作𤓰代<lb/>
之或<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>或昬皆從民字唐太宗欲避世民之諱石經皆<lb/>
<pb n="KR3k0029_WYG_149-8b"/>
以氏字代之豈非字以忌諱而誤乎伺之一字經史不<lb/>
載而兖州圖經曰魯國伺水<graphic n="KR2008" url="https://raw.githubusercontent.com/kanripo/KR-Gaiji/master/images/KR2008.png" mimeType="image/png"/>之一字羣書所無而釋<lb/>
文首序曰呉興大<graphic n="KR2008" url="https://raw.githubusercontent.com/kanripo/KR-Gaiji/master/images/KR2008.png" mimeType="image/png"/>溮之一字古書不録而申州雜記<lb/>
曰溮乃川名䭀之一字偏旁不著而登真隠訣曰有䭀<lb/>
飯方豈非字以穿鑿而誤乎雖然此特字畫之誤耳而<lb/>
音韻之誤尤有大可議者焉河朔謂毛曰無漢注言之<lb/>
巴蜀謂北曰卜佩觽言之以下馬為蝦蟇兩京記言之<lb/>
以琵琶為鼙婆捜神記言之吁此又四方言語之誤尤<lb/>
<pb n="KR3k0029_WYG_149-9a"/>
有甚於魯魚帝虎者安得蒼頡史籀諸公與之論字哉<lb/>
字音之失變於四方言語之殊惑於漢儒穿鑿之見讀<lb/>
季登之聲韻不若讀子雲之方言取季静之韻集不若<lb/>
取戴規之字辨是何也蓋古者字音之失變於四方言<lb/>
語之殊惑於漢儒穿鑿之見南楚呼蔽䣛曰大巾齊魯<lb/>
呼蔽䣛曰袡襦梁宋稱蜉蝣曰渠略齊魯稱蜉蝣曰蚼<lb/>
蟓筆為不律蜀何訛也居讀為姬魯何陋也秦人以累<lb/>
為諉見於爾雅之注呉人稱浦為歩著於韓子之碑至<lb/>
<pb n="KR3k0029_WYG_149-9b"/>
於以都音瀦以來音離此非變於四方言語之殊乎班<lb/>
史以龜兹而音邱慈范史以龜兹而音屈沮審氏名食<lb/>
其而音異基趙氏名食其而音食其頥為語助遷何見<lb/>
也化叶蛇音衍何鑿也以君疇為尹壽見於古今人表<lb/>
以箕子為荄茲見於孟喜本傳至於吁讀曰于梧讀曰<lb/>
悟此非惑於諸儒穿鑿之見乎雖然訂周思言之音韵<lb/>
質劉秋孫之釋名以聲譜而定平上去入以玉篇而參<lb/>
古文篆籕以指微韵鏡而别唇齒舌喉牙之音以熈寧<lb/>
<pb n="KR3k0029_WYG_149-10a"/>
集韵而究僻俗用假借之字又安有伏獵雌霓之失<lb/>
造字之本有六書叔重作解字君子惡其鑿戴規作字<lb/>
辨君子議其拘荆公作字説君子蘖其短盖自五十六<lb/>
種之開端而分枝麗葉僅有三百六十體推原造字之<lb/>
本其實有六書焉一曰象形謂畫成其物隨體詰屈日<lb/>
月是也二曰象事謂視而可識察而見意上下是也三<lb/>
曰象意謂比類合誼以見指撝武信是也四曰象聲謂<lb/>
以事為名取言相成江河是也五曰轉注謂之建類一<lb/>
<pb n="KR3k0029_WYG_149-10b"/>
首同意相受考老是也六曰假借謂本無其字依聲託<lb/>
字令長是也文字之義總歸六書後儒議論烏可肆穿<lb/>
鑿之喙而騁雌黄之辯乎且地固可以土言張顯作古<lb/>
今訓有地乃土乙力之文畛固可以田論埤蒼所言有<lb/>
畛則爾有田之説則辭失之泥呉木郡國之號國志有<lb/>
口在天上之語酉本十二支之名詩説有二在天下之<lb/>
論則議失之踈恭本敬愿之容晉書有黄頭小人之辨<lb/>
銀本百物之貨新論則有全昆配物之言則意失之索<lb/>
<pb n="KR3k0029_WYG_149-11a"/>
此猶可也中興書以舟在二間為舟春秋説以人有十<lb/>
四心為徳何鑿乎蘇許公以甲不全身詠尹梁史以木<lb/>
在斗下稱未何謬乎萬廻以八人為火楊脩以人一口<lb/>
為合何拘乎至於九禾之秀三刀之州文武之斌日月<lb/>
之易求工附合著意牽聮盖有託妄人山借言鬼木而<lb/>
不知顚迷於字苑中者何後世紛紛籍籍而喜於辨字<lb/>
哉故必讀裴務齊切韻序而後知左廻右轉之非讀郭<lb/>
忠恕佩觽而後知野言繆誤之失否則尚書考異玉乗<lb/>
<pb n="KR3k0029_WYG_149-11b"/>
馬首開元文字子在母懐其不典孰甚焉飛禽即須安<lb/>
鳥水族便應着魚其蕪纇孰甚焉吁愚於此益信夫字<lb/>
不可以妄觧亦不可以輕辨尤不可以鑿説<lb/>
古詩音字自訓纂紬繹於揚子雲而後知一字各有一<lb/>
意自廣韻裒輯於陸法言而後知一字各有一音字一<lb/>
也音與意或有不同又何疑之有茍能以意求字不拘<lb/>
攣於筆舌不凝滯於形迹如杜詩天子呼來不上船之<lb/>
句則指襟紐為衣船栁詩蒲扇桃笙安可帶之詠則以<lb/>
<pb n="KR3k0029_WYG_149-12a"/>
桃笙為簟何必泥衣船與簟為非船與桃笙字之意耶<lb/>
茍能以音求字不辨析於筆畫精考閲於偏旁如班史<lb/>
以龜兹為邱慈范史以龜茲為屈沮之類何必拘邱慈<lb/>
與屈沮為非龜兹之音耶吁知此則知古詩異同之音<lb/>
字矣且夫發言盈庭則發音方伐鱣鮪發發則發音補<lb/>
末果可以發言與發字牽合其説耶携手同行則行音<lb/>
何更寘彼周行則行音胡剛果可以偕行與周行字強<lb/>
偶其説耶説之一字曰與子成説曰不可説也曰召伯<lb/>
<pb n="KR3k0029_WYG_149-12b"/>
所説音析而意殊也莫之一字曰維葉莫莫曰莫其德<lb/>
音曰嵗聿云莫音異而意别也小弁詩語也而所謂有<lb/>
頍者弁則一字而兩音無邪詩語也而所謂其虛其邪<lb/>
則一字而兩意題一字也題彼脊令則題為大計儺一<lb/>
字也佩玉之儺則僅為乃可獨不可以意㑹耶此愚所<lb/>
謂一字各有一意亦各有一音者此也雖然學識不廣<lb/>
徒執古音以為矛盾是又識者之所姍歎沈約之賦雌<lb/>
霓則霓為入聲范景仁胡以彩霓讀為入聲而黜進士<lb/>
<pb n="KR3k0029_WYG_149-13a"/>
可乎揚雄之賦翰林主人曰吁則吁即咨嗟顔師古胡<lb/>
為以吁為子音而穿鑿之可乎若夫砭伏獵之沉痼醒<lb/>
書麞之醉夢猶在人之上有以教之耳<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_149-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索續集卷十八<lb/>
</p>
<p>
</p>
  </div>
</body>
</text>
</TEI>
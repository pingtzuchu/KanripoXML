<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷四十四</head> <lb/>
    <p>
<pb n="KR3k0029_WYG_110-1a"/>
欽定四庫全書<lb/>
　羣書考索後集卷四十四<lb/>
　　　　　　　　　　　　宋　章如愚　編<lb/>
　　兵門<lb/>
　　　馬政類<lb/>
周官校人掌王馬之政辨六馬之屬<lb/>
　種馬　戎馬　齊馬　道馬　田馬　駑馬<lb/>
天子有十二閑馬六種邦國六閑馬四種家四閑馬二<lb/>
<pb n="KR3k0029_WYG_110-1b"/>
種　趣馬掌王良馬　牧師掌牧地　廋人掌十有二<lb/>
閑之政教　圉師掌教圉人掌養馬　圉人掌養馬芻<lb/>
牧之事以役圉師　馬質掌質馬馬量三物<lb/>
宣王修車馬以閑夷狄　　齊景公有馬千駟<lb/>
衞文公秉心塞淵騋牝三千　魯僖公牧于坰野<lb/>
是時韓之戰晉侯乗小駟鄭入也慶鄭曰古者大事必<lb/>
乗其産生其水土而知其人心今乘異産以從戎事必<lb/>
亂及戰晉戎馬還濘而止<hi>左僖十五年</hi>
<pb n="KR3k0029_WYG_110-2a"/>
秦之先曰非子好馬周孝王使主馬於汧渭之間馬大<lb/>
蕃息由此强盛<lb/>
漢初民出筭賦以備車馬<lb/>
　武帝於口賦錢人増三錢已補車騎馬<lb/>
　昭帝元鳳二年其令郡國毋歛今年馬口錢<hi>本紀</hi>
又令民有車騎馬一匹者復卒三人<hi>食貨志</hi>○是時有馬<lb/>
者閑居則免三人之筭有事則當三人之卒其制優異<lb/>
此内郡之制也至於邊郡則縱民蓄牧而官不禁<lb/>
<pb n="KR3k0029_WYG_110-2b"/>
　文帝時廐馬止有百餘匹下取給於邊郡故云<lb/>
班氏居塞則致馬數千羣<hi>前漢書注班固序</hi>○橋桃居塞則致<lb/>
馬千匹<hi>漢書宣曲任氏傳姓橋名桃</hi>○是時内郡之盛則衆庶街巷<lb/>
有馬任陌之間成羣乘㹀牡者擯不聚會○邊郡之盛<lb/>
則三十六苑分置西北邊其良者以給乗輿<lb/>
　如淳曰漢儀注大僕牧師諸苑三十六所分布北邊<lb/>
　西邊以郎為苑監官奴婢三萬人養馬三十萬匹師<lb/>
　古曰武景雲中之縣也養鳥獸者通名為苑故謂牧<lb/>
<pb n="KR3k0029_WYG_110-3a"/>
　馬處為苑<hi>景帝紀中元六年</hi>
至於武帝初年單于入塞見馬布野而無人牧者○及<lb/>
武帝即位征伐四夷而馬尤甚往來食長安者數萬匹<lb/>
<hi>食貨志</hi>○暨大將軍驃騎屢出而馬大耗乏死者十餘萬<lb/>
匹<hi>食貨志</hi>
　元狩五年天下馬少平牡馬匹二十萬<hi>帝紀</hi>
　　如淳曰貴平牡賈欲使人競畜馬<lb/>
於是行一切之令封君以下至三百石吏以上差出牝<lb/>
<pb n="KR3k0029_WYG_110-3b"/>
馬<hi>食貨志</hi>○所在置亭以蓄之則内郡庶民之有馬與望<lb/>
復卒難矣<lb/>
又令民得蓄邊縣者既使從君假馬母三歲而收其息<lb/>
什一則邊縣豪民欲廣蓄牧者難矣<lb/>
　誅北地太守以下而令民得蓄邊縣官假馬每三歲<lb/>
　而歸及息什一以除吿緡用充入新秦中　車騎馬<lb/>
　乏縣官錢少買馬難得廼著令令封君以下至三百<lb/>
　石吏以上差出牝馬天下亭亭有畜牸馬歲課息<lb/>
<pb n="KR3k0029_WYG_110-4a"/>
又匿馬者有罪有以列侯匿馬而腰斬者<lb/>
　功臣表黎須侯召奴<lb/>
有以民或匿馬馬不具而長安令幾坐死者<hi>汲黯傳</hi>○故<lb/>
馬益耗而不足用其内郡則籍吏民馬補車騎馬<lb/>
　武紀太初二年五月籍吏民馬補車騎馬<lb/>
邊郡則發酒泉騾駞負食出玉門闗<lb/>
　武紀太初三年貳師將軍三萬騎出酒泉<lb/>
末年輪臺之詔修馬復令○又令郡國各上蓄馬方畧<lb/>
<pb n="KR3k0029_WYG_110-4b"/>
以備邊闕則漢世之馬大畧可紀矣<lb/>
　監牧之地在樓煩孟康曰漢馬高五尺六寸齒未平<lb/>
　不出闗昭帝始元五年罷馬弩闗是也<lb/>
後漢光武中興息馬論道時馬援好騎得駱越鑄銅為<lb/>
馬上之詔置宣政殿以為名馬式　至唐而馬政尤詳<lb/>
焉<lb/>
其置官也領以太僕屬有牧監副監監有丞丞有主簿<lb/>
直司團官牧尉之屬歲課功進儀鳳中以李思文檢校<lb/>
<pb n="KR3k0029_WYG_110-5a"/>
隴右諸牧監使牧監有使始於此後又有厩閑使又置<lb/>
四使　東西南北<lb/>
其立廐也天子之御左右六閑<lb/>
　飛黄　吉良　龍媒　騊駼　駃騠　夭苑<lb/>
總有十二閑為二廐　祥麟鳳苑<lb/>
其後又増飛龍廐自貞觀至麟徳置八坊<lb/>
　保樂　　甘露　　南浦潤　北浦潤<lb/>
　岐陽　　太平　　宜禄　　安定<lb/>
<pb n="KR3k0029_WYG_110-5b"/>
凡馬五千為上監三千為中監餘為下監後益置八監<lb/>
於鹽州三監於嵐州<lb/>
其牧養也初得隋馬三千於赤岸澤徙之隴右監牧之<lb/>
制始於此用張萬歲領羣牧自貞觀至麟徳馬七十萬<lb/>
六千疋時天下以一縑易一馬○又王毛仲掌之初監<lb/>
馬二十四萬後乃四十三萬𤣥宗嘉之自萬歳失職馬<lb/>
政頗廢<lb/>
其督責也凡馬生死歲終監牧使廵察以功過相除為<lb/>
<pb n="KR3k0029_WYG_110-6a"/>
考課景雲二年詔羣牧歲出髙品御史按察之<lb/>
其市馬也開元初國馬益耗姜晦晴以空名吿身市馬<lb/>
於六胡州其後𤣥宗於受降城為互市以金帛市馬於<lb/>
河東朔方隴右牧之馬乃益壯動以萬計故秦漢以來<lb/>
唐馬最盛<hi>唐志</hi>
宋朝太祖建隆三年十二月五代監牧多廢官失其守<lb/>
國馬無復蕃息時但有左右飛龍院上始置養馬二務<lb/>
歲遣中使詣邊州市馬自是閑廐始充矣<hi>通畧</hi>○乾徳<lb/>
<pb n="KR3k0029_WYG_110-6b"/>
六年八月庚午九月己酉十月辛酉上幸飛龍院<lb/>
太宗謂諸將曰諸軍養馬多有死損苟主將部轄有方<lb/>
躬親秣飼依時放牧豈有斃死之理○李覺言戎人蓄<lb/>
牧旋逐水草不拘游牝順其物性是以蓄滋○太平興<lb/>
國二年六月乙卯幸飛龍院○興國四年先是詔中使<lb/>
趙守倫優給價和市在京及諸州民間私馬於是得十<lb/>
七萬三千五百七十九疋<lb/>
　本志載市馬事在興國四年按正月即出師恐在四<lb/>
<pb n="KR3k0029_WYG_110-7a"/>
　年以前矣實録别本載趙守倫市馬數在四年十一<lb/>
　月乙巳前今因之葢市馬前此已及此乃上其所得<lb/>
　之數也<hi>長編</hi>
太平興國五年上既平太原遂觀兵范陽得汾晉首薊<lb/>
之馬凡四萬二千餘疋國馬増多乃詔於景陽門外新<lb/>
作四廐名曰天駟監左右各二以左右飛龍使為左右<lb/>
天廐使閑廐使為崇儀使内廐馬既充牣始分置諸州<lb/>
牧養<lb/>
<pb n="KR3k0029_WYG_110-7b"/>
　改崇儀使實録在甲申今從本紀并書之<lb/>
余靖言國家自來於河東陜西㳂邊等處估賈畨馬自<lb/>
西賊不庭買馬數少不足國用○太平興國六年詔曰<lb/>
歲於邊郡市馬償以善價内屬戎人驅馬詣闕者悉令<lb/>
縣次給食○太平興國八年十二月己酉詔戎人鬻馬<lb/>
官取良而禁駑又禁民私市往來死者甚衆戎人少利<lb/>
由是歲入之數不充自今委長吏謹市馬之良駑者印<lb/>
以記之許民私市○雍熈元年六月壬寅禁邊臣於境<lb/>
<pb n="KR3k0029_WYG_110-8a"/>
外寄土種蒔及所市蕃馬勿得虧其直○雍熈二年改<lb/>
天廐院為騏驥院天駟監天廐坊自河北府洛陽至許<lb/>
州鎮監凡十八監○雍熈四年詔北敵未平方資戰騎<lb/>
分遣使臣收買京城諸道私家所産之馬○雍熈中太<lb/>
宗甞幸天駟監閱馬<hi>會要</hi>○端拱元年國子司業孔維<lb/>
上言欲請禁原蠶以益國馬太宗覧奏稱嘉付史館○<lb/>
端拱元年國子博士李覺上言欲請冀北燕代馬之所<lb/>
生羌戎之所恃也故制敵之用實資騎兵為急議者以<lb/>
<pb n="KR3k0029_WYG_110-8b"/>
為欲國之多馬在㗖戎以利使重譯而至焉然市馬之<lb/>
費歲益而廐牧之數不加者葢失其生息之理也○淳<lb/>
化二年上謂侍臣曰國家蓄馬備邊最為急務而諸州<lb/>
牧監歲多瘦死養飼失時枉致疾斃近令取數十槽致<lb/>
殿庭命圉人視其芻秣教以醫養之法庶革其弊<hi>㑹要</hi>
○淳化三年九月甲寅幸天駟監○淳化五年初内侍<lb/>
趙守倫請以諸州牧龍坊畜牝馬萬五千疋逐水草放<lb/>
牧不費芻秣所生駒子可資軍用詔從之自是牧馬頗<lb/>
<pb n="KR3k0029_WYG_110-9a"/>
蕃息未幾守倫復上言歲約駒子等級遷擢否者罰亦<lb/>
如之以為懲勸駒子生即時付籍以聞庶其盡心養飼<lb/>
無有所隠詔並從之<hi>長編</hi>
真宗咸平二年置羣牧司○咸平三年羣牧司總内外<lb/>
馬政其後歲遣判官一人廵行諸監取孳生駒二歲已<lb/>
上者㸃印之左右騏驥院六坊監上留馬二千餘疋皆<lb/>
三月出就牧放秋冬而入其御馬凖備用者在京師○<lb/>
景徳四年上謂近臣曰今國馬蕃息當命内侍二人分<lb/>
<pb n="KR3k0029_WYG_110-9b"/>
掌左右監牧比來朱㢲閻承翰専領此務頗為幹舉然<lb/>
思得大臣總制以集其事當命陳堯叟領之堯叟曰臣<lb/>
居宥宻之職而與承翰聮事合避外議上曰國事戎馬<lb/>
之本係于樞司機要之運然當别置使名卿勿辭也<hi>寳</hi>
<hi>訓</hi>○自罷兵之後言者頗以國馬煩耗歲費縑繒雖市<lb/>
得尤衆而損失亦多知樞宻院事陳堯叟獨謂羣牧之<lb/>
設國家巨防今愚淺之說以馬為不急之務則士卒亦<lb/>
當遣而還農也作羣牧議以獻勒石大名監乙巳置羣<lb/>
<pb n="KR3k0029_WYG_110-10a"/>
牧制置使命堯叟兼之堯叟初為羣牧使及掌樞宻即<lb/>
罷其任<hi>長編</hi>○大中祥符四年十一月壬午知河南府<lb/>
馮拯言官市芻粟望增給其直陳堯叟曰増直以市不<lb/>
若徙馬他所京師馬舊留二萬今留七千自餘悉付外<lb/>
監仍欲於七千之中更以四千付淳澤監歲可省芻粟<lb/>
三百餘萬若有給賜朝取夕至矣從之○上又曰馬及<lb/>
十萬當且止也王旦曰聴民間畜養官中緩急以本直<lb/>
市之猶外廐爾且所費芻粟皆出兩税少損馬食用資<lb/>
<pb n="KR3k0029_WYG_110-10b"/>
軍儲亦當世之切務馬知節曰馬多不精若十萬疋選<lb/>
可用者當得四五萬耳多畜駑弱大費愈甚上然之<hi>長</hi>
<hi>編</hi>
仁宗天聖四年九月戊申三司請市糴芻粟上因問輔<lb/>
臣諸坊監牧馬幾何王曽對曰當今比五代馬多數倍<lb/>
計芻秣費歲不下數百萬葢措置利害失其要若以陜<lb/>
西蕃部入中馬立定數餘聴民間市易二三年間必大<lb/>
蕃息此與畜之外廐無異也上然之祖宗舊制以羣牧<lb/>
<pb n="KR3k0029_WYG_110-11a"/>
司總天下馬政其屬有左右騏驥院分領左右天駟監<lb/>
左右天廐坊其畜病馬有牧養上下監收兵校長有提<lb/>
舉指揮使副使員監之寮十將節級獸醫槽頭刷刨長<lb/>
行調上乘有小底諸監之在外者知州通判兼領之各<lb/>
據芻地列棚并課士卒春夏出牧秋冬入廐孶息有賞<lb/>
耗亡有罰其為條教甚備然馬之孶息不足以待國用<lb/>
常市於邊州<hi>長編</hi>○嘉祐五年命翰林學士吴奎户部<lb/>
副使吴中復度支判官王安石右正言王陶仝相度牧<lb/>
<pb n="KR3k0029_WYG_110-11b"/>
馬利害以聞時國馬之政因循不舉言者故為當有更<lb/>
革也<hi>長編</hi>○丁度為羣牧使上言天聖中牧馬至十餘<lb/>
萬其後言者以天下無事遂廢八監陜西河東歲市馬<lb/>
一萬二百尤能補京畿塞下之闕自用兵數年所市馬<lb/>
比常歲特三之一請下令河東京東京西淮南籍丁壯<lb/>
為兵處有能蓄一戰馬者與免二丁仍不升户等以備<lb/>
緩急如此則國馬蕃矣<hi>事畧</hi>宋祁上仁宗乞罷河東陜<lb/>
西馬禁民間與蕃落自相貨買<lb/>
<pb n="KR3k0029_WYG_110-12a"/>
英宗治平四年羣牧司言乞於河北河東陜西有都總<lb/>
管處皆置一監令陜西監牧司以所市馬約上京年額<lb/>
外餘分掇諸監則他日本路軍馬可以自辦詔遣官司<lb/>
逐路帥臣度地置監羣牧判官劉航河北屯田郎中孫<lb/>
珪河東監牧司判官李師錫陜西<hi>長編</hi>○先是環慶經<lb/>
畧路李肅之鄜延陸詵陜西制置李師錫並言六路元<lb/>
係草官地又宻邇西界難以興置馬監詔陜西監牧司<lb/>
廣市善種務令蕃息<hi>長編</hi>○唐介知太原請於交城縣<lb/>
<pb n="KR3k0029_WYG_110-12b"/>
置馬監詔比部員外郎崔台符相視得汾州故牧地三<lb/>
千餘頃其千二百餘頃民以租佃者令入租以給塞月<lb/>
芻豆已從介請置監自沙苑發牝馬五百疋往交城上<lb/>
謂文彦博曰馬政未盡善繇羣牧判官國兾蕃息以給<lb/>
騎兵遂以台符權羣牧判官台符蒲隂人也尋詔台符<lb/>
及劉航删修羣牧司敕令以詳及宋朝故事増損刪定<lb/>
並奏取㫖<hi>長編</hi>
神宗熈寧元年九月宋朝初以左右騏驥院總馬政景<lb/>
<pb n="KR3k0029_WYG_110-13a"/>
祐中始増置羣牧使至是上以使領雖重而不躬廵故<lb/>
馬不蕃息乙酉乃詔更馬政分河南北置兩使以羣牧<lb/>
判官劉航崔台符為之勿𨽻羣牧後又詔屬樞宻院所<lb/>
總牧地河南六監三萬三千頃河北六監三萬三千頃<lb/>
既而台符請以牧餘地募民耕出租從之<hi>通畧</hi>○熈寧<lb/>
三年陜西宣撫司言官司比乏良馬葢以官價賤乞應<lb/>
買馬州軍増價市之於是詔惟騍馬不増外其秦渭原<lb/>
州徳順軍見買大馬増價有差如價髙商人不願中官<lb/>
<pb n="KR3k0029_WYG_110-13b"/>
者聴民間收買<hi>長編</hi>○熈寧七年曽孝寛言慶歴甞詔<lb/>
河北州軍每户養被甲馬一疋乞檢會施行户馬始此<lb/>
○熈寧八年詔沙苑監𨽻羣牧司餘入監及河南北兩<lb/>
監牧司並廢以中書樞宻院言河南北三十二監自熈<lb/>
寧二年至五年歲出馬千六百四十疋可給騎兵者二<lb/>
百六十餘止堪給馬鋪兩監牧歲費及所占牧地約牧<lb/>
租錢總五十三萬九千六百三十八緡計所出馬為錢<lb/>
三萬六千四百九十六緡而以得不稱失故廢之以牧<lb/>
<pb n="KR3k0029_WYG_110-14a"/>
地租給市易務茶本錢外餘寄常平籍出息以給售馬<lb/>
之直<hi>長編</hi>○文彦博言東平監○天禧年曽廢末幾復<lb/>
置枉有勞費○文彦博上神宗言賦牧地與農民歛其<lb/>
租課散國馬於編户責其孳息不知所賦之地皆可耕<lb/>
乎户配一馬縶之維之皆可蕃息乎坊監廐庫棚庌井<lb/>
泉官廨營房七八十年經畫成就罷廢後蕩然一空○<lb/>
元豐三年正月羣牧司言岐廢監租課等錢共一百十<lb/>
六萬緡有竒詔羣牧使韓縝副使張誠一並賜銀絹各<lb/>
<pb n="KR3k0029_WYG_110-14b"/>
五百餘共賜錢五千緡令樞宻院均給官吏<hi>長編</hi>○文<lb/>
彦博言不用元豐時其弊乃見神宗嘆曰朕有愧於文<lb/>
彦博矣王珪曰罷祖宗馬監自是王安石上曰安石相<lb/>
誤豈獨此一事<lb/>
哲宗元祐元年二月兵部言畿甸馬監已行廢罷即合<lb/>
於諸路相度置監乞差官前去經畫詔庫部郎中郭茂<lb/>
恂往陜西河東路按行相度以聞<hi>長編</hi>元祐元年七月成都<lb/>
府利州路鈐轄司奏提舉陜西等路買馬監牧公事陸<lb/>
<pb n="KR3k0029_WYG_110-15a"/>
師閔奏勘會成都府利州路經制買馬司凖朝㫖於雅<lb/>
州靈闗嘉州中鎮等寨置場買馬數内雅州靈闗寨並<lb/>
無蕃馬有無未曽置場外其嘉州中鎮寨雖曽置場亦<lb/>
無買到馬數今來未敢廢罷奉㫖令成都府利州路經<lb/>
制買馬司凖朝㫖於雅州靈闗嘉州中鎮等寨置場買<lb/>
馬數内雅州靈闗寨並無蕃馬有無未曽置場外其嘉<lb/>
州中鎮寨雖曽置場亦無買到馬數今來未敢廢罷奉<lb/>
㫖令成都府利州路鈐轄司相度聞奏本司今相度雅<lb/>
<pb n="KR3k0029_WYG_110-15b"/>
州靈闗嘉州中鎮等寨置場買馬並合廢罷從之<hi>長編</hi>
紹聖元年正月太僕寺言馬政在朝廷最為重事要在<lb/>
蕃息不失武備詔令太僕寺講䆒的確利害條畫以聞<lb/>
<hi>長編</hi>
高宗紹興二年上謂輔臣吕頥浩曰若復孳生馬監當<lb/>
就水草地是日條畫於饒州四望山等處以為牧地郡<lb/>
守帶提領選差使臣五員専管牧養事上曰兵以馬政<lb/>
為先唐開元間馬多至四十萬疋當時用一縑易一馬<lb/>
<pb n="KR3k0029_WYG_110-16a"/>
亦要得其人又如王毛仲陳馬若錦綉其盛如此<hi>聖政</hi>
○紹興七年廣西進出格馬十匹御批留一匹餘付殿<lb/>
前司上謂輔臣曰朕所留一匹幾似代北所生廣西亦<lb/>
有此馬則馬之良者不必西北可知上因論春秋列國<lb/>
不相通所用之馬皆取於國中而已今必於所産之地<lb/>
而求則馬政不修之故也<hi>長編</hi>○紹興十九年進呈賞<lb/>
罰格上曰牧馬孳生為利甚博朕於近地親令牧養今<lb/>
已見效每歲進呈馬駒皆是好馬若得牧馬萬匹各分<lb/>
<pb n="KR3k0029_WYG_110-16b"/>
諸軍牧養數年間便可濟用既免綱馬逺來且官無給<lb/>
賞之費<lb/>
孝宗淳熈三年五月癸亥王淮進呈步軍司相度牧馬<lb/>
去處上曰前日牧馬官辭朕戒以愛護馬當如愛䕶已<lb/>
身饑飽勞佚各隨時調節若己身所不能堪者馬亦不<lb/>
能堪之但馬不能言吿訴不得耳龔茂良等奏云陛下<lb/>
留神馬政曲盡物情不惟戒勑主者使之各各用心如<lb/>
聖言及此其仁葢不可勝用矣<hi>聖政</hi>
<pb n="KR3k0029_WYG_110-17a"/>
淳熈十五年趙汝愚奏黎州買馬乞照舊法不拘尺寸<lb/>
上曰祖宗時有西北馬可用黎馬止是覊縻今作戰馬<lb/>
如何不及格尺所乞難行<lb/>
凡市馬之處<lb/>
　真宗咸平中河東則府州岢嵐軍陜西則秦渭涇原<lb/>
　儀環慶階文州鎮戍軍川陜則益黎戎茂雅䕫州永<lb/>
　康軍皆置務遣官以主之歲得五千餘匹以布帛茶<lb/>
　他物凖其直舊用銅錢給之<hi>長編</hi>○國興八年有司<lb/>
<pb n="KR3k0029_WYG_110-17b"/>
　言戎人得錢悉消鑄為器乃定此制其後諸州市蕃<lb/>
　馬給直漸高務増數以為額課績景徳中戎事已息<lb/>
　因詔條約之於仁宗景祐三年中再定諸州買額正<lb/>
　額外更有省買額者<lb/>
凡招馬之處<lb/>
　秦渭階文之吐蕃迴紇上府之党項豐州之藏才族<lb/>
　環州之白馬鼻家保家名市族涇儀延鄜火山保徳<lb/>
　保安軍唐龍鎮制勝闗之諸蕃每歲皆給以空名勑<lb/>
<pb n="KR3k0029_WYG_110-18a"/>
　書委六邊長吏擇牙吏入蕃招募詣京師至則估馬<lb/>
　司定其直御馬有三等祗應馬引駕馬從馬其次給<lb/>
　用又有十五等一簡中馬二不得支使馬三添價馬<lb/>
　四國信馬五臣寮馬六諸班馬七御龍直馬八捧日<lb/>
　龍衛馬九拱聖馬十驍騎馬十一雲騎馬十二天武<lb/>
　龍猛馬十三雜配事馬十四雜使馬十五馬鋪馬<lb/>
凡馬之所出<lb/>
　以府州為最葢生於黄河之中子河汶者為善種出<lb/>
<pb n="KR3k0029_WYG_110-18b"/>
　環慶者次之秦渭馬雖骨格高大而蹄薄多病文雅<lb/>
　諸州為下止給本處兵級充鋪馬契丹馬骨格頗劣<lb/>
　河北孶生昔曰本羣馬因其水土服習而少疾馬又<lb/>
　泉福州及興化軍亦有州嶼馬皆低弱不堪披甲唯<lb/>
　以給本道廂軍及江浙諸處鋪馬用之<lb/>
凡馬羣之號<lb/>
　十七字左騏驥院捧日馬内瓦倒印驍騎馬内中溝<lb/>
　横印龍猛馬外尾側正印于字左騏驥院龍猛馬内<lb/>
<pb n="KR3k0029_WYG_110-19a"/>
　溝正印雜使馬内溝横印逓馬内瓦倒印右騏驥院<lb/>
　雜使馬外瓦横印逓馬外尾側横印上字左騏驥院<lb/>
　給諸班直諸軍員馬臨時印無定所立字右騏驥院<lb/>
　給諸班直諸軍長行馬外人所印永字左騏驥院給<lb/>
　諸班直諸軍長行馬外人所印又諸監三歲馬亦永<lb/>
　字印瓦骨官字蕃戎所貢之馬及歲時收市之馬初<lb/>
　用之牡印其項牝印其項諸監牧駒生歲亦如之凡<lb/>
　馬骨相應圖法可充御馬者以官字印其項令圉師<lb/>
<pb n="KR3k0029_WYG_110-19b"/>
　調習之吉字兩院諸馬自龍猛馬已上稍駔駿者印<lb/>
　以備近臣中謝生辰所賜及㨂選支用又坊馬部至<lb/>
　京選配他處亦以吉字印汙溝天字國信馬及諸班<lb/>
　拱聖驍騎馬舊用天字印○祥符中令以他字易之<lb/>
　主字萬字與字來字小字官字自諸班馬而不參給<lb/>
　諸用者無定額或以主字至小官字凡七等號印印<lb/>
　之退字凡諸州軍和市馬不及等及選退斥賣者印<lb/>
　之<lb/>
<pb n="KR3k0029_WYG_110-20a"/>
凡馬毛色之别<lb/>
　九十一種叱潑之别八紅耳鴛鴦桃花丁香青騮騟<lb/>
　紫騮青之别二純青䕶蘭白純白烏之别五純烏釣<lb/>
　星歴面白脚䕶蘭赤之别五純赤釣星歴面白脚䕶<lb/>
　蘭紫之别六純紫釣星歴面白脚緑鬃䕶蘭騘之别<lb/>
　十一白騘釣星歴面白脚緑鬃䕶蘭駾之别十一白<lb/>
　騘釣星歴面白脚并烏青花黄荏䥫䕶蘭赭白之别<lb/>
　五純赭白釣星歴面白脚䕶蘭騮之别八棗金口燕<lb/>
<pb n="KR3k0029_WYG_110-20b"/>
　子黄黒釣星歴面白脚騧之别六純騧繡膞釣星歴<lb/>
　面白脚䕶蘭騅之别五純騅釣星歴面白脚䕶蘭駼<lb/>
　之别八青赤紫黄釣星歴靣白脚䕶蘭䭾䮧之别三<lb/>
　駱起雲銀鍾驃之别七赤驃銀鬃黄釣星歴靣白脚<lb/>
　䕶蘭北馬也以叱潑青白紫純色及緑鬃騮上騘赭<lb/>
　驃騧白色赤為中荏騟騘駱䮂䮧為下<lb/>
廣銳軍馬社<lb/>
　河東兵廣銳兵悉是土人其馬皆是本軍團申選良<lb/>
<pb n="KR3k0029_WYG_110-21a"/>
　馬而置謂之馬社故廣銳之馬壯勇而少亡失馬死<lb/>
　則社中共市而補之其後陜西振武亦願依此例<lb/>
牧養<lb/>
三代之牧養有養於官有藏於民所謂藏之於民如丘<lb/>
甸歲取馬一匹之類是也<lb/>
前漢衞青去病之徒伐匈奴亦有所謂官馬私馬<lb/>
唐府兵未甞給馬初不過給之以錢使其自置到來府<lb/>
兵法壊兵貧不足買馬然後方以監牧之馬給之<lb/>
<pb n="KR3k0029_WYG_110-21b"/>
漢有牧師諸苑三十六所馬至三十萬疋<lb/>
唐有八坊四十八監馬至七十萬六千匹此漢唐牧馬<lb/>
之大數也　若善其牧養之方而馬之最盛者則莫如<lb/>
後魏葢拓跋氏本是北人芻秣乃其常故馬至二百餘<lb/>
萬匹也<lb/>
宋朝馬政自太祖講求其制當時要委羣牧司自春放<lb/>
秋歸馬之出入莫不有法則○熈寧間曽孝寛領羣牧<lb/>
奉行王荆公意於是罷羣牧吏不過欲區區小利自出<lb/>
<pb n="KR3k0029_WYG_110-22a"/>
買自此馬始衰却欲舉保馬户馬之法只為讀周禮不<lb/>
詳當時大為民害葢井地不均兼并者衆什一之制未<lb/>
行受田之制未定却獨舉養馬之制豈不重困<lb/>
總論馬<lb/>
行天莫如龍行地莫如馬馬者甲兵之本國之大用安<lb/>
寧則以别尊卑之序有變則以濟逺近之行而兵之所<lb/>
恃以取勝也文王伐玁狁其詩曰四牡業業宣王之攘<lb/>
戎狄其詩曰我馬既閑騋牝三千則以言文公之美牧<lb/>
<pb n="KR3k0029_WYG_110-22b"/>
于坰野則以為僖公之頌周官之制兵藏於民而六卿<lb/>
之馬其方乘其政官謂之司馬則以馬者政之所重也<lb/>
乘謂之兵乘則以馬者民之所出也辨其屬則有校人<lb/>
之官掌其牧馬則有牧師之職置醫巫所以攻其疾禁<lb/>
原蠶所以全其類此先王畜馬之術也<hi>林之竒文</hi>
又論馬<lb/>
按周制掌政之官謂之司馬以馬者牧之有政也兵甸<lb/>
之法謂之乘馬以馬者牧之有法也有校人以掌其政<lb/>
<pb n="KR3k0029_WYG_110-23a"/>
有牧師以掌其牧有巫馬以養其疾有趣馬以簡其節<lb/>
日中而出日中而入此先王牧馬之術也<lb/>
文王之伐玁狁也其詩曰四牡業業宣王之攘戎狄也<lb/>
其詩曰我馬既同言衞文公者則曰騋牝三千頌魯僖<lb/>
公者則曰牧于坰野文景之時令民養馬復卒孝武之<lb/>
世平牡馬二十萬令人競蓄之故馬蕃於元狩元鼎之<lb/>
際梁武帝置牧於河西而善水草也故馬蕃於太通之<lb/>
時周之汧渭魯之坰野漢之樓煩唐之沙苑此西北牧<lb/>
<pb n="KR3k0029_WYG_110-23b"/>
馬之地也六朝置區於閩越藏之内地錢氏置監於婺<lb/>
女號為馬海此東南牧馬之地也<lb/>
又總論<lb/>
馬政有三牧之於官一也蓄之於民二也市之於戎狄<lb/>
三也宋内有天駟監外有十八監此官馬也民間蓄養<lb/>
指為外廐此民馬也㳂邊筭郡估買蕃馬此戎馬也然<lb/>
就是三者論之而監牧為尤重葢官之馬多不専貴於<lb/>
民中國之馬多則不専倚於戎狄専責於民則民受其<lb/>
<pb n="KR3k0029_WYG_110-24a"/>
害専倚戎狄則戎狄享其利此累朝於監牧之制所以<lb/>
必加之意也部轄有方秣飼以時時騰駒游牝順其物<lb/>
性矣既置羣牧司又置羣牧使以大臣領焉何其重也<lb/>
乾徳六年八月幸飛龍院九月又幸十月又幸一歲之<lb/>
間凡三幸焉亦何其重也夫惟待之也重故其視之也<lb/>
亦不輕蓄牧孶息自足國用民間與蕃落為市猶禁之<lb/>
而黎馬不及格尺亦收之不問焉何者其所資者輕也<lb/>
前天僖中甞廢東平監矣未幾而復置且天聖中甞廢<lb/>
<pb n="KR3k0029_WYG_110-24b"/>
八監矣未幾而復議<hi>已上逐改事並見前</hi>葢所重在此則所輕在<lb/>
彼此君臣上下所以必於是拳拳歟熈寧大臣為謀不<lb/>
審聽曽孝寛之說而壊祖宗之制<hi>熈寧事見前</hi>賦牧地與農<lb/>
民散國馬於編户坊監廐庫棚庌井泉七八十年經畫<lb/>
一日廢罷民受其病官乏其利<hi>文彦博事見前</hi>中國不足求<lb/>
之夷狄於是茶馬之職置矣<hi>見上茶馬段</hi>元豐以後其<lb/>
弊歴見天子慨然追念舊臣聖言及此誰執其咎<lb/>
<hi>文彦博事見前</hi>吁市馬於戎猶可言也責馬於民不可為<lb/>
<pb n="KR3k0029_WYG_110-25a"/>
也不然則户馬之法罷而茶馬之職至于今不易<lb/>
亦必有説矣<lb/>
總論茶馬<lb/>
國初博易戎馬或以銅錢或以布帛<lb/>
　國初河東川陜諸路買馬給以銅錢而戎人皆鑄錢<lb/>
　為器　興國五年乃以布帛凖其直<lb/>
或以銀絹<lb/>
　元豐四年郭茂恂言欲専以茶博馬以彩帛博糧穀<lb/>
<pb n="KR3k0029_WYG_110-25b"/>
　及以茶馬併為一司竊聞昔時亦用茶兼金帛近歲<lb/>
　始専用銀絹及錢鈔等况賣茶買馬事實相湏乞買<lb/>
　馬通茶場從之<lb/>
以錢則戎獲其器以金帛則戎獲其用彼之器用日見<lb/>
其有餘而我之器用日形其不給二者皆非計之得也<lb/>
熈寧以來講摘山之利得充廐之良中國得馬足以為<lb/>
我利戎人得茶不能以為我害彼以食肉飲酪之性所<lb/>
嗜惟茶<lb/>
<pb n="KR3k0029_WYG_110-26a"/>
　元符末程之邵言戎俗食肉飲酪故貴茶而病於難<lb/>
　得願禁㳂邊鬻茶以蜀産易上乘詔可未幾易馬萬<lb/>
　匹<hi>四朝志</hi>
雖奔風逐電之駿有所不靳以我蜀産易彼上乗此誠<lb/>
經乆之策者是則始行李杞蒲宗閔分主之<lb/>
　成都記熈寧七年詔李杞蒲宗閔經畫川茶充秦鳳<lb/>
　熈河路博馬杞於秦州宗閔於成都置司後改名都<lb/>
　大提舉茶馬事元豐四年郭茂恂言茶司既不兼買<lb/>
<pb n="KR3k0029_WYG_110-26b"/>
　馬遂立法以害馬政乞併為一司從之<lb/>
其分之者非以官有其職足以辦事歟其合之者非以<lb/>
人自為見或至誤事歟官號都大提舉其職専也<hi>見上</hi>
名兼三司判官其權重也<lb/>
　熈寧十年李稷提舉茶場詔曰川茶一司創置雖乆<lb/>
　未能就緒李稷風力可仗然權勢輕小可依李杞例<lb/>
　兼三司判官仍委舉劾官吏<lb/>
官屬自辟謹所擇也<lb/>
<pb n="KR3k0029_WYG_110-27a"/>
　應産茶市馬之處官屬許自辟置<lb/>
官吏可劾伸其威也<hi>見上</hi>仲秋為市四月而止順其時<lb/>
也<lb/>
　四朝史程之邵奏蜀茶馬歲以仲秋為市四月止<lb/>
秦司半歲事訖歸川順其事也<lb/>
　乾道四年虞允文奏祖宗朝茶馬於秦州成都各置<lb/>
　司居治各半年排發馬月分居秦司訖即歸川司發<lb/>
　茶乞依舊制從之<lb/>
<pb n="KR3k0029_WYG_110-27b"/>
夫惟所創有其人所用有其人故市馬愈多有至萬疋<lb/>
者<lb/>
　先帝市馬于邊有司倖賞率以駑駘充數　紹聖中<lb/>
　程之邵始精㨂汰又以羡茶轉入熈秦市戰騎故馬<lb/>
　炙而茶息厚馬至萬疋<lb/>
茶息益厚有至百萬者<lb/>
　舊蜀茶額二十萬至稷加為五十萬陸師閔代稷為<lb/>
　百萬<lb/>
<pb n="KR3k0029_WYG_110-28a"/>
吁何其利之博也迨元祐改令諸法悉易而茶馬不廢<lb/>
有由矣<lb/>
　司馬光元祐初相罷諸路鹽錢法皆復其舊獨川陜<lb/>
　茶以邊用未罷<lb/>
及其後也奪於珠玉此制中廢<lb/>
　建炎四年張浚奏大石進珠玉高宗曰大觀以來川<lb/>
　茶不以博馬唯市珠玉故馬政廢缺<lb/>
中興以來法度修舉故博馬之司置於紹興之四年威<lb/>
<pb n="KR3k0029_WYG_110-28b"/>
茂之場置於紹興之五年茶馬之官又置於紹興之七<lb/>
年<lb/>
　紹興四年從闗師古之請以乏戰馬始令四川宣撫<lb/>
　司支茶博馬　五年宻院言已於永康軍威茂州置<lb/>
　場　七年宰臣趙鼎言有㫖復置茶馬言凡三等上<lb/>
　曰考其資歴命之<lb/>
至于乾道川秦兩司凡得九千餘疋内而三衙外而江<lb/>
上咸足其用矣<lb/>
<pb n="KR3k0029_WYG_110-29a"/>
　陳彌作言川秦兩司文黎珍叙南平長寧六州馬五<lb/>
　千餘疋應副江上諸軍階州之峯貼和州之宕昌兩<lb/>
　處馬四千餘匹應副三衙<lb/>
吾然後知此制之有益於軍無害於國之為經乆可用<lb/>
也或者猶曰宋公祁甞請損馬而益步<lb/>
　祁言天下乆平馬益少臣請損馬而益步我能用步<lb/>
　所長雖契丹多馬無所用之<lb/>
田公况亦甞請益步而减騎<lb/>
<pb n="KR3k0029_WYG_110-29b"/>
　况請料邊兵益歩而减騎但五分得一足矣以一騎<lb/>
　之費可贍步兵二人而又寛括馬之擾<lb/>
吾用中國所長而已而何以馬為嗟夫二公所言權宜<lb/>
之說也茍以我所長合夷狄所長不亦萬全之策乎抑<lb/>
猶有說焉有市馬之政有養馬之政養之不至雖市之<lb/>
多無益也嚴監牧之責逐水草之利牝馬二萬歲獲萬<lb/>
駒馬安得而不繁夫苟離其牝牡飼以枯槁是馬之生<lb/>
性滅矣何以能育此正李公覺所謂貴市於外夷而賤<lb/>
<pb n="KR3k0029_WYG_110-30a"/>
棄於中國也<lb/>
　端拱元年李覺言市易之馬至于中國縶之維之飼<lb/>
　以枯槁析牝牡制其生性因而减耗是貴市於外夷<lb/>
　而賤棄於中國也宜减市馬之半直賜蓄牧之將卒<lb/>
　大率牝馬二萬而駒收其半可歲獲萬匹十數年間<lb/>
　馬必倍矣<lb/>
周官一書於馬政為詳葢以是觀之<hi>林駉文</hi>
　<lb/>
<pb n="KR3k0029_WYG_110-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷六十五</head>
    <p>
<pb n="KR3k0029_WYG_065-1a"/>
欽定四庫全書卷<lb/>
　羣書考索卷六十五　　　宋　章如愚　撰<lb/>
　　地理門<lb/>
　　　田制類<lb/>
宣公履畝宣公十五年初税畝<hi>注公田之法十取其一</hi>
<hi>今又履其餘畝複十收其一</hi>
滕文公問井地滕文公使畢戰問井地孟子對曰經界<lb/>
不正則井地不均井地不均則穀禄不平於是請野九<lb/>
<pb n="KR3k0029_WYG_065-1b"/>
一而助國中什一使自賦<lb/>
魏文侯教民力田李悝為魏文侯盡地力之教而田是富<lb/>
秦孝公廢井田孝公用商鞅以三晉地狹人貧秦地廣<lb/>
人寡故草不盡墾地利不盡出於是誘三晉之人務本<lb/>
於内使秦人應敵於外故廢井田開阡陌任其所耕不<lb/>
限多少<hi>孝公十二年之制</hi>數年之間國富兵強　用商<lb/>
君壞井田開阡陌急耕戰之賞雖非古道猶能以務本<lb/>
之故傾鄰國而雄諸侯然王制遂㓕僭差旡度庶人之<lb/>
<pb n="KR3k0029_WYG_065-2a"/>
富者累鉅萬而貧者食糟粕有國強者兼州域而弱者<lb/>
䘮社稷<lb/>
漢因秦制髙祖因秦之制旡復古法建都之初召天下<lb/>
名族與之闗中田宅蕭何為相請苑為民田而下獄<lb/>
文帝開籍田文帝因仍除租勸農之詔旡嵗旡之然豪<lb/>
強占田逾多其賦大半官收百一之税而輸豪強大半<lb/>
之賦官恵擾於三代豪強酷於亡秦不正其本而除田<lb/>
租適以資富強也　孝文時民近戰國多背本趍末賈<lb/>
<pb n="KR3k0029_WYG_065-2b"/>
誼勸上敺人歸農帝感誼言始開籍田躬耕以勸百姓<lb/>
　晁錯曰農夫五口之家其服役者不下二人其能耕<lb/>
者不過百畝百畝之收不過百石春耕夏耘秋穫冬藏<lb/>
伐薪樵治官府給徭役春不得避風塵夏不得避暑熱<lb/>
秋不得避陰雨冬不得避寒凍四時之間亡日休息又<lb/>
私自送往迎來弔死問疾養孤長㓜在其中勤苦如此<lb/>
尚復被水旱之災急政暴虐賦斂不時朝令而暮改當<lb/>
其有者半價而賣亡者取倍稱之息於是有賣田宅鬻<lb/>
<pb n="KR3k0029_WYG_065-3a"/>
子孫以償債者矣方今之務莫若使民務農而已矣欲<lb/>
民務農在於貴粟貴粟之道在於使民以粟為賞罰帝<lb/>
從之其後務敦農本倉廩充實<lb/>
景帝徙民寛地孝景元年制曰間者嵗比不登民多乏食<lb/>
夭絶天年朕甚痛之郡國或地磽陿無所農桑孳畜或<lb/>
地饒廣薦草莽水泉利而不得徙其議民欲徙寛大地<lb/>
者聽之後元三年詔曰農天下之本也黄金珠玉飢不<lb/>
可食寒不可衣以為幣用不識其終始間嵗或不登意<lb/>
<pb n="KR3k0029_WYG_065-3b"/>
為末者衆農民寡也其令郡國務勸農桑益種植可得<lb/>
衣食物<lb/>
武帝限田代田仲舒説上曰秦用商鞅之法改帝王之<lb/>
制除井田民得買賣富者田連阡陌貧者亡立錐之地<lb/>
漢興循而未改古井田法雖難卒行宜少近古限民名<lb/>
田以贍不足塞并兼之路然後可善治也竟不能用元<lb/>
狩三年遣謁者勸種宿麥舉吏人能假貸貧人者以名<lb/>
聞及末年帝悔征伐之事乃封丞相田千秋為富民侯<lb/>
<pb n="KR3k0029_WYG_065-4a"/>
下詔曰方今之務在於力農以趙過為捜粟都尉過能<lb/>
為代田一畮三<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>嵗代處故曰代田古法也后稷始<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>
田以二耜為耦廣尺深尺曰<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>長終畝一畝三<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>一夫<lb/>
三百<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>而播種於<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>中苗生葉以上稍耨隴草因隤其<lb/>
土以附苗根故其詩曰或耘或耔黍稷儗儗耘除草也<lb/>
耔附根也言苗稍壯每耨輙附根比盛暑隴盡而根深<lb/>
能風與旱故儗儗而盛也其耕耘下種田噐皆有便巧<lb/>
率十二夫為田一井一屋故畝五頃用耦犁二牛三人<lb/>
<pb n="KR3k0029_WYG_065-4b"/>
一嵗之收常過縵田畝一斛以上善者倍之過使教田<lb/>
太常三輔大農置工巧奴與以人從事為作田噐二千<lb/>
石遣令長三老力田及里父老善田者受田噐學耕種<lb/>
養苗狀民或苦少牛旡以趍澤故平都令光教過以人<lb/>
輓犁過奏光以為丞教民相與庸輓犁率多人者田日<lb/>
三十畮少者十三畮以故田多墾闢過試以離宫卒田<lb/>
其宫壖地課得穀皆多其旁田畮一斛以上令命家田<lb/>
三輔公田又教邊郡及居延城是後邊城河東𢎞農三<lb/>
<pb n="KR3k0029_WYG_065-5a"/>
輔太常民皆便代田用力少而得穀多<lb/>
昭帝流民墾田孝昭時流民稍還田野墾闢頗有畜積<lb/>
宣帝以公田假流民孝宣帝地節三年詔曰郡國宫館<lb/>
勿復修治流民還歸者假公田貸種食<lb/>
元帝假民田地孝元初元元年以三輔太常郡國公田<lb/>
及苑可省者振貧民江海陂湖園池屬少府者以假貧<lb/>
民勿租賦建昭五年詔曰方春農桑興百姓戮力自盡<lb/>
之時也故是月勞農勸桑旡使後時今不良之吏覆按<lb/>
<pb n="KR3k0029_WYG_065-5b"/>
小罪徵召證按興不急之事以妨百姓使失一時之作<lb/>
亡終嵗之功公卿其明察申勅之<lb/>
成帝時兼并者多孝成帝之時張禹占鄭白之田四百<lb/>
餘頃它人兼并者類此而人彌困<lb/>
哀帝限名田孝哀即位師丹輔政建言古之聖王莫不<lb/>
設井田然後治乃可平孝文皇帝承亡周亂秦兵革之<lb/>
後天下空虚故務勸農桑帥以節儉民始充實未有兼<lb/>
并之害故不為民田及奴婢為限今累世承平豪富吏<lb/>
<pb n="KR3k0029_WYG_065-6a"/>
民貲數鉅萬而貧弱逾困葢君子為政貴因循而重改<lb/>
作所以有改者將以救急也亦未可詳宜畧為限天子<lb/>
下其議丞相孔光大司空何武奏請諸侯王列侯皆得<lb/>
名田國中列侯在長安公主名田縣道及闗内侯吏民<lb/>
名田皆毋過三十頃諸侯王奴婢二百人列侯公主百<lb/>
人闗内侯吏民三十人期盡三年犯者没入官時田宅<lb/>
奴婢賈為减賤丁傅用事董賢隆貴皆不便已詔書且<lb/>
湏後遂寢不行<lb/>
<pb n="KR3k0029_WYG_065-6b"/>
平帝定墾田孝平元始元年置大司農部丞十三人人<lb/>
部一州勸農桑二年定墾田八百二十七萬五百三十<lb/>
頃葢紀漢盛時之數<lb/>
王莽更名王田王莽簒位下令曰古者設井田則國給<lb/>
人足而頌聲作此唐虞之道三代所遵行也秦為旡道<lb/>
廢聖制廢井田是以兼并起貪鄙生強者規田以千數<lb/>
弱者曽旡立錐之居於是更名天下田曰王田奴婢曰<lb/>
私屬皆不得賣買其男口不盈八而田過一井者分餘<lb/>
<pb n="KR3k0029_WYG_065-7a"/>
田與九族鄰里鄉黨故无田今當受田者如制度敢有<lb/>
非井田聖制无法惑衆者投諸四裔於是農商失業食<lb/>
貨俱廢百姓涕泣於市道坐賣買田宅奴婢自諸侯卿<lb/>
大夫至于庶人抵罪者不可勝數經二年餘中郎區博<lb/>
諫曰井田雖聖王法其廢已久周道既衰而人不從秦<lb/>
順人心改之可以獲大利故滅廬井而置阡陌遂王諸<lb/>
夏訖今海内未厭其弊今欲違人心追復千載絶跡雖<lb/>
堯舜復生而无百年之漸不能行也莽知人愁乃許買<lb/>
<pb n="KR3k0029_WYG_065-7b"/>
賣其後百姓日以凋弊<lb/>
光武檢覆墾田後漢之初百姓虚耗率土遺黎十纔一<lb/>
二光武十五年詔下州郡檢覆墾田頃畝及戸口年紀<lb/>
河南尹張伋及諸郡守十餘人坐度田不實下獄死<lb/>
順帝定墾田順帝建康元年定墾田六百八十五萬六<lb/>
千二百七十頃五十六畝九十四步<lb/>
兩漢揔論漢髙帝以來不過十五税一其後稍稍變更<lb/>
迨恵帝乃復其故文帝二年令民半出田租自是三十<lb/>
<pb n="KR3k0029_WYG_065-8a"/>
税一武帝雖頗出地賦以給用度而獨田租無所増建<lb/>
武六年詔郡國收田租三十稅一如舊制其後仲<lb/>
長統論曰今不循古法規為輕賦一方有警將如之何<lb/>
二十税一其名曰貊况三十税一乎以是而推當是文<lb/>
景之法世祖中興之後復舉而行終漢之衰无復改名<lb/>
晉武帝占田之制晉武帝泰始八年司徒石苞奏州郡<lb/>
農桑未有殿最之制宜増掾屬令史有所巡察帝從之<lb/>
苞既明勸課百姓安之平呉之後有司奏王公以國為<lb/>
<pb n="KR3k0029_WYG_065-8b"/>
家京城不宜復有田宅未暇作邸當使城中有往來之<lb/>
處近郊有芻藁之田今可限之國王公侯京城得有宅<lb/>
一處近郊田大國十五頃次國十頃小國七頃城内旡<lb/>
宅城外有者皆聽留之男子一人占田七十畝女子三<lb/>
十畝其丁男課田五十畝丁女二十畝次丁男半之女<lb/>
則不課其官第一品五十頃每品減五頃以為差第九<lb/>
品十頃而又各以品之髙卑蔭其親屬多者及九族少<lb/>
者三代宗室國賔先賢之後士人子孫亦如之而又得<lb/>
<pb n="KR3k0029_WYG_065-9a"/>
蔭人以為衣食客及佃客量其官品以為差降<lb/>
宋武帝定山湖之禁宋孝武帝大明初羊希為尚書左<lb/>
丞時揚州刺史西陽王子尚上言山湖之禁雖有舊科<lb/>
人俗相因替而不奉熂山封水保為家利自頃以來頽<lb/>
弛日甚富強者兼領而占貧弱者薪蘇旡託至漁採之<lb/>
地亦又如兹斯實害理之深弊請損益舊條更申恆制<lb/>
有司檢壬辰詔書擅占山澤強盜律論贓一丈以上皆<lb/>
棄市希以壬辰之制其禁嚴刻事既難遵理與時弛而<lb/>
<pb n="KR3k0029_WYG_065-9b"/>
占山封水漸染復滋更相因仍便成先業一朝頓去易<lb/>
致怨嗟今更刋革立制五條凡是山澤先恆熂爈種竹<lb/>
木薪果為林仍及陂湖江海魚梁鰌<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>常加工修作者<lb/>
聽不追舊官品第一第二品聽占山三頃第三第四品<lb/>
二頃五十畝第五第六品二頃第七第八品一頃五十<lb/>
畝第九品及百姓一頃皆依定格條上貲簿若先已占<lb/>
山不得更占先占足若非前條舊業一不得禁有犯者<lb/>
水土一尺以上並計贓依常盜論除晉咸康二年壬辰<lb/>
<pb n="KR3k0029_WYG_065-10a"/>
之科從之<lb/>
宋武帝墾起湖田時山陰縣人多田少孔靈符表請徙<lb/>
旡貲之家於餘姚鄮鄞三縣墾起湖田帝令公卿博議<lb/>
咸曰夫訓農修政有國所同土著之人習翫日乆如京<lb/>
師旡田不聞徙居他縣尋山陰豪族富室頃畝不少貧<lb/>
者肆力非為旡處又緣湖居人魚鴨為業小人習始既<lb/>
難勸之未易逺廢之疇方翦荆棘率課窮乏其事彌難<lb/>
資徙粗立徐行旡晩帝違衆議徙人並成良業<lb/>
<pb n="KR3k0029_WYG_065-10b"/>
宋文帝均田之制九年下詔給天下人田諸男夫十五<lb/>
以上受露田四十畝婦人二十畝奴婢依良丁牛一頭<lb/>
受田三十畝限四牛所授之田率倍之三易之田再倍<lb/>
之以供耕休及還受之盈縮人年及課則受田老免及<lb/>
身役則還田奴婢牛隨有旡以還受諸桑田不在還受<lb/>
之限但通入倍田分於分雖盈不得以充露田之數不<lb/>
足者以露田充倍諸初受田者男夫一人給田二十畝<lb/>
課蒔餘種桑五十樹棗五株榆三根非桑之土夫給一<lb/>
<pb n="KR3k0029_WYG_065-11a"/>
畝依法課蒔餘果及多種桑榆者不禁諸應還之田不<lb/>
得種桑榆棗果種者以違令論地入還分諸桑田皆為<lb/>
代業身終不還恒從見口有盈者无受无還不足者受<lb/>
種如法盈者得賣其盈不足者得買所不足不得賣其<lb/>
分亦不得買過所足諸麻布之土男夫及課别給麻田<lb/>
十畝婦人五畝奴婢依良皆從還受之法諸有舉戸老<lb/>
小殘疾无受田者年十五以上及疾者各授以半夫田<lb/>
年踰七十者不還所受寡婦守志者雖免課亦授婦田<lb/>
<pb n="KR3k0029_WYG_065-11b"/>
諸還受人田恒以正月若始受田而身亡及賣買奴婢<lb/>
牛者皆至明年正月乃得還受諸土廣人稀之處隨力<lb/>
所及官借人種蒔後有來居者依法封授諸地狹之處<lb/>
有進丁受田而不樂遷者則以其家桑田為正田分又<lb/>
不足不給倍田又不足家内人别減分無桑之鄉凖此<lb/>
為法樂遷者聽逐空荒不限異州他郡唯不聽避勞就<lb/>
逸其地足之處不得无故而移諸人有新居者三口給<lb/>
地一畝以為居室奴婢五口給一畝男女十五以上因<lb/>
<pb n="KR3k0029_WYG_065-12a"/>
其地分口課種菜五分畝之一諸一人之分正從正倍<lb/>
從倍不得隔越他畔進丁受田者恒從所近若同時俱<lb/>
受先貧後富再倍之田倣此為法諸逺流配謫无子孫<lb/>
及戸絶者墟宅桑榆盡為公田以供授受授受之次給<lb/>
其所親未給之間亦借其所親諸宰臣之官各隨廨給<lb/>
公田刺史十五頃太守十頃治中别駕各八頃縣令郡<lb/>
丞六頃更代相付賣者坐如律<lb/>
北齊給授田令依魏朝每年十月普令轉授成丁而授<lb/>
<pb n="KR3k0029_WYG_065-12b"/>
丁老而退不聽賣易文宣帝天保八年議徙冀定瀛无<lb/>
田之人謂之樂遷於幽州寛鄉以處之武成帝河清三<lb/>
年詔每嵗春月各依鄉土早晩課人農桑自春及秋男<lb/>
子十五以上皆營蠶桑孟冬布田畝桑蠶之月婦女十<lb/>
五以上皆營蠶桑孟冬刺史聽審考之優劣定殿最之<lb/>
科品人有人力无牛或有牛无人力者須令相便皆得<lb/>
納種使地无遺利人无游手又令男子率以十八受田<lb/>
輸租調二十充兵六十免力役六十六退田免租調京<lb/>
<pb n="KR3k0029_WYG_065-13a"/>
城四面諸方之外三十里内為公田受公田者三縣代<lb/>
遷戸職事官一品以下逮於羽林武賁各有差其外畿<lb/>
郡華人官第一品以下羽林武賁以上各有差職事及<lb/>
百姓請墾田者名為永業奴婢受田者親王止三百人<lb/>
嗣王二百人第二品嗣王以下及庶姓王百五十人正<lb/>
三品以上及皇宗百人七品以上八十人八品以上至<lb/>
庶人六十人奴婢限外不給田者皆不輸其方百里外<lb/>
及州人一夫受露田八十畝婦人四十畝奴婢依良人<lb/>
<pb n="KR3k0029_WYG_065-13b"/>
限數與者在京百官同丁牛一頭受田六十畝限止四<lb/>
牛每丁給永業二十畝為桑田其田中種桑五十根榆<lb/>
三根棗五株不在還受之限非此田者悉入還受之分<lb/>
土不宜桑者給麻田如桑田法<lb/>
後周創六官均田里後周文帝霸政之初創制六官司<lb/>
均掌田里之政令凡人口十以上宅五畝口七以上宅<lb/>
四畝口五以下宅三畝有室者田百四十畝成丁者田百<lb/>
畝<lb/>
<pb n="KR3k0029_WYG_065-14a"/>
隋文帝永業露田職分田公廨田墾田之制隋文<lb/>
帝令自諸王以下至於都督皆給永業田各有差<lb/>
多者至百頃少者至三十頃其丁男永業露田皆遵後<lb/>
齊之制並課樹以桑榆及棗其田宅率三口給一畝京<lb/>
官又給職分田一品者給田五頃至五品則為田三頃<lb/>
其下每品以五十畝為差至九品為一頃外官亦各有<lb/>
職分田又給公廨田以供用開皇九年任墾田千九百<lb/>
四十萬四千二百六十七頃開皇十二年文帝以天下<lb/>
<pb n="KR3k0029_WYG_065-14b"/>
戸口嵗増京輔及三河地少而人衆衣食不給議者咸<lb/>
欲就寛鄉帝乃發使四出均天下之田其狹鄉每丁纔<lb/>
至二十畝老小又少焉至大業中天下墾田五千五百<lb/>
八十五萬四千四十頃<lb/>
唐口田分業唐開元二十五年令田廣一步長二百四<lb/>
十步為畝百畝為頃丁男給永業田二十畝口分田八<lb/>
十畝其中男年十八以上亦依丁男給老男篤疾廢疾<lb/>
各給口分田四十畝寡妻妾各給口分田三十畝先永<lb/>
<pb n="KR3k0029_WYG_065-15a"/>
業者通充口分之數黄小中丁男女及老男篤疾廢疾<lb/>
寡妻妾當戸者各給永業田二十畝口分田二十畝應<lb/>
給寛鄉並依所定數若狹鄉所受者减寛鄉口分之半<lb/>
其給口分田者易田則倍給其永業田親王百頃職事<lb/>
官正一品六十頃郡王及職事官從一品各五十頃國<lb/>
公若職事官正二品各四十頃郡公若職事官從二品<lb/>
各三十五頃縣公若職事官正三品各二十五頃職事<lb/>
官從三品二十頃侯若職事官正四品各十四頃伯若<lb/>
<pb n="KR3k0029_WYG_065-15b"/>
職事官從四品各十頃子若職事官正五品各八頃男<lb/>
若職事官從五品各五頃上柱國三十頃柱國二十五<lb/>
頃上䕶軍二十頃䕶軍十五頃上輕車都尉十頃輕車<lb/>
都尉七頃上騎都尉六頃騎都尉四頃驍騎尉飛騎尉<lb/>
各八十畝雲騎尉武騎尉各六十畝其散官五品以上<lb/>
同職事給兼有官爵及勲俱應給者唯從多不並給若<lb/>
當家口分之外先有地非狹鄉者並即迴受有賸追收<lb/>
不足者更給諸永業田皆𫝊子孫不在收受之限即子<lb/>
<pb n="KR3k0029_WYG_065-16a"/>
孫犯除名者所承之地亦不追每畝課種桑五十根以<lb/>
上榆棗各十根以上三年種畢鄉土不宜者任以所宜<lb/>
樹充所給五品以上永業田皆不得狹鄉受任於寛鄉<lb/>
隔越射旡主荒地充其六品以下永業即聽本鄉取還<lb/>
公田充願於寛鄉取者亦聽應賜人田非指的處所者<lb/>
不得狹鄉給其應給永業人若官爵之内有解免者從<lb/>
所解者追其除名者依口分例給自外及有賜田者並<lb/>
追若當家之内有官爵及少口分應受者並聽迴給有<lb/>
<pb n="KR3k0029_WYG_065-16b"/>
賸追收其因官爵應得永業未請及未足而身亡者子<lb/>
孫不合追請也諸襲爵者唯得承父祖永業不合别請<lb/>
若父祖未請及未足而身亡者減始受封者之半給其<lb/>
州縣縣界内所有部受田悉足者為寛鄉不足者為狹<lb/>
鄉諸狹鄉田不足者聽於寛鄉遙受應給園宅地者良<lb/>
口三口以下給一畝每三口加一畝賤口五口給一畝<lb/>
每五口加一畝並不入永業口分之限其京城及州縣<lb/>
郡郭下園宅不在此例諸京官文武職事職分田一品<lb/>
<pb n="KR3k0029_WYG_065-17a"/>
一十二頃二品十頃三品九頃四品七頃五品六頃六<lb/>
品四頃七品三頃五十畝八品二頃五十畝九品二頃<lb/>
並去京城百里内給其京兆河南府及京縣官人職分<lb/>
田亦准此即百里外給者亦應諸州及都䕶府親王府<lb/>
官人職分田二品一十二頃三品一十頃四品八頃五<lb/>
品七頃六品五頃七品四頃八品三頃九品二頃五十<lb/>
畝鎮戍闗津岳瀆及在外監官五品五頃六品三頃五<lb/>
十畝七品三頃八品二頃九品一頃五十畝三衞中郎<lb/>
<pb n="KR3k0029_WYG_065-17b"/>
將上府折衝都尉各六頃中府五頃五十畝下府及郎<lb/>
將各五頃上府果毅都尉四頃中府三頃五十畝下府<lb/>
三頃上府長史别將各三頃中府下府各二頃五十畝<lb/>
親王府典軍五頃五十畝副典軍四頃千牛備身左右<lb/>
太子千牛備身各三頃諸軍上折衝府兵曹二頃中府<lb/>
下府各一頃五十畝其外軍校尉一頃二十畝旅師一<lb/>
頃隊正副各八十畝皆於領側州縣界内給其校尉以<lb/>
下在本縣及去家百里内領者不給諸驛封田皆隨近<lb/>
<pb n="KR3k0029_WYG_065-18a"/>
給每馬一疋給地四十畝若驛側有牧馬之處疋各減<lb/>
五畝其𫝊送馬每疋給田二十畝諸庶人有身死家貧<lb/>
旡以供葬者聽賣永業田即流移者亦如之樂遷就寛<lb/>
鄉者并聽賣口分諸買地者不得過本制雖居狹鄉亦<lb/>
聽依寛制其賣者不得更請凡賣買皆湏經所部官司<lb/>
申牒年終彼此除附若旡文牒輙賣買財没不追地還<lb/>
本主諸以工商為業者永業口分各減半給之在狹鄉<lb/>
者並不給諸因王事没落外藩不還有親屬同居其身<lb/>
<pb n="KR3k0029_WYG_065-18b"/>
分之地六年乃追身還之日隨便先給即身死王事者<lb/>
其子孫雖未成丁身分地勿追其因戰傷及篤疾廢疾<lb/>
者亦不追減聽終其身也諸田不得貼賃及質違者財<lb/>
没不追地還本主若從逺役外任旡人守業者聽貼賃<lb/>
及質其官人永業田及賜田欲賣及貼賃者皆不在禁<lb/>
限諸給口分田務從便近不得隔越若因州縣改易𨽻<lb/>
地入他境及犬牙相接者聽依舊受其城居之人本縣<lb/>
旡田者聽隔縣受又田令在京諸司及天下州府縣監<lb/>
<pb n="KR3k0029_WYG_065-19a"/>
折衝府鎮戍闗津岳瀆等公廨田職分田各有差諸職<lb/>
分陸田限三月三十日稻田限四月三十日以前上者<lb/>
並入後人以後上者入前人其麥田以九月三十日為<lb/>
限若前人自耕未種後人酬其功直已自種者准租分<lb/>
法其價六斗以下者依舊定以上者不得過六斗並取<lb/>
情愿不得抑配親王出藩者給地一頃作園若城内無<lb/>
可開拓者於近城便給如无官田取百姓地充其地給<lb/>
好地替天寳中應受田一千四百三十萬三千八百六<lb/>
<pb n="KR3k0029_WYG_065-19b"/>
十二頃十三畝<lb/>
周世宗均田五代周世宗嘗夜讀元稹均田圗慨然嘆<lb/>
曰此致治之本也王政自此始乃詔頒其圗使吏民先<lb/>
習知之期以一嵗大均天下之田<lb/>
本朝田制五代方鎮割據多於舊賦之外重於取民藝<lb/>
祖悉皆蠲止其間或有未均隨事敷誥罷廣南受租之<lb/>
大斗開寳四年之詔也輕西川之折估則開寳六年之<lb/>
詔也其他如勸課農桑蠲租减賦募民墾田與夫命官<lb/>
<pb n="KR3k0029_WYG_065-20a"/>
行均田諸道戒飭諸州物非土宜不得折配而又崇儉<lb/>
以化俗省費以養民斯民新脱干戈之苦而獲沾王者<lb/>
至仁之化雖一時田制未能盡如古者然民安隴畝得<lb/>
以養生送死則熙熙乎泰和成周之治也列聖嗣守此<lb/>
意不替百年之間海内富庶　太祖建隆初分命常叅<lb/>
官往諸道均田　太宗謂宰相曰井田之制實經國之<lb/>
要道後世為天下者違井田則貧富不均朕深念黎庶<lb/>
雖井田之制不可卒復因時創法漸均貧富則朕别有<lb/>
<pb n="KR3k0029_WYG_065-20b"/>
規制終當行之以安四海　祥符六年侍御史張廓言<lb/>
天下曠土甚多請遣使括責真宗曰此事未可遽行今<lb/>
天下豪富之家田多租少貧弱之家地薄賦重須漸次<lb/>
改定　方仁宗之在御始詔三司定奪臣僚莊田頃畝<lb/>
之數以抑兼并又詔流民能耕廢田者三年而後賦又<lb/>
詔州縣長吏能招流亡而墾田者計畝而議賞聖意葢<lb/>
可想葢自王安石創立新法元老大臣爭之而不得一<lb/>
時老成重厚之人皆不為之用則不免激而用新進果<lb/>
<pb n="KR3k0029_WYG_065-21a"/>
鋭之士用散青苗也講淤田也行募役也結保甲也頒<lb/>
方田也農民自是无安靖之日矣然觀熙寧中詔應諸<lb/>
州有以税米令民折納見錢者官吏皆抵罪而漕臣亦<lb/>
得奪官神宗愛民之意本自若此而安石激於一時言<lb/>
者之論益堅其意而有失神宗之初心吕惠卿之徒乗<lb/>
間竊出掊尅苛細利析秋毫往往亦非安石意然則安<lb/>
石得罪於神宗而惠卿之徒又得罪於安石者也　徽<lb/>
宗宣和中下方田令　髙宗紹興元年三月詔諸路閒<lb/>
<pb n="KR3k0029_WYG_065-21b"/>
田甚多令守令各以所宜措畫或官耕或予民或假貸<lb/>
以取贏或召募以共利行經界法<lb/>
諸儒論古今田制荀悦論限田古者十一而税以為天<lb/>
下之中正今漢人田或百一而税可謂輕矣然豪富強<lb/>
人占田踰多其賦大半官收百一之税而人輸豪強大<lb/>
半之賦孝武時董仲舒言宜限人名田至哀帝乃限人<lb/>
名田不得過三十頃雖有其制卒難施行然三十頃又<lb/>
不平矣且夫井田之制不宜行於人衆之時田廣人寡<lb/>
<pb n="KR3k0029_WYG_065-22a"/>
茍可為也然欲廢之於寡立之於衆土地布列在豪强<lb/>
卒而革之並有怨心則生紛亂制度難行若髙祖初定<lb/>
天下光武中興之時人衆希少立之易矣<lb/>
陸贄論限田古者一夫受田不過百畝欲使人不廢田<lb/>
業无曠耕今富者萬畝貧者无容足之居依托强家服<lb/>
勞終嵗常患不充有田之家坐食租税京畿田畝税五<lb/>
升私家收租一碩官取一私取十宜為占田條限此安<lb/>
富恤貧之善經也<lb/>
<pb n="KR3k0029_WYG_065-22b"/>
崔寔言墾田政論曰今青徐兖冀人稠土狹不足相供<lb/>
而三輔左右及涼幽州内附近郡皆土曠人稀厥田宜<lb/>
稼悉不肯墾今宜復遵故事可徙貧民不能自業者於<lb/>
寛地此亦開草闢土振人之術也<lb/>
牛僧孺論均田昔周人井田之制逺而不可復漢氏名<lb/>
田之數疎而未可行今版籍不備遷徙无制富者得以<lb/>
専其利貧者不能専其業於是編戸逸為游惰良田併<lb/>
於豪家誠能詔天下官吏隨人所在皆備貢籍來者根<lb/>
<pb n="KR3k0029_WYG_065-23a"/>
其所從去者審其方向居者詳其業疾者籌其數時貢籍<lb/>
於縣嵗貢籍於州州與縣相聞然後頒限田之科重兼<lb/>
并之律使公侯卿士方伯連帥下及于豪商大賈不得<lb/>
廣併吞以専厚利若然則均田之事寓其間矣<lb/>
　　　營田屯田<lb/>
募民以耕謂營田部兵以耕謂屯田自漢武經營西振<lb/>
初置校尉屯田渠黎而屯田之名立至昭帝始元中發<lb/>
習戰射士詣朔方調將吏屯田于張掖宣帝神爵中遣<lb/>
<pb n="KR3k0029_WYG_065-23b"/>
趙充國擊先零願罷騎留屯大獲地利遂平先零魏武<lb/>
以經畧四方而苦軍食不足棗祗募百姓屯田于許下<lb/>
得穀百萬斛蜀諸葛亮雜耕渭濵軍无私焉司馬宣王<lb/>
督諸軍伐吳欲廣田役乃使鄧艾屯田壽春　晉羊祜<lb/>
守㐮陽減戍邏以墾田八百頃　東晉應詹請令東吳<lb/>
流民耕江西曠田　穆帝時荀羨屯田東陽　後魏文<lb/>
帝籍郡縣戸十分之一以為屯田　北齊沿邊營置屯<lb/>
田　隋文帝以邊上轉輸勞弊長城以北令趙仲卿大<lb/>
<pb n="KR3k0029_WYG_065-24a"/>
興屯田<lb/>
唐開元中令諸屯𨽻司農二十頃為一屯𨽻州鎮者五<lb/>
十頃為一屯天寶八年天下屯凡收百九十一萬三千<lb/>
九百六十石自唐末中原宿兵皆置營田以耕曠土又<lb/>
募髙貲使輸課佃之戸部置官領之周太祖時張凝請<lb/>
罷戸部營田務從之以其民𨽻州縣其田廬牛器並賜<lb/>
見田者為永業悉除牛課葢牛死而租不除民以為苦<lb/>
故有是令<lb/>
<pb n="KR3k0029_WYG_065-24b"/>
本朝諸路惟㐮定唐三州有營田務其知州并兼制營<lb/>
田自岐溝闗君子舘敗衂之後農夫失業於是以陳恕<lb/>
為河北轉運兼西路招置營田樊知古為河東轉運兼<lb/>
東路招置營田此端拱二年也景徳二年詔沿邊州軍<lb/>
長吏兼制置營田天聖四年廢㐮唐二州營田務令召<lb/>
无産業人請佃每畝輸税五分<hi>轉運使奏㐮州務自興</hi>
<hi>置以來至天聖三年所得課則比較支鹽官耕共軍員</hi>
<hi>所受及死損官并諸色費用之外計侵用官錢四萬餘</hi>
<pb n="KR3k0029_WYG_065-25a"/>
<hi>唐州務計侵用官錢萬四千</hi>慶歴中詔以陜西用兵軍<lb/>
儲未備陜西宜置營田務又令逐路都税官司經營田<lb/>
以助邊計<hi>初天聖中詔流民耕廢田又詔長吏安輯流</hi>
<hi>亡及墾闢荒田計畝又慶歴中歐陽公謂沿邊閒田人</hi>
<hi>欲請佃者聽之司馬公請募民耕麟州田</hi>
　<lb/>
　<lb/>
　<lb/>
<pb n="KR3k0029_WYG_065-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索卷六十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索續集卷八</head> <lb/>
    <p>
<pb n="KR3k0029_WYG_139-1a"/>
欽定四庫全書<lb/>
　羣書考索續集卷八<lb/>
　　　　　　　　　　　　宋　章如愚　編<lb/>
　　經籍門<lb/>
　　　禮記曲禮<lb/>
多出孔門弟子禮記多出於孔子弟子然必去吕不韋<lb/>
之月令及諸儒之王制仍博集名儒擇冠昏喪祭鄉相<lb/>
見之經典以類相從然後可為一書若大學中庸則孟<lb/>
<pb n="KR3k0029_WYG_139-1b"/>
子之倫也不可附之禮篇至於學記樂記閒居燕居緇<lb/>
衣表記格言甚多非經解儒行之比當以為大學中庸<lb/>
之次也禮運禮器玉藻郊特牲之類又其次也<hi>伊川先生</hi>
五禮之所由始遂皇在伏羲之前始王天下是尊卑之<lb/>
禮始於遂皇也伏羲制嫁娶以儷皮為禮是嫁娶嘉禮<lb/>
始於伏羲神農氏始教天下種榖始為蜡則祭祀吉禮<lb/>
始於神農也黄帝與蚩尤戰於涿鹿則有軍禮也易繫<lb/>
辭𫝊第二章云古者𦵏諸中野則有凶禮也又論諸撰<lb/>
<pb n="KR3k0029_WYG_139-2a"/>
考云軒知地利九牧倡教既有九州之牧當有與聘是<lb/>
賔禮也<hi>正義</hi>
禮有三起之義禮有三起禮理起於太一禮事起於遂<lb/>
皇禮名起於黄帝其禮理起於太一其義通也其禮事<lb/>
起於遂皇禮名起於黄帝其義乖也且遂皇在伏羲之<lb/>
前禮運燔黍捭豚在伏羲之後何得以祭祀在遂皇之<lb/>
時<hi>正義</hi>
禮記雜出記録禮記之作出自孔子但正禮殘缺無復<lb/>
<pb n="KR3k0029_WYG_139-2b"/>
能明至孔子沒後七十二子之徒共撰所聞以為此記或<lb/>
録舊禮之義或録變禮所由或兼記體制或雜序得失<lb/>
故編而録之以為記也中庸是子思伋所作緇衣公孫<lb/>
尼子所撰鄭康成云月令吕不韋所修盧植云王制<lb/>
漢文時博士所録其餘衆篇皆如此例但未能盡知而<lb/>
記之也<hi>正義</hi>
　辨諸儒折難之非禮記之書雜出諸儒其所師𫝊或<lb/>
　異故有兩存之説如吕不韋月令漢博士王制王制<lb/>
<pb n="KR3k0029_WYG_139-3a"/>
　又皆刺經而作兼有時王之制學者考其説間與周<lb/>
　官牴牾不知秦漢諸儒采古參今未嘗施用乃持其<lb/>
　説以相折難此聚訟所由起也然先王之制頗在於<lb/>
　是乃刪摘詆訾如柳宗元時令論苛碎刻裂不知議<lb/>
　者之在後其弊至於㑹稽夏休破禮記之書此如子<lb/>
　孫不聞前世之事而臆度祖父之傳為非是謂吾獨<lb/>
　見聖人之心乃聖人所謂不知而作非吾所敢同也<lb/>
　<hi>唐仲友文</hi>
<pb n="KR3k0029_WYG_139-3b"/>
非禮書者七篇漢興諸儒搜求於脱畧之中禮得於淹<lb/>
中樂𫝊於制氏所謂禮樂者無復聖人之制作也於是<lb/>
合禮樂之可知者編為禮記之書曲禮郊特牲祭義祭<lb/>
法喪服等篇古之禮書也樂記一篇古之樂書也若乃<lb/>
檀弓月令文王世子學記中庸表記大學等篇可謂之<lb/>
禮書乎可謂之樂書乎非禮書而謂之禮記無怪乎學<lb/>
者之疑也<lb/>
篇目各有所属曲禮王制禮器深衣属制度檀弓禮運<lb/>
<pb n="KR3k0029_WYG_139-4a"/>
玉藻中庸表記緇衣儒行大學經解哀公問燕居坊記<lb/>
大𫝊學記屬通論投壺冠義婚義射義樂義聘義鄉飲<lb/>
酒屬吉禮郊特牲祭法祭統祭義屬祭禮月令屬明堂<lb/>
隂陽記屬文王世子法樂記屬樂記明堂位屬明堂記<lb/>
内則屬文王世子法<lb/>
曲禮所記五禮之疑按鄭目録云名曰曲禮者以其篇<lb/>
記五禮之事祭祀之説吉禮也喪荒去國之説凶禮也<lb/>
致貢朝㑹之説賔禮也兵車旌鴻之説軍禮也事長欽<lb/>
<pb n="KR3k0029_WYG_139-4b"/>
老執贄納女之説嘉禮也此於别録屬制度按鄭此説<lb/>
則此曲禮篇中有含五禮之義是以經云禱祀祭祀之<lb/>
説當吉禮也送喪不由徑歳凶年榖不登又云大夫士<lb/>
去國如此之類是喪荒國之説當凶禮也五官致貢曰<lb/>
享天子當宁主人拜迎之類是賔禮須敬也軍中之拜<lb/>
肅拜之類是軍禮須敬也冠昏飲酒皆有賔主答拜之<lb/>
類是嘉禮須敬也兵車不式乗玉輅不式鄭云大事不<lb/>
崇曲敬者謂敬天神及軍之大事故不崇曲小之敬熊<lb/>
<pb n="KR3k0029_WYG_139-5a"/>
氏以為唯此不敬者恐義不然也既云曲禮曰是引儀<lb/>
禮正經也<hi>正義</hi>
禮有經有變禮有經有變經者常也變者常之變也先<lb/>
儒以曲禮為變禮看來全以為變亦不可葢曲者委<lb/>
曲之義故以曲禮為變然毋不敬安定辭安民哉豈可<lb/>
以此三句為變禮只是禮各有經有變先儒以儀禮為<lb/>
經禮儀禮中亦有變然所謂變禮者又自有經不可一<lb/>
律㸔也禮記聖人問答處多是説禮之變又曰上古禮<lb/>
<pb n="KR3k0029_WYG_139-5b"/>
書極多如河間獻王收拾得五十八篇後來藏在秘府<lb/>
鄭𤣥輩尚及見之今注疏中有引援處後來遂失不𫝊<lb/>
可惜可惜今儀禮古時亦多有今所餘十七篇但士禮<lb/>
耳<hi>文公經説</hi>
毋不敬是統言毋不敬是統言主宰處儼若思敬者之<lb/>
貌也安定辭敬者之言也安民哉敬民之事也此只言<lb/>
大綱本領而事無過舉自在其中若只以事無過舉可<lb/>
以安民為説則氣象淺廹無含蓄矣<hi>同前</hi>
<pb n="KR3k0029_WYG_139-6a"/>
　　　記王制月令<lb/>
王制載事之非<hi>爵位建國三監田狩祭</hi>林曰孟子以天子一位公<lb/>
一位侯一位伯一位子男同一位凡五等王制則以子<lb/>
男為二位不及天子孟子以君一位卿一位大夫一<lb/>
位上士一位中士一位下士一位凡六等彼則不言君<lb/>
一位而惟五等此則異矣至其餘文則録孟子之辭可<lb/>
以大國次國小國無異制皆有上士二十七人孟子以<lb/>
上士中士下士各一位安得上士如此之多若諸侯上<lb/>
<pb n="KR3k0029_WYG_139-6b"/>
士皆二十七人則中士下士又當幾人矣此不可也又<lb/>
曰凡九州州方千里州建百里之國三十七十里之國<lb/>
六十五十里之國百有二十凡二百一十國併九州計<lb/>
之則為千七百七十三國周封諸侯之數不得知也其<lb/>
見於春秋者并附庸不過百八十國見於左氏者不過<lb/>
倍加之數爾借謂僻陋小國無事見經與見呑於强大<lb/>
然安得千七百國之多乎又以天子之縣内方百里之<lb/>
國九七十里之國二十有一五十里之國六十有三凡<lb/>
<pb n="KR3k0029_WYG_139-7a"/>
九十三國古者畿内不以封建諸侯雖有六卿采地而<lb/>
謂之百里七十里計凡十有三國此又不可也又曰天<lb/>
子使其大夫為三監監於方伯之國國三人古無三監<lb/>
之官獨周封武庚於商慮其煽亂乃命管叔蔡叔霍叔<lb/>
監殷安得國各有三監乎若周禮有立其監之語乃謂<lb/>
諸侯自監一國也引書與周禮為據俱非又不可也又<lb/>
曰天子諸侯無事則歳三田無事而不田曰不敬田狩<lb/>
之事雖因農隙以講武事然天子一日萬幾焦勞不暇<lb/>
<pb n="KR3k0029_WYG_139-7b"/>
何必三時親田也文王不暇盤于遊田而謂無事不田<lb/>
曰不敬又不可也又曰諸侯礿則不禘禘則不嘗禘之<lb/>
為祭大祭也王者審禘其祖之所自出乃謂之禘春秋<lb/>
書禘皆記其僣也何得為諸侯之祭乎若曰虞夏之制<lb/>
則雖帝王至異不至於天子之祭為諸侯之祭又不可<lb/>
也<lb/>
　　　記月令<lb/>
月令之説不經林曰月令之書出於秦漢之間拘於陋<lb/>
<pb n="KR3k0029_WYG_139-8a"/>
學不知道者為之也鄭氏以為吕不韋為之葢以孟夏<lb/>
有太尉又是秦官也季秋有來歳又是秦制也或者又<lb/>
曰秦始皇十二年不韋死至十六年秦始并天下以十<lb/>
月為嵗首方秦以建亥首嵗而不韋已死數載矣不得<lb/>
為不韋所作予謂此不必詳其人觀其言不可為道不<lb/>
過出於秦漢之陋儒爾唐柳子厚嘗辨其非矣曰事有<lb/>
當俟時而行者有不得俟時而行者而月令一書反時<lb/>
令則有灾異此乃瞽史之説離聖人之道已逺古之儒<lb/>
<pb n="KR3k0029_WYG_139-8b"/>
者未有柳子厚之知道者也然惜其所辨者小至其乖<lb/>
戾大者未之辨也夫四時所主之帝所祀之處所祭之<lb/>
牧天子所居之所所乗之車所駕之馬所載之旂所衣<lb/>
之衣所服之玉所食之榖與牲所用之器各謂不同此<lb/>
皆不經之語古無有也<lb/>
月令中星之疑按二十八宿隨天當春分時昏中之星<lb/>
各正其位厯夏至秋冬一時差一方一日差一度以東<lb/>
漢周天度考之月令所言中星節氣之星也<hi>後漢志云中星加二</hi>
<pb n="KR3k0029_WYG_139-9a"/>
<hi>十四氣二月初氣昏井中中氣昏鬼中五月初昏亢中中昏氐中八月初中皆昏斗中十一月初昏壁中中昏</hi>
<hi>奎中</hi>堯典所言中星氣之星也<hi>堯典曰春日中星鳥夏日永星火秋日中星虚冬日</hi>
<hi>短星昴</hi>一氣十五日一差一度月令仲春昏弧中弧九星<lb/>
在狼東南狼一星在東井弧星近東井自東井三十度<lb/>
至星一度隔十八度節氣之星固宜弧中矣月令仲夏<lb/>
昏亢中亢十度至房一度隔十三度節氣之星固宜亢<lb/>
中矣月令仲秋昏牽牛中自牽牛七度至虚六度隔十<lb/>
六度節氣之星固宜牽牛中矣月令仲冬昏東壁中自<lb/>
<pb n="KR3k0029_WYG_139-9b"/>
東壁十度至昴一度隔四十四度况自虚十度至壁一<lb/>
度止隔三十四度豈有時幾一季而星度止差三十四<lb/>
度初疑戴經之誤及按石氏星經云弧與建星非二十<lb/>
八宿而昏明舉之弧星近井建星近斗井有三十三度<lb/>
斗有二十六度從奎第五度為二月節數至井第十五<lb/>
度得九十一度是弧星之當井之十六度建星在斗十<lb/>
度尚書云日中星鳥南方七宿總為鳥星井鬼鳥星之<lb/>
分也仲夏昏亢中尚書云日永星火日永星火非謂心<lb/>
<pb n="KR3k0029_WYG_139-10a"/>
星也昴之三十度總為大火月令舉其月初尚書總舉<lb/>
一月故也仲秋昏牽牛中尚書云宵中星虚仲冬昏東<lb/>
壁中尚書云日短星昴月令舉其初朔尚書總舉一月<lb/>
之中孔安國注尚書與此則别尚書所舉星者自取畢<lb/>
見之義不謂南方之中也<hi>正義</hi>
　　　記文王世子<lb/>
文王何以稱三朝文王之為世子朝於王季日三正義<lb/>
曰案緯候之説文王年九十六始稱王崩後謚之曰文<lb/>
<pb n="KR3k0029_WYG_139-10b"/>
則為世子之時未得為文王也記者於後追而書之下<lb/>
記世子朝父母每日唯二又内則云命士以上昧爽而<lb/>
朝日入而夕者朝禮具夕禮簡故言夕今三皆曰朝者<lb/>
以其禮同故通言朝凡常世子朝父母每日唯二今文<lb/>
王朝於王季日三者増一時又三者皆稱朝並是聖人<lb/>
之法也<lb/>
　　　記禮運<lb/>
禮運之言訛謬淇水文曰禮運雖有夫子之言二十一<lb/>
<pb n="KR3k0029_WYG_139-11a"/>
冠篇言大道與三代之治其語雜而不倫以正君臣篤<lb/>
父子而為起兵賊亂之本取老子之言為証<lb/>
　　　記明堂位<lb/>
明堂位載事之疑林曰禮記一書其典正無牴牾者中<lb/>
庸大學而已其次坊記可也自曲禮樂記祭法祭義射<lb/>
義等篇並漢儒之語戾古已多而王制月令又居其下<lb/>
然其悖禮亂教未有如明堂之甚也成王㓜周公為冡<lb/>
宰攝政以王命賞罰天下何嘗去北面之禮而居非常<lb/>
<pb n="KR3k0029_WYG_139-11b"/>
之位哉明堂乃曰周公朝諸侯于明堂之位天子負斧<lb/>
依南面而立又曰周公踐天子位而果有是乎金縢曰<lb/>
武王既喪管叔及其弟流言於國曰公将不利於孺子<lb/>
公乃為詩以貽王蔡仲之命曰惟周公位冡宰正百工<lb/>
羣叔流言繼以蔡仲克庸祗徳周公以為卿士乃命諸<lb/>
王邦之蔡書言公作詩以貽王言乃命之王而後封仲於<lb/>
蔡周公未嘗負斧依南面而立當時何從以為天子哉以<lb/>
周公為天子則成王何以處此周公特輔政耳羣叔且<lb/>
<pb n="KR3k0029_WYG_139-12a"/>
有不利之言使實踐祚而朝諸侯豈特羣叔流言而已<lb/>
哉謬之甚也又曰成王以周公有勲勞於天下封周公<lb/>
於曲阜地方七百里命魯公世世祀以天子禮樂此又<lb/>
不知禮之謬亂予嘗辨其不然矣魯昭公曰吾何僣哉<lb/>
子家駒曰設兩觀乗大輅朱干玉戚以舞大夏八佾以<lb/>
舞大武皆比天子之禮也觀春秋書初獻六羽書郊書<lb/>
望書新作南門新作雉門及兩觀無非惡魯人之僣夫<lb/>
子所謂禮樂征伐自諸侯出也何得謂魯用天子禮樂<lb/>
<pb n="KR3k0029_WYG_139-12b"/>
兼虞夏商周之制孟子以魯儉於百里彼乃以為七百<lb/>
里周書以唐虞官百夏商官倍彼則以有虞官五十夏<lb/>
后官百戾經違古莫此為甚至其大可怪者乃曰魯之<lb/>
君臣未嘗相弑也天下以為有道之國春秋魯只十餘<lb/>
君隱為桓所弑子般閔公公子赤皆戕於亂臣昭公哀<lb/>
公皆見逐焉十二公之中而相弑害己如此而謂未嘗<lb/>
相弑葢彼未嘗觀春秋妄説至此後世不察乃據以為<lb/>
禮經彼之謬不足道也後儒酷信之者陋又居其下矣<lb/>
<pb n="KR3k0029_WYG_139-13a"/>
誠使逹於理者削而去之則先王之禮可尋易春秋詩<lb/>
書之㫖自彰明矣<lb/>
　　　記樂記<lb/>
樂記作於漢世漢興制氏以雅樂聲律世為樂官頗能<lb/>
記其鏗鏘鼓舞而已不能言其義理武帝時河間獻王<lb/>
好愽古與諸生等共采周官及諸子云樂事者以作樂<lb/>
記也其内史丞王度𫝊之以授常山王禹成帝時為<lb/>
謁者數言其義獻二十四卷樂記劉向校書得樂記二<lb/>
<pb n="KR3k0029_WYG_139-13b"/>
十三篇與禹不同其道浸以益微故劉向所校二十三<lb/>
篇著於别録今樂記所斷取十一篇餘有十二篇其名<lb/>
猶在二十四卷記無所録也<lb/>
論樂記之一篇樂記曰人生而靜天地之性也感於物<lb/>
而動性之欲也何也曰此言性情之妙人之所生而有<lb/>
者葢人受天命之正以生其未動感也純粹至善萬理<lb/>
具焉所謂性也然有是性則有是形有是形則有是心<lb/>
而不能無感於物感而動則性之欲者出焉而善惡於<lb/>
<pb n="KR3k0029_WYG_139-14a"/>
是乎分矣性之欲即所謂情也又曰物至知知然後好<lb/>
惡形焉何也曰上言情性之别此指情之動處為言而<lb/>
性在其中也物至而知知之者心之感好好惡惡者情<lb/>
也形焉者其動也所以好惡而有自然之節者性也又<lb/>
曰好惡無節於内知誘於外不能反躬天理滅矣何也<lb/>
曰此言情之所以流而性之所以失也情之好惡本有<lb/>
自然之節惟其不自覺知無所涵養而大本不立是以<lb/>
天則不明於内外物又從而誘之此所以流濫放逸而<lb/>
<pb n="KR3k0029_WYG_139-14b"/>
不自知也茍能於此覺其所以然者而反躬以求之則<lb/>
其流庶乎其可制也不能如是而惟情是狥則人欲熾<lb/>
盛而天理滅息尚何難之有哉此一節正天理人欲之<lb/>
幾間不容髪處惟其反躬自克念念不忘則天理益<lb/>
明存養自固而外誘不能奪矣<hi>文公</hi>
　　　記儒行<lb/>
儒行非孔子言儒行非孔子之言也葢戰國時豪士所<lb/>
以髙世之節耳考一篇之内雖時與聖人合其稱説多<lb/>
<pb n="KR3k0029_WYG_139-15a"/>
過其施於父子兄弟夫婦若家若國若天下粹美之道<lb/>
則無見矣聖人之行如斯而已乎或謂哀公輕儒孔子<lb/>
有為而言也曰多自夸大以授其君豈所謂孔子哉<lb/>
　　　記鄉飲酒<lb/>
鄉飲酒有四事正義曰鄉飲酒一篇凡有四事一則三<lb/>
年賔賢能二則鄉大夫飲國中賢者三則州長習射飲<lb/>
酒也四則黨正蜡祭飲酒總而言之皆謂之鄉飲酒<lb/>
　　　雜辨<lb/>
<pb n="KR3k0029_WYG_139-15b"/>
禮書逸亡篇數逸禮者漢書藝文志漢興始於魯中得<lb/>
古禮五十七篇其十七篇與今儀禮正同其餘四十篇<lb/>
藏在秘府謂之逸禮其投壺禮亦此類也又六藝論云<lb/>
漢興髙堂生得禮十七篇後孔子壁中得古文禮五十<lb/>
七篇其十七篇與前同而字多異以此言之其不入於<lb/>
記者此為逸也<hi>禮記表</hi>
厯代禮樂存亡禮樂之制盛于三代備於周三代之興<lb/>
皆數百年而周最久迨武王周公修太平之業畫天下<lb/>
<pb n="KR3k0029_WYG_139-16a"/>
以為六服自天子至於庶人皆有法度方其郊祀天地<lb/>
開明堂以㑹諸侯其車旂服器文章爛然何其盛哉及<lb/>
幽厲之亂周室衰其後諸侯漸大然齊侯受胙而拜晉<lb/>
文不敢必請隧以禮維持又二百餘年禮之功亦大矣世<lb/>
更戰國禮樂殆絶漢興禮出淹中后戴諸儒共為補拾<lb/>
得百餘篇三鄭王肅之徒皆精其學而説或不同夫禮<lb/>
極天地朝廷宗廟凡人之大倫可謂廣矣雖百家殊説<lb/>
豈不愽哉自漢已來㳂革之制有司之𫝊著于書者可<lb/>
<pb n="KR3k0029_WYG_139-16b"/>
考也自漢以來樂之㳂革惟見史之志其書不備隋唐<lb/>
所録今著其存者云<hi>廬陵文</hi>
　<lb/>
　<lb/>
　<lb/>
　<lb/>
　<lb/>
　羣書考索續集卷八<lb/>
</p>
<p>
</p>
  </div>
</body>
</text>
</TEI>
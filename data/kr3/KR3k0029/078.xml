<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷十二</head> <lb/>
    <p>
<pb n="KR3k0029_WYG_078-1a"/>
欽定四庫全書<lb/>
　羣書考索後集卷十二<lb/>
　　　　　　　　　　　　宋　章如愚　編<lb/>
　　官制門<lb/>
　　　東宫三師三少<lb/>
東宫三師三少三王教世子立太傅少傅以養之<hi>太傅</hi>
　<hi>在前少傅在後</hi>入則有保出則有師<hi>文王世子</hi>
周成王㓜在襁抱太公為太師<hi>大戴禮</hi>
<pb n="KR3k0029_WYG_078-1b"/>
西漢有太子太傅少傅<lb/>
　　屬官有太子門大夫庶子洗馬舍人<lb/>
後漢太傅禮如初不領官屬少傅悉主太子官屬<lb/>
魏太傅於太子不稱臣少傅稱臣<lb/>
晉咸寜中備六傅之職<hi>三太三少</hi>
東晉置保傅而無二師　景帝諱師<lb/>
唐三師三少官不必備惟其人無其人則闕之<hi>分紀</hi>
宋朝師傅不常設　仁宗升儲置三少各一人丁謂兼<lb/>
<pb n="KR3k0029_WYG_078-2a"/>
　少師馮拯兼少傅曹利用兼少保是時實為東宫官<lb/>
　餘多以前宰執為致仕官若太子太師太傅太保以<lb/>
　待宰相官未至僕射者及樞宻使致仕亦随本官髙<lb/>
　下除授太子少師少傅少保以待前執政其少師非<lb/>
　經顧命不除若本官至尚書即除少傅丞郎給諫只<lb/>
　除少保若因遷轉則遞進一官至太師即遷司空矣<lb/>
　<hi>官制舊典</hi>　繼照堂　在開封府東真宗尹京日射<lb/>
　堂大中祥符二年臨幸賜名<hi>㑹要</hi>　資善堂　在元<lb/>
<pb n="KR3k0029_WYG_078-2b"/>
　符觀南大中祥符八年置仁宗律學之所天禧四年<lb/>
　徙御厨以北<hi>㑹要</hi>　慶寜堂　英宗潜邸有閣藏御<lb/>
　覽經籍<hi>續㑹要</hi>　睿成宫　元祐元年閏二月二十<lb/>
　二日詔神宗皇帝所居東宫改為睿成宫<hi>續㑹要</hi>
　龍徳宫　元符三年二月二十四日詔懿親宅潛邸<lb/>
　賜名龍徳宫是為徽宗舊邸<hi>續㑹要</hi>　王府官<lb/>
翊善宋朝太平興國四年置翊善一人<hi>分紀</hi>以常參官<lb/>
　充<hi>續㑹要</hi>
<pb n="KR3k0029_WYG_078-3a"/>
賛讀唐開成元年宰相李石奏太子有侍讀諸王亦有<lb/>
　侍讀無降殺之禮宜改奉諸王講讀<lb/>
宋朝英宗治平元年諸王府置侍讀二人<lb/>
　　職畧以為太平興國中始置侍講侍讀與此不同<lb/>
　　當考<lb/>
　徽宗政和七年張大亨奏竊見講讀之官在天子謂<lb/>
　之侍講侍讀而在諸王府者亦有侍講侍讀官號比<lb/>
　擬稱謂相紊詔諸王府侍讀改為賛讀侍講改為直<lb/>
<pb n="KR3k0029_WYG_078-3b"/>
　講<lb/>
直講宋朝太平興國四年别置侍講以常參官充政和<lb/>
　七年詔改侍讀為直講<hi>詳見賛讀</hi>
記室宋自明帝以後皇子皇弟雖非都督亦置記室參<lb/>
　軍<lb/>
梁陳王府皆有<lb/>
隋皇伯叔昆弟皇子是為親王府置記室參軍<lb/>
唐因之<hi>六典通典</hi>　後唐長興四年以前襄州觀察支<lb/>
<pb n="KR3k0029_WYG_078-4a"/>
　使魚崇逺為秦王府記室參軍事<lb/>
宋朝太平興國中置　政和中以參軍行軍之際所稱<lb/>
　詔除去參軍字<lb/>
大小教授宋朝太宗至道元年以員外郎孫蠙充皇姪<lb/>
　皇孫教授從新號也<lb/>
　　時中書言案唐文宗朝宰臣李石奏太子有侍讀<lb/>
　　諸王亦有侍讀無降殺之禮請改為奉諸王講讀<lb/>
　　今皇姪皇孫是環衞之職以教授為名從之<lb/>
<pb n="KR3k0029_WYG_078-4b"/>
　真宗咸平元年以朱昻兼南宅教授張蔚兼北宅教<lb/>
　授嘉祐以来置諸宫教授立講書課試規罰之法<lb/>
　　此事見紹興五年錢觀復奏疏<hi>中興㑹要</hi>
　英宗治平元年教授更不兼官以兩處供職有所廢<lb/>
　闕<hi>㑹要</hi>時宗室本支之盛自率府副率以上八百餘<lb/>
　人而教授之官六員而已因詔増置教授官凡皇族<lb/>
　年三十以上者百十三人置講書四員年十五以上<lb/>
　者三百九人増置教授五員年十四以下者别置小<lb/>
<pb n="KR3k0029_WYG_078-5a"/>
　學教授十二員并舊六員為二十七員以分教之大<lb/>
　學京朝官充小學選人充四年詔今後諸宫院大小<lb/>
　學教授有缺令國子監與學士院舍人院輪舉熈寜<lb/>
　元年小學教授亦輪京朝官元祐三年詔諸宫學教<lb/>
　授闕選所舉學官及可為師表可備講讀科不足則<lb/>
　三省選陞朝官有出身年四十以上者充崇寜三年<lb/>
　睦親宅周王宫廣親宅各大學小學教授一員廣親<lb/>
　北睦親西及周王宫大學兼領小學各二員大小學<lb/>
<pb n="KR3k0029_WYG_078-5b"/>
　兼領始于此<lb/>
　　　六院<lb/>
登聞檢院宋文帝元嘉九年魏主詔闕左懸登聞鼓以<lb/>
　逹寃人<hi>通典</hi>
唐大厯十四年詔天下寃滯於朝堂受詞推决尚未盡<lb/>
　者聽撾登聞鼓<hi>通典</hi>
宋朝雍熈元年改匭為檢<lb/>
　　東延恩曰崇仁南招諫曰思諫西申寃曰申明北<lb/>
<pb n="KR3k0029_WYG_078-6a"/>
　　通𤣥曰招賢<lb/>
　七月改匭院為登聞仍依舊諫官一員判院<hi>㑹要</hi>
　景徳四年改為登聞檢院命樞宻直學士張詠判院<lb/>
　　仍差内品監門不得監預公事<lb/>
　𨽻諫議大夫掌受文武官及士民章奏表疏凡言朝<lb/>
　政得失公私利害軍期機宻陳乞恩賞理雪寃濫及<lb/>
　竒方異術皆受以通達凡進狀者先鼓院若為所抑<lb/>
　則詣檢院<lb/>
<pb n="KR3k0029_WYG_078-6b"/>
　　外有理檢使今不置始於淳化三年置理檢院於<lb/>
　　乾元門之西北廊以知制誥錢若水領之復唐制<lb/>
　　也至道三年廢天聖七年上因讀唐史見匭函逹<lb/>
　　下民寃枉之事乃謂左右曰天下九州之大豈無<lb/>
　　寃枉之人若至京師檢院鼓院理雪此必是州縣<lb/>
　　官吏提㸃刑獄轉運使不能理雪又若不為申理<lb/>
　　則赤子無告矣乃置匭函仍専命御史中丞為理<lb/>
　　檢使<hi>分紀㑹要</hi>
<pb n="KR3k0029_WYG_078-7a"/>
中興之初因舊制置局于闕門之前<lb/>
　　舊在宣徳門外仗𨽻門下省<lb/>
　建炎三年専𨽻諫院<hi>中興㑹要</hi>
登聞鼔院國初曰鼓司以内臣掌之鼓在宣徳門南街<lb/>
　西廊至道三年命太子中舍王濟勾當鼓司用朝臣<lb/>
　勾當自此始<lb/>
　　鼓司舊止内品許懐逺與殿直程峻二員勾當至<lb/>
　　是省峻而命濟始用朝臣也<hi>㑹要</hi>
<pb n="KR3k0029_WYG_078-7b"/>
　景徳四年詔改為登聞鼓院命知制誥周起直史舘<lb/>
　同判　仍差内品監門不得闗領公事<hi>㑹要</hi>　掌諸<lb/>
　上封受而進之以逹萬人之情㑹要𨽻司諫正言<hi>續</hi>
　<hi>㑹要</hi>凡文武臣僚閣門無例通逹文字者並先經登<lb/>
　聞鼓院進狀未經鼓院者檢院不得收接<hi>分紀</hi>建炎<lb/>
　元年因舊制置局于闕門之前<lb/>
　　髙宗即位於南京召李綱為宰相綱奏曰人主莫<lb/>
　　大於兼聽廣視使下情得以上達故舜明四目逹<lb/>
<pb n="KR3k0029_WYG_078-8a"/>
　　四聰而天下治今艱難之際四方休戚利害日欲<lb/>
　　上聞而士民之願効其智慮者尤多陛下即大位<lb/>
　　已踰月而檢鼓院猶未置恐非所以通下情而急<lb/>
　　先務也遂置登聞檢院鼓院於行在便門外<hi>進退</hi>
　　<hi>志</hi>
　三年専𨽻諫院<lb/>
進奏院唐藩鎮皆置邸京師以大將主之謂之上都留<lb/>
　後　大厯十二年改為上都知進奏院官<lb/>
<pb n="KR3k0029_WYG_078-8b"/>
五代以来支郡不𨽻藩鎮補人為者聽自置邸𨽻藩鎮<lb/>
　者兼掌焉<lb/>
宋初縁舊制皆本州鎮補人為進奏官其軍監場務轉<lb/>
　運司則差知後官或副知掌之逐州就京師各置進<lb/>
　奏院<hi>㑹要</hi>太平興國八年諸州罷知後之名簡知後<lb/>
　官得李楚等百五十人並充進奏官命供奉官張文<lb/>
　粲提轄諸道進奏院<hi>周編題</hi>監官以京朝官及三班<lb/>
　使臣充掌受詔勅及諸司符牒辨其州府軍監以頒<lb/>
<pb n="KR3k0029_WYG_078-9a"/>
　下之并受天下章奏案牘狀牒以奏御及分授諸司<lb/>
　<hi>續㑹要</hi>
中興以来𨽻門下後省給事中㸃檢乾道九年依舊𨽻<lb/>
　後省合傳報事令後省録付報行<hi>中興㑹要孝宗㑹</hi>
　<hi>要</hi>
　　又題名云宋興盡罷節度使權太平興國中因何<lb/>
　　保樞請以鈐轄諸道扁院額而摹印章率用名流<lb/>
糧料院宋初承舊制以三司大將軍為都糧料使自開<lb/>
<pb n="KR3k0029_WYG_078-9b"/>
　寳六年以著作佐郎陸光範充在京都糧料院使改<lb/>
　用京官自此始太平興國五年分糧料諸司馬軍歩<lb/>
　軍為三院八年以馬歩軍合為一院雍熈四年命供<lb/>
　奉官陳處誨勾當諸司糧料供奉官曽祚勾當馬歩<lb/>
　軍糧料自後復分馬歩軍為兩院或以諸司使副分<lb/>
　主之端拱二年復以京朝官主之<hi>並宋朝㑹要</hi>元豐<lb/>
　末併馬軍歩軍為諸軍與諸司為二院<hi>中興百官題</hi>
　<hi>名</hi>𨽻太府寺掌以法式頒廪禄凡文武百官諸司諸<lb/>
<pb n="KR3k0029_WYG_078-10a"/>
　軍俸料以券準給<hi>四朝志</hi>
中興以来行在有諸軍諸司糧料院鎮江建康有分差<lb/>
　諸軍糧料院鄂州有分差户部糧料院四川總所有<lb/>
　分差户部魚闗糧料院分差利州户部糧料院<hi>並中</hi>
　<hi>興孝宗㑹要</hi>
審計院宋初以三司使總邦計司各有院以乗中外泉<lb/>
　榖出入之政盖㑹計之府也然案牘叢委典者不能<lb/>
　徧察而奸容焉淳化三年始用户部使樊知古奏剔<lb/>
<pb n="KR3k0029_WYG_078-10b"/>
　其冗籍復别為院置官顓領之以聽稍食之要其置<lb/>
　院之初特掌騎兵徒兵給受之數猶未及諸司也元<lb/>
　豐三年合歩騎兩院為一遂以其一主諸司自宫禁<lb/>
　朝廷下至斗食佐史凡賦禄者以式法審其名數而<lb/>
　稽其辭名者唯郊賜給已乃審禄有疑予則詔以法<lb/>
　凡四方之計籍上于大農則逆其㑹凡有司議調度<lb/>
　㑹賦出則諏焉設員二曰左右聽分案六史八人<hi>題</hi>
　<hi>名</hi>舊為諸軍諸司専勾司建炎元年避髙宗御諱改<lb/>
<pb n="KR3k0029_WYG_078-11a"/>
　諸軍諸司審計司<lb/>
官誥院宋初於右掖門置院四司誥身案並集于此以<lb/>
　備中書除改本司郎官各主其事淳化五年始専置<lb/>
　官司於省内凡官誥各以本司誥身印印之文臣用<lb/>
　吏部武臣用兵部王公命婦用司封加勲用司勲掌<lb/>
　文武官將校誥身及封贈以朝官一人主判知制誥<lb/>
　一人提舉<hi>㑹要</hi>元豐五年奉行官制文武官誥身屬<lb/>
　吏部審官屬兵部封贈及内外命婦等誥身屬司封<lb/>
<pb n="KR3k0029_WYG_078-11b"/>
　加勲并將校等屬司勲官誥院四部誥身案及吏人<lb/>
　随事𨽻本部七年并司封司勲誥身案入吏部預書<lb/>
　庫收掌崇寜四年吏部専置造官誥局尋罷大觀復<lb/>
　置尋改為官誥院仍𨽻左右司三年復罷歸吏部政<lb/>
　和三年依舊置官誥院差官一員主管少府監鑄印<lb/>
　記以吏部製造誥身案記為文中興以来因仍不<lb/>
　改<lb/>
　　　四轄<lb/>
<pb n="KR3k0029_WYG_078-12a"/>
𣙜貨務都茶場𣙜貨務掌折博斛斗金帛之屬<hi>四朝志</hi>
　以朝官諸司使副内侍二人監太平興國中以先平<lb/>
　嶺南及交趾諸國入貢通闗市議於京師置𣙜易院<lb/>
　大中祥符中併入𣙜貨務<hi>會要</hi>建炎中興又創都茶<lb/>
　場給賣茶引随行在所於𣙜貨務置場雖分兩司而<lb/>
　提轄監官並通銜管幹<lb/>
　　建炎四年詔𣙜貨務都茶場依舊𨽻左右司其提<lb/>
　　領措置並罷其都茶場仍令提轄𣙜貨務官兼行<lb/>
<pb n="KR3k0029_WYG_078-12b"/>
　　提轄<lb/>
　尋徙越州一務場於建康又併真州一務場歸建康<lb/>
　紹興五年詔建康鎮江兩務場只是給賣鈔引三十<lb/>
　二年詔三省今後選差文臣充監官更不差武臣乾<lb/>
　道六年詔依舊通差武臣<hi>中興會要孝宗㑹要</hi>先是<lb/>
　課入不立額惟視舊嵗為等差是嵗始昈分有定數<lb/>
　嵗總為錢二百四十萬萬行都受藏之所為數八十<lb/>
　萬萬于建康者一百二十萬萬于鎮江者四十萬萬<lb/>
<pb n="KR3k0029_WYG_078-13a"/>
　<hi>題名</hi>
雜買務雜賣場雜買務舊曰市買司太平興國四年改<lb/>
　至道中廢咸平中復置以京朝及三班内侍三人監<lb/>
　掌和市百物凡宫禁官物所需以時供納雜賣務景<lb/>
　徳四年置掌受内外幣餘之物計直以侍出貨或準<lb/>
　折支用以内侍及三班二人監後亦差文武朝官<hi>以</hi>
　<hi>四朝志㑹要纂</hi>紹興六年詔雜買務雜賣場置提轄<lb/>
　官一員<hi>中興㑹要</hi>
<pb n="KR3k0029_WYG_078-13b"/>
左蔵庫掌受四方財賦之入以待邦國之經費其原盖<lb/>
　起於周職内主賦入職嵗主賦出而邦布之入出則<lb/>
　外府又主之皆其職也<lb/>
晉始置左右蔵令<lb/>
唐於左右蔵分建東西庫以太府少卿知出納於左長<lb/>
　慶門之東<lb/>
宋初左蔵止一庫置使領焉<hi>題名</hi>太平興國二年分為<lb/>
　二庫淳化三年分置左右蔵各二庫四年廢右併入<lb/>
<pb n="KR3k0029_WYG_078-14a"/>
　左政和六年脩建新庫以東西庫為名<hi>以㑹要續㑹</hi>
　<hi>要纂</hi>中興因仍東西庫各以文臣監武臣同監其東<lb/>
　幣帛絁紳之屬在焉其西金銀泉劵絲纊之屬在焉<lb/>
　紹興二十七年詔户部於轄下丞簿内選一員兼充<lb/>
　左蔵庫提轄官此提轄所由始<lb/>
　孝宗即位詔將御前樁管激賞庫撥歸左蔵庫以左<lb/>
　蔵南庫為名専一樁管應副軍期支遣於是有東西<lb/>
　南三庫<hi>以中興㑹要孝宗㑹要修</hi>尋罷南庫大抵國<lb/>
<pb n="KR3k0029_WYG_078-14b"/>
　家用度多靡於贍兵西蜀湖廣江淮之賦類歸四總<lb/>
　領所以餉諸屯其送京者殆亡㡬唯閩浙悉輸焉東<lb/>
　西庫嵗入以端計者率百四十萬以緍計者率二千<lb/>
　萬給遣稱是而大軍居十之七宫禁百司禄賜裁三<lb/>
　之間有非泛浩繁之費則請于朝往往出内帑封樁<lb/>
　以補所缺監官凡五人分帑而治舊以京朝官為之<lb/>
　今唯才是用故四選通得入<hi>題名</hi>
文思院太平興國三年置掌造金銀犀玉工巧之物金<lb/>
<pb n="KR3k0029_WYG_078-15a"/>
　彩繪素装鈿之飾以供輿輦册寳法物及凡器服之<lb/>
　用𨽻少府監　熈寜三年詔文思院兩界監官立定<lb/>
　文臣一員武臣一員並朝廷選差其内侍勾當官並<lb/>
　罷<hi>以四朝志㑹要纂</hi>紹興三年詔少府監併歸其文<lb/>
　思院上下界監官從工部辟差工部言所轄文思院<lb/>
　舊分上下界監官三員内文臣一員係京朝官上界<lb/>
　造作金銀珠玉下界造作銅鐵竹木雜料欲依舊分<lb/>
　為上下界從之隆興三年詔併禮物局入文思院<hi>中</hi>
<pb n="KR3k0029_WYG_078-15b"/>
　<hi>興孝宗㑹要</hi>
　　　三衙類<lb/>
三衙宋朝沿五代之制有侍衞親軍及殿前兩司盖侍<lb/>
　衞親軍起於後唐<hi>職畧</hi>
　　又石林燕語云侍衞親軍自梁起宣武軍乃以鎮<lb/>
　　兵因舊號置在京馬歩軍都指揮使而自將之盖<lb/>
　　於唐六軍諸衞之外則為私兵至後唐明宗遂改<lb/>
　　為侍衞親軍<lb/>
<pb n="KR3k0029_WYG_078-16a"/>
　殿前始於周世宗顯徳元年<hi>五代㑹要</hi>
　　世宗自髙平之戰覩其退縮慨然有懲革之意又<lb/>
　　以驍勇之士多為外諸侯所占於是詔募天下豪<lb/>
　　傑不遺草澤而俱送於闕下躬親試閱選武藝超<lb/>
　　絶及有身首者分署為殿前諸班因有散員散指<lb/>
　　揮使内殿直散者頭鐵騎控鶴之號<lb/>
宋初侍衞親軍置都指揮使雖都虞候亦在殿前都指<lb/>
　揮使之上<lb/>
<pb n="KR3k0029_WYG_078-16b"/>
　　淳化元年傅潛自殿前副都指揮使遷侍衞親軍<lb/>
　　馬歩軍都虞候在殿前都指揮使載興之上咸平<lb/>
　　三年王超自殿前都指揮使遷侍衞親軍馬歩軍<lb/>
　　都虞候<hi>實録</hi>
　自王超罷職無復任者而侍衞司馬軍歩軍遂分為<lb/>
　二并殿前號三衙而馬歩二軍始居殿前司之下焉<lb/>
　<hi>職畧</hi>三司天下之兵柄皆在其權雖重而軍政號令<lb/>
　則在樞宻院與漢周間史𢎞肇之徒為之者異矣此<lb/>
<pb n="KR3k0029_WYG_078-17a"/>
　祖宗之㣲意非前世所及也<hi>石林燕語</hi>
殿前司都指揮使副都指揮使都虞候掌殿前諸班直<lb/>
　及歩騎諸指揮之名籍凡統制訓練畨衞戍守遷補<lb/>
　賞罰皆總其政令入則侍衞殿陛出則扈從乗輿大<lb/>
　禮則提㸃編排整肅禁衞鹵簿儀仗掌宿衞之事都<lb/>
　指揮使以節度使為之而副都指揮使都虞候以刺<lb/>
　史以上充資序淺則主管本司公事馬歩軍亦如之<lb/>
　備則通治闕則互攝<hi>四朝志</hi>祖宗以来三帥不曽闕<lb/>
<pb n="KR3k0029_WYG_078-17b"/>
　兩人若殿帥闕難以從下超補<lb/>
　　姚麟係殿前都虞候合陞作歩軍副都指揮使元<lb/>
　　祐七年樞宻王巖叟言<lb/>
　政和四年詔殿前都指揮使在節度之上殿前副都<lb/>
　指揮使在正任承宣使之上殿前都虞候在正任防<lb/>
　禦使之上<hi>四朝志</hi>
宋初沿後周有殿前都㸃檢在都指揮使上<lb/>
　太祖由此承禪後不置焉中興以来主管殿前司一<lb/>
<pb n="KR3k0029_WYG_078-18a"/>
　員其屬有幹辦公事主管禁衞各二員準備差遣準<lb/>
　備差使㸃檢㸃藥飯食各一員尋減幹辦公事一員<lb/>
　増書寫機宜文字一員<lb/>
馬軍司都指揮使副都指揮使都虞候都指揮使本方<lb/>
　鎮庫校之名自梁起宣武軍乃以其鎮兵因仍舊號<lb/>
　置在京馬歩軍都指揮使掌馬軍諸指揮之名籍凡<lb/>
　統制訓練畨衞戍守缺補賞罰皆總其政令侍衞扈<lb/>
　從及大禮宿衞所掌如殿前司政和四年詔以馬軍<lb/>
<pb n="KR3k0029_WYG_078-18b"/>
　都指揮使馬軍副都指揮使在正任觀察使之上馬<lb/>
　軍虞候在正任防禦使之上<hi>四朝志</hi>中興以後主管<lb/>
　侍衞馬軍司一員幹辦公事準備差遣㸃檢醫藥飯<lb/>
　食常出戍建康<lb/>
歩軍司都指揮使副指揮使都虞候掌歩軍諸指揮之<lb/>
　名籍凡統制訓練畨衞戍守遷補賞罰皆總其政令<lb/>
　侍衞扈從及大禮宿衞如殿前司政和四年詔以歩<lb/>
　軍都指揮使副都指揮使在正任觀察使之上都虞<lb/>
<pb n="KR3k0029_WYG_078-19a"/>
　候在正任防禦使之上<hi>四朝志</hi>中興以来主管侍衞<lb/>
　歩軍司一員幹辨公事準備差遣㸃檢醫藥飯食<lb/>
　　　閤職<lb/>
知閤門事宋朝横班有内客省使<lb/>
　　崇政殿受朝而升東階侍立掌四方進奉及四夷<lb/>
　　朝貢牧伯朝覲酒饌饔餼宰相近臣禁衞將校節<lb/>
　　儀諸州進奉使賜物回詔之事<lb/>
　引進使四方館使<lb/>
<pb n="KR3k0029_WYG_078-19b"/>
　　唐四方館以通事舍人判𨽻中書省石晉始有為<lb/>
　　卿監専判館者宋朝初以檢校官判館淳熈四年<lb/>
　　改置使名掌文武官正謝辭國忌賜香諸道月旦<lb/>
　　正至章表郊祀朝畨官貢舉人進奉使京官致仕<lb/>
　　官道釋父老陪位之事<hi>㑹要</hi>
　東上閤門使西上閤門使<lb/>
　　凡取禀㫖命供奉乗輿朝㑹游宴及賛導三公羣<lb/>
　　臣蕃國朝見辭謝糾彈失儀之事使副専之舍人<lb/>
<pb n="KR3k0029_WYG_078-20a"/>
　　以下但通班賛唱而已<hi>㑹要</hi>
　其供職于内者多用國戚世族號為華要禮均侍從<lb/>
　政和官制横班使副之名既改為大夫而其職任則<lb/>
　命内外官知焉<hi>職畧</hi>其後所除總名知閤門事仍兼<lb/>
　客省四方館之職焉紹興三年詔客省四方館並𨽻<lb/>
　臺察<lb/>
　　先是御史䑓六察所𨽻官司有因一時申明免𨽻<lb/>
　　䑓察去處至是殿中侍御史常同乞依舊制施行<lb/>
<pb n="KR3k0029_WYG_078-20b"/>
　　所貴百司庶務有所按察不敢違戾故也<hi>中興㑹</hi>
　　<hi>要</hi>
　四年詔依祖宗舊制𨽻中書省不𨽻臺察<hi>中興㑹要</hi>
　　五年詔右武大夫以上並稱知閤門事兼客省四<lb/>
　方館事若官未至右武大夫者即稱同知同兼序在<lb/>
　知閤門之下<hi>同上</hi>
同知閤門事宋朝東西上閤門副使雖無定員然選任<lb/>
　不及踈逺而所置常少於正使之數政和官制以左<lb/>
<pb n="KR3k0029_WYG_078-21a"/>
　武右武郎易二閤副使而閤門事乃命横行知焉則<lb/>
　同知之職乃昔時之所謂副使也<hi>職畧</hi>
閤門宣賛舍人故事閤門無通事舍人而通事舍人沿<lb/>
　唐制自𨽻中書省如抽赴閤門並稱閤門祗候其後<lb/>
　直授閤門通事舍人非舊制也天禧中除閤門字政<lb/>
　和六年改為宣賛舍人<lb/>
　　政和六年御筆閤門通事舍人名稱鄙俗可改為<lb/>
　　宣賛舍人詔㫖<lb/>
<pb n="KR3k0029_WYG_078-21b"/>
閤門祗候國朝舊以閤門通事舍人閤門祗候二等謂<lb/>
　之閤職盖武臣之清選也<lb/>
　　閤門通事舍人閤門祗候二等比舘職清流為進<lb/>
　　取之基非熟於朝儀不在此選又有㸔班祗候以<lb/>
　　命世家新進及擢閤門㸃檢使臣為之而㸃檢官<lb/>
　　乃知班使之長者二年無過遂改看班政和間改<lb/>
　　通事作宣賛且不復選人才而濫處不知其數人<lb/>
　　不以為貴也<hi>官制舊典</hi>
<pb n="KR3k0029_WYG_078-22a"/>
　舊止三五員<lb/>
　　天禧初上與輔臣語及減吏員向敏中因進言曰<lb/>
　　太祖太宗朝閤門祗候不過三五員宣導賛謁而<lb/>
　　已今踰數百而除授未已上曰此盖相承為例當<lb/>
　　漸省之<lb/>
　熈寜四年閤門請擇武臣子弟六人前後殿日祗應<lb/>
　以閤門看班祗候為名候五年熟識儀數乃除閤門<lb/>
　祗候<lb/>
<pb n="KR3k0029_WYG_078-22b"/>
閤門舍人乾道中孝宗初置<lb/>
　　慶元告詞云我朝重閤門之職乾道置舍人之員<lb/>
　　　帶御器械<lb/>
帶御器械宋初以来嘗選三班以上武幹親信者佩櫜<lb/>
　鞬御劔或以内臣為之<hi>㑹要</hi>初是職止名御帶咸平<lb/>
　元年改為帶御器械景祐二年詔自今無得過六人<lb/>
　慶厯元年詔遇闕員以歴邊任有功者補之舊制外<lb/>
　任帶御器械過闕朝見不宿衞熈寜六年向寶移真<lb/>
<pb n="KR3k0029_WYG_078-23a"/>
　定府路總管過京師特命宿直<hi>並㑹要</hi>中興因仍<lb/>
　　　四箱<lb/>
　　　捧日天武四廂都指揮使　龍神衞四廂都指<lb/>
　　　揮使<lb/>
四廂捧日舊曰日騎天武舊曰控鶴<lb/>
宋朝太平興國三年詔改控鶴曰天武雍熈四年改殿<lb/>
　前司日騎曰集日龍衞舊曰龍㨗神衞舊曰虎㨗太<lb/>
　平興國二年詔改龍捷曰龍衛虎捷曰神衛皆以美<lb/>
<pb n="KR3k0029_WYG_078-23b"/>
　名易禁軍之舊號也上四軍<lb/>
　　殿前司捧日天武馬軍司龍衞歩虎司神衞謂之<lb/>
　　上四軍各有左右廂廂各三軍<hi>東齋記事</hi>
　　　環衛宫<lb/>
環衞官宋朝六軍諸衞有左右金吾衞上將軍<lb/>
　　秦曰中尉漢武改曰執金吾隋曰侯衞所領軍事<lb/>
　　名佽飛唐龍朔改左右金吾衞正三品掌宫中及禁<lb/>
　　城晝夜廵警之法以執禦非違漢官宰尹曰吾禦<lb/>
<pb n="KR3k0029_WYG_078-24a"/>
　　也常執金革以禦非常緹騎二百人輿馬導從充<lb/>
　　滿於路世祖歎曰仕宦當作執金吾也<lb/>
　左右衞上將軍<lb/>
　　晉武帝分中衞將軍為左右衞各大將軍一人銀<lb/>
　　章青綬隋改置左右衞為左右翊衞唐武徳中更<lb/>
　　曰左右衞府龍朔中省府字<lb/>
　左右驍衞將軍<lb/>
　　漢武以李廣為驍騎將軍後省之光武改屯騎為<lb/>
<pb n="KR3k0029_WYG_078-24b"/>
　　驍騎晉文立晉䑓以為宿衞官至隋煬帝改左右<lb/>
　　備身為左右驍衞所領名豹騎唐置驍騎府龍朔<lb/>
　　去府字光宅改左右武威衞神龍復舊<lb/>
　武舊衞上將軍<lb/>
　　魏武為丞相有武衞營隋探其名置左右武衞府<lb/>
　　有大將軍光宅改左右鷹揚衞龍朔復舊<lb/>
　屯衞上將軍<lb/>
　　隋煬帝置左右屯衞唐龍朔改為威衞光宅改為<lb/>
<pb n="KR3k0029_WYG_078-25a"/>
　　左右豹韜衞<lb/>
　領軍衞上將軍<lb/>
　　魏武為丞相始置中領軍魏文又置領軍晉因之<lb/>
　　品第三金章紫綬宋齊領軍掌内禁兵唐别置領<lb/>
　　軍衞大將軍龍朔改威衞咸亨復舊<lb/>
　監門衞上將軍<lb/>
　　漢魏以来城門校尉之職也隋置左右監門府將<lb/>
　　軍煬帝改府字為衞唐置大將軍龍朔改為監衞<lb/>
<pb n="KR3k0029_WYG_078-25b"/>
　千牛衞上將軍<lb/>
　　後魏有千牛衞備身本掌乗輿御刀盖取庖丁為<lb/>
　　恵文君觧數十牛而刃若發硎此刀可以備身因<lb/>
　　以名官隋左右府領千牛備身唐改為左右千牛<lb/>
　　府龍朔改為奉宸衞神龍改為千牛衛<lb/>
　諸衞大將軍諸衞將軍並為環衞官無定員皆命宗<lb/>
　室為之乃武臣之贈典大將軍以下又為武臣責降<lb/>
　散官政和中改武臣官制而環衞如故盖雖有四十<lb/>
<pb n="KR3k0029_WYG_078-26a"/>
　八階别無所領故也<hi>四朝志</hi>靖康元年用御史中丞<lb/>
　陳過庭言請遵藝祖開寳初罷諸節度使歸環衞故<lb/>
　事於是節度使錢景臻等並為左右金吾衞上將軍<lb/>
　<hi>四朝志</hi>又崇寜四年傚古脩立三衞官有郎一員中<lb/>
　郎為之二文武各一員博士二主簿一親衞府有郎<lb/>
　有中郎以后妃嬪御之家有服親及翰林學士并管<lb/>
　庫正任觀察使以上子孫充勲衞府有郎有中郎以<lb/>
　勲臣之世賢徳之後有服親大中大夫以上及正任<lb/>
<pb n="KR3k0029_WYG_078-26b"/>
　團練使遥郡觀察使以上子孫充翊衞府有郎有中<lb/>
　郎以卿監正任刺史遥郡團練使以上並以親兄弟<lb/>
　子孫試充三衞郎治其府之事率屬日直于殿陛長<lb/>
　在左立起居郎之前二分左右文東武西立都承㫖<lb/>
　之後親衞立於殿上勲衞立於朶殿翊衞立於兩階<lb/>
　衞士之前中興久不除授<lb/>
　孝宗隆興詔學士院討論環衞官制度欲參酌祖宗<lb/>
　時及唐太宗制度<lb/>
<pb n="KR3k0029_WYG_078-27a"/>
　　詔曰朕惟祖宗選用將帥以崇武節外建方鎮内<lb/>
　　列環尹品式備具近来環衞久不除授非所以儲<lb/>
　　材而均任也可依舊制應以才畧聞堪任將帥及<lb/>
　　久勤軍事暫歸休佚之人並為環衞官更不換授<lb/>
　　並令兼領<lb/>
　如節度使則領左右金吾衞上將軍承宣使則領左<lb/>
　右衞上將軍在内則兼帶在外則不帶以十員為額<lb/>
　朝參侍殿並依御帶體例宗室不在此制仍不差戚<lb/>
<pb n="KR3k0029_WYG_078-27b"/>
　里及非戰功人除改差主兵官合不領環衞如皇城<lb/>
　司帶御器械之類仍許兼領<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷十二<lb/>
</p>
<p>
</p>
  </div>
</body>
</text>
</TEI>
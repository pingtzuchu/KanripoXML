<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索續集卷十一</head> <lb/>
    <p>
<pb n="KR3k0029_WYG_142-1a"/>
欽定四庫全書<lb/>
　羣書考索續集卷十一<lb/>
　　　　　　　　　　　　宋　章如愚　編<lb/>
　　經籍門<lb/>
　　　春秋總論<lb/>
春秋為百王之大法天之生民必有出類之才起而君<lb/>
長之治之而爭奪息導之而生養遂教之而倫理明然<lb/>
後人道立天道成地道平二帝而上聖賢世出隨時有<lb/>
<pb n="KR3k0029_WYG_142-1b"/>
作順乎風氣之宜不先天以開人各因時而立政暨乎<lb/>
三王迭興三重既備子丑寅之建正忠質文之更尚人<lb/>
道備矣天運周矣聖王既不復作有天下者雖欲倣古<lb/>
之跡亦私意妄為而已事之謬秦至以建亥為正道之<lb/>
悖漢專以智力持世豈復知先王之道也夫子當周之<lb/>
末以聖人不復作也順天應時之治不復有也於是作<lb/>
春秋為百王不易之大法所謂考諸三王而不謬建諸<lb/>
天地而不悖質諸鬼神而無疑百世以俟聖人而不惑<lb/>
<pb n="KR3k0029_WYG_142-2a"/>
者也先儒之傳曰游夏不能贊一辭辭不待贊也言不<lb/>
能與於斯耳斯道也惟顔子嘗聞之矣行夏之時乗殷<lb/>
之輅服周之冕樂則韶舞此其凖的也後世以史視春<lb/>
秋謂褒其善貶其惡已至於經世之大法則不知也春<lb/>
秋大義數十其義雖大炳如日星乃易見也惟其微辭<lb/>
隱義時措從宜者為難知也或抑或縱或與或奪或進<lb/>
或退或微或顯而得乎義理之安文質之中寛猛之宜<lb/>
是非之公乃制事之權衡揆道之模範也夫觀百物然<lb/>
<pb n="KR3k0029_WYG_142-2b"/>
後識化工之神聚衆材然後知作室之用於一事一義<lb/>
而欲窺聖人之用心非上智不能也故學春秋者必優<lb/>
游涵泳黙識心通然後能造其微也後王知春秋之義<lb/>
則雖徳非禹湯尚可以法三代之治自秦而下其學不<lb/>
𫝊予悼夫聖人之志不明於後世也故作𫝊以明之俾<lb/>
後之人通其文而求其義得其意而法其用則三代可<lb/>
復也是傳也雖未能極聖人之藴奥庶幾學者得其門<lb/>
而入矣<hi>伊川春秋集𫝊序</hi>
<pb n="KR3k0029_WYG_142-3a"/>
春秋之法大者春秋之法大者在乎侵伐戰取闈入執<lb/>
殺盟㑹如聘禘郊蒸嘗歸復入納災異賦役焉其間書<lb/>
侵五十七伐者二百一十三書圍者四十四入者二十<lb/>
七聖人之意其詳大備也如是豈茍然哉蓋誅其禍亂<lb/>
之道爾先儒徒隨事而𫝊之蓋三𫝊往往從而美之亦<lb/>
有一言發明聖人誅之之心者也獨陸君用啖氏之説<lb/>
曰春秋紀師何無曲直之辭曰一之也不一則禍亂之<lb/>
門闢矣若夫其差者甚者則在乎其文矣此則見聖人<lb/>
<pb n="KR3k0029_WYG_142-3b"/>
絶惡之源原情之法此表裏之論也其餘若盟若㑹其<lb/>
法皆用是也<hi>明道</hi>
春秋之著書竊原春秋之文求聖人之志災之書有十<lb/>
一大水之書者七不雨之書者九大旱之書者二無麥<lb/>
苖大無麥禾之書者各一蓋言五行失其序則六府失<lb/>
其宜也<hi>同上</hi>
春秋聖人之用詩書載道之文春秋聖人之用詩書如<lb/>
藥方春秋如用藥治病聖人之用全在此書所謂不如<lb/>
<pb n="KR3k0029_WYG_142-4a"/>
載之行事深切著明者也有重疊言者如征伐盟㑹之<lb/>
類蓋欲成書勢湏如此不可事事各求異義但一字有<lb/>
異或上下文異則義須别<hi>伊川經説</hi>
五經有春秋五經之有春秋猶法律之有斷例也律令<lb/>
唯言其法至於斷例則始見其法之用也<hi>伊川遺書</hi>
春秋窮理之要學春秋亦善一句是一事是非便見於<lb/>
此此亦窮理之要然他經豈不可以窮但他經論其義<lb/>
春秋因其行事是非較著故窮理為要嘗語學者且先<lb/>
<pb n="KR3k0029_WYG_142-4b"/>
讀論語孟子更讀一經然後㸔春秋先識得个義理方<lb/>
可看春秋春秋以何為凖無如中庸欲知中庸無如權<lb/>
須是時而為中若以手足胼胝閉户不出二者之間取<lb/>
中便不是中若當手足胼胝則於此為中當閉户不出<lb/>
則於此為中權之為言秤錘之義也何物為權義也時<lb/>
也只是説得到義義以上更難説在人自看如何<lb/>
傳為按經為斷春秋𫝊為按經為斷<hi>並同上</hi>
謂之孔子刑書五伯者功之首罪之魁也春秋者孔子<lb/>
<pb n="KR3k0029_WYG_142-5a"/>
之刑書也功過不相掩聖人先褒其功後貶其罪故聖<lb/>
人有功亦必録之不可不恕也<hi>康節經世書</hi>
春秋之大㫖春秋大㫖其可見者誅亂臣討賊子内中<lb/>
國外夷狄貴王賤伯而已未必如先儒所言字字有義<lb/>
也近世如蘇子由吕居仁却看得平<hi>文公語録</hi>
明道正誼之書春秋本是明道正誼之書今人只較齊<lb/>
晉伯業優劣桓文謀利大義都晦了且如今人做義只<lb/>
做得齊桓晉文優劣論<hi>同前</hi>
<pb n="KR3k0029_WYG_142-5b"/>
孔子因魯史作春秋陸曰古之王者必有史官君舉則<lb/>
書所以慎言行昭法式也諸侯亦有國史春秋即魯之<lb/>
史記也孔子應聘不遇自衛而歸西狩獲麟傷其虚應<lb/>
乃與魯君子左丘明觀書于太史氏因魯史記而作春<lb/>
秋上遵周公遺制下明方來之法褒善黜惡勒成十二<lb/>
公之經以授弟子弟子退而異言丘明恐弟子各安其<lb/>
意以失其真故論本事而為之𫝊明夫子不以空言説<lb/>
經也春秋所貶損當世君臣其事實皆形於𫝊故隱<lb/>
<pb n="KR3k0029_WYG_142-6a"/>
其書而不宣所以免時難也及末世口説流行故有公<lb/>
羊榖梁𫝊<hi>釋文序</hi>
　辨孔子有尊周之心仲尼之心何心哉尊周其心也<lb/>
　春秋之法何法哉尊王其法也仲尼有尊周之心而<lb/>
　無尊周之權有尊王之法而不得著尊王之事業自<lb/>
　衛反魯春秋於是作焉仲尼尊周之心庶幾其有所<lb/>
　寓也始於東遷卒於西狩周之典憲靡一不載焉所<lb/>
　以始平王者著其為東周之實也所以取桓文者以<lb/>
<pb n="KR3k0029_WYG_142-6b"/>
　其有尊奨之功也書王正以大一統存周之正朔也<lb/>
　尊王人以抑諸侯存周官之等衰也王稱天以表無<lb/>
　二尊别呉楚之僣擬也<lb/>
何以春秋名書春秋之意先説記事主記當時之事事<lb/>
有先後須顯有事之年表顯也首始也事繫日下年是<lb/>
事端故史之所記必先顯其年以為事之初始也年有<lb/>
四時不可徧舉四字以為書號故交錯互舉取春秋二<lb/>
字以為所記之名也春先於夏秋先於冬舉先可以及<lb/>
<pb n="KR3k0029_WYG_142-7a"/>
後言春足以兼夏言秋足以見冬故舉二字以包四時<lb/>
也春秋二字是此書之總名雖舉春秋二字其實包冬<lb/>
夏四時之義<hi>正義</hi>
　辨杜氏之説為當春秋本錯舉以為所記之名也為<lb/>
　賈氏之説則曰春為陽中萬物已生秋為隂中萬物<lb/>
　已成有取於隂陽之中正也正義論之亦詳矣竊於<lb/>
　杜氏有取焉蓋有説也墨子曰吾見百國春秋國語<lb/>
　曰羊舌肹習於春秋左氏傳曰韓宣子適魯見魯春<lb/>
<pb n="KR3k0029_WYG_142-7b"/>
　秋仲尼之前葢有春秋之名矣褒貶之法自仲尼<lb/>
　始前此皆編年之書也曰編年安得不舉四時以為<lb/>
　名哉此所以有取於杜氏之説也<lb/>
春秋不以日月為例史之所記日必係月月必係時春<lb/>
秋二百四十二年之間有日無月者十四有月無時者<lb/>
二或史文先闕而仲尼不改或仲尼偹文而後人脱故<lb/>
四時必具乃得成年桓十七年五月無夏昭十年十二<lb/>
月無冬二者皆有月而無時既得其月時則可知仲尼<lb/>
<pb n="KR3k0029_WYG_142-8a"/>
不應故闕其時獨書其月當時仲尼之後冩者脱漏其<lb/>
日不係於月或是史先闕文若僖二十八年冬下無月<lb/>
而有壬申丁丑計一時之間再有此日雖欲更正何以<lb/>
可知仲尼無以復知當是本文自闕不得不因其闕文<lb/>
使有日而無月如此之類蓋是史文先闕未必後人脱<lb/>
誤其時而不月月而不日者史官立文亦互有詳畧<lb/>
按經傳書日者凡六百八十一事自文公以上書日者<lb/>
二百四十九宣公以下亦俱六公書日者四百三十二<lb/>
<pb n="KR3k0029_WYG_142-8b"/>
計年數畧同而日數相背此則乆逺遺落不與近同且<lb/>
他國之告有詳有畧若告不以日魯史無由得其日而<lb/>
書之如是則當時之史亦不能使日月皆具當時已自<lb/>
不具仲尼從後脩之舊典參差日月不等仲尼安能盡<lb/>
得知其日月皆使齊同去其日月則或害事之先後備<lb/>
其日月則古史有所不載自然湏舊有日者因而詳之<lb/>
舊無日者因而畧之亦既有詳畧不可以為褒貶故春<lb/>
秋諸事皆不以日月為例其以日月為例者唯卿卒日<lb/>
<pb n="KR3k0029_WYG_142-9a"/>
食二事而已<hi>正義</hi>
　辨書事時日月之異春秋書事有時而不月者有月<lb/>
　而不日者有時月日皆備者故公羊榖梁皆立以為<lb/>
　例以示褒貶使後儒紛然是非交錯旁引曲援穿鑿<lb/>
　多門乃曰某事當日不日畧之也某事不日而日謹<lb/>
　之也殊不知朝覲㑹盟侵伐誠不可指日而期指日<lb/>
　而畢故多書時天子諸侯之𦵏禮有七月有五月之<lb/>
　差不可指日而㑹故多書月子生及君臣薨卒一定<lb/>
<pb n="KR3k0029_WYG_142-9b"/>
　不易故多書日此自然之理也至如凡灾異不以日<lb/>
　月著之厯日者月之不可遍舉其日也厯月者時之<lb/>
　不可徧舉其月也厯時者必加自文為異若文公十<lb/>
　二年書日自正月不雨至於秋七月之類是也亦皆<lb/>
　隨事逺近大小而志之何定例褒貶之有哉又如桓<lb/>
　公五年正月甲戌己丑陳侯鮑卒此甲戌之下别當<lb/>
　有事亦舊史闕文也二𫝊乃云甲戌之日亡己丑之日<lb/>
　死而得君子疑焉故以二日卒之若此之迂怪説者<lb/>
<pb n="KR3k0029_WYG_142-10a"/>
　往往從之史氏秉筆臨文以日月為褒貶或不自决<lb/>
　者衆矣大抵事有大小或可舉時或可舉月或可舉<lb/>
　日不須膠柱爾若事有都失時月者於歳末總云是<lb/>
　歳知時失月者時末總云是時知月失日者於月末<lb/>
　總云是日此又先儒之通論為史之大法也<hi>史例</hi>
五始非褒貶之要説公羊者云元者氣之始春者四時<lb/>
之始王者受命之始正月者政教之始公即位者一國<lb/>
之始春秋緯稱黄帝受圖有五始謂此五事也杜於左<lb/>
<pb n="KR3k0029_WYG_142-10b"/>
氏之義雖無此文而五始之理亦於杜無害此非左氏<lb/>
褒貶之要自是史官記事之體故晉宋諸史皆言元年<lb/>
春王正月帝即位是也<hi>正義</hi>
春秋之言有三謂春秋有臨天下之言焉有臨一國之<lb/>
言焉有臨一家之言焉此三者皆以内外辭别之王者<lb/>
則以四海内辭言之即天王狩于河陽是也一國之言<lb/>
若晉侯卒于扈一家之言若毛伯來錫公命及劉卷卒<lb/>
之類是也<hi>榖梁</hi>
<pb n="KR3k0029_WYG_142-11a"/>
春秋之諱有四謂為尊者諱恥成元年王師敗績于貿<lb/>
戎不言戎為天王諱言莫之敢敵也為賢者諱過若閔<lb/>
二年衛為狄所滅不言滅而言入者齊桓不能攘夷狄<lb/>
救中國故為之諱僖十七年滅項不言桓公為賢者諱<lb/>
桓公知項之可滅也而不知己之不可以滅項也桓有<lb/>
存亡繼絶之功故君子為之諱也為魯諱敗若桓十年<lb/>
齊衛鄭來戰于郎不言及荘二十八年臧孫辰告糴不<lb/>
言如僖二十二年及邾人戰于井陘不言及文十一年<lb/>
<pb n="KR3k0029_WYG_142-11b"/>
叔孫得臣敗狄于鹹不言獲為同姓諱滅成九年晉欒<lb/>
書帥師伐鄭不言戰者欒書以鄭伯伐鄭君臣無戰道<lb/>
也鄭兄弟之國而君臣交兵疾莫大焉故為之諱<hi>榖梁</hi>
　辨諱者所以深責公榖言春秋為賢者諱歐陽子言<lb/>
　春秋責偹賢者公榖之説得其文歐陽子之説得其<lb/>
　意諸侯之賢莫如威文攘夷尊周室九合諸侯一正<lb/>
　天下出定襄王入務利民此其賢之大畧也謂之諱<lb/>
　者則有矣自荘之三十年齊人降鄣公羊傳曰取而<lb/>
<pb n="KR3k0029_WYG_142-12a"/>
　言降為桓公諱也僖之元年齊師宋師救邢公羊傳<lb/>
　曰不書狄滅為桓公諱也榖梁傳曰不言齊侯以其<lb/>
　不足揚救不及事也十七年夏滅項二𫝊皆曰孰滅<lb/>
　之不言齊為桓公諱也春秋為賢者諱君子善善樂<lb/>
　其終也僖之二十八年晉侯㑹諸侯盟于踐土天王<lb/>
　實在焉經不言之二𫝊皆曰諱㑹天王也不與致<lb/>
　天子也冬諸侯復㑹於温天王狩於河陽二𫝊又曰<lb/>
　諱㑹天王不與再致天子也左氏亦云以臣召君不<lb/>
<pb n="KR3k0029_WYG_142-12b"/>
　可以訓故書曰天王狩于河陽言非其地也且明徳<lb/>
　也諱則詳矣責安在焉以此知為之諱者乃所以深<lb/>
　責之也<lb/>
　辨春秋之諱有公論昔吾夫子作春秋之書蓋用法<lb/>
　之至嚴也然説者謂春秋為尊者諱為親者諱信斯<lb/>
　言也是春秋無公論也昭公娶於呉失禮之大者而<lb/>
　夫子則曰知禮及其卒也書曰孟子卒葉公之黨有<lb/>
　直躬者其父攘羊而子證之而夫子則曰吾黨之直<lb/>
<pb n="KR3k0029_WYG_142-13a"/>
　者異於是父為子隱子為父隱直在其中矣信斯言<lb/>
　也是春秋雖有諱未為無公論也嘗讀春秋至於鄭<lb/>
　之君河陽之狩見其為天王諱滅項不書盟處父不<lb/>
　書見其為魯公諱是孔子作春秋猶有諱也况夫後<lb/>
　世作史雖曰秉直筆之權至於品藻去取豈能盡如<lb/>
　公論哉<lb/>
春秋書有異辭公羊謂所見異辭所聞異辭所𫝊聞異<lb/>
辭所見謂昭定哀已與父時事所聞謂文宣成襄王父<lb/>
<pb n="KR3k0029_WYG_142-13b"/>
時事所𫝊謂隱桓荘閔僖髙祖曽祖時事思已與父之<lb/>
臣尤深大夫卒有罪無罪皆日録之丙申季孫意如是<lb/>
也王父之臣恩少殺大夫卒無罪者日録有罪者不日<lb/>
畧之叔孫得臣是也髙曽之臣恩淺大夫卒有罪無罪<lb/>
皆不日畧之公子益師無駭是也所𫝊之世見治起於<lb/>
衰亂之中用心尚麄故内中國而外諸夏先詳内而後<lb/>
治外録大畧小内小惡書外小惡不書大國止大夫小<lb/>
國畧稱人内離㑹書外離㑹不書是也所聞之世見治<lb/>
<pb n="KR3k0029_WYG_142-14a"/>
升平内諸夏而外夷狄外離㑹小國有大夫是也所見<lb/>
之世著治太平夷狄進王於爵天子逺近小大若一用<lb/>
心尤詳故宗仁義幾二名是也益師卒以臣見思㑹于<lb/>
稷以君見思所見臣子思其君父尤厚故多微辭是也<lb/>
所聞之世思王父少殺煬宫不日武宫日是也所𫝊之<lb/>
世思髙祖又少殺子赤不日子般日是也<lb/>
記事必具四時史之記事一月無事不空舉月一時無<lb/>
事必空舉時者葢以四時不具不成為嵗故時雖無事<lb/>
<pb n="KR3k0029_WYG_142-14b"/>
必虚録首月其或不録皆是史之闕文隱六年空書秋<lb/>
七月注云雖無事而書首月具四時以成嵗桓四年不<lb/>
書秋冬注云國史之記必書年以集此公之事書首時<lb/>
以成此年之嵗故春秋有空時而無事者今不書秋冬<lb/>
首月史闕文是其説也<hi>正義</hi>
無事必書首月春秋之例竟時無事乃書首月以記時<lb/>
此下三月有㑹盟之事則不得空書首月也正月無事<lb/>
而空書首月者以人君於始年初月必朝廟告朔因即<lb/>
<pb n="KR3k0029_WYG_142-15a"/>
人君之位以繼臣子之心故君之始年必書曰元年春<lb/>
王正月公即位史䇿之正法也<hi>正義</hi>
元年春王正月何休云公即位者一國之始政莫大於<lb/>
正始故春秋以元之氣正天之端以天之端正王之政<lb/>
以王之政正諸侯之即位以諸侯之即位正境内之治<lb/>
諸侯不上奉王之政則不得即位故先言正月而後言<lb/>
即位政不由王出則不得為政故先言王而後言正月<lb/>
王者不承天以制號令則無法故先言春而後言王天<lb/>
<pb n="KR3k0029_WYG_142-15b"/>
不正其元則不能成其化故先言元而後言春<hi>並正義</hi>
　辨春秋本用周正春秋之作紀年必書春王正月所<lb/>
　以尊周也故公羊曰正月者何周正月也而杜預亦<lb/>
　曰所用之厯即周正也然周正建子在夏正為十一<lb/>
　月而謂之春故後世或以為用夏正而不知先王建<lb/>
　正因時之春秋為嵗首理不可易也謹按經書十月<lb/>
　隕霜殺菽釋者曰今八月也使為今十月則隕霜不<lb/>
　必書也經書秋水大無麥苗釋者曰今五月也使為<lb/>
<pb n="KR3k0029_WYG_142-16a"/>
　今之秋不復有麥苗也書冬十月雨雪使今之十月<lb/>
　則雨雪不為灾書正月無氷使今之正月則無氷不<lb/>
　為異即是而言則孔子之用周正審矣<lb/>
春秋何以異於史或曰春秋之異於史也奈何曰史以<lb/>
官春秋以匹夫史以國春秋以天下曰春秋曷以匹夫<lb/>
及天下曰小人之惡幸而逃於刑不能逃於史幸而逃<lb/>
於國之史不能逃於天下之春秋然則惡果不可葢作<lb/>
者其庶有忌乎此聖人之術葢至是也窮故曰春秋天<lb/>
<pb n="KR3k0029_WYG_142-16b"/>
子之事知我者其惟春秋乎不察聖人之心則匹夫而<lb/>
専天子之事春秋固僭也焉得而無罪<lb/>
春秋何以不書征陳曰春秋上下二百年間未嘗一<lb/>
書征者以諸侯之侵伐皆非奉王命以敵所愾但相為<lb/>
强弱以構禍亂非上之所以伐下罔有敵于我師者也<lb/>
然則陳人蔡人從王伐鄭亦上之伐下不謂之征何也<lb/>
曰征之為言正也伐鄭之事出於交惡而已豈所謂正<lb/>
乎<lb/>
<pb n="KR3k0029_WYG_142-17a"/>
春秋褒貶之異林曰諸儒之説春秋有以為以一字為<lb/>
褒貶者有以為有貶無褒者有以為褒貶俱無者其説<lb/>
孰是曰皆是也謂春秋以一字為褒貶者意在於推尊<lb/>
聖人其説出於太史公太史公曰夫子脩春秋游夏之<lb/>
徒不能贊一辭故學者因而得是説也謂春秋有貶無褒<lb/>
者意在於罪列國之君臣也其説出於孟子孟子曰春<lb/>
秋無義戰彼善於此則有之矣故學者因而得是説也<lb/>
謂春秋無褒貶者意在於矯漢儒其説本於竹書紀年<lb/>
<pb n="KR3k0029_WYG_142-17b"/>
所載鄭棄其師齊人殱于遂之事皆孔子未修之前故<lb/>
學者因而得其説也雖各有所本然亦不可泥泥於一<lb/>
字褒貶之説則是春秋字字皆挾劒㦸風霜聖人之意<lb/>
不如是之勞煩也泥於有貶無褒之説則是春秋乃司<lb/>
空城旦之書聖人之意不如是之慘也泥於無褒貶之<lb/>
説則是春秋𤨏語小説聖人又未嘗無故而作經也葢<lb/>
春秋之舉當先求聖人作經之文然後褒貶之㫖畧得<lb/>
而言之矣<lb/>
<pb n="KR3k0029_WYG_142-18a"/>
春秋辭有隱直或曰春秋懼惡之書也賤者之叛不書<lb/>
雖弑君不名季氏用八佾大變也不書陽虎季孫稔禍<lb/>
也不書聖人不赦於其顯而諱於其微也何故曰隱之<lb/>
也聖人嘗曰天下無道禮樂征伐自諸侯出天下有道<lb/>
政不在大夫天下有道則庶人不議當是時天子之權<lb/>
凡移於諸侯者皆歸於大夫矣聖人於諸侯曰天下無<lb/>
道自諸侯出直辭也於大夫曰不在大夫隱辭也嗚呼<lb/>
諸侯猶近也大夫微矣聖人不忍大其微也大夫猶近<lb/>
<pb n="KR3k0029_WYG_142-18b"/>
也降是益微也故夫春秋之僣積而至大夫大夫之僣<lb/>
積而至陪臣陪臣之積吾未知其所終也矣<lb/>
春秋所書有喜怒春秋二百四十二年之間天下是非<lb/>
雜然而觸乎其心見惡而怒見善而喜則夫其是非之<lb/>
際又可以求諸其言於喜怒之間矣春秋之於仲孫湫<lb/>
之來曰齊仲孫來於季友之歸曰季子來歸此所謂喜<lb/>
之之言也於魯鄭之易田曰鄭伯以璧假許田於晉文<lb/>
之召王曰天王狩於河陽此所謂怒之之言也於叔牙<lb/>
<pb n="KR3k0029_WYG_142-19a"/>
之殺曰公子牙卒於慶父之奔曰公子慶父如齊此所<lb/>
謂怨之之言也夫喜之而和怒之而厲怨之而深此三<lb/>
者無以加矣至于公羊榖梁之𫝊則不然日月土地皆<lb/>
所以為訓也夫日月之不知土地之不詳何足以為喜<lb/>
而何足以為怒此喜怒之所不在也春秋書曰戎伐凡<lb/>
伯春秋書曰齊仲孫來而以為呉仲孫怒而至於變其<lb/>
國此又喜怒之所不及也<hi>東坡</hi>
春秋書卜郊之别經書郊者九皆為有故而書非因卜<lb/>
<pb n="KR3k0029_WYG_142-19b"/>
不吉而廢郊則因牲死傷而廢郊又有待卜之吉而特<lb/>
郊者雖牛之死傷而必郊者因卜不吉而廢郊則若僖<lb/>
三十一年夏四月四卜郊不從乃免牲猶三望成十年<lb/>
夏四月五卜郊不從乃不郊襄公七年四月三卜郊不<lb/>
從乃免牲十一年夏四月四卜郊不從乃不郊是也因<lb/>
牲死傷而廢郊者則若宣三年正月郊牛之口傷改卜<lb/>
牛牛死乃不郊猶三望成七年正月鼷䑕食郊牛角改<lb/>
卜牛鼷䑕又食其角乃免牛夏五月不郊猶三望是也<lb/>
<pb n="KR3k0029_WYG_142-20a"/>
有不待卜之吉而特郊者則若成十七年九月辛丑用<lb/>
郊是也有牛雖死傷而必郊者則若定十五年正月鼷<lb/>
䑕食郊牛牛死改卜牛夏五月辛亥郊哀元年春正月<lb/>
鼷䑕食郊牛改卜牛夏四月辛巳郊是也<lb/>
　辨先儒不明經㫖先儒之説不過罪其屢卜與其養<lb/>
　牲不謹爾或曰禮不卜常祀而卜其牲日或曰三卜<lb/>
　禮也四卜五卜非禮也今因不吉而廢郊是失禮也<lb/>
　又據禮養牲必二一以祀上帝一以祀后稷帝牛有<lb/>
<pb n="KR3k0029_WYG_142-20b"/>
　變則改卜稷牛以代之今以牛死傷而廢郊是又失<lb/>
　禮也所以春秋書以示譏此皆非聖師之㫖不知聖<lb/>
　人書郊乃惡其非禮之大者至屢卜之凟養牲之慢<lb/>
　非春秋所責也<lb/>
春秋踰年即位林曰先儒皆以春秋君薨嗣子踰年即<lb/>
位為正非也不知聖人所書正以譏非禮且啓禍亂之<lb/>
門也在禮天子崩七日而殯既殯嗣子即位稱王以示<lb/>
天下之有主也諸侯薨五日而殯既殯嗣子即位稱公<lb/>
<pb n="KR3k0029_WYG_142-21a"/>
以示一國之有主也觀書顧命及康王之誥曰乙丑王<lb/>
崩齊侯以二干戈虎賁百人逆子釗南門之外延入王<lb/>
室恤宅宗癸酉王麻冕黼裳既尸天子大保畢公率四<lb/>
方諸侯執壤奠羣公既已聽命相揖遜而出王釋冕反<lb/>
喪此嗣君即位之常禮也夫成王方崩齊侯必迎元子<lb/>
釗入翼室居憂以為天下宗主及既殯遂麻冕衣裳稱<lb/>
王受冊命同瑁而即位矣既尸天子受諸侯之奠贄作<lb/>
誥報之君臣之分已定乃釋告吉之服行喪禮自乙丑<lb/>
<pb n="KR3k0029_WYG_142-21b"/>
至癸酉九月之間已行即位之禮斯周公之舊典夫子<lb/>
定書取之以存周制周公孔子豈不知君父方崩嗣子<lb/>
遽吉服即位改元為未可也葢以大位奸邪之窺名號<lb/>
不早正則窺伺奪嫡之禍作矣豈惟天子則然方周公<lb/>
薨喪未踰年伯禽興徐戎之伐稱公以興師葢諸侯亦<lb/>
然也迨至周衰此禮喪亂始有踰年即位之禮其未踰<lb/>
年也天子不稱王諸侯不稱公名之為子故平王以隱<lb/>
三年春三月崩至秋武氏子來求賻雖踰三時不稱天<lb/>
<pb n="KR3k0029_WYG_142-22a"/>
王使之以桓王未即位也襄王以文八年秋八月崩至<lb/>
明年春毛伯來求金雖踰年猶不稱天王之命以襄未<lb/>
𦵏嗣君未成君也昭二十二年景王崩于夏四月至冬<lb/>
十月王猛猶稱子則異乎康王嗣天子之禮也魯荘公<lb/>
薨於秋八月子般至冬十月而稱子文公薨於春二月<lb/>
子赤至冬十月而稱子襄公薨于夏四月子野至九月<lb/>
而稱子其他列國皆然僖九年春宋公御説卒其夏襄<lb/>
公稱子㑹于葵邱僖二十九年夏衛侯燬卒其冬成公<lb/>
<pb n="KR3k0029_WYG_142-22b"/>
稱子盟于洮如此之類異乎伯禽嗣諸侯之禮矣嗚呼<lb/>
一人之家不幸喪其主父不有家督以為之主則豪奴<lb/>
悍婢與其他人竊其私藏謀及田宅必矣矧大而一國<lb/>
又大而天下其可一日而無君方先君不幸踰年而後<lb/>
正嗣君之位豈可以絶覬覦之望塞禍亂之門耶所以<lb/>
尹氏得以立子朝而抗猛王室以危慶父得以立閔而<lb/>
殺般襄仲得以立宣而殺赤魯以大亂春秋之多變故<lb/>
蓋始於此也使從周公之典名位早定則不啓亂源也<lb/>
<pb n="KR3k0029_WYG_142-23a"/>
近世蘇氏讀書顧命康王之誥乃記漢儒記禮之説與<lb/>
春秋列國之制謂康王以嘉服見諸侯又受乗黄玉帛<lb/>
之幣為非禮且曰使周公在必不為此夫周公制禮成<lb/>
康之君召畢之臣相與守之以為常制豈有非周公之<lb/>
典成康召畢乃行之乎行之非禮夫子定書乃取之乎<lb/>
不知書之所以存顧命者正以見春秋之非爾葢蘇氏<lb/>
不究春秋之㫖故誤為之説也<lb/>
春秋書伐之例陳曰春秋書内伐十有五書外伐百三<lb/>
<pb n="KR3k0029_WYG_142-23b"/>
十有七伐我者二十有一與我伐者二十有九左氏以<lb/>
有鐘鼓曰伐公羊以精者曰伐榖梁以斬草木壞宫室<lb/>
曰伐趙啖以稱罪致討曰伐皆臆説也<hi>晉之</hi>
春秋書盟之例陳曰觀春秋書内外諸侯盟六十有二<lb/>
書公與大夫盟十有一書大夫特盟外諸侯九書内大<lb/>
夫與外人盟七書外人盟六書來盟者五書莅盟四非<lb/>
譏其盟也譏其屢盟以覆信而已<hi>晉之</hi>
春秋義例不一林曰春秋書當時之事有顯然易見者<lb/>
<pb n="KR3k0029_WYG_142-24a"/>
聖人欲使學者以理斷之則始直書其事焉公及邾儀父<lb/>
盟于蔑祭伯來之類是也有屢書而後見者欲使學者<lb/>
參而攷之則必始終其事焉宋人伐鄭圍長葛宋人取<lb/>
長葛之類是也有所譏貶而難言者欲使學者思而得<lb/>
之則必變文示意焉鄭伯克叚于鄢鄭伯以璧假許田<lb/>
之類是也<lb/>
春秋三𫝊之學春秋九十七部九百八十三卷春秋者<lb/>
魯史策書之名昔成周微弱典章淪廢魯以周公之故<lb/>
<pb n="KR3k0029_WYG_142-24b"/>
遺制尚存仲尼因其舊史裁而正之或婉而成章以存<lb/>
大順或直書其事以示首惡口授弟子左丘明恐失其<lb/>
真乃為之𫝊漢初有公羊榖梁鄒氏夾氏四家並行王<lb/>
莽之亂鄒氏無師夾氏亡初齊人期母子都𫝊公羊春<lb/>
秋授嬴公嬴公授孟卿孟卿授畦孟畦孟授嚴彭祖顔安樂<lb/>
後漢公羊有嚴氏顔氏之學與榖梁二家並立漢末何<lb/>
休又作公羊解説左氏漢初出於張蒼之家本無𫝊者<lb/>
文帝時梁太傅賈誼為訓詁授趙人貫公劉向子歆欲<lb/>
<pb n="KR3k0029_WYG_142-25a"/>
立於學諸儒莫應建武中韓歆請立而未行時陳元最<lb/>
明左傳上書訟之乃以李封為左氏博士後羣儒蔽固<lb/>
者數廷爭之及封卒遂罷諸儒𫝊左氏者甚衆永平中<lb/>
能明左氏者擢髙第為講郎其後賈逵服䖍並為訓解<lb/>
至魏遂行於世晉杜預又為經傳集解榖梁范寗注公羊<lb/>
何休注左氏服䖍杜預注俱立國學然公羊榖梁但試<lb/>
讀文而不能通其義後學三傳通講而左氏唯𫝊服義<lb/>
至隋杜氏盛行服義及公羊榖梁浸微今無師説<lb/>
<pb n="KR3k0029_WYG_142-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索續集卷十一<lb/>
</p>
<p>
</p>
  </div>
</body>
</text>
</TEI>
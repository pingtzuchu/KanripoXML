<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索别集卷二十四</head>
    <p>
<pb n="KR3k0029_WYG_211-1a"/>
欽定四庫全書<lb/>
　羣書考索别集卷二十四　　宋　章如愚　撰<lb/>
　　邉防門<lb/>
　　　海<lb/>
海江淮手足也海口咽喉也京畿腹心也錢塘面瞰浙<lb/>
江去淮有千里之遥涉海無半日之頃江淮固要津守<lb/>
禦既備倉卒有警未足為腹心之憂巨海梯航快風順<lb/>
水自海而入京畿不信宿而直𢷬吾腹心之所江淮之<lb/>
<pb n="KR3k0029_WYG_211-1b"/>
師雖列百萬各堅守禦豈能應緩急之援今日防海之<lb/>
兵如許浦如定川雖有之然許浦之屯深入扵長江之<lb/>
口僅可為長江之蔽定川之屯僻䖏扵四眀之海濵僅<lb/>
足為四眀之備其扵京畿海門勢甚遼逺若不相闗<lb/>
萬一不虞則許浦至海門不趐五百里定州里定川抵<lb/>
浙江往来亦三兩日何以相援耶今日之要害在浙則<lb/>
金山海門眀州定海秀州海鹽是也在淮則通州料<lb/>
角泰州石港建康土山江乗是也<lb/>
<pb n="KR3k0029_WYG_211-2a"/>
海門秀州金山為江浙海門之要衝金亮所謂夜半過<lb/>
海門山未眀抵我京畿者指此<lb/>
定海敵舟由海北岸来則至眀州定海<lb/>
海鹽敵舟由海南岸来則至秀州海鹽<lb/>
土山江乗建康上元縣東南三十里有土山西北十七<lb/>
里有江乗蔡謨備石季龍䖏<lb/>
料角石港沈與求謂水勢湍急海舟至此必得沙上水<lb/>
手方能轉入者指此<lb/>
<pb n="KR3k0029_WYG_211-2b"/>
謨備石季龍晉石季龍扵青州造船數百掠沿海諸縣<lb/>
朝廷以為憂蔡謨遣徐元等守中州并設募取季龍<lb/>
舟船是時謨統七千人所戍東止土山江乗鎮守八所<lb/>
城壘凡十一䖏烽火樓望十餘䖏盖季龍謀出海道<lb/>
口趨建康如土山江乗此其要津也<lb/>
頥浩言避冦不如禦冦宋朝建炎四年敵退吕頥浩言<lb/>
朝廷集海舟于四眀必為避冦之備夫避冦固當預辦<lb/>
然禦冦之計尤不可緩<lb/>
<pb n="KR3k0029_WYG_211-3a"/>
防海委沿江太尉言者論防海利害莫若委之沿海太<lb/>
尉及民社兵大抵海舟不能齊一未集而擊之必可成<lb/>
功詔從之<lb/>
沈與求備海紹興二年敵豫扵京東造舟沈與求言海<lb/>
道當防言者多欲扵眀州向頭設備使賊舟得至向頭<lb/>
則已入吾腹心之地矣如通州料角泰州石港水勢湍<lb/>
險海舟至此必須得沙上水手方能轉入倘扵此為備<lb/>
盡拘水手則敵亦焉能衝突望廟謨早定詔付頥浩<lb/>
<pb n="KR3k0029_WYG_211-3b"/>
仇悆為沿海制置先是創沿海制置使以集撰仇悆為<lb/>
之建司扵浙西吕頥浩言近創此司最為得䇿然敵舟<lb/>
從海来有二道一自海北岸来至眀之定海一自南岸<lb/>
来至秀之海鹽萬一有警逺不能及乞令悆専管浙西<lb/>
别命人管浙東從之<lb/>
張浚條海道利害十年福建安撫張浚條海道利害大<lb/>
治海舟至千艘為直指山東之計以俟朝命<lb/>
汪澈論備海道三十一年澈言嚴備海道以遏其牽制<lb/>
<pb n="KR3k0029_WYG_211-4a"/>
李寳駐江隂命浙西總管李寳駐江隂以防海道<lb/>
李寳海州之捷七月金亮遣蘓保衡統水軍由海道将<lb/>
趨二浙鄭家奴副之寳遣子公佐同将官邉士寜潜入<lb/>
敵境伺動静士寜回言公佐挟歸正官魏勝得海州矣<lb/>
寳大喜趣其下乗機進發寳舟師至東海縣時敵<lb/>
圍海州寳麾兵登岸敵驚引去時山東豪傑王世脩<lb/>
等爭應為援寳與子公佐引舟師至宻之膠西石臼<lb/>
島而敵舟已出海口泊唐島相距止一山候風即南不<lb/>
<pb n="KR3k0029_WYG_211-4b"/>
知王師猝至寳禱于石臼祈風助順丙寅風雨南来衆喜争<lb/>
奮引㠶俄頃過山薄敵敵驚失措敵㠶皆以綿纈為之<lb/>
彌亘數里忽為波濤捲聚一隅窮促揺兀無復行次寳<lb/>
以火箭射之烟熖隨發延燒數百人不及者猶欲前拒<lb/>
寳命健士登其舟以短兵擊刺殪之降者三千人獲完<lb/>
顔鄭家奴六人斬之惟保衡未發舟旋自經死得獻議<lb/>
造舟人倪詢商簡梁三兒皆淮浙奸民為敵嚮道者<lb/>
寳欲乗進聞亮已濟淮旋駐東海視緩急為援<lb/>
<pb n="KR3k0029_WYG_211-5a"/>
御書賜寳寳捷奏至上賜詔奨諭書忠勇李寳四字表<lb/>
其旌幟<lb/>
葉義問論土豪官軍義門為報謝使回言今江淮既有<lb/>
師屯獨海道冝備臣謂土豪官軍不可雜䖏盖土豪諳<lb/>
練海道之險憑海之食利能役使船户若雜以官軍彼<lb/>
此氣不相下難以恊濟欲扵沿海要䖏分寨以土豪為<lb/>
寨主令隨其便使土豪撓扵舟楫之間官軍阨扵塘<lb/>
岸之口此䇿之上也<lb/>
<pb n="KR3k0029_WYG_211-5b"/>
　　　襄<lb/>
襄江淮所恃以為藩籬者江陵也江陵所恃以為唇齒<lb/>
者襄陽也秦兼天下自漢以北為南陽即今鄧州自<lb/>
漢以南為南郡即今江陵襄陽乃南陽南郡二郡之地<lb/>
故南接江陵北接鄧州西則接巴蜀實為衝要南北必<lb/>
爭之地<lb/>
江陵襄至江陵步道五百里郡志云勢同唇齒無襄陽<lb/>
則江陵受敵故江陵以襄為西捍<lb/>
<pb n="KR3k0029_WYG_211-6a"/>
鄧州襄陽北有樊城即古樊邑自樊城北有光化即古<lb/>
鄼城屬南陽縣即今光化軍去鄧一百二十里與敵<lb/>
境相接<lb/>
巴蜀襄陽西由房州達金州以入蜀即古魏興郡符<lb/>
堅攻蜀由此入晉吉挹扵西城縣南築壘拒之桑仲據<lb/>
襄欲西上吞蜀遣李横攻金州敗退保房州<lb/>
漢江漢水出蟠冡山蟠冡在隴西縣西其西漢水所出<lb/>
正屬今利州三泉縣金牛鎮<lb/>
<pb n="KR3k0029_WYG_211-6b"/>
劉琮降操後漢建安十三年劉琮屯襄陽㑹操南征<lb/>
琮遂舉州降<lb/>
魯肅欲說劉備先是肅聞表卒言扵孫權曰荆楚與<lb/>
國鄰接外帶江漢内阻山陵有金城之固請往說備<lb/>
使撫表衆共治曹操權遣行至南郡而琮已降<lb/>
據襄取北方十四年周瑜說權曰據襄陽以䠞操北<lb/>
方可圗也<lb/>
闗侯攻樊二十四年侯攻曹仁扵樊仁使于禁龎徳屯<lb/>
<pb n="KR3k0029_WYG_211-7a"/>
樊北大霖雨漢水溢禁等七軍皆沒禁窮迫遂降操<lb/>
子徙都避之司馬懿請遣人勸權奸其後則大圍自<lb/>
觧操從之<lb/>
吕蒙請據襄蒙宻言扵權曰蒙為國家前據襄陽何<lb/>
憂扵操<lb/>
陸遜向襄陽魏青龍二年吴陸遜諸葛瑾入江夏沔<lb/>
口向襄陽<lb/>
襄陽必爭六月滿寵欲㧞新城帝不聽曰先帝南守<lb/>
<pb n="KR3k0029_WYG_211-7b"/>
襄陽地有所必爭也<lb/>
羊祜鎮襄晉泰始五年帝欲并吴以羊祜鎮襄陽祜綏<lb/>
民逺近甚得江漢之心<lb/>
陶侃遣将㧞襄咸和七年秋趙郭敬南掠陶侃遣南中<lb/>
郎将桓宣乗虚攻樊城悉俘其衆竟陵太守李陽攻<lb/>
新野㧞之敬遁去宣陽遂㧞㐮陽侃使宣鎮襄陽宣<lb/>
招懐逺附簡刑罰勸農桑在襄十餘年趙人不能<lb/>
勝時人以為亞扵祖逖周訪<lb/>
<pb n="KR3k0029_WYG_211-8a"/>
庾翼論據上流建元元年庾翼曰襄陽荆楚之舊西接<lb/>
益梁與闗隴咫尺去河洛千里土沃田良方城峻險水<lb/>
道流通進可掃蕩秦趙退可保據上流<lb/>
北魏向襄陽齊建武四年薛真度勸魏主先取樊鄧<lb/>
九月真度引兵冦南陽太守房伯玉擊敗之魏主怒以<lb/>
南陽小郡志必滅之遂引兵向襄陽<lb/>
李綱請幸南陽宋朝建炎元年李綱請幸南陽劉珏<lb/>
言陳唐諸郡新刳扵亂南陽城惡亦不可恃二年敵<lb/>
<pb n="KR3k0029_WYG_211-8b"/>
䧟鄧州<lb/>
程千秋失㐮三年冬先是京西制置程千秋在襄陽而<lb/>
所降襄仲有衆數千屯漢水之北城中統兵官有徐大<lb/>
方曹火星者仲遣人以馬遺徐徐以良甲二報之千<lb/>
秋怒其與賊通誅之一軍皆憤奔以告仲仲曰我以<lb/>
兄故不入襄陽今千秋殺吾兄遂攻城千秋遣曹出戰<lb/>
一晝夜殺傷相當黎眀仲盡驅良人各持竹一竿第<lb/>
見城外青竹蔽野仲軍繼之曹敗仲入據襄陽千秋遁去<lb/>
<pb n="KR3k0029_WYG_211-9a"/>
趙鼎論襄四年鼎言襄陽左顧川陕右視湘湖而下<lb/>
瞰京洛真帝王之宅宜屯重兵扵襄陽<lb/>
桑仲據襄謀蜀紹興元年仲據襄樊鄧隨郢等州久<lb/>
之野無所掠以人為糧襄民殱焉每自稱襄仲本王<lb/>
官終當以死報國以故能服其下至是有衆號二十萬<lb/>
而無食知不可久長驅西上有吞蜀之志先遣横攻<lb/>
金州金房鎮撫使王彦扼險敗横横據房州彦又敗之<lb/>
横乃還襄陽<lb/>
<pb n="KR3k0029_WYG_211-9b"/>
范宗尹乞赦桑仲時右僕射范宗尹念其鄉國禍酷請<lb/>
赦仲罪遂以仲為鄧州鎮撫使仲命横屯鄧州霍明屯<lb/>
郢雖已受命再圗取金州冬復攻房州王彦大敗之<lb/>
霍眀殺桑仲二年仲再謀攻金房眀不從仲自馳至<lb/>
郢起軍眀殺之横報讐攻眀眀走歸行在詔授横<lb/>
襄陽等州鎮撫使<lb/>
李横思立竒功三年横思立竒功以自固乃與信陽<lb/>
鎮撫牛臯相約同北襲昌府遇敵戰大捷遂復頴<lb/>
<pb n="KR3k0029_WYG_211-10a"/>
昌及汝州葉縣等䖏横𫝊檄復東京<lb/>
趙鼎論襄陽江西帥趙鼎奏襄陽居江淮上流實川<lb/>
陕衿喉之地今聞横軍起兵東京恐縁此紛擾横<lb/>
烏合之衆不能禦决失襄陽川陕路絶江湖震動横<lb/>
未幾果敗頴昌復䧟<lb/>
觧潜乞保上流荆南鎮撫解潜奏横已回襄陽敵䧟<lb/>
鄧州境與本鎮相近望下湖南撥兵同保上流<lb/>
敵偽䧟襄敵偽復犯襄陽横食盡棄城遁敵兵<lb/>
<pb n="KR3k0029_WYG_211-10b"/>
南至隨郢逺近震恐<lb/>
朱勝非議委岳飛取襄四年襄陽重地既為偽将李成<lb/>
所據湖湘之民亦不奠枕朱升謂當先取之上曰今便<lb/>
可議就委岳飛如何時飛駐軍鄂岳趙鼎曰知上流利<lb/>
害無如飛者奏請上令韓世忠一萬人臨泗上為疑兵<lb/>
劉光世選精兵出陳蔡庶幾兵勢相接上命飛收復<lb/>
命光世發精兵萬人援之飛自鄂趣襄勝非許飛迄事<lb/>
建節且命農卿沈昭逺往總軍餉鼎請上親筆詔監<lb/>
<pb n="KR3k0029_WYG_211-11a"/>
司帥守餉飛軍無闕庶幾必濟<lb/>
岳飛復襄豫求救于敵敵偽俱来我師連戰大破之<lb/>
遂復襄陽及郢隨諸州飛分遣統制王貴張憲連擊<lb/>
賊兵又復鄧州軍聲大振<lb/>
講防秋事上謂宰執曰岳飛既復襄陽粘罕必怒況今<lb/>
已六月下旬便可講防秋事敵人南来朕當親統諸軍<lb/>
分頭迎敵若依前逺避為泛海計何以立國<lb/>
岳飛進屯襄浚視師命岳飛進屯襄陽以窺中原<hi>時</hi>
<pb n="KR3k0029_WYG_211-11b"/>
<hi>飛在鄂</hi>
飛不可浚奏岳飛一動則襄陽有警復何所制<lb/>
吴拱戍襄三十一年亮渝盟詔知襄陽吴拱以三千人<lb/>
戍襄陽朝廷聞金人决欲敗盟乃令淮西諸将各畫界<lb/>
分使自為守措置民社増壁積糧是時御前都統田<lb/>
師中戍鄂吴璘戍武興姚仲戍興元任彦戍漢隂李道<lb/>
戍江陵戚方屯九江李顯忠戍池陽王權戍建康劉錡<lb/>
戍鎮江壁壘相望而襄陽獨未有備故命拱戍之<lb/>
<pb n="KR3k0029_WYG_211-12a"/>
汪澈言増重襄澈言願益兵上流増重荆襄之勢<lb/>
陳康伯請分禁旅助襄五月聚議康伯請分三衙禁旅<lb/>
助襄陽兵力<lb/>
成閔控扼上流六月朝廷以上流重地邉面濶而兵力分<lb/>
冝主以大将乃詔馬帥成閔總旅三萬往上流控扼又<lb/>
以汪澈置司鄂渚節制兩路<lb/>
敵瞰襄七月亮遣劉諤将二萬厯唐鄧以瞰荆襄<lb/>
汪澈言襄不可棄澈自鄂渚至襄撫軍時田師中握兵<lb/>
<pb n="KR3k0029_WYG_211-12b"/>
久且耄澈恐緩急不可倚伏奏罷之議者又欲置襄陽<lb/>
而併力守荆南澈奏襄陽重地為荆楚門户不可棄也<lb/>
成閔𢷬蔡成閔遣統制趙樽乗虚𢷬蔡入其城斬敵酋<lb/>
吴拱襄水之捷敵将劉諤揚聲欲取荆南又欲分兵自<lb/>
光黄𢷬武昌朝廷慮之令拱遣兵䕶武昌一帶津渡拱<lb/>
将回鄂汪澈聞之馳書止拱而自發鄂之餘甲進戍黄<lb/>
州敵果犯襄陽拱與戰于襄水之上敗之<lb/>
　羣書考索别集卷二十四<lb/>
</p>
<p>
</p>
  </div>
</body>
</text>
</TEI>
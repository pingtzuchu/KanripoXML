<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索續集卷四十四</head> <lb/>
    <p>
<pb n="KR3k0029_WYG_175-1a"/>
欽定四庫全書<lb/>
　羣書考索續集卷四十四<lb/>
　　　　　　　　　　　　宋　章如愚　編<lb/>
　　兵制門<lb/>
　　　宋朝兵<lb/>
太祖善於制兵宋朝兵制凡禁兵之親近者號諸班直<lb/>
𨽻於軍頭皇城内守外備征戍其出戍邊或諸州更戍<lb/>
者曰屯駐非戍諸州而𨽻揔管者曰駐泊非屯駐駐泊<lb/>
<pb n="KR3k0029_WYG_175-1b"/>
以糶賤而留之者曰就糧諸司募者曰役兵諸州募者<lb/>
曰廂兵什五其民教之武事謂之民兵蕃夷内附紏而<lb/>
用之謂之蕃漢兵此制兵之大略也而治兵深意有可<lb/>
得而言者太祖聽中令之說收節度之權於杯酒間州<lb/>
郡精兵悉歸京師雖曰京師十萬諸郡十萬外足以相<lb/>
制而外兵之弱終不若京師之强也嗚呼其慮逺矣不<lb/>
特此也前日之亂皆不逞之人為之太祖聚以為兵節<lb/>
以軍法畀之厚祿祿厚則各知自重法嚴則不敢為非<lb/>
<pb n="KR3k0029_WYG_175-2a"/>
此其慮何逺也至於兵之所属又有㣲意存焉三帥有<lb/>
握兵之重而無發兵之權樞宻有發兵之權而無握兵<lb/>
之重彼此相制不敢有異心者此其為慮豈不深逺哉<lb/>
宋朝大臣平章先軍而後國群臣先軍而後州庫曰軍<lb/>
資監曰軍監官曰参軍務曰贍軍其於軍事重矣葢亦<lb/>
以是加之察乎<lb/>
宋朝藝祖用将甞謂曽鞏論如取董遵誨於仇讎姚内<lb/>
斌於俘虜是待之以誠而結其心王彦升守原州馮繼<lb/>
<pb n="KR3k0029_WYG_175-2b"/>
業守靈武邊境以安雖彦升之好勇繼業之自伐皆所<lb/>
不問是畧其小而求其大爾何繼筠屯棣州二十餘年<lb/>
董遵誨屯通業四十餘年邊境頼之是久其任而責其<lb/>
成凡此固藝祖之術未足以見其術之㣲者藝祖於郭<lb/>
進李漢超也治第用銅瓦則隆之以恩賜属郡錢七萬<lb/>
及地利使自養則富之以財待之如此宜皆極其爵位<lb/>
也然所居不過廵檢使而其名則小名既不足有為矣<lb/>
然皆使之得便宜從事而其勢則崇豈不隆以恩不富<lb/>
<pb n="KR3k0029_WYG_175-3a"/>
以財不能以結其心不小其名則不能勵其進不崇其<lb/>
勢則不能重其威<lb/>
宋朝三衙四衞國家以仁得天下未始倚兵以為重也<lb/>
然河南陳留四面受敵其勢亦必資於兵而所聚之兵<lb/>
有三衙四廂或合而為三或分而為三或殿前居侍衛<lb/>
之下或侍衛居殿前之上其故可得而稽也葢侍衛起<lb/>
於後唐殿前起於周之顯徳國家侍衛親軍有都指揮<lb/>
使有副使有都虞候殿前亦然而下於侍衛故雖殿前<lb/>
<pb n="KR3k0029_WYG_175-3b"/>
都指揮亦在侍衛都虞候之下自王超罷職無復任者<lb/>
而侍衛之馬軍歩軍遂分為二與殿前號為三衙馬歩<lb/>
二軍始居殿前之下矣捧日天武四廂属之殿司龍衛<lb/>
神衛四廂属之馬歩二司謂之上四軍謂之八桄梯入<lb/>
則侍衛殿陛出則扈從乗輿凡天下之兵柄皆在焉其<lb/>
任之也重則其待之也亦不輕是故見宰職而聲揖禮<lb/>
也至其後則推横仗矣見兩制而聮騎通名至其後則<lb/>
又分道矣至於熈寧待遇之禮繼於二府至有寺監召<lb/>
<pb n="KR3k0029_WYG_175-4a"/>
之而不可得者吁何其重也而祖宗立法又有深意所<lb/>
寓者天下之兵本於樞宻有發兵之權而無握兵之重<lb/>
京師之兵揔於三帥有握兵之重而無發兵之權彼此<lb/>
相維不得專制<lb/>
　　　宋朝三衙四廂等兵<lb/>
三衙殿前軍指揮使副使都虞候侍衛馬軍都指揮使<lb/>
副使都虞候侍衛歩軍都指揮使副使都虞候<lb/>
四廂捧日天武四廂都指揮使龍衛神衛四廂指揮使<lb/>
<pb n="KR3k0029_WYG_175-4b"/>
葢殿前有捧日天武馬軍有龍衛歩有神衛謂之上四<lb/>
軍各有左廂右廂廂各有三軍殿前有神勇宣武驍騎<lb/>
各上下軍又有寧朔驍騎虎翼各三軍馬軍有馬騎武<lb/>
騎歩軍有虎翼左右各三軍<lb/>
四兵王鏜兵序云兵之目有四一曰禁兵殿前馬歩二<lb/>
司𨽻焉處則衛鎮出則戍更二曰廂兵諸州𨽻焉専於<lb/>
服勞間亦更戍三曰役兵羣有司𨽻焉若牧置若漕輓<lb/>
若管庫若工役其業以事専故處而不更四曰民兵今<lb/>
<pb n="KR3k0029_WYG_175-5a"/>
廣南土丁保丁土丁係稅戸上五丁抽二二十一嵗注<lb/>
籍六十一嵗入老保丁係稅户上二抽一皆係終身終<lb/>
軍無更番之法今禁兵亦二十一嵗招刺六十減少分<lb/>
七十放停皆無更畨之法所以不如周之更畨<lb/>
禁兵之數與今日之弊國家開寳初兵實籍揔三十七<lb/>
萬而禁兵纔一十九萬至道六十六萬而禁兵纔三十<lb/>
五萬天禧九十一萬而禁兵纔四十三萬明道増至一<lb/>
百一十六萬而禁兵纔六十六萬以今准昔亦可概見<lb/>
<pb n="KR3k0029_WYG_175-5b"/>
本政書曰禁軍平時衣食縣官四體不勤五榖不分往<lb/>
往嬉游驕惰而不可用而又一遭黥涅類不得與齊民<lb/>
齒終身執兵無休免之期故雖厚賞招募而應者益寡<lb/>
所在兵額闕而不補十常二三樞宻院時時廹切州縣<lb/>
督以嚴科俾招填闕額則有司茍免充數疲癃咸在而<lb/>
又害及平民動遭剏執皆以抑勒為情愿上下相蒙茍<lb/>
逃憲網故毎當有府檄至則道路為之輟行商旅為之<lb/>
罷市比屋嗸嗸無所控吿又遭黥湼者既非本心故雖<lb/>
<pb n="KR3k0029_WYG_175-6a"/>
就覊制尋即潰散朝以溢額而奏陳夕以逃亡申舉者<lb/>
有矣亡逃既衆則所在嘯聚惟事攻剽習以為常而國<lb/>
家常慮生事亦毎為之屈法招撫許其首復自新依舊<lb/>
軍分安排雖有竄亡訖無刑罰祖宗軍政廢弛殆盡其<lb/>
間州縣往往招納亡卒使之詭冒身號為認名字亦謂<lb/>
之捉换故凡在軍之人朝甲暮乙倐此忽彼靡有定居<lb/>
由是卒伍之間動為自營之計凡有差出征戍稍渉重<lb/>
難率皆亡命逃避緩則冒名急則為㓂有罪則頒赦<lb/>
<pb n="KR3k0029_WYG_175-6b"/>
養兵之制宋太祖有言吾家之事惟養兵可為百代之<lb/>
利而韓公琦亦曰養兵雖非古然利處不為不深嗟夫<lb/>
田不井居兵與農異此茍道也而聖如太祖賢如韓公<lb/>
顧以為利何也我知之矣善養兵者以兵養民不善養<lb/>
兵者以兵病民思昔祖宗之制兵也斂强悍之民以為<lb/>
兵賦淳良之民以給兵征伐之苦兵任之民不知也屯<lb/>
戍之苦兵任之民不知也天下之民安居暇食優游以<lb/>
生死仰事俯育終其身相保聚雖日賦月斂有不暇恤<lb/>
<pb n="KR3k0029_WYG_175-7a"/>
曽謂不以為利而反以為病乎雖然是制也通古今行<lb/>
之可也而二三百年間之所以變易政令則曰養兵之<lb/>
害下之所以游談聚議則曰養兵之害言利者不一二<lb/>
而言害者已千百此獨何說也曰兵之利於民者非一<lb/>
端害於民者大槩有二焉兵冗一也兵驕二也<lb/>
民兵國初京師之兵强州縣之兵弱一有警急悉調京<lb/>
師京師不足以民兵足之振武保㨗宣毅義勇皆兵出<lb/>
於民而籍之州縣者也是故禁旅不若土人陳貫言之<lb/>
<pb n="KR3k0029_WYG_175-7b"/>
京兵不及土兵田况言之彼其習於風土長於戰鬬故<lb/>
能動有成功慶厯初詔刺四路弓手張方平曰不可韓<lb/>
公琦曰可卒刺之治平初詔刺陜西義勇温公曰不可<lb/>
韓公曰可刺之夫以祖宗之至仁大臣之至忠而籍民<lb/>
為兵猶不之免良以費省而足用也馴至熈寧因趙子<lb/>
幾之言行保甲之法夫保甲亦民兵也而為法既宻而<lb/>
為法益酷鞭笞之苦不得免焉民不堪命則有執指使<lb/>
逐廵檢攻提舉官以輸其忿而已<lb/>
<pb n="KR3k0029_WYG_175-8a"/>
太祖兵制壊於童貫太祖盛時皇城之内有諸班之兵<lb/>
京城之内有禁衛之兵京師之外列營猶數十里中夜<lb/>
造朝入朝則奔趍營居西者必給東倉之米以逺其塗<lb/>
負糧兩石不得雇代以逺其力　太祖常謂雖京師有<lb/>
警皇城之内已有精兵數萬况天下乎　取太原兵以<lb/>
為龍衛取幽州兵以為神武左右員寮本藩鎮㕔頭也<lb/>
左射拱聖本諸州騎兵也忠莭之軍升自川陕虎翼之<lb/>
軍選自江淮　宋朝之兵自童貫髙球壊之而勸阻之<lb/>
<pb n="KR3k0029_WYG_175-8b"/>
法壊驕惰之習成出伐則亡遇敵則潰小則荷戈攘奪<lb/>
以逞大則殺将攻城而叛唐史有云置兵所以止亂及<lb/>
其弊也適足為亂又其甚也至困天下以養其亂今日<lb/>
之勢幾於此<lb/>
宋朝兵精秦漢之際一燕一代自當匈奴宋朝之初慶<lb/>
州姚内斌雄州李允則自當一道此無他兵精而無冗<lb/>
食也時使而不乆戍也岩險其壘而不多留兵也通其<lb/>
互市以致州粟也多置屯田以息逺餉也廣募土人以<lb/>
<pb n="KR3k0029_WYG_175-9a"/>
減軍旅也<lb/>
宋朝精兵太宗真宗以來循建隆故事親閱歴旅武藝<lb/>
精絶有擲劒凌空續身承接妙㨗若神者有挽强至二<lb/>
石五斗二十餘發而綽有餘力者有槃鉄槊十五斤舞<lb/>
於馬上往來如飛者有百人守闗而契丹不敢窺其國<lb/>
者有對移一席地剰汲一瓶水而亦蒙簡記其姓名以<lb/>
備後日之用者<lb/>
開禧用兵不是處有進攻唐州退坐棗陽敵兵方至三<lb/>
<pb n="KR3k0029_WYG_175-9b"/>
家河而夜遁以奔譙樊城者有解圍和州不聽以印制<lb/>
徑帶五千人退居采石夜聞行舟虚驚敵至而欲走太<lb/>
平州者不知此何以張吾軍又有率師儀真為敵揜襲<lb/>
倉皇失措而無統者有進圍夀春退走安豐截斷浮橋<lb/>
首尾不應者失律如此何以整其旅<hi>華岳</hi>
丙寅用兵賞罰不當丙寅褒賞冒濫郭公荘之㨗小将<lb/>
之用車以勝也主帥乃冒之而遷官四方山之捷緫保<lb/>
之守山寨以勝也招使乃冒之而加秩平進闗之幸以<lb/>
<pb n="KR3k0029_WYG_175-10a"/>
不敗守闗者之力也而賞歸於安陸之别駕南河之奮<lb/>
死不顧忠義軍之力而捷奏於漢陽之守貳柘臯秦興<lb/>
之能保鄉井義勇民兵之鏖戰也而京口統制乃被不<lb/>
次之擢臨淮夀春之不顧矢石萬弩手之亡命以徇也<lb/>
而幕府與属乃膺最上之賞以至鳳凰山之捷以王師<lb/>
斃而不問熨斗谷之捷而招撫怒而不上㐮陽一萬八<lb/>
千之奏而及賞者才四百十人而半為宣幕之鄉親漢<lb/>
陽一千二百人之捷奏及賞纔二百人而半属朝士之<lb/>
<pb n="KR3k0029_WYG_175-10b"/>
薦送合肥守城之奏不及其十分之一而厚薄之不平<lb/>
已見於沿淮之歌頌熨斗燠奏伏騎之奏不及其百分<lb/>
之一而有無之異報已間於将貳之交争以至宣招制<lb/>
帥之結罪勘同反不若檢詳詳房吏人一笑之為得監<lb/>
司州縣之外衙保奏反不若承㫖司一言之增重臨戰<lb/>
未湔之膏血而為都司檢正吏㑹之金珠被傷未没之<lb/>
瘡痍又復割而為兵籍賞功諸房令史之酒炙立功之<lb/>
地不在於戰鬬之塲而在於檢正㕔擬筆之濃淡奏功<lb/>
<pb n="KR3k0029_WYG_175-11a"/>
之牘不出於都轄之官而出於左右司薦口之輕重惟<lb/>
是助偽之范仲壬叙官而得秩而仗節死義之秦司幹<lb/>
官乃無料祿以沾升合事叛之王喜則鉞以帥閫而亡<lb/>
命先登之李好義乃廢黜於西江之戎副胡海之首斷<lb/>
於王福之手而賞歸於班世興射楊之血濺於張敵萬<lb/>
之身而命出於趙師道是則賞不特歸於不戰之人而<lb/>
且及於從叛之人恩不特及於無功之士而反遺於守<lb/>
節之士陛下所謂不吝爵賞以勸智勇果何智勇之謂<lb/>
<pb n="KR3k0029_WYG_175-11b"/>
勸耶<hi>同上</hi>
小人毎輕啟兵端熈寧之初不過變新法耳新法已變<lb/>
而兵興於熈河元豐小人不過撼元祐耳及其得志則<lb/>
兵興於湟鄴蔡京始謀不過鉗制上下耳及其求恱則<lb/>
薦童貫以帥師而童貫始謀亦不過望莭鉞耳及其得<lb/>
位則納焉植於國以開邊隙主於始謀又不過傾蔡京<lb/>
耳及其勢利相軋則欲復燕兾以要功名蔡京欲固其<lb/>
寵則興嚴武之師王珪患失其位則賛永樂之役章厚<lb/>
<pb n="KR3k0029_WYG_175-12a"/>
之於湟鄴蔡京之於青塘皆是謀也雖王安石亦開熈<lb/>
河之端况小人之不足道乎<lb/>
宋朝掌兵管軍之職宋朝用兵以仁故所遣之将亦皆<lb/>
不嗜殺人者如曹彬申嚴禁暴之令則賞王全斌稍肆<lb/>
侵掠則罰是也平蜀之役斌以節度使為都部署<hi>見罰</hi>
<hi>則為留後</hi>彬以内客省使為都監<hi>見賞則為宣徽南院</hi>
<hi>使充義成軍莭度使</hi>其平江南也彬以宣徽南院使為<lb/>
都部署<hi>見賞則為樞宻使</hi>潘羙以節度使為都監<hi>見賞</hi>
<pb n="KR3k0029_WYG_175-12b"/>
<hi>則為宣徽北院使</hi>所謂節度則遥領也<hi>平蜀平江南皆</hi>
<hi>在罷莭度使兵權之後</hi>所謂客省宣徽使則猶職名也<lb/>
所謂都部轄都監則猶漢唐大将督帥有事則命事已<lb/>
則罷也至於莭度留後觀察防禦團練刺史為正任者<lb/>
止與文臣分班而已内客省使引見四方舘東西上閤<lb/>
門使副為横行者皆為祗應官耳自通事舍人而下為<lb/>
閣職自諸司使至刺史為遥郡自諸司使副至内殿承<lb/>
制崇班為大使臣自供奉官至禁直借職奉職為小使<lb/>
<pb n="KR3k0029_WYG_175-13a"/>
臣皆以别秩祿而無與於掌兵惟殿前馬軍歩軍都副<lb/>
指揮使三軍都虞候天武捧日龍衞神衞四廂都指揮<lb/>
使為管軍掌兵之職而又無符印故三衙雖統天下之<lb/>
兵而軍政號令則在樞宻院其見宰執必横仗肅揖樞<lb/>
宻惟總符印而兵則管於三衙四廂其有調發則必需<lb/>
天子之命三衙樞宻於是乎盡屏五代餘習矣環衞官<lb/>
自金吾上将軍至於千牛諸衛将軍皆為宗室之職名<lb/>
及為武臣之贈典或為責䧏之散官故環衞官無復漢<lb/>
<pb n="KR3k0029_WYG_175-13b"/>
唐内變沿邊有守将<hi>李漢超郭進等</hi>皆内屬宻院諸路<lb/>
有兵官<hi>鈐轄都監之類</hi>皆外屬帥臣於是乎内郡外郡<lb/>
無黠将驕兵矣然澶淵之役禁衞瑟縮而不行靖康之<lb/>
變主帥倉皇而不至敵馬長驅中原曽無結草之衞天<lb/>
蹕南駐張韓劉岳各擁大兵以抗强敵士氣稍振兵威<lb/>
方張復懲東晉之失盡易而為御前軍馬固無桓劉之<lb/>
僣亦無㶚上闗中之㨗矣推原其故自太祖太宗削平<lb/>
諸國之後宿将淪謝文臣典兵㓂公澶淵之行韓范為<lb/>
<pb n="KR3k0029_WYG_175-14a"/>
西北捍禦戰雖不足守則有餘厥後王韶擅開邊隙李<lb/>
邦彦但守和議戰守俱無足言者習於用文而不用武<lb/>
故也<lb/>
又<hi>按陳止齋建隆編蔡龍圖之制舊典</hi>建隆二年七月<lb/>
太祖從容杯酒間盡罷侍衛指揮石守信殿前副檢㸃<lb/>
髙懐徳殿前都指揮王審琦侍衛都虞候張令鐸等軍<lb/>
職而授以莭度之虛名其在外郡以莭度而掌兵者猶<lb/>
近三十州<hi>符彦卿在大名王景仁在秦州郭從義在徐</hi>
<pb n="KR3k0029_WYG_175-14b"/>
<hi>州武行徳在鄜州郭崇昭在真定李重進在揚州李洪</hi>
<hi>義在永興王彦超在鳳翔楊承信在夀春張永徳在潁</hi>
<hi>昌劉重進在邠州趙賛在廬州宋延渥在鄧州孫行友</hi>
<hi>在定州蔡元福在興仁白重賛在涇州張鐸在河中王</hi>
<hi>仁鎬在㐮陽趙晁在孟州李萬金在延安李廷璋在晉</hi>
<hi>州袁彦在陜州李筠在龍徳府陳思退在滄州馮繼義</hi>
<hi>在臨州折徳强在慶州李夷興在夏州</hi>皆非他莭鎮之<lb/>
比而以莭鉞管軍者不與焉自唐末五季各擁重兵不<lb/>
<pb n="KR3k0029_WYG_175-15a"/>
純臣京師乾徳中有因遷徙而代者<hi>趙賛徙延安以馮</hi>
<hi>瓉知廬州</hi>有因致仕而代者<hi>郭從義致仕以鄭牧知河</hi>
<hi>中</hi>有因卒而代者<hi>王景卒以劉知古知鳳翔</hi>有以它職<lb/>
遥領者<hi>張光翰以永清莭度管軍即以劉熈古知貝州</hi>
於是天下莭度皆為守臣矣雖然守将之控於西北者<lb/>
如李漢超郭進軰凡十四人類多久任其家族在京師<lb/>
者撫之甚厚所部州縣筦權之利悉以與之恣其回易<lb/>
免所過征稅由是邊臣皆富於財得以養士用武朝廷<lb/>
<pb n="KR3k0029_WYG_175-15b"/>
無西北之虞<hi>李漢超守闗南馬仁瑀守江州韓令坤鎮</hi>
<hi>常山賀惟忠守易州何繼筠鎮棣州以拒北敵郭進控</hi>
<hi>西山武守其戍晉州李護普李繼勲鎮昭義以禦北漢</hi>
<hi>趙賛屯延州姚内斌守慶州董遵誨屯環州王彦升守</hi>
<hi>原州馮繼業鎮靈武以備西戎</hi>其内郡守倅兼治一州<lb/>
民兵轉運使兼緫一路財賦其稅賦榷酤啇稅茶塩坑<lb/>
冶山澤之利各以分數𨽻給州郡及係省房廊地利坊<lb/>
場河度支酧衙前不盡者盡歸本州有軍資庫貯經費<lb/>
<pb n="KR3k0029_WYG_175-16a"/>
有公使庫備知通泛用㕔遂州置軍營指揮大郡有十<lb/>
數指揮中郡有五七指揮小郡不下三五指揮<hi>凡指揮</hi>
<hi>四五百人</hi>是時雖罷方鎮而守倅猶得分兵財之權備<lb/>
非常也自熈寧初王安石建言與其財利資守臣孰若<lb/>
收之公上於是盡括四方地利罷州府禁軍招填㑹逐<lb/>
路闕額兵食衣俸上供京師自為朝廷封當<hi>免役錢坊</hi>
<hi>場河渡没官之産召人買撲斷佃以助常平設青苗市</hi>
<hi>易盡歸常平司其房廊地課盡歸轉運司州郡只有公</hi>
<pb n="KR3k0029_WYG_175-16b"/>
<hi>使庫限二百千至三千貫止州郡所入才有此息房園</hi>
<hi>祠廟之利守臣窘束屢有奏陳</hi>其免役等錢則歸之常<lb/>
平司房廊地課盡歸轉運司於是乎守臣無利權矣安<lb/>
石又籍州郡兵通一路團結五千人為一将置副専領<lb/>
西北今七十九将東南止十三将於是乎守臣無兵權<lb/>
矣内外守臣既無兵權又無利權此靖康之變所以無<lb/>
勤王者也間或有之亦市井小人易合而易散者也是<lb/>
烏得歸咎於國初懲艾藩鎮之過歟嗟乎國朝一路財<lb/>
<pb n="KR3k0029_WYG_175-17a"/>
賦猶揔為轉運使至熈豐則分為提舉常平茶塩市舶<lb/>
坑冶渡江以来又有四揔所則州郡之財益可知矣熈<lb/>
寧立制猶有一路團結之兵今之闕而不補者十且三<lb/>
四州郡之兵又可知矣獨不監靖康覆轍乎<hi>今兩浙崇</hi>
<hi>莭福建保莭乃廂軍團併為額者兩浙雄莭福建廣莭</hi>
<hi>乃教閱之兵𨽻之将下者元豐令悉以雄莭之類升同</hi>
<hi>禁軍兵雖遍天下而虚籍率十三四其間老弱又半之</hi>
<hi>或有弄兵潢池者已不足以禦之况望其當大敵乎</hi>
<pb n="KR3k0029_WYG_175-17b"/>
宋朝養兵之制井田既廢自漢迄唐皆收屯田之利宋<lb/>
朝官有屯田郎不聞屯田之效守倅以營田係銜不著<lb/>
營田之績何耶五季易置皆以兵也養兵如養驕子抱<lb/>
而哺之猶慮弗食如之何使之田而食耶律以階級亦<lb/>
已善矣始以民田終以兵田使之知有倉廪之積室家<lb/>
之奉踐其利而忘其勞顧何有不足之意太祖規模逺<lb/>
大慮不及此乂何耶按建隆編太祖以諸郡本城供百<lb/>
役或更戍它郡三司禁旅就糧州郡亦不得常坐食於<lb/>
<pb n="KR3k0029_WYG_175-18a"/>
京師所以勞苦其身違離其妻子使之習南北風土之<lb/>
異未必不為屯田地也特神機深秘未即發露耳<hi>自慶</hi>
<hi>厯嘉祐列郡各置禁軍於是嚴差出占破之令自熈豐</hi>
<hi>壮城作院各置指揮由是在京禁旅無就糧者而廂軍</hi>
<hi>升為禁軍不復戍役矣</hi>又嘗觀之太祖語左右曰吾将<lb/>
西遷洛雍者無他欲据山河之勝而去冗兵循周漢故<lb/>
事以安天下也不然不出百年民大困矣葢國初自石<lb/>
晉失闗南十郡而太原與北敵合從大梁京都外無藩<lb/>
<pb n="KR3k0029_WYG_175-18b"/>
籬之限所藉重兵以為衞厚賦以養兵耳月積歲累既<lb/>
無屯田以養兵又不遷都以省兵民安得而不困哉是<lb/>
故太祖懲創五季征𣙜茶塩酒酤之禁止能寛之而不<lb/>
能盡去之者凡以養兵故也未幾以朝臣監諸州稅以<lb/>
刺史為解州𣙜鹽制置使以嵗之餘用别貯為封樁庫<lb/>
收典賣田宅印稅錢増河東幽州礬禁置揚州建康茶<lb/>
引𣙜嶺南塩拘留州錢為係省無得妄費比校諸州征<lb/>
𣙜等錢不得欺隐<hi>自朝臣監稅止不得欺隐事並係太</hi>
<pb n="KR3k0029_WYG_175-19a"/>
<hi>祖時</hi>凡以為民亦為養兵故也<hi>太祖又合蔡閔二水貫</hi>
<hi>京師逹夀春以通淮泗舟楫浚五丈渠自都城逹鄆以</hi>
<hi>通東方之漕亦為養兵也</hi>於是國初之兵十五萬真宗<lb/>
時内外兵幾百萬<hi>實九十一萬</hi>仁宗寳元以後募兵益<lb/>
廣迄於至和兵葢一百二十六萬矣<hi>以上並見至和二</hi>
<hi>年</hi>神宗即位張方平上䟽曰京師砥平衝㑹之地國依<lb/>
兵而立兵恃食而聚䆒其本原冗兵最為大患慶厯禁<lb/>
軍之數比景徳以前增四十餘萬人又太祖置壮城謂<lb/>
<pb n="KR3k0029_WYG_175-19b"/>
之廂軍遂與禁軍數目幾等嵗增衣糧天下安得不困<lb/>
考方平之言遂符太祖之先見使平生於崇觀間則目<lb/>
之所覩又如何耶嗚乎太祖規模逺過漢髙祖而羣臣<lb/>
無奉春之䇿豈天數當有靖康之變耶<hi>秦漢用度耗於</hi>
<hi>用兵國朝財賦困於養兵曾南豐云宋興當雍熈之間</hi>
<hi>强敵屢為邊害天子念守兵嵗廣而趙魏失寧廢耕桑</hi>
<hi>之務於是方田之法自此始是復開易水䟽雞距修鮑</hi>
<hi>河之利邊屯以次立矣然中國一綂内外百萬之師議</hi>
<pb n="KR3k0029_WYG_175-20a"/>
<hi>者以為豈晏然者知兵農兼務哉天子乃遣議臣東出</hi>
<hi>宿亳至夀春西出許潁轉陳蔡之間至㐮鄧得田可開</hi>
<hi>者二十二萬頃欲收耕屯之業廣其功用矣天子銳意</hi>
<hi>向之而任事者破壊其計故功不立</hi>
今日養兵之䇿宋朝財賦困於養兵已見職官户部六<lb/>
院四轄諸監司并右方養兵說今日之兵不减於全盛<lb/>
之時者蜀漢荆淮海綿亘數千里皆為邊郡湖廣閩浙<lb/>
﨑嶇山谷間皆為内郡非兵無以為守也今日養兵所<lb/>
<pb n="KR3k0029_WYG_175-20b"/>
藉者田稅之入征榷之利皆已數倍於盛時不可以有<lb/>
加矣民聚於内郡地狹民稠亦無可墾之田矣邊郡沃<lb/>
狹在在有之棄而弗耕獨不可為屯田地乎租逖積榖<lb/>
雍邱呉主屯田尋陽荀義之東陽<hi>晉穆帝時</hi>陳慶之之<lb/>
義陽劉義欣<hi>宋人</hi>桓崇祖<hi>齊人</hi>之芍陂鄧艾之夀春羊<lb/>
祜杜預之㐮陽都貴<hi>苻堅</hi>臣薛虎子<hi>元魏人</hi>之徐州以<lb/>
圖按之皆在漢南淮右惟雍邱在曹滑之間夀春半在<lb/>
淮北而已其餘皆今之邊郡也中興以來要約既固議<lb/>
<pb n="KR3k0029_WYG_175-21a"/>
者惮於開邊隙徙邊之民佔佃已久議者惮於起民争<lb/>
也今也或戰或和犬羊相噬何要約之足恃丙寅北伐<lb/>
流轉者衆何佔佃之可戀乗流轉之初返而以安集為<lb/>
名當蚌鷸之相持而以防拓為說及是時也行屯田之<lb/>
䇿省養兵之大費當今之急務也就髙為堡以固民心<lb/>
韓重華之法可行也外為㳺兵以護田作趙充國<hi>發騎</hi>
<hi>就草為田者濟兵</hi>祖逖<hi>置軍屯以禦其外</hi>之䇿可用者<lb/>
計夫給畆以地之良薄嵗之豐凶為三等當如唐之軍<lb/>
<pb n="KR3k0029_WYG_175-21b"/>
府屯因水之利以之灌溉以之運漕當如鄧艾之導濟<lb/>
河杜預之激滍淯劉義欣之䟽芍陂可也國家間暇北<lb/>
敵擾攘不及是時少為根本地忽有小警相頋無䇿不<lb/>
免朘内郡之膏血補邊方之瘡痍内外俱弊将不知其<lb/>
所止矣何暇為恢復計哉<lb/>
　<lb/>
　<lb/>
　羣書考索續集卷四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷六十四</head>
    <p>
<pb n="KR3k0029_WYG_064-1a"/>
欽定四庫全書<lb/>
　羣書考索卷六十四　　　宋　章如愚　撰<lb/>
　　地理門<lb/>
　　　田制類<lb/>
黄帝<lb/>
八家為井井開四道而分八宅鑿井於中則井田之原<lb/>
其來逺矣<lb/>
唐堯<lb/>
<pb n="KR3k0029_WYG_064-1b"/>
堯遭洪水天下分絶使禹平水土别九州<lb/>
　冀州土白壌<hi>旡塊曰壌</hi>　　田中中<hi>田第五</hi>
　兗州土黑墳<hi>色黑而墳起</hi>　田中下<hi>田第六</hi>
　青州土白墳　　　　　　田上下<hi>田第三</hi>
　徐州土赤埴墳<hi>土粘曰埴</hi>　田上中<hi>田第二</hi>
　揚州土塗泥<hi>地泉濕</hi>　　　田下下<hi>田第九</hi>
　荆州土塗泥　　　　　　田下中<hi>田第八</hi>
　豫州土惟壌下土墳壚<hi>壚疏也</hi>田中上<hi>田第四</hi>
<pb n="KR3k0029_WYG_064-2a"/>
　梁州土青黎<hi>色青黑沃壌也</hi>田下上<hi>田第七</hi>
　雍州土黄壌　　　　　　田上上<hi>田第一</hi>
虞夏殷三代<lb/>
凡一千餘載其間定墾書册不存鄭康成云昔夏少康<lb/>
在虞思有田一成有衆一旅一旅之衆而田一成則井<lb/>
牧之法古先然矣<lb/>
周井田之制<lb/>
六尺為步百步為畝百畝為夫三夫為屋三百畝三屋<lb/>
<pb n="KR3k0029_WYG_064-2b"/>
為井九夫九百畝十井為通九十夫九千畝十通為成<lb/>
百井九百夫九萬畝十成為終百通千井九千夫九十<lb/>
萬畝十終為同百成千通萬井九萬夫九百萬畝十同<lb/>
為終千成萬通十萬井九十萬夫九千萬畝十封為畿<lb/>
百同千終萬成<lb/>
<pb n="KR3k0029_WYG_064-3a"/>
</p>
<p>
<pb n="KR3k0029_WYG_064-4a"/>
　　　　　　　　　　終十為同圗<lb/>
　　　　　　　　　　夫三為屋屋三為井井十為通通十為成成<lb/>
　　　　　　　　　　十為終終十為同<lb/>
　　　　　　　　　　同中容四都六十四成方八十里出田稅縁<lb/>
　　　　　　　　　　邊為澮<lb/>
<pb n="KR3k0029_WYG_064-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_064-5b"/>
畫野為井周禮地官小司徒乃經土地而井牧其田野<lb/>
九夫為井四井為邑四邑為丘四丘為甸四甸為縣四<lb/>
縣為都以任地事而令貢賦凡税斂之事鄭司農注云<lb/>
井牧者春秋𫝊所謂井衍沃牧隰臯者也𤣥謂隰臯之<lb/>
地九夫為牧二牧當一井今造都鄙授民田有不易有<lb/>
一易有再易通率二而當一是謂之井牧九夫為井田<lb/>
方一里九夫所治之田也此制小司徒經之匠人為之<lb/>
溝洫相包乃成耳邑丘之屬相連比以出田税溝洫為<lb/>
<pb n="KR3k0029_WYG_064-6a"/>
除水害四井為邑方二里四邑為丘方四里四丘為甸<lb/>
甸之言乗也讀如衷甸之甸甸方八里旁加一里則方<lb/>
十里為一成積百井九百夫以六十四井五百七十六<lb/>
夫出田税三十六井三百二十四夫治洫四甸為縣方<lb/>
二十里四縣為都方四十里四都方八十里旁加十里<lb/>
乃得方百里為一同也積萬井九萬夫其中四千九十<lb/>
六井三萬六千八百六十四夫出田税二千三百四井<lb/>
二萬七百三十六夫治洫三千六百井三萬二千四百<lb/>
<pb n="KR3k0029_WYG_064-6b"/>
夫治澮井田之法備於一同今止於都者采地食者四<lb/>
之一其制三等百里之國凡四都一都之田税入于王<lb/>
五十里之國凡四縣一縣之田税入於王二十五里之<lb/>
國凡四甸一甸之田稅入于王地事謂農牧虞衡也貢<lb/>
謂九穀山澤之材也賦謂出車徒給徭役也司馬法曰<lb/>
六尺為步步百為畝畝百為夫夫三為屋屋三為井井<lb/>
十為通通為匹馬三十家士一人徒二人通十為成成<lb/>
百井三百家革車一乗士十人徒二十人十成為終終<lb/>
<pb n="KR3k0029_WYG_064-7a"/>
千井三千家革車十乗士百人徒二百人十終為同方<lb/>
百里萬井三萬家革車百乗士千人徒二千人<hi>或曰文</hi>
<hi>王在岐作司馬法及周公攝天子位從而增損之以為</hi>
<hi>周禮賈公彦曰齊穣苴作司馬法至齊威王大夫等又</hi>
<hi>附於穣苴</hi>　賈公彦曰井十五通十井之内有九十夫<lb/>
之内而止云三十家者葢宫室塗巷三分去一唯有六<lb/>
十夫地又不易一易再易通率三夫受六夫之地唯有<lb/>
三十家使出馬一匹士徒三十家共出三人通十為成<lb/>
<pb n="KR3k0029_WYG_064-7b"/>
一成之内有九百夫之地宫室塗巷三分去一不易一<lb/>
易再易通率二而當一故一成惟有三百家革車一乗<lb/>
士十人徒二十人下皆倣此<hi>大率三十家出一馬一士</hi>
<hi>二徒當以類推</hi>
百乗千乗萬乗之别故丘有戎馬一疋牛三頭甸有戎<lb/>
馬四匹兵車一乗牛十二頭甲士三人步卒七十二人<lb/>
一同百里提封萬井戎馬四百匹車百乗此卿大夫采<lb/>
地之大者是謂百乗之家　一封三百六十六里提封<lb/>
<pb n="KR3k0029_WYG_064-8a"/>
十萬井定出賦六萬四千井戎馬四千匹車千乗此諸<lb/>
侯之大者謂之千乗之國　天子之畿内方千里提封<lb/>
百萬井定出賦六十四萬井戎馬四萬匹兵車萬乗戎<lb/>
卒七十二萬人故曰萬乗之主<lb/>
任民之法小司徒之職乃均土地以稽其人民而周知<lb/>
其數上地家七人可任也者家三人中地家六人可任<lb/>
也者二家五人下地家五人可任也者家二人乃經土<lb/>
地而井牧其田野九夫為井四井為邑四邑為丘四丘<lb/>
<pb n="KR3k0029_WYG_064-8b"/>
為甸四甸為縣四縣為都以任地事而令貢賦凡税歛<lb/>
之事　前漢志曰周六尺為步步百為畝畝百為夫夫<lb/>
三為屋屋三為井井方一里是為九夫八家共之各受<lb/>
私田百畝公田十畝是為八百八十畝餘二十畝為廬<lb/>
舍<hi>詩曰中田有廬疆埸有𤓰是也</hi>民受田上田夫百畝<lb/>
中田夫二百畝下田夫三百畝農民已受田其家衆男<lb/>
為餘夫孟子曰餘夫二十五畝亦以口受田工商家受<lb/>
田五口乃當農夫一人若山林藪澤等地各以肥磽為<lb/>
<pb n="KR3k0029_WYG_064-9a"/>
差民年二十受田六十歸田在野曰廬在邑曰里一里<lb/>
八十戸八家共一巷春將出民里胥坐於右塾入者必<lb/>
持薪樵冬民既入女人同巷相從夜績女工　薛士龍<lb/>
曰班固既有此言而何休注公羊范甯解穀梁趙岐注<lb/>
孟子皆以為然於理則不通何者言井九百畝其中為<lb/>
公田則中央百畝共為公田不得家取十畝又言八家<lb/>
皆私百畝則百畝為屬公矣何得更以二十畝為廬舍<lb/>
也言同養公田是八家共理公事何得家分百畝自治<lb/>
<pb n="KR3k0029_WYG_064-9b"/>
之也若家得百畝自治安得謂之同養也若二十畝為<lb/>
廬舍則二畝半亦入私矣何得謂八家皆私百畝此俗<lb/>
儒之謬　周禮上地家七人而王制孟子則上食九人<lb/>
其次八人中地家六人而王制孟子則中食七人其次<lb/>
六人下地家五人而王制孟子下食亦五人葢先王之<lb/>
於民養之欲其富保之欲其安故家七人者必授以九<lb/>
人之上地家六人者必授以七人之中地下地則以地<lb/>
稱人而已凡欲下地之民生齒之繁以及中上者而後<lb/>
<pb n="KR3k0029_WYG_064-10a"/>
旡歉此富而庶之術<lb/>
任田任地之法民受田上田夫百畝中田夫二百畝下<lb/>
田夫三百畝嵗耕種者為不易上田休一嵗者為一易<lb/>
中田休二嵗者為再易下田三嵗更耕之自爰其處農<lb/>
民戸人已受田其家衆男為餘夫亦以口受田如比士<lb/>
工商家受田五口乃當農夫一人此謂平土以肥磽多<lb/>
少為差民年二十受田六十歸田七十以上上所養也<lb/>
十嵗以下上所長也十二以上上所強也孟子曰夫仁<lb/>
<pb n="KR3k0029_WYG_064-10b"/>
政必自經界始經界既正分田制祿可坐而定也　按<lb/>
司馬法曰王國百里為郊二百里為州三百里為野四<lb/>
百里為縣五百里為都杜子春以五十里為近郊百里<lb/>
為逺郊鄭康成以二百里為甸地三百里為稍地四百<lb/>
里為縣地五百里為都地<hi>周禮亦曰五百里為都</hi>　載<lb/>
師職曰以㕓里任國中之地<hi>遂人分田里夫一㕓是也</hi>
以場圃任園地以宅田<hi>致仕者受</hi>士田<hi>仕者即受圭田</hi>
賈田<hi>賈人所受</hi>任近郊之地以官田<hi>庶人在官者受</hi>賞<lb/>
<pb n="KR3k0029_WYG_064-11a"/>
田<hi>賞賜之田</hi>牛田牧田<hi>牧人所受/</hi>任逺郊之地<hi>去國五</hi>
<hi>十里為近郊一百里為逺郊置六鄉萬二千五百家自</hi>
<hi>場圃至牧田皆六鄉之外餘地也</hi>以公邑之田任甸地<lb/>
<hi>置六遂萬六千五百家以為公邑</hi>以家邑<hi>大夫家邑</hi>之<lb/>
田任稍<hi>小也</hi>地以小都之田任縣地<hi>卿之采地</hi>以大都<lb/>
之田任畺地<hi>公之采地</hi>　薛曰王國九里<hi>興命疏云方</hi>
<hi>二十里</hi>去國五十里曰近郊一百里曰逺郊<hi>共四同之</hi>
<hi>地</hi>置六鄉去國二百里曰甸<hi>十二同之地</hi>置六遂餘為<lb/>
<pb n="KR3k0029_WYG_064-11b"/>
公邑去國三百里曰稍<hi>二十同之地</hi>其中五十里之國<lb/>
六十三為大夫家邑餘為公邑去國四百里曰縣<hi>二十</hi>
<hi>八同之地</hi>其中七十里之國二十一為卿之采地餘為<lb/>
公邑去國五百里曰都<hi>三十六同之地</hi>其中百里之國<lb/>
九為公之采地餘為公邑出租税納王由此觀之公邑<lb/>
有四而載師特曰公邑之田任甸地者言公邑始立於<lb/>
此也葢公邑甸田天子使大夫治之<hi>自甸至縣使大夫</hi>
<hi>治之都使下士治之</hi>　遂人治野分為九等上上田百<lb/>
<pb n="KR3k0029_WYG_064-12a"/>
畝旡萊上下田萊二十五畝上中田萊五十畝此舉上<lb/>
地之上也中上萊七十五畝中中萊百畝中下萊百二<lb/>
十五畝此舉中地之中也下上萊百五十畝下中萊百<lb/>
七十五畝下下萊二百畝此舉下地之下也若夫司徒<lb/>
造都鄙不易家百畝舉上上也一易家二百畝舉中中<lb/>
也再易家三百畝舉下下也亦以九等為率葢大司徒<lb/>
與遂人其法一同皆以二十五畝振之曰旡可疑者而<lb/>
説者自見其同異耳<hi>唐</hi>　周禮於都鄙言易不易者地<lb/>
<pb n="KR3k0029_WYG_064-12b"/>
事也於鄉言所食者地利也於遂言地田萊者地力也<lb/>
都鄙以政為主故以地事言之鄉以人為主故以地利<lb/>
言之遂以地為主故以地力言之惟遂人上地有萊五<lb/>
十畝為異於鄉與都鄙以鄉之地狹於遂而都鄙之地<lb/>
又輕於遂故也<hi>禮書</hi>
鄉遂異同大司徒令五家為比使之相保五比為閭使<lb/>
之相受四閭為族使之相葬五族為黨使之相救五黨<lb/>
為州使之相賙五州為鄉使之相賔<hi>六鄉也</hi>遂人五家<lb/>
<pb n="KR3k0029_WYG_064-13a"/>
為鄰五鄰為里四里為鄼五鄼為鄙五鄙為縣五縣為<lb/>
遂<hi>六遂也</hi>　一鄉五州二十五黨百二十五族五百閭<lb/>
二千五百比自比長下士以上其官三千一百五十六<lb/>
鄉之官凡一萬八千九百三十六一遂五縣二十五鄙<lb/>
百二十五鄼五百里一千五百鄰自里宰下士以上其<lb/>
官六百五十六六遂之官凡三千九百三十六揔一萬<lb/>
二千二百七十二人學者固疑財不足以祿之葢王圻<lb/>
受天下之財貢六鄉六遂乃軍之所在而邦家之本係<lb/>
<pb n="KR3k0029_WYG_064-13b"/>
焉是雖祿養之繁先王不以為費也遂官各降鄉一等<lb/>
故鄉大夫卿而遂則中大夫州長中大夫而縣則下大<lb/>
夫其官亦降焉故州謂之長而縣與黨同謂之正黨謂<lb/>
之正而鄙與族同謂之師以至在鄉者謂之民則以禮<lb/>
義為之主故鄉大夫待之以教法在遂者謂之甿則以<lb/>
事功為之主故遂大夫齊之以政令<hi>自相保至相賔鄉</hi>
<hi>遂皆然而遂獨不言者鄉以教為主遂以耕為主故也</hi>
鄉學加遂一等故謂之庠庠者養也所以養人材遂學<lb/>
<pb n="KR3k0029_WYG_064-14a"/>
降鄉一等故謂之序序者射也所以攷藝事凡此鄉遂<lb/>
之辨也夫鄉遂雖有内外之别然遂之相保相賙相葬<lb/>
相賔不異於鄉鄉之相糾不異於遂鄉之田法同於遂<lb/>
遂之軍法同於鄉先王之於家既以五家為比為鄰積<lb/>
而上之至於萬二千五百家為鄉為遂其於人也既以<lb/>
五人為伍為兩積而上之至於萬二千五百人為軍而<lb/>
又十家為聨以聮其居十人為聨以聨其事鄉則聨之<lb/>
以八里如此則居作相友戰守相衞有同心而無離徳<lb/>
<pb n="KR3k0029_WYG_064-14b"/>
也管仲相齊使居則五家為軌十軌為里十里為連十<lb/>
連為鄉出則五人為伍十人為戎十戎為卒十卒為旅<lb/>
葢倣先王之遺制也<hi>禮書</hi>　鄉遂之制上公之國三鄉<lb/>
三遂諸侯之國二鄉二遂子男之國一鄉一遂書曰魯<lb/>
人三郊三遂魯大國也故三郊三遂大宗伯頒祀于邦<lb/>
國都家鄉邑大司馬簡稽鄉民以用邦賦則邦國亦有<lb/>
鄉遂明矣　按大司徒施教法于邦國都鄙使之各以<lb/>
教其所治民而繼之以比閭族黨州鄉者則是比閭族<lb/>
<pb n="KR3k0029_WYG_064-15a"/>
黨之法通行于邦國都鄙可知矣不獨六鄉也只看軍<lb/>
法便可知凡制軍萬二千五百人為軍王六軍大國三<lb/>
軍次國二軍小國一軍一軍便是王賦所供者如軍行<lb/>
師從卿行旅從二千五百人為師校之五黨為州相似<lb/>
五百人為旅校之五族為黨相似此見是法通行於邦<lb/>
國都鄙之間可知矣<lb/>
制鄉之法大司徒令五家為比使之相保五比為閭使<lb/>
之相受四閭為族使之相葬五族為黨使之相救五黨<lb/>
<pb n="KR3k0029_WYG_064-15b"/>
為州使之相賙五州為鄉使之相賔<lb/>
受田於鄉大司徒凡造都鄙制其地域而溝封之以其<lb/>
室數而制之不易之地家百畝一易之地家二百畝再<lb/>
易之地家三百畝<hi>注云不易之地嵗種之地美故家百</hi>
<hi>畝一易之地休一嵗乃復種地薄故家二百畝再易之</hi>
<hi>地休二嵗乃復種故家三百畝</hi>
鄉之教令鄉師各掌其所治鄉之教而聽其治　鄉大<lb/>
夫各掌其鄉之政教禁令<hi>萬二千五百家為鄉</hi>　正月<lb/>
<pb n="KR3k0029_WYG_064-16a"/>
之吉受教法於司徒退而頒之于其鄉吏各以其所治<lb/>
以考其徳行察其道藝　州長各掌其州之教治政令<lb/>
之法<hi>二千五百家為州</hi>　正月之吉各屬其州之民而<lb/>
讀法以考其徳行道藝而勸之以糾其過惡而戒之<lb/>
黨正各掌其黨之政令教治<hi>五百家為黨</hi>及四時之孟<lb/>
月吉日則屬民而讀邦法以糾戒之　族師各掌其族<lb/>
之戒令政事<hi>百家為族</hi>月吉則屬民而讀邦法書其孝<lb/>
悌睦婣有學者　閭胥各掌其閭之政令<hi>二十五家為</hi>
<pb n="KR3k0029_WYG_064-16b"/>
<hi>閭</hi>凡春秋祭祀役政䘮紀之數聚衆庶既比則讀其法<lb/>
書其敬敏任䘏者　比長各掌其比之治<lb/>
制遂之法遂人掌邦之野<hi>注曰郊外曰野此野謂甸稍</hi>
<hi>縣都</hi>以土地之圗經田野造縣鄙形體之法五家為鄰<lb/>
五鄰為里四里為鄼<hi>此管反</hi>五鄼為鄙五鄙為縣五縣<lb/>
為遂皆有地域溝樹之<hi>注曰鄰里鄼鄙縣遂猶郊内比</hi>
<hi>閭族黨州鄉也異其名示相變爾遂之軍法追胥起徒</hi>
<hi>役如六鄉</hi>
<pb n="KR3k0029_WYG_064-17a"/>
受田於遂遂人辨其野之土上地中地下地以頒田里<lb/>
上地夫一㕓田百畝萊五十畝餘夫亦如之中地夫一<lb/>
㕓田百畝萊百畝餘夫亦如之下地夫一㕓田百畝萊<lb/>
二百畝餘夫亦如之<hi>注萊謂休不耕者鄭司農云戸計</hi>
<hi>一夫一婦而付之田其一戸有數口者餘夫亦受此田</hi>
<hi>也㕓居也𤣥謂㕓城邑之居孟子所云五畝之宅植之</hi>
<hi>以桑麻者也六遂之民各受一㕓雖上地猶有萊所以</hi>
<hi>饒逺也</hi>
<pb n="KR3k0029_WYG_064-17b"/>
遂之教令遂人掌邦之野<hi>郊外曰野五縣為遂</hi>使各掌<lb/>
其政令刑禁以嵗時稽其人民而授之田野簡其兵器<lb/>
教之稼穡凡治野以下劑致氓以田里安氓以樂昏擾<lb/>
氓以土宜教氓稼穡以興鋤利氓以時噐勸氓以疆予<lb/>
任氓以土均平政<hi>注變民言氓異内外也氓猶懵懵然</hi>
<hi>旡知貌也致猶㑹也民雖受上田中田下田及會之以</hi>
<hi>下劑為率謂可任者家二人樂昏勸其昏姻疆予謂民</hi>
<hi>有餘力復予之田若餘夫然政讀為征</hi>遂師各掌其遂<lb/>
<pb n="KR3k0029_WYG_064-18a"/>
之政令戒禁以時登其夫家之衆寡六畜車輦辨其施<lb/>
舍與其可任者經牧其田野辨其可食者<hi>今年所可耕</hi>
<hi>者</hi>周知其數而任之巡其稼穡而移用其民以救其時<lb/>
事　遂大夫各掌其遂之政令以教稼穡以稽其功事<lb/>
正嵗簡稼噐修稼政　縣正掌其縣之政令<hi>五鄙為縣</hi>
以頒田里以分職事掌其治訟趣其稼事而賞罰之<lb/>
鄙師各掌其鄙之政令祭祀<hi>五酇為鄙</hi>凡作民則掌其<lb/>
戒令以時數其衆庶而察其媺惡而誅賞　酇長各掌<lb/>
<pb n="KR3k0029_WYG_064-18b"/>
其酇之政令<hi>四里為酇</hi>以時登其夫家比其衆寡以治<lb/>
其䘮紀祭祀之事凡嵗時之戒令皆聽之趣其耕耨稽<lb/>
其女工　里宰掌比其邑之衆寡與其六畜兵噐治其<lb/>
政令以嵗時合耦于耡以治稼穡趣其耕耨行其秩叙<lb/>
<hi>注二耜為耦兩人相助耦而耕</hi>隣長<hi>五家為隣</hi>掌相糾<lb/>
相受<lb/>
不妨農時夏官司馬中春教振旅中夏教茇<hi>蒲末反</hi>舍<lb/>
中秋教治兵中冬教大閲因以蒐田　左𫝊曰春蒐夏<lb/>
<pb n="KR3k0029_WYG_064-19a"/>
苗秋獮冬狩皆於農隙以講事<lb/>
不廢農力記曰古者用民之力嵗不過三日<lb/>
勸之使耕記月令孟春之月天子乃以元日祈穀于上<lb/>
帝乃擇元辰天子親載耒耜措之于參保介之御間帥<lb/>
三公九卿諸侯大夫躬耕帝藉<lb/>
驅之使耕載師掌任土之法以物地事授地職而待其<lb/>
政令凡任地國宅无征園廛二十而一近郊十一逺郊<lb/>
二十而三甸稍縣都皆旡過十二唯其漆林之征二十<lb/>
<pb n="KR3k0029_WYG_064-19b"/>
而五凡宅不毛者有里布田不耕者有屋粟凡民旡職<lb/>
事者出夫家之征以時收其賦閭師凡旡職事者出夫<lb/>
布凡庶民不畜者祭旡牲不耕者祭旡盛不樹者旡槨<lb/>
不蠶者不帛不績者不衰<lb/>
貸歛以時地官旅師掌聚野之耡粟屋粟閒粟<hi>注野謂</hi>
<hi>逺郊之外也耡粟民相助作一井之中所出九夫之税</hi>
<hi>粟也屋粟民有田不耕所罰三夫之税粟閒粟閒民旡</hi>
<hi>職事者所出一夫之征粟閒音閑</hi>而用之以質劑致民<lb/>
<pb n="KR3k0029_WYG_064-20a"/>
平頒其興積施其恵散其利而均其政令<hi>注以質劑致</hi>
<hi>民案入税者名會而貸之興積所興之積謂三者之粟</hi>
<hi>也均其政令者皆以國服為之息而音若積子賜反</hi>凡<lb/>
用粟春頒而秋歛之<lb/>
遷徙有法地官比長<hi>五家為比鄉老之屬</hi>各掌其比之<lb/>
治徙于國中及郊則從而授之<hi>注徙謂不便其居也或</hi>
<hi>國中之民出徙于郊或郊民入徙國中皆從而付所處</hi>
<hi>之吏明旡罪惡</hi>若徙於他則為之旌節而行之<hi>注謂出</hi>
<pb n="KR3k0029_WYG_064-20b"/>
<hi>居異鄉也授之者有節乃達</hi>若旡授旡節則唯圜土内<lb/>
之<hi>注鄉中旡授出鄉旡節過所則呵問係之圜土考辟</hi>
<hi>之也呵呼何反</hi>　鄰長<hi>五家為鄰遂人之属</hi>掌相糾相<lb/>
受徙于他邑則從而授之　旅師凡新氓之治皆聽之<lb/>
使旡征役以地之媺惡為之等<hi>注新氓新徙來者也治</hi>
<hi>謂有所求乞者也使旡征役復之也以地媺惡為之等</hi>
<hi>七人以上授以上地六口授以中地五口授以下地</hi>
緩急相親門族師以邦比之法率四閭之吏以時屬民<lb/>
<pb n="KR3k0029_WYG_064-21a"/>
而校登其族之夫家衆寡辨其貴賤老㓜廢疾可任者<lb/>
及其六畜車輦五家為比十家為聫五人為伍十人為<lb/>
聨四閭為族八閭為聨使之相保相受刑罰慶賞相及<lb/>
相共以受邦職以役國事以相葬埋　比長各掌其比<lb/>
之治五家相受相和親有罪竒衺則相及<lb/>
有旡相濟鄉師正嵗稽其鄉噐比共吉㓙二服閭共祭<lb/>
噐族共䘮噐黨共射噐州共賔噐鄉共吉㓙禮樂之噐<lb/>
<hi>注吉服者祭服也凶服者弔服也比長主集為之祭噐</hi>
<pb n="KR3k0029_WYG_064-21b"/>
<hi>者簠簋鼎爼之屬閭胥主集為之䘮噐者夷槃素爼楬</hi>
<hi>豆輁軸之屬族師主集為之民所以相共也射噐者弓</hi>
<hi>矢楅中之屬黨正主集為之為州長或時射於此黨也</hi>
<hi>賔噐者尊爼笙瑟之属州長主集為之為鄉大夫或時</hi>
<hi>賔賢能於此州也吉噐若閭祭噐者也凶噐若族䘮噐</hi>
<hi>者也禮樂之噐若州黨賔射之噐者鄉大夫備集此四</hi>
<hi>者為州黨族閭有故而不共也此鄉噐者旁使之相共</hi>
<hi>則民旡廢事上下相補則禮行而教成</hi>鄰長<hi>遂人之屬</hi>
<pb n="KR3k0029_WYG_064-22a"/>
掌相糾相受凡邑中之政相贊<hi>長短使相補助</hi>
諸儒言井田不同鄭康成以小司徒有邑甸縣都之别<lb/>
而其名與采邑同匠人有<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>遂溝洫澮之别而多寡與<lb/>
遂人異故言采地制井田鄉遂公邑制溝洫又謂鄉遂<lb/>
公邑之吏或從民以公使不得恤其私諸侯専國之政<lb/>
或恣為貪暴税民旡藝故畿内用夏貢法邦國用商助<lb/>
法賈公彦之徒遂以載師自國中園廛以至甸稍縣都<lb/>
皆旡過十二是鄉遂及四等公邑皆用貢而旡助以明<lb/>
<pb n="KR3k0029_WYG_064-22b"/>
鄉遂為溝洫而已然先王之為井田也使所飲同井所<lb/>
食同田所居同廛所服同事出入相友守望相助疾病<lb/>
相扶持鄕遂六軍之所寓豈可授之田而不為井乎大<lb/>
田之詩言曾孫來止而歌雨我公田遂及我私噫嘻之<lb/>
詩言春夏祈穀于上帝而歌駿發爾私終三十里亦服<lb/>
爾耕十千維耦周官遂人言興耡旅師有耡粟比鄉遂<lb/>
井田之事鄭氏以鄉遂旡井田而又以遂人之法釋詩<lb/>
以一井之法釋旅師是自戾也孟子曰鄉田同井請野<lb/>
<pb n="KR3k0029_WYG_064-23a"/>
九一而助則鄉遂之為井田可知也<hi>薛</hi>李泰伯曰司馬<lb/>
法與周禮其言頗異意者文王在岐作司馬法及周公<lb/>
攝天子位從而増損之以為周禮乎當以周禮為定司<lb/>
馬法有步畮夫屋井周禮如之但不别為屋爾司馬法<lb/>
十井為通十通為成周禮則四井為邑四邑為丘四丘<lb/>
為甸一甸旁一里為成司馬法十成為終十終為同周<lb/>
禮則四甸為縣四縣為都旁加十里為同又司馬法止<lb/>
為一制旡逺近之殊周禮則三百里以外都鄙為井田<lb/>
<pb n="KR3k0029_WYG_064-23b"/>
二百里以内鄉遂為十夫百夫千夫萬夫則是殊制矣<lb/>
故當以周禮為定<lb/>
　<lb/>
　<lb/>
　<lb/>
　<lb/>
　<lb/>
　羣書考索卷六十四<lb/>
</p>
<p>
</p>
  </div>
</body>
</text>
</TEI>
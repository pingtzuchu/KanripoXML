<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷五十二</head>
    <p>
<pb n="KR3k0029_WYG_052-1a"/>
欽定四庫全書<lb/>
　羣書考索卷五十二　　　宋　章如愚　撰<lb/>
　　樂門<lb/>
　　　律類<lb/>
十二律先王通於倫理以候氣之管為樂聲之均吹<lb/>
建子之律以子為黄鍾丑為大吕寅為太簇卯為夾<lb/>
鍾辰為姑洗巳為中吕午為㽔賔未為林鍾申為夷<lb/>
則酉為南吕戍為無射亥為應鍾陽管有六為律者<lb/>
<pb n="KR3k0029_WYG_052-1b"/>
謂黄鍾太簇姑洗㽔賔夷則無射此六者為陽月之<lb/>
管謂之律律者法也言陽氣施生各有其法又律者<lb/>
帥也所以帥導陽氣使之通逹隂管有六為吕者謂<lb/>
大吕應鍾南吕林鍾中吕夾鍾此六者隂月之管謂<lb/>
之吕變隂陽之聲故為十二調謂各文之以五聲播<lb/>
之以八音乃成為樂故有十二懸之樂焉周禮春官<lb/>
太師掌六律六吕以合隂陽之聲陽聲黄鍾太簇姑<lb/>
洗㽔賔夷則無射隂聲大吕應鍾南吕林鍾中吕夾<lb/>
<pb n="KR3k0029_WYG_052-2a"/>
鍾皆文以五聲宫商角徴羽<hi>播之以八音金石絲竹</hi>
<hi>匏土革木謂之八音以合隂陽之聲者隂陽各有合也</hi>
<hi>黄鍾子之氣十一月建焉而辰在星紀大吕丑之氣十</hi>
<hi>二月建焉而辰在𤣥枵太簇寅之氣正月建焉而辰在</hi>
<hi>諏訾應鍾亥之氣十月建焉而辰在析木姑洗辰之氣</hi>
<hi>三月建焉而辰在大梁南吕酉之氣八月建焉而辰在</hi>
<hi>夀星㽔賔午之氣五月建焉而辰在鶉首林鍾未之氣</hi>
<hi>六月建焉而辰在鶉火夷則申之氣七月建焉而辰在</hi>
<pb n="KR3k0029_WYG_052-2b"/>
<hi>鶉尾中吕巳之氣四月建焉而辰在實沈無射戍之</hi>
<hi>氣九月建焉而辰在大火夾鍾卯之氣二月建焉而</hi>
<hi>辰在降婁辰與建交錯貿處如表裏然是其合也其</hi>
<hi>相生則以隂陽六體為之黄鍾初九下生林鍾之初</hi>
<hi>六林鍾又上生太簇之九二太簇又下生南吕之六</hi>
<hi>二南吕又上生姑洗之九三姑洗又下生應鍾之六</hi>
<hi>三應鍾又上生㽔賔之九四㽔賓又上生大吕之六</hi>
<hi>四大吕又下生夷則之九五夷則又上生夾鍾之六</hi>
<pb n="KR3k0029_WYG_052-3a"/>
<hi>五夾鍾又上生無射之上九無射又下生中吕之上六</hi>
<hi>同位者象夫妻異位者象子母所謂律娶妻而吕生子</hi>
<hi>者也黄鍾長九寸其實一籥下生者三分去一上生者</hi>
<hi>三分益一五上六下乃一終矣文</hi>　<hi>者以調五聲使之</hi>
<hi>相次如錦綉之有文章也播者揚也揚之以八音乃可</hi>
<hi>得而觀矣</hi>凡為樂器以十有二律為之數度以十有二<lb/>
聲為之齊量<hi>數度度廣長也齊量侈弇之所容也</hi>凡<lb/>
和樂亦如之<hi>和樂謂周故器</hi>
<pb n="KR3k0029_WYG_052-3b"/>
五聲十二律還相為宫伏羲氏作易紀隂陽之初以為<lb/>
律法建冬日至之聲以黄鍾為宫太簇為商姑洗為角<lb/>
林鍾為徴南吕為羽應鍾為變宫㽔賔為變徴此聲之<lb/>
元五聲之正也故各統一日其餘以運行當日者各自<lb/>
為宫而商徴以類從焉漢書云黄帝使伶倫自大夏之<lb/>
西至崑崙之隂取竹生於嶰谷其竅厚薄均者斷兩節<lb/>
之間而為黄鍾之管因制十二管吹以聴鳯鳴而定律<lb/>
吕之音用生六律六吕之制以候氣之應而立宫商之<lb/>
<pb n="KR3k0029_WYG_052-4a"/>
聲以應五聲之調鳯有雄雌鳴亦不等故吹陽律以候<lb/>
於鳯吹隂律以擬於凰故能叶和中聲候氣不爽清濁<lb/>
相符倫理無失五聲六律旋相為宫其用之法先以本<lb/>
管為均八音相生或上或下取五聲令足然後為十二<lb/>
律旋相為宫若黄鍾之均若大吕之均太簇之均夾鍾<lb/>
之均姑洗之均中吕之均㽔賔之均林鍾之均夷則之<lb/>
均南吕之均無射之均應鍾之均此謂迭為宫商角徴<lb/>
羽也若黄鍾之律自為其宫大吕之律自為其宫太簇<lb/>
<pb n="KR3k0029_WYG_052-4b"/>
之律自為其宫夾鍾之律自為其宫中吕之律自為其<lb/>
宫㽔賔之律自為其宫林鍾之律自為其宫夷則之律<lb/>
自為其宫南吕之律自為其宫無射之律自為其宫應<lb/>
鍾之律自為其宫所謂五聲六律十二管旋相為宫者<lb/>
也<lb/>
五聲十二律相生法古之神瞽考律均聲必先立黄鍾<lb/>
之均黄鍾之管以九寸為法故用九自乗為管絃之數<lb/>
管數多者則下生其數少者則上生相生增减之數皆<lb/>
<pb n="KR3k0029_WYG_052-5a"/>
不出於三又生取之數不出於八宫從黄鍾而起下生<lb/>
得八為林鍾上生太簇亦復依八而取為商其增减之<lb/>
法以三為度以上生者皆三分益一下生者皆三分去<lb/>
一宫生徴徴生商商生羽羽生角此五聲大小之次也<lb/>
是黄鍾為均用五聲之法以下十二辰辰各有五聲其<lb/>
為宫商之法亦如之故辰各有五聲合為六十聲是十<lb/>
二律之正聲也其十二律相生之法皆以黄鍾為始下<lb/>
生者三分去一上生者三分益一五下六上乃得一終<lb/>
<pb n="KR3k0029_WYG_052-5b"/>
黄鍾下生林鍾林鍾上生太簇太簇下生南吕南吕上<lb/>
生姑洗姑洗下生應鍾應鍾上生㽔賔㽔賔上生大吕<lb/>
大吕下生夷則夷則上生夾鍾夾鍾下生無射無射上<lb/>
生中吕此謂十二律長短相生一終於中吕之法又制<lb/>
十二鍾准為十二律之正聲也鳬氏為鍾以律計自倍<lb/>
半半者准半正聲之半以為十二子律制為十二子聲<lb/>
此正聲為倍則以正聲於子聲為倍以正聲比子聲則<lb/>
子聲為半但先儒釋用倍聲自有二義一義云半以十<lb/>
<pb n="KR3k0029_WYG_052-6a"/>
二正律為十子聲之鍾二義云從於中宫之管寸數以<lb/>
三分益一上生黄鍾以所得管之寸數然半之以為子<lb/>
聲之鍾其為半正聲之法者以黄鍾之管正聲九寸為<lb/>
均子聲則四寸半黄鍾下生林鍾之子聲林鍾上生太<lb/>
簇之子聲太簇下生南吕之子聲南吕上生姑洗之子<lb/>
聲姑洗下生應鍾之子聲應鍾上生㽔賔之子聲㽔賔<lb/>
上生大吕之子聲大吕下生夷則之子聲夷則上生夾<lb/>
鍾之子聲夾鍾下生無射之子聲無射上生中吕之子<lb/>
<pb n="KR3k0029_WYG_052-6b"/>
聲此半正聲法其半相生之法者以正中吕之管長六<lb/>
寸中吕上生黄鍾黄鍾下生林鍾三分去一還以下生<lb/>
所得林鍾之管寸數半之以為林鍾子聲之管以次而<lb/>
為上下相生終於中吕皆以相生所得之律寸數半之<lb/>
各以為子聲之律故有正聲十二子聲十二分大小有<lb/>
二十四以為二十四鍾通於二神迭為五聲合有六十聲<lb/>
即為六十律其正管長者為均之時則通用正聲為五<lb/>
音正管短者為均之時則通用子聲為五音亦皆三分<lb/>
<pb n="KR3k0029_WYG_052-7a"/>
益一减一之次還以宫商角徴羽之聲得調也<lb/>
歴代製造漢文帝令丞相北平侯張蒼始定律歴元帝<lb/>
時郎中京房知五音六十律之數上使韋𤣥成等試問<lb/>
房於樂府房對受學於故小黄令焦延壽六十律相生<lb/>
之法以上生下皆三生二以下生上皆三生四陽下生<lb/>
隂隂上生陽終於中吕而十二律畢矣中吕上生執始<lb/>
執始下生去㓕上下相生終於南事六十畢矣夫十二<lb/>
律之變至于六十猶八卦之變至於六十四卦也魏武帝<lb/>
<pb n="KR3k0029_WYG_052-7b"/>
時杜䕫精識音韵為雅樂郎中令鑄銅工柴玉巧有意<lb/>
思形噐之中多所造作亦為時人見知䕫令玉鑄鍾其<lb/>
聲均清濁多不如法數毁改作王甚厭之謂䕫清濁任<lb/>
意更相訴白於魏武魏武取所鑄鍾雜錯更試然後知<lb/>
䕫為精而玉之謬也明帝青龍中鑄大鍾髙堂崇諌曰<lb/>
夫禮樂者為治之大本也故簫韶九成鳯凰來儀雷鼓<lb/>
六變天神以降是以政平刑措和之至也新春發響商<lb/>
辛以隕大鍾既鑄周景以死存亡之機恒由此作君舉<lb/>
<pb n="KR3k0029_WYG_052-8a"/>
必書古之道也作而不法何以示後帝稱善焉晋張華<lb/>
荀朂校魏杜䕫所造鍾律其聲樂多不諧合乃出御府<lb/>
古今銅竹律二十五銅尺銅斛七具校减新尺短䕫尺<lb/>
四分因造十有二笛笛具五音以應京房之術笛體之<lb/>
音加各用㽔賔林鍾之角短則又倍之二笛八律而後<lb/>
成去四分之一而以本宫管上行度之則宫定也因宫<lb/>
穴以本宫徴管上行度之則徴定也各以其律展轉相<lb/>
因隨宂踈宻所宜置之或半之或四之以調律吕正雅<lb/>
<pb n="KR3k0029_WYG_052-8b"/>
樂正㑹殿庭作之自謂宫商克諧然論者謂朂為暗觧<lb/>
時阮咸善逹八音論者謂之神觧咸常心譏朂新律聲<lb/>
髙以為髙近哀思不合中和每公㑹作樂朂自以為逺<lb/>
不及咸常意咸謂之不調以為異已乃出咸為始平相<lb/>
後有田夫耕於野得周玉尺朂以校已所理鍾石絲竹<lb/>
皆短校一米於此伏咸之妙復徴咸歸梁武帝天監元<lb/>
年下詔慱採古樂竟無所得帝既素善音律詳悉舊事<lb/>
遂自制立四噐名之為通通受聲廣九寸宣長九尺臨<lb/>
<pb n="KR3k0029_WYG_052-9a"/>
岳髙寸二分每通施三絃一曰𤣥英通應鍾絃用百四<lb/>
十二絲長四尺七寸四分差强黄鍾絃用二百七十絲<lb/>
長九尺大吕絃用二百五十二絲長八尺四寸三分差<lb/>
弱二曰青陽通太簇絃用二百四十絲長八尺夾鍾絃<lb/>
用二百二十四絲長七尺五寸弱姑洗絃用百四十二<lb/>
絲長七尺二寸一分强三曰朱明通中吕絃用百九十<lb/>
絲長六尺六寸六分弱㽔賔絃用百八十九絲長六尺<lb/>
三寸二分强林鍾絃用百八十絲長六尺四寸四曰白<lb/>
<pb n="KR3k0029_WYG_052-9b"/>
藏通夷則絃用百六十八絲長五尺六寸二分弱南吕<lb/>
絃用百六十絲長五尺三寸三分大强無射絃用百二<lb/>
十九絲長四尺九寸九分强因以通聲轉推用氣悉無<lb/>
差違而還相得中又制為十二笛黄鍾笛長三尺八寸<lb/>
大吕笛長三尺六寸太簇笛長三尺四寸夾鍾笛長三<lb/>
尺二寸姑洗笛長三尺一寸中吕笛長二尺九寸㽔賔<lb/>
笛長二尺八寸林鍾笛長二尺七寸夷則笛長二尺六<lb/>
寸南吕笛長二尺五寸無射笛長二尺四寸應鍾笛長<lb/>
<pb n="KR3k0029_WYG_052-10a"/>
二尺三寸用笛以冩通聲較古夾鍾玉律并周代古鍾<lb/>
並皆不差於是被以八音施以七聲莫不和韵陳山陽<lb/>
太守毛爽習京房候氣術陳亡祖孝孫學之於爽周嵗<lb/>
之日日異於律冬至之日以黄鍾為宫林鍾為徴太簇<lb/>
為商南吕為羽姑洗為角應鍾為變宫㽔賔為變徴隨<lb/>
月異宫匝嵗而復　後魏孝明帝神龜元年有陳仲儒<lb/>
者自江南歸魏頗聞樂事請依前漢京房立准以調八<lb/>
音有司問仲儒言前被符問京房准定六十律之後雖<lb/>
<pb n="KR3k0029_WYG_052-10b"/>
有噐存曉之者尠至後漢嘉平末張光等猶不能定絃<lb/>
之急緩聲之清濁仲儒授自何師出何典籍而云能曉<lb/>
答曰仲儒在江左之日頗愛琴又常覽司馬彪所撰續<lb/>
漢書見京房准術成數昭然而張光等不能定仲儒不<lb/>
量庸昧竊有意焉遂竭愚思鏡研甚乆雖未能測其機<lb/>
妙至於聲韵頗有所得度量衡歴自出黄鍾雖造管察<lb/>
氣經史備存但氣有盈虗黍有巨細差之毫釐失之千<lb/>
里自非管應時候聲驗吉㐫則是非之源諒亦難定此<lb/>
<pb n="KR3k0029_WYG_052-11a"/>
則非仲儒淺識所敢聞之至於准者本於代律取其分<lb/>
數調校樂噐則宫商易辨若尺寸小長則六十宫商相<lb/>
與微濁若分數如短則六十徴羽類皆小清至於清濁<lb/>
相宣諧㑹歌管皆得應合雖積黍驗氣取聲之本清濁<lb/>
諧㑹亦湏有方若閑准意則辨五聲清濁之韵若善琴<lb/>
術則知五調調首之體參此二途以均樂噐則自然應<lb/>
和不相奪倫如不練此必至乖謬按後漢順帝陽嘉二<lb/>
年冬十月行禮辟雍奏應鍾始復黄鍾作樂噐随月律<lb/>
<pb n="KR3k0029_WYG_052-11b"/>
是謂十二之律必須次第為宫而商角徴羽以類從之<lb/>
尋調聲之體宫商宜濁徴羽用清若依公孫崇止以十<lb/>
二律聲而云還相為宫清濁悉足非唯未練五調調噐<lb/>
之法至於五聲次第自是不足何者黄鍾為聲氣之元<lb/>
其管最長故以黄鍾為宫太簇為商林鍾為徴則其任<lb/>
相順若均之八音猶湏錯揉衆聲配成其美若以應鍾<lb/>
為宫大吕為商㽔賔為徴則徴濁而宫清雖有其韵不<lb/>
成音曲若以夷則十二律中唯得取中吕為徴其商角<lb/>
<pb n="KR3k0029_WYG_052-12a"/>
羽並無其韵若以中吕為宫則十二律内全無所取何<lb/>
者中吕為十二之窮變律之謂依京房書中吕為宫乃<lb/>
以去滅為商執始為徴然後方韵而崇乃以中吕為宫<lb/>
猶用林鍾為商黄鍾為徴何由可諧仲儒以為調和樂<lb/>
噐文餙五聲非准不妙若如嚴嵩父子心賞清濁是則<lb/>
為難若依案見尺作准調絃緩急清濁可以意推耳但<lb/>
音聲精微史傳簡畧舊誌唯云准形如瑟十三絃隐間<lb/>
九尺以應黄鍾九寸調中一絃令與黄鍾相得按畫以<lb/>
<pb n="KR3k0029_WYG_052-12b"/>
求其聲遂不辨准湏柱以辨柱有髙下絃有麄細餘十<lb/>
二絃復應若為致令覺者迎前拱手又按房准九尺之<lb/>
内若十七萬七千一百四十七分一尺之内為萬九千<lb/>
六百八十三分又復十之是為於准一寸之内亦為萬<lb/>
九千六百八十三分然則於准一分之内乘為二千分<lb/>
又為小分以辨強弱中間至促雖離朱之明猶不能窮<lb/>
而分之雖然仲儒私曽考驗但前却中柱使入常准尺<lb/>
分之内相生之韵已自應合然分數既微噐宜精妙其<lb/>
<pb n="KR3k0029_WYG_052-13a"/>
准平靣直須如停水其中絃一柱高下須與二頭臨岳<lb/>
一等移柱上下之時不使離絃不得舉絃又中絃麄細<lb/>
須與琴宫相類中絃須施軫如琴以軫調聲令與黄鍾<lb/>
一管相合中絃下依數出六十律清濁之節其餘十二<lb/>
絃須施柱如筝又凡絃皆須素張使臨時不動即於中<lb/>
絃按畫一周之聲度著十二絃上然後依相生之法以<lb/>
次運行取十二律之商徴既定又依琴五調調聲法以<lb/>
均樂噐其調以宫為主清調商為主平調以角為主然<lb/>
<pb n="KR3k0029_WYG_052-13b"/>
後錯採衆聲以文飾之如錦綉自上代以來消息調准<lb/>
之方並史文所畧出仲儒愚思若事有乖此聲則不和<lb/>
平仲儒尋之分數精微如彼定絃急緩艱難若此而張<lb/>
光等視掌上不知藏中有准既未識其噐又安能施絃<lb/>
也且燧人不師資而習火延壽不束脩以變律故云知<lb/>
之者欲教而無從心逹者體之而無師茍有毫釐所得<lb/>
皆闗心抱豈必要經師授然後尋竒哉但仲儒自省庸<lb/>
淺才非贍足正可粗識音韵纔言其理致耳時尚書蕭<lb/>
<pb n="KR3k0029_WYG_052-14a"/>
寳寅又奏金石律吕制度調均自古以來尠或通曉仲<lb/>
儒雖粗述而學不師授云出己心又言舊器不任必須<lb/>
更造然後克諧上違用舊之旨輕欲製造臣竊思量不<lb/>
合依許詔曰禮樂之事盖非常人能明可如所奏　北<lb/>
齊神武霸府由曹叅軍信都芳世號知音能以管候氣<lb/>
仰觀雲色常與人對語則指天曰孟春之氣至矣人徃<lb/>
驗管而飛灰已應每月所候言皆無爽又為輪扇二十<lb/>
四埋地中以測二十四氣每一氣感則一扇自動他扇<lb/>
<pb n="KR3k0029_WYG_052-14b"/>
並住與管灰相應若合符契焉　隋文帝開皇二年詔<lb/>
求知音之士叅定音樂沛國公鄭譯云考尋樂府鍾<lb/>
石律吕皆有宫商角徴羽變宫變徴之名七聲之内三<lb/>
聲乖應每常求訪終莫能通初周武帝時有龜兹人曰<lb/>
蘇祗婆從突厥皇后入國善胡琵琶聽其所奏一均之<lb/>
中間有七聲因而問之答云父在西域稱為知音代相<lb/>
傳習調有七種以其七調勘校七聲㝠若合符一曰婆<lb/>
陁力華言平聲即宫聲也二曰鶚識華言長聲即南吕<lb/>
<pb n="KR3k0029_WYG_052-15a"/>
聲也三曰沙識華言質直聲即角聲也四曰沙侯加濫<lb/>
華言應聲即變徴聲也五曰沙臘華言應聲即徴聲也<lb/>
六曰般贍華言五聲即羽聲也七曰侯利建華言斛牛<lb/>
聲即變宫聲也譯因習而彈之始得七聲之正然其就<lb/>
此七調又有五且之名且作七調以華言譯之且者則<lb/>
謂之均也其聲亦應黄鍾太簇南吕姑洗五均以外七<lb/>
律更無調聲遂因其所捻琵琶絃柱相飲為均推演其<lb/>
聲更立七均合成十二以應十二律律有七音音立一調<lb/>
<pb n="KR3k0029_WYG_052-15b"/>
故成七調十二律合八十四旋轉相交盡皆和合仍以<lb/>
其聲考校太樂所奏林鍾之宫應用林鍾為宫乃用黄<lb/>
鍾為宫應用南吕為商乃用太簇為商應用應鍾為角<lb/>
乃取姑洗為角故林鍾一宫七聲三聲並戾其十一宫<lb/>
七十七音例皆乖越莫有通者又以編懸有八因作八<lb/>
音之樂七聲之外更立一聲請之應聲譯因作書二十<lb/>
餘篇明其㫖趣至是譯以其書宣示朝廷并立議正之<lb/>
有萬寳常者妙逹鍾律徧觧六音常與人方食論及聲<lb/>
<pb n="KR3k0029_WYG_052-16a"/>
調時無樂器因取前食器及雜物以箸扣之品其髙下<lb/>
宫商畢偹合於絲竹文帝後召見問鄭譯所定音樂可<lb/>
否對曰此亡國之音豈陛下之所冝聞遂極言樂聲哀<lb/>
怨滛放非雅正之音請以水尺為律以調樂器上遂從<lb/>
之遂造諸樂器其聲率下於譯調二律并撰六樂譜十<lb/>
四卷論八音旋相為宫之法改絲移柱之變為八十四<lb/>
調百四十四律變化終於十八聲時人以周禮有旋宫<lb/>
之義自漢魏以來知音者皆不能通見寳常時創其事<lb/>
<pb n="KR3k0029_WYG_052-16b"/>
皆哂之至是試令為之應手成曲無所凝滯見者莫不<lb/>
嗟嘆於是損益樂器不可勝紀其聲雅淡不為時所好<lb/>
太常善聲者多排毁之又太子洗馬蘇䕫駁譯曰韓詩<lb/>
外傳所載樂聲感人及月令所載五音其中並皆有五<lb/>
不言變宫變徴又左氏所云七音六律以奉五聲准此<lb/>
而言每宫應立五調不聞更加變宫變徴二調為七調<lb/>
七調之作所出未詳譯答曰周有七音之律漢書律歴<lb/>
志天地人及四時謂之七始黄鍾為天始林鍾為地始<lb/>
<pb n="KR3k0029_WYG_052-17a"/>
太簇為人始是為三始姑洗為春㽔賔為夏南吕為秋<lb/>
應鍾為冬是為四時四時三始是以為七令若不以二<lb/>
變為調曲則是冬夏告闕四時不備是故每宫湏立一<lb/>
調於是衆從譯議譯又與䕫俱云按今樂府黄鍾乃以<lb/>
林鍾為調首失君臣之義清樂黄鍾宫以小宫變徴互<lb/>
為相生之道令請推黄鍾宫為調首清樂去小宫還用<lb/>
㽔賔為變徴衆皆從之䕫又與譯議欲累黍立分正定<lb/>
律吕時以音律久不通譯䕫等一朝能為之以為樂聲<lb/>
<pb n="KR3k0029_WYG_052-17b"/>
可定而何妥舊以學問推為儒首帝素不悅學不知樂<lb/>
妥又恥已宿儒不逮譯等欲沮壊其事乃立議非十二<lb/>
律旋相為宫曰經文雖道旋相為宫恐是直言其理亦<lb/>
不過隨月用調是以古來不取若休艱元及司馬彪須<lb/>
用六十律方得和韵今唯取黄鍾之正宫兼得七始之<lb/>
妙義非止金石諧韵亦乃簨簴不繁可以享百神可以<lb/>
合萬舞矣而又非其七調之義曰近代書記所載縵樂<lb/>
鼓琴吹笛之人多云三調之聲其來乆矣請存三調而<lb/>
<pb n="KR3k0029_WYG_052-18a"/>
已時牛𢎞揔知樂事不能精䆒音律寳常又修洛陽舊<lb/>
典言㓜學音律師於祖孝徴知其上代修調古樂周之<lb/>
壁翣殷之崇牙懸八用七盡依周禮備矣所謂正聲又<lb/>
近前漢之樂不可廢也是時競為異議各立朋黨是非<lb/>
之理紛然淆亂或欲各令修造待成擇其善者而從之<lb/>
妥恐樂成善惡易見乃請張樂試之遂先說曰黄鍾者<lb/>
以象人君之徳及奏黄鍾之詞帝曰洋洋和雅甚與我<lb/>
㑹妥因陳用黄鍾一宫不假餘律帝大恱班賜妥等修<lb/>
<pb n="KR3k0029_WYG_052-18b"/>
樂者自是譯等議寢帝又遣毛爽及蔡子先子普明等<lb/>
以候節氣依古於三重宻屋之内以木為按十有二具<lb/>
每取律吕之管隨十二辰置于按上而以土埋之上平<lb/>
於地中實葭莩之灰以輕緹素覆律口每地氣至與律<lb/>
冥符則灰飛衝素散出于外而氣應有旦晩灰飛有多<lb/>
少或初入月其氣即應或至中下旬間氣始應者或灰<lb/>
飛出三五夜而盡或終一月纔飛少許者帝異之問牛<lb/>
𢎞𢎞對曰灰飛半出為和氣灰全出為猛氣吹灰不能<lb/>
<pb n="KR3k0029_WYG_052-19a"/>
出為衰氣和氣應者其政平猛氣應者其臣縱衰氣應<lb/>
者其君暴帝駮之曰臣縱君暴其政不平非月别而有<lb/>
異也今十二月律於一歲内應不同安得暴君縱臣若<lb/>
斯之甚也𢎞不能對初萬寳常聽太常所奏樂泫然而<lb/>
泣人問其故對曰樂滛厲而哀天下不乆相殺當時四<lb/>
海全盛聞其言皆謂不然大業末其言卒驗而寳常貧<lb/>
困無人贍遺饑餒將死取其所著書焚之曰何用此為<lb/>
見者於火中採得數卷見行於世開皇初有盧賁蕭吉<lb/>
<pb n="KR3k0029_WYG_052-19b"/>
並撰著樂書皆為當時所用至於天機去寳常逺矣又<lb/>
有安馬駒曹妙逹王長通郭金等能造曲為一時之妙<lb/>
多習鄭聲而寳常所為皆歸於雅正雖公議不服然皆<lb/>
謂以為神煬帝時幸江都有樂人王令言妙逹音律令<lb/>
言之子常從於户外彈胡琵琶作翻安公子曲令言時<lb/>
卧室中聞之大驚蹶然而起變色急呼其子曰此曲興<lb/>
自早晩對曰頃來有之令言歔欷流涕謂其子曰汝慎<lb/>
無從行帝必不返此曲宫聲徃而不返宫君也吾所以<lb/>
<pb n="KR3k0029_WYG_052-20a"/>
知之帝竟被弑於江都　大唐髙祖受禪軍國多務未<lb/>
遑改剏樂府尚用隋氏舊文至武徳九年正月始命太<lb/>
常少卿祖孝孫者正雅樂至貞觀二年六月樂成奏之<lb/>
初孝孫以梁陳舊業雜用呉楚之音周齊舊樂多渉胡<lb/>
戎之伎於是斟酌南北考以古音而作大唐雅樂以十<lb/>
二律各順其月旋相為宫按禮記云大樂與天地同和<lb/>
治世之音安以樂其政和故製十二和之樂合三十二<lb/>
曲八十有四調祭圎丘以黄鍾為宫祭方澤以林鍾<lb/>
<pb n="KR3k0029_WYG_052-20b"/>
為宫宗廟以太簇為宫五郊朝賀享宴則隨月用律為<lb/>
宫凡祭天神奏元和之樂地祗奏順和宗廟奏永和天<lb/>
地宗廟登歌俱奏肅和皇帝臨軒奏太和王公出入奏<lb/>
舒和皇帝食舉及飲酒奏休和皇帝受朝奏正和皇太<lb/>
子軒懸出入奏承和元日冬至皇帝禮㑹登歌奏昭和<lb/>
郊廟爼入奏雍和皇帝祭享酌酒讀祝文及飲福酒受<lb/>
胙奏壽和五郊迎氣各以月律而奏其音又郊廟祭享<lb/>
奏化康凱安之舞貞觀初張文收善音律常覽蕭吉樂<lb/>
<pb n="KR3k0029_WYG_052-21a"/>
譜以為未甚詳悉乃取歴代㳂革截竹為十二律吹之<lb/>
備盡旋宫之義太宗召文收於太常令與少卿祖孝孫<lb/>
叅定雅樂太樂有古鍾十二近代唯用其七餘有五鍾<lb/>
俗號啞鍾莫能通者文收吹律調之聲皆響徹時人咸<lb/>
服其妙尋授叶律郎及孝孫卒文收復採三禮更加釐<lb/>
革依周禮祭昊天上帝以圜鍾為宫黄鍾為角太簇為<lb/>
徴姑洗為羽奏元和之舞若封㤗山同用此樂祭地祗<lb/>
方丘以凾鍾為宫太簇為角姑洗為徴南吕為羽奏順<lb/>
<pb n="KR3k0029_WYG_052-21b"/>
和之舞禪梁父同用此樂禘祫宗廟以黄鍾為宫大吕<lb/>
為角太簇為徴應鍾為羽奏永和之舞五郊日月星辰<lb/>
及類上帝黄鍾為宫奏元和之曲大蜡大報以黄鍾太<lb/>
簇姑洗㽔賔夷則無射等調奏元和順和永和之舞明<lb/>
堂雩以黄鍾為宫奏元和之曲神州社稷籍田冝以太<lb/>
簇為宫雨師以姑洗為宫山川以㽔賔為宫並奏順和<lb/>
之曲臨軒出入奏舒和之樂並以姑洗為宫享先妣以<lb/>
夷則為宫奏永和之曲大享讌㑹奏姑洗㽔賔二調皇<lb/>
<pb n="KR3k0029_WYG_052-22a"/>
帝食畢以月律為宫並奏休和之曲皇帝郊廟出入奏<lb/>
太和之曲臨軒出入奏舒和之樂皇帝大射奏騶虞之<lb/>
曲並以姑洗為宫皇太子奏狸首之曲皇太子軒懸以<lb/>
姑洗為宫奏永和之曲凡奏黄鍾歌大吕奏太簇歌應<lb/>
鍾奏姑洗歌南吕奏㽔賔歌林鍾奏夷則歌中吕奏無<lb/>
射歌夾鍾凡黄鍾蕤賔為宫其樂九變大吕林鍾為宫<lb/>
其樂八變太簇夷則為宫其樂七變夾鍾南吕為宫其<lb/>
樂六變姑洗無射為宫其樂五變中吕應鍾為宫其樂<lb/>
<pb n="KR3k0029_WYG_052-22b"/>
四變天子十二終上公九終侯伯七終子男五卿六大<lb/>
夫四士三然後樂敎大備前上元三年十一月勑新造<lb/>
上元之舞先令大祠享皆陳設自今已後貟丘方澤太<lb/>
廟祀享然後用此舞餘祭並停乾元元年三月肅宗以<lb/>
太常舊鍾磬自隋以來所𫝊五聲或有差錯謂太常少<lb/>
卿于休烈曰古者聖人作樂以應天地之和以合隂陽<lb/>
之序和則人不夭札物不疵癘且金石絲竹樂之器也<lb/>
比親享郊廟每聽樂聲或宫商不倫或鍾磬失度可盡<lb/>
<pb n="KR3k0029_WYG_052-23a"/>
將鍾磬來朕當於内定太常進入上集樂工考試數日<lb/>
審知差錯然後令再造及磨刻二十五日一部先畢召<lb/>
太常樂工上臨三殿親觀考擊皆合五音送太常又於<lb/>
内造樂章三十一章送太常郊廟歌之<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_052-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索卷五十二<lb/>
</p>
<p>
</p>
  </div>
</body>
</text>
</TEI>
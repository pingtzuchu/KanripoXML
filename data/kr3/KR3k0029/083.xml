<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷十七</head> <lb/>
    <p>
<pb n="KR3k0029_WYG_083-1a"/>
欽定四庫全書<lb/>
　羣書考索後集卷十七<lb/>
　　　　　　　　　　　　宋　章如愚　編<lb/>
　　官制門<lb/>
　　　職田類<lb/>
古者自卿以下必有圭田圭田五十畆故王制曰公田<lb/>
籍而不稅夫圭田無征是也<lb/>
　攷異按周制三等采地既以為公大夫之禄孟子所<lb/>
<pb n="KR3k0029_WYG_083-1b"/>
　謂下士以上皆有禄以代耕今之卿已下必有圭田<lb/>
　圭田五十畆然則分田亦得古法矣抑周制采地之<lb/>
　民一以井田之法授田於公而公卿大夫食其賦以<lb/>
　為禄初不以為私屬也<lb/>
通典曰秦漢之間其制不詳<lb/>
晉公卿各有菜田<lb/>
後魏孝文太和五年州刺史郡太守并官節級給公田<lb/>
隋文帝開皇中罷公廨錢收息公卿以下内外官給職<lb/>
<pb n="KR3k0029_WYG_083-2a"/>
分田一品五頃至五品則為三頃其下每以五十畆為<lb/>
差又給公廨田以供用<lb/>
唐凡京諸司各有公廨田自司農寺而下其給頃畆有<lb/>
差諸州及都䕶府職分之田亦有等級其載於通典者<lb/>
尚截然而可考也<lb/>
　武徳元年自王公以下皆有永業田親王一品六十<lb/>
　頃至從五品五頃其数有差自上柱國三十頃至文<lb/>
　武騎尉六十畆其数又有差此傳子孫不在收授之<lb/>
<pb n="KR3k0029_WYG_083-2b"/>
　限也凡京諸司各有公𪠘田内而自司農寺二十六<lb/>
　頃至率更府各二頃所給有差外而自大都督府四<lb/>
　十頃至中戍下戍各一頃亦各有差諸京官文武職<lb/>
　事各有職分田一品十二頃二品十頃三品九頃四<lb/>
　品七頃五品六頃六品四頃七品三頃五十畆八品<lb/>
　二頃五十畆九品二頃並在京城百里内給百里内<lb/>
　地少欲外給者亦聴之諸州及都督府親王府官人<lb/>
　職分之田亦各有差二品十二頃三品十頃四品八<lb/>
<pb n="KR3k0029_WYG_083-3a"/>
　頃五品七頃六品五頃七品四頃八品三頃九品二<lb/>
　頃五十畆諸職分陸田限三月三十日稻田限四月<lb/>
　三十日以前上者並入後人以後上者入前人其麥<lb/>
　用田以九月三十日為限各前人自耕不種後人酬<lb/>
　其功直已自種者凖租分法凡給田而無地者畆給<lb/>
　粟二斗<lb/>
太宗貞觀十二年以職田侵漁百姓詔給逃還貧户視<lb/>
職田多少每畆給粟二升謂之地子是嵗以水旱復罷<lb/>
<pb n="KR3k0029_WYG_083-3b"/>
之<hi>唐志</hi>
貞觀十八年以京兆府峽岐同華邠坊等州隙地陂澤<lb/>
堪可墾者復京官職田<hi>唐志</hi>
𤣥宗開元十年正月内外官職田除公廨田園外並官<lb/>
收先給逃還户及貧下户先次丁田中書舍人張嘉貞<lb/>
奏至六月二十六日𠡠所置職田本非古法度自近制<lb/>
是以因循事有變通應須刪改其内外官所給職田子<lb/>
從今年九月以後並宜停給<hi>㑹要</hi>
<pb n="KR3k0029_WYG_083-4a"/>
開元十三年内京官職田<hi>㑹要</hi>
開元十八年三月内京官職田特令凖令給受<hi>㑹要</hi>
開元十九年四月𠡠天下諸州縣并府鎮戍官等職田<lb/>
四至頃畆造帳申省仍依元租價對定六斗已下者依<lb/>
舊定已上者不得六斗<hi>㑹要</hi>○地不毛者畆給二斗<hi>唐志</hi>
開元二十九年二月七日𠡠外官職田委所司準列倉<lb/>
中受納畢一時分付縣官亦準此<hi>㑹要</hi>○其年以京畿地<lb/>
狭計丁給田猶不足於是分諸司官在都者給職田於<lb/>
<pb n="KR3k0029_WYG_083-4b"/>
都畿以京師地給貧民是時河南北職田兼稅桑有詔<lb/>
公廨職田有桑者每督絲課<lb/>
天寳十二載國忠以兩京文武職田送租勞民請五十<lb/>
里外輸于縣倉斗納直二錢百里外納直三錢使百官<lb/>
就請于縣然縣吏欺盗盖多而閑司有不能自直者<hi>唐志</hi>
肅宗乾元元年亦給外官半料及職田京官給手力課<lb/>
而已<hi>唐志</hi>○上元元年復令京官職田以時輸送受加耗<lb/>
者以枉法贓論其後籍以為軍糧矣<hi>唐志</hi>
<pb n="KR3k0029_WYG_083-5a"/>
代宗大厯二年復給京兆府及畿縣官職田以三之一<lb/>
供軍饟<hi>唐志</hi>
大厯三年九月十七日京官職田三分給二餘一分充<lb/>
軍料<hi>唐志</hi>
大厯十二年十二月勑京諸司缺官職田苗子自今以<lb/>
後宜並充修當司廨宇雜用其草準處分仍令分司監<lb/>
察御史勾當<hi>㑹要</hi>
大厯十四年八月𠡠内外文武官職田及公𪠘職田準<lb/>
<pb n="KR3k0029_WYG_083-5b"/>
式州縣每年六月三十日勘造白簿申省以諸司文觧<lb/>
勘㑹至十月三十日收徴給付本官近来不守常規多<lb/>
不申報給付之際先付清望要官其閑慢卑官即被延<lb/>
引不付自今已後準式各令送付本官又準式職田黄<lb/>
籍每三年一造自天寳九載以後更不造籍宜各委州<lb/>
縣每年差專知官廵覆仍造簿依限申送所司不得隐<lb/>
漏及妄破蒿荒如有違犯專知官先用闕本典準法科<lb/>
罪<hi>㑹要</hi>
<pb n="KR3k0029_WYG_083-6a"/>
徳宗貞元元年十一月詔文武常參官宜共賜錢七萬<lb/>
貫文委度支據班秩所損職田多少量等給從今至明<lb/>
年四月以来随月支給<hi>㑹要</hi>
貞元四年八月𠡠準田令永業田職事官從一品郡王<lb/>
各五十頃國公若職官正二品各四十頃郡公若職事<lb/>
官從二品各三十頃縣公若職事官從三品各二十頃<lb/>
侯若職事官正四品各十四頃若職事官從四品各十<lb/>
一頃<hi>㑹要</hi>
<pb n="KR3k0029_WYG_083-6b"/>
貞元十一年八月屯田奏諸州府送納内外文武官職<lb/>
田及公廨田四至白簿等前件簿書準天寳十四載八<lb/>
月十三日敕每年六月十三日勘造申省如違本判官<lb/>
牒吏部先用闕本典準法科處者伏以地叚佃户並無<lb/>
改移随年造簿實有勞費今請令諸州府及畿内縣三<lb/>
年一送違限者準𠡠科處敕㫖每年造簿事乃近煩三<lb/>
年一申又為太簡如外官並須勘造竊慮因此擾人宜<lb/>
令應管京官職田等州府文簿二年一送其餘依舊<hi>㑹要</hi>
<pb n="KR3k0029_WYG_083-7a"/>
憲宗元和六年八月户部侍郎李絳奏諸州缺官職田<lb/>
禄米及見任官抽一分職田請所在收貯以備水旱賑<lb/>
貸從之<hi>㑹要</hi>○其年勑百官職田其數甚廣今縁潦水諸<lb/>
處道路不通宜令所在貯納充度支支用百官却令據<lb/>
數於太倉請受<hi>㑹要</hi>
元和十二年八月京兆尹竇易直請改職田並入兩稅<lb/>
地事竟不行<lb/>
元和十三年二月詔百司職田多少不均為弊日乆宜<lb/>
<pb n="KR3k0029_WYG_083-7b"/>
令每司各收職田草粟等數目長官已下據多少作等<lb/>
差除留闕官物外分給<hi>㑹要</hi>
元和十四年三月屯田奏左右神䇿中尉準令式二品<lb/>
官合受田一十頃請取京兆府折衝府院戎場垜埓公<lb/>
廨等地七十七頃二十六畆八分數内取二十頃充前<lb/>
件官職田依奏<hi>㑹要</hi>○其年四月𠡠京畿二十二縣欠元<lb/>
和十四年京百司職田二十二萬九十二石束貫等京<lb/>
畿百姓聞甚艱貧須差搬運軍粮今又修營陵寝雖應<lb/>
<pb n="KR3k0029_WYG_083-8a"/>
縁驅役皆給價錢而屢有役名頗妨農畆豈可更懲懸<lb/>
欠重使憂愁其所欠並宜蠲免其受納所欠職田或見<lb/>
任官班各請厚俸或近終考秩稍有餘資宜體朕懐以<lb/>
寛人力<hi>㑹要</hi>
文宗太和五年户部侍郎庾敬休奏兩川米價騰踴百<lb/>
姓流亡請以闕官職田禄米以救貧民從之<hi>㑹要</hi>
武宗㑹昌六年十月十四日京兆府奏諸縣徴納京百<lb/>
司官夏秋職田斛斗等望從今後却準㑹昌五年前舊<lb/>
<pb n="KR3k0029_WYG_083-8b"/>
例上司官斛斗勒人户便自送納所冀輸納簡便百官<lb/>
各得本分職田縣司所無𨼆欺𠡠㫖從之<hi>㑹要</hi>
宣宗太中元年十月屯田奏應内外官請職田時月已<lb/>
準令式為定然每遇閏月交替者即牒訴紛紜令式之<lb/>
中又不該說公田給用須用準程今後望請如交替者<lb/>
有閏即以十五日為定式十五日已前上者入後人已<lb/>
後上者入前人從之<hi>㑹要</hi>
太中三年九月𠡠秦州刺史并秦城兩州經畧使天雄<lb/>
<pb n="KR3k0029_WYG_083-9a"/>
軍使職田夏小麥共八十石秋粟一百二十石原州威<lb/>
州刺史職田夏小麥各二十三石秋粟各六十六石七<lb/>
斗<hi>㑹要</hi>
宋朝真宗咸平二年欲給職田詔議臣定制杜鎬曰職<lb/>
田廢於五代昭於聖朝而計司以出納之名遂有輸稅<lb/>
之議臣厯尋故事應充州吏職並無稅許長吏以下募<lb/>
人墾闢所得課租均分以鄉原之例準令以一年造簿<lb/>
替日逓相交付不得私以贖賣自是始給内外京職田<lb/>
<pb n="KR3k0029_WYG_083-9b"/>
復定官荘諸路職田共一千四百頃以此田均濟官吏<lb/>
欲人各足用責其清謹時御史王岳請以天下職田輸<lb/>
官少助振借不從<lb/>
祥符八年馬亮言竊見天下庶官職田過為優厚請三<lb/>
二年間權住支給聊助經費臣今嵗所得米麥四百二十<lb/>
餘石已牒本府納官詔奨之<lb/>
祥符九年七月丙寅詔曰職田彛制品秩定規盖優待<lb/>
於庶官且旁益於稍食夫厚禄食者盖欲聳其亷節務<lb/>
<pb n="KR3k0029_WYG_083-10a"/>
稼穡者亦在利於貧民佇介潔之治聞必甄揚而明陟<lb/>
而州縣之職慈愛靡聞閔恤人勞且違田制闢汙之始<lb/>
奪農力以多求斂熟之時峻公文而奄取無水旱蠲除<lb/>
之惠無鄉原賑恤之恩有一于茲動興訟訴沮傷和氣<lb/>
深敗素風各宜革心用叶求治自今天下羣官職田並<lb/>
須遵守元制無擾客户遇災沴即蠲省之<hi>大詔令</hi>
仁宗朝唐肅嘗知洪州艤舟南康不即赴或問之肅曰<lb/>
職田以四月為限今遽往得無赴利之譏乎踰月乃上<lb/>
<pb n="KR3k0029_WYG_083-10b"/>
<hi>名臣傳</hi>
天聖二年祕書丞韓琚言今後闕官職田如正官到任<lb/>
該得𠡠限給與正官或不該者盡收入官更不給與管<lb/>
勾者上從之<lb/>
天聖中上封事者請廢天下職田以收斂之際多量以害<lb/>
人屢致訟言故耳晏殊與三司皆議罷上以為不可於<lb/>
是詔天下職田所納類聚申三司三司紐定價錢均給<lb/>
諸道見任人<lb/>
<pb n="KR3k0029_WYG_083-11a"/>
　天聖七年晏元獻公奏曰朝廷置職田盖欲稍資俸<lb/>
　給其官吏不務至公以差遣狥私僥倖者極衆屢致<lb/>
　訟言上煩聴覽欲乞陳罷時可其奏但令佃户逐年<lb/>
　收課利類聚天下都数紐價均散晏公文七年内降<lb/>
　上封者言乞天下停廢職田𠡠應天下職田宜依所<lb/>
　奏停罷其見佃人户逐年分課利並納入官仰諸道<lb/>
　州府軍監每年各具夏秋納到石斛時估價例申三<lb/>
　司類聚天下都收數目紐成價錢均給與諸道州府<lb/>
<pb n="KR3k0029_WYG_083-11b"/>
　軍監見任官員其均等第及令行條約令三司奏聞<lb/>
　<hi>㑹要</hi>
天聖七年八月丁亥詔曰洪惟先聖勤䘏庶工謂廪給<lb/>
之稍豐則潔亷之易守奚稽故實並賜公田嵗月寖深<lb/>
侵牟滋長間從起獄反以害人重念釐務之臣固多秉<lb/>
節之士茍例停於租入将曷勸於官勤斂而均之孰曰<lb/>
不足其罷天下職田悉以嵗入租送官具數上三司以<lb/>
所在時籌定價例而均給之仍委三司别行約束以聞<lb/>
<pb n="KR3k0029_WYG_083-12a"/>
<hi>大詔令</hi>
天聖九年正月癸巳詔曰天下吏給職田所以惠飬亷<lb/>
節也而貪汚之人並縁為私侵漁細民滋以為害比詔<lb/>
有司皆從停罷如聞勤事之吏禄薄不足以自養朕甚<lb/>
閔焉職田即無得多佔佃户及無田而配出租違者以<lb/>
枉法論<hi>大詔令</hi>
慶厯三年詔限職田大藩長長吏二十頃通判五頃判<lb/>
官五頃幕職官四頃凡節鎮長吏十五頃通判七頃判<lb/>
<pb n="KR3k0029_WYG_083-12b"/>
官四頃幕職官三頃五十畆凡防團以下州軍長吏十<lb/>
頃通判六頃判官三頃五十畆幕職官二頃凡縣令萬<lb/>
户以上六頃五千户以上五頃不滿五千户並四頃自<lb/>
此人有定制土有所限焉<hi>㑹要</hi>
神宗熈寕中又以四川職田嵗收子利稻麥絲麻竹等<lb/>
物隨處不同遂詔中丞延誨知雜劉述均定乃計實紐<lb/>
作稻殳一色每斗中價自有二千而梓利䕫三路數少<lb/>
均錢不足止到成都一路以髙下均給之<lb/>
<pb n="KR3k0029_WYG_083-13a"/>
元豐以後復熈河等路以其地給弓箭手而郡縣官職<lb/>
田每頃嵗給錢鈔十千<lb/>
哲宗元祐中復推廣神宗均定四川遺意以限月之法<lb/>
變而均給焉<lb/>
元符新𠡠又變限月而貪冒者或窮一日之力以赴期<lb/>
㑹<lb/>
徽宗初杜子充請復元祐均給之法以養亷吏從之初<lb/>
晉州守臣李君卿以所取職田諭意属邑令増租入比<lb/>
<pb n="KR3k0029_WYG_083-13b"/>
舊數倍後襄陵縣令周政力陳其弊郡守時彦嵗减十<lb/>
七八佃户始脫苛歛之苦而晉絳陕三州土腴素厚守<lb/>
臣多苛法易其種子或遣子弟監穫貪汙猥賤無所不<lb/>
有<lb/>
建中靖國初知延安范純粹乞令監司究治改正從之<lb/>
大觀四年言者謂祖宗之制以提㸃刑獄官察所部職<lb/>
田故嘗給以圭租庶不同其利而公行之也近嵗提㸃<lb/>
刑獄官所受圭租同於他司而檢法官亦視其長乃詔<lb/>
<pb n="KR3k0029_WYG_083-14a"/>
依舊法<lb/>
政和末言者又謂天下圭租多寡不均縣令所得多至<lb/>
九百斛如階州之髙苑八百斛如常州之江隂自是而<lb/>
降或四五百或二三百閩廣有自来無圭租處遂詔係<lb/>
令職田未有及格者促令標撥<lb/>
宣和元年詔諸路州係違法抑都保正長及上户虚認<lb/>
職田租者以違詔論檢傷不盡者計賍以枉法論入已<lb/>
者以自盗論<lb/>
<pb n="KR3k0029_WYG_083-14b"/>
髙宗紹興二十七年臣僚言凡官吏之禄米輙加耗及<lb/>
任官以職田未髙價抑市户出糴者許人户越訴並計<lb/>
贓科罪<lb/>
孝宗初詔職田米輙敢折納見錢者並計贓坐罪其為<lb/>
防禁之請嚴矣<lb/>
　　　任子<lb/>
古者有世賞無世官盖賞可世也官不可世也<lb/>
舜命䕫典樂教胄子臯陶稱舜曰賞延于世是舜之時<lb/>
<pb n="KR3k0029_WYG_083-15a"/>
有世賞而未有世官也<lb/>
周武王泰誓始有官人以世之說<lb/>
周文王治岐仕者世禄<hi>孟子</hi>而周官教國子之法詳焉師<lb/>
氏以三徳<hi>至徳敏徳孝徳</hi>三行<hi>孝行友行順行</hi>教國子養國子以道教<lb/>
之六藝五禮　六樂　五射　五御　六書　九數<lb/>
六儀　祭祀　賓客　朝廷　喪紀　軍旅　車馬<lb/>
司樂掌成均之法合國之子弟以樂徳中和祇庸孝友<lb/>
樂語興道諷誦言語樂舞　雲門　大卷　大咸　大<lb/>
<pb n="KR3k0029_WYG_083-15b"/>
㲈　大夏　大濩　大武　教國子諸子掌國子之逰<lb/>
倅使之修徳學道春合諸學秋合諸射以攷其藝而進<lb/>
退之<lb/>
康王戒畢公曰世禄之家鮮克由禮以蕩陵徳實悖天<lb/>
道<lb/>
周衰仲尼歎曰大人世及以為禮○春秋𨼆三年書尹<lb/>
氏宣十年書崔氏譏世卿也成五年書仍叔之子來聘<lb/>
而公羊以為譏父老子代也○其後髙國之侵齊孫寗之<lb/>
<pb n="KR3k0029_WYG_083-16a"/>
專衛六卿盛而分晉三家強而擅魯而遂有世家僣竊<lb/>
之禍<lb/>
漢興諸侯皆以嫡子襲爵邴漢龔勝免策曰其上子若<lb/>
孫同産若同産子一人各除為郎是漢法唯得任其子<lb/>
若孫同産若子而已<lb/>
漢儀云二千石以上親事滿三嵗得任子弟擇其茂亷<lb/>
者補令丞<hi>九卿得任子弟為郎</hi>劉向以父任為郎以行修飾遷<lb/>
諌大夫是漢法既任而復有所决擇此當法之善也任<lb/>
<pb n="KR3k0029_WYG_083-16b"/>
子之名亦不一有任為太子洗馬者汲黯有任為太子<lb/>
庶子者蕭育有任為太子舍人者董賢有任為右校丞<lb/>
者辛慶忌有任為郎者蘓武有任為侍中中郎将者于<lb/>
永<lb/>
宣帝時王吉上疏曰今俗吏得任子弟益多驕驁不通<lb/>
古今宜明選求賢除任子之令<lb/>
哀帝始除任子<lb/>
晉之季年專稱閥閱自是三公之子傲九棘之家黄散<lb/>
<pb n="KR3k0029_WYG_083-17a"/>
之孫蔑分長之室論門户而不議賢能<lb/>
後漢立九品中正之法而上品無寒門下品無世族迨<lb/>
乎晉室而流弊滋甚矣<lb/>
唐世任子之法益詳矣禮部簡試太廟齋郎以五品已<lb/>
上子孫及六品職事并清官子為之郊社齋郎以六品<lb/>
職事官子為之文資也皆讀經粗通擇儀状端正者兵<lb/>
部簡試千牛備身及太子千牛武資也補親衛勲衛翊<lb/>
衛者皆五品已上之子若孫也劉祥道以襲爵厯御史<lb/>
<pb n="KR3k0029_WYG_083-17b"/>
中丞李徳裕以䕃補校書郎裴行儉亦以䕃補𢎞文生<lb/>
此任子之得人也馬周嘗言今不肖襲爵嗣職則兆庶<lb/>
被殃魏𤣥同言貴戚子弟一皆早仕𢎞文崇賢千牛輦<lb/>
脚之類技能薄而門閥髙請裁諸從沈既濟論四太之<lb/>
弊亦曰世胄之家太優此任子之失也㑹昌以後公卿<lb/>
子弟朋比貴好益妨平進之路矣於是武宗决意黜之<lb/>
李徳裕以無名弟為宰相甚欲扶持主張不免深疾進<lb/>
士曰朝廷顯官須公卿子弟為之大抵唐之末造也任<lb/>
<pb n="KR3k0029_WYG_083-18a"/>
止於同産若子者漢法也任止於子若孫者唐法也文<lb/>
武䕃補之制自是不廢<lb/>
後唐天成三年凝和奏齋郎嵗以三十人為限同光二<lb/>
年奏千牛左右仗各六員嵗以十二員為限<lb/>
宋乾徳元年詔减每嵗奏補千牛齋郎之類嵗凡補二<lb/>
十五員建隆初嵗制禮部補齋郎兵部補進馬以三事<lb/>
覆試之曰身曰年曰通書官而不實主者坐之故奚璵<lb/>
王貽孫坐補進馬失實而貶官趙元拱髙元緒坐補齋<lb/>
<pb n="KR3k0029_WYG_083-18b"/>
郎失實而貶官是也<hi>年辰在後</hi>
藝祖初定任子之法䑓省六品諸司五品必嘗登朝厯<lb/>
兩任然後得請不請者則不補矣<lb/>
太宗淳化始因改元恩霈文班中書舍人武班大将軍<lb/>
以上並許䕃補如遇轉品即許更䕃一子而奏薦之廣<lb/>
自此始<lb/>
至道二年始有夀寧節推恩之令則聖節奏薦自此為<lb/>
例<lb/>
<pb n="KR3k0029_WYG_083-19a"/>
真宗大中祥符元年始有東封禮畢推恩之令則郊禋<lb/>
奏薦自此為例前朝患之累常裁定聖節奏薦自嘉祐<lb/>
元年罷今唯郊禋如故至于致仕遺表之恩凡予之皆<lb/>
特典也而後亦為定制至于熈寧始裁定諸衛将軍諸<lb/>
司副使累奏不得過二人非任路分都監差遣即須入仕<lb/>
三十年方聴奏薦而限年限員之法立<lb/>
宣和四年中大夫至帶職朝奉郎入官十五年諸衛大<lb/>
将軍武功至武翼大夫入官二十年宣和四年𠡠内侍<lb/>
<pb n="KR3k0029_WYG_083-19b"/>
郎官武功大夫至武翼郎累奏不得過二人肆于孝宗<lb/>
法度益嚴<lb/>
淳熈九年更務裁抑始立郊禋䕃補恩澤止数宰相十<lb/>
人開府儀同三司以上同執政八人侍從六人觀察使<lb/>
至節度使侍御史同中散大夫至中大夫右武大夫至<lb/>
通侍大夫同帶職朝奉郎朝議大夫三人武翼大夫至<lb/>
武功大夫同致仕遺表恩澤文臣見任宰相八人<hi>舊十二人</hi>
曽任宰相七人<hi>舊十一人</hi>見任執政六人<hi>舊九/人</hi>曽任執政<hi>謂帶</hi>
<pb n="KR3k0029_WYG_083-20a"/>
<hi>職者</hi>五人<hi>舊七人</hi>在内侍從在外待制以上或不帶職大中<lb/>
大夫以上二人<hi>舊三人</hi>無遺表止得致仕者侍御史<hi>舊二人</hi>
中散中奉至中大夫<hi>舊二人</hi>朝奉郎至朝議大夫一人武<lb/>
臣見任使相七人<hi>舊七人</hi>曽任使相六名<hi>舊八人</hi>見任執政<lb/>
太尉<hi>謂許依執政官例者</hi>六名<hi>舊七/人</hi>曽任執政節度使五人<hi>舊七人</hi>
諸衛上将軍至承宣使四人<hi>舊五人</hi>觀察使三人<hi>舊四人</hi>通<lb/>
侍大夫二人<hi>舊四人</hi>正侍至右武大夫<hi>舊三人</hi>諸衛大将軍<lb/>
武功至武翼大夫<hi>遥郡同</hi>一人<hi>自祥符以後始有郊祀大禮致仕遺表之例</hi>太<lb/>
<pb n="KR3k0029_WYG_083-20b"/>
祖太宗朝無有也韓令贇以節度使卒劉蟠以諫議大<lb/>
夫卒皆以特恩官其子胡旦乆厯侍從以目疾致仕為<lb/>
子求官僅得試銜是無遺表致仕之例也王超入為殿<lb/>
帥出歴四鎮建鉞秉旄二十年而身殁之後其子徳用<lb/>
始以天平軍牙校補官是三衙方鎮亦無奏䕃之法矣<lb/>
魏咸信以都尉建節時請於朝始官其子是公主亦無<lb/>
奏䕃之法矣趙普佐命元勲乆居将相之任未嘗為子<lb/>
求官太祖亦不行延賞之典他日特授承昭為六宅使<lb/>
<pb n="KR3k0029_WYG_083-21a"/>
已為厚恩矣○以上周禮通典唐志漢書續通鑑節修<lb/>
再考宋朝任子<lb/>
太祖建隆開寳猶循古制宰相止賜一子官故沈倫盧<lb/>
多遜子並為水部員外郎參知政事樞宻副使之子或<lb/>
為供奉官○帝嘗言資䕃子弟但能在家彈琵琶弄絲<lb/>
竹豈能得治官於是不許親民<hi>寳訓</hi>
建隆四年詔尚書禮部所補太廟齋郎自今每嵗齋郎<lb/>
以十五人為額其䕃補人並須年貌合格試念書精熟<lb/>
<pb n="KR3k0029_WYG_083-21b"/>
如經試引驗不合元敕其本司官並當貶降千牛進馬<lb/>
亦同每年所補各减二員<lb/>
乾徳五年虞部郎中趙元拱國子監奏延緒坐試齋郎<lb/>
念經不實皆責授二年周易博士奚嶼坐試進馬不實<lb/>
責降舊制䑓省六品諸司五品已上官皆得補䕃進馬<lb/>
嵗兵部試念經籍熟者中選齋郎亦然試於禮部至是<lb/>
陶榖子鄑求補殿中省進馬而所試令未精榖知私請<lb/>
於嶼即以鄑合格聚問事發案之故有是命榖亦奪兩<lb/>
<pb n="KR3k0029_WYG_083-22a"/>
月俸<hi>㑹要</hi>
太宗至道二年詔自五品以上任子不得復擢太祝悉<lb/>
令同學究出身依例選集先是帝謂宰相曰膏梁之族<lb/>
官勲已崇貴子孫仕宦者多至四五人每覃慶中多授<lb/>
以稱官未幾即授正員不十數年半至闕籍此其弊政<lb/>
亟宜革之故有是詔○尚書禮部補齋郎兵部補千牛<lb/>
進馬挽郎遇山林則補之也<hi>㑹要</hi>
真宗咸平四年校書郎張褒言文武臣僚䕃補子孫殁<lb/>
<pb n="KR3k0029_WYG_083-22b"/>
於王事親属授官者涖事不學動成過咎持禄自滿豈<lb/>
知民情欲望自今並令先具所習文武書計事業差官<lb/>
攷試随其所長量才任使若無可采者乞授散官且令<lb/>
習業假有所立許上書求試攷較中程即與等第差遣<lb/>
仍詔樞宻直學士馮拯陳堯叟同詳定聞奏拯言準禮<lb/>
部令式所補齋郎須兩經粗通文義今奏補多是不經<lb/>
考試便授京秩州縣官及諸色出身若依式求文義粗<lb/>
通然後補署又慮難頓改更欲望自今文武臣僚奏補<lb/>
<pb n="KR3k0029_WYG_083-23a"/>
及殁於王事子孫骨肉内京官候至求差遣時審官院<lb/>
官員親冩家状仍令讀一經家状取書札稍堪讀書取<lb/>
精熟無誤者方為合格依例且與監當若在任别無贓<lb/>
罪顯有勞績候得替許與事状進呈取㫖其直授州縣<lb/>
官等委銓司依此攷試候合格方得給簽符厯子發遣<lb/>
赴任得出身人至參選日亦依此施行不合格者並殿<lb/>
一選本官且令習學候次年依此再行考試<lb/>
咸平五年詔自來臣僚並奏異姓召門客或除簿尉賜<lb/>
<pb n="KR3k0029_WYG_083-23b"/>
出身今並罷之<hi>㑹要</hi>
大中祥符二年詔門資求差遣者當於國學習書以二<lb/>
年為期仍令審官院判監次考試訖以名聞<hi>寳訓</hi>
乾興元年翰林學士李維晏殊等言竊自至道中<lb/>
太宗三年時宋白梁周翰各奏姪男充永定陵挽郎臣<lb/>
維有外甥王諫臣殊有堂弟詢欲望充永定陵挽郎上<lb/>
從之<hi>㑹要</hi>
仁宗大聖九年王竦等挽郎注官如齋郎例<lb/>
<pb n="KR3k0029_WYG_083-24a"/>
慶厯三年九月開天章閣責治范仲淹富弼有曰自我<lb/>
真宗皇帝以太平之樂與臣下共慶恩澤漸廣大任子<lb/>
孫法弊冗濫日増請罷少司監以上乾元節恩澤正郎<lb/>
以下君監司邉任須在職二年始得䕃子弟大臣不得<lb/>
薦子弟在館閤<hi>長編</hi>十一月丁亥詔周大司樂掌學政以<lb/>
六藝教國子則官材盖本於教胄而今之䕃法推恩太<lb/>
廣以致疎宗蒙澤推齒授官未知立身之道從政之方<lb/>
而並階仕進非所以審政重民也其著為令使夫冢嗣<lb/>
<pb n="KR3k0029_WYG_083-24b"/>
先録以篤為後之體支子限年以眀入官之重設考課<lb/>
之格立保任之條古不云乎爵禄者天下之砥石人君<lb/>
所以礪世而磨鈍咨爾庶位體茲意焉自是任子之恩<lb/>
殺矣然猶未大艾也<hi>同上</hi>
慶厯八年九月己未殿中侍御史何郯言近年大臣罷<lb/>
兩府任便陳乞子弟召試充館職或出身用為恩例望<lb/>
自今後館閣不許臣僚陳乞子弟外其陳乞及奏舉人<lb/>
同試以塞私倖詔今後臣僚奏子弟姪等乞出身及館<lb/>
<pb n="KR3k0029_WYG_083-25a"/>
職如有合該恩例者送學士院精加考試候㸃到等第<lb/>
臨時取㫖<lb/>
至和二年諫官李東之言徃年减省䕃補近臣但於服<lb/>
属踈逺者舉行數事而已使天下議論不厭伏大凡立<lb/>
法自貴始則人無怨心請先自嬪御宗室兩府大臣以<lb/>
至帶職員外諸司副使内臣之家一切裁損於是詔兩<lb/>
制䑓諌定議以聞<hi>長編</hi>
嘉祐元年初龍圖直閣學士李柬之請定選舉補䕃之<lb/>
<pb n="KR3k0029_WYG_083-25b"/>
法知諫院范鎮侍御史毋湜翰林學士承㫖孫抃等亦<lb/>
更進其言自是每嵗减入流者無慮三百員長御史李<lb/>
絃言比奏薦親属無親踈之禁因得以冒為奸諫議大<lb/>
夫趙相以孫為子取為髙䕃自非具陳朝廷曷究其弊<lb/>
端乃詔自今奏薦子弟皆言服紀親踈即不奏無服之<lb/>
親<lb/>
嘉祐五年以内外官冗令䑓諫六品諸司五品一郊而<lb/>
任一人者增為兩嵗兩制以上一嵗而任一人増為三<lb/>
<pb n="KR3k0029_WYG_083-26a"/>
嵗<hi>長編</hi>
神宗熈寧元年八月初御史張唐英乞兩府兩制奏弟<lb/>
姪並受職官大卿監亦罷奏子京官諫官吳申乞内自<lb/>
后妃外自宰相並權罷奏薦十年致仕遺表許奏一人<lb/>
兩府奏子孫終身無過五人兩制三人卿監二人郎中<lb/>
一人郎官員外郎龎元英乞諸司副使帶提㸃刑獄及<lb/>
閣門都事舍人比帶職員外郎兩遇郊任子其餘悉罷<lb/>
諌官吳充乞裁定妃嬪外戚遇聖節奏親属恩數詔兩<lb/>
<pb n="KR3k0029_WYG_083-26b"/>
制同定<hi>長編</hi>○學士承㫖王珪等議乞宰相使相奏再從<lb/>
弟姪並與試銜大卿監遇郊奏子一人初等職官少卿<lb/>
監兩遇郊奏一人待制觀察使以上三遇郊奏異姓一<lb/>
人諸妃每遇同天節郊禮奏一人縣主每遇郊奏子一<lb/>
人三司副使兩遇郊奏一人並從之<lb/>
哲宗元祐元年八月右司諫蘓轍言臣伏見祖宗舊法<lb/>
凡䕃補子弟皆限二十五嵗然後出官守選逢恩乃得<lb/>
注官從来乆逺習以為常先朝患天下官吏不習法令<lb/>
<pb n="KR3k0029_WYG_083-27a"/>
欲誘之讀法乃令䕃補子弟不復限二十五嵗出官許<lb/>
令試法通者注官自是天下官吏爭誦律令於事不為<lb/>
無益然人既習法則試無不中故䕃補者例减五年遂<lb/>
令吏部員多闕少差注不行臣愚以為宜復祖宗守<lb/>
選之舊而選滿之日兼行先朝諸侯之科此亦今日之<lb/>
便也<hi>長編</hi>○十一月右司諫王覿言臣伏見給率左右司<lb/>
郎官等準朝㫖用度裁减入流人數臣竊見文臣與武<lb/>
臣任子之法殊有未均文臣承議郎班列既在武臣諸<lb/>
<pb n="KR3k0029_WYG_083-27b"/>
司副使之上而諸司副使品常調今得任子承議郎以<lb/>
上至朝請郎非帶職者皆不得任子以品秩言之武臣<lb/>
親文臣若皆常調雖諸司使猶未可以任子也况副使<lb/>
哉盖前日諸司副使員少任子不多而入流之人未冗<lb/>
也推恩稍廣無所不可今副使員多任子者衆而入流<lb/>
之人冗甚則理當比類文臣重别立法伏望聖慈指揮<lb/>
下有司與前項裁减入流事一處相度施行<hi>長編</hi>
孝宗淳熈七年臣僚劄子乞明詔有司将銓試終場合<lb/>
<pb n="KR3k0029_WYG_083-28a"/>
取人數令本經及法律試官各取其半本經取者以法<lb/>
律兼場法律取者以本經為兼場庶幾不廢舊規任子<lb/>
益加勉焉<hi>朝報</hi>
淳熈九年臣僚乞自今以始文臣員郎武臣副使終身<lb/>
止得任一子員郎不許於貼職副使不許於隔郊自正<lb/>
郎正使以上其再遇大禮者則増至於三隔郊者則展<lb/>
至于再非侍從則無遺表自侍從以上其生前曽經奏<lb/>
薦者於致仕遺表皆損於在格之半仍以品秩之崇卑<lb/>
<pb n="KR3k0029_WYG_083-28b"/>
立為員額之定數若一品則通許䕃補幾人而止秩而<lb/>
下之各為限額<hi>朝報</hi>
再論任子得人<lb/>
漢汲黯自衛君十世為卿黯以父任為郎為太子洗馬<lb/>
後仕武帝諫諍剛直義形於色<lb/>
張安世以父任為郎上亡書三篋詔問莫能知惟安世<lb/>
識之後定策立昭帝<lb/>
金日磾世名忠孝七世内侍<lb/>
<pb n="KR3k0029_WYG_083-29a"/>
東漢楊靈至彪四世太尉徳業相繼<lb/>
唐蕭瑀至遇八葉宰相名徳相望與唐盛衰張嘉貞至<lb/>
洪靖三世宰相李徳裕補䕃校書郎深嫉進士因曰朝<lb/>
廷顯官須公卿子弟為之何者少習其業自熟朝廷事<lb/>
䑓閣之儀不教而自成子弟未易可輕徳裕之論偏異<lb/>
<hi>並本傳</hi>
宋朝韓維忠憲公億之子以䕃補将作監簿後為門下<lb/>
侍郎范純仁文正公次子以恩授太常寺太祝後中進<lb/>
<pb n="KR3k0029_WYG_083-29b"/>
士第元祐中兼中書侍郎曹瑋彬之子以父任西頭供<lb/>
奉官為将四十年用兵未嘗一衂种世衡放之兄子以<lb/>
䕃補将作監簿為将有智畧用間精宻素得属羌心復<lb/>
定和戎之䇿<hi>並言行録</hi>
大臣不求任子<lb/>
宋太祖時趙普為相及歴三鎮節度未嘗為子求官太<lb/>
宗特授六宅使<hi>寶訓</hi>○吕蒙正三入中書未嘗為姻戚徼<lb/>
寵澤從簡書奏補之制宰相奏子起家即授水部員外<lb/>
<pb n="KR3k0029_WYG_083-30a"/>
郎加朝階公奏曰臣昔忝甲科及第釋褐止授六品京<lb/>
官况天下才能老於巖穴不能霑寸禄者無限今從簡<lb/>
始離襁褓一物不能知膺此寵命恐罹隂譴止乞以臣<lb/>
釋褐所授官補之自此為制<hi>湘山野録</hi>
　<lb/>
　<lb/>
　<lb/>
　<lb/>
<pb n="KR3k0029_WYG_083-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷十七<lb/>
</p>
<p>
</p>
  </div>
</body>
</text>
</TEI>
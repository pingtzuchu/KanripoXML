<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索續集卷二十<lb/>
                </head>
    <p>
<pb n="KR3k0029_WYG_151-1a"/>
欽定四庫全書卷<lb/>
　羣書考索續集卷二十<lb/>
　　　　　　　　　　　　宋　章如愚　編<lb/>
　　律門<lb/>
　　　律數<lb/>
生鍾分子一分　丑一分<hi>二三三而積</hi>　寅九分<hi>八</hi>　卯二<lb/>
十七分<hi>七六二其實</hi>　辰八十一分<hi>六十四四其實</hi>　　亥十七萬<lb/>
七千一百四十七分<hi>六萬五千五百三十六三三而積三其法也一倍而為二或一演而</hi>
<pb n="KR3k0029_WYG_151-1b"/>
<hi>為四所謂倍其實五其實也</hi>○太史公曰以下生者倍其實三其法<lb/>
以上生者四其實三其法六者子為陽丑為隂陽生隂<lb/>
為下生隂生陽為上生子一分也三三而積則下生丑<lb/>
得三分是所謂三其法也一為實一則倍之而為二故<lb/>
丑三分而又有二云者倍其實也丑為隂寅為陽自丑<lb/>
三分而上生寅九分亦三其法也二為實而四之則為<lb/>
八故寅九分而又有八云者四其實也自丑順數至亥<lb/>
但推此例筭法則得十七萬七千一百一十七分皆二<lb/>
<pb n="KR3k0029_WYG_151-2a"/>
其法之所積也又有六萬五千五百三千六云者皆倍<lb/>
其實之所積也漢志曰數起於黄鍾始於一而三之三<lb/>
三而積之歴十二辰之數十有七萬七千一百四十七<lb/>
而五數偹即此之謂也太極元氣函三為一變一而三<lb/>
變三而九故曰一十百千萬本起於黄鍾之數也<lb/>
生黄鍾九陽數之極故黄鍾乃陽之長其律九寸六隂<lb/>
數之極故林鍾為隂之長其律六寸太史公論黄鍾之<lb/>
術乃曰上九商八羽七角六宫五徵九置一而九三之<lb/>
<pb n="KR3k0029_WYG_151-2b"/>
以為法實如法得長一寸凡得九寸命曰黄鍾<hi>隋志以十辰為</hi>
<hi>成數以十二辰為該數以為律積以成法除該積得九寸即黄鍾律之長也此二説叩之能筭法者見一生三</hi>
<hi>三生九而已實如法得九寸者一為本數之實如三三而積之法以乗之則得九寸也以成法除該積者十二</hi>
<hi>為該數如三三而積之法除去其三亦九寸也</hi>
六觚筭法六觚者周流六虛之象也其筭法用竹徑一<lb/>
分長六寸二百七十一枚而成六觚為一握蘓林曰觚<lb/>
角也度角至角其度一寸靣容一分筭九枚六九五十<lb/>
四筭中積凡得二百七十一枚孟康曰以四十九䇿成<lb/>
<pb n="KR3k0029_WYG_151-3a"/>
陽六爻為乾乾之䇿二百一十六以成六爻是為周流<lb/>
六虚之象也夫乾䇿二百一十六而六觚則二百七十<lb/>
一止言乾之䇿而不及坤之䇿何也按隋志曰筭用竹<lb/>
廣一分長三寸正䇿三亷<hi>三脊也</hi>積二百一十六枚成一<lb/>
觚乾之䇿也負䇿四亷積一百四十四枚成方坤之䇿<lb/>
也校之漢志徑一分與二分之説不同長六寸與三寸<lb/>
之説不同二百七十一枚與乾坤之䇿三百六十之説<lb/>
不同是則漢志之法畧隋志之法詳也要之漢志六觚<lb/>
<pb n="KR3k0029_WYG_151-3b"/>
容筭二百七十一者筭徑一分故其中所容多也隋志<lb/>
六觚容筭二百一十六枚者筭廣二分而三亷故其中<lb/>
所容少也漢志以徑象黄鍾之律一分而長象林鍾之<lb/>
律六寸用此法則二百七十一筭不能象乾䇿坤䇿之<lb/>
數矣隋志以觚象乾䇿以方象坤䇿觚方皆經十二辰<lb/>
之數<hi>見本文</hi>用此法則正䇿二分而三亷負䇿二分而四<lb/>
亷其長皆不逾三寸用此法則其長其徑不能象林鍾<lb/>
黄鍾之數矣大抵天地有生成之數積筭有乗除之法<lb/>
<pb n="KR3k0029_WYG_151-4a"/>
推而廣之一十百千萬非假觚方之筭則不可也其觚<lb/>
方之制竹筭長徑之數其間雖黙有自然之理足以象<lb/>
乾坤律吕之義茍不能推廣無窮之數而待求工於一<lb/>
握之筭溺意於方觚之噐取彼合此分多配寡殆非深<lb/>
於筭術者也<lb/>
乾坤之䇿二篇之爻乾一爻三十六䇿者陽數九四九<lb/>
三十六也六爻則二百一十六䇿也坤一爻二十四䇿<lb/>
者隂數六四六二十四也六爻則一百四十四䇿也合<lb/>
<pb n="KR3k0029_WYG_151-4b"/>
乾坤之䇿則共成三百六十䇿當期之日也又二篇之<lb/>
䇿三百六十四者此以六十四卦推演之也一卦六爻<lb/>
六十四卦則三百八十四爻也又乾坤之䇿推而演之<lb/>
則得萬一千五百二十當萬物之數也夫三百八十四<lb/>
爻半為陽半為隂毎一半則計一百九十二爻凡一爻<lb/>
計三十六䇿則合得六千九百一十二䇿也隂爻一百<lb/>
九十二凡一爻計二十四䇿則合得四千六百單八䇿<lb/>
也六千九百一十二加四千六百單八則共成一萬一<lb/>
<pb n="KR3k0029_WYG_151-5a"/>
千五百二十也復以乾坤之䇿乗二篇之䇿也乾䇿老<lb/>
陽坤䇿老隂也二篇之䇿老隂老陽變生少隂少陽為<lb/>
三百八十四爻也<lb/>
天地之數大衍之數大衍之數五十其用四十有九天<lb/>
數二十有五<hi>一三五七九共二十五也</hi>地數三十<hi>二四六八十共三十也</hi>凡天<lb/>
地之數五十有五以五行氣通凡五行减五大衍又减<lb/>
一故四十九也姚信云天地之數五十有五其六以象<lb/>
六畫之數兼虛一之數共為六畫<hi>此説尤非</hi>故减之而用四<lb/>
<pb n="KR3k0029_WYG_151-5b"/>
十九也王弼云演天地之數所頼者五十也其用四十<lb/>
九其一不用也不用而用以之通非數而數以之成斯<lb/>
易之太極也四十有九數之極也<hi>云演天地之數是云數之極非</hi>甞因<lb/>
諸家之説而攷之易係之文首言乎大衍之數之用次<lb/>
及乎分二掛一揲四歸竒之法又其次始言天地之數<lb/>
五十有五以成變化而行鬼神又其次則言乾坤之䇿<lb/>
當期之日與萬物之數故其末總提上文云是故四營<lb/>
而成易十有八變而成卦引而伸之觸類而長之天下<lb/>
<pb n="KR3k0029_WYG_151-6a"/>
之能事畢矣顯道神徳行是故可與酬酢可與佑神矣<lb/>
觀聖人立言之意不先言天地之數五十有五而先言<lb/>
大衍五十者明所主在大衍也明大衍包天地之數而<lb/>
非天地之數生大衍也何者天之數可名以一三五七<lb/>
九地之數可名以二四六八十也大衍虛一不用則不<lb/>
可以名求無名為有名之宗故大衍足演天地之數也<lb/>
其用四十有九以生天地之數而為天地樞故五竒五<lb/>
偶推而至於五十有五此天地之數此乾坤之䇿亦自<lb/>
<pb n="KR3k0029_WYG_151-6b"/>
大衍而生也<lb/>
注大衍揲蓍乾䇿三十六為老陽坤䇿二十四為老隂<lb/>
乾坤之䇿自大衍生也此所謂引而伸之觸類而長之<lb/>
之意也此顯道神徳行所以形容虛一不用之意也虚<lb/>
一不用太極之道也分而為二以象两太極生兩儀也<lb/>
揲之以四而象四時即兩儀生四象也<hi>注九六七八為四象</hi>十有<lb/>
八變而成卦四象又生八卦也此非大衍生天地之數<lb/>
而何茍曰天地之數五十有五去其六而為大衍之數<lb/>
<pb n="KR3k0029_WYG_151-7a"/>
則是天地之數演大衍非大衍之數演天地也是兩儀生太極<lb/>
非太極生兩儀也惟王弼之注黙諭此意故曰演天地<lb/>
之數所頼者五十也不曰天地之數演大衍而曰大衍<lb/>
之數演天地不曰所頼者五十五而曰所頼者五十<lb/>
明五十五之數頼五十之數以生也又曰其一不用易<lb/>
之太極也是亦太極生兩儀之意歟雖然王弼之言固<lb/>
足以知大衍之奥㫖其曰四十九者數之極惟此言為<lb/>
害理大衍之數茍極於此則其用何以窮變化哉此用<lb/>
<pb n="KR3k0029_WYG_151-7b"/>
數也非極數也或者以為整數亦非也唐僧一行倚大<lb/>
衍之數以立厯法自十百而至于千萬自千萬而至于<lb/>
億兆悉是道也其數何窮極之有哉一行言虚一包四<lb/>
十九之用即太極之説矣其演生數成數即太極生天<lb/>
地也其所謂揲餘䇿實即乾坤二篇之䇿也至於天地<lb/>
之數五十有五所以不用其五而為大衍者何意一行<lb/>
則未甞言之又以大衍之數非生於天地之數也一行<lb/>
猶知此意何鄭康成姚信之不悟也<hi>一行曰兼生成數而為天地之數以</hi>
<pb n="KR3k0029_WYG_151-8a"/>
<hi>五位取之復得二中之合者生數一二三四五共十五也成數六七八九十共四十也十五四十共五十五也</hi>
<hi>故曰大衍兼生成之數為天地之數</hi>
大衍筭法<hi>乾老陽坤老隂震坎艮三少陽巽離兊三少隂以此為次第亦可</hi>○聖人揲<lb/>
蓍虛一分二掛三揲四歸竒再扐確然有法象非茍作<lb/>
也故五十而用四十九分於兩手掛其一則存者四十<lb/>
八以四揲之十二揲之數也左手滿四矣乃扐其八而<lb/>
謂之多左手餘一則右手餘三左手餘三則右手餘一<lb/>
左手餘二右手以餘二矣乃扐其四而謂之少三少則<lb/>
<pb n="KR3k0029_WYG_151-8b"/>
扐十并掛而十三其存者三十六為老陽<hi>乾</hi>以四計之<lb/>
則九揲也故稱九三多則扐二十四并掛而二十五其<lb/>
存者二十四為老<hi>交</hi>隂<hi>坤</hi>以四計之則六揲也故稱六<lb/>
一少兩多則扐二十并掛而二十一其存者二十八為<lb/>
少<hi>单</hi>陽以四計之則七揲也故稱七一多兩少則扐十<lb/>
六并掛而十七其存者三十二為少隂以四計之則八<lb/>
揲也故稱八所謂七八九六者盖取四象之數也於是<lb/>
五十之䇿不可増損増一損一則不可揲之矣故王弼<lb/>
<pb n="KR3k0029_WYG_151-9a"/>
述天下之㫖曰演天地之數所頼者五十也茍謂聖人<lb/>
以五行天五之故特减其五則未知不减之時當如何<lb/>
揲也<hi>曰少者皆陽爻也曰多者皆隂爻也一少而二多震之象也</hi>☳<hi>二多而一少艮之象也</hi>☶<lb/>
<hi>一多而二少兊之象</hi>☱<hi>二少而一多/巽之象也</hi>☴<hi>一多一少而復/一少坎之象也</hi>☵<hi>一少一多而復</hi>
<hi>一少離之象也</hi>☲<hi>九六各一乾父坤母也十八各三六子也震長男坎中男艮少男三少陽也巽長女離中</hi>
<hi>女兊少女三少隂也掛左則數右掛右則數左</hi>
九流筭法<hi>東漢志鄭𤣥傳學九章筭術注云周公所作也凡有九篇一日方田粟米差分少廣均輸</hi>
<hi>傍要盈不足九鈎股與此大同小異馬援採為九章注云劉徽所作</hi>○隋志論一十百千<lb/>
<pb n="KR3k0029_WYG_151-9b"/>
萬之數有律度嘉量衡厯率之别所謂田疇界域二曰<lb/>
粟米<hi>王荆公立方田之法亦方田之意祖冲之等法程粟一斛積二千七百寸程米一斛積比上則八十</hi>
<hi>寸是也</hi>以御交質變易三曰衰分以御貴賤禀粟<hi>一行曰法有轉</hi>
<hi>分有列衰衰進退之象</hi>四曰少廣以御積羃方圎<hi>祖冲之有差羃法隋志論斛羃</hi>
<hi>若干斛積若干</hi>五曰商功以御功程積實<hi>即隋志程粟米知度量廣狹淺深之數也</hi>
六曰均輸以御逺近勞費<hi>豈桑洪羊均輸之意耶</hi>七曰盈朒以御<lb/>
隠雜互見<hi>一行歴法進為盈退為朒</hi>八曰方程以御雜揉正負九曰<lb/>
句股以御髙深廣逺<hi>即王蕃句股之法也測日景之類</hi>皆乗以散之除<lb/>
<pb n="KR3k0029_WYG_151-10a"/>
以聚之齊同以通之合有以貫之則筭數之方盡於此<lb/>
矣<lb/>
周徑宻率隋志曰古之九數員周率三員徑率一其術<lb/>
踈舛自劉歆張衡等各設新率未臻折𠂻惟宋祖冲之<lb/>
以宻法推之其員徑一億為一丈員周盈數三丈一尺<lb/>
四寸一分五厘九毫二杪七忽朒不足數也只少一忽<lb/>
正數又在盈朒二限之間宻率員經一百一十三員周<lb/>
三百五十五約率員徑七員周二十二觀冲之之法即<lb/>
<pb n="KR3k0029_WYG_151-10b"/>
徑一周三徑三周九之法耳特其計析毫厘故徑上於<lb/>
一而周三則有竒推而廣之徑七周二十二而約率已<lb/>
加一分矣又推而廣之員徑一百十三員周三百五十<lb/>
五而宻率已加十六分矣又推而廣之則盈朒所爭止<lb/>
於二忽而正數又在盈朒之間此其計之詳悉一至此<lb/>
極隋志所謂古者周三徑一之説其術踈舛也雖然銖<lb/>
銖而稱至石必差寸寸而度至丈必過古人約法亦未<lb/>
容以踈舛忽之　中數　生數　成該　法實　損益<lb/>
<pb n="KR3k0029_WYG_151-11a"/>
　乗除　正負　約宻　脁朒　周徑　肉好　庣羃<lb/>
天之中數五五在一三七九之中也地之中數六六在<lb/>
二四八十之中也一生數也一至五為生數六至十為<lb/>
成數置一得九九與一為十也三三而積歴十辰所得<lb/>
之數者成數也<hi>一萬九千六百八十三</hi>又三三而積歴十二辰所<lb/>
積之數<hi>十七萬以上</hi>謂之該數也<hi>該者無不遍也與積同</hi>黄鍾之法即<lb/>
三三而積之謂也黄鍾之實即充其始數而至於無不<lb/>
該遍倍其實四其實之謂也<hi>一變為二倍其實也二變為八四共實也</hi>益者<lb/>
<pb n="KR3k0029_WYG_151-11b"/>
三分而益一則得四分損者三分而損一則得二分此<lb/>
上下生之法也乗者以二乗九則十八也<hi>二九十八黄鍾九寸乗之</hi>
<hi>得十八寸也三乗四乗皆然</hi>除者十八而三分除則得六也<hi>十八寸除十二</hi>
<hi>寸止有六寸即黄鍾下生林鍾也</hi>二乗而三約之即此意也正䇿者陽<lb/>
䇿也負䇿者隂䇿也抱陽而負隂之義也約率者大綱<lb/>
也宻率者細目也九流筭法之極也朓者過也與盈同<lb/>
朒者不及也與縮同消息盈虚進退逆順屈伸先後隨<lb/>
立法之意而輕重也員而圍之為周頋忖量之為徑體<lb/>
<pb n="KR3k0029_WYG_151-12a"/>
爲肉孔為好不滿處為庣包而度一為羃<hi>朓土了反朒女六反庣他</hi>
<hi>彫反</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_151-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索續集卷二十<lb/>
</p>
<p>
</p>
  </div>
</body>
</text>
</TEI>
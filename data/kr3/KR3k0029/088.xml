<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷二十二</head> <lb/>
    <p>
<pb n="KR3k0029_WYG_088-1a"/>
欽定四庫全書<lb/>
　羣書考索後集卷二十二<lb/>
　　　　　　　　　　　　宋　章如愚　編<lb/>
　　官制門<lb/>
　　　漢官<lb/>
漢世公有三等太師太傅太保為上公丞相太尉御史<lb/>
大夫為三公大将軍驃騎車騎将軍為比公卿有三等<lb/>
前後左右将軍為上卿太常至少府皆稱正卿執金吾<lb/>
<pb n="KR3k0029_WYG_088-1b"/>
太子太傅将作少府詹事大長秋水衡都尉京兆馮翊<lb/>
扶風為陪卿大夫有三等二千石為上大夫千石為中<lb/>
大夫六百石為下大夫大夫之下復有士劉劭爵制曰<lb/>
自一爵以上至不更為四等皆士也而本表比六百石<lb/>
有博士之官意者爵自公士至不更官自比六百石以<lb/>
下至百石皆士秩也丞相與御史大夫稱兩府兼將軍<lb/>
或稱四府或稱五府光禄勲稱内卿光禄勲王龔以外<lb/>
属内卿校書内朝稱朝者博士稱禮官司𨽻刺史稱奉<lb/>
<pb n="KR3k0029_WYG_088-2a"/>
使丞相掾吏稱宰士太守稱郡守又稱明府此漢官稱<lb/>
謂之大凢也漢之三公分掌九卿而侍御史則分刺守<lb/>
相守相則察守尉令長然有事御史下相國相國下諸<lb/>
侯王御史中執法下郡守有議論則中二千石二千石<lb/>
博士議郎諫大夫等雜議大率紀綱皆有條緒今自三<lb/>
公言之漢初以丞相御史大夫太尉為三公其名雖均<lb/>
而其權實差武帝罷太尉而置大司馬成帝改御史大<lb/>
夫而置大司空哀帝又改丞相為大司徒而遂正三公<lb/>
<pb n="KR3k0029_WYG_088-2b"/>
之名方漢之初丞相之權最尊大尉特佐其職而已籍<lb/>
福說田蚡乃曰魏其為相将軍必為太尉太尉相尊等<lb/>
耳至是太尉之權始無異於丞相耳故事御史大夫奏事<lb/>
㑹廷中差居丞相後不當與丞相均禮蕭望之為御史<lb/>
大夫乃不禮於丞相至是御史之權始不下於丞相惟<lb/>
宣帝能加禮丞相稍抑御史而不使之抗尊武帝寵假<lb/>
大司馬之權而不任宰相故終漢之世大司馬專秉國<lb/>
政而丞相具位行文書大司馬古之六卿掌兵者也自<lb/>
<pb n="KR3k0029_WYG_088-3a"/>
漢以太尉改置而兵柄不移致使其權在丞相上以貽<lb/>
異日之禍其来逺矣今自丞相而言之漢初選用人才<lb/>
盡出丞相髙祖詔郡國舉賢良必遣詣相國府書行義<lb/>
年武帝之初衛綰奏罷賢良治申韓蘓張者竇嬰田蚡<lb/>
推轂趙綰王臧薦人或起家至二千石武帝隂欲殺其<lb/>
權遂増重加官之制朝夕在側以薦導人物嚴助侍中<lb/>
則薦朱買臣衛青侍中則薦主父偃楊得意侍中則薦<lb/>
司馬相如而宰相之權盡矣故公孫𢎞雖開東閣而不<lb/>
<pb n="KR3k0029_WYG_088-3b"/>
聞薦士李蔡以後客館丘墟矣不獨此也吕后欲王諸<lb/>
吕問右丞相陵左丞相平而不及趙堯文帝錢榖斷獄<lb/>
之問不過右丞相勃左丞相平而不及張蒼是御史大<lb/>
夫雖名三公特副丞相而已九章之律定於蕭相國收<lb/>
孥之令文帝亦與平勃等論議而後除是法令之更定<lb/>
必歸之造命之地羣有司不與焉景帝寵任晁錯多所<lb/>
變更内史更法定令而列卿未免出位之思御史謀削<lb/>
七國而已無復副貳丞相之實漢制之壊開端於此迨<lb/>
<pb n="KR3k0029_WYG_088-4a"/>
武帝抑又甚焉自武帝任中大夫侍中而謂丞相為外<lb/>
朝而内庭之事宰相不與知矣自九卿之更進用事事<lb/>
不關决於宰相也而外庭之事宰相不與知矣自其以<lb/>
吏六百石以上調於尚書也而天下之事宰相皆不與<lb/>
知矣建水衡之官以侵大農之職置中都三十六獄以<lb/>
紊廷尉之權九卿更進用事而事不關於石慶御史言<lb/>
事日旰而事多决於張湯甚者趙禹以中大夫更定律<lb/>
令視造命之地何有焉其後游宴後<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>始令中書官章<lb/>
<pb n="KR3k0029_WYG_088-4b"/>
奏霍光以大将軍領尚書其後殆不可言矣今以御史<lb/>
大夫言之漢承秦制以御史副丞相每人主有大事欲<lb/>
與大臣及九卿議則曰制詔御史或羣臣有奏請天子<lb/>
當下與大臣議則曰下御史文帝欲議肉刑則曰制詔<lb/>
御史而兩府同議髙祖封陳平曲逆户口則詔御史而<lb/>
竟行如制書班下諸王國則御史以其制書請於丞相<lb/>
同書而行此之謂御史下相國相國下諸侯王也如制<lb/>
書班下諸郡則御史大夫與中丞同書而不經丞相此<lb/>
<pb n="KR3k0029_WYG_088-5a"/>
之謂御史中執法下郡守是也以御史乃丞相之副而<lb/>
中丞又御史大夫之副諸侯王尊於郡守故丞相主行<lb/>
其尊而御史大夫主行其卑耳自武帝以来凡事多務<lb/>
率意乃專任御史大夫而使之自行張湯為御史大夫<lb/>
議造白金皮幣等丞相李嚴之徒惟取充位皆不與行<lb/>
兒寛為御史大夫與上議行封禅九卿更進用事初不<lb/>
關决於石慶其後東漢輔相權去政事漸歸臺閣盖自<lb/>
武帝始矣今自九卿言之京輔豪右非一縣可令故屬<lb/>
<pb n="KR3k0029_WYG_088-5b"/>
之太常九卿之長列侯屬之主爵尚書主章奏屬之少<lb/>
府皆有本末次第及武帝紛更始置三輔以分太常之<lb/>
權用宦寺為中書謁者而不属少府自改為三輔而太<lb/>
常之權稍微而主爵之職遂廢至昭帝時遂有三輔太<lb/>
常舉賢良三輔太常縱囚徒之言則太常之職輕矣曩<lb/>
時少府有尚書主文書章奏今置中書而以宦寺掌之<lb/>
是章奏皆不由於廟堂也是以其後恭顯得以肆志於<lb/>
其間廷尉本掌獄也而中都官獄又有二十六所以史<lb/>
<pb n="KR3k0029_WYG_088-6a"/>
攷之灌夫繫居室復繫都司空是居室都司空皆獄也<lb/>
謁者詔王商詣若盧詔獄張湯治他囚導官是若盧導<lb/>
官皆獄也典客有别火獄水衡有上林詔獄中尉有寺<lb/>
互都船獄至若北軍尉則主上書者獄他如蠶室暴室<lb/>
皆獄也辛慶忌救劉輔徙共工則共工亦有獄也絳侯<lb/>
囚於請室則請室亦皆獄也是非紛紛而紊亂乎然九<lb/>
卿之名按後漢安紀注以奉常光禄衛尉太僕鴻臚廷<lb/>
尉少府宗正司農為九卿而西漢志所謂奉常光禄勲<lb/>
<pb n="KR3k0029_WYG_088-6b"/>
衛尉太僕廷尉鴻臚宗正司農少府執金吾水衡都尉<lb/>
主爵都尉左内史右内史皆號九卿張禹子宏為太常而<lb/>
傳云官至太常列於九卿張安世子延壽為太僕而傳<lb/>
云歴位九卿張湯為廷尉而傳云及列九卿收接天下<lb/>
名士大夫陳咸為少府而杜鄴傳云咸為少府在九卿<lb/>
髙弟汲黯為主爵都尉而傳云列為九卿鄭當時為右<lb/>
内史而傳云至九卿為右内史此奉常至右内史為九<lb/>
卿之可考者也今自将軍之官言之漢初於左右前後<lb/>
<pb n="KR3k0029_WYG_088-7a"/>
將軍皆不常置或有事將兵則置之尋亦罷去至武帝<lb/>
外事四夷則無日不置嘗攷將軍之號自春秋時已有<lb/>
故公羊傳稱楚子重為將軍左氏傳稱魏獻子為將軍<lb/>
漢因其號所置不一然惟大將軍最貴次驃騎將軍次<lb/>
車騎將軍次衛將軍又有左右前後將軍文帝自代邸<lb/>
夜拜宋昌為衛将軍薄昭為車騎将軍而車騎衛将軍<lb/>
始有定職武帝就軍中拜衛青為大将軍而大将軍始<lb/>
有常職其後復用霍去病為驃騎將軍上官桀為左将<lb/>
<pb n="KR3k0029_WYG_088-7b"/>
軍始有驃騎左右将軍之職用趙充國為後将軍韓増<lb/>
為前将軍始有前後将軍之職其他如師出匈奴則有浮<lb/>
沮匈河浚稽祁連蒲類之號師出兩粤則有伏波樓船<lb/>
戈船下瀨横海之號擊遼東則謂之度遼擊西羌則謂<lb/>
之破羌曰驍騎曰護軍曰輕車曰材官曰代郡曰鴈門<lb/>
曰二師曰強弩曰六人皆其號也武帝之時又増八校<lb/>
曰中壘曰屯騎曰步兵曰越騎曰長水曰胡騎曰射聲<lb/>
曰虎賁凡有八校而刑法志乃曰内増七校盖胡騎不<lb/>
<pb n="KR3k0029_WYG_088-8a"/>
常置也其後以特進領城門兵得舉吏如五府武帝雄<lb/>
材大畧一時紛更其弊乃至此哉<lb/>
　　　漢官<lb/>
漢之遷轉惟上所命初不以品秩髙下為升降故士亦<lb/>
俯首聴命而莫敢有所請張釋之十年不得調揚雄三<lb/>
世不徙官至有為太僕立功自髙及文猶未離乎舊職<lb/>
則何其濡滯若此也賈誼超遷嵗中至大中大夫公孫<lb/>
𢎞徒歩數年至宰相封侯王仲翁補大将軍長史三嵗<lb/>
<pb n="KR3k0029_WYG_088-8b"/>
至光禄大夫若此者又何其速也彼其黜陟進退雖未<lb/>
必皆當其賢否而用舍之權一出於我固未始有資格<lb/>
之拘然朱博傳云刺史居部九嵗舉為守相守相髙第<lb/>
遷為中二千石二千石遷為御史大夫御史大夫任職<lb/>
則為宰相雖然此特常典耳其有異材顯効為時君之<lb/>
所識便復不拘此制漢世尊右卑左故號貶秩為左遷<lb/>
而進居髙位者則云以為右職周昌自御史大夫為趙<lb/>
相髙帝謂曰吾猶知其左遷而陳平為右丞相請以位<lb/>
<pb n="KR3k0029_WYG_088-9a"/>
遜周勃文帝乃以太尉勃為右丞相位第一平徙為左<lb/>
丞相位第二此即尊右卑左之實也然至於大臣之不<lb/>
職者去之可也收其印綬可也亦奚至於左遷他官以<lb/>
辱之也孔光免丞相博陸侯乆之復為光禄大夫位次<lb/>
丞相月餘為御史大夫未幾復為丞相以至韓安國蕭<lb/>
望之翟方進之徒皆以御史大夫左遷為他官彼嘗執<lb/>
天子之政矣嘗正百官而統其權矣今一旦降尊就卑<lb/>
與其僚佐比肩而治事豈所以待大臣哉漢制遷吏三<lb/>
<pb n="KR3k0029_WYG_088-9b"/>
嵗而其他官吏以至倉庫之微初未始有終更之限也<lb/>
自夏侯嬰事髙祖為太僕至文帝世不易其職揚雄為<lb/>
黄門郎厯三世不徙官此其在内然也有為京兆尹九<lb/>
年如張敞有為刺史五年如何武有為郡太守八年如<lb/>
黄霸其在外職亦未嘗不乆任也王嘉謂文帝時吏居<lb/>
官者或長子孫以官為氏其二千石長吏亦安官樂職<lb/>
莫有茍且之意足以見漢之任吏不輕於易置也茍二<lb/>
千石治行課最則持璽書褒寵増秩賜金亦未易遷擢<lb/>
<pb n="KR3k0029_WYG_088-10a"/>
以重斯民去思之心至其屬吏則惟太守察其亷汙而<lb/>
故郡丞雖老聾或以其亷而不欲為數易<hi>黄霸</hi>曺吏書佐<lb/>
選其可用者而罷斥諸病吏<hi>朱博</hi>亦安有具貟而終任者<lb/>
哉當是時惟長安浩穰最為難治而為京兆者雖久不<lb/>
過三二年近者數月一嵗輙毁傷其失以罪過罷<hi>張敞</hi>則<lb/>
知漢之乆任固以吏之循良而姦貪闒冗軰亦豈容久<lb/>
病民哉漢世士大夫自少至老初末始有限也劉向以<lb/>
二十為輦郎陳咸以十八為郎貢禹之子年十二而元<lb/>
<pb n="KR3k0029_WYG_088-10b"/>
帝欲官之其入不幾於濫乎劉辟彊以八十為衛尉公孫<lb/>
𢎞以八十為丞相趙充國以七十餘為後将軍貢禹以<lb/>
八十一遷御史大夫是未至於老廢者皆可以綰綬於<lb/>
朝也平帝元始中龔勝以年老乞骸骨詔䇿遣之始有<lb/>
年至致仕不盡其力之詞後漢左雄議限年法四十以<lb/>
上始舉孝亷是二者得於古人之意也漢無引年之制<lb/>
大夫告老而歸初不以齒論上印綬乞骸骨天子為之<lb/>
賜金安車駟馬以寵其行此其常典然有以故禄歸老<lb/>
<pb n="KR3k0029_WYG_088-11a"/>
于家者張歐周仁萬石君是也有䇿遣其歸而不敢斥<lb/>
名者龔勝邴漢是也有聴其罷歸而就問於其家者趙充<lb/>
國董仲舒是也有不待告謝令奉朝請者張禹孔光是<lb/>
也若是者又皆一時之特恩所以全其終始尊其道徳<lb/>
養其氣體幾於古人之乞言者矣漢律春曰朝秋曰請<lb/>
其禮盖古諸侯之朝聘也後漢和紀注曰奉朝請無員<lb/>
數三公外戚宗室諸侯多奉朝請按石奮以上大夫禄歸<lb/>
老于家以嵗時為朝請是上大夫之致仕者亦當朝請<lb/>
<pb n="KR3k0029_WYG_088-11b"/>
也唯病免者乃得曠廢王陵吳王濞之類是也馮參以<lb/>
列侯奉朝請世祖中興不任功臣以事其加優異者不<lb/>
過以列侯奉朝請留京師盖取馮參故事也凡百官遇<lb/>
視朝無不朝者至蘓武之復為典属國蕭望之之賜爵<lb/>
關内侯張禹之罷相就第孔光之為太師皆止朝朔望<lb/>
盖時君特以優之非常典也漢世百官洗沐之制史氏<lb/>
不著其詳石建為郎中令也傳載其每五日洗沐歸謁<lb/>
親鄭當時為太子舍人也傳載其每五日洗沐常置驛<lb/>
<pb n="KR3k0029_WYG_088-12a"/>
馬長安諸郊請謝賔客按此則知五日一暇者乃漢世<lb/>
官吏之通法薛宣傳云日至休吏東方朔傳云伏日當<lb/>
早歸意漢世百官休告之期如此者尚衆也惜其無可<lb/>
考耳古者名吏休暇曰告漢律二千石有予告有賜告<lb/>
予告者任官有功最法所當得也賜告者病滿三月當<lb/>
免天子優賜其告使得帶印綬将官属歸家治病也至<lb/>
成帝郡國二千石賜告不得歸家和帝世予賜皆絶此<lb/>
孟康說也汲黯病免三月上常賜告者数終不愈至谷<lb/>
<pb n="KR3k0029_WYG_088-12b"/>
永病三月有司奏請免馮野王之守琅琊也病滿三月<lb/>
賜告御史中丞劾奏野王賜告養病而私自便持虎符<lb/>
出界歸家竟免野王即此事也<lb/>
　　　漢官<lb/>
漢官無内外輕重之别選郡國守相髙第為中二千石<lb/>
為御史大夫又選博士諫大夫通政事者補郡國守相<lb/>
其所以為内外制者未嘗不均一也文帝召季布於河<lb/>
東以其使酒而復遣之郡若有意於重内者然詔遣列<lb/>
<pb n="KR3k0029_WYG_088-13a"/>
侯之國為吏雖丞相周勃有所不能辭則又豈不以為<lb/>
重是以嚴助厭承明而出補為㑹稽守非以内為輕而<lb/>
外為重也其均佚之禮則然也蕭望之雅意本朝而不<lb/>
樂平原守非以外為輕而内為重也其愛君之心則然<lb/>
也故助自㑹稽召留侍中望之自平原入為少府其出<lb/>
入内外安有輕重區别哉然汲黯沮於𢎞湯而不得久<lb/>
居位雖有出入禁闥拾遺補闕之願而不克遂京房沮<lb/>
於石顯而出為魏郡守雖有通籍殿中以防壅塞之請<lb/>
<pb n="KR3k0029_WYG_088-13b"/>
而不得行若是而人臣之顧位有内外决擇之心其亦<lb/>
由君見之不明也哉漢官無文武之分髙祖當征戰日<lb/>
不暇給之際過魯而祠孔子至沛而作樂歌之後此其<lb/>
中持文武之權衡輕重相凖以貽後世並用長乆之術<lb/>
其意微矣議者徒見髙帝不喜儒生而思猛士謂其尚<lb/>
武而不尚文抑不知文武一道其相湏以為用髙祖固<lb/>
未嘗二其所思也當勇力爭奮之時而董公仁義之言<lb/>
而不以為迂及㧞劒擊柱之頃而叔孫通禮儀之制亦<lb/>
<pb n="KR3k0029_WYG_088-14a"/>
以為當援詩書於馬上而聴留侯韜畧之謀寓歌詩於<lb/>
大風而善陸賈新語之奏此其機已發於過魯至沛之<lb/>
日矣至於文帝之好元黙若尚文者而講武習射不廢<lb/>
於平時武帝之喜征伐若尚武者而制度典章焜耀於<lb/>
當代言其取士則以孝亷賢良選於内郡以兵法勇猛<lb/>
選於邉郡而文武莫不並用而無遺言其用人則以武<lb/>
弁期門轉為諌大夫以諫大夫復遷為執金吾而文武<lb/>
之材莫不更迭而不偏也漢置大夫專掌議論句其事<lb/>
<pb n="KR3k0029_WYG_088-14b"/>
疑似而未决則合中朝之士雜議之自兩府大臣而下<lb/>
至博士議郎皆得以伸其已見而不嫌於卑抗尊也故<lb/>
罷郡國廟則有議韋𤣥成賞邊功有議陳王傳入谷免<lb/>
罪有議蕭望之賈誼為博士詔令下諸老先生未能言<lb/>
誼代為之對未嘗以公卿之言而廢誼之對也呼韓邪<lb/>
單于願保塞朝臣集議卒用郎中侯應之策未嘗以将<lb/>
相之言而格應之奏也匈奴傳朱博得罪議其獄者五<lb/>
十八人而諫大夫龔勝等敢於異将軍二千石之議也<lb/>
<pb n="KR3k0029_WYG_088-15a"/>
王嘉得罪議其獄者六十人而少府猛等敢於抗驃騎<lb/>
将軍御史之議也不緘黙以因人不雷同以附勢不合<lb/>
黨以濟奸不託公以行私惟盡其已之所欲言而付之<lb/>
人主之獨斷此漢之集議所以有公天下之意然至於<lb/>
屯田之功既成有詔罪前言不便者馬邑之舉既敗獨<lb/>
罪首謀以謝天下此又足以戒謀議之不謹者也雖然<lb/>
髙帝之十二年立諸侯王則有議吕后之二年定列侯<lb/>
位次則有議是時他官猶未預也文帝至邸丞相謹與<lb/>
<pb n="KR3k0029_WYG_088-15b"/>
列侯吏二千石議是時博士猶未預也吳公薦賈誼為<lb/>
博士每詔令議下盡為之對而後元之詔曰令吏二千<lb/>
石博士議至是博士始預議也及武帝時尋朔方之議<lb/>
朱買臣以中大夫預挟弓弩之議吾丘夀王以光禄大<lb/>
夫侍中預武帝之時集議雖廣而意則欲以宿衛詘外<lb/>
庭也<lb/>
　　　漢官諫員史官經筵<lb/>
自漢以下異於古者三諌員也經筵也史館也古者諫<lb/>
<pb n="KR3k0029_WYG_088-16a"/>
官無常員工執藝事以諫瞽誦詩士傳言至武帝元狩<lb/>
五年始置諫大夫後更名光禄大夫自此諫官有常員<lb/>
矣古者左右前後皆通明經術之士如伊尹作伊訓周<lb/>
公陳王業援引古義以訓導人主至漢武猶有古意従<lb/>
兒寛受四書又從歐陽生問尚書是也自成帝置金華<lb/>
殿講業而鄭寛中張禹得以入講經於殿中非講業之<lb/>
官不得執經以訓人主自此經筵有常所講業有常人<lb/>
矣古者左史書言右史書動秦漢以来御史主柱下方<lb/>
<pb n="KR3k0029_WYG_088-16b"/>
書則親近人主而去堂陛不逺凡郡國上計先達御史<lb/>
後至丞相是以太史公紬金匱石室之書以作史記而<lb/>
武帝不羙之迹彰而不隠所以公道修明史皆實録延<lb/>
及於唐宰相始監修國史夫直筆之職茍上有重臣安<lb/>
望其肆意極言哉以史攷之漢石渠東觀之士與五經<lb/>
諸儒雜論同異而可為優者施讎也經學精熟遣奉使<lb/>
以問諸儒得其義者梁丘賀也劉向初受谷梁兼能論<lb/>
五經歐陽生以尚書從兒寛此四子者講論於石渠之<lb/>
<pb n="KR3k0029_WYG_088-17a"/>
人也李尤字伯仁當和帝朝以文章顯賈逵薦其有相<lb/>
如揚雄之風因受詔而作賦黄香強學經典能文章京<lb/>
師有天下無䨇之號如劉珍之與馬融校定五經諸傳<lb/>
記百家藝術髙彪由孝亷試經第一數奏賦頌竒文此<lb/>
五子者讎校於東觀之人也晉左太冲為三都賦自以<lb/>
所見不博求為秘書郎遂减機雲之價唐李邕欲益文<lb/>
選注自以為讀書未廣願為秘書未㡬奥篇隠帙了辨<lb/>
如響夫以太冲李邕一詣秘閣讀平生未見之書亦足<lb/>
<pb n="KR3k0029_WYG_088-17b"/>
以慰胷中所期矣則館閣者國家右文之地所以待非<lb/>
常之人人莫不願得之亦以榮也是以漢開石渠而劉<lb/>
向韋𤣥成施讎周堪之軰出天禄開則揚雄之徒聞蘭<lb/>
䑓築而班固傅毅於是乎進東觀設而黃香盧植蔡邕<lb/>
馬融於是乎登白虎闢而賈逵丁鴻由是而升漢之人<lb/>
才出於秘省臺閣者也自唐開麗正藏書而馬懐素禇<lb/>
無量出焉開集賢而張說徐堅元澹賀知章出焉此唐<lb/>
之人才出於秘省䑓閣者也漢唐數子皆表表著見於<lb/>
<pb n="KR3k0029_WYG_088-18a"/>
青史者外又漢有金馬之選唐有蓬莱之遊特出武帝<lb/>
太宗一時之遇臣下者又不在於秘省䑓閣之數焉<lb/>
　　　漢加官　　郎中　　爵　　吏禄<lb/>
漢加官之制何也侍中左右曹諸吏散騎中常侍皆加<lb/>
官也所加或列侯将軍卿大夫或郎中無員數多至數十<lb/>
人給事中亦加官所加或大夫博士議郎掌顧問應對<lb/>
皆本於秦制然張辟強於惠帝時為侍中賈山至言亦<lb/>
曰舉令方正之士使為常侍諸吏則加官在漢初不廢<lb/>
<pb n="KR3k0029_WYG_088-18b"/>
也至武帝始重加官之權加侍中者如吾丘夀王為侍<lb/>
中中郎孔安國為侍中以儒者掌御盂之類加諸曹者<lb/>
如辛慶忌為左曹中郎将之類加諸吏者如楊惲為諸<lb/>
吏光禄勲之類加散騎者如張勃為散騎諫大夫之類<lb/>
加給事中者如終軍為謁者給事中之類獨二府不得<lb/>
兼魏相以御史大夫兼給事中為分霍氏權非定制也<lb/>
或以奉車駙馬為加官非也荀氏漢紀杜佑通典並不<lb/>
列於加官即此可攷也漢郎官之制何也光禄勲有議<lb/>
<pb n="KR3k0029_WYG_088-19a"/>
郎中郎郎中皆無員多至千人中郎有五官左右三将<lb/>
郎中有車户騎三将主車曰車郎主户衛曰户郎凡郎<lb/>
官皆主更直執㦸宿衛諸殿門出充車騎惟議郎不在<lb/>
直中故省中郎曰中郎散郎曰外郎汲黯曰臣願為中<lb/>
郎出入禁闥補過拾遺郎官故事令郎出錢市財用給<lb/>
文書乃得出名曰山郎羽林以六郡良家補武帝以便<lb/>
從獵還宿殿陛岩下故曰岩郎期門為虎賁郎郎選其<lb/>
塗非一有以父兄任子弟為郎者袁盎劉向是也有以<lb/>
<pb n="KR3k0029_WYG_088-19b"/>
富訾為郎者張釋之司馬相如是也有以上書獻策為<lb/>
郎者婁敬主父偃是也有以孝著為郎者馮唐是也有<lb/>
以戯車為郎者衛綰是也有以格五為郎者吾丘夀王<lb/>
是也有以從軍善射為郎者李廣鄭吉有以經明甲科<lb/>
為郎者召信臣王嘉是也仲舒對䇿總云吏二千石子<lb/>
弟選郎吏又以富訾者盖多出兩塗也夫所謂爵者何<lb/>
也秦爵二十等自公士一級以上至不更四等則比士<lb/>
大夫以上至五大夫凡五等則比大夫左庶長以上至<lb/>
<pb n="KR3k0029_WYG_088-20a"/>
大庶長九卿之義也闗内侯比古圻内之子男列侯比<lb/>
古列國之諸侯漢初因之凡爵一級直錢二千有赦則<lb/>
賜民爵一級有罪則許民買爵以免罪公大夫以上者<lb/>
得與令丞抗禮爵五大夫者有罪不入狴犴爵士造以<lb/>
上者當刑减一等爵非公乗以上者無得冠劉氏冠爵<lb/>
至五大夫以上者乃得復一人以樊噲夏侯嬰傳攷之<lb/>
則爵之遷轉次第有不可紊也然後又有武功爵一曰<lb/>
造士二曰閑輿衞三曰良士四曰元戎士五曰官首六<lb/>
<pb n="KR3k0029_WYG_088-20b"/>
曰秉鐸七曰千夫千夫以上得免繇役八曰樂卿九曰<lb/>
執戎十曰政戾庶長十一曰軍衛盖武帝外事四夷内<lb/>
興功利國用空竭不足以奉戰士有司議令人得買爵<lb/>
及免罪請置賞官名曰武功爵諸買武功爵官首者試<lb/>
補吏先除千夫如五大夫其有罪又减二等爵得至樂<lb/>
卿以顯軍功軍功多用超等大者封侯卿大夫小者郎<lb/>
吏道雜而多端則官職耗廢矣若夫封侯之爵則有二<lb/>
等曰王曰侯皇子而封者謂之諸侯王王子而封侯者<lb/>
<pb n="KR3k0029_WYG_088-21a"/>
謂之諸侯羣臣異姓以功封者謂之徹侯大者不過萬<lb/>
家小者五六百户以為差降有見任宰相而封侯者如<lb/>
曹參以平陽侯王陵以安國侯陳平以曲逆侯周勃以<lb/>
絳侯公孫𢎞封平津侯是也或以功封如霍去病比再<lb/>
冠軍封為冠軍侯趙破奴從驃騎将軍封為從驃侯或<lb/>
以地名如蘓建為平陸侯以伉為宜春侯是也或以意<lb/>
名如張騫為博望侯取其廣博瞻望霍光為博陸侯取<lb/>
其博太平陸是也有以匈奴降者封為侯孝文世乃有<lb/>
<pb n="KR3k0029_WYG_088-21b"/>
弓髙㐮城之封孝景世初開封賞之科而徐盧等畢侯<lb/>
矣又有侍伺侯鄧禹傳載禹孫康以侍伺侯為越騎漢<lb/>
官儀注云其非朝侯侍伺而以下土小國或以肺腑宿<lb/>
親隨時見㑹謂之猥諸侯東漢又有謂之四姓小侯者<lb/>
其食邑比二十級之爵惟徹侯乃得食縣其次闗内侯<lb/>
本無食邑其有加異者列之闗内之邑食其租税餘十<lb/>
八等大庻長以下如吏職耳每戶一嵗更輸錢二百貨<lb/>
殖傳所謂千戶之君則二十萬是也有累爵至列侯而<lb/>
<pb n="KR3k0029_WYG_088-22a"/>
未有食邑者樊噲是也有累賜食邑而後封侯者酈商<lb/>
是也顔師古以為楚漢之際權設寵榮假其位號或得<lb/>
邑地或空受爵此例多矣列侯有餐錢有奉邑髙后紀<lb/>
丞相平言列侯幸得賜餐錢奉邑是也其吏禄也自三<lb/>
公而下至百石吏禄各有差其見於百官表之注者皆<lb/>
以榖計也至所謂丞相大将軍俸錢月六萬是漢禄多<lb/>
而錢少貢禹拜諫議大夫秩八百石奉錢月九千二百<lb/>
盖寛饒以太中大夫擢為司𨽻校尉俸錢月數千當時<lb/>
<pb n="KR3k0029_WYG_088-22b"/>
亦以為禄厚加之節臘有賜士大夫足以養亷而無冒<lb/>
耻干禄之態惟小官卑秩稍禄既薄而賞賜不及焉則<lb/>
不能以自奉此東方朔所以借侏儒而諷上也宣帝憫<lb/>
小吏之勤事於是益百石以下俸十五哀帝又益吏三<lb/>
百石以下俸自是小吏稍稍優游光武中興其千石以<lb/>
上減於西京舊制六百石以下増於舊秩是光武之减<lb/>
吏禄乃所以益小吏也<lb/>
　唐定俸禄之制以民地租充分官為九品而給米各<lb/>
<pb n="KR3k0029_WYG_088-23a"/>
　有差凡京文武官每嵗給禄以計者總十五萬有竒<lb/>
　而在外不與其俸錢則以公廨錢充攷之通典在京<lb/>
　每嵗亦十五萬是唐初俸禄乆與米相等矣<lb/>
　宋朝禄令定於嘉祐往往俸錢多於禄米<lb/>
　　　漢官不分流品　鄉評　任子　雜流<lb/>
　　　　　　　待詔　辟除　薦舉　守試<lb/>
漢之用人不分流品視其才能勲績等而上之無有限<lb/>
格周勃以引強申屠以蹶張薛宣以書佐魏相以卒史<lb/>
<pb n="KR3k0029_WYG_088-23b"/>
皆致位為丞相然其入仕之始等級次第亦自有品節<lb/>
存乎其間其以明經文學進者多除博士或大夫侍中<lb/>
如嚴助朱買臣疏廣平當之徒是也其以材武勇猛進<lb/>
者多除中郎将驂乗如公孫賀衞琯是也張湯以法律<lb/>
進則先以法官處之故張湯為内史丞相掾薦補侍御<lb/>
史後為廷尉皆法官也黄霸以入粟補官則先以財賦<lb/>
處之故伯始以卒史領郡錢榖計簿書正以亷且察補<lb/>
河東均輸長皆掌財也雖其始有所分别而積功累勲<lb/>
<pb n="KR3k0029_WYG_088-24a"/>
無不可任者此漢官未免乎雜也終漢之世清濁混殽<lb/>
上下無别以官者典領中書以醫術校書秘閣尚書郎<lb/>
掌代王言而以令史乆次補之宜乎丁邯耻以孝亷為<lb/>
郎也漢之取人猶用鄊評武帝求賢良國人共推公孫<lb/>
𢎞以充賦萬石君以孝謹聞郡國特以其子為郎中令<lb/>
一推兒寛則曰知之乆矣一言蕭望之則曰此東海蕭<lb/>
生耶一薦龔勝則曰固已知其名至於酈食其家貧落<lb/>
薄縣中謂之狂生韓信家貧無行不得推擇為吏陳湯<lb/>
<pb n="KR3k0029_WYG_088-24b"/>
丐貸無節不為州里所稱是故能自持於鄊里然後州<lb/>
縣㧞為幹佐曹吏能自立於州縣者然後五府辟為曹<lb/>
椽能自效於五府者然後為朝廷所選用也是以髙祖<lb/>
之初鄊縣各置三老相帥為善而設為孝亷之科以取<lb/>
士其殆有意於鄊舉里選之遺意乎漢之取人有出於<lb/>
任子者二千石九卿得䕃子弟為郎其為虎賁諸郎者<lb/>
皆許父老而子代之或沒於刺守而名績昭著亦䝉恩<lb/>
典録其後嗣如汲黯張安世皆以父任而袁盎亦以父<lb/>
<pb n="KR3k0029_WYG_088-25a"/>
任為郎光禄勲嵗以四行察其茂亷才迹優異始䝉選<lb/>
舉銓居髙弟然後出補長丞異時遷擢上而至於兩府<lb/>
初無限格然考之於史貢禹以光禄勲大夫二千石秩<lb/>
惟有一子猶未得禄後以御史大夫卒始以特恩任其<lb/>
子為郎桑𢎞羊為御史大夫自以為有功於國欲為子<lb/>
弟得官而武帝不與則漢之奏䕃雖有定制亦未始有<lb/>
常恩也漢之取人有出於雜流者蕭何著試吏之法以<lb/>
六體書而課最者為尚書御史書令史至於大學選用<lb/>
<pb n="KR3k0029_WYG_088-25b"/>
文學掌故之士則有補左右内史鴻臚卒史者以至二<lb/>
千石屬者故兒寛以射䇿補為尉卒吏龔勝以明經為<lb/>
郡史路溫舒既為獄吏而又以通春秋舉孝亷薛宣朱<lb/>
博皆起於書佐察亷補令丞而終至於登宰相東漢三<lb/>
公有長史有府掾而朱穆何敞班彪李膺之徒卒由此<lb/>
途用則知漢之胥吏亦以功次遷而無所限格也漢世<lb/>
凡以才伎召而未有正官者皆云待詔有待詔公車者<lb/>
有待詔金馬門者有待詔丞相府者有待詔保官者有<lb/>
<pb n="KR3k0029_WYG_088-26a"/>
待詔承明之庭者有待詔黄門者盖其為制初無定地<lb/>
而奉禄薄厚亦往往不齊待詔公車東方朔之類是也<lb/>
待詔金馬門公孫𢎞之類是也待詔丞相府劉徳是也<lb/>
待詔保官周慶丁姓是也待詔承明之庭揚雄是也待<lb/>
詔黄門李尋是也按尋之待詔也自言過隨衆賢待詔<lb/>
合太官衣御府乆注玉堂之所則可見矣漢有辟除之<lb/>
制有尚書選部自縣令以上始赴尚書調選其餘郡縣<lb/>
之属吏至於公府之掾曹各自辟於其長其諸侯王國<lb/>
<pb n="KR3k0029_WYG_088-26b"/>
自内史以下皆得以自除故曹吏拔於州縣者然後為<lb/>
五府所辟五府舉掾曹然後為朝廷所用推而至於公<lb/>
卿之尊初未始有限也故何武以大司空而辟鮑宣為<lb/>
西曹掾史髙領尚書事而辟康衡為義曹史此曹掾之<lb/>
辟於公府者也周景以刺史而辟陳蕃為别駕王渙以<lb/>
方城令而辟仇覽為主簿此属之辟於郡縣者也漢有<lb/>
薦舉之制河南守舉賈誼益州守舉王褒河南守舉終<lb/>
軍是郡國薦士也太府舉張湯四府舉辛湯五府舉叚<lb/>
<pb n="KR3k0029_WYG_088-27a"/>
㑹宗是公府薦士也暴勝之以直指薦雋不疑閻崇以<lb/>
執金吾薦龔勝王商以衛将軍薦鮑宣何其薦舉之寛<lb/>
也至於嚴延年舉獄吏贓不入已猶坐貶秩陳勃舉茂<lb/>
才不以實亦坐削户二百何武坐舉方正者槃辟失禮<lb/>
有司以為詭衆虗偽而左遷盖漢薦舉之路廣而同坐<lb/>
之法嚴也漢世凡官吏有守試之法趙廣漢守京兆尹<lb/>
滿嵗為真尹翁歸守右扶風滿嵗為真韓延壽守左馮<lb/>
翊滿嵗稱職為真張敞守太原滿嵗為真盖諸官吏初<lb/>
<pb n="KR3k0029_WYG_088-27b"/>
除皆試守一嵗乃為真食全俸也唐世除吏尚循此制<lb/>
裴度自司勲郎中知制誥為中書舍人白居易行其制<lb/>
曰臺郎滿嵗班列當遷綸閣之職所宜真授又韓愈權<lb/>
知國子博士三嵗為真其所謂滿嵗三嵗雖若各有其<lb/>
别然大率皆漢制也故通典載正觀令曰散官以職官<lb/>
髙者為守職事卑者為行官階相等無行無守髙官兼<lb/>
攝下司者自漢世以来謂之領宣帝世張安世以車騎<lb/>
將軍元帝世蕭望之以前将軍成帝世王鳳以大将軍<lb/>
<pb n="KR3k0029_WYG_088-28a"/>
兼領尚書事是也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_088-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷二十二<lb/>
</p>
<p>
</p>
  </div>
</body>
</text>
</TEI>
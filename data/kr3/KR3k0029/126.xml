<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷六十</head> <lb/>
    <p>
<pb n="KR3k0029_WYG_126-1a"/>
欽定四庫全書<lb/>
　羣書考索後集卷六十<lb/>
　　　　　　　　　　　宋　章如愚　編<lb/>
　　財用門<lb/>
　　　銅錢類<lb/>
宋朝國初平江南嵗鑄錢七萬貫自後稍増廣太宗至<lb/>
道中嵗八十萬貫真宗景徳末一百八十三萬貫天禧<lb/>
末一百五萬貫<hi>祥符後坑多不發也</hi>仁宗天聖中嵗鑄一百餘萬<lb/>
<pb n="KR3k0029_WYG_126-1b"/>
貫慶厯中三百萬貫神宗熈寧以後嵗鑄銅錢共六百<lb/>
餘萬貫<hi>出類苑</hi>
宋朝鑄錢之目國初嵗鑄緡錢三百二十萬東南則二<lb/>
百五十萬神宗元豐増至五百萬出東南者三百八十<lb/>
萬神宗熈寧以後漸虧其舊銅窟消耗苖脉不興乃始<lb/>
侵鐵為銅謂之膽銅今日則嵗僅十五萬緡<lb/>
宋朝東南鑄錢之監江州有廣寧監<hi>咸平三年置額二十萬  紹興</hi>
<hi>寄役贑州</hi>池州有永豐監<hi>至道三年置額四十萬  紹興寄贑州</hi>　建州<lb/>
<pb n="KR3k0029_WYG_126-2a"/>
有豐國監<hi>咸平三年置額二十萬</hi>　韶州有永通監<hi>景徳八年置額四十八萬</hi>
<hi>云會要内  十萬</hi>　以至監絳州之典錢<hi>十三萬大錢</hi>　衛州之黎<lb/>
陽<hi>熈寧七年置額三萬七緡</hi>　與夫衡州之監亭<hi>十五萬</hi>　睦州之神<lb/>
泉<hi>十五萬</hi>　熈寧八年以神泉為名<lb/>
宋朝設監之所又有永平監<hi>在饒州唐肅宗乾元初置額四十五萬</hi>　阜<lb/>
民監<hi>在惠州</hi>　保興監<hi>在杭/州</hi>　鑄錢院<hi>在䖍州大觀四年置  紹興勅廣寧</hi>
<hi>及永豐二監寄此</hi>
亦設監之所<lb/>
<pb n="KR3k0029_WYG_126-2b"/>
太宗至道二年冬十月詔以池州新鑄錢監為永豐監<lb/>
先是饒州有永平監兵匠多而銅錫不給知州馬亮請<lb/>
分其工之半别置鹽於池州詔從之於是嵗増鑄上數十<lb/>
萬<hi>長編</hi>　太平興國二年初李煜舊用鐵錢於民不便樊<lb/>
若水請置監於昇鄂饒等州大鑄銅錢見山之出銅者<lb/>
悉禁民採並取以給官鑄諸州官所則銅錢盡發以市<lb/>
金帛輕貨上供及博糴麥銅錢既不渡江益以新錢民<lb/>
間錢愈多鐵錢自當不用悉鑄為農噐以給江北流民<lb/>
<pb n="KR3k0029_WYG_126-3a"/>
之歸附者且除銅錢過江之禁詔從其便民甚便之<hi>長編</hi>
太平興國八年張齊賢初除轉運使辭日上面命曰江<lb/>
左初平民間不便事一一條奏齊賢曰臣聞江左舊以<lb/>
鐵為幣今改用銅錢民間難得而官責課頗受鞭撻此<lb/>
最不便上曰漢時吴王即山鑄錢江南多出銅為朕宻<lb/>
經營之初李氏嵗鑄六萬貫自克復増咨匠然不過七<lb/>
萬貫常患銅及鉛錫之不給齊賢乃訪得江南承㫖丁<lb/>
釗歴指饒信䖍州山谷産銅鉛錫之所又求前代鑄法<lb/>
<pb n="KR3k0029_WYG_126-3b"/>
惟饒州永平監用唐開元錢料堅實可久由是定取其<lb/>
法嵗鑄三十萬貫即詣闕面陳其事詔可之然唐永平<lb/>
錢法肉好周郭精妙齊賢所鑄雖増數倍而稍為粗惡<lb/>
矣<hi>長編</hi>
真宗咸平三年五月先是宰相張齊賢上言今之所患<lb/>
錢貨未至多望擇使臣往逐處相度添價又招誘人户<lb/>
淘採鉛錫仍按行銅山易得薪炭處置監鑄錢如此二<lb/>
年間可得百五十萬貫即遣虞部貟外郎馮亮<hi>未見</hi>内供<lb/>
<pb n="KR3k0029_WYG_126-4a"/>
奉官白承睿往幹其事庚申亮等言饒池江建州嵗鑄<lb/>
錢百三十五萬貫銅鉛皆有餘羡乃以亮為江南轉運<lb/>
副使兼都大提㸃江南福建路鑄錢事承睿同提㸃焉<lb/>
<hi>長編</hi>　祥符九年李溥言饒池江杭四州錢監毎嵗共鑄<lb/>
錢一百二十萬貫用銅四百五十三萬斤四監及産銅<lb/>
州軍見管銅共一百五十二萬一千二百餘斤又信州<lb/>
隂山等處銅坑自咸平初興發商旅競集官場嵗五六<lb/>
百萬斤採取既多其後止二三百萬斤望酌中定額<lb/>
<pb n="KR3k0029_WYG_126-4b"/>
上曰嘗記咸平中陳恕以江南銅多請官少市未幾銅<lb/>
鑛漸少迄今常苦不豐天地所育皆貴濟用豈人心可<lb/>
料其増損耶<hi>長編</hi>天禧五年錢弊之制有銅鐵二等凡<lb/>
鑄銅錢有四監饒州曰永平池州曰永豊江州曰廣寧<lb/>
建寧府曰豐國至道中嵗鑄八十萬貫景徳末至一百<lb/>
八十三萬貫大中祥符後銅坑多不發天禧末鑄一百<lb/>
五萬貫<hi>後編</hi>
神宗熈寧五年丁卯内藏庫言勘會饒池江建等州逓<lb/>
<pb n="KR3k0029_WYG_126-5a"/>
年額鑄錢一百五萬貫并額外増剰錢久來並納内藏<lb/>
庫毎年却退錢六十萬貫并三年一次支南郊錢一百<lb/>
萬貫赴三司顯見往復欲乞下三司自今年額鑄錢一<lb/>
百五萬貫内支一十一萬六千六百六十六貫六百六<lb/>
十七文并饒池江建州監鑄到額外剰錢並納本庫外<lb/>
餘錢並令左藏庫受更不令本庫逐年退錢六十萬貫<lb/>
并每次南郊支錢一百萬貫與三司仍乞减放兵上庫<lb/>
搯子節級共三十人歸左藏庫毎日只輪差軍搯子三<lb/>
<pb n="KR3k0029_WYG_126-5b"/>
人赴庫如遇諸處支納錢實據合使人數邉旋於左藏<lb/>
庫計㑹勾喚從之<hi>長編</hi>　熈寧七年廣東轉運司言韶州<lb/>
永通阜民二監嵗鑄錢八十萬此又増鑄錢三十萬近<lb/>
有㫖改鑄折二錢一嵗比小錢可増二十萬欲乞以所<lb/>
募舟運至發運司改兊小錢入京以為軍國之計上批<lb/>
惠州阜民錢監治平四年置所鑄錢係内藏嵗額止前<lb/>
年移撥與轉運司買銅今既有羡餘宜復歸内藏<lb/>
徽宗崇寧三年十二月復置阜民監熈寧問始置元祐<lb/>
<pb n="KR3k0029_WYG_126-6a"/>
元年罷於是從提舉廣東常平兼措置韶州鑄錢王覺<lb/>
奏請復之<hi>長編</hi>崇寧五年戸部状近契勘江池饒建州錢<lb/>
監各有拖欠下未鑄户部無額上供錢萬數浩瀚雖累<lb/>
牒逐州鑄錢司轉運發運司等處催促終不見補鑄起<lb/>
發契勘在京支費浩大自今急闕見錢已借用朝廷封<lb/>
樁錢接助支遣拖下未鑄小平錢共二百一十八萬餘<lb/>
貫令工部案劾施行從之<hi>長編</hi>　崇寧五年中書省勘會<lb/>
諸路嵗收銅數及鑄錢合用銅數下項一每年約收諸<lb/>
<pb n="KR3k0029_WYG_126-6b"/>
色銅六百六十餘萬斤舊銅錫約收四百六十餘萬斤<lb/>
膽銅約收一百萬斤碴銅約收七十萬斤碴銅係冶料<lb/>
淘尋不常有新銅錫約收三十餘萬斤一諸路十監毎年<lb/>
共鑄錢二百八十萬貫合要銅一千一十一萬五千斤<lb/>
内建州錢監本路自有銅外逐年合要銅九百六十三<lb/>
萬五千斤一錢監合用銅除上供錢已得足備外其餘<lb/>
錢監闕少銅三百三萬五千斤一錢監去處所鑄錢數<lb/>
共二百八十九萬四百貫江州廣寧<hi>二十四萬貫</hi>池州永豐<lb/>
<pb n="KR3k0029_WYG_126-7a"/>
<hi>三十四萬五千貫</hi>饒州永平<hi>四十六萬/五千貫</hi>建州豐國<hi>二十四萬四百貫</hi>係<lb/>
鑄上供錢共一百三十三萬四百貫衡州監亭<hi>三十萬貫</hi>舒<lb/>
州國安<hi>一十萬貫</hi>睦州神泉<hi>二十五/萬貫</hi>鄂州寳泉<hi>二十萬貫</hi>韶州永<lb/>
通<hi>八十三萬貫</hi>梧州元豐<hi>一十八萬貫</hi>係鑄逐路支使錢等共一<lb/>
百五十六萬貫詔少闕數及合用銅本令尚書省措置<lb/>
仍差承議郎蘇茂提舉措置江淮荆浙福建廣南路銅<lb/>
事<hi>長編</hi>　大觀元年蘭州新置銅監曰廣阜從王祖道奏<lb/>
請也<hi>長編</hi>　大觀二年開封尹兼提舉京畿錢監宋喬年<lb/>
<pb n="KR3k0029_WYG_126-7b"/>
言檢准近降朝㫖諸路錢監見鑄大觀小平錢並依舊<lb/>
料例仍令崇寧監别鑄様臣今勒崇寧東監工匠鑄到<lb/>
錫母五文足烏背銅樣錢五文足漉銅樣錢五文足紐<lb/>
計到逐等本錢内烏背錢五文足漉銅樣錢五文有零<lb/>
每人日鑄四百三十五文漉銅錢每貫九百六十三文<lb/>
有零每人日鑄七百一十六文官兵請給不在此數詔<lb/>
烏背赤仄工力稍大致虧户部上供之數可以漉銅錢<lb/>
下諸路令依樣鑄<hi>長編</hi>
<pb n="KR3k0029_WYG_126-8a"/>
髙宗初諸州鑄錢監惟韶之永平最古自唐乾元初已<lb/>
創本朝於至道中增池之永豐咸平中增江之廣寧而<lb/>
䖍之鑄錢院大觀末始建兵興以來鼓鑄殊損而官吏<lb/>
猥衆往往虚縻廩給是年始令永豐監卒寓役於䖍蓋<lb/>
移少以就多也<hi>小歴</hi>　吏部郎中劉大中言鼓鑄為國利<lb/>
源䖍饒兩司歳鑄一百五萬緡留四十五萬緡循環為<lb/>
本合發五十九萬餘緡而元年二年共止鑄二十萬緡<lb/>
截支外止發一十二萬緡却用銅本錢給兵匠總三十<lb/>
<pb n="KR3k0029_WYG_126-8b"/>
五萬餘緡除實鑄外虚費一十九萬餘緡豈上所得償<lb/>
所費而已事下工部本部言江州廣寧監合鑄二十四<lb/>
萬貫池州永豐監合鑄三十四萬貫比經殘破以兩監<lb/>
工匠池併入饒江併入䖍外其鑄額合令認發十二月<lb/>
癸未詔從之<hi>小歴</hi>　紹興三十二年初諸路歳鑄銅錢一<lb/>
百六十萬自紹興以來權以五十萬為額而虧額甚多<lb/>
止及十萬一千貫<hi>紀事</hi>
孝宗乾道劄子言祖額認定初監共一百六十一萬七<lb/>
<pb n="KR3k0029_WYG_126-9a"/>
千九百三十五貫八百文目今認定諸監權以三十萬<lb/>
為額紹興三十二年分用坑錫銅鑄到錢一十萬四十<lb/>
貫此額拖欠三十九萬六十貫乾道元年鑄到一十一<lb/>
萬三十五百矣　淳熈五年陳亮奏嘗即永平監觀之<lb/>
唐制歳鑄錢六萬耳國初增為七萬太平興國八年張<lb/>
齊賢轉運使增其數至三十萬又增永豐監共鑄六十<lb/>
四萬矣永平一監數增十倍則其他採鑄之利又可知也<lb/>
此國朝錢監之條目也<lb/>
<pb n="KR3k0029_WYG_126-9b"/>
太祖建隆三年勑如聞近日縁邊州府多從蕃部將錢<lb/>
出界枉錢銷鎔許人告捉不以多少並給與告人充賞<lb/>
其經歴地分應干係兵校並當重斷十貫已上處死<hi>㑹要</hi>
　開寳元年九月詔曰舊禁銅錢無出化外乃聞沿邊<lb/>
縱弛不復檢察自今五貫以下者抵罪有差五貫以上<lb/>
其罪死<hi>長編</hi>　開寳六年禁銅錢不得入蕃界及越江海<lb/>
至化外<hi>長編</hi>
太宗興國三年關防守吏謹視蕃商無得闌出銅錢故<lb/>
<pb n="KR3k0029_WYG_126-10a"/>
敢縱者罪之有差邊民商旅𢃄銅錢出漢界處死<hi>㑹要</hi>
真宗祥符六年申禁廣州蕃漢商旅將帶銅錢過海<hi>㑹要</hi>
徽宗大觀二年詔訪聞北人所行錢幣多用中國小平<lb/>
錢以木匣盛貯車乗般載及燕涿荒歉盗糴中國斛斗<lb/>
若因循不已則匱中國而實夷狄非計之善也諸路帥<lb/>
臣當務體同宜多方禁止如有違犯帥臣當行竄黜透<lb/>
漏官司於常法外重加軍法<lb/>
髙宗紹興中宣諭官言二廣郡透漏銅錢應帥臣監司<lb/>
<pb n="KR3k0029_WYG_126-10b"/>
守倅巡捕當職官失察者乞比犯人減等坐罪<lb/>
孝宗乾道六年詔淮南運司如船載錢寳一文以上過<lb/>
界流配一貫以上不以官䕃並以軍法施行　淳熈八<lb/>
年中上曰朕以宰耕牛禁銅器及金翠等事刻之記事<lb/>
板每京尹初上輒示之<lb/>
我祖宗禁銅錢之泄於外夷也<lb/>
太祖建隆三年禁諸州鐡鑞錢及江南所鑄唐國通寳<lb/>
錢民間有者悉送官所在設棘圍以受之敢有藏隠許<lb/>
<pb n="KR3k0029_WYG_126-11a"/>
人告重寘之法<hi>長編</hi>　建隆三年夏詔奉使江南者毋得<lb/>
將其國所用錢過江北<hi>長編</hi>
太宗興國四年先禁銅錢不得入劔南界自今兩川民<lb/>
許雜用銅鐵錢不得出他境<hi>長編</hi>
我祖宗禁銅錢之過於外界也<lb/>
太祖乾徳五年詔有司言民間新小錢侵紊法制請州<lb/>
輕小惡錢及鐵鑞錢限到一月内送官違者罪之有差<lb/>
敢私鑄者棄市<hi>㑹要</hi>
<pb n="KR3k0029_WYG_126-11b"/>
太宗興國二年詔訪聞民間多用新小錢自今銅錢湏<lb/>
及四斤半以上方得行用其間有新小錢不及新定斤<lb/>
兩者限一月陳首納官據斤兩給銅價錢限外犯者罪<lb/>
之有差私鑄之人作法處死　興國九年又詔兩京諸<lb/>
道申明舊禁<hi>㑹要</hi>　雍熈元年八月有司言江南饒洪信<lb/>
等州民多盗買官銅雜鉛錫鑄新錢請禁之壬辰詔江<lb/>
南諸州止得用舊錢官庫所鑄新錢每貫及四斤半者<lb/>
悉送闕下不及者銷毁之又以民間尚多惡錢復申乾<lb/>
<pb n="KR3k0029_WYG_126-12a"/>
徳五年之禁稍峻其法<hi>長編</hi>　端拱元年内侍蕭延時使<lb/>
嶺表以民間私鑄三等錢來上具言多與蠻人貿易侵<lb/>
敗其法因詔察民敢有私鑄及銷鎔好錢作薄惡者並<lb/>
棄市輙以新惡錢與蠻人博易者抵罪<hi>會要</hi>
徽宗大觀元年知開封縣曹沔乞自今犯私鑄錢人依<lb/>
偽造符印法遇赦降特不原免廵捕官司故縱亦如之<lb/>
從之<lb/>
孝宗淳熈九年臣寮劄子奏聞泉貨之乏公私所患議<lb/>
<pb n="KR3k0029_WYG_126-12b"/>
者欲革銷鑄之弊而不知其致弊之由是以其弊終不<lb/>
能去臣近從江西一路切見人間多是沙毛蓋縁游民<lb/>
無頼之徒群聚山谷銷毁崇寧大錢之一模鑄沙毛二<lb/>
十毛錢脆薄易於破壊十數年來此錢甚行多是金銀<lb/>
鋪及諸色庫户以見錢六百換易沙毛一貫私相貿易<lb/>
動以千萬緡計欲望睿斷行下江西諸路州軍應官司<lb/>
入納及諸色鋪庫人户交易並不得用沙毛重立賞格<lb/>
毎貫用及一文以上許人陳告将犯人凖新錢法斷遣<lb/>
<pb n="KR3k0029_WYG_126-13a"/>
如是則弊源既塞而銷鑄之患不期革而自革矣<lb/>
我祖宗禁銅錢之流於薄惡也<lb/>
太宗詔除佛像鐘磬銅鑑外民間銅噐限一月悉送官<lb/>
給價償之<hi>會要</hi>　興國八年鹽鐵使王明言沿邉嵗運銅<lb/>
錢五千貫於靈州市馬七百里沙磧無郵傳冬夏少水<lb/>
負擔者甚以為勞戎人得銅錢悉銷鑄為噐郡國嵗鑄<lb/>
錢不能充其用望罷去自今只以布帛茶及他物市馬<lb/>
從之<hi>會要</hi>
<pb n="KR3k0029_WYG_126-13b"/>
真宗天禧元年三司奏僧人百姓收買官銅鑄鐘多接<lb/>
便召人施見錢抛入所鎔鐘内一處鑄造銷耗錢寳甚<lb/>
為非便欲望自今凡買銅鑄令逐處差官監守如將錢<lb/>
夾𢃄銷鎔許人陳告其鑄匠并捨錢人乞行嚴斷監官<lb/>
重行朝典從之<hi>㑹要</hi>
仁宗天聖元年應銅鑄錢差官監守如以錢銷鎔許人<lb/>
陳告<lb/>
髙宗紹興中臣寮言民以錢十文將銅一兩鑄為噐皿<lb/>
<pb n="KR3k0029_WYG_126-14a"/>
可得百五十文民既輕於犯法矣而士大夫之愛竒者<lb/>
百計收蓄羅列几席以為玩好乞嚴鉟鎔之禁<lb/>
紹興三十八年上諭曰洪邁論鑄錢利害頗有可采前<lb/>
後銅禁指揮非不嚴備而行之不嚴殆成虚文今若止<lb/>
自公卿貴戚之家以身率之一切不用銅噐然後申嚴<lb/>
法禁宜毋不戢者有㫖出御府千餘件付外銷毁有㫖<lb/>
士庶之家送納輸銅噐并開具見任寄居官及形勢之<lb/>
家所納過者并斤重職位姓名申省照會<lb/>
<pb n="KR3k0029_WYG_126-14b"/>
孝宗淳熈十年臣察劄子勘會昨降㫖揮拘毁官司銅<lb/>
噐禁銷錢寳前後措置斷罷條法㫖揮非不嚴備然其<lb/>
間有許置造行用之物别無闗防致民間藉以為奸十<lb/>
一月十九日奉聖㫖将鐘磬鐃銛鈸許官司銅鑼并照<lb/>
子錂作釘鉸䤪鑻等今後亦不許鑄造仍委守令盡數<lb/>
根括鑄銅器之家拘收作具動使入官與免罷責令改<lb/>
業籍定姓名應民戸每五家為一保如有違犯保内不<lb/>
陳首並减正犯人一等科罪餘依前後禁約罪賞條法<lb/>
<pb n="KR3k0029_WYG_126-15a"/>
指揮施行其僧道及士庶之家見有銅器許賫赴所在<lb/>
州縣當官鐫鑿題記仍給慿由照騐如違依紹興二十<lb/>
八年七月二十三日不送納入官者斷罷追賞内公私<lb/>
必用之物官為製造給賞令工部條具申取朝廷指揮<lb/>
此皆祖宗禁銅錢之銷於噐用也<lb/>
神宗朝王安石用政治罷銅禁奸民日銷錢為器邊防<lb/>
海舶不復譏錢之出故中國錢日輕而西北三邊地皆<lb/>
山積文定墓誌熈寧八年十月張方平又嘗論錢禁曰<lb/>
<pb n="KR3k0029_WYG_126-15b"/>
臣伏以錢者國之重利日用之所急生民衣食之所資<lb/>
有天下者以此制人事變立萬貨之本故錢者人君之<lb/>
大權御世之神物也自熈寧七年頒行新敕刪去舊條<lb/>
削除錢禁以此邊闗重車而出海舶飽載而迴錢本中<lb/>
國寳貨今乃與四夷共用又有廢龍銅禁民間銷毁無<lb/>
復可辨銷鎔十錢得精銅一兩造作器物獲利五倍如<lb/>
此逐州置鑪每鑪增課是猶畎澮之益而供尾閭之泄<lb/>
也<hi>長編</hi>
<pb n="KR3k0029_WYG_126-16a"/>
神宗嘗問公私錢幣皆虚錢之所以耗者其咎安在沈<lb/>
括曰錢之所以耗者八其不可救者二可救者五無足<lb/>
患者一生齒日繁水火削敗此不可救者二銅禁既開<lb/>
錢多為噐鈔法數易富家不蓄鈔而蓄錢古為幣之物<lb/>
多而不專頼於錢今金銀為噐而不為幣今若應輸錢<lb/>
者輸金銀則為幣之路廣錢利於流今至小之邑常平<lb/>
之蓄不减萬緡使流轉於天下何患錢之不多四夷皆<lb/>
仰中國之銅幣歳闌出塞外者不貲錢泄於敵者不知<lb/>
<pb n="KR3k0029_WYG_126-16b"/>
其幾何首當禁也此可以救者五河湟之間孤絶一隅<lb/>
歳運中都之幣以實塞下而洮泯間治鐵為幣者又四<lb/>
十萬緡歳積於三州之境物出於三州有窮異時粟斗<lb/>
百錢今四五倍矣此錢多之為禍也今莫若泄之羗中<lb/>
聽其私易以吾之滯積而得戰馬牛羊有用之物嵗入<lb/>
之蒭粟遂减数倍之價所洩不過岷山之鐵耳此不足<lb/>
為害者一也　張方平上䟽比年公私上下並苦乏錢<lb/>
又縁青苗助役之法農民皆變轉榖帛輸納見錢錢既<lb/>
<pb n="KR3k0029_WYG_126-17a"/>
難得穀帛益賤人情窘迫謂之錢荒府庫例皆空虚人<lb/>
戸既無拘積不知歳所鑄錢今將安在<lb/>
右臣僚奏議錢禁之疏也<lb/>
以一當二則起於仁祖嘉祐罰俸之制　以一當三則<lb/>
起於仁祖慶歴陜西之法　以一當十則又起於臣僚<lb/>
奏疏之請<lb/>
此上皆祖宗錢幣之大畧也<lb/>
仁宗慶歴三年鄭戩請廢當十錢以一當三至今賴之<lb/>
<pb n="KR3k0029_WYG_126-17b"/>
夏安期為河東轉運使民多盗鑄一當十錢乃興四監<lb/>
以復舊法<lb/>
慶歴八年初陜西軍興移用不足知商州皮仲容<hi>康定元年</hi>
<hi>十二月始</hi>獻議采洛南縣紅崖山號州青水治青銅置阜民<lb/>
朱陽二監以鑄錢既而陜西都運使張奎<hi>慶歴元年五月奎在陜西</hi>
<hi>都漕</hi>知永興軍范雍<hi>慶歴元年五月雍知永興軍</hi>請鑄大錢與小錢兼<lb/>
行大錢一當小錢十奎等又請因晉州積鐡鑄小錢<hi>元年</hi>
<hi>九月</hi>及奎徙河東<hi>二年十月</hi>又鑄大錢於晉澤二州亦以一當<lb/>
<pb n="KR3k0029_WYG_126-18a"/>
十以助闗中軍費未幾三司奏罷江東鑄鐵錢而陜西<lb/>
復采儀州竹尖嶺黄銅置博濟監鑄大錢<hi>據實録在四年</hi>朝廷<lb/>
因敕江南鑄大銅錢而江池虢饒州又鑄小鐵錢悉輦<lb/>
致闗中<hi>江池饒三州見元年十月虢於未見當是范雍所議</hi>數州錢雜行大約小<lb/>
銅錢三可鑄當十大銅錢一以故民間盗鑄者衆錢文<lb/>
大亂物價翔踴公私患之<hi>長編</hi>
嘉祐四年以陜西民間多盗鑄大錢於是以見行當三<lb/>
大錢折小銅錢二謂之折二錢<lb/>
<pb n="KR3k0029_WYG_126-18b"/>
神宗熈寧四年皮公弼在陜西嘗建言陜西見行當二<lb/>
大銅錢頃嵗西邉用兵始鑄當十錢後兵罷多盗鑄乃<lb/>
以當三猶私鑄乃减當二行之至今銅費相當民無冐<lb/>
利盗鑄衰息以舊銅鉛盡鑄當二錢從之其後折二錢<lb/>
遂行天下<hi>長編</hi>
熈寧七年六月秦鳯路轉運司請於秦鳯翔府斜谷置<lb/>
監鑄折五折十錢乞降御書字様詔准鑄折二錢熈寧<lb/>
九年壬辰三司言奉詔折二錢可且未得支用别聽指<lb/>
<pb n="KR3k0029_WYG_126-19a"/>
揮前已詔諸路通行今未審止禁在京或令諸路並<lb/>
罷上批都下錢法自祖宗以來未嘗有改其新行折<lb/>
二錢不湏取索比較利害宜直指揮京師并畿内並<lb/>
罷先是薛向鑄折二錢於陜西其後許彦又鑄於廣<lb/>
南以償銅價既而有言折二錢民或不肯折用又諸<lb/>
路繼有如此者故始詔令府界不用後章惇乞并府<lb/>
界用之上曰府界既用即當令京師亦用之至是有言<lb/>
民以用折二錢不售訴於開封而後被决者又言有訴<lb/>
<pb n="KR3k0029_WYG_126-19b"/>
三司者以故上批欲罷之及中書訪問開封府三司皆<lb/>
言無是事及再以進呈上又云但恐經久富民藏小錢<lb/>
莫出爾安石曰大錢亦無多富民豈肯藏小錢不出藏<lb/>
小錢不出於富民亦有何利上又曰恐四夷聞中國行<lb/>
兩等錢以為貧窘乃傷國體如何安石曰錢有二品自<lb/>
周已然何繫貧富且自古興王唐太宗周太宗時極貧<lb/>
然何足為耻臣初不欲鑄折二錢今乃極論者盖朝廷<lb/>
舉動四方所瞻稍有罅隙即為奸人窺伺愚弄将不能<lb/>
<pb n="KR3k0029_WYG_126-20a"/>
立國是又何能安天下國家也上乃令復行之然兩<lb/>
宫訖不欲用折二錢故折二錢未嘗進入禁中<lb/>
徽宗崇寧二年鑄大銅錢以一當十夾鍚錢以一當三<lb/>
民間盗鑄甚多於是罷之今則以一當三　崇寧三年<lb/>
正月戊子罷鑄小平錢及當五錢並作當十大錢尚書<lb/>
省勘㑹崇寧二年五月十三日已降朝㫖令江池饒建<lb/>
州將每年所鑄上供小平錢縮减萬數於每貫上增入<lb/>
料例鑄當五大錢以聖宋通寳為文仍背鑄真書當五<lb/>
<pb n="KR3k0029_WYG_126-20b"/>
二字及後來節次指揮并降陜西所鑄當十錢様令依<lb/>
傚鑄造當五錢様去訖今契㑹陜西路所鑄當十錢見<lb/>
今行使遍於天下甚有利濟若將上件江池饒建州所<lb/>
改上供當五大錢並依陜西見鑄當十錢様制改鑄作<lb/>
當十大錢不唯法制一體兼獲息愈多詔江池饒建州<lb/>
将毎年所鑄小平鑄錢一百三十二萬四百貫文料例<lb/>
并崇寧元年八月十三日朝㫖减到銅五十餘萬斤並<lb/>
依陜西當十大錢様制規模大小斤重次第改鑄當十<lb/>
<pb n="KR3k0029_WYG_126-21a"/>
大錢依傚逐監鑄小平錢分數均匀分擘鑄當五大錢<lb/>
前後已降朝㫖並更不施行　崇寧三年三月己丑江<lb/>
淮荆浙福建制置發運司言宣徳郎監舒州同安監熊<lb/>
倩率先鑄成當十錢様一千貫委有心力乞令𢃄本司<lb/>
句當公事遍詣諸州錢監措置督責鼓鑄起發上供從<lb/>
之　崇寧三年丁未中書省勘㑹近已降朝㫖復置徐<lb/>
州寳豊監衛州黎陽監及令府界提㸃司於京城外西<lb/>
壁權置錢監一所當二錢並改鑄作當十大錢縁陜西<lb/>
<pb n="KR3k0029_WYG_126-21b"/>
見鑄當十係每貫用銅八斤白錫一斤六兩黒錫三斤<lb/>
一十二兩自來所属官司因循茍簡不切措置擘畫應<lb/>
副今欲乞差文臣二貟内一貟往池州一貟往饒建州<lb/>
專切往來計㑹逐州知通并錢監監官細計合用銅鍚<lb/>
物料催促提㸃鑄錢司并本路轉運司多方措置應副<lb/>
知通並五日一次入錢監官同共措置協力應副並從<lb/>
之　崇寧三年尚書省言韶州岑水場在熈寧元豐間<lb/>
歳收銅無慮六百萬斤除留充本州永通監鼓鑄應副<lb/>
<pb n="KR3k0029_WYG_126-22a"/>
岑水場買銅外其餘盡輸嶺北諸監自元祐後永通監<lb/>
鼔鑄不敷買銅本錢遂至岑水場銅寖虧舊數嶺南嶺<lb/>
北諸監例多闕銅因此省廢數監今户部與諸處調度<lb/>
艱窘理當措置勘會韶州永通監毎年鼔鑄當二錢二<lb/>
十萬貫當小平錢四十萬貫并鑄小平錢四十三萬貫<lb/>
共係八十三萬貫内除三萬貫係買香藥外餘八十萬<lb/>
貫並専充應副岑水場買銅本錢今欲将上件見鑄當<lb/>
二錢並依舒州錢様改鑄當十錢毎貫合用銅八斤約<lb/>
<pb n="KR3k0029_WYG_126-22b"/>
可鑄當十錢一十六萬五千餘貫計當小平錢一百六<lb/>
十五萬餘貫數内撥六萬貫敝小平錢六十萬貫貼本<lb/>
監舊鑄小平錢四十萬貫作一百萬貫充毎年買銅本<lb/>
錢外猶有一十萬五千貫係剩數計當小平錢一百五<lb/>
萬貫崇寧元年十二月二十五日并崇寧二年四月六<lb/>
日嘗令江池饒惠四州毎年添鑄錢共五十五萬並送<lb/>
内藏庫合用銅數令鑄錢司并銅事所措置應副自後<lb/>
並未見措置到數目深慮難以敷辦今欲将前項永通<lb/>
<pb n="KR3k0029_WYG_126-23a"/>
監所鑄出剰當十錢一十萬五千貫計當小平錢一百<lb/>
五萬貫盡數起發赴内藏庫内五十五萬貫代江池饒<lb/>
惠州每年合鑄數外餘五十萬貫添助内藏庫支用數<lb/>
目其江池饒惠州毎年所添鑄錢指揮更不施行仍專<lb/>
差宣義郎林虎與轉運鑄錢司官同共措置　崇寧四<lb/>
年尚書省言崇寧監鑄御書當十錢毎貫重一十四斤<lb/>
七兩用銅九斤十兩二錢鉛四斤一十一兩六錢錫一<lb/>
斤九兩二錢除火耗一斤五兩毎錢重三錢十錢重三<lb/>
<pb n="KR3k0029_WYG_126-23b"/>
兩詔頒様於諸路仍令赤仄烏背字畫分明　措置韶<lb/>
州鑄錢司言勘會諸監見鑄當十錢依陜西逐次申請<lb/>
料例並破火耗外收熟重斤數本司契勘舊鑄當二錢<lb/>
每貫省熟重二十斤令改鑄當十錢每貫銅鉛錫一十<lb/>
五斤一十二兩除一斤五兩火耗外收熟重一十四斤<lb/>
七兩即是合用當二錢一貫五百七十五文省方計重<lb/>
一十五斤一十二兩改鑄當十錢一貫除火耗一斤五<lb/>
兩外收熟重一十四斤七兩前收誤行修寫却作合用<lb/>
<pb n="KR3k0029_WYG_126-24a"/>
當二錢二貫五百一十七文今欲乞申明行下諸路改<lb/>
正施行　崇寧四年九月乙未朔近鑄當十錢以權輕<lb/>
重而民愚無知冐利犯禁私鑄抵罪其已捕獲人可特<lb/>
與免罪仍免出納賞錢仰所在州軍並收充鑄錢户倍<lb/>
加存恤依法給與官屋支物料不得减尅候鑄到錢限<lb/>
三日支給四分錢無令失所如該載不盡事件並依東<lb/>
南鐵錢已得指揮施行其未獲人展兩月赴官陳首准<lb/>
此收充鑄錢戸　崇寧四年尚書省言荆湖江浙私鑄<lb/>
<pb n="KR3k0029_WYG_126-24b"/>
當十錢利重漸不能禁深慮民間物重錢濫乞荆湖南<lb/>
北江南東西兩浙路並改作當五錢舊當二錢依舊又<lb/>
慮冐法運入東北宜以江為界從之　崇寧五年詔近<lb/>
降指揮鑄當十錢監並依舊改鑄小平錢所有先降指<lb/>
揮計定工料分數内二分鑄當十錢指揮更不施行<lb/>
崇寧五年中書省勘㑹已降指揮創置鑄當十錢詔所<lb/>
有犯罪之人配填充上件錢監兵匠指揮更不施行<lb/>
崇寧五年是春監察御史沈畸言臣聞小錢之便於民<lb/>
<pb n="KR3k0029_WYG_126-25a"/>
間也乆矣未有知其所由也古者軍興鍚賞不繼或以<lb/>
一當百或以一當千此權時之宜豈可行於太平無事<lb/>
之日哉誰為當十之議不知事有召禍法有起奸游手<lb/>
之民一切鼔鑄無故有數倍之息何憚而不為雖日斬<lb/>
之其勢不可遏也往往鼔鑄不獨閭巷細民而多出於<lb/>
富民士大夫之家曾未朞嵗而東南之小錢盡矣錢輕<lb/>
故物重物重則貧下之民愈困而飢寒之患此盗賊之<lb/>
所由起也夫使民嗷嗷然日望朝廷改法此豈經久計<lb/>
<pb n="KR3k0029_WYG_126-25b"/>
哉又有監司獻議欲盡改陜西鐵錢為夾鍚錢者此尤<lb/>
不思之甚也殊不知有之以為利無之以為用以其無<lb/>
銅鑄故夾鍚之為貴今一切改鑄則其非銅錢猶日前<lb/>
之鐵錢也今召私鑄於東南矣又将召私鑄於西北是<lb/>
教民犯法非朝廷之利也伏乞睿聰詳酌速賜寢罷則<lb/>
天下幸甚　崇寧五年五月壬辰朔丁酉右正言詹丕<lb/>
逺進對因論當十錢上曰當十並行本以便民今却反<lb/>
為民害如此非卿有陳朕不知也便直欲改作當三亦<lb/>
<pb n="KR3k0029_WYG_126-26a"/>
不難只逺方客人有積貨鉅萬以上者陡鐫之不無胥<lb/>
怨否丕逺曰陛下行法要改則草薙而禽獮之或留慮<lb/>
哀矜耻一夫不獲欲且改從當五亦可上復慨然曰終<lb/>
痛革　崇寧五年丁丑詔聞當十錢私錢甚多外路私<lb/>
錢可計小平錢三文足　大觀元年詔河北昨鑄夾錫<lb/>
當五錢其様製大小類當十銅錢若或行用奸民趍利<lb/>
染為銅色私作當十難以驗察宜改鑄當二自今可令<lb/>
計備物料廣鑄當二以足一路之費　大觀元年詔曰<lb/>
<pb n="KR3k0029_WYG_126-26b"/>
錢為國之利柄以方圓銖兩而寄富貴貧賤之權若為<lb/>
衆庶所操則利柄失矣今淮浙福建官吏曠職縱奸弗<lb/>
戢盗鑄公行有誤良民公然受弊其今監司相度以官<lb/>
錢為様垂之市肆告諭民户有不如様限一季投納官<lb/>
以一償五限滿不納加罪一等仍以所納錢更鑄補還<lb/>
出榜告諭使衆知之　大觀元年丙申詔東南依已降<lb/>
分數指揮鑄小平錢崇寧監只鑄當十錢　太觀四年<lb/>
詔錢與物同少則貴多則賤當十錢法行之方定鑄而<lb/>
<pb n="KR3k0029_WYG_126-27a"/>
不絶源源而來數既多法隨而弊私鑄復興混殽無别<lb/>
其法必壊非長久之術舊鑄錢監並依舊額壮鼓鑄小<lb/>
平錢其後降㫖揮改鑄當十錢數等並罷新置河東河<lb/>
北陜西諸監鼓鑄當十銅錢夾錫鐵錢可罷鑄當十銅<lb/>
錢仍尚書省取索如新邉無鐵炭不可鼓鑄去處相度<lb/>
减罷外有合存留者擬定将上取㫖仍令開封府立法<lb/>
行下　大觀四年張商英言當十錢為害久矣舊小平<lb/>
錢有出門之禁故凡四方客旅之貨交易得錢者必太<lb/>
<pb n="KR3k0029_WYG_126-27b"/>
平入中末鹽鈔收買告牒而餘錢又流布在市井行鋪<lb/>
故上下内外交相利養自當十錢行以一夫而負八千<lb/>
則為小平八十千錢輕齎則告牒為滯為貨鹽鈔非得<lb/>
虚擡之息則不行臣今欲權借内庫并宻院諸司應於<lb/>
封樁絹紬金銀并鹽鐵即下令折十餘錢盗鑄偽濫有<lb/>
害錢法限民間半年於所在送納毎十貫支給銀絹一<lb/>
匹一兩限滿其錢更不行用俟錢入官擇其惡者鑄小<lb/>
平錢存其好者折三行使如此則錢法鈔法不相低昂<lb/>
<pb n="KR3k0029_WYG_126-28a"/>
可以復舊其銀絹等止是權借半年以上候收到錢撥<lb/>
還　大觀四年張商英言臣按唐明皇開元中姚崇宋<lb/>
璟為宰相出米十萬石收惡錢又以好錢三百文換惡<lb/>
錢一千改鑄二銖四參錢昔之賢相救弊規畫計不出<lb/>
此當十錢自唐以來為害甚明行之於今尤見窒礙蓋<lb/>
小平錢出門有限有禁故四方客旅商貨交易得錢者<lb/>
必入中末鹽鈔收買官誥度牒而餘錢又流布在街市<lb/>
民間故官私内外交相利養自當十錢行一夫負八十<lb/>
<pb n="KR3k0029_WYG_126-28b"/>
千小車載四百千錢既為輕齎之物則告牒難售鹽鈔<lb/>
非操虚錢而得實價則難行重輕之勢然也　大觀四<lb/>
年張商英言臣昨奉聖㫖元豐庫樁小平錢一千五百<lb/>
萬貫外餘聽出入以平錢鈔物三者之價臣不量力願<lb/>
任其責今欲先給鈔五百萬貫付陜西轉運司令分擘<lb/>
於五路沿邊收糴斛斗充代近裏州軍等第戸久来支<lb/>
移租賦之數却令近裏等第户依數送納價錢假如毎<lb/>
名支移嵗費一百貫今三分損一以惠之則其利有三<lb/>
<pb n="KR3k0029_WYG_126-29a"/>
京庫出鈔以飛當十錢其利一也以實鈔糴斛斗則商<lb/>
旅不擡虚價以合鈔面其利二也等第户免支移陪費<lb/>
而鐵錢輸官以待移用其利三也臣既在此則須是遣<lb/>
一腹心人往計㑹孫琦筭宻令通知供具五路每年支<lb/>
移若干斛斗於某州寨實計地里逺近民間毎石并脚<lb/>
乗實出若干錢急速回報今踏逐得奉議郎桑景詢幹<lb/>
敏精悍有心力欲就差本人充陜西路轉運司幹當公<lb/>
事　政和三年粹中出劄子論鑄錢司所鑄一年不敷<lb/>
<pb n="KR3k0029_WYG_126-29b"/>
一月之數山澤之政𨽻属虞部鼓鑄之利乃國計之本<lb/>
有司謂朝廷必復鑄當十錢所以觀望言無銅不鑄小<lb/>
平錢利源湮塞職事廢弛上愕然曰有司直敢爾當十<lb/>
錢改為三尚且錢輕物重豈可復為當十自古利仄百<lb/>
不變法利少害多不若不為粹中奏言江饒岑水場自<lb/>
來不曽說無銅豈有蔡京才預政銅本便竭當十之行<lb/>
盗鑄蜂起庚寅<hi>大觀四年</hi>星赦縁錢法得罪者與除落罪名<lb/>
陛下命刑部尚書白時中具依赦放免縁錢法罪罪人<lb/>
<pb n="KR3k0029_WYG_126-30a"/>
數具到正犯及從坐者十餘萬人法之不善一至於此<lb/>
改為當二而盗鑄者自息朝廷執此之令當堅如金石<lb/>
觀望不鑄小平錢亦宜治其曠職之罪上謂曰卿只今<lb/>
擕此劄子往都堂讀劄子未畢京以手撥去云無銅教<lb/>
他如何做也粹中又言廣南鹽鐵數亦浩瀚五分歸鑄<lb/>
錢司為本若只貢本錢亦是一季以上之數今本錢不<lb/>
知何在京不答所奏不行此皆本朝折當之條令也<lb/>
後魏髙謙之上表請復鑄謂堯遭大水以歴山之金鑄<lb/>
<pb n="KR3k0029_WYG_126-30b"/>
錢湯遭大旱以荘山之金鑄錢始自堯湯後世但言太<lb/>
公九府之法始殆未深攷也　錢文淳化九年二月宋<lb/>
朝錢文宋元通寳太平興國後又鑄太平通寳是嵗上<lb/>
親書淳化元寳其文作草真行三體自後毎改元每以<lb/>
為文<hi>通畧</hi>　國朝錢文皆書年號惟寳元以皇宋通寳蓋<lb/>
慮有二寳字<hi>歸田録</hi>　錢陌首末<lb/>
漢賈誼諌文帝曰民用錢郡國不同或用輕錢百加若<lb/>
干或用重錢平稱不受<hi>漢志</hi>應劭曰錢重四銖法錢百枚<lb/>
<pb n="KR3k0029_WYG_126-31a"/>
當重一斤十六銖輕則以錢足之用重錢則平稱有餘<lb/>
不能受也師古曰若干目設數言之也臣瓉曰秦錢重<lb/>
半兩漢初鑄莢錢文帝更鑄四銖錢秦錢與莢錢皆當<lb/>
廢而故與四銖並行民一見其廢故用輕錢則百加若<lb/>
干用重錢則雖以一當六猶復不受之是以郡縣不同<lb/>
也<lb/>
梁大同以後自破嶺以東八十為百名曰東錢江郢以<lb/>
上七十為百名曰西錢京師以九十為百名曰長錢大<lb/>
<pb n="KR3k0029_WYG_126-31b"/>
通十一年天子乃詔通用足陌詔下而人不從錢所益<lb/>
少至於末年遂以往時緡錢出入皆以八十為陌後漢<lb/>
三司使王章减其出者三<hi>五代史</hi>
唐昭宗天祐二年四月勑凖向來事例毎貫抽除外以<lb/>
八百五十文為貫毎陌八十五文如聞坊市之中多以<lb/>
八十為陌更不除折今後委河南府指揮市肆交易並<lb/>
湏以八十五文為陌不得更有不改移<hi>㑹要</hi>　河南府以<lb/>
八十文為百云<hi>唐志</hi>
<pb n="KR3k0029_WYG_126-32a"/>
唐天祐中兵亂窘乏始令以八十五錢為百<lb/>
後唐天成中又减五錢<lb/>
漢乾祐初復减三錢<lb/>
國朝因漢制其輸官亦用八十或八十五然諸州私用<lb/>
猶各隨俗至有以四十八為百者丁酉詔所在悉用七<lb/>
十七為百每千錢必及四斤半以上禁江南新小錢民<lb/>
先有畜藏者悉令送官官據銅給其直<hi>通畧</hi>
太宗詔聞江南民多用新小錢自今所用銅錢每貫七<lb/>
<pb n="KR3k0029_WYG_126-32b"/>
百七十陌須及四斤半以上方得行用<hi>㑹要</hi>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷六十<lb/>
</p>
<p>
</p>
  </div>
</body>
</text>
</TEI>
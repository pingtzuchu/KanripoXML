<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索别集卷九</head>
    <p>
<pb n="KR3k0029_WYG_196-1a"/>
欽定四庫全書<lb/>
　羣書考索别集卷九　　　宋　章如愚　撰<lb/>
　　經籍門<lb/>
　　　周禮<lb/>
學詩學禮之説學詩則心氣平而事理明學禮則徳性<lb/>
成而分守定則本末兼舉無所遺矣<hi>語或問</hi>
正心誠意之學竊見周禮天官冢宰一篇乃周公輔導<lb/>
成王垂法後世用意最深切處欲知三代人主正心誠<lb/>
<pb n="KR3k0029_WYG_196-1b"/>
意之學於此考之可見其實<hi>孝宗朝戊申封事</hi>
周家之制度周禮一書好㸔廣大精宻周家法度在裏<lb/>
但未敢令初學㸔<hi>李方子</hi>
多説事之綱目周禮中多有説事之綱目者如属民讀<lb/>
法其法不可知司馬之職乃陳車徒如戰之陳其法亦<lb/>
不可見矣<hi>文公語録</hi>
宰相所行之事理㑹周禮非位至宰相不能行其事自<lb/>
一介論之更自逺在且要就切實理㑹受用處若做到<lb/>
<pb n="KR3k0029_WYG_196-2a"/>
宰相亦湏上遇文武之君始可以得行其志<hi>同前</hi>
大體非聖人不能為後人皆以周禮非聖人書其間細<lb/>
碎處雖可疑其大體直是非聖人做不得<hi>同上</hi>
冢宰之職為至繁天官之職是總五官者若其心不大<lb/>
如何包得許多事且冢宰内自王之飲食衣服外至五<lb/>
官庶事自大至小自本至末千頭萬緒若不是大其心<lb/>
者區處應副事到前便且區處不下况於先事措置思<lb/>
患預防是着多少精神所以記得此復忘彼<hi>同上</hi>
<pb n="KR3k0029_WYG_196-2b"/>
冢宰領王之服御冢宰一官兼領王之膳服嬪御此最<lb/>
是設官者之深意盖天下之事無重於此<hi>同上</hi>
太宰總六典之職方其在六典也五官與太宰各司其<lb/>
一太宰所掌特専於治典而已及其佐王論道則五官<lb/>
總曰教曰禮曰政曰刑曰事雖各列其目而統於太宰<lb/>
則皆謂之治故曰佐王治邦國所以見當時治本之悉<lb/>
出於一者如此<hi>山齋</hi>
太宰道揆非有司之職六典八法八則之書太宰既建<lb/>
<pb n="KR3k0029_WYG_196-3a"/>
之矣而太史又建之以逆邦國官府都鄙之治者盖建<lb/>
者作而立之也太宰以道揆者也太史以法守者也以<lb/>
道揆則所謂建者法之所自出也以法守則所謂建者<lb/>
書之所自成也史以掌官書為事太史所謂建則特作<lb/>
而立其書焉以道制法有不與焉也邦國官府都鄙之<lb/>
治其所逆者非一也所治在太史則太史之所逆也所<lb/>
治在司㑹則司㑹之所逆也所治在小宰則小宰之所<lb/>
逆也非太史司㑹小宰所逆然後太宰以典法則待之<lb/>
<pb n="KR3k0029_WYG_196-3b"/>
太宰道揆與内史不同夫上下之分有道揆有法守太<lb/>
宰以八柄詔王馭羣臣者明道揆於上而所掌者非特<lb/>
法而已内史掌王八枋之法以詔王治者謹法守於上<lb/>
而道揆所不與也謂之八枋之法則其所掌者法而已<lb/>
　太宰言詔王馭羣臣則疾徐進止制於上而太宰有<lb/>
同於君道故也内史言詔王治而不言羣臣則以内史<lb/>
者有司之事而治則在王於馭羣臣非所宜也<lb/>
古人任相之意至後世而輕夫周以小宰二冢宰而漢<lb/>
<pb n="KR3k0029_WYG_196-4a"/>
人以御史下丞相周以邦治為冢宰而東漢以政權歸<lb/>
臺閤周以冢宰制百官而唐以諌垣為紏宰相下吏輕<lb/>
上爵卑職侮尊位豈惟政治有所不行而其漸豈可長<lb/>
耶<hi>精華</hi>
古人任相之専古人之任相待之以誠而不疑畀之以<lb/>
權而不忌求之周官冢宰之職則可見矣凡作大事則<lb/>
百官皆禀命於冢宰而王眡治朝與夫眡四方之聼朝<lb/>
則冢宰必從而賛治焉若邦之小治與四方賓客之小<lb/>
<pb n="KR3k0029_WYG_196-4b"/>
治則冢宰得専聽之至於羣吏嵗終之廢置三嵗之誅<lb/>
賞皆冢宰視百官之功過以詔王為之而天子好惡之<lb/>
私不與也故觀内府之職曰凡王及冢宰之好賜予而<lb/>
共之司㑹之職曰周知四國之治以詔王及冢宰廢置<lb/>
夫賜予廢置皆王之職也冢宰皆得並言之亦足見古<lb/>
人任相之専若此後世申屠嘉詰責鄧通而文帝不加<lb/>
怒是嬖倖之不法宰相得以専誅姚崇叙進郎吏而明<lb/>
皇不應是郎吏之秩卑宰相得以専授此正得古人待<lb/>
<pb n="KR3k0029_WYG_196-5a"/>
相之體自武帝與田蚡争除吏之後而宰相唯唯憂死<lb/>
不給德宗以猜忌而貶陸贄而刺史縣令以上悉自選<lb/>
擇中書行文書而已豈識周官冢宰廢置誅賞之意<hi>劉屏山</hi>
内庭之職𨽻太宰所以格君心人徒見内外庭宿衛之<lb/>
士士之賤者也烹庖饔膳之事事之辱者也魚腊酒醤<lb/>
醯醢之物物之㣲者也次舍幄帟裘服為末用而宦寺<lb/>
嬪御洒掃使令為冗役也不知夫三代以還所以蠱壊<lb/>
人主之心術而侵奪大臣之權柄者徃徃皆是人為之<lb/>
<pb n="KR3k0029_WYG_196-5b"/>
盖公卿大臣其内外則有限其進退則有時不得日侍<lb/>
人主之左右前後也若夫侍御僕從之人備趍走使令<lb/>
之職而人主宴私玩狎之際無不與之同焉比其極也<lb/>
則變換其耳目感移其心志伺候以和其㫖夸靡以中<lb/>
其欲小㢘小謹以示其信人主一墮其中則亦何所不<lb/>
至哉周公深智逺慮有見於此是以亂萌禍機之所至<lb/>
無不䆒極以見古人輔相之事業皆格物窮理之學也<lb/>
<hi>東萊</hi>
<pb n="KR3k0029_WYG_196-6a"/>
太宰兼六卿之職成周之制三百六十属聼命於六卿<lb/>
聼命於冢宰冢宰實三公兼之渙散分職之中而有比<lb/>
附聮属之勢自今職職而攷之太史内史掌六典八法<lb/>
八則八柄之貳春官之属也而典法之政則在於太宰<lb/>
太僕掌諸侯之復逆小臣掌三公孤卿之復逆御僕掌<lb/>
羣吏之逆及庶民之復夏官之属也而臣民之總則掌<lb/>
於宰夫司士掌朝儀之位夏官之属也而治朝之位宰<lb/>
夫掌之泉府廪人倉人掌財用地官之属也貨賄之出<lb/>
<pb n="KR3k0029_WYG_196-6b"/>
入太府掌之内外朝之冗食地官犒人之職也而宮正<lb/>
内宰則又均其稍食王朝之服飾春官司服之職也而<lb/>
内司服至履人則又掌其服飾之用自宰夫之下夏采<lb/>
之上六十官之内三百六十官之職錯綜而互見焉並<lb/>
建六典並行六卿天下萬事皆有闗於理亂安危之大<lb/>
者則無不翕然在其掌握中也盖古者三公無官惟與<lb/>
天子坐而論道故設六卿以分主六典而三公實統之<lb/>
三公既兼冢宰則六卿之大典非冢宰而誰建耶此事<lb/>
<pb n="KR3k0029_WYG_196-7a"/>
權之所以合於一而周家所以無多門之政<hi>同上</hi>
三公兼官自唐虞以來禹以司空而兼百揆羲和以二<lb/>
子而兼四岳及舜二十二人之治則四岳實一人兼之<lb/>
古者官不必備惟其人而已有其人則備無其人則兼<lb/>
是以周官之作實倣唐虞之制而官事不攝吾夫子所<lb/>
以深責管仲變先王之法也以三公言之召公為保周<lb/>
公為師而太傅無有焉二公實兼之也周公既没召公<lb/>
為保而太師太傅無有焉召公實兼之也不惟此也三<lb/>
<pb n="KR3k0029_WYG_196-7b"/>
公之下實有三少當時不見其人召公又兼盖一人之<lb/>
身而兼七職矣其大者猶兼而况於百官羣有司乎故<lb/>
甞以周禮攷之二卿則公一人是三公兼卿老也一卿<lb/>
則卿一人是六卿兼卿大夫也軍將有命卿是六卿兼<lb/>
六軍也其若太公以太師而兼司盟之職載在盟府太<lb/>
師職之是也蘇公以三公而兼太史之職太史司冦蘇<lb/>
公是也<hi>同上</hi>
六卿分職每終之以為民極先王之教天下未始有精<lb/>
<pb n="KR3k0029_WYG_196-8a"/>
粗本末之間也夫朝不混市野不踰國人不侵官后不<lb/>
敢以奸王之權諸侯不敢以僣天子之制公卿大夫不<lb/>
牟啇賈之利六卿九牧相属而聼命於三公夫彼皆民<lb/>
上也皆富且貴正與者也而尺寸不敢踰一毫分寸不<lb/>
敢易所以習民於尊卑等殺階級之中消其富上亡等<lb/>
之心而寓其道德之意是以民服事其上而下無覬覦<lb/>
賤不亢貴卑不踰尊舉一世之人皆安於法度分守之<lb/>
内志慮不易視聼純一易直淳龐而從上之令父詔其<lb/>
<pb n="KR3k0029_WYG_196-8b"/>
子兄授其弟各率其属何往而非五禮五樂三物十二<lb/>
教哉方位國野設官分職何往而非以為民極哉甞讀<lb/>
晋之國語每嘆絳之富啇韋藩木二過朝之事以為富<lb/>
商之饒於財使其繹其車而華其服非不足也而必易<lb/>
車服於過朝之際不敢混然與士大夫無别焉民志之<lb/>
定而中道之存成王周公之遺化固隠然在此也<hi>東萊</hi>
法度之意必有關雎麟趾之意然後可以行周官之法<lb/>
度<hi>明道外書</hi>
<pb n="KR3k0029_WYG_196-9a"/>
周禮是非<hi>古之言周禮者如漢武何休皆深擯之如劉</hi>
<hi>歆鄭康成皆深取之擯之則以為末世紛亂之典六國</hi>
<hi>隂謀之説取之則以為成王周公致太平之迹一是一</hi>
<hi>非如此後世何所從乎</hi>周官書列於經㡬千百年矣戾<lb/>
於經而列於經此子所以不得不辯其非所以明其是<lb/>
也予豈得已哉賈氏曰六經禍於秦惟周禮最後出也<lb/>
以始皇特惡之故禁絶加嚴也此理不然北宮錡問周<lb/>
室班爵禄之制孟子謂諸侯惡其害已而皆去其籍可<lb/>
<pb n="KR3k0029_WYG_196-9b"/>
聞其略而不可聞其詳方戰國時周室猶存諸侯強大<lb/>
不禀周制故已滅去其籍也是周公所制之典夫子所<lb/>
正之經已不𫝊於世也故雖孟子愽學大儒不得聞其<lb/>
詳何待秦之禍而後亡始皇禁絶之嚴故後出乎豈有<lb/>
時有周禮而孟子不見之乎孟子且不見周禮漢世焉<lb/>
得而有之有之則非周公之舊後儒為之章章矣然秦<lb/>
漢去周未逺使其洪儒碩學請聞周禮之舊作為一書<lb/>
使後知所本又何幸耶故雖非周公之親筆謂之周禮<lb/>
<pb n="KR3k0029_WYG_196-10a"/>
亦可也今乃不然所載之典大抵以衰世之制為盛時<lb/>
之典其背理傷教甚衆以理度之特出於漢儒之才髙<lb/>
而不深於道者歟所以不能使人盡信也夫成周之制<lb/>
語其最大者莫若建都也又莫若封國也又莫若設官<lb/>
也今其言皆與他經不合言建都之制則戾書洛誥召<lb/>
誥之㫖言封國之制則戾書武成與孟子之説言設官<lb/>
之制則戾書周官之六典此其事之最大理之最明而<lb/>
皆與古書戾則其小者可知矣<hi>頥齋</hi>
<pb n="KR3k0029_WYG_196-10b"/>
周禮建都<hi>周人求地中以建國畿方千里故鄭氏曰周</hi>
<hi>公居洛營邑於土中七年使成王居洛邑其説信矣然</hi>
<hi>犬戎作難平王始遷居洛邑盖前此未以為都故也然</hi>
<hi>則謂成王居之何哉若但測景求地中而不居則謂之</hi>
<hi>王畿王國寧有是理乎</hi>大司徒以土圭之法測土深正<lb/>
日景以求地中由是建王國制其畿方千里土圭之法<lb/>
不見於他經惟見於周禮大司徒及典瑞玉人之官以<lb/>
是測日景長短求與土圭等盖謂周公營洛邑之事鄭<lb/>
<pb n="KR3k0029_WYG_196-11a"/>
氏謂周公居洛營邑於土中七年使成王居洛邑夫周<lb/>
公營洛邑未甞與成王居之至犬戎之難西周已䘮平<lb/>
王始遷居焉今指洛邑謂之王國王畿即謂成王居之<lb/>
豈不戾乎若但測景求地中而不居則不得謂之王畿<lb/>
王國也此其説失之明矣且王者之居必求地中何耶<lb/>
古之聖人定都建國特取其便於時爾堯都平陽舜都<lb/>
安邑文王居豐武王居鎬何必其地之中耶賈氏以五<lb/>
帝以降惟湯居亳得地中堯舜雖不得地中而政令均<lb/>
<pb n="KR3k0029_WYG_196-11b"/>
天下治者以並在五岳之内周之岐鎬處五岳之外故<lb/>
周公東居洛邑此因鄭氏而愈失之也堯舜文武之治<lb/>
若不施仁政於民則居地中何益徒居地中與五岳之<lb/>
内即能令政教均天下治者陋儒之見也且先儒謂今<lb/>
頴川陽城為地中故置中表若然周公何不即都陽城<lb/>
乃營洛邑乎洛邑去陽城亦逺矣既求地中而不以為<lb/>
都何耶又曰日南則景短多暑日北則景長多寒日東<lb/>
則景夕多風日西則景朝多隂説者謂凡日景於地千<lb/>
<pb n="KR3k0029_WYG_196-12a"/>
里而差一寸南表千里景短一寸北表千里景長一寸<lb/>
有是理乎若千里即差一寸萬里乃差一尺也此已不<lb/>
可况謂東表去中表千里晝漏半中表景得正時東表<lb/>
日已跌矣是地於日為近東故得夕景西表去中千里<lb/>
晝漏半中表景得正時西表日未中是地於日為近西<lb/>
仍得朝時之景此甚不可也日月麗天萬里同晷纔去<lb/>
千里之間地中得正時在東之景已夕在西之景方朝<lb/>
若然是夏日之至晝漏方半東去地中千里之人以西<lb/>
<pb n="KR3k0029_WYG_196-12b"/>
方之朝為夕西去地中千里之人以東方之夕為朝使<lb/>
相去數千里之外則當以晝為夜以夜為晝矣雖蠻夷<lb/>
之地窮日際月窟之所居亦不至是昔堯命羲和宅嵎<lb/>
夷命羲叔宅南郊命和仲宅昧谷命和叔宅幽都皆以<lb/>
觀日景之出入短長隂陽氣候之偏正未甞聞四方日<lb/>
景之異如此又曰天地之所合也四時之所交也風雨<lb/>
之所㑹也隂陽之所和也夫謂之中國居天地之中者<lb/>
以外有東夷南蠻西戎北狄之為中也其蠻夷之地或<lb/>
<pb n="KR3k0029_WYG_196-13a"/>
相倍蓰或相什百在四夷之域廣輪自不同中國之内<lb/>
但指一洛正為天地之所合四時之所交其果乎故營<lb/>
王邑者欲居天下之中使四方道理均此則可矣而謂<lb/>
天地必合於此四時必交於此恐無是理也况於風雨<lb/>
之㑹隂陽之和夫亦在人君徳政應天心如何耳但居<lb/>
洛邑以求風雨之㑹隂陽之和空言也此無他盖見書<lb/>
召誥有王來紹上帝自服於土中之言故作周禮者行<lb/>
其説也不知書所謂土中者但謂道理均耳使周公必<lb/>
<pb n="KR3k0029_WYG_196-13b"/>
以土圭測景求地中則書載營邑之事詳矣豈得不言<lb/>
今觀洛誥之書特云卜澗水東卜瀍水西何甞如大司<lb/>
徒及諸儒之説學者茍知成王未甞營居洛邑之説自<lb/>
可知其非也<hi>玉川經説</hi>
封國之制<hi>大國不過百里次七十里次五十里周制然</hi>
<hi>也今攷周官建國之法則以公五百里侯四百里伯三</hi>
<hi>百里子二百里男百里與當時之制似若相戾何也</hi>周<lb/>
禮封國之制先儒固有能言其非者俗學又為之委曲<lb/>
<pb n="KR3k0029_WYG_196-14a"/>
求通以誤後世亦不能無辨焉夫子以大國為千乘之<lb/>
國又曰安見方六七十而非邦也者至孟子荅北宮錡<lb/>
及慎子之言與武成列爵分土之制無少差異則大國<lb/>
不過百里次七十里次五十里周法固然也又曰今滕<lb/>
絶長補短将五十里也則孔孟非特聞武王周公之制<lb/>
盖親見當時之諸侯則然漢儒作王制亦同獨為周官<lb/>
書者以公五百里侯四百里伯三百里子二百里男百<lb/>
里與書論語孟子禮記之言並戾無疑其為非也陋儒<lb/>
<pb n="KR3k0029_WYG_196-14b"/>
鄭氏釋王制乃曰武王初定天下更以五等之爵増以<lb/>
子男而猶因殷之地以九州之界尚狭也周公致太平<lb/>
斥九州之界封有功諸侯大者五百里最小者百里<lb/>
盖據大司徒之文夫堯舜夏商周之地不過九州攷周<lb/>
職方掌天下之圗無以過於禹貢之域禹之疆域東漸<lb/>
於海西被於流沙朔南暨聲教夫既已窮於海至於流<lb/>
沙将何所斥廣哉借能斥大邊境取夷狄之地亦不可<lb/>
増封於内此甚不然也或曰諸侯之地當如孟子之言<lb/>
<pb n="KR3k0029_WYG_196-15a"/>
至開方之則如司徒所記故其言封疆皆言方者開方<lb/>
之法也王制云方千里者為方百里者百若據實千里<lb/>
而言則不得有方百里者百亦開方法也此百里之國<lb/>
開方得百里之國者四公當為四百里此言五百里者<lb/>
錫之以附庸故也伯七十里開方得七十里之國者四<lb/>
則為二百八十里舉成數可為三百里子五十里開方<lb/>
得五十里之國者四故為二百據此説亦非也以公侯<lb/>
之地開方之已不得五百里之數又益之以附庸若公<lb/>
<pb n="KR3k0029_WYG_196-15b"/>
侯有附庸則自伯而下亦當有附庸合於公侯則又不<lb/>
合於伯子矣况子男同五十里今以子五十里開方得<lb/>
二百里而男開方之止於百里何哉説者又強通以為<lb/>
男實有二十五里何所據而云然王制有曰古者以周<lb/>
尺八尺為歩今以周尺六尺四寸為歩古者百里當今<lb/>
百二十一里六十歩四尺二寸三分然則孟子周官里<lb/>
數之不同而尺之有短長耶夫借謂尺有短長其百里<lb/>
當後之百二十一里有竒周官但當云諸公之地封疆<lb/>
<pb n="KR3k0029_WYG_196-16a"/>
方百二十里何至相去數倍遼逺之甚乎是又不可也<lb/>
不知為此異説者盖漢儒見周之衰諸侯相侵吞滅小<lb/>
國開疆拓地至於數百里之廣乃以為周制耳子産曰<lb/>
古者列國一同今大國數圻若無侵小何以至焉孟子<lb/>
曰周公之封於魯為方百里今魯方百里者五又曰今<lb/>
海内之地方千里者九齊集有其一觀此則春秋之大<lb/>
國非復一同也戰國時魯乃五百里齊乃千里此作周<lb/>
官書故以為據也又職方氏曰千里封公方五百里則<lb/>
<pb n="KR3k0029_WYG_196-16b"/>
四公方四百里則六侯方三百里則七伯方二百里則<lb/>
二十五子方百里則百男皆非古之制不可信也故曰<lb/>
舉衰世之典而為盛時之制此類是也<hi>艮齋文</hi>
設官分職<hi>唐虞之世事簡而建官少周之世事煩而建</hi>
<hi>官多夏商不過倍唐虞之制周人亦不過倍夏商之制</hi>
<hi>而已今觀其職掌之分乃與夏商之制萬萬不侔者何</hi>
<hi>哉敢詳言之</hi>周禮事之最大者莫如建都封國之制予<lb/>
既辨其非古矣然未為甚也至其言設官則甚矣據書<lb/>
<pb n="KR3k0029_WYG_196-17a"/>
周官稱唐虞官百夏商倍之繼之曰仰惟前代時若訓<lb/>
廸厥官立太師太傅太保兹惟三公少師少傅少保曰<lb/>
三孤而後及於六卿周之官制可據惟此成王仰惟前<lb/>
代則大率依唐虞夏商之制耳今觀周禮乃無三孤三<lb/>
公之官不誌其大而誌其小於理安乎為之説者乃曰<lb/>
三公之尊坐而論道故不列於官謬説也成王言六卿<lb/>
所治之職何甞以配天地四時今以冢宰曰天官而天<lb/>
事反在春官乃曰天取兼總人天之至尊惟萬乘可稱<lb/>
<pb n="KR3k0029_WYG_196-17b"/>
曰天王曰天子豈人臣而得稱天乎司徒謂之地官尤<lb/>
無義古者司徒掌教教以人倫今乃掌土地之事乃是<lb/>
司空掌土地非司徒掌教也宗伯掌禮謂之春官春者<lb/>
物之生五行以象仁今謂之禮豈能主教也哉司馬掌<lb/>
兵而謂之夏官夏方物之盛反用兵乎惟司冦掌刑謂<lb/>
之秋官猶可矣司空掌土謂之冬官又無理也使成王<lb/>
有取於天地四時則書言之矣書既不言所取又無義<lb/>
則漢儒臆説可知也又小宰謂天官以下其属各六十<lb/>
<pb n="KR3k0029_WYG_196-18a"/>
計為三百六十官説者謂象日月星辰之度今觀自太<lb/>
宰至屨人官凡六十有三自大司徒至犒人官凡七十<lb/>
有九自太宗伯至宗人官凡七十有一自大司馬至家<lb/>
司馬官凡七十自大司冦至家士官凡六十有六計五<lb/>
官之属已有三百五十有二而冬官尚不與小宰之言<lb/>
自戾矣且其趨走之吏僕𨽻之職皆列於官内小臣内<lb/>
竪男巫女巫之類何為者耶甚者國氏去鼃黽壷涿氏<lb/>
除水蠱祚氏攻草木而方相氏蒙熊皮黄金四目為一<lb/>
<pb n="KR3k0029_WYG_196-18b"/>
官乎瀆亂不經甚矣然此雖不可猶可強道也若乃鄉<lb/>
官之制五家為比有下士為比長五比為閭有中士為<lb/>
閭胥四閭為族有上士為族師五族為黨有下大夫為<lb/>
黨正五黨為州有中大夫為州長五州為鄉有卿一人<lb/>
謂之鄉大夫六鄉之民不過七萬五千家耳今每鄉卿<lb/>
一人中大夫五人下大夫二十五人上士一百二十五<lb/>
人中士五百人下士二千五百人一鄉之中自卿至下<lb/>
士凡三千一百五十六官合六卿計之則有萬八千九<lb/>
<pb n="KR3k0029_WYG_196-19a"/>
百三十六官不知七萬五千之家何以供之雖盡土之<lb/>
所産賦之所入不足以給之至遂人言六遂之制又云<lb/>
五家為隣有隣長推而上之為理為鄼為都為縣為遂<lb/>
為異於鄉之制併六家計之亦萬八千九百三十六官<lb/>
六遂又能供之耶合鄉遂之數則為三萬六千八百七<lb/>
十二官據孟子王制諸侯之下士比上農夫食九人使<lb/>
六鄉六遂之官皆食諸侯下士之禄則三萬七千八百<lb/>
七十二官盖食三十萬有餘人鄉遂之中耕者凡㡬萬<lb/>
<pb n="KR3k0029_WYG_196-19b"/>
人乃食三萬不耕之人乎况又不止皆食諸侯下士之<lb/>
禄况又鄉遂之外他官至衆内而三公三孤之属外而<lb/>
諸侯之臣又不知其㡬借謂堯舜之世事簡而建官少<lb/>
周之世事煩而建官多夏商不過倍唐虞之制周人亦<lb/>
不過倍夏商之制何得與夏商相去乃數萬倍耶盖彼<lb/>
但見成周建官之多而不計其數乃至於此其誕謾至<lb/>
此世儒乃酷信之不亦傷乎王氏曰王畿受天下財賦<lb/>
不當以財不足禄為疑不知官冗至此禄之當以何術<lb/>
<pb n="KR3k0029_WYG_196-20a"/>
世之陋學随人東西未有如漢鄭氏近世王氏也作周<lb/>
禮者正以欺若人耳<lb/>
王后不㑹<hi>周禮凡用皆㑹唯王及后則不㑹然則費用</hi>
<hi>亡度未免有耗蠧之漸寕可不之慮乎</hi>先生曰周官九<lb/>
式之職冢宰任之王恣其費用有司雖不㑹冢宰得以<lb/>
九式論於王矣故王后不㑹非蕩然無以禁止之也制<lb/>
之有冢宰之義而非以有司之法故也<hi>龜山</hi>
禮有屈伸<hi>禮有屈伸分所當然爾故三公北靣執璧所</hi>
<pb n="KR3k0029_WYG_196-20b"/>
<hi>以示屈禮以尊君也然不知孤卿大夫反以東靣西</hi>
<hi>靣何哉后致飲則醫酏糟亦所以示屈禮於賓客也然</hi>
<hi>不知夫人致飲又反得用清醴何哉學者觀禮當辨此</hi>
<hi>説</hi>先儒言禮有所謂位尊而禮屈位卑而禮伸者盖起<lb/>
於周官書射人掌國之三公孤卿大夫之位三公北靣<lb/>
孤東靣卿大夫西靣其摯三公執璧孤皮帛卿執羔大<lb/>
夫執雁説者曰三公臣之職尊者也故特屈使北靣荅<lb/>
君璧子男所執三公執璧服毛冕屈使與子男同也其<lb/>
<pb n="KR3k0029_WYG_196-21a"/>
在酒正王后致飲於賓客之禮則醫酏糟在漿人共夫<lb/>
人致飲於賓客之禮則清醴醫酏糟説者曰后致飲無<lb/>
禮醫酏不清者與王同醴屈也夫人不敵王故得備之<lb/>
也黄子曰非也先王制禮不如是之顛倒禮者何也正<lb/>
名分之謂也名分一正則尊者不得踰卑小者不得加<lb/>
大賤者不得妨貴是以上下無争國家可長保也名分<lb/>
一紊則卑踰尊小加大賤妨貴覬心一生則亂亡隨之<lb/>
也三公之尊坐而論道為孤卿大夫百僚之率其宮室<lb/>
<pb n="KR3k0029_WYG_196-21b"/>
車旂衣服之物莫之敢伉也今謂三公北靣以示屈孤<lb/>
東靣卿大夫西靣以示不屈而又執子男之璧服子男<lb/>
之冕於禮稱乎王后天下之母也尊與君同自夫人以<lb/>
下皆媵妾爾其禮儀制度自相懸絶今后致飲乃無清<lb/>
醴以示屈夫人致飲反有清醴以示不屈於禮又可乎<lb/>
以三公之尊為嫌而卿大夫之不屈反不以為嫌乎以<lb/>
后之敵體為嫌而卿大夫之不屈反不以為嫌乎若然<lb/>
則朝廷之上公卿大夫宫禁之内王后夫人名分俱不<lb/>
<pb n="KR3k0029_WYG_196-22a"/>
正矣不至於上下乖争禍亂随之者㡬希若虢公晋侯<lb/>
朝王王皆賜之玉五㲄馬三匹識者譏之曰名位不同<lb/>
禮亦異數公侯之禮尚不得而同况使尊者屈卑者伸乎先<lb/>
王制禮防閑萬世所以嚴小大尊卑之分至矣後世猶<lb/>
越等破制以相攘奪况自亂其名分乎此其誤説可知<lb/>
也而三禮義宗又曰三公服章有五欲見其屈斿得用<lb/>
八以明其伸伸者見其尊貴之理屈者明其為臣之義<lb/>
又三夫人服有二等廹於后則闕狄以放三公夫人以<lb/>
<pb n="KR3k0029_WYG_196-22b"/>
明其屈也不迫於后則服揄狄以劾侯伯夫人以明其<lb/>
伸也先王立禮固有定制豈有一三公之服有屈者又<lb/>
有伸者一夫人之服又有時而屈伸紛紛如此誰能辨<lb/>
之又因周禮而失之也嗚呼孰知其説之陋亦本於穀<lb/>
梁氏乎春秋隠公八年書曰公及莒人盟於浮來據經<lb/>
公及諸侯盟則書諸侯及大夫盟則書大夫之㣲者盟<lb/>
則書人此本無他説穀梁乃曰可言公及人不可言公<lb/>
及大夫豈謂大夫廹近於公盟公則嫌其伉㣲者位卑<lb/>
<pb n="KR3k0029_WYG_196-23a"/>
則不嫌其伉也此妄也公誠不可與大夫盟則春秋甞<lb/>
書公及齊大夫盟於蔇何耶穀梁為一字之巧説非矣<lb/>
後之言禮者乃推是而為禮之屈伸陋學相𫝊何時已<lb/>
乎<hi>汲齋</hi>
内宰之職<hi>周人以辨宮九嬪九御之教責之内宰然乎</hi>
<hi>否乎夫以宫禁之宻房帷之事非外官所治也女子未</hi>
<hi>嫁教以婦言婦德婦容婦功者女師之事也今内宰二</hi>
<hi>人下大夫也其属又有上士四人中士八人府史胥徒</hi>
<pb n="KR3k0029_WYG_196-23b"/>
<hi>之衆而使之出入宫禁以隂禮教皇后及九嬪無是理</hi>
<hi>况謂之婦職織紝組紃之事内宰其果能教之乎</hi>夫男<lb/>
女之别正家所先先王以宫掖使令掃除之事不可以<lb/>
無人於是不得已用奄官所以為之防未聞使外官治<lb/>
内事也后夫人以下欲無驕偽無嫉妬無䜛言無私謁<lb/>
在人君正身以率之耳不正身以率之而使内宰之徒<lb/>
教之非也舜以匹夫妻帝之二女使執婦道於虞氏曰<lb/>
嬪于虞盖以德化之矣文王能使太姒之有德亦身率<lb/>
<pb n="KR3k0029_WYG_196-24a"/>
之耳詩曰刑于寡妻至於兄弟以御於家邦皆非使人<lb/>
教之也在易之家人曰女正位乎内男女正天地之大<lb/>
義六二之爻辭曰无攸遂在中饋言婦人凡事無所専<lb/>
特主饋食於中爾今天官之属乃使九嬪世婦女御如<lb/>
女祝女人與焉春官之属乃使世婦世吏内宗外宗與<lb/>
焉在世婦則每宮卿二人是禁幃之内男女雜其職豈<lb/>
分别内外之理哉古者内外言不出入於梱今使宫嬪<lb/>
而属六卿使朝臣而化九嬪周公必不為是禮也又曰<lb/>
<pb n="KR3k0029_WYG_196-24b"/>
凡賓客之祼獻瑶爵皆賛説者謂王同姓及二王之後<lb/>
來朝覲為賓客者行祼禮時后則亞王禮賓王享燕之<lb/>
后則亞王獻賓瑶爵后所以亞王酧賓也此又不可方<lb/>
宗廟之事后助王祭禮也賓客何得特為王同姓二王<lb/>
後乎以在中饋位乎内之婦人使之外接賓客雜與有<lb/>
司行祼獻之禮則易家人之道不足為訓也釋者又引<lb/>
陽侯來朝於穆侯穆侯享陽侯夫人助君獻酧於賓陽<lb/>
侯見夫人色美遂殺穆侯而竊其夫人故大享廢夫人<lb/>
<pb n="KR3k0029_WYG_196-25a"/>
之禮誠如是説則周制禮未足以經國家其弊乃至於<lb/>
使其臣竊君之夫人豈防亂之禮意乎予謂君有賓客<lb/>
必無后夫人祼獻之禮使果有之則陽侯竊夫人之亂<lb/>
亦宜至於此矣盖此特漢儒以后夫人有助祭祼獻之<lb/>
禮而謂賓客亦然世人惑其説不見其禮行於世故為<lb/>
陽侯竊夫人而廢夫享之説也又曰凡建國佐后立市<lb/>
設其次置其序正其肆陳其貨賄出其度量諄制祭之<lb/>
以隂禮此又不可也婦人無外事何得以立市乎説者<lb/>
<pb n="KR3k0029_WYG_196-25b"/>
謂后職主隂王立朝后立市隂陽相成之義若然凡事<lb/>
之属於隂者皆后主之也祭天陽也祭地隂也祭日陽<lb/>
也祭月隂也祭祖陽也祭社隂也然則祭地祭社祭月<lb/>
等事何不歸之后乎吾聞神農氏教人日中為市者矣<lb/>
未聞后之立市也聞舜之廵狩同度量衡者矣未聞后<lb/>
之出其度量也王之事后不得與猶后之事王不得與<lb/>
也日昱乎晝月昱乎夜各無相侵而後得隂陽之義也<lb/>
是故牝雞之晨周王數其惡哲婦傾城詩人記其亂歴<lb/>
<pb n="KR3k0029_WYG_196-26a"/>
觀聖經之訓未有聼婦人與政者獨漢儒序詩以求賢<lb/>
審官知臣下之勤勞為后妃之事盖悖理亂常之謬説<lb/>
不可以訓也作周官書者之説與序讀内宰意所不可<lb/>
者三以隂禮教六官教九嬪以婦職教九御一也凡賓<lb/>
客之祼獻瑶爵二也凡建國佐后立市三也以為誠如<lb/>
此則隂陽非以相成乃以相侵為亂之本秦漢以來女<lb/>
禍相仍盖不知道者之説有以啟之也可不戒哉<lb/>
三物興賢<hi>大司徒以鄉三物教萬民而賓興之其一曰</hi>
<pb n="KR3k0029_WYG_196-26b"/>
<hi>六德智仁聖義忠和二曰六行孝友睦婣任恤三曰六</hi>
<hi>藝禮樂射御書數合是三物則十有八目其為選舉之</hi>
<hi>法亦可謂詳矣然不知當時人才備此六德六行六藝</hi>
<hi>者誰歟</hi>言取士者皆謂莫成周之盛盖取之於鄉素有<lb/>
以攷其德行道藝平日已書於族閭州黨及三年大比<lb/>
鄉老以禮賓之宜其所得必真賢實能也成周鄉舉里<lb/>
選之法固善矣然果若周禮所載否乎今讀大司徒以<lb/>
鄉三物教萬民而賓興之見其立制不中復名亡實乃<lb/>
<pb n="KR3k0029_WYG_196-27a"/>
知漢儒之臆説非成周之舊典也古之取士務求所長<lb/>
而不責其備或以德進或以言揚或以事舉求才而責<lb/>
其備雖聖人不能今司徒之三物一曰六德智仁聖義<lb/>
中和二曰六行孝友睦婣任恤三曰六藝禮樂射御書<lb/>
數合是三物以為十有八目今欲興一賢能必以六德<lb/>
六行六藝兼有是十有八者而後可則捨伊周孔顔無<lb/>
人也皐陶之陳九德自寛而栗至於強而義必有是德<lb/>
而後可用也然必日宣三德夙夜浚明有家日嚴祗敬<lb/>
<pb n="KR3k0029_WYG_196-27b"/>
六德亮采有邦盖可為卿大夫者不過日宣三德可為<lb/>
諸侯者不過祗敬六德未甞責人以九德之備若大司<lb/>
徒之十有八事亦不求人之備則亦當如皐陶謨有三<lb/>
德六德九德之辨今下並無其文是使人備是三物而<lb/>
後可乎且六行人可為也六德之中則有不可為者焉<lb/>
曰知曰義曰忠曰和猶可能也若聖與仁夫子以為豈<lb/>
敢三千之徒惟一顔子僅可言仁他人皆不可况其聖<lb/>
乎仁且聖人皆間出者也其誰敢當是名耶名為宣敬<lb/>
<pb n="KR3k0029_WYG_196-28a"/>
如必求聖者而充其選可易得耶抑不知大司徒果何<lb/>
人而能教人以仁聖仁聖亦可以教人乎至於六藝之<lb/>
中謂射御書數為藝則是矣而禮樂乃道之用德之大<lb/>
者亦謂之藝何哉孟子甞言禮樂矣曰仁之實事親義<lb/>
之實從兄禮則節文斯二者樂則樂斯二者則是禮樂<lb/>
者無他潤飾仁義而已夫子曰冉求之藝文之以禮樂<lb/>
可以為成人今以禮樂即為藝非聖人之所謂也又曰<lb/>
志於道據於德游於藝若禮樂但一藝可游而不可據<lb/>
<pb n="KR3k0029_WYG_196-28b"/>
雖無禮樂何害為成人乎以孔孟之言質大司徒之法<lb/>
相戾多矣故三物之制有不可者三責人以備一不可<lb/>
也求仁聖於賢能二不可也捨禮樂為六藝三不可也<lb/>
成王周公立一制必不有三不可焉可知漢儒之臆説<lb/>
也<hi>玉川</hi>
属民讀法<hi>五經之文未甞有属民讀法事唯周禮何言</hi>
<hi>之詳州長則一嵗属民讀法者凡三正月及嵗時祭祀</hi>
<hi>是也黨正則一嵗属民讀法者六四時之孟月及春秋</hi>
<pb n="KR3k0029_WYG_196-29a"/>
<hi>祭禜是也族師則一嵗属民讀法者十有四毎月之吉</hi>
<hi>及春秋祭晡是也至閭師又曰無時凡春秋祭祀役政</hi>
<hi>䘮紀衆庶既聚則皆讀法不知其㡬説者曰彌親民於</hi>
<hi>教亦彌數郷大夫官五州去民逺故不讀法州長管五</hi>
<hi>黨去民漸親故四讀法黨正去民彌親故七讀法族師</hi>
<hi>又彌親故至十有四焉閭胥官卑於民至近讀法無有</hi>
<hi>時若此然比長尤親民者又何以不属民讀法乎</hi>夫四<lb/>
閭為族族之民即閭之民也五族為黨黨之民即族之<lb/>
<pb n="KR3k0029_WYG_196-29b"/>
民也五黨為州州之民即黨之民也今則黨族閭讀法<lb/>
多同其日民既讀法於州安得又至於族將誰適從乎<lb/>
且民之趨事赴功析因夷隩各從其時之不暇至其閑<lb/>
暇之日亦各欲休息何乃一嵗之間州使之讀法者三<lb/>
黨使之讀法者六族使之讀法者十有四閭使之讀法<lb/>
者又無數不亦弊弊然其勞將見春不及耕夏不及耘<lb/>
秋不及歛冬不及藏而惟讀法之為急不亦擾民之甚<lb/>
乎夫種木者深根厚土而俟其自殖昧者乃旦旦而視<lb/>
<pb n="KR3k0029_WYG_196-30a"/>
之掘土而搔之而木性已揺矣王者之於民不過輕徭<lb/>
薄賦以厚其生崇德明義以化其心其生厚則無窮民<lb/>
其心化則無奸民何嘗區區示以法令今日使讀法於<lb/>
此明日又讀法於彼使民有終嵗奔走從事之勞是何<lb/>
異昧者之種木欲其生而反揺其本也此决非周公之<lb/>
意不知治體者為是説爾或曰聖人之教民委曲詳重<lb/>
務使人心皆明知之讀法雖數何足為疑曰不然盤庚<lb/>
方欲遷都民咨胥怨乃作書三篇以告之周公欲伐四<lb/>
<pb n="KR3k0029_WYG_196-30b"/>
國議者以為艱大乃作大誥以開其未喻至於商之頑<lb/>
民未知化於是諄諄作多方多士之書皆國事曉勸之<lb/>
爾何嘗聞數數覿民以法乎法者治之末爾向使人心<lb/>
皆明知之又豈移風易俗之道耶<hi>紫芝</hi>
免役多少<hi>役法一也國中以免者多役者少野則免者</hi>
<hi>少役者多以至世禄者必不免何也</hi>卿大夫采地圭田<lb/>
皆以為永業所謂世禄之家必不異今之官户也舍役<lb/>
者惟老者疾者賓者賢者能者服公事者舍此雖世禄<lb/>
<pb n="KR3k0029_WYG_196-31a"/>
者役不必免　國中以免者多役者少故晚征而早蠲<lb/>
之野則免者少役者多故早征而晚蠲之貴者賢者能<lb/>
者服公事者老者疾者多居國中故免者多<hi>横渠</hi>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_196-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索别集卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索續集卷五十六</head> <lb/>
    <p>
<pb n="KR3k0029_WYG_187-1a"/>
欽定四庫全書<lb/>
　羣書考索續集卷五十六<lb/>
　　　　　　　　　　　　宋　章如愚　編<lb/>
　　聖賢門<lb/>
　　　孔孟<hi>顔子附</hi>
孔與天一孟聽天所命孔子謂天之将䘮斯文也後死<lb/>
者不得與於斯文則文之興䘮在孔子與天為一矣葢<lb/>
聖人之徳盛與天為一出此等語自不覺爾孟子地位<lb/>
<pb n="KR3k0029_WYG_187-1b"/>
未到此故曰夫天之未欲平治天下也如欲平治天下<lb/>
當今之世捨我其誰聽天所命未能合一<lb/>
辯害教者天下之事有害於教者聖賢辯之有害於己<lb/>
者聖賢不辯少正夘楊墨害教者也故孔孟辯焉向魋<lb/>
臧倉害巳者也而孔孟豈復辯乎庸人反是<hi>石安世</hi>
論孟所言異而同論語之言無所不包而其所以示人<lb/>
者無非操存涵養之要七篇之㫖無所不究而其所以<lb/>
示人者類多體騐充廣之端夫聖賢之分其不同固如<lb/>
<pb n="KR3k0029_WYG_187-2a"/>
此然體用一源也顯㣲無間也<hi>朱熹</hi>
知人時無孔子顔子殁於陋巷而少正夘為聞人時無<lb/>
孟子匡章陷於不孝而陳仲子為㢘士<hi>劉彦冲</hi>
孔俯就孟髙致孔子教人常俯就不俯就則門人不親<lb/>
孟子常髙致不髙致則門人不尊<hi>程顥</hi>
孟子常自尊其道而人不尊孔子益自卑而人益尊之<lb/>
聖賢固有間矣<hi>同上</hi>
孔孟言語之異孔子言語句句是自然孟子言語句句<lb/>
<pb n="KR3k0029_WYG_187-2b"/>
是事實<lb/>
孟子未至孔子孔子為陪臣為宰皆能發明大道孟子<lb/>
必得賓師之位然後能明其道譬如有許大形象然後<lb/>
為泰山有許多水然後為海所以未至孔子<hi>程顥</hi>
孔孟不棄天天之所以予我者不偶然也夫其所以予<lb/>
我者必有以用我也孔子孟軻之不遇老於道塗不倦<lb/>
不愠不怍不沮者夫固知夫責之所在也衞靈魯哀齊<lb/>
宣梁恵之徒之不足相與以有為也我知之矣抑将盡<lb/>
<pb n="KR3k0029_WYG_187-3a"/>
吾心焉耳吾心之不盡吾恐天下後世無以責夫衞靈<lb/>
魯哀齊宣梁恵之徒而彼亦将有以辭其責也然則孔<lb/>
子孟軻之目将不瞑於地下矣夫聖賢之用心也固如<lb/>
此<hi>蘇洵</hi>
氣象之異仲尼元氣也顔子春生也孟子并秋殺盡見<lb/>
仲尼無所不包顔子亦不違如愚之學於後世有自然<lb/>
之和氣不言而化者也孟子則露其才葢亦時焉而已<lb/>
仲尼天地也顔子和風慶雲也孟子泰山巖巖之氣象<lb/>
<pb n="KR3k0029_WYG_187-3b"/>
也仲尼無迹顔子㣲有迹孟子其迹著<hi>程顥</hi>
　　　孔子<lb/>
十年一化孔子之聖固天縱也而造次顛沛未嘗忘學<lb/>
自志學至從心十年一化大聖自脩猶節節而進<hi>劉彦</hi>
<hi>冲</hi>
文武相濟昔諸侯暴武之時孔子曰爼豆之事則甞聞<lb/>
之此聖人救之以文也及夾谷之㑹孔子則曰有文事<lb/>
者則有武偹請設左右司馬此聖人濟之以武也<hi>范仲</hi>
<pb n="KR3k0029_WYG_187-4a"/>
<hi>淹</hi>
不言之辯不得已之權孔子不見孺悲有不言之辯見<lb/>
陽虎有不得已之權<hi>謝諤</hi>
神化夫善人為邦百年方能勝殘去殺比之王者則多<lb/>
七十年矣王者必世而後仁比之孔子則多二十七年<lb/>
矣夫子攝行相事於魯七日而誅少正邜凛然有戮飛<lb/>
㢘驅虎豹膺夷狄之風為政止三月耳羔豚不貳價男<lb/>
女别於途道不拾遺客至如歸肅然已有無思犯禮莫<lb/>
<pb n="KR3k0029_WYG_187-4b"/>
不好徳之風行之一年其如何哉其曰三年有成者夫<lb/>
子而居其聖也謂之賢於堯舜生民未有豈過論哉<hi>張</hi>
<hi>九成</hi>
綱紀治功茍有用我者朞月而已可也三年有成仲尼<lb/>
言有成者葢欲立致治之功業如堯舜之時夫是之謂<lb/>
有成此聖人之事非他人可及故甞言後世論治者皆<lb/>
不中道理漢公孫丞相謂三年而化臣𢎞尚切遲之唐<lb/>
李石謂十年責治太早皆率爾之言聖人之言自有次<lb/>
<pb n="KR3k0029_WYG_187-5a"/>
第所謂朞月而已可也綱紀布也三年有成治功成也<lb/>
<hi>程灝</hi>
不言之用子羔之為宰有所不取而必說乎未信之漆<lb/>
雕子張之干祿有所必辨而獨賢乎屢空之顔子三子<lb/>
之言志有所不進而惟與乎詠歸之曽㸃<lb/>
深知門弟夫子之於門人其念慮所起平生所志雖未<lb/>
形於顔色語言夫子固已得之矣如曽子不問夫子見<lb/>
其何處遽提其名指之曰吾道一以貫之子貢不問夫<lb/>
<pb n="KR3k0029_WYG_187-5b"/>
子見其何事遽提其名指之曰汝以予為多學而識之<lb/>
者歟子夏無一語也夫子忽斥其短曰女為君子儒無<lb/>
為小人儒子路無一語也夫子忽斥其短曰由也不得<lb/>
其死然聖人内外明映羣弟至前顔色未萌言語未發<lb/>
其幽隐㣲宻夫子已坐照於不言中矣<lb/>
憂在天下天生孔子不獨為魯雖孔子其憂亦未甞不<lb/>
在天下也周之末列國争為雄長而天下騷然苦兵孔<lb/>
子拳拳於其間欲以一己捍天下之難故不用於魯則<lb/>
<pb n="KR3k0029_WYG_187-6a"/>
之齊之衞之荆之陳之蔡不用於諸侯則欲為政於費<lb/>
不用於中國則欲為政於蠻夷車馬之迹環於四方雖<lb/>
流離困厄而不悔聖人憂天下之不得其所而欲行其<lb/>
道如此其勤也<hi>李邦直</hi>
作成門弟洙泗之濵席間函文聖化天運逹子貢之學<lb/>
而一貫自通逹顔淵之才而卓爾自見或謦或欬或顧<lb/>
或盼或笑或語一警之下萬慮消亡<hi>吕祖謙</hi>
處身與處國不同昔夫子能忍匡人之圍而不能忍萊<lb/>
<pb n="KR3k0029_WYG_187-6b"/>
夷之兵能忍南子之見而不能忍優施之舞聖人之心<lb/>
何其多變也處身之與處國其法固不相参也毁辱在<lb/>
身聖人納之而不校也此匡人之圍南子之見夫子所<lb/>
以未甞動一念也毀辱在國聖人競之而不置也此萊<lb/>
夷之兵優施之舞夫子所以未甞一毫貸也<hi>同上</hi>
語黙皆道以謂無隐乎爾則天何言哉夫子之言性與<lb/>
天道不可得而聞也以謂有隐乎爾則四時行焉百物<lb/>
生焉夫子之文章不可得而聞也豈真不可得而聞哉<lb/>
<pb n="KR3k0029_WYG_187-7a"/>
詩云鳶飛戾天魚躍于淵此天下之至顯聖人烏得而<lb/>
隐哉所謂吾無行而不與二三子者也上天之載無聲<lb/>
無臭此天下之至賾聖人亦烏得而顯哉宜其二三子<lb/>
以為有隐乎我者也<hi>謝顯道</hi>
門人皆有用之才夫子之門人顔閔伯牛可以為輔相<lb/>
仲弓可以為諸侯宰我子貢可以使四方冉有可以治<lb/>
兵賦子路可以為将帥子游子夏可以立制度而不免<lb/>
厄於陳蔡此則天也<hi>范祖禹</hi>
<pb n="KR3k0029_WYG_187-7b"/>
鄉黨一篇該盡聖人自孔子於郷黨至誾誾如也言孔<lb/>
子言語之變自君在踧踖如也至私覿愉愉如也言孔<lb/>
子動容之變自君子不以紺緅飾至齊必有明衣布言<lb/>
孔子衣服之變自齊必變食至必齊如也言孔子飲食<lb/>
之變自席不正不坐至不親指言孔子應事接物之變<lb/>
<hi>吕大臨</hi>
樂天仲由樂善故車馬衣裘喜與賢者共敝顔子樂道<lb/>
故愿無伐善施勞聖人樂天故合内外而成其仁<hi>張載</hi>
<pb n="KR3k0029_WYG_187-8a"/>
言無非道今觀夫子之與顔閔言也見聖人之粹乎其<lb/>
温而非和也觀夫子之與由求言也見聖人之厲乎其<lb/>
嚴而非髙也觀其與宣哀諸時君言見其慊乎其不倨<lb/>
而非靡也觀其與季孟諸大夫言見其端乎其不撓而<lb/>
非矯也至於立教之言則寬乎不廹而不至於肆傷時<lb/>
之言則愀乎不平而不至於感人見其為言也吾見其<lb/>
為道也<lb/>
生知後天地而生知天地之始先天地而歿知天地之<lb/>
<pb n="KR3k0029_WYG_187-8b"/>
終<lb/>
夾谷之㑹觀孔子夾谷之㑹折强齊郤萊人戮侏儒歸<lb/>
侵疆此即大禹决汝漢排淮泗周公膺戎狄驅猛獸之<lb/>
規模也盛矣哉<hi>張九成</hi>
寛猛各當毎讀論語觀孔子進互鄉見師冕與鄉黨一<lb/>
篇何其雍容如此及為魯司㓂少正邜非有顯然可指<lb/>
之惡一旦誅之於兩觀尸之於朝三日又何其可畏也<lb/>
不如是何以為孔子<hi>同上</hi>
<pb n="KR3k0029_WYG_187-9a"/>
禮樂仲尼有其徳而無其位於禮甞言而不制故或行<lb/>
夏或善殷或從周於樂甞正而不作故雅頌各得其所<lb/>
如有用者則以其所言制為之禮以其所正作為之樂<lb/>
故其禮貫先聖後聖之精義其政有不盡乎樂集古今<lb/>
之正聲其徳有不至乎<hi>吕大臨</hi>
學有形容難盡一時從游竭所力窮所見於不可形容<lb/>
之中而强名之曰麟鳳歟河岳歟日月歟生民以來未<lb/>
之有歟性與天道聞不可得歟堅髙前後卓不可從歟<lb/>
<pb n="KR3k0029_WYG_187-9b"/>
温良恭儉譲葢清可為也而難於温温者清和之發也<lb/>
和可為也而難於良良者易直之發也本無侮人之心<lb/>
貌如之何而不恭本無侈泰之心用如之何而不儉本<lb/>
無競强之心行如之何而不讓至於此則泰然矣儼然<lb/>
矣其泰然也豈不如春其儼然也豈不如秋豈不容貌<lb/>
可觀豈不威儀可象豈不和樂豈不荘敬逺暴慢不足<lb/>
道也逺鄙倍不足道也夫容貌如此諸弟子豈不能學<lb/>
以致之乎葢有忿懥之心者必不温有忮尅之心者必<lb/>
<pb n="KR3k0029_WYG_187-10a"/>
不良有欲上之心者必不恭有驕人之意者必不儉有<lb/>
物我之心者必不遜則温良恭儉讓其惟聖人能之乎<lb/>
<hi>謝顯道</hi>
係周易道充乎一性吾則粹聖人之淵道周乎萬物吾<lb/>
則恢聖人之天吾道其淵耶粹然者或可養而成吾道<lb/>
其天耶恢然者不可强而得宗廟其美百官其富宫墻<lb/>
其數仞豈不足以極綏來動和之機然天下幸不幸難<lb/>
以自決而厚化之徳卒不能恢其覆幬之天吾寧淵其<lb/>
<pb n="KR3k0029_WYG_187-10b"/>
淵不時出而用之春生秋殺一字已嚴陶冶諸子天巧<lb/>
已妙吾心所潜吾道所習自不應徒嗜韋編而不有以<lb/>
發其藴也馬圖袐於河而斯文善其未䘮周夢嗇於吾<lb/>
而木鐸振其遺音三古之所未該三聖之所未悉吾一<lb/>
槩而竟發之則前日淵淵之淵豈不為今日溥博之天<lb/>
耶羽翼大成翺翔萬世烏慊乎鳳儀之不至也<hi>劉穆元</hi>
周公富貴不如孔子貧賤毎讀詩至鴟鴞讀書至君奭<lb/>
甞切悲周公之不遇及觀孔子厄於陳蔡之間而絃歌<lb/>
<pb n="KR3k0029_WYG_187-11a"/>
之聲不絶顔淵仲弓之徒相與問荅夫子曰匪兕匪虎<lb/>
率彼曠野吾道非耶吾何為至此顔淵曰夫子之道至<lb/>
大故天下莫能容雖然不容何病不容然後見君子夫<lb/>
子油然而笑曰回使爾多財吾為爾宰夫天下雖不能<lb/>
容而其徒自足以相樂如此乃今知周公之富貴有不<lb/>
如夫子之貧賤夫以召公之貴以管蔡之親而不知其<lb/>
心則周公誰與樂其富貴而夫子之所與共貧賤者皆<lb/>
天下之賢才則亦足與樂乎此矣<lb/>
<pb n="KR3k0029_WYG_187-11b"/>
居其偏以收天下之全昔者夫子㢘潔而不為異衆之<lb/>
行勇敢而不為過物之操孝而不徇其親忠而不犯其<lb/>
君若此者是夫子之全也原憲㢘而至於貧公良孺勇<lb/>
而至於鬬曽子孝而徇其親子路忠而犯其君凡此者<lb/>
是數子之偏也夫子居其全而收天下之偏是以若此<lb/>
巍巍也<hi>蘇軾</hi>
墮三都葢田氏六卿不復則齊晉無不亡之道三家不<lb/>
臣則魯無可治之理孔子之用於世其政無急於此者<lb/>
<pb n="KR3k0029_WYG_187-12a"/>
矣彼晏嬰者亦知之曰田氏之僣惟禮可以已之在禮<lb/>
家施不及國大夫不收公利齊景公曰善哉吾今而後<lb/>
知禮之可以為國也嬰能知之而莫能為之嬰非不賢<lb/>
也其浩然之氣以直養而無害塞乎天地之間者不及<lb/>
孔孟也孔子以覉旅之臣為政期月而能舉治世之禮<lb/>
以律亡國之臣墮名都出藏甲而三家不疑其害已此<lb/>
必有不言而信不怒而威者矣孔子之聖見於行事至<lb/>
此為無疑矣嬰之用於齊也久於孔子景公之信其臣<lb/>
<pb n="KR3k0029_WYG_187-12b"/>
也愈於定公而田氏之禍不少衰吾是以知孔子之難<lb/>
也<lb/>
因才而成之葢孔子之所以教人者始於洒掃應對進<lb/>
退及其安之然後申之以弦歌廣之以讀書曰道在是<lb/>
已仁者見之斯以為仁智者見之斯以為智矣顔閔由<lb/>
是以得其徳予賜由是以得其言求由由是以得其政<lb/>
游夏由是以得其文皆因其才而成之譬如農夫捆田<lb/>
以植苖大小長短甘辛鹹苦皆其性也吾無加損焉能<lb/>
<pb n="KR3k0029_WYG_187-13a"/>
養而不傷耳<lb/>
無可無不可夫子之於晚周茍可以任不必皆明君也<lb/>
茍可以交不必皆賢卿大夫也茍可以教不必皆才子<lb/>
弟也聖人之道非固如此徇乎人也不如是則道之不<lb/>
行於天下其過不専於人而吾亦與有愧焉故也<hi>陳傅</hi>
<hi>良</hi>
集大成天徳出寧時而措之夫焉有所倚曲肱飲水之<lb/>
非清乗田委吏之非和而木鐸斯文之非任歟<lb/>
<pb n="KR3k0029_WYG_187-13b"/>
　　　顔子<lb/>
惟發二問顔子終日如愚論語所載惟發二問一為仁<lb/>
一為邦夫子荅之皆極天理人事之大者原易之用内<lb/>
焉惟窮理盡性外焉惟開物成務顔子盡之<lb/>
樂道子夏曰仕而優則學學而優則仕君子之末仕也<lb/>
以學為始其既仕也以學為終昔者仲尼之門輕許人<lb/>
以仕而重許人以學由之果賜之逹求之藝聖人各取<lb/>
其一節而以從政許之至其論學則不然哀公甞問於<lb/>
<pb n="KR3k0029_WYG_187-14a"/>
夫子矣則對曰回也好學季康子甞問於夫子矣則對<lb/>
曰回也好學夫三千之徒四科之目如此其衆多而號<lb/>
為好學者獨顔子一人而已嗚呼何其難也　或問聖<lb/>
人之門其徒三千獨顔子為好學夫詩書六藝三千子<lb/>
非不習而通也然則顔子所好者何學也曰學以至聖<lb/>
人之道也然聖人則不思而得不勉而中顔子則必思<lb/>
而後得勉而後中其與聖人相去一息所未至者守之<lb/>
也非化之也以其好學之心假之以年則不日而化矣<lb/>
<pb n="KR3k0029_WYG_187-14b"/>
<hi>程頥</hi>
樂道回不改其樂是猶大火中真金乎疾風中勁草乎<lb/>
雪霜交下而松柏自有和氣乎　顔子之樂非樂簞瓢<lb/>
陋巷也不以貧屢累其心而改其所樂也故夫子稱其<lb/>
賢<hi>程頥</hi>
忘富貴貧賤或問富貴而矜貧賤而嘆使處富貴如處<lb/>
貧賤處貧賤如處富貴則矜嘆不發先生曰見得一者<lb/>
難使顔子以貧賤處貧賤又安得樂顔子於此非特㤀<lb/>
<pb n="KR3k0029_WYG_187-15a"/>
富貴而貧賤亦㤀了此人所以雖視之不堪而回則不<lb/>
改也所見到此便是樂天　夫富貴人所愛者也顔子<lb/>
不愛不求而樂乎貧者獨何心哉天地間而有至貴至<lb/>
愛可求而異乎彼者見其大而㤀其小焉耳得其大則<lb/>
心泰心泰則無不足富貴貧賤處之一也處之一則能<lb/>
化而齊故顔子亞聖<hi>周茂叔</hi>　顔子簞瓢非樂也㤀也<lb/>
<hi>程頥</hi>
克己復禮顔淵之問仁夫子一語仆藩墻去陛級撤堂<lb/>
<pb n="KR3k0029_WYG_187-15b"/>
室而納之於甚大之地付之以一日克己復禮天下歸<lb/>
仁之事何其大也此君子之所驚也及顔子領其大請<lb/>
其目則不離於視聽言動之間儆於非禮而已又何其<lb/>
小也此君子之所忽也惟其大而不驚此顔子之所以<lb/>
獨往小而不忽此顔子之所以獨來何也己也者人之<lb/>
欲也禮也者天之理也仁也者性之覺也克而復復而<lb/>
覺人者去而天者還則天髙地下吾性之湛也雲行雨<lb/>
施吾性之游也君臣父子仁義禮樂吾性之觸也一理<lb/>
<pb n="KR3k0029_WYG_187-16a"/>
徹而萬理融當是之時一者非寡萬者非衆徹者非唱<lb/>
融者非隨夫何故吾心之仁無寡也焉得心無唱也焉<lb/>
得隨至則皆至不至則皆不至見則皆見不見則皆不<lb/>
見至矣見矣頃刻而天下皆吾仁吾猶逹之而何驚於<lb/>
一日而天下歸仁也哉<hi>張九成</hi>
四非之目顔淵問克已復禮之目夫子曰非禮勿視非<lb/>
禮勿聽非禮勿言非禮勿動四者身之用也由乎中而<lb/>
應乎外制於外所以養其中也<hi>程頥</hi>
<pb n="KR3k0029_WYG_187-16b"/>
與禹稷同道知合内外之道則顔子禹稷所同可見葢<lb/>
自正心誠意推之至於可以平天下此内外之道所以<lb/>
合也故觀其意誠心正則知天下由是而平觀其天下<lb/>
平而知其非意誠心正不能也茲禹稷顔子所以同也<lb/>
見其進未見其止未至聖而不已故仲尼賢其進未得<lb/>
中而不居故惜夫未見其止也<hi>張載</hi>
勇或問顔子為人似乎怯曰孰勇於顔子觀其言曰舜<lb/>
何人也予何人也有為者亦若是有若無實若虚之類<lb/>
<pb n="KR3k0029_WYG_187-17a"/>
抑可謂大勇者矣<hi>楊萬里</hi>
樂聖道之實聖人之道有趍其名而好之者有安其實<lb/>
而樂之者昔者宰我子貢有若更稱其師以為生民以<lb/>
來未有如夫子之盛雖堯舜之賢亦所不及其尊道好<lb/>
學亦已至矣然而君子不以為貴曰宰我子貢有若智<lb/>
足以知聖人之汗而已矣若夫顔淵豈亦云爾哉葢亦<lb/>
曰夫子循循然善誘人由此觀之聖人之道果不在於<lb/>
張而大之也<hi>東坡</hi>
<pb n="KR3k0029_WYG_187-17b"/>
　　　閔子騫<lb/>
不輕仕閔子顔淵之倫也不仕於大夫亦不仕於諸侯<lb/>
以仲弓之賢猶為季氏宰若顔閔者夫子之得邦家斯<lb/>
仕矣<hi>范祖禹</hi>
又學者能少知内外之分皆可以樂道而㤀人之勢况<lb/>
閔子騫得聖人為之依歸彼其視季氏不義之富貴不<lb/>
啻如犬彘又從而臣之豈其心哉在聖人則有不然者<lb/>
公山弗擾佛肸亂人也召夫子夫子欲應之季氏雖不<lb/>
<pb n="KR3k0029_WYG_187-18a"/>
臣夫豈不知我而欲以為宰也閔子辭之何也葢居亂<lb/>
邦見惡人在聖人則可在他人則不可所謂磨而不磷<lb/>
湼而不緇葢其變化莫測人雖欲殺之亦不可得也况<lb/>
得而汙之乎自聖人而下剛則必取禍柔則必取辱閔<lb/>
子豈不能早見而豫待之乎如由也不得其死於衞求<lb/>
也為季氏附益夫豈二子本心哉葢既無先見之智又<lb/>
無克亂之才故也然則閔子其賢矣乎<hi>謝顯道</hi>
孝子騫之行能使其父母昆弟人無間言此難能也舜<lb/>
<pb n="KR3k0029_WYG_187-18b"/>
之父母兄弟以頑嚚傲聞於天下然則閔子賢於舜乎<lb/>
曰舜以諧頑嚚瞽瞍底豫為孝閔子以善父母兄弟為<lb/>
孝<hi>范祖禹</hi>
　　　子貢<lb/>
善問孔門惟子貢最為善問冉有曰夫子為衞君乎子<lb/>
貢曰諾吾将問之及其入也不問衞君乃問夷齊夫子<lb/>
吿以求仁而得仁又何怨子貢遂知夫子之不為乂如<lb/>
子路問魯大夫練而杖禮與夫子曰不知及子路以語<lb/>
<pb n="KR3k0029_WYG_187-19a"/>
子貢子貢乃不指魯大夫而問夫子遂荅以非禮觀<lb/>
此可以見子貢之善問<hi>張九成</hi>
以了悟為聞子貢謂夫子之言性與天道不可得而聞<lb/>
既言夫子之言則是居嘗語之矣聖門學者以仁為己<lb/>
任不以茍得為得必以了悟為聞<hi>張載</hi>
留情於富貴為貨殖子貢之髙識曷甞規規於貨利哉<lb/>
特以豐約之間不能不留情耳且貧富有命彼乃留情<lb/>
於其間多見其不信道也故聖人謂之不受命有志於<lb/>
<pb n="KR3k0029_WYG_187-19b"/>
道者要當去此心而後可語也<hi>程顥</hi>
學造於小成器者成材之謂學者充實時也使其能輝<lb/>
光何害其為不器何害其為形而上者子貢聖門之逹<lb/>
者於道體無不窺見設未能從容而安亦可不謂之小<lb/>
成乎孔子以器許之猶後世以通逹治體者謂之國器<lb/>
未可執方論也<hi>謝顯道</hi>
問一知二知類通逹至極其數者顔子也凡物有對舉<lb/>
其偏而知其對者子貢也<hi>吕大臨</hi>
<pb n="KR3k0029_WYG_187-20a"/>
聞文章而知性與天道夫子之文章異乎人之所謂文<lb/>
章夫子之言性與天道異乎人之言性與天道子貢之<lb/>
聽言異乎人之聽言也他人聞夫子之文章止於文章<lb/>
而已子貢聞夫子之文章於其間知所謂性為天道使<lb/>
子貢智不足以知此則又安能語此則夫子可不謂善<lb/>
言乎子貢可不謂善聽乎後世諸子言性與天道者多<lb/>
矣言紛紛使人彌不識者亦異乎夫子之言矣後世學<lb/>
者觀著於章句之外毫髪無所得也亦異乎子貢之聞<lb/>
<pb n="KR3k0029_WYG_187-20b"/>
矣<hi>謝顯道</hi>
學不及曾子子貢之於學不及曾子也如此孔子語曾<lb/>
子一以貫之葢不待其問而吿曾子復深喻之曰唯至<lb/>
於子貢則不足以知之矣故先發其問曰女以予為多<lb/>
學而識之者與果不能知之以為然也又復疑其不然<lb/>
而請焉方告之曰予一以貫之雖聞其言猶不如曾子<lb/>
之唯也<hi>尹焞</hi>
　　　季路<lb/>
<pb n="KR3k0029_WYG_187-21a"/>
死生鬼神子路學於夫子以事鬼神為問又以死為問<lb/>
子路之心葢以人者吾所自知所不知者鬼神而已生<lb/>
者吾所自知所不知者死而已葢至理無二知則俱知<lb/>
惑則俱惑安有知此而不知彼者哉子路果知人則必<lb/>
無鬼神之問矣子路果知生則必無死之問矣觀其鬼<lb/>
神之問可以占其未知人也觀其死之問可以占其未<lb/>
知生也夫子荅之曰未能事人焉能事鬼未知生焉知<lb/>
死此葢夫子提耳而誨子路無非真實語世儒乃或以<lb/>
<pb n="KR3k0029_WYG_187-21b"/>
為拒子路之問豈不哀哉子路深省於一言之下故白<lb/>
刄在前結纓正冠不改其操則死生鬼神之際子路其<lb/>
知之矣<hi>吕祖謙</hi>
喜聞過仲由喜聞過令名無窮焉今人有過不喜人規<lb/>
如護疾而忌醫寧滅其身而無悟也噫<hi>周茂叔</hi>
百世之師子路亦百世之師<hi>程明道</hi>
勇則不惑道無乎不在無往而不可也故曰蠻貊之邦<lb/>
行矣又曰欲居九夷然而孔子未必行未必居焉有可<lb/>
<pb n="KR3k0029_WYG_187-22a"/>
行可居之理則必明之公山弗擾佛肸之召欲往而卒<lb/>
不往者明其可往而已仲由好勇故可以受此言他人<lb/>
則不能不惑無勇必多疑故也由知夫子之可從海之<lb/>
可往而不知不必徃焉此知進而不知退能勇而不能<lb/>
怯者也<hi>范祖禹</hi>
可與患難子路在聖門最為可與共患難者<hi>謝顯道</hi>
言志顔淵季路與夫子言志夫子安仁也顔淵不違仁<lb/>
也季路求仁也<hi>程頥</hi>
<pb n="KR3k0029_WYG_187-22b"/>
　　　曾子<lb/>
一貫忠恕夫道一而已矣天地一指也萬物一馬也無<lb/>
往而非一此至人所以為無已也豈参彼已所能與哉<lb/>
此忠恕所以近道為其一以貫之也雖然忠所以盡已<lb/>
恕所以盡物則欲求入道者宜莫近於此此忠恕所以<lb/>
違道不遠也子曰参乎吾道一以貫之曾子曰唯使曾<lb/>
子之知不足以及此則仲尼不以告而曾子不自誣矣<lb/>
今曰忠恕而已者所以告門人也孟子曰萬物皆偹於<lb/>
<pb n="KR3k0029_WYG_187-23a"/>
我矣反身而誠樂莫大焉此仲尼告曾子之道也强恕<lb/>
求仁莫近焉此曾子吿門人之道也然則曾子豈有隐<lb/>
於是耶葢門人之知不足以及此而强告之適所以滋<lb/>
其惑使門人誠於忠恕則於一道亦何逺之有<hi>游酢</hi>
事親事親若曾子可也未甞以曾子之孝為有餘也葢<lb/>
子之身所能為者皆所當為也<hi>程頥</hi>
能之短而明之卓夫子稱回之愚参之魯而聖人之傳<lb/>
乃愚與魯者得之學者求其説而不得則曰愚與魯道<lb/>
<pb n="KR3k0029_WYG_187-23b"/>
之資也智與慧性之翳也嗟夫言之似也而差之何也<lb/>
回之愚夫子葢甞言其如愚而不愚矣則回之愚豈其<lb/>
真而學者猶以為真也若参之魯夫子言之未及盡也<lb/>
執夫子未及盡之言而以参為真魯参又何辭焉雖然<lb/>
参不病也學者病也右愚魯而左智慧則納天下之人<lb/>
於荘周之瓦礫佛道之寂滅也豈不病哉且参之魯豈<lb/>
蒙然癡暗然昧耶子曰吾道一以貫之門人相顧莫知<lb/>
所依據而参也領之以一唯蒙然癡暗然昧者能之乎<lb/>
<pb n="KR3k0029_WYG_187-24a"/>
然則参非真魯者也非魯而曰魯無乃言語之不給文<lb/>
學之未敏歟言語之給文學之敏君子非有廢也而非<lb/>
所先葢言語者道之汲而汲者非道也文學者道之寓<lb/>
而寓者非道也言語之不給曰魯可也文學之不敏曰<lb/>
魯可也而魯非道之賊也非道之賊而亦非道之資人<lb/>
之資有所明有所能能者事之資也明者道之資也参<lb/>
之魯短於能者也非事之資而已矣非事之資而移以<lb/>
為道之資道固無用於能而亦何用於不能哉謂能可<lb/>
<pb n="KR3k0029_WYG_187-24b"/>
以入道者妄也謂不能可以入道者大妄也道則有可<lb/>
以入者矣曰明是也参也能之短而明之卓則其為道<lb/>
之資者以其卓者也今也取其短而謂為道之資又欲<lb/>
去其卓而謂為性之翳不知其所謂翳者乃参之所以<lb/>
為資而其所謂資者乃参之無所用於道者也<lb/>
所見大曾子傳聖人學其徳後來不可測安知其不至<lb/>
聖人如言吾得正而斃且休理㑹文字只㸔他氣象極<lb/>
好被他所見處大後人雖有好言語只被他氣象卑終<lb/>
<pb n="KR3k0029_WYG_187-25a"/>
不類道<lb/>
傳道以魯葢甞謂曾子在孔門當時以為魯學道宜難<lb/>
於他人然子思之中庸聖學之所頼以傳者也考其淵<lb/>
源乃自曾子則傳孔子之道者曾子而已矣豈非以魯<lb/>
得之乎由此觀之聦明才智未必不害道而剛毅木訥<lb/>
信乎於仁為近矣<hi>楊時</hi>　参也竟以魯得之<hi>明道</hi>
　　　子思<lb/>
率性致中子思之學不恃其性而恃其率不恃其中而<lb/>
<pb n="KR3k0029_WYG_187-25b"/>
恃其致率也者循是教焉者也致也者力而求之者也<lb/>
性不可見而率性可見中不可能而致中者可能<hi>楊萬</hi>
<hi>里</hi>
言與湯合子思言天命之性即湯之所謂降𠂻其言率<lb/>
性之道修道之教即湯之所謂克綏厥猷惟后<hi>真徳秀</hi>
言與堯舜合夫子傳堯舜之道當是時見而知之者惟<lb/>
顔氏曾氏之傳得其宗及曾氏之再傳而復得夫子之<lb/>
孫子思則去聖逺而異端起矣子思懼夫愈久而愈失<lb/>
<pb n="KR3k0029_WYG_187-26a"/>
其真也於是推本堯舜以來相傳之意質以平日所聞<lb/>
父師之言更互演繹作為中庸之書以詔後之學者葢<lb/>
其知之也深故其言之也切其慮之也逺故其説之也<lb/>
詳其曰天命率性則道心之謂也其曰擇善固執則精<lb/>
一之謂也其曰君子時中則執中之謂也世之相後千<lb/>
有餘年而其言之不異若合符節歴選前聖之書所以<lb/>
提挈綱維開示緼奥未有若是其明且盡者也<hi>朱文公</hi>
善立論孟子之所謂性善者皆出於其師子思之書子<lb/>
<pb n="KR3k0029_WYG_187-26b"/>
思之書皆聖人之㣲言篤論孟子得之而不善用之能<lb/>
言其道而不知其所以為言之名舉天下之大而必定<lb/>
以性善之論昭昭乎自以為的於天下使天下之過者<lb/>
莫不欲援弓而射之故夫二子之為異論者皆孟子之<lb/>
過也若夫子思之論則不然曰夫婦之愚可以與知焉<lb/>
及其至也雖聖人有所不知焉夫婦之不肖可以能行<lb/>
焉及其至也雖聖人有所不行焉聖人之道造端乎夫<lb/>
婦之所能行而極乎聖人之所不能知是以學者不知<lb/>
<pb n="KR3k0029_WYG_187-27a"/>
其所窮夫如是則惻隐足以為仁而仁不止於惻隐羞<lb/>
惡足以為義而義不止於羞惡此不亦孟子之所以為<lb/>
性善之論歟子思論聖人之道出於天下之所能行而<lb/>
孟子論天下之人皆可以行聖人之道此無以異者而<lb/>
子思取必於聖人之道孟子取必於天下之人故夫後<lb/>
世之議者皆出於孟子而子思之論天下同是而莫之<lb/>
或非焉然後知子思之善為論也<lb/>
　　　孟子<lb/>
<pb n="KR3k0029_WYG_187-27b"/>
於時君人欲中開道其路放鄭聲所以吿顔子也豈容<lb/>
有今樂古樂之説焚咸丘所以書春秋也豈於好樂之<lb/>
外復有田獵之説是孔子之道至孟子一失矣嗚呼魯<lb/>
人獵較孔子亦獵較顧在用之如何耳孟子之於時君<lb/>
特於當時人欲中開道其路使駸駸入先王之道而不<lb/>
覺如好勇不妨其安天下好貨好色不妨其於百姓同<lb/>
之好麋鹿魚鼈好今之樂不妨百姓同樂此善用也<lb/>
明王道闢異端孟子卑管仲而狹許行貉白圭而蚓仲<lb/>
<pb n="KR3k0029_WYG_187-28a"/>
子禽獸楊墨妾婦儀秦<hi>張九成</hi>
變孔子之論而歸於正孔子之論多論其常孟荀之論<lb/>
多論其變然孟子則變孔子之論而歸於正荀子則變<lb/>
孔子之論而流於邪孔子曰言忠信行篤敬雖蠻貊之<lb/>
邦行矣至於孟子則曰言不忠信行不篤敬惟義所在<lb/>
斯不亦變而歸於正乎孔子曰非禮勿視非禮勿聽非<lb/>
禮勿言非禮勿動至於荀子則曰禮起於聖人之偽斯<lb/>
不亦變而流於邪乎夫人之所守所學不可因時而遷<lb/>
<pb n="KR3k0029_WYG_187-28b"/>
徙觀二子同生戰國而孟子歸於正是無戰國之心荀<lb/>
子流於邪是有戰國之心也<hi>石安世</hi>
有大功四孟子有大功四明浩然之氣道性善闢楊墨<lb/>
黜五伯而尊三王皆前聖之所不載有功於名教<lb/>
性善甞讀中庸之書曰天命之謂性率性之謂道又曰<lb/>
能盡其性則能盡人物之性可以賛化育参天地質之<lb/>
以此而後孟子之説始信性果惡耶則違性之謂道可<lb/>
也烏用率且性既惡則盡性之所至當逆天地而戾人<lb/>
<pb n="KR3k0029_WYG_187-29a"/>
物矣奚其賛又奚其参<hi>楊萬里</hi>
浩然之氣上天之載無聲無臭其體則謂之易其理則<lb/>
謂之道其用則謂之神其命於人則謂之性率性之謂<lb/>
道修道則謂之敎孟子去其中又發揮出浩然之氣可<lb/>
謂盡矣<hi>程顥</hi>
功不下禹昔者禹以其身拯天下之溺而孟軻氏以其<lb/>
道拯人心之溺其事雖異其於救世則同此韓愈所以<lb/>
謂功不在禹下也<lb/>
<pb n="KR3k0029_WYG_187-29b"/>
有禹稷事功人須學顔子有顔子之徳則孟子之事功<lb/>
自立孟子者禹稷之事功也<hi>程頥</hi>
正人心孟子一書只是要正人心教人養性存心收其<lb/>
放心至論仁義禮智則以惻隐羞惡辭遜是非之心為<lb/>
之端論邪説之害則曰生於其心害於其政論事君則<lb/>
欲格君心之非正君而國定千變萬化只從心上來人<lb/>
能正心則事無足為者矣<hi>楊時</hi>
正君心孟子三見齊王而不言事曰我先攻其邪心心<lb/>
<pb n="KR3k0029_WYG_187-30a"/>
既正而後天下之事可得而理也夫政事之失用人之<lb/>
非知者能更之直者能諌之然非心存焉則事事而更<lb/>
之後復有其事将不勝其更矣人人而去之後復有其<lb/>
人将不勝其去矣是以輔相之職必在乎格君心之非<lb/>
然後無所不正<hi>真徳秀</hi>
知易春秋孟子曰可以仕則仕可以止則止可以久則<lb/>
久可以速則速孔子也孔子聖之時者也故知易者莫<lb/>
若孟子孟子曰王者之迹熄而詩亡詩亡然後春秋作<lb/>
<pb n="KR3k0029_WYG_187-30b"/>
春秋無義戰彼善於此則有之矣征者上伐下也敵國<lb/>
不相征也故知春秋者莫若孟子<hi>程頥</hi>
知詩古人能知詩者惟孟子為其以意逆志也夫詩人<lb/>
之志至平易不必為艱嶮求之今之艱嶮求詩則已䘮<lb/>
其本心何由見詩人之志<hi>張載</hi>
道徳之言有有徳之言有造道之言孟子言已志者有<lb/>
徳之言也言聖人之事者造道之言也<hi>明道</hi>
只言心子思言性而孟子只言心葢性無所執所以惟<lb/>
<pb n="KR3k0029_WYG_187-31a"/>
求之心心治則性得葢心出於性故也如求放心養性<lb/>
存心盡心之類所以治心甚嚴不動心孟子所得<hi>謝諤</hi>
責難於君齊宣王問王政孟子稱文王治岐滕文公問<lb/>
守國孟子稱太王居邠齊宣王好勇孟子稱文王武王<lb/>
一怒而安天下之民此責難於君也<hi>范祖禹</hi>
言王道孟子對人君論事句句未甞離仁此所謂王道<lb/>
也曰安得句句不離乎仁曰須是知一以貫之之理曰<lb/>
一以貫之仁足以貫之仁足以盡之否曰孟子固曰一<lb/>
<pb n="KR3k0029_WYG_187-31b"/>
者何也仁也仁之用大矣<hi>楊時</hi>
出乎富貴君子能輕富貴歟君子非能輕富貴也能出<lb/>
乎富貴也未有以出乎富貴而曰我輕富貴将以輕之<lb/>
適以重之夫惟出乎富貴者然後不為富貴之所誘何<lb/>
則此固有以破其誘也孟子曰生亦我所欲也義亦我<lb/>
所欲也二者不可得兼舍生而取義者也此孟子所以<lb/>
出乎富貴而立其表也且義之必取則生猶必舍也而<lb/>
不能舍富貴也耶<hi>楊萬里</hi>
<pb n="KR3k0029_WYG_187-32a"/>
其中有守孟子之道始於至粗而極於至精充乎天地<lb/>
放乎四海而毫釐有所必計至寛而不可犯至宻而不<lb/>
可察者此其中必有所守而後世或未之見也且孟子<lb/>
嘗有言矣人能充其無欲害人之心而仁不可勝用也<lb/>
人能充其無欲為穿窬之心而義不可勝用也士不可<lb/>
以言而言是以言餂之也可以言而不言是以不言餂<lb/>
之也是皆穿窬之類也惟其不為穿窬也而義至於不<lb/>
可勝用惟其不可以言而言可以言而不言也而其罪<lb/>
<pb n="KR3k0029_WYG_187-32b"/>
遂至於穿窬故曰其道始於至粗而極於至精充乎天<lb/>
地放乎四海而毫釐有所必計嗚呼此其所以為孟子<lb/>
歟<hi>蘇軾</hi>
　<lb/>
　<lb/>
　<lb/>
　<lb/>
　羣書考索續集卷五十六<lb/>
</p>
<p>
</p>
  </div>
</body>
</text>
</TEI>
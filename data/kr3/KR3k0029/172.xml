<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索續集卷四十一</head> <lb/>
    <p>
<pb n="KR3k0029_WYG_172-1a"/>
欽定四庫全書<lb/>
　羣書考索續集卷四十一<lb/>
　　　　　　　　　　　　宋　章如愚　編<lb/>
　　兵制門<lb/>
　　　漢兵<lb/>
漢京師無養兵之費西漢之世財用沛然正以京師無<lb/>
重兵爾嘗試以百官志計之南軍緫為一千五百餘人<lb/>
北軍緫為四千餘人惟城門屯兵數無所稽考以宫掖<lb/>
<pb n="KR3k0029_WYG_172-1b"/>
司馬所領者論之多者百八十人少者三十八人况十<lb/>
二門止領於一校亦可槩見然此是中世以後之制若<lb/>
髙文之世未有羽林虎賁未有七校其數當益少也若<lb/>
乃髙帝征黥布發闗中兵及中尉卒三萬人軍霸上文<lb/>
帝備胡以三将軍軍長安而惠帝末年發車騎材官詣<lb/>
滎陽是皆調兵民間因事設屯事已即罷非係京師所<lb/>
養之兵<lb/>
武帝變兵制初髙帝世南北軍不以出征而民兵散在<lb/>
<pb n="KR3k0029_WYG_172-2a"/>
郡國有事檄召甚便也自武帝窮兵興發無窮嵗至以<lb/>
中尉之材官赴逺恐京師無重兵易以生變也於是内<lb/>
增七校則又恐中尉之權太重也故又以光祿勲增羽<lb/>
林期門之兵此武帝以南北軍相制之意異時南北軍<lb/>
皆郡國畨上無定所之兵也自武帝置八校大抵以習<lb/>
知胡越之人充之則募兵始此期門羽林皆世家為之<lb/>
則長從始此葢自是有養兵之患而京師之兵制壊矣<lb/>
元狩以後兵革數動士卒物故者衆民多買復於是發<lb/>
<pb n="KR3k0029_WYG_172-2b"/>
及謫吏<hi>元狩</hi>次及謫民<hi>太初元/</hi>次及謫庶<hi>天漢元</hi>次及<lb/>
七科謫異時以𨽻於都尉者充兵故其伍符甚整也及<lb/>
常兵不足調及它衆甲五必察而郡國之兵制又壊矣<lb/>
髙皇寓兵於農之意安在<lb/>
漢更卒更有三品卒更踐更過更古者正卒無常人皆<lb/>
當迭為之一月一更是為卒更也貧者欲得雇更錢次<lb/>
直者出錢雇之一月二千是為踐更也天下之人皆當<lb/>
戍邊三日律所謂繇役者雖丞相子亦所不免三日戍<lb/>
<pb n="KR3k0029_WYG_172-3a"/>
不可人人自行而行者亦不可便還因留一嵗一更諸<lb/>
不出者出錢三百入官官以給戍者是為過更也<hi>陳君</hi>
<hi>舉</hi>
漢賦兵漢無計口授田之法故賦兵以丁而不以田丁<lb/>
衆而無田雖貧者不免為兵故凡為兵者皆家人子起<lb/>
田中從軍而非素養者也自其年二十三為正卒於是<lb/>
傳之疇官以給公家繇役給於中都官則為衞士給於<lb/>
郡縣則為材官給於邊徭則為戍卒皆一嵗而代其給<lb/>
<pb n="KR3k0029_WYG_172-3b"/>
於縣則於吏卒一月即更代往來道中衣装悉自補惟<lb/>
衞士衣食縣官罷遣侑享其餘則否至於年五十六者<lb/>
謂之罷癃老弱在所不任<hi>髙帝紀注</hi>其已仕於郡縣而<lb/>
已被薦舉者皆不與給兵之選惟戍邊重事雖宰相之<lb/>
子不免<hi>髙祖紀注</hi>而國有倉卒之㓂當兵數少不足辦<lb/>
事則有一切調發凡其所當免者亦在行中謂之犇命<lb/>
<hi>昭紀</hi>此其賦兵之大畧也<lb/>
七科謫天漢四年發七科謫張晏注吏有罪一亡命二<lb/>
<pb n="KR3k0029_WYG_172-4a"/>
贅壻三賈人四故有市籍五父母有市籍六大父母有<lb/>
市籍七<lb/>
漢發兵齊哀王欲發兵誅諸吕中尉曰非有虎符為驗<lb/>
不可發兵膠西王舉兵弓髙侯詰之亦曰未有詔虎符<lb/>
而擅教兵王其自圖之柞陽侯擅興繇賦則削爵信陽<lb/>
侯坐事國人過律則罷免又有為東海太守坐擅發卒<lb/>
而死者有為上黨太守發兵擊匈奴不以聞而免者夫<lb/>
漢之兵散在郡國宜為王侯郡國之兵也而嚴為之禁<lb/>
<pb n="KR3k0029_WYG_172-4b"/>
若此夫是以兵散天下而權歸一人此漢所以防㣲杜<lb/>
漸制兵之大畧也古者以牙璋起軍旅漢初則以羽檄<lb/>
召兵於郡國後用銅虎符<lb/>
漢軍賦漢軍賦有二其一則丁賦民年七嵗已上嵗賦<lb/>
口錢二十有三及十五以嵗等百二十也其一賦財若<lb/>
軍人貲萬錢取等百二十七至於貧民亦以衣服釡甑<lb/>
為貲計之直而等也至於故吏甞佩将軍都尉及二千<lb/>
石印者亦給軍賦則又不特取之於民矣葢漢兵出於<lb/>
<pb n="KR3k0029_WYG_172-5a"/>
民凡其往來繇戍者道中衣装悉自補從軍旅賫賞廢<lb/>
或自貲子錢家兵猶未衣食於縣官而其所賦於民者<lb/>
殆不過於庫兵車馬之資而已調兵逺征則食其所郡<lb/>
國之粟此其所以無列屯坐食之費也<lb/>
漢兵權在内則分在外則專漢初軍未有莭制故天子<lb/>
得以入其壁而奪之軍自韓信始申軍法大抵兵在内<lb/>
權不属於一人兵在外權專於主将且以南北軍觀之<lb/>
司馬属於衛尉者也然司馬見衛尉不拜不私於衛将<lb/>
<pb n="KR3k0029_WYG_172-5b"/>
軍正次於将軍者然正不属於将軍将軍有罪以聞兵<lb/>
權散主不偏属於一人此内兵之制也至於閫外之寄<lb/>
授鉞專征則自偏裨而下皆属焉徙部合軍皆大将之<lb/>
所令<hi>李廣</hi>失道問状惟幕府之所責斬覇陵尉以報私<lb/>
怨則不以專戮為嫌<hi>李廣</hi>嚴細栁營以拒先驅則不以<lb/>
擁權為僣此又兵之在外者也然則胡建為南北軍正<lb/>
擅斬監軍衛青為大将軍不敢專斬将正有得春秋殺<lb/>
舟之僑以徇國之意其與胡建以私意行戮有間矣<lb/>
<pb n="KR3k0029_WYG_172-6a"/>
漢用兵掌兵養兵之制或曰班固不志兵止於刑法志<lb/>
畧言其端者譏漢不能復古也然用兵之法則見於藝<lb/>
文志掌兵之職則見於百官志養兵之具則見於食貨<lb/>
志葢漢史事多互見非若後世悉為之目也藝文志有<lb/>
張良韓信删次要用三十五家後為諸吕所盗至武帝<lb/>
時楊僕捃摭遺逸紀奏兵錄成帝時任宏撰次兵書分<lb/>
為四種與夫将之用兵其變態百出則見於信越程李<lb/>
衛霍等此皆漢世用兵之法也百官表及紀載傳漢初<lb/>
<pb n="KR3k0029_WYG_172-6b"/>
韓信為大将曹参為歩将灌嬰為騎将周勃為太尉入<lb/>
北軍亞夫為将軍屯細栁武帝以光祿勲掌官殿掖戸<lb/>
期門羽林之兵皆属焉衛尉掌宫門屯衛諸屯衛候之<lb/>
兵皆属焉城門校尉掌京師十二城門屯兵<hi>即南軍</hi>中<lb/>
壘校尉掌歩八校宿衛之兵<hi>即北軍</hi>郡國有材官騎士<lb/>
有樓船邊郡有守将都尉有校尉都護此皆漢世掌兵<lb/>
之職也貨志及紀傳所載髙祖征叛文景禦侮以中國<lb/>
之民足中國之兵無不足者十五稅一司農諸倉布在<lb/>
<pb n="KR3k0029_WYG_172-7a"/>
郡國筭賦太半卒更平價亦在郡國也武帝北征匈奴<lb/>
南平百越東伐朝鮮西通西域馳心分界之外乃免亡<lb/>
秦之禍者惟筭商車惟筭緍錢惟榷酒酤惟榷鹽鐵作<lb/>
幣造金以贍用賣爵贖罪以入粟朔方六郡廣開田官<lb/>
以屯田六十萬人而民田租稅實未甞加多也此皆漢<lb/>
世養兵之制也<hi>田官名曰農都尉見東漢志漢末魏初</hi>
<hi>日典農</hi>夫自井田封建之制盡滅於秦人之手於是天<lb/>
子之地與四夷為境天子之兵與四夷為敵用兵之法<lb/>
<pb n="KR3k0029_WYG_172-7b"/>
必尚韓信之詐而司馬法無所施矣掌兵之職必循漢<lb/>
武之侈而周官無所用矣養兵之具必至漢法之刻而<lb/>
先王中正之制棄置而不問矣此其勢所必至也然一<lb/>
代之興其初必於三者厚民而自損及其衰也必於三<lb/>
者刻民以自厚其所異者如斯而已<lb/>
武帝征匈奴自秦以來中國既與夷狄為敵故彼之盛<lb/>
衰有候而此之和戰亦有時其勢皆有不能自止者矣<lb/>
匈奴自戰國至於漢初其勢方張漢自髙恵瘡殘之餘<lb/>
<pb n="KR3k0029_WYG_172-8a"/>
至於文景其勢未振一强一弱弱為强制矣五六十年<lb/>
間恭儉之積既厚而復以英雄之主繼之兩强相值其<lb/>
勢不得不鬬矣不鬬則已鬬則必非一日之所能解也<lb/>
甞觀武帝初即位東甌之救不欲出虎符發郡國兵匈<lb/>
奴和親之議初年葢從韓安國之計义二年始從王恢<lb/>
伏兵之謀自是以來彼大入㓂邊凡十六七此大出兵<lb/>
以擊之亦十五六自王恢馬邑之後大抵彼先發此應<lb/>
之是兵法所謂應兵非師出無名也元狩四年衛霍出<lb/>
<pb n="KR3k0029_WYG_172-8b"/>
塞大有功史氏書曰是後匈奴逺遁然是時使任敞於<lb/>
單于怒而留之未幾復入塞斬狄山頭而去彼何逺遁<lb/>
之有哉元封元年勒十八萬騎北登單于䑓史氏書曰<lb/>
匈奴懾焉然是時郭吉諭以上指單于怒而留之元封<lb/>
四年復留路充國天漢元年復留蘇武遂使破奴沒李<lb/>
陵降廣利屠彼又何震懾之有哉夫帝與匈奴鬭終身<lb/>
不解者彼積驕盈之氣此懐雪耻之心其勢皆不能自<lb/>
止也迨夫五單于争立彼之衰也有候而昭宣繼治此<lb/>
<pb n="KR3k0029_WYG_172-9a"/>
之盛也未艾欵塞來朝奉珍入貢斯其時矣武帝甞語<lb/>
戾太子曰吾當其勞以逸遺汝豈知斯言始驗於宣帝<lb/>
之世乎帝如知此雖不窮追後人享逸亦自有時耳必<lb/>
不過於自勞也<lb/>
趙充國屯田金城<hi>置属國處降𦍑於金城不如武帝散</hi>
<hi>之於邊郡</hi>文帝用晁錯之䇿入粟塞下武帝内置六郡<lb/>
田官外此京師之境惟晩年欲田輪䑓而不果然則漢<lb/>
之用兵未陸抗十七條而守西門之藩也隋之入陳賀<lb/>
<pb n="KR3k0029_WYG_172-9b"/>
若弼自廣陸渡江而陳人不知韓擒虎自横江濟采石<lb/>
而守者皆醉由不能用蕭摩訶逆戰掩襲之䇿而攻守<lb/>
之偹俱廢也呉與陳君臣昏睡而不覺是以敵能飛渡<lb/>
耳茍能如孫公君臣逆戰於前設援於後晉隋安得而<lb/>
逞其志哉不獨此也晉太元中<hi>烈宗八年</hi>淝水之役秦<lb/>
兵旗鼓千里先至項城頴口而凉州蜀漢之卒猶未集<lb/>
也朱序謂謝石曰若秦兵百萬盡至難與争鋒今乗其<lb/>
未集宜速擊之若敗其前鋒則彼已奪氣可遂破也石<lb/>
<pb n="KR3k0029_WYG_172-10a"/>
從其言於是謝𤣥遣劉牢之趍洛澗謝石等諸軍水陸<lb/>
繼進遇於淝水秦兵大敗此亦周瑜逆戰之意也人皆<lb/>
謂昆陽赤壁淝水之戰本之天意而非人力曾不知用<lb/>
兵之道以少擊衆奔其前而後者不支挫其銳而大勢<lb/>
瓦解初不論夫衆寡之不敵也若夫魏文臨江而窺呉<lb/>
㑹魏太武飲江而營𤓰歩對江為陣則此之守禦也易<lb/>
為力茍如赤壁淝水之役破江而下非逆戰則不可矣<lb/>
<hi>自赤壁之戰又五年而有濡須之役曹公得權箋即退</hi>
<pb n="KR3k0029_WYG_172-10b"/>
<hi>軍其後曹丕再臨江而退呉亦不追躡彼此各張虚聲</hi>
<hi>以自固而已葢是時呉蜀自為陣也蜀明帝初年呉蜀</hi>
<hi>既合從諸葛駐漢中陸遜大破曹休於夾石未幾亮卒</hi>
<hi>大畧如此故自赤壁一戰之後其他小勝負皆不必論</hi>
漢南北軍相制大綱唐舊史志云<hi>職官志</hi>漢南軍如唐<lb/>
諸衛兵北軍如唐羽林北衙禁兵陳氏博議云南軍指<lb/>
十二城門及三輔所属中尉之兵北軍指郡國材官騎<lb/>
士番上於衛尉者愚按周勃以一莭入北軍其時吕祿<lb/>
<pb n="KR3k0029_WYG_172-11a"/>
雖去北軍而吕産猶在南軍故未敢聲言諸吕事<hi>見正</hi>
<hi>本通鑑</hi>以見南北軍必有相制者如唐李揆所云也二<lb/>
漢百官表志曰武帝於光祿勲令<hi>郎中也</hi>之属置中壘<lb/>
校尉掌北軍營壘光武改為北軍中候其属有屯騎長<lb/>
水二校尉掌宿衛騎兵乂歩兵射聲二校尉掌宿衛歩<lb/>
兵<hi>乂有虎賁輕車校尉胡騎不常置光武省胡騎虎賁</hi>
是八校者雖剏於武帝而宿衛歩騎之兵則非剏為之<lb/>
也是所謂北軍也城門校尉掌京師城門屯兵有八屯<lb/>
<pb n="KR3k0029_WYG_172-11b"/>
司馬有十二門候是所謂南軍也南軍掌城門屯兵北<lb/>
軍掌宿衛歩騎内外表裏相制可知矣觀祿産分居南<lb/>
北軍宋昌為衛将軍鎮撫南北軍張武為郎中令行殿<lb/>
中此見太尉雖揔其權而衛将軍郎中令衛尉中尉於<lb/>
南北軍皆有統攝故曰相制云耳諸說當以二漢表志<lb/>
為正<hi>所謂中尉即武帝改為執金吾者也掌徼廵京師</hi>
<hi>又李廣程不識為東西宫衛尉前漢南北軍分掌者不</hi>
<hi>一而足惟光武止以城門校尉揔南軍以北軍中候揔</hi>
<pb n="KR3k0029_WYG_172-12a"/>
<hi>北軍其職簡易而不雜但以後漢百官志考之則可知</hi>
<hi>矣</hi>
漢南北軍本末古者前朝後市一城之中王宫在南故<lb/>
衛宫之軍以南名之宫城之軍既謂之南京城之軍又<lb/>
謂之北所以别也南軍衛尉主之<hi>百官表衛尉掌宫門</hi>
<hi>衛屯兵師古注漢舊儀云衛尉寺在宫内胡廣云主宫</hi>
<hi>闕之門内衛士於周垣下為區廬以此攷之則南軍在</hi>
<hi>宫内</hi>按百官表衛尉掌宫門屯衛兵而髙后紀言周勃<lb/>
<pb n="KR3k0029_WYG_172-12b"/>
既将北軍然尚有南軍乃令平陽侯告衛尉無納吕産<lb/>
以此知南軍衛尉主之也又按百官表百官志西漢中<lb/>
壘校尉主北軍營壘之事至光武變為北軍中候而西<lb/>
漢之初中尉属官有中壘令丞尉而中尉所職乃廵徼<lb/>
京師以此知北軍為京城兵而中尉主之此漢初之志<lb/>
也<hi>漢武帝増八校改中尉名為執金吾</hi>錢曰漢京師惟<lb/>
有南北二軍亦如唐之南北二衙也<hi>唐兵志南衙衛尉</hi>
<hi>是北衙禁軍是也</hi>胡廣謂衛尉廵行於宫掖則金吾徼<lb/>
<pb n="KR3k0029_WYG_172-13a"/>
於宫外相為表裏<hi>東漢兵志注</hi>而唐李揆亦云漢以南<lb/>
北相制然二軍衛士皆調發郡國材官騎士更番為之<lb/>
初未始有定在之兵<hi>黄覇葢寛饒為衛尉司馬衛卒罷</hi>
<hi>遣願留番</hi>自武帝用兵增置八校<hi>中壘屯騎歩兵越騎</hi>
<hi>長水胡騎射聲虎賁</hi>募知胡人事者為胡騎知越人事<lb/>
者為越騎皆属中尉而北軍始有召募之兵復恐中尉<lb/>
之權太重乃於光祿勲增置羽林期門為宿衛而與衛<lb/>
尉同掌軍門而南軍始有長從之兵方漢之初京城兵<lb/>
<pb n="KR3k0029_WYG_172-13b"/>
猶未逺出<hi>髙帝發中尉卒止軍灞上文帝發中尉材官</hi>
<hi>止軍長安或謂此乃調發民間即非南北軍詳見後叚</hi>
<hi>内説</hi>至武帝則發中尉卒擊南越<hi>元鼎元年</hi>而京師之<lb/>
兵始從逺調昭宣以來禁旅之列屯如故有警則發雖<lb/>
金城去京師遼絶而羽林孤児胡騎越騎亦從此而遣<lb/>
矣<hi>神爵元年西𦍑反發羽林孤児胡越騎詣金城元帝</hi>
<hi>以太常任千秋将五校擊西𦍑</hi>自是而後益募外兵以<lb/>
從軍而更代之法浸弛<hi>昭帝募吏民擊益州宣帝選郡</hi>
<pb n="KR3k0029_WYG_172-14a"/>
<hi>國吏三百名伉健者從軍</hi>至光武一切倚重於京師之<lb/>
兵而郡國都尉省併矣<hi>光武省八校作五營時中壘属</hi>
<hi>北軍中候掌監五營為宿衛兵郡國無都試惟京師𨽻</hi>
<hi>兵如故又罷天下輕車騎士材官樓船居邊民伍</hi>而不<lb/>
知漢初京城之兵亦從郡國而番上也此後所以有列<lb/>
屯養兵之費歟<lb/>
　　　南軍<lb/>
衛尉寺衛尉　衛士令丞　諸屯衛候　諸屯衛司馬<lb/>
<pb n="KR3k0029_WYG_172-14b"/>
郎衛<hi>表初皆亡貟多至千人掌守門戸出充軍騎</hi>中郎<lb/>
五官中郎将　左中郎将　右中郎将　侍郎　郎中<lb/>
車将　郎中户将　郎中騎将<lb/>
期門府<hi>表武帝建元三年初置平帝元始元年更名虎</hi>
<hi>賁</hi>期門郎　虎賁中郎将　期門僕射<lb/>
羽林府<hi>表武帝太初元帝置名曰建章營衛後更名羽</hi>
<hi>林騎</hi>羽林郎　羽林孤児　羽林令丞　監羽林中郎<lb/>
将　監羽林騎郎将　羽林黄頭郎<lb/>
<pb n="KR3k0029_WYG_172-15a"/>
都尉<hi>通典西漢秦駙馬二都尉並属光祿勲</hi>奉車都尉<lb/>
　駙馬都尉　騎郎将<lb/>
　　　北軍<lb/>
中尉府<hi>表秦官掌徼廵京師武帝太初元年更名執金</hi>
<hi>吾</hi>中壘令丞尉　左右京輔都尉尉丞<lb/>
城門校尉<hi>表掌城門屯兵一人</hi>司馬丞　八屯司馬<lb/>
門候　城門令史<lb/>
八校尉<hi>皆武帝初置有丞司馬顔曰城門</hi>中壘校尉<hi>多</hi>
<pb n="KR3k0029_WYG_172-15b"/>
<hi>有尉一人</hi>屯騎校尉<hi>掌騎士</hi>歩兵校尉　越騎校尉<lb/>
長水校尉　胡騎校尉　<hi>射聲校尉虎賁校尉</hi>　監北軍使者<hi>史</hi>
<hi>記武帝使任安護北軍</hi>北軍錢官<hi>史記任安笞辱北軍</hi>
<hi>錢官小吏公孫敬用擅用北軍錢</hi>
揔南北軍車騎将軍　衛将軍　軍正　丞<lb/>
京師有南北軍之屯賦根本所係京師是尊都有東西<lb/>
之異軍皆南北之屯仰衆大之奥區曷嚴内偹列前後<lb/>
之禁旅以䕶周垣<lb/>
<pb n="KR3k0029_WYG_172-16a"/>
　按漢刑法志髙祖天下既定踵秦置材官於郡國京<lb/>
　師有南北軍之屯至武帝平百粤内增七校外有樓<lb/>
　船皆以嵗月講肄修武偹云以今攷之東都中興雖<lb/>
　詔罷郡國兵及都試而京師肄兵如故南北未甞廢<lb/>
　而亦稍革先漢之舊詳見下注<lb/>
載觀漢代之兵實鑒秦人之弊重輕深戒於偏倚内外<lb/>
悉繇於兼制<lb/>
　漢雖踵秦郡國置材官然京師有南北軍之屯則重<lb/>
<pb n="KR3k0029_WYG_172-16b"/>
　可以馭䡖内可以禦外異時變故相踵而卒收破竹<lb/>
　之效者處兵之得其道也秦人則異是矣始皇并天<lb/>
　下分為三十六郡郡置守尉尉掌佐守典武職甲卒<lb/>
　而軍旅之制徒存虚名至於聚兵咸陽銷為鍾鐻講<lb/>
　武之禮罷為角觝兵備弛矣而百役荐興北築長城<lb/>
　四十餘萬南戍五嶺五十餘萬驪山阿房之役亦各<lb/>
　七十餘萬兵不足用乃至發適先發弛刑之類次又<lb/>
　發贅人賈人之類次發治獄不直者之類次以隐官<lb/>
<pb n="KR3k0029_WYG_172-17a"/>
　刑徒者次以甞有市籍者又其次則大父母父母常<lb/>
　有市籍者先發里門之左謂之閭左之戍未及發右<lb/>
　而二世立復調才士五萬以衛咸陽民不聊生天下<lb/>
　騷動而勝廣起矣是時楚兵百萬而秦發郡縣不及<lb/>
　乃赦驪山徒奴産子以擊盗及闗東盗賊益熾又發<lb/>
　闗中以擊之而章邯三嵗将兵亡失已數十萬坑降<lb/>
　楚者又二十餘萬沛公入闗而秦遂以亡原秦之亡<lb/>
　皆起於兵備廢弛而倚辦於倉卒髙祖鑒其弊而於<lb/>
<pb n="KR3k0029_WYG_172-17b"/>
　郡國京師兵備嚴整且内外有相制之勢重䡖無偏<lb/>
　倚之失誠漢法之善也<lb/>
逺因三地已均守相之權近列二軍益壮京師之勢<lb/>
　刑法志漢踵秦置材官於郡國特舉其畧耳其實不<lb/>
　惟置材官又曰武帝外有樓船特言用樓船以平百<lb/>
　粤爾其實髙祖已有之也光武紀注所引漢官儀曰<lb/>
　髙祖命天下選能引闕蹶張材力武猛者以為䡖車<lb/>
　騎士材官樓船常以秋後講肄課試各有其數平地<lb/>
<pb n="KR3k0029_WYG_172-18a"/>
　因車騎山阻用材官水泉用樓船葢三者之兵各隨<lb/>
　土宜以漢史攷之大抵巴蜀三河潁川諸處止有材<lb/>
　官上郡北地隴西諸處止有車騎而廬江潯陽㑹稽<lb/>
　諸處止有樓船三者之兵雖隨土之所宜而郡國之<lb/>
　兵其制則一有列郡有王國有侯國郡有守有都尉<lb/>
　都尉佐太守典武其在王國則相比郡守中尉比都<lb/>
　尉侯國亦有相秩比天子令長毎嵗郡守尉教兵則<lb/>
　侯國之相與焉侯國之相既属之郡而王國之兵亦<lb/>
<pb n="KR3k0029_WYG_172-18b"/>
　天子所有不可擅用防㣲杜漸如此皆所以尊京師<lb/>
　也<lb/>
天闕觀象斗垣驗文地禁而近兵聮以分<lb/>
　此京師之制也三輔黄圖云武帝太初元年作建章<lb/>
　宫宫之正門曰閶闔注謂閶闔天門也又云恵帝元<lb/>
　年正月初城長安宫城五年九月城成城南為南斗<lb/>
　形城北為北斗形至今呼漢舊京為斗城是也大抵<lb/>
　宫門為天闗南軍所屯京城為斗垣北軍所屯故云<lb/>
<pb n="KR3k0029_WYG_172-19a"/>
武階之峻命大司馬<lb/>
　或曰北軍属太尉武帝更太尉為大司馬以寵将而<lb/>
　北軍分八校以中壘領之非也武帝置八校各有校<lb/>
　尉秩皆中二千石不相統属而中壘校尉自掌北軍<lb/>
　壘門事非兼領八校此固不待辨而明矣至謂北軍<lb/>
　属太尉則不可以不辨也彼獨見太尉勃入北軍之<lb/>
　事故舉而言之耳是時勃以計入北軍而誅吕氏非<lb/>
　謂以太尉領北軍而後入也葢北軍自属中尉而太<lb/>
<pb n="KR3k0029_WYG_172-19b"/>
　尉雖掌武然三公之職初不常置按司馬氏将相表<lb/>
　髙帝二年太尉盧綰五年罷十一年周勃為太尉攻<lb/>
　代後官省髙后四年置太尉官文帝三年罷属丞相<lb/>
　景帝五年復置七年罷武帝建元元年復置二年罷<lb/>
　後改為大司馬是其或罷或置者葢以三公無所不<lb/>
　統官不必備惟其人而已豈專領北軍耶<lb/>
郎衛之嚴𨽻光祿勲<lb/>
　或曰古者環衛之職有二等宫伯則領貴游子弟宫<lb/>
<pb n="KR3k0029_WYG_172-20a"/>
　正則領宫徒役事事在周禮可考也其在漢制則有<lb/>
　衛郎衛兵亦此制歟其說未為不善至曰衛兵既属<lb/>
　衛尉為南軍而郎中令均是宿衛故表志皆以冠於<lb/>
　衛尉之前而論兵制者遂以之編入南軍也若謂郎<lb/>
　中令之職所領皆郎不可以軍言則守門户充軍騎<lb/>
　孰謂其非軍也郎而非軍宣帝胡為出之以擊𦍑哉<lb/>
　此話殆不其然甞攷之郎衛兵衛固均為宿衛之職<lb/>
　而郎中令衛尉所掌又皆宫門内外之事按郎中令<lb/>
<pb n="KR3k0029_WYG_172-20b"/>
　乃秦官武帝更名光祿勲前表光祿勲掌宫殿門户<lb/>
　衛尉掌宫門衛屯兵後志光祿勲掌宿衛宫殿門户<lb/>
　衛尉掌宫門衛士宫中徼循事其職實有相闗者舊<lb/>
　儀曰殿内門舍属衛尉殿外門舍属光祿勲職之相<lb/>
　闗特有内外之别耳正周官之所謂宫伯宫正也然<lb/>
　兵衛之属衛尉者號為南軍固可攷而知若遂以光<lb/>
　祿勲列於南軍則有所不可何者漢光祿勲之職属<lb/>
　官有大夫郎謁者又期門羽林皆属焉皆親近天子<lb/>
<pb n="KR3k0029_WYG_172-21a"/>
　之官别為一府非可謂之南軍也宣帝之擊𦍑特以<lb/>
　羽林孤兒用之非謂所掌之郎及大夫而盡使之從<lb/>
　軍不然則光祿勲之属官中郎有五官左右三将秩<lb/>
　比二千石中郎有車户騎三将秩比千石議郎中郎<lb/>
　秩比六百石其下如中郎亦比三百石職任固不䡖<lb/>
　矣而又以明經孝㢘射䇿甲科賢良方正及軍功良<lb/>
　家子充之是郎選之官其選實甚重所謂守門戸充<lb/>
　車騎者若今之環衛出為天子導從儀衛云爾非可<lb/>
<pb n="KR3k0029_WYG_172-21b"/>
　以軍名也甞攷文帝自代邸入未央宫拜宋昌為衛<lb/>
　将軍領南北軍張武為郎中令行殿中以是觀之張<lb/>
　武為郎中令正掌郎衛之職也而宋昌又自别以衛<lb/>
　将軍領南北軍知宋昌别領南北軍則知郎衛非南<lb/>
　軍明矣<lb/>
雖循近代之分職未盡當時之制軍<lb/>
　此言太尉乃三公之職無所不統非専領北軍之任<lb/>
　至郎衛乃天子親近之官豈可與兵衛同謂之南軍<lb/>
<pb n="KR3k0029_WYG_172-22a"/>
　二説既明則南北軍可攷矣<lb/>
為宫門為壘門巍巍克壮<lb/>
　胡廣云衛尉主宫闕之門内衛士於周垣下為區廬<lb/>
　則知南軍屯於宫門之外前表云中壘校尉掌北軍<lb/>
　壘門内外則知北軍屯於壘門之内<lb/>
属衛尉属中尉整整能群<lb/>
　或曰前百官表衛尉掌宫門衛屯兵中尉掌徼循京<lb/>
　師初不言其為南北軍若以為南北軍則史無明文<lb/>
<pb n="KR3k0029_WYG_172-22b"/>
　是不然外戚傳及吕后紀以吕産為相國居南軍及<lb/>
　周勃欲討之乃令平陽侯告衛尉毋納産殿門以是<lb/>
　知宫城之衛士為南軍而衛尉主之也又按胡建及<lb/>
　戾太子召北軍使者任安發北軍兵是北軍實屯城<lb/>
　中又監軍御史穿北軍壘垣以為賈區是北軍壘門<lb/>
　實𨽻於中壘而中壘校尉又統於中尉以是知京城<lb/>
　兵卒為北軍而中尉主之也烏得謂之史無明文哉<lb/>
　故胡廣云衛尉廵行宫中金吾徼於宫外金吾即武<lb/>
<pb n="KR3k0029_WYG_172-23a"/>
　帝以前之中尉此正南北軍内外之證也<lb/>
得非體前朝之勢而列衛於南法後市之儀而分營於<lb/>
北<lb/>
　古者前朝後市而王宫居其南故漢於宫門屯衛兵<lb/>
　則以南名之宫城之軍既謂之南則京城之軍遂謂<lb/>
　之北所以别也<lb/>
或發士於京輔<lb/>
　此北軍之制葢北軍番上與南軍等南軍衛士調之<lb/>
<pb n="KR3k0029_WYG_172-23b"/>
　郡國而北軍兵卒調之左右京輔按百官志左右京<lb/>
　輔都尉丞兵卒皆属中尉夫中尉為天子北軍之統<lb/>
　帥而其属乃左右京輔都尉其所調亦左右京輔之<lb/>
　兵卒何也左即扶風右即馮翊京即京兆謂之三輔<lb/>
　三輔之委寄固重於郡國矣而所領兵事則非郡國<lb/>
　之比葢漢太守謂之郡将兼領武事都尉掌佐守典<lb/>
　武職在王國則相比郡守中尉比都尉皆掌兵之任<lb/>
　若三輔則異是矣夾輔京邑錯列畿甸其勢為甚過<lb/>
<pb n="KR3k0029_WYG_172-24a"/>
　則兵事非所掌故都尉丞與兵卒不属左右京輔而<lb/>
　特属中尉之北軍其番上亦然何以明之黄覇尹京<lb/>
　兆發騎士詣北軍司馬不適士劾乏軍興連貶秩則<lb/>
　知左右京輔兵悉皆番上北軍而属中尉無疑也<lb/>
或調兵於郡國<lb/>
　此南軍之制葢南軍無常在之兵以郡國民始傳者<lb/>
　為之髙紀如淳注云律年二十三傅之疇官傅著也<lb/>
　言著名籍給公家之繇役也又漢儀注民年二十三<lb/>
<pb n="KR3k0029_WYG_172-24b"/>
　為正一嵗為衛士即此南軍衛士也武紀建元元年<lb/>
　詔衛士轉置送迎常二萬人其省萬人鄭氏云去故<lb/>
　置新常二萬人是即位之初改令如此其後期門羽<lb/>
　林七校之類增置不一而南軍衛士實有定數是以<lb/>
　國無重費而民亦不以為病王尊傳常以季秋或正<lb/>
　月天子行幸曲䑓臨享罷衛士葢寛饒為衛司馬及<lb/>
　嵗盡交代上臨享罷衛卒數千人皆叩頭自請欲復<lb/>
　留共更一年則當時之人情可知矣攷韋𤣥成傳則<lb/>
<pb n="KR3k0029_WYG_172-25a"/>
　寝園所用已四萬五千一百二十九人至元紀初元<lb/>
　三年隨即罷甘泉建章宫衛未見其為病民也至光<lb/>
　武講省兵之制而宫掖門衛士纔二千五百餘人而<lb/>
　已其後又罷輕車騎士材官樓船士而後禮儀志有<lb/>
　享遣故衛士儀是知光武雖罷郡國之兵而南軍衛<lb/>
　士仍番上平民也此南軍属衛尉而調兵於郡國之<lb/>
　證歟<lb/>
當其番上用以執銳及其更代勸之力穡<lb/>
<pb n="KR3k0029_WYG_172-25b"/>
　南北二軍相為表裏番上更代其體則一方其番上<lb/>
　用以執銳如刑法志曰以嵗時講肄修武備後禮儀<lb/>
　志曰武官習戰陣之儀斬牲之禮名曰貙劉兵官皆<lb/>
　肄孫呉法六十四陣名曰乗之此用之執銳者也及<lb/>
　其更代勸之力穡如元紀罷甘泉建章宫衛令就農<lb/>
　又後禮儀志享遣衛士儀百官㑹位定謁者持莭引<lb/>
　故衛士入自端門衛司馬執幡鉦護行行定侍御史<lb/>
　持莭慰勞以詔恩問所疾苦畢享賜作樂觀以角觝<lb/>
<pb n="KR3k0029_WYG_172-26a"/>
　樂闋罷遣勸以農桑此勸之力穡者也兩漢之制兵<lb/>
　農不分亦近古之良法歟<lb/>
非惟外暢於皇威抑亦内尊於宸極九重天峙壯為經<lb/>
為緯之衢萬旅雲屯分居外居中之職<lb/>
　杜佑通典謂漢氏重兵悉在京師是不然兩漢之初<lb/>
　正以京師無重兵耳甞以後百官志攷之衛尉士六<lb/>
　千人南宫北宫衛士共一千八人左右都候衛士共<lb/>
　七百九十九人宫掖凡七門各有司馬從領衛士南<lb/>
<pb n="KR3k0029_WYG_172-26b"/>
　屯七百二人蒼龍四十人𤣥武三十人北屯三十八<lb/>
　人朱雀二十四人東明百八十人朔平百二十七人<lb/>
　緫而計之南軍為九千四十六人北軍五校所領騎<lb/>
　士如屯騎越騎歩兵射聲各七百人長水七百三十<lb/>
　人又中尉緹騎五百三十人緫而計之為四千五十<lb/>
　人惟城門屯兵數無所攷以宫掖門司馬所領者推<lb/>
　之多者七百二人少者止三十八人况十二門止於<lb/>
　一校必非重兵所在多不過一二千人耳緫是三者<lb/>
<pb n="KR3k0029_WYG_172-27a"/>
　而京師之兵不滿二萬人或曰此光武中興之兵制<lb/>
　也武帝之增置則殆不止是然亦不過倍之云爾若<lb/>
　髙文之世未有增置則其數當益少於此也豈得云<lb/>
　重兵悉在京師哉故此以萬旅言之也<lb/>
大抵圖萬世之安者固有定制處一時之變者姑為預<lb/>
防當奸謀潜合於長樂及大駕亟趨於未央以北制南<lb/>
則功擅周勃以南兼北則事顓宋昌雖審安危之尚無<lb/>
非表裏之相所以右丞相之初除即歸政柄衛将軍之<lb/>
<pb n="KR3k0029_WYG_172-27b"/>
隨罷豈紊權綱<lb/>
　前已論南北軍之制此復詳著髙后末年文帝初年<lb/>
　南北軍相制之事大抵南北軍之制史所不載無所<lb/>
　攷證然其雜見於紀傳表志者亦可参攷其一二其<lb/>
　大要則無出於髙后八年之紀也攷之髙后紀則見<lb/>
　二軍之權勢内外足以相制表裏足以相應髙帝之<lb/>
　法可謂規模宏逺矣漢初定天下京師之屯唯此二<lb/>
　軍諸夏本根所係甚重故於衛尉中尉皆不輕授而<lb/>
<pb n="KR3k0029_WYG_172-28a"/>
　必付之酈商周昌髙百官表十一年書衛尉王氏中<lb/>
　尉戚鰓王氏史失其名而蕭何傳載王衛尉之諌髙<lb/>
　祖械繫何也其靣折廷争有似王陵或者其陵歟鰓<lb/>
　者母乃戚夫人之族也歟髙帝鍾愛趙王屈周昌以<lb/>
　相之及其莫年則以戚氏本兵得非隂為保護趙王<lb/>
　之計而王陵因髙帝付以托孤之任者故以之主兵<lb/>
　耶恵帝之初吕氏已顓國政劉澤吕氏之戚属也實<lb/>
　與衛尉而表於中尉缺焉髙后七年澤既為王之國<lb/>
<pb n="KR3k0029_WYG_172-28b"/>
　終吕后之世二官不以除人特以兵權分属於吕氏<lb/>
　至於長樂衛尉亦属之吕更始軰兵權盡歸吕氏矣<lb/>
　攷之於史太后病困以趙王祿為上将軍居北軍梁<lb/>
　王産為相國居南軍且戒之云我崩即據兵衛宫謹<lb/>
　勿送䘮為人所制故史稱上将軍祿相國産顓兵秉<lb/>
　政齊王傳又謂居長安中聚兵以威大臣良有以也<lb/>
　陳平周勃謀誅吕氏太尉勃欲入北軍乃令紀通持<lb/>
　莭矯内之又令酈寄劉掲說祿解将印而以兵授太<lb/>
<pb n="KR3k0029_WYG_172-29a"/>
　尉勃勃既将北軍而尚有南軍衛尉居宫中實專南<lb/>
　軍之權故令平陽侯告之使毋納産殿門按表髙后<lb/>
　七年劉澤為王衛尉不以除人不知平陽侯所告<lb/>
　者何人哉産既顓軍其權不在衛尉審矣恐未易以<lb/>
　一言之故而能使之抗平日所專事之相國也又按<lb/>
　表文二年始書衛尉足而文元年詔封諸功臣則已<lb/>
　云衛尉足等十人矣愚謂平勃區畫南軍宜無異於<lb/>
　北軍而平陽侯所告之人得非尉足也耶豈平勃欲<lb/>
<pb n="KR3k0029_WYG_172-29b"/>
　誅吕氏始除足為衛尉以奪南軍故平陽得以吿之<lb/>
　而史䇿省文不詳載爾又不然則勃既得北軍其勢<lb/>
　已足以制南軍故令平陽侯吿衛尉然南軍未附勢<lb/>
　未可知衛尉守殿門相國雖不得入而猶得徘徊往<lb/>
　來於殿廷之次是南軍猶冀其入未有奮發而誅之<lb/>
　者若衛尉於是時不能抗相國則南軍将何如也又<lb/>
　安知不有起而應之者葢彼皆素所服属者也異時<lb/>
　陳蕃之舉是矣平陽侯既馳吿太尉而尚恐不勝未<lb/>
<pb n="KR3k0029_WYG_172-30a"/>
　敢誦言誅之乃謂朱虚侯急入衛帝請卒千人入未<lb/>
　央宫掖門見産廷中㑹天大風從官亂莫有鬬者遂<lb/>
　得殺之於郎中府吏舍又馳斬長樂衛尉吕更始還<lb/>
　入北軍報太尉至於起而相賀曰所患獨産今已誅<lb/>
　天下定矣於此見南軍可以制北軍也南軍雖存太<lb/>
　尉勃得以告衛尉而奪之權竟誅産而清宫掖是北<lb/>
　軍又可以制南軍矣是時北軍討之於外南軍應之<lb/>
　於内表裏相應於此可驗然是時誅吕氏北軍之功<lb/>
<pb n="KR3k0029_WYG_172-30b"/>
　居多而南軍無大功故文帝褒賞群臣如紀通劉掲<lb/>
　等皆封列侯已封者益封至二三千户而衛尉足等<lb/>
　僅四百戸或者以其功為劣歟當是之時勃雖以南<lb/>
　北軍成誅吕之功及文帝自代邸入未央宫夜拜宋<lb/>
　昌為衛将軍兼領南北軍則勃已不與兩軍之政其<lb/>
　後除右丞相亦旋歸政柄是前日之以北軍制南軍<lb/>
　者特一時之權宜而已南北軍不以相制而文帝以<lb/>
　宋昌兼領失本意矣然出於倉卒闗防之謀故隨即<lb/>
<pb n="KR3k0029_WYG_172-31a"/>
　罷衛将軍仍以其兵分属焉是雖出於一時之權宜<lb/>
　而於南北之制初未甞有所更易此漢初兵制之善<lb/>
　者也其後武帝内增七校以壮翼衛之勢又恐北軍<lb/>
　偏重則置期門羽林與夫城門之兵兵籍紛紛而南<lb/>
　北軍之制隳矣<lb/>
是何八屯始置而實重城門<lb/>
　置城門屯兵以武紀攷之則始於政和二年劉屈氂<lb/>
　傳云戾太子發兵上賜丞相璽書云堅閉城門毋令<lb/>
<pb n="KR3k0029_WYG_172-31b"/>
　反者得出太子兵敗南奔覆盎城門㑹夜司直田仁<lb/>
　都閉城坐令太子得出要斬以太子在外始置屯兵<lb/>
　長安諸門長安凡十二門皆有屯兵属之城門校尉<lb/>
　其属有司馬有候顔師古曰門各有候八屯各有司<lb/>
　馬是也職任委寄日以浸隆其後孔光以太師領城<lb/>
　門兵紅陽侯立平阿侯鐔成都侯商皆位特進領城<lb/>
　門兵而商復得舉吏如将軍府可謂甚重也矣王莽<lb/>
　僣竊盡更舊制拜春王城校尉王况為震威将軍<lb/>
<pb n="KR3k0029_WYG_172-32a"/>
　春王郡向之宣平也是諸門各有校尉矣而莽又以<lb/>
　城門校尉趙恢為城門将軍豈非又有校尉以揔諸<lb/>
　門歟後漢雒陽諸門仍有城門屯兵校尉一人踵武<lb/>
　帝之舊也<lb/>
七校既增而尤先中壘<lb/>
　前刑法志曰武帝内增七校今考之表則曰中壘曰<lb/>
　屯騎曰歩兵曰越騎曰長水曰胡騎曰射聲曰虎賁<lb/>
　其校尉凡八何也或曰取中尉属官之中壘者陞為<lb/>
<pb n="KR3k0029_WYG_172-32b"/>
　校尉其説是矣葢漢初中壘本中尉之属有令丞尉<lb/>
　至武帝始陞為校尉即舊中壘之職初非武帝之所<lb/>
　增置當時所增置者止於七校加以中壘則並七為<lb/>
　八矣或又曰官表雖不明言八校為北軍然攷之後<lb/>
　官志光武五營即八校之并省者而以北軍中候監<lb/>
　其營故東漢屢有北軍五校之稱是知武帝之八校<lb/>
　正北軍也其說固有可疑者大抵軍之在北者皆名<lb/>
　北軍故八校亦可以北軍名之特非中尉之北軍爾<lb/>
<pb n="KR3k0029_WYG_172-33a"/>
　至謂官表不言八校属中尉疑中壘自此專統北軍<lb/>
　與中尉異司又謂中尉自是不領兵而北軍始不属<lb/>
　中尉何其説之謬也若謂中尉自是不領兵而北軍<lb/>
　始不属中尉則武帝改中尉為執金吾果何職歟甞<lb/>
　攷之執金吾自掌中尉之北軍八校自掌各校之北<lb/>
　軍以其各有司存故史氏特以校尉列於城門之後<lb/>
　惟中壘校尉自别掌北軍壘門内特與金吾相闗属<lb/>
　若所掌西域則無與乎金吾也葢執金吾秩中二千<lb/>
<pb n="KR3k0029_WYG_172-33b"/>
　石而八校尉皆秩二千石其位亦重矣按胡建上奏<lb/>
　曰臣謹按軍法曰正士属将軍有罪以聞二千石以<lb/>
　下行法焉孟康曰二千石謂軍中校尉之属惟此則<lb/>
　校尉之不属執金吾法然也然金吾之中壘令丞尉<lb/>
　仍舊者則以北軍宜門之職實相闗焉若謂光武五<lb/>
　營即八校之并省者而乃以北軍中候監其營遂證<lb/>
　八校為中尉之北軍如是則光武省中壘校尉置北<lb/>
　軍中候遂以此證中壘校尉為北軍之中尉可乎光<lb/>
<pb n="KR3k0029_WYG_172-34a"/>
　武中興於先漢制度因革不一沿名失實多矣豈獨<lb/>
　此一事而信之以為然然則李徳裕撰劉𢎞規碑云<lb/>
　武帝内增七校中尉實司其任非歟徳裕之言葢亦<lb/>
　後世諸儒之論爾未可以是而證漢家一代之兵制<lb/>
　也<lb/>
凡此紛若殆将何以或伏波下瀨而十萬餘衆或横海<lb/>
浮沮而二千餘里故戎士之雜出宜軍容之寖弛<lb/>
　武帝於南北軍之外初置八校又置城門期門羽林<lb/>
<pb n="KR3k0029_WYG_172-34b"/>
　之類自是始有養兵之病而京師之兵制壊矣京師<lb/>
　兵制既壊而郡國兵卒亦奔命不暇武紀元鼎五年<lb/>
　南越相吕嘉反遣伏波将軍博徳樓船将軍楊僕歸<lb/>
　義越侯嚴為戈船将軍甲為下瀨将軍皆得罪人江<lb/>
　淮以南樓船十萬人咸㑹畨禺又元鼎六年東越王<lb/>
　反遣横海将軍韓説浮沮将軍公孫賀匈河将軍趙<lb/>
　破奴皆二千餘里不見冦而還以至拔塞因杆浚稽<lb/>
　强弩祁連蒲類度遼破𦍑名字紛紛不一而足至元<lb/>
<pb n="KR3k0029_WYG_172-35a"/>
　狩以後兵革數動士卒物故者衆民多貧復徴發之<lb/>
　士益鮮於是發及謫吏次及謫民次及謫戍次及七<lb/>
　科謫又有所謂亡命罪人與夫惡少年之類昭宣以<lb/>
　後其弊日甚始元元年募民及犇命者擊益州元鳳<lb/>
　元年遣太常三輔徒免刑擊氏五年發三輔及郡國<lb/>
　惡少吏有告劾亡者屯遼東本始二年又選郡國吏<lb/>
　三百石伉健習騎射者從軍師旅屢興兵制益壊而<lb/>
　民生益困皆武帝啟之也<lb/>
<pb n="KR3k0029_WYG_172-35b"/>
胡為尉卒遂從攻越之兵何預孤兒亦預擊𦍑之士<lb/>
　此言武帝啟用兵之禍昭宣以後其弊日甚非特郡<lb/>
　國之兵困於征行雖京師南北軍亦不免焉元鼎六<lb/>
　年發隴西天水安定騎及中尉河南河内卒征西𦍑<lb/>
　平之復令征西南夷遂定越地則北軍之尉卒已遣<lb/>
　之攻越矣神爵元年西𦍑反發三輔中都官徒弛刑<lb/>
　及應募佽飛射士羽林孤兒胡越騎三河潁川沛郡<lb/>
　淮南汝陽材官金城隴西天水安定北地上郡騎士<lb/>
<pb n="KR3k0029_WYG_172-36a"/>
　𦍑騎詣金城則南北軍之羽林孤兒胡騎越騎亦遣<lb/>
　之擊𦍑矣南北軍本以衛京師乃至用之於窮追逺<lb/>
　討兵制之壊莫甚於此元成以後寖以㣲弱其咎将<lb/>
　誰執也<lb/>
厥後痛新室之禍惨懲昆陽之戰酣車騎之省則闗隴<lb/>
以北樓船之罷則江淮以南始焉禁卒之專恃終也福<lb/>
階之與参衛士寖㣲由併旅賁之一屯兵漸廢葢除校<lb/>
尉之三<lb/>
<pb n="KR3k0029_WYG_172-36b"/>
　光武中興以幽兾并州兵克定天下始於黎陽立營<lb/>
　領兵騎甞千人以謁者監之號黎陽兵而京師南北<lb/>
　軍如故北軍省中國胡騎虎賁三校止為五營謂之<lb/>
　五營校士以北軍中候監之南軍於衛士省一丞旅<lb/>
　賁省一令考之紀及志則六年罷郡國都尉并職太<lb/>
　守無都試之役考之紀及禮儀及注則京師之兵如<lb/>
　故又明年詔曰國有衆軍並皆精勇其罷天下䡖車<lb/>
　騎士材官樓船士及軍假吏悉還民伍九年省闗中<lb/>
<pb n="KR3k0029_WYG_172-37a"/>
　都尉十三年罷左右将軍二十二年罷諸邊郡亭候<lb/>
　吏卒然終建武之世已不能守前法臨時輙復補置<lb/>
　而邊郡亦往往置都尉明帝復置度遼将軍乂募中<lb/>
　都官屯朔方五原而罷益州西都尉和帝以南蠻之<lb/>
　叛則置象林将兵安帝以𦍑犯三輔則置長安雍二<lb/>
　尉又以鮮卑冠居庸則置漁陽營其後盗賊紛然如<lb/>
　順帝之縁邊增置歩兵縁海增置屯兵而扶風漢陽<lb/>
　三百塢魏郡常山一百一十六塢屯兵寖多矣然自<lb/>
<pb n="KR3k0029_WYG_172-37b"/>
　建武之罷都試民不知戰四方征討止仰禁旅迄於<lb/>
　漢末無嵗無匈奴鮮卑之㓂出師屯守奔命不暇大<lb/>
　抵皆羽林五營黎陽虎牙之士禁旅悉出豈復衛士<lb/>
　之嚴安帝永初以來募入錢榖得為虎賁羽林緹營<lb/>
　騎士而營衛之選衰矣桓帝延熹以後減羽林虎賁<lb/>
　不任事半俸而京師之兵单弱矣上士既已单弱士<lb/>
　兵又不知戰一方盗起三方騷動兵非素習而取辦<lb/>
　倉卒是以王師毎戰轉北而𦍑㓂遂熾調兵邊戍而<lb/>
<pb n="KR3k0029_WYG_172-38a"/>
　民不堪命其後叚熲雖平東西𦍑而黄巾之亂作矣<lb/>
　八闗都尉之設固不足以弭亂而大發四方兵卒講<lb/>
　武於平樂觀果何益哉内而西園八校之兵乃以小<lb/>
　黄門蹇碩統之雖大将軍亦属焉是時閹宦專兵自<lb/>
　陳蕃竇武一舉不勝而何進袁紹深戒覆轍一切倚<lb/>
　辦於外兵閹宦雖除而董卓之禍起義兵四合群盗<lb/>
　交鬬而漢鼎不守皆光武有以啟之自光武一切罷<lb/>
　外郡之兵而專倚國軍其後國軍寖衰而又專倚牧<lb/>
<pb n="KR3k0029_WYG_172-38b"/>
　鎮外兵既重内兵益弱以至於亡善乎應劭之言天<lb/>
　生五材誰能去兵自郡國罷材官車騎之後官無警<lb/>
　備實啟戎心其切於東都省兵之弊云<lb/>
抑豈知吕氏之誅而北固盛焉霍光之塟而南為重者<lb/>
然皆審勢於中外夫豈容心於取舍善乎唐李揆之言<lb/>
漢以南北軍而相制也<lb/>
　按髙后紀勃欲入北軍乃令㐮平侯紀通持莭矯内<lb/>
　勃北軍復令酈寄典客欲謁說祿祿遂解印属典客<lb/>
<pb n="KR3k0029_WYG_172-39a"/>
　而以兵授太尉勃遂以北軍誅吕氏又按後呉漢傳<lb/>
　漢薨有詔發北軍五校䡖車送塟如大将軍霍光事<lb/>
　注引光傳且曰不以南軍重之也或者見北軍可以<lb/>
　誅吕氏遂謂先漢以北軍為盛南軍不以送呉漢之<lb/>
　塟遂謂後漢以南軍為重則亦未之思爾北軍居外<lb/>
　故周勃得以先入南軍在内豈得預大臣塟事中外<lb/>
　之勢然也然兩軍皆所以翼衛京師豈容有偏重之<lb/>
　勢哉唐兵志李揆云漢以南北軍相制此之謂也<lb/>
<pb n="KR3k0029_WYG_172-39b"/>
漢晉夷夏相報復漢自武帝遣将窮捜匈奴窟穴其後<lb/>
陳湯傅介子馮奉世皆以一使之任而切致夷王之首<lb/>
班超復以三十六人開西域竇憲以數千騎空朔庭皆<lb/>
古所未聞者也東漢自諸𦍑交亂中國馴至於晉胡𦍑<lb/>
拓跋交據中原者三百年亦古所未聞者也夫中國既<lb/>
與夷狄為隣中無屏翰之限如兩仇家撤藩墻之蔽豪<lb/>
奴悍𨽻更出迭入以相挻此既能争彼亦能戰也有國<lb/>
有家者正宜示之以分限先之以禮義㓂則拒之服則<lb/>
<pb n="KR3k0029_WYG_172-40a"/>
舍之而已必欲以詐乗之而導其報復之蹊隧則彼之<lb/>
受禍猶淺而此之所受者更深耳可不戒哉<lb/>
光武用兵掌兵養兵之制東漢不志兵亦不志食貨甞<lb/>
以紀傳及百官志考之乃知光武有見於昆陽之一勝<lb/>
故兵以少而精有監於武帝之奢廣故官以簡而當有<lb/>
懲於新莽之煩碎故賦以薄而贍昆陽以寡敵衆誠知<lb/>
兵在精不在衆明矣於是建武七年隴蜀猶未平詔罷<lb/>
䡖車騎士材官樓船及軍假吏復還民伍以國有衆軍<lb/>
<pb n="KR3k0029_WYG_172-40b"/>
<hi>呉漢賈復等軍也</hi>並多精銳故也宜其驅除群盗身經<lb/>
百戰先勝後戰不甞試於一擲指縱諸将千里外如在<lb/>
目前此其跌蕩古兵法中當自矜其智力之有餘頋乃<lb/>
無取於韓白之書而獨以黄石公之戒為法者兵固在<lb/>
乎精而用尤戒乎黷也故以所任以将兵者非有安集<lb/>
之功則有勞來之績非有不伐之能則有牧御之才者<lb/>
也天下既定内省諸校<hi>䡖車射聲長水</hi>止令城門校尉<lb/>
揔南北軍中候揔北軍而已外省郡國都尉及都試之<lb/>
<pb n="KR3k0029_WYG_172-41a"/>
法止存邊都尉及障塞尉而已郡國有叛𦍑反㓂則馬<lb/>
援呉漢軰平蕩之邊境有匈奴鮮卑之擾則王覇<hi>守上</hi>
<hi>谷二十年</hi>祭彤<hi>守遼東三十年</hi>控扼之此皆有監於奢<lb/>
廣之事也夫用兵既以少而精掌兵既以簡而當宜乎<lb/>
養兵之具不至於煩且費矣建武六年以往嵗旱蝗廪<lb/>
給貧民以屯田糧儲差積復令三十稅一十一年詔核<lb/>
州郡墾田之數又其後也罷均輸而以塩鉄稅属郡國<lb/>
<hi>舊属司農</hi>以敖倉粟属河南尹凡驃騎驍騎虎牙金吾<lb/>
<pb n="KR3k0029_WYG_172-41b"/>
五威等将軍事已即罷無非有懲於煩碎之政也夫今<lb/>
昔共之天下而中興多事復倍於昔時光武處以莭約<lb/>
之制郡縣十併其三四職官十省其五六文書十去其<lb/>
八九乃能優游不廹安享太平而武帝新莽反以奢廣<lb/>
煩碎肇虚耗亂亡何哉傳曰仁者愛人愛人故惡人之<lb/>
害之也義者循理循理故惡人之亂之也是之謂仁義<lb/>
之兵循是則治反是則亂而已<hi>終東漢之世大畧不變</hi>
<hi>光武之制但和帝而下八君皆幼冲孱弱所以有治亂</hi>
<pb n="KR3k0029_WYG_172-42a"/>
<hi>之異張角之亂始復置諸闗都尉又置西園八校初命</hi>
<hi>皇甫嵩張奂軰討張角皆謂之中郎将自東漢至于魏</hi>
<hi>晉六朝掌兵之職大畧皆同不復論</hi>
又議者謂光武知人之明惟失之龐萌寵鄧奉處事之<lb/>
宜惟失之罷郡國都尉材官騎士其後諸𦍑擾亂三輔<lb/>
黄巾揺蕩八州皆其銷兵之過也夫知人自古所難固<lb/>
也銷兵以息疲民葢適時之宜爾處降𦍑於内地乃馬<lb/>
援之失䇿在當時未能為甚害而其害乃在桓靈之時<lb/>
<pb n="KR3k0029_WYG_172-42b"/>
時則有叚紀明軰勦其類黄巾之變亦在靈帝之代時<lb/>
則有皇甫嵩軰制其亂上失其道故民有異志豈得盡<lb/>
歸過於光武哉甞觀建武至於永光<hi>和帝</hi>八十餘年偏<lb/>
師出塞則漢北地空<hi>竇憲耿純軰</hi>都護西指則通譯四<lb/>
方皆光武明章之餘烈也自和殤安順質桓靈獻嗣有<lb/>
大寳或在襁褓或在髫齓或在丱角未有過十五者母<lb/>
后臨朝<hi>竇鄧閻梁竇何六太后相繼稱制</hi>外氏秉政<hi>竇</hi>
<hi>憲鄧隲梁商梁冀竇武何進</hi>宦官權倖撓權<hi>宦官鄭衆</hi>
<pb n="KR3k0029_WYG_172-43a"/>
<hi>孫程单超曹莭乳母王聖權臣董卓曹操等</hi>百餘年間<lb/>
小人交亂君子廢錮天地之運盛極則衰固其宜也何<lb/>
止叛𦍑之梗黄巾之變而已哉必以人事論之光武明<lb/>
章在七制之列雖其天姿英明亦由春秋鼎盛權出於<lb/>
己也自和帝而下漸以陵遲雖其天姿孱弱亦由年齒<lb/>
冲幼政移於人也天理人事當相符而行是尤非光武<lb/>
之所能盡料也<hi>母后外家利於立幼君以自專所以兆</hi>
<hi>亂雖鄧隲竇武之賢未免此失非惟敗國亦自䘮身後</hi>
<pb n="KR3k0029_WYG_172-43b"/>
<hi>人可以監矣周勃立文帝時年二十餘霍光立宣帝時</hi>
<hi>年十八非惟年盛亦自賢明尤可為後世法</hi>
　<lb/>
　<lb/>
　<lb/>
　<lb/>
　<lb/>
　羣書考索續集卷四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索續集卷十三</head> <lb/>
    <p>
<pb n="KR3k0029_WYG_144-1a"/>
欽定四庫全書<lb/>
　羣書考索續集卷十三<lb/>
　　　　　　　　　　　　宋　章如愚　編<lb/>
　　諸史門<lb/>
　　　史記<lb/>
馬遷之書能蠱壞夫人之心讀其文詞辨麗竒偉而縱<lb/>
横談説慷慨節俠攘臂於征伐之間者皆蠱壞豪傑之<lb/>
大半矣夫至言大道不足以辨麗竒偉而辨麗竒偉必<lb/>
<pb n="KR3k0029_WYG_144-1b"/>
出於小道異端然則遷之得失盡見於此矣其叙述秦<lb/>
始皇漢武帝廵遊封禪窮奢極欲與其盡變先王之政<lb/>
以開貨利之門者本以示譏耳然後世皆即其術而用<lb/>
之與夫戰國秦楚之事皆天下之人所資取以為不肖<lb/>
者然則述作之大義夫豈易哉後世病史之難以為不<lb/>
幸無遷固之才是又出遷固下矣<hi>葉學士進卷</hi>
進奸雄羞貧賤有激而云班固贊司馬遷以為是非頗<lb/>
謬於聖人論大道則先黄老而後六經序游俠則退處<lb/>
<pb n="KR3k0029_WYG_144-2a"/>
士而進奸雄述貨殖則崇勢利而羞貧賤先黄老而後<lb/>
六經求古今縉紳先生之論尚或有之至於退處士而<lb/>
進奸雄崇勢利而羞貧賤則非閭里至愚極陋之人不<lb/>
至是也孰謂遷之髙才博洽而至於是乎以臣觀之不<lb/>
然彼實有見而發有激而云耳孟子曰仁者人也合而<lb/>
言之道也揚子亦曰道以導之徳以得之仁以人之義<lb/>
以宜之禮以體之合則渾離則散蓋道徳者仁義禮之<lb/>
全而仁義禮者道徳之一偏黄老之學貴合而賤離故<lb/>
<pb n="KR3k0029_WYG_144-2b"/>
以道為本六經之教於渾者略於散者詳故以仁義禮<lb/>
為用遷之論大道也先黄老而後六經豈非有見於此<lb/>
而發哉方漢武用法刻深急於功利大臣一言不合輙<lb/>
下吏就誅有罪當刑得以貨自贖因而補官者有焉於<lb/>
是朝廷皆以媮合茍免為事而天下皆以竊資殖貨為<lb/>
風遷之遭李陵禍也家貧無財賄自贖交逰莫救左右<lb/>
親近不為一言以䧟腐刑其憤懣不平之氣無所發泄<lb/>
乃一切寓之於書故其序游俠也稱昔虞舜窘於井廩<lb/>
<pb n="KR3k0029_WYG_144-3a"/>
伊尹負於鼎爼傅説匿於傅巖吕尚困於棘津夷吾桎<lb/>
梏百里飯牛仲尼阨於陳蔡蓋遷自况也又曰士窮窘<lb/>
得委命此豈非人所謂賢豪者耶使鄉曲之俠與季次<lb/>
原憲比權量力效功於當世不同日而論矣蓋言當世<lb/>
號為修行仁義者皆畏避自保莫肯急於人之難曽匹<lb/>
夫之不若也其述貨殖也稱秦皇令烏氏倮比封君與<lb/>
列臣朝請以巴蜀寡婦清為貞婦而客之為築女懷清<lb/>
臺蓋以譏孝武也又云諺曰千金之子不死於市非空<lb/>
<pb n="KR3k0029_WYG_144-3b"/>
言也蓋遷自傷砥節礪行特以貧故不免於刑戮也以<lb/>
此言之退處士而進奸雄崇勢利而羞貧賤豈非有激<lb/>
而云哉<hi>秦淮海文</hi>
載子貢游説五國之事為非嘗讀司馬氏史孔子弟子<lb/>
𫝊乃以為齊将伐魯而孔子私于父母之國使子貢游<lb/>
説於外者凡十年存魯亂齊亡呉伯越而强晉子貢一<lb/>
出而五國皆有變細觀其所以説之辭則殊淺陋闊誕<lb/>
又非有策畫可以動五國嗚呼聖賢而肯為耶遷有史<lb/>
<pb n="KR3k0029_WYG_144-4a"/>
才而不入於道又其著書多采戰國策楚漢春秋以博<lb/>
其辭意其六國楚漢之間有僻士者戯㺯文墨附著之<lb/>
孔子子貢以為小説而耀世迹其所言則童子可以不<lb/>
惑而司馬氏輒為之信尚而收採之歟五國之變亂其<lb/>
事皆載於左氏傳未聞孔子子貢之為之也孔子雖欲<lb/>
茍全邱墓之國使數國之民皆死於兵乎<hi>李清臣汝水釣翁文</hi>
不當論商鞅桑宏羊之功吾以謂遷有大罪二其先黄<lb/>
老後六經退處士進奸雄特其小小者耳所謂大罪二<lb/>
<pb n="KR3k0029_WYG_144-4b"/>
則論商鞅桑宏羊之功也桑宏羊斗筲之才穿窬之智<lb/>
無足言者而遷稱之曰不加賦而上用足善乎司馬光<lb/>
之言曰天下安有此理天地所生財貨百物止有此數<lb/>
不在民則在官譬如雨澤夏澇則秋旱不加賦而上用<lb/>
足不過設法隂奪民利其害甚於加賦也<hi>東坡海外史論</hi>
龜策不當謂之𫝊尋子長之列傳也其所編者惟人而<lb/>
已矣至於龜策異物不類肖形而輒與黔首同科俱謂<lb/>
之𫝊不其怪乎且龜策所記全為志體向若與八書齊<lb/>
<pb n="KR3k0029_WYG_144-5a"/>
列而定以書名庶幾物得其朋同聲相應者矣<hi>史通</hi>
馬遷不當目項羽為王昔夫子修春秋呉楚稱王而仍<lb/>
舊曰子此則褒貶之大體為前修之楷式也馬遷撰史<lb/>
記項羽僭盗而紀之曰王此則真偽莫分為後來所惑<lb/>
者也<hi>史通</hi>
辨葛洪論馬遷紀𫝊之非如葛洪有云司馬遷發憤作<lb/>
史記百三十篇伯夷居列傳之首以為善而無報也項<lb/>
羽列於本紀以為居髙位者非關有徳也案史之所書<lb/>
<pb n="KR3k0029_WYG_144-5b"/>
也有其事則記無其事則闕尋遷之馳騖今古上下數千<lb/>
載春秋已往得其遺事者葢惟首陽二子而已然設使夷<lb/>
齊生於秦世死於漢日而乃升諸𫝊首庸謂有情今攷其<lb/>
先後随而編次斯則理之常也必謂子長以善而無報推<lb/>
為𫝊始若伍子胥大夫種孟軻墨翟賈誼屈原之徒或行<lb/>
仁而不遇或盡忠而受戮何不求其品類同在一科而<lb/>
乃異其篇目分為數卷也又遷之紕繆其流甚多夫陳<lb/>
勝之為世家既云無據項羽之稱本紀何必有慿必謂<lb/>
<pb n="KR3k0029_WYG_144-6a"/>
遭彼腐刑怨刺孝武故書違凡例志存激切若先黄老<lb/>
而後六經進奸雄而退處士此之乖刺復何為乎<hi>史通</hi>
夷齊而上賢臣尤多列傳不當以夷齊為首子長著史<lb/>
記也馳騖古今上下數千載至如臯陶伊尹傅説仲山甫<lb/>
之流並列經傳名存子史功烈尤顯事跡居多盍各採而<lb/>
編之為列傳之首而斷以夷齊居首何齷齪之甚乎<hi>史通</hi>
述史記本末自魯有史記以後楚漢之際有好事者録<lb/>
自古帝王公侯卿大夫之世終乎秦末號曰世本十五<lb/>
<pb n="KR3k0029_WYG_144-6b"/>
篇春秋之後七雄並爭秦并諸侯則有戰國策三十三篇<lb/>
漢興陸賈記録時功作楚漢春秋九篇孝武之世太史公<lb/>
司馬談欲錯綜古今勒成一史未就而卒子遷乃述父遺<lb/>
志採左傳國語刪世本戰國䇿據楚漢列國時事上自黄<lb/>
帝下訖麟趾作十二本紀十表八書三十世家七十列<lb/>
傳凡百三十篇謂之史記元成間會稽禇先生更補其<lb/>
闕作武帝紀三王世家龜策日者等𫝊其龜策日者辭<lb/>
多鄙陋非遷本意也晉散騎常侍譙周以遷書周秦以<lb/>
<pb n="KR3k0029_WYG_144-7a"/>
上或采百家諸子不專據正經於是作古史考二十五<lb/>
篇皆慿舊典以紏其謬今與史記並行於代<hi>史通説史記</hi>
馬遷去取無據太史公撰孔子世家多採論語舊説至<lb/>
管晏列傳則不取其本書以為時俗所有故不復更載<lb/>
也按論語行於講肆列於學官重加編勒祗覺繁費如<lb/>
管晏者諸子雜家經史外事棄而不録實杜異聞夫以<lb/>
可除而不除宜取而不取以茲著述未覩其義<lb/>
太史公述儒林則不取游夏文學著循吏則不言冉季<lb/>
<pb n="KR3k0029_WYG_144-7b"/>
政事至於貨殖為𫝊獨以子貢居先掩惡揚善既忘此<lb/>
義成人之美不其缺與<hi>史記八條見史通</hi>
遷非有意於明道亦非有意於譏刺太史公作史記其<lb/>
意似不偶然者考其自叙首尾凡三戾愚竊疑焉公本以<lb/>
論著自任始言孔子至於今有能紹而明者本易傳繼春<lb/>
秋本詩書禮樂之作小子何敢辭焉至若與任安書其言<lb/>
深憤蠶室之辱乃曰西伯拘而演周易仲尼厄而作春秋<lb/>
屈原放逐而作離騷幾百餘言葢意有欎結而不得通思<lb/>
<pb n="KR3k0029_WYG_144-8a"/>
垂空言以自見即此以觀公之此言與前相反一再矣然<lb/>
則公之意果安在哉以謂有意於明道耶公於漢未得為<lb/>
醇儒何自知不明而僣聖作經哉謂有意於譏刺耶則漢<lb/>
尚黄老武帝專以勢利用人而先黄老崇勢利如此類者<lb/>
不可勝數安得有所譏刺哉若曰有所感憤而作則史策<lb/>
萬代之𫝊豈容感憤為之哉公言草創未就適㑹此禍<lb/>
又以先人史談之言欲無廢天下之史豈有戮辱而後<lb/>
作哉以此參考未知太史公之意何在愚以謂不可泥<lb/>
<pb n="KR3k0029_WYG_144-8b"/>
太史公之言當採太史公之心也不過痛憤道不克行<lb/>
於時而惟恐身沒之後為無聞人也乃曰孔子嘗以不<lb/>
用於時而作春秋後之知孔子不在乎他由五經春秋<lb/>
以知之也於是遷於述作之際出此言以見其意而已<lb/>
觀其自叙首尾及答任安書詞不同而意則一也<lb/>
分紀傳世家書表皆有深意本紀者天下之統也世家<lb/>
者一國之紀也列傳者一人之事也書者制度㳂革之<lb/>
大端表者興亡理亂之大畧也必謂紀者帝王行事之<lb/>
<pb n="KR3k0029_WYG_144-9a"/>
稱則秦之未并天下何以為紀謂世家者諸侯族系之<lb/>
稱則蕭曹之徒何以為世家謂列傳者非王侯之稱則<lb/>
韓彭英盧之建國何以降之𫝊故夫紀之述王者世家<lb/>
之述諸侯𫝊之述卿大夫固其大法也而書法之權度<lb/>
不可以此拘也本紀謂之帝紀此自班書始耳子長特<lb/>
以其事之係於天下則謂之紀故秦可紀也項氏可紀<lb/>
也雖吕氏亦可紀也始皇已并六國則事異於前不可<lb/>
以商周之例拘也其贊羽曰號為伯王政由已出是時<lb/>
<pb n="KR3k0029_WYG_144-9b"/>
漢未得天下雖紀項羽可也其贊髙后紀曰孝惠髙后<lb/>
之時制政不出房門則君道不立雖削孝惠可也削去<lb/>
世家此亦自班書始耳子長特以其事之有大於列傳<lb/>
則係之世家故夫子以聖陳渉以首事何參良平以勲<lb/>
賢皆得係焉夫子在周則臣道也躋之本紀則有嫌於<lb/>
名分在後世則師道也儕之列傳則幾無異於諸子故<lb/>
特别之其義精矣陳渉事雖微淺而子長之自序曰夏<lb/>
商失其道而湯武作周失其道而春秋作秦失其道而<lb/>
<pb n="KR3k0029_WYG_144-10a"/>
陳渉發難則其所係者大雖世家可也蕭曹良平與功<lb/>
臣位俱通侯而勲烈冠於羣后皆漢家社稷之臣則其<lb/>
所係者大雖世家可也至於列傳之中貫穿錯綜尤有<lb/>
深意管晏同伯者之佐老韓同異端之學則合之而為<lb/>
一荘周學於老氏申不害同於韓氏則附之於其下孟<lb/>
荀與淳于之徒俱在齊國雖同列於𫝊獨以孟荀冠之<lb/>
篇首其尊之也至矣賈誼附於屈原鄒陽附於魯仲連<lb/>
太伯首於世家伯夷首於列𫝊呉與淮南不使與荆燕<lb/>
<pb n="KR3k0029_WYG_144-10b"/>
俱列信布之徒不使與蕭曹同功至若酷吏佞幸日者<lb/>
龜䇿滑稽貨殖游俠之𫝊皆為當世發也<lb/>
如本紀世家之中凡天下有大事必特紀之若是嵗齊<lb/>
桓始伯是嵗孔子相魯之類皆錯見於諸國之中此紀<lb/>
大事之法也紀列國之世家以封國之先後為次先姬<lb/>
姓而後異姓先舊國而後僣竊之國叙𫝊之中抑揚感<lb/>
慨每致意於聖賢之後此記列國之法也不寕惟是三<lb/>
代世表所以觀百世之本支也諸侯年表斷自共和所<lb/>
<pb n="KR3k0029_WYG_144-11a"/>
以觀世變之升降也秦楚月表上尊義帝而漢居其中<lb/>
所以明大義也将相年表上係大事之記所以明職分<lb/>
也平凖一書所以著征利之害封禪一書所以著求仙<lb/>
之詐也後世史氏之紀傳表志其規模制度有髣髴於<lb/>
是者哉<hi>並林省元執善議論</hi>
班固論馬遷先黄老崇勢利固之言為非若夫班孟堅<lb/>
論其是非頗謬於聖人又有可言者先黄老者史談之<lb/>
意也子長以老子與韓非同𫝊豈先黄老者哉世降俗<lb/>
<pb n="KR3k0029_WYG_144-11b"/>
薄見利則逝而遊俠巨室猶有拯急之風子長負豪邁<lb/>
之髙氣若将嘘海岱而出雲雨亦豈崇勢利者哉惟其<lb/>
欝欝憤嘆有不能平於心凡感時觸事輒廢卷而太息<lb/>
故其意氣豪放多跌蕩於法度之外而班氏乃責之以<lb/>
聖人之是非不知夫人之學問茍未至於知道則是非<lb/>
權衡安能無謬於聖人子長之過固多矣班氏之過不<lb/>
愈多乎子長如天馬駿足歩驟不凡不肯少就於籠絡<lb/>
固非駑駘之敢望而馳騁中節則未也使其少就籠絡<lb/>
<pb n="KR3k0029_WYG_144-12a"/>
遵轍而行豈可得哉<hi>前人</hi>
馬遷不當採次異聞以為𫝊堯舜相繼二百餘年書之<lb/>
所紀者十一篇今其存者二篇而已堯舜之大法既已<lb/>
盡見於二篇之中然則果不欲其詳也太史遷不能知<lb/>
聖人之意而紛然記之為竒以夸天下者何耶遷出秦<lb/>
人之後諸侯之史皆已燔滅而不可見者猶傅㑹羣書<lb/>
採次異聞如此其多使遷如聖人盡見上世之書籍衒<lb/>
其博而不能窮将如之何耶自遷發其端而劉向盡求<lb/>
<pb n="KR3k0029_WYG_144-12b"/>
而叙之異端之學遂以大肆於後聖人之道相亂嗚呼<lb/>
豈非遷之罪耶<hi>葉學士進奏</hi>
史記體之失撰録之煩尋史記疆宇遼闊年月遐長而<lb/>
分以紀傳散以書表每論家國一致而秦越相遼叙君<lb/>
臣一時而參商是隔者為其體之失者也兼其所載多<lb/>
聚舊記時揷雜言<hi>謂採國語世本戰國策</hi>故使覽之者言罕異聞<lb/>
而語饒重出此撰録之煩者也<hi>史通</hi>
五帝紀世次顛錯馬遷作五紀必欲其世系皆出於一<lb/>
<pb n="KR3k0029_WYG_144-13a"/>
且以黄帝二世而得顓帝三世而得髙辛四世而得帝<lb/>
堯此其説猶有可考者乃若堯之於舜固已黄帝之八<lb/>
世矣及舜之𫝊禹則又其四世之祖焉夫史遷之作史<lb/>
古人謂之善叙事今考其五帝世次而又顛錯如此蓋<lb/>
遷之失在於好竒是以其説有時而自戾矣夫五帝之<lb/>
世次學者不得見之於聖人之經及考之於史又顛錯<lb/>
如此學者安得稽焉<hi>歐陽脩</hi>
律書伯夷𫝊皆有深意吾嘗讀律書見其所載人民樂<lb/>
<pb n="KR3k0029_WYG_144-13b"/>
業自年六七十翁未嘗至市井游遨嬉戯如小兒狀伯<lb/>
夷𫝊首載箕山許由冡及雖執鞭之士吾亦為之二語<lb/>
似若文義背戾不相統属及嘗推究其意則知遷筆力<lb/>
誠閎深髙古與夫世俗之綢繆編聫拘拘比附者大不<lb/>
侔夫律者天地間和氣之所交通也一鄒子吹之尚<lb/>
能回春温於寒谷矧夫文帝之時風俗醇厚人民安樂<lb/>
如此所謂黄鍾太簇之属井然條而不雜寕不有所召<lb/>
乎子長筆之於律書政其適也伯夷首陽之節許由箕<lb/>
<pb n="KR3k0029_WYG_144-14a"/>
山之兆前後一也昔人存昌歜而思文王子長過箕山<lb/>
而感伯夷事有不相關而實相應者皆是物也執鞭吾<lb/>
亦為之之言遷無乃有所激乎遷以一言不中而蹈極<lb/>
刑仰視伯夷髙舉逺引不蹈塵網甚切慕之而願為之<lb/>
執鞭固宜由是以觀子長之史用意所向固非膚淺凡<lb/>
近者比也<hi>方㽥</hi>
史記多出於後人之増益若夫贊司馬相如有揚雄以<lb/>
為靡麗之賦勸百諷一等語今班史亦有此言是必班<lb/>
<pb n="KR3k0029_WYG_144-14b"/>
史所増後人亦以載之遷史而不䥴去也𫝊賈誼謂賈<lb/>
嘉最好學與予通書至孝昭時立為九卿説者徒見遷<lb/>
之已死於孝武時不及知孝昭時事不知嘉生於孝武<lb/>
時正與遷同時所謂通書誠有之但至孝昭時立為九<lb/>
卿八字安知非班固所増而後人亦以之載於遷史乎<lb/>
張晏以為遷史十篇有録無書如元城禇先生補缺作<lb/>
武帝紀三王世家漢興以來将相年表禮書樂書龜策<lb/>
日者等𫝊之類則知遷史必有出於後人之所増益頗<lb/>
<pb n="KR3k0029_WYG_144-15a"/>
多夫子作春秋游夏不能措一辭遷史非春秋安能免<lb/>
後人之所増益哉<hi>前人</hi>
表載十三國而不數呉猶春秋待越以夷狄遷表十二<lb/>
諸侯首魯迄呉實十三國而越不與焉夫以十二名篇<lb/>
而載國十三何也不數呉也皆諸侯爾獨不數呉何也<lb/>
用夷禮也不數而載之何也周裔而伯盟上國也春秋<lb/>
書哀七年公㑹呉于鄫書十二年公㑹呉于槖臯書十<lb/>
三年公㑹晉侯及呉子于黄池此其所以雖不數而猶<lb/>
<pb n="KR3k0029_WYG_144-15b"/>
獲載也若越區區於南夷豺狼狐狸之與居不與中國<lb/>
㑹盟以觀華風而用夷俗名以越故君子即其自稱<lb/>
以罪之春秋書定五年於越入呉書十四年於越敗呉<lb/>
于擕李哀十三年於越入呉此春秋所以夷狄蓄之也<lb/>
茍遷舉而措之諸侯之末則西戎玁狁亦或預乎其間<lb/>
是以絶而棄之将使後之人君觀之曰不知中國禮樂<lb/>
雖勾踐之賢猶不免乎絶與棄則其賤夷狄也不亦簡<lb/>
而明乎<hi>老泉史論</hi>
<pb n="KR3k0029_WYG_144-16a"/>
不當裂取六經傳紀之文遷之辭淳徤簡直足稱一家<lb/>
而乃裂取六經傳記雜於其間以破碎汩亂其體五帝<lb/>
三王紀多尚書之文齊魯晉楚宋衛陳鄭呉越世家多<lb/>
左傳國語之文孔子世家仲弓弟子𫝊多論語之文夫<lb/>
尚書左傳國語之文非不善也雜之則不善也今夫綉<lb/>
繒錦縠衣服之窮美者也尺寸而割之錯而紛之以為<lb/>
服則綈繒之不若遷之書無乃類是乎<hi>同上</hi>
不當與父俱稱太史公其自序曰談為太史公又曰太<lb/>
<pb n="KR3k0029_WYG_144-16b"/>
史公遭李陵之禍是與父無異稱也先儒反謂固殁彪<lb/>
之名不若遷遜美於談吾不知遷於紀於表於書於<lb/>
世家於列傳所謂太史公者果其父耶抑其身邪此遷<lb/>
之失也<hi>同上</hi>
吕后不當列帝紀陳渉不當預世家春秋書姜氏㑹齊<lb/>
侯于禚説者曰婦人制政不出房門安有與列國君之㑹<lb/>
婦人不可與國君㑹吕后何為而列帝紀乎此非遷之<lb/>
失乎呉㑹諸侯於黄池罪呉不當列於㑹以崛起之醜<lb/>
<pb n="KR3k0029_WYG_144-17a"/>
而哆然預中國之列春秋所以致其譏陳渉何人而亦<lb/>
世家於齊魯之列乎此非遷之失乎<hi>顔機</hi>
　　　左傳史記前漢書<lb/>
左傳不得為省史記漢書不得為煩昔于寶厯詆諸家<lb/>
而獨歸美左傳曰邱明能以三十卷之約括囊二百四<lb/>
十年之事靡有孑遺斯蓋立言之髙標著作之良模也<lb/>
又張輔著班馬優劣論云遷叙三千年事五十萬言固<lb/>
叙二百四十年事八十萬言是班不如馬也然則自古<lb/>
<pb n="KR3k0029_WYG_144-17b"/>
論史之煩省者咸以左氏為得史公為次孟堅為非自<lb/>
魏晉已還年祚轉促而為其國史亦不减班書此則後<lb/>
來愈煩其失彌甚者矣夫論史之煩省但當求其事有<lb/>
妄載苦於榛蕪言有闕書傷於簡畧斯則可矣必量世<lb/>
事之厚薄限篇第以多少理則不然且必謂邱明為省<lb/>
也若介葛辨犧於牛鳴叔孫志夢於天壓楚人教晉以<lb/>
㧞斾城者謳華以棄甲此而畢書豈得謂之省邪且必<lb/>
謂漢書為煩也若武帝乞漿於栢父陳平獻計於天山<lb/>
<pb n="KR3k0029_WYG_144-18a"/>
長沙戯舞以請地楊僕怙寛而移關此而不録豈得謂<lb/>
之煩邪由斯而言則史之煩省不中從可知矣<hi>史通</hi>
劉向所著多虚偽觀劉向對成帝稱武宣行事世𫝊失<lb/>
實事具風俗通其言可謂明鑒者矣及自造洪範五行<lb/>
及新序説苑列女神仙諸𫝊而皆廣陳虚事多造偽辭<lb/>
非其識不周而才不足蓋以世人皆可欺故也<hi>同上</hi>
　<lb/>
　<lb/>
<pb n="KR3k0029_WYG_144-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索續集卷十三<lb/>
</p>
<p>
</p>
  </div>
</body>
</text>
</TEI>
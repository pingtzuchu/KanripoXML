<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷十</head>
    <p>
<pb n="KR3k0029_WYG_010-1a"/>
欽定四庫全書<lb/>
　羣書考索卷十　　　　　宋　章如愚　撰<lb/>
　　諸子百家門<lb/>
　　　諸子類　家語<lb/>
孔子家語者皆當時公卿士大夫及七十二弟子之所<lb/>
諮訪交相對問言語也<hi>後序</hi>始皇之世李斯焚書而孔<lb/>
子家語與諸子同列故不見㓕髙祖克秦悉斂得之皆<lb/>
載於二尺竹簡多有古文字及呂氏專漢取歸藏之其<lb/>
<pb n="KR3k0029_WYG_010-1b"/>
後被誅亡而孔子家語乃散在人間好事者或各以意<lb/>
増損其言故使同是一事而輒異辭孝景皇帝末年募<lb/>
求天下禮書于時京師士大夫皆送官得呂氏之所𫝊<lb/>
孔子家語而與諸國事及七十子辭妄相錯雜不可得<lb/>
知以付掌書與曲禮衆篇亂簡合而藏之祕府元封之<lb/>
時吾仕京師切懼先人之典辭將遂泯㓕於是因諸公<lb/>
卿大夫私以人事募求其副悉得之乃以事類相次撰<lb/>
集爲四十四篇又有曽子問禮一篇自别屬曽子問故<lb/>
<pb n="KR3k0029_WYG_010-2a"/>
不復錄其諸弟子書所稱引孔子之言者本不存乎家<lb/>
語亦以其已自有所傳也是以皆不取也將來君子不<lb/>
可不鑑<hi>同上</hi>
按班固藝文志孔子家語二十七篇顔注云非今所有<lb/>
家語則以肅之所注者在可疑也<hi>館閣書目</hi>
　　　國語<hi>戰國策孔衍春秋後語司馬彪九州春秋</hi>
左丘明采錄前世穆王以來下訖魯悼智伯之誅邦國<lb/>
成敗嘉言善語隂陽律呂天時人事逆順之數以爲國<lb/>
<pb n="KR3k0029_WYG_010-2b"/>
語其文不主於經故號曰外傳所以包羅天地探測禍<lb/>
福發起幽微章表善惡者昭然甚明實爲經藝並陳非<lb/>
特諸子之倫也<lb/>
左丘明既爲春秋内傳又稽其逸文纂其别説分周魯<lb/>
齊晉鄭楚吳越八國事起自周穆王終於魯悼公列爲<lb/>
春秋外傳國語合爲二十一篇自古名儒賈逵王肅虞<lb/>
翻韋耀之徒並申以注釋治其章句此亦六經之流三<lb/>
傳之亞暨縱横互起力戰爭雄秦兼天下而著戰國策<lb/>
<pb n="KR3k0029_WYG_010-3a"/>
其篇有東西二周秦齊燕楚三晉宋衛中山合十二國<lb/>
分爲三十二卷孔衍又爲春秋後語除二周及宋衛中<lb/>
山其所留者七國而已始自秦孝公終於楚漢之際此<lb/>
則春秋亦盡二百四十餘年之行事漢司馬彪又錄漢<lb/>
事因爲九州春秋尋其統體亦近代之國語也　左氏<lb/>
國語其文深閎傑異固世之所躭嗜而不已也而其説<lb/>
多誣淫不槩於聖余懼世之學者溺其文采而淪於是<lb/>
非是不<hi>一有知字</hi>得由中庸以入堯舜之道本諸理作<lb/>
<pb n="KR3k0029_WYG_010-3b"/>
非國語<hi>栁文作非國語序</hi>
　　　爾雅<lb/>
張晏漢藝文志注云爾近也雅正也魏張揖上廣雅表<lb/>
言周公著爾雅一篇三朝記哀公曰寡人欲學小辨以<lb/>
觀於政可乎孔子曰爾雅以觀於古足以辨言矣是知<lb/>
周公所作也今俗所傳爾雅三卷或言仲尼所増或言<lb/>
子夏所益或言叔孫通所補陸德明釋文云釋詁蓋周<lb/>
公作邢昺疏云釋詁一篇相承以爲周公作但其文有<lb/>
<pb n="KR3k0029_WYG_010-4a"/>
周公後事故先儒共疑焉漢藝文志爾雅二十篇今爲<lb/>
十九篇郭璞注陳涉博士孔鮒撰小爾雅十三章甲衍<lb/>
詁訓張揖廣雅三篇今逸唯廣雅音存隋曹憲因張揖<lb/>
廣雅附作音解更爲十篇避煬帝諱改廣爲博雅今存<lb/>
十卷李商隠以蜀語爲蜀爾雅<hi>李俶書目</hi>劉温潤採摭<lb/>
羌虜之言以華音釋之爲羌爾雅<hi>宋朝嘉祐中</hi>　神宗<lb/>
朝陸佃因進對論物性進說魚說本二篇自是益加論<lb/>
撰成埤雅二十卷<hi>以館閣書目修</hi>
<pb n="KR3k0029_WYG_010-4b"/>
西漢郭威謂爾雅周公所制而爾雅有張仲孝友張仲<lb/>
宣王時人非周公之制明矣劉歆嘗以問楊子雲子雲<lb/>
曰孔子門徒游夏之徒所記以解釋六藝者也劉向以<lb/>
謂外戚傳稱史佚教其子以爾雅爾雅小學也又記言<lb/>
孔子教魯哀公學爾雅爾雅之出遠矣舊學者皆云周<lb/>
公所記也張仲孝友之類後人所足耳<hi>西京雜記</hi>　若<lb/>
言胡不承權輿及緇衣之席兮此秦康鄭武之詩在周<lb/>
公之後明矣<hi>疏</hi>　歐陽公本義亦謂爾雅非聖人之書<lb/>
<pb n="KR3k0029_WYG_010-5a"/>
考其文理乃是秦漢之間學詩者纂集説詩博士解詁<lb/>
之言爾周公倡之於前子夏和之於後自爾以後世罕<lb/>
得聞至漢武帝時濟南人終軍既辨豹文之䑕人服其<lb/>
博物故爭相傳授爾雅之業於是遂顯其後雖注者十<lb/>
餘家猶未詳備陸德明叙錄犍爲文學注二卷劉歆注<lb/>
三卷樊光注六卷李巡注三卷推此五家而已又五經<lb/>
正義援引有某氏謝氏顧氏今郭氏言十餘千典籍散<lb/>
亡未知誰氏然皆未詳　夫爾雅者先儒授教之術後<lb/>
<pb n="KR3k0029_WYG_010-5b"/>
進索隠之方誠傳法之濫觴爲經籍之樞要者也夫混<lb/>
元闢而三才肇位聖人作而六藝斯興本乎發德於衷<lb/>
將以納民於善洎夫醇醨既異步驟不同一物多名繁<lb/>
方俗之語片言殊訓滯今古之情將使後生若爲鑽仰<lb/>
繇是聖賢間出詁訓遞陳周公倡之於前子夏和之於<lb/>
後蟲魚草木爰自爾以昭彰禮樂詩書盡由斯而紛郁<lb/>
然又時經戰國運歴挾書傳授之徒浸微發揮之道斯<lb/>
寡諸篇所釋世罕得聞惟漢終軍獨深其道豹鼠既辨<lb/>
<pb n="KR3k0029_WYG_010-6a"/>
斯文遂隆其後相傳乃可詳悉其爲注者則有犍爲文<lb/>
學劉歆樊光李巡孫炎雖各名家猶未詳偹惟東晉郭<lb/>
景純用心幾二十年注解方畢甚得六經之旨頗詳百<lb/>
物之形學者祖焉最爲稱首其爲義疏者則俗間有孫<lb/>
炎髙璉皆淺近俗儒不經師匠今既奉上勅校定考按<lb/>
其事必以經籍爲宗理義所詮則以景純爲主　爾雅<lb/>
小雅漢書藝文志有爾雅又有小雅唐藝文志有郭璞<lb/>
注爾雅又有李軌解小雅　廣雅唐藝文志張揖廣雅<lb/>
<pb n="KR3k0029_WYG_010-6b"/>
四卷　愽雅唐藝文志曹憲博雅十卷　李文成博雅<lb/>
志十三卷<hi>唐藝文志雜家類也</hi>埤雅宋朝陸佃作　續<lb/>
爾雅唐藝文志劉伯莊續爾雅　邢昺爾雅疏成平四<lb/>
年上<lb/>
　　　子思<lb/>
名伋孔子孫著書二十三篇<lb/>
　　　漆彫子<lb/>
名啓後孔子弟子著書十三篇<lb/>
<pb n="KR3k0029_WYG_010-7a"/>
　　　宓子<lb/>
名不齊字子賤孔子弟子著書十六篇<lb/>
　　　景子<lb/>
著書三篇説宓子語似其弟子<lb/>
　　　李克<lb/>
子夏弟子魏文侯相著書七篇<lb/>
　　　晏子<lb/>
齊大夫晏嬰按漢志云晏子八篇隋志云晏子春秋七篇<lb/>
<pb n="KR3k0029_WYG_010-7b"/>
今館閣書目云晏子春秋十二卷或以爲後人採嬰行<lb/>
事而爲此書故其書卷頗多於前志　方晏子伏莊公<lb/>
尸哭之成禮然後去豈所謂見義不爲無勇者邪至其<lb/>
諫説犯君之顔此所謂進思盡忠退思補過哉假令尚<lb/>
在余雖爲之執鞭所忻慕焉<hi>史記</hi>　謚平仲相齊景公<lb/>
孔子稱善與人交有列傳師古曰有列傳者謂太史公<lb/>
書<lb/>
　　　曽子<lb/>
<pb n="KR3k0029_WYG_010-8a"/>
參南武城人字子輿少孔子四十六嵗志存孝道故孔<lb/>
子因之以作孝經與其弟子公明儀樂正子之徒論述<lb/>
立身孝行之要天地萬物之理今十篇自脩身至天圓<lb/>
皆見於大戴禮蓋後人摭出而爲曽子<lb/>
　　　荀子<lb/>
荀卿趙人名况方齊宣王威王之時聚天下賢士於稷<lb/>
下尊寵之若鄒衍田駢淳于髠之屬甚衆號曰列大夫<lb/>
皆世所稱咸作書刺世是時荀卿爲秀才年五十始求<lb/>
<pb n="KR3k0029_WYG_010-8b"/>
游學諸子之事皆以爲非先王之法也荀卿善爲詩禮<lb/>
易春秋至齊襄王時而荀卿最爲老師齊尚修列大夫<lb/>
之缺而荀卿三爲祭酒焉孟子者亦大儒以人之性善<lb/>
荀卿後孟子百餘年荀卿以爲人性惡故爲性惡一篇<lb/>
以非孟子　趙人名况唐楊倞注分舊十二卷三十二<lb/>
篇爲二十卷按史記初况以䜛適楚爲蘭陵令應聘諸<lb/>
侯卒不用退老蘭陵楚人尊師之著書數萬言宋朝撰<lb/>
削荀子疵一卷　韓愈讀荀子曰攷其辭時若不醇粹<lb/>
<pb n="KR3k0029_WYG_010-9a"/>
要其歸與孔子異者鮮矣抑猶在軻雄之間乎余欲削<lb/>
荀氏之不合者附于聖人之籍亦孔子之志也<lb/>
　　　魯仲連子<lb/>
魯仲連子齊人也好竒偉俶儻之畫策而不肯仕宦齊<lb/>
欲爵之魯連逃隠於海上<hi>史記</hi>十四篇<hi>藝文志</hi>齊人以<lb/>
談説遊諸侯不願於仕宦退隠海上著此書<hi>藝文志</hi>
　　　孔叢子<lb/>
孔叢子陳涉博士孔鮒撰一名盤盂取其事雜也又益<lb/>
<pb n="KR3k0029_WYG_010-9b"/>
以連叢二篇合爲二十三篇<hi>田蚡傳曰學盤盂孔甲諸書</hi>
　　　揚子<lb/>
揚雄字子雲蜀郡成都人也<hi>本傳</hi>　實好古而樂道其意<lb/>
欲求文章成名於後世以爲經莫大於易故作太元傳<lb/>
莫大於論語作法言史篇莫大於倉頡作訓纂箴莫善<lb/>
於虞箴作州箴<hi>晉灼曰九州之箴也</hi>賦莫深於離騷反<lb/>
而廣之辭莫麗於相如作四賦皆斟酌其本心與放依<lb/>
而馳騁云<hi>本傳</hi>　雄見諸子以知舛馳大抵詆訾聖人<lb/>
<pb n="KR3k0029_WYG_010-10a"/>
雖小辨終破大道故時人有問雄常用法應之者以爲<lb/>
十三卷象論語號曰法言<lb/>
　　　文中子<lb/>
隋王通所與門人答問薛收姚義集而名之曰中説唐<lb/>
杜淹爲序宋朝阮逸注宋咸以文中悉模論語句迹仲<lb/>
尼事且謂李靖陳叔達房魏諸公未嘗師事作過文中<lb/>
子又爲駁中説凡二十二事共十卷　王福畤記正觀<lb/>
初杜淹問王凝曰子聖賢之弟也有聞乎仲父曰凝亡<lb/>
<pb n="KR3k0029_WYG_010-10b"/>
兄嘗講道於河汾亦嘗預於斯六經之外無所聞也淹<lb/>
曰昔人咸有記焉蓋薛收姚義綴而名之曰中説兹書<lb/>
天下之昌言也微而顯曲而當旁貫大義宏闡教源門<lb/>
人請問之端文中行事之迹則備矣子盍求之家仲父<lb/>
曰凝以喪亂以來未遑及也退而求之得中説一百餘<lb/>
紙大抵雜記不著篇目首卷及序則蠧絶磨㓕未能銓<lb/>
次十九年仲父被起爲洺州從事又以中説授予曰先<lb/>
兄之緒言也余再拜曰中説之爲教也務約致深言寡<lb/>
<pb n="KR3k0029_WYG_010-11a"/>
理大其比論語之記乎孺子奉之無使失墜因而辨類<lb/>
分綜編爲十篇<lb/>
　　　百家類　儒家<lb/>
儒家者流蓋出於司徒之官助人君順隂陽明教化者<lb/>
也游文於六經之中留意於仁義之際祖述堯舜憲章<lb/>
文武宗師仲尼以重其言<hi>師古曰祖始也述修也憲法</hi>
<hi>也章明也宗尊也言以堯舜爲本始而遵修之以文王</hi>
<hi>武王爲明法又師尊仲尼之道</hi>於道最爲髙孔子曰如<lb/>
<pb n="KR3k0029_WYG_010-11b"/>
有所譽其有所試<hi>師古曰論語載孔子之言也言於人</hi>
<hi>有所稱譽者則試以事取其實効也譽者戈於反</hi>唐虞<lb/>
之降殷周之盛仲尼之業已試之效者也然惑者既失<lb/>
精微而辟者又隨時抑揚違離道本<hi>師古曰辟讀曰僻</hi>
茍以譁衆取寵<hi>師古曰譁衆也寵尊也譁呼華反</hi>後進<lb/>
脩之是以五經乖析儒學寖衰此辟儒之患<hi>漢藝文志</hi>
　儒者所以助人君明教化者也聖人之教非家至而<lb/>
戸説故有儒者宣而明之其説大抵本於仁義及五常<lb/>
<pb n="KR3k0029_WYG_010-12a"/>
之道黄帝堯舜禹湯文武咸由此則周官太宰以九兩<lb/>
繫邦國之人其四曰儒是也其後陵夷衰亂儒道廢闕<lb/>
仲尼祖述前代修正六經三千之徒並受其義至于戰<lb/>
國孟軻子思孫卿之流宗而師之各有著述發明其指<lb/>
所謂中庸之教百王不易者也俗儒爲之不顧其本苟<lb/>
欲譁衆多設問難便辭巧説亂其大體致令學者難曉<lb/>
故曰博而寡要<hi>隋經籍志</hi>
　　　諸儒並見前類<lb/>
<pb n="KR3k0029_WYG_010-12b"/>
　　　道家<lb/>
道家者流蓋出於史官歴記成敗存亡禍福古今之道<lb/>
然後知秉要執本清虛以自守卑弱以自持此君人南<lb/>
面之術也合於堯之克讓易之謙謙一謙而四益此其<lb/>
所長也及放者爲之則欲絶去禮學兼棄仁義曰獨任<lb/>
清虛可以爲治<hi>漢志</hi>　道者蓋爲萬物之奥聖人之至<lb/>
賾也易曰一隂一陽之謂道又曰仁者見之謂之仁知<lb/>
者見之謂之知百姓日用而不知夫隂陽者天地之謂<lb/>
<pb n="KR3k0029_WYG_010-13a"/>
也天地變化萬物蠢生則有經營之迹至於道者精微<lb/>
淳粹而莫知其體處隂與隂爲一在陽與陽不二仁者<lb/>
資道以成仁道非仁之謂也智者資道以爲智道非智<lb/>
之謂也百姓資道而日用而不知其用也聖人體道成<lb/>
性清虛自守爲而不侍長而不宰故能不勞聰明而人<lb/>
自化不假脩營而功自成其𤣥德深遠言象不測先王懼人<lb/>
之惑置于方外六經之義是所罕言周官九兩其三曰<lb/>
師蓋近之矣然自黄帝以下聖哲之士所言道者傳之<lb/>
<pb n="KR3k0029_WYG_010-13b"/>
其人世無師説漢時曹參始薦蓋公能言黄老文帝宗<lb/>
之自是相傳道學衆矣下士爲之不推其本茍以異俗<lb/>
爲髙狂狷爲尚迂誕譎怪而失其真矣<lb/>
管子管夷吾者穎上人也既用任政於齊齊桓公以覇<lb/>
九合諸侯一匡天下管仲之謀也<hi>史記本傳</hi>　吾讀管<lb/>
氏牧民山髙乘馬輕重九府詳哉其言之也管仲世所<lb/>
謂賢臣然孔子小之豈以爲周道衰微桓公既賢而不<lb/>
勉之至王乃稱霸哉語曰將順其美匡救其惡故上下<lb/>
<pb n="KR3k0029_WYG_010-14a"/>
能相親也豈管仲之謂乎<hi>史記</hi>
弟子職一篇應劭曰管仲所作在管子書<hi>前藝文志</hi>
春秋尊王不尊霸與中國不與夷狄始乎平王避夷難<lb/>
也是王室遷而微也見于周書文侯之命微王也是王<lb/>
者失賞也費誓善其備夷是諸侯之正也秦誓專征伐<lb/>
是諸侯之失禮也書春秋合體而異世也書以文侯之<lb/>
命終其治也春秋以平王東遷始其微也自東遷六十<lb/>
五年春秋無晉以其亡䕶亂也及其㓕中國之國而後<lb/>
<pb n="KR3k0029_WYG_010-14b"/>
見其行事譏失賞也周之微也幸不夷其宗稷齊桓之<lb/>
功也其中國無與加其盛也其夷狄無與抗其力也見<lb/>
於衛詩美其存中國也春秋無與辭何異也存一國之<lb/>
風無其人則衛夷矣全王道之正與之霸是諸侯可專<lb/>
征伐也夫晉之爲霸也異齊逺矣桓正文譎夫桓之爲<lb/>
正抑夷狄存中國文之爲譎陵中國微王室晉之風也<lb/>
無美其美無功其功外無他人雖國人不與也然而桓<lb/>
之正非王道之正也以文譎而桓正也桓之功非王道<lb/>
<pb n="KR3k0029_WYG_010-15a"/>
之功也以攘狄而存周也無桓周㓕有周桓賊桓卒齊<lb/>
衰楚人㓕周周之不幸桓之早死也故曰周之存桓之<lb/>
功也桓之不幸管仲之早死也故曰桓之功管仲之力<lb/>
也自是楚㓕諸國而熾矣今得其著書然後知攘夷之<lb/>
功皆遠畧也儒譏霸信刑賞豈王者詆民哉霸嚴政令<lb/>
豈王者怠忽哉霸鄉方畧豈王者不先謀哉霸審勞佚<lb/>
豈王者暴師哉霸謹畜積豈王者使民不足哉亦時夷<lb/>
狄内聘大者畏威小者懷仁功亦至矣不幸名之不止<lb/>
<pb n="KR3k0029_WYG_010-15b"/>
然柰衰世何孔子曰微管仲吾其披髪左祍矣此其據<lb/>
也<lb/>
老子楚人也姓李氏名耳字伯陽謚曰𣆀周守藏室之<lb/>
史也孔子適周問禮於老子　老子見周之衰乃遂去<lb/>
至闗闗令尹喜曰子將隠矣強爲我著書於是老子乃<lb/>
著書上下篇言道德之意五千餘言而去莫知其所<lb/>
老子百有六十餘嵗或言二百餘嵗以其修道而養壽<lb/>
世之學老子者則絀儒學儒學亦絀老子道不同不相<lb/>
<pb n="KR3k0029_WYG_010-16a"/>
爲謀豈謂是邪<hi>並出史記</hi>
莊子䝉人也名周嘗爲䝉漆園吏與梁惠王齊宣王同<lb/>
時其學無所不窺然其要本歸於老子之言故其著書<lb/>
十餘萬言大抵率寓言也　戰國時䝉人莊周撰其㫖<lb/>
宗於老子晉郭象注唐成元英又爲之疏<lb/>
列子者鄭人也名禦冦與鄭繻公同時其學以黄帝老<lb/>
子爲宗自言師壺丘子林而友伯昏無人列子書舊二<lb/>
十篇西漢劉向去重複存者八篇列子蓋先莊子及莊<lb/>
<pb n="KR3k0029_WYG_010-16b"/>
子著書多取其言二子之道一也<lb/>
抱朴子葛洪元帝時著書不輟其自序曰世儒莫信神<lb/>
仙之書故儒所言黄白之事名曰内篇其餘駁難通釋<lb/>
名曰外篇自號抱朴子洪博物深洽江左絶倫<lb/>
太公二百三十七篇姓呂名望爲周師尚父本有道者<lb/>
或有近出又以爲太公術者所増加也<hi>漢藝文志</hi>
孫子武齊人也以兵法見於吳王闔廬<hi>見史記</hi>　作孫<lb/>
子十六篇<hi>藝文志</hi>
<pb n="KR3k0029_WYG_010-17a"/>
　　　隂陽家<lb/>
隂陽家者流蓋出於羲和之官敬順昊天歴象日月星<lb/>
辰敬授民時此其所長也及拘者爲之則牽於禁忌泥<lb/>
於小數舎人事而任鬼神<hi>漢志</hi>
　　　天文<lb/>
天文者序二十八宿步五星日月以紀吉凶之象聖人<lb/>
所以參政也易曰觀乎天文以察時變然星事殛悍非<lb/>
湛密者弗能由也夫觀景以譴形非明王亦不能服聽<lb/>
<pb n="KR3k0029_WYG_010-17b"/>
也以不能由之臣諫不能聽之主此所以兩有患也<hi>漢</hi>
<hi>藝文志</hi>　天文者所以察星辰之變而參於政者也易<lb/>
曰天垂象見吉凶書稱天視自我人視天聽自我人聽<lb/>
故曰王政不脩謫見于天日爲之蝕后德不脩謫見于<lb/>
天月爲之蝕其餘孛彗飛流見伏陵犯各有其應周官<lb/>
憑相掌十有二嵗十有二月十有二辰十日二十有八<lb/>
星之位辨其叙事以㑹天位是也小人爲之則指凶爲<lb/>
吉謂惡爲善是以數術錯亂而難明矣<lb/>
<pb n="KR3k0029_WYG_010-18a"/>
　　　歴譜<lb/>
歴譜者序四時之位正分至之節㑹日月五星之辰以<lb/>
考寒暑殺生之實故聖王必正歴數以定三統服色之<lb/>
制又以探知五星日月之㑹凶阨之患吉隆之喜其術<lb/>
皆出焉此聖人知命之術也非天下之至材其孰與焉<lb/>
道之亂也患出於小人而强欲知天道者壞大以爲小<lb/>
削遠以爲近是以道術破碎而難知也<lb/>
歴數者所以揆天道察昏明以定時日以處百事以辨<lb/>
<pb n="KR3k0029_WYG_010-18b"/>
三統以知阨㑹竆理盡性而至於命者也易曰先王以<lb/>
治厯明時書叙朞三百有六旬有六日以閏月定四時<lb/>
成嵗春秋傳曰先王之正時也履端於始舉正於中歸<lb/>
餘於閏又曰閏以正時時以序事事以厚生生民之道<lb/>
其在周官則亦太史之職小人爲之則壞大爲小削遠<lb/>
爲近是以道術破碎而難知<lb/>
　　　五行<lb/>
五行者五常之形氣也書云初一曰五行次二曰敬用<lb/>
<pb n="KR3k0029_WYG_010-19a"/>
五事言進用五事以順五行也貌言視聴思心失而五<lb/>
行之序亂五星之變作皆出有律歴之數而分爲一者<lb/>
也其法亦起五德終始推其極則無不至而小數家因<lb/>
此以爲吉凶而行於世寖以相亂<hi>漢志</hi>
五行者金木水火土五常之形氣者也在天爲五星在<lb/>
人爲五藏在目爲五色在耳爲五音在口爲五味在鼻<lb/>
爲五臭在上則出氣施愛在下則養人不倦故傳曰天<lb/>
生五材廢一不可是以聖人推其終始以通神明之變<lb/>
<pb n="KR3k0029_WYG_010-19b"/>
爲卜筮以考其吉凶占百事以觀於來物觀形法以辨<lb/>
其貴賤周官則分在保章馮相卜師筮人占夢眡祲而<lb/>
太史之職實司總之小數者纔得其十觕便以細事相<lb/>
亂以惑於世<hi>隋志</hi>
　　　法家<lb/>
法家者流蓋出於理官信賞必罰以輔禮制易曰先王<lb/>
以明罰飭法此其所長也及刻者爲之則無教化去仁<lb/>
愛專任刑法而欲以致治至於殘害至親傷恩薄厚<hi>漢</hi>
<pb n="KR3k0029_WYG_010-20a"/>
<hi>志</hi>　法者人君所以禁淫慝齊不軌而輔於治者也易<lb/>
著先王明罰飭法書美明于五刑以弼五教周官司冦<lb/>
掌建國之三典以佐王刑邦國詰四方司刑以五刑之<lb/>
法麗萬民之罪是也刻者爲之則杜哀矜絶仁愛欲以<lb/>
威刼爲化殘忍爲治乃至傷恩害親<lb/>
處子九篇師古曰<hi>史記云</hi>趙有處子<hi>藝文志</hi>
㳺棣子一篇<hi>藝文志</hi>
燕十事十篇<hi>藝文志</hi>
<pb n="KR3k0029_WYG_010-20b"/>
商子戰國時公孫鞅撰史記言鞅少好刑名之學嘗讀<lb/>
商君開塞耕戰書與其子相類今其書具存<lb/>
韓子韓非者韓之諸公子也喜刑名法術之學而其歸<lb/>
本於黄老非爲人口吃不能道説而善著書與李斯俱<lb/>
事荀卿斯自以爲不如非非見韓之削弱數以書諫韓<lb/>
王韓王不能用故作孤憤五蠧内外儲説林説難十餘<lb/>
萬言然韓非知説之難爲説難書甚具終死於秦　太<lb/>
史公曰老子所貴道虚無因應變化唯無爲故著書辭<lb/>
<pb n="KR3k0029_WYG_010-21a"/>
稱微妙難識莊子散道德放論要亦歸之自然申子卑<lb/>
卑施之於名實韓子引繩墨切事情明是非其極慘徼<lb/>
少恩皆原於道德之意而老子深逺矣<hi>史記</hi>
季子名悝相魏文侯富國强兵作季子三十二篇<hi>出藝</hi>
<hi>文志</hi>
申子申不害京人也故鄭之賤臣學本於黄老而主刑<lb/>
名著書一篇號曰申子<hi>史記</hi>相韓昭侯終其身諸侯不<lb/>
敢侵韓師古曰京河南京縣<hi>藝文志</hi>
<pb n="KR3k0029_WYG_010-21b"/>
<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>錯穎川人也學申商刑名於軹張恢生所<hi>本傳</hi>　<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>
錯鋭於爲國逺慮而不見身害<hi>贊</hi>作書三十一篇<hi>藝文志</hi>
慎子戰國時慎到所撰四十二篇務刑名之學申韓稱<lb/>
之<hi>藝文志</hi>
　　　名家類<lb/>
名七家三十六篇名家者流蓋出於禮官古者名位不<lb/>
同禮亦異數孔子曰必也正名乎名不正則言不順言<lb/>
不順則事不成此其所長也及譥者爲之則茍鈎軱析<lb/>
<pb n="KR3k0029_WYG_010-22a"/>
亂而已<hi>漢志</hi>　名者所以正百物叙尊卑列貴賤各控<lb/>
名而責實無相僣濫者也春秋傳曰古者名位不同節<lb/>
文異數孔子曰名不正則言不順言不順則事不成周<lb/>
官宗伯以九儀之命正邦國之位辨其名物之類是也<lb/>
拘者爲之則苛察繳繞滯於析辭而失大體<hi>出隋志</hi>
公孫龍子戰國時公孫龍撰爲堅白之辨假物取譬冀<lb/>
時君感悟而正其名實焉<lb/>
鄧析二篇鄭人與子産並時師古曰列子及孫卿並云<lb/>
<pb n="KR3k0029_WYG_010-22b"/>
子産殺鄧析據左傳昭公二十年子産卒定公九年駟<lb/>
㪜殺鄧析而用竹刑則非子産所殺也<hi>藝文志</hi>
惠子一篇名施與莊子並時<lb/>
　　　墨家<lb/>
墨六家八十六篇墨家者流蓋出於清廟之守茅屋采<lb/>
椽是以貴儉養三老五更是以兼愛選士大射是以上<lb/>
賢宗祀嚴父是以右鬼順四時而行是以非命以孝視<lb/>
天下是以上同此其所長也及蔽者爲之見儉之利因<lb/>
<pb n="KR3k0029_WYG_010-23a"/>
以非禮推兼愛之意而不知别親疏<hi>漢志</hi>　墨者强本<lb/>
節用之術也上述堯舜夏禹之行茅茨不翦糲梁之食<lb/>
桐棺三寸貴儉兼愛嚴父上德以孝示天下右鬼神而<lb/>
非命漢書以爲本出清廟之守然則周官宗伯掌建邦<lb/>
之天神地祗人鬼肆師掌立國祀及兆中廟中之禁令<lb/>
是其職也愚者爲之則守於節儉不達時變推心兼愛<lb/>
而混於親疏也<hi>隋志</hi>　墨子宋大夫墨翟撰其說貴儉<lb/>
兼愛尚賢明鬼非命尚同藝文志云墨子七十一篇今<lb/>
<pb n="KR3k0029_WYG_010-23b"/>
自親士至雜守爲六十一篇亡節用節葬明鬼非樂非<lb/>
儒等九篇<lb/>
　　　從横家<lb/>
從横十二家百七篇從横家者流蓋出於行人之官孔<lb/>
子曰誦詩三百使於四方不能顓對雖多亦奚以爲又<lb/>
曰使乎使乎言其當權事制宜受命而不受辭此其所<lb/>
長也及邪人爲之則上詐諼而棄其信　從横者所以<lb/>
明辨説善辭令以通上下之志者也漢書以爲本出行<lb/>
<pb n="KR3k0029_WYG_010-24a"/>
人之官受命出疆臨事而制故曰誦詩三百使于四方<lb/>
不能專對雖多亦奚以爲周官掌交以節與幣巡邦國<lb/>
之諸侯及萬姓之聚導王之德意志慮使辟行之而和<lb/>
諸侯之好達萬民之説諭以九税之利九儀之親九牧<lb/>
之維九禁之難九戎之威是也佞人爲之則便辟利口<lb/>
傾危變詐至於賊害忠信覆邦亂家<hi>隋志</hi>
鬼谷子周時髙士姓名不聞以其所隠自號鬼谷先生<lb/>
蘇秦張儀事之受以捭闔分其書三卷<lb/>
<pb n="KR3k0029_WYG_010-24b"/>
蘇子三十二篇蘇秦者周雒陽人師習鬼谷先生<lb/>
夫蘇秦起閻閭連六國從親此其智有過人者<hi>史記</hi>
張子十篇張儀魏人嘗與蘇秦俱事鬼谷先生學術三<lb/>
晉之權謀之士夫言從衡强秦者大抵皆三晉之人也<lb/>
夫張儀之行事甚於蘇秦然世惡蘇秦者以其先死而<lb/>
儀振暴其短以扶其説成其衡道要之此兩人真傾危<lb/>
之士哉<hi>史記</hi>
　羣書考索卷十<lb/>
</p>
<p>
</p>
  </div>
</body>
</text>
</TEI>
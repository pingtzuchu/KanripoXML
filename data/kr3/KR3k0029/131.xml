<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷六十五</head> <lb/>
    <p>
<pb n="KR3k0029_WYG_131-1a"/>
欽定四庫全書<lb/>
　羣書考索後集卷六十五<lb/>
　　　　　　　　　　　　宋　章如愚　編<lb/>
　　刑門<lb/>
士師之職掌五禁之法以左右刑布憲之職執旌節以<lb/>
布于四方而憲邦之刑禁治朝之禁令則宰夫職之王<lb/>
宫之戒令紏禁則宫正掌之至于大司冦掌建邦之三<lb/>
典以詰四方小司冦以八辟麗邦法皆古之法禁也穆<lb/>
<pb n="KR3k0029_WYG_131-1b"/>
王度作刑以詰四方墨劓之刑三千而大辟之屬止於<lb/>
二百而重刑之條目减於前而輕刑之條目増於舊也<lb/>
李悝在魏文侯時著法經六篇商君受之用以相秦蕭<lb/>
何在漢攟摭秦法取其宜於時者作律九篇而叔孫通<lb/>
又益律所不及十八篇於是法禁為詳其後挾書之律<lb/>
則除於恵帝之四年收孥相坐之令則除於孝文之元<lb/>
年誹謗妖言之法則除於孝文之二年肉刑之除又見<lb/>
於孝文之十二年景帝之時復定箠令而笞者由得全<lb/>
<pb n="KR3k0029_WYG_131-2a"/>
武帝患民之犯法也於是張湯趙禹之属條定法令作<lb/>
見知故縱監臨部主之法緩深故之罪急縱出之誅禁<lb/>
網浸宻法令凡百五十九章後漢陳寵之刪漢法律而<lb/>
陳思奏二十三條為决事比例應劭刪定律令以為漢<lb/>
儀欲有廷尉板令春秋斷獄之篇唐之初興首以十二<lb/>
條掃隋暴至貞觀中房𤣥齡等始定律令格式髙宗時<lb/>
律學之士則有律䟽而律於是而始詳長孫無忌有留<lb/>
司格散頒格元宗時盧懐慎有開元格後敕仁宗時有<lb/>
<pb n="KR3k0029_WYG_131-2b"/>
太和格後勅而勑于是而始詳宣宗時張戣又以刑律<lb/>
分類為門而附以格勑為大中刑律統類故律與格勑<lb/>
合而為一宋朝建隆命竇儀重定刑統而建隆編止四<lb/>
卷耳至淳化則不編勑而仁皇之嘉祐則又有編勑韓<lb/>
𤦺上之<lb/>
神宗元豐中則命有司編條勑令凡舊載于勑者多移<lb/>
之於令蓋違勑之罪重而違令之罪輕也<lb/>
髙宗則有紹興勑令孝宗則有乾道新書<lb/>
<pb n="KR3k0029_WYG_131-3a"/>
　　　格法勑令<lb/>
世之議者曰古之法簡後之法詳愚以為法無惡於詳<lb/>
也聖人愛民之心實自詳者始古之盛時象以典刑而<lb/>
未始詳於條目及吕刑作以告四方而五刑之属至于<lb/>
三千而不以為繁聖人豈不知其有異于古哉乃取而<lb/>
並列于四代之書者事愈繁而憂愈至也盖自風俗日<lb/>
變而民之情偽愈紛而不能以自禁倘一出于簡略而<lb/>
不為之反覆以盡其情則民亦何從而知所畏避哉是<lb/>
<pb n="KR3k0029_WYG_131-3b"/>
以漢刑法志載鄭昌之䟽曰明王刪定律令律令一定<lb/>
愚民知所避奸民無所弄矣唐史臣之制刑法曰古之<lb/>
為國者議事以制不為刑辟懼民之知争也後世作為<lb/>
刑書惟恐不詳俾民之知所趨避也其為治雖殊而用<lb/>
心則一盖皆欲民之無犯也愚嘗以是而求漢唐之法<lb/>
漢之法雖始于三章之法其施于漢初草創之時可也<lb/>
海内富庶之後三章之法其能禦之乎是以文景之世<lb/>
除肉刑定箠令輕重之數莫不備具正不敢以前日簡<lb/>
<pb n="KR3k0029_WYG_131-4a"/>
畧待之也其後如所謂律本章句如所謂决事比例如<lb/>
所謂五曹詔書春秋决獄見于應劭之漢儀者君子不<lb/>
惡漢之至于苛唐之法雖始于十二條而十二條惟施<lb/>
於唐初草創之時可也海宇既平之後十二條其能盡<lb/>
之乎時以貞觀之時律令格式定于𤣥齡條目纎悉無<lb/>
不具載正不敢以前日簡畧待之也其後如所謂開元<lb/>
舊格如所謂開元新格如所謂開元敕大中刑律統類<lb/>
見於史志所載者君子不惡唐之至于詳宋朝列聖相<lb/>
<pb n="KR3k0029_WYG_131-4b"/>
承愛民之心有加無已國初重定刑統於編勑四卷在<lb/>
太宗時則有太平編勑在淳化則曰淳化編勑在至道<lb/>
則曰續降編勑真宗時則有咸平編勑仁宗時則有嘉<lb/>
祐編勑神宗元豐中則命有司編修勑令凡有舊載之<lb/>
於勑者多移之于令盖違勑之罪重而違令之罪輕此<lb/>
尤足以見祖宗愛民之心也在髙宗時則有紹興勑令<lb/>
孝宗時則有乾道新書今日金科玉條纂輯成書得非<lb/>
得于祖宗之意乎愚嘗聞之李悝著法經六篇蕭何叔<lb/>
<pb n="KR3k0029_WYG_131-5a"/>
孫通為漢律而馬鄭諸儒實為之章句元祐中劉忠肅<lb/>
上䟽請修法令而乞選儒臣以成一代大典盖律民之<lb/>
法正不當付之深刻寡恩之人而當本之以道徳儒學<lb/>
之士今日編摩之官提舉之臣皆足以仰承上意矣然<lb/>
祖宗深㫖尤不可不念也雖然法不難於修而難於用<lb/>
二法之弊其權未必專在於有司而多於胥吏于今為<lb/>
甚焉舉天下一毫之事非金錢無以行之故凡賄賂之<lb/>
至者雖或自戾於法亦可僥倖而茍免徒手而来者雖<lb/>
<pb n="KR3k0029_WYG_131-5b"/>
明知不然而亦莫能直于有司是法本以求盡乎民情<lb/>
而其弊也反以濟猾吏之奸愚謂行今之法者當自去<lb/>
奸吏始不然纎悉備具不執于一是乃所以為舞文之<lb/>
具也吏何幸焉歐陽公曰法在簡簡則明行之在久久<lb/>
則信至其繁凟則其精明之士不能徧習而吏得上下<lb/>
以為奸此刑書之弊也<lb/>
　　　獄訟<lb/>
立政之書始言庶言庶獄庶慎而中則曰庶獄庶慎而<lb/>
<pb n="KR3k0029_WYG_131-6a"/>
庶言不與終則曰誤於庶獄而庶慎不與三變其辭而<lb/>
獄獨不敢去焉所以重其刑也司冦之職以五刑聽萬<lb/>
民之獄訟士師之職察獄訟之辭以斷獄弊訟自卿士<lb/>
之掌國中遂士之掌四郊而至于方士之掌都家皆斷<lb/>
其獄弊其訟于朝卿士司刑各麗其民以議獄訟士師<lb/>
受中而行之古人之意斷可見矣秦用商鞅連相坐之<lb/>
法造參夷之誅増加肉刑至于始皇専任刑罰衡石程<lb/>
書而赭衣塞路囹圄成市而天下亂矣漢髙帝約法三<lb/>
<pb n="KR3k0029_WYG_131-6b"/>
章文帝專務徳化禁網䟽闊用張釋之為廷尉罪疑者<lb/>
予民是以刑罰大省至于斷獄數百有刑措風淳于繫<lb/>
獄竟感緹縈之言而遽釋犯蹕盗環之罪卒從釋之之<lb/>
議而遂減武帝興兵窮民犯法於是張湯趙禹之属緩<lb/>
深故之罪急縱出之誅淮南衡山之獄死者數千人杜<lb/>
周為廷尉訟獄逮十餘萬宣帝時温舒論治獄之吏以<lb/>
為秦風尚存於是選于定國為廷尉伯用為廷平齋居<lb/>
决事獄訟號為平矣而趙盖韓楊之誅猶未免有間唐<lb/>
<pb n="KR3k0029_WYG_131-7a"/>
太宗天姿仁恕即位之初有勸以刑威肅天下者魏徴<lb/>
以為不可因言王政本于仁恩所以愛民佑俗之意太<lb/>
宗欣然納之遂以寛仁治天下而尤于刑獄為謹念肉<lb/>
刑之久廢而斷趾之刑不敢復也覽明堂灸經而鞭背<lb/>
之刑不敢用也三復奏亦詳矣而重之以五覆奏讞獄<lb/>
於大理亦足矣而又欲議之於中書省此所以四年之<lb/>
間斷獄止二十九人囚徒三百縱之復還此仁恕之效<lb/>
也垂拱以來欲以威制天下於是用周興來俊臣之徒<lb/>
<pb n="KR3k0029_WYG_131-7b"/>
開告宻之門作訊囚之法如狄仁傑魏元忠之徒幾所<lb/>
不免自非徐有功之平恕廷争獄事則唐之基業亦危<lb/>
矣元宗開元之初號稱治平人罕犯法刑部所斷天下<lb/>
犯罪纔十八人及李林甫用事而獄訟自是而日繁矣<lb/>
宋朝太祖始用士人分治州縣之獄至太宗淳化中遣<lb/>
官諸路提㸃刑獄而又置審刑院于禁中防大理刑部<lb/>
之失凡獄必先三司然後闗報審刑院事從中覆然後<lb/>
下丞相府丞相又以聞然後論刑其謹重之意如此<lb/>
<pb n="KR3k0029_WYG_131-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_131-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷六十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索别集卷三</head>
    <p>
<pb n="KR3k0029_WYG_190-1a"/>
欽定四庫全書<lb/>
　羣書考索别集卷三　　　宋　章如愚　撰<lb/>
　　經籍門<lb/>
　　　易<lb/>
乾坤隂陽之純粹易中只是隂陽乾坤是隂陽之純粹<lb/>
者然就一年論之乾卦氣當四月坤卦氣當十月<hi>文公</hi>
乾道坤道之說忠信所以進徳脩辭立其誠所以居業<lb/>
者乾道也敬以直内義以方外者坤道也只是徤順又<lb/>
<pb n="KR3k0029_WYG_190-1b"/>
曰非禮勿視聴言動者乾道出門如見大賔使民如承<lb/>
大祭者坤道<hi>同上</hi>
乾是氣之體統問先生嘗言天地之間本一氣之流行<lb/>
而有動静耳以其流行之體統而言則但謂之乾而無<lb/>
所不包以動静分之然後有隂陽剛柔之别所謂流行<lb/>
之體統指乾道而言邪先生曰大哉乾元萬物資始乾<lb/>
道變化各正性命只乾便是氣之體統物之所資始物<lb/>
之所正性命豈非無所不包但自其氣之動而言則為<lb/>
<pb n="KR3k0029_WYG_190-2a"/>
陽自其氣之静而言則為隂所以陽當兼隂隂不得兼<lb/>
陽陽大隂小隂必附陽皆此意也<hi>同上</hi>
乾元亨利貞之徳乾道終始即四徳也始則元終則貞<lb/>
盖不終則無以為始不貞則無以為元六爻之立由此<lb/>
而立耳以時成而言者各以其時而成如潜見飛躍皆<lb/>
以時耳然皆四徳之流行也<hi>初九九二之半即所謂元</hi>
<hi>九二之半與九三即所謂亨九四與九五之半即所謂</hi>
<hi>利九五之半與上九即所謂貞</hi>盖聖人大明乾道之終<lb/>
<pb n="KR3k0029_WYG_190-2b"/>
始故見六位各以時乘乘此六爻之時以當天運而四<lb/>
徳之所以終而復始應變而不窮也<hi>同上</hi>
乾不言凶<hi>乾不言凶而言有悔悔與凶何辨也</hi>仁宗朝<lb/>
賈昌朝講乾卦謂乾卦大㫖在上九一爻此爻在亢極<lb/>
必有凶災不言即凶而言亢龍有悔者以悔中有可凶<lb/>
可吉之象若修徳以濟世則免悔而獲吉矣<lb/>
坤徳得乾之半盖陽大隂小陽則兼隂隂不得兼陽坤<lb/>
徳常只得乾之半故常减於乾之半也<hi>如乾無所不利</hi>
<pb n="KR3k0029_WYG_190-3a"/>
<hi>坤只利牝馬之貞皆是文公文集</hi>
復是陽氣之初易之精㣲在兩儀生四象四象生八卦<lb/>
八卦生六十四卦萬物萬化皆從這裏流出緊要處在<lb/>
那復姤邊復是陽氣發動之初<hi>同上</hi>
常非一定之謂常非一定之謂故晝則必夜夜而復晝<lb/>
寒則必暑暑而復寒若一定則不能常也其在人冬日<lb/>
則飲湯夏日則飲水可以仕則仕可以止則止今日道<lb/>
合便從明日不合則去又如孟子辭齊王之金而受薛<lb/>
<pb n="KR3k0029_WYG_190-3b"/>
宋之饋皆隨時變易故可以為常也<hi>同上</hi>
升萃二卦之義問升萃二卦之義多是言祭享萃固取<lb/>
聚義不知升何取義先生曰人積其誠意以事鬼神有<lb/>
升而上通之義又曰六五貞吉升階與萃九五萃有位<lb/>
匪孚元永貞悔亡皆謂有其位必當有其徳若無其徳<lb/>
則萃雖有位而人不信雖有升階之象而不足以升矣<lb/>
<hi>同上</hi>
艮不終止<hi>艮止之義於卦明矣然又曰時止則止時行</hi>
<pb n="KR3k0029_WYG_190-4a"/>
<hi>則行何哉</hi>艮止也止其所也故係辭曰止萬物莫善乎<lb/>
艮又曰成乎艮艮者萬物之所成終而所成終也止於<lb/>
此矣復出乎震不終止也故艮卦曰時止則止時行則<lb/>
行<hi>龜山</hi>
訟言吉凶<hi>訟卦九二不克訟无𤯝九四不克訟安貞上</hi>
<hi>九或錫之鞶帯終朝三禠之夫二與四不勝者也然且</hi>
<hi>至於无𤯝與吉上九訟而勝者也然且存三禠之辱何</hi>
<hi>也</hi>曰此止訟之道也夫使勝者自多其勝以誇其不勝<lb/>
<pb n="KR3k0029_WYG_190-4b"/>
怨者日恥其不勝以遂其惡吾不知其所止矣故勝者<lb/>
禠服不勝者安貞无𤯝止訟之道也<lb/>
渙以立廟<hi>渙之為言天下流離渙散而不安其居此宜</hi>
<hi>經營四方之不暇而且曰王假有廟象曰先王以享于</hi>
<hi>帝立廟也</hi>居渙散之中安然不争而自為長乆之計宗<lb/>
廟既立享之而位定而天下之心始有所係矣<lb/>
著述序卦<hi>序卦之作所以眀大易之藴然韓康伯以為</hi>
<hi>非易之藴何也</hi>十翼皆孔子之言乎不得而知也然而<lb/>
<pb n="KR3k0029_WYG_190-5a"/>
有疑焉其所謂序卦者自韓康伯已明其非易之藴而<lb/>
未明其所以非也何謂邪夫三才之交錯萬事之紛揉<lb/>
未嘗有獨行而無法唱之而無應者是故剛柔相配小<lb/>
大相承強弱相長故言天必言地言隂必言陽有大必<lb/>
有小有弱必有強易卦之序豈非二二而相從者乎今<lb/>
夫上經之卦乾天坤地故乾對坤屯氣之始䝉識之始<lb/>
故屯對蒙需和而訟乖故需對訟師憂也比樂也故師<lb/>
對比小畜以隂而制陽履以隂而承陽故小畜對履不<lb/>
<pb n="KR3k0029_WYG_190-5b"/>
惟其義之若是觀其九六竒偶之畫或上或下或相反<lb/>
或相生亦兩之而為比則易卦二二而相從豈不甚明<lb/>
哉今序卦之文盖不協矣有義之茍合者或義之不合<lb/>
而強通者是豈聖人之言耶學者究之而自知此不可<lb/>
以偏舉也學易者知夫所謂二二而相從則於三才之<lb/>
淵萬事之變可以心通而得易道之半矣<hi>淇水文</hi>
當期之日<hi>夫子曰乾之䇿二百一十有六坤之策一百</hi>
<hi>四十有九凡三百六十當期之日由是觀之則知聖人</hi>
<pb n="KR3k0029_WYG_190-6a"/>
<hi>特言乾坤二卦之䇿數何嘗於六十四卦之爻論乎然</hi>
<hi>以易緯参之則以六十四卦一爻配一日期數且不相</hi>
<hi>當何也</hi>聖人作易夲以明道其緒餘可以卜筮而已而<lb/>
後之言隂陽者言星歴者言樂律者莫不於易求之求<lb/>
之自以為得配之自以為合然以為聖人之意則非也<lb/>
古之言卦氣者本於何書出於何氏易緯稽覽圖曰卦<lb/>
氣起於中孚坎離震兌各主一方其餘六十卦卦有六<lb/>
爻爻則主一日凡主三百六十日餘有五日每日分為<lb/>
<pb n="KR3k0029_WYG_190-6b"/>
八十分五日分為四百分又四分日之一為二十分是<lb/>
有四百二十分六十卦分之六七四十二卦各得七分<lb/>
每卦得六日七分世儒傳卦氣六日七分之說盖起於<lb/>
此嗚呼木鐸無聲大易不振至使䜟緯之學本巫史之<lb/>
説假易道以自神學者不察遂為成説亦可以悲夫彼<lb/>
其意盖見夫子於大衍有謂當期之日於後有謂七日<lb/>
来復故以為説耳此甚不可也夫子曰乾之䇿二百一<lb/>
十有六坤之䇿一百四十有九凡三百有六十當期之<lb/>
<pb n="KR3k0029_WYG_190-7a"/>
日㨿此乃言揲蓍之法乾老陽三少之餘得四九三十<lb/>
六䇿一爻三十六䇿六爻則二百一十六䇿坤老隂三<lb/>
多之餘得四六二十四䇿一爻二十四䇿六爻則百四<lb/>
十四䇿合乾坤六爻之䇿數則為三百六十當期之日<lb/>
是特聖人言乾坤二卦爻之䇿數如此何嘗為六十四<lb/>
卦之爻論乎何嘗以一爻配一日乎聖人言乾坤二卦<lb/>
之䇿數易緯乃以六十四卦之爻數配之何耶豈非以<lb/>
二篇之䇿數有萬一千五百二十不可以相配故捨聖<lb/>
<pb n="KR3k0029_WYG_190-7b"/>
人所言之䇿數而求聖人不言之爻數也三百八十四<lb/>
爻已踰一期之數矣不相當也於是又以坎離震兌各<lb/>
主一方為方伯以此四卦二十四爻主二十四氣損四<lb/>
卦主四方又不足於期數也於是又有五日分為四百<lb/>
分四分日之一為二十分每卦得六日七分然後足其<lb/>
數吁其亦迂曲僻怪牽強配合甚矣經曰七日来復言<lb/>
復卦自姤初六至此七變而成爻於臨曰消至於八月<lb/>
有㐫言一陽方長終為二隂所臨也或言日或言月以<lb/>
<pb n="KR3k0029_WYG_190-8a"/>
隂陽言之耳来復者陽也為陽言故云日消臨者隂也<lb/>
為隂言故云月此乃告人以隂陽消息之義何嘗謂卦<lb/>
氣七日乃當復乎借曰卦氣以七日當陽何得又云六<lb/>
日七分乎又知坎離震兑不與當日之數何自知之也<lb/>
盖不過求以足當期之數不得不強說也使一朞之數<lb/>
三百八十有四日則必不省四卦當四方矣不知夫子<lb/>
謂當期之日無他特以乾坤䇿數大率與期數合亦如<lb/>
分而為二以象兩掛一以象三揲之以四以象四時之<lb/>
<pb n="KR3k0029_WYG_190-8b"/>
意矣期三百六十有六日聖人但以三百六十當之者<lb/>
舉其大率相當爾若果以一䇿配一日則其數不足也<lb/>
且下云二篇之䇿萬有一千五百二十當萬物之數只<lb/>
以萬數當之足矣其餘又有一千五百二十何以能當<lb/>
其數耶為卦氣之説者能強相配合以萬有一千五百<lb/>
二十以足萬物之數然後可以當期之日配卦也不可<lb/>
強於彼而復強於此妄說可知也子雲儒之勤而陋者<lb/>
也凡易之精義奥㫖皆所不見而徒模傚形象本易緯<lb/>
<pb n="KR3k0029_WYG_190-9a"/>
卦氣之陋説而作太元卦氣始於中孚終於頤太元亦<lb/>
始于中終于養吾不知卦氣必始於中孚者何又子雲<lb/>
乃法之攷中孚卦四陽二隂四陽處乎上下二隂處乎<lb/>
内説者皆曰中孚之象如孚卵然二隂居中有孚故曰<lb/>
中孚此不知易者之誤説也㨿中孚信及豚魚聖人曰<lb/>
柔在内而剛得中二隂謂之在内則可謂之剛得中則<lb/>
非觀三與四隂爻皆無誠信可言何孚之有不知聖人<lb/>
名卦曰中孚者謂居中者孚不中者不孚也二四之中<lb/>
<pb n="KR3k0029_WYG_190-9b"/>
故五曰有孚攣如二則有鶴鳴子和之徳主卦之羙全<lb/>
在九二以有誠於幽隠之間也聖人名中孚之義如此<lb/>
今乃以冬至節氣當之何義此已不可其他以某卦配<lb/>
某節俱非理也太𤣥法之乃云信無不在其中果易㫖<lb/>
乎使子雲而深於易必不作太𤣥溺星歴而逺於道也<lb/>
學者睹於易道而不䆒始為卦氣之誤説反以為易與<lb/>
太𤣥非當期數何以配之皆合夫一朞之數不過三百<lb/>
六十日有竒必強配之何患不合古之樂律不過十二<lb/>
<pb n="KR3k0029_WYG_190-10a"/>
京房則衍為六十已可怪矣至梁沈重又因房之六十<lb/>
律從而六之為三百六十音以當一嵗之日其名有阿<lb/>
衡歸仁俾義九有之異何理也哉茍欲配之誰能強其<lb/>
不可故夫太𤣥以八十一首七百二十九賛當期數亦<lb/>
無異於此者矣其以少配謙以<graphic n="KR1395" url="https://raw.githubusercontent.com/kanripo/KR-Gaiji/master/images/KR1395.png" mimeType="image/png"/>羡配臨以歛配小畜<lb/>
以文配渙之類殊非理又亦何異以阿衡歸仁之類比<lb/>
黄鍾太簇也嗚呼子雲知悔於作賦而不知悔於草𤣥<lb/>
何察於小而昧於大也<lb/>
<pb n="KR3k0029_WYG_190-10b"/>
十翼總論先儒以繇彖大象小象上繫下繋文言説卦<lb/>
序卦雜卦為十翼後人又以繇彖大小象説卦序卦雜<lb/>
卦分乾坤文言為二加每卦无咎悔吝之辭為十翼先<lb/>
儒之説非也後人之説亦非也古者易之繇為一簡易<lb/>
之彖為一簡文言為一簡繫辭為一簡自鄭元學易始<lb/>
以易象與辭分係諸卦至王弼注經復以文言𨽻乾坤<lb/>
今以上下係為十翼之二不知今之二係乃七十二子<lb/>
𫝊易之大傳也何以言之以其辭之中有子曰之言也<lb/>
<pb n="KR3k0029_WYG_190-11a"/>
非夫子之十翼明矣今以乾坤文言為十翼之二不知<lb/>
聖人作乾坤文言以明易盖並為一簡特分係於二卦<lb/>
此不過十翼之一耳豈可岐而二哉若以无咎悔亡等<lb/>
語為十翼之一此其説則可信田京二家之書脱去无<lb/>
咎等字或者謂之所𫝊之誤然一二卦可也不應六十<lb/>
四卦皆誤也當時无咎悔亡等字别為一簡田京二家<lb/>
失其簡故耳此謂之十翼明也然十翼之中當增以爻<lb/>
而併文言為一也且繇而後彖彖而後象象而後爻諸<lb/>
<pb n="KR3k0029_WYG_190-11b"/>
卦皆然惟乾坤先爻而後彖象爻與小象既異則爻為<lb/>
十翼之一亦明也諸卦皆分係惟乾卦不然盖亦存古<lb/>
之意<lb/>
文王重易以大𫝊言之取益取噬嗑取隨皆六十四卦<lb/>
之名也神農黄帝堯舜皆文王之前也則重易六爻謂<lb/>
文王可乎且周官太卜掌三易一曰連山二曰歸藏三<lb/>
曰周易為經卦皆八其别皆六十四夏商之時已有六<lb/>
十四卦非至文王重六爻也然則揚雄班固之徒何以<lb/>
<pb n="KR3k0029_WYG_190-12a"/>
言文王重六爻盖文拘於羑里而演六十四卦之辭如<lb/>
乾元亨利貞坤元亨利牝馬之貞是也非重六爻也<lb/>
論重爻之義重卦之義先儒之論不一王弼謂伏羲畫<lb/>
卦即自重卦是惑於十三卦之言也鄭元謂神農重卦<lb/>
是以連山為神農之書也孫盛謂夏禹重卦則又惑於<lb/>
連山為夏易之言也孔頴逹黨王弼之議而又申之以<lb/>
取渙隨之説皆非也惟史遷以六十四卦為文王所重<lb/>
攷之於易為有証耳<lb/>
<pb n="KR3k0029_WYG_190-12b"/>
論九六之數先儒為九六之説多矣謂九者陽之極六<lb/>
者隂之中陽可使盛隂不可使過此一説也謂乾體三<lb/>
畫坤體六畫陽得兼隂隂不得兼陽又一説也謂老陽<lb/>
之數九老隂之數六老陽老隂其類能變故不取七八<lb/>
而取九六此又一説也三者之説互相是非莫知所定<lb/>
獨不質諸孔子之言乎曰参天者一三五也此陽數之<lb/>
所以為九也曰兩地也二四也此隂數之所以為六也<lb/>
九六之辨孔子已言之矣<lb/>
<pb n="KR3k0029_WYG_190-13a"/>
易者性命之源易者交錯代換之名卦爻之立由是而<lb/>
已天地之間隂陽交錯而實理流行一賦一受於其中<lb/>
亦猶是也<hi>通書第一章解</hi>
易者義理之宗隂陽有自然之變卦畫有自然之體此<lb/>
易之為書所以為文字之祖義理之宗也然不止此盖<lb/>
凡管於隂陽者雖天地之大鬼神之幽其理莫不具於<lb/>
卦畫之中焉此聖人之精藴所以必於此而寄之也<hi>通</hi>
<hi>書解</hi>
<pb n="KR3k0029_WYG_190-13b"/>
動静闔闢之理夫易變易也兼指一動一静已發未發<lb/>
而言之也太極者性情之妙也乃一動一静已發未發<lb/>
之理也故曰易有太極言即其動静闔闢而皆有是理<lb/>
也<hi>文公文集</hi>
流行變通之體易之為義乃指流行變易之體而言此<lb/>
體生生元無間斷但其間一動一静相為終始耳程子<lb/>
曰上天之載無聲無臭其體則謂之易其理則謂之道<lb/>
其用則謂之神正謂此也此體在人則心是已其理則<lb/>
<pb n="KR3k0029_WYG_190-14a"/>
所謂性其用則謂之情其動静則所謂未發已發之時<lb/>
也此其為天人之分雖殊然静而此理已具動而此用<lb/>
實行則其為易一也若其所具之理所行之用合而言<lb/>
之則是易之有太極者<hi>同上</hi>
未畫而理已具畫前之易乃謂未畫之前已有此理而<lb/>
後假手於聰明神武之人以發其祕非謂畫前已有此<lb/>
圖畫後方有八卦也<hi>同上</hi>
羲文易有先後先天者伏羲所畫之易也後天者文王<lb/>
<pb n="KR3k0029_WYG_190-14b"/>
所演之易也伏羲之易初無文字只有一圖以寓其象<lb/>
數而天地萬物之理隂陽始終之變具焉文王之易即<lb/>
今之周易而孔子所為作𫝊者是也孔子既因文王之<lb/>
易以作傳則其所論固當専以文王之易為主然不推<lb/>
本伏羲作易畫卦之所由則學者必將誤認文王所演<lb/>
之易便為伏羲始畫之易只從中半説起不識向上根<lb/>
原矣<hi>同上</hi>
三聖教法不同易之為書更厯三聖而制作不同若包<lb/>
<pb n="KR3k0029_WYG_190-15a"/>
羲氏之象文王之辭皆因卜筮而為教而其法則異至<lb/>
於孔子之賛則又一以義理為教而不専於卜筮也是<lb/>
豈其故相反哉俗之淳漓既異故其所以為教為法者<lb/>
不得不異而道則未嘗不同也<hi>書伊川先生易𫝊後</hi>
孔子推出此理盖易本卜筮之書故先王設官掌於太<lb/>
卜而不列於學校學校所教詩書禮樂而已至孔子乃<lb/>
於其中推出所以設卦觀象係辭之㫖而因以識夫吉<lb/>
凶進退存亡之道盖聖人當時已曉卜筮之法與其詞<lb/>
<pb n="KR3k0029_WYG_190-15b"/>
意所在<hi>如說田狩即實是田狩說祭祀即實是祭祀征</hi>
<hi>伐婚媾之類皆然非譬喻也</hi>故就其間推出此理耳<hi>文</hi>
<hi>公文集</hi>
推義理以明訓戒卦爻之辭本為卜筮者㫁吉凶而因<lb/>
以訓戒至彖象文言之作始因其吉凶訓戒之意而推<lb/>
説其義理以明之後人但見孔子所説義理而不復推<lb/>
本文王周公之本意因鄙卜筮為不足言而其所以言<lb/>
易者遂逺於日用之實類皆牽合委曲偏主一事而言<lb/>
<pb n="KR3k0029_WYG_190-16a"/>
無復包含該貫曲暢旁通之妙若但如此則聖人當時<lb/>
自可别作一書明言義理以詔後世何用假託卦象為<lb/>
此艱深隠晦之辭乎<hi>同上</hi>
象辭變占之義盖易有象<hi>八卦六爻</hi>然後有辭<hi>卦爻之</hi>
<hi>辭</hi>筮有變<hi>老隂老陽/</hi>然後有占<hi>變爻之辭</hi>象之變也在<lb/>
理而未形於事者也辭則各因象而指其吉凶占則又<lb/>
因吾之所值之辭而決焉其示人也益以詳焉故君子<lb/>
居而學易則既觀象矣又玩辭以考其所處之當否動<lb/>
<pb n="KR3k0029_WYG_190-16b"/>
而諏筮則既觀變矣又玩變以考其所值之吉凶善而<lb/>
吉者則行否而凶者則止是以動静之間舉無違理而<lb/>
自天佑之吉無不利也<hi>同上</hi>
卦辭自然之理易本卜筮之書而其畫卦係辭分别吉<lb/>
凶皆有自然之理<hi>同上</hi>
看易先看四書與其虚費心力於此不若且看詩書禮<lb/>
樂之為明白而易知也然大學論孟中庸又在四者之<lb/>
先須都理㑹得透徹方可畧看易之大指亦未為晚今<lb/>
<pb n="KR3k0029_WYG_190-17a"/>
所論論語尚爾未通豈可遽及此耶<hi>文公文集</hi>
變亂於費氏王弼漢藝文志易經十二篇施孟梁邱三<lb/>
家顔師古曰上下經及十翼故十二篇是則彖象文言<lb/>
係辭始附卦爻而𫝊於漢攷先儒謂費直専以彖象文<lb/>
言参解易爻以彖象文言雜入卦中者自費氏始其初<lb/>
費氏不列學官惟行民間至漢末陳元鄭康成之徒學<lb/>
費氏古十二篇之易遂亡孔頴逹又謂輔嗣之意象本<lb/>
釋經宜相附近分爻之象辭各附當爻則費氏初變亂<lb/>
<pb n="KR3k0029_WYG_190-17b"/>
古制時猶若今乾卦彖象係卦之末歟古經始變於費<lb/>
氏而卒大亂於王弼惜哉<hi>同上</hi>
程易𫝊意味無窮程傳但觀其理而不考卦畫經文則<lb/>
其意味無窮各有用處誠為切於日用功夫但以卦畫<lb/>
經文考之則不免有可疑者<hi>同上</hi>
揲蓍之法<hi>大衍之數五十其用四十有九何謂也</hi>揲蓍<lb/>
之法四十九蓍聚之則一而四十九隠于一中散之則<lb/>
四十九而一隠于四十九中一者道也謂之無則一在<lb/>
<pb n="KR3k0029_WYG_190-18a"/>
謂之有則不可取四十九者用也静則歸於一動則惟<lb/>
覩其用一在其間而不可取此謂大衍之數五十其用<lb/>
四十有九<lb/>
大衍蓍數之用太元蓍數三十六虚三而用三十三者<lb/>
三才之義也潜虚蓍數七十五虚五而用七十者五行<lb/>
之象也然則大衍之數五十而用四十九者豈非虚一<lb/>
為元氣之本乎夫天地之數五十有五而大衍之數五<lb/>
十何耶盖天一下降與地六合於北而生水地二十騰<lb/>
<pb n="KR3k0029_WYG_190-18b"/>
與天七合於南而生火天三左旋與地八合於南而生<lb/>
木地四右轉與天九合於西而生金天五冥運與地十<lb/>
合於中而生土五十有五為天地之極數而衍數五十<lb/>
則天地之用數也以天地之用數而虚一而用四十九<lb/>
焉愚不知所取義者何説聞之京房之論矣有曰十日<lb/>
十二辰二十八宿而一不用者天之生氣是已聞之馬<lb/>
季良之論矣有曰太極兩儀日月四時五行十二月二<lb/>
十四氣是為五十而一不用者北辰不動是已又聞之<lb/>
<pb n="KR3k0029_WYG_190-19a"/>
荀爽之論矣有曰卦有六爻八六四十有八加乾坤二<lb/>
用是為五十而一不用者乾之初九潜龍勿用是已然<lb/>
京房知舉二十八宿而遺其七政之大季良不知四者<lb/>
同氣而搃名荀爽以八卦言之加乾坤以足之則又重<lb/>
舉初九之一爻誠不足以知大衍之妙也知大衍之妙<lb/>
者惟韓康伯近之夫演天地之數所頼者五十也其用<lb/>
四十有九則其一不用也不用而用以之通非數而數<lb/>
以之成斯易之太極也然以愚論之則蓍用四十九不<lb/>
<pb n="KR3k0029_WYG_190-19b"/>
為無所證據葢蓍之徳七貟而入神卦之徳八方而入<lb/>
知以蓍之七推之七七則為四十九亦猶卦之徳八八<lb/>
而六十四也彼康成以減五又減一為説姚信董遇以<lb/>
六卦減六為説顧歡以神數虚一為説不惟不足以知<lb/>
大衍之妙亦不足以知天地之用數耳<lb/>
七八九六之數知天地之成數而後可與言易數之妙<lb/>
知五行之陽數而後可與言易數之宗盖易用七八九<lb/>
六實本之天地五行也何以言之六八者地之成數七<lb/>
<pb n="KR3k0029_WYG_190-20a"/>
九者天之成數取數之成而遺地十者十為數之窮也<lb/>
水陽數六火隂數七木陽數八金陽數九用數之陽而<lb/>
不用土五者五為數之中也然則九為老陽六為老隂<lb/>
七為少陽八為少隂其義誠有可證者也夫三揲皆少<lb/>
其數搃十有三以四十九䇿除十三餘三十六是為老<lb/>
陽乾之象也以四計之凡有九揲故四九之數曰老陽<lb/>
三揲皆多其數搃二十五以四十九䇿除二十五餘二<lb/>
十四是為老隂坤之象也以四計之凡有六揲故四六<lb/>
<pb n="KR3k0029_WYG_190-20b"/>
之數曰老隂二多一少數皆二十一以四十九䇿除二<lb/>
十一餘二十八是為少陽震坎艮之象也以四計之各<lb/>
有七揲故四七之數曰少陽二少一多數皆十七以四<lb/>
十九䇿除十七餘三十二是為少隂離㢲兌之象也以<lb/>
四計之各有八揲故四八之數曰少隂然七八九六之<lb/>
數必以四而求之者蓋揲蓍之法起數以四而非四營<lb/>
則不足以成易也雖然六與九合七與八合分而言之<lb/>
各有十五數是又得河圖之生數也不然論者何以曰<lb/>
<pb n="KR3k0029_WYG_190-21a"/>
生生之謂易<lb/>
揲䇿變爻之法倚數之元參天兩地衍而極之五十乃<lb/>
備是曰大衍虚一無為其為用者四十九蓍信手平分<lb/>
置右於几取右一蓍掛左小指乃以右手揲左之䇿四<lb/>
四之餘歸之于扐初扐左手無名指間右䇿左揲將指<lb/>
是安再扐之竒通掛之筭不五則九是謂一變置此掛<lb/>
扐再用存䇿分掛揲歸復准前式三亦如之竒皆四八<lb/>
三變既備數斯可察數之可察其辨伊何四五為少八<lb/>
<pb n="KR3k0029_WYG_190-21b"/>
九為多三少為九是曰老陽三多為六老隂是及一少<lb/>
兩多少陽之七孰分少隂少兩多一既得初爻復合前<lb/>
蓍四十有九如前之為三變一爻通十八變六爻發揮<lb/>
卦體可見老極而變少守其常六爻皆守彖辭是當變<lb/>
視其爻兩兼首尾變及三爻占兩卦體或四或五視彼<lb/>
如存四二五一二分一専皆變而他新成舊毁消息盈<lb/>
虚舍此視彼<hi>易啟蒙例</hi>
縱横順逆之數聖人觀象以畫卦揲蓍以命爻使天下<lb/>
<pb n="KR3k0029_WYG_190-22a"/>
後世之人皆有以決嫌疑定猶豫而不迷於吉凶悔吝<lb/>
之塗其功可謂盛矣然其為卦也自本而幹自幹而枝<lb/>
其勢若有所廹而自不能已其為蓍也分合進退縱横<lb/>
順逆亦無往而不相值焉是豈聖人心思智慮之所得<lb/>
為也哉特氣數之自然形於法象見於圖書者有以啟<lb/>
於其心而假手焉耳<hi>易啟蒙序</hi>
變化離合之妙揲蓍之法則通計三變之餘去其初掛<lb/>
之一凡四為竒凡八為偶竒貟圍三偶方圍四三用其<lb/>
<pb n="KR3k0029_WYG_190-22b"/>
全四用其半積而數之則為六七八九而第三變揲數<lb/>
䇿數亦皆符㑹盖餘三竒則九而竒揲亦九䇿亦四九<lb/>
三十六是為居一之太陽餘二竒一偶則八而其揲亦<lb/>
八䇿亦四八三十二是為居二之少隂二偶而竒則七<lb/>
而其揲亦七䇿亦四七二十八是為居三之少陽三偶<lb/>
則六而其揲亦六䇿亦四六二十四是為居四之老隂<lb/>
是其變化往来進退離合之妙皆出自然非人之所能<lb/>
為也<hi>係辭本義</hi>
<pb n="KR3k0029_WYG_190-23a"/>
掛扐過揲之數相參盖四十九䇿除初掛之一而為四<lb/>
十八以四約之為十二以十二約之為四故其揲之一<lb/>
變也掛扐之數一其四者為竒兩其四者為偶其三變<lb/>
也掛扐之數三其四一其十二而過揲之數九其四三<lb/>
其十二者為老陽掛扐過揲之數皆六其四兩其十二<lb/>
者為老隂自老陽之掛扐而増一四則是四其四一其<lb/>
十二而又進一四也自其過揲者而損一四則是八其<lb/>
四也三其十二而損一四也此所謂少隂者也自老隂<lb/>
<pb n="KR3k0029_WYG_190-23b"/>
之掛扐而損一四則是五其四也兩其十二而去一四<lb/>
也自其過揲而増一四則是七其四也兩其十二而進<lb/>
一四也此所謂少陽者也二老者隂陽之極也二極之<lb/>
間相距之數凡十有二而三分之自陽之極而進其掛<lb/>
扐退其過揲各至於三之一則為少隂自隂之極而退<lb/>
其掛扐進其過揲各至於三之一則為少陽老陽居一<lb/>
而含九故其掛扐十二為最少而過揲三十六為最多<lb/>
少隂居二而含八故其掛扐十六為次少而過揲三十<lb/>
<pb n="KR3k0029_WYG_190-24a"/>
二為次多少陽居三而含七故其掛扐二十為稍多而<lb/>
過揲二十八為稍少老隂居四而含六故其掛扐二十<lb/>
四為極多而過揲亦二十四為極少盖陽竒而隂偶是<lb/>
以掛扐之數老陽極少老隂極多而二少者一進一退<lb/>
而交於中焉此其以少為貴者也陽實而隂虚是以過<lb/>
揲之數老陽極多老隂極少而二少者亦一進一退而<lb/>
交於中焉此其以多為貴者也凡此不唯隂之與陽既<lb/>
為二物而迭為消長而其一物之中此二端者又各自<lb/>
<pb n="KR3k0029_WYG_190-24b"/>
為一物而迭為消長其相與低昻如權衡其相與判合<lb/>
如符契固為非人之私智所能取舍而有無者而况掛<lb/>
扐之數乃七八九六之原而過揲之數乃七八九六之<lb/>
委其勢又有輕重之不同而或者乃欲廢置掛扐而獨<lb/>
以過揲之數為斷則是舍本而取末去約以就煩而不<lb/>
知其不可也豈不誤哉<hi>易啟蒙</hi>
乾坤二卦之䇿乾之䇿二百一十有六者積六爻之䇿<lb/>
各三十六而得之也坤之䇿百四十有四者積六爻之<lb/>
<pb n="KR3k0029_WYG_190-25a"/>
䇿各二十有四而得之也凡三百六十者合二百一十<lb/>
有六百四十有四而得之也當期之日者每月三十日<lb/>
各十二月為三百六十也盖以氣言之則有三百六十<lb/>
六日以朔言之則有三百五十四日今舉氣盈朔虚之<lb/>
中數而言故曰三百有六十也然少陽之䇿二十八積<lb/>
乾六爻之䇿則一百六十八少隂之䇿三十二積坤六<lb/>
爻之䇿則一百九十二此獨以老隂陽之䇿為言者以<lb/>
易用九六不用七八也然二少之合亦三百有六十<hi>啟蒙</hi>
<pb n="KR3k0029_WYG_190-25b"/>
上下經二篇之䇿上下經六十四卦其陽爻百九十二<lb/>
每爻各三十六䇿積之得六千九百一十二隂爻百九<lb/>
十二每爻二十四䇿積之得四千六百八又合二者為<lb/>
萬有一千五百二十也若為少陽則每爻二十八䇿凡<lb/>
五千三百七十六少隂則每爻三十二䇿凡六千一百<lb/>
四十四合之亦為萬一千五百二十也<hi>啟蒙</hi>
蓍䇿自然數數者䇿之所宗而䇿為已定之數某竊謂<lb/>
數是自然之數䇿即蓍之莖數也禮曰龜為卜䇿為筮<lb/>
<pb n="KR3k0029_WYG_190-26a"/>
是已老陽一爻過揲三十六䇿故積六爻而得二百一<lb/>
十有六䇿耳<hi>文公文集</hi>
爻卦自然之序揲法初爻成則便止有三十二卦二爻<lb/>
成則便止有十六卦三爻成則便止有八卦四爻成則<lb/>
便止有四卦五爻成則便止見二卦六爻成亦是二卦<lb/>
亦是自然次序節次可見<lb/>
隂陽老少之爻揲蓍之法凡三揲掛扐通十三䇿而見<lb/>
存三十六䇿則為老陽之爻三揲掛扐通十七䇿而見<lb/>
<pb n="KR3k0029_WYG_190-26b"/>
存三十二䇿則為少隂之爻三揲掛扐通二十一䇿而<lb/>
見存二十八䇿則為少陽之爻三揲掛扐通二十五䇿<lb/>
而見存三十四䇿則為老隂之爻大傳専以六爻乘老<lb/>
陽老隂而言故曰乾之䇿二百一十有六坤之䇿百四<lb/>
十有四凡三百有六十其實六爻之為隂陽者老少錯<lb/>
雜其積而為乾者未必皆老陽其積而為坤者未必皆<lb/>
老隂其為六子諸卦者或陽或隂亦互有老少焉盖老<lb/>
少之别本所以生爻而非所以名卦今但以乾有老陽<lb/>
<pb n="KR3k0029_WYG_190-27a"/>
之象坤有老隂之象六子有少隂陽之象且均其䇿數<lb/>
又偶合焉而因假此以明彼則可若便以乾六爻皆為<lb/>
老陽坤六爻為老隂六子皆為少陽少隂則恐其未安<lb/>
也但三百六十者隂陽之合其數必齊於此若乾坤之<lb/>
爻而皆得於少隂陽也則乾之䇿六其二十八而為百<lb/>
六十八坤之䇿六其三十二而為百九十二其合亦為<lb/>
三百六十此則不可易也<lb/>
九六七八之數五行成數去其地十之土而不用七八<lb/>
<pb n="KR3k0029_WYG_190-27b"/>
九六而已陽竒隂偶故七九為陽六八為隂陽進隂退<lb/>
故九六為老七八為少然陽極於九則退八而為隂隂<lb/>
極於六則進七而為陽一進一退循環無端此揲蓍之<lb/>
法所以用九六而不用七八盖取其變也<hi>荅方伯謨</hi>
以一約四之義其實以一約四以竒為少以偶為多而<lb/>
已九八者兩其四也隂之偶也故謂之多五四者一其<lb/>
四也陽之竒也故謂之少竒陽體圎其法徑一圍三而<lb/>
用其全故少之數三偶隂體方其法徑一圍四而用其<lb/>
<pb n="KR3k0029_WYG_190-28a"/>
半故多之數二歸竒積三三而為九則其過揲者四之<lb/>
而為三十六矣歸竒積三二而為六則其過揲者四之<lb/>
而為二十四矣歸竒積二三一二而為八則其過揲者<lb/>
四之而為三十二矣歸竒積二二一三而為七則其過<lb/>
揲者四之而為二十八矣過揲之數雖先得之然其數<lb/>
衆而繁歸竒之數雖後得之然其數寡而約紀數之法<lb/>
以約御繁不以衆制寡故先儒舊説専以多少決隂陽<lb/>
之老少而過揲之數亦冥會焉初非有異説也<hi>同上</hi>
<pb n="KR3k0029_WYG_190-28b"/>
六十有四之數盖四數之變極於六十有四老陽十二<lb/>
老隂四少陽二十少隂二十八乃自然之數不容增減<lb/>
揲者隨其所得而言之又何慮其不可觀變耶<hi>文公文集</hi>
蓍七卦八之義蓍以七為數是未成卦時所用未有定<lb/>
體故其徳圓而神所以知来卦以八為數是用蓍之變<lb/>
而成已有定體故其徳方以知所以藏往卦惟三易有<lb/>
之皆筮法也<hi>文公文集</hi>
内外貞悔之名内卦為貞外卦為悔亦是畫卦之時已<lb/>
<pb n="KR3k0029_WYG_190-29a"/>
有此名至揲蓍求之則九變而得貞又九變而得悔又<lb/>
是後一叚事非謂必揲蓍然後始有貞悔之名也<hi>同上</hi>
太一兩儀三才四時之象大衍之數五十其用四十有<lb/>
九者五十之内去其一但用四十九䇿合同未分是象<lb/>
太一也分而為二者以四十九䇿分置左右兩手象兩<lb/>
者左手象天右手象地是象兩儀也掛一者掛猶懸也<lb/>
於右手之中取其一䇿懸於左手小指之間象三者所<lb/>
掛之䇿所以象人而配天地是象三才也揲之以四者<lb/>
<pb n="KR3k0029_WYG_190-29b"/>
揲數之也謂先置右手之䇿於一處而以右手四四而<lb/>
數左手之䇿又置左手之䇿而以左手四四而數右手<lb/>
之䇿也象四時者皆以四數是象四時也歸竒於扐者<lb/>
竒零也扐勒也謂既四數兩手之䇿則其四四之後必<lb/>
有零數或一或二或三或四左手者歸之於第四第三<lb/>
指之間右手者歸之於第三第二指之間而勒之也象<lb/>
閏者積餘而成閏月也五嵗再閏故再扐而後掛者凡<lb/>
前後閏相去大畧三十二月在五嵗之中此掛一揲四<lb/>
<pb n="KR3k0029_WYG_190-30a"/>
歸竒之法亦一變之間凡一掛兩揲兩扐為五嵗之象<lb/>
其間凡兩扐以象閏是五嵗之中凡有再閏然後置前<lb/>
掛扐之䇿以見存之象分二掛一而為第二變也<hi>蓍卦考誤</hi>
全數自然之妙盖四十九者蓍之全數也以其全而揲<lb/>
之則其前為掛扐其後為過揲以四乘掛扐之數必得<lb/>
過揲之䇿以四除過揲之䇿必得掛扐之數其自然之<lb/>
數如牝牡之相銜如符契之相合可以相勝而不可以<lb/>
相無且其前後相因固有次第而掛扐之數所以為七<lb/>
<pb n="KR3k0029_WYG_190-30b"/>
八九六又有非偶然者皆不可以不察也<hi>同上</hi>
天地生成之數今按一二三四五天地之生數也五中<lb/>
數故不用六七八九十天地之成數也十全數故不用<lb/>
而河圖洛書之四象亦無所當於五與十焉故四象之<lb/>
書成而以一二三四紀其次九八七六積其實揲蓍之<lb/>
法具而掛扐之五與六以一其四而為竒九與八以兩<lb/>
其四而為偶竒乃象圎而徑一者其圍三故凡竒者其<lb/>
數三偶以象方而徑一者其圍四而用半故凡偶者其<lb/>
<pb n="KR3k0029_WYG_190-31a"/>
數二所謂參天兩地者也及其揲之三變則凡三竒者<lb/>
三其三而為九三偶者叁其兩而為六此九六之所以<lb/>
得數之實也至於兩竒一偶則亦參其兩竒以為六兩<lb/>
其一偶以為二而合之為八兩偶一竒則亦兩其兩偶<lb/>
以為四參其一竒以為三而合之為七此七八所以得<lb/>
數之實也是其老少雖有不同然其成象之所自得數<lb/>
之所由則皆有從来而不可誣矣<hi>同上</hi>
四象自然之理四象之數乃天地之間自然之理其在<lb/>
<pb n="KR3k0029_WYG_190-31b"/>
河圖洛書各有定位故聖人畫卦自兩儀而生有畫以<lb/>
見其象有位以定其次有數以積其實其為四象也久<lb/>
矣至於揲蓍然後掛扐之竒偶方圎有以兆之於前過<lb/>
揲之三十六三十二二十八二十四有以乘之於後而<lb/>
九六七八之數隠然於其中九七天數也三十六二十<lb/>
八凡老陽少陽之䇿數也六八地數也三十二二十四<lb/>
凡老隂少隂之䇿數也今専以九六為天地之數乾坤<lb/>
之䇿謂七八非天地之數而為六子之䇿則已誤矣<hi>同上</hi>
<pb n="KR3k0029_WYG_190-32a"/>
三變多少之數其法初一變兩揲之餘為掛扐者不五<lb/>
則九第二變兩揲之餘為掛扐者不四則八第三變兩<lb/>
揲之餘為掛扐者亦不四則八五四為少九八為多若<lb/>
三變之間一五兩四則謂之三少一九兩八則謂之三<lb/>
多或一九一八而一四或一五而二八則謂之兩多一<lb/>
少或一九而二四或一五一四而一八則謂之兩少一<lb/>
多盖四十九䇿去其初掛之一而存者四十八以四揲<lb/>
之為十二揲之數四五為少者一揲之數也八九為多<lb/>
<pb n="KR3k0029_WYG_190-32b"/>
者兩揲之數也一揲為竒兩揲為偶竒者属陽而象圎<lb/>
偶者属隂而象方圎者一圍三而用全故一竒而含三<lb/>
方者一圍四而用半故一偶而含二也<hi>蓍卦考誤</hi>
三變所得之數四象之次一曰太陽二曰少隂三曰少<lb/>
陽四曰太隂以十分之則居一者含九居二者含八居<lb/>
三者含七居四者含六其相為對待而具於洛書者亦<lb/>
可見也故三少為老陽者三變各得一揲之數而三三<lb/>
為九也其存者三十六而以四數之復得九揲之數也<lb/>
<pb n="KR3k0029_WYG_190-33a"/>
左數右䇿則左右皆九左右皆䇿則一而圍三也三多<lb/>
為老隂者三變各得兩揲之數而三二為六也其存者<lb/>
二十四而以四數之復得六揲之數也左數右䇿則左<lb/>
右皆六左右皆䇿則圍四用半也兩多一少為少陽者<lb/>
三變之中再得兩揲之數一得一揲之數而三二一三<lb/>
為七也其存者二十八而以四數之復得七揲之數也<lb/>
左數右䇿則左右皆七左右皆䇿則方二圎一也兩少<lb/>
一多為少隂者三變之中再得一揲之數一得兩揲之<lb/>
<pb n="KR3k0029_WYG_190-33b"/>
數而二三一二為八也其存者三十二而以四數之復<lb/>
得八揲之數也左數右䇿則左右皆八左右皆䇿則圓<lb/>
二方一也<hi>蓍卦考誤</hi>
三變皆掛之法三變之中前一變属陽故其餘五九皆<lb/>
竒數後二變属隂故其餘四八皆偶數属陽者為陽三<lb/>
而為隂一圍三徑一之術也<hi>掛一而左一右三也掛一</hi>
<hi>而左右皆二一也掛一而左三右一者皆陽也掛一而</hi>
<hi>左右皆四者隂也</hi>属隂者為隂二而為陽二皆以圍用<lb/>
<pb n="KR3k0029_WYG_190-34a"/>
半之術也<hi>掛一而左一右二也掛一而左二右一也陽</hi>
<hi>也掛一而左三右四也掛一而左四右三也隂也</hi>是皆<lb/>
以三變而掛之法得之後兩變不掛則不得也<hi>後兩變</hi>
<hi>不掛則左一右三左二右二左三右一皆為陽惟左右</hi>
<hi>皆四乃為隂</hi>三變之後其可為老陽者十二可為老隂<lb/>
者四可為少隂者二十八可為少陽者二十雖多寡之<lb/>
不同而皆有法象<hi>老隂陽數本皆八老者動而隂性本</hi>
<hi>静故損隂之四以歸於陽少隂陽數本皆二十少者静</hi>
<pb n="KR3k0029_WYG_190-34b"/>
<hi>而陽性本動故損陽之四以歸於隂</hi>是亦以三變皆掛<lb/>
之法得之而後兩變不掛則不得也<hi>後兩變不掛則老</hi>
<hi>陽少隂皆二十十少陽九老隂</hi>　<hi>同上</hi>
察隂陽以畫竒偶伏羲仰觀俯察見隂陽有竒偶之數<lb/>
故畫一竒以象陽畫一偶以象隂見一隂一陽有各生<lb/>
一隂一陽之象故自下而上再倍而三以成八卦見陽<lb/>
之性徤而其成形之大者為天故三竒之卦名之曰乾<lb/>
而擬之於天也三畫已具八卦已成則又三倍其畫以<lb/>
<pb n="KR3k0029_WYG_190-35a"/>
成六畫而為八卦八卦之上各加八卦以成六十四卦<lb/>
<hi>夲義</hi>
竒偶相加而成卦太一肇判隂降陽升陽一以施隂兩<lb/>
而承惟皇昊羲仰觀俯察竒偶既陳兩儀斯設既幹乃<lb/>
支一各生兩隂陽交錯以立四象竒加以竒曰陽之陽<lb/>
竒而加偶陽隂以章偶而加竒隂内陽外偶復加偶隂<lb/>
與隂會兩一既分一復生兩三才在目八卦指掌竒竒<lb/>
而竒初一曰乾竒竒而偶兑次二焉竒偶而竒次三曰<lb/>
<pb n="KR3k0029_WYG_190-35b"/>
離竒偶而偶四震以隨偶竒而竒㢲居次五偶竒而偶<lb/>
坎六斯睹偶偶而竒艮居次七偶偶而偶八坤以畢初<lb/>
畫為儀中畫為象上畫卦成人文斯朗因而重之一貞<lb/>
八悔六十四卦由内逹外<hi>啟蒙原象</hi>
剛柔相摩而成卦六十四卦之初剛柔兩畫而已兩相<lb/>
摩而為四四相摩而為八八相盪而為六十四<hi>易本義</hi>
伏羲畫卦之義易有太極是生兩儀兩儀生四象四象<lb/>
生八卦大𫝊又言包犧畫卦所取如此則易非獨以河<lb/>
<pb n="KR3k0029_WYG_190-36a"/>
圖而作也盖盈天地之間莫非太極隂陽之妙聖人於<lb/>
此仰觀俯察逺取近取固有以超然而黙契於其心矣<lb/>
故自兩儀之未分也渾然太極而兩儀四象六十四卦<lb/>
之理已粲然於其中自太極而分兩儀則太極固太極<lb/>
也兩儀固太極也自兩儀而分四象則兩儀又為太極<lb/>
而四象又為兩儀矣自是而推之由四而八由八而十<lb/>
六而三十二由三十二而六十四以至於百千萬億之<lb/>
無窮雖其見於摹畫者若有先後而出於人為然其已<lb/>
<pb n="KR3k0029_WYG_190-36b"/>
成之形已成之勢則固已具於渾然之中而不容毫髮<lb/>
思慮作為於其間也<hi>易學啟蒙</hi>
陽乾隂坤之體易之所有隂陽而已凡陽皆乾凡隂皆<lb/>
坤畫卦定位則二者成列而易之體立矣<hi>易本義</hi>
乾坤生六子之象今按坤求於乾得其初九而為震故<lb/>
曰一索而得男乾求於坤得其初六而為㢲故曰一索<lb/>
而得女坤再求而得乾之九二以為坎故曰再索而得<lb/>
男乾再求而得坤之六二以為離故曰再索而得女坤<lb/>
<pb n="KR3k0029_WYG_190-37a"/>
三求而得乾之九三以為艮故曰三索而得男乾三求<lb/>
而得坤之六三以為兑故曰三索而得女凡此數節皆<lb/>
文王觀於已成之卦而推其未明之象以為説邵子所<lb/>
謂後天之學入用之位者也<hi>易啟蒙</hi>
自下為初之義凡畫卦者自下而上故以下爻為初<hi>易</hi>
<hi>本義</hi>
陽爻隂爻之别陽數九為老七為少老變而少不變故<lb/>
謂陽爻為九隂數六為老八為少老變而少不變故謂<lb/>
<pb n="KR3k0029_WYG_190-37b"/>
隂爻為六<hi>同上</hi>
總論卦爻象之義聖人作易之初盖是仰觀俯察見得<lb/>
盈乎天地之間者無非一隂一陽之理有是理則有是<lb/>
象有是象則其數便在這裏非特河圖洛書為然盖所<lb/>
謂數者祗是氣之分限節度處得陽必竒得隂必偶凡<lb/>
物皆然而圖書為特巧而著耳於是聖人因之而畫卦<lb/>
其始也只是畫一竒以象陽畫一偶以象隂而已但纔<lb/>
有四則便有八又從而再倍之便是十六盖自其無朕<lb/>
<pb n="KR3k0029_WYG_190-38a"/>
之中而無窮之數已具不待安排而其勢自有不容己<lb/>
者卦畫既立便有吉凶在裏盖是隂陽往来交錯於其<lb/>
間其時則有消長之不同長者便為主消者便為客事<lb/>
則有當否之或異當者便為善否者便為惡即其主客<lb/>
善惡之辨而吉凶見矣故曰八卦定吉凶吉凶既決定<lb/>
而不差則以之立事之大業自此生矣此聖人作易教<lb/>
民卜筮而以開天下之愚以定天下之志以成天下之<lb/>
事者如此但自伏羲而上但有此六畫而未有文字可<lb/>
<pb n="KR3k0029_WYG_190-38b"/>
𫝊到得文王周公乃係之以辭故曰聖人設卦觀象係<lb/>
辭焉而明吉凶盖是卦之未畫也因觀天地自然之法<lb/>
象而畫及其既畫也一卦自有一卦之象象謂有個形<lb/>
似也故聖人即其象而命之名以爻之進退而言則如<lb/>
剥復之類以其形之肖似而言則如鼎井之類此是伏<lb/>
羲即卦體之全而立名如此及文王觀卦體之象而為<lb/>
之彖辭周公視卦爻之變而為之爻辭而吉凶之象益<lb/>
著矣大率天下之道只是善惡而已但所居之位不同<lb/>
<pb n="KR3k0029_WYG_190-39a"/>
所處之時既異而其幾甚㣲只為天下之人不能曉會<lb/>
所以聖人因此占筮之法以曉人使人居則觀象玩辭<lb/>
動則觀變玩占不迷於是非得失之塗所以是書夏商<lb/>
周皆用之其所言雖不同其辭雖不可盡見然皆太卜<lb/>
之官掌之以為占筮之用有所謂繇辭者左氏所載尤<lb/>
可見古人用易處盖其所謂象者是假此衆人共曉之<lb/>
物以形容此事之理使人知所取舍而已<hi>文公語録</hi>
元包擬易之作元包作於誰乎衛元嵩也𫝊之者誰乎<lb/>
<pb n="KR3k0029_WYG_190-39b"/>
蘓源明也注之者誰乎李江也元包果何為而作乎為<lb/>
擬易而作也何以知其為擬易夫易始於乾文之昭也<lb/>
包起於坤資之用也此非蘓源明之𫝊元包乎夏曰連<lb/>
山殷曰歸藏周曰周易唐曰元包此非李江之序元包<lb/>
乎觀蘓李之言則信乎其為擬易矣嘗讀其書古字多<lb/>
而辭意蹇誠不足以攀羲經之逸駕易六十四卦分爻<lb/>
布畫所以彌綸天地之造化元包有卦無爻何義也易<lb/>
用著䇿叙老别少所以推驗隂陽之變化元包分太少<lb/>
<pb n="KR3k0029_WYG_190-40a"/>
孟仲何見也借曰用坤為首吾得歸藏然坤卦始於荒<lb/>
并莫黙終於厥勛惟極凡有八句而餘卦半焉何意也<lb/>
雖然蓍用三十六猶得之太元以夬第四爻而為變是<lb/>
得之世卦逰䰟之説以需下三爻而不變是又得之世<lb/>
卦歸魂之説後學峥嶸亦未可以淺議元包云<lb/>
邵康節正元之作陳漸之演元所以發太元之㫖吳祕<lb/>
之音義所以祛太元之疑陸績之釋失又所以辨太元<lb/>
之惑夫發其㫖祛其疑固有頼於陳漸吳祕之功而正<lb/>
<pb n="KR3k0029_WYG_190-40b"/>
救舛訛若非陸績以釋其失則後世之惑滋甚吁又孰<lb/>
知陸績之後而有我朝邵先生之正元乎夫所謂正者<lb/>
則正救之謂也以楊子雲之太元而邵先生正之固非<lb/>
短於雄而詡己之長也實欲以正太元之所未正者也<lb/>
愚嘗三復正元而知邵先生有功於太元也深矣且方<lb/>
州部家名曰四重元何義也正元則以方州部家而為<lb/>
爻之形象而以上下命名真足以正太元之四重亦猶<lb/>
易卦之有上下爻也由初至上分為九賛元何拘也正<lb/>
<pb n="KR3k0029_WYG_190-41a"/>
元則自一至五而以五行次之真足以正太元之九賛<lb/>
亦猶洪範之序五行也元有十二卷正元則以九天分<lb/>
為九卷元有八十一首正元則以九首各為九卷元九<lb/>
首僅以配土正元則以水火木金土隨次序而品第之<lb/>
至於象工象兀象示象正象器象亦象坐象光象幽之<lb/>
類無非正救太元而為子雲鑚皮出羽也不然蓍何以<lb/>
用三十三首何以依八十一乎信乎先生之有功於太<lb/>
元也深矣哉<lb/>
<pb n="KR3k0029_WYG_190-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索别集卷三<lb/>
</p>
<p>
</p>
  </div>
</body>
</text>
</TEI>
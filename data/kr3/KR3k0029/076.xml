<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷十</head> <lb/>
    <p>
<pb n="KR3k0029_WYG_076-1a"/>
欽定四庫全書<lb/>
　羣書考索後集卷十<lb/>
　　　　　　　　　　　　宋　章如愚　編<lb/>
　　官制門<lb/>
　　　秘書<lb/>
周外史掌四方之志三皇五帝之書　漢圖籍所在有<lb/>
　石渠石室延閣廣内貯之於外府又有御史中丞居<lb/>
　殿中掌蘭臺秘書及麒麟天禄二閣蔵之於内禁後<lb/>
<pb n="KR3k0029_WYG_076-1b"/>
　漢圖書在東觀桓帝始置　祕書監掌典圖書古今<lb/>
　文字考合同異屬太常<lb/>
魏武帝置祕書令典尚書奏事　文帝置中書令而祕<lb/>
　書改令為監掌藝文圖籍之事初屬少府自王肅為<lb/>
　監乃不屬其蘭䑓亦蔵書籍而御史掌之魏薛夏云<lb/>
　蘭䑓為外臺祕書為内閣晉武帝以祕書併入中書<lb/>
　省著作之局不廢　恵帝復别置祕書監併統著作<lb/>
　局掌三閣圖書自是祕書之府始居於外　梁曰祕<lb/>
<pb n="KR3k0029_WYG_076-2a"/>
　書省　後周祕書監亦領著作監修國史　隋祕書<lb/>
　省領著作太史二曹後又改監為令<lb/>
唐武徳初改為監龍朔二年改祕書省為蘭臺改監為<lb/>
　太史天授初改祕書省為麟閣　神龍初復掌經籍<lb/>
　圖書領著作太史二局通判省事其後國史太史分為<lb/>
　别曹而祕書省但主書繕勘校而已<lb/>
宋太平興國始建昭文館史館集賢院皆總為崇文院<lb/>
　及端拱初建祕閣擇三館書籍真本并内出古畫墨<lb/>
<pb n="KR3k0029_WYG_076-2b"/>
　迹蔵之亦在崇文院中淳化中詔祕閣次三館祕書<lb/>
　省仍𨽻京百司時祕書雖有監少監丞郎校書郎正<lb/>
　字著作郎佐皆以為寄禄官常帶出入郎官至祕書<lb/>
　監有特令供職者有以他官兼領有以判祕閣官兼<lb/>
　判者　至道中宋白始以翰林兼祕書監祥符中楊<lb/>
　億乃以祕書監判祕閣兼祕書省事凡邦國經籍圖<lb/>
　書悉歸祕閣而祕書所掌掌祭祀祝版而已　元豐<lb/>
　正名既罷館職盡以三館職事歸省祕書省置祕書<lb/>
<pb n="KR3k0029_WYG_076-3a"/>
　省職事官自監少至正字不領他局初除龍圖閣學<lb/>
　士王勝之為祕書監時寄禄官已正議大夫盖金陵<lb/>
　欲重此選又勝之雅有文學故也<lb/>
監掌書籍圖史天文厯數之事屬有五著作佐郎祕書<lb/>
　校書正字各以職𨽻長貳惟日厯非編脩官不預<lb/>
　元祐中復置館職已而随官資除授或預内外職任<lb/>
　不必専在館中　紹聖初罷之　宣和初改元豐之<lb/>
　制増為十八員以倣登瀛洲之數　建炎三年罷<lb/>
<pb n="KR3k0029_WYG_076-3b"/>
　紹興元年復置五年立定十八人為額太史局文徳<lb/>
　殿鐘漏所𨽻焉　隆興元年詔監少丞外以七員為<lb/>
　額二年詔依祖宗舊法更不立額<lb/>
少監<hi>隋煬帝置後改為令唐龍朔中改為侍郎尋復太</hi>
　<hi>極中増少監為二員宋元豐初除葉均繼除孫覺皆</hi>
　<hi>一時選也</hi>掌秘書圖籍國史天文歴數之事<lb/>
丞<hi>魏武帝置祕書令及丞典尚書奏事黄初中有左右</hi>
　<hi>二丞後省晉復置齊梁尤重後周栁蚪為祕書丞時</hi>
<pb n="KR3k0029_WYG_076-4a"/>
　<hi>祕書<graphic n="KR2198" url="https://raw.githubusercontent.com/kanripo/KR-Gaiji/master/images/KR2198.png" mimeType="image/png"/>領著作不參史事因蚪為丞始令監掌唐龍朔</hi>
　<hi>中改為蘭臺大夫尋復宋淳化中詔祕書丞仍舊惟</hi>
　<hi>無定員及不専職分莅中外之任元豐正名始定為</hi>
　<hi>職事官下並同</hi>掌參領書籍國史天文厯數之事<hi>元</hi>
　<hi>豐制</hi>
祕書郎<hi>後漢馬融為祕書郎詣東觀典校書魏武嘗以</hi>
　<hi>劉邵為之晉掌中外三閣經書校閱脫誤亦謂之郎</hi>
　<hi>中武帝分祕書圖籍為甲乙丙丁四部使祕書郎中</hi>
<pb n="KR3k0029_WYG_076-4b"/>
　<hi>四人各掌其一宋齊尤為美職皆為甲族起家之選</hi>
　<hi>待次入補其居職例十日便遷齊梁末多以貴人子</hi>
　<hi>弟為之無其才實北齊又謂之郎中隋祖諱忠除中</hi>
　<hi>字唐分判校冩功程事龍朔中改為蘭臺郎尋復舊天</hi>
　<hi>授初曰麟臺郎尋亦復舊唐祕書郎三人掌四部圖</hi>
　<hi>籍皆有三本一曰正二曰副三曰貯</hi>校冩分貯集賢<lb/>
　院史館昭文館祕閣經籍圖書則祕書郎主之<hi>元豐</hi>
　<hi>制見上</hi>　<hi>元祐四年祕書郎並除陞朝知縣已上資</hi>
<pb n="KR3k0029_WYG_076-5a"/>
　<hi>序人任滿除集賢校理紹聖初罷校理</hi>
校書郎<hi>漢之蘭臺及後漢東觀皆蔵書之室當時文學</hi>
　<hi>之士校書其中故有校書之職後於蘭臺置令史又選</hi>
　<hi>他官入東觀乃令典校祕書或撰述傳記盖有校書</hi>
　<hi>之任而未為官也故以郎居其任則謂之校書郎以</hi>
　<hi>郎中居其任則謂之校書郎中當時重其職故學者</hi>
　<hi>稱東觀為老氏蔵室道家蓬莱山至魏始置祕書校</hi>
　<hi>書郎後周屬春官之外史唐掌讐校典籍為文士起</hi>
<pb n="KR3k0029_WYG_076-5b"/>
　<hi>家之良選其𢎞文崇文館著作司經局並有校書之</hi>
　<hi>官皆為美職而祕書省為最唐校書郎掌讐校典籍判</hi>
　<hi>正文字皆辨其紕繆以正四庫之國史焉</hi>編緝校正<lb/>
　定其脱誤則校書郎主之<hi>元豐制見上建炎罷紹興</hi>
　<hi>復置又參酌舊制必召試學士院而後命之</hi>
正字<hi>後漢桓帝初置祕書監掌圖書古今文字考合同</hi>
　<hi>異其後監令掌圖籍之紀監述作之事不復専文字</hi>
　<hi>之任矣今之正字盖令監之遺職校書之通制歴代</hi>
<pb n="KR3k0029_WYG_076-6a"/>
　<hi>無聞北齊集書省掌諷議有正書祕書省司經籍有</hi>
　<hi>正字隋四人唐因之掌刋正文字其官資輕重與校</hi>
　<hi>書郎同貞元八年屬集賢殿</hi>編緝校正定其脱誤則正<lb/>
　字主之<hi>元豐制見上建炎罷紹興復置又參酌舊制</hi>
　<hi>必召試學士院而後命之也</hi>
著作佐郎<hi>漢東京圖書悉在東觀故使名儒碩學入直</hi>
　<hi>東觀撰述國史謂之著作東觀皆以他官領焉盖有</hi>
　<hi>著作之任而未嘗為官員也魏明帝太和中始置著</hi>
<pb n="KR3k0029_WYG_076-6b"/>
　<hi>作郎官𨽻中書省専掌國史後置佐著作郎官𨽻中</hi>
　<hi>書省専掌國史後又置佐著作郎亦屬中書晉祕書</hi>
　<hi>監自調補之元康詔曰舊著作舊屬中書今祕書既</hi>
　<hi>典文籍宜改中書著作為祕書著作於是改𨽻祕書</hi>
　<hi>後别自置省謂之著作省而猶隸祕書著作郎一人</hi>
　<hi>謂之大著作専掌史任佐著作郎始到職必撰名臣</hi>
　<hi>傳一人宋齊以来遷佐於下謂之著作佐郎亦掌國</hi>
　<hi>史集注起居梁初周捨裴子野皆以他官領其職與</hi>
<pb n="KR3k0029_WYG_076-7a"/>
　<hi>大著作同陳為令僕子弟起家之選後周屬春官之</hi>
　<hi>外史唐為著作局亦屬祕書省龍朔改著作郎為司</hi>
　<hi>文郎中佐郎為司文郎尋復舊初著作郎掌修國史</hi>
　<hi>及製碑頌之屬分刋局事佐郎貳之徒有撰史之名</hi>
　<hi>而實無其任其任盡在史舘其屬有校書正字</hi>掌脩<lb/>
　纂日厯祭祀祝辭則著作郎佐主之<hi>元豐制見上</hi>
　<hi>初除林希為大著豐稷為小著皆一時選也</hi>
經筵　周官師氏掌以媺詔王保氏掌諫王惡　漢武<lb/>
<pb n="KR3k0029_WYG_076-7b"/>
　時兒寛見帝語經學　宣帝甘露三年詔諸儒講論<lb/>
　五經於石渠閣光武平隴蜀後數引公卿郎將講論<lb/>
　經理建武五年受尚書通大義毎朝令桓榮敷奏經<lb/>
　義　顯宗時張酺以尚書教授數講於御前　肅宗<lb/>
　即位引酺㑹庭中使酺講尚書一篇建初四年會諸<lb/>
　儒于白虎觀講五經同異帝親臨决如石渠故事<lb/>
　靈帝詔三公選通尚書章句舉楊賜侍講于華光殿<lb/>
唐太宗時置𢎞文館精選天下文學之士又命孔頴逹<lb/>
<pb n="KR3k0029_WYG_076-8a"/>
　講五經正義　𤣥宗開元十三年改麗正脩書院為<lb/>
　集賢殿書院選耆儒日一人侍讀以質史籍疑義置<lb/>
　集賢院侍讀學士侍讀直學士褚元量馬懐素為侍<lb/>
　講毎入闕門則令乗肩輿以進親自迎送以申師資<lb/>
　之禮韋處厚通五經義穆宗詔入為翰林侍講學士<lb/>
宋太祖召趙孚對後殿講周易又召王昭素對便殿令<lb/>
　講易乾卦　太宗太平興國八年用吕文仲為侍講<lb/>
　又幸國子監孫奭講尚書　真宗咸平元年召崔頥<lb/>
<pb n="KR3k0029_WYG_076-8b"/>
　正講尚書於景福殿又於苑中説大禹謨以年老致<lb/>
　仕仍充直講二年以楊徽之夏侯嶠並為翰林侍讀<lb/>
　學士侍讀學士邢昺為翰林侍講學士先是侍講朱<lb/>
　崇首置此職擇耆舊以充其選班次如翰林學士設<lb/>
　直廬於祕閣侍讀更直　仁宗天聖元年上始御崇<lb/>
　政殿召翰林侍講孫奭馮元講論語初詔雙日至是<lb/>
　隻日亦詔講讀六年又命孫奭講尚書　景祐元年<lb/>
　以賈昌朝趙希言王宗道楊安國並為崇政殿説書<lb/>
<pb n="KR3k0029_WYG_076-9a"/>
　日以二人入侍講院崇政説書自此始　慶厯三年<lb/>
　詔御史中丞侍講延英閣故事中丞無預經筵者以<lb/>
　昌朝善於講論特詔之四年命曽公亮講毛詩王洙<lb/>
　讀祖宗聖政録丁度讀前漢書初元昊叛罷讀至是<lb/>
　復命講讀　皇祐三年御延英閣讀易又御集賢閣<lb/>
　講易英宗時御邇英閣召講經史　元豐官制廢翰<lb/>
　林侍讀侍講學士但以為兼官必侍從以上兼之其<lb/>
　秩卑資淺則為説書嵗春二月至端午日秋八月至<lb/>
<pb n="KR3k0029_WYG_076-9b"/>
　長至日遇隻日入侍邇英閣輪官講讀　元祐七年<lb/>
　復増學士之號　元符元年省<lb/>
神宗時司馬光進讀通鑑漢賈山䟽因言從諫之美拒<lb/>
　諫之禍又讀通鑑漢紀至曹參代蕭何為相一遵何<lb/>
　規矩上曰使漢常守何之法久而不變可乎光曰不<lb/>
　獨漢也夏商周之子孫茍能守法雖至今存可也<lb/>
　建炎二年三月甲午詔經筵講論語讀資政通鑑至<lb/>
　四月庚申上諭宰執曰故事自五月至八月罷講筵<lb/>
<pb n="KR3k0029_WYG_076-10a"/>
　朕以寡昧履兹艱難方夙夜孜孜於經史若如故事<lb/>
　則累月當廢疑義無所質朕欲勿罷可乎羣臣皆稱<lb/>
　善於是詔勿罷講筵<hi>聖政</hi>　宋朝講讀官初未有定<lb/>
　制　太宗始命吕文仲為侍讀繼而加翰林學士侍<lb/>
　讀　真宗時乃特置翰林侍讀學士班次翰林學士<lb/>
　舊講讀官毎見先賜坐暫起講復坐　仁宗富於春<lb/>
　秋乃令儒臣並就御案遂為故事王安石以為道之<lb/>
　所存禮亦加重請復賜坐不行程頥為侍讀請坐不<lb/>
<pb n="KR3k0029_WYG_076-10b"/>
　從　元祐間蘇頌為侍講請如慶厯故事詔講讀官遇<lb/>
　不講日各進漢故實二事<lb/>
崇政殿説書宋景祐元年置以賈昌朝為之　四年改<lb/>
　為天章閣侍讀　慶厯二年以趙師民預講官復為<lb/>
　崇政殿説書<hi>分紀</hi>盖秩卑資淺則為説書不兼侍講<lb/>
　元祐間范純夫乃以著作佐郎兼侍講司馬公休又<lb/>
　嘗以著作佐郎兼侍講前世所未有也<hi>吕原明家塾</hi>
　<hi>廣記</hi>　崇寜中初除説書二人皆以隐逸起蔡宗吕<lb/>
<pb n="KR3k0029_WYG_076-11a"/>
　瓘仍遂其性詔以士服随班朝謁入侍<hi>同前</hi>
職名宋之制有士曰殿學士曰閣學士曰雜學士曰待<lb/>
　制曰殿撰曰修撰曰直閣殿學士士有觀文有資政<lb/>
　有端明資望極峻無吏守無典掌惟出入侍從備顧<lb/>
　問<lb/>
觀文殿大學士非宰相不除　皇祐元年詔置觀文殿<lb/>
　大學士寵待舊相今後須曽任宰臣乃得除授時賈<lb/>
　昌朝由使相右僕射觀文殿大學士判尚書都省觀<lb/>
<pb n="KR3k0029_WYG_076-11b"/>
　文殿置大學士自昌朝始　三年詔班在觀文殿學<lb/>
　士之前六尚書之上<hi>會要</hi>　自是嘗任宰相者出必<lb/>
　為大學士　熈寜中韓絳宣撫陜西河東得罪罷守<lb/>
　本官四年用明堂恩授觀文殿學士宰相不為大學<lb/>
　士自絳始<hi>續㑹要</hi>
觀文殿學士以寵輔臣之去位者　觀文殿即舊延恩<lb/>
　殿初為文明殿學士<hi>四朝國史</hi>　慶厯七年宋庠言<lb/>
　文明殿學士稱呼正同真宗諡號兼禁中本無<lb/>
<pb n="KR3k0029_WYG_076-12a"/>
　此殿額其學士理自當罷乞擇見今正朝或<lb/>
　祕殿以閣學士易之乃下詔改為紫宸殿學<lb/>
　士以參知政事丁度為之<hi>㑹要</hi>　時學士多以殿名<lb/>
　為官稱丁遂稱曰丁紫宸<hi>歸田録</hi>　八年御史何郯<lb/>
　以為紫宸不可為官稱於是改延恩殿為觀文殿<lb/>
　歐陽公云觀文乃隋煬帝殿名理宜避之盖當時不<lb/>
　知然則朝廷之士果不可以無學也　即殿名置學<lb/>
　士<hi>㑹要</hi>以丁度為之<hi>東齋記事</hi>自後非曽任執政者<lb/>
<pb n="KR3k0029_WYG_076-12b"/>
　弗除<hi>續㑹要</hi>　熈寜中王韶以熈河功元豐中王陶<lb/>
　以宫僚雖未歴三府亦除是職盖異恩也然韶猶兼<lb/>
　端明殿龍圖閣學士<hi>續㑹要</hi>
資政殿大學士學士亦以寵輔臣之去位者　資政殿<lb/>
　在龍圖閣之東序　景徳二年王欽若罷參政後真<lb/>
　宗時置資政殿學士以寵之在翰林學士下侍讀學<lb/>
　士上　十二月復以欽若為資政殿大學士班在文<lb/>
　明殿學士之下翰林學士承㫖之上資政殿置大學<lb/>
<pb n="KR3k0029_WYG_076-13a"/>
　士皆自欽若始　景祐元年詔資政殿學士薛奎班<lb/>
　在翰林學士承㫖之上<hi>薛奎事見實録</hi>　康定二年<lb/>
　右正言梁適請遵先朝故事定以員數康定詔大學<lb/>
　士置二員學士三員<hi>㑹要</hi>　舊制資政殿大學士學<lb/>
　士並以寵朝臣之去位者　元豐中韓維陳薦皆以<lb/>
　東宫舊臣故特授焉<hi>㑹要</hi>
端明殿學士惟學士久次者始除近嵗以待簽樞云<lb/>
　端明殿即西京正衙殿也<hi>退朝録</hi>　後唐天成元年<lb/>
<pb n="KR3k0029_WYG_076-13b"/>
　明宗即位之初四方書奏命樞宻使安重誨進讀懵<lb/>
　於文義孔循獻議始置端明殿學士命馮道趙鳳俱<lb/>
　以翰林學士充班在翰林學士上後有轉改止於翰<lb/>
　林學士内選任初如三舘例職在官下趙鳯轉侍郎<lb/>
　諷任圜特移職在官上後遂為故事　晉天福五年<lb/>
　廢開運元年復<hi>五代史</hi>
　宋太宗時程侍郎羽為之後随殿名改為文明殿學<lb/>
　士慶厯中改文明為紫宸復改紫宸為觀文<hi>其改置</hi>
<pb n="KR3k0029_WYG_076-14a"/>
　<hi>本末見觀文殿</hi>明道二年改承明為端明復置端明<lb/>
　殿學士以翰林侍讀學士宋綬為之在翰林學士之<lb/>
　下大抵宋朝皆以翰林兼領不以翰林兼領者唯程<lb/>
　戡王素乃特拜也自明道訖元豐無前執政為之者<lb/>
　近来以待學士之久次者元豐中以前執政為之自<lb/>
　曽孝寛始以見任執政為之自王安禮始<hi>㑹要</hi>　政<lb/>
　和中嘗改為延康殿<hi>職畧</hi>　建炎二年都省言延寜<lb/>
　殿學士舊係端明殿學士詔依舊<hi>中興㑹要</hi>近拜簽<lb/>
<pb n="KR3k0029_WYG_076-14b"/>
　樞者多領焉<lb/>
閣學士雜學士宋庶官之外别加職名所以厲行義文<lb/>
　學之士髙以備顧問其次與議論典校讐得之為榮<lb/>
　選擇尤慎元豐中修三省寺監之制其職並罷滿嵗<lb/>
　補外然後加恩兼職直龍圖閣省郎寺監長貳補外<lb/>
　或領監司帥臣則除之待制雜學士給諫以上補外<lb/>
　則除之係一時恩㫖非有必得之理<hi>奏議</hi>　元祐二<lb/>
　年詔増復館職及職事官並許帶職尚書二年加直<lb/>
<pb n="KR3k0029_WYG_076-15a"/>
　學士中丞侍郎給舍諫議通及一年加待制　紹聖<lb/>
　三年詔職事官罷帶職非職事官仍舊<hi>㑹要</hi>
待制　唐永徽中命𢎞文館學士一人日待制于武徳<lb/>
　殿西門<lb/>
　文明元年詔京官五品以上清官日一人待制于章<lb/>
　善明福門<lb/>
　先天末又命朝集使六品以上二人随仗待制<lb/>
　代宗永㤗時勲臣罷節制無職事皆待制于集賢門<lb/>
<pb n="KR3k0029_WYG_076-15b"/>
　凡十三人崔祐甫為相建議文官六品以上更直待<lb/>
　制其後著令正待制官日二人　開元中毎日以六<lb/>
　品以上清官兩人待制於衙内<hi>唐職林</hi>　據紀元云<lb/>
　永徽中詔許敬宗毎日待制于武徳殿此始有待制<lb/>
　之名　永泰元年敕裴冕等並集賢待制此始有待<lb/>
　制之所然則盖唐設官也<lb/>
　宋景徳元年置龍圖閣待制以杜鎬戚綸充並依舊<lb/>
　充職　祥符二年詔班視知制誥列其下　元祐令<lb/>
<pb n="KR3k0029_WYG_076-16a"/>
　從四品掌侍從備顧問有所獻納則請到或奏對<hi>續</hi>
　<hi>㑹要</hi>
龍圖閣　宋大中祥符中建龍圖閣在㑹慶殿西偏北<lb/>
　連禁中閣東曰資政殿西曰述古殿閣上以奉太宗<lb/>
　御書御製文集及典籍圖畫寳瑞之物<hi>㑹要</hi>及宗正<lb/>
　寺所進屬籍世譜<hi>四朝志</hi>有學士直學士待制直閣<lb/>
　學士　大中祥符三年置以杜鎬為之班在樞宻直<lb/>
　學士之上　六年詔給䘖在本官之上<hi>㑹要</hi>
<pb n="KR3k0029_WYG_076-16b"/>
　直學士　景徳四年置以杜鎬為之班在樞宻直學<lb/>
　士之下　祥符六年詔給衘在本官之上<hi>㑹要</hi>
　待制　景徳元年初置以杜鎬戚綸為之並依舊充<lb/>
　職　四年詔班在知制誥之下並赴内殿起居<hi>㑹要</hi>
　自改官制為學士初復之職或知制誥平出除之<hi>官</hi>
　<hi>制舊典</hi>
　直閣　祥符九年以馮元為太子中允直龍圖閣直<lb/>
　學士名始於此<lb/>
<pb n="KR3k0029_WYG_076-17a"/>
天章閣　天禧四年初建天章閣在㑹慶殿之西龍圖<lb/>
　閣之北　明年仁宗即位修天章閣工畢奉真宗御<lb/>
　製安于天章閣東曰羣玉殿西曰蘂珠殿以在位受<lb/>
　天書祥符故曰天章取為章于天之義天聖八年置<lb/>
　待制　慶厯七年又置學士直學士<hi>㑹要</hi>又有侍講<lb/>
　學士　慶厯七年初置在龍圖閣學士之下學士罕<lb/>
　以命人迄於仁宗世纔王摰一人而已<lb/>
　直學士　慶厯七年初置在龍圖閣直學士之下<hi>㑹</hi>
<pb n="KR3k0029_WYG_076-17b"/>
　<hi>要</hi>
　待制　天聖八年初置寓直於祕閣與龍圖遞宿尋<lb/>
　命范諷鞠詠充職<hi>㑹要</hi>
　直閣　政和中置詳見貼職<lb/>
寶文閣　在天章閣之東西序羣玉蘂珠殿之北即舊<lb/>
　日夀昌閣　慶厯改曰寳文　嘉祐八年英宗即位<lb/>
　詔以仁宗御書御集蔵于寶文閣　治平四年神宗<lb/>
　即位始置學士直學士待制恩賜依龍圖英宗御書<lb/>
<pb n="KR3k0029_WYG_076-18a"/>
　附于閣<hi>㑹要</hi>
　學士　治平四年初置以吕公著兼<lb/>
　直學士　治平四年初置以邵必為之<hi>㑹要</hi>
　待制　治平四年初置<lb/>
　直閣　政和中置<lb/>
顯謨閣　元符元年曾布鄧詢仁各申請建閣詔翰林<lb/>
　學士中書舍人撰閣名五以聞續建閣蔵神宗御集<lb/>
　以顯謨為名　徽宗建中靖國元年詔以顯謨閣為<lb/>
<pb n="KR3k0029_WYG_076-18b"/>
　熈明閣仍置學士直學士待制續奉㫖仍以顯謨為<lb/>
　額　崇寜元年詔顯謨閣學士直學士待制如三閣<lb/>
　故事序位在寶文閣學士直學士待制之下　三年<lb/>
　又詔以熈寜元豐功臣圖形於顯謨閣<hi>㑹要</hi>
　學士　建中靖國元年置<lb/>
　直學士　建中靖國元年置<lb/>
　待制　建中靖國元年置<lb/>
　直閣　政和中置<lb/>
<pb n="KR3k0029_WYG_076-19a"/>
徽猷閣　大觀二年初建以蔵哲宗御集置學士直學<lb/>
　士待制<lb/>
　學士　大觀二年初置<lb/>
　直學士　大觀二年初置　待制　大觀二年初置<lb/>
　直閣　政和中置　待制　大觀二年初置<lb/>
敷文閣　紹興十年置實録院檢討朱翌申請乞建閣<lb/>
　以謹藏徽宗聖製詔閣以敷文為名<hi>中興㑹要</hi>
　置閣學士直學士待制等官<hi>職畧</hi>
<pb n="KR3k0029_WYG_076-19b"/>
　學士　紹興十年置<lb/>
　直學士　紹興十年置<lb/>
　待制　紹興十年置<lb/>
　直閣　紹興中置<lb/>
煥章閣　淳熙十五年建蔵高宗御製<lb/>
　學士　淳熈十五年置<lb/>
　直學士　淳熈十五年置<lb/>
　待制　淳熈十五年置初除劉國瑞也<lb/>
<pb n="KR3k0029_WYG_076-20a"/>
　直閣　淳熈十五年置<lb/>
華文閣　慶元二年建以奉孝宗御製置學士直學士<lb/>
　待制直閣等官<lb/>
　學士　慶元二年置<lb/>
　直學士　慶元二年置<lb/>
　待制　慶元二年置<lb/>
　直閣　慶元二年置<lb/>
貼職　祖宗以来重之有集賢殿修撰　後改右文殿<lb/>
<pb n="KR3k0029_WYG_076-20b"/>
　直龍圖閣直祕閣三等　政和四五年二浙福建諸<lb/>
　路監司郡守往往交通内官多以應奉有勞遷職遂<lb/>
　有未嘗朝覲天子因忽為待制班從官者蔡京不樂<lb/>
　　政和六年因増其目置修撰與舊為三等　曰集<lb/>
　　英殿修撰　唐張昌齡為北門修撰孫逖為集賢殿<lb/>
　　修撰修撰之名始於唐也　曰右文殿修撰　舊<lb/>
　　名集賢殿政和六年御筆集賢殿無此名祕書省<lb/>
　　殿以右文殿為名見任集賢殿修撰並改作右文<lb/>
<pb n="KR3k0029_WYG_076-21a"/>
　　殿修撰　曰祕閣修撰<hi>同上</hi>置直閣與舊為六等<lb/>
　　　曰龍圖天章寳文顯謨徽猷祕閣<hi>置人</hi>
　　<hi>見前</hi>朝廷除授自此宻矣舊貼職無雜壓<lb/>
　　至是因増至乃定為雜壓<hi>蔡絛國史外補</hi>　祥符<lb/>
　　九年以馮元為太子中允直龍圖閣<hi>㑹要</hi>直閣之<lb/>
　　名始此<hi>元傳</hi>　宋以史舘昭文舘集賢院為三舘<lb/>
　　皆寓崇文院端拱元年置祕書於崇文院以右司<lb/>
　　諫直史舘宋泌為直祕閣<hi>長編</hi>直舘直院則謂之<lb/>
<pb n="KR3k0029_WYG_076-21b"/>
　　舘職以他官兼者謂之貼職元豐以前凡狀元制<lb/>
　　科一任還即試詩賦各一而入否則用大臣薦而<lb/>
　　試謂之十舘官制行廢崇文院為祕書監建祕書<lb/>
　　閣於中自監少至正字列為職事官罷文舘直院<lb/>
　　之名獨以直祕閣為貼職皆不試而除盖特以為<lb/>
　　恩數而已　紹興十年置直敷文閣淳熈十五年<lb/>
　　置直煥章閣淳熈令自集英殿修撰至直祕閣為<lb/>
　　貼職<lb/>
<pb n="KR3k0029_WYG_076-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_076-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷十<lb/>
</p>
<p>
</p>
  </div>
</body>
</text>
</TEI>
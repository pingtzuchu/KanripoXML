<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷五十三</head> <lb/>
    <p>
<pb n="KR3k0029_WYG_119-1a"/>
欽定四庫全書<lb/>
　羣書考索後集卷五十三<lb/>
　　　　　　　　　　　　宋　章如愚　編<lb/>
　　賦稅門<lb/>
　　　田賦類<lb/>
論語哀公問於有若曰年飢用不足如之何有若對曰<lb/>
盍徹乎曰二吾猶不足如之何其徹也對曰百姓足君<lb/>
孰與不足百姓不足君孰與足<lb/>
<pb n="KR3k0029_WYG_119-1b"/>
左傳季孫欲以田賦使冉有訪諸仲尼仲尼不對而私<lb/>
於冉有曰君子之行也度於禮施取其厚事舉其中斂<lb/>
從其薄如是則丘亦足矣且子季孫若欲行而法則周<lb/>
公之典在若欲茍而行又何訪焉弗聴<lb/>
禹九等田賦<lb/>
冀田中中賦上上錯<hi>田第五賦第一錯出第二之賦</hi>
兖田中下賦貞<hi>田第六州第九賦正欲九相當</hi>
青田上下賦中上<hi>田第三賦第二</hi>
<pb n="KR3k0029_WYG_119-2a"/>
徐田上中賦中中<hi>田第二賦第五</hi>
揚田下下賦下上上錯<hi>田第九賦第七雜出第六</hi>
荆田下中賦上下<hi>田第八賦第三</hi>
豫田中上賦錯上中<hi>田第四賦第二又雜出第一</hi>
梁田下上賦下中三錯<hi>田第七賦第八雜出第七第九三等</hi>
雍田上上賦中下<hi>田第一賦第六人功少</hi>
按冀州賦上上田中中差四等盖冀帝都也百物所聚<lb/>
事事皆出於此所以賦特重於他州兖州田中下賦貞等<lb/>
<pb n="KR3k0029_WYG_119-2b"/>
九作十三載乃同者兖州水患最甚禹八年於外惟此<lb/>
州十三年乃與諸州同賦孔氏謂禹當水初平制賦各<lb/>
隨其力後必漸増不知禹於地平天成之時人工未盡<lb/>
修地力未盡闢制為貢賦之定法後雖人衆地闢賦不<lb/>
加多藏之於民以均裕民之政與後世俗括隠田之類<lb/>
異矣<lb/>
禹貢定田以九等賦亦有九等賦之髙下不與田伯當<lb/>
說者謂地有定宜而人无常功田上而賦下者人功廢<lb/>
<pb n="KR3k0029_WYG_119-3a"/>
也田下而賦上者人功修也審如是則禹之賦亦隨宜<lb/>
取之而已豈其以為定法哉九等之賦後世莫不相時<lb/>
而變通豈不為民害歟龍子曰治地莫不善於貢傷其<lb/>
法之弊也大禹之貢法雖曰校數嵗之中以為常而禹<lb/>
行之蓋自有道夏諺曰吾王不遊吾何以休吾王不豫<lb/>
吾何以助以此推之當禹之時貢法既定而又有廵狩<lb/>
之禮以省耕省歛問其疾苦休戚而觀其年之豐㓙厚<lb/>
薄以補其不足助其不給何不善之有<lb/>
<pb n="KR3k0029_WYG_119-3b"/>
禹九等貢法禹别九州任土作貢注任其土地所有定<lb/>
其貢賦之差<lb/>
兖貢漆絲篚織文<lb/>
青貢鹽絺海物惟錯岱畎絲枲鈆松怪石<lb/>
徐貢土五色羽畎夏翟嶧陽孤桐泗濵浮磬淮夷蠙珠<lb/>
暨魚厥篚𤣥纎縞<lb/>
揚貢金三品<hi>金銀銅也</hi>瑶琨<hi>美玉/</hi>篠簜齒<hi>象齒/</hi>革<hi>犀皮</hi>
羽<hi>鳥羽</hi>毛<hi>旄牛尾/</hi>惟木<hi>楩楠豫章/</hi>厥篚織貝<hi>織絹紵貝</hi>
<pb n="KR3k0029_WYG_119-4a"/>
<hi>水物</hi>厥包橘柚錫貢<hi>錫命乃貢言不常</hi>
荆貢金三品杶<hi>木名</hi>幹<hi>柘也/</hi>栝<hi>柏葉松身曰栝</hi>柏礪砥<lb/>
<hi>砥綱於礪皆磨石也</hi>砮<hi>砮石中矢鏃/</hi>丹<hi>朱顔/</hi>惟箘簵<hi>美</hi>
<hi>竹</hi>楛<hi>中矢幹/</hi>三邦底貢厥名<hi>三物皆出雲夢之澤近澤</hi>
<hi>三國常置貢之其名天下稱善</hi>包<hi>橘柚也/</hi>匭<hi>匣也/</hi>菁<hi>菁</hi>
<hi>以為菹</hi>茅<hi>茅以縮酒/</hi>厥篚𤣥纁<hi>此州染𤣥纁色善故貢</hi>
<hi>之</hi>璣<hi>珠類/</hi>組<hi>綬類/</hi>九江納錫大龜<hi>尺二寸曰大龜</hi>
豫貢漆枲絺紵篚纎纊<hi>細錦也</hi>錫貢磬錯<hi>治玉曰錯治</hi>
<pb n="KR3k0029_WYG_119-4b"/>
<hi>磬錯</hi>
梁貢璆<hi>玉名</hi>鐵銀鏤砮磬熊羆狐狸織皮<hi>貢四獸之皮</hi>
<hi>織金罽</hi>
雍貢球琳<hi>皆玉名</hi>琅玕<hi>石似玉</hi>
禹貢一書有貢有賦賦出於田而貢則因地所有而不<lb/>
責其所无非賦之外又有貢也<hi>周官角人羽人以齒角</hi>
<hi>羽以當邦賦亦此意</hi>故其書揔謂之貢孟子曰夏后氏<lb/>
五十而貢盖以田賦亦謂之貢也然而八州皆有貢惟<lb/>
<pb n="KR3k0029_WYG_119-5a"/>
冀州无貢以畿内王之所食時歛其賦而曰非所謂貢<lb/>
也邦國有嵗之常貢春入貢是也是以禹貢之言五服<lb/>
其畿内五百里謂之甸服百里賦納緫二百里納銍三<lb/>
百里納秸服四百里粟五百里米皆謂田賦輕重之别<lb/>
也其外侯服綏服荒服則不言賦盖取之諸侯而貢之<lb/>
天子天子有常法以受其貢而已　所謂貢者皆隨地<lb/>
之所產如揚之橘柚荆之大龜必待錫命而後貢示非<lb/>
常用之物其取田賦皆不過什一此虞夏貢賦之大略<lb/>
<pb n="KR3k0029_WYG_119-5b"/>
也<lb/>
禹五服之圖<lb/>
禹定九州量逺近制五服任土作貢分田定稅十一而<lb/>
賦萬國以康故天子之國内五百里甸服<hi>為天子服里</hi>
<hi>田</hi>百里賦納揔<hi>禾藁曰揔供飼馬/</hi>二百納銍<hi>銍刈為禾</hi>
<hi>穗</hi>三百里納秸服<hi>秸槀也服槀役</hi>四百里粟五百里米<lb/>
<hi>所納精者少麤者多</hi>
其外五百里曰侯服<hi>侯候也斥候而服事</hi>百里采<hi>供王</hi>
<pb n="KR3k0029_WYG_119-6a"/>
<hi>事不王一</hi>二百里男邦<hi>男任也/</hi>三百里諸侯<hi>同為王者</hi>
<hi>斥候</hi>　又其外五百里曰綏服<hi>服王者之政教</hi>三百里<lb/>
揆文教<hi>度王者文教而行之</hi>二百里奮武衛<hi>奮武衛天</hi>
<hi>子所以安也</hi>　又其外五百里曰要服<hi>要束以文教</hi>三<lb/>
百里夷<hi>守平常之法</hi>二百里蔡<hi>蔡法也法三百里而差</hi>
<hi>簡</hi>　又其外五百里曰荒服<hi>言荒又簡略/</hi>三百里蠻<hi>以</hi>
<hi>文徳蠻來之不制以法</hi>二百里流<hi>流移也言政教隨其</hi>
<hi>俗</hi>
<pb n="KR3k0029_WYG_119-6b"/>
商助法<lb/>
殷以天子之地百里之内以供官千里之内曰甸以為<lb/>
御千里之外曰流設方伯以為属公田藉而不稅七十<lb/>
而助是以其求也寡其供也易降及辛紂暴虐厚賦以<lb/>
實鹿臺大歛以積巨橋<lb/>
周武王貢法<lb/>
武王伐商而有天下發其財散其粟於是分九畿<lb/>
侯畿貢祀物　甸畿貢嬪物<hi>任嬪以女事貢布帛</hi>　男<lb/>
<pb n="KR3k0029_WYG_119-7a"/>
畿貢器物<hi>任工以飭材事</hi>　采畿貢服物<hi>絲纊也</hi>　衛<lb/>
畿貢財物<hi>龜貝之具</hi>　蠻畿夷畿貢貨物<hi>絲采</hi>　鎮畿<lb/>
番畿以其所貴寳為贄<lb/>
成周國中之征<lb/>
司徒之職以嵗時登其夫家之衆寡辨其可任者國中<lb/>
自七尺以及六十野自六尺以及六十有五皆任之其<lb/>
舍者國中貴者賢者能者服公事者老者疾者皆舍以<lb/>
嵗時入其書<lb/>
<pb n="KR3k0029_WYG_119-7b"/>
成周任地之法<lb/>
凡任地國宅无征園㕓二十而一近郊十一逺郊二十<lb/>
而三甸稍縣都皆无過十二唯漆林之征二十而五凡<lb/>
宅不毛者有里布田不耕者出屋粟凡民无職事者出<lb/>
夫家之征<hi>不毛謂不樹桑麻也罰以二十五家之泉空</hi>
<hi>五者罰以三家之稅夫税者百畝之稅凡稅者出士徒</hi>
<hi>車輦給繇役</hi>國中及四郊之人民六十之數以任其力<lb/>
待其政令以時徵其賦<lb/>
<pb n="KR3k0029_WYG_119-8a"/>
成周任民之法<lb/>
任農以耕事貢九榖　任圃以樹事貢草木　任工以<lb/>
飭材事貢器物　任商以市事貢貨賄　任牧以畜事<lb/>
貢鳥獸　任嬪以女事貢布帛　任衡以山事貢其物<lb/>
　任虞以澤事貢其物<lb/>
成周立賦稅之名<lb/>
因其比鄰以五人為伍五伍為兩四兩為卒五卒為旅<lb/>
五旅為師五師為軍以起軍旅以作田役凡役人嵗不<lb/>
<pb n="KR3k0029_WYG_119-8b"/>
過三日任其土所以紀地宜也分五服設九畿所以别<lb/>
逺近也五人為伍所以知衆寡也因井廬以定賦税謂<lb/>
公田什一及工商衡虞之人也賦謂供車馬兵甲七徒<lb/>
之役充實府庫賜予之用稅給社稷宗廟百神之祀天<lb/>
子奉養百官禄食庶事之費皆因其所工不求其所絀<lb/>
農人納其穫工女効其職是以黔首安本而易贍農足<lb/>
而工有餘也<lb/>
成周九賦九式九貢之法<lb/>
<pb n="KR3k0029_WYG_119-9a"/>
周公作周官而理財之法益詳以九賦歛財賄<hi>邦中四郊</hi>
　<hi>邦甸</hi>　<hi>家削/</hi>　<hi>邦縣/</hi>　<hi>邦都/</hi>　<hi>闗市/</hi>　<hi>山澤/</hi>　<hi>幣餘</hi>
以九式均節財用<hi>祭祀</hi>　<hi>賔客/</hi>　<hi>䘮荒/</hi>　<hi>羞服/</hi>　<hi>工事</hi>
　<hi>幣帛</hi>　<hi>芻秣/</hi>　<hi>匪頒/</hi>　<hi>好用</hi>
以九貢致邦國之用<hi>祀貢</hi>　<hi>嬪貢/</hi>　<hi>器貢/</hi>　<hi>幣貢/</hi>　<hi>材</hi>
<hi>貢</hi>　<hi>貨貢/</hi>　<hi>服貢/</hi>　<hi>斿貢/</hi>　<hi>物貢</hi>
皆属於天官冡宰小宰致邦國九貢九賦九式之貳以<lb/>
均節財用又有太府受其貨賄之入凡頒財以法式授<lb/>
<pb n="KR3k0029_WYG_119-9b"/>
之外府掌邦布之出入以待邦之用内府掌貢賦之貨<lb/>
賄以待邦之大用職内則掌邦賦之入職嵗則掌邦賦<lb/>
之出其理財之官可謂衆矣<lb/>
貢助徹之名<lb/>
孟子夏后氏五十而貢商人七十而助周人百畝而徹<lb/>
其實皆什一也　古之取民貢助徹三法而已校數嵗<lb/>
中以為常是為貢一井之地八家皆私百畝同治公田<lb/>
是為助不為拘俟嵗之成通以什一之法取於百畝是<lb/>
<pb n="KR3k0029_WYG_119-10a"/>
為徹<hi>吕東莱</hi>
夏后氏五十而貢商人七十而助周人百畝而徹徹者<lb/>
徹也盖兼貢助而通也方里而井井九百畝八家皆私<lb/>
百畝其中謂公田所謂九一而助也國中什一使自賦<lb/>
則用貢法矣此周人所謂徹也<lb/>
魯宣税畝<lb/>
魯宣十五年初稅畝公羊傳曰初者何始也稅畝者何<lb/>
履畝而税也初稅畝何以書譏何譏尔譏始履畝藉古<lb/>
<pb n="KR3k0029_WYG_119-10b"/>
者曷而稅也何譏乎始履畝而稅古者什一也為什一<lb/>
而藉什一天下之中正也什一而頌聲作矣左氏之非<lb/>
私也杜預云公田之法十取其一今又履其餘畝復十<lb/>
取其一故哀公曰二吾猶不足遂以為常故曰初<lb/>
成公丘甲<lb/>
左傳成公元年三月作丘甲　<hi>周禮九夫為井四井為</hi>
<hi>邑四邑為丘十六井出戎馬一疋牛三頭四丘為甸甸</hi>
<hi>六十四井出長轂一乗戎馬四匹牛十三頭甲士三人</hi>
<pb n="KR3k0029_WYG_119-11a"/>
<hi>歩卒七十二人此甸所賦今魯為齊難議重斂</hi>
哀公田賦<lb/>
哀公十二年春用田賦　<hi>田謂一井之田賦者歛取其</hi>
<hi>財物也言用田賦者漢家分民賦以田為率矣</hi>　<hi>言井</hi>
<hi>者城郭里巷亦有井嫌悉賦之禮税民公田不過什一</hi>
<hi>軍賦十井不過一乗哀公外慕强呉空盡國儲故復用</hi>
<hi>田賦過什</hi>
魏文增賦<lb/>
<pb n="KR3k0029_WYG_119-11b"/>
孝公十二年初為賦納商鞅説壊井田開阡陌制貢賦<lb/>
之法<lb/>
始皇収大半之賦<lb/>
始皇建守罷侯貴以自奉提封之内撮粟尺布一夫之<lb/>
役盡專於已徂春歴秋徃還萬里是所得者至寡所失<lb/>
者至大人用無聊海内咸怨夫夏之貢殷之助周之藉<lb/>
皆十而取一盖因地而税秦則不然舍地而税人故地<lb/>
數夫盈其税必備是以貧者辭賦役而逃逸富者務兼<lb/>
<pb n="KR3k0029_WYG_119-12a"/>
并而自若加之以内興功作外攘夷狄収大半之賦發<lb/>
閭左之戍竭天下之資財以奉其政猶未足以贍其欲<lb/>
也二世承之不變其失反更益之海内愁怨遂用潰畔<lb/>
漢田租<lb/>
田有租非古法也自阡陌行而田始有租矣秦初収天<lb/>
下大半之賦漢氏興而量吏禄度官用以賦民於是十<lb/>
五税其一文帝世始時行賜租之令至十三年之六月<lb/>
乃盡除而不収焉及景帝元年始行半租之令至其明<lb/>
<pb n="KR3k0029_WYG_119-12b"/>
年則又有三十稅一之令矣故終漢家皆三十稅一者<lb/>
自景帝始乎其後雖有權益田稅之說而竟不行然亦<lb/>
衰世之政歟要之漢田大率以寛租為意故流民免而<lb/>
新田則稍入運租之民又時貸焉若夫田租之外又有<lb/>
藁稅又有計百物之銖兩則其弊政也<lb/>
十五税一减田租十五税一鄧展注曰漢家初十五税<lb/>
一儉於周十税一也中間廢今復云也如淳曰秦作阿<lb/>
房之宫収大半之賦遂行至此乃復十五税一師古曰<lb/>
<pb n="KR3k0029_WYG_119-13a"/>
鄧説是也<hi>惠紀</hi>　漢興民失作業天下既定民无蓋藏<lb/>
髙帝於是輕田租十五税一量吏禄度官用以賦於民<lb/>
賜租文帝二年詔云今兹親率羣臣農以勸之其賜天<lb/>
下民今年田租之半　十二年詔曰且吾農民甚苦而<lb/>
吏莫之省將何以勸焉其賜八年農民田租之半<hi>並文</hi>
<hi>紀</hi>　宣帝甘露二年賜民无出今年租　本始元年五<lb/>
月賜天下租税勿収<hi>並宣紀</hi>
除租文十三年六月詔曰農有租税之賦其除田之租<lb/>
<pb n="KR3k0029_WYG_119-13b"/>
稅<hi>文紀</hi>　景帝元年令半田租<hi>本紀</hi>
三十税一孝景二年令民半出田租三十而稅一也<hi>食</hi>
<hi>貨</hi>莽下令曰漢代减輕田租三十而税一常有更賦疲<lb/>
癃咸出而豪民分田却假厥名三十實税五也<lb/>
權益田園税成帝賜方進朕惟往時之用與今一也君<lb/>
不量多少奏一切增賦税城郭堧及園田過更張晏注<lb/>
曰一切權時也堧城郭旁地園田入多益其税也<hi>翟方</hi>
<hi>進傳</hi>
<pb n="KR3k0029_WYG_119-14a"/>
貲不過三萬免平帝時天下民貲不滿二萬及被灾之<lb/>
郡不滿十萬勿租稅<lb/>
行所過免元封元年行所廵至博奉髙蛇丘歴城亢父<lb/>
民田租逋賦貨已除　四年賜汾隂夏陽中都三縣及<lb/>
楊氏毋出今年租賦太初四年夏四月赦天下行所過<lb/>
毋出田租<hi>本紀</hi>　神爵元年詔賜行所過毋出田租<hi>宣</hi>
<hi>紀</hi>初元四年三月幸河東祠后土所過毋出租賦　永<lb/>
光元年幸甘泉郊泰畤所過毋出租賦<hi>元紀</hi>　永始四<lb/>
<pb n="KR3k0029_WYG_119-14b"/>
年幸河東祠后土賜所過毋出田租<hi>成紀</hi>
初郡免武帝時初置郡十七以其故俗治無賦稅<hi>食貨</hi>
灾郡免元帝時于定國爲丞相責以職事曰民田有灾<lb/>
害吏不肯除収趣其租以故重困<hi>定國傳</hi>　昭帝即位<lb/>
二年秋八月詔曰往年灾害多今年蠶麥傷毋令民出今<lb/>
年田租<hi>昭紀</hi>　本始三年大旱郡國旱甚者民毋出租<lb/>
稅<hi>宣紀</hi>　四年詔地震破壞甚者勿収賦租　元康二<lb/>
年五月詔令郡國被灾甚者毋出今年租稅<hi>並宣紀</hi>
<pb n="KR3k0029_WYG_119-15a"/>
初元元年關東穀不登民多困乏令郡國被灾害甚者<lb/>
毋出租稅　二年詔郡國被地動灾甚者毋出租賦<hi>並</hi>
<hi>元紀</hi>　建始元年十二月郡國被灾什四以上毋収田<lb/>
租<hi>成紀</hi>　哀帝詔他郡國灾害十四以上民貲不滿十<lb/>
萬皆毋出今年租賦　平帝時天下被灾之郡不滿十<lb/>
萬勿收租税<hi>本紀</hi>
給軍免二年蜀漢民給軍事勞苦勿復租稅二嵗<lb/>
假田免初元元年江海陂湖園池属少府者以假貧民<lb/>
<pb n="KR3k0029_WYG_119-15b"/>
勿租賦<lb/>
新田稍入武帝時河東渠田廣予越人令稍入稍漸也<lb/>
貸逋租成帝建始二年諸逋租賦所振貸勿収又河平<lb/>
四年<hi>成紀</hi>
藁稅已奉穀租又出藁稅<hi>貢禹傳</hi>
田稅外有雜稅除其租銖之律師古曰租稅之法皆依<lb/>
田畝不雜計百物之銖兩<hi>貢禹</hi>
漢山澤園池稅<lb/>
<pb n="KR3k0029_WYG_119-16a"/>
古者山澤與民共財而臺池苑囿之與民共樂芻蕘雉<lb/>
兔皆得以往者亦以天地之財非人主所得私也而所<lb/>
謂虞衡之設者要以理之使不咈生之使不息以為天<lb/>
下不可勝用而已此所謂禁民為非之義也舉而税之<lb/>
其自戰國之君始乎殺郊闗之麋鹿如殺人之罪據天<lb/>
地之有以私人主之身而又立法以征之與民共財此<lb/>
意其替矣哉　漢之山澤園池之租本以給供養而少<lb/>
府掌之其後倣古虞衡之意而置水衡方始取少府之<lb/>
<pb n="KR3k0029_WYG_119-16b"/>
所謂山林苑囿之稅而付水衡以平之然他日猶有江<lb/>
海陂池属少府者而海丞果丞猶掌之於少府之下則<lb/>
亦盡之也惟文帝時稍弛其賦而後世猶有増益其稅<lb/>
而故為六筦之令其増預行廢固有時節<lb/>
少府掌山海池澤稅百官表少府掌山海池澤之稅以<lb/>
給供養師古注曰大司農供軍國之用少府以養天子<lb/>
也　山林池苑稅水衡都尉應劭曰古山林之官曰衡<lb/>
掌諸池苑故稱水衡師古曰衡平也主平其稅入又曰<lb/>
<pb n="KR3k0029_WYG_119-17a"/>
水衡掌山林苑池<lb/>
海丞果丞平帝時置少府海丞各一人師古曰海丞主<lb/>
海税果丞主果實<lb/>
弛賦文帝時六年大旱蝗令諸侯無入貢弛山澤　取<lb/>
出澤者有税初設六筦之令諸采取名山澤衆物者税<lb/>
之<hi>王莽</hi>
魏武帝初平袁氏以定鄴都令収田租以粟四升户絹<lb/>
二疋綿二斤餘皆不得擅與<lb/>
<pb n="KR3k0029_WYG_119-17b"/>
晉食貨志晉武帝平呉之後制户調之式丁男之户嵗<lb/>
輸絹三疋綿三斤及女次丁男為户者半輸　晉成帝<lb/>
時權賦民男丁嵗穀三斛女半之疾病又半之户調絹<lb/>
不過數丈綿數兩事少役希民多富實新附者皆給復<lb/>
除<hi>通鑑</hi>
北齊田制未娶者輸半衣租調有妻者輸一床無者半<lb/>
床陽翟一郡户至數萬籍多無妻有司劾之帝不許由<lb/>
是奸欺尤甚户口租調十已六七清河三年定令乃率<lb/>
<pb n="KR3k0029_WYG_119-18a"/>
以十八人受田輸租調二十充兵六十免租役六十六<lb/>
還田免租調率人一床調絹一匹綿八兩凡十斤綿中<lb/>
折一斤作絲墾租二石義租五斗奴婢準良人之半牛<lb/>
調二丈墾租一斗義租五升墾租送臺其義租納郡以<lb/>
備水旱<lb/>
後周文帝覇府初開制司賦掌賦均之政令凡人自十<lb/>
八至六十四與輕疾者皆賦之其賦之法有室者嵗不<lb/>
過絹一匹綿八兩粟五斛丁者半之其丱桑土有室者<lb/>
<pb n="KR3k0029_WYG_119-18b"/>
布一匹麻十斤丁者又半之豐年則全賦中年半之下<lb/>
年一之皆以時徵焉若艱㓙札則不徵其賦司徒掌力<lb/>
役之政令凡人自十八至五十九皆任力役豐年不過<lb/>
三旬中年則二旬下年則一旬起徒役無過家一人<hi>通</hi>
<hi>典</hi>
唐制髙祖太宗初制為租庸調法田制二百四十歩為<lb/>
畝三百為頃男年十八已上人一頃八十畝為口分二<lb/>
十畝為永業凡受田者丁嵗輸粟二斛稻三斛謂之租<lb/>
<pb n="KR3k0029_WYG_119-19a"/>
丁隨鄉所出嵗輸絹二匹輸絁二丈布加五之一綿三<lb/>
兩麻三斤丱蠶鄉則輸銀十四兩謂之調用人之力嵗<lb/>
二十日閏加二日不役者日為絹三尺謂之庸水旱霜<lb/>
蝗耗十四者免租桑麻盡者免調田耗十之六者免租<lb/>
調耗七者諸役皆免租以斂穫險易遠近為差庸調輸<lb/>
以八月發以九月同時輸者先逺民皆自槩量州府嵗<lb/>
市土所出為貢<lb/>
還買地𤣥宗開元中頒租庸調法於天下好不過精惡<lb/>
<pb n="KR3k0029_WYG_119-19b"/>
不至濫於是詔買者還地而罰之<lb/>
括羨田是時天下户未嘗升降監察御史宇文融獻䇿<lb/>
括籍户口羨田逃户自占者給復五年每丁稅錢千五<lb/>
百以攝御史分行括實陽翟尉皇父景上書言其不可<lb/>
𤣥宗方用融乃貶景諸道所括客户八十餘萬田亦稱<lb/>
是州縣給㫖張虚數以正田為羨編户為客嵗終籍錢<lb/>
數百萬緡　初租庸調之法以人丁為本自開元以後<lb/>
天下户籍乆不更迭丁口轉死田畝賣易貧富升降不<lb/>
<pb n="KR3k0029_WYG_119-20a"/>
實其後國家侈費無節盜起兵興財用益屈租庸調法<lb/>
弊壞自代宗時始以畝定稅而歛以夏秋大厯元年詔<lb/>
流民還者給復二年田園盡則授以法田天下苗一畝<lb/>
稅錢十五以國急不及秋方苗青則征之號青苗錢又<lb/>
有地頭錢每畝二十通名青苗錢　徳宗時趙賛請以<lb/>
諸道律㑹置吏閱商賈錢每緡税錢二十竹木茶漆稅<lb/>
十之一以贍常平復請稅間架筭除陌而民益怨及涇<lb/>
原兵反皆罷之　陸贄說徳宗曰請革其大甚者大畧<lb/>
<pb n="KR3k0029_WYG_119-20b"/>
有六一曰國家賦稅之法曰租曰調曰庸其取法逺其<lb/>
歛財均其役人固有田則有租有家則有調有身則有<lb/>
庸天下之法均一雖轉死莫容其奸故人無恤心又曰<lb/>
榖帛人所為也錢貨官所為也人所為者租稅取焉官<lb/>
所為者賦歛捨焉國朝著令稅出租庸出絹調出繒纊<lb/>
布麻葛嘗禁人鑄錢而以錢為賦徳宗終不聽　徳宗<lb/>
相楊炎遂作兩税法夏稅無過六月秋稅無過十一月<lb/>
置兩稅使以揔之户無主客以居為簿人無下中以貧<lb/>
<pb n="KR3k0029_WYG_119-21a"/>
富為差商稅三十之一與居者均役曰稅視大厯十四<lb/>
年墾田之數為定遣黜陟使按比諸道丁產等級免鰥<lb/>
寡孤獨不濟者敢有加歛以枉法論税法既行民力未<lb/>
及寛方鎮合從而叛用益不給而借商之令出矣<lb/>
分三賦憲宗分天下之賦以為三一曰上供二曰送使<lb/>
三曰留州宰相裴洎又令諸道節度觀察調費取於所<lb/>
治州不足則取於属州而属州送使之餘與其上供者<lb/>
皆輸度支<hi>唐志</hi>
<pb n="KR3k0029_WYG_119-21b"/>
本朝税賦有四品<lb/>
穀之品五<hi>稻麥黍禾菽雜子</hi>帛之品十<hi>羅綾絁絲綿紬</hi>
<hi>布等共十</hi>金鐵之品六<hi>金銀鐵銅鑞鉛錢等</hi>物產之品<lb/>
六<hi>六牲齒革羽毛齒州萊</hi>
均租太宗至道三年勅應天下荒田許民請射開耕不<lb/>
計嵗月未議均稅直俟人户開耕勝任起稅即於十分<lb/>
之内定二分為永額<hi>出垂拱元龜</hi>　真宗祥符六年上<lb/>
言者謂天下曠土甚多請差官檢括上曰今天下賦稅<lb/>
<pb n="KR3k0029_WYG_119-22a"/>
不均豪富形勢之家田多租少貧弱之户地薄租重實<lb/>
為憾事<hi>寳訓</hi>
蠲租太祖開寳六年詔廣南州縣嵗輸米稅舊每石加<lb/>
率錢一百六十令每石止十文餘並放　髙宗紹興二<lb/>
年詔書可將建康四年應在前殘租積欠除形勢及官<lb/>
户州縣公人外餘不問有無專法一切蠲除　又二十<lb/>
九年詔書諸路人户積年欠負昨郊祀赦文放至二十<lb/>
五年今將二十六年二十七年分第四等人户所欠夏<lb/>
<pb n="KR3k0029_WYG_119-22b"/>
秋租稅和買丁產諸色官物並與除放<hi>聖政</hi>　夀皇凡<lb/>
郊恩明堂赦皆放第五等户欠租<lb/>
寛閒田之税　髙宗紹興二年詔曰昨詔諭淮東八郡<lb/>
人户佃田并免二年租稅將來合行權納之嵗可止據<lb/>
當年已種頃畝計數起納其後逐嵗添展墾闢到田畝<lb/>
亦據實數添納庶人户曉然易以安業如或州縣過數<lb/>
催追並依違制之罪仍許人户越訴<hi>聖政</hi>
孝宗淳熙元年劄子竊見兩淮自經踐蹂以來都國殘<lb/>
<pb n="KR3k0029_WYG_119-23a"/>
弊田畝荒蕪長民之吏不以勞來安集之政為先是以<lb/>
寛恤之詔今尚勤九重之軫念夫為民病者莫甚於根<lb/>
括田畝而重増租稅何者兩淮之地異時率多荒梗彼<lb/>
四方之民指規嵗棄鄉井而樂於遠至者以地利厚而<lb/>
官賦輕雖勞不憚方其請射之初實久廢不耕之地未<lb/>
暇計其畝歩積以嵗月盡力墾闢方稍獲利其勤若亦<lb/>
甚矣比年以來州縣見民間漸次成業以其不無寛剰<lb/>
之數每行括責復増征歛其實公家所得至微而令民<lb/>
<pb n="KR3k0029_WYG_119-23b"/>
煩擾不安甚非撫字惠養之意淮甸之間民非土著平<lb/>
時極意存恤猶恐不能寧居一或擾之則率而之他矣<lb/>
此地之所以不加闢民之所以不加多也近者朝廷行<lb/>
下湖北路闢墾荒田不許通檢仰見聖徳矜念元元之<lb/>
意又况兩淮之地與湖北事不同先宜存撫欲望聖慈<lb/>
令兩淮湖北已得指揮今後民户墾闢田畝止令送納<lb/>
舊稅不得剏法増添庶幾民被實惠漸成富實奉聖㫖<lb/>
依準<lb/>
<pb n="KR3k0029_WYG_119-24a"/>
緩下限之租又八年劄子竊見今州縣催科之責皆在<lb/>
縣令得人彼固自有處若非其人其權盡出於胥吏之<lb/>
徒多䕶其黨且如監司州郡人吏有產者未嘗納官物<lb/>
假使納破未嘗足數蓋縣邑之庇也至於縣邑人吏又<lb/>
復自庇又各庇其親黨拖欠官物嵗嵗有之豈獨此哉<lb/>
攬納等人攬民户錢物在已不盡以輸官例是計㑹鄉<lb/>
司互相蒙蔽而鄉司等人亦復與之為市膠固深結牢<lb/>
不可破此两色者所欠稅賦初未嘗足祥符三年郊赦<lb/>
<pb n="KR3k0029_WYG_119-24b"/>
與夫水旱異恩放至某年則彼固皆脱然無累矣至於<lb/>
貧民下户初未嘗沾尺寸升斗之恩故朝廷實恵悉為<lb/>
虚文者良由此蓋有說彼縣邑催科既庇其大者雖多<lb/>
不問乃治其小者至絲粟不貸安得有隔嵗不納者乎<lb/>
故小民所欠尺寸升合往往出引追逮絡繹道路不問<lb/>
其數多少與已納未納並行决撻流血盈庭所不堪聞<lb/>
又分委佐官謂之比校所欠税户纍纍枷錮口無漿飯<lb/>
而身被楚毒往往狼狽而死倚郭大邑大抵如是人不<lb/>
<pb n="KR3k0029_WYG_119-25a"/>
為怪而况山僻小邑又可知已然則和氣安得不傷水<lb/>
旱安得不作臣愚以為宜令州縣索簿㸃對有人吏之<lb/>
不納攬户之不輸者並行斷罪即時監納仍出榜令人<lb/>
陳吿至扵下户所欠稅賦夏稅二尺以下苗米一斗以<lb/>
下令各縣不得追呼及行决撻如此則所欠多者不得<lb/>
容隱所欠少者庶免追擾矣夏稅二尺以下苗米一斗<lb/>
以下止是數百文上下錢利害又自各有大保長催納<lb/>
必不至拖少臣所以致免其追呼决撻者有利於民無<lb/>
<pb n="KR3k0029_WYG_119-25b"/>
損於官故也令夏稅未及下限苗米亦未及下限苗亦<lb/>
未起催朝廷約束政可施行㐲望聖慈以臣所言利病<lb/>
行下州縣仍令監司太守覺察所部有催科不擾撫字<lb/>
有方者具實薦聞有催科煩擾為害小民者以名申奏<lb/>
庶幾州縣之間有所懲勸不至循習以傷和氣聖㫖依<lb/>
禁受納情弊仁宗慶厯七年四月二十三日臣寮上言<lb/>
竊見諸路轉運司廣要出剰求媚於上民之輸租已是<lb/>
大半之賦厚有加耗謂之潤官江西諸州軍體例百姓<lb/>
<pb n="KR3k0029_WYG_119-26a"/>
納米一石出剰一斗徃徃有聚斂之臣加耗之外更要<lb/>
一斗以萬數積累則所聚之數不少且江西路嵗百萬<lb/>
石為准若每石米一斗以百萬石出剰已及十萬石米<lb/>
數若在民間米價必不至騰貴一旦於民間取十萬耗<lb/>
入官則民下必食貴米理為均然此只粗引一路之弊<lb/>
如此况天下之廣其弊可知臣願陛下閱其奏目或有<lb/>
横加收斂以為出剰乞賜貶黜使民知陛下之意上諭<lb/>
之曰古稱聚斂之臣過於盗賊今如此掊斂是與朕結<lb/>
<pb n="KR3k0029_WYG_119-26b"/>
怨於民也遂下諸路止禁之<lb/>
髙宗紹興元年即位赦文内云比來州縣受納稅賦務<lb/>
加槩量以規出剰可並行禁止　紹興七年進呈論諸<lb/>
路和采米加耗太多如饒州一石至収四斗下提刑司<lb/>
體究上曰郡守謂誰候體究得實當痛與懲戒　二十<lb/>
四年進呈臣寮言諸路州縣受納物帛官吏作弊邀難<lb/>
人户將中程好物沮抑不受至用柿油等退印損壞縱<lb/>
容攬子多取民錢將紕疎之物納官上察其為民害命<lb/>
<pb n="KR3k0029_WYG_119-27a"/>
有司申嚴見行條法行下令監司御史臺次第糾劾民<lb/>
有越詞者聴之<hi>聖政</hi>　淳熙四年勅訪聞諸路州縣月<lb/>
納人户苗米徃徃過數多収斗面顯是違法重困民力<lb/>
四月六日三省同奉聖㫖令諸路監司常切約束覺察<lb/>
如有違戾去處按劾以聞<lb/>
哲宗輕重太祖開寳八年詔紬絹不滿疋許納價錢仁<lb/>
宗慶厯六年詔諸路轉運司夏秋折賣自今於未納半<lb/>
年前榜諭之<lb/>
<pb n="KR3k0029_WYG_119-27b"/>
紹興二十六年上宣諭曰前日臣寮有論川中折帛錢<lb/>
太重絹一疋私直不及五千而官估則取十千他物率<lb/>
皆稱是去嵗裕民所蠲减價直不過一千而已須量與<lb/>
减損若只令行下看詳未濟事不若便劄與四川總領<lb/>
司令契勘合蠲减數目申朝廷庶幾民受實惠<hi>聖政</hi>
减上供數目建炎元年即位赦文内云上供悉有常數<lb/>
後因臣寮奏請嵗有増加不勝其弊仰諸路轉運司開<lb/>
具祖宗上供舊制及増添數目聞奏當損以舒民力<lb/>
<pb n="KR3k0029_WYG_119-28a"/>
三年知婺州蘇遲乞奏减年額上供羅上問祖宗額幾<lb/>
何輔臣對皇祐編勅一萬匹問今幾何輔臣指遲奏言<lb/>
五萬八千七百九十七匹上驚歎曰民將何堪時遲奏<lb/>
乞减半上曰盡依皇祐法輔臣奏今用度與祖宗時不<lb/>
同上復曰與减二萬匹併八千有餘今數因著為定制<lb/>
仍令給以本錢<hi>聖政</hi>
詔令監司通融州縣淳熙六年三月御筆手詔朕躬節<lb/>
儉以先天下無暴征無苛取期吾元元躋於富庶之域<lb/>
<pb n="KR3k0029_WYG_119-28b"/>
郡國之間宜若公私交裕矣今顧不然豐年樂嵗中外<lb/>
少事或未免於匱乏州廹於縣縣廹於民其故安在無<lb/>
乃賦入寡而用費衆歟吏二千石有能有不能歟將輕<lb/>
費妄用莫知撙節歟汝等得不深思視所部為一家周<lb/>
知其經費而通融其有無廉察其能否而裁抑其耗蠧<lb/>
數者備矣郡計何患乎不足郡計足則属邑寛属邑寛<lb/>
則民力裕則吾宵旰之慮釋國有信賞於汝何吝若乃<lb/>
有餘者取之不足者聽之逮其乏事然後從而劾之斯<lb/>
<pb n="KR3k0029_WYG_119-29a"/>
亦晩矣是則黜陟之行奚獨郡守而已諸道轉運其明<lb/>
知朕意<lb/>
漕臣條具州縣取民色目劄子臣恭覩今年三月二十<lb/>
四日親手詔曰豐年樂嵗中外少事或未免於匱乏州<lb/>
廹於縣縣廹於民其故安在故分道置臺寄耳目於爾<lb/>
漕臣職當計度欲其計一道盈虚而經度之也職當按<lb/>
察欲其早正奏定毋使病民也聖意惻怛何其知民疾<lb/>
苦如是之深切也臣久在州縣粗知色目試論其所以<lb/>
<pb n="KR3k0029_WYG_119-29b"/>
然大率守令下車未循民事首請属邑督責財賦必欲<lb/>
如數遵依方許還邑此之謂獻助錢又不測委郡丞職<lb/>
幕官乍邑㸃檢責辦邑官認寢錢制抑無為有増少為<lb/>
多此之謂剛刷錢二稅就州輸納創為色目既倍収合<lb/>
耗重價折科又刷具合令就整一寸納一尺一合納一<lb/>
升謂之畸令錢酒稅不照用祖額止從重數謂之逓年<lb/>
課利錢至於催到上供錢物之類申發鈔狀到州多行<lb/>
截留先填舊欠别行催發謂之改鈔錢及當支散春衣<lb/>
<pb n="KR3k0029_WYG_119-30a"/>
賜抛降數目拘催謂之軍衣錢又有無額經總制補<lb/>
虧州用之類不一而足籍為定數按月解發曰板帳<lb/>
曰綱目曰格目又有所謂月樁并青冊子錢所在州縣<lb/>
名雖不同是皆州廹於縣之色目也督促之期急於星<lb/>
火每月輸委丞簿尉催發稍有所虧動輒監繫大率不<lb/>
過敦請上户勸誘預借非理科罰籍沒家產積欠既放<lb/>
而復催常賦已足而重納寄納官庫少有給還理索賷<lb/>
到納官例多乾沒和買役錢嵗有定額今平江諸邑無<lb/>
<pb n="KR3k0029_WYG_119-30b"/>
故追索人户砧基簿驅磨虚具失納和買役錢監催三<lb/>
年六科人户遇有交易方可買契今台州諸邑則有預<lb/>
借稅契錢候有契日銷還甚者多賣於人價増數倍應<lb/>
詞訟及胥吏行遣供責必勒令責買方與受理此風則<lb/>
江西盛行又有年計廣造惡酒應皂𨽻行舖僧道倡優<lb/>
皆無幸免此風則秀州尤甚是皆將廹於民之色目也<lb/>
臣欲乞自今以徃取見州縣逓年収支之數量其入以<lb/>
為出凡縣道匱乏當自州郡假借苗税容其從便輸納<lb/>
<pb n="KR3k0029_WYG_119-31a"/>
酒税使之隨宜措置少寛其積欠凡州縣財無渗漏有<lb/>
餘贏者則照對文厯申朝廷不可作寛剰而刷不可作<lb/>
羨餘而獻雖牋目之數未能遽革其間有名無實不便<lb/>
於民違戾三尺如前所陳必痛行蠲除或守令有愛民<lb/>
之實則使之論薦其並縁為姦者按劾上聞如此則奉<lb/>
行詔㫖裁抑其耗蠧也七月十七日奉聖㫖令諸路漕<lb/>
臣約束所部不得違矣如有科擾之處即具名按劾<lb/>
漕臣失覺察亦重寘典憲<lb/>
<pb n="KR3k0029_WYG_119-31b"/>
修貢籍之利淳熙四年户部侍郎韓彦古劄子奏天下<lb/>
貢賦之籍朝廷不能盡知州縣所入之虚實州縣不能<lb/>
必知百姓所輸之多寡所謂帳目者皆臨時以應故事<lb/>
而已是以州縣可以欺民間而恣其所欲朝廷不能制<lb/>
州縣盈虚之數且當取於百姓迺薄鈔所書之數而此<lb/>
外巧立名色大率増倍今朝廷所憑者州郡之帳籍州<lb/>
郡所憑者縣鄉之胥吏多寡任情輕重無制隱落竄易<lb/>
其弊如麻豪民大斛與之為一則可以属饜貧户細民<lb/>
<pb n="KR3k0029_WYG_119-32a"/>
所操有限則任其誅剝於是富者日益富貧者日益貧<lb/>
而國始病矣臣嘗考唐制合天下之稅租其用有三其<lb/>
一曰上供今之户部所入是也其一曰留州今州郡係<lb/>
省得用錢是也其一曰送使今轉運所得是也今户部<lb/>
所知之數則上供而已其留州送使盖無得而考焉若<lb/>
州郡處處得人不為官吏侵耗不為豪強隠落則雖竭<lb/>
民力而取之亦是文遣不辨何益於事不但此弊而已<lb/>
朝廷不知取民之實數多寡任情輕重無制民間合輸<lb/>
<pb n="KR3k0029_WYG_119-32b"/>
一石不止兩石合納一疋不止兩疋多取之罪則一律<lb/>
而不言法禁縱弛民間將何所措手足哉今二稅之額<lb/>
秋苗自正數之外有所謂正耗有所謂義倉有所謂本<lb/>
州耗又有所謂合令又有所謂隨蘿斛面出剰及倉例<lb/>
掃撮又有頭子勘合朱墨水脚市例縻費夏税正額外<lb/>
有所謂和買有所謂合令就整又有畸令折帛又有寛<lb/>
剰布帛又有頭子勘合朱墨市例縻費亦何理哉此姑<lb/>
舉二説而言爾其他征求又不止此為今之計謂且取<lb/>
<pb n="KR3k0029_WYG_119-33a"/>
見諸路大都財賦之所入稍依唐制分為三等視其用<lb/>
度多寡而為之制自上供為始上供所餘則均之留州<lb/>
留州所餘則均之送使送使所係則𣲖分逓减悉蠲於<lb/>
民朝廷不利其贏焉然則自朝廷至於郡國取於民者<lb/>
皆有成數不可得而利出剰於其間然後整齊天下之<lb/>
帳目外而責任轉運使内而責户部量入為出嵗攷其<lb/>
能否而為之殿最州縣不得多取於民朝廷亦不多取<lb/>
於州縣上下相恤有無相通無廢事無傷財貢籍之成<lb/>
<pb n="KR3k0029_WYG_119-33b"/>
太平之基立矣此誠長治久安之至計也伏惟聖朝採<lb/>
擇而行之天下幸甚奉御筆批韓彦古所陳周知民隱<lb/>
其造貢籍可擇一才力通敏者先次施行一郡俟已就<lb/>
緒當頒降諸路依倣行之正月二十一日三省同奉聖<lb/>
㫖令薛元鼎前去秀州依此將錢絹米斛等數帳目聞<lb/>
奏<lb/>
論稅簿之弊高宗紹興二年三月癸丑詔曰朕於民事<lb/>
未嘗敢緩而守令監司弗之察也訪聞造簿之弊或奸<lb/>
<pb n="KR3k0029_WYG_119-34a"/>
藏狼籍民被其苦苛自今後應逃亡死絶詭名挾佃産<lb/>
去税存之户不待造簿書特依法倚閤檢察推割庶使<lb/>
斯民猶堪給養而不被無藝之横歛也如違令佐公吏<lb/>
並竄海島知通監司隱庇不舉發者同罪并許民户越<lb/>
訴<lb/>
　<lb/>
　<lb/>
　<lb/>
<pb n="KR3k0029_WYG_119-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷五十三<lb/>
</p>
<p>
</p>
  </div>
</body>
</text>
</TEI>
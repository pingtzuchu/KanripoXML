<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷四十九</head>
    <p>
<pb n="KR3k0029_WYG_049-1a"/>
欽定四庫全書<lb/>
　羣書考索卷四十九　　　宋　章如愚　撰<lb/>
　　樂門<lb/>
　　　樂名類<lb/>
漢靈臺十二門詩靈臺十二門詩宣天地之氣也漢孝<lb/>
章皇帝祗肅上下朝夕不怠若稽前代之制守其所已<lb/>
成増其所未備深惟靈臺之作實用以推測洪化歌詩<lb/>
未作月律猶闕將何以賛元氣之運而導迎其和暖以<lb/>
<pb n="KR3k0029_WYG_049-1b"/>
元和二年夏四月摛宸藻定樂章下大予樂官各隨其<lb/>
月吹竹律而奏之臣承嘉祀是葢東都之鉅典也謹序<lb/>
其首曰十二氣之運推遷回復不見其迹必調之以律<lb/>
然後可得而宣也十二律之次清濁髙下各隨其方必<lb/>
歌之以詩然後可得而諧也𫝊曰律以統氣類物呂以<lb/>
旅陽宣氣是氣固待律而宣書曰詩言志歌永言聲依<lb/>
永律和聲是律固待詩而諧天地造化之妙成于帝王<lb/>
輔賛之功歌詩之作亦帝王所以輔賛天地者歟惟漢<lb/>
<pb n="KR3k0029_WYG_049-2a"/>
受命于天益昭事而奉順之立政布教行賞用刑㒺不<lb/>
惟天時之若故觀象眡祲命官作樂㒺不惟天時之謹<lb/>
命趙堯之徒分舉四時則高皇帝之爲也作郊祀之詩<lb/>
而間歌四時則武皇帝之爲也經始靈臺鬱其特起則<lb/>
制創於光武命駕時登考正儀度則禮盛於顯宗一代<lb/>
制度聖斯作眀斯述可以爲詳矣未可以爲盡也當此<lb/>
之時竹律之作獨太蔟之音為諧餘律雖設而聲未正<lb/>
也逮至章帝躬秉聖徳稽經攷文折𠂻羣言而制定其<lb/>
<pb n="KR3k0029_WYG_049-2b"/>
當既作食舉四時列在備樂於是太常丞鮑鄴言聖<lb/>
人之樂必順陰陽願敕攸司增備月律上應月氣帝從<lb/>
中下其議三公九卿旅進在列咸以謂宜如鄴等言帝<lb/>
尢謙抑未遑也號登元和宇内㤗寧休祥紹至聲音之<lb/>
道固宜與詩俱高乃發睿思窺見二儀之祕而寫之聲<lb/>
音十二門之詩名殊章列匪豐匪簡音官相與隸習率<lb/>
以令月吉辰祗薦祠事闢斗建之門考叶時律以聲其<lb/>
詩位以方辨氣以聲達中和之化宣暢流衍無有愆伏<lb/>
<pb n="KR3k0029_WYG_049-3a"/>
時令既正措之事業者動有據依恩流而陽熈威振而<lb/>
陰肅萬物該成各由其道天地之功至是而全矣帝王<lb/>
之制至是而備矣<hi>莫詩序</hi>
魏武帝平荆州獲杜䕫善八音常爲漢雅樂郎尢悉樂<lb/>
事於是使創定雅樂時又有散騎郎鄧静善調雅<lb/>
樂歌師尹商能歌宗廟郊祀之曲舞師馮肅能曉知先<lb/>
代諸舞䕫悉領之遠考經藉近采故事考會古樂始設<lb/>
軒懸鐘磬復先代古樂自䕫始也而柴玉左延年之徒<lb/>
<pb n="KR3k0029_WYG_049-3b"/>
妙善鄭聲被寵唯䕫好古存正文帝受禪後改漢巴渝<lb/>
舞曰昭武舞改安世樂曰正世樂嘉至樂曰迎靈樂武<lb/>
德樂曰武頌樂昭容樂曰昭業樂雲翹舞曰鳯翔舞育<lb/>
命舞曰靈應舞武德舞曰舜頌舞文始舞曰大韶舞五<lb/>
行舞曰大武舞其衆歌詩多則前代之舊使王粲改作<lb/>
登歌安世及巴渝詩而已<lb/>
眀帝太和初詔曰凡音樂以舞爲主自黄帝雲門以下<lb/>
至于周大武皆太廟舞名也然則其所司之官皆曰太<lb/>
<pb n="KR3k0029_WYG_049-4a"/>
樂所以搃領諸物不可以一物爲名樂官自如故爲太<lb/>
樂太樂漢舊名後漢依讖改爲大予樂官至是改復舊<lb/>
於是公卿奏今請太祖武皇帝樂宜曰武始之舞武神<lb/>
武也武又跡也言神武之始又王跡所起也高祖文皇<lb/>
帝宜曰咸熈之舞咸皆也熈興也言應受命之運天下<lb/>
由之皆興也夫歌以詠德舞以象事於文文武爲斌臣<lb/>
等謹製樂舞名章斌之舞今有事於天地宗廟則此三<lb/>
舞宜竝以薦享及臨朝大享竝宜舞之臣等思惟二舞<lb/>
<pb n="KR3k0029_WYG_049-4b"/>
宜有搃名可名大鈞之樂鈞平也言大魏三代同功以<lb/>
至崇平也又奏祀圓丘以下武始舞者平冕黑介幘𤣥<lb/>
衣裳白領袖中衣絳合幅袴<graphic n="KR1611" url="https://raw.githubusercontent.com/kanripo/KR-Gaiji/master/images/KR1611.png" mimeType="image/png"/>黑韋鞮咸熈舞者冠委<lb/>
白其餘服如前章斌舞者與武始咸熈同服奏於朝廷<lb/>
則武始舞者冠赤介幘生絳袍單衣絳領袖中衣絳合<lb/>
幅袴白布<graphic n="KR1611" url="https://raw.githubusercontent.com/kanripo/KR-Gaiji/master/images/KR1611.png" mimeType="image/png"/>黑韋鞮咸熈舞者進賢冠黑介幘生黄袍<lb/>
單衣白合幅袴此三舞皆執羽籥其餘服如前侍中繆<lb/>
襲又奏安世歌本漢時歌名今詩非往歌之文則宜變<lb/>
<pb n="KR3k0029_WYG_049-5a"/>
改安世樂猶同房中之樂也往昔議者以房中歌后妃<lb/>
之德以風天下正夫婦焉宜改安世之名而爲正始之<lb/>
樂襲又省安世歌詩有后妃之義方今享先祖恐失禮<lb/>
意可改安世歌曰享神歌奏可文帝已改安世爲正始<lb/>
而襲至是又改爲享神王肅議高皇至高祖文昭廟皆<lb/>
宜兼用先代及武始大鈞之舞按漢時有短簫鐃歌之<lb/>
樂其曲有朱鷺思悲翁艾如張上之回雍離戰城南巫<lb/>
山高上陵將進酒君馬黄芳樹有所思雉子班聖人出<lb/>
<pb n="KR3k0029_WYG_049-5b"/>
上雅臨高臺遠如期石留務成立雲黄雀釣竿等曲列<lb/>
於鼓吹多序戰陣之事及魏受命改其十二曲使繆襲<lb/>
爲詞述以功德言代漢之意<lb/>
晉傅𤣥改製樂章晉武帝初郊廟朙堂禮樂權用魏儀<lb/>
葢遵周室肇稱殷禮之義但改樂章而使𫝊𤣥爲之詞<lb/>
又令荀朂張華夏侯湛成公綏等各造郊廟諸樂歌詞<lb/>
九年荀朂以杜䕫所制律呂校太樂摠章鼓吹八音與<lb/>
律呂乖錯依古尺作新律呂荀朂遂典知樂事使郭夏<lb/>
<pb n="KR3k0029_WYG_049-6a"/>
宋識等造正徳大悅二舞其樂章亦張華所作自武帝<lb/>
受禪命𫝊𤣥改漢鼓吹鐃歌還爲二十二曲述以功德<lb/>
<hi>改朱鷺爲虛之祥改思悲翁爲宣受命改艾如張爲征</hi>
<hi>遼東改雍離爲時運多難言宣帝討呉方有征無戰改</hi>
<hi>戰城南爲景龍飛之類</hi>
晉曹毗王詢增造新詩元帝南渡以来初立宗廟尚書<lb/>
下太常祭祀所用樂名太常賀循答以魏氏增損漢樂<lb/>
遭離䘮亂舊典不存自漢以来依於周制自造新詩而<lb/>
<pb n="KR3k0029_WYG_049-6b"/>
已于時以無雅樂器音韻曲折又無識者是後頗得登<lb/>
歌食舉之樂猶有未偹明帝大寧末又詔阮孚等損益<lb/>
之成帝咸和中乃復置太樂官鳩集遺逸而未有金石<lb/>
也及庾亮爲荆州與謝尚共爲朝廷修復雅樂亮尋薨<lb/>
庾翼桓溫等事軍旅樂器在庫遂至朽壞焉孝武太元<lb/>
中破苻堅獲其樂工楊勉等閑習舊樂於是四廂金石<lb/>
始備焉乃使曹毗王珣等增造宗廟歌詩然郊祀遂不<lb/>
設樂<hi>通典</hi>
<pb n="KR3k0029_WYG_049-7a"/>
宋鄭鮮之王韶之撰立新歌高祖永興元年七月有司<lb/>
奏皇朝肇建廟祀應設雅樂大常鄭鮮之等各撰立新<lb/>
歌黄門侍郎王韶之撰歌辭七首竝令施用一云韶之<lb/>
造四夏四章行禮一章登歌二章食舉十章前後舞歌<lb/>
各一章十二月又奏依舊正朝設樂改太樂諸歌辭詩<lb/>
王韶之又撰二十二章又正德舞曰前舞大悦舞曰後<lb/>
舞　宋文帝元嘉二十二年顏延之造郊天夕牲迎神<lb/>
送神饗神歌詩三百篇饗地神辭一篇　孝武孝建元<lb/>
<pb n="KR3k0029_WYG_049-7b"/>
年荀萬秋議郊廟宜設樂又使謝莊造郊廟舞樂眀堂<lb/>
諸樂歌辭<lb/>
南齊禇淵謝超宗造廟樂歌詩太祖初爲齊王令司空<lb/>
褚淵造太廟登歌二章建元元年詔謝超宗造廟樂歌<lb/>
詩十六章多删顏延之謝莊辭以爲新曲四年藉田詔<lb/>
江淹造藉田歌<lb/>
梁沈約撰雅樂詩梁武帝思洪古樂天監元年下詔求<lb/>
學術通明者皆陳所見於是沈約奏曰竊以秦代滅學<lb/>
<pb n="KR3k0029_WYG_049-8a"/>
樂經殘亡至于漢武帝時河閒獻王與毛生等共採周<lb/>
官及諸子言樂事者以作樂記𫝊王禹劉向校書得樂<lb/>
記二十三篇與禹不同向别録有樂歌詩四篇趙氏雅<lb/>
琴百六篇惟此而已晉中經簿無復樂書别録所載已<lb/>
復亡逸案漢初典章滅絶諸儒捃摭溝渠牆壁之間得<lb/>
竹簡遺文與禮事相關者即編次以爲禮記非皆聖人<lb/>
之言月令取呂氏春秋中庸表記緇衣皆取子思<hi>鄭云</hi>
<hi>緇衣取公孫尼子</hi>樂記取公孫尼子檀弓殘雜又非方<lb/>
<pb n="KR3k0029_WYG_049-8b"/>
輻典誥之書也陛下宜選諸生分令尋討經史百家凡<lb/>
樂事無大小皆别纂録乃委一舊學撰爲樂書以起千<lb/>
載絶文以定大梁之樂是時對樂者七十八家咸多引<lb/>
流略浩蕩其詞皆言樂之宜改不言改樂之法帝素善<lb/>
鐘律詳悉舊事遂自制定禮樂乃定郊禋宗廟及三朝<lb/>
之雅樂以武舞爲大壯舞取易大者壯也以文武爲大<lb/>
觀舞取易大觀在上國樂以雅爲稱取詩序云雅者正<lb/>
也止乎十二則天數也乃去皆歩之樂增徹食之雅焉<lb/>
<pb n="KR3k0029_WYG_049-9a"/>
皇帝出入奏皇雅取詩皇矣上帝臨下有赫也皇太子<lb/>
出入奏𦙍雅取詩萬年永錫爾𦙍王公出入奏寅雅取<lb/>
尚書周官二公洪化寅亮天地也上壽酒奏介雅取詩<lb/>
君子萬年介爾景福也食舉奏需雅撤饌奏雍雅取禮<lb/>
記大饗客出以雍徹也並三朝用之牲出入爲牷雅取<lb/>
左氏傳牲牷肥腯北郊眀堂太廟並用降神及迎送爲<lb/>
誠雅取尚書至誠感神皇帝飲福酒爲獻雅取禮記祭<lb/>
綂尸飲五洗玉爵獻卿今之福酒亦古獻之義北郊眀<lb/>
<pb n="KR3k0029_WYG_049-9b"/>
堂太廟同用就燎位就埋位倶奏禋樂雅取周禮大宗<lb/>
伯以禋祀昊天上帝也衆官出入爲俊雅取禮記司徒<lb/>
選士之秀者而升之于學曰俊士也二郊太廟眀堂三<lb/>
朝同用焉其辭並沈約所制也是時禮樂制度粲然有<lb/>
序<hi>梁樂並以雅爲名通典</hi>
陳樂盡以韶爲名陳宣帝改元嘉中所用齊樂盡以韶<lb/>
爲名太樂令奏懋韶之樂降神奏通韶牲入出奏潔韶<lb/>
帝入壇及還便殿奏穆韶帝飲福酒奏嘉韶就燎位奏<lb/>
<pb n="KR3k0029_WYG_049-10a"/>
報韶至六年十一月侍中徐陵議曹郎中沈罕奏来年<lb/>
元會儀注奏康韶之樂詔延王公讌登奏變韶帝興入<lb/>
便殿奏穆韶舉酒奏綏韶進膳奏侑韶<hi>通典</hi>
後魏高允奏樂府歌詞孝文太和初垂心雅古務正音<lb/>
聲五年帝乃爲歌章誡勸上下皆宣之管絃七年高允<lb/>
奏樂府歌詞陳國家王業符瑞及祖宗德美又隨時歌<lb/>
謡不準古舊辨雅鄭也<hi>冊府元龜</hi>
後魏公孫崇上樂書宣武正始元年詔曰太樂令公孫<lb/>
<pb n="KR3k0029_WYG_049-10b"/>
崇更調金石奕理音準其書二卷并表悉付尚書注云<lb/>
太和中高問引公孫崇共考音律景眀中崇乃上言樂<lb/>
事至是成焉後尚書李崇及尚書令高肇等奏言公孫<lb/>
崇所造八音之器及五度五量悉與周禮不同<hi>通典</hi>
<hi>公孫崇又有鐘磬志二卷</hi>
後魏王延眀撰集樂說正元中侍中王延眀受詔監修<lb/>
金石愽采古今樂事令其門生河閒信都芳之屬天下<lb/>
多難終無制造芳後乃撰延眀所集樂説并諸器物準<lb/>
<pb n="KR3k0029_WYG_049-11a"/>
圖二十餘事而注之<hi>通典</hi>唐志所載樂書九卷乃信都<lb/>
芳所删注者也<lb/>
北齊文宣初尚未改舊章宮懸各設十二鏄鐘於其辰<lb/>
位四面並設編鐘編磬各一筍簴合二十架設建鼔於<lb/>
四隅郊廟㑹同用之其後將有創革尚樂典御祖珽上<lb/>
書曰魏氏来自雲朔未移其俗至道武破慕容寳于中<lb/>
山獲晉樂器不知採用皆委棄之天興初吏部郎鄧彥<lb/>
海奏上廟樂創制宮懸而鐘管不偹樂章既闕雜以簸<lb/>
<pb n="KR3k0029_WYG_049-11b"/>
邏廻歌初用八佾作皇始之舞至太武帝平河西得沮<lb/>
渠蒙遜之技賔嘉大禮皆雜用焉此聲所興葢苻堅之<lb/>
末呂光平西域得胡戎之樂因又改變雜以秦聲所謂<lb/>
秦漢樂也至永熈中録尚書長孫承業共臣先人太常<lb/>
卿瑩等斟酌繕修戎華兼探至於鐘鼔律呂奐然大備<lb/>
自古相襲損益可知今之創製請以爲凖珽因採魏安<lb/>
豐王延眀及信都芳等所著樂説而定正聲始具宮懸<lb/>
之器仍雜西涼之曲樂名廣成而無所號所謂洛陽舊<lb/>
<pb n="KR3k0029_WYG_049-12a"/>
樂者也<lb/>
武成之時始定四郊宗廟之樂羣臣入出奏肆夏牲入<lb/>
出薦毛血並奏昭夏迎送神及皇帝初獻亞獻禮五方<lb/>
上帝並奏高眀之樂爲覆燾之舞皇帝入壇門及升壇<lb/>
飲福酒就燎位還便殿並奏皇夏以高祖配享奏武德<lb/>
之樂爲昭烈之舞祼地奏登歌其四時祭廟及禘祫六<lb/>
代五代髙祖曽祖祖諸神室並奏始陛之樂爲恢祚之<lb/>
舞神武皇帝神室奏武德之樂爲昭烈之舞文襄皇帝<lb/>
<pb n="KR3k0029_WYG_049-12b"/>
神室奏文德之樂爲室政之舞文宣皇帝神室奏文正<lb/>
之樂爲光大之舞孝昭皇帝神室奏文眀之樂爲休德<lb/>
之舞其入出之儀同四郊之禮其時郊廟宴享之樂皆<lb/>
魏代故西涼伎即是晉初舊聲魏大武平涼所得也秦<lb/>
漢二代是魏晉相承之樂其呉聲者是江南宋齊之伎<lb/>
鼓吹朱鷺等二十曲皆改古名以叙功德古文有黄雀<lb/>
釣竿二曲略而不用孟議定其名被於鼓吹諸川鎮戍<lb/>
各給鼓吹樂人多少各以大小等級爲差諸王爲州皆<lb/>
<pb n="KR3k0029_WYG_049-13a"/>
給鼓吹赤鼓赤角皇子則増給呉鼓長鳴角上州刺史<lb/>
皆給青鼓青角中州刺史以下及諸鎮戍皆給黑鼓黑<lb/>
角樂器皆有衣並同鼓色雜樂有西涼之舞清樂龜兹<lb/>
等然吹笙彈琵琶五絃及歌舞之伎自文襄已来皆所<lb/>
愛好至河清以後傳習尤盛<lb/>
後主唯賞胡戎樂耽愛無已於是繁習滛聲争新哀怨<lb/>
故曹妙達安未弱安馬駒之徒至有封王開府者遂服<lb/>
簪纓而爲伶人之事後主亦自能度曲親執樂器恱翫<lb/>
<pb n="KR3k0029_WYG_049-13b"/>
無倦遂倚絃而歌别採新聲爲無愁曲音韻窈窕極於<lb/>
哀思使胡兒閹官之輩齊唱和之曲終樂闋莫不殞涕<lb/>
雖行幸道路或時馬上奏之樂徃哀来竟以亡國<lb/>
後周文帝霸政平江陵大獲梁氏樂器及建六官乃令<lb/>
有司詳定郊廟樂歌舞各有等差雖著其文竟未之行<lb/>
也<lb/>
武帝天和初造山雲舞以備六代南北郊雩壇太廟禘<lb/>
祫倶用六舞南郊則大夏降神大濩獻熟次作大武正<lb/>
<pb n="KR3k0029_WYG_049-14a"/>
德武德山雲之舞雩壇以大武降神正德獻熟次作大<lb/>
夏大濩武德山雲之舞太廟禘祫則大武降神山雲獻<lb/>
熟次作正德大夏大濩武德之舞時享太廟以山雲降<lb/>
神大夏獻熟次作武德之舞拜社以大濩降神正德獻<lb/>
熟次作正德之舞五郊朝日以大夏降神大濩獻熟神<lb/>
州夕月藉田以正德降神大濩獻熟建德二年十月六<lb/>
代樂成奏於崇信殿宮懸依梁三十六架朝會則皇帝<lb/>
出入奏皇夏皇太子出入奏肆夏王公出入奏驁夏五<lb/>
<pb n="KR3k0029_WYG_049-14b"/>
等諸侯元日獻玉帛奏納夏宴族人奏族夏大會至尊<lb/>
執爵奏登歌十八曲食舉奏深夏舞六代大夏大濩大<lb/>
武正德武德山雲之舞於是王定雅音爲郊廟樂創造<lb/>
鐘律頗得其宜乃以梁鼓吹熊羆十二按每元正大會<lb/>
列於懸間與正樂合奏初太祖輔魏之時髙昌内附及<lb/>
得其伎教習以備饗宴之禮六年罷掖庭四夷之樂其<lb/>
後帝䀻皇后於突厥得其所獲康國龜兹等樂更雜以<lb/>
髙昌之舊並於大司樂習焉採用其聲被於鐘石取周<lb/>
<pb n="KR3k0029_WYG_049-15a"/>
官制以陳之<lb/>
宣帝時改前代鼓吹朱鷺等曲製爲十五曲述受魏禪<lb/>
及戰功之事帝毎晨出夜還恒陳鼓吹嘗幸同州自應<lb/>
門至赤岸數十里間鼓吹倶作祈雨仲山還令京城士<lb/>
女於街巷奏樂以迎之公私頓弊以至於亡也<lb/>
隋文帝開皇二年尚因周樂命工人齊樹提檢校樂府<lb/>
改換聲律益不能通俄而沛公鄭譯奏上請更修正於<lb/>
是詔太常卿牛𢎞國子祭酒辛之國子博士何妥等議<lb/>
<pb n="KR3k0029_WYG_049-15b"/>
正樂然淪謬既久積年議不定帝怒曰我受天命七年<lb/>
樂府猶歌前代功德命治書侍御史李諤引𢎞等以下<lb/>
將罪之諤奏曰武王克殷至周公相成王始制禮樂斯<lb/>
事體大不可速成帝意稍解九年平陳獲宋齊舊樂詔<lb/>
於太常置清商署以管之求得陳太樂令蔡子元于普<lb/>
眀等復居其職隋代雅樂唯奏黄鍾一宮郊廟朝享用<lb/>
一調迎氣用五調舊工更盡其餘聲律皆不復通或有<lb/>
能爲㽔賔之宮者享祀之際隸之竟無覺者𢎞又修皇<lb/>
<pb n="KR3k0029_WYG_049-16a"/>
后房内之樂文帝龍濳時頗好音樂故嘗因倚琵琶作<lb/>
歌二首名曰地厚天高託言夫妻之義因即取之爲房<lb/>
内曲命婦人並登歌上夀並用之職在宮内女人教習<lb/>
之於是祕書監牛𢎞祕書丞姚察散騎常侍許善心儀<lb/>
同三司劉臻内史舎人虞世基等更共詳議按周官大<lb/>
司樂奏黄鍾歌大呂舞雲門以祀天神奏太蔟歌應鍾<lb/>
舞咸池以祭地祗奏姑洗歌南呂舞大㲈以祀四望奏<lb/>
㽔賓歌函鍾舞大夏以祭山川奏夷則歌中呂舞大濩<lb/>
<pb n="KR3k0029_WYG_049-16b"/>
以享先妣奏無射歌夾鍾舞大武以享先祖此乃周制<lb/>
立二王三恪通已爲六代之樂至四時祭祀則分而用<lb/>
之以六樂配十二調一代之樂則用二調矣隋去六代<lb/>
之樂又無四望先妣之祭今既與古祭法有别乃以神<lb/>
祗位次分樂配焉奏黄鍾歌大呂以祀圜丘奏太蔟歌<lb/>
應鐘以祭方澤奏姑洗歌南呂以祀五郊神州奏蕤賓歌<lb/>
林鐘以享宗廟奏夷則歌小呂以祭社稷先農奏無射<lb/>
歌夾鐘以祭廵狩方嶽同用文武二舞其圜丘降神八<lb/>
<pb n="KR3k0029_WYG_049-17a"/>
變宗廟禘祫降神九變皆用昭夏其餘享祀皆二變皇<lb/>
帝入出奏皇夏群官入出皆奏肆夏舉酒上夀奏需夏<lb/>
迎送鬼神奏昭夏薦獻郊廟奏咸夏宴享殿上奏登歌<lb/>
並文舞武舞合爲八曲古有宮商角徵羽五引梁以三<lb/>
朝元會奏之今改爲五音其聲悉依宮商不使差越唯<lb/>
迎氣於五郊降神奏之月令所謂孟春其音角是也通<lb/>
前爲十三曲并内官所奏變天髙地厚二曲於房中奏之<lb/>
合十五曲其登歌祀神宴會通行之若有大祀臨軒陳<lb/>
<pb n="KR3k0029_WYG_049-17b"/>
於階壇之上若册拜王公設宮懸不用登歌釋奠則唯<lb/>
用登歌而不設懸古者人君食皆用當月之調以取時<lb/>
律之聲使不失五常之性調暢四體令得時氣之和故<lb/>
東漢太子丞鮑鄴上言天子食飲必順四時侑食舉樂<lb/>
所以順天地養神眀可作十二月均感天地和氣此則<lb/>
庭殿月調之義也祭祀既已分樂迎氣臨軒朝會並用<lb/>
當月之律正月懸太蔟之均及十二月懸太吕之<lb/>
均欲感人君情性允協隂陽之序也作撰歌詩三<lb/>
<pb n="KR3k0029_WYG_049-18a"/>
十首詔並令施用先是文帝遣内史侍郎李元操直内<lb/>
侍省盧思道等製清廟歌詞十二曲令於大樂教習以<lb/>
代周官至仁夀中煬帝爲太子時及享於太廟乃言<lb/>
清廟之詞文多浮麗不足以宣功德請更議之於是詔<lb/>
吏部尚書牛𢎞開府儀同栁顧言祕書丞許善心内史<lb/>
舍人虞世基禮部侍郎蔡徵等更詳故實剏製雍樂歌<lb/>
詞<lb/>
煬帝大業元年詔修高祖廟樂唯新造高祖歌九首仍<lb/>
<pb n="KR3k0029_WYG_049-18b"/>
属戎車不遑刋正禮樂之事竟無成功而帝矜奢頗馳<lb/>
淫曲御史大夫裴薀揣知帝情奏搜周齊梁陳樂工子<lb/>
弟及人閒善聲調音律凡三百餘人並付太樂倡優猱<lb/>
雜咸来萃止其哀管雜聲淫絃巧奏皆出鄴城之下髙<lb/>
齊之舊典也<lb/>
大唐太宗文皇帝留心雅正厲精文教貞觀之初合考<lb/>
隋氏所傳南北之樂梁陳盡呉楚之聲周齊皆胡虜之<lb/>
音乃命太常卿祖孝孫正宮調起居郎呂才習音韻協<lb/>
<pb n="KR3k0029_WYG_049-19a"/>
律郎張文收考律呂平其散濫爲之折𠂻漢以来郊祀<lb/>
眀堂有夕牲迎神登歌等曲近代加祼地迎牲飲福酒<lb/>
今夕牲祼地不用樂公卿攝事又去飲福酒之樂用享<lb/>
神諸樂多以夏爲名宋以永爲名梁以雅爲名後周亦<lb/>
以夏爲名隋氏因之今國家以和爲名旋宮之樂久䘮<lb/>
漢章帝建初三年鮑鄴始請用之順帝陽嘉二年復廢<lb/>
累代皆黄鍾一均變極七音則五鍾廢而不擊反謂之<lb/>
啞鐘祖孝孫始爲旋宮之法造十二和樂合四十八曲<lb/>
<pb n="KR3k0029_WYG_049-19b"/>
八十四調至於開元中又造三和樂共十五和樂其曰<lb/>
元和順和永和肅和雍和夀和太和舒和休和昭和祴<lb/>
和正和永和豐和宣和又制文舞武舞文舞朝廷謂之<lb/>
九功舞武舞朝廷謂之七德舞樂用鐘磬柷敔晉鼔節<lb/>
鼔琴瑟筝筑竽笙簫笛篪塤錞于鐃鐸撫拍舂牘謂之<lb/>
雅樂雅樂唯郊廟元會冬至册命大禮則辨其曲度章<lb/>
服而分始終之次<lb/>
唐經雜志樂志管絃記十二卷乃留進所撰管絃志十<lb/>
<pb n="KR3k0029_WYG_049-20a"/>
卷乃凌秀所撰也樂社大義及樂論皆梁武帝所撰也<lb/>
鐘律五卷則撰於沈重樂譜集解則撰於蕭吉樂府聲<lb/>
調樂府歌詞則撰於鄭譯蘇䕫撰樂志李元楚撰樂經<lb/>
李守真撰古今樂記<lb/>
唐樂章叙正觀二年太常少卿祖孝孫既定雅樂至六<lb/>
年詔褚亮虞世南魏徴等分制樂章其後至則天稱制<lb/>
多所改易歌詞皆是内出開元初則中書張説奉制所<lb/>
作然雜用貞觀舊詞自是郊廟歌工師傳授多缺或祭<lb/>
<pb n="KR3k0029_WYG_049-20b"/>
用宴樂或郊稱廟詞二十五年太常卿韋縚令博士韋<lb/>
逌直太樂尚冲樂正沈元福郊廟令陳䖍申懐操等銓<lb/>
叙前後所行用樂章爲五卷以付太樂鼓令大習之時<lb/>
太常舊相傳有宮商角徵羽燕樂五調樂五調歌詞各<lb/>
一卷或云貞觀中侍中楊仁恭妾趙方等所銓集詞多<lb/>
鄭衞音皆近代詞人雜詩至縚文公又令太樂令孫元<lb/>
成更加整比爲七卷又自開元以来歌者雜用胡夷里<lb/>
巷之曲其孫元成所集者工人多不能通相傳謂爲曲<lb/>
<pb n="KR3k0029_WYG_049-21a"/>
法令依前史舊例録雅樂歌詞前後常行用者附于此<lb/>
志其五調曲法多不經不復載之<hi>舊唐書樂志序</hi>
唐雅樂<hi>祖孝孫十二和之制</hi>唐興即用隋樂武徳九年<lb/>
始詔太常少卿祖孝孫等定樂乃曰大樂與天地同和<lb/>
者也製十二和以法天地之成數號大唐雅樂用於郊<lb/>
廟朝廷以和神人孝孫已卒張文收以爲十二和之制<lb/>
未備乃詔有司釐定而文收考正律呂起居郎呂才叶<lb/>
其聲音樂曲遂備初隋用黄鍾一宮唯擊七鐘其五鐘<lb/>
<pb n="KR3k0029_WYG_049-21b"/>
虛而不擊唐叶律郎張文收依古斷竹爲十二律吹調<lb/>
五鐘叩之而應於是十二鐘皆用孝孫又以十二月旋<lb/>
相爲六十聲八十四調旋之義亡絶已久一朝復古張<lb/>
文收又鑄銅律三百六十銅斛二銅秤尺與古玉尺蔵<lb/>
於大樂府自高宗以後稍更其曲名開元定禮始復遵<lb/>
用孝孫十二和其著于禮者一曰豫和以降天神二曰<lb/>
順和以降地祇三曰永和以降人鬼四曰肅和登歌以<lb/>
奠玉帛五曰雍和凡祭祀以入爼六曰夀和以酌獻飲<lb/>
<pb n="KR3k0029_WYG_049-22a"/>
福七曰太和以爲行節八曰舒和以出入二舞九曰昭<lb/>
和皇帝太子以舉酒十曰休和皇帝以飲以拜三老皇<lb/>
太子亦以飯十一曰正和皇后受冊以行十二曰承和<lb/>
皇太子在其宮有會以行<hi>乃同享神樂以夏爲名宋以</hi>
<hi>永爲名梁以雅名隋以夏名唐以和名</hi>　唐神功破陣<lb/>
樂功名慶善樂<hi>見樂舞</hi>　唐十部樂燕樂高祖即位仍<lb/>
隋制設九部樂燕樂伎清商伎西涼伎天竺伎高麗伎<lb/>
龜兹伎安國伎疏勒伎康國伎及太宗平高昌收其樂<lb/>
<pb n="KR3k0029_WYG_049-22b"/>
自是初有十部樂<hi>開元二十四年升胡部於堂上而天</hi>
<hi>寳樂曲皆以邉地名若涼州伊州甘州之類</hi>
眀皇龍池樂聖夀樂小破陣樂光聖樂夜半樂還京樂<lb/>
眀皇爲平王有散樂一部定韋后之難頗有預謀者及<lb/>
即位命寧王主藩邸樂以太常分兩羽以角優劣置内<lb/>
敎坊於蓬莱宮有諧謔而賜金帛朱紫者酸棗縣尉袁<lb/>
楚客上疏極諫初帝賜第隆慶坊坊南之地變爲池中<lb/>
宗常泛舟以厭其祥及即位作龍池樂舞者十有二人<lb/>
<pb n="KR3k0029_WYG_049-23a"/>
又作聖夀樂以女衣五色繡襟而舞之又作小破陣樂<lb/>
舞者被甲胄又作光聖樂武者鳥冠畫衣以歌王迹所<lb/>
興又民間以帝自潞州還京夜半誅韋后製夜半樂還<lb/>
京樂二曲當其盛時凡樂人音聲人太常雜户子弟至<lb/>
數萬人樂工少年姿秀者毎千秋節舞於勤政樓下後<lb/>
賜宴設酺亦會勤政樓其日未眀金吾引駕騎太常引<lb/>
雜樂閑廏使引戲馬五坊使引犀象宮人奏小破陣樂<lb/>
嵗以爲常時敎於黎園謂之黎園弟子　自周陳以上<lb/>
<pb n="KR3k0029_WYG_049-23b"/>
雅鄭淆雜而無别隋文帝始分雅俗二部至唐更曰部<lb/>
當凡所謂俗樂者二十有八調中呂宮黄鐘宮大石調<lb/>
小石調之類自太宗高祖作三大舞雜用於燕樂其他<lb/>
諸曲出於一時之作雖非純尚不至於滛放𤣥宗有散<lb/>
樂又分爲二部堂下立奏謂之立部伎堂上坐奏謂之<lb/>
坐部伎太常閲坐部不可教者隸立部又不可教者乃<lb/>
習雜樂因以生日名節而君臣共爲荒樂當時流俗多<lb/>
傳其事以爲盛其後巨盜起䧟兩京自此天下用兵不<lb/>
<pb n="KR3k0029_WYG_049-24a"/>
息而離宮苑囿遂以荒湮獨其餘聲遺曲人間聞者爲<lb/>
之悲涼感動葢其事適足以爲戒而不可考法也<hi>唐志</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_049-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索卷四十九<lb/>
</p>
<p>
</p>
  </div>
</body>
</text>
</TEI>
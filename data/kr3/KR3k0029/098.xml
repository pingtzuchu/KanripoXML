<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷三十二</head> <lb/>
    <p>
<pb n="KR3k0029_WYG_098-1a"/>
欽定四庫全書<lb/>
　羣書考索後集卷三十二<lb/>
　　　　　　　　　　　　宋　章如愚　編<lb/>
　　士門<lb/>
　　　選舉教養之法<lb/>
舜典曰帝曰䕫命汝典樂教胄子<lb/>
王制曰春秋教以禮樂冬夏教以詩書王太子王子羣<lb/>
　后之太子卿大夫元士之適子皆造焉<lb/>
<pb n="KR3k0029_WYG_098-1b"/>
文王世子曰凡學世子及學士必時春夏學干戈秋冬<lb/>
　學羽籥<lb/>
小樂正學干大胥賛之籥師學戈籥師丞賛之胥鼔南<lb/>
　春誦夏弦太師詔之瞽宗秋學禮執禮者詔之冬讀<lb/>
　書典書者詔之<lb/>
燕義曰庶子官職諸侯卿大夫士之庶子之卒掌其戒令<lb/>
　與其教治國有大事則率國子而致于太子唯所用<lb/>
　之若有甲兵之事則授之以車甲合其卒伍置其有<lb/>
<pb n="KR3k0029_WYG_098-2a"/>
　司以軍法治之司馬弗正凡國之政事國子存游卒<lb/>
　使之修德學道<lb/>
周禮師氏掌以三德教國子<lb/>
　至德　敏德　孝德<lb/>
教三行<lb/>
　孝行　友行　順行<lb/>
掌國中失之事以教國子弟凡國之貴遊子弟學焉<lb/>
保氏養國子以道乃教之六儀<lb/>
<pb n="KR3k0029_WYG_098-2b"/>
　祭祀　賓客　朝廷　喪紀　軍旅　車馬<lb/>
大司樂掌成均之法以治建國之學政而合國之子弟<lb/>
　焉凡有道有徳者使教焉以樂德教國子<lb/>
　中和　祗庸　孝友<lb/>
以樂語教國子<lb/>
　興道　諷誦　言語<lb/>
以樂舞教國子<lb/>
　雲門　大卷　大咸　大㲈　大夏　大濩　大武<lb/>
<pb n="KR3k0029_WYG_098-3a"/>
樂師掌教國子小舞<lb/>
　帗舞　羽舞　皇舞　旄舞　干舞　人舞<lb/>
及徹帥學士而歌徹此教國子之法<lb/>
大司徒正月之吉始和乃縣教象之法於象魏使萬民<lb/>
　觀教象挾日而斂之乃施教法於邦國都鄙使各以<lb/>
　教其所治民因此五物者民之常而施十有二教焉<lb/>
　祀禮　陽禮　陰禮　樂禮　儀　俗　刑　誓<lb/>
　度　世事　賢　庸<lb/>
<pb n="KR3k0029_WYG_098-3b"/>
以鄉三物教萬民而賓興之一曰六德<lb/>
　知　仁　聖　義　忠　和<lb/>
二曰六行<lb/>
　孝　友　睦　婣　任　恤<lb/>
三曰六藝<lb/>
　禮　樂　射　御　書　數<lb/>
以鄉八刑糾萬民<lb/>
　不孝　不睦　不婣　不弟　不任　不恤　造言<lb/>
<pb n="KR3k0029_WYG_098-4a"/>
　亂民<lb/>
以五禮防萬民之偽而教之中<lb/>
　吉　凶　軍　賓　嘉<lb/>
以六樂防萬民之情而教之和<lb/>
　雲門　大咸　大㲈　大夏　大濩　大武此俊造<lb/>
　之教也<lb/>
若夫選舉之法則又有不同焉<lb/>
大胥掌學士之版春合舞秋合聲<lb/>
<pb n="KR3k0029_WYG_098-4b"/>
諸子春合諸學秋合諸射以考其藝而進退之<lb/>
王制曰樂正崇四術立四教順先王詩書禮樂以造士<lb/>
　此國子之選舉者如此也<lb/>
周禮閭胥二十五家書其敬敏任恤者<lb/>
旅師百家書其孝弟睦婣有學者<lb/>
黨正五百家書其德行道藝<lb/>
州長二千五百家攷其德行道藝而勸之<lb/>
鄉大夫萬二千五百家三年大比攷其德行道藝而興<lb/>
<pb n="KR3k0029_WYG_098-5a"/>
　賢者能者鄉老及鄉大夫帥其吏與其衆寡以禮禮<lb/>
　賓之<lb/>
王制曰命鄉論秀士升之司徒曰選士<lb/>
　即自比長以上升之也<lb/>
司徒論選士之秀者而升之學曰俊士<lb/>
　即周禮大司徒以鄉三物教萬民而賓興之<lb/>
升於司徒者不征於鄉升於學者不征於司徒曰造士<lb/>
　大樂正論造士之秀者以告於王而升諸司馬曰進<lb/>
<pb n="KR3k0029_WYG_098-5b"/>
　士司馬辨論官材論進士之賢者以告於王而定其<lb/>
　論論定然後官之任官然後爵之位定然後禄之此<lb/>
　鄉舉俊造者如此也<lb/>
若夫諸侯教養選用之法則有可攷者矣<lb/>
詩泮水曰思樂泮水薄采其芹無小無大從公于邁曰<lb/>
　載色載笑匪怒伊教此諸侯教俊造之法也<lb/>
左傳晉悼公即位使荀家荀會欒黶韓無忌為公族大<lb/>
　夫使訓卿之子弟共儉孝弟此諸侯教國子之法也<lb/>
<pb n="KR3k0029_WYG_098-6a"/>
至於貢士用賢之法則又有可攷者矣<lb/>
周禮司士曰凡邦國三嵗則稽士任而進退其爵禄<lb/>
禮記射義曰古者天子之制諸侯嵗獻貢士於天子試<lb/>
　之於射宫其容體比於禮其節比於樂而中多者得<lb/>
　與於祭其容體不比于禮其節不比於樂而中少者<lb/>
　不得與於祭數與於祭而君有慶數不與於祭而君<lb/>
　有責數有慶而益地數有讓而削地<lb/>
書傳曰諸侯之於天子三年一貢士一適謂之好德再<lb/>
<pb n="KR3k0029_WYG_098-6b"/>
　適謂之賢賢三適謂之有功一不適謂之過再不適<lb/>
　謂之傲三不適謂之誣其適則有衣服弓矢秬鬯虎<lb/>
　賁之賞其不適則有黜爵之罰此諸侯之貢士如此<lb/>
春秋之時若季文子之忠叔孫穆子之公孟獻子之加<lb/>
　於人一等皆出於魯之三桓也<lb/>
若子皮之舉賢子產之惠子太叔之美秀而文者皆出<lb/>
　於鄭之七穆也<lb/>
宋之良臣多出於戴桓武莊之族舉其尤者華元子罕<lb/>
<pb n="KR3k0029_WYG_098-7a"/>
　是也<lb/>
衞之良臣亦公族及卿大夫之裔也舉其尤者公子荆<lb/>
　公孫叔公子朝皆公族也子鮮公子也史鰌甯武子<lb/>
　卿大夫之裔也<lb/>
齊之高國鮑晏楚之鬭蒍薳屈皆能世其家而不忝乃<lb/>
　祖乃父此諸侯用國子之法如此也<lb/>
管子載齊桓公為軌里連鄉之法正月之朝鄉長復事<lb/>
　<hi>復白也</hi>公親問焉曰於子之鄉有居處好學慈孝於親<lb/>
<pb n="KR3k0029_WYG_098-7b"/>
　聰慧質仁發聞於鄉里者有則以告有而不以告謂<lb/>
　之蔽賢其罪五<lb/>
　　謂其罪當入於五刑而定其罰<lb/>
公又問焉曰於子之鄉有拳勇股肱之力筋骨秀出於衆者<lb/>
　有則以告有而不以告謂之蔽才其罪五於是鄉長<lb/>
　退而脩德進賢盖古者鄉舉之意也此諸侯舉俊造<lb/>
　之法也<lb/>
　　　漢選士之法<lb/>
<pb n="KR3k0029_WYG_098-8a"/>
有三老　孝弟　力田　掾史　多貲入粟　從軍良<lb/>
　家子　賢良　孝廉　茂才　射䇿　明經　任子<lb/>
　　下詔特舉　正召為博士　公府辟召　上書<lb/>
　童子　武勇　補試<lb/>
三老漢髙祖二年舉民年五十以上能率衆為善置以<lb/>
　為三老文帝時始置常員三老秦制也秦人變先王<lb/>
　制未盡尚有存者如新城三老說髙祖以仁義是也<lb/>
孝弟力田惠四年舉孝弟力田復其身<lb/>
<pb n="KR3k0029_WYG_098-8b"/>
　髙后置孝弟力田二千石者一人<lb/>
　孝文二年戸口率置孝悌力田常員<lb/>
掾史趙禹以佐史補中都于定國以郡決曹補廷尉史<lb/>
　以至為侍御史梅福以郡文學補南昌尉如此之類<lb/>
　不一或以察廉而為令長者尹翁歸是也或舉賢良<lb/>
　而為茂陵令者魏相是也非一目也<lb/>
有多貲入粟漢制貲五百萬為常侍郎張釋之以貲為<lb/>
　騎郎司馬相如以貲為郎<lb/>
<pb n="KR3k0029_WYG_098-9a"/>
　漢景詔曰今貲算十乃得廉士無貲不得官今限貲<lb/>
　算四得官晁錯建鬻之議於文帝猶未鬻官也<lb/>
　武帝始置武功爵級故黄霸以入錢賞官補侍郎謁<lb/>
　者所忠建議請令世家入財子弟得舉為郎吏道雜<lb/>
　而多端至後漢遂有入粟為闗内侯者矣<lb/>
有從軍良家子李廣在文帝時以良家子從軍擊胡有<lb/>
　功為郎騎常侍趙充國以良家子補羽林後從軍擊<lb/>
　匈奴還拜為中郎馮奉世武帝時以良家子選為郎<lb/>
<pb n="KR3k0029_WYG_098-9b"/>
　功次補武安長<lb/>
有賢良漢世有大灾異大政事即下詔求賢良<lb/>
　文帝三年以日食詔舉十五年太子家令晁錯以諸<lb/>
　侯王公卿郡守舉對䇿遷中大夫<lb/>
　武帝以長星見董仲舒初景帝時為博士至此以賢<lb/>
　良對䇿公孫𢎞先為博士後免<lb/>
　武帝時舉賢良對䇿嚴助吳人以郡舉對策擢為中<lb/>
　大夫魏相朱邑皆以卒史對策<lb/>
<pb n="KR3k0029_WYG_098-10a"/>
　昭帝時特詔舉文學髙第<lb/>
　章帝時大司農劉寛舉魯丕時對䇿者百餘人惟丕<lb/>
　在髙第除為郎<lb/>
　安帝時蘇章少博學能屬文對䇿髙第為議郎<lb/>
有孝廉漢初無此科獨馮唐在文帝時以孝廉為郎中<lb/>
　武帝元光元年用董仲舒言初令郡國舉孝㢘各一人<lb/>
　以備宿衞無間吏民然郡國時有不舉○元朔元年<lb/>
　詔令合郡不薦一人者罪○王吉以郡吏舉孝廉為<lb/>
<pb n="KR3k0029_WYG_098-10b"/>
　郎路溫舒為決曹舉孝廉為山邑丞其王國人雖以<lb/>
　孝廉舉亦不得宿食龔勝舉孝廉以王國人出補吏<lb/>
　○元朔元年議曰不舉孝不奉詔當以不敬論不察<lb/>
　廉不勝任也當免孝與廉待之葢有輕重焉<lb/>
　順帝陽嘉中左雄上言郡國孝廉請自今年不滿四<lb/>
　十者不得察舉然自雄之制行也徐淑以年未四十<lb/>
　而罷免當時所得陳蕃李膺陳球等三十餘人迄於<lb/>
　永嘉察選清平然諸生試家法文吏科箋奏識者外<lb/>
<pb n="KR3k0029_WYG_098-11a"/>
　之　張衡上書曰孝廉必先孝行有餘力乃學文法<lb/>
　耳今詔書一以能誦章句結奏按為限雖有至孝不<lb/>
　當其科也其後黄瓊以雄制於取士之義猶有所遺<lb/>
　乃奏增孝悌乃能從政者為四科种暠傳田歆為河<lb/>
　南尹謂王湛曰今當舉六孝廉多貴戚書命不宜相<lb/>
　違欲自用一名士以報國家爾助我求之乃舉暠漢<lb/>
　初郡國各舉一人末乃增至五六人<lb/>
有茂材董仲舒傳曰州郡舉茂材自仲舒發之<lb/>
<pb n="KR3k0029_WYG_098-11b"/>
　漢武帝元封五年詔州郡察吏民有茂材異等可為<lb/>
　將相及使絶國者<lb/>
　宣帝元康四年遣太中大夫强等十二人循行天下<lb/>
　舉茂材異倫之士<lb/>
　元帝初元二年詔丞相御史中二千石舉茂才異等<lb/>
　直言極諫之士○儒林傳曰博士弟子即有秀才異<lb/>
　等者輒以名聞<lb/>
　漢舊儀載州舉茂才移名丞相丞相考召取三科一<lb/>
<pb n="KR3k0029_WYG_098-12a"/>
　明經一明律令一治劇<lb/>
　後漢世祖始詔三公光祿監御史司隸州牧歲舉茂<lb/>
　才有定員矣<lb/>
有射䇿漢儒林傳曰自武帝立五經博士開弟子員設<lb/>
　科射䇿則射䇿始於武帝時也其射䇿者謂為難問<lb/>
　疑義書之於䇿量其大小等為甲乙之科列而置之<lb/>
　不使彰顯有欲射者隨其所取得而釋之以知優劣<lb/>
　何武蕭望之翟方進等皆以博士弟子得射䇿甲科<lb/>
<pb n="KR3k0029_WYG_098-12b"/>
　為郎若使人皆得射䇿則幾於濫進恐為博士弟子<lb/>
　者可得射䇿故傳賛曰開弟子員設科射䇿然王嘉<lb/>
　傳直言以明經射䇿甲科為郎匡衡房鳯傳直言射<lb/>
　䇿耳<lb/>
有明經昔漢召信臣以明經甲科為郎則明經亦有試<lb/>
　　龔遂以明經為官以明經為郡史者甚衆<lb/>
　後漢伏恭為劇令青州舉為尤異太常試經第一拜<lb/>
　博士建武中楊仁舉孝廉除郎太常上仁經中博士<lb/>
<pb n="KR3k0029_WYG_098-13a"/>
　則為吏者亦試經<lb/>
　順帝陽嘉元年初令郡國舉孝廉限年四十以上諸<lb/>
　生通章句文吏能牋奏乃得應選<lb/>
　質帝本初元年夏四月令郡國舉明經年五十以上<lb/>
　七十以下詣太學受業歲課試<lb/>
　章帝元和三年令郡國上明經者四十萬以上五人<lb/>
　不滿十萬三人<lb/>
有任子袁盎以兄任汲黯以父任蘇武亦以父任為郎<lb/>
<pb n="KR3k0029_WYG_098-13b"/>
　大抵任子多為郎次為太子洗馬<lb/>
　宣帝時王吉上言曰今使吏得任子弟率多驕傲罔<lb/>
　通古今宜明選求賢除任子之令　劉向以父任為<lb/>
　郎以行修飭為諫大夫是漢法既往而復有所決擇<lb/>
　初非泛然用之也<lb/>
　東漢桓榮之子郁以父任為郎郁經授二帝時稱其<lb/>
　能世傳家學至曾孫桓焉亦以父任為郎明經篤行<lb/>
　位至三公<hi>餘見官制任子門</hi>
<pb n="KR3k0029_WYG_098-14a"/>
有下詔特舉漢髙帝十一年詔曰賢士大夫有肯從我<lb/>
　游者吾能尊顯之下郡守其有意稱明德者必身勸<lb/>
　為之駕遣詣相國府署行義年<lb/>
　正召為博士者博士葢秦官秦時叔孫通為博士<lb/>
　漢文帝時河南守呉公薦賈誼召以為博士　夏侯<lb/>
　勝召為博士然亦有試者張禹為郡吏久之試為博<lb/>
　士<lb/>
　武帝時舉茂才丞相以三科考士有明經科以待博<lb/>
<pb n="KR3k0029_WYG_098-14b"/>
　士諫大夫之選<lb/>
有公府辟召曹參輔惠帝時擇郡國吏謹厚者為丞相<lb/>
　史<lb/>
　武帝元狩六年開丞相史員三百八十二人故令丞<lb/>
　相設四科之辟漢制州郡察其功能然後為五府所<lb/>
　辟者三商為時進得城門兵得舉吏以此知五府得<lb/>
　辟吏<lb/>
　後漢黃瓊雖五府俱辟而不應孔融辟司徒府隱覈<lb/>
<pb n="KR3k0029_WYG_098-15a"/>
　官寮貪濁者<lb/>
有上書武帝初即位招天下賢良文學之士四方多上<lb/>
　書言得失自鬻者以十數其不足采者輕報聞罷可<lb/>
　采者待詔公車徐樂嚴安上書朝奏暮召皆為郎中<lb/>
有童子何武在宣帝時以童子習科歌中和樂職宣布<lb/>
　詩得召見遣詣博士受業<lb/>
　順帝左雄為尚書時汝南謝廉河南趙建年始十二<lb/>
　各能通經雄奏拜為童子郎<lb/>
<pb n="KR3k0029_WYG_098-15b"/>
有武勇漢成帝元延元年詔北邉二十二郡舉勇猛知<lb/>
　兵法者<lb/>
　孝平元始元年詔郡國舉武勇有節明兵法者<lb/>
　後漢安帝永初五年舉列將子孫明曉戰陣任將帥<lb/>
　者○建光元年又有武猛堪將帥者之舉<lb/>
　順帝永和三年又選剛毅武猛有謀謨任將帥者<lb/>
補試後漢順帝陽嘉元年以太學新成試明經下第者<lb/>
　補弟子<lb/>
<pb n="KR3k0029_WYG_098-16a"/>
　　　魏九品中正<lb/>
魏陳羣立九品官人之法州郡皆置中正以定其選○<lb/>
　通典云按九品之制初因後漢建安中天下兵興衣<lb/>
　冠士族多離本土欲徵源流遽難委悉魏氏革命州<lb/>
　郡縣俱置大小中正各取本處人任諸府公卿及臺<lb/>
　省郎吏有德充才盛者為之區别所管人物定為九<lb/>
　等其有言行修著則升進之或以五升四以六升五<lb/>
　倘或道義虧缺則降下之或自五退六自六退七矣<lb/>
<pb n="KR3k0029_WYG_098-16b"/>
　是以吏部不能審定覈天下人才士庻故委中正銓<lb/>
　第等級憑之授受謂免乖式及法弊也惟能知其閥閱<lb/>
　非復辨其賢愚所以劉毅云下品無髙門上品無寒<lb/>
　士南朝至梁陳北朝至於周隋選舉之法雖互相損<lb/>
　益而九品及中正至開皇中方罷段灼表以為九品<lb/>
　訪人賢惟問中正故據上品者非公侯之子孫則當<lb/>
　途之昆弟蓽門蓬戸之俊安得不陸沉者哉<lb/>
　　　兩晉選舉之法<lb/>
<pb n="KR3k0029_WYG_098-17a"/>
晉依魏九品之制吏部選用必下中正徵其人居及父<lb/>
　祖官名<lb/>
　武帝又議考課傅𤣥皇甫陶以為政教頽弊上疏以<lb/>
　為今未舉清逺有禮之臣以崇風節帝不用其後九<lb/>
　品之法漸弊計官資以定品格唯以居位為貴劉毅<lb/>
　以九品非經久之典上疏曰九品有八損而官才有<lb/>
　三難皆興替之所由今人物難知一也愛憎難防二<lb/>
　也情偽難明三也今中正定九品髙下愛惡隨心情<lb/>
<pb n="KR3k0029_WYG_098-17b"/>
　偽由已損一也使是非之論横於州里損二也今之<lb/>
　中正坐徇其私推貴異之器使在九品之下損三也<lb/>
　使得縱横無所顧憚壅蔽邪人損四也以愛憎奪其<lb/>
　平以人事亂其度損五也今附卑品而獲髙叙抑功<lb/>
　實而崇虛名損六也品狀相妨况不實乎損七也廢<lb/>
　褒貶之義任愛憎之斷損八也職名中正實為奸府<lb/>
　事名九品而有八損臣以為宜罷中正除九品衞瓘<lb/>
　請除九品復古鄉舉里選李重上疏宜明貢舉之法<lb/>
<pb n="KR3k0029_WYG_098-18a"/>
　華競自息禮義日崇矣劉頌復建九班之制令百官<lb/>
　在職少遷時賈郭專朝仕者務速進故皆不行<lb/>
東晉元年制揚州嵗舉二人諸州各一人時逺方孝秀<lb/>
　不復䇿試乃召試經有才不中舉者免其太守後孝<lb/>
　秀莫敢應命孔坦請延五歲許其講習乃詔孝廉申<lb/>
　至七年秀才如故<hi>通典</hi>
　　　宋代選舉之制<lb/>
宋制丹陽吳㑹稽吳興四郡歲舉二人餘郡各一人凡<lb/>
<pb n="KR3k0029_WYG_098-18b"/>
　州秀才郡孝廉至皆䇿試天子或親臨之及公卿所<lb/>
　舉皆屬於吏部序才銓用凡舉得失各有賞罰<lb/>
　文帝元嘉中限年三十而仕郡縣以六周而代刺史<lb/>
　或十餘年<lb/>
　武帝仕者不復拘老幼守宰以三周為滿周朗上疏<lb/>
　今宜二十五家選一長百家置一師男子十三至十<lb/>
　七皆令學經十七至二十皆令習武習經者五年有<lb/>
　成而升之司徒習武三年能藝升之司馬若七年經<lb/>
<pb n="KR3k0029_WYG_098-19a"/>
　不明五年勇不達雖公卿子弟長歸農畝終身不得<lb/>
　為吏帝省之不悅謝莊以搜才路狹上表請令大臣<lb/>
　各舉所知以付尚書銓用不從帝不欲重權在下乃<lb/>
　分吏部置兩尚書以㪚其權<hi>通典</hi>
　　　齊代選舉之制<lb/>
齊駱宰議䇿秀才格五問並得為上四三為中二為下<lb/>
　一不合與第謝超宗議以為一通峻正寧劣五通詔<lb/>
　從宰議因習宋限年之制其所進取以官婚胄籍為<lb/>
<pb n="KR3k0029_WYG_098-19b"/>
　先時士人皆厚結姻援奔馳造請寖以成俗<lb/>
　和帝時梁武帝為丞相上表請自今選曹宜精隱覈<lb/>
　依舊立簿使名實不違乃施行<hi>通典</hi>
　　　梁代選舉之制<lb/>
梁初無中正制年二十有五方得入仕　天監中又制<lb/>
　九流常選年未三十不通一經者不得為官若有才<lb/>
　同甘顔勿限年次至七年州置州重郡置郡崇鄉置<lb/>
　鄉豪專典搜薦無復膏粱寒素之隔詔州歲舉二人<lb/>
<pb n="KR3k0029_WYG_098-20a"/>
　大郡一人<lb/>
　敬帝復令諸州各置中正仍舊訪選舉皆須中正押<lb/>
　上然後量授<hi>通典</hi>
　　　陳代選舉之法<lb/>
陳依梁制年未三十不得入仕唯經學生䇿試得第諸<lb/>
　州迎主簿西曹左奏及嘗為挽郎得未壯而仕諸郡<lb/>
　唯正王為丹陽尹經迎得出身者亦然有髙才異行<lb/>
　殊勲者不在常例凡選無定時隨缺則補若有遷授<lb/>
<pb n="KR3k0029_WYG_098-20b"/>
　吏部先與參掌者署奏其可者下於選曹隨才補用<lb/>
　其别發詔除者即宣詔施行付選司<lb/>
　武帝承侯景之後制度未立百官無復考校殿最之<lb/>
　法但更年互遷驟班進秩法無可稱者後徐陵孔奐<lb/>
　繼為吏部尚書差有其序<hi>通典</hi>
　　　後魏選舉之制<lb/>
後魏州郡皆有中正掌選舉每以季月與吏部銓擇可<lb/>
　否表叙之<lb/>
<pb n="KR3k0029_WYG_098-21a"/>
　成帝和平三年詔曰今選舉之官多不以次令班白<lb/>
　䖏後晚進居先諸曹選補宜各書勞舊才能其後中<lb/>
　正所銓但在門第吏部彜倫仍不才舉<lb/>
　文帝内官通班以上皆自考覈以為黜陟<lb/>
　宣武詔庶族子弟年十五不聽入仕<lb/>
　孝明嗣位張彛之子仲瑀請排抑武夫不使在清品<lb/>
　武夫怨怒羽林虎賁相率千餘人至尚書省詬詈求<lb/>
　彛長子始均不獲以瓦礫投擊臺門聲如雷霆京師<lb/>
<pb n="KR3k0029_WYG_098-21b"/>
　懾震遂焚其第執始均生投火中仲瑀被創以竄免<lb/>
　彛信宿而死詔斬尤兇者八人乃命武官得依資入<lb/>
　選崔亮為吏部尚書奏為格制官不問賢愚以停解<lb/>
　日月為斷後甄琛元脩義城陽王徽相繼為吏部尚<lb/>
　書踵而行之自是賢愚同貫涇渭無别魏之失才從<lb/>
　亮始也及辛雄轉吏部郎中上疏請後地先才不得<lb/>
　拘以停年<lb/>
　孝莊初詔求德行文藝政事强直者縣令郡守刺史<lb/>
<pb n="KR3k0029_WYG_098-22a"/>
　皆叙其志業其以表聞得三人賞一階非其人黜一<lb/>
　階守令六年為滿滿後六年乃叙<hi>通典</hi>
　　　北齊選舉之制<lb/>
北齊選舉多沿後魏之制凡州縣皆置中正其課試之<lb/>
　法中書䇿秀才集書䇿貢士考功郎中䇿廉良天子<lb/>
　坐於朝堂秀孝各以班草對書有濫劣者飲墨水一<lb/>
　升文理孟浪者奪席脫容刀初東魏元象中文襄王<lb/>
　髙澄攝吏部尚書乃革崔亮年勞之制務求才實自<lb/>
<pb n="KR3k0029_WYG_098-22b"/>
　遷鄴以後掌大選知名者不過數四唯辛術貞明簡實<lb/>
　新舊參舉管庫必擢門閥不遺衡鏡之美一人而已至孝<lb/>
　昭帝詔内外執事官每在三年之内各舉一人或夙<lb/>
　在朝倫沈屈未用或先官後進今見停散或白屋之<lb/>
　人巾褐未釋其髙才良器允文允武理識深長幹具<lb/>
　通濟操履凝峻學業宏贍諸如此輩隨取一長無待<lb/>
　兼資方充舉限舉薦之文指論事實隨能量用必陳<lb/>
　所堪不得髙談謬加褒飾所舉之人止在一職三周<lb/>
<pb n="KR3k0029_WYG_098-23a"/>
　之内有犯死罪以下刑罪以上舉主凖舉人之犯各<lb/>
　罰其金自後州郡辟士之權浸移於朝廷外吏不得<lb/>
　精覈由此起也<hi>通典</hi>
　　　後周選舉之制<lb/>
後周以吏部中大夫一人掌選舉人時蘇綽為六條詔<lb/>
　書其四曰擢賢良罷門資之制察舉精謹及武帝平<lb/>
　齊廣収遺逸乃詔山東諸州舉明經幹理者上縣六<lb/>
　人中縣五人下縣四人<lb/>
<pb n="KR3k0029_WYG_098-23b"/>
　宣帝大成元年詔州舉髙才博學者為秀才郡舉博<lb/>
　經行脩者為孝廉上州上郡嵗一人其刺史寮佐州<lb/>
　吏則自署府官則命於朝廷<hi>通典</hi>
　　　隋代選舉之制<lb/>
隋文帝開皇七年制諸州嵗貢三人工商不得入仕○<lb/>
　開皇十八年又詔京官五品以上及緫管刺吏並以<lb/>
　志行脩謹清平幹濟二科舉人牛𢎞為吏部尚書髙<lb/>
　構為侍郎最為稱職當時之制尚書舉其大者侍郎<lb/>
<pb n="KR3k0029_WYG_098-24a"/>
　銓其小者則六品以下官吏咸吏部所掌自是州郡<lb/>
　無復辟署矣<lb/>
　煬帝始建進士科又制百官不得計考增級其功德<lb/>
　行能有表著者乃擢之○大業三年始置吏部侍郎<lb/>
　一人分掌尚書職事時武夫參選多授文職○八年<lb/>
　詔曰頃自班朝治人乃由勲叙拔之行陣起自勇夫<lb/>
　自今以後諸授勲官者並不得授文官職事<hi>通典</hi>
　　　唐取士之科<lb/>
<pb n="KR3k0029_WYG_098-24b"/>
唐多因隋舊然其大要有三由學館升者曰生徒由州<lb/>
　縣者曰鄉貢皆升於有司而進退之其科之目<lb/>
有秀才凡秀才試方畧䇿五道以文理通粗為四等<lb/>
有明經凡明經先帖文然後口試經問大義十條答時<lb/>
　務三道亦為四等狄仁傑徐有功皆以明經舉而祝<lb/>
　欽明元稹亦擢明經<lb/>
有明法凡明法試律七條令三條<lb/>
有明字凡書學先口試通乃黙試說文字林二十條<lb/>
<pb n="KR3k0029_WYG_098-25a"/>
有明算凡算學録大義本條為問答明數造術詳明術<lb/>
　理然後為通試九章三條<lb/>
有一史有三史凡史每史問大義百條䇿三道通一史<lb/>
　者白身有出身三史皆通者特擢之<lb/>
有開元禮凡開元禮通大義百條䇿三道者超資與官<lb/>
有道舉𤣥宗時開元二十九年始置崇𤣥學習老子莊<lb/>
　子文子列子亦曰道舉<lb/>
有童子凡童子科十嵗以下能通一經李泌開元中以<lb/>
<pb n="KR3k0029_WYG_098-25b"/>
　童子召<lb/>
　𤣥宗登封劉晏八嵗獻頌竒其幼時號神童韓退之<lb/>
　有送張童子序裴耀卿童子科<lb/>
有俊士進士凡進士試時務䇿五道帖一大經杜牧白<lb/>
　居易楊綰顔真卿韋貫之裴垍所習皆舉進士而李<lb/>
　宗閔牛僧孺亦舉進士<lb/>
唐明經之别有五經有三經有二經有學究一經有三<lb/>
　禮有三傳有史科此嵗舉之常選也其天子自詔曰<lb/>
<pb n="KR3k0029_WYG_098-26a"/>
　制舉所以待非常之才焉然則制舉之名七十有餘<lb/>
　如賢良方正直言極諫科則有裴度韓休劉蕡之徒<lb/>
　然賈竦牛僧孺皇甫鎛則亦以是進<lb/>
博學宏詞是科所取則有陸䞇杜黃裳之徒然王涯劉<lb/>
　禹錫則亦以是進<lb/>
其他如武舉<lb/>
　武后時始置武舉唐志云選用之法不足道不復書<lb/>
　然以武舉異等中第如郭子儀遂能成再造唐室之<lb/>
<pb n="KR3k0029_WYG_098-26b"/>
　功<lb/>
如任子○李德裕以元和宰相之後調官<hi>餘見官制任子門</hi>
大抵衆科之目進士尤為得人方其取以文章類若浮<lb/>
文而少實及其臨事設施隱然為國名臣者不可勝數<lb/>
也○自煬帝以来風俗浮靡始有進士之科而試以律<lb/>
賦唐室孝廉秀才之科雖在而唯明經進士二科最盛<lb/>
而孝廉衰矣○寶應中雖楊綰上疏力言進士者皆誦<lb/>
當世之文而不通經史明經者但記帖括又投牒自舉<lb/>
<pb n="KR3k0029_WYG_098-27a"/>
請依古察孝廉縣薦之州州送於省仍自投牒乃詔明<lb/>
經進士與孝廉兼行而終不足以勝二科也又其後也<lb/>
文革之士日盛進士益重而明經稍衰減矣是以鄭覃<lb/>
嫉進士浮薄屢請罷之文宗不可<lb/>
武宗時李德裕論進士不根藝實朝廷顯官須公卿子<lb/>
弟為之何者少習其業目熟朝廷事體臺閣之儀不教<lb/>
自成寒士雖有出身之才固不能閑習也其議亦卒不<lb/>
行雖然士風所在唯上之人如何耳轉移變革豈無其<lb/>
<pb n="KR3k0029_WYG_098-27b"/>
道張昌齡王公謹有時名而王師旦惡其浮革不書以<lb/>
第盧照鄰駱賓王文章為時冠裴行儉謂其浮躁抑之<lb/>
使不進豈不足以勵方来而移風俗哉何必今日更一<lb/>
令明日更一法耶<lb/>
殿試武后天授元年䇿問貢士於洛成殿殿試自此始<lb/>
也<lb/>
别試唐選舉志禮部侍郎親故移試攷功謂之别頭○<lb/>
正元間罷○元和中復○自漢至隋以前惟孝廉與秀<lb/>
<pb n="KR3k0029_WYG_098-28a"/>
才常行自隋唐至宋朝惟進士明經常行至熙寧間荆<lb/>
公用事改取士之法自是進士獨存明經始廢<lb/>
唐大詔令開元中䖏分舉人敕謂頃年䇿試頗成弊風<lb/>
所問既不切於時宜所對亦何闗於政事徒攷隱僻莫<lb/>
見才能以此擇賢竟未得所<hi>張九齡作</hi>
　　　宋朝取士之法<lb/>
宋朝以學校養才以科舉取士其制舊矣有進士有諸<lb/>
　科有武學常例之外又有制科童子而進士為尤盛<lb/>
<pb n="KR3k0029_WYG_098-28b"/>
　祖宗以来試以詩賦帖經墨義百餘年間人才相望<lb/>
　諸科之設又可得質樸記誦之士胥濟以為用其教<lb/>
　育則置太學於京師慶厯中置内舍二百人神宗垂<lb/>
　意儒學益外舍生員三舍之法開端於此王安石采<lb/>
　周官王制之緒自京師至郡縣學歲時月各有試以<lb/>
　程其能以差次升舍最優者為上舍免解發及吏部<lb/>
　試而賜之第遂欲以此專取士而寖廢科舉業進士<lb/>
　者以德義易故習應諸科者以明法消舊額意若尊<lb/>
<pb n="KR3k0029_WYG_098-29a"/>
　經復古抑浮靡而革椎魯也然新義字說頒命四方<lb/>
　驅學者以宗已其後議臣極排力抵於是經義詩賦<lb/>
　定為兩科<hi>四朝志</hi>
自太祖建隆元年即開貢舉而楊礪之徒以進士選其<lb/>
　後嵗嵗選士以登科記考之唯試詩賦及論自開寶<lb/>
　元年始召對講武殿而第名六年士有擊鼔論榜者<lb/>
　於是更試於講武殿而御試自此始也當是時諸科<lb/>
　有五經開元禮三禮三傳三史之目<lb/>
<pb n="KR3k0029_WYG_098-29b"/>
　太宗興國三年始試律賦以平仄用韻<lb/>
　真宗時嚴挾書之令著糊名之法下秉燭之禁馮拯<lb/>
　在當時謂江浙舉人業詞賦以取科名今歲望令兼<lb/>
　考論䇿此祥符元年也則進士科固有論䇿矣<lb/>
　仁宗時富弼亦言自咸平景德以来省試有三塲一<lb/>
　日試詩賦一日試論一日試䇿詩賦可以見辭藝論<lb/>
　䇿可以見才識○慶厯四年更進士之科先策次論<lb/>
　次詩賦不專均於聲律偶切也經術之家兼行舊式<lb/>
<pb n="KR3k0029_WYG_098-30a"/>
　稍增新制經史明法諸科願對大義者從宋祁之請<lb/>
　也未幾而復舊制自嘉祐二年始詔間嵗一開科塲<lb/>
　英宗治平二年易以三嵗○熙寧中罷詩賦帖經墨<lb/>
　義令各占一經兼論語孟子之學試以大義殿試䇿<lb/>
　一篇諸科稍令改易以應進士科其不能改者許應<lb/>
　明法新科試以律義刑統大義斷案置律學行舍法<lb/>
　事見前進士自第一人而下皆令試律而五路人士<lb/>
　皆厚重樸實文辭不足以自見於是五路别放　京<lb/>
<pb n="KR3k0029_WYG_098-30b"/>
　東　陕西　河北　河東　京西<lb/>
　元祐元年貢舉始添詩賦經義兼用注疏及諸家之<lb/>
　説而不專於新義矣又詔文武京朝官於進士舉人<lb/>
　力舉經明行脩者○紹聖中罷詩賦專經義除不得<lb/>
　用王安石字說之禁<lb/>
　髙宗時詩賦經義兼行○紹興間舉人並兼習其後<lb/>
　復雙行聽學者願習○以登科記國朝㑹要四朝志<lb/>
　修<lb/>
<pb n="KR3k0029_WYG_098-31a"/>
　廢明法科紹興十八年也<lb/>
　宋朝進士科往往為將相極通顯至明經之科不過<lb/>
　為學究之類當時之人為之語曰焚香取進士嗔目<lb/>
　待明經盖進士有設焚香之禮而明經則設棘監守<lb/>
　恐其傳義也○雍熈中唱進士名内有李宗譔者宰<lb/>
　相昉之子吕蒙亨參政蒙正之子王扶鹽鐵使王明<lb/>
　之子許待問度支使仲宣之子上曰斯並世家縱以<lb/>
　藝升天下亦謂朕有私並下第<lb/>
<pb n="KR3k0029_WYG_098-31b"/>
賢良<lb/>
　宋初有三科○賢良方正能直言極諫○經學優深<lb/>
　可為師法○詳閑史理達於政化○凡三科應内外<lb/>
　官草澤並許諸州及本司解送上吏部對御試䇿一<lb/>
　道時制科先廢乃許詣闕自薦○乾德二年有穎䞇<lb/>
　者應焉贄先任博州推官擢為祕書著作佐郎○咸<lb/>
　平中命近臣薦舉時林陶以進士應選就試學士院<lb/>
　而不及格猶命之第以招来俊茂也○景德二年增<lb/>
<pb n="KR3k0029_WYG_098-32a"/>
　置六科<lb/>
　　賢良方正能直言極諫科　博通墳典達於教化<lb/>
　　科　才識兼茂明於體用科　武足安邉科　洞<lb/>
　　明韜畧運籌決勝科　軍謀宏逺材任邉寄科<lb/>
　委中書門下先加程試器業可觀而後親䇿三年詔<lb/>
　制舉人所納文卷委翰林學士等考定是時陳宗古<lb/>
　所業學士院考不中式然皆特命就試○景徳四年<lb/>
　詔䇿問宜用經義而夏英公竦出焉○天聖七年詔<lb/>
<pb n="KR3k0029_WYG_098-32b"/>
　六科許卿監以上奏舉或自進狀仍先進所業䇿論<lb/>
　五十首委兩制㸔詳詞理優長召赴闕試論六首合<lb/>
　格而後御試○又增置髙蹈丘園沈淪草澤茂才異<lb/>
　等三科許轉運及長吏奏舉所業召試如前式○又<lb/>
　有書判拔萃諸科先録判詞三十首於流内銓投下<lb/>
　優者召試判十道是為天聖十科明年富公弼以茂<lb/>
　才異等中選而余靖尹洙亦應中書拔萃科自是天<lb/>
　下應制科者不下五六千人然得就祕閣試者盖三<lb/>
<pb n="KR3k0029_WYG_098-33a"/>
　之一中選者又十之一○景祐元年詔六科不許三<lb/>
　科又下第人應自是應者稍少其年吳育中才識兼<lb/>
　茂明於體用科蘇伸中賢良方正能直言極諫科而<lb/>
　張方平以茂才異等中而投拔不復置矣○寳元元<lb/>
　年田況中賢良而張方平復中選凡中此科目者不<lb/>
　十年登禁從○慶厯二年錢明逺中才識兼茂明於<lb/>
　體用科四年遂為翰林學士○自是朝廷惜其恩命<lb/>
　艱難其選皆取僻書傳注疑似之説以為題而誤之<lb/>
<pb n="KR3k0029_WYG_098-33b"/>
　○慶厯中齊唐雖閣試已通言者以其無履行而罷<lb/>
　試又行近臣論薦之制無得自舉而制科隨貢舉開<lb/>
　設矣雖仁宗不欲隱奥因之數戒邇臣取其明當世<lb/>
　治亂者而有司欲觀其所學於祕閣之試必艱其題<lb/>
　而士亦留心於記問朝廷既艱制科之選陳執中不<lb/>
　由科第以取宰相非留意於取士者○皇祐五年制<lb/>
　科就試者十八人而執中宻諭考官放趙彦若一人<lb/>
　過閣御試復黜之上歎曰天下之大而無一人中選<lb/>
<pb n="KR3k0029_WYG_098-34a"/>
　豈朕待之不至耶乃下詔焉○嘉祐六年執政亦欲<lb/>
　廣収英豪之士時祕閣就試者七人所取者過其半<lb/>
　焉於是二蘇兄弟俱中賢良選蘇轍制䇿極言得失<lb/>
　有司請黜之仁宗曰以直言召之而以直言棄之天<lb/>
　下謂朕何有司不得已而置之下第也○熙寧中孔<lb/>
　文仲對䇿指陳時政言最切直且言當專任有德王<lb/>
　安石惡其説自是制科不復設矣○元祐十一年始<lb/>
　復置○紹聖中又罷<lb/>
<pb n="KR3k0029_WYG_098-34b"/>
　髙宗時雖詔復賢良科未有應者至孝宗乾道七年<lb/>
　而眉山李垕出焉且及注疏命題目在幽隠者許監<lb/>
　司勤篤焉<lb/>
　　以國朝㑹要國朝事實中興訓典登科記修<lb/>
宏詞<lb/>
　自唐有宏詞之科而所取猶以詩賦詞也○大中時<lb/>
　李潘知貢舉放博學宏詞科陳琬等及進詩賦論而<lb/>
　詩乃用重字故下之<hi>唐㑹要</hi>
<pb n="KR3k0029_WYG_098-35a"/>
　真宗景德三年龍圖閣待制陳彭年奏請條制貢部<lb/>
　宏詞科采擇經術許流内選應宏詞拔萃科明經人<lb/>
　投狀自薦䇿試經義以勸學者<hi>仝上</hi>
　哲宗紹聖二年罷制舉懼無以収文學博異之士於<lb/>
　是置宏詞以繼賢良之選所試以章表露布文書用<lb/>
　四六也頌銘戒諭序記雜用古今體不拘四六也許<lb/>
　進士登科者就試試以奏試上舍日附試不立院也<lb/>
　四題分為二日試者雖多取毋過五人惟詔誥赦敕<lb/>
<pb n="KR3k0029_WYG_098-35b"/>
　不以為題<hi>以登科記四朝志修</hi>○又制詔四題内二題以歴代<lb/>
　史故事○宣和罷上舍試於是附試南省兵興其後<lb/>
　廢○宣和五年詞學兼茂科選人秦檜循一資<lb/>
　髙宗紹興三年始復置謂之博學宏詞科以至天聖<lb/>
　大觀格目以制誥詔書表露布檄箴銘詩頌記序十<lb/>
　二事為題古今雜出三題分為三塲不拘有無出身<lb/>
　詔先投所業學士院㸔詳召試<hi>以登科記四朝志修</hi>
童子學<lb/>
<pb n="KR3k0029_WYG_098-36a"/>
　宋朝太祖下江南以賈黃中知金陵按行府第得寳<lb/>
　貸數十巨櫝皆李氏物不𨽻於籍者悉表之太祖賜<lb/>
　黃中錢三百萬以旌其潔黃中年七嵗以童子及第<lb/>
　李昉贈之詩曰七歳童子古所難賈家門戸有衣冠<lb/>
　七人科第排頭上五部經書誦舌端興國中遂參大<lb/>
　政○曹彬生周嵗父母以玩具羅於席觀其所取彬<lb/>
　左手提干戈右手取俎豆斯須取一印<lb/>
　太宗時郭忠恕其先洛陽人也善屬文及書史學通<lb/>
<pb n="KR3k0029_WYG_098-36b"/>
　九經七歲舉童子國初不仕太宗聞其名召為國子<lb/>
　監主簿<hi>事畧</hi>○楊億字大年始生母口授以書隨即成<lb/>
　誦六嵗學吟詩七嵗善屬文年十一以童子召對試<lb/>
　詩賦五篇頃刻立成太宗歎異以為祕書省正字制<lb/>
　曰汝方在髫齔不煩師訓精爽神助文學生知越景<lb/>
　絶塵一日千里予有望於汝也<hi>同上</hi>○楊億年十一親<lb/>
　試一賦二詩頃刻而成上喜送中書再試喜朝京闕<lb/>
　詩有願秉清忠節終身立聖朝之句<lb/>
<pb n="KR3k0029_WYG_098-37a"/>
　真宗景德二年撫州進士晏殊年十四大名府進士<lb/>
　姜盖年十三皆以俊名聞特召試殊試詩賦各一首<lb/>
　盖試詩六篇殊屬辭敏贍上極歎賞乃賜殊進士盖<lb/>
　學究後復召殊試詩賦論既成數稱善擢祕書正字<lb/>
　祕閣讀書○咸平二年六月令祕書省正字邵煥於<lb/>
　祕閣讀書從其請也祕閣讀書自煥始煥嘗以童子<lb/>
　召對賜帛遣歸是春復至京師上令賦春雨詩援筆<lb/>
　立成遂命以官時年十二○祥符八年以童子蔡伯<lb/>
<pb n="KR3k0029_WYG_098-37b"/>
　希為祕書省正字其父龜從為祕書郎伯希年四歲<lb/>
　誦詩百餘篇上召入禁中應對周詳所誦精習因命<lb/>
　以官又作詩賜伯希<hi>長編</hi>
　仁宗朝文潞公幼時與羣兒擊毬入柱穴中不能出<lb/>
　公以水灌之毬浮出司馬公幼與羣兒戯一兒墮水<lb/>
　甕中公取石破其甕兒得出二公之仁智不凡矣○<lb/>
　王禹偁字元之七歲能文畢文簡竒之一日太守席<lb/>
　上出詩句鸚鵡能言爭似鳯元之書其下蜘蛛雖巧<lb/>
<pb n="KR3k0029_WYG_098-38a"/>
　不如蠶文簡曰經綸之才也○寳元元年罷天下舉<lb/>
　念書童子○皇祐二年詔諸處無得遣念書童子赴<lb/>
　闕<lb/>
　英宗朝蘇軾生十年太夫人嘗讀東漢至范滂傳慨<lb/>
　然太息公曰軾若為滂夫人亦許之否乎夫人曰汝<lb/>
　能為滂吾顧不能為滂母耶<lb/>
　神宗元豐七年夏四月賜饒州童子朱天錫五經出<lb/>
　身天錫年九嵗禮部試誦七經皆通也上召入禁中<lb/>
<pb n="KR3k0029_WYG_098-38b"/>
　取七經試之隨問即誦延安郡王時在傍上指天錫<lb/>
　而撫王曰汝能如彼誦書乎面賜天錫錢五萬使買<lb/>
　書以歸戒無廢學<hi>長編</hi>○冬十月召饒州童子朱天申<lb/>
　對於睿思殿賜五經出身天申天錫再從兄禮部言<lb/>
　天申年十二試誦十經通也<hi>同上</hi>
　哲宗元祐元年五月丁巳朔又詔禮部自今乞試童<lb/>
　子誦書所屬毋得取接<hi>同上</hi>
　髙宗紹興十三年三月進呈十書習射童子求試於<lb/>
<pb n="KR3k0029_WYG_098-39a"/>
　有司者凡九人上曰上有好者下必有甚焉朕嘗示<lb/>
　恩一二童子故求試者雲集此雖善事然可以知人<lb/>
　主好惡不可不審也<lb/>
武舉見前武學門<lb/>
試教官<lb/>
　宋朝神宗熙寧八年始立教授試法即舍人院召試<lb/>
　大義五道初太博正録及州教官朝廷固嘗特除用<lb/>
　亦雜出薦試否則取其試藝等格優多者用之<lb/>
<pb n="KR3k0029_WYG_098-39b"/>
　哲宗元祐元年詔近臣擇經明行修者舉為内外學<lb/>
　官罷試補法○紹聖中詔依舊法召試附吏部春秋<lb/>
　試試兩經大義各一道其後學官嵗許一試附吏部<lb/>
　春銓<lb/>
漕試<lb/>
　宋朝神宗熙寧中詔諸州廢解考試官凡親戚若門<lb/>
　客毋得試於其州類名上轉運司使與鎻㕔者同試<lb/>
　率七人立一額<hi>四朝志</hi>
<pb n="KR3k0029_WYG_098-40a"/>
　仁宗景祐四年賈昌朝言舉人有親戚守官及隨行<lb/>
　地逺并發解官親戚並令運司差官類試<hi>皇朝編年</hi>
推恩<lb/>
　宋朝太祖開寳三年詔貢士十五舉賜本科出身得<lb/>
　司馬傳已下百六人仍不為例<lb/>
　真宗祥符四年詔河中府進士五舉餘州七舉並特<lb/>
　奏名○祥符八年帝謂宰臣曰累舉不第年齒已髙<lb/>
　深可憐憫於是詔進士六舉諸科九舉特與奏名<lb/>
<pb n="KR3k0029_WYG_098-40b"/>
　仁宗嘉祐八年始詔進士五舉諸科七舉年五十以<lb/>
　上者具名以聞<lb/>
宗學見前宗學門<lb/>
　<lb/>
　<lb/>
　<lb/>
　<lb/>
　羣書考索後集卷三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷二十八</head> <lb/>
    <p>
<pb n="KR3k0029_WYG_094-1a"/>
欽定四庫全書<lb/>
　羣書考索後集卷二十八<lb/>
　　　　　　　　　　　　宋　章如愚　編<lb/>
　　士門<lb/>
　　　學法類　<hi>三舍附</hi>
　真宗祥符七年八月辛巳詔國子監學生應子弟在<lb/>
　監習業者除實是開封府外每人召京朝官二人為保<lb/>
　識然後收試其保官須具印狀赴監<hi>長編</hi>
<pb n="KR3k0029_WYG_094-1b"/>
　仁宗慶歴三年二月辛酉國子監言自今補説書官<lb/>
　請以四人為定額及歲所試監生不合格且留聽讀<lb/>
　三試不中者黜之仍請立四門學士以庶人子弟為<lb/>
　生員以廣招賢之路並從之<hi>長編</hi>
　神宗熙寧四年十月戊辰中書言近制増廣太學益<lb/>
　置生員除主判官外直講以十員為額每二員共講<lb/>
　一經委中書選差或主判官奏舉其生員分三等以<lb/>
　初入學生員為外舍不限員自外舍升内舍内舍升<lb/>
<pb n="KR3k0029_WYG_094-2a"/>
　上舍上舍以一百員内舍以二百員為限生員各治<lb/>
　一經從所隸官講授主判官直講月考試優等舉業<lb/>
　上中書學正學録學諭於上舍人内逐經選六員如<lb/>
　學行卓然尤異者委主判及直講保明中書考察取<lb/>
　㫖除官具有職事者受官訖仍舊管勾候直講敎授<lb/>
　有闕次第選充其主判官直講職事生員並第増給<lb/>
　食錢從之<hi>長編</hi>○熙寧六年三月庚戌上言學校法終<lb/>
　當革王安石曰此餘事恐久遠須立法命知制誥呂<lb/>
<pb n="KR3k0029_WYG_094-2b"/>
　惠卿兼修撰國子監經義太子中允崇政殿説書王<lb/>
　雱兼同修撰先是上諭執政曰今歲南省所取多知<lb/>
　名舉人士皆趨義理之學極為美事王安石曰民未<lb/>
　知義則未可用况士大夫乎上曰舉人對䇿多欲朝<lb/>
　廷早修經義使義理歸一乃命惠卿及雱而安石以<lb/>
　判國子監沈季長親嫌故辭雱命上弗許已而又命<lb/>
　安石提舉安石又辭亦弗許<hi>長編</hi>○元豐二年十二月<lb/>
　乙已御史中丞李定等言切以取士兼察行藝則是<lb/>
<pb n="KR3k0029_WYG_094-3a"/>
　古者鄉里之選蓋義可以一日而校行則非歴歲月<lb/>
　不可考今酌周官書考賓興之意為太學三舍選察<lb/>
　升補之法上國子監敕式令并學令凡百四十條詔<lb/>
　行之初太學生檀宗益上書言太學敎養之䇿有七<lb/>
　一尊講官二重正録三正三舍四擇長諭五增小學<lb/>
　六嚴賞罰七設司業上覽其言以為可行命定與畢<lb/>
　仲衍蔡京范鏜張璪同立法至是上之太學置齋舍<lb/>
　八十齋容三十人外舍生二千内舍生二百上舍生<lb/>
<pb n="KR3k0029_WYG_094-3b"/>
　一百總二千四百生員入學本貫若所在州給文據<lb/>
　試而後入月一私試歲一公試補内舍生間歲又一<lb/>
　試補上舍生封彌謄録如貢舉法而上舍則學官不<lb/>
　與考校諸齋月書學生行藝以帥敎不戾規矩為行<lb/>
　治經程文合格為藝齋長諭學録學正直講主判官<lb/>
　以次考察籍記公試外舍生入第一第二等參以所<lb/>
　書行藝預籍者升内舍内舍生試入優平二等參以<lb/>
　行藝升上舍分三等俱優為上一優一平為中俱平<lb/>
<pb n="KR3k0029_WYG_094-4a"/>
　若一優一否為下上等命以官中等免禮部試下等<lb/>
　免解以升補人行藝進退計人數多寡為學官之賞<lb/>
　罰縁升舍為姦者論如違制律不用去官赦原學正<lb/>
　増為五人學録増為十人學録參以學生為之<hi>長編</hi>○<lb/>
　元豐三年二月辛丑詔國子監罷書庫官復置主簿<lb/>
　増監厨使臣各一員増歲賜公使錢并舊為千緍太<lb/>
　學正録二年為任通計六考聽改官三考與循資并<lb/>
　増巡宿剰貢并舊為二百人並從看詳學制所請也<lb/>
<pb n="KR3k0029_WYG_094-4b"/>
　元豐四年七月己酉國子監言學生入學乞同縣五<lb/>
　人以上為保如犯第一等罰不覺舉者與罪許人告<lb/>
　賞錢三百千未入學以前違礙亦準貢舉法從之○<lb/>
　哲宗元祐元年五月戊午王巖叟言太學條制本學<lb/>
　生徒須在學聽讀一年方許於太學應舉臣伏見特<lb/>
　降但曽經補中監生人並許應舉詔國子監立法請<lb/>
　今次科場應自元豐三年興學以來在學前後通及<lb/>
　一年者並許取應從之<hi>並長編</hi>○元祐元年五月戊辰<lb/>
<pb n="KR3k0029_WYG_094-5a"/>
　詔孫覺固臨程頤同國子監長貳看詳立國子監太<lb/>
　學條制<hi>長編</hi>○元祐元年秋七月丙辰朔尚書省言舊<lb/>
　制中外學官並試補近詔尚書侍郎左右司郎中學<lb/>
　士待制兩省御史臺官國子司業各舉二員宜罷試<lb/>
　法先是王巖叟言内自太學外至諸郡學官之制皆<lb/>
　令就試四方之士區區於進卷屑屑於程文不憚奔<lb/>
　馳豈其心哉祿仕迫之有不得已耳伏望聖慈令罷<lb/>
　此法一用應詔薦舉之士為中外學官以重敎導之<lb/>
<pb n="KR3k0029_WYG_094-5b"/>
　選武學學官亦乞依此罷試於是從巖叟之言也<hi>長編</hi>
　○元祐元年冬十月癸丑劉摯言太學條制獨可按<lb/>
　據舊條考其乖戾太甚者删去之若乃高濶以慕古<lb/>
　新竒以變常非徒無補而又有害夫職親於諸生而<lb/>
　習知其情偽者宜莫如學官也使其因人情利害而<lb/>
　為之法者亦莫如學官也然則安用以他官置局為<lb/>
　哉欲望聖慈指揮罷修定學制所止以其事責在學<lb/>
　官正録以上將見行修制去留修定嚴立近限次第<lb/>
<pb n="KR3k0029_WYG_094-6a"/>
　條上取㫖施行所貴因革不失其當法令速成以便<lb/>
　學者以述先帝興學之㫖以副陛下之意摯言高濶<lb/>
　以慕古新竒以變常蓋指程頤也頤所立條制輙為<lb/>
　禮部疏駁頤亦自辯理然朝廷訖不行<hi>長編</hi>○元祐六<lb/>
　年九月戊子禮部臣僚上言國子監今欲令生員遇<lb/>
　有請益許見長貳逐旬遇三日學諭出題内試賦論<lb/>
　許於經史子集通出長諭解脱歸齋生諭諸生次日<lb/>
　早食前仍納旬終送博士㸃檢仍間召生員以所納<lb/>
<pb n="KR3k0029_WYG_094-6b"/>
　齋課於講堂上指諭委博士逐月遍巡所隷齋詢考<lb/>
　學生所業凡私試不鎖宿欲令不罷講説從之<hi>長編</hi>○<lb/>
　元祐八年三月庚子中書省言進士御試答䇿多係<lb/>
　在外準備之文工拙不甚相逺難於考較祖宗舊制<lb/>
　御試進士賦詩論三題施行已逺前後得人不少况<lb/>
　今朝廷見行文字多係聲律對偶非學問該洽不能<lb/>
　成章若不復行祖宗三題舊法者未知朝廷所向取<lb/>
　到國子監狀太學見管生員二千一百七十五人内<lb/>
<pb n="KR3k0029_WYG_094-7a"/>
　二千九十三人習詩賦八十二人習經義不兼詩賦<lb/>
　以此可見中外學者習詩賦人數極多詔來年御試<lb/>
　將詩賦舉人復試三題經義舉人且令試䇿此後全<lb/>
　試三題<hi>長編</hi>○紹聖二年二月戊辰國子司業龔原等<lb/>
　言太學公試除依元豐舊例差長貳監試輪差博士<lb/>
　五員入院外乞朝廷差官五員共十員入院同共考<lb/>
　檢從之壬午國子司業龔原等言太學更乞不置掌<lb/>
　儀添直學依元豐舊令置學諭二十人從之<hi>長編</hi>○紹<lb/>
<pb n="KR3k0029_WYG_094-7b"/>
　聖三年十二月甲戌翰林學士承㫖詳定國子監條<lb/>
　制蔡京言奉敕詳定國子監三學并外州軍學制今<lb/>
　條成太學敕令式二十三冊以紹聖新修為名詔以<lb/>
　來年正月一日頒行<hi>長編</hi>○元符二年十一月詔諸州<lb/>
　置敎授者學生依太學三舍法考選外補内上舍生<lb/>
　每歲貢一人内舍生每歲貢二人上舍生限當年十<lb/>
　二月到京隨太學補試合格與充内舍生不合格許<lb/>
　再試三經試不中者遣還内舍生不候試與充外舍<lb/>
<pb n="KR3k0029_WYG_094-8a"/>
　諸路貢上舍生到京並權破外舍生食諸路合選監<lb/>
　司一員提舉學校仍令通知專一管勾諸州試内舍<lb/>
　上舍並監司選差有出身官一員與校官同考試仍<lb/>
　封彌謄録合用條貫今於國子監取索行下其外州<lb/>
　不可行者比類條具申尚書省<hi>長編</hi>
　徽宗崇寧元年八月甲戌右僕射蔡京請以學為今<lb/>
　日先務乞天下並置學養士如允所請乞先次施行<lb/>
　　一乞罷開封府解額除量留五十人充開封府土<lb/>
<pb n="KR3k0029_WYG_094-8b"/>
　　著人取應外餘並改充天下貢士之數所有諸州<lb/>
　　單額各取三分之一添充貢士額一乞天下並置<lb/>
　　學養士郡小或應舉人少則令二三州學者聚學<lb/>
　　於一州一乞置州學並差敎授二員一乞増置田<lb/>
　　產養士應本路常平户絶田土物業契勘合用數<lb/>
　　撥充如不足以諸色係省官田宅物業補足一乞<lb/>
　　以三舍考選法遍行天下聽每三年貢入太學上<lb/>
　　舍試仍别為號分為三等若試中上等補充太學<lb/>
<pb n="KR3k0029_WYG_094-9a"/>
　　上舍試中中等補充下等試中下等者補充内舍<lb/>
　　餘為外舍生雖補不及中下等或不及等及科舉<lb/>
　　遺逸而學行為鄉里所服委知州通判監司依貢<lb/>
　　士法貢入委祭酒司業博士詢考得實當議量材<lb/>
　　録用一乞令郡守監司保任貢士若貢士到太學<lb/>
　　試中上等及考選升舍人多即等第立法推賞一<lb/>
　　乞諸縣置學於本縣委令佐擘畫地利及不係省<lb/>
　　雜收錢内樁充費用一乞學生自縣學考選升州<lb/>
<pb n="KR3k0029_WYG_094-9b"/>
　　學一乞州縣並置小學一乞立學生在學升黜法<lb/>
　　一乞外任官子弟許入學取應在外官子弟親戚<lb/>
　　法不合在本處取應者許隨處入學即不得升補<lb/>
　　為貢在學甫及一年給公據許赴太學取應國子<lb/>
　　監解名一乞州學職掌學諭敎諭學長許差特奏<lb/>
　　名人一乞禁不得教學生非經史子書文字詔令<lb/>
　　講議司立法頒降仍差將作少監李誡於城南門<lb/>
　　外踏逐修置外學<hi>長編</hi>
<pb n="KR3k0029_WYG_094-10a"/>
　崇寧元年八月二十二日甲戌興學校詔<lb/>
　　詔曰學校崇則德義著徳義著則風俗淳故敎養<lb/>
　　人材為治世之急務除京師置外學待其歲考升<lb/>
　　之太學已嘗靣諭外餘並依所陳蔡京所請仍講<lb/>
　　議司立法頒付禮部施行<hi>大詔令</hi>
　崇寧元年十月戊辰宰臣蔡京奏竊以周制大司樂<lb/>
　掌成均之法以治建國之學政而王國之外則黨有<lb/>
　庠遂有序卿大夫由是以興賢能焉故王制述四代<lb/>
<pb n="KR3k0029_WYG_094-10b"/>
　之學亦曰周人養國老於東膠養庶老於虞庠虞庠<lb/>
　在國之西郊先儒謂四代之學或上西或上東或貴<lb/>
　在國或貴在郊其制不一要之内外皆有學也賈誼<lb/>
　按大戴禮以謂禮有五學蓋本諸此歴代唯唐貞觀<lb/>
　間四夷皆遣子弟入學國子監三學之士至八千人<lb/>
　神宗皇帝元豐二年始立太學立三舍分命師儒以<lb/>
　敎養天下之士蓋有志於成周之賓興賢能也臣面<lb/>
　奉徳音詔天下皆興學貢士仍建外學於王國之南<lb/>
<pb n="KR3k0029_WYG_094-11a"/>
　待其歲考行藝升之太學悉出陛下聖意合於先王<lb/>
　建學之制而仰紹神宗皇帝之遺訓天下幸甚今具<lb/>
　外學條件如左<lb/>
　　一國子祭酒總治外學事今來旣設外學其官屬<lb/>
　　欲増損欲依下項人數立定員數縁太學生將來<lb/>
　　减少撥入外學内外分為兩學亦須量増官員今<lb/>
　　欲太學博士十二員减六員爲外學博士増四員<lb/>
　　通作十員太學正録各五員今欲减二員入外學<lb/>
<pb n="KR3k0029_WYG_094-11b"/>
　　各増三員通餘五員其餘職事人亦倣此増减外<lb/>
　　學官屬司業一人丞一人博士十人學正五人學<lb/>
　　録五人職事人係學生充學諭十人直學二人齋<lb/>
　　長每齋一人齋諭每齋一人外舍生三千人一太<lb/>
　　學上舍一百人内舍三百人今諸路貢士既多則<lb/>
　　上舍内舍難拘舊額欲候將來貢試到合格人即<lb/>
　　増上舍作二百人内舍作六百人處上舍於太學<lb/>
　　處外舍於外學一外學置齋一百講堂四每齋五<lb/>
<pb n="KR3k0029_WYG_094-12a"/>
　　間三十人一太學自訟齋以待學生之不率敎者<lb/>
　　令移於外學别置一外學生諸路貢到並入外學<lb/>
　　候依法考選校試合格升之太學為上舍内舍生<lb/>
　　一見今太學外舍生且令依舊法在太學候將來<lb/>
　　外學成日别取指揮一外學並依太學敕令格式<lb/>
　　施行從之外學尋賜名辟雍<hi>長編</hi>
　崇寧三年十一月丁亥詔曰惟昔神考嘗議以三舍<lb/>
　取士而罷州郡科舉之令其法始於畿甸而未及行<lb/>
<pb n="KR3k0029_WYG_094-12b"/>
　於郡國肆朕纂圖制詔有司講議其方成書來上悉<lb/>
　推行之設辟雍於國郊以待士之升貢者禮文咸舉<lb/>
　制度大畧乃擇日謁欵先聖臨幸黌舍延見諸生擇<lb/>
　其當論選者而官之増秩博士加恩子弟朕所以勸<lb/>
　勵學者可謂至矣然令州郡猶以科舉取士而學校<lb/>
　之法不得專行故士心所嚮未一豈朕之意哉其詔<lb/>
　天下除將來科塲如故外並罷州軍發解及省試法<lb/>
　其取士並繇學校升貢庶幾洽往古作人之隆紹先<lb/>
<pb n="KR3k0029_WYG_094-13a"/>
　帝造士之美以稱朕圖治之意<hi>長編</hi>○崇寧四年正月<lb/>
　乙未詔應入自訟齋進士及一年令太學勘㑹不犯<lb/>
　第一等罰從本州給公據許入太學及本鄉取應<hi>長編</hi>
　○崇寧四年正月丙申尚書省言諸路州學升補上<lb/>
　舍不得過三分内舍不得過二分慮法行之初升貢<lb/>
　數少詔今歲權不以分數據闕額升補<hi>長編</hi>○崇寧四<lb/>
　年閏二月庚午提舉開封府界學事路瑗言朝廷立<lb/>
　法増養小學生每人日供一食其所費錢乞以太學<lb/>
<pb n="KR3k0029_WYG_094-13b"/>
　生减半又言已補試在學生當免身丁其請假除籍<lb/>
　之人依舊應役並從之<hi>長編</hi>○崇寧四年閏二月辛未<lb/>
　詔應諸路州學據學粮餘數額外増養學生並依額<lb/>
　内人條施行其崇寧三年三月二十三日所降遇額<lb/>
　内有闕即與縣學升補之人隔間補塡指揮勿行<hi>長編</hi>
　○崇寧四年三月戊戍詔應學生試補已入學經試<lb/>
　能終塲免身丁自外舍升内舍免本户役升上舍免<lb/>
　本户役外仍免諸般役借其應舉得免丁人自依舊<lb/>
<pb n="KR3k0029_WYG_094-14a"/>
　<hi>長編</hi>○崇寧四年四月壬子詔諸州縣學生試補入學<lb/>
　經試終塲及自外舍升内舍者免身丁内舍仍免役<lb/>
　借升上舍即依官户法其三月八日指揮勿行○崇<lb/>
　寧五年七月甲辰詔已降指揮舉行學制比閲前後<lb/>
　法令猶有未備慮失士心或因而煩擾有害學政可<lb/>
　依下項<lb/>
　　一天下學士旣令嵗貢將來入貢其數必多所有<lb/>
　　辟雍並令舊制仍依崇寧四年十二月已前指揮<lb/>
<pb n="KR3k0029_WYG_094-14b"/>
　　施行一退送學生既展一年俟之不為不久待之<lb/>
　　不為不盡比覽科舉舊法有因赦理舉許特奏名<lb/>
　　推恩之法學生貢至辟雍三試退送之人所以患<lb/>
　　無歸學生貢至辟雍試不中并退送者並與理為<lb/>
　　到省舉數依例施行一州縣設學養士訪聞州縣<lb/>
　　官吏并頑猾並縁為姦下行收買飲食什物减刻<lb/>
　　侵欺騷擾人户難與供辦細民受弊又人少學費<lb/>
　　有餘豐腆過甚人多不足則菲薄草具甚非敎養<lb/>
<pb n="KR3k0029_WYG_094-15a"/>
　　均一之義緣學事輙科配率斂及下行買賣者徒<lb/>
　　二年吏人公人配千里因而乞取賍輕者準此其<lb/>
　　飲食仰學制所取太學見行法令酌中修立聞奏<lb/>
　　<hi>長編</hi>
　崇寧五年八月乙酉詔學校升貢之法雖有崇寧四<lb/>
　年指揮朕朝夕省閲未至詳盡理當増損諸州學以<lb/>
　中格上舍生每歲入貢仍以解額均為三分每歲貢<lb/>
　一分有餘分者第三年入貢即人不足者闕之太學<lb/>
<pb n="KR3k0029_WYG_094-15b"/>
　試上舍生以與三年科舉相妨故二年一試今旣罷<lb/>
　科舉而每歲一貢其一年一試州學上舍生每歲春<lb/>
　試秋下入貢限年終至辟雍路逺者季首發遣川廣<lb/>
　福建貢士給借職券二千里以上給大將券並以學<lb/>
　錢充天下置學敎養多士考其行藝以復里選由縣<lb/>
　升州不當復立補入州學之法容其雜進五路解額<lb/>
　可以歳貢餘分撥一分貢武士周制三年大比今以<lb/>
　三年殿試不失成周之意然試中上等及鄉里孝悌<lb/>
<pb n="KR3k0029_WYG_094-16a"/>
　之人使俟三年慮成淹滯可即推恩引赴殿前釋褐<lb/>
　餘留太學以俟三年殿試<hi>長編</hi>○大觀元年三月甲辰<lb/>
　詔曰學以善風俗明人倫而人材所自出也今有敎<lb/>
　養之法而未有善俗明倫之制殆未足以兼明天下<lb/>
　朕考成周之隆賓興萬民以六德六行否則威之以<lb/>
　不孝不悌之刑比已立法保任孝悌睦婣任恤忠和<lb/>
　之士去古綿邈士非里選習尚科舉不孝不悌有時<lb/>
　而容故任官臨政趨利犯義詆訕貪汚無不為者此<lb/>
<pb n="KR3k0029_WYG_094-16b"/>
　官非其人士不素養故也近因餘暇稽周官之書制<lb/>
　為法度頒之學校明倫善俗庶幾於古<lb/>
　　一諸士有善父母為孝善兄弟為悌善内親為睦<lb/>
　　善外親為婣信於朋友為任仁於州里為恤知君<lb/>
　　臣之義為忠達義利之分為和一諸士有孝悌睦<lb/>
　　婣任恤忠和八行見於事狀著於鄉里者耆鄰保<lb/>
　　伍以行實申縣縣令佐審察延入縣學考騐不虚<lb/>
　　保明申州如令一諸八行孝悌忠和為上睦親為<lb/>
<pb n="KR3k0029_WYG_094-17a"/>
　　中任恤為下有全備八行保明如令不以時隨奏<lb/>
　　貢入太學免試為太學上舍司成以下引問考騐<lb/>
　　較定不誣申尚書省取㫖釋褐命官優加擢用一<lb/>
　　諸士有全備上四行或不全一行而兼中等二行<lb/>
　　為州學上舍上等之選不全上二行而兼中等一<lb/>
　　行或不全上三行而兼中二行者為上舍中等之<lb/>
　　選不全上三行而兼中等一行或兼下一行者為<lb/>
　　上舍下等之選全有中二行或中等一行而兼下<lb/>
<pb n="KR3k0029_WYG_094-17b"/>
　　一行者為内舍之選餘為外舍之選一諸士以八<lb/>
　　行中三舍之選者上舍貢入内舍在州學半年不<lb/>
　　犯第二等罰升為内舍仍準上舍法一諸士以八<lb/>
　　行中上舍選而被貢入太學者上等在學半年不<lb/>
　　犯第三等罰司成已下考騐行實聞奏依太學貢<lb/>
　　士釋褐法取㫖推恩中者依太學上等法待殿試<lb/>
　　推恩下等依太學中等法一諸士以八行中選在<lb/>
　　州縣若太學皆免試補為諸生之首選充職事及<lb/>
<pb n="KR3k0029_WYG_094-18a"/>
　　諸齋長諭以八行考士為上舍上等其家依官户<lb/>
　　法中下等免户下支移折變借身丁内舍免支移<lb/>
　　身丁一諸謀反謀叛謀大逆子孫同及大不恭詆<lb/>
　　訕家廟指斥乗輿為不忠之刑惡逆詛罵告言祖<lb/>
　　父母父母别籍異財供養有闕居䘮作樂自娶釋<lb/>
　　服匿哀為不孝之刑不恭其兄不友其弟姊妹叔<lb/>
　　嫂相犯罪杖為不悌之刑殺人畧財放火強姦盜<lb/>
　　若竊盗杖及不道爲不和之刑謀殺及賣掠緦麻<lb/>
<pb n="KR3k0029_WYG_094-18b"/>
　　已上親毆告大功以上尊長小功尊屬若内亂為<lb/>
　　不睦之刑詛罵告言外祖父母與外姻有服親同<lb/>
　　母異父親若妻之尊屬相犯至徒違律為婚停妻<lb/>
　　娶妻若無罪出妻為不婣之刑毆受業師犯同學<lb/>
　　友至徒應相隱而輙告言為不任之刑詐欺取財<lb/>
　　罪杖告囑耆鄰保伍有所規求避免或告事不干<lb/>
　　己為不恤之刑一諸犯八刑縣令佐州知通以其<lb/>
　　事目書於籍報學應有入學不睦十年不婣八年<lb/>
<pb n="KR3k0029_WYG_094-19a"/>
　　不任五年不恤三年能改過自新不犯罪而有二<lb/>
　　行之實耆鄰保伍申縣縣令佐審聽入學在學一<lb/>
　　年又不犯第三等罰聽齒於諸生之列<hi>長編</hi>
　大觀元年五月<hi>缺</hi>日罷提舉河北東路學事葉常御<lb/>
　筆手詔<lb/>
　　詔曰稽古騐今作人造士比建庠序親製法令有<lb/>
　　能中選每歲釋褐命官不俟三年之淹可謂不次<lb/>
　　之舉八行異能之士不試而貢由鄉以升州由州<lb/>
<pb n="KR3k0029_WYG_094-19b"/>
　　以申朝非次拔用可謂非常之舉常身為提舉學<lb/>
　　事官乃不知此方進劄子乞立傑然在人上之法<lb/>
　　欲加升進法既不能詳考其能舉職以敎多士乎<lb/>
　　可罷提舉學事司别為差遣<hi>大詔令</hi>
　大觀三年四月壬日知樞密院事鄭居中等上大觀<lb/>
　重修國子監太學辟雍并小學敕令格式總四十八<lb/>
　冊設改正十三條餘悉詔行之<hi>詔㫖</hi>○大觀四年八月<lb/>
　戊寅詔學校之法頒之天下奉行之初設官屬厚餼<lb/>
<pb n="KR3k0029_WYG_094-20a"/>
　廩所以勸趨向及今累年頗見就緒其間事貴經久<lb/>
　理須裁適博士太學五員國子五員辟雍十員國子<lb/>
　令太學兼領辟雍省五員命官正録太學各三員辟<lb/>
　雍各五員太學省命官學録一員辟雍省二員國子<lb/>
　命官正録各二員三省又省辟雍命官直學又辟雍<lb/>
　巡檢一員兵士百人又省國子監崇寧二年所増監<lb/>
　庫官辟雍所増亦省公厨使臣一員依紹聖格存留<lb/>
　二員省崇寧四年所増一員縣學並州縣小學生更<lb/>
<pb n="KR3k0029_WYG_094-20b"/>
　不給食依元豐例願陪厨者聽川廣福建並二千里<lb/>
　已上貢士給券條令勿行多士悉由鄉貢慮有遺逸<lb/>
　自今取貢額三分於大比前一年解發不入學及雖<lb/>
　入學而見係退黜者方得取應仍别作一項貢士院<lb/>
　即令同考校太學辟雍月試依紹聖格更不謄録諸<lb/>
　路所貢士試上舍以合格者取十人為上等四十人<lb/>
　為中等五十人為下等補武學内舍逐等合格人不<lb/>
　足者聽闕餘不入等並充武學外舍生武學監厨官<lb/>
<pb n="KR3k0029_WYG_094-21a"/>
　令國子監公厨官兼管司計止差學生仍令禮部取<lb/>
　内外學制將衝改事件參定取㫖頒降<hi>長編</hi>○政和元<lb/>
　年十二月丙辰鄭居中奏學法一百三十卷御筆裁<lb/>
　成者列於卷首乞冠以政和所修為名仍乞付國子<lb/>
　監頒降從之<hi>長編</hi>○政和三年三月辛卯淮南東路提<lb/>
　舉常平徐旼言欲望應䕃補入官人須在學及一年<lb/>
　不犯第三等罰方許就銓試内兩試入等者與免試<lb/>
　預公私第一名者特為比類銓試推恩庶幾一命之<lb/>
<pb n="KR3k0029_WYG_094-21b"/>
　上皆陶陛下敎養異時從政必能以所學措諸事業<lb/>
　不獨為簿書獄訟之習而已詔令尚書省立法施行<lb/>
　詔㫖○宣和三年六月庚申尚書省言學校養士以<lb/>
　待天下賢能可以作人材敦士行興敎化自縣學升<lb/>
　之州自州升之辟雍升之太學然後命官則縣學為<lb/>
　升貢之本令天下佐吏部注授多非其人俗吏則以<lb/>
　學為不㥯不加察治縱其犯法庸吏則廢法容奸漫<lb/>
　不加省有罪不治以故學生近來在學毆鬭爭訟至<lb/>
<pb n="KR3k0029_WYG_094-22a"/>
　或殺人蓋令佐不加治訓州縣不切舉察提舉官失<lb/>
　於提按以致如此不惟士失其行亦官廢其職今具<lb/>
　下項<lb/>
　　一州縣學生有犯在學杖以下從學規徒以上若在<lb/>
　　外有犯並依法斷罪一州縣學生有犯敎授令佐<lb/>
　　職事人不糾舉與同罪知運失按减一等提舉官<lb/>
　　又减一等若故縱並加一等欲令轉運提舉司契<lb/>
　　勘諸縣官對移上内舍登科人隨資序到任二年<lb/>
<pb n="KR3k0029_WYG_094-22b"/>
　　以下人充令佐於學事司錢内支食錢三貫如不<lb/>
　　是吏部注人替滿兩考人其被替人理一任减一<lb/>
　　考改官詔依<hi>長編</hi>
　政和三年七月癸巳臣僚言學生非實有真才而至<lb/>
　師長位因而有所干請者乞嚴行糾舉冒濫恩愛重<lb/>
　不副敎養期待之意詔有犯依學規科犯論罰<hi>同上</hi>○<lb/>
　政和五年三月壬辰臣僚上言伏乞陛下留神學校<lb/>
　度越前古創法立制纖悉備具而八行條目减資睿<lb/>
<pb n="KR3k0029_WYG_094-23a"/>
　詔四方萬里當官者仰承德意守法不渝乃為稱職<lb/>
　茍或觀望畏縮廢格不行則誅罰之科殆不可廢御<lb/>
　製學法内一項諸以八行中三舍之選者上舍貢入<lb/>
　内舍在州學半年不犯第二等罰升為上舍一年不<lb/>
　犯第三等以上罰升為内舍仍準上舍法法意昭明可<lb/>
　循可守諸路士人有能中選者學司州郡自當遵奉<lb/>
　詔條考察升貢然臣訪聞福州學生有大觀二年已<lb/>
　保任行實補於内外舍至今在學首末八年而不升<lb/>
<pb n="KR3k0029_WYG_094-23b"/>
　舍者臣嘗詢考其故葢縁逺方當職官違慢有素又<lb/>
　以中遭紛更阻抑學校故本路一面違法不行至今<lb/>
　使人人所存如此則陛下親製成法果何賴焉臣愚<lb/>
　伏望聖慈特降睿㫖委不干碍官體究俟見實狀其<lb/>
　前後違法官並乞重賜黜責貴使學法悉行中外悚<lb/>
　畏不勝幸甚詔令本州具析不升舍因依申尚書省<lb/>
　<hi>同上</hi>○政和七年八月庚午御筆國子有官人限以入<lb/>
　學一年方許參選此法也今身不在學而以假告理<lb/>
<pb n="KR3k0029_WYG_094-24a"/>
　年是為廢法自今除月給及依令給假外並不理為<lb/>
　在學月日特給假仍補塡在京委太學在外委本州<lb/>
　當官保明關申吏部如違犯人屏出學滿三年方許<lb/>
　再入保明失實者以上書詐不實論○重和元年四<lb/>
　月丙辰蔡京等言取大觀元年以後至政和六年六<lb/>
　月以前應縁諸路學制續降指揮編修成敕令格式<lb/>
　總一百七十三冊乞以政和續編諸路州縣學制為<lb/>
　名與大觀學制兼行<hi>同上</hi>○高宗紹興十三年二月己<lb/>
<pb n="KR3k0029_WYG_094-24b"/>
　卯先是國子司業高閎言陛下復興太學凡養士取<lb/>
　士之法當取聖裁上曰自有祖宗成法閌曰有慶歴<lb/>
　元豐紹聖崇寧法有司未知適從若出於聖裁則行<lb/>
　之乃久閌又奏舊太學辟雍皆有御書今亦乞建閣<lb/>
　以藏御書仍願特洒宸翰加惠多士上許之閌又奏<lb/>
　有一事最先經術是也上曰經不易通士習詩賦已<lb/>
　久遽能使之通經乎閌曰先王設太學之意惟講經<lb/>
　術而已上曰近侍讀官程瑀亦論經術閌曰國初猶<lb/>
<pb n="KR3k0029_WYG_094-25a"/>
　循唐制用詩賦神宗始以經術造士遂罷詩賦又慮<lb/>
　不足以盡人材乃設詞學一科試以雜文上曰詩賦<lb/>
　亦雜文也閌曰取士以經義為主不過三塲後加詩<lb/>
　賦為四塲不能無礙蓋太學之法旬有課月一周之<lb/>
　月有試季一周之若加一塲則課試之法遂紊自元<lb/>
　祐以來雖増為四塲終不可行者葢以此也今欲經<lb/>
　義第一詩賦第二論䇿各一第三上可之庚辰閌具<lb/>
　分三塲乞永為定式時閌又請在學人定三年歸省<lb/>
<pb n="KR3k0029_WYG_094-25b"/>
　之限詔可上曰舊有九年之法徽廟方改作三年豈<lb/>
　有士人九年而不省其親者乎<hi>長編</hi>○紹興十三年九<lb/>
　月戊辰司業高閌因經筵講畢奏曰國子落成臣奉<lb/>
　詔試補諸生幾六千人自中興已來雖二年省闈亦<lb/>
　未有如此之盛上曰乍脫干戈人皆向學此誠可喜<lb/>
　閌曰近來塲屋不無懷挾假授之弊前日頓革皆不<lb/>
　可犯上曰朕亦聞之此美事閌曰臣待罪學官見此<lb/>
　美事諸生以為陛下方偃武修文與太祖初定天下<lb/>
<pb n="KR3k0029_WYG_094-26a"/>
　之時同符趣舉建隆故事願陛下講臨雍之禮言未<lb/>
　畢上曰已令討論矣蓋是時上已有幸學之意閌未<lb/>
　知之也先是閌請修監舉法以元豐為主詔令敕令<lb/>
　所參修至是成<hi>中興紀事</hi>
　<lb/>
　<lb/>
　<lb/>
　<lb/>
<pb n="KR3k0029_WYG_094-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷二十八<lb/>
</p>
<p>
</p>
  </div>
</body>
</text>
</TEI>
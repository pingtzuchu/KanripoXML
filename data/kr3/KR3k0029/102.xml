<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷三十六</head> <lb/>
    <p>
<pb n="KR3k0029_WYG_102-1a"/>
欽定四庫全書<lb/>
　羣書考索後集卷三十六<lb/>
　　　　　　　　　　　　宋　章如愚　編<lb/>
　　士門<lb/>
　　　分類總考<lb/>
　　　貢舉<lb/>
周禮大司徒以鄉三物教萬民而賓興之一曰六徳二<lb/>
　曰六行三曰六藝<lb/>
<pb n="KR3k0029_WYG_102-1b"/>
　鄉大夫三歲大比攷其徳行道藝而興賢者能者鄉<lb/>
　老及鄉大夫帥其吏與其衆寡以禮禮賓之厥明鄉<lb/>
　老及鄉大夫羣吏獻賢能之書于王王再拜而受之<lb/>
　登于天府内史貳之退而以鄉射之禮五物詢衆庶<lb/>
　一曰和二曰容三曰主皮四曰和容五曰興舞此謂<lb/>
　使民興賢出使長之使民興能入使治之<lb/>
　州長三年大比則大考州里贊卿大夫廢興<lb/>
　黨正正歲屬民讀法而書其徳行道藝以歲時涖校<lb/>
<pb n="KR3k0029_WYG_102-2a"/>
　比及大比亦如之<lb/>
　族師月吉屬民而讀邦法書其孝弟睦婣有學者<lb/>
　閭胥既比則讀法書其敬敏任恤者<hi>並地官詳見選</hi>
　<hi>舉門</hi>
秦自孝公納商鞅策富國強兵為務仕進之途惟闢田<lb/>
　與勝敵而已<lb/>
　始皇遂平天下<hi>通典</hi>
漢高祖十一年詔曰賢士大夫既與我定有天下而<lb/>
<pb n="KR3k0029_WYG_102-2b"/>
　不與吾共安利之可乎有能從我遊者吾能尊顯之<lb/>
　以布告天下<lb/>
後漢章帝建初元年詔曰夫鄉舉里選必累功勞今刺<lb/>
　史守相不明真偽茂材孝亷歲以百數每尋前代舉<lb/>
　人貢士或起畎畝不係閥閲敷奏以言則文章可採<lb/>
　明試以功則政有異迹文質彬彬朕甚嘉之始復用<lb/>
　前漢丞相故事以四科辟士<hi>通典</hi>
魏文帝立九品中正法擇州郡之賢有識鑒者為之區<lb/>
<pb n="KR3k0029_WYG_102-3a"/>
　别人物第其高下<hi>通典</hi>　黄初三年始除漢限年之<lb/>
　制令郡國貢舉勿拘老幼儒通經術吏達文法則皆<lb/>
　試用<hi>通典</hi>
東晉元帝制揚州歲舉二人諸州各一人時以天下䘮<lb/>
　亂務存慰勉遠方孝秀不復䇿試到即除署既經略<lb/>
　粗定乃詔試經有才不中舉者免其太守其後孝秀<lb/>
　莫敢應命送至京師皆以疾辭<hi>通典</hi>
宋制丹陽呉會稽呉興四郡歲舉二人餘郡各一人凡<lb/>
<pb n="KR3k0029_WYG_102-3b"/>
　州秀才郡孝亷至皆䇿試天子或親臨之及公卿所<lb/>
　舉皆屬吏部叙才銓用<hi>通典</hi>
　文帝元嘉中限年三十而仕<hi>通典</hi>
　孝武即位仕者不復拘老幼<hi>通典</hi>
齊尚書都令史駱宰議䇿秀才格五問並得為上四三<lb/>
　為中二為下一不合與第<hi>通典</hi>
梁初無中正制年二十有五方得入仕<hi>通典</hi>
　天監中又制凡九流常選年未三十不通一經者不<lb/>
<pb n="KR3k0029_WYG_102-4a"/>
　得為官若有才同甘顔勿限年次至七年州置州重<lb/>
　郡置郡崇鄉置鄉豪各一人專典搜薦無復膏粱寒<lb/>
　素之隔<hi>通典</hi>
　普通七年詔凡州歲舉二人大郡一人<lb/>
　敬帝太平二年復令諸州各置中正仍舊訪選舉皆<lb/>
　須中正選上然後量授不然則否<lb/>
陳依梁制凡年未三十不得入仕唯經學生䇿試得第<lb/>
　後魏州郡皆有中正掌選舉其秀才對䇿第居中正<lb/>
<pb n="KR3k0029_WYG_102-4b"/>
　上表叙之<lb/>
北齊選舉多沿後魏之制凡州縣皆置中正其課試之<lb/>
　法中書䇿秀才集書策考貢士考功郎中䇿亷良天<lb/>
　子常服乗輿出坐於朝堂中楹秀孝各以班草對字<lb/>
　有濫誤者呼起立席後書有濫劣者飲墨水一升文<lb/>
　理孟浪者奪席脱容刀<lb/>
隋文帝開皇中制諸州歲貢三人工商不得入仕<lb/>
　煬帝始置進士科<lb/>
<pb n="KR3k0029_WYG_102-5a"/>
唐貢士之法多循隋制上郡歲三人中郡歲二人下郡<lb/>
　一人有才能者無常數其常貢之科有秀才有明經<lb/>
　有進士有明法有書有算自京師郡縣皆有學焉並<lb/>
　具學篇<hi>通典</hi>○毎歲仲冬郡縣館監課試其成者長<lb/>
　吏會屬僚設賓主陳爼豆備管絃牲用少牢行鄉飲<lb/>
　酒禮歌鹿鳴之詩徵耆艾叙少長而觀焉既餞而與<lb/>
　計偕其不在館學而舉者謂之鄉貢○又制取士之<lb/>
　科大要有三由州縣者曰鄉貢皆升于有司而進退<lb/>
<pb n="KR3k0029_WYG_102-5b"/>
　之○自是士族所趣嚮惟明經進士二科而已其初<lb/>
　止試䇿<hi>並通典</hi>
　太宗貞觀八年詔加進士試讀經史一部<hi>通典</hi>
　高宗調露二年劉思立始奏二科並加帖經其後又<lb/>
　加老子孝經使兼通之<hi>通典</hi>
　武后長夀二年自製臣軌兩篇令貢舉習業停老子<lb/>
　<hi>同上</hi>
　中宗神龍二年二月制貢舉人停臣軌依舊習老子<lb/>
<pb n="KR3k0029_WYG_102-6a"/>
　<hi>同上</hi>
　舊制以考功郎中監試貢舉貞觀後以考工員外郎<lb/>
　專掌<hi>同上</hi>
　𤣥宗開元二十一年新注老子成詔天下每歲貢士<lb/>
　減尚書論語䇿而加老子焉○二十四年制移貢舉<lb/>
　於禮部以侍郎掌之<hi>同上</hi>二十五年其進士停　經<lb/>
　天寳元年帖既通而後試文試賦各一篇文通而後<lb/>
　試䇿凡五條三試皆通者為第一進士有甲乙二科<lb/>
<pb n="KR3k0029_WYG_102-6b"/>
　自武徳以來進士惟乙科而已先試之期命舉人謁<lb/>
　于先師有司十日宿張于國學宰輔以下皆㑹而觀<lb/>
　焉博集羣議講論而退之禮部閲試之日皆嚴設兵<lb/>
　衛荐棘圍之搜索衣服譏訶出入以防假濫焉其進<lb/>
　士大抵千人得第者百一二<lb/>
　開元以後四海宴清士無賢不肖恥不以文章達其<lb/>
　應詔而舉者多則二千人少猶不減千人所收百纔<lb/>
　有一<hi>並同上</hi>
<pb n="KR3k0029_WYG_102-7a"/>
　肅宗乾元中禮部侍郎李揆病取士不考實徒務搜<lb/>
　索進所披而迂學陋生且不能自惜干詞乃陳書庭<lb/>
　中進諸儒約曰上選士第務得才可盡所欲言由是<lb/>
　人人稱美<hi>本傳</hi>
　寶應二年禮部侍郎楊綰奏諸州毎歲貢人依鄉舉<lb/>
　里選察秀才先是進士試詩賦<lb/>
　徳宗建中二年趙贊以箴論表贊代詩賦<lb/>
　文宗太和八年復試詩賦○從内出題以試進士謂<lb/>
<pb n="KR3k0029_WYG_102-7b"/>
　侍臣曰吾患文格浮薄昨日出題所試差勝乃詔禮<lb/>
　部歲取登第三十人茍無其人不必充數<lb/>
　鄭覃疾進士浮薄屢請罷之文宗曰淳厚浮薄色色<lb/>
　有之進士科取人二百年矣不可遽罷<hi>唐志</hi>
　武宗即位李徳裕論進士不根藝實朝廷顯官須公<lb/>
　卿子弟為之<hi>唐志</hi>
宋太祖建隆元年二月丙戌先是中書舍人安次扈䝉<lb/>
　權知貢舉庚寅奏進士合格者十九人姓名二年二<lb/>
<pb n="KR3k0029_WYG_102-8a"/>
　月癸酉權知貢舉竇儀奏<lb/>
　三月丙子權知貢舉王著奏進士合格者十五人九月<lb/>
　丙辰詔及第舉人不得呼知舉官為恩門師門及自<lb/>
　稱門生<hi>並見㑹要</hi>
　乾徳元年二月辛亥權知貢舉薛居正奏進士合格<lb/>
　者八人八月壬辰詔禮部貢院所試九經舉人落第<lb/>
　宜依諸科舉人例許令再試九月丙子詔禮部貢舉<lb/>
　人自今朝臣不得更發公薦違者重寘其罪故事毎<lb/>
<pb n="KR3k0029_WYG_102-8b"/>
　歲知舉官將赴貢院臺閣近臣得薦抱至藝者號曰<lb/>
　公薦然去取不能無所私至是禁止　乾徳三年三<lb/>
　月丁酉權知貢舉陶榖奏進士合格者八人九月癸<lb/>
　未權知貢舉盧多遜言諸州所薦士數益多乃約用<lb/>
　顯徳之制定發解條例及殿罰之式以懲濫進詔頒<lb/>
　行之　乾徳三年二月丁巳權知貢舉盧多遜奏進<lb/>
　士合格姓名凡七人　乾徳四年二月辛酉權知貢<lb/>
　舉王祜言進士合格者六人諸科合格者九人上恐<lb/>
<pb n="KR3k0029_WYG_102-9a"/>
　其遺才復令於不中選人内取其優長者䇿而升之<lb/>
　　乾徳五年二月壬申權知貢舉盧多遜奏進士合<lb/>
　格者十人復詔参知政事薛居正於中書覆試皆合<lb/>
　格乃賜及第　開寳元年三月癸巳權知貢舉王祜<lb/>
　擢進士合格者一人陶榖子邴名在第六翌日穀入<lb/>
　致謝上謂左右曰聞榖不能訓子邴安得登第遽命<lb/>
　中書覆試而邴復登第因下詔曰造士之選匪植私<lb/>
　恩世祿之家宜崇素業如間黨與頗文衡公器豈宜<lb/>
<pb n="KR3k0029_WYG_102-9b"/>
　欺濫自今舉人凡闗食祿之家委禮部具析以聞當<lb/>
　覆試<hi>長編</hi>
　　前輩謂進士一科為將相科<hi>王曽</hi>則其人可知也<lb/>
　　當時取士兼採譽望廷唱或先審人物有以翰林<lb/>
　　學士之子而命覆試者陶榖之子昞有以宰相参<lb/>
　　政之子弟而皆罷之者李昉之子宗吕蒙正之弟<lb/>
　　蒙亨有以升黜未公而再行考試者王曽等言有<lb/>
　　以取舎非當至擊鼓自陳者徐士庶有以賦落韻<lb/>
<pb n="KR3k0029_WYG_102-10a"/>
　　特取之者李迪有以注疏異説而特黜之者賈邊<lb/>
　　有以上書可用而通榜皆為通判者張齊賢有以<lb/>
　　儀状秀偉而召見擢為第一者蔡齊國初取士之<lb/>
　　際猶不拘於法也或欲罷封彌之法范仲淹范鎮<lb/>
　　等或欲隆學校之教歐陽修或欲還田里之選趙<lb/>
　　師民或欲置經明行修之科司馬光皆欲考其素<lb/>
　　履兼採譽望如國初之制然時異事變難於卒行<lb/>
　　則亦相視太息而已<lb/>
<pb n="KR3k0029_WYG_102-10b"/>
　開寳三年二月甲子權知貢舉趙逢奏進士合格者<lb/>
　十人<hi>安徳裕等</hi>
　　此據㑹要登科記其日丁卯是春車駕親征不知<lb/>
　　何緣不停舉趙逢尋亦為隨車轉運使豈即於行<lb/>
　　在所取士乎<lb/>
　冬十月丁亥詔西川山南荆湖等道自今發遣舉人<lb/>
　徃來並給劵　開寳三年三月壬寅朔詔禮部貢院<lb/>
　閲進士諸科十五舉以上曽經終場者以名聞甲辰<lb/>
<pb n="KR3k0029_WYG_102-11a"/>
　得司馬浦等六十三人庚戌復取十五舉未經終場<lb/>
　者四十三人並賜出身仍詔自今勿得為例權知貢<lb/>
　舉扈蒙擢進士合格者八人　開寳四年二月辛卯<lb/>
　知制誥盧多遜權知貢舉扈蒙奏合格者十人　開<lb/>
　寳五年閏二月壬辰權知貢舉扈蒙奏合格進士京<lb/>
　兆安守亮等十一人諸科十七人上召對於講武殿<lb/>
　始詔制放牓新制也十一月己巳詔諸道舉人自今<lb/>
　並於本貫州府取解不得更稱寄應如從化外至者<lb/>
<pb n="KR3k0029_WYG_102-11b"/>
　先投牒開封府奏請得㫖方許召試　開寳六年三<lb/>
　月辛酉新及第進士雍邱宋準等十人詔科二十八<lb/>
　人詣講武殿謝上以進士武濟川材質最陋應對失<lb/>
　次絀去之濟川翰林學士李昉鄉人也昉時權知貢<lb/>
　舉上頗不悅會進士徐士亷等擊登聞鼓訴昉用情<lb/>
　取舎非當上以問翰林學士盧多遜曰頗亦聞之上<lb/>
　乃令貢院籍終場下第者姓名得三百六十人癸酉<lb/>
　皆召見擇其一百九十五人并凖以下及士亷等各<lb/>
<pb n="KR3k0029_WYG_102-12a"/>
　賜紙札别賦詩賦命殿中侍御史李瑩左司員外郎<lb/>
　侯陟等為考官乙亥上御講武殿親閲之得進士二<lb/>
　十六人士亷與焉五經四人開元禮七人三禮三十<lb/>
　八人三傳二十六人三史三人學究十八人明法五<lb/>
　人皆賜及第又賜凖錢二十萬以張宴會責昉為太<lb/>
　常少卿考官右贊善大夫楊可法等皆坐責自兹殿<lb/>
　試遂為常式　夏四月乙酉詔諸州考試官令長吏<lb/>
　精選僚屬有才學公正者充知貢舉與考試官同看<lb/>
<pb n="KR3k0029_WYG_102-12b"/>
　詳義卷定其通否否即駁放不得優假虚至終場申<lb/>
　禁私薦屬舉人募吿者其賞有差舉人勒還本貫重<lb/>
　役永不得入科場　開寳七年三月詔權停貢舉開<lb/>
　寳八年二月丁卯知制誥王祐權知貢舉知制誥扈<lb/>
　蒙左補闕梁周翰祕書丞雷徳驤並權同知貢舉命<lb/>
　權同知貢舉始此戊辰上御講武殿覆試王祐等所<lb/>
　奏合格舉人王式等因語之曰向者登科名級多為<lb/>
　勢家所取致塞孤貧之路甚無謂也今朕躬親臨試<lb/>
<pb n="KR3k0029_WYG_102-13a"/>
　以可否進退盡革疇昔之弊矣式等皆頓首謝於是<lb/>
　内出詩賦題試得進士王宗以下三十人諸科三十<lb/>
　四人八月辛酉詔停今年貢舉十二月甲子詔貢士<lb/>
　之下第者特免將來請解許直詣貢部<lb/>
　太宗太平興國二年正月丙寅上初即位以疆宇至<lb/>
　逺吏員益衆思廣振淹滯以資其缺顧謂侍臣曰朕<lb/>
　欲博求俊乂於科場中非敢望拔十得五止得二三<lb/>
　亦可為致治之具矣先是諸道所發貢士凡五千三<lb/>
<pb n="KR3k0029_WYG_102-13b"/>
　百餘人命張洎石熙載試進士侯陶等試諸科侯涉<lb/>
　監之禮部上所試合格人名戊辰上御講武殿出詩<lb/>
　賦題覆試進士賦韻平仄相間依次用命翰林李昉<lb/>
　扈蒙定優劣為三等得河南吕蒙正以下一百九人<lb/>
　庚午覆試諸科得二百七人並賜及第詔禮部閲貢<lb/>
　籍得十五舉以上進士及諸科一百八十四人並賜<lb/>
　出身九經七人不中格上憐其老特賜同三傳出身<lb/>
　凡五百人時先賜綠袍鞋笏錫宴開寳寺上自為詩<lb/>
<pb n="KR3k0029_WYG_102-14a"/>
　章賜之唐時禮部放牓之後醵飲於曲江號曰聞喜<lb/>
　宴五代多於佛舎名園周顯徳中官為主之上命中<lb/>
　使典領供帳甚盛第一第二等進士并九經授将作<lb/>
　監丞大理評事通判同出身進士及諸科並送吏部<lb/>
　免選優等注擬初資職事判司部尉龍章殊異厯代<lb/>
　所未有也<lb/>
　初太祖幸西京洛陽人張齊賢獻下并汾富民封建<lb/>
　敦孝舉賢太學籍田選良吏懲奸謹刑十䇿太祖召<lb/>
<pb n="KR3k0029_WYG_102-14b"/>
　見問之齊賢以手畫地條陳太祖善其四䇿齊賢堅<lb/>
　執其餘䇿皆善太祖怒令衛士曳出及還語上曰我<lb/>
　幸兩京惟得一張齊賢我不欲遂官爵之汝異時可<lb/>
　官以自輔齊賢舉進士上决欲置之高等而有司第<lb/>
　其名適在數十人後上不悅乃詔進士盡第二等及<lb/>
　九經凡一百三十人悉與超除葢為齊賢故也十月<lb/>
　癸未詔權停貢舉一年　興國三年八月甲戌上恐<lb/>
　場屋間有留滯者乃詔諸州去年已得解者除三禮三<lb/>
<pb n="KR3k0029_WYG_102-15a"/>
　傳學究外餘並以秋集禮部九月甲申上御講武殿<lb/>
　覆試禮部合格人進士加論一首自是常以三題為<lb/>
　準得渤海以下七十四人乙酉得諸科七十人並賜<lb/>
　及第始賜宴於迎春苑授官如二年之制故事禮部<lb/>
　惟春放牓至是秋試非常例也詔自今禮部試進士<lb/>
　律賦並以平仄依次用韻十二月甲戌是冬諸州貢<lb/>
　舉人並集會将親征河東罷之自是毎間一年或二<lb/>
　年乃置貢舉　興國四年十一月丙戌詔進士及諸<lb/>
<pb n="KR3k0029_WYG_102-15b"/>
　科引試日並以律文疏卷問義又詔張詠冦準同赴<lb/>
　大名舉議将首薦詠詠以同郡張覃素有文行即率<lb/>
　冦公請以覃為冠士論多之　興國五年閏三月甲寅<lb/>
　上御講武殿覆試權知貢舉程羽等所奏合格進士<lb/>
　得銅山蘇易簡以下百一十九人諸科五百三十三<lb/>
　人並分第甲乙賜宴始有直史館陪坐之制進士第<lb/>
　一等授將作監丞通判藩郡次授大理評事知令錄<lb/>
　事諸科受初等職事及判司簿尉　興國五年夏四<lb/>
<pb n="KR3k0029_WYG_102-16a"/>
　月丁丑趙國昌者求應百篇舉癸未上親試之出雜<lb/>
　題二十字令各賦五篇篇八句逮至日旰僅成數十<lb/>
　首率無可觀上以此科久廢特賜及第以勸來者仍<lb/>
　詔有司自今應百篇舉約此為題<hi>長編</hi>　興國七年<lb/>
　九月癸丑上以諸道進士猥雜或挾書假手僥倖得<lb/>
　官所至多觸憲章欲懲革之甲寅詔所在貢舉等州<lb/>
　自今長吏擇官考試合格許薦送仍令禮部自今解<lb/>
　貢舉人依吏部選人例毎十人為保有行止違踰為<lb/>
<pb n="KR3k0029_WYG_102-16b"/>
　他人所吿者同保並當連坐不得赴舉　興國八年<lb/>
　正月壬戌兩京諸道州府貢士一萬二千六十人甲<lb/>
　子命中書舎人宋白等十人權知貢舉三月丙子上<lb/>
　御講武殿覆試禮部貢舉人擢進士長沙王世則以<lb/>
　下百七十五人諸科五百一十六人並賜及第進士<lb/>
　五十四人諸科百七十七人同出身賜宴始就瓊林<lb/>
　苑其後遂為定制登科記是年始分甲按國史志分<lb/>
　第甲乙乃五年等也六月戊申上因謂侍臣朕親選<lb/>
<pb n="KR3k0029_WYG_102-17a"/>
　多士殆忘飢渴召見臨問以觀其材拔而用之庶使<lb/>
　嵓野無遺佚而朝廷多君子爾十二月癸卯上謂宰<lb/>
　相曰邇來場屋混淆頗聞有僧道還俗赴舉者此輩<lb/>
　不能專一科教他日在官必非亷潔之士先須通經<lb/>
　過周孔之教或止習浮淺文章殊非務本之道當下<lb/>
　詔切戒之甲辰令諸州禁還俗僧道赴舉進士免貼<lb/>
　經只試墨義二十道皆以經中正文大義為問題又<lb/>
　增進士及諸科各試法書墨義十道又詔諸道下第<lb/>
<pb n="KR3k0029_WYG_102-17b"/>
　舉人依舊重請文解不得準近例常赴貢部<lb/>
　雍熙二年正月癸亥翰林賈黄中等九人權知貢舉<lb/>
　上謂宰相曰夫設科取士之門最為㨗要然而近年<lb/>
　籍滿萬餘人得無濫進者乎己巳詔自今諸科並令<lb/>
　量定人數相参引試分科隔坐命官廵察監門謹視<lb/>
　出入有以文字往覆與吏為奸者寘之於法私以經<lb/>
　義相敎者斥出科場伍保預知亦連坐進士倍加研<lb/>
　覆貢舉人勿以曾經御試不考而薦始令試官親戚<lb/>
<pb n="KR3k0029_WYG_102-18a"/>
　别試者此九十八人又罷進士試律復貼經三月己<lb/>
　未上御崇政殿覆試禮部貢舉人得進士須城梁灝<lb/>
　等百七十九人庚申得諸科三百一十八人並唱名<lb/>
　賜及第唱名自此始據登科記　宰相李昉之子宗<lb/>
　諤及参知政事吕蒙正之從弟蒙亨鹽鐵使王明之<lb/>
　子扶度支使許仲宣之子待問舉進士皆入等上曰<lb/>
　此並勢家與孤寒競進縱以藝升人亦以朕為有私<lb/>
　也皆罷之青州人王從善應五經舉年始踰冠自言<lb/>
<pb n="KR3k0029_WYG_102-18b"/>
　通誦五經文注上厯舉本經試之其誦如流特賜九<lb/>
　經及第面賜綠袍銀帶錢三萬時左右獻言尚有遺<lb/>
　材壬戌復試又得進士上元洪湛等七十六人癸亥<lb/>
　得諸科三百二人並賜及第甲子詔御前下等人有<lb/>
　十五舉以上者及貢院第四等人凡八十四人並賜<lb/>
　大科及第　雍熙三年三月庚寅詔權停貢舉　雍<lb/>
　熙四年十一月庚寅雍熙初貢舉人集闕下者殆踰<lb/>
　萬計禮部考合格奏名尚不減千人上自旦及夕臨<lb/>
<pb n="KR3k0029_WYG_102-19a"/>
　軒閲試累日方畢十二月庚寅朔詔自今歲命春官<lb/>
　知貢舉如唐室故事應已得解者明年春集闕下未<lb/>
　得解者許至秋取解知貢舉宋白等請已得解在千<lb/>
　里内者委本處重加考試乃發遣千里外者就西京<lb/>
　仍乞戒勵試官務令精覈從之端拱元年閏五月先<lb/>
　是翰林禮侍宋白知貢舉放進士程宿以下二十八<lb/>
　人諸科一百人牓既出而謗議鋒起或擊登聞求别<lb/>
　試上意其遺才壬寅召下第人覆試於崇政殿得進<lb/>
<pb n="KR3k0029_WYG_102-19b"/>
　士馬國祥以下及諸科凡七百人令樞宻院用白紙<lb/>
　為牒賜之以試中為目令權知諸縣簿尉謂樞宻副<lb/>
　使張宏曰朕自即位以來親選貢士大者為棟梁小<lb/>
　者為榱桷今封疆萬里人無棄材六月丁巳上既擢<lb/>
　馬國祥等猶恐遺材復命右正言王世則等召下第<lb/>
　進士及諸科於武成王廟重試得合格數百人丁丑<lb/>
　士覆試詩賦又拔進士葉齊以下三十一人諸科八<lb/>
　十九人並賜及第　端拱二年三月庚寅知貢舉蘇<lb/>
<pb n="KR3k0029_WYG_102-20a"/>
　易簡等固請御試壬寅上御崇政殿試合格舉人得<lb/>
　進士閬中陳堯叟晉江曾㑹等一百八十六人諸科<lb/>
　孫何等四百五十人並賜及第七十三人同出身賜<lb/>
　宴始令兩制三館文臣皆預賜堯叟等箴一首勉以<lb/>
　修身謹行稽古効官之意堯叟及會並授光祿寺丞<lb/>
　直史館第三以下分授職事州縣官越州進士劉少<lb/>
　逸年十三中選既與宴則又賜御題賦詩數章皆有<lb/>
　趣授校書郎令於三館讀書時中書令史守當官陳<lb/>
<pb n="KR3k0029_WYG_102-20b"/>
　貽慶舉周易學究及第既而上知之令追奪所授勅<lb/>
　牒釋其罪勒歸本局謂侍臣曰科級之設待士流也<lb/>
　豈容走吏冒進竊取科名哉乃詔自今中書樞宻院<lb/>
　宣徽學士院京百司諸州係職人吏並不得離局應<lb/>
　舉　又詔貢舉人試科業畢並令試讀律其有不能<lb/>
　離經辨句及呼字乖繆者皆駮放如有通念一部與<lb/>
　本科及第是歲又申明舉人並請本貫文解之制鄉<lb/>
　里在聲教未通之地者許於兩京寄應又貢舉人中<lb/>
<pb n="KR3k0029_WYG_102-21a"/>
　有工賈雜類或被廢疾及曾罹刑責不得薦送其雜類<lb/>
　中有茂材異等卓然秀出者許之<lb/>
　淳化元年三月乙未詔權停貢舉　淳化二年吏部<lb/>
　吕蒙正以為取士之門無出貢部天下解薦頗失精<lb/>
　研望條制以懲謬濫上曰取士擇材國之令典不可<lb/>
　不謹<hi>寳訓</hi>　淳化三年正月丙申朔諸道貢舉人萬<lb/>
　七千三百皆集闕下辛丑命蘇易簡等同知貢院既<lb/>
　受詔徑赴貢院以避請求後遂為常制三月戊戌上<lb/>
<pb n="KR3k0029_WYG_102-21b"/>
　御崇政殿覆試合格進士先是胡旦蘇易簡王世則<lb/>
　梁灝陳堯叟皆以所試先成擢上第由是士爭習浮<lb/>
　華尚敏速或一刻數詩或一日十賦將作監丞陳靖<lb/>
　上疏請糊名考校以革其弊上嘉納之詔兩省三館<lb/>
　文學士始令糊名考校第其優劣以分等級得孫何<lb/>
　以下凡三百二人並賜及第五十一人同出身上諭<lb/>
　之曰爾等各負志業中我廷選効官之外更勵精文<lb/>
　翰勿墜前功也何等旅拜辛丑又覆試諸科擢七百<lb/>
<pb n="KR3k0029_WYG_102-22a"/>
　八十四人並賜及第百八十人出身就宴賜御製詩<lb/>
　三首箴一首進士孫何而下四人皆授將作監丞大<lb/>
　理評事通判諸州餘及諸科援故事州縣官入謝於<lb/>
　長春殿上謂宰相曰天下至廣藉羣材共治之今嵗<lb/>
　登第者又千餘人皆朕所選擢此等但能自撿清美<lb/>
　替而歸則馴致亨行未易測也時詔刻禮記儒行篇<lb/>
　賜近臣及京城朝官與在外者并以賜何等令為座<lb/>
　右之誡初内殿坐書以賜御侍以寵之至陳堯叟始<lb/>
<pb n="KR3k0029_WYG_102-22b"/>
　易以箴用敦勉崇及孫何則詩論並賜時論榮之内<lb/>
　出巵言日出無數見者駭異不能措詞頒率扣殿檻<lb/>
　上請會稽錢易時年七十日未中所試三題皆就言<lb/>
　者指其輕俊特黜之　淳化四年三月乙亥詔權停<lb/>
　貢舉十二月辛丑詔三史及通禮科舊制各試三十<lb/>
　場今但試十五場毎場令貢舉官取三卷發其端俾<lb/>
　之詩能曉大義及識竒字方為合格<lb/>
　至道二年三月丁卯是春詔權停貢舉　至道三年<lb/>
<pb n="KR3k0029_WYG_102-23a"/>
　五月壬午詔今歲貢舉宜令有司精校能否無或因<lb/>
　循如覆試有不合格者當行嚴罰毎進士一百人許<lb/>
　解二十人明經以下諸科共有一百人解二十人如<lb/>
　不及一百人亦約此數解送仍十分中只取二分仍<lb/>
　須合格有藝不必依所定分數<lb/>
　　會要云進士百人解二十九人恐九字誤特加詳<lb/>
　　考本志無此按孫何九月壬午議云貢士新規十<lb/>
　　取其二然則進士及明經諸科毎百人各取二十<lb/>
<pb n="KR3k0029_WYG_102-23b"/>
　　人<lb/>
　舊制國子監開封府舉人有與發解官親戚者止兩<lb/>
　司更互考試上慮涉私徇是秋特選官别試十月癸<lb/>
　丑命錢若水等覆考開封府得解進士試卷故事京<lb/>
　府解十人已上謂之等甲非文業優贍有名稱者不<lb/>
　處時以髙輔堯為首錢易次之易頗為流輩所推許<lb/>
　意不平遂上書指陳發解官所試朽索馭六馬賦又<lb/>
　詩論䇿題意涉譏訕又進士數百輩詣府訟薦送不<lb/>
<pb n="KR3k0029_WYG_102-24a"/>
　當輔堯亦投牒遜謝請以易為首開封府以聞上以<lb/>
　為士流紛競不可啓其端且欲鎮壓浮俗乃詔若水<lb/>
　等擢文行兼著者一人為首乃以孫暨為第一輔堯<lb/>
　第二易第三<lb/>
　咸平二年春正月乙丑命禮部尚書温仲舒知貢舉<lb/>
　御史中丞張泳刑部郎中師頏同知貢舉刑部員外<lb/>
　郎董龜太常博士正涉同考試及封印卷首仍當日<lb/>
　入院禮部貢院封印卷首自此始三月癸亥詔今年<lb/>
<pb n="KR3k0029_WYG_102-24b"/>
　舉人頗衆若依去年人數取合格者慮有所遺可增<lb/>
　及七十人諸科增及百八十人禮部尋以孫暨等二<lb/>
　百五十人名聞並賜及第五月丙戌詔天下貢舉人<lb/>
　應三舉者今嵗俱免取解自餘依例舉選必求實藝<lb/>
　無使遺賢當竢奏名朕親臨試　咸平三年三月辛<lb/>
　亥翰林王旦等三人權知貢舉三月戊寅詔禮部所<lb/>
　試合格舉人有權要親族者具名以聞禮部上合格舉<lb/>
　人甲午上御崇政殿親試命翰林宋白等與館閣王<lb/>
<pb n="KR3k0029_WYG_102-25a"/>
　府三司官二十一人於殿後西閣考覆國子博士<lb/>
　雷說著作佐郎梅詢封印卷首親覽入等者賜陳堯<lb/>
　咨以下二百七十一人進士及第一百四十三人同<lb/>
　本科及三傳學究出身堯咨堯叟弟也又命翰林邢<lb/>
　昺等十五人考校諸科得四百三十二人賜及第同<lb/>
　出身又試進士五舉諸科八舉及嘗經御試或年逾<lb/>
　五十者論一篇得進士二百六十人諸科六百九十<lb/>
　七人賜同出身及試校書郎将作監主簿賜宴日以<lb/>
<pb n="KR3k0029_WYG_102-25b"/>
　御詩褒寵之以堯咨等五人並為将作監丞通判第<lb/>
　一等並九經為大理評事知大縣第二等為節察防<lb/>
　團推官餘為判司簿尉試御者守選四月戊辰詔自<lb/>
　今兩京諸路所解舉人宜先察訪行實或藝文可採<lb/>
　而操履有虧投書匿名冒濫欺罔之類並嚴加懲斷<lb/>
　勒歸鄉縣課役永不得就本貫收試解送所由官吏<lb/>
　必當論罪仍御史糾之五月辛卯詔曰去歲天下舉<lb/>
　人數踰萬計考覈之際謬濫居多葢其薦送之時輙<lb/>
<pb n="KR3k0029_WYG_102-26a"/>
　容僥倖合申憲典以儆官司自今濫有解送及遺落<lb/>
　孤寒藝實之士並從覆試有不當者輙論如律庚子<lb/>
　詔權罷貢舉一年　先是詔劉蒙叟等試河北青齊<lb/>
　等州舉人得合格者五百八十二人上親試之賜進<lb/>
　士齊革等十三人諸科三百四十五人及第同出身<lb/>
　有下第求試武藝及量材錄用者五百餘人各賜裝<lb/>
　錢慰遣之命禮部叙為一舉若能捍冦即賞以官秩<lb/>
　　咸平五年三月己未上親試禮部舉人得進士王<lb/>
<pb n="KR3k0029_WYG_102-26b"/>
　曾以下三十八人九經諸科百八十一人並賜及第<lb/>
　先是貢舉人集闕下者萬四千五百六十二命吏部<lb/>
　陳恕知貢舉恕所取士甚少以王曾為首糊名考校<lb/>
　曽復得甲科時議稱之舊制試經科復舊場第始議<lb/>
　進退恕初試一場即按通不去留之以是諸州舉送<lb/>
　官吏皆被黜責譴累甚衆江南恕鄉里所斥無多人<lb/>
　用怨讟競為謡詠譏刺或刻木像其首塗血擲於庭<lb/>
　又縳葦為人題恕姓名列置衢路過輙鞭之<lb/>
<pb n="KR3k0029_WYG_102-27a"/>
　景徳二年正月癸亥命翰林趙安仁等五人權知貢<lb/>
　舉三月甲寅上御崇政殿親試禮部奏名舉人得進<lb/>
　士李迪以下二百四十六人第為五等第一二三等<lb/>
　賜及第第四五等同出身又得特奏名五舉以上一<lb/>
　百十一人第為三等賜同進士三傳學究出身翌日<lb/>
　試諸科得九經以下五百七十人第為三等並賜本<lb/>
　科及第出身同出身又得特奏名諸科三禮以下七<lb/>
　十五人第為三等賜同學究出身授試銜官<lb/>
<pb n="KR3k0029_WYG_102-27b"/>
　　此據會要與實錄數略不同按七月戚綸奏是年<lb/>
　　諸道進士僅三千人諸科萬餘人<lb/>
　上謂宰相曰昨親閲考官所定試卷意其入末等者<lb/>
　過多即别令詳考往往合格比緣臨試多士糊名校<lb/>
　覆務於精當而考官不諭朕意過抑等第欲自明絶<lb/>
　私甚無謂也迪與賈邉皆有聲場屋及禮部奏名而<lb/>
　兩人皆不與考官取其文觀迪賦落韻邉論當仁不<lb/>
　讓於師師衆與注疏異特令就御試參知政事王旦<lb/>
<pb n="KR3k0029_WYG_102-28a"/>
　議落韻者失於不詳審耳捨注疏而立異論趣不可<lb/>
　許恐士從今放蕩無所準的遂取迪而黜邉夏四月<lb/>
　丁酉樞宻直學士劉師道責授忠武行軍司馬知制<lb/>
　誥陳堯咨責授單州團練副使先是師道弟幾道舉<lb/>
　進士禮部奏名將廷試近制悉糊名校等堯咨為考<lb/>
　官教幾道於卷中宻為識號幾道既擢第或告其事<lb/>
　詔落籍永不預舉五月己未先是詔禮部貢院别試<lb/>
　河北貢舉人其曾援城者進士雖不合格特許奏名<lb/>
<pb n="KR3k0029_WYG_102-28b"/>
　諸科例進二場至二場者許終場五舉及經御試并<lb/>
　年五十者並以名聞雖不更城守應比舉年六十及<lb/>
　瀛洲有勞効者亦如之庚申上御崇政殿親試凡七<lb/>
　日得進士范昭等五十一人賜及第四十五人出身<lb/>
　諸科賜及第同出身特奏名進士諸科賜及第出身<lb/>
　至攝助教𨽻殿侍者六百六十一人上以去歲河北<lb/>
　用兵民甚驚擾其乘城捍冦奮勇力者多出士人欲<lb/>
　廣示甄采所問經義有兩出者或具引為對考官將<lb/>
<pb n="KR3k0029_WYG_102-29a"/>
　黜去上親為發眀焉特奏名進士李正辭論文武先<lb/>
　後以為文者主乎静武者主乎動動以止亂而至乎<lb/>
　静則先後可知上嘉其近理將擢上等會有言其嘗<lb/>
　犯杖刑遂補三班奉職六月丁丑朔詔應進士科舉<lb/>
　同出身試將作監主簿者並令守選故事登科皆有<lb/>
　選限近制及第即命以官咸平三年初郊廷試賜出<lb/>
　身者亦免選至是䇿名之士尤衆多設等級以振淹<lb/>
　滯雖藝不及格悉賜同出身試秩解褐故令有司循<lb/>
<pb n="KR3k0029_WYG_102-29b"/>
　用常調以示甄别又下詔勸學權停貢舉二年時命<lb/>
　兩制各撰勸學詔趙安仁所作最切於科試之病特<lb/>
　俾用之七月丙子待制戚給與禮部貢院上言今歲<lb/>
　諸道進士僅三千人諸科萬餘人其中文理紕謬經<lb/>
　義十不九不者甚衆苟非特行約束必恐益長因循<lb/>
　又慮官吏坐此殿罰因而避事全不薦人載惟取士<lb/>
　之方今垂經遠之制今請諸色舉人各歸本貫取解<lb/>
　不得寄應及權買甲産立户諸州取發寄應舉人長<lb/>
<pb n="KR3k0029_WYG_102-30a"/>
　吏以下請依解十不入例科罪其開封府委官吏覺<lb/>
　察犯者罪如之鄉里遐遠久住京師者許於國子監<lb/>
　取解仍須本鄉命官委保判監司驗乃得附學發解<lb/>
　日奏請差官考試近年進士多務澆浮不務實學惟<lb/>
　鈔略古今文賦懐挾入試昨者廷試以正經命題多<lb/>
　懵所出舊勅止許以篇韻入試今請除官韻略外不<lb/>
　得懐挾書策令監門巡捕官潛加覺察犯者即時扶<lb/>
　出仍殿一舉咸平三年詔㫖進士就試不許繼燭每<lb/>
<pb n="KR3k0029_WYG_102-30b"/>
　嵗貢院雖預牓示然有達曙未出者今請除書案外<lb/>
　不将茶厨蠟燭等入如酉後未就者駮放之仍請戒<lb/>
　勵專習經史自今開封府國子監諸路州府據秋賦<lb/>
　投狀舉人解十之四如藝業優長或荒謬至甚則不<lb/>
　拘多少開寳通禮義纂請改為義疏今後通禮每場<lb/>
　問本經四道義疏六道六通為合格本經二義疏通<lb/>
　三亦同今歲秋試止解舊人新人且令習學西川廣<lb/>
　南舊取解舉人並許免解今後及第三史通禮三禮<lb/>
<pb n="KR3k0029_WYG_102-31a"/>
　三傳除官日比學究明法望授月奉多處貴存激勸<lb/>
　上以分數過少約束過嚴恐阻仕進之路乃詔兩制<lb/>
　知貢舉官同詳定以聞於是翰林晁逈等上議令諸<lb/>
　州約數解送或自來舉子止有三兩人者欲聽全解<lb/>
　或其間才業卓然不羣者别以名聞南省引試前一<lb/>
　日分定坐次牓名曉諭勿容移徙遠人無籍者令召<lb/>
　命官保識就京府取解文武陞朝官嫡親許附國學<lb/>
　先寄應今還本貫者不得叙理前舉尚書周易學究<lb/>
<pb n="KR3k0029_WYG_102-31b"/>
　明法經業不廣宜各問疏義六道經注四通六通為<lb/>
　合格三禮三傳所習浩大精熟尤難請問經注六道<lb/>
　疏義四道以疏通三以上為合格餘如戚綸等條奏<lb/>
　從之十二月己卯禮部貢院言昨詳進士所納士卷<lb/>
　多假借他人文字或用舊卷裝飾重行或為庸書人<lb/>
　易換文本是致考校無準請自今並令舉人親自投<lb/>
　納仍於試紙前親書家状如将來程試與公卷全異<lb/>
　及所試文字與家状書不同並駮放之或假用他人<lb/>
<pb n="KR3k0029_WYG_102-32a"/>
　文字辨認彰露即依例扶出永不得赴舉其知舉官<lb/>
　亦望先一月差入貢院考校公卷分為等第如事業<lb/>
　殊異者至日更精加試驗所冀抱異者不失搜羅躁<lb/>
　進者難施偽濫又言尚書周易學究近年并為一科<lb/>
　欲請試本經日毎十道而二經各問五道仍雜問疏<lb/>
　義五道經注五道以為定式向來明法止試六場請<lb/>
　依尚書例試七場第一場第二場試律第三場試令<lb/>
　第四場第五場試小經第六場試令第七場試律仍<lb/>
<pb n="KR3k0029_WYG_102-32b"/>
　於試律日雜問疏義五道三禮三傳經業稍大難為<lb/>
　精熟請毎十道義中問經注六道疏義四道以六通<lb/>
　及疏通二經注通三為合格詔翰林學士邢昺與國<lb/>
　子監官同議可否昺等言尚書周易學究明法經籍<lb/>
　不多望名問疏義六道經注四道六通者為合格其<lb/>
　三禮三傳請如貢院所奏並從之　景徳三年二月<lb/>
　己卯詔貢舉人因事殿舉及永不得入科場非被杖<lb/>
　者並許復應舉　景徳四年冬十月乙巳翰林學士<lb/>
<pb n="KR3k0029_WYG_102-33a"/>
　晁逈等上考試進士新格詔頒行之初陳彭年舉進<lb/>
　士輕俊喜謗主司宋白知貢舉惡其為人黜落之彭<lb/>
　年憾焉於是更定條制多意白舊事而設闗防所取<lb/>
　士不復揀擇文行止較一日之藝雖杜絶請託然置<lb/>
　甲等者或非人望自彭年始也十二月壬寅先是上<lb/>
　嘗問輔臣以天下貢舉人數王旦曰萬三千有餘約<lb/>
　嘗例奏名十一而已上曰若此則當黜者不啻萬人<lb/>
　矣典領之臣必須審擇晁逈兢畏當以委之周起王<lb/>
<pb n="KR3k0029_WYG_102-33b"/>
　曾陳彭年皆可參預拯曰封印卷首若朝廷遣官主<lb/>
　之於理亦順尤宜用素有操守之人旦曰滕𤣥晏於<lb/>
　士大夫間少交遊上曰今當以宋巽代周起知舉令<lb/>
　起與𤣥晏同掌封印事於是命翰林晁逈知制誥宋<lb/>
　巽王曾陳彭年同知貢舉既受詔上諭以取士之道<lb/>
　務在至公推寒進有藝者又命監察御史嚴穎張士<lb/>
　遜監貢院門喬顔鄭彜陳既濟廵試舖任隨陳覃㸃<lb/>
　檢進士程試馬龜符等交考較諸科程試又命滕𤣥<lb/>
<pb n="KR3k0029_WYG_102-34a"/>
　晏封印舉人卷首用奉使印李道監封印院門進士<lb/>
　諸科試卷首送知舉官考校仍頒其式知舉官既考<lb/>
　定等級復令封進入送覆考所考畢然後參校得失<lb/>
　凡禮部封印卷首及㸃檢程式别命官皆始此乙巳<lb/>
　詔諸科舉人皆理場第自今不合格者須至復場方<lb/>
　得落下癸丑先是上降詔牓下禮部貢院序所以杜<lb/>
　絶私請搜剔寒秀之意舉人見者咸喜丙辰上與王<lb/>
　旦等言及之旦等曰昨頒考校新格周行中頗有論<lb/>
<pb n="KR3k0029_WYG_102-34b"/>
　議且言中書不能守科場大體但疑春官有私及詔<lb/>
　牓出天下乃知陛下務盡至公恐多遺材故更此條<lb/>
　貫也<lb/>
　<lb/>
　<lb/>
　<lb/>
　<lb/>
　羣書考索後集卷三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷三十</head> <lb/>
    <p>
<pb n="KR3k0029_WYG_096-1a"/>
欽定四庫全書<lb/>
　羣書考索後集卷三十<lb/>
　　　　　　　　　　　　宋　章如愚　編<lb/>
　　士門<lb/>
宗學<lb/>
　范曄有言自帝室王公之冑皆生長脂腴能勵行飭<lb/>
　身者葢寡所以立之學者豈特使為章句儒釣爵取<lb/>
　祿者邪敎之明人倫而已人倫明則重犯法重犯法<lb/>
<pb n="KR3k0029_WYG_096-1b"/>
　則賢才成而可以為維城之助矣<lb/>
　　記言庶子之正於公族漢之郡國而置宗師唐貞<lb/>
　　觀王國而立學官則訓導之官也茍能謹其選則<lb/>
　　糾察防範皆得其道則天𣲖慶源駸駸然並為君<lb/>
　　子之歸矣昔欒伯請公族大夫晉侯曰荀家惇惠<lb/>
　　<hi>晉大夫</hi>荀檜文敏<hi>荀之族/</hi>欒黶果敢無忌鎮靖<hi>韓</hi>
　　使兹四人者為之夫膏粱之性難正也故使惇惠<lb/>
　　者敎之文敏者導之果敢者諗之鎭靖者修之以<lb/>
<pb n="KR3k0029_WYG_096-2a"/>
　　列國之於公族猶知擇公族大夫以訓誨之如此<lb/>
　　况天子乎<hi>國語</hi>
　宋朝英宗治平元年六月己亥増置宗室學官詔曰<lb/>
　以宗枝甚衆而誘道之方未至故命近臣舉有學行<lb/>
　之士為之敎授傳不云乎少成若天性習貫如自然<lb/>
　蓋子弟之學非尊屬勉勵則莫知勸若不率敎其令<lb/>
　尊屬同以名白大宗正司敎授不職大宗正司察舉<lb/>
　以聞宗室自率府副率以上八百餘人其奉朝請者<lb/>
<pb n="KR3k0029_WYG_096-2b"/>
　四百餘人而教學之官六員而已始命増置凡皇族<lb/>
　年三十以上者百三十人置講書四員年十五以上<lb/>
　者三百九人増置教授五員年十四以下者别置小<lb/>
　學教授十二員並舊六員為二十七員以分教之上<lb/>
　謂韓琦等曰凡事之行患於漸久而怠廢况為學之<lb/>
　道猶戒中止諸宗室之幼者仍須本位尊長常加率<lb/>
　勵庶不懈惰可召舍人論此意作詔戒勉之故有是<lb/>
　詔○宏詞宗學記云高山大麓固豫章栝栢所宜生<lb/>
<pb n="KR3k0029_WYG_096-3a"/>
　也今以公族之盛其材多固宜然世逺而益繁而敎<lb/>
　養之法未廣哲宗皇帝明詔加恩為宗子建學以成<lb/>
　神考之志甚盛徳也臣幸得以文字載其本末惟古<lb/>
　帝王莫不以學為大務而其敎皆自近始文王之時<lb/>
　無射亦保要必由兄弟以御家邦為敘至周官成均<lb/>
　教國子其法益詳而同姓先焉葢古之政敎逺近親<lb/>
　疎固有次第如此惟漢襲秦之舊厚戚里而疎公族<lb/>
　明章之政於時為盛然為四姓小侯建學以東觀書<lb/>
<pb n="KR3k0029_WYG_096-3b"/>
　考之蓋南陽宗室有不逮者至其甚則親者見嫌疎<lb/>
　者不錄信厚之風安得而不衰甚可嗟也惟國家聖<lb/>
　聖相承其教皆以親親為本勸奬宗英唯恐居後逮<lb/>
　神考時法益詳宗子益秀出往往折節從學問試用<lb/>
　可觀今益廣學校為建師儒凡諸侯官學之所建者<lb/>
　悉居之其敎養勸課與夫簡試升黜之法皆視太學<lb/>
　徽宗崇寧元年十一月庚戌起居舍人鄭居中言欲<lb/>
　乞諸官學别以儒臣專提舉學事或選宗正寺長貳<lb/>
<pb n="KR3k0029_WYG_096-4a"/>
　以學事隷之詔諸官學若宗正事長貳提舉大觀二<lb/>
　年三月戊午兩官仲瑈唐突言官學無官宗子三經<lb/>
　公試不中乞特與升補内舍有詔放罪而大宗正司<lb/>
　執政當行故也<hi>並長編</hi>○大觀二年九月己未御筆宗<lb/>
　室升貢試或不中自今許入國子學初學制局議遣<lb/>
　歸本學上以為庶士既得辟雍不可薄於宗親故有<lb/>
　是詔<hi>同上</hi>○大觀四年八月乙酉詔宗子升補上舍係<lb/>
　比舊日宗室應舉之人得解其赴貢士舉試係比省<lb/>
<pb n="KR3k0029_WYG_096-4b"/>
　試今不經殿試便分三等命官緣熙豐未有此法可<lb/>
　依貢士已降指揮並留俟殿試其上中等人遇唱名<lb/>
　取㫖<hi>同上</hi>○大觀四年閏八月甲寅工部尚書李圖南<lb/>
　上宗子大小學敕令格式二十二册詔付禮部頒降<lb/>
　<hi>同上</hi>○政和二年四月庚戌禮部言大觀三年貢士并<lb/>
　宗子上舍與進士同釋褐就瓊林苑賜宴今合取㫖<lb/>
　詔宴就辟雍仍用雅樂差知舉蔡嶷押宴<hi>同上</hi>
　高宗紹興十二年七月時因有宗子犯法乙卯上謂<lb/>
<pb n="KR3k0029_WYG_096-5a"/>
　宰執曰見宗學教官今日率宗子講書作功課庶使<lb/>
　用心不為惡事○紹興十二年十月己亥上謂宰執<lb/>
　曰今後宗子許於所在入學令與寒士同處仍别作<lb/>
　齋庶盡變積習異時文行有可取也<lb/>
四門學<lb/>
　宋文帝永嘉十五年立儒學館○永嘉十六年命何<lb/>
　尚之立元素學何丞大立史學謝𤣥立文學○元嘉<lb/>
　二十年立國學二十七年廢<lb/>
<pb n="KR3k0029_WYG_096-5b"/>
　後魏孝文帝遷都洛邑立四門小學<lb/>
　　詩靈臺疏頴子容春秋釋例云太廟四門之學謂<lb/>
　　之太學<lb/>
　北齊隋皆有四門學開皇二十年廢<lb/>
　唐高祖詔四門學生百三十員<lb/>
　高宗龍朔二年東都四門生三百員俊士二百員西<lb/>
　京四門生千三百人<lb/>
　　其五百人以六品七品及侯伯子男之子為之其<lb/>
<pb n="KR3k0029_WYG_096-6a"/>
　八百人以庶人俊造者為之<lb/>
律學<lb/>
　梁武帝天監四年置胄子律博士<lb/>
　隋律學隷大理寺<lb/>
　唐武德初隷國子監尋廢○貞觀六年復置<lb/>
　高宗顯慶三年復廢○龍朔二年復置生二十人<lb/>
　宋朝神宗熙寧六年於國子監置律學○熙寧七年<lb/>
　五月壬戌國子監言太學生員多而齋舍少先以朝<lb/>
<pb n="KR3k0029_WYG_096-6b"/>
　集院為律學外屋尚百餘間乞盡充學舍從之初太<lb/>
　學地甚隘其東為錫慶院又其東為朝集院慶厯中<lb/>
　始以錫慶稍益之未幾復罷後胡瑗至乃復錫慶後<lb/>
　堂及二廡容諸生仍以齋筵更衣位置行堂遇乾元<lb/>
　節賜齋筵上權以錄行堂更衣至是并朝集院賜之<lb/>
　以廣二學為屋百楹學者以千計<hi>長編</hi>○元豐六年四<lb/>
　月壬子國子司業朱服言相度入律學命官公律律<lb/>
　義斷案考中第一人乞許依吏部試法與注官其太<lb/>
<pb n="KR3k0029_WYG_096-7a"/>
　學生或精於律義斷案就律學公試中第一與比私<lb/>
　試第二等注籍從之<hi>長編</hi>
　徽宗政和六年六月丁卯户部尚書兼詳定一司敕<lb/>
　令孟昌齡等奏今參照熙寧舊法修成國子監律學<lb/>
　敕令格式一百卷乞以政和重修為名頒降從之<hi>長編</hi>
書學<lb/>
　隋國子寺統國子太學四門書筭學<lb/>
　唐武德初廢○貞觀二年復<lb/>
<pb n="KR3k0029_WYG_096-7b"/>
　高宗顯慶二年又廢○龍朔二年東西都復置石經<lb/>
　説文字林為頴業<lb/>
　宋朝徽宗崇寧五年正月丁巳詔書畫筭醫四學並<lb/>
　罷更不修蓋書畫學於國子監<graphic n="KR2576" url="https://raw.githubusercontent.com/kanripo/KR-Gaiji/master/images/KR2576.png" mimeType="image/png"/>截屋宇充每學置<lb/>
　博士一員生員各以三十人為額<hi>同上</hi>○大觀元年正<lb/>
　月甲午大司成兼侍講學制局編修官薛昂言修整<lb/>
　書畫學畢工額各三十人分為兩齋從之<hi>同上</hi>○大觀<lb/>
　元年正月乙未書學直學劉應漢州進士張適並為<lb/>
<pb n="KR3k0029_WYG_096-8a"/>
　將仕郎應書學適畫學諭<hi>同上</hi>○大觀元年三月甲辰<lb/>
　詔書畫學並依崇寧四年十二月已前敕令式人額<lb/>
　等其後來裁損指揮勿行<hi>同上</hi>○大觀四年正月庚戌<lb/>
　登仕郎長沙縣丞朱克明為書學諭克明言許氏說<lb/>
　文其間字畫形聲多與王安石字說相戾掇其尤乖<lb/>
　義理者凡四百餘字名曰字括乞委官刊正國子監<lb/>
　看詳克明字括並以字說為証頗見用心然字說與<lb/>
　說文不妨兩存難以刋正而克明特有此議<hi>長編</hi>○大<lb/>
<pb n="KR3k0029_WYG_096-8b"/>
　觀四年三月庚子詔六藝皆聖人作廼者増學舍置<lb/>
　師弟子而入流命官靡有區别其令醫學生併入太<lb/>
　醫局筭學生入太史局書學生入翰林書藝局畫學<lb/>
　生入翰林圖畫局置學官及人吏等○重和元年十<lb/>
　一月丙子提舉成都府路學士翟栖筠奏王安石參<lb/>
　酌古今篆隷而為之説此造道之指南而窮經之要<lb/>
　術也然字形書畫纖悉委曲咸有不易之體世之學<lb/>
　者知究其義而已至於形畫則或略而不講從俗就簡<lb/>
<pb n="KR3k0029_WYG_096-9a"/>
　轉易偏旁傳習既殊漸失本真如期朔之類從月股<lb/>
　肱之類從肉勝服之類從舟丹青之類從丹靡不有<lb/>
　辯而今書者乃一之若此者不可勝舉故幼學之士<lb/>
　終年誦書徒識字之近似而不知字之正形甚可歎<lb/>
　也臣竊見國子監有唐人張參唐元度所撰五經文<lb/>
　字及九經字様所以辯證書名頗有依據然其法本<lb/>
　取蔡邕石經許氏説文而蔡許之學顧有未盡如是<lb/>
　從日而從月昏從氏而從民謬戾者甚衆願詔儒臣<lb/>
<pb n="KR3k0029_WYG_096-9b"/>
　重加修定去其訛謬存其至當一以王安石字説為<lb/>
　正分次部類為新定五經字様頒之庠序詔太學官<lb/>
　集衆修之<hi>同上</hi>○宣和六年正月己未詔置提舉措置<lb/>
　書藝所以杜從古徐兢米友仁並為措置管勾官生<lb/>
　徒五百人為額篆正文法鍾鼎小篆法李斯隷法鍾<lb/>
　繇蔡邕真法歐虞褚薛草法王羲之顔栁徐李逐日<lb/>
　㑹試有并經義舉人及貴游子弟又分士流雜流為<lb/>
　二先是王黼以唐告三道虞世南書狄仁傑告顏真<lb/>
<pb n="KR3k0029_WYG_096-10a"/>
　卿書顏允南母蘭陵郡太夫人張氏告及徐浩封贈<lb/>
　進呈上曰朕欲敎習前代書法所頒告命使能者書<lb/>
　之不愧前代時書學已罷故特置是局<hi>長編</hi>
筭學<hi>書畫附</hi>
　隋國子寺統筭學<lb/>
　唐廢○貞觀二年詔隷國子學<lb/>
　高宗顯慶元年尚書左僕射于志寧奏置令習李淳<lb/>
　風等注釋五曹孫子筭十部筭經為二十卷行用顯<lb/>
<pb n="KR3k0029_WYG_096-10b"/>
　慶三年詔以書筭學業明經事唯小道各擅專門有<lb/>
　乖故實並令省廢○龍朔二年東西都置九章五曹<lb/>
　周髀為顓業<lb/>
　唐國子監領國子太學廣文四門律書筭學<lb/>
　宋朝神宗元豐七年正月壬戌吏部乞於四門選補<lb/>
　筭學博士闕從之<lb/>
　徽宗崇寧三年六月壬子都省言竊以筭數之學其<lb/>
　傳久矣周官大司徒以鄉三物敎萬民而賓興之三<lb/>
<pb n="KR3k0029_WYG_096-11a"/>
　曰六藝禮樂射御書數周之盛時所不廢也在昔我<lb/>
　神宗皇帝將建學焉屬元祐異議遂不及行方今紹<lb/>
　隆聖緒則筭學之設實始先推而行之宜在今日今<lb/>
　將元豐筭學條制重加刪潤修成勅令冠以崇寧國<lb/>
　子監筭學敕令格式為名又言竊以書用於世先王<lb/>
　為之立學以敎之設官以達之置使以諭之蓋一道<lb/>
　德謹法守以同天下之習世衰道微官失學廢人自<lb/>
　為學習尚非一體畫各異殆非所謂書同文之意今<lb/>
<pb n="KR3k0029_WYG_096-11b"/>
　四方承平未能如古蓋未有校試勸賞之法焉今欲<lb/>
　倣先王置學設官之制考選簡拔使人人自奮有在<lb/>
　今日所有圖畫之技朝廷所以圖繪神像與書一體<lb/>
　今附書學為之校試約束謹修成書畫學勅令格式<lb/>
　一部冠以崇寧國子監為名並乞賜施行<lb/>
　　都省上崇寧國子監筭學書畫學敕令格式詔頒<lb/>
　　行之只如此書自可也五年正月二十四日並罷<lb/>
　　元豐七年十二月七日初置筭學博士及學諭十<lb/>
<pb n="KR3k0029_WYG_096-12a"/>
　　八日罷筭學<lb/>
　始置書畫筭學<hi>長編</hi>○大觀三年三月壬戌禮部太常<lb/>
　寺言筭學以文宣王為先師兖鄒荆三國公為配享<lb/>
　及十哲為從祀自昔著名筭數之人繪畫於兩廊欲<lb/>
　乞加賜五等之爵然後隨所封以定其所服之服<lb/>
　　按吳時傳時為禮部員外郎方興筭學欲以黄帝<lb/>
　　為先師時言朝廷祀黄帝祝版稱聖祖著臣名春<lb/>
　　秋釋菜孔子正中祀數學乃六藝之一若以黄帝<lb/>
<pb n="KR3k0029_WYG_096-12b"/>
　　為先師則當用大祀或中祀也遂止此皆從祀文<lb/>
　　宣王廟或是因時議然十一月七日丁未竟以黄<lb/>
　　帝為先師又所奏七十人但疑從祀初未加封爵<lb/>
　　却恐十一月七日所奏合移在三月十八日以前<lb/>
　　更須細考之吳時行狀云朝廷不能決集禮官博<lb/>
　　士議遂易黄帝以隷首此又與詔㫖實録不合並<lb/>
　　須細考<lb/>
　宣和二年七月己未又詔筭學元豐中雖存有司之<lb/>
<pb n="KR3k0029_WYG_096-13a"/>
　請未嘗興建又所議置官不過傳授二員今張官置<lb/>
　吏考選而任使之大略與兩學同既失先帝本㫖賜<lb/>
　第之後不復責以所學何取於教養可並罷官吏依<lb/>
　省罷法應文籍錢物令國子監拘收<hi>長編</hi>
醫學<lb/>
　唐太宗貞觀三年置醫學<lb/>
　宋朝徽宗崇寧三年六月辛酉講議司言熙寧九年<lb/>
　嘗置太醫局教養生員分治三學諸軍病患歲比較<lb/>
<pb n="KR3k0029_WYG_096-13b"/>
　等第給錢元祐裁减浮費遂行廢罷今已别置醫學<lb/>
　敎養上醫外所有本局並合興復從之<hi>長編</hi>○崇寧四<lb/>
　年四月壬子禮部言太醫局大方脉局生郭稽中等<lb/>
　充四川醫學敎授乞國子監應干醫經方書各賜一<lb/>
　本從之<hi>同上</hi>○政和三年閏四月辛亥尚書省言檢㑹<lb/>
　太醫令裴宗元劄子乞就太醫局復置醫學詔依所<lb/>
　乞外方難得醫藥在京醫學等員數甚多並令尚書<lb/>
　省措置契勘翰林院見今醫官至祗候七百餘員端<lb/>
<pb n="KR3k0029_WYG_096-14a"/>
　閑並無職事諸路駐泊員額止百餘山州僻郡不知<lb/>
　藥脉坐以致斃今立較試之法隨所試中高下分遣<lb/>
　諸路三京七人帥府六人大藩五人上州四人中州<lb/>
　下州三人次逺二人從之<hi>同上</hi>○政和三年閏四月戊<lb/>
　午和安大夫康州防禦使曹孝忠等措置醫學奏乞<lb/>
　詔内外執政官以上各舉諳曉醫術文士二人以姓<lb/>
　名聞給以照帖俾執赴本學及十人即附試上舍所<lb/>
　取不得過二分合格者乞依太學上舍中等推恩不<lb/>
<pb n="KR3k0029_WYG_096-14b"/>
　中選者並補内舍太學上舍生並申尚書禮部奏名<lb/>
　乞賜以醫學上舍出身上等從事郎中等登仕郎下<lb/>
　等將仕郎從之<hi>詔㫖</hi>○政和三年六月乙卯禮部尚書<lb/>
　鄭居中奏應本部所注醫職醫工不許諸州軍及諸<lb/>
　司奏辟亦不許舉留再任從之<hi>長編</hi>○政和三年八月<lb/>
　丙寅翰林院奏據翰林醫官局申禮部申請未有差<lb/>
　遣等醫官四百餘員端閑並無職事乞將不經就試<lb/>
　不終塲人不注授内外差遣本局勘㑹若不經就試<lb/>
<pb n="KR3k0029_WYG_096-15a"/>
　及試不終塲人依上件指揮不注授内外差遣轉見<lb/>
　在局端閑乞除不得注授内外差遣外如承朝廷特<lb/>
　㫖差撥亦從所屬申取尚書省指揮施行其祗醫學<lb/>
　醫官太醫承直局醫正以上無差遣人不就將來秋<lb/>
　試及試不終塲并不願注授之人更乞詳酌嚴賜約<lb/>
　束施行詔如承朝廷特㫖差撥人令翰林院知不行<lb/>
　<hi>詔㫖</hi>○政和三年九月乙巳提舉入内醫官曹孝忠等<lb/>
　言醫學將來賜上舍出身之人欲乞初任自從近降<lb/>
<pb n="KR3k0029_WYG_096-15b"/>
　朝㫖注新授在京醫職外其後並依兩學上舍出身<lb/>
　入赴吏部注合入差遣從之<hi>長編</hi>○政和三年十二月<lb/>
　庚戌提舉入内醫官曹孝忠言臣昨蒙聖恩擢領醫<lb/>
　學仰體興創之初欲得通經之士兼領醫術其所推<lb/>
　行皆崇寧大觀已頒之令兼倣兩學之制未嘗輒敢<lb/>
　妄有申請其或奉朝廷一時指揮者蓋欲激勸士人<lb/>
　使之樂從而法行未逮半載生徒已及三百四方充<lb/>
　貢之士繼踵而至儒者習醫於斯為盛益見陛下美<lb/>
<pb n="KR3k0029_WYG_096-16a"/>
　意良法垂信天下舉知鼔舞然醫學之逮今逾十年<lb/>
　再興再廢者正以流俗多為毁沮伏望陛下日月照<lb/>
　臨使好生實德普濟四海與天地無窮不勝幸甚詔<lb/>
　曹孝忠以御前祗應有妨故令罷司業職事即非罪<lb/>
　罷可與申明行下詔㫖○政和三年十二月乙夘詔<lb/>
　諸州醫學生赴本學試並依貢士法閏四月八日所<lb/>
　降指揮勿行<hi>同上</hi>○政和五年正月己丑左武大夫康<lb/>
　州防禦使勾當龍德宫提舉入内醫官編類政和聖<lb/>
<pb n="KR3k0029_WYG_096-16b"/>
　濟經曹孝忠等奏乞諸州縣並置醫學隷於州縣學<lb/>
　提舉學事同選差本州見任官通醫術能文者一員<lb/>
　兼權醫學敎授比倣諸州學格内文士三年所貢人<lb/>
　數十分中以一分五氂人數創立諸路醫學貢額分<lb/>
　為三年並不侵占文士貢額諸路貢士與本學内舍<lb/>
　同試上舍三歲共取合格人數升補上舍以上中等<lb/>
　一百人為額並附文士引見釋褐學生分三科兼治<lb/>
　五經内一經方脉科通習大小方脉風產針科通習<lb/>
<pb n="KR3k0029_WYG_096-17a"/>
　針灸口齒咽喉眼目痬科通習瘡腫傷折金鏃書禁<lb/>
　三科學生各習七書黄帝素問難經巢氏病源補註<lb/>
　本草千金方王氏脉經張仲景傷寒論三部針灸經<lb/>
　龍木論千金翼方方脉科黄帝素問難經巢氏病源<lb/>
　補註本草千金方王氏脉經張仲景傷寒論針科黄<lb/>
　帝素問難經巢氏病源補註本草千金方黄帝三部<lb/>
　針灸經龍木論痬科黄帝素問難經巢氏病源補註<lb/>
　本草千金方黄帝三部針灸經千金翼方出題儒經<lb/>
<pb n="KR3k0029_WYG_096-17b"/>
　素問難經並於本經内出運氣義於素問出臨時指<lb/>
　問五運六氣司天在泉太過不及平氣之紀上下加<lb/>
　臨治淫勝腹所掌疾病隨歲所宜如何調治或設問<lb/>
　病證於今運氣如何理療處方義於所習經方内出<lb/>
　假令病法方脉科於千金千金翼外臺聖惠方治雜<lb/>
　病門中出針科於三部針經千金千金翼外臺聖惠<lb/>
　方龍木論治雜病及口齒咽喉眼目門中出痬科於<lb/>
　三部針灸經千金千金翼外臺聖惠方治瘡痬門中<lb/>
<pb n="KR3k0029_WYG_096-18a"/>
　出逐路並置醫學諭一員以本學上舍出身人充並<lb/>
　從之<hi>長編</hi>○政和五年九月壬午祠部言諸路醫學三<lb/>
　年合貢共七百三十三人合該推恩共百人又契勘<lb/>
　舊進士并諸科解額并五路剰額及國子監開封府<lb/>
　解額共四千八百九十二人内一百三十人充武士<lb/>
　貢額二十四人貢孝悌特起之士四千七百三十八<lb/>
　人立為見今諸路貢額舊省額進士五百六十人諸<lb/>
　科四十人見今貢士三年推恩額六百人醫學貢額<lb/>
<pb n="KR3k0029_WYG_096-18b"/>
　係比倣諸州學格内文士三年所貢人數十人中以<lb/>
　一分五釐人數創立諸路醫學貢額並不侵占文士<lb/>
　貢額所有推恩人額第一第二年各三十人第三年<lb/>
　四十人並不在文武士推恩額内詔令尚書省别行<lb/>
　措置尚書省請諸路貢額以昨來撥充貢額内樁留<lb/>
　一分人數充共九十五人推恩額十人詔推恩以上<lb/>
　五人為額<hi>長編</hi>○宣和二年七月己未詔先帝董正治<lb/>
　官太醫局丞教授立學生員額成憲具在今醫局之<lb/>
<pb n="KR3k0029_WYG_096-19a"/>
　外復建醫學旣違元豐舊制舍選之法本示敎養今<lb/>
　又醫學生賜舍之後盡官州縣不復責以醫術平昔<lb/>
　考選遂成虚文在京醫學三舍生舊係内外學籍願<lb/>
　入學者止内舍並特令於見醫學合額上降一舍外<lb/>
　學許通理醫學校定入學令禮部國子監限五日條<lb/>
　具聞奏官吏依省罷法合當除者别與差遣文籍田<lb/>
　產應干錢物並併歸國子監<hi>同上</hi>
儒學<lb/>
<pb n="KR3k0029_WYG_096-19b"/>
　自太祖建隆三年始開國子監聚徒講學當是時也<lb/>
　斯民新脫干戈文風未大興起學者尚寡天下已平<lb/>
　儒者往往依山林即聞人以講授大率多至數十百<lb/>
　人嵩陽嶽麓睢陽白鹿四書院為尤<lb/>
　太宗皇帝間又驛送九經俾生徒肄業明道景祐之<lb/>
　間文采浸盛胡文定石守道孫明復諸公皆以師道<lb/>
　為學者宗而文定在湖其弟子去來常數百人各以<lb/>
　經傳授隱然為東南之洙泗慶厯間天子開天章閣<lb/>
<pb n="KR3k0029_WYG_096-20a"/>
　與大臣議天下事慨然詔州縣皆立學於是京師廣<lb/>
　襲慶以為太學而有司請用安定湖學之法盛矣哉<lb/>
　皇家養士之宏規也<lb/>
　太宗興國二年三月庚寅知江州周述言廬山白鹿<lb/>
　洞學徒常數千百人乞賜九經使之肄習詔國子監<lb/>
　給本仍傳送之<hi>長編</hi>
　真宗咸平四年三月辛夘以國子監經籍賜潭州岳<lb/>
　麓山書院從知州李允則之請也<hi>長編</hi>
<pb n="KR3k0029_WYG_096-20b"/>
　仁宗寶元兀年四月丁亥賜河南府嵩陽書院田十<lb/>
　頃<hi>同上</hi>元新修大黨書院名曰嵩陽書院○胡安定在<lb/>
　湖州置治道齋學者有欲明治道者講之於中如治<lb/>
　兵治民水利筭數之類嘗言劉彞善治水利後累為<lb/>
　政皆興水利有功<hi>程氏遺書</hi>○先生尤患隋唐以來仕進<lb/>
　尚文詞而遺經業茍趨祿利及為蘇湖二州教授嚴<lb/>
　條約以身先之雖大暑必公服終日以見諸生嚴師<lb/>
　弟子之禮解經互有要義懇懇為諸生言其所以治<lb/>
<pb n="KR3k0029_WYG_096-21a"/>
　己而後治乎人者學徒千餘日月刮劘為文章皆傳<lb/>
　經義必以理勝信其師說敦尚行實後為太學四方<lb/>
　歸之庠舍不能容旁拓步軍居以廣之五經異論弟<lb/>
　子記之自為胡氏口義侍邇英講不以諱忌為避<lb/>
　　蔡端明撰墓誌○曽孫滌記云侍講讀乾元亨利<lb/>
　　貞不避諱上與左右皆失色侍講徐曰臨文不諱<lb/>
　　上意遂解<lb/>
　安定先生在湖學時福州劉彝執中往從之學者數<lb/>
<pb n="KR3k0029_WYG_096-21b"/>
　百人彝為高弟凡紀綱於學者彝之力為多熙寧二<lb/>
　年召對上問從學何人對曰臣少從學於安定先生<lb/>
　胡瑗上曰其人文章與王安石孰優彝曰胡瑗以道<lb/>
　德仁義教東南諸生時王安石方在塲屋修進士業<lb/>
　臣聞聖人之道有用有體有文君臣父子仁義禮樂<lb/>
　歴世不可變者其體也詩書史傳子集垂法後世者<lb/>
　其文也舉而措之天下能潤澤其民歸於皇極者其<lb/>
　用也國家累朝取士不以體用為本而尚其聲律浮<lb/>
<pb n="KR3k0029_WYG_096-22a"/>
　華之詞是以風俗偷薄臣師瑗當寶元明道之間尤<lb/>
　病其失遂明體用之學以授諸生夙夜勤瘁二十餘<lb/>
　年專切學校始自蘇湖終於太學出其門者無慮二<lb/>
　千餘人故今學者明夫聖人體用以為政敎之本皆<lb/>
　臣師之功也上曰其門人今在朝為誰對曰若錢藻<lb/>
　之淵篤孫覺之純明范純仁之直溫錢公輔之簡諒<lb/>
　皆陛下之所知也其在外明體適用教於民者迨數<lb/>
　十輩其餘政事文學粗出於人者不可勝數此天下<lb/>
<pb n="KR3k0029_WYG_096-22b"/>
　四方之所共知而歎美之不足者也上悦<hi>李廌書</hi>○安<lb/>
　定先生皇祐至和間為國子直講朝廷命主太學生<lb/>
　千餘人先生曰講易予列諸生執經座下先生每講<lb/>
　罷或引當時之事以明之至小畜以謂畜止也臣止<lb/>
　君也已乃言及中書令趙公相藝祖日上欲擇一任<lb/>
　諫諍臣中令具名以聞上却之弗用異日又問可任<lb/>
　者中令復上前劄上亦却之如此者二仍碎其奏擲<lb/>
　於地中令輒懷以歸他日復問中令乃補所碎劄子<lb/>
<pb n="KR3k0029_WYG_096-23a"/>
　呈於上上乃大悟卒用其人<hi>麈史</hi>○胡先生瑗判國子<lb/>
　監其敎育諸生皆有法先生每語諸生食飽未可據<lb/>
　案或久坐皆於血氣有傷當習射投壺游息焉是亦<lb/>
　食不語寢不言之遺意也程伊川曰凡從安定先生<lb/>
　學者其醇厚和易之氣望之可知也國子監舊有先<lb/>
　生祠紹聖初林自為博士聞於朝徹去<hi>聞見錄</hi>○安定<lb/>
　先生自慶厯中敎學於蘇湖間二十餘年束脩弟子<lb/>
　前後以數千計是時方尚詞賦獨湖學以經義及時<lb/>
<pb n="KR3k0029_WYG_096-23b"/>
　務學中故有經義齋治事齋經義齋者擇疏通有器<lb/>
　局者居之治事齋者人各治一事又兼一事如邊防<lb/>
　水利之類故天下謂湖學多秀彥其出而筮仕往往<lb/>
　取高第及為政多適於世用若老於更事者由講習<lb/>
　有素也歐陽公詩曰吳興先生富道徳詵詵弟子皆<lb/>
　賢才王荆公詩曰先收先生作梁柱以次收拾桷與<lb/>
　榱皇祐末召先生為國子監講書專管勾太學數年<lb/>
　進天章閣侍講猶兼學正其初人未甚信服乃使其<lb/>
<pb n="KR3k0029_WYG_096-24a"/>
　徒之已仕者盛晦之僑顧子敦臨吳元長孜輩分治<lb/>
　職事又令孫莘老覺說孟子中都士人稍稍從之一<lb/>
　日升堂講易音韻高朗指意明白衆方大服然在列<lb/>
　者皆不喜謗議蜂起先生偃然不顧也强力不倦以<lb/>
　卒有立迄今二十餘年猶用其規模不廢先生在學<lb/>
　時每公私試罷掌儀率諸生㑹於首善掌合雅樂歌<lb/>
　詩乙夜乃散諸齋亦自歌詩奏琴瑟之聲徹於外<hi>吕氏</hi>
　<hi>家塾記</hi>○徐積字仲車號節孝先生從安定學不復仕<lb/>
<pb n="KR3k0029_WYG_096-24b"/>
　進其學以至誠為本初見安定頭容稍偏安定厲色<lb/>
　曰頭容直積因思不獨頭容直心亦要直也自此不<lb/>
　敢有邪心<hi>皇鑑箋要</hi>
總論<lb/>
　言理學者主張程言數學者主康節而言經學則太<lb/>
　山之明復徂徠之守道而安定先生則其待學者也<lb/>
　宋初士以浮靡相高以雕刻相尚體用之學懵然未<lb/>
　之知也公也以身先之其文詩書禮樂其言仁義道<lb/>
<pb n="KR3k0029_WYG_096-25a"/>
　徳望其容肅如也聽其言粹如也經義治事各名其<lb/>
　齋文藝節義隨類而處雅歌投壺以紓其情公服終<lb/>
　日以肅其躬學者明體用以為政教之本先生之力<lb/>
　居多焉是故庠舍不足旁拓步營人曰此儒學之盛<lb/>
　也吾獨曰從游之多者未足以為盛而從遊之皆賢<lb/>
　者始足以為盛吳興先生富道德詵詵子弟皆賢材<lb/>
　歐陽之詩以其賢而稱之也始於蘇湖終於太學人<lb/>
　曰此儒學之顯也吾獨曰學之獲用者未足以為顯<lb/>
<pb n="KR3k0029_WYG_096-25b"/>
　而學之有用者始足以為顯先收先生作梁柱以次<lb/>
　收拾桷與榱荆公之詩以其有用而稱之也當是時<lb/>
　出其門者淵篤純明溫直簡諒色色有之而治邊防<lb/>
　者有人興水利者有人政事文學不可悉數安定之<lb/>
　功大矣或曰科舉之外有義理之學義理之外有物<lb/>
　理之學物理之外有性命之學安定之學猶未離乎<lb/>
　科舉者噫有所學必有所用學而無用與不學等耳<lb/>
　使人人盡棄科舉而談虚空則國誰與理民誰與治<lb/>
<pb n="KR3k0029_WYG_096-26a"/>
　耶又况安定之學亦未始以科舉累其心者徐節孝<lb/>
　非學於安定乎不樂仕進以誠為本誰實教之伊川<lb/>
　非學於安定乎不樂仕進以誠敬為學誰實肇之節<lb/>
　孝因頭容而不敢有非心安定之教非專以科舉也<lb/>
　伊川嘗曰凡從安定學者其醇厚和易之氣可知伊<lb/>
　川亦不敢忘其本也吾從學者之妄雌黄故具言之<lb/>
　<hi>事並見前  杜駉文</hi>
蕃學<lb/>
<pb n="KR3k0029_WYG_096-26b"/>
　漢明帝别立校舍自期門羽林之士悉令通孝經章<lb/>
　句匈奴亦遣子弟入學<lb/>
　唐太宗天下初定增築學舍四夷若髙麗百濟新羅<lb/>
　髙昌吐蕃相繼遣子弟入學<hi>並三塲指南</hi>
　宋朝太宗興國元年十二月己未是歲高麗國人金<lb/>
　行成始入學於國子監<lb/>
　神宗熙寧五年詔陜西置蕃學○熙寧七年二月庚<lb/>
　寅詔國子監許賣九經子史諸書與高麗國使人<hi>並長</hi>
<pb n="KR3k0029_WYG_096-27a"/>
　<hi>編</hi>○元豐七年正月壬戌詔高麗王子僧統從其徒<lb/>
　三十人來遊學非入貢也其令禮部别定儐勞之儀<lb/>
　徽宗大觀二年二月一日黔南興學御筆<lb/>
　　黔南新造之邦人始從化雖未知學然遡其鄙心<lb/>
　　非學無以善之委轉運判官李仲將以漸興學舉<lb/>
　　其孝悌忠和使之勸問<hi>大詔令</hi>
　政和五年十一月甲申翰林學士王黼等言體問得<lb/>
　高麗所遣學生金瑞等五人在本國日係習詩賦今<lb/>
<pb n="KR3k0029_WYG_096-27b"/>
　來若許入學即願習經義及稱國王巳具表請遣子<lb/>
　弟入學見候朝廷指揮御筆令遣入學又令太學闢<lb/>
　俊選造士二齋以處金瑞等<hi>長編</hi>○政和五年十二月<lb/>
　丁巳詔高麗學生每經差通經人三員充博士<hi>全編</hi>○<lb/>
　政和七年三月庚寅御崇政殿高麗學士權適等上<lb/>
　舍及第釋褐以適為承事郎趙奭金瑞並文林郎歐<lb/>
　惟氏從事郎令隨進奉使李資諒歸本國太學俊選<lb/>
　造士齋職事人並免省試<hi>長編</hi>
<pb n="KR3k0029_WYG_096-28a"/>
　孝宗淳熙八年輔臣進呈湖南安撫轉運司申郴州<lb/>
　宜陽縣杜陽軍臨武縣雖與溪峒接境實國家省民<lb/>
　欲重恢鄉校招誘溪峒子弟入學訓導上曰開設學<lb/>
　校使强暴子弟知有禮義庶㡬移風易俗詔從之<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_096-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷三十<lb/>
</p>
<p>
</p>
  </div>
</body>
</text>
</TEI>
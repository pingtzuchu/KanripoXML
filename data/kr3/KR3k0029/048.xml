<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷四十八</head>
    <p>
<pb n="KR3k0029_WYG_048-1a"/>
欽定四庫全書<lb/>
　羣書考索卷四十八　　　宋　章如愚　撰<lb/>
　　樂門<lb/>
　　　樂名類<lb/>
樂者聖人之所樂也而可以善民心其感人深其移風<lb/>
易俗易故先王著其教焉夫民有血氣心知之性而無<lb/>
哀樂喜怒之常應感而動然後心術形焉是以志微噍<lb/>
殺之音作而民思憂嘽諧慢易之音作而民康樂粗厲<lb/>
<pb n="KR3k0029_WYG_048-1b"/>
猛奮之音作而民剛毅亷直正誠之音作而民肅敬寬<lb/>
裕和順之音作而民慈愛流辟邪散之音作而民淫亂<lb/>
先王恥其亂也故制雅頌之聲本之情性稽之度數制<lb/>
之禮義合生氣之和導五常之行使之陽而不散隂而<lb/>
不密剛氣不怒柔氣不懾四暢交於中而發作於外皆<lb/>
安其位而不相奪足以感動人之善心而不使邪氣得<lb/>
接焉是先王立樂之方也王者未作樂之時因先王之<lb/>
樂以教化百姓説樂其俗然後改作以章功德易曰先<lb/>
<pb n="KR3k0029_WYG_048-2a"/>
王以作樂崇德殷薦之上帝以配祖考<lb/>
樂記二十三篇禮記正義樂記篇按鄭目録云名曰樂<lb/>
記者以其記樂之義此於别録属樂記盖十一篇合為<lb/>
一篇謂有樂本有樂論有樂施有樂言有樂禮有樂化<lb/>
有樂象有賔牟賈有師乙有魏文侯今雖合此畧有分<lb/>
焉案藝文志云漢興制氏以雅樂聲律世爲樂官頗能<lb/>
紀其鏗鏘鼓舞而不能言其義武帝時河間獻王好儒<lb/>
與毛生等共采周官及諸子言樂事者以作樂記常山<lb/>
<pb n="KR3k0029_WYG_048-2b"/>
王禹成帝時爲謁者數言其義獻二十四卷記劉向校<lb/>
書得樂記二十三篇與禹不同其道浸以益㣲故劉向<lb/>
所授二十三篇著於别録今樂記所斷取十一篇餘有<lb/>
十二篇其名猶在二十四篇記無録也十二篇之名案<lb/>
别録十一篇下次奏樂器樂作意始樂穆說律季札樂<lb/>
道樂義招本招頌竇公是也<hi>十二至二十三</hi>又案别録<lb/>
禮記四十九篇樂記第十九則樂記十一篇入禮記也<lb/>
在劉向前矣至劉向為别録時更載所入樂記十一篇<lb/>
<pb n="KR3k0029_WYG_048-3a"/>
又載餘十二篇摠爲三十三篇也<lb/>
樂書太史公曰余毎讀虞書至於君臣相敕維是幾安<lb/>
而股肱不良萬事墮壊未嘗不流涕也成王作頌推已<lb/>
懲艾悲彼家難<hi>詩頌訪落曰未堪家多難</hi>可不謂戰戰<lb/>
恐懼善守善終哉君子不爲約則修德滿則棄禮佚能<lb/>
思初安能惟始沐浴膏澤而歌詠勤苦非大德誰能如<lb/>
斯治定功成禮樂乃興海内人道益深其德益至所樂<lb/>
者益異滿而不損則溢盈而不持則傾凡作樂者所以<lb/>
<pb n="KR3k0029_WYG_048-3b"/>
節樂君子以謙退爲禮以損感爲樂樂其如此也治道<lb/>
虧缺而鄭音興起封君世辟名顯鄰州争以相高卒於<lb/>
䘮身滅宗并國於秦　太史公曰夫上古眀王舉樂者<lb/>
非以娯心自樂快意恣欲將欲爲治也正教者皆始於<lb/>
音音正而行正故音樂者所以動盪血脉通流精神而<lb/>
和正心也故聞宮音使人溫舒而廣大聞商音使人方<lb/>
正而好義聞角音使人惻隠而愛人聞徵音使人樂善<lb/>
而好施聞羽音使人整齊而好禮夫禮由外入樂自内<lb/>
<pb n="KR3k0029_WYG_048-4a"/>
出故君子不可須㬰離禮須臾離禮則暴慢之行窮外<lb/>
不可須臾離樂須臾離樂則奸邪之行窮内故樂音者<lb/>
君子之所飬義也<lb/>
厯代帝王樂名同異樂記云大章章之也咸池備矣韶<lb/>
繼也夏大也殷周之樂盡矣鄭氏注云大章堯樂名周<lb/>
禮闕之或作大卷咸池黄帝所作樂名也堯增修而用<lb/>
之鄭氏注大司樂曰大章咸池堯樂也大㲈舜樂也大<lb/>
夏禹樂也大濩湯樂也大武武王樂也正義曰知大章<lb/>
<pb n="KR3k0029_WYG_048-4b"/>
堯樂者樂緯及禮樂志云堯作大章故知之也周禮無<lb/>
大章故云闕此言大章當周禮大卷也周禮云咸池以<lb/>
祭地黃帝之樂堯不增修者則别立其名則此大章是<lb/>
也其咸池雖黄帝之樂堯增修者至周謂之大咸其黄<lb/>
帝之樂堯不增修大章者至周謂之大卷於周之世其<lb/>
黄帝樂堯不增修謂之大卷者更加雲門之號是雲門<lb/>
大卷一也知周别爲黄帝樂名雲門者以此樂記惟云<lb/>
咸池大章無雲門之名周禮雲門在六代樂之首故知<lb/>
<pb n="KR3k0029_WYG_048-5a"/>
别爲黄帝之雲門之名也知於大卷之上加雲門者以<lb/>
黄帝之樂堯增修者既謂之咸池不增修者别名大卷<lb/>
眀周爲黃帝於不增修之樂别更立名故知於大卷之<lb/>
上别加雲門是雲門大卷一也知樂有增修者禮樂志<lb/>
漢之文始舞者韶舞高帝六年更云改名文始也漢文<lb/>
始五行舞者本周舞始皇二十六年更立五行舞是知<lb/>
有增修之法案五行鉤命決云伏羲樂爲立基神農樂<lb/>
爲下謀祝融樂爲祝續案樂緯云黄帝曰咸池帝嚳曰<lb/>
<pb n="KR3k0029_WYG_048-5b"/>
六英顓帝曰五莖堯作大章舜曰簫韶禹曰大夏商曰<lb/>
大濩周曰大武禮樂志云顓帝作六莖帝嚳作五英與<lb/>
樂緯不同名曰六莖者宋均注云爲六合之英革五龍<lb/>
爲五莖者能爲五行之道立根莖也<hi>禮記正義</hi>樂府疑<lb/>
難西漢武宣之世命禮官考制度開蔵書之府設協律<lb/>
之官先代之微聲古今之遺器中僨而起幾絶而續是<lb/>
以芝房寳鼎白麟赤雁之歌凡十有九章薦之於郊丘<lb/>
及取安世歌凡十有七章用之於宗廟魏晉宋齊梁陳<lb/>
<pb n="KR3k0029_WYG_048-6a"/>
周隋沿革損益雖或不同然源流所出如國風雅頌可<lb/>
以支分而𣲖别也如晉有多牲及迎送神享神之歌齊<lb/>
有雩祭藉田之歌隋有蜡祭先農朝日夕月之歌或爲<lb/>
十二雅或爲十二和或爲十二成或爲十二順此厯代<lb/>
用之於天神人鬼地祗而不可雜也其外又有鐃歌有<lb/>
横吹曲今所存者鐃歌二十二曲而其四曲無傳横吹<lb/>
舊有二十八章自黨正也君子謂鄉大夫也鄉大夫士<lb/>
飲國中賢者亦用此禮又云六十者坐五十者立侍亦<lb/>
<pb n="KR3k0029_WYG_048-6b"/>
是黨正飲酒之事下又云合諸鄉射是亦州長習射之<lb/>
禮鄭以此魏晉以来已不復存如朱鷺如戰城南張籍<lb/>
李白嘗有是作此鐃歌詞也如入關如出塞張佑杜甫<lb/>
嘗有是作此横吹曲也其外又有相和三調皆周人房<lb/>
中所作之樂也如長歌如燕歌此干調也如苦寒如秋<lb/>
胡此清調也如公無渡河如飲馬長城窟此瑟調也三<lb/>
調之變又有所謂清商樂者如巴渝眀君白鳩白紵之<lb/>
属是也隋有七部唐有十部而獨以清商爲中上正聲<lb/>
<pb n="KR3k0029_WYG_048-7a"/>
也<lb/>
葛天氏八闋記呂氏春秋云葛天氏八闋<lb/>
伏羲樂名扶来亦曰立本<lb/>
神農樂名扶持亦曰下謀<lb/>
黄帝咸池頌黄帝有咸池樂堯增用之記曰咸池備矣<lb/>
咸皆也池施也言德無所不施也呂氏春秋曰黄帝命<lb/>
伶倫與榮綏鑄十二鐘以和五音以仲春之月乙夘之<lb/>
日在奎奏之命曰咸池周六代樂堯之樂亦曰咸池<lb/>
<pb n="KR3k0029_WYG_048-7b"/>
少皥作大淵<lb/>
顓帝作六莖<lb/>
帝嚳作六英<lb/>
堯大章頌堯作大章章眀也言堯徳章眀也呂氏春秋<lb/>
曰堯命質為樂丘郊山林谿石之音拊石擊石以象上<lb/>
帝玉磬之音按五弦之瑟作爲十五弦命之曰大章以<lb/>
象上帝<lb/>
舜韶箾頌舜繼堯乃作箾韶之樂韶紹也紹堯之道也<lb/>
<pb n="KR3k0029_WYG_048-8a"/>
左氏季札聘魯觀樂見舞象箾者曰大矣如天之無不<lb/>
幬也如地之無不載也雖甚盛德蔑以加矣孔子在齊<lb/>
聞韶三月不知肉味周官大㲈之舞漢改曰文始五行<lb/>
舞又以春秋言舜用臯陶伯夷等至十二牧天下戴德<lb/>
禹乃興九韶之舞致異物鳯凰翔<lb/>
舜作大韶書曰䕫命汝典樂敎胄子聲依永律和聲八<lb/>
音克諧無相奪倫神人以和䕫曰於予擊石拊石百獸<lb/>
率舞<lb/>
<pb n="KR3k0029_WYG_048-8b"/>
禹作大夏<lb/>
湯作大濩紂棄先祖之樂乃作淫聲書曰作奇技淫巧<lb/>
以恱婦人<lb/>
周六代樂周公作勺又有房中之樂以歌后妃之德春<lb/>
官大司樂以樂舞教國子舞雲門大卷大咸大韶大夏<lb/>
大濩大武以六律六同五聲八音六舞大合樂以致鬼<lb/>
神示以和邦國以諧萬民以安賓客以説遠人以作動<lb/>
物乃分樂而序之以祭以饗以祀乃奏黄鍾歌大呂舞<lb/>
<pb n="KR3k0029_WYG_048-9a"/>
雲門以祀天神乃奏太蔟歌應鍾舞咸池以祭地祗乃<lb/>
奏姑洗歌南呂舞大韶以祀四望乃奏㽔賔歌函鍾舞<lb/>
大夏以祭山川乃奏夷則歌小呂舞大濩以享先妣乃<lb/>
奏無射歌夾鍾舞大武以享先祖王出入則令奏王夏<lb/>
尸出入則令奏肆夏牲出入則令奏昭夏凡日月蝕四<lb/>
鎮五嶽崩大傀異災諸侯薨令去樂大扎大凶大災大<lb/>
臣死凡國之大憂令弛縣凡建國禁其淫聲過聲凶聲<lb/>
慢聲太樂本情性浹肌膚而藏骨髓雖經乎千載其遺<lb/>
<pb n="KR3k0029_WYG_048-9b"/>
風餘烈尚猶不絶春秋時陳公子完奔齊陳舜之後韶<lb/>
樂在焉故孔子適齊聞韶三月不知肉味曰不圖為樂<lb/>
之至於斯美之甚也周道始衰怨刺之詩起王澤竭而<lb/>
不作樂官師瞽抱其器而奔散於諸侯益壞缺矣<hi>傀音</hi>
<hi>鬼</hi>
周六代樂記周所存六代樂者黄帝曰雲門大卷黄帝<lb/>
能成名萬物以眀民共財言其德如雲之所出民得以<lb/>
有族類大咸咸池堯樂也堯能禪均刑法以儀民言其<lb/>
<pb n="KR3k0029_WYG_048-10a"/>
德無所不施大㲈舜樂也言其德能紹堯之道也大夏<lb/>
禹樂也禹治水敷土言其德能大中國也大濩湯之樂<lb/>
也湯以寬治民而除其害言其德能使天下得其所也<lb/>
大武武王樂也武王伐紂以除害言其德能成武功<lb/>
周九夏記春官鍾師掌金奏凡樂事以鍾鼔奏九夏王<lb/>
夏肆夏昭夏納夏章夏齊夏族夏祴夏驁夏杜子春云<lb/>
王出入奏王夏尸出入奏肆夏牲出入奏昭夏四夷来<lb/>
賔奏納夏臣有功奏章夏夫人祭奏齊夏族人侍奏族<lb/>
<pb n="KR3k0029_WYG_048-10b"/>
夏客醉而出奏陔夏公出入奏驁夏九夏皆詩篇名頌<lb/>
頌族類也<lb/>
周六鼔四金地官鼓人掌教六鼓四金之音聲以節聲<lb/>
樂以和軍旅以正田役教爲鼔而辨其聲用以雷鼔鼓<lb/>
神祀以靈鼓鼓社祭以路鼔鼔鬼享以鼖鼔鼓軍事以<lb/>
鼛鼔鼓役事以晉鼓鼓金奏此六鼔也以金錞和鼓以<lb/>
金鐲節鼔以金鐃止鼔以金鐸通鼓此四金也<lb/>
周筍簴禮記曰夏后云簴商云崇牙冬官梓人爲筍簴<lb/>
<pb n="KR3k0029_WYG_048-11a"/>
樂器所垂横曰筍植曰簴天下之大獸五臝者羽鱗者<lb/>
以爲軍六簴貴野聲也羽属常無力而輕聲清揚而遠<lb/>
聞故以爲磬簴臝屬常有力而不能走其聲大而宏故<lb/>
以為鍾簴至於鱗屬則以為筍簴三禮圖云鍾磬十六<lb/>
杖在人簨簴十六之數起於八音倍而設也<lb/>
秦始皇平天下六代廟樂惟韶武存焉二十六年改周<lb/>
大武曰五行房中曰壽人衣服同五行樂之色<lb/>
漢興樂家有制氏<hi>魯人善非</hi>以雅樂聲律世世在太樂<lb/>
<pb n="KR3k0029_WYG_048-11b"/>
官但能紀其鏗鏘鼓舞而不能言其義<hi>鏗鏘金石之聲</hi>
高祖時叔孫通因秦樂又制宗廟樂太祝迎神于廟門<lb/>
奏嘉至猶古降神之樂也皇帝入廟門奏永至以爲行<lb/>
歩之節猶古采齊肆夏也乾豆上奏登歌獨上歌不以<lb/>
管絃亂人聲欲在位者徧聞之猶古清廟之歌也登歌<lb/>
再終下奏休成之樂美神眀既饗也皇帝就酒東廂坐<lb/>
定奏永安之樂美禮已成也又有房中祠樂高帝唐山<lb/>
夫人所作也周有房中樂至秦名曰夀人凡樂樂其所<lb/>
<pb n="KR3k0029_WYG_048-12a"/>
生禮不㤀本高祖樂楚聲故曰房中樂楚聲也　漢昭<lb/>
容樂高祖六年又作昭容樂禮容樂昭容者猶古之昭<lb/>
夏也主出武德舞禮容者王位文始五行舞舞入無樂<lb/>
者至至尊之前不敢以樂也出用樂者言舞不失節能<lb/>
以樂終也大抵皆因秦舊事焉　孝惠二年使樂府令<lb/>
夏侯寛備其簫管更名曰安世樂高廟奏武德文始五<lb/>
行之舞孝文廟奏昭德文始四時五行之舞孝武廟奏<lb/>
盛德文始四時五行之舞武徳者高帝四年作以象天<lb/>
<pb n="KR3k0029_WYG_048-12b"/>
下樂已行武以除亂也文始舞者曰本舜韶舞也高祖<lb/>
六年更名曰文始以示不相襲也<lb/>
漢安世房中歌十七章大孝備矣一章<hi>大孝備矣休德</hi>
<hi>昭清金支秀華庻旄翠旌</hi>　七始華始一章<hi>七始華始</hi>
<hi>肅倡和聲神來宴娭庻幾是聽</hi>　<hi>孟康曰七始天地四</hi>
<hi>時人之始華始萬物英華之始以爲樂名如六英也續</hi>
<hi>通典云五章兼變徵變宮爲七始</hi>　我定厯數一章<hi>我</hi>
<hi>定厯數人告其心</hi>　王侯秉德一章<hi>王侯秉徳其鄰翼</hi>
<pb n="KR3k0029_WYG_048-13a"/>
<hi>翼顯眀昭式清眀鬯矣</hi>　海内有姦一章　大海蕩蕩<lb/>
水所歸一章<hi>大海蕩蕩水所歸高賢愉愉民所懷</hi>　安<lb/>
其所一章<hi>安其所樂終產</hi>　豐草葽一章　靁震震一<lb/>
章　桂華一章<hi>都荔遠芳窅窊桂華孝奏天儀若日月</hi>
<hi>光</hi>　美芳一章<hi>馮馮翼翼承天之則慈惠所愛美若休</hi>
<hi>德原父曰古詩皆有篇名今此獨兩章存</hi>　<hi>仲馮曰本</hi>
<hi>在前篇之末傳冩之誤置也</hi>　磑磑即即一章<hi>磑磑即</hi>
<hi>即師象山則</hi>　嘉薦芳矣一章<hi>嘉薦芳矣吿靈享矣</hi>
<pb n="KR3k0029_WYG_048-13b"/>
皇皇鴻眀一章<hi>皇皇鴻眀蕩侯休德在樂不荒惟民之</hi>
<hi>則</hi>　浚則師德一章　孔容之常一章　承帝眀徳一<lb/>
章<hi>承帝眀德師象山則</hi>
漢郊祀歌十九章練時日<hi>練時日侯有望炳膋蕭延四</hi>
<hi>方</hi>　<hi>牲繭栗粢盛香尊桂酒賔八鄉/</hi>　帝臨<hi>帝臨中壇</hi>
<hi>四方承宇</hi>　<hi>海内安寧興文偃武后土冨媼昭眀三光</hi>
　青陽鄒子樂<hi>青陽開動根荄以遂震聲發榮巖處頃</hi>
<hi>聼巗岩字</hi>　朱明鄒子樂<hi>朱眀盛長敷與萬物</hi>　西顥<lb/>
<pb n="KR3k0029_WYG_048-14a"/>
鄒子樂<hi>西顥沆碭秋氣肅殺</hi>　𤣥㝠鄒子樂<hi>𤣥㝠陵隂</hi>
<hi>蟄蟲葢蔵</hi>　惟泰元<hi>惟㤗元尊媼神蕃釐鸞路龍鱗㒺</hi>
<hi>不盻飾</hi>　天地<hi>建始元年匡衡奏罷鸞輅龍鱗更定詩</hi>
<hi>曰㳙選休成天地竝况惟予有慕爰熈紫壇思求厥路</hi>
<hi>黼繡周張承神至尊</hi>　日出入<hi>匡衡罷繡黻周張更定</hi>
<hi>詩曰肅若舊典日出入安窮時世不與人同訾黄其何</hi>
<hi>不徠下黄帝乘之而仙武帝意欲得之曰何不來耶</hi>
太一况<hi>太一况天馬下薾浮雲晻上馳今安匹龍爲友元</hi>
<pb n="KR3k0029_WYG_048-14b"/>
<hi>狩三年馬生渥洼水作</hi>　天馬<hi>天馬徠從西極渉流沙</hi>
<hi>九夷服天馬徕龍之媒游閶闔覩玉臺閶闔天門玉臺</hi>
<hi>上帝之居太初元年誅宛王獲宛馬作</hi>　天門<hi>天門開</hi>
<hi>跌蕩蕩光夜燭徳信著休嘉砰隠溢四方</hi>　景星<hi>景</hi>
<hi>星顯見信星彪列景星者德星也鎮星為信星汾脽出</hi>
<hi>鼎皇祜元始元鼎五年得鼎汾陰作</hi>齊房<hi>齊房產草九</hi>
<hi>莖連葉蔓蔓日茂芝成靈華元封二年芝草生甘泉房</hi>
<hi>作</hi>　皇后<hi>皇后嘉壇立𤣥黄服物發兾州兆蒙祉福</hi>
<pb n="KR3k0029_WYG_048-15a"/>
華煜煜<hi>華煜煜固靈根</hi>　五神<hi>五神相包四鄰玉帝爲</hi>
<hi>太一祖也包含也四鄰四方也</hi>　朝隴首<hi>朝隴首覽西</hi>
<hi>垠靁電尞獲白麟元狩元年行幸雍獲白麟作</hi>　象載<lb/>
瑜<hi>象載瑜白集西食甘露飲榮泉赤鴈集六紛貟太始</hi>
<hi>二年行幸東海獲赤雁作</hi>赤蛟<hi>赤蛟綏黄華葢</hi>
孝文所作以示天下之安和也葢樂已所自作眀有制<lb/>
也樂先王之樂眀有法也<lb/>
孝景采武德舞以爲昭德以尊太宗廟<lb/>
<pb n="KR3k0029_WYG_048-15b"/>
漢樂府文景之閒禮樂肄業而已至武帝定郊祀之禮<lb/>
祠太一於甘泉就乾位也祭后土於汾陰澤中方丘就<lb/>
坤位也乃至樂府采詩夜誦采詩者依古遒人徇路采<lb/>
取百姓誦謡以知政教得失也夜誦者其言辭或秘不<lb/>
可宣故於中夜歌誦也<lb/>
河閒獻王禮樂古事班固云叔孫通没之後河閒獻王<lb/>
采禮樂古事稍稍增輯五百餘篇今學者不能昭見但<lb/>
推士禮以及天子説義又頗謬異<lb/>
<pb n="KR3k0029_WYG_048-16a"/>
河閒獻王雅樂漢武帝時河閒獻王有雅才以爲治道<lb/>
非禮樂不成因獻所集雅樂天子下大樂官常存肄之<lb/>
嵗時以備數然不常御也常御及郊廟皆非雅聲至成<lb/>
帝時謁者常山王禹世受河閒樂能説其義其弟子宋<lb/>
曅等上書言之平當以爲獻王修興雅樂以助化大儒<lb/>
公孫𢎞董仲舒皆以爲音中正樂立之大樂春秋鄉射<lb/>
作於學宫希闊不講故自公卿大夫觀聽者但聞鏗鏘<lb/>
不曉其意而欲以風諭衆庻其道無由今曅等守習孤<lb/>
<pb n="KR3k0029_WYG_048-16b"/>
學宜欲属雅樂以拒絶衰微事下公卿以爲久遠難分<lb/>
眀當議復寢<lb/>
漢河閒樂記河間獻王好儒武帝時與毛生等共采周<lb/>
官及諸子言樂事者以作樂記　前漢禮樂志曰是時<lb/>
河閒獻王雅樂歲時以備數然不常御常御及郊廟皆<lb/>
非雅聲然詩樂施於後嗣猶有所祖述昔殷周之雅頌<lb/>
乃上本有娀姜嫄卨稷始生𤣥王公劉古公太伯王季<lb/>
姜女太姒之德乃及成湯文武受命武丁成康宣王中<lb/>
<pb n="KR3k0029_WYG_048-17a"/>
興下及輔佐阿衡周召太公申伯召虎仲山甫之屬君<lb/>
臣男女有功德者靡不褒揚功德既信美矣褒揚之聲<lb/>
盈乎天地之閒是光眀著於當世遺譽垂於無窮也今<lb/>
漢郊廟詩歌未有祖宗之事八音調均又不叶於鐘律<lb/>
而内有掖庭材人外有上林樂府皆以鄭聲施於朝廷<lb/>
至成帝時平當議雅樂復寢是時鄭聲尢甚五侯外戚<lb/>
之家至與人主争女樂哀帝即位罷樂府官然百姓浸<lb/>
漬日久不制雅樂以相變豪吏富民沉湎自若<lb/>
<pb n="KR3k0029_WYG_048-17b"/>
孝宣采昭德舞爲盛德以尊世宗廟武帝諸帝廟皆常<lb/>
奏文始四時五行舞<lb/>
哀帝自爲定陶王時疾之又性不好音及即位下詔曰<lb/>
惟世俗奢泰文巧而鄭衞之聲興夫奢泰則下不遜而<lb/>
國貧文巧則趨末背本者衆鄭衞之聲興則滛僻之化<lb/>
流而欲黎庶敦樸家給猶濁其源而求其清流豈不難<lb/>
哉孔子不云乎放鄭聲鄭聲淫其罷樂府官郊祭樂及<lb/>
古兵法武樂在經非鄭衞之樂者條奏别属他官丞相<lb/>
<pb n="KR3k0029_WYG_048-18a"/>
孔光大司馬何武奏樂人貟大凡八百二十九人其三<lb/>
百八十八人不可罷可領属太樂其四百四十一人不<lb/>
應經法成鄭衞之聲皆可罷奏可然百姓漸漬日久又<lb/>
不制雅樂有以相變豪富吏民沈湎自若陵夷壞于王<lb/>
莽也　漢郊祀歌武帝立樂府采詩夜誦有趙代秦楚<lb/>
之謳以李延年爲協律都尉多舉司馬相如數十人造<lb/>
爲詩賦畧論律呂以合八音之調作十九章之歌以正<lb/>
月上辛用事甘泉圜丘使童女七十人俱歌昏祠至眀<lb/>
<pb n="KR3k0029_WYG_048-18b"/>
夜常有神光如流星正集于祠壇天子自竹宮而望拜<lb/>
百官侍祠者數百人皆肅然動心焉<lb/>
光武帝初平隴蜀增廣郊祀高帝配食樂奏青陽朱眀<lb/>
西皓𤣥暝雲翹育命之舞北郊及祀眀堂並奏樂如南<lb/>
郊迎時氣五郊春歌青陽夏歌朱明竝舞雲翹之舞秋<lb/>
歌西皓冬歌𤣥𡨕竝舞育命之舞季夏歌朱眀兼舞二<lb/>
舞<lb/>
眀帝永平元年東平王蒼揔定公卿之議曰宗廟宜名<lb/>
<pb n="KR3k0029_WYG_048-19a"/>
奏樂不應相襲所以眀功德也遂采文始五行武德爲<lb/>
大武之舞薦之光武之廟時樂四品一曰大予樂郊廟<lb/>
上陵之所用焉二曰雅頌樂辟雍鄉射之所用焉三曰<lb/>
黄門鼔吹樂天子宴羣臣之所用也四曰短簫鐃歌樂<lb/>
軍中所用也又采百官詩頌以爲登歌<lb/>
章帝元和元年籍田𤣥武司馬班固奏籍田歌辭用商<lb/>
頌載芟祠先農自東京大亂絶無金石之樂樂章亡缺<lb/>
不可復知<lb/>
<pb n="KR3k0029_WYG_048-19b"/>
後漢大予樂永平三年秋八月改太樂爲大予樂時曹<lb/>
充上言漢再受命仍有封禪之事而禮樂傾闕不可爲<lb/>
後嗣法五帝不相沿樂三王不相襲禮大漢宜制樂以<lb/>
示百官帝問制禮樂云何對曰河圖括天地象曰漢世<lb/>
禮樂文雅出尚書璇璣鈐曰有帝漢出德洽作樂名予<lb/>
帝善之下詔曰今且改樂官曰大予詩曲操以俟君子<lb/>
大予樂令一人秩六百石<lb/>
漢樂四品<hi>大予樂曲周雅頌曲黃門鼔吹短簫鐃歌</hi>一<lb/>
<pb n="KR3k0029_WYG_048-20a"/>
曰大予樂曲郊廟食舉之樂郊樂易所謂先王以作樂<lb/>
崇德殷薦之上帝周官若樂大變則天神皆降可得而<lb/>
禮也宗廟樂虞書所謂琴瑟以詠祖考来格詩云肅雝<lb/>
和鳴先祖是聴食舉樂王制謂天子食舉以樂周官王<lb/>
大食則令奏鐘鼔二曰周雅頌曲辟雍享射六宗社稷<lb/>
之樂辟雍射樂孝經所謂移風易俗莫善於樂禮記曰<lb/>
揖讓而治天下者禮樂之謂也甫田所謂琴瑟擊鼔以<lb/>
御田祖者也禮記曰夫樂施于金石越于聲音用乎宗<lb/>
<pb n="KR3k0029_WYG_048-20b"/>
廟社稷事乎山川鬼神此之謂也三曰黄門鼓吹天子<lb/>
所以燕樂羣臣詩所謂坎坎鼓我蹲蹲舞我者也其四<lb/>
短簫鐃歌軍樂也其傳曰黃帝所以建威揚德風動士<lb/>
也葢周所謂王大捷則令凱樂軍大獻則令凱歌也<lb/>
漢章帝章帝親著歌詩四章列在食舉及制靈臺十二<lb/>
門詩各以其月祀而奏之前詩四章一曰思齊姚皇二<lb/>
曰六騏驎三曰竭肅雍四曰陟吐根合前六曲<hi>故事食</hi>
<hi>舉有鹿鳴承元氣二曲合帝作四篇爲六也</hi>以爲宗廟<lb/>
<pb n="KR3k0029_WYG_048-21a"/>
食舉重来上陵二曲合八曲爲上陵食舉減宗廟食舉<lb/>
承元氣一曲加惟天之命天之厯數二曲合七曲爲殿<lb/>
中御食飲舉文漢大樂食舉十三曲一曰鹿鳴二曰重<lb/>
来三曰初筵造四曰夾安五曰歸来六曰遠期七曰有<lb/>
所思八曰眀星九曰清涼十曰渉大海十一曰大置十<lb/>
二曰承元氣十三曰海淡淡<lb/>
靈帝熹平四年正月中出靈臺十二新詩下大予樂官<lb/>
習誦<hi>冊府元龜</hi>
<pb n="KR3k0029_WYG_048-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索卷四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索别集卷二十一</head>
    <p>
<pb n="KR3k0029_WYG_208-1a"/>
欽定四庫全書<lb/>
　羣書考索别集卷二十一　宋　章如愚　撰<lb/>
　　兵門<lb/>
　　　兵車<lb/>
古者兵車之制車千乗法當用十萬人而為步卒者七<lb/>
萬二千人然大國之賦適滿千乗茍盡用之是舉國<lb/>
而行也故其用之大國三軍而已三軍為車三百七十五<lb/>
乗三萬七千五百人其為步卒不過二萬七千人<hi>詩</hi>
<pb n="KR3k0029_WYG_208-1b"/>
<hi>集𫝊</hi>
兵車士卒之數千乗大國之賦也成方十里出革車一<lb/>
乗甲士三人左持弓右持矛中人御步卒七十二人将<lb/>
重車者二十五人<hi>同上</hi>
車士步卒之數兵車一乗甲士三人步卒七十二人又<lb/>
二十五人将重車在後凡百人也<hi>同上</hi>
革車輕車之制馳車千駟革車千乗馳車即兵車盖<lb/>
輕車也革車駕以牛盖輜重之車也每輕車七十二人三<lb/>
<pb n="KR3k0029_WYG_208-2a"/>
人在車上一御一持㦸一持弓此三人乃七十五人中之<lb/>
将盖五伍為兩兩有一長故也輕車甚疾<hi>文公</hi>
　　　兵法<lb/>
謙是用兵之道老子言大國以下小國則取小國小國<lb/>
以下大國則取大國又言抗兵相加哀者勝矣孫子曰<lb/>
始如䖏女敵人開户後如脫免敵不及拒大抵謙自是<lb/>
用兵之道只退䖏一步耳所以利用侵伐也盖自初六<lb/>
積到六五上六謙亦極矣自冝人人服之尚更不服則<lb/>
<pb n="KR3k0029_WYG_208-2b"/>
非人矣故利用侵伐也如必也臨事而懼皆是此意<hi>同</hi>
<hi>上</hi>
不可専泥古法㸔来許多陣法脫遇征戰亦未必用得<lb/>
所以張巡用兵未嘗倣古兵法不過使兵識将意将<lb/>
識士情盖未論臨機應變方畧不同只如地圎則須布<lb/>
圎陣地方則須布方陣亦豈容槩論也<hi>文公</hi>
孫吴說有本原且如孫吴専說用兵也有本原如說一<lb/>
曰道道者與上同意可與之死可與之生有道之主将<lb/>
<pb n="KR3k0029_WYG_208-3a"/>
用其民先和而後造大事若使不合扵道理不和扵人<lb/>
神雖有必勝之法無所用之<hi>文公</hi>
武侯八陣皆有用諸葛武侯七縱七擒令孟獲觀其營<lb/>
人分眀看見只是不可犯今之戰者只靠前列後面人<lb/>
更著力不得前列勝則勝前列敗則敗如八陣之法每<lb/>
軍皆有用䖏天衝地軸龍飛虎翼蛇鳥風雲之類各<lb/>
為一陣有専扵戰鬬者有専扵衝突者又有纒繞<lb/>
之者<hi>文公</hi>
<pb n="KR3k0029_WYG_208-3b"/>
武侯善扵用兵握機文雖未必風后所作然由来須逺<lb/>
武侯立石扵江邉乃是水之回洑䖏所以水不能漂蕩<lb/>
其擇地之善立基之堅如此此其所以為善用兵也<hi>文</hi>
<hi>公</hi>
緩急視敵趨向用兵之要敵勢急則自家當委曲以纒<lb/>
繞之敵勢緩則自家當勁直以衝突之<hi>文公</hi>
　　　鄉遂之兵<lb/>
周人鄉遂鄼鄙之制五家為比五比為閭四閭為族五<lb/>
<pb n="KR3k0029_WYG_208-4a"/>
族為黨五黨為州五州為鄉五家為鄰五鄰為里四里<lb/>
為鄼四鄼為鄙五鄙為縣五縣為遂制田里之法也五<lb/>
人為伍五伍為兩四兩為卒五卒為旅五旅為師五師<lb/>
為軍此鄉遂出兵之法也故曰凡起徒役無過家一人<lb/>
既一家出一人則兵法宜甚多然只是擁衞王室如今<lb/>
禁衞相似不令征行也都鄙之法則九夫為井四井<lb/>
為邑四邑為丘四丘為甸然後出長轂一乗甲士三<lb/>
人步卒七十二人以五百一十二家而共只出七十五人則<lb/>
<pb n="KR3k0029_WYG_208-4b"/>
可謂甚少然有征行則發此鄼鄙之兵悉調者不用而<lb/>
用者不悉調此二者所以不同<hi>文公</hi>
古者内外相維今州縣無兵無權先王之制内有六鄉<lb/>
六遂都鄙之兵外有方伯連帥之兵内外相維緩急相<lb/>
制<hi>文公</hi>
鄉遂兵車之制天子六鄉故有六軍諸侯三鄉故有三<lb/>
軍所謂五家為比比即伍也五比為閭閭即兩也四閭<lb/>
為族族即卒也則是夫人為兵矣至扵九夫為井四井<lb/>
<pb n="KR3k0029_WYG_208-5a"/>
為邑四邑為丘四丘為甸甸出兵車一乗且以九夫言<lb/>
之中為公田只是八夫甸則五百一十二夫何其少扵<lb/>
鄉遂也便是難曉以某觀之鄉遂之民以衞王畿凡<lb/>
有征伐止用丘甸之民<hi>文公</hi>
鄉遂丘甸之制六鄉一家出一人排門是兵都鄙七家<lb/>
而出一兵在内者役重而賦輕在外者役輕而賦重六<lb/>
軍只是六鄉之衆六遂不與六遂亦有軍但不可見其<lb/>
數侯國三軍亦只是三郊之衆大國三郊次國二郊小<lb/>
<pb n="KR3k0029_WYG_208-5b"/>
國一郊<hi>文公</hi>
　　　保伍<lb/>
當嚴戒令糾禁之法保甲之法什伍其民使之守䕶里<lb/>
閭覺察奸盜誠古今不易之良法也然既許其蓄藏兵<lb/>
仗備置金鼓則其節制階級似亦不可不嚴切見自今<lb/>
見行條法累降指揮但有團結教習之文初無戒令糾<lb/>
禁之法鄉里豪右平居挟財恃力已不可制一旦籍<lb/>
此尺寸之權妄以闗集教閱為名聚衆弄兵凌弱暴<lb/>
<pb n="KR3k0029_WYG_208-6a"/>
寡拒捍官司何所不至<hi>乞禁保甲擅闗集答子文</hi>
先王比閭之法因論保伍法或曰此誠急務曰固是先<lb/>
王比閭保伍之法便是此法都是從這里做起所謂分<lb/>
數是也兵書云御衆有多寡分數是也㸔統馭幾人只<lb/>
是分數眀所以不亂王介甫銳意欲行保伍法以去天<lb/>
下坐食之兵不曽做得成<hi>文公</hi>
小大相維之意某保甲草中所說縣郭四門外置隅<lb/>
官四人此最𦂳要盖所以防衞縣郭以制變縣有官府<lb/>
<pb n="KR3k0029_WYG_208-6b"/>
獄訟倉庫之屬須是四面有防衞始得一隅官須各管<lb/>
得十来里方可諸鄉則只置彈壓之類而不徧置隅官<lb/>
黙寓大小相維之意扵其間<hi>文公</hi>
　　　井田軍賦<lb/>
井田軍賦之制書曰天秩有禮天罰有罪固聖人因天<lb/>
秩而制五禮因天罰而制五刑建司馬之官設六軍之<lb/>
衆因井田而制軍賦地方一里為井井十為通通十為<lb/>
成成方十里成十為衆<hi>班志並作終字</hi>衆十為同同<lb/>
<pb n="KR3k0029_WYG_208-7a"/>
方百里同十為封封十為畿畿方千里地四井為邑四邑<lb/>
為丘丘十六井有戎馬一匹牛三頭四丘為甸六十四<lb/>
井有戎馬四匹兵車一乗牛十二頭甲士三人步卒七<lb/>
十二人干戈備具是謂司馬之法<hi>井田類說</hi>　<hi>文公</hi>
　　　府衞兵<lb/>
漢時皆用子弟漢時宿衞皆是子弟不似今用軍卒<lb/>
<hi>文公</hi>
府兵立而兵農分因論唐府兵之制曰兵農之分自唐<lb/>
<pb n="KR3k0029_WYG_208-7b"/>
府兵始盖府兵家出一人以戰以戍并分畨入衛則此<lb/>
一人便不復為農矣<hi>同上</hi>
府衛廢而長征始自秦漢以下至六國皆未有長征<lb/>
兵都是調發扵民及唐府衞法壊然後方有長征<lb/>
兵<hi>同上</hi>
皇城以武臣宦者兼掌皇城司有親兵數千人今八相貌士<lb/>
之屬是也以武臣二員并内侍都知二員管之宋朝只<lb/>
此一項今宦者掌兵而以武臣參之此又以制殿前都<lb/>
<pb n="KR3k0029_WYG_208-8a"/>
指揮之兵也<hi>同上</hi>
唐兵盡付刺史節度唐之兵盡付與刺史節度使其他<lb/>
牙将之類皆由刺史節度使辟置無如今許多官屬<hi>同</hi>
<hi>上</hi>
唐宋朝主兵之官唐制節度<hi>兵</hi>觀察<hi>財</hi>䖏置等使即節<lb/>
鎮也使持節某州諸軍事<hi>兵</hi>某州刺史<hi>民</hi>即支郡也支<lb/>
郡𨽻扵節鎮而節鎮支郡各有衙前左右押衙管軍都<lb/>
頭並掌兵事又皆是土人為之其久則根勢深固反視<lb/>
<pb n="KR3k0029_WYG_208-8b"/>
節度有客主之勢至有誅逐其上而更代為之凡陸梁<lb/>
䟦扈之事因兹而有其間惟是節度得人方能率服人<lb/>
心歸命朝廷若論唐初兵力最盛斥地最廣乃在扵統<lb/>
兵者簡約而無牽制之患然自唐末大抵節鎮之患深<lb/>
如人之病外強中乾其勢必有以通其變而後可故太<lb/>
祖皇帝知其病而䟽理之扵是削其支郡以斷其臂指<lb/>
之勢<hi>當時至有某州某縣直𨽻京師而不屬節度者</hi>
置通判以奪其政命都監監押以奪其兵立倉場庫務<lb/>
<pb n="KR3k0029_WYG_208-9a"/>
之官以奪其財向之所患今皆無憂矣其後又有路分鈐<lb/>
轄總領等員神宗時又増置三十七将離亂之後又有<lb/>
都統統領統制之名大抵今日之患又却在扵主兵之<lb/>
員多朝廷雖知其無所用姑存其名目費國家之財不<lb/>
可勝計又且刻剥士卒困怨於下若更不變而通之則<lb/>
其害未艾也要之此事但可責之郡守他亦自分眀謂<lb/>
之郡将若使之練習士卒脩治器甲築固城壘以為一<lb/>
方之守豈不隠然有備而可畏古人謂生之者衆食之<lb/>
<pb n="KR3k0029_WYG_208-9b"/>
者寡為之者疾用之者舒今一切反之<hi>同上</hi>
　　　禁兵<lb/>
國初置諸州指揮使太祖收諸鎮節度兵權置諸州指<lb/>
揮使大州十數員次州六七員又次州三四員毎員營<lb/>
兵四五百人本州自置營招兵而軍員管之每遇遷陞<lb/>
則宻院出宣付之用紙一大幅題其上曰宣付指揮使<lb/>
某却不押號而以御前之寳印之軍員得此極重有一<lb/>
人而得數宣者盖宫中亦有數等員級遷轉也指揮有<lb/>
<pb n="KR3k0029_WYG_208-10a"/>
㕔有射場只在營中升降不得出官<hi>樞宻院行下文字</hi>
<hi>日宣尚書省曰劄子</hi>
諸州禁軍之法廢祖宗時只有許多禁軍散在諸州謂<lb/>
之禁軍者乃天子所用之軍不許他役而今添得許多<lb/>
御前諸軍分屯了故諸州舊有禁軍皆不理㑹又如潭<lb/>
州縁置飛虎一軍了故都不管那禁軍與親軍<hi>同上</hi>
近時三衙權重今之三衙即舊日之指揮使朱温由宣<lb/>
武節度使募唐疑忌他人自用其宣武指揮使為殿<lb/>
<pb n="KR3k0029_WYG_208-10b"/>
前指揮使管禁衛諸軍以至今日其權益重嘗見歐陽<lb/>
公記其為某官時殿帥之權猶輕見從官皆不接坐及<lb/>
再入為執政則禮數皆大異矣<hi>文公</hi>
當正養兵之源宋朝養兵蠧國更無人去源頭理㑹只<lb/>
管從枝葉上去添兵添将太祖初定天下将諸軍分𨽻<lb/>
州郡特寄養爾故謂之第幾指揮謂之禁軍眀其為禁<lb/>
管也其将校乃衙前今所謂都知兵馬使謂之教練乃<lb/>
是其軍之将也若都監乃唐末監軍之遺制鈐轄都部<lb/>
<pb n="KR3k0029_WYG_208-11a"/>
署皆國初制也部署即今之總管今州鈐路鈐總管皆<lb/>
無職事但大閱事供職一兩日耳<hi>文公</hi>
禁軍支遣之費添招禁軍二百人每年合用糧米五千<lb/>
四百石料錢八百五十四貫文省春冬衣絹一千三百<lb/>
五十四匹綿四千五百兩衣錢七百六十五貫委是數<lb/>
目浩大即無合撥窠名可以支遣<hi>乞住招軍状</hi>　<hi>文公</hi>
填刺軍中子弟今日州郡禁軍緩急何足恃賴正當<lb/>
别作措置以漸消除而悉收江上諸軍子弟填刺本軍<lb/>
<pb n="KR3k0029_WYG_208-11b"/>
以時練習却令分下諸州就糧以省餽運防緩急嵗時<lb/>
更代却還本軍則其事藝自然不敢退惰而州兵之未<lb/>
消者亦得以分屬増進乃為長久之計<hi>文公荅趙帥書</hi>
招刺在守将得人州郡泛行招刺守将不得其人則適<lb/>
足以滋其賣鬻之奸而空費衣糧重傷民力又末論也<lb/>
至扵寄招之令則棄子弟素習之技而取浮浪無能之<lb/>
人尤為非計<hi>同上</hi>
　　　州縣兵<lb/>
<pb n="KR3k0029_WYG_208-12a"/>
飛虎軍當屬帥司荆湖南路安撫司飛虎軍元是帥臣<lb/>
辛棄疾剏置所費財力以鉅萬計選募既精器械亦偹<lb/>
經營嘗理用力至多數年以来盜賊不起蠻徭帖息一<lb/>
路賴之以安而棄疾去鎮之後便有指揮撥𨽻州軍司<lb/>
既而又有指揮撥𨽻荆鄂副都都統自此一後只許緩<lb/>
急聽本司節制而陞差事權並在襄陽切詳當日剏置<lb/>
此軍本為彈壓湖南盜賊事𨽻本路帥司本路别無頭<lb/>
段軍馬惟賴此軍以壮聲勢而以帥司制御此軍近在<lb/>
<pb n="KR3k0029_WYG_208-12b"/>
目前行移快疾察探精審事權所屬既以専一種種利<lb/>
便<hi>乞撥飛虎軍𨽻湖南安撫劄子</hi>　<hi>文公</hi>
弓級與寨兵相表裏州縣去䖏雖非要害然既有官府<lb/>
民居倉庫刑獄則亦不可無備故逐縣皆有尉司弓級<lb/>
大者百餘人小者不下數十人與營寨上軍表裏防䕶<lb/>
其用意亦備詳而深逺矣<hi>論郭昌増置新寨利害</hi>
<hi>劄子</hi>　<hi>文公</hi>
罷寨兵而増弓手只於本縣立限招足闕額弓手而更<lb/>
<pb n="KR3k0029_WYG_208-13a"/>
扵闕外増置二十五人凑足一百人亦足以増重形勢<lb/>
防衞不虞而弓手繫屬本縣縣尉知縣等級相承各分<lb/>
素定易為拘轄比之立寨招軍利害萬萬不同矣<hi>同上</hi>
　　　古今兵制總論<lb/>
今之兵異扵古古者兵一而已矣今内外之兵人餘萬<lb/>
而别為三四又離為六七别為三四禁兵也廂兵也民<lb/>
兵也畨兵也離為六七者謂之兵而不知兵之一也給<lb/>
漕輓者皆兵也服工事者皆兵也繕阿防者皆兵也典<lb/>
<pb n="KR3k0029_WYG_208-13b"/>
淮河者皆兵也給國馬者皆兵也疲老而坐食者皆兵<lb/>
也<hi>孫洙</hi>
虞周不以兵為諱治世雖未嘗好戰亦未嘗忘戰也舜<lb/>
當至治之時固可以鼓琴而詠南風之詩矣然典謨所<lb/>
述在内則眀射侯以為教養之術在外則奮武衞以為<lb/>
備禦之防汲汲然惟恐兵之未練固未嘗以兵為諱也<lb/>
武王之時固可以建櫜而奏戢戈之頌矣然司馬所掌<lb/>
扵春於夏則有振旅茇舎之名扵秋扵冬則有治兵大<lb/>
<pb n="KR3k0029_WYG_208-14a"/>
閱之法汲汲然惟恐兵之未練亦未聞其以兵為諱也<lb/>
<hi>東莱</hi>
春秋不言敗不言戰王師扵諸侯不言敗諸侯不可敵<lb/>
王也扵夷狄不言戰夷狄不能抗王也不能敵不能抗<lb/>
理也其敵其抗王道之失也桓王伐鄭兵敗身傷而經<lb/>
不書敗存君臣之義立天下之防也劉康公邀戎伐之<lb/>
敗績扵徐吾氏而經不書戰辨華夷之分立中國之防<lb/>
也<hi>胡文定公</hi>
<pb n="KR3k0029_WYG_208-14b"/>
古之兵雖敗而不可多殺春秋之時諸侯相并天下百<lb/>
戰其經傳所見謂之敗績者如城濮鄢陵之役皆不過<lb/>
犯其徧師而獵其㳺卒歛兵而退未有僵户百萬血流<lb/>
扵江河如後世之戰何也民各推其家之壮者以為兵<lb/>
則其勢不可得而多殺也<lb/>
書生議兵自荀卿始書生輕議兵自荀卿發之三至五<lb/>
權六術雖畧本仁義然聖人不輕議兵夾谷之㑹田常<lb/>
之討勇往直前無如吾夫子者至扵衛公由求之間皆<lb/>
<pb n="KR3k0029_WYG_208-15a"/>
深閉固拒不假辭色非沮之也詭之也卿譚之何容易<lb/>
耶末世乃以長嘯却師圍碁破敵揮扇請鏖戰投筆<lb/>
取封爵抵掌談笑横槊賦詩視聖人所甚謹邈然輕<lb/>
肆焉使書生讀之激昂歆羨袖書公卿之門飛奏雲文<lb/>
之陛莫不拊髀嘆息恨其試已之晚是則鼔之舞之<lb/>
荀卿為之罪人也<hi>屏山</hi>
漢兵制亦近古儒者論兵卒有唐制而遺漢焉雖歐陽<lb/>
公之論亦曰自周襄王制壊而不復至扵府兵始一寓<lb/>
<pb n="KR3k0029_WYG_208-15b"/>
之扵農而蘓眀允遂斷為之言兵民之分自秦漢始噫<lb/>
誠然耶非邪愚聞之先儒漢兵民大畧似唐而尤近古<lb/>
惟唐之知不知有漢攷漢志之未審者也雖然非論者<lb/>
之罪也自孟堅作漢志志刑法而不志兵取古者大刑<lb/>
用甲兵之義而以兵附刑無害也而述之不詳使一代<lb/>
之制無稽焉班孟堅盖過矣<lb/>
秦漢以来之兵秦漢以来諸侯之患不減扵三代而御<lb/>
卒伍者乃如蓄虎豹圏檻一缺咆哮四出其故何也三<lb/>
<pb n="KR3k0029_WYG_208-16a"/>
代之兵耕而食蠶而衣故勞勞則善心生秦漢以来所<lb/>
謂兵者皆坐而衣食扵縣官故驕驕則無所不為<hi>老泉</hi>
漢武用兵之禍漢武帝建元之間兵禍始作是時蚩尤<lb/>
旗出長與天等其春戻太子生自是師行五十餘年死<lb/>
者無數及巫蠱事起京師流血僵尸數萬太子父子皆<lb/>
敗班固以為太子生長扵兵與之終始<hi>東坡</hi>
武帝征伐之數元光六年之間遣将軍者四元朔六年<lb/>
之間遣将軍者五元狩六年之間遣将軍者三<hi>漢史</hi>
<pb n="KR3k0029_WYG_208-16b"/>
<hi>發揮</hi>
武帝用兵之失河朔元年得河南置朔方郡則以為衞<lb/>
青之功而棄上谷遼陽地與匃奴則不計也元狩四年<lb/>
斬首八九萬則以為去病之功而士馬物故則不計也<lb/>
武帝肅代用兵肅代用兵非武帝比也武帝之兵生扵<lb/>
情則自我發之自我抑之輪臺之詔纔下而富民之封<lb/>
可即日見効矣唐自安史胎禍之後藩鎮不掉控制<lb/>
無權兩河用兵連年不觧猛虎在前不殺則噬此步豈<lb/>
<pb n="KR3k0029_WYG_208-17a"/>
容少却哉<lb/>
唐末兵強唐自肅代以来鎮兵禁旅之勢迭強而天<lb/>
子以萬乗之尊日伺此輩動息以為輕重平盧闗帥<lb/>
自朝廷擢任可也必察軍中之所欲立者而後有旌節<lb/>
之授襄陽謀将自九重㨂㧞可也乃因衆議之所樂<lb/>
推者而後有留後之除則恩威䙝矣神䇿凌暴畿甸<lb/>
繩之以國憲可也而芟削舉劾輒重得罪禁軍邀激宰<lb/>
相治之以典刑可也天子知其故無如之何則禮信虧矣<lb/>
<pb n="KR3k0029_WYG_208-17b"/>
宋朝之兵無強弱太祖既受命懲唐季五代之亂聚衆<lb/>
兵京師而邉境亦不曰無備損節度之權而藩鎮亦不<lb/>
曰無威周與漢唐藩鎮之兵強秦之郡縣之兵弱兵強<lb/>
固末大不掉兵弱故天下孤睽周與漢唐則過而秦則<lb/>
不及得其中者惟吾宋也<lb/>
太祖善御将太祖定天下亦有爪牙之将熊羆之将如<lb/>
韓彭者十餘人焉王審琦之屬是也以今之議者而思<lb/>
所以制之之術非威不可也而太祖則不然從容扵杯<lb/>
<pb n="KR3k0029_WYG_208-18a"/>
酒之間而盡泄其肺腑之論使之油然而動亦泰然而<lb/>
安釋然自放其權收其兵而盡得其節鎮者此髙皇<lb/>
帝之威武所不能辨而太祖談笑收之真用兵之眀驗也<lb/>
聖人重扵用兵文王之遣戍役周公之勞歸士皆叙其<lb/>
室家之情男女之思以閔之故其民恱而忘死聖人能<lb/>
通天下之志是以能成天下之務兵者毒民扵死者<lb/>
也孤人之子寡人之妻傷天地之和召水旱之災故聖王<lb/>
重之如不得已而行則告以歸期念其勤勞哀傷慘怛<lb/>
<pb n="KR3k0029_WYG_208-18b"/>
不啻在已是以治世之詩則言其君上閔恤之情亂世<lb/>
之詩則録其室家怨思之苦以為人情不出乎此也<hi>詩</hi>
<hi>傳</hi>
去浮冗則民力寛今日民貧賦重其所從来亦可知矣<lb/>
若不討理軍實而去其浮冗則民力决不可寛然國家<lb/>
蹙䖏東南恢復之勲未集所以養而固圉者常患其力<lb/>
之不足則兵又未可以遽減切意惟有選将吏覈兵籍<lb/>
可以節軍貲開廣屯田可以實軍儲練習民兵可以邉<lb/>
<pb n="KR3k0029_WYG_208-19a"/>
備誠能行此三者民力庻幾其可寛也<hi>孝宗朝庚子封</hi>
<hi>事</hi>　<hi>文公</hi>
将非人則怨憤今将率皆厮役凡流到軍之日惟務裒<lb/>
歛刻剥希望誅求至扵招収簡閱訓習撫摩凡軍中<lb/>
之急務往往皆不暇及軍士既已困扵刻剥苦扵役使<lb/>
而其有能者又不見優異無能者反見親寵怨怒欝<lb/>
積無所伸訴平時既皆悍然有不服之心一旦緩急何<lb/>
由可恃<hi>孝宗朝庚子封事</hi>　<hi>文公</hi>
<pb n="KR3k0029_WYG_208-19b"/>
将得人則奮厲将得其人則軍士畏愛奮厲蒐閱以<lb/>
時而竄名冗食者不得容扵其間得人而久任則上下<lb/>
相安緩急可恃<hi>同上</hi>
将帥貪而士卒貧陛下竭生靈之膏血以奉軍旅之費<lb/>
本非得已而為軍者顧乃未嘗得一温飽甚者採薪<lb/>
織屨掇拾糞壤以度朝夕其又甚者至使妻女盛塗<lb/>
澤倚市門以求食也怨詈謗讟悖逆絶理至有不可<lb/>
聞者一有緩急不知陛下何所倚仗<hi>戊申封事</hi>　<hi>文公</hi>
<pb n="KR3k0029_WYG_208-20a"/>
将權濫而軍政壊謝却傲使嘉奨壮圗冝若可以勵茍<lb/>
安之志矣而置将之權旁出閹寺軍政敗壊士卒愁<lb/>
怨則恐未有以待天下之變<hi>孝宗朝延和奏劄</hi>　<hi>文公</hi>
當募子弟之暗曉者軍中子弟亦有素習軍馬暗曉<lb/>
戰陣者例皆不肯就本軍投募而朝廷反為之分責<lb/>
州郡枉費錢物拖拽短小生疎無用之人以補軍額<hi>孝</hi>
<hi>宗朝庚子封事</hi>　<hi>文公</hi>
統率在得其道只就這腔裏自有道理呼吸之間便<lb/>
<pb n="KR3k0029_WYG_208-20b"/>
可以弱為强變怯為勇振柔為剛易敗為勝直如反掌<lb/>
耳<hi>文公</hi>
用財養兵之費今天下財用費扵養兵者十之八九一<lb/>
百萬貫養一萬人<hi>此以嵗計</hi>　<hi>同上</hi>
財用費扵養兵財用不足皆起扵養兵十分八分是<lb/>
養兵其他用度止在二分之中已前未有池揚江鄂之<lb/>
兵止謂張宣撫兵某人兵今増添許多兵合當精練禁<lb/>
兵汰其老弱以為廂兵<hi>同上</hi>
<pb n="KR3k0029_WYG_208-21a"/>
范公招募刑法范公嘗立一軍為龍猛軍皆是招收前<lb/>
後作過黥配底人後来甚得其用<lb/>
教習諸軍弓射某在漳州初到時教習諸軍弓射等<lb/>
事皆無一人能之後分作三畨每月輪畨入教場挽弓<lb/>
及等者有賞其不及者留在只管挽射及等則止終<lb/>
不及則罷之兩月之間翕然都㑹射及上等者亦多後<lb/>
多留刺以填上額其有老弱不能者並退罷之<hi>同上</hi>
聖人文武並用昔吾夫子對衞靈公以軍旅之事未之<lb/>
<pb n="KR3k0029_WYG_208-21b"/>
學荅孔文子以甲兵之事未之聞及親夾谷之㑹則以<lb/>
兵加萊人而齊侯懼費人之亂則命将士以伐之而費<lb/>
人比嘗曰我戰則克而冉有亦曰聖人文武並用孔子<lb/>
豈有真未學未聞哉特以軍旅甲兵之事非所以為<lb/>
訓也<hi>鄭公藝圃折衷</hi>
弓矢當習扵無事曲道險阨則劒盾利仰髙将下則弓<lb/>
矢便是則射者固嬰城之具而其為技必習之扵無事<lb/>
之時然後緩急可賴而用也以蜂蟻之屯雖未能𫝊吾城<lb/>
<pb n="KR3k0029_WYG_208-22a"/>
而陳而吾之士固将狥我以死亡其可以不素教而用<lb/>
之哉<hi>射圃記</hi>　<hi>文公</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_208-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索别集卷二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷三十一</head> <lb/>
    <p>
<pb n="KR3k0029_WYG_097-1a"/>
欽定四庫全書<lb/>
　羣書考索後集卷三十一<lb/>
　　　　　　　　　　　　宋　章如愚　編<lb/>
　　士門<lb/>
天子學<lb/>
　陳禮書曰四代之學○虞則上庠下庠<lb/>
　　王制曰有虞氏養國老於上庠養庶老於下庠<lb/>
　夏則東序西序<lb/>
<pb n="KR3k0029_WYG_097-1b"/>
　　王制曰夏后氏養國老於東序養庶老於西序<lb/>
　商則右學左學<lb/>
　　王制曰商人養國老於右學養庶老於左學<lb/>
　周則東膠虞庠<lb/>
　　東膠即東序也虞庠即上庠也<lb/>
　又有辟雍成均瞽宗之名<lb/>
　　瞽宗即右學也或曰辟雍一曰成均○王制曰周<lb/>
　　人養國老於東膠養庶老於虞庠虞庠在國之西<lb/>
<pb n="KR3k0029_WYG_097-2a"/>
　　郊詩曰鎬京辟雍<lb/>
　　王世子曰禮在瞽宗<lb/>
　則上庠東序右學東膠大學也故國老於之養焉下<lb/>
　庠西序左學虞庠小學也故庶老於之養焉祭義曰<lb/>
　天子設四學<lb/>
　　鄭註謂四郊虞庠之學非也<lb/>
　葢周之制也辟雍即成均也以其形圜如璧則曰辟<lb/>
　雍以其成其虧均其過不及則曰成均以習射事則<lb/>
<pb n="KR3k0029_WYG_097-2b"/>
　曰序以糾德行則曰膠以樂祖在焉則曰瞽宗以居<lb/>
　右焉則曰右學葢周之學成均居中其左東序其右<lb/>
　瞽宗此大學也虞庠在國之西郊則小學也文王世<lb/>
　子曰天子視學命有司行事祭先師先聖焉卒事遂<lb/>
　適東序設三老五更之席祭義曰食三老五更於太<lb/>
　學所以教諸侯之弟祀先賢於西學所以教諸侯之<lb/>
　德夫天子視學即成均也命有司行事祭先師先聖<lb/>
　焉即祀先賢於西學也祀先賢於西學則祭於瞽宗<lb/>
<pb n="KR3k0029_WYG_097-3a"/>
　也有司卒事適東序設三老五更之席即養國老於<lb/>
　東膠也養國老於東膠即祀三老五更於太學也然<lb/>
　則商之右學在周謂之西學亦謂之瞽宗夏之東序<lb/>
　在周謂之東膠亦謂之太學葢夏學上東而下西商<lb/>
　學上右而下左周之所存特其上者爾則右學東序<lb/>
　葢與成均並建於一丘之上而已由是觀之成均領<lb/>
　學政<lb/>
　　董仲舒以成均為五帝之學豈非周之辟雍用成<lb/>
<pb n="KR3k0029_WYG_097-3b"/>
　　均之舊法以為學政故辟雍亦名成均歟<lb/>
　右學祀樂祖東序養老更右學東序不特存其制而<lb/>
　已又因其所上之方而位之也○大戴賈誼有帝入<lb/>
　五學之説<lb/>
　　陸氏禮象曰天子設四學葢天子立四學并其中<lb/>
　　學而五直於一處並建周人辟雍則辟雍居其中<lb/>
　　其南為成均其北為上庠其東為東序其西為瞽<lb/>
　　宗<lb/>
<pb n="KR3k0029_WYG_097-4a"/>
　鄭康成謂周有四郊之虞庠王肅謂辟雍即明堂耳<lb/>
　皆不可考也<lb/>
周禮禮記掌學之官其名不同<lb/>
　周禮師氏掌三德以教國子禮記文王世子曰大司<lb/>
　成論說在東序又曰父師司成鄭註以為大司成即<lb/>
　司徒之屬師氏也周禮保氏掌養國子以道而禮記<lb/>
　闕其官周禮大司樂掌成均之法而樂師掌國學之<lb/>
　政禮記王制曰樂正崇四術立四教順先王詩書禮<lb/>
<pb n="KR3k0029_WYG_097-4b"/>
　樂以造士將出學小樂正簡不帥敎者以告於大樂<lb/>
　正大樂正以告於王鄭註曰小樂正即樂師也而謂<lb/>
　大樂正為樂官之長意者即周禮大司樂歟自大胥<lb/>
　而下小胥大師籥師其名皆同周禮大胥掌學士之<lb/>
　版小胥掌學士之政令禮記王制將出學小胥大胥<lb/>
　小樂正簡其不帥敎者以告於大樂正周禮大師敎<lb/>
　六詩而文王世子曰春誦夏弦太師詔之周禮籥師<lb/>
　掌教舞羽吹籥文王世子曰籥師學戈周禮有諸子<lb/>
<pb n="KR3k0029_WYG_097-5a"/>
　之官燕義曰古者周天子之官有庶子之官鄭曰即<lb/>
　諸子也<lb/>
諸侯學<lb/>
　天子曰辟雍諸侯曰泮宫王制曰天子命之敎然後<lb/>
　為學小學在公宫之左大學在郊明堂位曰米廩有<lb/>
　虞氏之庠也序夏后氏之序也瞽宗商學也頖宫周<lb/>
　學也然則魯亦用四代之學歟諸侯頖宫與魯同制<lb/>
　但無瞽宗與序亦有小學也陳禮書曰頖宫之制半<lb/>
<pb n="KR3k0029_WYG_097-5b"/>
　於辟雍而水葢缺於北方也諸侯樂懸缺其南而泮<lb/>
　水缺其北者缺南而存北所以便其觀也缺北而存<lb/>
　南所以便人之觀也泮水太學也大學在郊故記曰<lb/>
　魯人將有事於上帝必先有事於泮宫焉然則序與<lb/>
　瞽宗葢亦設在頖宫之左右而米廩在公宫之小學<lb/>
　歟<lb/>
鄉學<lb/>
　孟子曰庠者養也校者教也序者射也夏曰校商曰<lb/>
<pb n="KR3k0029_WYG_097-6a"/>
　序周曰庠學則三代共之皆所以明人倫也陳禮書<lb/>
　曰孟子因論井地而及於此則校庠序者鄉學也鄉<lb/>
　飲酒主人迎賓於庠門之外鄉簡不帥耆老皆朝於<lb/>
　庠則庠鄉學名也周官州長春秋以禮㑹民而射於<lb/>
　州序黨正以禮屬民而飲酒於序則序亦鄉學名也<lb/>
　鄭人之所欲毁者謂之鄉校則校亦鄉學名也然鄉<lb/>
　曰庠記言黨有庠州曰序記言遂有序何也古之致<lb/>
　仕者敎子弟於閭塾<hi>出書大傳</hi>則記以為家有塾云者非<lb/>
<pb n="KR3k0029_WYG_097-6b"/>
　家塾也合二十五家而教之於閭塾謂之家有塾可<lb/>
　也則合二十五黨而教之鄉庠謂之黨有庠可也周<lb/>
　禮遂官各降鄉官一等則遂之學亦降鄉一等矣降<lb/>
　鄉一等而謂之州長其爵與遂大夫同則遂之學其<lb/>
　名與州序同可也<lb/>
　　漢食貨志言里胥坐右塾則里亦有塾葢閭在遂<lb/>
　　則為里又言里有序又言鄉有庠其名不同<lb/>
大小内外之辨<lb/>
<pb n="KR3k0029_WYG_097-7a"/>
　陳禮書據祭義之説　周設四代之學以為辟雍居<lb/>
　中一名成均東序在左一名東膠又名太學右學在<lb/>
　右一名瞽宗一名西學天子大學在内者三小學在<lb/>
　外者一虞庠是也<lb/>
　　虞庠在國之西郊一名上庠米廩<lb/>
　陸氏禮象據大戴禮賈誼之説以東學為東序南學<lb/>
　為成均西學為瞽宗北學為上庠太學為辟雍此五<lb/>
　學在内者皆大學也小學在外東膠虞庠是也二者<lb/>
<pb n="KR3k0029_WYG_097-7b"/>
　皆有所據未知其孰當然而天子之學小學居外大<lb/>
　學居内諸侯之學大學在外小學在内葢諸侯選士<lb/>
　由内以升於外然後達於京故也天子選士由外以<lb/>
　升於内然後達於朝故也<lb/>
天子視學<lb/>
　禮曰天子視學四養老也簡不帥教也出征受成也<lb/>
　以訊馘告也<lb/>
其養老也<lb/>
<pb n="KR3k0029_WYG_097-8a"/>
　天子之於老也其所養也三國老也庶老也死政者<lb/>
　之老也歲養之也三仲春也季春也仲秋也周禮羅<lb/>
　氏羅春鳥獻鳩以養國老在仲春月令養衰老授几<lb/>
　杖在仲秋文王世子曰凡大合樂必遂養老鄭氏云<lb/>
　大合樂謂春入學釋菜合舞秋頒學合聲於是時也<lb/>
　天子則視學焉遂養老此養老於仲春仲秋者也月<lb/>
　令季春之末擇吉日大合樂天子乃率三公九卿諸<lb/>
　侯大夫親往視之大合樂亦必養老此又養老於季<lb/>
<pb n="KR3k0029_WYG_097-8b"/>
　春者也夫貴胄謂之國子則貴而老者謂之國老賤<lb/>
　者謂之庶人則賤而老者謂之庶老國子與庶人之<lb/>
　俊者同其學所以一道德國老與庶老異其學所以<lb/>
　别分義故有虞氏養國老於上庠養庶老於下庠夏<lb/>
　后氏養國老於東序養庶老於西序商人養國老於<lb/>
　右學養庶老於左學周人養國老於東膠養庶老於<lb/>
　虞庠而又有死政者之老焉故羅氏獻鳩以養之者<lb/>
　國老也司徒以保息養之者庶老也司門以其財養<lb/>
<pb n="KR3k0029_WYG_097-9a"/>
　之者死政者之老也若夫外饔酒正槁人所謂耆老<lb/>
　者總三者而言之也鄭氏謂三老五更各一人皆年<lb/>
　老更事致仕者也名三五者取象三辰五星天所因<lb/>
　以照明天下者皇氏謂人君養老有四種一是養三<lb/>
　老五更二是子孫為國難而死者父祖三是養致仕<lb/>
　之老四是引户校年庶人之老熊氏云天子視學養<lb/>
　老一嵗有七鄭氏云凡飲養陽氣凡食養隂氣陽用<lb/>
　春夏隂用秋冬是四時養老凡四也文王世子凡大<lb/>
<pb n="KR3k0029_WYG_097-9b"/>
　合樂必遂養老大合樂謂春入學舍菜合舞秋頒學<lb/>
　合聲又季春大合樂天子視學亦養老是七也然則<lb/>
　古者建國必立三卿鄉飲酒必立三賓而養老必立<lb/>
　三老故禮曰三公在朝三老在學三公非一人則三<lb/>
　老五更非各一人矣漢志以德行年高者一人為老<lb/>
　次一人為更故永平中拜桓榮為五更建初中拜伏<lb/>
　恭為三老而鄭氏以此為三代之制誤矣先王父事<lb/>
　三老兄事五更則三老五更乃羣老之尤者而致仕<lb/>
<pb n="KR3k0029_WYG_097-10a"/>
　之老固在其間皇氏離而二之亦誤矣月令無冬夏<lb/>
　養老之文周禮禮記特言春養秋食而已熊氏謂養<lb/>
　老嵗有七亦誤矣又禮記言天子視學遂適東序養<lb/>
　老則視學養老皆同日也鄭氏謂用其明日亦誤矣<lb/>
　飬老之禮外饔掌割烹酒正共酒槁人共食羅氏共<lb/>
　鳩方其養也必先釋奠於先老遂設三老五更羣老<lb/>
　之席位適饌省醴養老之珍具遂發咏焉登歌清廟<lb/>
　下管象武天子袒而割牲執醬而饋執爵而酳冕而<lb/>
<pb n="KR3k0029_WYG_097-10b"/>
　總干則乞言憲行之養著而孝弟之化行矣有司告<lb/>
　以樂闋王乃命公侯伯子男及羣吏曰反養老幼於<lb/>
　東序而終之以仁此所謂一舉事而衆皆知其德之<lb/>
　備也禮言凡養老有虞氏以燕禮而服深衣夏后氏<lb/>
　以饗禮而服燕衣商人以食禮而服縞衣周人脩而<lb/>
　兼用之而服𤣥衣葢虞氏以燕則以恩勝禮夏后氏<lb/>
　以饗則以禮勝恩商人以食則趣恩禮之中而周則<lb/>
　文備故修而兼用之周官外饔言饗耆老此周人以<lb/>
<pb n="KR3k0029_WYG_097-11a"/>
　饗禮養老也行葦言飲射而繼之以祈黄耇此周人<lb/>
　以燕禮養老也祭義曰食三老五更於太學此周人<lb/>
　以食禮養老也<lb/>
　漢明帝養老之禮天子親袒割牲執醬執酳祝哽在<lb/>
　前祝噎在後其禮似矣然所養特三老五更二人而<lb/>
　已羣老不與焉非古禮之意也<lb/>
　三老五更皆三代所尊也<lb/>
　　三者道成於三謂天地人也老者舊也夀也詩云<lb/>
<pb n="KR3k0029_WYG_097-11b"/>
　　方叔元老書稱無遺耆老黄耇之言則罔所僣<lb/>
　　五者訓於五品更者更也五戌長子更相代言<lb/>
　　其能以善道改更已也故三老五更皆取有道<lb/>
　　夫妻男女完具者為之鄭𤣥曰老更互言之耳<lb/>
　　皆老人更知三徳五事者也蔡邕曰更當為叟<lb/>
　　字之誤也<lb/>
　　天子父事三老兄事五更親袒割牲執醬而饋執<lb/>
　　爵而酳三公設几九卿正履祝哽在前祝噎在後<lb/>
<pb n="KR3k0029_WYG_097-12a"/>
　　使者安車輭輪送迎至家天子獨拜於屏其明日<lb/>
　　三老詣闕謝以其禮遇太尊故也<lb/>
　　後漢明帝以李躬為三老桓榮為五更<lb/>
　　　桓榮皆以二千石祿養終其身<lb/>
　　安帝以魯丕李充為三老<lb/>
　　靈帝又以袁逢為三老賜以玉杖<lb/>
　　　玉杖長九尺端以鳩為飾鳩者不咽之鳥欲老<lb/>
　　　人之不咽也<lb/>
<pb n="KR3k0029_WYG_097-12b"/>
　　魏高貴鄉公即位幸太學命王祥為三老祥字休<lb/>
　　徵鄭小同為五更祥南面几杖以師道自居天子<lb/>
　　北面乞言祥陳明王聖帝君臣政化之要以訓之<lb/>
　　聞者莫不砥礪<lb/>
　　後魏孝文養老於明堂以尉元為三老<hi>元字荀仁</hi>游明<lb/>
　　根為五更<hi>明根字逺志</hi>帝再拜三老肅拜<lb/>
　　　鄭衆云但俯下手今時揖拜是也<lb/>
　　給三老上公之祿五更九卿之祿<lb/>
<pb n="KR3k0029_WYG_097-13a"/>
　　後周武帝保定三年詔以太傅燕國公于謹為三<lb/>
　　老賜延年杖帝幸太學以食之三老入門皇帝迎<lb/>
　　拜門屏之間三老答拜有司設三老席於中楹南<lb/>
　　向太師晉國公䕶升階設几於席三老升席南面<lb/>
　　憑几而坐大司寇楚國公寧升階正舄皇帝升立<lb/>
　　於斧扆之前西面有司進饌皇帝跪設醬豆親自<lb/>
　　袒割三老食訖皇帝又親跪授爵以酳有司撤訖<lb/>
　　皇帝北面立訪道三老乃起立於席後皇帝曰猥<lb/>
<pb n="KR3k0029_WYG_097-13b"/>
　　當天下重任自惟不才不知政治之要公其誨之<lb/>
　　三老答曰木從繩則正后從諫則聖自古明王聖<lb/>
　　主皆虚心納諫以知得失天下乃安惟陛下念之<lb/>
　　云云三老言畢皇帝再拜受之三老答拜禮成而<lb/>
　　出唐制仲秋吉辰親養三老五更於太學<hi>通典</hi>
其簡不帥教出征受成以訊馘告也<lb/>
　王制曰天子出征受成於學出征執有罪反釋奠於<lb/>
　學以訊馘告將出學小胥大胥小樂正簡不帥教者<lb/>
<pb n="KR3k0029_WYG_097-14a"/>
　以告於大樂正大樂正以告於王王命三公九卿大<lb/>
　夫元士皆入學不變王親視學然則養老有常時<lb/>
　　謂仲春季春仲秋<hi>事見前</hi>
　而簡不帥敎者受成獻馘則無常時雖無常時其入<lb/>
　學也亦必養老焉<hi>禮書</hi>○古者諸侯視學之禮葢有同<lb/>
　於天子泮水所言是也<lb/>
釋奠<lb/>
　周制王制出征執有罪反釋奠於學以訊馘告<lb/>
<pb n="KR3k0029_WYG_097-14b"/>
　　釋菜奠幣禮先師也<lb/>
　禮記月令仲春曰是月也命樂正習舞<hi>為將釋奠</hi>上丁釋<lb/>
　奠於國學<lb/>
　　釋謂置也謂置牲幣之奠於文宣王<lb/>
　天子及公卿諸矦大夫親往視之<hi>覲其禮也</hi>命有司上戊<lb/>
　釋奠於太公廟<hi>亦用牲幣之奠</hi>○又月令仲秋曰是月也命<lb/>
　樂正習吹○春夏尚舞秋冬尚吹習之為將釋奠○<lb/>
　上丁釋奠於國子天子乃率公卿諸侯大夫親往視<lb/>
<pb n="KR3k0029_WYG_097-15a"/>
　之<hi>禮儀同仲春</hi>是月也命有司上戊釋奠於太公廟<hi>禮儀同仲</hi>
　<hi>春</hi>
　文王世子凡學眷官釋奠於先師秋冬亦如之<lb/>
　　不言夏夏從春可知也釋奠者設薦饌酌奠而已<lb/>
　　無迎尸以下之事<lb/>
　凡始立學者必釋奠於先聖先師及行事必以幣凡<lb/>
　釋奠者必有合也有國故則否<lb/>
　　合者當與鄰國合也<lb/>
<pb n="KR3k0029_WYG_097-15b"/>
　凡大合樂必遂養老<lb/>
　　大合樂為春入學舍菜合舞秋頒學合聲於是時<lb/>
　　也天子則視學焉遂養老者謂用其明日也<lb/>
　始立學者旣釁器用幣然後釋菜<hi>菜芹藻之屬</hi>不舞不授器<lb/>
　　釋菜禮經也釋奠則舞舞則授器司馬之器司兵<lb/>
　　司戈司盾祭祀授舞者兵也<lb/>
　乃退儐於東序一獻無介語可也<lb/>
　　釋菜於虞庠則儐賓於東序<lb/>
<pb n="KR3k0029_WYG_097-16a"/>
　天子視學大昕鼔徵乃命有司行事興秩節祭先師<lb/>
　先聖焉有司卒事反命始之養也適東序釋奠於先<lb/>
　老<lb/>
　周禮凡有道有德者使教焉死則以為樂祖祭於瞽<lb/>
　宗大祝大㑹同造於廟宜於社過大山川則用事焉<lb/>
　反行舍奠<lb/>
　　曽子問曰凡告必用制幣反亦如之<lb/>
　甸祝舍奠於祖廟禰亦如之<lb/>
<pb n="KR3k0029_WYG_097-16b"/>
　　賈公彥曰非時而祭即曰奠以其不立尸奠之言<lb/>
　　停停饌具而已<lb/>
　儀禮賓朝服釋幣於禰又釋幣於行遂受命上介釋<lb/>
　幣亦如之釋幣於門乃至於禰筵几於室薦脯醢觴<lb/>
　酒陳<lb/>
　　主人酌進奠一獻言陳者將復有次也先薦後酌<lb/>
　　祭禮也行釋幣反釋奠略出謹入也<lb/>
　席於阼薦脯醢三獻<hi>並儀禮</hi>
<pb n="KR3k0029_WYG_097-17a"/>
　周武王入殷未及下車而封先代之後葢追思其德<lb/>
　也孔子以大聖而終於陪臣未有封爵<hi>見晉志</hi>
　漢元帝孔霸以帝師賜爵號褒成君奉孔子後<lb/>
　後漢明帝永平二年三月帝始率羣臣射養三老五<lb/>
　更於辟雍行大射之禮郡國縣道行鄉飲酒於學校<lb/>
　皆祠先聖先師周公孔子<hi>漢志</hi>
　魏文帝黄初二年正月詔以議郎孔羨為宗聖侯邑<lb/>
　百户奉孔子祀令魯郡脩舊廟置百戸吏卒以守衛之<lb/>
<pb n="KR3k0029_WYG_097-17b"/>
　魏齊王正始三年二月五年正月七年十二月並使<lb/>
　太常釋奠以太牢祠孔子於辟雍以顏囘配<hi>晉志</hi>
　晉范堅書問馮懷曰漢氏以來釋奠先師唯仲尼不<lb/>
　及公旦何也馮答曰若如來談亦當憲章堯舜文武<lb/>
　豈惟周旦乎○摯虞釋奠頌曰如彼泉流不盈不運<lb/>
　講業旣終禮師釋奠升觴折爼上下惟善邕邕其來<lb/>
　肅肅其見<lb/>
　晉武帝太始三年十一月改宗聖侯孔震為奉聖亭<lb/>
<pb n="KR3k0029_WYG_097-18a"/>
　侯又詔太學及魯國四時備三牲以祀孔子<hi>晉志</hi>
　武帝太始七年<lb/>
　惠帝元康三年二釋奠皆於太學○太始六年元康五<lb/>
　年二行鄉事皆於辟雍<lb/>
　惠帝之為太子及愍懷太子講經竟並親釋奠於太<lb/>
　學<hi>通典</hi>
　東晉元帝大興二年皇太子並親釋奠以太牢祠孔<lb/>
　子以顏回配<hi>晉志</hi>
<pb n="KR3k0029_WYG_097-18b"/>
　明帝太寧三年詔給奉聖亭侯孔亭四時祠孔子祭<lb/>
　宜如太始故事<lb/>
　成帝咸康元年○穆帝升平元年三月<lb/>
　孝武寧康三年七月並釋奠如故事穆帝孝武並權<lb/>
　以中堂為太學<hi>並晉志</hi>
　宋文帝元嘉二十二年太子釋奠採晉故事祭畢親<lb/>
　臨學宴㑹太子以上悉在<lb/>
　南齊武帝永明三年有司奏宋元嘉舊事學生到先<lb/>
<pb n="KR3k0029_WYG_097-19a"/>
　釋奠先聖先師禮又有釋菜未詳今當行何禮用何<lb/>
　樂及禮器時從喻希議用元嘉故事設軒懸之樂六<lb/>
　佾之舞牲牢器用悉依上公<lb/>
　梁武帝天監八年皇太子釋奠周捨議旣惟大禮請<lb/>
　依東宫元會太子著絳紗襮<hi>音博衣領也</hi>樂用軒懸合升<lb/>
　殿坐者皆服朱衣帝從之○又有司以為禮云凡為<lb/>
　人子者升降不由阼階吏部郎徐勉議鄭𤣥云由命<lb/>
　士以上父子異宫宫室旣異無不由阼階之禮請釋<lb/>
<pb n="KR3k0029_WYG_097-19b"/>
　奠及宴㑹太子升堂並宜由東階若轝駕幸學自然<lb/>
　中階其㑹賓客依舊西階○大同七年皇太子表其<lb/>
　子寧國臨城公入學時議者以與太子有齒胄之議<lb/>
　疑之僕射臣纉等以為參㸃回路並事宣父鄒魯稱<lb/>
　盛洙泗無譏師道旣光得以資敬無虧亞二制可<hi>並通</hi>
　<hi>典</hi>
　後魏明帝正光二年三月庚午幸國子學祠孔子以<lb/>
　顏回配<hi>南史</hi>
<pb n="KR3k0029_WYG_097-20a"/>
　北齊將講於天子講畢以一太牢釋奠孔宣父配以<lb/>
　顔回列軒懸樂六佾舞皇太子每通一經及新立學<lb/>
　必釋奠禮先聖先師每嵗春秋二仲常行其禮每月<lb/>
　朔制祭酒領博士以下及國子諸學生以上太學四<lb/>
　門博士升堂助教以下太學諸生階下拜孔聖揖顔<lb/>
　回日出行事其郡學則於坊内立孔顏廟博士以下<lb/>
　亦每月朝<lb/>
　隋制國子寺每嵗四仲月上丁釋奠於先聖先師年<lb/>
<pb n="KR3k0029_WYG_097-20b"/>
　别一行鄉飲酒禮<lb/>
　唐志仲春仲秋釋奠於文宣王武成王皆以上丁國<lb/>
　學以祭酒司業博士為一獻<lb/>
　　唐六典曰仲春上丁釋奠於孔宣父以顔回配焉<lb/>
　　其七十二弟子及先儒並從祀仲秋之月亦如之<lb/>
　　仲春上戊釋奠於齊太公以留侯張良配焉仲秋<lb/>
　　之月亦如之凡州縣皆置孔宣父廟以顔回配仲<lb/>
　　春上丁州縣官行釋奠之禮仲秋上丁亦如之<hi>並通</hi>
<pb n="KR3k0029_WYG_097-21a"/>
　　<hi>典</hi>
　唐高祖武德二年始詔國子學立周公孔子廟○武<lb/>
　德七年高祖釋奠焉以周公為先聖孔子配武德九<lb/>
　年封孔子之後為褒聖侯<hi>並唐志</hi>
　太宗貞觀三年左僕射房𤣥齡博士朱子奢建言周<lb/>
　公仲尼皆聖人然釋奠於學以夫子也大業以前皆<lb/>
　孔子為先聖顔回為先師乃罷周公升孔子為先聖<lb/>
　以顏回配○貞觀四年諸州縣學皆作孔子廟○貞<lb/>
<pb n="KR3k0029_WYG_097-21b"/>
　觀十一年詔尊孔子為宣父作廟於兖州給户二十<lb/>
　以奉之<hi>並唐志</hi>○貞觀十四年太宗親釋奠於國子學<lb/>
　詔祭酒孔頴達講孝經○貞觀二十年二月詔皇太<lb/>
　子於國學釋奠於先聖先師皇太子為初獻國子祭<lb/>
　酒張復𦙍為亞獻光州刺史攝司業趙𢎞智為終獻<lb/>
　旣而就講𢎞智演孝經忠臣孝子之義右庶子許敬<lb/>
　宗上四言詩以美其事○貞觀二十一年中書侍郎<lb/>
　許敬宗奏秦漢釋奠無文可檢至於魏氏則使太常<lb/>
<pb n="KR3k0029_WYG_097-22a"/>
　行事自晉宋以降學官主祭<hi>並唐㑹要</hi>
　高宗永徽中復以周公為先聖孔子為先師顔回左<lb/>
　丘明以降皆從祀○顯慶二年太尉長孫無忌等言<lb/>
　禮釋奠於其先師若禮有高堂生樂有制氏詩有毛<lb/>
　公書有伏生又禮始立學釋奠於先聖鄭氏註若周<lb/>
　公孔子也故貞觀以孔子為先聖衆儒為先師且周<lb/>
　公作禮樂當同王者之祀乃以周公配武王而孔子<lb/>
　為先聖總章元年二月二十九日皇太子𢎞釋奠於<lb/>
<pb n="KR3k0029_WYG_097-22b"/>
　學贈顏回為太子少師曽參少保○咸亨元年詔州<lb/>
　縣皆營孔子廟<hi>並唐志</hi>○永隆二年二月皇太子親行<lb/>
　釋奠之禮○開耀元年二月十九日皇太子釋奠於<lb/>
　國學<hi>並唐㑹要</hi>
　武后天授元年封周公為褒德王孔子為隆道公<lb/>
　中宗神龍元年以鄒魯百户為隆道公采邑以奉嵗<lb/>
　祀子孫世襲褒聖侯<hi>並唐志</hi>○寶龍二年七月皇太子<lb/>
　親釋奠於國學<hi>㑹要</hi>
<pb n="KR3k0029_WYG_097-23a"/>
　睿宗太極元年以兖州隆道公近祠户三十供灑掃<lb/>
　加贈顔回太子太師曽參太子太保皆配享<hi>唐志</hi>○太<lb/>
　極元年二月二十八日皇太子親釋奠開講筵國子<lb/>
　司業褚無量執經<hi>唐㑹要</hi>
　𤣥宗開元七年先聖廟十哲皆坐圖七十子及二十<lb/>
　二賢於壁從李元瓘請也<lb/>
　　二十二賢左丘明卜子夏公羊高榖梁赤伏勝高<lb/>
　　堂生戴聖毛萇孔安國劉向鄭衆賈逵杜子春馬<lb/>
<pb n="KR3k0029_WYG_097-23b"/>
　　融盧植鄭康成服虔何休王肅王弼杜預范甯也<lb/>
　　貞觀中詔配享尼父廟<hi>唐志</hi>
　開元七年十一月以貢舉人將謁先師質問疑義敕<lb/>
　曰皇太子及諸子雖年未志學而道在尊師宜行齒<lb/>
　胄禮○開元七年皇太子入國學行齒胄禮謁先聖<lb/>
　皇太子初獻其亞獻終獻並以胄子充常侍褚無量開<lb/>
　講孝經及禮記文王世子篇○開元十一年九月十<lb/>
　一日敕春秋二時釋奠諸州依舊用牲牢屬縣酒脯<lb/>
<pb n="KR3k0029_WYG_097-24a"/>
　而已○開元十九年正月三十日敕春秋二時釋奠<lb/>
　天下諸州縣並停牲牢唯用酒脯自今以後永為常<lb/>
　式<hi>並唐㑹要</hi>○開元二十七年詔夫子旣稱先聖可諡曰<lb/>
　文宣王遣三公持節冊命以其嗣為文宣公任州長<lb/>
　史代代勿絶先時孔廟以周公坐南面而夫子坐西<lb/>
　牖下貞觀中廢周公祭而夫子位未改至是二京國<lb/>
　子監天下州縣夫子始皆南面以顏回配於是二京<lb/>
　之祭牲太牢樂宮懸舞六佾矣一縣之牲以少牢而<lb/>
<pb n="KR3k0029_WYG_097-24b"/>
　無樂<hi>唐志</hi>○開元二十八年二月五日敕文宣王廟春<lb/>
　秋釋奠宜令三公行禮著之常式二十日國子祭酒<lb/>
　劉瑗奏准故事釋奠之日羣官道俗皆合赴監觀禮<lb/>
　請依故事著之常式制可之其儀具開元禮<hi>通典</hi>
　德宗建中元年二月國子司業歸崇敬奏上丁釋奠<lb/>
　其日舊例合集朝官講論五經文義自天厯五年以<lb/>
　前常行不絶其年八月已後權停講論今旣日逼恐<lb/>
　須復舊依奏○貞元二年二月釋奠自宰臣已下畢<lb/>
<pb n="KR3k0029_WYG_097-25a"/>
　集於國學學官升講座陳五經大義及先聖之道○<lb/>
　貞元九年九月太常奏以十一月貢舉人謁先師合<lb/>
　與親享太廟日同准六典上丁釋奠若與太祠同日<lb/>
　即用仲丁其謁先師請别擇日從之○貞元十五年<lb/>
　四月歸崇敬為膳部郎中奏時議每年春秋二時釋<lb/>
　奠祝版御署訖北面而揖臣以為其禮太重按大戴<lb/>
　禮師尚父授周武王丹書武王東面受之請參酌輕<lb/>
　重庶得其宜<hi>並唐㑹要</hi>
<pb n="KR3k0029_WYG_097-25b"/>
　憲宗元和九年禮部奏貢舉人謁先師自是不復行<lb/>
　矣<hi>唐志</hi>
　宋朝太祖増修學舍親撰先聖及亞聖贊其十哲分<lb/>
　命宰臣兩制已下撰贊○建隆二年十一月禮部貢<lb/>
　院移牒禮院云竊以千載昌朝聿興文教四方貢士<lb/>
　皆集皇都祗謁先師素聞舊典爰及近代又廢其儀<lb/>
　太學之盛禮未陳四國之羣儒安仰請檢詳儀制禮<lb/>
　院准禮閤新儀云舊儀無貢舉人謁先師之文開元<lb/>
<pb n="KR3k0029_WYG_097-26a"/>
　二十六年詔諸路貢舉人見訖就國子監謁先師官<lb/>
　為開講質問疑議所司設食自後遂為常禮貢院遂<lb/>
　議復行謁先師之祭自後每歲十一月必行此祭而<lb/>
　貢舉人集焉無舉人即不祭<lb/>
　真宗幸西京謁先聖○咸平二年帝幸國子監謁先<lb/>
　師<hi>並㑹要</hi>
　仁宗景祐元年詔釋奠用登歌之樂<hi>㑹要</hi>
　神宗元豐三年二月辛卯京兆府學教授蔣夔言春<lb/>
<pb n="KR3k0029_WYG_097-26b"/>
　秋釋奠以孔子為先聖顏回為先師先聖之樽在西<lb/>
　先師之樽在東肆祭器實牲體盥手濯爵奠幣讀祝<lb/>
　拜讀登降進退之節與孔子無少異而九人之像坐<lb/>
　於兩旁樽酒豆肉不及且孔子師也顔子雖大賢與<lb/>
　九人者徒也乞下臣議於禮官薦享祝獻顔子降於<lb/>
　孔子九人降於顔子以正開元之失禮詔禮院詳定<lb/>
　禮官言唐顯慶二年長孫無忌議案永徽之令改周<lb/>
　公為先聖孔子為先師漢魏以來取舍各異顏回夫<lb/>
<pb n="KR3k0029_WYG_097-27a"/>
　子互作先師宣父周公迭為先聖今看詳孔子顔子<lb/>
　稱號歴代各有據依難輒更改并配享正享禮意及儀物祝<lb/>
　獻亦難降殺所乞進九人亦在祀典葢州縣舊釋奠<lb/>
　儀未有十哲從祀之文檢熙寧祀儀十哲皆為從祀<lb/>
　各設籩二豆二俎簋簠爵各一命官分獻一奠而止<lb/>
　乞自今三京及諸州文宣王廟十哲像春秋釋奠並<lb/>
　準熙寧祀儀從之<hi>長編</hi>
　哲宗元祐六年十月庚午朝獻景靈宫退幸國子監<lb/>
<pb n="KR3k0029_WYG_097-27b"/>
　詣至聖文宣王殿行釋奠禮一獻再拜幸太學御敦<lb/>
　化堂召宰臣執政官親王從臣賜坐禮部太常寺本<lb/>
　監官承務郎以下三學生坐於東西廡侍講吳安詩<lb/>
　執經國子祭酒豐稷講尚書無逸終篇復命宰臣以<lb/>
　下二三學生坐賜茶國子監進書籍七十二部軸上<lb/>
　命留論語孟子各一部遂幸昭烈武成王廟酌獻肅<lb/>
　揖禮畢還内是日賜豐稷三品服本監官學官等賜<lb/>
　帛有差先是范百禄轉對請視學故有是舉<hi>長編</hi>
<pb n="KR3k0029_WYG_097-28a"/>
　徽宗崇寧三年六月癸夘詔荆國公王安石配享孔<lb/>
　子廟庭<hi>長編</hi>○崇寧四年三月丁未禮部言常州進士<lb/>
　孫天興言伏覩諸路州縣學校春秋上丁釋奠自先<lb/>
　聖文宣王至於十哲其餘古今宗公巨儒係享祀者計八<lb/>
　十餘員並未預祭欲乞應諸學校每遇釋奠日就先<lb/>
　聖殿西廊隨例祭祀從之<hi>長編</hi>○崇寧四年五月巳亥<lb/>
　臣僚言國學至州縣學春秋釋奠皆習儀於先聖殿<lb/>
　庭本欲致恭盡禮而反近於凟望自今習儀前期就<lb/>
<pb n="KR3k0029_WYG_097-28b"/>
　學之講堂從之<hi>長編</hi>○崇寧四年七月丁未禮部太常<lb/>
　寺言邢州教授曽弼言孔子廟春秋釋奠自宣聖以<lb/>
　至十哲禮物略具其他兩廡從祀薦獻蔑如也乞放<lb/>
　太學制度頒其法於天下前一日守倅縣令率教官<lb/>
　分獻官詣學齋宿躬親㸃檢今乞依曽弼所言並與<lb/>
　國子監共修成外州軍釋奠儀注乞鏤板倣下從之<lb/>
　如祭器不足以他物充代<hi>長編</hi>○大觀四年九月丁丑<lb/>
　禮部奏從祀文宣王公夏首等封爵詔公夏首封鉅<lb/>
<pb n="KR3k0029_WYG_097-29a"/>
　平侯等一十人並封○政和二年四月庚寅國子監<lb/>
　言十哲從祀贊文有犯先聖名者合改撰從之<hi>長編</hi>○<lb/>
　政和四年四月戊辰詔諸路州軍學生習雅樂已精<lb/>
　熟處春秋釋奠並許用從成都府路轉運副使周燾<lb/>
　奏請也<hi>長編</hi>○政和六年四月丙子新知遂寧府徐見<lb/>
　可奏乞春秋釋奠於學諸生並依郊廟禮例給士服<lb/>
　詔送制局<hi>詔㫖</hi>
　高宗紹興十四年三月己巳上幸太學祗謁先聖先<lb/>
<pb n="KR3k0029_WYG_097-29b"/>
　師止輦於大成殿門外趨登降執爵灌獻注視貌像<lb/>
　翼翼欲慕復覽<lb/>
　太祖真宗徽宗所製贊文又命有司悉取從祀諸賢<lb/>
　併録以進遂升堂頒手詔示樂育詳定之意賜諸生<lb/>
　坐命國子司業高閎講易泰卦學官内外舍生推恩<lb/>
　有差復幸養正持志二齋諸生肄業之所徘徊久之<lb/>
　即除閎禮部侍郎言者以為盛事請宣付史館從之<lb/>
　於是上親製文宣王贊曰大哉宣聖斯文在兹帝王<lb/>
<pb n="KR3k0029_WYG_097-30a"/>
　之式古今之師志則春秋道由忠恕賢於堯舜日月<lb/>
　其譽維時載雍戢此武功肅昭盛儀海宇聿崇閎奏<lb/>
　曰陛下頒示御製宣聖贊文形容至德無愧於古上<lb/>
　曰唐明皇作贊文乃斥先聖先師之名非尊儒重道<lb/>
　之意閎曰此尤見聖學高於前代帝王之上旣又御<lb/>
　製七十二子贊其序略曰朕兹幸太學延見諸生因<lb/>
　作文宣王贊幾政餘閒歴取顔回而下七十二人亦<lb/>
　為製贊僉刊石置於太學<hi>中興紀事</hi>
<pb n="KR3k0029_WYG_097-30b"/>
　　奠者陳而奠之也鄭氏曰釋奠者設薦饌酌奠而<lb/>
　　已無迎尸以下事考之儀禮禮賓歸至于禰薦脯<lb/>
　　醢觴酒陳陳者所以奠之也則釋奠設薦饌酌奠<lb/>
　　而已可知也特牲饋食奠之於尸未至之前則釋<lb/>
　　奠無迎尸可知也古者釋奠或施於山川或施於<lb/>
　　廟社或施於學周官太祝大㑹同造於廟宜於社<lb/>
　　過大山川則用事焉反行舍奠甸祝舍奠於祖廟<lb/>
　　禰亦如之此施於山川廟社者也大司樂凡有道<lb/>
<pb n="KR3k0029_WYG_097-31a"/>
　　者有德者使教焉死則以為樂祖祭於瞽宗文王<lb/>
　　世子凡學春官釋奠於先師秋冬亦如之凡始立<lb/>
　　學者必釋奠於先聖先師及行事必以幣凡釋奠<lb/>
　　者必有合也天子視學大昕鼔徵乃命有司行事<lb/>
　　興秩節祭先師先聖焉有司卒事反命適東序釋<lb/>
　　奠於先老王制出征執有罪反釋奠於學以訊馘<lb/>
　　告此施於學者也山川廟社之祭不止於釋奠學<lb/>
　　之祭釋奠而已賈公彥曰非時而祭曰奠此為山<lb/>
<pb n="KR3k0029_WYG_097-31b"/>
　　川廟社而言之也學之釋奠則有常時者有非時<lb/>
　　者文王世子凡學春官釋奠於先聖先師秋冬亦<lb/>
　　如之鄭氏曰不言夏夏從春可知此常時之釋奠<lb/>
　　也凡始立學天子視學出征執有罪反以訊馘告<lb/>
　　必釋奠焉此非時之釋奠也釋奠之禮有牲幣有<lb/>
　　合樂有獻酬太祝造於廟宜於社過大山川則用<lb/>
　　事反則釋奠此告祭也曽子問曰凡告必用牲幣<lb/>
　　文王世子凡始立學釋奠行事必以幣此釋奠有<lb/>
<pb n="KR3k0029_WYG_097-32a"/>
　　牲幣之證也文王世子凡釋奠者必有合也此釋<lb/>
　　奠有合樂之證也聘禮觴酒陳席於阼薦脯醢三<lb/>
　　獻一人舉爵獻從者行酬乃出此釋奠有獻酬之<lb/>
　　證也然山川廟社之釋奠皆有牲幣學之釋奠非<lb/>
　　始立學則不必有幣也學之釋奠有合樂則山川<lb/>
　　廟社不必有合也聘賓釋菜有三獻則天子諸侯<lb/>
　　之於山川廟社不止三獻也凡始立學與天子視<lb/>
　　學釋奠於先聖先師四時則釋奠先師而已文王<lb/>
<pb n="KR3k0029_WYG_097-32b"/>
　　世子謂春釋奠於先師鄭氏釋王制亦謂釋奠禮<lb/>
　　先師其説是也然鄭氏以王制之釋奠為釋菜奠<lb/>
　　幣以文王世子之釋奠者必有合為與鄰國合孔<lb/>
　　頴達以學記之釋菜為釋奠其説誤也<hi>並禮</hi>
釋菜<lb/>
　周禮大胥春入學舍菜合舞<lb/>
　　鄭司農云古者士見於君以雉為摯見於師以菜<lb/>
　　為摯菜直為蔬食菜羮之菜鄭康成云舍即釋也<lb/>
<pb n="KR3k0029_WYG_097-33a"/>
　　始入學必舍菜禮先師也菜蘋藻之屬<lb/>
　占夢季冬乃舍萌於四方以贈惡夢<lb/>
　　舎萌猶釋菜也<lb/>
　儀禮上婚禮若舅姑旣沒則婦入三月乃奠菜<lb/>
　　以篚祭菜葢用席於廟奧東面右几席於北方南<lb/>
　　面祝盥婦盥於門外歸執笲菜祝帥婦以入祝告<lb/>
　　稱婦之姓曰某氏來婦敢奠嘉菜於皇舅某子婦<lb/>
　　拜扱地坐奠菜於几東席上還又拜如初婦降堂<lb/>
<pb n="KR3k0029_WYG_097-33b"/>
　　取笲菜入祝曰某氏來婦敢告於皇姑某氏奠菜<lb/>
　　於席如初禮婦出祝闔牖户詩采蘩曰于以采繁于<lb/>
　　沼于沚于以用之公侯之事于以采蘩南澗之中<lb/>
　　于以用之公侯之宫采蘋曰于以采蘋南澗之濱于<lb/>
　　以采藻于彼行潦于以盛之維筐及筥于以湘之<lb/>
　　維錡及釜于以奠之宗室牖下左傳茍有明信澗<lb/>
　　溪沼沚之毛蘋蘩薀藻之菜筐筥錡釜之器潢汙<lb/>
　　行潦之水可薦於鬼神可羞於王公禮記月令仲<lb/>
<pb n="KR3k0029_WYG_097-34a"/>
　　春上丁命樂正習舞釋菜文王世子始立學者旣<lb/>
　　釁器用幣然後釋菜不舞不授器乃退儐於東序<lb/>
　　一獻無介語可也學記皮弁祭菜示敬道也喪大<lb/>
　　記大夫士既殯而君往焉巫止於門外祝代之先君<lb/>
　　釋菜於門内<lb/>
　　周禮大胥春入學舍菜合舞學記皮弁祭菜示敬<lb/>
　　道也月令仲春上丁命樂正習舞釋菜文王世子<lb/>
　　始立學者既釁器用幣然後釋菜不舞不授器乃<lb/>
<pb n="KR3k0029_WYG_097-34b"/>
　　退儐於東序一獻無介語可也然則釋菜之禮猶<lb/>
　　摯也婦見舅姑其摯也棗栗腶脩若沒而廟見則<lb/>
　　釋菜弟子見師其摯也束脩若禮於先師則釋菜<lb/>
　　大胥釋菜合舞而文王世子釋菜不舞不授器者<lb/>
　　以釋奠旣舞故也士喪禮君視斂釋菜入門喪大<lb/>
　　記大夫士旣殯而君往焉釋菜於門内占夢季冬<lb/>
　　乃舍萌於四方舍萌釋菜也則釋菜之禮豈特子<lb/>
　　弟之見先師婦之廟見而已哉婚禮奠菜席於廟<lb/>
<pb n="KR3k0029_WYG_097-35a"/>
　　奥東面右几席於北方南面祝盥掃盥於門外婦<lb/>
　　執笲菜祝帥婦以入祝告稱婦之姓曰某氏來婦<lb/>
　　敢奠嘉菜於皇舅某子婦拜扱地坐奠菜於几東<lb/>
　　席上逺又拜如初婦降堂取笲菜入祝曰某氏來<lb/>
　　婦敢告於皇姑某氏奠菜於席如初禮記曰笲緇<lb/>
　　被纁裏加於橋葢婦菜盛以笲笲飾以緇被纁裏<lb/>
　　加之於橋橋設於門外婦盥執笲以入坐奠於東<lb/>
　　几上然則弟子之見先師其儀葢此類歟鄭氏謂<lb/>
<pb n="KR3k0029_WYG_097-35b"/>
　　婚禮奠菜葢用堇入學釋菜蘋藻之屬始立學釋<lb/>
　　菜芹藻之屬葢以泮宫有芹藻子事父母有革變<lb/>
　　故有是說也菜之為摯則菜而已采蘋教成之祭<lb/>
　　毛氏謂牲用魚芼之用蘋則詩所謂湘之者芼之<lb/>
　　也與釋菜異矣<hi>禮書</hi>
　唐太宗貞觀二十一年二月丁丑皇太子釋菜於太<lb/>
　學<lb/>
　宋朝徽宗大觀元年十一月丁巳大司成强<hi>闕</hi>　等<lb/>
<pb n="KR3k0029_WYG_097-36a"/>
　言自今每嵗貢士第一人並乞於正月公試鎖院前<lb/>
　擇日引見及應貢士始入辟雍以元日釋菜於先聖<lb/>
　從之<hi>長編</hi>○政和六年閏正月丁酉詔高麗李生來歲<lb/>
　元日隨貢士釋菜從提舉江南西路學事鄭滋奉請<lb/>
　也<hi>長編</hi>
　<lb/>
　<lb/>
　<lb/>
<pb n="KR3k0029_WYG_097-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷二十</head> <lb/>
    <p>
<pb n="KR3k0029_WYG_086-1a"/>
欽定四庫全書<lb/>
　羣書考索後集卷二十<lb/>
　　　　　　　　　　　宋　章如愚　編<lb/>
　　官制門<lb/>
　　　武階類<lb/>
宋朝㳂唐舊制武選之稱自内客省使至閤門使使各<lb/>
有副為横行自皇城使至供備庫使為諸司正使自皇<lb/>
城副使供備庫副使為諸司副使自内殿承制至三班<lb/>
<pb n="KR3k0029_WYG_086-1b"/>
借使為使臣元豐肇正文階而武階猶未及改<lb/>
　元豐董正官制如武臣易将軍校尉之號竟獨依舊<lb/>
　不復更定<hi>麈史</hi>
政和初一切易以新名正使為大夫副使為郎横行十<lb/>
二階正副亦然是以有郎居大夫之上者其後以新名<lb/>
未足又增置宣正履正叶忠翊衛親衛大夫郎通為横<lb/>
行<lb/>
　政和六年御筆官爵以待勞能今興事造功能者軰<lb/>
<pb n="KR3k0029_WYG_086-2a"/>
　出而官名未及何以寵奨多士可増下項右武左武<lb/>
　拱衛親衛翊衛中衛中亮中侍恊忠履正宣正正侍<lb/>
　大夫通舊依此郎亦如之唯不置通侍<lb/>
紹興雜壓釐正其序郎皆在大夫之下<hi>聖朝職畧</hi>
太尉<hi>見使相門</hi>
　　横行十三階<lb/>
通侍大夫<hi>舊為内客省使</hi>政和新制宋朝内客省使未嘗除人<lb/>
自易武階詔不置通侍盖遵祖宗之意也<lb/>
<pb n="KR3k0029_WYG_086-2b"/>
正侍大夫<hi>舊為延福宮使</hi>政和新制<lb/>
宣政大夫政和初易武階未有宣政大夫續増置焉<lb/>
履正大夫政和續増置<lb/>
協忠大夫政和續増置<lb/>
忠侍大夫<hi>舊為景福殿使</hi>政和新制以景福殿使為之<lb/>
忠亮大夫<hi>舊為客省使</hi>政和新制<lb/>
中衛大夫<hi>舊為引進使</hi>政和新制<lb/>
翊衛大夫政和續添置<lb/>
<pb n="KR3k0029_WYG_086-3a"/>
親衛大夫政和續増置<lb/>
拱衛大夫<hi>舊為四方館使</hi>政和新増<lb/>
左武大夫<hi>舊為東上閤門使</hi>政和新制<lb/>
右武大夫<hi>舊為西上閤門使</hi>政和新制<lb/>
　　舊諸司使八階<lb/>
武功大夫<hi>舊為皇城使</hi>政和新制<lb/>
武徳大夫<hi>舊為宫苑左右騏驥内藏庫使</hi>政和新制<lb/>
武顯大夫<hi>舊為左藏庫東西作場使</hi>
<pb n="KR3k0029_WYG_086-3b"/>
武節大夫<hi>舊為荘宅六宅文思使</hi>政和新制<lb/>
武畧大夫<hi>舊為内園洛苑如京崇義使</hi>政和新制<lb/>
武經大夫<hi>舊為西京左藏庫使</hi>政和新制<lb/>
武義大夫<hi>舊為西京作坊使東西染院使禮賔使</hi>政和新制<lb/>
武翼大夫<hi>舊為供備庫使</hi>
　　舊横行副使<lb/>
　　　　　　正侍郎舊在右武大夫之下右武郎舊<lb/>
　　　　　　在武功大夫之上紹興始釐正焉<lb/>
<pb n="KR3k0029_WYG_086-4a"/>
　　　十二階<lb/>
正侍郎宣正郎履政郎協忠郎中侍郎政和續増置<lb/>
中亮郎<hi>舊為客省副使</hi>政和新制<lb/>
中衛郎<hi>舊引進副使</hi>政和新制<lb/>
翊衛郎親衛郎政和續増置<lb/>
拱衛郎政和新制以四方館使為拱衞大夫而四方舘<lb/>
舊無副使續置拱衛郎<lb/>
左武郎<hi>舊為東閤門使</hi>政和新制<lb/>
<pb n="KR3k0029_WYG_086-4b"/>
右武郎<hi>舊為西閤門使</hi>政和新制<lb/>
　　舊諸司副使八階<lb/>
武功郎<hi>舊為皇城副使</hi>政和新制<lb/>
武徳郎<hi>舊為宫苑使左右騏驥副使内藏庫副使</hi>政和新制<lb/>
武顯郎<hi>舊為左藏庫副使東作坊副使西作坊副使</hi>政和新制<lb/>
武節郎<hi>舊為荘宅副使六宅副使文思副使</hi>政和新制<lb/>
武畧郎<hi>舊為内園副使洛苑副使如京副使崇儀副使</hi>政和新制<lb/>
武經郎<hi>舊為西京西藏庫副使</hi>政和新制<lb/>
<pb n="KR3k0029_WYG_086-5a"/>
武義郎<hi>舊為西京作坊副使東西染院副使禮賔副使</hi>政和新制<lb/>
武翼郎<hi>舊為供備庫副使</hi>政和新制<lb/>
　　小使臣十二階<lb/>
訓武郎舊為内殿承制　　修武郎舊為内殿崇班<lb/>
從義郎舊為東頭供奉官　秉義郎舊為西頭供奉官<lb/>
忠訓郎舊為左侍禁　　　忠翊郎舊為右侍禁<lb/>
成忠郎舊為左班殿直　　保義郎舊為右班殿直<lb/>
承節郎舊為三班奉職　　承信郎舊為三班借職<lb/>
<pb n="KR3k0029_WYG_086-5b"/>
進武校尉舊為三班差使　進義校尉舊為三班差使<lb/>
政和新制<lb/>
　　　太史局<lb/>
太史令三代各有太史秦有太史令胡毋敬秦漢以来<lb/>
太史之任兼成周太史馮相保章三職<hi>通典</hi>漢司馬談父<lb/>
子相繼為太史令遷云文史星厯近乎卜祝至宣帝時<lb/>
修撰之職以他官領之<hi>此語見通典中書令史官門</hi>於是太史之官<lb/>
唯知占候而已<hi>已上合史通通典六典之詞</hi>
<pb n="KR3k0029_WYG_086-6a"/>
　又史通曰自古太史之職雖有著述為宗而兼掌厯<lb/>
　象日月隂陽氣数司馬遷既沒後之續史記者禇先<lb/>
　生劉向馮商揚雄之徒並以别職来知史務於是太史<lb/>
　之署非復記言之司故張衡單颺王立髙堂隆等其<lb/>
　當官見稱唯知占候而已<lb/>
故後漢百官志曰太史令掌天時星厯而不及史掌晉<lb/>
太史令品第七江左以他官兼領<lb/>
　六典注云髙瑩以侍中陳卓以義興守吳道欣以殿<lb/>
<pb n="KR3k0029_WYG_086-6b"/>
　中侍御史兼領<lb/>
宋齊梁陳同隋祕書省太史曹置令二人煬帝改曹為<lb/>
監唐因之武徳改為太史局龍朔改祕書閣局光宅改<lb/>
渾天監又曰渾儀監長安復曰太史局景龍曰太史監<lb/>
景雲又為局<hi>六典</hi>掌察天文稽厯数凡日月星辰風雲氣<lb/>
色之異率其屬而占每季録祥𤯝送門下中書省紀于<lb/>
起居注嵗終上送史館嵗頒厯于天下<hi>唐百官志</hi>○宋朝因<lb/>
梁曰司天監或以他官兼判又有同判之名以朝官充<lb/>
<pb n="KR3k0029_WYG_086-7a"/>
　兩朝國史志云監及少監闕則置判監事二人以五<lb/>
　官正以上充與分紀同<lb/>
掌察天文祥異鐘鼓刻漏稽定厯数供諸壇祭祀神位<lb/>
版畫日<hi>兩朝志</hi>元豐官制行改為太史局有令有判局有<lb/>
同判局選五官正以上業優考深者二人為判及同判<lb/>
掌占天文及風雲氣候凡祥異之事自具所占以聞嵗<lb/>
一頒厯則造進御覧祭祀婚冠䘮葬則擇所用日政和<lb/>
因仍無所改其别局有天文院鍾鼓院測驗渾儀刻漏<lb/>
<pb n="KR3k0029_WYG_086-7b"/>
所印厯所皆主占驗厯法<hi>續㑹要</hi>
太史正國初司天監無正元豐官制行太史局置正太<lb/>
　史令總一局之事而正與丞為之貳<lb/>
五官正唐乾元三年置春官夏官中官秋官冬官正各<lb/>
　一人掌司四時各司其方之變異<hi>唐職官志</hi>宋朝設五官<lb/>
　正至道中詔五官正磨勘至殿中丞止以後只加檢<lb/>
　校官元豐無改所掌與唐同<lb/>
太史丞漢太史有丞一人秩二百石魏晉宋齊皆同<hi>六典</hi>
<pb n="KR3k0029_WYG_086-8a"/>
　<hi>注</hi>隋置二人煬帝减一人唐初不置乆視改渾儀監<lb/>
　始置丞二人長安省景龍復置<hi>六典</hi>宋初司天監有丞<lb/>
　元豐官制行置太史局丞<hi>續㑹要</hi>太史令總一局之事<lb/>
　而丞為之貳<lb/>
太史局直長宋初司天監無直長元豐改太史局有直<lb/>
　長自直長至今十年一遷<hi>續㑹要</hi>元祐官品直長從八<lb/>
　品<lb/>
靈臺郎後漢太史下别有靈䑓丞掌靈䑓<hi>云云</hi>掌候日<lb/>
<pb n="KR3k0029_WYG_086-8b"/>
　月星辰<hi>後漢百官志</hi>魏太史有靈䑓丞主候望郎隋有天<lb/>
　文博士唐初因之長安二年改為靈䑓郎乾元元年<lb/>
　改五官之名<hi>六典</hi>宋初司天監有靈䑓郎慶厯詔十年<lb/>
　遷元豐雖改太史局有靈䑓之名如故惟試中乃遷<lb/>
　<hi>㑹要</hi>
保章正周禮春官太史屬有保章氏秦漢以来無其職<lb/>
　後周春官府置太史其屬有保章上士中士即其任<lb/>
　也至隋置厯博士唐長安四年改厯博士為保章正<lb/>
<pb n="KR3k0029_WYG_086-9a"/>
　掌教厯生乾元元年加五官之名<hi>六典</hi>宋初司天監有<lb/>
　保章正慶厯五年詔保章十年一遷官元豐改太史<lb/>
　局而保章正如故掌厯法及測景分至表準五年一<lb/>
　遷官<hi>㑹要</hi>
挈壺正周制夏官有挈壺氏秋官有司寤氏春官雞人<lb/>
　氏凡三職咸掌其事自漢以後太史掌之唐長安四<lb/>
　年始置挈壺正掌知刻漏孔壺為漏浮箭為刻以考<lb/>
　中星昏明之候乾元元年加五官之名<hi>六典</hi>宋初司天<lb/>
<pb n="KR3k0029_WYG_086-9b"/>
　監有挈壺正元豐改太史局而挈壺正如故太史局<lb/>
　官有五年一遷者十年一遷者有試中而遷者惟挈<lb/>
　壺正無遷法<hi>㑹要</hi>
　　　醫官<lb/>
　和安成和成安成全大夫<hi>舊為軍器庫使</hi>保和大夫<hi>舊為西綾錦使</hi>
　保安大夫<hi>舊為𣙜易使</hi>翰林良毉<hi>舊為翰林毉官使</hi>和安成安成<lb/>
　和成全郎<hi>舊為軍器庫副使</hi>保和郎<hi>舊為西綾/錦副使</hi>保安郎<hi>舊為𣙜易</hi>
　<hi>副使</hi>翰林毉正<hi>舊為翰林毉官副使</hi>翰林毉官翰林毉效翰林毉<lb/>
<pb n="KR3k0029_WYG_086-10a"/>
　痊翰林毉愈翰林毉證翰林毉診翰林毉候翰林毉<lb/>
　學<lb/>
舊諸司使副有毉官使及副使盖自太毉丞直院轉毉<lb/>
官副使叙遷年格一同武官但為東班使額耳<lb/>
　謂自法酒庫以上至皇城使<lb/>
政和初既易武階而毉官之名亦遂焉凡十有四階立<lb/>
和安大夫視𣙜易使以上翰林良毉視毉官使其和安<lb/>
郎以下視東副使若毉官副使則以翰林毉正易之<lb/>
<pb n="KR3k0029_WYG_086-10b"/>
　官制舊典云此名皆大臣所撰無所稽據傳白登髙<lb/>
　能賦可以為大夫今乃以雜流為之可見當時大臣<lb/>
　之不學也<lb/>
舊額和安大夫至良毉二十員紹興二年五員和安郎<lb/>
至毉官元額三十員紹興二年四員毉効元額七員紹<lb/>
興二員毉痊元十今一員毉愈至祗候大方脉元額百<lb/>
五十員紹興十五員而已<hi>中興㑹要</hi>
　　　后妃<hi>内官命婦附</hi>
<pb n="KR3k0029_WYG_086-11a"/>
帝嚳有四妃以象后妃四星<lb/>
　其一明者為正妃餘三小者為次妃<lb/>
帝堯因焉舜<hi>不告而娶</hi>不立正妃但三妃而謂之夫人<lb/>
　離騷所歌湘夫人舜妃也<lb/>
夏后氏增以三三而九合十二人<lb/>
春秋說云天子娶十二女即夏制也<lb/>
殷人又増以三九二十七合三十九人<lb/>
周人法帝嚳立正妃又三九二十七為八十一人合百<lb/>
<pb n="KR3k0029_WYG_086-11b"/>
二十一人其位后也夫人也嬪也世婦也女御也五者<lb/>
相三以定尊卑焉<hi>以上鄭𤣥所云</hi>○故禮曰古者天子后立六<lb/>
宫三夫人九嬪二十七世婦八十一御妻以聴天下之<lb/>
内治<lb/>
　天子立六官三公九卿二十七大夫八十一元士以<lb/>
　聴天下之外治<hi>並通典</hi>
漢興因秦之稱號帝母稱皇太后帝祖母稱太皇太后<lb/>
正嫡稱皇后妾皆稱夫人又有羙人良人八子七子長<lb/>
<pb n="KR3k0029_WYG_086-12a"/>
使少使婕妤<hi>武帝加置婕妤</hi>娙娥<hi>武帝/加置</hi>容華充衣<hi>武帝/加置</hi>昭儀<hi>元帝</hi>
<hi>加置</hi>五官順常儛涓共和娛虚寳林良使夜者上家人子<lb/>
中家人子<hi>前漢外戚傳</hi>
後漢皇后紀論曰后正位宫闈同體天王三夫人坐論<lb/>
婦禮九嬪掌敎四徳世婦主知䘮祭賔客女御序于王<lb/>
之燕寢頒官分務各有典司女史彤管記功書過居有<lb/>
保阿之訓動有環佩之響所以能述宣隂化修成内則<lb/>
閨房肅雍險謁不行者也光武悉闕此號唯皇后如舊<lb/>
<pb n="KR3k0029_WYG_086-12b"/>
有貴人<hi>貴人金印紫綬</hi>○羙人宫采女皆無禄秩四時賞賜而<lb/>
已<lb/>
　漢法常因八月筭民遣中大夫與掖廷丞及相工於<lb/>
　洛陽鄉中閱視良家童女年十三以上二十以下姿<lb/>
　色端麗載還後宫擇視可否<hi>分紀</hi>
魏武帝因西漢置夫人昭儀婕妤容華美人文帝増置<lb/>
貴嬪一人<hi>並位次皇后</hi>淑媛修容順成良人明帝又増淑妃<lb/>
昭華修儀似夫人以下爵凡十二等○唐后妃傳唐自<lb/>
<pb n="KR3k0029_WYG_086-13a"/>
隋制皇后之下有貴妃淑妃徳妃賢妃並為夫人昭儀<lb/>
昭容昭媛脩儀修容修媛充儀充容充媛為九嬪婕妤<lb/>
九人美人九人才人九人寳林二十七人御女二十七<lb/>
人其餘六尚諸司分典乗輿服御元宗以后下復有四<lb/>
妃非是乃置惠麗華三妃以代三夫人又置六儀四美<lb/>
人七才人而尚宫尚儀尚服各二人參合前號大抵踵<lb/>
周官相損益云<hi>分紀</hi>宋朝㳂唐制置貴妃淑妃徳妃賢妃<lb/>
此古之所謂四妃佑皇后論婦禮於内者也秩視三公<lb/>
<pb n="KR3k0029_WYG_086-13b"/>
恩同宰相累朝多闕元豐纔有二員政和後冊妃至六<lb/>
七人次有九嬪秩視六卿次有婉容婕妤恩比侍從宫<lb/>
女有貴人才人美人郡君皆有閤分恩各有差而以時<lb/>
御于帝所若受帝祉生男則遷兩等生女則遷一等遇<lb/>
覃恩方㮣進一官故於叙遷甚艱祖宗惜名位雖於内<lb/>
寵未嘗用私恩<hi>官制舊典</hi>
　又云至和嘉祐間嬪御乆不得遷屢有干請上答以<lb/>
　無典故又上笑答汝不信試與降㫖政府遂執奏無<lb/>
<pb n="KR3k0029_WYG_086-14a"/>
　法或有只請御筆進官者上取彩牋戯書云某官某<lb/>
　氏特轉某官至給奉時各出御書請増禄有司不敢<lb/>
　遵用退復訴於上前上笑以遣之咸服仁宗之聖斷<lb/>
　其禁中執事六次者封郡國夫人其逮事兩朝若乳<lb/>
　保至尊則進封四加國號保聖焉<lb/>
眀道初以仁宗母順容李氏為宸妃宸妃之號惟此一<lb/>
見焉乾興末初仁宗即位尊淑妃楊氏為皇太妃元豐<lb/>
末哲宗即位尊徳妃朱氏為皇太妃太妃之號前後再<lb/>
<pb n="KR3k0029_WYG_086-14b"/>
見焉<hi>職畧</hi>
　　　外命婦<lb/>
三代之制諸侯之婦曰夫人大夫曰孺人士曰婦人庶<lb/>
人曰妻公侯有夫人有世婦有妻有妾邦君之妻君稱<lb/>
曰夫人夫人自稱於天子曰老婦自稱於諸侯曰寡小<lb/>
君自稱於其君曰小童邦人稱之曰君夫人自世婦以<lb/>
下自稱曰婢子<hi>婢之言卑也</hi>凡婦人無爵從夫爵坐以夫之<lb/>
齒至秦漢始有封君之號公主及邑司之制元壽七年<lb/>
<pb n="KR3k0029_WYG_086-15a"/>
始令列侯太夫人夫人無得擅徴捕唐外命婦制<lb/>
　皇后妃嬪及太子良娣以下為内命婦公主及王妃<lb/>
　以下為外命婦<lb/>
諸王母妻及妃文武官一品國公母妻為國夫人三品<lb/>
以上母妻為郡夫人四品母妻為郡君五品母妻為縣<lb/>
君散官同職若勲官四品有封母妻為鄉君其母邑號<lb/>
皆加太字視夫子之品<hi>通典</hi>　宋朝舊制外命婦有國夫<lb/>
人郡夫人郡君縣君之號初以為此特㳂五代之制且<lb/>
<pb n="KR3k0029_WYG_086-15b"/>
非婦道也乃别造新名以命之<lb/>
　政和二年盖古者妻随其夫之爵國家承襲五代或<lb/>
　有未革今命婦猶列郡縣以稱君盖非婦道又等級<lb/>
　既少輕重不倫可改依下項武臣准此事見詔㫖<lb/>
執政以上封夫人<lb/>
　太師太傅太保左丞相右丞相少師少傅少保正樞<lb/>
　宻使開府儀同三司封國夫人知樞宻院事參知政<lb/>
　事同知樞宻院事樞宻副使簽書樞宻院事特進太<lb/>
<pb n="KR3k0029_WYG_086-16a"/>
　尉太子太師太傅太保觀文殿大學士太子少師少<lb/>
　傅少保金紫銀青光禄大夫光禄大夫左右金吾衛<lb/>
　上将軍左右衛上将軍節度使封郡夫人<lb/>
尚書以上封淑人<lb/>
　御史大夫觀文殿大學士資政保和殿大學士六曹<lb/>
　尚書翰林學士承㫖翰林學士資政保和端明殿學<lb/>
　士龍圖天章寳文顯謨徽猷敷文閣學士<lb/>
侍郎以上封碩人<lb/>
<pb n="KR3k0029_WYG_086-16b"/>
　左右散騎常侍權六曹尚書御史中丞開封府尹六<lb/>
　曹侍郎樞宻直學士龍圖天章寳文顯謨徽猷敷文<lb/>
　閤直學士宣奉正奉正議通奉通議大夫左右驍衛<lb/>
　以下諸衛上将軍殿前都指揮使承宣使太中大夫<lb/>
　觀察使入内内侍省内侍省都知帶遥郡團練使以<lb/>
　上政和殿中監大司成<lb/>
太中大夫以上封令人<lb/>
　太子賔客詹事給事中中書舍人殿前副都指揮使<lb/>
<pb n="KR3k0029_WYG_086-17a"/>
　左右諫議大夫權六曹侍郎樞宻都承㫖保和殿待<lb/>
　制龍圖天章寳文顯謨徽猷敷文閣待制太常宗正<lb/>
　卿祕書監中大夫七寺卿中奉中散大夫防禦團練<lb/>
　使左右金吾以下諸衛大将軍入内内侍省内侍省<lb/>
　副都知押班帶遥郡團練使以上政和大司樂殿中<lb/>
　少監<lb/>
中散大夫以上封恭人<lb/>
　通侍大夫馬軍都指揮使副都指揮使歩軍都指揮<lb/>
<pb n="KR3k0029_WYG_086-17b"/>
　使副都指揮使國子祭酒太常宗正少卿祕書少監<lb/>
　正侍宣正履正叶忠忠侍中亮大夫太子左右庶子<lb/>
　中衛翊衛親衛拱衛左武右武大夫諸州刺史駙馬<lb/>
　都尉集英殿修撰七寺少卿朝議奉直大夫入内内<lb/>
　侍省内侍省都知武功至武翼大夫帶遥郡團練使<lb/>
　以上宣政使政和典樂<lb/>
朝奉大夫以上並封宜人<lb/>
　中書門下省檢正諸房公事尚書左右司郎中右文<lb/>
<pb n="KR3k0029_WYG_086-18a"/>
　殿修撰國子司業少府将作軍器監都水使者太子<lb/>
　少詹事左右諭徳入内内侍省内侍省副都知押班<lb/>
　樞宻承㫖樞宻副都承㫖起居郎起居舍人侍御史<lb/>
　尚書左右司員外郎樞宻院檢詳諸房文字祕閣修<lb/>
　撰開封少尹尚書六曹郎中開封府判官推官直龍<lb/>
　圖閣朝請朝散朝奉大夫管客省四方館閣門公事<lb/>
　武功至武翼大夫帶遥郡刺史武功至武翼大夫政<lb/>
　和辟雍司業知引進司公事<lb/>
<pb n="KR3k0029_WYG_086-18b"/>
朝奉郎以上封安人<lb/>
　直天章閤殿中侍御史左右司諫正言符寳郎内符<lb/>
　寳郎正侍宣正履正叶忠中侍中亮中衛翊衛親衛<lb/>
　拱衛左武右武郎樞宻副承㫖尚書六曹員外郎同<lb/>
　管客省四方館閣門公事樞宻院諸房副承㫖直寳<lb/>
　文閣開封府司録參軍事朝請朝散朝奉郎少府将<lb/>
　作軍器少監監察御史和安成和成安成全平和保<lb/>
　安大夫諸衛将軍著作郎武功至武翼郎政和簽書<lb/>
<pb n="KR3k0029_WYG_086-19a"/>
　引進司公事殿中丞<lb/>
通直郎以上封孺人<lb/>
　直顯謨徽猷敷文閤承議郎翰林良毉和安至保安<lb/>
　郎翰林毉官直祕閤左右郎将奉議郎太常宗正祕<lb/>
　書丞大理正太史局令判太毉局閤門舍人宣贊舍<lb/>
　人翰林毉效毉痊太子左右衛司禦清道監門率府<lb/>
　率七寺丞祕書郎著作佐郎國子監丞諸王宫大小<lb/>
　學教授國子博士大理司直評事敦武郎通直郎修<lb/>
<pb n="KR3k0029_WYG_086-19b"/>
　武郎政和直翰林毉官局太毉丞太常博士祕書省<lb/>
　主簿辟雍丞<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷二十<lb/>
</p>
<p>
</p>
  </div>
</body>
</text>
</TEI>
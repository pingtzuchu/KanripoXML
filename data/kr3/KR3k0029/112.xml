<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷四十六</head> <lb/>
    <p>
<pb n="KR3k0029_WYG_112-1a"/>
欽定四庫全書<lb/>
　羣書考索後集卷四十六<lb/>
　　　　　　　　　　　　宋　章如愚　編<lb/>
　　兵門<lb/>
　　　守邊<lb/>
文王之時西有昆夷之患北有玁狁之難天子命將帥<lb/>
遣戍役以衛中國歌采薇以遣之<lb/>
戰國齊威王有檀子守城南盼子守髙唐黔夫守徐州<lb/>
<pb n="KR3k0029_WYG_112-1b"/>
而楚趙燕不敢冦邊<lb/>
李牧之為趙將居邊軍市之租皆自用饗士不從中决<lb/>
故能北逐單于破東夷滅䄡檻西抑强秦南距韓魏後<lb/>
趙王用郭開之䜛誅李牧而令顔聚代之是以為秦所<lb/>
滅<hi>通鑑</hi>
秦并六國廼使蒙恬北築長城而守藩籬郤匈奴七百<lb/>
餘里<lb/>
　晁錯曰秦築塞河上置戍卒焉非以衞邊地欲廣大<lb/>
<pb n="KR3k0029_WYG_112-2a"/>
　也<lb/>
漢興與匈奴和親至文帝時背約入冦帝令邊備守不<lb/>
發兵深入又以蘇意屯句注張武屯北地周亞夫次細<lb/>
柳劉禮次覇上徐厲次棘門以備之<hi>匈奴傳</hi>帝自為代王<lb/>
已習知邊事故於邊備尤留心焉　三年匈奴入居北<lb/>
地河南為冦上幸甘泉因幸太原十年行幸甘泉　十<lb/>
一年幸代　十五年幸雍　後元二年幸雍棫陽宫<lb/>
三年幸代　四年幸雍　五年行幸隴西又行幸代數<lb/>
<pb n="KR3k0029_WYG_112-2b"/>
行幸邊上又躬自勞軍勒兵故當帝之世雖匈奴犯邊<lb/>
而不為害<lb/>
　時晁錯上書言備邊之要又陳募民守塞之策<lb/>
武帝遣韓安國屯漢陽郭昌屯朔方又遣徐自為築五<lb/>
原塞皆築外城設屯戍以守之<lb/>
景帝時言陛下幸憂邊境遣將吏發卒以治塞為之髙<lb/>
城深塹具藺石布渠谷所以備其要害之處為之相其<lb/>
隂陽審其土地以裂里割宅所以使民有長居之心自<lb/>
<pb n="KR3k0029_WYG_112-3a"/>
昭帝以後匈奴畏中國之威希犯邊境而欵塞稱藩<lb/>
矣<lb/>
　匈奴傳陳彦羣曰漢鴈門雲中以備北狄隴西諸郡<lb/>
　備西𦍑巴蜀諸郡備西南夷遼東燕齊諸郡備朝鮮<lb/>
　會稽諸郡備南越此邊備之大凡也<lb/>
後漢光武中興邊往往置郡尉<lb/>
明帝之初以為野無風塵乃悉罷㳂邊屯兵永平八年<lb/>
初置度遼將軍屯五原曼桓募郡國中都官死罪繫囚<lb/>
<pb n="KR3k0029_WYG_112-3b"/>
减等諸度遼將軍營屯朔方五原之邊縣妻子自隨便<lb/>
占著邊縣父母同産欲相代者悉聴之亡者贖罪各有<lb/>
差凡徙者賜弓弩衣粮<lb/>
永平十六年詔郡國中都官死罪繫囚减死罪一等各<lb/>
令詣軍營屯朔方燉煌妻子自隨父母同産欲求從者<lb/>
恣聴之<lb/>
章帝建初七年詔天下繫囚减死一等詣邊妻子自隨<lb/>
占著所在父母同産欲相從者恣聴之　其後北胡有<lb/>
<pb n="KR3k0029_WYG_112-4a"/>
變則置度遼營南蠻有變則置象林兵<lb/>
　永平置羗犯三輔則置長安雍二尉鮮卑冦居庸則<lb/>
　置漁營安帝之後又盜作㳂邉縁海<lb/>
順帝始令㳂邊増置歩兵縁海屯兵而益多矣<hi>兩漢兵制</hi>
永和五年令扶風漢陽築隴道塢三百所置屯兵○又<lb/>
詔魏郡趙國常山中山繕作塢候六百一十所<hi>西羗傳</hi>
晉武帝時羊祜修徳信以懐吴人與陸抗對境抗告邊<lb/>
戍曰彼専為徳我専為暴是不戰自服也各保分界而<lb/>
<pb n="KR3k0029_WYG_112-4b"/>
已<hi>通鑑</hi>
宋文帝每歲為後魏侵境令朝臣議何承天陳備邊之<lb/>
要一曰移逺就近以實内地二曰浚後復城隍以增垣<lb/>
防三曰纂偶車牛以飭戎械四曰計丁課役勿使有闕<lb/>
<hi>邊防拓跋氏篇</hi>
唐武徳初改郡為太守為刺史其邊領及襟帶之地置<lb/>
總管府以領軍戎　七年改總管府為都督府因隋末<lb/>
分割州府倍多前代　貞觀初并省州縣始於山河形<lb/>
<pb n="KR3k0029_WYG_112-5a"/>
便分為十道<hi>通典</hi>
唐初安東安北安西皆置都䕶府意其戍兵之數不少<lb/>
矣<lb/>
太宗威加四夷舉三邊十萬而足其後李林甫邀人主<lb/>
以邊功而三邊之師四十九萬戎馬八萬餘疋<hi>說齋</hi>
又太宗甞謂李勣曰煬帝不擇人守邊以備虜今用勣<lb/>
守并突厥不敢南賢長城逺矣<lb/>
中宗詔張仁亶為總管屯邊始築三受降城於河外<hi>突厥</hi>
<pb n="KR3k0029_WYG_112-5b"/>
<hi>傳</hi>
代宗時郭子儀屯邠州李抱玉屯高壁馬璘屯原州李<lb/>
忠臣屯涇州李忠誠屯鳳翔臧布遜屯渭北備虜之入<lb/>
<hi>吐蕃傳</hi>
徳宗西北有防敵之地時陸贄謂中國守備易用所長<lb/>
八利可致六失可去帝重其言而不行<lb/>
　夫所謂方鎮者節度之兵也原其始起於邊將之屯<lb/>
　防者唐初兵之戍逺者大曰軍小曰守捉曰城曰鎮<lb/>
<pb n="KR3k0029_WYG_112-6a"/>
　而總之者曰道自武徳至天寳以前邊防之制其軍<lb/>
　城鎮守捉皆有使而道有大將一人曰大都督至太<lb/>
　宗時行軍征討曰大總管在其本道曰大都督自高<lb/>
　宗永徽以後都督帶使持節者始謂之節度使然猶<lb/>
　未名官睿宗景雲二年以賀抜延嗣為凉州都督河<lb/>
　西節度使自此以後朔方諸鎮皆置節度使自禄山<lb/>
　結亂肅宗始徹邊備以靖中邦借外威以寧内難於<lb/>
　是吐蕃乗釁回紇矜功中國不振四十餘年使傷耗<lb/>
<pb n="KR3k0029_WYG_112-6b"/>
　之民竭力奉職西輸賄繒北償馬資尚不足塞其煩<lb/>
　言滿其驕志於是逺徴士馬列戍疆陲猶不能遏其<lb/>
　奔衝止其侵侮小入則驅畧黎庶深入則震驚邦畿<lb/>
　<hi>陸贄奏議</hi>
宋朝國初以勇悍忠實之臣分控西北邊孔道何繼筠<lb/>
守滄景李漢超守闗南以備北敵郭進在邢州以禦太<lb/>
原姚内斌守慶州董遵誨守通逺軍以捍西戎故二十<lb/>
年間無西北之憂<hi>兵制序</hi>
<pb n="KR3k0029_WYG_112-7a"/>
太祖建隆二年初五代募民盗戎人馬官給其直籍數<lb/>
以補戰騎之闕上欲示信保境戊戌敕㳂邊諸州禁民<lb/>
無得出塞侵盗前所盗馬盡令還之由是夷狄畏慕不<lb/>
敢内侮<hi>長編</hi>○上甞語近臣曰安邊御衆湏是得人若<lb/>
分邊寄者皆禀朕意則必優恤家屬厚其爵禄多與公<lb/>
錢及屬州縣境四圍免稅聽其召募驍勇為之爪牙茍<lb/>
財用豐盈必能集事朕雖减後宫之數極於儉約以備<lb/>
邊費亦無辭也<hi>寳訓</hi>
<pb n="KR3k0029_WYG_112-7b"/>
太宗端拱中北人冦邊張泊奏請聚兵積穀分屯塞下<lb/>
來則備禦去則勿追<hi>武畧</hi>○淳化元年上召中丞王化<lb/>
基問以邊事化基曰天下所患根本未固根本固則枝<lb/>
榦不足憂今朝廷治則邊鄙何患乎不安<hi>長編</hi>
太宗每選將帥鎮撫邊郡為制敵之策其後戎狄稍稍<lb/>
罷去戰士保境自守因對近臣語其事冦凖曰陛下長<lb/>
駕逺馭動有節制今中原綏靖邊城晏閑皆睿筭使然<lb/>
<hi>寳訓</hi>
<pb n="KR3k0029_WYG_112-8a"/>
真宗謂近臣曰邊防當常全葺積榖聚人不可弛也又<lb/>
咸平中邊兵未息上與李沆等議禦戎之計分遣白守<lb/>
素屯威虜軍楊延昭屯保州田敏屯北平寨以當敵鋒<lb/>
始至勿與闘待其氣衰使之奔命不暇又命裴自榮屯<lb/>
寧逺軍張繼旻屯邢州扼東西路戎冦及澶淵之幸王<lb/>
師大捷又楊延昭等諸將各握兵在邊扼其歸路狄人<lb/>
勢屈遂乞和<hi>寳訓</hi>○咸平三年真宗問王濟以邊事濟<lb/>
曰陛下承二聖之基擁萬方之衆兹者契丹敢爾憑陵<lb/>
<pb n="KR3k0029_WYG_112-8b"/>
葢謨猷當位之臣未有如昔人者衆皆謂國家所恃獨<lb/>
洪河耳此誠急賢之秋不然臣懼狄人將飲馬於河渚<lb/>
矣退而纂備邊策十五條以獻上曰近聞西戎之剽皆<lb/>
不利而去王師所獲俘馘甚衆然朕以戒疆吏但謹烽<lb/>
候嚴卒乗來即驅逐去勿追捕乃遣使與邊將議靈州<lb/>
悠乆之便庶令闗右之民有以息肩<hi>寳訓</hi>○景徳三年<lb/>
上曰比詔河東募土人為廣銳神虎諸軍就置營宇葢<lb/>
以契丹未平此等皆勁勇且習知山川道路故帥臣每<lb/>
<pb n="KR3k0029_WYG_112-9a"/>
患其少甞許續募令邉防罷警若遂令减去即為弛備<lb/>
然豈可歲増不已乃詔以見存為定額缺則補之<hi>長編</hi>
○夔州轉運丁謂言近於施州南界建柵立扼要害益<lb/>
師屯戍慮難供饋復置屯田歲獲資粮足以贍給可省<lb/>
輦運之費謂因言邊防要害若所委之官不邀功不生<lb/>
事常以安静為勝悉依詔條撫理制置則蠻獠不敢為<lb/>
非上曰比來邊境不寧多由守臣生事况條制甚明奉<lb/>
而行之必無事矣<hi>長編</hi>○時秦州掩殺蕃兵萬餘上聞<lb/>
<pb n="KR3k0029_WYG_112-9b"/>
之顧左右曰蕃部撓邊掩殺固其宜矣茍能静守封疆<lb/>
不令侵軼此尤佳也<hi>仝上</hi>
仁宗慶歴三年諌官歐陽修言朝廷與契丹通好僅四<lb/>
十年無有纎介之隙而輙萌奸計妄有請求切以戎狄<lb/>
貪婪性同狼犬遇强則伏見弱便欺臣竊怪在朝之臣<lb/>
尚偷安静自河以北絶無處置因循弛慢誰復掛心豈<lb/>
可待北使在廷强兵壓境然後計無所出空務倉皇而<lb/>
已哉<hi>同上</hi>○慶歴四年樞宻副使韓琦參知政事范仲<lb/>
<pb n="KR3k0029_WYG_112-10a"/>
淹並對於崇政殿上言四策曰昨元昊叛命王師數出<lb/>
不利而北國舉數十萬衆謂元昊是舅甥之邦中國不<lb/>
當稱兵國家以生民之故稍増金繒以續盟好今元昊<lb/>
雖暫求通順得知物力稍寛則又有長驅深入并吞闗<lb/>
輔之心何以知之昨定州之戰彼作偽詔誘脅邊人欲<lb/>
定闗中為今日之謀者莫若擇帥練兵日計用武之策<lb/>
以和好為權宜以戰守為實務彼知我有謀有備不敢<lb/>
輕舉而盟約可固如不我知輕負盟約我則乗彼之驕<lb/>
<pb n="KR3k0029_WYG_112-10b"/>
可困可擊未必能為中國之患<hi>長編</hi>○參知政事范仲<lb/>
淹言契丹元昊有六可疑三可憂今乞聖慈顧問大臣<lb/>
如契丹可以保信必不入冦亦不與元昊連衡則乞今<lb/>
日同署一奏納於御前使中外安静不更憂疑他日或<lb/>
誤大事責有所歸如大臣不敢保信則乞指揮大臣今<lb/>
日更不歸㕔便畫河東禦捍之策抽何路軍馬用何人<lb/>
將帥添若干錢帛據何處要害如此定策猶恐後時不<lb/>
能當二敵之勢或更因循度日直候大冦入境然後為<lb/>
<pb n="KR3k0029_WYG_112-11a"/>
謀則河東一傾危逼宗社極論不敢有隐惟聖斷處之<lb/>
<hi>同上</hi>○先是范仲淹受命主西事富弼主北事弼條上<lb/>
河北守禦十三策曰宋朝以兵得天下震耀武威<lb/>
太祖皇帝待北國僅若一族每與之戰未甞不克<lb/>
太宗皇帝因親征之衂敵志遂驕頻年冦邊勝敗相半<lb/>
真宗皇帝嗣位之始専用文徳於時舊兵宿將往往淪<lb/>
没敵騎深入直抵澶淵河朔大騷乗輿北幸於是講金<lb/>
帛㗖之之術以結歡好自此河湟百姓幾四十年不識<lb/>
<pb n="KR3k0029_WYG_112-11b"/>
干戈歲遣差優然不足以當用兵之費百一二焉則知<lb/>
澶淵之盟未為失策<hi>同上</hi>
河北三十六州軍内㳂邊次邊如北京雄覇祁保瀛莫<lb/>
滄定鎮冀十一州廣信安肅順安信安保寧乾寧永寧<lb/>
七軍總一十九城皆要害之地可以控制敵人而不得<lb/>
深入矣定為右臂滄為左臂瀛為腹心北京為頭角此<lb/>
四城者河朔之所望也餘十五城為指爪支節乃四城<lb/>
之所使者定滄瀛各置一帥北京置一大帥餘十五城<lb/>
<pb n="KR3k0029_WYG_112-12a"/>
分屬定滄瀛三路悉擇善將守之十九城都用兵三十<lb/>
萬此三十萬兵非如景徳年中閉門自守皆使出而接<lb/>
戰者也頃年大兵悉屯定州然閉城不使出戰者葢恐<lb/>
一敗塗地無所救援且防中渡之變也今雖用兵三十<lb/>
萬而分置十九城左敗則右救從失則横援豈有昔時<lb/>
之虞邪其外十二城不復蓄兵只以本郡鄉兵堅守不<lb/>
使出戰<hi>同上</hi>○河朔州軍長吏最宜得人以備匈奴之<lb/>
變自來都不選擇贓汚不才年老昏昧者盡使為之又<lb/>
<pb n="KR3k0029_WYG_112-12b"/>
移替不定乆者不過一二年其間苟且之人只是幹尋<lb/>
常之務其經乆利害自知不及其身率皆不為前後相<lb/>
承積弊已甚若不選人乆任以矯前失則異日敵有變<lb/>
故邊城不守浸淫深入為患不細<hi>同上</hi>○除上件十九<lb/>
州軍寨長吏以下並乞詔本路轉運提刑安撫部署鈴<lb/>
轄分擘舉充仍委樞宻院三班審官銓司選舉不許循<lb/>
入並湏三年一替所貴上下得人衆職皆舉用兵之際<lb/>
有可供使與夫臨時外求得失拒萬也<hi>同上</hi>○臣頃聞<lb/>
<pb n="KR3k0029_WYG_112-13a"/>
河朔人説契丹自山得斬伐林木開鑿道路直抵西山<lb/>
漢界而止今則來往通快可以行師臣亦細詰其由云<lb/>
契丹舊亦疑朝廷復燕且恐天兵渡界河直北趍燕京<lb/>
則敵人欲出我不意由山後進兵旁擊鎮定横行河朔<lb/>
牽制王師以解收燕之患也當得能幹而謹宻者隂往<lb/>
經制如何屯戍如何捍禦必有可以勝之之術先事而<lb/>
定以待其來則保邊之道也漢唐以來匈奴入冦率由<lb/>
上郡鴈門定襄等路葢當時中國拘全燕之地有險可<lb/>
<pb n="KR3k0029_WYG_112-13b"/>
守匈奴不敢由此路而來也自石晉割燕薊入契丹無<lb/>
險可守由是敵騎直出燕不復尋定襄等故道今朝廷<lb/>
若留意河朔邊鄙有備敵不可得而入湏求别路以來<lb/>
或雖可入冦苐取定襄等路為掎角之勢則河東不得<lb/>
不大為防或剏立城池或造設險阻何地可以設竒伏<lb/>
何路可以出牽制此湏預經度素有防備則臨時足以<lb/>
禦捍應卒不至倉皇使與河朔表裏相應冦不能逞其<lb/>
欲實邊防之急務也○自契丹侵取燕薊以北拓抜自<lb/>
<pb n="KR3k0029_WYG_112-14a"/>
得靈夏以西其間所生豪英皆為其用得中國土地役<lb/>
中國人力稱中國位號方中國官屬任中國賢才讀中<lb/>
國書籍用中國車服行中國法令是二國所為皆與中<lb/>
國等而又勁兵驍將長於中國中國所有彼盡得之彼<lb/>
之所長中國不及當以中國勍敵待之庶幾可禦豈可<lb/>
以上古之夷狄視彼也○范仲淹言今北國西戎合謀<lb/>
并力夾困中原西兵數年未能平定近方遣使往復以<lb/>
議通順餘可假借以成和好然後重議邊事退移兵馬<lb/>
<pb n="KR3k0029_WYG_112-14b"/>
减省粮草蘇我生民勤我稼穡選將練士使民强兵銳<lb/>
以待四夷之變此帝王有道之術社稷無窮之福也<hi>同</hi>
<hi>上</hi>○范仲淹言麟府二州所修堡寨只通得麟府道路<lb/>
其四路别無城寨防守因奏張亢得以増廣堡寨宜使<lb/>
就總其役詔既下而明鎬持不可屢牒止亢亢曰受詔<lb/>
置堡寨豈可得經畧牒而止耶坐違節度所甘心堡寨<lb/>
必為也每得牒置案上卒事乃發封自劾朝廷不問編<lb/>
漢歸者數千户歲减戍兵萬人河外遂安<hi>長編</hi>○慶歴<lb/>
<pb n="KR3k0029_WYG_112-15a"/>
六年詔陜西河東經畧司西人雖納欵稱臣然犬戎之<lb/>
心詭譎難信恐諸路乗罷兵之後漸弛邊備其益務練<lb/>
兵卒完城壁常若冦至有不如詔者亟以名聞<hi>同上</hi>○<lb/>
至和二年先是潘美帥河東避冦抄為已累令民内徙<lb/>
空寨下不耕號禁地而析代州寧化火山軍廢田甚廣<lb/>
歐陽修常奏乞耕之詔范仲淹相視請如修奏尋為明<lb/>
鎬沮撓不克行及韓琦至遣人行視曰此皆我腴田民<lb/>
居舊迹猶存今不耕適留以資敵遂奏募弓箭手居之<lb/>
<pb n="KR3k0029_WYG_112-15b"/>
會琦去即詔弼議弼請如琦奏凡得户四千墾地九千<lb/>
六百頃<hi>同上</hi>○又甞謂馬知節曰邊防禦戎之術何者<lb/>
為先知節曰邊防之地横亘雖長然據要害以拒其來<lb/>
惟順安軍至西山不數百里<lb/>
神宗元豐四年八月上謂大臣曰自來邊探多不得實<lb/>
如盧南興師人言旁邊百里内林菁險阻道路難進今<lb/>
得走馬奏大兵至落茹兠村乃有良田萬頃頗多積穀<lb/>
其林菁乃在數百里外去邊百里之間探報尚且如此<lb/>
<pb n="KR3k0029_WYG_112-16a"/>
乃知傳聞多不足信昔趙充國願至金城圖上方畧馬<lb/>
援聚米為山川葢傳聞不如一見爾<hi>長編</hi>
哲宗紹聖元年七月三省樞宻院同對以熈河路安撫<lb/>
使蔣之竒所奏攻守和三策進讀于前李清臣奏曰攻<lb/>
所言春秋左氏用三師以疲楚者固為上策然慶歴中<lb/>
元昊冦邊韓琦范仲淹甞獻議近邊屯勁卒為三屯互<lb/>
出𢷬虚使羗人並塞不得耕收乃制勝之道計已定會<lb/>
元昊乞和章惇曰先朝是淺攻法及擾耕硬探但使旁<lb/>
<pb n="KR3k0029_WYG_112-16b"/>
邊一二百里羗人不敢耕則自當困弊故制羗之要數<lb/>
出有利制敵無如淺攻最良曽布曰此但殘夷老㓜甚<lb/>
可傷上曰豈吾人所欲哉葢為彼殺掠我老㓜如河西<lb/>
被患尤酷故不得已報之使懲創冀不復來爾非欲殺<lb/>
也<lb/>
髙宗紹興八年九月辛丑進呈新除㳂邊守臣王黙等<lb/>
上宣諭曰今日邊壘内則綏撫外則斥候二事至大未<lb/>
易得人宜精擇之上之留意政事不間遐邇皆得其要<lb/>
<pb n="KR3k0029_WYG_112-17a"/>
○二十九年十二月甲寅進呈楊杭探報北界揭榜禁<lb/>
妄傳起軍事上曰此事有無固不必問朕觀其科擾勞<lb/>
役民不聊生豈是長乆之道朝廷但當精擇牧守務為<lb/>
自治安邊息民静以待之爾<hi>並同上</hi>
孝宗除葉顒吿詞方今敵國雖和而二備當戒<lb/>
　　　冗兵<lb/>
三代之時未甞無兵也今以漢志攷之云三代王者萬<lb/>
乗之兵甲士三萬卒七十二萬可謂衆矣當時不謂之<lb/>
<pb n="KR3k0029_WYG_112-17b"/>
冗者葢寓兵於農無坐食之兵也<lb/>
漢京師南北二軍數僅盈萬至於羽林期門之屬數猶<lb/>
未猥<lb/>
漢髙祖以二十萬入秦闗<lb/>
武帝以十八萬騎廵北邊亦不謂之冗者置材官於郡<lb/>
國有事集兵事已則罷也杜佑通典謂漢氏重兵悉在<lb/>
京師今以百官志攷之光禄勲有衞士八十一人虎賁<lb/>
千五百人羽林郎百一十八人羽林左騎八百人羽林<lb/>
<pb n="KR3k0029_WYG_112-18a"/>
右騎九百人惟三書郎無員計亦不過千人官表云諸<lb/>
郎多至千人總而計之為四千三百九十九人衞尉衞<lb/>
士衞卒六千人南宫北宫衞士共一千八人右都侯左<lb/>
都侯衞士共二百九十九人宫掖凡七門各有司馬以<lb/>
領衞士南屯百二人蒼龍四十人元武三十八人北屯<lb/>
三十八人朱雀二百四人東明百八十人朔平百二十<lb/>
四人總而計之為一千五百一十三人北軍五校所以<lb/>
領騎士如屯騎越騎歩兵射聲各領七百人長水領七<lb/>
<pb n="KR3k0029_WYG_112-18b"/>
百三十人又中尉緹騎五百二十人總而計之為四千<lb/>
五十人惟城門屯兵數無所攷以宫掖司馬所領者論<lb/>
之多者百八十人少者三十八人况十二門止領於一<lb/>
校必無重兵恐多不過千人爾總是四者而計之則京<lb/>
師之兵僅餘萬人然此是中世以後之制若高文之世<lb/>
未有羽林虎賁未有七校則其數當益少也其兵何自<lb/>
而冗哉<lb/>
唐府兵既罷之後所謂神武神策騎兵不過十數萬而<lb/>
<pb n="KR3k0029_WYG_112-19a"/>
觀察節度之師犄角於天下大邑通都皆宿兵而長慶<lb/>
之數無慮百萬大計以三户資一兵焉<lb/>
唐髙祖自太原發兵三萬及起義兵得兵二十萬及天<lb/>
下既定其願留宿衞者僅三萬人<lb/>
太宗列置府兵六百三十四所在闗中乃居三百六十<lb/>
有一凡府三等兵千二百人為上千人為中八百人為<lb/>
下又府兵之置無事時耕於野若四方有命則命將以<lb/>
出事解輙罷兵散于府矣其兵亦無自而冗也中世以<lb/>
<pb n="KR3k0029_WYG_112-19b"/>
來兵始冗矣<lb/>
𤣥宗時張說言宿衞之士至三十萬天寳元年置十節<lb/>
度經畧使以備邊凡鎮兵四十九萬人葢兵浸多矣<lb/>
憲宗時宿兵見在可計者八十餘萬其後蕃鎮各擁兵<lb/>
自强天子自置兵於京師不勝其冗矣<lb/>
五代之際四方割裂以區區中州之地<lb/>
晉漢之兵甞至於數十萬養之既費教與用之又皆不<lb/>
得其理<lb/>
<pb n="KR3k0029_WYG_112-20a"/>
周世宗自髙平之戰始知其弊乃曰今兵務精而不務<lb/>
多以農夫百不能養甲士一安用浚民膏血養此無用<lb/>
之兵於是簡去疲弱止存精銳故能北走三闗南定淮<lb/>
南<lb/>
宋太祖鑒前代之弊益修教習之法黜疲懦初得周代<lb/>
之兵中外總一十二萬後平全蜀止揀其精銳百二十<lb/>
人則江南嶺南諸國可知矣○及乾徳中㨂成十萬富<lb/>
弼之語兵數既少故月給之外時有賜予由是兵不貧<lb/>
<pb n="KR3k0029_WYG_112-20b"/>
乏而銳於役使力既强壯而勇戰鬭藝祖之所以平五<lb/>
强國者用此道也姚内斌領慶州董遵誨領環州夫以<lb/>
折衝方靣之任而所領之兵纔五千而已當<lb/>
開寳中狄三萬冦定州太祖詔田欽祚領兵三千赴之<lb/>
大敗狄師則其應敵之兵又不過如此當時中外之兵<lb/>
其數可知○至太宗伐劉繼元駕前之兵葢十餘萬兵<lb/>
稍稍益多矣其後曹彬之敗祈溝闗也在行之兵實二<lb/>
十萬<lb/>
<pb n="KR3k0029_WYG_112-21a"/>
　富弼云太宗有天下添兵至三十萬<lb/>
　真宗全盛時亦不過五六十萬西邊警之後募兵其<lb/>
　移募兵日廣<lb/>
仁宗時遂至百餘萬<lb/>
　龎籍汰兵疏云夫寳元中騎兵捧日之外所增一百<lb/>
　六十二營步兵天武之外増七百五十二營而代郡<lb/>
　㳂邊㳂海所増不下數十萬自是増兵至百餘萬<lb/>
孫洙號善論兵其論宋朝兵曰古者兵一而已今内外<lb/>
<pb n="KR3k0029_WYG_112-21b"/>
之兵百餘萬而别為三四又離為六七别為三四禁兵<lb/>
也廂兵也蕃兵也離為六七謂之兵而不知戰也給漕<lb/>
輓者兵也服工役者兵也繕河防者兵也供寢廟者兵<lb/>
也養國馬者兵也疲老而坐食者兵也前世之兵未有<lb/>
猥多於今日也葢今天下<hi>嘉祐中</hi>户口千有餘萬而皇祐<lb/>
一歲之入一億二千六百餘萬耗於兵者常十八而留<lb/>
州以供軍者又數百萬總戸口歲入之數而以百萬兵<lb/>
計之無慮千户而資一廂兵十萬而給一散卒其兵職<lb/>
<pb n="KR3k0029_WYG_112-22a"/>
衞士之給又浮費數倍何得而不大蹙也<lb/>
仁宗至和中諌官范鎮言兵不在衆在練之與將如何<lb/>
耳儂智髙反前後遣兵不知其幾亡命奔北不可勝數<lb/>
狄青請用蕃落廣鋭車卒以數百騎取勝又言備契丹<lb/>
莫若寛河北河東之民備靈夏莫若寛關中之民朝廷<lb/>
之憂不在四夷而在冗兵與窮民也<lb/>
神宗熈寧中裁减廂軍汰去禁卒之老弱者併營以省<lb/>
將校時有司會一歲所省以緡計者四十五萬以石計<lb/>
<pb n="KR3k0029_WYG_112-22b"/>
者四十萬以疋計者亦二十萬而西域諸國皆來朝貢<lb/>
夏人之欵益恭契丹之盟愈固且談笑而復熈河<lb/>
　後漢光武以三千之衆敗尋邑百萬之師謝𤣥以精<lb/>
　卒八千敗苻堅百萬之衆曹公赤壁之戰亦八十萬<lb/>
　而不能敵周瑜之三萬趙括長平之戰葢四十萬束<lb/>
　手以就坑然則師不在衆亦明矣<lb/>
　<lb/>
　羣書考索後集卷四十六<lb/>
</p>
<p>
</p>
  </div>
</body>
</text>
</TEI>
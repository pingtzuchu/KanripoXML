<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷三十</head>
    <p>
<pb n="KR3k0029_WYG_030-1a"/>
欽定四庫全書<lb/>
　羣書考索卷三十　　　　宋　章如愚　撰<lb/>
　　禮門<lb/>
　　　廟制類<lb/>
熙寧五年三月中書門下言准治平四年𠡠遷僖祖廟<lb/>
主藏之夹室臣聞萬物夲乎天人本乎祖故先王廟祀<lb/>
之制有踈而無絶有遠而無遺商周之王㫁自稷契以<lb/>
下者非絶嚳以上而遺之以其自有本統承之故也若<lb/>
<pb n="KR3k0029_WYG_030-1b"/>
夫尊卑之位先後之序則子孫齊聖有功又得以加其<lb/>
祖考天下萬世之通道也本朝自僖祖以上世次不可<lb/>
得而知則僖祖有廟與稷契疑無以異今毁其廟藏其<lb/>
主夾室替祖考之尊而下祔於子孫殆非所以順祖宗<lb/>
孝心事亡如事存之義因請制禮實在聖時宗祏重事<lb/>
所宜博考乞以所奏下两制詳議而擇取其當詔下學<lb/>
士院集两制詳議於是學士元絳知制誥王益柔陳繹<lb/>
曽布直舍人院許将張號上議曰自古受命之王旣以<lb/>
<pb n="KR3k0029_WYG_030-2a"/>
功徳有天下皆推其本統以尊事其祖故商周以稷契<lb/>
為始祖者以其皆承稷契之本統故也<hi>云云</hi>太祖受命<lb/>
之初立新廟自僖祖始僖祖而上世次不可知然則僖<lb/>
祖之為始祖無疑矣倘以為僖祖不當比稷契為始祖<lb/>
則是使天下之人不復知尊祖而子孫得以有功加其<lb/>
祖考也况於毁其廟遷其主而下祔於子孫之室豈所<lb/>
以稱祖宗尊祖之意哉𫝊曰毁廟之主陳於太祖未毁<lb/>
廟之主皆升合食于太廟今遷僖祖之主而藏于太祖<lb/>
<pb n="KR3k0029_WYG_030-2b"/>
之室則是僖祖順祖宣祖祫祭之時皆降而合食也情<lb/>
文不順無甚於此臣以謂宜以僖祖之廟為太祖合於<lb/>
先王之禮意翰林韓維别議曰昔先王旣有天下跡其<lb/>
基業之所由起奉以為祖所以重本始也蓋王者之祖<lb/>
有係天下者矣諸侯之祖有係一國者矣大夫士之祖<lb/>
係其宗而止矣亦其理勢然也蓋有天下之始若后稷<lb/>
有一國之始若周公大夫士之始若魯三家今直以稷<lb/>
契為本統之祖則是下同大夫士之禮可乎或曰湯文<lb/>
<pb n="KR3k0029_WYG_030-3a"/>
武去契稷皆十餘世其間子孫衰微奔竄者非一湯文<lb/>
武之有天下稷契何與哉南宮适曰禹稷躬稼而有天<lb/>
下禹之有天下則然矣稷諸侯也而曰有天下者豈非<lb/>
積累功徳至文王而興乎孟子曰湯以七十里文王以<lb/>
百里所謂七十里百里者非契稷所受以遺其子孫之<lb/>
國乎由是言之商周之所以興契稷不為無所與也正<lb/>
考甫作頌追道契湯髙宗商所以興子夏序詩稱文武<lb/>
之功起於后稷豈虚語也哉國語亦曰契勤商十四世<lb/>
<pb n="KR3k0029_WYG_030-3b"/>
而興稷勤周十五世而興榖梁曰始封必為祖是數子<lb/>
生於周代其所言皆親聞而見者其學問又俱出於孔<lb/>
子宜若可信則尊始祖以其功之所起秦漢諸儒亦有<lb/>
所受之也後世有天下者皆特起無所因故遂為一代<lb/>
太祖所從来乆矣伏惟太祖皇帝孝友仁聖睿智神武<lb/>
兵不血刄坐清大亂子孫遵業萬世蒙澤功徳卓然為<lb/>
宋太祖無少議者僖祖雖於太祖髙祖也然遙遡功業<lb/>
未見其有所因上尋世系又不知其所以始若以稷契<lb/>
<pb n="KR3k0029_WYG_030-4a"/>
奉之切恐於古無所考而於今亦未有所安也臣以為<lb/>
仍舊便若夫藏主合食則歴代嘗議之矣然今之廟室<lb/>
與古殊制古者每廟異宮今所以奉祖宗者皆在一堂<lb/>
之内西夹室猶處順祖之右考之尊卑之次似亦無嫌<lb/>
至於禘祫自是序昭穆之祭僖祖東向禮尤不順所謂<lb/>
子雖齊聖不先父食者也如絳所議非臣所敢同也天<lb/>
章待制孫固上議曰太祖受天命一四海創業垂統為<lb/>
萬世立無窮之基其為宋始祖而配天受享理任不疑<lb/>
<pb n="KR3k0029_WYG_030-4b"/>
今乃欲以僖祖為始封之祖復其祧主夫旣以僖祖為<lb/>
始祖則遂受配郊天此臣切所未安也七世之廟親盡<lb/>
而祧此萬世之通法故僖祖之主於陛下之世以親盡<lb/>
而祧在禮適為正而今以為人必本乎祖太祖旣以追<lb/>
尊僖祖則今日當以僖祖為本始之祖是未推王者興<lb/>
起有殊異而所當之世各不同也夫開國者其先嘗有<lb/>
功而受封則後之子孫有天下而推以為始祖可矣若<lb/>
夫膺天受命特起而得天下者為太祖亦宜矣此人情<lb/>
<pb n="KR3k0029_WYG_030-5a"/>
之所順而前世之所已行者也今議者曰方今天下隆<lb/>
平不愧治古而禮樂文物宜鄙絶漢唐之所行而純取<lb/>
三代之制以為法故有僖祖與稷契無異之說臣恐以<lb/>
為過矣本朝之興與商周異商周之王本由契稷故自<lb/>
湯武而上其流有源皆可推而考之契布五教民以知<lb/>
禮其興雖畧與周同而猶不若周之懿也周自后稷公<lb/>
劉以来積行累功以至太王王季世世脩徳迨文武受<lb/>
命而得天下則源流之来豈不有自哉仲尼曰郊祀后<lb/>
<pb n="KR3k0029_WYG_030-5b"/>
稷以配天宗祀文王於明堂以配上帝則周公其人也<lb/>
夫自周而上堯舜夏商之世非不美也其祭祀之禮仲<lb/>
尼不談而獨舉周者豈非其徳與世獨為備乎故曰周<lb/>
公其人言惟周公能備此禮爾詩曰思文后稷克配彼<lb/>
天言以徳能配天也夫以文武之王而不得預配天之<lb/>
祭者特以后稷之功大爾使周無后稷之祖則周公之<lb/>
祀不當舍文武而及他人且後世之興其先旣無周之<lb/>
后稷而郊天之配不先剏業之君而逺取追尊之祖此<lb/>
<pb n="KR3k0029_WYG_030-6a"/>
豈先王之禮而近人情者哉<hi>云云</hi>漢髙之得天下與商<lb/>
周異故太上皇帝不得為始封而光武之興不敢尊㫪<lb/>
陵而祖髙宗景皇帝唐始封之君而元皇帝神堯之父<lb/>
臣觀髙祖之時以景皇帝為配而太宗之初已奉髙祖<lb/>
於圎丘景皇帝不得預郊天其後杜鴻漸等請復以景<lb/>
皇郊配天地黎幹力詰其非而正之夫景皇帝親授唐<lb/>
國之封且不得預配天則未嘗啟有土宇而欲以為始<lb/>
祖臣亦慮其難矣太祖受周禪僖祖始被追尊而建隆<lb/>
<pb n="KR3k0029_WYG_030-6b"/>
之郊配以宣祖僖祖且不得預焉夫以太宗真宗仁宗<lb/>
英宗之世未嘗郊祀僖祖而陛下一旦隆而祀之蓋有<lb/>
所隆者必有所替今使太祖之祀有替於四宗之時此<lb/>
豈陛下孝思之心哉故曰禮别子為祖稷皆帝嚳之子<lb/>
而得姓者故商周以為祖而奉之今宋自僖祖為始祖<lb/>
臣曰不然若以得姓者為祖則趙之得姓自造父封於<lb/>
趙城而趙襄始得姓今若更推考其先世則遂欲上祖<lb/>
趙衰可乎或又曰今但欲存僖祖為始祖爾至於配天<lb/>
<pb n="KR3k0029_WYG_030-7a"/>
未可輕議也臣曰是不可也旣以僖祖為始祖始祖必<lb/>
配天則太祖祀替矣此臣所為不可者也今太廟一堂<lb/>
夹室在西祧主藏室中而居順祖之右非所謂下祔子<lb/>
孫之室而替其尊也猶以為不可則乞特為僖祖立室<lb/>
置祧主其中由太祖而上親盡迭毁之主皆藏之僖祖<lb/>
之室當禘祫之時以僖祖之主權居東向之位太宗之<lb/>
主順昭穆之列而從之取其毁廟之主而合食焉則僖<lb/>
祖之尊自有所伸此韓愈所謂祖以孫尊孫以祖屈之<lb/>
<pb n="KR3k0029_WYG_030-7b"/>
義也若以僖祖立廟為非則周人别廟姜嫄不可謂之<lb/>
非祖今因情制禮取聖人之制爲萬世法不亦美歟<lb/>
詔以韓維元絳等二狀并孫固所議下太常禮院詳定<lb/>
時秘閣校理王介上議曰凡物有無窮而理固有限以<lb/>
有限制無窮此禮所以起而天子所以七廟也七廟據<lb/>
其世數之上下迭毁而七也今乃自考而上何也必曰<lb/>
祖自祖而上何也必曰曽祖自髙祖而上又何也必曰<lb/>
不可及見則聞而知之者也今欲祖其祖而追之不已<lb/>
<pb n="KR3k0029_WYG_030-8a"/>
祖之上又有祖則固有無窮之祖矣聖人制為之限此<lb/>
天子七廟所以自考廟而上至顯考之外而必祧也自<lb/>
二祧而上惟始封君而必祖也借無始封之君則亦祖<lb/>
受命而王者爾如祖之臣見其有以八廟未見其所謂<lb/>
七也七廟自顯祖之外而祧亦猶九族至髙祖而止也<lb/>
皆以禮為之界也五世而斬故也䘮之三年也報㒺極<lb/>
之恩也以罔極之恩為不足報則固有無窮之報乎何<lb/>
以異於是故䘮之㒺極而三年也族之久逺而九也廟<lb/>
<pb n="KR3k0029_WYG_030-8b"/>
之無窮而七也伏惟我朝宗廟英宗則考廟也仁宗則<lb/>
王考廟也真宗則皇考廟也太宗則顯考廟也太祖則<lb/>
祖考廟也宋無始封之君因以太祖為祖考理勢然也<lb/>
以太祖為祖考則僖祖之廟非稷契始封之比當太祖<lb/>
之時固宜在四親廟當陛下之今日世數差逺在顯考<lb/>
之外則理所宜祧者也臣以祭法格之僖祖宜在<lb/>
二祧之域不宜不祧决矣如顯考外而不祧臣疑祭法<lb/>
非先王法也或曰禮不王不禘禘者禘其祖之所自出<lb/>
<pb n="KR3k0029_WYG_030-9a"/>
以其祖配之商周雖祖契稷湯文然猶不絶嚳也宋旣<lb/>
祖太祖亦可以絶僖祖乎臣曰是祧也非所謂絶也猶<lb/>
有祧廟焉亦有追享焉顧逺之於無事禘祫而後及之<lb/>
耳按祭法有虞氏禘黃帝而郊髙陽祖嚳而宗堯商人<lb/>
禘嚳而郊契祖㝠而宗湯周人禘嚳而郊稷祖文王而<lb/>
宗武王舜繼堯之大統此則祖堯之父也周則不然稷<lb/>
始封之祖也非獨廟之又從而郊之重之也於嚳則逺<lb/>
祖也非獨不廟焉禘而後及之爾抑帝嚳者自有虞氏<lb/>
<pb n="KR3k0029_WYG_030-9b"/>
商人祖之此周所以不立嚳廟而獨廟姜嫄也彼商周<lb/>
之於嚳禘而後及之然則今之僖祖亦禘祫而後及之<lb/>
不亦可乎<hi>云云</hi>今者之議将取正之變乎亦取變之正<lb/>
乎是以亦取其變之正者况太廟一歲而數祭禘祫數<lb/>
年而後及如此則太祖之尊一嵗而屢享逺祖之尊數<lb/>
嵗而一伸於以求之禮法叅之人情是亦變之正也今<lb/>
祧僖祖而祖太祖則如是可也茍不祧僖祖則是太祖<lb/>
啟運立極為子孫立萬世之基本而不得専享東向之<lb/>
<pb n="KR3k0029_WYG_030-10a"/>
位臣恐宗廟神室未安於此也臣雖非两制共覩大議<lb/>
不容噤嘿輙貢愚瞽議格不下　十月判太常寺張師<lb/>
顔張公裕梁燾等議曰天下大禮莫重於宗廟是以聖<lb/>
王重之必務極其至當伏惟僖祖神主祧藏夾室於禮<lb/>
不順有司失之矣宜其輔臣建正明詔博訪垂萬世法<lb/>
然議者因其藏主有失遂欲推為始祖臣敢為此議昔<lb/>
商周之興本於契稷考諸前載其指有二曰因其始封<lb/>
也蒙其功徳也其𫝊已乆其禮素定後世無得而易之<lb/>
<pb n="KR3k0029_WYG_030-10b"/>
奉為太祖以主廟祀有以盡一時之宜也詩之長發言<lb/>
商家興廢之久歴虞夏之世其来逺矣昊天有成命言<lb/>
后稷已有王命生民思文皆歌后稷之功不可謂為祖<lb/>
不因功徳也後世受命之君功業特起不因先代則親<lb/>
廟迭毁身自為祖故魏祖武帝則處士迭毁晉祖宣帝<lb/>
則征西迭毁唐祖景皇則洪農迭毁此前世祖其始封<lb/>
之君以法契稷之明例也旣以法契稷則上之親廟不<lb/>
得不毁勢當然也借使魏晉欲不祖武宣而越取處士<lb/>
<pb n="KR3k0029_WYG_030-11a"/>
征西不惟上推世數更當及於何人且其以始封何唐<lb/>
有天下因以為法韓愈有言事異商周禮從而變臣等<lb/>
取之要之始封世近則親廟不可不立若特以親廟及<lb/>
逺便為始祖舎始封而抑之則前古未之聞也國家治<lb/>
平四年以僖祖親盡而祧之奉景祐書以太祖為帝者<lb/>
之祖是合於禮矣而議者曰商周之祖自以别子之故<lb/>
非以有功與封國爲重輕<hi>元絳等議如此</hi>是不然也别<lb/>
子之法自謂公子不繼世故子孫為大夫士者祖之百<lb/>
<pb n="KR3k0029_WYG_030-11b"/>
世不遷非天子諸侯之禮也使湯武但為諸侯則尚不<lb/>
祖此别子况天下之君而可用大夫士之法乎宋之為<lb/>
宋由太祖首創洪業建大號于天下異乎商周之為商<lb/>
周可知也僖祖雖為聖裔之先而有廟直由太祖親盡<lb/>
則遷右之正義今欲以有廟之始為說㧞而進之以為<lb/>
始祖臣固疑其與契稷異矣必欲據此則又有可言者<lb/>
盖三昭三穆是一定之論也國初張昭任徹之徒不能<lb/>
逺推隆極之制因㳂近制請立四廟遂使天子之禮下<lb/>
<pb n="KR3k0029_WYG_030-12a"/>
同諸侯若使廟數僃六則應當上推两世而僖祖次在<lb/>
第三亦未可謂之始祖也若謂世次不可推則斯言也<lb/>
詔旨所不著史臣所不録歴百餘年莫知當時之實不<lb/>
取以私意逆推而言也建隆四年親郊崇配不及僖祖<lb/>
開國以来大祭虚其東靣斯乃祖宗已行之意也自祖<lb/>
宗以来不以太祖之位易之今而易之恐失祖宗之意<lb/>
矣或謂儀禮諸侯及其太祖天子及其始祖之所自出<lb/>
今謂始封為太祖乃諸侯制也臣以為逺祖受封子孫<lb/>
<pb n="KR3k0029_WYG_030-12b"/>
世襲親雖盡而廟不毁是謂諸侯及其太祖也若始封<lb/>
之君旣已為其國之祖矣後世子孫自諸侯而為天子<lb/>
則始祖不易理勢自然是謂天子及其始祖也若必求<lb/>
太微之精神靈之感謂為始祖之所自出将見遷就生<lb/>
說竒譎無端彌失聖人之意矣唐神龍初議云旣立七<lb/>
廟須崇始祖而張齊賢云始祖即太祖太祖之外更無<lb/>
始祖前儒講之熟矣大抵契稷不以功徳為祖無必然<lb/>
之論特起之君自為一代之祖無不可之理若乃藏主<lb/>
<pb n="KR3k0029_WYG_030-13a"/>
未順宜以改之盖夹室者子孫廟之偏室非廟之正也<lb/>
議者謂神道尚右失其㫖矣然則僖祖之主必有所歸<lb/>
按周禮守祧掌守先公先王之廟祧廟則有司修除之<lb/>
祧則守祧黝堊之所謂廟者后稷文武諸廟也祧者所<lb/>
藏先公先王之遷主也先公遷主藏于后稷之廟僖祖<lb/>
猶周之先公也乞倣此例築别廟以藏之大祭之歲祀<lb/>
於其室太廟則一依舊制虚東向之位郊配之禮仍舊<lb/>
無改事之宜而情之順也晉永和中尚書議云周人之<lb/>
<pb n="KR3k0029_WYG_030-13b"/>
王太祖世逺故遷有所歸今晉廟宣帝為主而四祖居<lb/>
之是屈祖從孫也祫祭在上是代太祖也范宣謂可築<lb/>
一室以居四主四主迭遷則宣位正矣自虞喜韋泓蔡<lb/>
謨之徒並同其議唐陳京議請據魏晉舊制築别廟以<lb/>
藏獻懿桞冕等七十餘人亦同其說雖孕藏于興聖廟<lb/>
然本無異于别室也惟顔真卿引蔡謨權居東向之一<lb/>
句而不本其改築之議獲譏於時此前世之論皆有考<lb/>
據同知禮院蘇恱議曰三代廟數雜見於經其詳不可<lb/>
<pb n="KR3k0029_WYG_030-14a"/>
得而推謂夏五廟商人六廟周人七廟切惟先王之道<lb/>
未嘗不同其歸而制作名數不能無小變損益以從時<lb/>
者其於祖嚴祖考稱情立文之意則一也至于立廟或<lb/>
五或六七者所因之迹有隆殺故制禮以報之不得而<lb/>
同也秦漢而下禮廢缺多不足法而猶有能適變合情<lb/>
足以便一時而已聖朝追原先帝事祖之意欲盡𫝊聞<lb/>
之所及正於其所不及而因奉以為始祖乂以正神靈<lb/>
之班尊尊之至也臣伏思僖祖與商周之祖雖詒謀隠<lb/>
<pb n="KR3k0029_WYG_030-14b"/>
徳無所先後而時有汙隆道有顯晦故其迹亦縁而少<lb/>
異是宜追崇之禮因小有損益庶乎稱情立文而為之<lb/>
極以遺萬世不刋之法也若乃七世之廟必欲奉尊夲<lb/>
雖隆于商可也若於太廟右特立僖祖一廟則祖考不<lb/>
為不祔於子孫此所謂有疏而無絶有逺而無遺者是<lb/>
矣臣維臣固請夹室在右為尊於正室不思之甚非臣<lb/>
之所敢同也至於郊配之禮在太祖之世嘗行之矣自<lb/>
太宗至于英宗不復追配而奉宣祖崇配臣觀建議之<lb/>
<pb n="KR3k0029_WYG_030-15a"/>
文亦未嘗及追配之說如臣之愚謂仍舊便必若聖朝<lb/>
不欲於太廟興作而務崇簡質追迹古始而叅用近代<lb/>
之法庶乎易行則有唐正元以懿獻二祖之祔於興聖<lb/>
徳明之廟盖尊咎陶武昭以為逺祖之廟故升懿獻於<lb/>
尊卑為順也史記載趙氏之祖出於栢翳其後造父受<lb/>
趙城之封子孫因以為氏今景靈聖祖每嵗陛下躬行<lb/>
酌獻之禮亦近於興聖徳明之類歟若升祔僖主或因<lb/>
以祀栢翳造父如唐徳明興聖之比則不為下祔於子<lb/>
<pb n="KR3k0029_WYG_030-15b"/>
孫雖不合經而免於瀆祖亦因時制禮之道也同判太<lb/>
常周孟陽同知禮院朱充國禮院檢詳文字楊傑議曰<lb/>
按儀禮諸侯及其太祖天子及其始祖之所自出注云<lb/>
太祖始封之君始祖者感神靈而生若稷契也䟽云及<lb/>
始祖所由出謂祭所感帝還以始祖配之王者之祖皆<lb/>
感太微五帝之精以生則不止稷與契也其實帝王皆<lb/>
有所感而生也天子始祖並於親廟外祭之<hi>古制王者</hi>
<hi>宗廟有始祖太祖之别諸侯則止於太祖無始祖</hi>按詩<lb/>
<pb n="KR3k0029_WYG_030-16a"/>
生民之序曰尊祖也后稷生於姜嫄文武之功起於后<lb/>
稷箋云周之始祖其生之者姜嫄也䟽云始祖后稷也<lb/>
周以后稷為始祖文王為太祖雝禘太祖謂文王也后<lb/>
稷以感生謂之始祖而亦謂之太祖若文王以受命之<lb/>
大惟稱太祖不得言始也雝之詩曰假哉皇考文武惟<lb/>
后稷非身為天子不得言維后故知雝之禘太祖謂文<lb/>
王也<hi>周以稷為始祖文王為太祖與儀禮之文相表裏</hi>
云云臣等叅詳經𫝊古者必尊始祖配祀感生盖以追<lb/>
<pb n="KR3k0029_WYG_030-16b"/>
崇統系本始非謂推有功也諸侯則不然但推始封之<lb/>
君以為太祖而不及始祖也是以周有天下上推統系<lb/>
至於后稷后稷者帝嚳之子周不可以祖帝嚳以后稷<lb/>
為始祖商推統系上至於契契亦嚳之子商不可以祖<lb/>
帝嚳故以契為始祖示與諸侯之制異也至秦并六國<lb/>
自號始皇帝漢襲秦故以髙皇為太祖之廟不復如禮<lb/>
經追崇始祖盖用諸侯之制爾魏晉而下禮文殘缺爰<lb/>
及有唐雖世數之乆而宗祧制度多不稽古本朝藝祖<lb/>
<pb n="KR3k0029_WYG_030-17a"/>
平定函夏追立親廟玉牒帝系自僖祖始僖祖而上世<lb/>
次不可得知則僖祖之為始祖宜矣伏惟依禮經以僖<lb/>
祖為始祖配祀感生帝其舊制以宣祖配侑今請停其<lb/>
禮自餘祀享天地明堂祖宗配侑並如舊儀<hi>臣按商以</hi>
<hi>太甲太戊武丁為三宗周以文武為二祧世世不遷非</hi>
<hi>三昭三穆之數兼觀景祐詔書太祖為帝者之祖太宗</hi>
<hi>真宗為帝者之宗三廟萬世不遷則宣翼順三祖皆在</hi>
<hi>昭穆之内</hi>同判太常章衡議曰儀禮義疏曰王者之先<lb/>
<pb n="KR3k0029_WYG_030-17b"/>
皆感太微五帝之精以生不止契稷而已詩序先民曰<lb/>
尊祖說者以為周以后稷為始祖文王為太祖故雝禘<lb/>
太祖為文王也自古有天下者必尊始祖秦漢而降典<lb/>
章殘缺廟祧遷次始失先王所以尊祖之意今陛下纂<lb/>
成大統恭事宗祏宜正有司之失以合先王之禮伏惟<lb/>
尊僖祖為始祖而順祖神主在次當遷此所謂子為父<lb/>
屈以定七世之制其於郊配則禮記大𫝊曰王者禘其<lb/>
祖之所自出以其祖配之請以僖祖配上辛感生帝之<lb/>
<pb n="KR3k0029_WYG_030-18a"/>
祀而罷宣祖侑神之祀此所謂祖以孫尊孫以祖屈以<lb/>
稱祖宗追孝之心自餘祀享配侑並如舊典於情文為<lb/>
順　十月中書門下言<hi>云云</hi>今或以夾室在右謂於宗<lb/>
祏為尊或以本統所承措之别宫為當類皆離經背理<lb/>
臣所不敢知伏請奉僖祖為太廟始祖遷順祖神主藏<lb/>
之夹室孟春祀感生帝以僖祖配詔恭依有司遂請以<lb/>
来年孟春薦享奉安　髙宗建炎二年冬十一月己亥<lb/>
上朝享太廟紹興五年初太廟神主寓於溫州歳時<lb/>
<pb n="KR3k0029_WYG_030-18b"/>
薦享委之守臣司封林待聘言原廟之在郡國有漢故<lb/>
事而太廟神主禮宜在都今新邑未奠宜攷古師行載<lb/>
主之義還之行闕以彰聖孝至是始就臨安府建太廟<lb/>
遣太常少卿張洙奉安上行欵謁之禮　　紹興六年<lb/>
起居舍人董弅等論廟制癸未宰執奏事趙鼎曰今日<lb/>
召見百官就尚書省集議廟制上曰太祖開基創業始<lb/>
受天命祫享居東向之位於太祖之廟而已載在禮經<lb/>
無可疑士大夫必無異同之論十二年十二月言者謂<lb/>
<pb n="KR3k0029_WYG_030-19a"/>
自元豐始廣景靈宮以奉祖宗衣冠之遊即漢之原<lb/>
廟也自艱難以来神遊猶寄永嘉四孟薦享旋即便朝<lb/>
設位未副廣孝之意望命有司擇地傚景靈舊規以建<lb/>
新廟迎還列聖粹容庶幾四孟躬行獻用慰祖宗在<lb/>
天之靈丁酉詔禮官討論申省遂建于新莊橋之西七<lb/>
月禮官脩定景靈宮四孟朝獻儀詔從之　紹興十九<lb/>
年著作郎劉章言禮莫重於祭而郊廟為尤重我神宗<lb/>
元豐間嘗詔陸佃等編類成書今陛下以明聖之資<lb/>
<pb n="KR3k0029_WYG_030-19b"/>
當述作之任而縟儀未紀乞命官為紹興郊廟奉祀禮<lb/>
文以續元豐之書上納之<lb/>
孝宗乾道八年太常卿黃鈞奏切謂禮莫重於祭祭莫<lb/>
重於嚴分而辨上下伏見四孟月大駕詣景靈宮朝獻<lb/>
皇帝與羣臣俱拜於庭求之禮經有所不合欲遵元豐<lb/>
之制毎遇孟月朝獻褥位于東階之上西向乞於見今<lb/>
朝享儀注内修定施行詔從之<lb/>
光宗紹熙二年正月詔朕惟廟祧之制禮經具存迭<lb/>
<pb n="KR3k0029_WYG_030-20a"/>
毁所以明世數逺近之常不遷所以昭祖宗功徳之盛<lb/>
祖則惟一宗無定數昔商三宗及周文武質諸載籍世<lb/>
世尊祀粤惟國朝率循是典太祖太宗恢開剏<lb/>
之丕圗真宗仁宗茂守文之鴻業暨于神宗厲<lb/>
精政治景祐元符載頒詔旨一祖四宗萬世不祧亶謂<lb/>
盛矣肆我髙宗聖神武文憲孝皇帝天錫勇智沉幾<lb/>
深畧真不世世武以撥亂文以致平中興之烈髙掩武<lb/>
丁内禪之意有光放勲文功數十不能盡宣仙馭賔空<lb/>
<pb n="KR3k0029_WYG_030-20b"/>
威神如在至尊夀聖皇帝稽六藝之文安在天之靈厥<lb/>
既尊為髙廟而以時升祔矣惟是不祧之典猶未遑議<lb/>
頋予凉菲實奉蒸嘗兹用虔遵聖父之訓丕昭烈祖之<lb/>
光然而事大體重匪朕敢専宜令禮官詳議以聞<lb/>
宋朝宗廟裁製興國二年禮院言按唐制長安太廟凡<lb/>
九室皆同殿異室其制二十一間四柱東西夹室各一<lb/>
前後靣各三階東西各二側階即今太廟四室每室三<lb/>
間将来太祖升祔共成五室欲請依長安之制東西夹<lb/>
<pb n="KR3k0029_WYG_030-21a"/>
室外分為五室每室二間詔恭依　至道三年又増太<lb/>
宗一室遂於東西各増修一間以藏冊室　景徳二年<lb/>
十一月詔宗廟神食禮料委光祿寺精細簡擇宮闈令<lb/>
㸃檢饌造　皇祐三年判三司磨勘同李徽之言國家<lb/>
以火徳王火生於寅王於午今太廟西向開門宜毁去<lb/>
以避申酉之位帝曰徽之家世儒臣所言乃同巫祝然<lb/>
事縁宗廟亦當下太常宗正寺詳定既而上言今太廟<lb/>
設西偏門所以邀止車馬而南向自有正門徽之所請<lb/>
<pb n="KR3k0029_WYG_030-21b"/>
事渉不經不足采用從之　嘉祐八年修奉太廟使蔡<lb/>
襄以太廟八室圗奏御請廣廟室并夾室為十八間從<lb/>
之<lb/>
宋朝親饗乾徳元年十一月帝以親行郊禮服衮冕執<lb/>
鎮圭行享禮於四室<hi>注</hi>自是親行郊祀前一日朝享太<lb/>
廟如儀<lb/>
開寳九年三月以将幸西京四月雩祀于南郊詣太廟<lb/>
行享告之禮舊儀将有事于南郊必先告太廟至是以<lb/>
<pb n="KR3k0029_WYG_030-22a"/>
将赴西京不欲載神主偕行故禮官議行此禮是日帝<lb/>
常服乘歩輦列仗衛百官班於庭不設樂垂止一獻不<lb/>
行祼禮不飲福酒不祭七祀<lb/>
端拱二年七月内出御札以八月内親享太廟<hi>以今歲</hi>
<hi>為大有年</hi>令所司詳定儀注有司言按乗輿鹵簿有大<lb/>
駕法駕小駕之别自東漢以来大駕以郊天法駕以享<lb/>
宗廟小駕以行幸又唐禮大駕郊天法駕祀明堂小駕<lb/>
拜授及行幸将来享廟請用法駕鹵簿既而以彗出東<lb/>
<pb n="KR3k0029_WYG_030-22b"/>
方下詔罷禮<lb/>
祥符五年閏十月以聖祖降詔詣太廟行告謝之禮命<lb/>
置五使如郊禮有司言用享禮一獻庭設宮架殿上登<lb/>
歌無二舞帝欲重其事乃備三獻李宗諤上奠獻登歌<lb/>
瑞安曲樂章是月七日恭謝太廟六室帝作奉先歌羣<lb/>
臣畢賀　慶歴三年蔡亶言周制四時享親之禮有九<lb/>
今寺觀則車駕一歲再臨未嘗薦獻宗廟帝謂輔臣曰<lb/>
朕三歲一祠郊廟而賚及天下今若嵗嵗親行則人皆<lb/>
<pb n="KR3k0029_WYG_030-23a"/>
有覬賞之心朕朝夕奉三聖御容於禁中未嘗敢怠也<lb/>
嘉祐七年八月詔凡因郊親享太廟舊用犢一今用羊<lb/>
七豕七孟享臘享舊用羊二豕二今用羊七豕七禘祫<lb/>
攝事舊用羊四豕四今用羊七豕七皇后廟孟享臘享<lb/>
舊用羊一豕一今用羊四豕四　髙宗十三年正月己<lb/>
亥上親享太廟先是隂雲欲雪至此日霽霧澄皆誠孝<lb/>
所格王賞請宣付史館從之<lb/>
祝文端拱元年秘書監李至言著作局撰告享宗廟及<lb/>
<pb n="KR3k0029_WYG_030-23b"/>
諸祠祭祝文稱尊號唐室以来惟開元禮有之稽古者<lb/>
以為非禮㑹昌中從禮官議但稱嗣皇帝某則其祝文<lb/>
乆不稱號明矣且尊號起於近代請舉舊典告享宗廟<lb/>
稱嗣皇帝臣某諸祠祭稱皇帝斯為得禮從之　正辭<lb/>
録端拱元年兼秘書監李至上言祭祀祠辭皆臨事撰<lb/>
進多不合典禮乃取舊祠一百九首増撰八十四首自<lb/>
為正辭三卷上之凡百九十三首八十四新製餘因舊<lb/>
辭詔永為定式　祥符五年十二月詳定所言正辭録<lb/>
<pb n="KR3k0029_WYG_030-24a"/>
祝文今請定前代帝王名臣稱號上從之　凡祝祠皇<lb/>
帝親祀則書之冊封禪用玉餘用竹皆中書省書之有<lb/>
司常祀則書之板秘書省書之嵗之常祀率用舊文其<lb/>
特祭如有祈請命學士撰進<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_030-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索卷三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷六十三</head> <lb/>
    <p>
<pb n="KR3k0029_WYG_129-1a"/>
欽定四庫全書<lb/>
　羣書考索後集卷六十三<lb/>
　　　　　　　　　　　　宋　章如愚　編<lb/>
　　財用門<lb/>
　　　鬻僧類<lb/>
後漢明帝聞西域有神其名曰佛因遣使之天竺求其<lb/>
道得其書及沙門以來大抵以虚無為宗貴慈悲以為<lb/>
人死精神不滅隨復受形生時所行善惡皆有報應故<lb/>
<pb n="KR3k0029_WYG_129-1b"/>
所貴修練精神以至為佛善為宏濶勝大之言以勸誘<lb/>
愚俗精於道者號曰沙門於是中國始傳其術圖其形<lb/>
像而王公貴人尤甚楚王英最先好之<lb/>
晉末偽秦姚興僭位一方招延緇素演說佛經四方至<lb/>
者凡數千人而姚氏之亡曽不旋踵　南朝齊武帝遺<lb/>
詔公私不得出家為道及起塔寺以宅為精舍並厭斷<lb/>
之<hi>禁浮屠</hi>
梁武帝篤志事佛前世所未聞至於捨身披緇以為奴<lb/>
<pb n="KR3k0029_WYG_129-2a"/>
𨽻宗廟之祭不薦毛血重圍之中猶聚大衆以念佛卒<lb/>
使臺城不守身辱國亡<lb/>
魏顯祖時平齊户及諸民嵗輸粟六十斛入僧曹者即<lb/>
為僧祗户粟為僧祗粟凶荒以振民於是僧祗户粟徧于<lb/>
州鎮矣<hi>宋明帝紀</hi>
唐髙祖初傅弈上䟽極諌詆浮屠法中書令蕭瑀進曰<lb/>
佛聖人也非聖人者無法請誅之弈曰禮始事親終事<lb/>
君而佛逃父出家非孝者無親瑀不答　髙祖九年廢<lb/>
<pb n="KR3k0029_WYG_129-2b"/>
浮屠老子法　至太宗復立之　明皇欲相姚崇崇上<lb/>
十事曰武后造福先寺費鉅百萬臣請絶佛營造可乎<lb/>
帝曰朕能行之<lb/>
元宗時安禄山反楊國忠以為正庫物不可以給士遣<lb/>
侍御史崔衆至太原納錢度僧尼道士旬日得百萬緡<lb/>
而已明年鄭清叔與宰相裴冕建議以天下用度不充<lb/>
諸道度道士僧尼不可勝計又於輔闗諸州納錢度道<lb/>
士僧尼萬人　肅宗引浮屠數百居禁中號内道場張<lb/>
<pb n="KR3k0029_WYG_129-3a"/>
鎬曰天子之福要在養人願勿以小乗撓聖慮<lb/>
憲宗迎佛骨于鳳翔留禁中三日乃歴徧諸寺王公士<lb/>
民瞻奉捨施惟恐弗及刑部侍郎韓愈上䟽切諌憲宗<lb/>
大怒将加極刑裴度崔群為之營救乃貶潮州刺史<lb/>
武宗素惡僧尼㑹昌四年勑上都東都兩街各留一寺<lb/>
天下節度觀察治所各留一寺多不過三十人餘皆勒<lb/>
令歸俗毁招提蘭若四萬餘區收良田數千萬頃奴婢<lb/>
十五萬人歸俗僧尼二十六萬五百人<lb/>
<pb n="KR3k0029_WYG_129-3b"/>
宣宗立盡反為㑹昌之政<lb/>
懿宗咸通十四年八月上遣使迎佛骨群臣諌言憲宗<lb/>
迎佛骨㝷晏駕上不聽<hi>本紀</hi>
周世宗以縣官久不鑄錢而民間多銷錢為噐皿及佛<lb/>
像錢益少乃敕立監採銅鑄錢自非縣官法物軍噐及<lb/>
寺觀鐘磬鈸鐸之類聴留外自餘民間銅噐佛像五十<lb/>
日内悉令輸官給其直過期隐匿不輸五十以上其罪<lb/>
死不及者論刑有差上謂侍臣曰卿輩勿以毁佛為疑<lb/>
<pb n="KR3k0029_WYG_129-4a"/>
夫佛以善道人茍志於善斯奉佛矣彼銅像豈所謂佛<lb/>
耶且吾聞佛志在利人雖頭目猶捨以布施若朕身可<lb/>
以濟民亦非所惜也<lb/>
宋朝兩京諸州僧尼共六萬七千四百餘人嵗度千人<lb/>
自後削平諸國其後僧籍彌廣江浙福建尤多<lb/>
太宗崇尚釋教興國中置院於太平興國寺後改為傳<lb/>
法院車駕亦嘗臨幸得西域僧法天及息天災施獲等<lb/>
取所獻梵夾翻譯焉息天災等人賜紫袍師號又命文<lb/>
<pb n="KR3k0029_WYG_129-4b"/>
臣潤色其文是嵗息天災等獻所譯經文一卷詔入藏<lb/>
刻板流行自是盡取禁中梵夾俾之翻譯每誕節即獻<lb/>
經焉息天災等皆至朝散大夫光禄鴻臚卿以卒自是<lb/>
譯經之盛近世無比<lb/>
太宗作新譯經之首教序仁宗作景祐天竺字原序以<lb/>
賜之<lb/>
雍熈二年詔自今經業精熟者方許係籍　至道元年<lb/>
覧泉州僧籍一嵗未度者僧四千餘人聳然語侍臣曰<lb/>
<pb n="KR3k0029_WYG_129-5a"/>
一夫耕三人食尚有餒者近世一夫耕迨至十人食天<lb/>
下黎民安得不至重困當降約束真宗景徳二年真宗<lb/>
御便殿引對諸寺院主首僧詢行業優長者次補左右<lb/>
街僧録先是道官正令功徳使選之遷補所置或非其人<lb/>
故上閱試焉　祥符元年軍卒張覇縁相國寺幡竿捨<lb/>
身上語近臣曰朕昨令詰其故覇在營常誦經無為惡<lb/>
之迹然事佛豈在捨身苐愚人不曉其㫖若不戒約恐<lb/>
寖以成俗愚民無故自殺耳自今為檢約　祥符三年<lb/>
<pb n="KR3k0029_WYG_129-5b"/>
命李維直史舘路振等宿于中書出經論題考試左右<lb/>
街僧官而序遷時又命知制誥王曽等考試道士石知<lb/>
章等十人中選為道官也<lb/>
天禧二年三月詔不許剏脩寺觀院宫州縣常行覺察<lb/>
如造一間以上許人陳告所犯者依法科罪州縣不切<lb/>
覺察亦行朝典公主戚里節度至刺史已上不得奏請<lb/>
剏造寺院開置戒壇如違御史弹奏　是嵗又詔諸處<lb/>
不係名各寺院多聚奸盗騷擾鄉村况有條貫不許存<lb/>
<pb n="KR3k0029_WYG_129-6a"/>
留並令毁折其舍宇三十間已上並留存　天禧二年<lb/>
八月詔普度道士女冠僧尼凡度二十六萬二千九百<lb/>
餘人　天禧三年知越州髙紳言僧尼既受戒還家即<lb/>
受父母拜禮臣責問僧司其言有實竊見唐貞觀五年<lb/>
當禁僧尼受父母拜望降勑特行戒止奏可違者重决<lb/>
罰之　天禧三年以宰臣丁謂為譯經使潤文官一貟<lb/>
以學士晁向李維同潤文二貟丁謂罷使後亦不常<lb/>
天禧五年道士萬九千六十六人女冠七百三十一人僧<lb/>
<pb n="KR3k0029_WYG_129-6b"/>
三十九萬七千六百一十五人尼六萬一千三百三十<lb/>
九人江浙福建常居天下之半　仁宗天聖四年宰臣<lb/>
王曽等言剃度太多皆惰農㳺手之人無益政化張知<lb/>
白言臣托樞宻日嘗斷刼盗有一火之中全是僧行者<lb/>
上曰自今切宜懲革勿使太濫<hi>懲革太濫</hi>　天聖八年詔應<lb/>
男子出家為僧道者祖父母父母在别有親兄弟侍養<lb/>
方可得出家<hi>禁男子祖父母父母在不許出家</hi>　景祐元年道士萬一<lb/>
千五百三十八人女冠五百八十八人僧三十八萬五<lb/>
<pb n="KR3k0029_WYG_129-7a"/>
千五百三十人尼四萬八千七百四十三人　慶歴二<lb/>
年道士萬九千六百八人女冠五百二十二人僧三十<lb/>
四萬八千一百八人尼四萬八千四百十七人　至和<lb/>
初陳執中執政因乾元節聽僧五十人度一人既而言<lb/>
者以為不可復百人度一　至和元年詔乾元節度僧<lb/>
限百人度一人　嘉祐三年賈昌朝奏京師僧寺多招<lb/>
納亡頼遊民為弟子或藏匿亡命奸人自今皆取鄉貫<lb/>
保任方聽收納詔從之<lb/>
<pb n="KR3k0029_WYG_129-7b"/>
神宗熈寧元年七月戊戌知諌院錢公輔言祠部遇嵗<lb/>
飢河决鬻度牒以佐一時之急若于無事時立為陳乞<lb/>
恩例則亦可惜欲乞自今宫禁遇聖節恩賜度牒並裁<lb/>
損或减半為紫衣稍去剃度之冗從之賣度牒蓋始此<lb/>
年<hi>前此未嘗書賣度牒因錢公輔言表而出之</hi>　熈寧二年賜五百道度牒<lb/>
付陜西宣撫司易見錢糴榖　熈寧二年王安石奏事<lb/>
上因問曰程顥所言不可賣度牒作常平本錢如何安<lb/>
石曰顥所言自以為王道之正臣以為顥所言不逹王<lb/>
<pb n="KR3k0029_WYG_129-8a"/>
道之權男女授受不親禮也嫂溺不援是豺狼也今度<lb/>
牒所得可置粟凡四十五萬石若凶年人貸三石則可<lb/>
全十五萬人性命今欲為凶年計當於豐嵗為之而國<lb/>
用有所不暇故賣祠部所剃者三千人頭而所可捄活<lb/>
者十五萬人性命若以為不可是不知權也　熈寧七<lb/>
年給度牒五百道付河東運使修城　熈寧七年賜度<lb/>
僧二千五百道賑涇原環慶路飢民及永興路常平糴<lb/>
本　熈寧八年上批勘㑹賣度牒數呈有司言自嘉祐<lb/>
<pb n="KR3k0029_WYG_129-8b"/>
至治平摠十三年給七萬八千餘道熈寧至今八年給<lb/>
八萬九千餘道　元豐七年門下言度牒已著令每道<lb/>
為錢百三十千檢㑹䕫州路每道三百千以次减為百<lb/>
九十千價髙處别取㫖從之<lb/>
髙宗紹興七年獻言之人有欲多賣度牒者朕以為不<lb/>
然一度牒所得不過三百千一人為僧則一夫不耕其<lb/>
所失豈止一度牒之利若住數年其徒當自少矣<hi>長編</hi>
紹興十三年進呈夀皇寺乞每年撥放有礙昨降權住<lb/>
<pb n="KR3k0029_WYG_129-9a"/>
指揮上諭曰既有權住指揮且休放行朕觀昔人有惡<lb/>
釋氏者欲非毁其教絶滅其徒有喜釋氏者即崇尚其<lb/>
教信奉其徒二者皆不得中朕於釋氏但不使其太盛<lb/>
耳獻言之人有欲多賣度牒以資國用朕以為不然一<lb/>
度牒所得不過一二百千而一人為僧則一夫不耕其<lb/>
所失豈一度牒之利若住撥放十數年之後其徒當少<lb/>
息矣<hi>禁度牒</hi>
紹興二十六年王太寳乞减折帛錢劄子上諭曰王太<lb/>
<pb n="KR3k0029_WYG_129-9b"/>
寳近又乞放行度牒殊未曉朕意建言者多以出賣度<lb/>
牒為利亦以祝人主夀延洪國祚為言佛老自東漢永<lb/>
平間方流入中國五帝三王之時人主夀至百嵗卜年<lb/>
至於八百此時安在哉朕以為人主但當凡事上則求<lb/>
合天心下則仁及生民自然享國久長如髙齊蕭梁奉<lb/>
佛皆無益　紹興二十七年上諭曰今田萊多荒若更<lb/>
賣度牒是驅農為僧且一夫受田百畆一夫為僧即百<lb/>
畆之田不耕矣朕所以不給度牒者正恐僧徒多則不<lb/>
<pb n="KR3k0029_WYG_129-10a"/>
耕者衆矣<lb/>
　　　經總制<lb/>
宣和間王師討方臘命陳亨伯經制東南七路財賦亨<lb/>
伯始議若賣酒若鬻糟若商稅若田宅貿易牙稅若頭<lb/>
子錢若樓店錢皆稍増其數别歴收係以供移用謂之<lb/>
經制錢其後盧用原為發運判官頗附益之至翁彦國<lb/>
為經制使倣其法又取贏焉謂之摠制錢東南一嵗所<lb/>
入一千七百餘萬緡　靖康初凡亨伯所創名色一切<lb/>
<pb n="KR3k0029_WYG_129-10b"/>
罷　建炎三年議者復請推其法行之於是權添賣酒<lb/>
錢量添賣糟錢添收牙稅錢加收頭子錢増收五分房<lb/>
錢盡收𨽻經摠制建議之始猶曰軍興權行事定即罷<lb/>
而後來申請滋多名因浸廣如商稅鈔旁勘合朱墨之<lb/>
属視宣和有加焉頭子錢始也每緡十文　宣和二十<lb/>
　紹興五年三十　十年四十　乾道五十六有係額<lb/>
不係額之異<lb/>
　　　月樁<lb/>
<pb n="KR3k0029_WYG_129-11a"/>
月樁錢始於紹興江西謂之月樁湖南謂之大軍錢初<lb/>
大軍分屯江淮調度趣廹轉運司提督諸郡隨月樁錢<lb/>
以應軍需元降㫖揮以係省不係省封樁不封樁錢取<lb/>
撥應辦然其名色錢𨽻截用之外類皆有名而無實邉<lb/>
事既寧重為州縣之病敷麴引鬻状紙隨事科罰以足<lb/>
其數　紹興九年金人敗盟中原用兵經費至廣江東<lb/>
運使馬承家奏請置月樁錢時參使孟庾主其議将係<lb/>
省不係省錢有額上供無額上供等五十餘件不以有<lb/>
<pb n="KR3k0029_WYG_129-11b"/>
無拘碍仰取合於窠石毎月先次收樁如月樁錢未足<lb/>
未許觧諸司錢此紹興九年二月指揮也故當時降詔<lb/>
不許科罰後來嵗月浸久諸司往往全額奪去而縣道<lb/>
獨留其名所謂月樁錢無非鑿空横取於民也<lb/>
　　　㑹計録<lb/>
周時任民以九職歛之以九賦節之以九式而太宰之<lb/>
尊實司九職然猶立㑹計之官以謹其出納之數有職<lb/>
内以㑹其入職嵗以㑹其出職幣以㑹其餘而其大要<lb/>
<pb n="KR3k0029_WYG_129-12a"/>
則總之以司㑹而掌之以司書彼其所以㑹之者非若<lb/>
後世計於數嵗之後也其分之官司有日要焉有月成<lb/>
焉有嵗㑹焉其出納之數少差於舊則㑹計之官隨而<lb/>
正之蓋懼其循習而弊生也<lb/>
唐憲宗元和二年李吉甫撰元和國計簿上之摠計天<lb/>
下方鎮四十八州府二百九十五縣千四百五十三其<lb/>
鳳翔等十五道七十一州不由户口外每嵗賦稅倚辦<lb/>
止於浙江東西宣歙淮南江西福建鄂岳湖南八道四<lb/>
<pb n="KR3k0029_WYG_129-12b"/>
十九州一百四十四萬户比天寳稅户四分减三天下<lb/>
兵仰給縣官者八十三萬餘人比天寳三分増一大率<lb/>
二户資一兵其水旱所傷非所調發不在此數<hi>通鑑</hi>　宋<lb/>
朝蘇轍曰唐李吉甫始簿録元和國計丁謂等因之為<lb/>
景徳皇祐治平熈寧四書網羅一時出納之計首尾八<lb/>
十餘年本末相授有司得以居今而知昔參酌同異因<lb/>
時施宜此前人作書之本意也<lb/>
真宗景徳㑹計録景徳元年丁謂權三司使撰景徳㑹<lb/>
<pb n="KR3k0029_WYG_129-13a"/>
計録五卷上之<hi>續長編節</hi>　四年丁謂上㑹計録時議封禪<lb/>
上慮用度不足以問謂謂奏府庫充實遂以㑹計録上<lb/>
<hi>聖政編年</hi>
祥符㑹計録祥符九年辛酉玉清昭應宫副使林特上<lb/>
㑹計録特前為三司使詔纂大中祥符八年天下戸口<lb/>
財賦凡戸八百四十二萬二千四百三口一千八百八<lb/>
十八萬一千九百三十計入兩稅錢帛糧斛二千二百<lb/>
七十六萬四千一百三十三絲綿二草二千二百八十<lb/>
<pb n="KR3k0029_WYG_129-13b"/>
三萬六千六百三十六茶鹽酒稅𣙜利錢帛金銀二千<lb/>
八百萬二千詔奨之仍付秘閣<lb/>
仁宗皇祐㑹計録皇祐四年田况除三司使金榖用度<lb/>
利害纎悉罔不偹舉議者謂三司使自陳恕李士衡之<lb/>
後惟况為稱職撰皇祐㑹計録上之上嘗面諭之曰卿<lb/>
謀猷深逺噐識寬厚堪任國大事未幾拜樞宻副使<hi>續長</hi>
<hi>編録</hi>
英宗治平㑹計録治平中蔡襄著治平㑹計録<hi>會要</hi>
<pb n="KR3k0029_WYG_129-14a"/>
神宗熈寧㑹計録國家自天聖以後用度浸廣故於㑹<lb/>
計録加詳神宗嗣位用王安石參預樞要尤以理財為<lb/>
先務　熈寧三年條例司始議取三司簿籍考觀本末<lb/>
與使副同商度經久廢置之宜一嵗用度及郊祀大費<lb/>
皆編著定式詔用其議以劉瑾等編三司嵗計及南郊<lb/>
式金君卿等編三司籍簿條例司總領焉<hi>四朝志</hi>　熈寧<lb/>
五年朝廷患天下文帳之繁始命曽布刪定法式布因<lb/>
請選吏於三司顓為一司命以駮磨帳司之置始此矣<lb/>
<pb n="KR3k0029_WYG_129-14b"/>
復以張設官吏縻費過當而罷　熈寧七年十月庚辰<lb/>
詔三司置㑹計司以宰相韓絳提舉先是絳奏三司摠<lb/>
天下財賦其出入之數並無摠要考校盈虛之法欲選<lb/>
官置司以天下戸口人丁稅賦及場務坑冶河渡房園<lb/>
之類祖額年課及一路錢榖出入之數去其重復注籍<lb/>
嵗比較増虧及具廢置名件錢物羡餘横費等數或收<lb/>
多則㝷究因依以當職之官能否為黜陟若支不足或<lb/>
有羡餘理當推移使有無相濟如此則國計大綱朝廷<lb/>
<pb n="KR3k0029_WYG_129-15a"/>
可以省察議論政事足寛民力仍乞臣絳提舉<hi>同上</hi>
哲宗元祐㑹計録元祐中蘇轍著也其叙曰凡計㑹之<lb/>
實取元豊之八年而其别有五一曰收支叙而今者一<lb/>
嵗之入金以兩計者四千三百而其出之不盡者二千<lb/>
七百銀以兩計者五萬七千而其出之多者六萬錢以<lb/>
千計者四千八百四十八萬而其出之多者一百八十<lb/>
三萬紬絹以匹計者一百五十一萬而其出之多者十<lb/>
七萬榖以石計者二千四百四十五萬而其出之不盡<lb/>
<pb n="KR3k0029_WYG_129-15b"/>
者七十四萬帛以束計者七百九十九萬而其出之多<lb/>
者八百八十一萬然則一嵗之入不足以供一嵗之出<lb/>
矣二曰民賦叙有曰丁謂之記景徳田况之記皇祐皆<lb/>
以均稅為言矣三曰課入四曰儲運五曰經費<hi>欒城集</hi>
元祐元年四月戸部言左司郎中張汝賢言乞諸路轉<lb/>
運司㑹司自熈寧以前嵗入幾何嵗用幾何朝廷常供<lb/>
之外非泛所須者嵗又幾何熈寧以前嵗入幾何仍具<lb/>
某事之費因某法而有令某法既改則其費可罷要以<lb/>
<pb n="KR3k0029_WYG_129-16a"/>
省不急之用量入以為出則無異時之患從之<hi>通鑑</hi>
元祐二年有司奏制國用量入為出必當周知天下金<lb/>
榖之數以察登耗虚實乃能裁節繁冗必資成法以為<lb/>
摠要國家自景徳至熈寧並修㑹計録宜復講修以備<lb/>
觀覽三年編修㑹計録成韓宗彦蘇轍抗䟽謂一嵗之<lb/>
入不足以支一嵗之出先是裁减浮費所損者二十餘<lb/>
事太后遂以身先天下减親族恩澤<hi>四朝志</hi>
　　　數目<lb/>
<pb n="KR3k0029_WYG_129-16b"/>
真宗景徳四年七月權三司使丁謂言景徳三年新收<lb/>
戸三十三萬二千九百九十八流移者四千一百五十<lb/>
搃舊實管七百四十一萬七千五百七十一户一千六<lb/>
百二十八萬二百五十四口比咸平六年計増五十五<lb/>
萬三千四百一十戸二百萬二千二百一十四口賦入<lb/>
搃六千三百七十三萬一千二百二十九貫石匹斤數<lb/>
比咸平六年計増三百四十六萬五千二百九欲望特<lb/>
降詔目自今以咸平六年户口賦入為額嵗較其數具<lb/>
<pb n="KR3k0029_WYG_129-17a"/>
上史舘從之<hi>長編</hi>　天禧五年天下户八百六十七萬七<lb/>
千六百七十七口一千三百九十三萬三百二十所收<lb/>
租稅比至道末榖増一百七萬五千餘石錢増二百七<lb/>
十萬八千餘貫絹减萬餘疋絁紬减九萬二千餘疋布<lb/>
増五十萬六千餘疋絲線减三萬五千餘兩綿减一百<lb/>
一十七萬五千餘兩茶増一百一十七萬八千餘斤芻<lb/>
茭减一千一百萬五千餘圍蒿减一百萬餘圍炭减五<lb/>
十萬四千餘秤鵝翎雜翎増十二萬九千餘莖箭簳増<lb/>
<pb n="KR3k0029_WYG_129-17b"/>
四十七萬隻黄蠟増五萬餘斤又䪌八十一萬六千餘<lb/>
量麻皮三十九萬七千餘斤鹽五十七萬七千餘石紙<lb/>
十二萬三千餘幅蘆䕠三十六萬餘張大率名物約此<lb/>
其折變及移輸北壌者視當時所須焉至道末上供錢<lb/>
一百六十九萬二千餘貫金一萬四千八百兩銀三十<lb/>
七萬六千兩絲七十萬五千兩綿四百九十七萬兩紬<lb/>
三十七萬九千疋絹一百七十萬八千疋絁五萬二千<lb/>
匹布一百一十萬六千疋又𣙜利所獲摠一千一百二<lb/>
<pb n="KR3k0029_WYG_129-18a"/>
十三萬三千餘貫國家率三嵗一親郊祀共計緡錢常<lb/>
五百餘萬貫大半以金銀綾綺絁絹平其直而給之大<lb/>
凡邦國經制舉一嵗之費錢一千六百九十三萬餘貫<lb/>
金一萬四千八百七十兩銀六十二萬餘兩絹三百三<lb/>
十三萬三千餘疋紬九十萬三千餘疋絁五萬九千餘<lb/>
疋綿七百四十五萬兩絲線一百六十四萬兩布二百<lb/>
六萬三千餘端粟二千一百九十四萬石芻二千二百<lb/>
萬六千圍舉一嵗京城給文武官三班使臣及諸司人<lb/>
<pb n="KR3k0029_WYG_129-18b"/>
等奉錢四萬五千八百餘貫給以他物者九萬一千四<lb/>
百餘貫禄粟五萬一千餘石糧五十四萬二千餘石騎<lb/>
軍一嵗給錢六十八萬餘貫都虞侯以上禄粟一萬四<lb/>
千餘石糧一百一十八萬餘石歩軍一嵗給錢七十一<lb/>
萬餘貫禄粟七千八百餘石糧一百八十二萬九千餘<lb/>
石大抵若此而亦有盈縮焉天禧末上供惟錢帛増多<lb/>
餘以移用頗减舊數而天下總獲錢二千六百五十三<lb/>
萬餘貫金萬四千四百餘兩銀八十八萬三千九百餘<lb/>
<pb n="KR3k0029_WYG_129-19a"/>
兩絲四百一十七萬二千餘兩綿一千八百九十九萬<lb/>
一千餘兩絹一百五十五萬二千餘疋紬九百四十一<lb/>
萬五千餘疋綾二千四萬四千餘疋絁一十三萬七千<lb/>
餘疋紗縠二萬三千餘疋錦綺二萬八千餘疋布三百<lb/>
五萬七千餘疋茶七十六萬餘斤鹽二十六萬三千八<lb/>
百餘石香藥真珠犀象七十餘萬斤條片顆竹木䕠箔<lb/>
三百六十餘萬條片五榖二千九百八十三萬餘石草<lb/>
三千萬餘圍木炭薪蒿千餘萬斤束總費錢二千七百<lb/>
<pb n="KR3k0029_WYG_129-19b"/>
一十四萬餘貫金一萬三千五百餘兩銀五十八萬餘<lb/>
兩絲三百六十三萬二千餘兩綿一千六百五十萬餘<lb/>
兩紬七十六萬四千餘疋絹四千一百七十三萬七千<lb/>
餘疋綾十萬七千餘疋絁五萬二千餘疋羅二萬七千<lb/>
餘疋紗縠一萬一千餘疋錦綺六千七百餘疋布一百<lb/>
二十九萬七千餘疋茶三十六萬六千餘斤鹽十一萬<lb/>
八千餘石香藥真珠犀象五十二萬三千餘斤條片顆<lb/>
竹木䕠箔一百二十三萬二千餘條片五榖三千四百五<lb/>
<pb n="KR3k0029_WYG_129-20a"/>
十八萬二千餘石草三千四百三十八萬三千餘圍木<lb/>
炭薪蒿四百五十萬餘斤束景徳郊祀七百餘萬東封<lb/>
八百五十餘萬祀汾隂上寳冊又増二十萬丁謂為三<lb/>
司使嘗著景徳㑹計録以獻林特領使亦繼為之凡舉<lb/>
大禮有司皆籍當時所費以聞必有優詔奨焉<hi>長編</hi>
仁宗皇祐元年戸部副使包拯言此䟽不得其陳䟽<hi>論慶</hi>
<hi>歴八年出入數必是次年也因附此</hi>臣伏見景徳祥符中文武官總九千<lb/>
七百八十五貟今内外官属搃一萬七千二百餘貟其<lb/>
<pb n="KR3k0029_WYG_129-20b"/>
未受差遣京官使臣及守選人不在數内較之祖宗朝<lb/>
纔四十餘年已逾一倍多矣切以唐虞建官惟百夏商<lb/>
倍之周設六官僚属漸廣秦併六國郡縣益衆降及漢<lb/>
魏以至隋唐雖設官寖多然未有如本朝之繁冗甚也<lb/>
今天下州郡三百二十縣一千二百五十而一州一縣<lb/>
所任職素有定額大率用吏不過五六千貟則有餘矣<lb/>
今乃三倍其多而又三嵗一開貢舉每放榜僅千人復<lb/>
有臺寺之小吏府監之雜工䕃序之官進納之軰總而<lb/>
<pb n="KR3k0029_WYG_129-21a"/>
計之又不止於三倍是食禄者月増力田者日耗則國<lb/>
計民力安得不窘乏哉臣謹按景徳中天下財賦等嵗<lb/>
入四千七百二十萬七千匹貫石兩支數闕當考在京<lb/>
嵗入一千八百三十九萬二千疋貫石兩支一千五百<lb/>
四十萬四千九百疋貫石兩慶厯八年天下財賦等嵗<lb/>
入一萬三百五十九萬七千四百疋貫石兩支八千九<lb/>
百三十八萬三千七百疋貫石兩在京嵗入一千八百<lb/>
五十九萬六千五百疋貫石兩支二千二百四十九萬<lb/>
<pb n="KR3k0029_WYG_129-21b"/>
九百疋貫石兩况天下稅籍有常數矣今則嵗入倍多<lb/>
者何也盖在祖宗之世所輸之稅只納本色自後用度<lb/>
日廣㳂納並從折變董率暴歛日甚一日何窮之有天<lb/>
下田土財用比之曩時虛耗漸以不逮豈于今而能倍<lb/>
之乎非天降地出但誅求於民無紀極爾輸者已竭取<lb/>
者未足則大本安在哉臣以謂冗兵耗於上冗吏耗於<lb/>
下欲捄其弊當治其源治其源者在乎減冗雜而節用<lb/>
度若冗雜不减用度不節雖善為計者亦不能拯也方<lb/>
<pb n="KR3k0029_WYG_129-22a"/>
今山澤之利竭矣征賦之入盡矣幸而西北無事乃是<lb/>
可為之時若不銳意而改圖但務因循必恐貽患将來<lb/>
有不可捄之道矣伏望陛下上體祖宗之成憲下䘏生<lb/>
靈之重困謂設官太多也則宜艱難選舉澄汰冗雜謂<lb/>
養兵太衆也則宜罷招募㨂斥老弱土木之功不急者<lb/>
悉罷之費出無名者並除之懲禁中奢侈之端節上下<lb/>
浮枉之費當平成之代建長久之䇿願陛下留神省察<lb/>
申命宰執條此數事而力行之則天下幸甚<hi>長編</hi>　皇祐<lb/>
<pb n="KR3k0029_WYG_129-22b"/>
二年正月命翰林學士承㫖王堯臣入内都知王守忠<lb/>
右司諫陳旭與三司較天下每嵗財賦出入之數以聞<lb/>
<hi>四年正月乃以上聞  長編</hi>　皇祐四年王堯臣王守忠陳旭等較<lb/>
慶歴皇祐總四年天下財賦出入凡金幣絲纊薪芻之<lb/>
類皆在其數參相耗登皇祐元年入一億二千六百一<lb/>
十五萬一千九百六十四而所出無餘為書七卷丙辰<lb/>
上之詔送三司取一嵗中數以為定式<hi>二年正月受命至是乃上之</hi>
<hi>長編</hi>
<pb n="KR3k0029_WYG_129-23a"/>
英宗治平四年至慶歴五年取諸路鹽酒商稅嵗課比<lb/>
景徳㑹計録皆増及三數倍以上景祐中收商稅數四<lb/>
百五十餘萬貫慶歴中一千九百七十五萬餘貫景徳<lb/>
中收酒課四百二十八萬餘慶歴中收一千七百一十<lb/>
萬餘貫景徳中收鹽課三百五十五萬餘貫慶歴中收<lb/>
七百一十五萬餘貫但茶亦有増而不多爾天下和買<lb/>
紬絹本以利民初行于河北但資本路軍衣遂通其法<lb/>
以及京東淮南江浙景祐中諸路所買不及二百萬疋<lb/>
<pb n="KR3k0029_WYG_129-23b"/>
慶歴中乃三百萬疋自爾時及今二十年但聞比校督<lb/>
責不聞有所寛减也如此浚取天下豈復有遺利自古<lb/>
有國者貨利之入無若是之多其費用亦無若是之廣<lb/>
也<hi>翰林學士承㫖張方平奏疏  長編</hi>
神宗元豐三年宋興承五代之弊政六聖相繼與民休<lb/>
息致生齒既庶而財用有餘且以景徳皇祐治平校之<lb/>
景徳户七百三十萬墾田一百七十萬頃皇祐戸一千<lb/>
九十萬墾田二百二十五萬頃治平戸一千二百九十<lb/>
<pb n="KR3k0029_WYG_129-24a"/>
萬墾田四百三十萬頃天下嵗入皇祐治平皆一億萬<lb/>
以上嵗費亦一億萬以上景徳官一萬餘貟皇祐二萬<lb/>
餘貟洎任幕職州縣官三千三百餘貟總二萬四千貟<lb/>
景徳郊費六百萬皇祐一千二百萬治平一千三百萬<lb/>
以二者校之官之衆一倍于景徳郊之數不同如此則<lb/>
皇祐治平用財之端多于景徳也誠詔有司按㝷載籍<lb/>
而講求其故使官之數入者之多門可考而知郊之費<lb/>
用財之多端可考而知然後合議其可罷者罷之可損<lb/>
<pb n="KR3k0029_WYG_129-24b"/>
者損之使天下之人如皇祐治平之盛天下之用官之<lb/>
數郊之費皆同于景徳二者所省者蓋半矣則又以類<lb/>
而推之天下之費有約于舊而浮于今者有約于今而<lb/>
浮于舊者其浮者必求其所以浮之目而杜之約者必<lb/>
求其所以約之由而從之如是而力行以嵗入一億萬<lb/>
以上計之所省者十之一則嵗有餘財一萬馴致不過<lb/>
有所省者十之三則嵗有財三萬萬以三十年之通計<lb/>
財當有餘財九億萬可以為十五年之蓄自古國家之<lb/>
<pb n="KR3k0029_WYG_129-25a"/>
富未有及此也<lb/>
髙宗紹興五年周室制國用之法在于用地大小視年<lb/>
之豊耗量入以為出漢祖定天下之本在于得秦圖籍<lb/>
周知四方盈虚强弱之實國朝景徳皇祐皆有㑹計録<lb/>
至治平熈豊亦有此書其後蘇洵又倣其法作元祐㑹<lb/>
計録雖書未及上其大畧亦有可觀者皆所以總括巨<lb/>
細綱紀出納凡天下賦入與官吏養兵之數條章各立<lb/>
支費有限謹視其書上下遵守此作㑹計録之本意也<lb/>
<pb n="KR3k0029_WYG_129-25b"/>
今國家比年以來財賦清虚用度滋廣正宜括嵗入之<lb/>
厚薄因計嵗出入之多寡分其品目别其名色總貫旁<lb/>
通載之圖籍檢考之間如運之掌斯可以裁减浮費増<lb/>
益邦賦誠今日之先務也望選委詳練財賦之官俾効<lb/>
景徳元祐等書撰集成録自元年止四年為率毎嵗所<lb/>
出之數列之于前却以今嵗計之除頒借已支費外總<lb/>
計見今實有之効合計若干復以日計至嵗終凡官吏<lb/>
之費及應于合用之數通計若干名曰㑹計録量入為<lb/>
<pb n="KR3k0029_WYG_129-26a"/>
出既有以見有無之實截長補短斯可以制裁損之宜<lb/>
庶幾國用有制<lb/>
光宗紹熈三年臣聞當今之務莫急於寛民力自國朝<lb/>
混一之初嵗入緡錢不過一千六百餘萬　太宗皇帝<lb/>
以為極盛而倍于唐室矣其後可増嵗廣至熈豐問言<lb/>
利之臣極力聚歛然後嵗入五千餘萬渡江之初東南<lb/>
嵗入不滿千萬比年乃増至六千五百餘萬則所入倍<lb/>
於祖宗時固已多矣祖宗時中都吏部録兵廩之費全<lb/>
<pb n="KR3k0029_WYG_129-26b"/>
費不過百五十萬元豐間紛更費用亦不過月支三十<lb/>
六萬至宣和末崇侈無度然後月支百二十萬渡江之<lb/>
初雖連年用兵然月支百二十萬非泛無不預焉則其<lb/>
所費亦倍于祖宗時多矣此無他故盖所取者皆祖宗<lb/>
時所未嘗有作俑於後來也所用者皆循習升平積弊<lb/>
而不量今日之事力也何謂後來作俑今上供正賦不<lb/>
過緡錢二百萬此如經制錢六百六十餘萬<hi>宣和末發運使經制</hi>
<hi>兩浙創立建炎初吕頥浩再復</hi>總制錢七百八十餘萬<hi>紹興初參政</hi>孟庚總<lb/>
<pb n="KR3k0029_WYG_129-27a"/>
制<hi>財賦創立</hi>月樁錢七百八十餘萬<hi>紹興初應副大軍創立</hi>皆祖宗未<lb/>
嘗有也其它名色煩碎如増收添收糴本降本七分五<lb/>
分之類又起於近時也姑以兩浙言之在祖宗時一嵗<lb/>
通收緡錢不過三百三十餘萬而茶鹽酒稅十居其八<lb/>
州郡支費皆在其間今兩淮嵗輸緡錢千一百萬<hi>浙東四百</hi>
<hi>二十八萬浙西七百五十六萬</hi>而茶鹽之利又專𨽻朝廷州縣支費亦<lb/>
不預焉然則今之取民不知幾倍於祖宗時矣斯民安<lb/>
得不窮困無聊耶<lb/>
<pb n="KR3k0029_WYG_129-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷六十三<lb/>
</p>
<p>
</p>
  </div>
</body>
</text>
</TEI>
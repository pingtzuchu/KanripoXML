<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷二十九</head> <lb/>
    <p>
<pb n="KR3k0029_WYG_095-1a"/>
欽定四庫全書<lb/>
　羣書考索後集卷二十九<lb/>
　　　　　　　　　　　　宋　章如愚　編<lb/>
　　士門<lb/>
國子監解額<lb/>
　宋朝仁宗天聖元年冬十月癸亥増國子監進士解<lb/>
　額二十人<hi>長編</hi>○天聖七年八月甲午詔國子監進士<lb/>
　自今以五十人為額<hi>長編</hi>○慶歴元年八月癸巳詔國<lb/>
<pb n="KR3k0029_WYG_095-1b"/>
　子監今歲解發進士諸科各特増二十人<hi>長編</hi>○慶歴<lb/>
　四年十一月戊午朔判國子監余靖言臣伏見先降<lb/>
　敕命并貢舉條制國子監生徒聽讀滿五百日方許<lb/>
　取應每十人之中與解三人其諸路州軍府監並各<lb/>
　立學及置縣學本貫人並以入學所習三百日舊得<lb/>
　解人百日已上方許取應後來雖有敕命曽到省舉<lb/>
　人與免聽讀内新人顯有事故給假並與勘㑹除破<lb/>
　其如令非畫一難以久行竊以國家興建學校所以<lb/>
<pb n="KR3k0029_WYG_095-2a"/>
　育俊秀而訓導之由是廣學宫頒學田使其專心道<lb/>
　義以思入官之術伏縁朝廷所賜莊園房錢等贍之<lb/>
　有限而來者無窮若徧加廩給則支費不充若自營<lb/>
　口腹則貧窶者衆日有定數不敢不來非其本心同<lb/>
　於驅役古之勸學初不如此臣以為廣黌舍所以待<lb/>
　有志之士去日限所以寛食貧之人國家有厲賢之<lb/>
　風寒士得帶經之便欲乞應國子監太學生徒如有<lb/>
　情願聽讀滿五百日即依先降敕命將來取解十人<lb/>
<pb n="KR3k0029_WYG_095-2b"/>
　之中與解三人其不滿五百日者並依舊額取解應<lb/>
　舉所有開封府及天下州軍立州學處亦取情願聽<lb/>
　讀更不限以日數所貴寒士營生務學不失其所乃<lb/>
　詔罷天下學生員聽讀日限<hi>長編</hi>○慶歴四年十二月<lb/>
　戊戌詔自今解發進士太學以五百人開封府以百<lb/>
　人為額舊制開封府三百三十五人國子監百六十<lb/>
　人熙寧八年合為一以解額通取至是復分而太學<lb/>
　生數多故省開封解額以益之<hi>長編</hi>○皇祐五年七月<lb/>
<pb n="KR3k0029_WYG_095-3a"/>
　戊子又詔開封府國子監進士自今每一百人解十<lb/>
　五人其試官親嫌令府監互相送若兩處俱有親嫌<lb/>
　即送别頭<hi>長編</hi>○嘉祐三年五月壬申管勾國子監吳<lb/>
　中復言舊制每遇科塲即補試廣文館監生近詔間<lb/>
　歲貢舉須前一年補試比至科塲多就京師私買監<lb/>
　牒易名就試及旋冒畿内户貫以圖進取非所以待<lb/>
　逺方孤寒之意請自今遇科塲補試監生如故仍以<lb/>
　四百五十人為額從之尋又増一百五十人<hi>長編</hi>
<pb n="KR3k0029_WYG_095-3b"/>
　神宗熙寧元年五月戊戍國子監言自來補試國子<lb/>
　監生以六百人為額今科塲三年一開竊見開封府<lb/>
　國學各増解名三分之一四方士人以此盛集京師<lb/>
　欲乞監生人數亦展一分以九百人為額從之<hi>長編</hi>○<lb/>
　元豐三年五月編修學制所言奉㫖立勢要及國子<lb/>
　監生太學官親屬許不以鄉貫就開封應舉之法臣<lb/>
　等看詳監以國子為名而無國子教養之實恐未稱<lb/>
　朝廷建學育士之意乞應清要官親戚並令入監聽<lb/>
<pb n="KR3k0029_WYG_095-4a"/>
　讀以二百人為額解發毋過四十人從之<hi>長編</hi>
　哲宗元祐七年六月癸丑禮部狀近準都省批狀勘<lb/>
　㑹開封府遇科塲歲多有四方舉人冒貫畿縣户名<lb/>
　取應及太學生員依條須在學及一年方預就試其<lb/>
　間有未及一年之人亦不免有寄貫取應之弊檢㑹<lb/>
　舊制國子監取應舉人先於廣文館補試給牒取應<lb/>
　今欲復置廣文館生員今再行看詳開封府進士解<lb/>
　額一百人即乞依舊外將本府諸科二百人并國子<lb/>
<pb n="KR3k0029_WYG_095-4b"/>
　生四十人共為二百四十人解額並撥屬廣文館廣<lb/>
　文館生員以二千四百人為額并國子監狀太學生<lb/>
　員上舍一百人内舍三百人外舍二千人元祐五年<lb/>
　發解國學舉人每五人四厘二毫一忽解一人詔依<lb/>
　禮部所申今後太學舉人并國子生發解並依元祐<lb/>
　五年發觧取人分數施行<hi>長編</hi>○紹聖二年二月甲午<lb/>
　罷廣文館觧額及將國子生四十人發還本監從之<lb/>
　<hi>長編</hi>
<pb n="KR3k0029_WYG_095-5a"/>
武學<lb/>
　文武一道也由三代而上敎出於一而文武之才各<lb/>
　適其用由三代而下敎出於二而文武之才徒相為<lb/>
　訾古之為學必取士取士必文武其敎養之法非有<lb/>
　二也堯舜尚矣舜之政猶見於書益稷曰侯以明之<lb/>
　蓋以射侯之禮致衆而論士則文武皆其選也禮曰<lb/>
　受成於學出征執有罪反釋奠於學以訊馘告詩曰<lb/>
　在泮獻囚又曰在泮獻馘三代之學文武豈二途哉<lb/>
<pb n="KR3k0029_WYG_095-5b"/>
　<hi>玉臺先生諱賞文</hi>
　漢時隴西天水上郡北地材官騎士布滿郡國<lb/>
　高祖雖未嘗設科而一時猛將或出於餓隷<hi>韓信</hi>黥<lb/>
　徒<hi>黥布</hi>鼓刀<hi>樊噲/</hi>販繒<hi>灌嬰</hi>之賤自是之後雖有勇<lb/>
　猛知兵之選<hi>成帝</hi>始立勇武明法之科<hi>平帝</hi>詔舉明<lb/>
　法戰陣詔舉武猛堪將<hi>皆安帝</hi>詔舉武猛謀謨<hi>明帝</hi>
　詔舉明戰陣之畧詣公車<hi>靈帝</hi>卒未有得人如高祖<lb/>
　之世者<lb/>
<pb n="KR3k0029_WYG_095-6a"/>
　唐又别立一科謂之武舉而進士武舉遂兩立矣<lb/>
　武后長安二年始置武舉其置有長垜馬射步射平<lb/>
　射筒射又有馬槍翹關負重身材之選亦以鄉飲酒<lb/>
　禮送兵部其選用之法不合於道故不復書<hi>唐志</hi>
　𤣥宗開元十九年兩京諸路各置太公廟以張良配<lb/>
　享春秋仲月上戊日祭武學人准明經進士行鄉飲<lb/>
　酒禮取自古名將十哲七十二弟子<lb/>
　肅宗乾元元年不以張良配享上元元年太公望追<lb/>
<pb n="KR3k0029_WYG_095-6b"/>
　封為武成王享祭一同文宣王正元二年刪去十哲<lb/>
　德宗正元中關播奏言仲尼十哲皆當時弟子今以<lb/>
　異時名將列之弟子非類也乃去十哲之名於是諸<lb/>
　儒爭言太公於聖人非倫也宜去王號獨令狐建以<lb/>
　為勿追王爵宜以時祠為武敎主自是始有武學為<lb/>
　文者習章句而嗤武士為武者習騎射而誚文儒二<lb/>
　者殆若氷炭矣<hi>玉臺先生諱賞文</hi>
　宋朝太祖皇帝幸武成王廟觀兩廊名臣繪像指白<lb/>
<pb n="KR3k0029_WYG_095-7a"/>
　起曰此人殺降不武之甚以杖畫之<hi>寶訓</hi>○修武成王<lb/>
　廟令張昭竇儀詳定配享功臣以吳起孫臏廉頗韓<lb/>
　信等二十二人不克令終並退之復升灌嬰耿純輩<lb/>
　梁周翰表陳其事上曰升降之制蓋有所懲勸周翰<lb/>
　未之思耳<hi>同前</hi>○開寶元年上令諸道解武舉者命李<lb/>
　昉扈蒙試問所習之業皆無悉令罷之○開寶八年<lb/>
　詔郡國有文經武畧堪任用之二十已上五十已下<lb/>
　具名以聞仍速赴闕當考其臧否以進退之<hi>並要覽</hi>
<pb n="KR3k0029_WYG_095-7b"/>
　太宗嘗幸武成王廟指郭子儀李晟畫像咨其功業<lb/>
　且曰德宗為奸臣所誤非晟則祚去矣<hi>事畧</hi>
　真宗咸平二年上北征趙安仁上言當今有至要者<lb/>
　五其三求軍謀今武舉已行其軍謀深逺武藝絶倫<lb/>
　科望依唐故事<lb/>
　仁宗朝富弼言應制科者必樂為賢良方正才識兼<lb/>
　茂耻為將帥邊寄之名蓋今人重文雅而輕武節也<lb/>
　武舉者蹶張馳射儕於卒伍所得庸妄鄙淺固不敢<lb/>
<pb n="KR3k0029_WYG_095-8a"/>
　望得異士但稍能警勵有㢘耻則焉肯為卒伍之事<lb/>
　乎臣請詔近位及藩鎭於文武官中各舉明兵法有<lb/>
　威果習練武略堪任將帥者一二人<hi>皇監</hi>○蘇洵上書<lb/>
　可復武舉而為新制以革其舊弊且昔之所謂武舉<lb/>
　者蓋疎矣其以弓馬得之者不過挽强引重市井麄<lb/>
　材而以䇿中者亦皆記録章句區區無用之學其取<lb/>
　人太多故其所得皆貪汚無行之徒豪傑之士耻不<lb/>
　忍就宜因貢士之歲使兩制各舉所聞有司試其可<lb/>
<pb n="KR3k0029_WYG_095-8b"/>
　者而陛下親䇿之權略之外便於弓馬可以出入險<lb/>
　阻勇而有謀者不過取一二人待以不次之位試以<lb/>
　守邊之任<hi>皇監</hi>○天聖七年閏二月壬子又置武舉以<lb/>
　待方略智勇之士其法皆先上藝業於有司有司較<lb/>
　之然後試秘閣中格然後天子親䇿之若武舉則仍<lb/>
　閲其騎射焉<hi>長編</hi>○天聖七年因唐之制置武舉應三<lb/>
　班院使文武子弟實有軍謀武藝許詣兵部投牒取<lb/>
　應先投軍機䇿論三卷每卷三道召人保委主判官<lb/>
<pb n="KR3k0029_WYG_095-9a"/>
　先詳所業視人才驗行止先試步射一石弓力馬射<lb/>
　七斗弓力問䇿一道合格即引見召試<hi>㑹要</hi>○寶元間<lb/>
　詔兵部試武舉人以䇿論定去留以弓馬定高下<hi>聖政</hi>
　○慶歴二年十二月壬寅詔兩制舉文武官各一員<lb/>
　為武學敎授從賈昌朝之言也<hi>長編</hi>○慶歴三年五月<lb/>
　丁亥置武學於武成王廟以太常丞阮逸為武學敎<lb/>
　授<hi>同前</hi>○慶歴三年八月戊午罷武學改武學敎授太<lb/>
　常丞阮逸兼國子監丞其有願習兵書者許於本監<lb/>
<pb n="KR3k0029_WYG_095-9b"/>
　聽讀旣立武學議者以為古名將有諸葛亮羊祜杜<lb/>
　預裴度等豈嘗專學孫吳立學無謂故亟罷之<hi>長編</hi>○<lb/>
　慶歴三年後胡瑗上書請興武學其略曰頃歲吳育<lb/>
　已建議興武學但官非其人不久而廢今梅堯臣曽<lb/>
　注孫子大明深義孫復以下皆明經㫖臣曾任邊陲頗知<lb/>
　武事若使梅堯臣兼隷武學每日只講論語使知仁<lb/>
　義忠孝之道講孫吳使知制勝禦敵之術於武臣中<lb/>
　選子孫有智略者三二百人敎習之則一二年必有<lb/>
<pb n="KR3k0029_WYG_095-10a"/>
　成效臣已選武學規矩一卷進呈時議難之<hi>呂原明記</hi>○<lb/>
　皇祐元年八月丙戍御崇政殿試武舉人得何景略<lb/>
　等三十七人授官有差<hi>長編</hi>○皇祐元年九月己未詔<lb/>
　曰國家采唐室之舊建立武之科每隨方聞之詔並<lb/>
　舉勇略之士條格之設歲敘已深然而時各有宜今<lb/>
　異於古尺籍之衆旣以其技力自奮於行伍之間武<lb/>
　弁之流又用其韜鈐自進於軍旅之任來應兹選殆<lb/>
　稀其人如間所𨽻習者率逢掖諸生編户年少以至<lb/>
<pb n="KR3k0029_WYG_095-10b"/>
　捨學業而事籌䇿矯溫淳而務麄猛紛然相效為之<lb/>
　愈多朕方恢隆文風敦厚俗尚一失其本恐陷末流<lb/>
　宜罷試於兵謀俾專由於儒術尚慮積習且久頓更<lb/>
　為難就其等倫裁為規制其將來武舉科塲人曽經<lb/>
　祕閣考試者即許投下文字外更不許新以取應以<lb/>
　後科塲令罷武舉一科<hi>大詔令</hi>○皇祐中嘗罷是科言<lb/>
　事者以文武並用廢一不可宜復此科分為三等上<lb/>
　等取其學識深逺䇿對優絶次等取其䇿對優長騎<lb/>
<pb n="KR3k0029_WYG_095-11a"/>
　射兼有下等取有擊刺拋射翹傑魁俊量能而官因<lb/>
　材而任委以巡警之司縣尉之職觀其提一旅之衆<lb/>
　佐一司之重能激勵士卒翦滅盜賊然後取而用之<lb/>
　豈不利於國家乎豈不有勝於卒伍而為之乎惟陛<lb/>
　下復之無疑<hi>㑹要</hi>○嘉祐八年密院奏以為文武二選<lb/>
　不可闕一與其任用不學之人臨時不知應變不若<lb/>
　素習韜略之士緩急驅䇿可以折衝况今朝廷所用<lb/>
　人稍有稱聲者多由武舉而得則此舉不可廢罷明<lb/>
<pb n="KR3k0029_WYG_095-11b"/>
　矣<lb/>
　英宗治平元年九月丁卯詔復置武舉<lb/>
　　按㑹要嘉祐八年十月八日密院初建請治平元<lb/>
　　年三月二日王珪等上條件二十一日賈黯乞試<lb/>
　　韜略四月九日詔六月十五日并八月十九日密<lb/>
　　院奏皆武舉條件今依實錄聨書之仍略刪修使<lb/>
　　不相抵牾蓋嘉祐八年始議治平元年九月議定<lb/>
　　乃降詔其降詔因縁密院建請并治平元年九月<lb/>
<pb n="KR3k0029_WYG_095-12a"/>
　　方建請也<lb/>
　神宗熙寧三年八月翰林學士司馬光言奉敕考試<lb/>
　武舉人而法當先試弓馬若合格即試䇿略緣弓馬<lb/>
　以選士卒之法非所以求將帥者也不幸而不能挽<lb/>
　强馳突則雖有䇿略將帥之材不得預試恐非朝廷<lb/>
　建武學之意况試弓之法挽與弝齊尤不應格自今<lb/>
　欲乞試䇿並挽弓及弝者皆聽就試中書請如舊制<lb/>
　上批再相度卒如中書所請<hi>長編</hi>○熙寧五年六月乙<lb/>
<pb n="KR3k0029_WYG_095-12b"/>
　亥樞密院言仁宗時嘗建武學旣而中輟乞復之詔<lb/>
　於武成王廟置武學選文武官知兵者為敎授凡使<lb/>
　臣未參班並門蔭草澤人許入學給常膳集諸家兵<lb/>
　法敎授官纂次歴代用兵成敗及前世忠義之節足<lb/>
　以為訓者講釋之<hi>通鑑</hi>○熙寧五年初密院修武舉條<lb/>
　令不能答䇿者止答兵書墨義王安石恐入官太冗<lb/>
　兼近方以學究但知誦書反愚魯不曉事廢之今又<lb/>
　置武舉墨義一科其所習墨義又少於學究所取武<lb/>
<pb n="KR3k0029_WYG_095-13a"/>
　藝又不難及則當時為學究者乃更應武舉若收得<lb/>
　如此人作武官亦何補於事上曰朕亦語密院以墨<lb/>
　義不可用至是再進呈武舉條制乃悉從中書所定<lb/>
　<hi>同上</hi>○熙寧五年立武學於御路之側於是詔舉人先<lb/>
　試以孫吳大義元豐二年其䇿武士有曰朕以經法<lb/>
　先聖莫不以兵為大事是以設科置學冀足以延知<lb/>
　兵之士<hi>聖政編年</hi>○熙寧五年閏七月壬子詔武學生員<lb/>
　以百人為額遇科塲前一年委樞密院降宣命武臣<lb/>
<pb n="KR3k0029_WYG_095-13b"/>
　路分都監及文臣轉運判官以上各奏舉堪應武舉<lb/>
　者一人其被舉人遇生員闕願入學者聽仍免試生<lb/>
　員及應舉者不過二百人春秋各一試步射以一石<lb/>
　三斗馬射以八斗或弓八斗矢五發中的或别習武<lb/>
　伎副之䇿略雖弓力不及學業卓然者並為優等補<lb/>
　上舍以三十人為額三班使臣無賍罪及私罪情輕<lb/>
　仕族或草澤人無違負亦聽入學量試馬射以六斗<lb/>
　步射以九斗䇿一道孫吳六韜又十道以五通為合<lb/>
<pb n="KR3k0029_WYG_095-14a"/>
　格春秋試内舍生馬步射馬戰應格對䇿精通士行<lb/>
　可稱者上樞密院雖不應而曉術數知陣法智略可<lb/>
　用或累試䇿優等悉取㫖補上舍武藝又進者樞密<lb/>
　院審察人材旋加試用<lb/>
　　生員及應舉者不過二百以下至旋試用並以選<lb/>
　　舉志増入實錄武學言乞在學生員春秋各一試<lb/>
　　至三十人為額及三班使臣至五通為合格並係<lb/>
　　之八月八日令并從本志入此又實錄六年八月<lb/>
<pb n="KR3k0029_WYG_095-14b"/>
　　一日與此相重略有不同處今兩存之<hi>長編</hi>
　熙寧五年九月辛酉詔武學士試大義十道分兩塲<lb/>
　從御史劉孝孫請也後試武舉人亦如之<hi>長編</hi>○熙寧<lb/>
　六年八月壬申朔武學言春秋試法内舍生馬步射<lb/>
　馬戰應格對䇿精通士行可稱者上樞密院補上舍<lb/>
　生雖不應格而能精曉術數陣法智略可用或累試<lb/>
　䇿優等别取㫖補上舍武藝䇿略累在下等者復降<lb/>
　外舍上舍無過三十人别齋増給食如累試又優等<lb/>
<pb n="KR3k0029_WYG_095-15a"/>
　及武藝進者上樞密院審察人材試用從之<hi>長編</hi>○熙<lb/>
　寧六年九月辛亥御崇政殿試武舉進士凡武舉初<lb/>
　試義䇿於祕閣武藝則試於殿前司及殿試則又試<lb/>
　䇿於庭於是詔武舉人䇿入優等武藝又入優等與<lb/>
　右班殿直武藝次優與三班奉職末等與三班差使<lb/>
　减磨勘二年䇿入平等武藝優等與奉職武藝次優<lb/>
　與借職次等與三班差使减磨勘二年末等三班差<lb/>
　使<hi>長編</hi>○熙寧六年九月丁巳賜武舉進士文煥及等<lb/>
<pb n="KR3k0029_WYG_095-15b"/>
　注兩使職官熙河路準備差遣侯抱真而下二十三<lb/>
　人授以班奉職借職差使緣邊差遣後復賜煥進士<lb/>
　及第為梓䕫路察訪司準備差遣<hi>長編</hi>○熙寧七年二<lb/>
　月庚午樞密院言武舉補試生員前此無立定時限<lb/>
　四方游士困於伺候乞隨在學上舍生以春秋二時<lb/>
　引試仍下進奏遍行庶使遠方通知朝廷招徠之意<lb/>
　從之○熙寧八年七月戊辰試武舉人先試孫吳六<lb/>
　韜大義共十道為兩塲次問時務邊防䇿一道與鎻<lb/>
<pb n="KR3k0029_WYG_095-16a"/>
　聴人同考試馬軍司試弓馬差官監試武舉試格前<lb/>
　後參錯至是始加裁定<hi>長編</hi>○熙寧八年八月庚寅别<lb/>
　試所言武舉人試孫吳六韜大義六韜本非全書義<lb/>
　理訛舛無所考據欲止於孫吳書出題從之<hi>長編</hi>○元<lb/>
　豐七年十一月丁未詔應武舉及試出官並依進士<lb/>
　討大義一塲第一等取四通第二等取三通第三等<lb/>
　取二通並為中格從司業翟思朱服所請也<hi>長編</hi>
　哲宗元祐元年六月甲寅看詳太學條制所狀續準<lb/>
<pb n="KR3k0029_WYG_095-16b"/>
　指揮國律武學條貫令一就修立檢準官制格國子<lb/>
　監掌國子太學武學律學筭學五學之政令○元祐<lb/>
　六年十月庚午幸武成王廟<lb/>
　徽宗崇寧三年九月壬辰詔諸州學别為齋舍敎養<lb/>
　材武之士隨人數多寡許令入學並依進士法其考<lb/>
　選較試并補取令武學條制别看詳修立頒下<hi>長編</hi>○<lb/>
　崇寧四年正月丙申尚書省言乞諸州教養武士附<lb/>
　於州學參酌武學成法修立考選等格從之<hi>長編</hi>○崇<lb/>
<pb n="KR3k0029_WYG_095-17a"/>
　寧四年六月丁丑詔諸州武學習射馬許私置不得<lb/>
　過五疋仍官給草料如不能私置用學事司錢置三<lb/>
　疋<hi>長編</hi>○崇寧五年九月甲寅學制局言臣等檢㑹崇<lb/>
　寧三年九月二十二日朝㫖諸州縣學别為齋舍敎<lb/>
　養武士續有條畫頒下諸路後來入學之人己多昨<lb/>
　因今年二月廢罷未曽復置臣等伏覩御製學校新<lb/>
　法内一項逐州解額五路已有指揮十人取一名可<lb/>
　令前旁所解額於數内以一分充貢武士額臣等未<lb/>
<pb n="KR3k0029_WYG_095-17b"/>
　審今來立敎養武士法合依舊遍行天下或止於三<lb/>
　路五路施行乞降睿㫖别具合措置事件聞奏御筆<lb/>
　山西出將氣俗使然所當先者至如餘路間亦有之<lb/>
　平治之時武不可廢可依已降指揮置武士齋仍以<lb/>
　所給解額取一分充貢額有則貢無則貢文士<hi>長編</hi>○<lb/>
　大觀元年十一月庚申御筆天下材武之士漸向學<lb/>
　校今在學之人多寡不同訪聞河東路有六百六十<lb/>
　人貢十人永興軍路有一百九十人亦貢十人多寡<lb/>
<pb n="KR3k0029_WYG_095-18a"/>
　相逺未為均當可以諸路並以在學人數十五人貢<lb/>
　一人<hi>詔㫖</hi>○大觀二年七月辛未前宿州州學敎授胡<lb/>
　伋言乞武士與文士别塲引試及馬射八斗九斗一<lb/>
　上垜並理作分數從之<hi>長編</hi>○大觀三年十月丁酉知<lb/>
　樞密院事鄭居中等上大觀重修武學并諸路州縣<lb/>
　學武士敕令格式等二十七册詔頒行之<hi>長編</hi>○政和<lb/>
　元年正月己丑詔武士舉額可以國子監所立一百<lb/>
　六十九人之數下諸路充貢額武舉省試舊來正奏<lb/>
<pb n="KR3k0029_WYG_095-18b"/>
　名止三十人大觀元年已後所増人數比舊奏名猶<lb/>
　多二十人本為貢士今來科舉可於舊試奏名額内<lb/>
　除豁三分充科舉奏名<hi>長編</hi>○政和三年三月丙辰詔<lb/>
　武舉博士依太學博士法朝廷差人<hi>詔㫖</hi>○政和三年<lb/>
　六月丁巳詔武學州縣外舍生稱武選士内舍生稱<lb/>
　武俊士餘依四月三日已降指揮<hi>長編</hi>○政和三年六<lb/>
　月丙寅武學博士孫宗鑑言武士馬射優劣之格上<lb/>
　垜中貼皆有等第分數而中的獨為闕文則貼廣三<lb/>
<pb n="KR3k0029_WYG_095-19a"/>
　尺二寸而的又十之一其工拙不同明甚今一中貼<lb/>
　比兩上垜乞以一中的比兩中貼從之<hi>詔㫖</hi>○政和三<lb/>
　年八月丁丑提舉京西南路學事陳適道言大觀武<lb/>
　學令諸外舍三經公試若内舍三經試上舍而不與升<lb/>
　貢或三犯第三等以上罰者外舍除籍内舍臣欲乞<lb/>
　於曾犯第三等以下罰字及添三經校定而不與<lb/>
　選十字庶免虚占學籍有妨後學從之<hi>詔㫖</hi>○宣和二<lb/>
　年七月丁卯詔武士該貢人特許貢發小學上舍上<lb/>
<pb n="KR3k0029_WYG_095-19b"/>
　等特許赴來年控試如合格與補太學外舍太醫學<lb/>
　俟殿試人特許赴來年特奏名試<hi>長編</hi>○宣和二年十<lb/>
　月己巳尚書省言契勘州縣武學已罷内外願入在<lb/>
　京武學人乞依元豐法試補入學舉試入舊制係與<lb/>
　武學外舍人類試取一百人同上舍生發解縁科舉<lb/>
　已罷今比傚新舊法令尚書省於大比前二年春季<lb/>
　檢舉降敕下兵部依元豐法奏舉其備舉人限當年<lb/>
　冬季到闕與免補試入學稱外舍生依與校定人赴<lb/>
<pb n="KR3k0029_WYG_095-20a"/>
　次年公試其考選外補推恩並依大觀武學法從之<lb/>
　<hi>長編</hi>○宣和二年十月甲申臣僚言州縣武學已罷諸<lb/>
　路見任武士敎諭總二十四員自今隨事减罷今京<lb/>
　畿京西路申明乞罷者才三人爾其在任者猶衆也<lb/>
　契勘雖有武士該貢人特許貢發指揮而諸生弓馬<lb/>
　行藝已成校定無所加損其於教諭無委職事特降<lb/>
　睿㫖並依省罷從之<hi>長編</hi>
　高宗紹興三年四月庚子給事中黄唐傳乞立武選<lb/>
<pb n="KR3k0029_WYG_095-20b"/>
　之格以科舉人數三分之一待武士中第者注縣尉<lb/>
　他日有統兵官闕並先選武士詔兵吏二部條上建<lb/>
　炎中國子監併歸禮部丁未始詔駐蹕所在國子監<lb/>
　量養士仍置博士然未果行焉○紹興十一年三月<lb/>
　庚子朔上曰賢將與才將不同賢將識君臣之義知<lb/>
　尊朝廷不專於戰勝攻取唯以安社稷為事才將一<lb/>
　意功名爵賞專以戰勝攻取為能而未必識朝廷大<lb/>
　體及社稷久遠利害要湏駕馭用之上又曰文武之<lb/>
<pb n="KR3k0029_WYG_095-21a"/>
　事雖同而事實異世稱衛霍不薦士為賢蓋禦侮折<lb/>
　衝將帥職也何與薦士祖宗故事樞密院不與進擬<lb/>
　蓋知文武之事異也○紹興十六年二月壬戌上以<lb/>
　文武之道不可偏廢三月庚午朔詔興武學養士其<lb/>
　後以百人為額置博士員○紹興二十六年四月己<lb/>
　卯上諭執政曰文武一道今太學以就緒而武學幾<lb/>
　廢致有遺才祖宗武學養士自有成法可令禮兵部<lb/>
　速具以聞○紹興二十七年四月壬戍進呈保義即<lb/>
<pb n="KR3k0029_WYG_095-21b"/>
　閤門祗候趙應熊擬江南東路安撫司準備差遣上<lb/>
　宣諭曰朕觀應熊所試弓馬文字皆有可採可謂有<lb/>
　用之材徽宗皇帝時如馬擴馬識逺皆以武舉擢用<lb/>
　今來所得亦不可謂無人湯思退曰應熊初入仕且<lb/>
　以帥司准備將處之以養資望上曰善<lb/>
　　臣等曰文武之判久矣儒者悉不知兵而勲門將<lb/>
　　閥號為知兵者又不過善擊刺工騎射臨陣能死<lb/>
　　敵耳其知不足言也故太上皇帝思得有用之才<lb/>
<pb n="KR3k0029_WYG_095-22a"/>
　　用之惜乎有司不能推原聖意所出也夫有軍功<lb/>
　　有捕盜賞有武臣䕃補而又設為武舉一科或者<lb/>
　　其不止於求騎射一藝乎今有善兵如孫臏知權<lb/>
　　識變如張子房而足不便鞍馬力不挽石弓則有<lb/>
　　司望然拒之曰非設科意也嗚呼其亦拘矣誠願<lb/>
　　詔舉者先韜略後騎射而明告之以馬擴馬識逺<lb/>
　　必用之意使天下曉然知異時長驅伊洛而泥封<lb/>
　　函谷者在此而不在彼歆然慕之遲之數年縱不<lb/>
<pb n="KR3k0029_WYG_095-22b"/>
　　得人獨不愈於屈天下韓范使與郭狄等伍以倖<lb/>
　　萬一之歡乎<lb/>
　孝宗即位創置武學○乾道元年上問輔臣曰近日<lb/>
　曽有武人赴試否洪适奏曽有數人至都堂投狀乞<lb/>
　試已行下吏部令赴武學收試上曰前時立法亦不<lb/>
　至嚴否适奏係文臣銓試舊法十人取七人今武臣<lb/>
　既不能弓馬須要試七書義亦少抑入仕之路上曰<lb/>
　得他少知義理甚好○乾道九年輔臣進呈樓源乞<lb/>
<pb n="KR3k0029_WYG_095-23a"/>
　令太學生習射藝事上曰古者命將在公卿之列有<lb/>
　文事者必有武備鄭聞奏射御六藝之數古之文武<lb/>
　未嘗分也上曰紹興重修學令既許習射可令有司<lb/>
　討論上又曰向來玉津園燕射唯武臣恐祖宗典故<lb/>
　文臣亦當與射可併討論以聞○淳熙元年輔臣進<lb/>
　呈奏名進士射殿最上曰進士射前來未嘗舉行今<lb/>
　可將中上等人優加旌賞以示激勸○淳熙元年詔<lb/>
　近舉行燕射之禮可令臨安府於城内踏逐近便寛<lb/>
<pb n="KR3k0029_WYG_095-23b"/>
　閑地段建置射圃以備百僚職事之餘習射○淳熙<lb/>
　二年上御射殿進士第五甲及特奏名按射上顧行<lb/>
　間有黎華者遣内侍問姓名上曰觀其人物服飾似<lb/>
　壯士射亦閑習宜略與旌别旣而傳㫖黎華可特免<lb/>
　銓試與注黄甲差遣上又曰自此須立一規矩今將<lb/>
　帥稍知書曉文書禁衞出身如光武故事令習孝經<lb/>
　使文士能射御武士知詩書<lb/>
總論<lb/>
<pb n="KR3k0029_WYG_095-24a"/>
　有文學有武學養之於未用之先也有文選有武選<lb/>
　用之於旣養之後也然則科舉之法既有文舉矣烏<lb/>
　可不有武舉乎<lb/>
　宋朝制科有六而武事居其二又外置武舉以待方<lb/>
　略武勇之士時蓋天聖七年也行之二十年而罷罷<lb/>
　之十有五年而復是故以䇿論定去留以弓馬定高<lb/>
　下寶元制也先試大義次試時務邊防䇿又别試弓<lb/>
　馬熙寧制也以此而取士則其得人當不居唐之子<lb/>
<pb n="KR3k0029_WYG_095-24b"/>
　儀下而或者猶曰弓馬不過麄材䇿論亦為無用蘇<lb/>
　老泉之論謂不若方略有謀者之可用也武舉者蹶<lb/>
　張馳射儕於卒伍稍有㢘耻則焉肯為富文忠公之<lb/>
　論謂不若威果武略之堪任將帥也是則然矣然亦<lb/>
　嘗觀嘉祐議臣之奏乎今朝廷所用稍有聲稱者皆<lb/>
　由武舉而得此其所取豈得謂之無益於世者如富<lb/>
　如蘇之論特不過謂來者猥多取者不擇而豪傑之<lb/>
　士有不屑就焉爾如執此以議武舉君子謂之不知<lb/>
<pb n="KR3k0029_WYG_095-25a"/>
　務<hi>並見前林駰文</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_095-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷二十九<lb/>
</p>
<p>
</p>
  </div>
</body>
</text>
</TEI>
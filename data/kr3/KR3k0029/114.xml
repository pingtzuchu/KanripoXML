<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集巻四十八</head> <lb/>
    <p>
<pb n="KR3k0029_WYG_114-1a"/>
欽定四庫全書<lb/>
　羣書考索後集巻四十八<lb/>
　　　　　　　　　　　　宋　章如愚　編<lb/>
　　兵門<lb/>
　　　歴代兵<lb/>
周自一里之井積而為通為成為終為同凡百里焉自<lb/>
百里之同積而為封為畿九千里焉而天下之田井矣<lb/>
自四井之邑而為丘自四邑之丘而為甸積而為六十<lb/>
<pb n="KR3k0029_WYG_114-1b"/>
四井為戎馬者四為兵車者一為牛者十二甲士三人<lb/>
卒七十二人其出各有差焉自百乗之家而為千乗之<lb/>
國而為萬乗提封九百萬井出賦凡六十有四萬為戎<lb/>
馬者四萬匹為兵車者萬乗其數靡不具焉而天下之<lb/>
賦制矣自五人為伍積而為兩為卒者百人焉自伍卒<lb/>
為旅積而為師為軍凡萬二千五百人焉而天下之軍<lb/>
立矣連帥比年以簡軍卒正三年簡徒羣牧五載大簡<lb/>
車徒則選擇為有年春振旅以蒐夏茇舍以苗秋治兵<lb/>
<pb n="KR3k0029_WYG_114-2a"/>
以獮冬大閱以狩則練者為有時任地以令貢賦則農<lb/>
時不違因農隙以講武事則武備無缺斷斷乎良法美<lb/>
意其積非一日矣<hi>已上刑法志</hi>　班固稱商周以兵定<lb/>
天下天下既定則猶立司馬之官設六軍之衆因井田<lb/>
而制軍賦豈非兵之法至周而後大備歟<hi>已上係商洎</hi>
<hi>周乗馬法記</hi>　管仲變周兵為内政荒已有意於戰矣<lb/>
兵法曰善戰者其勢險其法短司馬法自五人一變而<lb/>
為二十五人三變而七十五人由是而推之至於二千<lb/>
<pb n="KR3k0029_WYG_114-2b"/>
五百為師萬二千五百人為軍節目繁悉要為不可敗<lb/>
而已至於内政則不然以齊國之衆而選士止於三萬<lb/>
人其勢險矣率以萬人為軍而君與卿自將其法短矣<lb/>
以此進退如决隄如轉石人誰敢犯之此其所以大得<lb/>
志於天下歟雖然夷吾之意特欲使之必可戰而已卒<lb/>
之以不戰勝楚則猶有先王之意此五伯所以獨美於<lb/>
桓公也然而齊之内政始使兵農異趨制國為二十一<lb/>
鄉工商之鄉六而士之鄉十五故有軌里連鄉師之制<lb/>
<pb n="KR3k0029_WYG_114-3a"/>
<hi>五家之軌為五人之伍十軌之里為十五之小戎四里</hi>
<hi>之連為四小戎之卒十里之鄉為十卒之旅五鄉一軍</hi>
<hi>公將其一工商之鄉𨽻公髙國各將其一</hi>自五家為軌<lb/>
三軍教士三萬又如鄉之法<hi>車八百乗</hi>葢鄙有五属立<lb/>
五大夫使各涖一属之政故有邑卒鄉縣属之制<hi>五鄙</hi>
<hi>三十家為邑十邑為卒十卒為鄉三鄉為縣十縣為属</hi>
<hi>五属一大夫總得車五千乗可為三軍者四長勺之戰</hi>
<hi>桓公自謂有帶甲十萬車五千乗盖其斥池甚大非齊</hi>
<pb n="KR3k0029_WYG_114-3b"/>
<hi>舊封</hi>自三十家為邑至於五属為四十五萬家率九家<lb/>
二兵可為三軍者六盖如鄉遂之法國中之士為兵鄙<lb/>
里之民為農兵不諳耒耜之勤而農不識干戈之事自<lb/>
是先王寓兵於農其意亡矣晉武公初作一軍獻公作<lb/>
二軍恵公韓之敗作州兵文公蒐於被廬<hi>僖公十七年</hi>
作三軍城濮之戰車七百乗案楚薳啟疆有曰晉十家<lb/>
九縣長轂九百其餘四十縣遺守四千而平公治兵邾<lb/>
南適四千乗<hi>昭公十三年</hi>則晉通率亦五千乗其用七<lb/>
<pb n="KR3k0029_WYG_114-4a"/>
百乗猶齊之法也魯自禽父三軍詩稱公徒三萬<hi>舉成</hi>
<hi>數也實止三萬七千五百人</hi>成公作丘甲<hi>元年謀伐齊</hi>
<hi>將各一甲也</hi>襄公作三軍昭公蒐於紅自根牟至於商<lb/>
衛革車千乗故邾人告呉曰魯賦八百乗邾六百乗盖<lb/>
竭作也哀公始用田賦<hi>十二年以夫田為兵也</hi>夫變兵<lb/>
乗之制而民無餘力矣楚自武王始為軍政作荆尸以<lb/>
伐隨廣而為三軍然而成王時所謂車宫之甲若敖之<lb/>
六卒申息之子弟畧見於傳徃徃非古公子嬰齊為簡<lb/>
<pb n="KR3k0029_WYG_114-4b"/>
之師<hi>襄二年</hi>組甲被練<hi>漆甲也</hi>皆創名之康王時蔿掩<lb/>
始并沃衍收隰臯賦車籍馬而有車兵徒兵甲楯之數<lb/>
靈王斥地益大陳蔡不羮邑則千乗於是有五師<hi>左傳</hi>
<hi>吳人敗諸豫章獲其五帥</hi>至平王又始為舟師焉若夫<lb/>
差犀甲之士十有三萬人<hi>其國語三将軍三萬人呉越</hi>
<hi>春秋三百六十人有中校左右軍</hi>黄池之㑹三軍皆萬<lb/>
人此呉之兵也勾踐棲於㑹稽甲楯五千其始伐呉發<lb/>
習流二千教士四萬君子六千人諸御千人<hi>其名不一</hi>
<pb n="KR3k0029_WYG_114-5a"/>
<hi>已見其非古制</hi>此越之兵也<hi>楚吳越皆夷也</hi>無井牧之<lb/>
法戰國時齊地方二千里帶甲百萬臨淄之中七萬户<lb/>
不下三男子卒固已二十一萬大抵戰國之制勝甲以<lb/>
上皆籍為兵<hi>戰國制兵諸侯斥地益廣而兵乗之法壊</hi>
是時益尚騎射而技擊<hi>齊</hi>武卒<hi>魏/</hi>胡服<hi>趙/</hi>百金之習<hi>秦</hi>
<hi>有百金之士</hi>行於中國後世詐力之兵用矣故荀卿曰<lb/>
秦人功賞相長五甲首而𨽻五家然皆干賞蹈利之兵<lb/>
故齊之技擊不可以遇魏之武卒而魏之武卒不可以<lb/>
<pb n="KR3k0029_WYG_114-5b"/>
直秦之銳士秦之銳士不可以當桓文之節制桓文之<lb/>
節制不可以當湯武之仁義至矣斯言也<lb/>
　　　漢軍政<lb/>
漢氏軍政其可取者五一曰謹重二曰寛䘏三曰嚴明<lb/>
四曰均一五曰周宻吾觀漢世國有軍事則有專斷是<lb/>
以縛馬之書徧示百官<hi>前渠犂傳武輪䑓詔</hi>屯田之奏<lb/>
初終不議<hi>趙充國傳</hi>匈奴和親而四百石之博士得以<lb/>
抗論也<hi>張湯傳</hi>以至精兵郡國人主親為擇將相代地<lb/>
<pb n="KR3k0029_WYG_114-6a"/>
吾所急以委陳豨淮陽兵勁實擢灌夫畧可見漢世重<lb/>
軍戎之意然而從軍有勞得以復除<hi>髙紀</hi>二年闗中卒<lb/>
從軍者復一嵗亡士過多將軍有譴<hi>李廣傳</hi>金布著令<lb/>
尤䘏死事<hi>金布令曰從事死者給以衣糧</hi>羽林養子時<lb/>
錄孤兒<hi>武帝取從事死軍之子孫教以五兵故曰羽林</hi>
　<hi>百官表</hi>以至饗遣衛士<hi>王尊傳</hi>天子臨幸士卒暴露<lb/>
朝㑹罷酒<hi>楊僕傳武帝責楊僕事</hi>畧可見寛䘏矣自王<lb/>
侯郡守不得以擅與用虎符合而矯制有功者不賞都<lb/>
<pb n="KR3k0029_WYG_114-6b"/>
試僣上者必誅其立法也至矣上功増級而幕時已察<lb/>
<hi>馮奉世傳魏尚事</hi>亭徼不治而出廵已誅<hi>食貨志上北</hi>
<hi>出蕭闗事</hi>乗傳行塞因以歸家<hi>楊僕傳</hi>而敕責已至其<lb/>
抑欺罔也至矣禁撓者有誅<hi>韓安國傳楊僕事</hi>後期者<lb/>
有誅<hi>張騫事</hi>畏懦者有誅<hi>前功臣表張騫楊僕事元狩</hi>
<hi>三元符四</hi>以至都試而不詣都所者必免<hi>燕王旦論霍</hi>
<hi>光䟽注</hi>屯而不詣屯所者以乏興論<hi>趙廣漢蘓賢事</hi>其<lb/>
責驕惰也至矣凡此亦足以見其嚴明矣然而寛恤之<lb/>
<pb n="KR3k0029_WYG_114-7a"/>
恩多施之士卒嚴明之政每用之將帥各當其宜也當<lb/>
是時繇有復<hi>闕</hi>
　　　　　　　　　　然則繇戍之法可謂恕甚然<lb/>
宰相之子乃不免戍邊故將之家亦均於給賦<hi>惠帝元</hi>
年詔示吾法之無屈也以至御史大夫出為䕶軍不為<lb/>
左遷<hi>韓安國為侍御史後為都尉</hi>酒泉太守禦冦破羗<lb/>
<hi>趙充國傳拜辛武賢</hi>不為異數輪䑓之詔敗亡不揜衛<lb/>
霍行封得䘮相除<hi>霍去病傳</hi>畧可見其均一之意至於<lb/>
<pb n="KR3k0029_WYG_114-7b"/>
上下相維隄防過宻京師之兵纔萬人耳統於一官未<lb/>
為過多而二三卿士各分所領欲其相制也都試之役<lb/>
太守都尉事與縣令令長丞尉何與而必欲俱㑹欲其<lb/>
相察也以至銅虎調發以防矯偽伍符素備以正什伍<lb/>
<hi>馮唐傳尺籍五符注</hi>郡縣有尉亦既足矣而又鄉置約<lb/>
徼亭設一長以防益賊天下之亭幾三萬所<hi>前百官表</hi>
<hi>二萬七千六百三十五所</hi>畧可見其周宻之意矣夫以<lb/>
謹重視兵戎故動可寡悔以寛恤待士卒故下不怨勞<lb/>
<pb n="KR3k0029_WYG_114-8a"/>
以嚴明馭将帥故不敢矯惰以均一定軍制故天下無<lb/>
以議令以周宻立兵防故姦宄無以生心是以終漢之<lb/>
世天下晏然諸吕之國變生倉卒而備禦素具北胡南<lb/>
越連兵數年而邦本不揺誠有以也<lb/>
　　　漢兵<lb/>
漢無計口授田之法故賦兵以丁而不以田下衆而無<lb/>
田雖貧者不免於為兵故為兵者皆家人子起田中從<lb/>
軍而非素養者也<hi>出馮唐傳</hi>自其二十三為正卒於是<lb/>
<pb n="KR3k0029_WYG_114-8b"/>
傅<hi>音附</hi>之疇官<hi>見髙紀二年蕭何發闗中兵注</hi>以給公家<lb/>
繇役給於中都官則為衛士給於郡國則為材官給於<lb/>
邊繇則為戍卒皆正嵗而戍其給於縣則為更卒一月<lb/>
即更其更代徃來道中衣装悉自備惟衛士衣食於縣<lb/>
官罷遣則有饗<hi>後漢禮儀志</hi>其餘則否至於年五十六<lb/>
者始得為閑民就田里勸農桑兵革之事不預若髙不<lb/>
滿六尺以上年未及二十三與夫過於五十六者謂之<lb/>
罷廢老弱在所不任其已仕於郡縣而被薦舉者皆不<lb/>
<pb n="KR3k0029_WYG_114-9a"/>
與給兵之選惟邊戍之事重<hi>昭紀注</hi>雖宰相之子不免<lb/>
葢寛饒司隷之子自行戍北邊此賦兵之大畧也<hi>見元</hi>
<hi>鳳四年詔</hi>更有三品有卒更有踐更有過更古者正卒<lb/>
雖常人皆迭為之一月一更是謂卒更也貧者欲得顧<lb/>
更錢者次直者出賦顧之月二千是謂踐更也天下人<lb/>
皆直戍邊三日亦名為更律所謂繇戍也諸不行者出<lb/>
錢三百入官官以給戍者是謂過更也其他則有中都<lb/>
官徒執金吾緹騎及輯濯士佽飛城門兵皆中都之兵<lb/>
<pb n="KR3k0029_WYG_114-9b"/>
也夫闗中三輔之卒属於中尉無事則散於三輔戍於<lb/>
中都如州郡法魏相為河南尉得罪是時河南卒戍中<lb/>
都者二三千人遮霍光自言願復留戍一年以免相罪<lb/>
及京師有警則中尉調發以為之備文帝三年發中尉<lb/>
材官属衛將軍之長安此所謂中都戍卒也王温舒請<lb/>
發中尉貺卒數萬此所謂中尉戍卒也西羌反發三輔<lb/>
中都官徒弛刑等擊羌正所謂中都官徒也中尉官属<lb/>
有中壘即北軍主緹騎五百二十人光武嘗歎曰<hi>陰皇</hi>
<pb n="KR3k0029_WYG_114-10a"/>
<hi>后傳</hi>仕宦當作執金吾言其徒役之多也此所謂執金<lb/>
吾緹騎也輯濯士者掌治船而属於水衡者也佽飛者<lb/>
漢募士驍勇者以佽飛名之宣帝世西羌反發應募佽<lb/>
飛騎射士詣金城者是也城門兵者自戾太子事後始<lb/>
置城門兵有城門校尉十二城門候杜鄴𫝊王商以特<lb/>
進孔光以太傅領城門兵得舉吏如五府者是也若郡<lb/>
國則有材官騎士有樓船有更卒有犇命有弩官盖郡<lb/>
兵掌於都尉天下郡國凡百有三置尉者九十山西自<lb/>
<pb n="KR3k0029_WYG_114-10b"/>
三輔之外郡纔十有三而置都尉者乃三十大郡則有<lb/>
兩都尉㑹稽是也北邊諸郡則東西南北中部都尉方<lb/>
髙祖命天下郡國選能引闗蹶張材力武猛者以為輕<lb/>
車騎士此材官騎士也<hi>見光武紀十年注漢官儀</hi>武帝<lb/>
内増七校<hi>刑法志</hi>外有樓船廬江郡有樓船官卜式請<lb/>
與博昌習船者攻吕嘉<hi>伍被傳</hi>有潯陽樓船有㑹稽樓<lb/>
船此志謂樓船也<hi>朱買臣傳</hi>昭帝始元間遣吕破胡<lb/>
發騎為蜀郡犇命擊益州此所謂犇命也南郡有發弩<lb/>
<pb n="KR3k0029_WYG_114-11a"/>
官卜式上書願與臨淄習弩<hi>卜式傳式願與子男同博</hi>
<hi>昌習船者講行</hi>此弩官者也至三輔則又有胡越騎六<lb/>
郡則又有良家子天水隴西北地上郡西河安定如趙<lb/>
充國李廣則出於隴西馮奉世則出於上黨焦延夀則<lb/>
出於北地皆是也漢世中首勇率行封諸率為侯<hi>李廣</hi>
<hi>傳</hi>軍功多用超等<hi>食貨志云大者封侯卿大夫小者郎</hi>
或置武功爵以賞戰士<hi>出食貨志</hi>或賜武臣則倍於文<lb/>
官<hi>續漢志</hi>功過相當則不賞<hi>李廣</hi>以適過行者有功則<lb/>
<pb n="KR3k0029_WYG_114-11b"/>
不賞<hi>李廣利傳</hi>以矯制有功者則不賞<hi>馮奉世傳</hi>屯不<lb/>
詣屯所則有罰<hi>趙廣漢傳</hi>擅弄兵則有罰<hi>功臣表無錫</hi>
<hi>侯事</hi>延初四年増鹵獲利則有罰<hi>魏尚髙不識事</hi>擅發<lb/>
兵則有罰<hi>公孫戎奴事見功臣表</hi>後期則有誅<hi>張騫李</hi>
<hi>廣傳</hi>畏懦則有誅<hi>楊僕事/</hi>脱歸則有誅<hi>蘇建</hi>擅斥除賢<lb/>
士則有誅<hi>趙廣漢</hi>穿壁壘則有誅<hi>胡建</hi>匿亡虜則有誅<lb/>
<hi>公孫敖</hi>爭功則有誅<hi>荀彘</hi>漢世軍法最為嚴整此御軍<lb/>
賞罰之法也買爵至千夫則復<hi>食貨志</hi>入粟受爵至五<lb/>
<pb n="KR3k0029_WYG_114-12a"/>
大夫則復晁錯奏復一人<hi>文帝時見食貨志</hi>三老及孝<lb/>
悌力田則復博士弟子及通一經則復<hi>元帝時見儒林</hi>
<hi>傳序</hi>民産子則復<hi>髙帝二年復二嵗/</hi>罷癃則復<hi>卿大夫</hi>
<hi>老者疾者皆注云疾今之癃者周禮注</hi>功臣後則復<hi>宣</hi>
<hi>紀地節二年復霍光後人元康元年凡百三十六人考</hi>
<hi>功臣表</hi>流民則復<hi>宣詔地節三年/</hi>徙邊則復<hi>文帝時晁</hi>
<hi>錯奏本傳</hi>養民馬則復宗室有属籍及闗内侯則復<hi>文</hi>
<hi>紀詔復諸劉有属籍者卿大夫國中貴者皆舍注若今</hi>
<pb n="KR3k0029_WYG_114-12b"/>
<hi>宗室及闗内侯</hi>或賜外繇<hi>卜式/</hi>或著外繇<hi>成河平元年</hi>
<hi>溝洫志卒治河者為著外繇著謂著於簿籍</hi>或除繇<hi>文</hi>
<hi>翁傳詔下縣子弟以為學官弟子為除更繇</hi>有復其繇<lb/>
役者有復其租稅者有復其身者有復其家者有復一<lb/>
嵗者有復二嵗三嵗者有復十二嵗者有復終身有復<lb/>
後世者此又漢世復除之法也<lb/>
　　　材官　車騎　樓船<lb/>
漢兵散於郡國各有異習葢不可以一律齊也巴蜀三<lb/>
<pb n="KR3k0029_WYG_114-13a"/>
河潁川則多材官取其才力也<hi>髙紀十二年發車騎材</hi>
<hi>官及中尉卒又宣神爵元年發詣金城</hi>隴西天水安定<lb/>
則多騎士<hi>元鼎六年發平山冦取其習射御馳騎戰陣</hi>
<hi>也</hi>西北之地多輕車<hi>宣紀本始二年秋發闗東輕車銳</hi>
<hi>士從軍</hi>故闗東上郡北地皆有車東南之地多樓船故<lb/>
博昌潯陽會稽諸郡皆有船以至臨淄之弩手<hi>見卜式</hi>
<hi>傳</hi>荆楚之劒客<hi>李陵傳云臣所屯者皆荆楚之勇士竒</hi>
<hi>才劒客也</hi>各推其士之所宜而習熟一旦有事以羽檄<lb/>
<pb n="KR3k0029_WYG_114-13b"/>
召天下兵而無有不集事者方其兵之在郡國也則属<lb/>
之都尉每歳八月㑹都試<hi>髙紀十一年張晏注</hi>郡太守<lb/>
都尉令長咸預各以其方之所習而課殿最焉若騎士<lb/>
既發而不詣屯所則騎士有誅<hi>趙廣漢傳</hi>太守發騎士<lb/>
馬不適士則太守有貶夫是以郡國之兵教習於平時<lb/>
而征發於有事民有更番之休而將無常權之患然漢<lb/>
之材官騎士輕車樓船四者之兵惟其地之險易而用<lb/>
之故能以我之所長而不䧟於其所短此其所以多取<lb/>
<pb n="KR3k0029_WYG_114-14a"/>
勝也中興之初多戰於兖豫徐宋之郊故夏侯嬰以兵<lb/>
車破李由於雍丘地属陳留兖州灌嬰以車騎破項籍<lb/>
於東城属淮南皆車騎雜用之地也然東阿之敗<hi>髙紀</hi>
<hi>秦二年東阿之地属陳留</hi>秦以騎將不能勝漢之車垓<lb/>
下之圍<hi>地属宿亳間</hi>楚以餘卒不能勝漢之騎<hi>見髙紀</hi>
<hi>五年</hi>則騎之與車歩之與騎其所遇之地固有優劣也<lb/>
至於韓信之伐趙未至井陘而止舍選輕騎二千擊趙<lb/>
王於泜水誠以井陘之險非車騎之所便而彼則能權<lb/>
<pb n="KR3k0029_WYG_114-14b"/>
其地而用之歟伐胡之師多戰於函并河朔之境故霍<lb/>
去病以萬騎出定襄公孫賀以輕車出雲中<hi>出武紀又</hi>
<hi>本傳</hi>皆車騎雜用之地也然白登之圍<hi>属并州太原郡</hi>
漢以歩卒<hi>出匈奴傳</hi>不能勝敵之騎李陵之敗漢以用<lb/>
車不能禦敵之兵則騎之與歩車之與騎皆所遇之地<lb/>
固自有優劣也至於衛青之出塞環武剛車以為營縱<lb/>
騎五千擊單于於寘顔城顔山趙信城以武剛之利非<lb/>
塞地之所恃而彼則能權其地而用之歟琅琊以東盡<lb/>
<pb n="KR3k0029_WYG_114-15a"/>
海也車騎歩皆不得而進自嚴助浮海以救東甌而漢<lb/>
始知水戰之為利故武帝遣樓船將軍從兵浮海以擊<lb/>
朝鮮<hi>朝鮮傳</hi>卒平其地而為郡縣此豈非海道之利於<lb/>
舟乎虢鄧以西盡蜀也車騎舟皆不得進自蕭何請用<lb/>
巴蜀以定三秦而漢始知歩戰之為利故髙帝自南鄭<lb/>
引兵從故道<hi>故道係武都</hi>出襲雍卒降秦將以有咸陽<lb/>
<hi>出本紀</hi>此豈非山阪之利於歩乎大率北地利於騎中<lb/>
原長於車江海利舟師而隴蜀宜歩卒各隨其所利而<lb/>
<pb n="KR3k0029_WYG_114-15b"/>
用之晁錯言兵事亦幾於是矣<lb/>
　　　漢南北軍<lb/>
漢京師有南北軍南北二軍同以相伺察周勃以北軍<lb/>
而安劉氏故南北之相制而無偏重之患諸吕用事齊<lb/>
趙合兵西向與灌嬰連和以抗吕氏以見其内有緩急<lb/>
則外足以制之也七國之變京師遣周亞夫將三十六<lb/>
軍以討之不數日而遂定以見其外有緩急則内足以<lb/>
制之也内外相制故無輕重之别　刑法志曰髙祖既<lb/>
<pb n="KR3k0029_WYG_114-16a"/>
定天下踵秦而置材官於郡國京師有南北軍之屯至<lb/>
武帝平百粤内増七校外有樓船皆嵗時講肄修武備<lb/>
云所謂南北軍者初未知其果何在也又細攷之光祿<lb/>
勲所掌郎衛執㦸殿下此其在内者也百官表言衛尉<lb/>
掌宫門衛屯兵而漢舊儀云衛尉寺在宫内胡廣云主<lb/>
宫闕之門内衛士於周垣下為區廬則亦在内明矣故<lb/>
諸吕之亂太尉既令酈寄說祿得入北軍然尚有南軍<lb/>
勃令平陽侯告衛尉毋得納相國産殿門故太尉先奪<lb/>
<pb n="KR3k0029_WYG_114-16b"/>
北軍次奪南軍自外及内也江充傳時為直指綉衣充<lb/>
察貴戚近臣多奢侈者令身待北軍擊匈奴即移書光<lb/>
祿勲諸當詣北軍者移劾門衛禁止毋令得出入宫殿<lb/>
詣北軍而不當出入宫殿移劾門衛禁止而必属之光<lb/>
祿勲此又南軍在内者之驗也惟以八校為北軍而八<lb/>
校未置之前史雖不詳載其何者為北軍如太尉之入<lb/>
北軍宋昌之鎮撫南北軍則北軍自漢初置之久矣然<lb/>
以後事攷之如黄霸等京兆發騎士詣北軍馬不適士<lb/>
<pb n="KR3k0029_WYG_114-17a"/>
劾之軍興則漢初北軍之制必各調發畨上也如漢官<lb/>
儀云民二十三為正一嵗為衛士之類是也觀霍光傳<lb/>
發材官輕車北軍五校士不以南軍重之也使北軍果<lb/>
在内南軍果在外則何為不發外兵而發内兵邪漢南<lb/>
兵不輕出故所出者惟北兵多見於史傳則北軍又不<lb/>
得謂之在内矣或曰北軍葢指未央宫殿環衛王宫在<lb/>
長安之内者而言所謂南軍葢指十二城門及三輔所<lb/>
属在長安之外者而言彼惟見劉屈氂傳云上從甘泉<lb/>
<pb n="KR3k0029_WYG_114-17b"/>
來發長水及宣曲胡騎引騎長安而太子在内乃曰召<lb/>
監北軍使者任安發北軍兵夫長水宣曲胡騎既曰北<lb/>
軍則當在長安城内守王宫何為乃云入長安邪觀吾<lb/>
丘夀王傳云上始為㣲行胡騎正屯池陽北至池陽南<lb/>
獵長揚葢胡騎正屯池陽則知胡騎長水所以特在外<lb/>
者正以武帝常在池陽也武帝在外而衛兵亦在外亦<lb/>
何害其為属北軍若以北軍為内南軍為外則無據之<lb/>
甚矣三輔黄圖云中壘屯騎虎賁屯兵越騎長水胡騎<lb/>
<pb n="KR3k0029_WYG_114-18a"/>
射聲八營宿衛王宫是也或謂周勃安劉乃北軍制南<lb/>
軍之效此說得之若謂劉屈氂發三輔近縣兵及長水<lb/>
宣曲胡騎入長安乃南軍制北軍之效則非也葢漢南<lb/>
軍掌於光祿勲衛尉<hi>百官表</hi>光祿勲有羽林期門之属<lb/>
衛尉掌宫門衛屯兵是也北軍掌於中尉如百官表中<lb/>
壘校尉掌北軍壘門外而中尉属官有中壘李徳裕撰<lb/>
劉洪規碑云漢氏京師有南北軍之屯武帝既平北粤<lb/>
内増七校中尉實司其任是也南軍光祿勲衛尉掌之<lb/>
<pb n="KR3k0029_WYG_114-18b"/>
北軍中尉掌之故胡廣曰衛尉廵行宫中執金吾徼於<lb/>
外相為表裏以擒姦討猾而唐李揆亦云漢以南北軍<lb/>
相制而南軍之在内北軍之在外又何疑焉漢之南北<lb/>
軍正猶唐之南北衙也南衙衛兵是也北衙禁兵是也<lb/>
故攷漢制者當曰宫殿内而郎衛羽林期門兵宫殿外<lb/>
有衛尉兵皇城之中有中尉北軍兵京城之門有十二<lb/>
城門兵中尉徼循京師則又有三輔戍兵中都諸官府<lb/>
有郡縣畨上戍兵則漢兵大畧得之矣葢自髙帝之興<lb/>
<pb n="KR3k0029_WYG_114-19a"/>
櫛風沐雨於鋒鏑間為斯民請命上帝兼天下之謀合<lb/>
天下之勇而始克平之豈其奠天府之安享未央之尊<lb/>
而遽忘兵衛歟此南北軍之屯所以留神軫慮而不敢<lb/>
忽者也想夫營壘星羅儀衛翼張勇敢畢集而戎容壮<lb/>
焉法律昭列而軍政修焉精煆煉之工而戈甲利焉嚴<lb/>
廐牧之令而軍馬備焉國勢以隆主威以强姦心以銷<lb/>
舉積諸此厥後諸吕譸張周勃一入北軍而漢祚之安<lb/>
若泰山而四維自非髙帝創宏逺之規後嗣何以克遵<lb/>
<pb n="KR3k0029_WYG_114-19b"/>
洪業哉傳世四百未之或改而制度益以備具故典領<lb/>
之官則太尉上將軍衛將軍是也分掌之吏則中壘校<lb/>
尉北軍中候之流是也僚属之員則南北皆有軍政與<lb/>
丞天漢中胡建所兼守者是也勞賜之典則當更者上<lb/>
親臨饗之見於寛饒之傳選取之法<hi>二年注</hi>則民年二<lb/>
十三而用五十六而退見於本紀之注其更休則一嵗<lb/>
為衛士一嵗為材官<hi>髙紀二年注</hi>其閱習則西京曰都<lb/>
肄東京曰乗之乗之者所以取孫呉六十四陣者也噫<lb/>
<pb n="KR3k0029_WYG_114-20a"/>
亦可謂備矣抑嘗觀髙帝之時其所以治軍修備者不<lb/>
獨南北軍屯而止若蕭何則立武庫者也若韓信則申<lb/>
軍法者也君臣之間用心如此葢其欲得猛士守四方<lb/>
之志常存於胷中則宜其天下既定之後低回顧念分<lb/>
屯並立相與維持不容已也彼唐制之說則言其南北<lb/>
相制而已通典之說則言南如唐之衛兵北如唐之羽<lb/>
林而已或者又以南北迄漢史不復再叙而以為領城<lb/>
門兵者幾是是皆其一端而非髙祖所以飭武備貽謀<lb/>
<pb n="KR3k0029_WYG_114-20b"/>
深逺之意故畧之<lb/>
　　　雲䑓諸將<lb/>
范蔚宗二十八將傳論曰中興二十八將前代以為上<lb/>
應二十八宿未之詳也然咸能感㑹風雲奮其智勇稱<lb/>
其佐命亦各志能之士也議者多非光武不以功臣任<lb/>
職至使英姿茂績委而勿用然原夫深圖逺筭固将有<lb/>
以焉光武監前事之違存矯枉之志雖冦鄧之髙勲耿<lb/>
賈之洪烈分土不過大縣數四所加不過特進朝請而<lb/>
<pb n="KR3k0029_WYG_114-21a"/>
已髙秩厚禮允答元功峻文深憲責成吏職建武之世<lb/>
侯者百數若夫數公者則與參國議分均休咎其餘並<lb/>
優以寛科全其封祿莫不終以功名延慶於後云今以<lb/>
史傳而攷二十八將之功其大者如昆陽之戰邯鄲之<lb/>
戰與夫經畧河北謹守河内之功其他如隴蜀之平赤<lb/>
眉羣盗之捷皆其功之可錄者也如王覇如傅俊之徒<lb/>
則有從擊尋邑昆陽之功如劉植景丹萬修李忠之徒<lb/>
亦有從擊邯鄲平河北之功固守信都以拒王郎而開<lb/>
<pb n="KR3k0029_WYG_114-21b"/>
門迎勞者任光也合漁陽上谷之突騎并軍而南以附<lb/>
漢者呉漢也方帝之朝北征燕趙而河内尚難其守此<lb/>
其任亦重矣惟冦恂以牧人御衆之人給足軍糧率勵<lb/>
士卒雖逺征未嘗乏食則中興之根本於是立矣方帝<lb/>
自薊而還莫知所向且欲以信都之兵西還長安此其<lb/>
機亦危矣惟邳彤力止其行而請奮二郡之兵揚響應<lb/>
之機以平河北則中興之機㑹於是得矣自請北取上<lb/>
谷之兵定彭寵於漁陽取張豐於涿郡還收富平獲索<lb/>
<pb n="KR3k0029_WYG_114-22a"/>
東攻張步以平齊地者耿弇也䧟陣却敵數破羣盗撫<lb/>
劒抵掌以志吕吾之北者臧宫馬武也馮異之討赤眉<lb/>
而三輔以平杜茂之擊盧芳而鴈門以平馬成發㑹稽<lb/>
丹陽等兵以討李憲而江淮以平陳俊之從擊銅馬王<lb/>
梁劉隆之擊誅宋鮪堅鐔擊大槍於盧奴葢延圍劉永<lb/>
於睢陽以樓船數千艘逆流而上而徑破公孫述者岑<lb/>
彭也從馮異以伐蜀而使邊地諸豪悉畔隗囂而來歸<lb/>
者祭遵也敢戰深入則有若賈復先登䧟陣則有若姚<lb/>
<pb n="KR3k0029_WYG_114-22b"/>
期以克定城邑為本不存首級之功則有若朱祐至若<lb/>
禹之深沉大度授以西討之畧而入闗之初三輔之民<lb/>
皆襁負携子以迎王師者日以千數人皆知其為禹之<lb/>
功也而不知其杖䇿渡河之初首論大計而乃有延攬<lb/>
英雄務結民心之語披輿地圖之時開廣帝心而有在<lb/>
徳厚薄不在小大之論任使諸将乃多訪於禹毎有所<lb/>
舉皆當其才此豈諸将所及哉此禹所以獨首於諸將<lb/>
也是以永平之中顯宗慨念舊功乃圖二十八將於南<lb/>
<pb n="KR3k0029_WYG_114-23a"/>
宫雲䑓其外有王常李通竇融卓茂合三十二人夫王<lb/>
常之得預其間者豈非以始事之初首率下江諸將以<lb/>
欲輔漢室乎李通之獲與於此者豈非以南陽騷動之<lb/>
初宻相結約而起兵以相應乎竇融以河西而歸漢能<lb/>
使民之知義卓茂為宻令而示教能使民之知化功亦<lb/>
可紀矣至於馬援聚米以陳隗囂必破之狀守隴西而<lb/>
破先零之功擊武都羗而隴右清凈擊交阯冦而嶠南<lb/>
悉平功非不著也而不與諸臣之次本欲示公適所以<lb/>
<pb n="KR3k0029_WYG_114-23b"/>
為私豈非椒房之故而有所不敢及乎故東平王蒼觀<lb/>
雲䑓功臣圖而獨以伏波為問帝乃笑而不答吁不言<lb/>
之中意可想矣其後安帝永初六年追惟勲烈按圖披<lb/>
籍於䑓紹封二十八將之功臣興亡繼絕之意久而愈<lb/>
加亦顯宗有以先之<lb/>
馬武傳　永平中顯宗追感前世功臣乃圖畵二十八<lb/>
將於南宫雲䑓其外又有王常李通竇融卓茂合三十<lb/>
二人故依其本第係之篇末以志功臣之次云爾<lb/>
<pb n="KR3k0029_WYG_114-24a"/>
　太傅髙宻侯鄧禹<lb/>
　大司馬廣平侯呉漢<lb/>
　左將軍膠東侯賈復<lb/>
　建威大將軍好畤侯耿弇<lb/>
　執金吾雍奴侯冦恂<lb/>
　征南大將軍舞陽侯岑彭<lb/>
　征西大將軍夏陽侯馮異<lb/>
　建義大將軍鬲侯朱祐<lb/>
<pb n="KR3k0029_WYG_114-24b"/>
　征虜將軍潁陽侯祭遵<lb/>
　驃騎大將軍櫟陽侯景丹<lb/>
　虎牙大將軍安平侯盖延<lb/>
　衛尉安成侯姚期<lb/>
　東郡太守東光侯耿純<lb/>
　城門校尉朗陵侯臧宫<lb/>
　捕虜將軍楊虛侯馬武<lb/>
　驃騎將軍慎侯劉隆<lb/>
<pb n="KR3k0029_WYG_114-25a"/>
　中山太守全椒侯馬成<lb/>
　河南尹阜成侯王梁<lb/>
　琅琊太守祝阿侯陳俊<lb/>
　驃騎大將軍參遽侯杜茂<lb/>
　積弩將軍昆陽侯傅俊<lb/>
　左曹合肥侯堅鐔<lb/>
　上谷太守淮陽侯王霸<lb/>
　信都太守河陵侯任光<lb/>
<pb n="KR3k0029_WYG_114-25b"/>
　豫章太守中水侯李忠<lb/>
　右將軍槐里侯萬修<lb/>
　太常靈夀侯邳彤<lb/>
　驍騎將軍昌成侯劉植<lb/>
　横野大將軍山桑侯王常<lb/>
　大司空固始侯李通<lb/>
　大司空安豐侯竇融<lb/>
　太傅宣徳侯卓茂<lb/>
<pb n="KR3k0029_WYG_114-26a"/>
　　　漢唐備禦之䇿<lb/>
漢待匈奴之䇿其畧有四而君子獨有取於孝文帝唐<lb/>
待匈奴之䇿其失有四而君子猶有取於太宗班固云<lb/>
自漢興以至於今其於匈奴有修文而和親者矣有用<lb/>
武而克伐者矣有威服而臣畜者矣然其大要不過兩<lb/>
科縉紳之儒則守和親介胄之士則言征伐以愚觀之<lb/>
皆未得其要也髙祖自平城之後非不欲一舉而空朔<lb/>
庭然爭攘始定之初民力彫弊思欲逞志而不可得故<lb/>
<pb n="KR3k0029_WYG_114-26b"/>
其勢不得而不用婁敬之䇿然以正朔之所不能加而<lb/>
乃欲以甥舅之好覊縻之此其䇿之失也孝武設馬邑<lb/>
之謀誘匈奴而邊備自是而始開鴈門之兵未已而雲<lb/>
中之屯又遣至於衛霍絕漢之師竭中國之力奮於一<lb/>
擊而士馬物故至於大半海内虚耗實自此始至其甚<lb/>
也又從事於烏孫大宛之間開西域以斷匈奴之右臂<lb/>
匈奴之勢未衰而中國固已疲弊矣此其䇿亦未為得<lb/>
君子尚取於漢唐自晉陽始興之初在亟於得志於是<lb/>
<pb n="KR3k0029_WYG_114-27a"/>
屈意外助而借師於突厥姑欲成一時之功而不顧其<lb/>
後此其失一也開元天寳之間吐蕃最盛而中國未易<lb/>
以遽屈也而𤣥宗乃從事邊功輕舉妄動以取石堡城<lb/>
拓境千里似若可喜未幾戎馬入冦境偃然而復取之<lb/>
邊事自是不寧矣其後王忠嗣雖以持重安邊為䇿而<lb/>
哥舒翰復邀功於石堡安能使彼貼然而不較哉此其<lb/>
失二也范陽之變直至長安而兩京卒以不能守勢固<lb/>
熾矣然以李郭之將而用李泌直𢷬范陽之䇿何慮不<lb/>
<pb n="KR3k0029_WYG_114-27b"/>
濟而乃復踵前轍邀回紇以進討彼得以窺我矣自是<lb/>
邀索無已卒為唐世大患此其失三也朱泚涇原之變<lb/>
以渾瑊李晟之徒制之有餘力矣憲宗倉皇無䇿輕許<lb/>
以地而求叶謀以助及奉天之難息而吐蕃之禍作矣<lb/>
至於劫盟平凉以間踈名將變詐反覆而中國無一日<lb/>
之寧李泌最善為謀者自謂能不勞中國之兵而使吐<lb/>
蕃自困及觀其䇿而大要結回紇以殺吐蕃之黨與招<lb/>
雲南以斷吐蕃之右臂亦出於一時不得已之謀抑不<lb/>
<pb n="KR3k0029_WYG_114-28a"/>
思借回紇以制吐蕃則他日回紇之患亦一吐蕃也此<lb/>
其失四也君子又何取於唐惟漢文之時雖曰未免和<lb/>
戎而留意邊備今年幸代明年幸雍無嵗不為自備之<lb/>
計躬被戎服親御鞍馬從六郡良家子材力之士馳射<lb/>
上林講習戰陣以作天下勇銳之氣聚天下精兵於廣<lb/>
武以固中國不可犯之勢顧問馮唐慨想頗牧以属意<lb/>
於守邊之將愚是以知其得備戎之䇿太宗在唐慨然<lb/>
有雪恥酬百王之志滅突厥俘頡利斥地山隂至於大<lb/>
<pb n="KR3k0029_WYG_114-28b"/>
漠而又命將四出東馳西騁無不如意命君集以滅髙<lb/>
昌而西北邊之地極於至逺復命道宗以滅延陀而回<lb/>
紇諸國悉稽首而請命親幸靈武以受降敵而得以伸<lb/>
其上報於古之意愚是以知其得禦戎之䇿夫自古待<lb/>
夷狄不出二䇿養武於内則有備戎之䇿伸威於外則<lb/>
有禦戎之䇿是以中國之計不出於守則出於戰所謂<lb/>
備戎者固一䇿也不容以自安於守則所謂禦戎者亦<lb/>
一䇿也待夷狄不出此二䇿然而文帝在漢惟知所以<lb/>
<pb n="KR3k0029_WYG_114-29a"/>
守而不知所以戰太宗在唐惟知所以戰而不知所以<lb/>
守猶未免得其一說惟今日擇將備邊屯田積榖以養<lb/>
中國不可犯之勢厲兵秣馬分兵教戰以乗夷狄可乗<lb/>
之勢用之於守則文帝備戎之䇿也用之於戰則太宗<lb/>
禦戎之䇿也兼漢唐之所長而並用之正今日事也又<lb/>
嘗反覆而論之漢之待匈奴有過於唐而唐之待匈奴<lb/>
未及於漢兵法曰先為不可勝以待敵之可勝漢之孝<lb/>
文猶知有自備之說也唐之所以為備也果何如哉觀<lb/>
<pb n="KR3k0029_WYG_114-29b"/>
貞觀盛時分處降羌以處塞下單于瀚海皆置都郡此<lb/>
固太宗勝羌之後其勢不得不出於此本非守禦中國<lb/>
之善䇿也唐惟不知所以為備戎之䇿故終唐之世雖<lb/>
從事於戎狄而卒不能得其要領彼其習見太宗之時<lb/>
不過於禦戎之䇿耳而不知所謂先為不可勝之計是<lb/>
以唐史臣於突厥傳惟叙不言太宗禦戎之功而惟叙<lb/>
謀臣内備之說如劉貺謂周得上䇿則取其恵中國以<lb/>
綏四方之意至其論漢則曰能移其財以賞戍卒則民<lb/>
<pb n="KR3k0029_WYG_114-30a"/>
富移其爵以餌守臣則其将良此劉貺備戎之䇿為可<lb/>
取也杜佑謂闗中鄭白二渠溉田數萬頃能復兩渠之<lb/>
饒屯田富力則河隴可復杜牧謂兵不見練事不責實<lb/>
賞厚罰輕將不專任於是有五敗之說攷其為意亦汲<lb/>
汲於自治矣此二杜備戎之䇿為可用也孫權論南詔<lb/>
羣蠻謂宜度要害募卒以守相地分屯春耕夏蚕以資<lb/>
衣食秋冬嚴壁以待冦此孫權備戎之䇿為可用也然<lb/>
則唐末未嘗無䇿特其所用者不出此耳吁此唐之所<lb/>
<pb n="KR3k0029_WYG_114-30b"/>
以不及於漢也宋朝撫馭夷狄之規誠可以上繼有周<lb/>
之䇿澶淵之役契丹傾國入冦眞宗聽冦凖征伐之䇿<lb/>
親御鞍馬兵鋒未交而羌人已折北不支退而請和眞<lb/>
宗不拒也寳元中西夏擾我北鄙韓范二公實任經畧<lb/>
之責兵戎爰興功緒随見迨乎慶厯之時夏人納欵仁<lb/>
宗終不加怙終之刑而許之自新且加以幣賜由是觀<lb/>
之祖宗之時備禦之方積習於閑暇之時而應變於隨<lb/>
機之際可戰則戰可和則和不使勢之在彼常使權之<lb/>
<pb n="KR3k0029_WYG_114-31a"/>
在我是豈有漢唐一偏之失哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_114-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷四十八<lb/>
</p>
<p>
</p>
  </div>
</body>
</text>
</TEI>
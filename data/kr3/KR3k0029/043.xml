<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索巻四十三</head>
    <p>
<pb n="KR3k0029_WYG_043-1a"/>
欽定四庫全書<lb/>
　羣書考索巻四十三　　　宋　章如愚　撰<lb/>
　　禮器門<lb/>
　　　后服類<lb/>
總論三禮圖云内司服掌王后之六服褘衣揄狄闕狄<lb/>
鞠衣展衣縁衣此上六服皆以素紗為裏使之張顯但<lb/>
婦人之服不殊裳上下連則此素紗亦上下連也王之<lb/>
吉服有九韋弁皮弁𤣥端三等裳服與后鞠衣已下三<lb/>
<pb n="KR3k0029_WYG_043-1b"/>
服同但王祭服有六后祭服唯有三翟耳何者天地山<lb/>
川社稷之等后夫人皆不與故三服而已内宰云祭祀<lb/>
祼獻則賛之天地无祼唯宗廟有裸故知后於外神不<lb/>
與以其婦人无外事故也闕狄赤揄狄靑褘衣𤣥鞠衣<lb/>
黄展衣白褖衣黑以五行之色從下而上以次推之水<lb/>
色黑褖衣象之黑矣水生於金金色白褖衣上有襢衣<lb/>
襢衣象之黒矣金生於土土色黃鞠衣象之黃矣土生於<lb/>
火火色赤鞠衣上有闕翟象之赤矣火生於木木色靑<lb/>
<pb n="KR3k0029_WYG_043-2a"/>
闕翟上有揄狄象之青矣五行之色已盡六色惟有天<lb/>
色𤣥褘衣最在上象天色𤣥是自下推次其色然也三<lb/>
翟唯褘言衣者以褘衣是六服之首故以衣目之也<lb/>
禮象圖云翬素質義也揄靑質仁也五色皆備成章禮<lb/>
也闕翟一名屈狄言其屈於二狄鞠衣禮也展衣信也<lb/>
鞠衣黄言禮而以信為質展衣赤言信以禮爲文記曰<lb/>
忠信之人可以學禮故古人制禮具義葢如此也狄衣<lb/>
謂之象服言猶卦之有象其義隠故也禒衣謂之禒衣<lb/>
<pb n="KR3k0029_WYG_043-2b"/>
猶卦之有彖其義顯故也亦或謂之稅衣闕翟言其取<lb/>
象闕稅衣言其取數寡盖稅十而取一亦或二十而取<lb/>
一或稅又爲衣彼曰稅之稅以寡取義故也又爲小功<lb/>
不稅之稅以輕取義故也上公衮冕則妻副褘記曰君<lb/>
衮冕立于阼夫人副褘立于東房是也侯伯鷩冕則妻<lb/>
揄翟記曰王后褘衣夫人揄翟是也王之三公同子男<lb/>
毳冕則妻屈狄記曰君命屈狄是也王之卿同其夫希<lb/>
冕則妻自鞠衣而下天子之大夫是也公之孤同其夫<lb/>
<pb n="KR3k0029_WYG_043-3a"/>
𤣥冕則妻自展衣而下天子之上士是也公之卿大夫<lb/>
同其夫爵弁則妻自褖衣而下小國之大夫是也其夫<lb/>
朝服也則妻自霄衣而下小國之士是也毳衣如菼刺<lb/>
大夫之詩也大夫希冕今曰毳衣則上大夫卿也卿服<lb/>
毳冕則三公宜服鷩冕先儒謂服毳冕誤矣王制曰三<lb/>
公一命衮明服鷩冕也王以衮冕祭若后與焉則服翬<lb/>
衣王以鷩冕祭若后與焉則服揄狄王以絺冕祭若后<lb/>
與焉則服鞠衣若王𤣥冕祭而后與焉則以展衣從若<lb/>
<pb n="KR3k0029_WYG_043-3b"/>
王皮弁而后與焉則以禒衣從禒衣皮弁之匹也霄衣<lb/>
朝服𤣥端之匹也諸侯以朝服眡朝故夫人以纚笄而<lb/>
朝則天子皮弁視朝后冝以禒衣朝王后禒衣以朝王<lb/>
則其御于王也以霄衣矣朝服以朝制名霄衣以霄制<lb/>
名其義可攷而知也鄭氏謂祭羣小祀則服闕翟展衣<lb/>
以禮見王禒衣御于王之服皆非是后以禒衣朝王則<lb/>
其見舅姑見賓客亦以禒衣案内則曰婦事舅姑如事<lb/>
父母雞初鳴咸盥潄櫛縱笄總衣紳則王后以朝其夫<lb/>
<pb n="KR3k0029_WYG_043-4a"/>
之服其見舅姑可知檀弓曰婦人不飾不敢見舅姑將<lb/>
有四方之賓来䙝衣何爲陳於斯則王后以朝舅姑之<lb/>
服見其賓客可知　陳禮書曰九者陽之窮故王之吉<lb/>
服九六者隂之中故后之吉服六王之服九而祭服六<lb/>
后之服六而祭服三以婦人不與天地山川社稷之祭<lb/>
故也王之服衣裳之色異后之服連衣裳而其色同以<lb/>
婦之德本末純一故也王之服單而無裏后之服裏而<lb/>
不單以陽成於奇隂成於耦故也翬素質也素質義也<lb/>
<pb n="KR3k0029_WYG_043-4b"/>
揄青質也靑質仁也五色皆備成章禮也有仁義以爲<lb/>
質有禮以爲文后之德如此而已地有義故褘衣爲上<lb/>
揄狄次之闕狄或謂之屈則其制屈於褕褘而已三翟<lb/>
蓋皆畫之於衣如王冕服崔靈恩謂王后三翟數皆十<lb/>
二王者之後諸侯夫人三公而下夫人雉數如命數於<lb/>
理或然<lb/>
褘衣三禮圖云褘衣翬雉名也其色𤣥後鄭以爲素質<lb/>
五彩刻繒爲翬雉之形五色畫之綴衣上后從王祭先<lb/>
<pb n="KR3k0029_WYG_043-5a"/>
王則服之上公二王後魯夫人助君祭宗廟皆服之首<lb/>
飾亦副其舄則以𤣥凡舃與裳同色者此與衣同色者<lb/>
以婦人尚專一德無所兼故連衣裳不異其色故鄭注<lb/>
屨人云𤣥舃爲上褘衣之舃也陳禮書云褘衣后祭先<lb/>
王之服也上公如王之服則上公之夫人如后之服禮<lb/>
記言夫人副褘是也魯非上公以尊其服者以周公之<lb/>
後故也<lb/>
揄翟三禮圖云後鄭讀揄狄爲搖翟雉名靑質五采故<lb/>
<pb n="KR3k0029_WYG_043-5b"/>
刻繒爲揄狄之形而五采畫之綴於衣上以爲文章然<lb/>
則揄翟之衣其色青后從王祭先公則服之首飾以副<lb/>
侯伯夫人助君祭宗廟亦服之首飾亦副　陳禮書云<lb/>
揄祭先公之服也玉藻曰夫人揄翟雜記曰復夫人稅<lb/>
衣揄狄蓋三夫人三公之妻及侯伯之夫人皆揄翟也<lb/>
王姬嫁於諸侯車服下王后一等亦揄狄特雉數與三<lb/>
公之妻侯伯之夫人異耳<lb/>
闕狄一曰屈狄三禮圖云按褘揄二翟皆刻繒爲雉形<lb/>
<pb n="KR3k0029_WYG_043-6a"/>
又以五色畫之綴於衣亦刻繒爲雉形依此五色畫之<lb/>
故云闕翟其衣色赤但刻赤色之繒爲雉形間以文綴<lb/>
於衣上首飾如之其子男夫人從君祭宗廟亦皆服之<lb/>
　陳禮書曰闕狄后祭羣小祀之服玉藻曰君命屈狄<lb/>
喪大記曰復夫人以屈狄皆子男夫人也鄭賈之徒謂<lb/>
褖衣黑而象水水生於金故展衣白金生於土故鞠衣<lb/>
黄土生於火故闕翟赤火生於木故揄狄靑五色之上<lb/>
則𤣥而已故褘衣𤣥祭先王服褘衣祭先公服揄翟祭<lb/>
<pb n="KR3k0029_WYG_043-6b"/>
羣小祀服闕狄蠶則服鞠衣以禮見王及賓客服展衣<lb/>
燕居及御于王則服褖衣於理或然謂二翟刻繒畫之<lb/>
綴於衣闕翟刻之而不畫其說無據禮象圖云王之三<lb/>
公八命則其妻自揄狄而下如后之服其卿六命則其<lb/>
妻自闕翟而下如夫人之服蓋褘衣視衮冕揄狄視鷩<lb/>
冕闕狄視毳冕故也<lb/>
鞠衣三禮圖云鞠衣者后告桑之服也按後鄭云鞠衣<lb/>
黄桑之服色如鞠塵象桑葉始生月令三月薦鞠衣于<lb/>
<pb n="KR3k0029_WYG_043-7a"/>
先帝告桑事又彼注云先帝太昊之屬也以其蠶功既<lb/>
大總祭五方帝于眀堂故云之屬以該之云象桑葉始<lb/>
生者以其桑葉始生則養蠶故服色象之其首服用編<lb/>
後鄭云謂編列髪爲之其遺象若今假紒矣其屨以黃<lb/>
若三翟之用舃屨之與舃其制大同惟襌底為異耳<lb/>
屨人注云複下曰舃襌下曰屨　陳禮書曰月令季春<lb/>
天子乃薦鞠衣于先帝葢薦之於祀告將服之以桑也<lb/>
孔穎達曰薦鞠衣者薦之於神座以求福祥也内司服<lb/>
<pb n="KR3k0029_WYG_043-7b"/>
辨内外命婦之服鞠衣展衣縁衣玉藻曰再命鞠衣鄭<lb/>
氏曰内命婦之服鞠衣九嬪也展衣世婦也縁衣女御<lb/>
也外命婦其夫孤也則服鞠衣其夫卿大夫也則服展<lb/>
衣其夫士也則服縁衣然鞠衣必以黄者葢黄隂之盛<lb/>
也蠶而服之以其帥内外命婦而蠶使天下之嬪婦取<lb/>
中焉后事之盛也<lb/>
展衣三禮圖曰展衣色白后以禮見王及賓客之服首<lb/>
服亦編其屨以白後鄭云展當爲襢襢之言亶也亶誠<lb/>
<pb n="KR3k0029_WYG_043-8a"/>
也此亦卿大夫之妻從夫助君祭宗廟得服之按祭義<lb/>
曰君牽牲夫人奠盎君獻尸夫人薦豆大夫從君命婦<lb/>
從夫人是也　陳禮書曰展衣后見王及賔客服之然<lb/>
則内外命婦之鞠衣展衣縁衣則其助祭之服歟詩曰<lb/>
其之翟也而繼之以胡然而帝則德當神眀可知矣曰<lb/>
其之展也而繼之以展如之人邦之媛也則行之配君<lb/>
子可知矣白者隂之純色見王及賔客服之以其見王<lb/>
及賓客無事乎飾一於誠焉后德之懿也<lb/>
<pb n="KR3k0029_WYG_043-8b"/>
褖衣三禮圖云褖衣色黑后接御見王之時則服之首<lb/>
飾以次追師注云次者次第髪長短為之所謂髪髢也<lb/>
其屨以黑士妻從夫助祭亦服之婦人縁衣之黑始因<lb/>
男子之𤣥端亦名褖衣按士冠禮陳服于房爵弁服皮<lb/>
弁服𤣥端服士喪禮陳襲事于房亦云爵弁服皮弁服<lb/>
褖衣當𤣥端處所以變言之者冠時𤣥端衣裳别及死<lb/>
而襲𤣥端連衣裳與婦人褖衣同故雖用子𤣥端亦名<lb/>
禒衣也子羔襲用褖衣纁<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>褖衣纁<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>是婦人嫁時之<lb/>
<pb n="KR3k0029_WYG_043-9a"/>
服亦非裳衣也今子羔襲之故譏用婦服但纁<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>與𤣥<lb/>
衣相對之物則男子褖衣黑矣男子褖衣既黑則婦人<lb/>
褖衣黑可知矣　禮象圖曰褖衣一曰稅衣一曰褖衣<lb/>
士䘮禮曰爵弁服純衣皮弁服褖衣據此褖衣白矣男<lb/>
子皮弁白則是亦白也然則翬衣𤣥揄狄闕狄皆靑鞠<lb/>
衣黄展衣白𤣥北方也青次之赤次之白又次之鞠衣<lb/>
以黄在中也王之大夫四命希冕其妻鞠衣上士三命<lb/>
𤣥冕其妻展衣中士再命爵弁其妻展衣下士一命皮<lb/>
<pb n="KR3k0029_WYG_043-9b"/>
弁其妻褖衣葢鞠衣視希冕展衣視𤣥冕爵弁褖衣視<lb/>
皮弁公之孤四命希冕其妻鞠衣雜記曰内子鞠衣是<lb/>
也其卿三命其大夫再命皆𤣥冕其妻展衣䘮大記曰<lb/>
大夫以𤣥頳世婦以襢衣是也其士一命無爵弁自皮<lb/>
弁以下其妻褖衣若子男之大夫一命無𤣥冕自爵弁<lb/>
而下其妻襢衣其士不命無皮弁自朝服而下其妻霄<lb/>
衣禮記曰大夫冕而祭於公弁而祭於己士弁而祭於<lb/>
公冠而祭於己然則大夫弁而祭於己惟一命之大夫<lb/>
<pb n="KR3k0029_WYG_043-10a"/>
士冠而祭於已惟不命之士爾少牢禮主人朝服主婦<lb/>
被裼衣侈袂特牲禮主人冠𤣥端主婦纚笄霄衣是也<lb/>
内司服曰辨内外命婦之服鞠衣展衣褖衣素紗葢内<lb/>
命婦鞠衣九嬪也展衣世婦也褖衣女御也闕狄三夫<lb/>
人也三夫人猶三公之於王坐而論婦禮無官職今三<lb/>
公之妻服揄翟而三夫人反服屈狄何也葢先王建官<lb/>
内命婦皆下外朝之臣一等故其爵三夫人視卿九嬪<lb/>
視大夫世婦視上士女御視中士下士玉藻曰君命屈<lb/>
<pb n="KR3k0029_WYG_043-10b"/>
狄再命褘衣一命襢衣士褖衣此言士妻褖衣若加一<lb/>
命則服襢衣故曰一命襢衣士褖衣初命爲君其妻屈<lb/>
狄若加一命其夫爲侯伯也則服揄翟又加一命其夫<lb/>
上公則服褘衣故曰君命屈狄再命褘衣鄭氏謂褘當<lb/>
爲鞠誤矣陳禮書曰内司服言縁衣玉藻言褖衣喪禮<lb/>
襲服亦言褖衣雜記䘮大記之復服言稅衣則縁褖稅<lb/>
同實而異名也縁衣御于王之服亦以燕居男子褖衣<lb/>
黑是亦黑也其縁亦以纁黑者隂之正色纁者隂之上<lb/>
<pb n="KR3k0029_WYG_043-11a"/>
達縁則循縁之而已燕居御于王服之以其體貴至正<lb/>
而上達為循縁故也此后行之盛也玉藻所謂夫人揄<lb/>
翟君命屈狄鞠衣襢衣士褖衣者周官司服辨内外命<lb/>
婦之服鞠衣展衣褖衣鄭氏以為内命婦之服鞠衣九<lb/>
嬪也展衣世婦也縁衣女御也外命婦者其夫孤也則<lb/>
鞠衣卿大夫也則展衣士也則褖衣三夫人及公之妻<lb/>
其闕翟以下乎侯伯之夫人揄狄子男之夫人亦闕狄<lb/>
惟二王後褘衣然記言士褖衣則明婦命眡夫也言君<lb/>
<pb n="KR3k0029_WYG_043-11b"/>
命則明再命一命非女君也葢子男之夫人屈狄侯伯<lb/>
之夫人揄狄公之夫人褘衣記稱夫人副褘是公之夫<lb/>
人也再命鞠衣則上至於四命可知也鄭氏謂侯伯之<lb/>
夫人揄翟子男之夫人屈狄孤鞠衣卿大夫展衣士褖<lb/>
衣而改褘為鞠其說是也謂三夫人及公闕狄誤矣王<lb/>
制言三公一命衮則三公在朝鷩冕其妻揄狄可也玉<lb/>
藻云夫人揄狄是可知也公之夫人褘衣而明堂位言<lb/>
魯夫人副褘者魯侯得用衮則夫人副褘可知也<lb/>
<pb n="KR3k0029_WYG_043-12a"/>
后之服褘衣揄狄闕狄鞠衣展衣縁衣后三狄雉皆以<lb/>
八十二爲數<lb/>
王夫人之服王夫人服有二等有后則夫人服闕狄以<lb/>
下服以倣三公夫人以明其屈也無后則服揄狄以下<lb/>
以効侯伯夫人亦得伸也雉數皆以八<lb/>
九嬪之服九嬪服鞠衣以從后助祭享諸侯採桑之事<lb/>
服展衣從后見賓客服椽衣以進御亦以從后祀事<lb/>
世婦之服世婦服展衣以從后助祭享諸侯采桑以從<lb/>
<pb n="KR3k0029_WYG_043-12b"/>
后見賔客服褖衣以進御<lb/>
女御之服女御八十一人皆服褖衣以從后助祭享諸<lb/>
侯見賔客進御于王也<lb/>
三公夫人之服三公夫人揄狄以下或云闕狄以下其<lb/>
夫服毳冕故夫人服闕狄所以眀其屈也狄雉之數依<lb/>
夫人之命數刻以八雉<lb/>
王之孤之妻服孤之妻自鞠衣而下鞠衣則服以從后<lb/>
助祭享諸侯採桑展衣則服以朝后見賔客褖衣則服<lb/>
<pb n="KR3k0029_WYG_043-13a"/>
以詣后論事也<lb/>
王之卿大夫之妻服卿大夫之妻自展衣而下展衣則<lb/>
以從后助祭享諸侯采桑朝后見賔客縁衣則服以詣<lb/>
后論事也<lb/>
王之士之妻服士之妻則服褖衣而已以從后祭器事<lb/>
至謁后論事皆服之孤卿大夫士之妻再命以上始得<lb/>
受服一命者自爲之<lb/>
二王後與二伯夫人服二王後夫人當褘衣三公有功<lb/>
<pb n="KR3k0029_WYG_043-13b"/>
加命服衮冕夫人亦得服褘衣以下三狄皆畫九雉依<lb/>
夫之命數也魯以周公之故得用褘衣但畫九雉所以<lb/>
與王后異<lb/>
侯伯之夫人服侯伯夫人之服自揄翟而下皆畫七雉<lb/>
八命作牧者亦依夫命而畫八雉但不得進服葢州牧<lb/>
雖得加命其服乃從夫命故夫人不得進服也<lb/>
子男夫人服子男夫人則服闕狄而下不畫特刻五雉<lb/>
而已若子男有六命作州牧者亦依夫命刻六雉但不<lb/>
<pb n="KR3k0029_WYG_043-14a"/>
得進服其義與州牧同也<lb/>
諸侯媵御服古者諸侯一娶九女二媵三姪三娣自夫<lb/>
人以下分爲三等二媵之服自鞠衣以下三姪之服自<lb/>
展衣以下三娣之服自褖衣以下也<lb/>
諸侯之孤卿之妻服上公之孤侯伯子男之卿之妻則<lb/>
鞠衣以下<lb/>
諸侯之大夫之妻服上公之卿大夫侯伯子男之大夫<lb/>
之妻則服展衣以下<lb/>
<pb n="KR3k0029_WYG_043-14b"/>
諸侯士之妻服上公侯伯之士之妻則服褖衣以下其<lb/>
中若卿大夫有再命者其妻皆受公服其一命以下其<lb/>
妻之服皆私造之其制與公服無異但不受之於君耳<lb/>
東漢后服太皇太后皇太后入廟服紺上皁下蠶靑上<lb/>
縹下皆深衣制隠領袖縁以絛翦氂蔮簪珥珥耳璫重<lb/>
珠也簪以瑇瑁爲擿長一尺端爲華勝上爲鳯皇爵以<lb/>
翡翠為毛羽下有白珠垂黃金鑷左右一橫簪之以安<lb/>
蔮結諸簪珥皆同制其擿有等級焉<lb/>
<pb n="KR3k0029_WYG_043-15a"/>
皇后謁廟服紺上皁下蠶青上縹下皆深衣制隠領袖<lb/>
縁以絛假簪步揺簪珥歩搖以黃金爲山題貫白珠爲<lb/>
桂枝相繆一爵九華熊虎赤羆天鹿辟邪南山豐大特<lb/>
六獸詩所謂副笄六珈者諸爵獸皆以翡翠爲毛羽金<lb/>
題白珠璫繞以翡翠爲華云<lb/>
貴人助蠶服純縹上下深衣制大手結墨瑇瑁又加簪<lb/>
珥<lb/>
長公主見會衣服加歩搖公主大手結皆有簪珥衣服<lb/>
<pb n="KR3k0029_WYG_043-15b"/>
如制　自公主封君以上皆𢃄綬以采組爲緄𢃄各如<lb/>
其綬色黃金辟邪首爲𢃄鐍飾以白珠<lb/>
公卿列侯中二千石上一千石夫人紺繒蔮黃金龍首<lb/>
銜白珠魚須擿長一尺爲簪珥入廟佐祭者絹紗上下<lb/>
助蠶者縹絹上下皆深衣制縁　自二千石夫人以上<lb/>
至皇后皆以蠶衣爲朝服<lb/>
公主貴人妃以上嫁娶得服錦綺羅縠繒采十二色重<lb/>
縁袍<lb/>
<pb n="KR3k0029_WYG_043-16a"/>
特進列侯以上錦繒采十二色<lb/>
六百石以上重練采九色禁丹紫紺<lb/>
三百石以上五色采青絳黃紅緑<lb/>
二百石以上四采青黃紅緑<lb/>
貴人緗縹而已　公列侯以下皆單縁襈制文繡爲祭<lb/>
服　自皇后以下皆不得服諸古麗圭襂閨縁加上之<lb/>
服建武永平禁絶之建初永元又復申重於是世莫能<lb/>
有制其裁者乃遂絶矣<lb/>
<pb n="KR3k0029_WYG_043-16b"/>
晉后服皇后謁廟其服皁上皁下親蠶則青上縹下皆<lb/>
深衣制隠領袖縁以絛首飾則假髻歩搖俗謂之珠松<lb/>
是也簪珥歩揺以黃金爲山題貫白珠爲枝相繆八爵<lb/>
九華熊獸赤羆天鹿辟邪南山豐大特六獸諸爵獸皆<lb/>
以翡翠爲毛羽金題白珠璫繞以翡翠爲華元康六年<lb/>
詔曰魏以来皇后蠶服皆以文繡非古義也今宜純服<lb/>
青以為永制<lb/>
貴人夫人貴嬪是爲三夫人皆金章紫綬章文曰貴人<lb/>
<pb n="KR3k0029_WYG_043-17a"/>
夫人貴嬪之章佩于寘玉<lb/>
淑妃淑媛淑儀修華修容修儀媫妤容華充華是為九<lb/>
嬪銀印青綬佩采瓄玉貴人貴嬪夫人助蠶服純縹為<lb/>
上與下皆深衣制太平髻七䥖蔽髻黑玳瑁又加簪珥<lb/>
九嬪及公主夫人五䥖世婦三䥖助蠶之義自古而然<lb/>
矣<lb/>
皇太子妃金璽龜鈕纁朱綬佩瑜玉諸王大妃妃諸長<lb/>
公主主封君金印紫綬佩山𤣥玉<lb/>
<pb n="KR3k0029_WYG_043-17b"/>
長公主公主見會太平髻七䥖蔽髻其長公主得有歩<lb/>
摇皆有簪珥衣服同制自公主封君以上皆𢃄綬以綵<lb/>
組爲緄𢃄各如其綬色金辟邪首爲𢃄玦<lb/>
郡公侯縣公侯太夫人夫人銀印青綬佩水蒼玉其特<lb/>
加乃金紫<lb/>
公特進侯卿校世婦中二千石二千石夫人紺繒幗黃<lb/>
金龍首銜白珠魚須擿長一尺爲簪簪珥入廟佐祭者<lb/>
皁絹上下助蠶者縹絹上下皆深衣制縁白二千石夫<lb/>
<pb n="KR3k0029_WYG_043-18a"/>
人以上至皇后皆以蠶衣爲朝服<lb/>
唐后服禕衣者受冊助祭朝會大事之服也深青織成<lb/>
爲之畫翬赤質五色十二等素紗中單黼領朱羅縠褾<lb/>
襈蔽膝隨裳色以緅領爲縁用翟爲章三等青衣革帶<lb/>
大帶隨衣色裨紐約佩綬如天子青韤舃加金飾<lb/>
鞠衣者親蠶之服也黃羅爲之不畫蔽膝大帶革帶舃<lb/>
隨衣色餘同褘衣鈿釵<lb/>
襢衣者燕見賔客之服也<lb/>
<pb n="KR3k0029_WYG_043-18b"/>
十一鈿服用雜色而不畫加雙佩小綬去舃加履首飾<lb/>
大小華十二樹以象衮冕之旒又有兩博鬢　婦人服<lb/>
從夫子五等以上親及五品以上母妻服紫衣腰襻褾<lb/>
縁用錦繡九品以上母妻服朱衣流外及庶人不服綾<lb/>
羅縠五色線鞾履凡襴色衣不過十二破渾色衣不過<lb/>
六破<lb/>
婦人施羃䍦以蔽身永徽中始用帷冒施帬及頸坐襜<lb/>
以代乘車命婦朝謁則以駞駕車數下詔禁而不止武<lb/>
<pb n="KR3k0029_WYG_043-19a"/>
后時帷冒益盛中宗后乃無復羃䍦矣宮人從駕皆胡<lb/>
冒乘馬海内傚之至露髻馳騁而帷冒亦廢有衣男子<lb/>
衣而鞾如奚契丹之服武德閒婦人曳履及線鞾開元<lb/>
中初有線鞋侍兒則著履奴婢服襴衫而士女衣胡服<lb/>
其後安禄山反當時以爲服妖之應巴蜀婦人出入有<lb/>
兠籠乾元初蕃將又以兠籠易負遂以代車文宗即位<lb/>
以四方車服僭奢下詔凖儀令品秩<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>勞爲等級　婦<lb/>
人裠不過五幅曳地不過三寸襦袖不過一尺五寸袍<lb/>
<pb n="KR3k0029_WYG_043-19b"/>
襖之制三品以上服綾以鶻銜瑞草鴈銜綬𢃄及雙孔<lb/>
雀四品五品服綾以地黃交枝六品以下服綾小窠無<lb/>
文隔織獨織<lb/>
本朝皇后之服唐制三等一曰褘衣朝會服之二曰鞠<lb/>
衣親蠶服之三曰禮衣宴見服之國朝存其名常服龍<lb/>
鳯珠翠冠霞帔<lb/>
天聖二年修製皇太后服按隋制后服四等其四曰朱<lb/>
衣以緋羅爲之宴見賔客則服今叅詳毎遇朝謁聖容<lb/>
<pb n="KR3k0029_WYG_043-20a"/>
往還於輦中服此朱衣如常服視事亦服之　明道元<lb/>
年又詔定皇太后恭謝天地禮服禮院言請准皇帝衮<lb/>
服減二章衣去宗彛裳去藻前後垂珠翠二十旒以衮<lb/>
衣爲名詔冠名儀天<lb/>
　　　舃屨類<lb/>
王之吉服九而舃三冕服赤舃黑絇繶純皮弁服白舃<lb/>
青絇繶純冠弁服黑舃赤絇繶純后之吉服六而舃屨<lb/>
各三褘衣𤣥舃黃絇繶純揄狄青舃白絇繶純禮象圖<lb/>
<pb n="KR3k0029_WYG_043-20b"/>
云屨人掌王及后之服屨爲赤舃黑舃赤繶黃繶青絇<lb/>
此言王六冕后三翟之舃也葢六冕皆赤舃赤繶青絇<lb/>
三翟皆黑舃黃繶青絇屨順裳色冕服纁裳故其舃赤<lb/>
褘翟𤣥裳故其舃黑揄翟闕翟皆連青裳而舃皆黑者<lb/>
猶裘順衣色君子狐青裘𤣥綃衣以裼之也赤繶以純<lb/>
爲貴黑舃黃繶從繪次也鄭氏謂凡舃之飾如繢次凡<lb/>
屨之飾如繡次葢僅得之矣若以爲赤繶黃繶青絇雜<lb/>
𤣥言之非是盖周之法不如是之大迂也士冠禮曰𤣥<lb/>
<pb n="KR3k0029_WYG_043-21a"/>
端黑屨青絇繶純素積白屨緇絇繶純爵弁纁屨黑絇<lb/>
繶純據此𤣥端素積從繡次爵弁從繢次鄭氏謂爵弁<lb/>
從繢次尊祭服也然則凡屨舃之飾以純爲上繢次次<lb/>
之繡次又次之爵弁而下絇繶純皆一冕翟更異豈欲<lb/>
異冕翟之故歟然則爵弁素積𤣥端推之鞠衣葢黃屨<lb/>
黑絇繶純展衣葢纁履黃絇繶純褖衣葢白屨緇絇繶<lb/>
純士冠禮曰屨夏用葛冬用皮屨可也言冬皮屨可則<lb/>
以素屨爲正所謂素屨葛屨是也皮屨素而已<lb/>
<pb n="KR3k0029_WYG_043-21b"/>
命夫命婦之命屨命夫之命屨則纁屨也大夫以上衣<lb/>
冠則有命舃無命屨命屨中惟有士爵弁纁屨而已命<lb/>
婦之命屨則黃屨以下也以其外命婦孤妻以下内命<lb/>
婦九嬪以下不得服舃皆自鞠衣以下故用黃屨也其<lb/>
卿大夫妻及二十七世婦則皆以展衣白屨爲命屨主<lb/>
妻及女御則皆以褖衣黑屨爲命屨也命夫命婦之功<lb/>
屨功屨次命屨於孤卿大夫則白屨黑屨也案司服孤<lb/>
希冕卿大夫𤣥冕皆以赤舃為命舃以下仍有韋弁命<lb/>
<pb n="KR3k0029_WYG_043-22a"/>
夫冠弁黑屨故云次命屨命屨闕狄赤舃黑絇繶純鞠<lb/>
衣黃屨白絇繶純展衣白屨黑絇繶純褖衣黑屨青絇<lb/>
繶純三禮圖屨人掌王及后之服屨爲赤舃黑舃赤繶<lb/>
黃繶青絇注云複下曰舃禅下曰屨舃屨有絇有繶有<lb/>
純者飾也賈釋云下爲底也複下重底也重底者名曰<lb/>
舃單底者名曰屨繶謂𤣥底相接之縫綴絛於其中絇<lb/>
謂屨頭以修爲鼻絇拘也取拘持爲行戒使人低目不<lb/>
妄視純謂以絛爲縁屨舃各象裳色王舃有三冕服則<lb/>
<pb n="KR3k0029_WYG_043-22b"/>
赤舃韋弁皮弁則白舃冠弁之服則黑舃王后亦三舃<lb/>
𤣥舃配褘衣青舃配揄翟赤舃配闕翟鞠衣以下皆屨<lb/>
也凡舃之飾如繢次𤣥舃黃絇繶純者𤣥黃天地色相<lb/>
對爲繢次之飾也赤絇繶純者王黑舃之飾赤黑南北<lb/>
方相對亦繢次之飾也黑絇繶純者王赤舃之飾青絇<lb/>
繶純者王白舃之飾青白東西方相對亦繢次之飾也<lb/>
后之赤舃亦黑飾后之青舃亦白飾也若然則爵弁纁<lb/>
絇黑絇繶純黑與纁南北相對用繢次爲屨飾者盖尊<lb/>
<pb n="KR3k0029_WYG_043-23a"/>
祭服之屨故飾從對方色也凡屨之飾如繡次此絇皮<lb/>
弁白屨黑絇繶純爲飾白與黑西北相對爲繡次之飾<lb/>
又后黃屨白絇繶純白屨黑絇繶純此三者鞠衣以下<lb/>
之屨也然則屨舃王有三等后有六等上公以下夫人<lb/>
得服褘衣者亦赤舃也　陳禮書曰凡舃之飾如繢之<lb/>
次凡屨之飾如繡之次𤣥黃青白赤黑對方者爲繢次<lb/>
青赤赤白白黑黑青比方者爲繡次<hi>詳已見三禮圖</hi>屨<lb/>
人言舃止於黑舃言繶止於赤黃言絇止於青有素屨<lb/>
<pb n="KR3k0029_WYG_043-23b"/>
而無飾屨有葛屨而無皮屨鄭氏謂雜互反覆以見理<lb/>
之固然也　據婦人而言其實孤卿大夫身則功屨女<lb/>
命舃也九嬪亦以白屨黑屨爲功屨内子亦然葢九嬪<lb/>
與孤妻内子既以黃屨爲命屨功屨之中有襢衣白屨<lb/>
黃衣黑屨也世婦則以黑屨爲功屨世婦之命屨既以<lb/>
襢衣白屨矣其功屨唯有褖衣黑屨也女御士妻則唯<lb/>
有褖衣黑屨爲命屨而已此士妻謂再命受服者方得<lb/>
有此屨如王之中士以上是也若侯伯之士一命子男<lb/>
<pb n="KR3k0029_WYG_043-24a"/>
之士不命及王之下士皆受職而不受服故其妻亦不<lb/>
得有命屨也<lb/>
　　　佩類<lb/>
佩周官王府掌共王之佩玉詩木瓜曰報之以瓊琚丘<lb/>
中有麻曰貽我佩玖<hi>玉名次玉</hi>女曰雞鳴曰雜佩以贈<lb/>
之渭陽曰瓊瑰玉佩采芑曰有瑲葱珩大東曰鞙鞙佩<lb/>
璲公劉曰何以舟之維玉及瑶玉藻曰將適公所既服<lb/>
習容觀玉聲乃出揖私朝煇如也古之君子必佩玉右<lb/>
<pb n="KR3k0029_WYG_043-24b"/>
徴角左宮羽君在不佩玉齊則綪結佩而爵鞸凡𢃄必<lb/>
有佩玉<hi>謂天子以至士</hi>佩玉有衝牙<hi>正義曰佩玉必上</hi>
<hi>係於衝下垂三道穿以蠙珠下端前後以縣於璜中</hi>
<hi>央下端縣以衝牙動則衝牙前後觸璜而爲聲玉形似</hi>
<hi>牙故曰衝牙</hi>天子佩白玉而𤣥組綬公侯佩山𤣥玉而<lb/>
朱組綬大夫佩水蒼玉而純組綬世子佩瑜玉而綦組<lb/>
綬士佩瓀玟而縕組綬<hi>鄭注云玉有山𤣥水蒼者視之</hi>
<hi>文色所似也綬者所以貫佩玉相承受者也純當爲緇</hi>
<pb n="KR3k0029_WYG_043-25a"/>
<hi>正義曰玉色似山𤣥而雜有文以承之蒼而雜有文故</hi>
<hi>曰文色所以尊者玉色純公侯以下玉色漸雜而世子</hi>
<hi>及士唯論玉質不眀玉色不定也瑜是玉之美者故世</hi>
<hi>子佩之瓀玟石次玉者賤故士佩之</hi>一命緼韍幽衡再<lb/>
命赤韍幽衡三命赤韍葱衡　古之君子必佩玉其制<lb/>
上有折衡下有雙璜中有琚瑀下有衝牙貫之以組綬<lb/>
納之以蠙珠而其色有白蒼赤之辨其聲有角徵宮羽<lb/>
之應其象有仁智禮樂忠信道徳之備或結或垂所以<lb/>
<pb n="KR3k0029_WYG_043-25b"/>
著屈伸之理或設或否所以通文質之儀此所以純固<lb/>
之德不内遷非僻之心無自入也蓋衡以平其心璜以<lb/>
中其德琚欲其有所安牙欲其有所制右徴角所以象<lb/>
事與民左宮羽所以象君與物趨以采齊行以肆夏所<lb/>
以比於樂周旋中規折旋中矩所以比於禮進則揖之<lb/>
於前退則揚之於後則佩之爲物奚適而非道耶盖民<lb/>
爲貴君爲輕事爲先物爲後能治民然後能安君能應<lb/>
事然後能生物此所以事與民在所右而物與君在所<lb/>
<pb n="KR3k0029_WYG_043-26a"/>
左也春秋傳曰改歩改玉則自天子至士歩固不同而<lb/>
玉亦隨異　古者有德佩有事佩德佩則左右皆玉事<lb/>
佩則左紛帨右决捍之類左佩皆五右佩皆六以左陽<lb/>
而奇右隂而耦故也左佩者小右佩者大以左手不如<lb/>
右強故也先設事佩次加德佩以德成而上故也詩言<lb/>
佩觿韘乃言容兮遂兮是先設事佩後設德佩也　内<lb/>
則左佩金燧右佩木燧鄭康成謂夫遂隅遂也鑑鏡属<lb/>
世謂之方諸内則以夫遂爲金遂也莊子曰木與木相<lb/>
<pb n="KR3k0029_WYG_043-26b"/>
摩則然文中子曰木中有火不鑽不發故四時變國火<lb/>
者春取榆栁夏取棗杏季夏取桑柘秋取柞楢冬取槐<lb/>
檀而木燧取火<hi>陳禮書</hi>　玉府職曰共王之佩玉注云<lb/>
佩玉玉之所帶者玉藻曰天子佩白玉而𤣥組綬謂衡<lb/>
璜琚瑀也𤣥組綬者用𤣥組縧穿連衡璜等使相承韓<lb/>
詩外傳曰佩玉上有葱衡者衡橫也謂葱為橫梁下有<lb/>
雙璜衡者謂之組懸於衡之兩頭兩組之末皆有半璧<lb/>
之璜故曰雙璜又以一組懸於衡之中央於末用玉其<lb/>
<pb n="KR3k0029_WYG_043-27a"/>
狀如牙使前後突雙璜故曰衝牙毛傳云琚璜之外别<lb/>
有琚瑀其琚瑀當置於縣衝牙組之中央又以二組穿<lb/>
於琚衡之内角斜係於衡之兩頭於組末係於璜蠙珠<lb/>
以納其閒蠙蜯也珠出於蜯故言蠙珠納於其閒者組<lb/>
繩有五皆穿蠙珠於其閒故云也　琚佩首也瑀佩腰<lb/>
也所以納閒故曰琚瑀所以納閒上懸衡上下使自相<lb/>
觸左佩雙衡宜皆中宮雙璜宜皆中羽右佩雙衡中徵<lb/>
雙璜中角不如是則衡璜厚薄小大不能相類故曰右<lb/>
<pb n="KR3k0029_WYG_043-27b"/>
徵角左宮羽詩曰有瑲葱珩則珩相觸以爲聲者也今<lb/>
舊圖以衡爲佩首下文止有雙璜衝牙不惟於詩有瑲<lb/>
葱珩爲害又於右徵角左宮羽之言不通蠙珠以玉爲<lb/>
珠葢若蛙蠙之珠貫於間斷處也琚瑀所以納蠙珠之<lb/>
斷處而蠙珠以其㫁䖏納於琚瑀琚瑀所以納閒又有<lb/>
蠙珠以納其間<lb/>
　　　采就類<lb/>
按聘禮記云朝天子圭與繅皆九寸繅三采六等朱白<lb/>
<pb n="KR3k0029_WYG_043-28a"/>
蒼是也旣重云朱白蒼是一采爲二等相閒而爲六等<lb/>
也若五等諸侯皆一采爲一就典瑞云公侯伯皆三采<lb/>
三就一采爲一就故三采三就其實采别二就三采則<lb/>
六等也典瑞云子男皆二采再就一采謂朱緑也二采<lb/>
故二就其實采别二就則四等也典瑞又云瑑圭璋璧<lb/>
琮繅皆二采一就以頫聘此謂卿大夫毎采惟一等是<lb/>
二采共一就也與諸侯不同其天子則典瑞云繅五采<lb/>
五就亦一采爲一就五采故五就其實采别二就五采<lb/>
<pb n="KR3k0029_WYG_043-28b"/>
則十等也<hi>禮記正義</hi>
　　　帶類<lb/>
大戴禮曰黃帝黼黻衣大帶詩曰其帶伊絲又曰垂帶<lb/>
而厲荀子曰逢衣淺帶<hi>淺帶博帶</hi>雋不疑傳曰褒衣博<lb/>
𢃄玉藻曰天子素帶朱裏終辟諸侯而素帶終辟大夫<lb/>
素帶辟垂士練帶率下辟居士錦帶弟子縞帶并紐約<lb/>
用組雜帶君朱緑大夫𤣥華士緇辟二寸再繚四寸凡<lb/>
𢃄有率無箴功深衣曰帶下毋厭髀上毋厭脅當無骨<lb/>
<pb n="KR3k0029_WYG_043-29a"/>
者左傳曰樂桓子請帶於季武子武子召使者裂裳帛與<lb/>
之曰𢃄其褊矣<hi>昭元年</hi>天子至士帶皆全帛爲之或以<lb/>
素或以練或終辟或辟垂或辟下其飾或朱緑或𤣥華<lb/>
古者革帶大帶皆謂之鞶内則所謂男鞶革𢃄也春秋<lb/>
傳所謂鞶厲大帶也左傳曰鞶厲游纓昭其數也<lb/>
　　　佩魚類<lb/>
佩魚之制自雍熈元年南郊畢内出魚袋以賜近臣由<lb/>
是内外升朝文武官皆佩魚服紫者飾以金緋者飾以<lb/>
<pb n="KR3k0029_WYG_043-29b"/>
銀舊制借服無佩毉官其職雖高亦不佩以别賢否也<lb/>
政和初因王昭上言於是借服及毉官隨服色佩魚矣<lb/>
　　　贄儀類<lb/>
書曰三帛二生一死䞇大宗伯曰以禽作六䞇以等諸<lb/>
臣孤執皮帛<hi>古者制幣其長丈有八尺其色或素𤣥纁</hi>
卿執羔大夫執鴈<hi>曲禮曰飾羔鴈者以繪上相禮下大</hi>
<hi>夫相見以鴈飾之以布維之以素</hi>士執雉庶人執鶩工<lb/>
商執雞禮記曰凡贄天子鬯諸侯圭野外軍中無贄左<lb/>
<pb n="KR3k0029_WYG_043-30a"/>
傳曰男贄大者玉帛小者禽鳥以章物也女贄不過榛<lb/>
栗棗脩以吿䖍也孟子曰出疆必載質又曰庶人不傳<lb/>
贄爲臣則不敢見諸侯荀卿稱周公曰吾所執贄而見<lb/>
者十人還贄而相見者三十人儀禮士於士無辭贄有<lb/>
還贄大夫於士無還贄終辭贄君於其臣則受之於外<lb/>
臣則使儐還之大夫於嘗爲臣者亦然　魯侯會晉師<lb/>
于瓦范宣子執羔趙簡子中行文子皆執鴈魯於是始<lb/>
尚羔葢魯禮之失至此乃復正也呂氏春秋言得伍員<lb/>
<pb n="KR3k0029_WYG_043-30b"/>
者位執珪漢之曹參始封執帛後遷執圭陳寔父子同<lb/>
時旌命羔鴈成羣魏司空征南將軍與卿校同執羔明<lb/>
帝詔之以執璧則先王贄禮沿歴漢魏其大畧尚存也<lb/>
　曲禮曰野外軍中無贄以纓拾矢可也則拾亦可以<lb/>
爲贄歟<lb/>
　<lb/>
　<lb/>
　羣書考索卷四十三<lb/>
</p>
<p>
</p>
  </div>
</body>
</text>
</TEI>
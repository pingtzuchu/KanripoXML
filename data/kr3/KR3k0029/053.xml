<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷五十三</head>
    <p>
<pb n="KR3k0029_WYG_053-1a"/>
欽定四庫全書<lb/>
　羣書考索卷五十三　　　宋　章如愚　撰<lb/>
　　律歴門<lb/>
　　　律吕類<lb/>
昔者黄帝吹九寸之管得黄鍾正聲半之為清聲<lb/>
倍之為緩聲三分損益之以生十二律十二律還相<lb/>
為宫以應十二月之律此律之正也至於周禮九<lb/>
變之樂宫商徴羽之法考之七始之次序乃雜然<lb/>
<pb n="KR3k0029_WYG_053-1b"/>
而不同也周禮之變為人思而作人以情相合大<lb/>
吕太簇應鍾律之相合者也將以致人思則安得<lb/>
以相生之正體而必其同歟音律之用自是而變益<lb/>
不窮掌者於是求為法以通之京房之六十律通<lb/>
十二律之法也房受學於焦延壽既以律吕之本衍<lb/>
而相生始於黄鍾極於中吕然後又立執始去滅<lb/>
南事之名以畢之其為術亦精矣五音之叙宫商<lb/>
必濁徴羽必清正也然律吕之用或相配而成或<lb/>
<pb n="KR3k0029_WYG_053-2a"/>
相反而生其清濁豈得獨有定體耶黄鍾之宫在十始<lb/>
之次則太簇為商而濁在九變之叙則太簇為徴而清<lb/>
可疑也五音之宫商角為正徴羽為變固也然五聲之<lb/>
作其配則金木水火土其象則君臣民事物臣與民不<lb/>
可變變者君與事而已是故有變宫變徴而無變商角<lb/>
羽何分之瀆哉若所謂積黍為律之制此又古人定律<lb/>
之法後世學者紛紛於短長廣狹之辨而不一也古者<lb/>
因一桴二米之黍以起數由一黍之多積而至於律度<lb/>
<pb n="KR3k0029_WYG_053-2b"/>
量衡皆以黍而定後世之黍未必皆與古同學者之法<lb/>
不生於自悟之心而責諸不同之黍其惑亦冝矣要之<lb/>
公孫崇之以長累寸即李照之以横累寸也李照之以<lb/>
横累尺即劉芳之以廣積分即胡瑗之以横累尺也差<lb/>
之毫釐繆以千里安得以不求法於心以斷之哉<hi>陸唐</hi>
<hi>老䇿</hi>　律定於尺樂主於音音生於律律定于尺尺成于<lb/>
黍黍既不具尺亦不定尺無所凖律亦自差古者神瞽<lb/>
考中聲而量之以律所以立均出度也司馬遷黄鍾之<lb/>
<pb n="KR3k0029_WYG_053-3a"/>
律八寸七分之一太簇七寸七分之二林鍾五寸七分<lb/>
之四應鍾四寸二分之三班固司馬彪說黄鍾長九寸<lb/>
聲最濁太簇長八寸林鍾長六寸應鍾長四寸七分四<lb/>
釐强聲最清蔡邕鄭𤣥杜䕫荀朂䓁所論尺有損益而<lb/>
黄鍾之宫要以九寸為定始荀朂當武帝泰始中校大<lb/>
樂八音不和知漢到魏尺長於古四分有餘乃部著作<lb/>
郎劉恭依周禮制尺所謂古尺也後汲冢得古周時玉<lb/>
律及鍾磬與新律闇同于時郡國或得漢時故鍾吹朂<lb/>
<pb n="KR3k0029_WYG_053-3b"/>
律以命之其聲皆應時人稱其精宻<hi>徐古編</hi>　樂有所<lb/>
謂本中聲者樂之本亦有所謂末器者樂之末也秉本<lb/>
以正末若挈裘振領之易也就末以齊本猶治絲而棼<lb/>
之也先王之作樂豈徒事其干戚羽毛鍾磬管籥綴兆<lb/>
疾徐以為世俗觀美哉探天地之至賾求隂陽之妙義<lb/>
得所謂中聲者黄鍾之宫也揚子曰黄鍾以生之中正<lb/>
以平之禮曰量聲中黄鍾之宫月令曰律中黄鍾之宫<lb/>
則黄鍾信乎其為樂本也黄鍾以一生三以三而生九<lb/>
<pb n="KR3k0029_WYG_053-4a"/>
九而九之終於八十一其管所以九寸而餘律自此生<lb/>
也揚雄之作太𤣥也以一元生三方三方生九州九州<lb/>
生二十七部二十七部生八十一家而其音之辭則曰<lb/>
陽氣潜萌於黄鍾之宫信乎無不在其中是則𤣥之文<lb/>
高極蒼天深入黄泉大也包畛纎也企戚良由求黄鍾<lb/>
之法而創為方州部家也夫得黄鍾之法猶足以草𤣥<lb/>
又况以是而制作烏不足以考中聲哉黄帝之雲門顓<lb/>
帝之五莖而帝嚳之六英堯之咸池舜之簫韶禹之大<lb/>
<pb n="KR3k0029_WYG_053-4b"/>
夏湯之大濩武之大武成王之大酌樂名雖異其中聲<lb/>
之和未始不本於黄鍾也是以奏之圜丘則神明降用<lb/>
之方澤則地祗昇搏拊球石則百獸率舞樂終九成則<lb/>
瑞禽來翔此徳音之音雅樂之情也三代而下號為博<lb/>
識之士相與論譔定次多矣由漢已來則有京房六十<lb/>
律由唐以來則有祖孝孫之八十四調因而轉相祖述<lb/>
又從而損益高下之其間祖意决著眉睫之論無所考<lb/>
者類皆弃經任傳徒紛紜為此贅疣也彼烏知所謂中<lb/>
<pb n="KR3k0029_WYG_053-5a"/>
聲哉古語有曰黄鍾委弃瓦釡雷鳴吾知殆為此曹設<lb/>
也夫欲樂之聲清不太輕濁不太重髙不至於揚下不<lb/>
至於抑大不過宫細不過羽當以黄鍾之中聲求之也<lb/>
<hi>三山疑難要折</hi>　　前漢志律以統氣類物吕以旅陽宣<lb/>
氣周景王時鑄無射問律於伶州鳩對曰律所以立均<lb/>
出度也紀之以三平之以六成於十二一曰黄鍾所以<lb/>
宣飬六氣九徳也二曰太簇所以金奏賛陽出滯也三<lb/>
曰姑洗所以羞潔百物考神納賔也四曰㽔賓所以安<lb/>
<pb n="KR3k0029_WYG_053-5b"/>
靖神人獻酬交酢也五曰夷則所以詠歌九則示平民無貳<lb/>
也六曰無射所以宣布哲人之令徳示民軌儀也為之<lb/>
無間以揚沉伏而黜散越也元間大吕助宣物也二間<lb/>
夾鍾出四隙之細也三間中吕宣中氣也四間林鍾和<lb/>
展百事俾莫不任肅純恪也五間南吕賛陽秀也六間<lb/>
應鍾均利器用俾應復也皆所以述時氣效節物也<lb/>
五音尊卑清濁月令孟春其音角注云角數六十四属<lb/>
木者以其清濁中民象也正義曰凡數多者濁數少者<lb/>
<pb n="KR3k0029_WYG_053-6a"/>
清今宫數八十一商數七十二徴數五十四羽數四十<lb/>
八角數六十四少於宫商多於徴羽故云清濁中既尊<lb/>
者為濁卑者為清民則卑於君臣尊於事物亦是尊卑<lb/>
之中故云民之象也案樂記及律歴志云宫為君商為<lb/>
臣角為民徴為事羽為物羽属北方其數少所以黄鍾<lb/>
在子其數多者冬時凝寒之氣在於地土水又清輕羽<lb/>
既禀寒氣又象水聲故其數少冬至陽氣伏於地下温<lb/>
積土中黄鍾含藏陽氣又象土聲故其數多各自為義<lb/>
<pb n="KR3k0029_WYG_053-6b"/>
不相須也凡聲尊卑取象五行者宫主土土聲濁其數<lb/>
多故主君商主金金聲稍重其數稍多故為臣角主木<lb/>
木聲清濁中其數多少中故為民徴主火火聲稍輕其<lb/>
數少故為事事謂人之所營事務也羽主水水聲極輕<lb/>
其數最少故為物也物謂人之所用財物也月令季夏<lb/>
之末云中央土其音宫正義云案律歴志五聲始於宫<lb/>
陽數極於九九九相乘故數八十一以五聲中最尊故<lb/>
云君之象春三月其音皆角夏三月其音皆徴秋三月<lb/>
<pb n="KR3k0029_WYG_053-7a"/>
其音皆商冬三月其音皆羽<lb/>
八音本五聲說心感於内情形於外而单出者樂之聲<lb/>
也曲折成萬交錯成文而雜出者樂之音也樂發聲則<lb/>
中之為宫章之為商觸之為角徴之為徴宇之為羽此<lb/>
五聲原於五行也五方於器則金石以動之絲竹以行<lb/>
之匏以宣之瓦以賛之革木以節之此八音所以逐八<lb/>
風也大司樂曰凡樂皆文之以五聲播之以八音𫝊曰<lb/>
五聲和八音諧而樂成此五聲八音而成之者也然五<lb/>
<pb n="KR3k0029_WYG_053-7b"/>
聲者八音所從出也故金尚羽石尚角瓦絲尚宫匏竹<lb/>
尚徴而無清濁之常革木一聲而無清濁之變其說以<lb/>
謂律吕和五聲施之八音合以成樂也是則知音必自<lb/>
聲始故曰不知音者不可與言聲不知聲者不可言樂<lb/>
案書曰聲依永律和聲繼之以八音克諧無相奪倫則<lb/>
音本於聲者明矣<hi>三山要㑹</hi>
律吕相生京房易云十二律得位者生五子失位者生<lb/>
三子不失不得生四子五律得位各生五子謂黄鍾太<lb/>
<pb n="KR3k0029_WYG_053-8a"/>
簇姑洗林鍾南吕也五五二十五并五凡三十也失位<lb/>
者生三子亦五半謂大吕夾鍾中吕夷則無射三五十<lb/>
五并本五凡二十二十就三十合成五十也不得不失<lb/>
者生四子謂㽔賔黄鍾也二四為八并本二為十也十<lb/>
就五十合為六十也言其得位者謂以陽居陽以隂居<lb/>
隂失位者謂以陽居隂以隂居陽不失不得者處隂陽<lb/>
交際之間也又黄鍾太簇等七律各統一月自為宫其<lb/>
餘五十三律隨所生月六七等為其月之宫則周一期<lb/>
<pb n="KR3k0029_WYG_053-8b"/>
月數如京房所述然其所生者則黄鍾生色育執始大<lb/>
吕生分否陵隂之類是也其上三分益一下生三分去<lb/>
一皆漢書律歴志云<hi>禮記正義</hi>　續通典云漢書所載<lb/>
律吕相生皆一上一下起黄鍾九寸為首展轉生之終於<lb/>
仲吕得十二律所云下生者謂長管生短管也所謂上<lb/>
生者謂短管生長管也皆云三分其管而損益之應下<lb/>
生者損其一分應上生者益其一分各得其所生之管<lb/>
長短之數是則損長為短益短為長也假如黄鍾九寸<lb/>
<pb n="KR3k0029_WYG_053-9a"/>
之管分作三分每分合有三寸計九寸除其三分自然<lb/>
合成六寸即得六月林鍾之管謂之下生也如以林鍾<lb/>
六寸之管分作三分即三分合有二寸即此之數加於<lb/>
六寸之上自然合成八寸即得正月太簇之管謂之上<lb/>
生也盡十二管其例一同陽下生隂隂上生陽然則准<lb/>
黄鍾林鍾太簇三管各得全寸之分餘外九管則有㣲<lb/>
分之數中三分損益自然之所致也據漢志又司馬遷<lb/>
等本法皆三分十月應鍾益一上生五月㽔賔損一下<lb/>
<pb n="KR3k0029_WYG_053-9b"/>
生十二月大吕若用此法則大吕之管惟長四寸有竒<lb/>
此是漢志一上一下之法而京房等遂從五月㽔賔又<lb/>
重上生十二月大吕縁此大吕夾鍾仲吕三管各於漢<lb/>
志本數之上三分益一以為生於是六吕之管添長八<lb/>
寸有竒夾鍾之管添長七寸有竒仲吕之管添長六寸<lb/>
有竒餘之九律並依漢志不改所以㽔賔本合下生大<lb/>
吕而遂改為上生因與應鍾重生上也縁大吕一管改<lb/>
作上生所以自大吕以下相生咸易漢志上下之號故<lb/>
<pb n="KR3k0029_WYG_053-10a"/>
大吕本合上生夷則而遂改為下生也夷則本合下生<lb/>
夾鍾而遂改為上生也夾鍾本合上生無射遂改而為<lb/>
下生也無射本合下生仲吕而遂改作上生也案晋書<lb/>
律歴志云五音之體務在和聲益則加倍損則减半其<lb/>
於本音常為無爽然則言上生下生者相生之道也言<lb/>
重上生者吹候之用也於㽔賔重一生者通為用之數<lb/>
故言律者因焉非相生之正謹案晋書此說猶未盡其<lb/>
義何者既云其於本音常為無爽何更云非相生之正<lb/>
<pb n="KR3k0029_WYG_053-10b"/>
耶案所以㽔賔重上生大吕者亦不獨在取聲和以及<lb/>
吹候之用也其本意盖取排管餘殺欲使一例均同耳<lb/>
律吕乘之數禮運曰五聲六律十二管還相為宫也鄭<lb/>
𤣥注云宫數八十一黄鍾長九寸九九八十一也三分<lb/>
宫之一生徴徴數五十四林鍾長六寸六九五十四也<lb/>
三分徴益一生商商數七十二太簇長八寸八九七十<lb/>
二也三分商益一生羽羽數四十八南吕長五寸三分<lb/>
寸之一五九四十五又三分寸之一為四十八也三分<lb/>
<pb n="KR3k0029_WYG_053-11a"/>
羽益一生角角數六十四姑洗長七寸九分寸之一七<lb/>
九六十三又九分寸之一為六十四也三分角去一生變<lb/>
宫三分變宫益一生變徴自此以後則隨月而變所謂<lb/>
還相為宫<hi>三塲指南</hi>
聲律生於日辰揚子雲曰聲生於日律生於辰取法於<lb/>
五行十二辰之義也聲生於日日有五故聲亦有五日<lb/>
謂甲己為角乙庚為商丙辛為徴丁壬為羽戊癸為宫<lb/>
是五行合為五日五音之聲生於日也律生於辰者十<lb/>
<pb n="KR3k0029_WYG_053-11b"/>
二律出於十二辰子為黄鍾之類是也<lb/>
律吕𫝊後之說唐禮樂志云聲無形而樂有器古之作<lb/>
樂者知夫器之必有弊而聲不可以言𫝊益懼器失而<lb/>
聲遂亡也乃多為聲以著之故始求聲者以律而造律<lb/>
者以黍自一黍之廣積而為分寸一黍之多積而為龠<lb/>
合一黍之重積而為銖兩此造律之本也故為之長短<lb/>
之法而著之於度為之多少之法而著之於量為之輕<lb/>
重之法而著之於權衡是三物者亦必有時而弊而又<lb/>
<pb n="KR3k0029_WYG_053-12a"/>
摠其法而著之於數使其分寸龠合銖兩皆起於黄鍾<lb/>
然後律度量衡相用為表裏使得律者可以制度量衡<lb/>
因度量衡亦可以制律不幸而皆亡則推其法數而制<lb/>
之用其長短多少輕重以相參攷四者既同而聲必至聲<lb/>
至而后樂可作矣夫物用於有形而必弊聲藏於無形<lb/>
而不竭以有數之法求無形之聲其法具存無作則已<lb/>
茍有作者雖去聖人於千萬嵗後無不得焉此古之君<lb/>
子知物之終始而憂世之慮深其多為之法而丁寧纎<lb/>
<pb n="KR3k0029_WYG_053-12b"/>
悉可謂至矣三代既亡禮樂失其本至其聲器有司之<lb/>
守亦以散亡自漢以來歴代莫不有樂作者各因其所<lb/>
學雖清濁髙下時有不同然不能出於法數至其所以<lb/>
用於郊廟朝廷以接人神之歡其金石之響歌舞之容<lb/>
則各因其功業治亂之所起而本其風俗之所由<lb/>
黄鍾之宫月令中央土律中黄鍾之宫正義云黄鍾之<lb/>
宫於諸宫為長季夏土王其聲最重謂土之聲氣應此<lb/>
黄鍾之宫聲非黄鍾一聲也黄鍾候氣之管本位在子<lb/>
<pb n="KR3k0029_WYG_053-13a"/>
此是黄鍾宫聲與中央土聲相應但土無候氣之法取<lb/>
黄鍾之宫聲以應土耳非候氣也故賀瑒云黄鍾是十<lb/>
一月管何縁復應此月正以土義居中故虗設律於其<lb/>
月實不用候氣也是以此項注云季夏氣到則黄鍾之<lb/>
宫應直言律中黄鍾之宫不言律應者明謂中央土聲<lb/>
與黄鍾為宫音相應非為氣應也蔡氏及熊氏以為黄<lb/>
鍾之宫謂黄鍾少宫半黄鍾九寸之數管長四寸五分<lb/>
六月用為候氣案六月林鍾之律長六寸七月夷則長<lb/>
<pb n="KR3k0029_WYG_053-13b"/>
五寸三分有餘何以四寸五分之律於六月候之乎又<lb/>
土聲最濁何以與黄鍾半聲相應乎其說非也<hi>不云黄</hi>
<hi>鍾律最長而云黄鍾之宫最長者惟黄鍾宫聲於諸律</hi>
<hi>最長故云黄鍾之宫也</hi>禮記正義曰國語云黄鍾所以宣<lb/>
飬六氣九徳案彼注十一月建子陽氣在中六氣隂陽<lb/>
風雨晦明九徳金木水火土榖正徳利用厚生作事宣<lb/>
徧黄鍾象氣伏地物始萌所以徧飬六氣九功之徳若<lb/>
施於人六情正徳天徳利用地徳厚生人徳也<lb/>
<pb n="KR3k0029_WYG_053-14a"/>
變宫變徴說夫五音相生而獨宫徴有變聲何也宫為<lb/>
君商為臣角為民徴為事羽為物君也者法制號令之<lb/>
所自出也宫故生徴法度號令所以授臣臣所以奉承<lb/>
者也徴故生商君臣一徳以康庶務則萬物得所民遂<lb/>
其生矣故商生羽羽生角也然臣有常職民有常業物<lb/>
有常形不可以遷遷則失其常矣商羽角三聲此其所<lb/>
以無變也君摠萬務不可執以一方事通萬務不可滯<lb/>
於一隅故宫徴二聲必有變也<lb/>
<pb n="KR3k0029_WYG_053-14b"/>
鍾律月令注曰律候氣之管以銅為之律中者中猶應<lb/>
也孟春氣到則太簇之律應應謂吹灰也正義云角是<lb/>
春時之音律審正月之氣音由氣成以其音氣相須故<lb/>
角律同處其太簇夾鍾六律六吕等皆是候氣管名又<lb/>
計太簇管數倍而更半鑄之為鐘名曰太簇之鍾元生<lb/>
於太簇之律是律在於前鍾生於後故律歴志云黄帝<lb/>
制十二筩以聽鳯凰之鳴其雄鳴則為六律雌鳴為六<lb/>
吕是律生在前蔡氏以為太簇鍾名先有其鍾後有其<lb/>
<pb n="KR3k0029_WYG_053-15a"/>
律非也陽管為律隂管為吕又隂律利同言與陽同也<lb/>
摠而言之隂陽皆稱律故十有二月皆稱律中也<lb/>
律管案司農注周禮陽律以竹為管隂律以銅為管鄭<lb/>
康成則以皆用銅為之案律歴志量者龠合升本之黄<lb/>
鍾之龠而五量加之其法皆用銅聲中黄鍾以此凖之<lb/>
故知用銅也司農云陽律以竹隂律以銅非也律應謂<lb/>
之吹灰者蔡邕云其法為室三重户閉塗苴必周宻布<lb/>
緹縵室中以木為案每律各一案内庳外髙從其方位<lb/>
<pb n="KR3k0029_WYG_053-15b"/>
加律其上以葮灰實其端其月氣至則灰飛而管通也<lb/>
熊氏云謂作十二律管於室中四時位上埋之取蘆莩<lb/>
燒之而實之律管中以羅縠覆之氣到則吹灰動縠矣<lb/>
律空圍九分凡律空圍九分者以黄鍾為諸律之首諸<lb/>
律雖長短有差其圍皆以九分為限孟康云林鍾長六<lb/>
寸圍六分則圍之大小隨管長短然則分寸之數不可<lb/>
定故鄭氏皆以為圍九分也<lb/>
九數鄭氏注周禮保氏九數云方田粟米差分少廣商<lb/>
<pb n="KR3k0029_WYG_053-16a"/>
功均輸方程羸不足旁要今有重差夕桀句股也禮記<lb/>
正義云九數之名書本多誤儒者所觧方田一粟米二<lb/>
差分三少廣四商功五均輸六方程七羸不足八旁要<lb/>
九今有重差句股者鄭司農指漢時云今世於九數之<lb/>
内有重差句股二篇其重差即為舊數差分也去舊數<lb/>
旁要而以句股替之為漢之九數即今之九章也馬融<lb/>
干寳等更云今有夕桀各為一篇未知所出今依鄭司<lb/>
農注周禮之數餘並不取<hi>禮記正義</hi>　度量權衡書乃<lb/>
<pb n="KR3k0029_WYG_053-16b"/>
同律度量衡三代式遵斯制秦㓕學之後紛紜莫定漢<lb/>
書曰夫推歴生律制器規圎矩方權重衡平唯䋲嘉量<lb/>
探頥索隠鈎深致逺莫不用焉度長短者不失毫釐量<lb/>
多少者不失圭撮權輕重者不失黍累紀於一恊於十<lb/>
長於百大於千衍於萬其法在筭術宣于天下小學是<lb/>
則職在太史羲和掌之度者分寸尺丈引也所以度長<lb/>
短也本起黄鍾之長以子谷秬黍中者<hi>子北方北方黒</hi>
<hi>謂黒黍也</hi>一黍之廣度之九十分黄鍾之長<hi>黄鍾九寸</hi>
<pb n="KR3k0029_WYG_053-17a"/>
一為一分十分為寸十寸為尺十尺為丈十丈為引而<lb/>
五度審矣量者龠合升斗斛也所以量多少也本起於<lb/>
黄鍾之龠用度數審其容以子谷秬黍中者千有二百<lb/>
實其龠以井水凖其槩十龠為合十合為升十升為斗<lb/>
十斗為斛而五量嘉矣權者銖兩斤鈞石也所以稱物<lb/>
平施知輕重也本起於黄鍾之重一龠容千二百黍重<lb/>
十二銖兩之為兩二十四銖為兩十六兩為斤三十斤<lb/>
為鈞四鈞為石權與物鈞而生衡衡運生規規貟生矩<lb/>
<pb n="KR3k0029_WYG_053-17b"/>
矩方生䋲䋲直生凖凖正則平衡而鈞權矣是謂五則<lb/>
也位於北方太隂為智為水水曰潤下智者謀謀而深<lb/>
故為權北方之義也大小有准輕重有數各應其象五<lb/>
權謹矣度以黍起亦以絲起隋志曰孫子筭法云蠶所<lb/>
生吐絲為忽十忽為杪十杪為毫十毫為釐十釐為分<lb/>
此皆起度之源<lb/>
斛數秉莒稯秅儀禮聘禮云十斗曰斛十六斗曰藪<hi>色</hi>
<hi>縷反</hi>十藪曰秉<hi>秉十六斛為江淮之間量名有為藪者</hi>
<pb n="KR3k0029_WYG_053-18a"/>
<hi>今文藪為愈</hi>二百四十斗<hi>謂一車之米</hi>秉有五藪四秉<lb/>
曰莒<hi>此秉謂刈禾盈手之秉也莒音才竹反者也若今</hi>
<hi>萊易之間刈稲聚把有名為莒毛詩云彼有遺秉又云</hi>
<hi>此有不歛穧</hi>十莒曰稯總十稯曰秅䄷四百秉為一䄸<lb/>
<hi>一車之禾三稯為千二百秉三百莒三十稯也</hi>
王制言古尺周尺玉人職云圭尺有二寸又云桓圭九<lb/>
寸是周猶以十寸為尺也王制云以周尺六尺四寸為<lb/>
步乃是六十四寸則謂周八寸為尺也或言周尺八寸<lb/>
<pb n="KR3k0029_WYG_053-18b"/>
鄭即以古周尺十寸為尺八尺為歩則歩八十寸鄭又<lb/>
以今周尺八寸為尺八尺為歩則今歩皆少於古歩一<lb/>
十六寸以此計之則古之四歩剰出今之一歩古之四<lb/>
十歩為今之五十歩古之八十歩為今之一百歩則合<lb/>
云古者百畝當今百五十六畝二十五歩古者百里當<lb/>
今百二十五里今王制乃曰古者百畝當今東田百四<lb/>
十六畝三十歩古者百里當今百二十一里六十歩四<lb/>
尺一寸二分與此不相應者盖六國時變亂法度經文<lb/>
<pb n="KR3k0029_WYG_053-19a"/>
散亂不可用也<hi>禮記正義</hi>　周有十寸之尺有八寸之<lb/>
尺家語曰布指知寸布手知尺投壺記曰籌室中五扶<lb/>
堂上七扶公羊𫝊曰膚寸而合鄭氏曰鋪四指曰扶一<lb/>
指按寸何休曰側手為膚按指為寸扶即膚耳然則寸<lb/>
尺之度取諸身也漢律歴志曰一黍之廣為分十分為<lb/>
寸十寸為尺然則寸尺之廣又取諸物也先王制法近<lb/>
取諸身逺取諸物足以考信而無疑焉然後尺寸之度<lb/>
起矣則指尺之與黍尺一也黍有巨細故尺有長短先<lb/>
<pb n="KR3k0029_WYG_053-19b"/>
儒以黍之巨者積而為寸則於膚指不合於是有指黍<lb/>
二尺之辨謂圭璧之属用指尺冠冕尊彛之属用黍尺<lb/>
豈其然乎周禮典瑞羡以起度考工記壁羡度尺好三<lb/>
寸以為度壁徑九寸羡而長之從十寸廣八寸同謂之<lb/>
度尺則周之法十寸八寸此皆為尺也考工記於案言<lb/>
十有二寸於鎮圭言尺有二寸此十寸尺之證也說文<lb/>
曰咫八寸周尺也王制曰周尺八尺為歩今以周六尺<lb/>
四寸為歩六尺四寸乃八尺亦此八寸尺之證也隋書<lb/>
<pb n="KR3k0029_WYG_053-20a"/>
所載歴代之尺至有一十五種盖古尺既廢後世長短<lb/>
異同之論遂不一也<hi>陳禮書</hi>
造歴之時太史公之為律書其始不言律而言兵不言<lb/>
兵之用而言兵之偃及言兵之偃而言漢文帝尤加詳<lb/>
焉既曰陳武請伐朝鮮而文帝以謂願且臨邊設候結<lb/>
和通使由是而天下富庻鷄鳴狗吠煙火萬里可謂和<lb/>
樂者矣又曰文帝之時能不擾亂由是而百姓遂安耆<lb/>
老之人不到市廛遊遨嬉戯如小児狀嗚呼若太史公<lb/>
<pb n="KR3k0029_WYG_053-20b"/>
者可謂知制律之時而逹制律之音者也何則文帝時<lb/>
偃兵息民結和通使而天下安樂則民氣歡洽隂陽恊<lb/>
和而天地之氣亦隨以正茍制律以候之其氣之相應<lb/>
自然知音律之為是其氣之不合自然知音律之為非<lb/>
因天地之正氣以定三代之正律律有不可定者乎古<lb/>
人所謂天地之氣合以生風天地之風氣正而十二律<lb/>
定殆謂是歟<lb/>
後周正律唐製十二和樂合四十曲八十四調又有九<lb/>
<pb n="KR3k0029_WYG_053-21a"/>
功九徳之舞開元中更造三和樂郊廟元㑹冊命大禮<lb/>
則用之自漁陽入㓂樂工散亡樂音不嗣周世宗留意<lb/>
雅樂時王朴竇儼俱號知音顯徳中命朴儼考正八音<lb/>
為一代之樂朴乃以古黒黍之法以審其度造成律吕<lb/>
以定六律六吕旋相為宫之義<hi>續通典</hi>
宋朝考正音律五代之亂禮樂之制寂然無聞太祖雖<lb/>
在兵革之間注意於禮樂之内故和峴之徒因周人舊<lb/>
樂創為一代之制其為典則有龍安髙安之異其為舞<lb/>
<pb n="KR3k0029_WYG_053-21b"/>
則有文徳武徳之殊用之宗廟而交神人之慶也以至<lb/>
太宗增琴阮之制真宗新隨月之律厥後李照叅考和<lb/>
峴之徒而黄鍾之音或近於太簇峴遂改造而調又髙<lb/>
則是和峴失之於清而李照失之於濁也於是又制神<lb/>
龜紫芝甘露嘉禾玉兎之歌謂之五瑞又假律鑄十二<lb/>
鍾設黄鍾大吕太簇夾鍾以附四清聲之次以奏朝㑹<lb/>
登歌此其所以有雅鄭之異也　皇祐中仁宗祀明堂<lb/>
遂銳意樂律詔訪天下通知音律之士而胡瑗阮逸之<lb/>
<pb n="KR3k0029_WYG_053-22a"/>
徒相繼而起瑗以上黨之黍考正鍾律而鍾之不合於<lb/>
古制者三磬之不合於古制者七莫不按古樂為之仁<lb/>
宗遂造七均十二律造乾安之曲制化俗右文威功睿<lb/>
徳之舞與夫大善大宰大順大慶大定大盛大明之舞<lb/>
相間之郊廟明堂故一代之典鼎新大備盖由先和民<lb/>
心後正律吕而然也<lb/>
　<lb/>
　<lb/>
<pb n="KR3k0029_WYG_053-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索卷五十三<lb/>
</p>
<p>
</p>
  </div>
</body>
</text>
</TEI>
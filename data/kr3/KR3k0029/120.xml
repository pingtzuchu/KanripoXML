<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷五十四</head> <lb/>
    <p>
<pb n="KR3k0029_WYG_120-1a"/>
欽定四庫全書<lb/>
　羣書考索後集卷五十四<lb/>
　　　　　　　　　　　　宋　章如愚　編<lb/>
　　財賦門<lb/>
　　　雜賦類<lb/>
古者取民謂之稅軍用謂之賦而雜征或通謂之稅賦<lb/>
禹貢摠以貢名周官一書有所謂九貢九賦有所謂近<lb/>
郊逺郊之異又有所謂屋粟夫布漆林山澤之征然角<lb/>
<pb n="KR3k0029_WYG_120-1b"/>
羽草葛皆以之而充賦不強民以所無也秦人頭會箕<lb/>
歛無藝甚矣漢氏之興其取民者雖曰三十稅一然田<lb/>
租之外民七嵗以上則有口賦十五以上有筭賦又戍<lb/>
邊則有更賦班史以為厥名三十仍什税五<hi>王莽下令</hi>
<hi>亦曰漢氏減輕田租三十稅一常有吏賦罷產咸出厥</hi>
<hi>名三十實什税五也仲舒曰田租口賦鹽鐵之利二十</hi>
<hi>倍於古漢興循而未改</hi>史記曰孝惠時量吏禄度官用<lb/>
以賦於民孝武時入物補官出貨除罪更皮幣筭舟車<lb/>
<pb n="KR3k0029_WYG_120-2a"/>
𣙜鹽鐵置均輸𣙜酒酤其目多矣唐初租出榖庸出絹<lb/>
調出繒布未嘗以錢為賦其後始有青苗錢地頭錢至<lb/>
徳宗相楊炎遂作兩税法先計州縣嵗貢及上供數而<lb/>
賦於民未幾而借商之令出増税之法行其後筭間架<lb/>
并除陌竹木茶漆皆有税矣方初定兩税時貨重錢輕<lb/>
乃計錢而賦帛既而物價愈下所納愈多輸一者過二<lb/>
度支以税物頒諸司皆増本價為虚估倍給之而繆以<lb/>
濫惡督州縣剥價謂之折納賦役日重陸贄極言之使<lb/>
<pb n="KR3k0029_WYG_120-2b"/>
民摘山而煮海官售劵而納息曰權貨之錢官給屋以<lb/>
居民民出錢以奉官曰樓店之錢重五合之價計其榖<lb/>
而折其直使民貢榖以輸官曰折變之錢嚴酒麴之禁<lb/>
使民為之而入其課曰坊場之錢據津渡之衝要使民<lb/>
主之而取其筭曰河渡之錢重門闗之防使吏守之而<lb/>
察其貨曰商税之錢凡雜錢鹽錢物産錢則曰兩税之<lb/>
錢絲麻果蔬百物之貨則曰雜賦之錢曰地頭錢丁口<lb/>
之錢曰免役之錢免引之錢曰青苗之錢除陌之錢<lb/>
<pb n="KR3k0029_WYG_120-3a"/>
折帛淳化間天下承平紬每疋為錢六百文絹為錢八<lb/>
百文朝廷於民之乏先於春夏之交每疋給本錢一貫<lb/>
文夏秋始責之輸絹於是有和買之名其後大農不足<lb/>
始命東南郡以塩折直崇寧以後塩利盡歸朝廷而嵗<lb/>
輸其帛如故中興之初絹價倍増每疋為錢十貫文建<lb/>
炎三年乃令上戸輸絹下戸輸錢於是有折帛之名每<lb/>
疋折錢六貫<hi>新安志</hi>折錢八貫省和議以後令人戸輸<lb/>
納者八分折錢二分納本色絹三分折錢七分納本色<lb/>
<pb n="KR3k0029_WYG_120-3b"/>
當時兵火之餘桑柘煨灰絹價倍増朝廷損價折錢本<lb/>
欲優民戸也承平既久桑麻遍野絹每疋為錢三貫省<lb/>
而民間所折八貫省至是民戸益用輸錢之苦<lb/>
和買預置咸平二年李士衡建言民間每嵗春收息利<lb/>
於蒙家不若官中預給緡錢至秋輸帛從之　祥符元<lb/>
年知潁州王明請貸錢與民蠶成輸絹是時絹疋七百<lb/>
官出一千又先得之民以為便天下謂之預買絹仁宗<lb/>
天聖七年江都主簿王琪上書言江都戸止五千而嵗<lb/>
<pb n="KR3k0029_WYG_120-4a"/>
和買絹三千祖宗舊法降本其後或給塩又其後則直<lb/>
賦於民今又以其十之三以為折帛而充上供矣承平<lb/>
時有支移折變之目熈寧元祐紹聖中雖有意於更張<lb/>
而卒不能改宣和中有言非法折變者既曰以絹折錢<lb/>
又以錢折變以絹較錢錢倍於絹以錢較麥麥倍於錢<lb/>
展轉増加民無所訢高宗赦書和買本支實價聞立價<lb/>
甚低或以他物凖折或以無虗實劵充數甚者未支實<lb/>
錢而前期起催委提刑覺察<lb/>
<pb n="KR3k0029_WYG_120-4b"/>
商稅古者闗譏而不征至周公而後始有市㕓之征周<lb/>
公非以為利蓋有田以耕有宅以居而又有隙地以為<lb/>
場圃藝植如是而或有自放於㳺惰者始從而困辱之<lb/>
所以抑末而歸本且戰國之間始有賤丈夫者出而征<lb/>
商此孟子之所以嘆也蓋井田既廢貧富不闗於上其<lb/>
勢不得不操尺寸之貨以逐千百之利漢髙令賈人不<lb/>
得乗車重租税以困辱之其意猶未以為利也<lb/>
至武帝時外興師旅縣官太空而富商不佐公上之急<lb/>
<pb n="KR3k0029_WYG_120-5a"/>
始更幣以抑之商賈以幣交而積貨於是有筭商車之<lb/>
法而告緡之令行矣建隆之元首詔諸州不得羇留行<lb/>
旅貨幣常輸外不得發箧淳化二年詔曰闗市之征其<lb/>
來舊矣用度所出未遑削除征筭之條當從寛簡諸路<lb/>
商税宜参酌裁減以利細民五年詔商旅除貨幣外細<lb/>
碎交易不得收税其當筭之物令有司條祈頒下天聖<lb/>
三年免荆湖㳂江上水空船力升康定元年詔訪聞諸<lb/>
州搜檢税物不依條例冀為績効今後並依自來體例<lb/>
<pb n="KR3k0029_WYG_120-5b"/>
不得創増無名税額慶歴中議弛茶塩之禁及減商税<lb/>
范文正公不可茶塩商税之人但分減商賈之利今國<lb/>
用未減既不取之商賈復取之農恐害農也　天禧以<lb/>
前二浙之大郡合一都征商之入有不及五六萬者自<lb/>
熈寧以來坊場河渡白地房廊坑冶市舶農田水利各<lb/>
置提舉而利權不在州縣矣　自方鎮之亂始息而經<lb/>
制之錢興自金人之擾愈甚而總制之名立<hi>渡江後</hi>陳<lb/>
享伯創二浙之糴本　江東西湖南北之大軍月樁<lb/>
<pb n="KR3k0029_WYG_120-6a"/>
諸縣之版帳青冊軍衣無額經總制其目不一<lb/>
宋國初平斛斗<hi>太祖去廣南大斛之弊</hi>而秋苖唯正賦<lb/>
間雖有義倉之歛<hi>每一石正賦輸一斗建隆中置而乾</hi>
<hi>徳罷景祐平甫置未幾而㝷罷</hi>然㝷即罷去今日有正<lb/>
耗有省耗有中耗有斗脚有市例頭子之外有糜費<lb/>
後唐明宗嘗入倉觀受納主吏懼責其多取乃故為輕<lb/>
量明宗曰倉廪宿藏動經數歳若取之如此後豈免折<lb/>
閱吏因訴曰自來主藏者所以致破家竭産以償欠正<lb/>
<pb n="KR3k0029_WYG_120-6b"/>
為此耳明宗惻然乃詔自今石取二升為䑕雀耗至今<lb/>
行之所謂加耗是也近世立般量出剰法本防吏姦而<lb/>
州縣貪暴多取於民一斛苖糙倍納二斛又至於加七<lb/>
加八以其正數上供而存出剰以自給則加耗之害又<lb/>
不足言<lb/>
　　　財賦總論<lb/>
禹平水土水火金木土榖惟修正徳利用厚生惟和益<lb/>
稷奏艱食鮮食懋遷有無化居此為民理財也禹貢一<lb/>
<pb n="KR3k0029_WYG_120-7a"/>
書始任土以作貢賦之法冀州賦上上錯<hi>第一雜出第</hi>
<hi>二</hi>兖州賦貞青州賦中上<hi>第四/</hi>徐州賦中中<hi>第五</hi>揚州<lb/>
賦下上上錯<hi>第七雜出第六</hi>荆州賦上下<hi>第三</hi>豫州賦<lb/>
錯上中<hi>第二雜出第一</hi>梁州賦下中三錯<hi>第八雜出第</hi>
<hi>七第九三等</hi>雍州賦中下<hi>第六</hi>貢皆隨地所産如揚之<lb/>
橘柚荆之大龜必待錫命而後貢亦非常用之物其取<lb/>
田賦不過什一此虞夏貢賦之大畧也商以天子之地百<lb/>
里之内以供官公田籍<hi>助也</hi>而不税是以其求也寡其<lb/>
<pb n="KR3k0029_WYG_120-7b"/>
供也易又冢宰於嵗之杪五榖皆入然後制國用量入<lb/>
以為出<hi>説者曰商制也</hi>至商末暴虐厚賦歛以實鹿䑓<lb/>
巨橋之積周武王伐商而有天下發其財𣪚其粟於是<lb/>
分其九畿侯畿貢祀甸畿貢嬪物男畿貢器物采畿<lb/>
貢服物衛畿貢財物蠻畿夷畿貢貨物鎮畿藩畿其<lb/>
所貴寳為䞇及周公作周官而理財之法益詳以九<lb/>
賦歛財賄<hi>邦中四郊邦甸家削邦縣邦都闗市山澤幣</hi>
<hi>餘</hi>以九式均節用<hi>祭祀賓客䘮荒羞服工事幣帛芻秣</hi>
<pb n="KR3k0029_WYG_120-8a"/>
<hi>匪頒好用之式</hi>以九貢致邦國之用<hi>祀嬪器幣材貨服</hi>
<hi>斿物凡九貢</hi>皆屬於天官冡宰小宰致邦國九貢九賦<lb/>
九式之貳以内節財用又有太府受其財用之入凡頒<lb/>
財以法式授之外府掌邦布之出入以待邦之用内府<lb/>
掌賦貳之貨賄以待邦之大用職内則掌邦賦之入職<lb/>
嵗則掌邦賦之出其理財之官可謂衆矣然而任地國<lb/>
宅無征園㕓二十而一近郊十一逺郊二十而三甸稍<lb/>
縣都皆無過十二唯漆林之征二十而五無非度地以<lb/>
<pb n="KR3k0029_WYG_120-8b"/>
取諸民周公所以為善理財者歟此商周財用之大畧<lb/>
也周衰魯宣公初税甸哀公用田賦春秋譏之其初履<lb/>
畝而税始用田賦也是時有若對哀公年飢用不足之<lb/>
問曰盍徹乎公曰二吾猶不足如之何有若曰百姓足<lb/>
君孰與不足又問孔子子曰薄賦歛則人富公曰寡人<lb/>
貧矣子曰未有子富而父貧也管仲相桓公専以漁塩<lb/>
之利富國陵夷至戰國上之人拳拳乎利國之問下之<lb/>
人皆曰我能為君充府庫故孟獻子曰百乗之家不畜聚<lb/>
<pb n="KR3k0029_WYG_120-9a"/>
歛之臣與其有聚歛之臣寧有盗臣白圭問孟子曰吾<lb/>
欲二十而稅一何如孟子曰子之道貉道也秦孝公用<lb/>
商鞅開阡陌而十二年初為賦始皇又盡括提封之内<lb/>
撮粟尺布以自奉重以内興功作外攘夷狄收太半之<lb/>
賦<hi>仲舒曰秦田租口賦鹽賦之利二十倍於周</hi>二世不<lb/>
變而海内遂叛漢髙帝鑒秦之弊輕田租什五而税一<lb/>
量吏禄度官用以賦於民而山川園地市肆租税之入<lb/>
自天子以上封君湯沐邑名為私奉養不領於天下之<lb/>
<pb n="KR3k0029_WYG_120-9b"/>
經費重租稅以困商賈四年史書初為筭賦<hi>漢儀注云</hi>
<hi>人年十五至五十六出賦錢</hi>每人百二十為一筭盖譏<lb/>
其變古重歛也孝惠復十五税一文帝人賦四十丁男<lb/>
三十而税一其筭賦稍減於前矣帝朝而問丞相勃曰<lb/>
天下一嵗錢榖出入㡬何勃謝不知問平平曰當責治<lb/>
粟内史是皆不知理財宰相之事也是時晁錯言令人<lb/>
入粟拜爵除罪<hi>自此利源開</hi>郡縣邉食足可勿收農人<lb/>
租帝從之賈誼亦曰公私之積猶可哀痛乃下詔賜十<lb/>
<pb n="KR3k0029_WYG_120-10a"/>
一年租税之半十三年詔除田租正以倉廪豐故也孝<lb/>
景二年令人半出田租平分而税一其後上郡旱復修<lb/>
賣爵令及輸粟除罪文景相承京師之錢至鉅萬貫朽<lb/>
而不可校太倉之粟陳腐而不可食武帝因文景之蓄<lb/>
忿胡粤之害於是始招東甌繼事兩粤通西南夷以罷<lb/>
巴蜀置滄海郡以動燕齊及馬邑之釁開而財賂耗廢<lb/>
不贍矣於是下入物補官出貨除罪之令而興利之臣<lb/>
自此而始財賦稍充遂築朔方費巨萬府庫益虗矣復<lb/>
<pb n="KR3k0029_WYG_120-10b"/>
募民入奴婢而入羊者得為郎大将連嵗伐羌經用又<lb/>
竭矣乃置武功賞官直三十萬金驃騎比年大出且通<lb/>
漕救飢縣官復大空矣更造白鹿皮幣白金三銖錢以<lb/>
東郭咸陽孔僅領塩鐡事而桑洪羊貴幸三人言利析<lb/>
秋毫及衛霍絶漠賞賜五十萬金是時財又匱戰士頗<lb/>
不得禄矣其後宫室之役興封禪之禮舉則以榷塩鐡<lb/>
算舟車告緡錢<hi>時富人爭匿財乃尊卜式以風之而百姓</hi>
<hi>終莫分財而楊可告緡錢矣</hi>榷酒酤也廵守賞賜帛百<lb/>
<pb n="KR3k0029_WYG_120-11a"/>
萬而金錢以萬計則又以均輸平凖之置也<hi>洪羊置均</hi>
<hi>輸平凖盡籠天下之貨貴賣賤買名曰平凖</hi>推原其故<lb/>
由文帝蓄積之富是以啓武帝之慾心昭帝時賢良文<lb/>
學皆願罷塩鐡酒錢均輸官元始中罷酒𣙜元鳯四年<lb/>
減口賦十三<hi>漢儀注民十嵗至十四出賦二十三其二</hi>
<hi>十以食天子三錢武帝以馬車騎焉</hi>宣帝甘露中減民<lb/>
筭三十至元帝始罷塩鐡官三年而復之孝成又減天<lb/>
下賦筭四十是以王莽下令曰漢民輕田税三十税當<lb/>
<pb n="KR3k0029_WYG_120-11b"/>
有更賦罷癃乃出厥名十三實什税五也光武中興田<lb/>
租三十税一明章時人無横徭<hi>時張休請封錢以年帛</hi>
<hi>為租帝從之</hi>安帝用不足三公始請入粟為闗内侯桓<lb/>
帝又置西方金堂為私藏靈帝乃垂鴻都之牓開賣官<lb/>
之路三公拜者皆輸東園禮錢千萬况其下乎<hi>晉劉毅</hi>
<hi>云桓靈賣官錢入官庫</hi>時趙忠又説帝令歛天下田税<lb/>
錢以營宫室<hi>延熹中陳蕃有三空之説</hi>此兩漢財用之<lb/>
大畧也晉泰始中杜預為度支定榖價較塩鐡制課調<lb/>
<pb n="KR3k0029_WYG_120-12a"/>
内以利國外以救邉五十餘條成帝又度田取十分之<lb/>
一畝税米三升至咸康初米空垂五十餘萬斛尚書諸<lb/>
曹以下免官<hi>縣帑藏空惟有練布數千而王道身衣大</hi>
<hi>練遂貴</hi>孝武増口税五十宋武帝制人戸嵗輸布四疋<lb/>
明帝時師旅不息加以侈費百官皆停禄埋錢於殿中<lb/>
為私錢後魏正光後國用不足充折六年租調取之又<lb/>
賜與無節乃減百官之禄徹軍人常廪後因蘇綽以國<lb/>
用不足而征税頗傷既而嘆曰今之所為正如張弓非<lb/>
<pb n="KR3k0029_WYG_120-12b"/>
平世法也後之君子其誰能弛乎子威以為己任至隋<lb/>
時奏減賦役文帝躬節儉益免田租寛税賦有司上言<lb/>
府庫皆滿更開左藏創屋以受之詔曰寧積於人無藏<lb/>
府庫煬帝繼之天下充賦乃大治宫室百役繁興東西<lb/>
廵幸征伐髙麗供奉不給天下積怨而亡此晉南北朝<lb/>
隋財用之大畧也唐初授田以口分世業而取以租庸<lb/>
調之法其用之有節制兵以府衛故兵多而無損設官<lb/>
有常員故官不濫而易禄自高宗用李義府許敬宗役<lb/>
<pb n="KR3k0029_WYG_120-13a"/>
費並起永淳以後財不足加以天后之亂賦益惨矣𤣥<lb/>
宗開元初復租庸調而國用充天寶以來天子驕佚而<lb/>
用不知節大抵用物之數常過所入於是韋堅愼矜<lb/>
王鉷楊國忠各務㾗刻嵗進非租庸正額錢百億萬入<lb/>
大盈庫以供天子燕私更禄山之變民物弊耗肅宗即<lb/>
位第五𤦺言財賦所産江淮居多假臣一職可無乏用<lb/>
即以為江淮租庸使上元中用劉晏充度支治財賦焉<lb/>
二年以元載代之載取八年租調之逋負者又平分民<lb/>
<pb n="KR3k0029_WYG_120-13b"/>
租謂之曰著代宗永泰二年分天下財賦鑄錢常平轉<lb/>
運塩鐡置二使以劉晏第五𤦺主之晏斡山海以佐軍<lb/>
用雖兵戈數十年歛不及民而用度足晏理財以得人<lb/>
養民為先第五琦𣙜鹽以佐軍興初嵗收緍錢六十萬<lb/>
末乃什之嵗入千一百萬而𣙜塩居大半先是天下財<lb/>
賦皆歸左藏而太府以時上其數尚書比部覆其出入<lb/>
至第五𤦺為度支使請歸大盈庫供天子給賜主以中<lb/>
官自是天下之財為人主私藏有司不得程其多少至<lb/>
<pb n="KR3k0029_WYG_120-14a"/>
徳宗罷劉晏相楊炎遂作兩税法量出以制入是法既<lb/>
行而朱滔王武俊田悦叛用益不給而惜商之令出趙<lb/>
賛又請税竹木茶漆十之一税間架除陌錢及涇卒大<lb/>
呼之後而間架除陌竹木等税皆罷暨朱泚既平帝屬<lb/>
意聚歛常賦之外進奉不息劒南有日進江西有月進<lb/>
其他皆徼射㤙澤以常賦入貢名為羡餘至代易又有<lb/>
進貢自裴延齡用事益為天子積私財而生民重困至<lb/>
順宗乃罷宫市及月進憲宗又罷代進奉及兩税外𣙜<lb/>
<pb n="KR3k0029_WYG_120-14b"/>
率分天下之賦為三一曰上供二曰送使三曰留州及<lb/>
討淮西度支楊於陵坐饋運不繼貶以皇甫鏄代由是<lb/>
益為刻剥後李巽代杜佑為塩鐡使自劉晏之後居財<lb/>
賦之職者莫能繼巽掌一年征課所入過之又一年加<lb/>
一百八十萬緡淮西既平上浸驕侈皇甫鏄程异曉其<lb/>
意數進羡餘以供費是時四方爭進奉謂之助軍賊平<lb/>
又進謂之賀禮後又進奉謂之助賞上加尊號亦進奉<lb/>
謂之賀禮穆宗即位一切罷之兩税外加一錢者以枉<lb/>
<pb n="KR3k0029_WYG_120-15a"/>
法論是時錢重楊於陵請廣鑄鼓兩税皆輸絲纊唯塩<lb/>
酒用錢張平叔請官自賣塩又奏追逺年逋欠皆不從<lb/>
武宗㑹昌未置備邉庫收度支塩鐡錢宣宗更號延賞<lb/>
資庫初以度支郎中判之至是以屬宰相其任益重諸<lb/>
道進餽諸軍皆輸焉天下遂困竭矣此唐財賦之大畧<lb/>
也<hi>以通典周禮唐志史記修</hi>
宋法後唐之制三司使實總國計貢賦之入朝廷未嘗<lb/>
與焉總塩鐡度支戸部號計皆使位亞執政目為計相<lb/>
<pb n="KR3k0029_WYG_120-15b"/>
又有副使而逐司各置判官二員其三司則判官六員<lb/>
分主之<hi>開折司衙司磨勘司修造司曹案司渠案</hi>太祖<lb/>
太宗多以武儀為三司自真宗以㓂萊公充之始不用<lb/>
武儀矣其任人也如此景徳中丁晉公著景徳㑹稽録<lb/>
皇祐中田况著皇祐㑹稽録治平中蔡襄著治平㑹稽<lb/>
録元祐中蘇轍著元祐㑹稽錄其計度也如此太祖以<lb/>
來有景福内庫太宗改名内藏廪所貯金帛備國用也<lb/>
凡郊祀所費鉅萬皆出於此不取於民真宗時李逈曰<lb/>
<pb n="KR3k0029_WYG_120-16a"/>
祖宗初置内藏庫欲取西北支凶年請出以佐國用帝<lb/>
大發以賜三司其置庫也如此真宗嘗謂王旦曰三司<lb/>
官不欲數易財榖案籍往往不見本末仁宗時賜發運<lb/>
使出身以久其任時范蜀公鎮上疏請約祖宗以來官<lb/>
吏兵數酌取其中為定制以今賦入之數十七為經營<lb/>
而儲其三備水旱非常又官古者冡宰制國用唐以宰<lb/>
相兼度支今中書主民樞宻主兵三司主財各不相知<lb/>
故財已匱樞益兵無窮民已困而三司取財不已請使<lb/>
<pb n="KR3k0029_WYG_120-16b"/>
中書通知兵民財利大計與三司使同制國用其攷察<lb/>
出納之數也如此<hi>祖宗之時每嵗塩利大率三千餘萬</hi>
<hi>緡茶税百四十萬緡採山之鑄六百萬緡</hi>熈寧以來祖<lb/>
宗之法變矣國初財用未使三司總之<hi>三司使自唐明</hi>
<hi>宗以張廷明為三司使三司使之名始此</hi>其費用蠧耗<lb/>
之大者皆可節以制度也至王安石為相取周禮以行<lb/>
新法謂宰相當主財計遂與三司分權凡賦税常貢征<lb/>
𣙜之利方歸三司摘山煮海坑治𣙜貨戸絶汲納之財<lb/>
<pb n="KR3k0029_WYG_120-17a"/>
悉歸朝廷其立法與常平免役坊場河度禁軍闕額地<lb/>
利之資皆號朝廷封樁又有嵗科上供之數盡運入京<lb/>
師别創庫以貯之三司不預焉於是祖宗處國計之良<lb/>
法盡壞矣宋朝分路設轉運使副判官付以按察之權<lb/>
使督財賦悉𨽻三司凡經費羡餘轉運官獻之三司盡<lb/>
轉都城積於左藏庫别有科名及分貯内藏庫者皆三<lb/>
司使主之熈寧理財乃納勸沮之法所遣使者盡出宰<lb/>
相之門皆務聚歛以恱廟堂非若三司使有權以動人<lb/>
<pb n="KR3k0029_WYG_120-17b"/>
則漕臣亦不敢横歛也章聖朝帑入盈溢其名數皆籍<lb/>
於三司其總數唯使得知也章聖屢欲知其數宰相李<lb/>
文靖公沆每對以容令三司使供具王欽若見乆不奏<lb/>
問之文靖曰非不能取索但不敢奏知恐知數多而廣<lb/>
用也此乃深得祖宗置三司使之㣲意沆又言在朝廷<lb/>
十餘年四方之言利者未嘗施行以此報國耳安石乃<lb/>
置旁通簿於御前盡籍國帑之數在神宗恭儉郡國帑<lb/>
藏率皆盈溢至崇寜後蔡京制禮作樂種種蠧國勸上<lb/>
<pb n="KR3k0029_WYG_120-18a"/>
以奢費内興營繕外拓境土而又宦官専局應奉及滛<lb/>
巧繕修與夫除戎器備河患之費凡百端皆不先闗戸<lb/>
部但各作决科次請于朝廷或兼取于戸部者非若三<lb/>
司使有専按以闗防也自元豐改制户部尚書全無計<lb/>
相之權職在朝廷之文移僅能經畫在京師官吏諸軍<lb/>
俸給而已以此論之三司使之職不待改官制而失其<lb/>
權自熈寧變法度之時已壞矣况政和之後以鉅鐺為<lb/>
承受獨總財計以便宜取則戸部尤難守其職業矣<hi>以</hi>
<pb n="KR3k0029_WYG_120-18b"/>
<hi>㑹要蔡元道舊典修</hi>　自天聖以來天下病夫官之多<lb/>
也而州縣有待闕官月料之費自熈寧以來初置宫觀<lb/>
差遣而州縣有宫觀官請俸之費自熈寧以來初遣宗<lb/>
子疎屬補外官而州縣有宗子口劵之費自紹興以來<lb/>
初遣養老之兵而州縣有養老使臣廪給之費<lb/>
　<lb/>
　<lb/>
　羣書考索後集卷五十四<lb/>
</p>
<p>
</p>
  </div>
</body>
</text>
</TEI>
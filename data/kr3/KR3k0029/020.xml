<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷二十</head>
    <p>
<pb n="KR3k0029_WYG_020-1a"/>
欽定四庫全書<lb/>
　羣書考索卷二十　　　　宋　章如愚　撰<lb/>
　　文章門<lb/>
　　　賦類<lb/>
班固曰不歌而誦謂之賦登髙能賦可以為大夫古者<lb/>
諸侯卿大夫交接鄰國以微言相感揖遜之時必稱詩<lb/>
以喻其志盖以别賢不肖而觀盛衰焉春秋之時周衰<lb/>
道微聘問詠歌不行於列國學詩之士逸在布衣而賢<lb/>
<pb n="KR3k0029_WYG_020-1b"/>
人失志之賦作矣大儒孫卿及楚臣屈原離騷憂國皆<lb/>
作賦以風咸有惻隠古詩之義其後宋玉唐勒鄭興枚<lb/>
乗司馬相如下及揚子雲競為侈麗閎衍之辭設其風<lb/>
諭之義是以揚子悔之曰詩人之賦麗以則辭人之賦<lb/>
麗以淫如孔氏之門用賦則賈誼登堂相如入室矣如<lb/>
其不用何兩都賦序曰賦者古詩之流也昔成康没而<lb/>
頌聲寖王澤竭而詩不作漢至武帝崇禮官致文章故<lb/>
言語侍從之臣若司馬相如吾丘夀王東方朔枚臯王<lb/>
<pb n="KR3k0029_WYG_020-2a"/>
褒劉向之屬朝夕論思日月獻納而公卿大臣倪寛孔<lb/>
臧董仲舒劉徳蕭望之等時時間作或以抒下情而通<lb/>
諷諭或以宣上徳而盡忠孝亦雅頌之亞也故孝成之<lb/>
世論而録之盖奏議者千有餘篇而後大漢之文章炳<lb/>
焉與三代同風戰國有荀卿子之賦其後則離騷興矣<lb/>
離騷屈原作也屈與楚同姓原仕於懐王為三閭大夫<lb/>
同列上官靳尚妬害其能共譖毁之王乃流屈原原作<lb/>
離騷經太史遷曰屈平正道事君讒人間之信而被謗<lb/>
<pb n="KR3k0029_WYG_020-2b"/>
離騷之作盖自怨生也國風好色而不淫小雅怨誹而<lb/>
不亂離騷可謂兼之矣上稱帝嚳下道齊桓中述湯武<lb/>
以刺世事明道徳之廣崇治道之條貫其文約其辭微<lb/>
其志潔其行亷平雖放流睠顧楚國繫心懐王冀幸君<lb/>
之一悟俗之一改也其存君興國一篇之中三致意焉<lb/>
然終無可奈何正詭俗而為九歌四首又二首文選曰<lb/>
辨窮愁而為九章一首<hi>涉江</hi>又曰原於江南之野復作<lb/>
九章言已所陳忠信之道甚明著也其後作懐沙賦於<lb/>
<pb n="KR3k0029_WYG_020-3a"/>
是懐石投汨羅而死屈原既死之後宋玉有九辨五首<lb/>
文選序曰辨者變也九者陽之數也道之紀綱也宋玉<lb/>
屈原弟子閔其師忠而放逐故作九辨以述其志玉又<lb/>
有髙唐賦盖假設其事諷諫淫惑也史遷曰宋玉唐勒<lb/>
景差之徒皆好辭而以賦見稱然皆祖屈原之意從容<lb/>
辭令終莫敢直諫漢賈誼謫居長沙意不自得及渡湘<lb/>
水為賦以弔屈原賈誼長沙傅三年有鵩入賈生舍止<lb/>
於坐隅誼乃為鵩賦以自廣太史公曰余適長沙觀屈<lb/>
<pb n="KR3k0029_WYG_020-3b"/>
原所自沈淵未嘗不垂涕想見其為人及見賈生弔之<lb/>
又怪屈原以彼其材游諸侯何國不容而自令若是讀<lb/>
鵩鳥賦同死生輕去就又爽然自失矣司馬相如客游<lb/>
梁著子虚之賦武帝讀子虚賦曰獨不得與此人同時<lb/>
哉楊得意因薦之上召相如曰此諸侯之事請為天子<lb/>
游獵賦故藉子虚烏有先生亡是公三人為辭以推天<lb/>
子諸侯之苑囿其卒章歸於節儉因以風諫賦奏天子<lb/>
以為郎嘗從上至長楊宫獵還過宜春苑因奏賦以哀<lb/>
<pb n="KR3k0029_WYG_020-4a"/>
二世失行上既美子虚之事相如見上好仙乃奏大人<lb/>
賦天子大恱飄飄有凌雲氣游天地之間意<hi>本傳</hi>枚臯<lb/>
不通經術為賦頌從幸甘泉雍河東巡狩封泰山塞決<lb/>
河宣房㳺觀三輔離宫館臨山澤弋獵射馭狗馬蹵鞠<lb/>
刻鏤上有所感之使賦之為文疾受詔輒成故所賦者<lb/>
多司馬相如善為文而遲故所作少而善於臯臯自言<lb/>
為賦不如相如又言為賦乃俳自悔類俳也其賦可讀<lb/>
者百二十篇其嫚戯不可讀者共數十篇而班史皆不<lb/>
<pb n="KR3k0029_WYG_020-4b"/>
載也元帝時劉向傷周堪張猛之死乃著疾讒摘要救<lb/>
危及世頌凡八篇依興古事悼已及同類也<hi>稽古編云</hi>
<hi>劉向有九嘆王褒有九懐傳皆不載也</hi>揚雄好辭賦先<lb/>
是相如作賦甚麗雄每作賦擬以為式又怪屈原文過<lb/>
相如至不容作離騷自投江而死悲其文遇不遇命也<lb/>
何必湛身哉乃摭離騷文而反之自岷山投諸江流以弔<lb/>
屈原名曰反離騷又旁離騷作重一篇曰廣騷又旁惜<lb/>
誦以下至懐沙一卷名曰畔牢愁畔牢廣騷文不多載<lb/>
<pb n="KR3k0029_WYG_020-5a"/>
獨載反離騷成帝時雄從上甘泉還奏甘泉賦以風其<lb/>
奢泰是時趙昭儀方大幸每上甘泉常法從在屬車間<lb/>
豹尾中故雄甚言車騎之衆參麗之駕非所以感動天地<lb/>
又言屏玉女却虙妃以微戒齋宿之事賦成奏之天子<lb/>
異焉其後祭后土既祭陟西嶽以望八荒迹商周之墟<lb/>
而𦕈然以思唐虞之風雄以為臨川羨魚不如退而結<lb/>
網還上河東賦以勸其後從校獵雄以為昔二帝三王<lb/>
宫館臺榭沼池苑囿林麓藪澤財足以奉郊廟御賓客<lb/>
<pb n="KR3k0029_WYG_020-5b"/>
充庖厨而己不奪百姓膏腴之地因奏校獵賦以諷明<lb/>
年上令發民捕虎豹之屬輸長楊射熊館大誇胡人以<lb/>
多禽獸雄從還上長楊賦藉翰林以為主人子墨為客<lb/>
卿以風至其晚也雄則曰賦者將以風也必推類而言<lb/>
極靡麗之辭閎侈鉅衍競於使人不能加也迺歸於正<lb/>
然覽者已過矣又頗似俳優淳于髠優孟之徒非賢人<lb/>
君子詩賦之正於是下不復為<hi>本傳</hi>後漢光武時杜篤<lb/>
以闗中表裏山河不宜改營洛邑遂效相如揚雄作論<lb/>
<pb n="KR3k0029_WYG_020-6a"/>
都賦以諷班孟堅作兩都賦西都之賦其意盖叙函谷<lb/>
終南之險洪河涇渭之川商洛鄠杜之饒未央建章之<lb/>
麗士農工商各得其所而肇造之業在是也東都之賦<lb/>
其意盖序土中平夷帶河泝洛靈臺明堂統和天人辟<lb/>
雍海流道徳之富而東都中興之業在是也<hi>二賦見文</hi>
<hi>選</hi>安帝時天下太平日久自王侯以下莫不踰侈張衡<lb/>
乃擬班固兩都作二京賦因以諷諫十年乃成<hi>二賦見</hi>
<hi>文選</hi>又有南都賦<hi>南陽郡也</hi>論其地勢則武闕桐柏為<lb/>
<pb n="KR3k0029_WYG_020-6b"/>
之險其川流則滄浪漢淮為之帶山澤原野之利宫室<lb/>
園廬之盛<hi>賦見文選</hi>順帝時王逸以楚辭章句行於世<lb/>
其賦誄書論及雜文凡二十篇<hi>稽古編云王逸有九思</hi>
<hi>傳不載</hi>其子文考作靈光殿賦其意盖嘆西都未央建<lb/>
章之俱壊而靈光獨存盖魯共王所作也其後蔡邕亦<lb/>
為此賦及見此作而輟<hi>賦見文選</hi>東漢之季有邊遜能<lb/>
屬文作章華賦雖多淫麗之詞而終之以正亦如相如<lb/>
之諷也其意盖取楚靈王遊雲夢之澤顧左史倚相曰<lb/>
<pb n="KR3k0029_WYG_020-7a"/>
盛哉斯樂可以遺老也遂作章臺伍舉知夫陳蔡之将<lb/>
生謀也<hi>二國先為楚滅</hi>乃作斯賦以風之而遜之賦盖<lb/>
取此焉<hi>文選無</hi>晉左思作三都賦紀吳蜀魏之舊事也其<lb/>
紀蜀也不獨見於筇竹菌桂之鬱茂犀象孔翠之馳翔<lb/>
至於劎閣石門之險華容崑崙之要皆紀焉其紀吳也<lb/>
不特夫婺女軫翼之次草木珍賂之小至於武昌建業<lb/>
之盛衡山洞庭之盛皆紀焉及其賦詠魏之鋪張夸大<lb/>
尤有吳蜀之所不足者故極陳中土之美不特紀夫苑<lb/>
<pb n="KR3k0029_WYG_020-7b"/>
囿陂池之勝而山林水澤皆載焉不特紀夫草木蟲魚<lb/>
之變而土壤原隰皆載焉不特備其宫室之麗而鑒茅<lb/>
茨於陶唐察卑宫於夏禹其義在焉不特備其民物之<lb/>
庶而虞夏之遺人而先王之桑梓其意在焉太沖之賦<lb/>
三都以吳蜀遞相頓折而魏都制度以太沖英俊之才<lb/>
猶不能自盡其意至皇甫謐乃發其意之所欲言之未<lb/>
盡者而再序其事潘安仁<hi>名岳</hi>晉太始中人也有籍田<lb/>
有射雉有西征有秋興有間居有懐舊有笙其賦籍<lb/>
<pb n="KR3k0029_WYG_020-8a"/>
田也則以世祖躬籍于千畝而作也其賦射雉也則以<lb/>
瑯琊之俗善射講肄之餘暇而習媒翳之事遂樂而賦<lb/>
之也其賦西征也則述行歴所經人物山水而載之也<lb/>
其賦秋興也則言萬物成就感秋而興此也其賦閒居<lb/>
也則取於禮篇不知世事閒居靜坐之意也其賦懐舊<lb/>
也謂思於親舊而賦也其賦笙也以太簇之氣奏物而<lb/>
生也然皆紀其事而其風諷之意殆不及司馬遷揚雄<lb/>
輩也陸機<hi>字士衡</hi>心識文體作文賦其意盖以放言遣<lb/>
<pb n="KR3k0029_WYG_020-8b"/>
辭良多變矣雖好惡可得而言每自屬文尤見其情常<lb/>
患意不稱文物不逮意故作賦以述先士之盛藻因論<lb/>
作文利害之所由可謂曲盡其妙也<lb/>
左思三都賦左思字太沖造齊都賦一年乃成復欲賦<lb/>
三都乃詣張載訪岷邛之事締思十年門庭藩溷皆著<lb/>
筆紙遇得句即疏之自以所見不博求為祕書郎及賦<lb/>
成思自以其作不謝班張恐以人廢言皇甫謐有髙譽<lb/>
思造而示之謐稱善為其賦序張載為注<lb/>
<pb n="KR3k0029_WYG_020-9a"/>
荀卿禮賦爰有大物非絲非帛文理成章非日非月為<lb/>
天下明生者以夀死者以𦵏城郭以固三軍以強粹而<lb/>
王駮而霸無一焉而亡臣愚不識敢請之王王曰此夫<lb/>
文而不采者與簡然易知而致其理者與君子所敬而<lb/>
小人所違者與性不得則若禽獸性得之則甚雅似者<lb/>
與匹夫隆之則為聖人諸侯隆之則一四海者與致明<lb/>
而約甚順而體請歸之禮<lb/>
知賦皇天隆物以示下民或厚或薄帝不齊均桀紂以<lb/>
<pb n="KR3k0029_WYG_020-9b"/>
亂湯武以賢湣湣淑淑皇皇穆穆周流四海曽不崇日<lb/>
君子以修跖以空室大參乎天精微而無形仁義以正<lb/>
事業以成可以禁暴足窮百姓待之而後寧泰臣愚不<lb/>
識願問其名曰此夫安寛平而危險隘者耶修潔之為<lb/>
親而雜汙之為狄者耶甚深藏而外勝敵者耶法禹舜<lb/>
而不能揜迹者耶行為動靜待之而後適者耶血氣之<lb/>
精也志意之榮也百姓待之而後寧也天下待之而後<lb/>
平也明達純粹而無疵也夫是之謂君子之知<lb/>
<pb n="KR3k0029_WYG_020-10a"/>
雲賦有物於此居則周靜致下動則綦髙以鉅圓者中<lb/>
規方者中矩大參天地徳厚堯禹精微乎毫毛而充盈<lb/>
乎大㝢意兮其極之逺也欚兮其相逐而反也卭卭乎<lb/>
天下以咸蹇也徳厚而不損五采備而成文徃来惛憊<lb/>
通于大神出入甚極莫知其門天下失之則滅得之則<lb/>
存弟子不敏此之願陳君子設辭請則意之曰此夫大<lb/>
而不塞者與充盈大宇而不窕入㕁穴而不偪者與行<lb/>
逺疾速而不可託訊者與往来惛憊而不可為固塞者<lb/>
<pb n="KR3k0029_WYG_020-10b"/>
與暴至殺傷而不億忌者與功被天下而不私置者與<lb/>
託地而游宇友風而子雨冬日作寒夏日作暑廣大精<lb/>
神請歸之雲<lb/>
蠶賦有物於此㒩㒩兮其状屢化如神功被天下為萬<lb/>
世文禮樂以成貴賤以分養老長幼待之為而後成焉<lb/>
名號不美與暴為隣功立而身廢事成而家敗棄其耆<lb/>
老收其後世人屬所利飛鳥所害臣愚而不識請占之<lb/>
五泰五泰占之曰此夫身女好而頭馬首者與屢化而<lb/>
<pb n="KR3k0029_WYG_020-11a"/>
不夀者與善壯而拙老者與有父母而無牝牡者與冬<lb/>
伏而夏游食桑而吐絲前亂而後治夏生而惡暑喜温<lb/>
而惡雨蛹以為母蟻以為父三俯三起事乃大已夫是<lb/>
之謂蠶理<lb/>
箴賦有物於此生於山阜處於室堂無知無巧善治衣<lb/>
裳不盗不竊穿窬而行日夜合雜以成文章以能合從<lb/>
又善連衡下覆百姓上飾帝王功業甚博不見賢良時<lb/>
用則存不用則亡臣愚不識敢請之王王曰此夫始生<lb/>
<pb n="KR3k0029_WYG_020-11b"/>
鉅其成功小者耶長其尾而銳其剽者耶頭銛達而剽<lb/>
趙繚者耶一往一来結尾以為事無羽無翼反覆其極<lb/>
尾生而事起尾邅而事已簮以為父管以為母既以縫<lb/>
表又以連裏夫是之謂箴理<lb/>
佹詩天下不治請陳佹詩天地易位四時易郷列星殞<lb/>
墜旦暮晦盲幽闇登昭日月下藏公正無私反見縱横<lb/>
志愛公利重樓疏堂無私罪人憼革貳兵道徳純備讒<lb/>
口將將仁人絀約敖暴擅強天下幽險恐失世英螭龍<lb/>
<pb n="KR3k0029_WYG_020-12a"/>
為蝘蜓鴟梟為鳳凰比干見刳孔子拘匡昭昭乎其知<lb/>
之明也郁郁乎其遇時之不詳也拂乎其欲禮義之大<lb/>
行也闇乎天下之晦盲也皓天不復憂無疆也千嵗必<lb/>
反古之常也弟子勉學天不忘也聖人拱手時幾將矣<lb/>
與愚亦疑願聞反辭其小歌也念彼逺方何其塞矣仁<lb/>
人詘約暴人衍矣忠臣危殆讒人般矣琁玉瑶珠弗知<lb/>
佩也雜布與緜弗知異也閭娵子奢莫之媒也嫫母刀<lb/>
父是之喜也以盲為明以聾為聰以危為安以吉為凶<lb/>
<pb n="KR3k0029_WYG_020-12b"/>
嗚呼上天曷維其同<lb/>
離騷離騷經者屈原之所作也屈原名平與楚同姓仕<lb/>
於懐王為三閭大夫三閭之職掌王族三姓曰昭屈景<lb/>
<hi>戰國策楚有昭奚䘏元和姓纂云楚武王子瑕食采於</hi>
<hi>屈因氏焉屈重屈蕩屈建屈平是其後又云景氏有景</hi>
<hi>差至漢皆徙闗中</hi>屈原序其譜屬率其賢良以厲國士<lb/>
入則與王圖議政事決定嫌疑出則監察羣下應對諸<lb/>
侯謀行職修王甚珍之同列上官大夫及用事臣靳尚<lb/>
<pb n="KR3k0029_WYG_020-13a"/>
妬害其能共譖毁之王䟽屈原屈原被讒憂心煩亂不<lb/>
知所愬乃作離騷<hi>班固曰離猶遭也顔師古云擾動曰</hi>
<hi>騷洪曰其謂之經盖後世之士祖述其詞尊而名之耳</hi>
<hi>非原本意也</hi>上述唐虞三后之制下序桀紂羿澆之敗<lb/>
冀君覺悟反於正道而還已也是時秦使張儀譎詐懐<lb/>
王令絶齊交又誘與俱㑹武闗原諫懐王勿行不聴<lb/>
而往遂為所脇與之俱歸拘留不遣卒客死於秦而襄<lb/>
王立復用讒言遷屈原於江南屈原復作九歌天問九<lb/>
<pb n="KR3k0029_WYG_020-13b"/>
章逺遊卜居漁父等篇冀伸已志以悟君心而終不見<lb/>
省不忍見其宗國將遂危亡遂赴汩羅之淵自沈而死<lb/>
<hi>汨音覔長沙羅縣西北去縣三十里名為屈潭即屈原</hi>
<hi>自沈處今属潭州寧郷縣</hi>淮南王曰國風好色而不淫<lb/>
小雅怨誹而不亂若離騷者可謂兼之矣又曰蟬蛻<lb/>
於濁穢之中以浮游塵埃之外不獲世之滋垢皭然泥<lb/>
而不滓推此志也雖與日月爭光可也宋景文公曰離<lb/>
騷為詞賦之祖後人為之如至方不能加矩至圓不能<lb/>
<pb n="KR3k0029_WYG_020-14a"/>
過規矣<hi>按周禮太師掌六詩以教國子曰風曰賦曰比</hi>
<hi>曰興曰雅曰頌而毛詩大序謂之六義盖古今聲詩條</hi>
<hi>理無出此者風則閭巷風土男女情思之詞雅則朝會</hi>
<hi>宴享公卿大夫之作頌則鬼神宗廟祭祀歌舞之樂其</hi>
<hi>所以分者皆以其篇章節奏之異而别之也賦則直陳</hi>
<hi>之事比則取物為比興則託物興詞其所以分者又以</hi>
<hi>其屬辭命意之不同而别之也誦詩者先辨乎此則三</hi>
<hi>篇者若網在綱有條而不紊矣不特詩也楚人之辭亦</hi>
<pb n="KR3k0029_WYG_020-14b"/>
<hi>以是而求之則其寓情草木託意男女以極游觀之適</hi>
<hi>者變風之流也其叙事陳情感今懐古以不忘乎君臣</hi>
<hi>之義也變雅之類也至於語㝠昏而越禮攄怨憤而失</hi>
<hi>中則又風雅之再變矣其語祀神歌舞之盛則幾乎頌</hi>
<hi>而其變也又有盛焉其為賦則如騷經首章之云也比</hi>
<hi>則香草惡物之類也興則託物興詞初不取義如九歌</hi>
<hi>沅芷澧蘭以興思公子而未敢言之屬也然詩之興多</hi>
<hi>而比賦少騷則興少而比賦多要必辨此而後詞義可</hi>
<pb n="KR3k0029_WYG_020-15a"/>
<hi>尋讀者不可以不察也</hi>
九歌九歌者屈原之所作也昔楚南郢之邑沅湘之間<lb/>
其俗信鬼而好祀其祀必使巫覡作樂歌舞以娛神蠻<lb/>
荆陋俗詞既鄙俚而其隂陽人鬼之間又或不能無䙝<lb/>
慢淫荒之雜原既放逐見而惑之故頗為更定其詞去<lb/>
其泰甚而又因彼事神之心以寄吾忠君愛國眷戀不<lb/>
忘之意是以其言雖若不能無嫌於燕昵而君子反有<lb/>
取焉<hi>此卷諸篇皆以事神不答而不能忘其敬愛比事</hi>
<pb n="KR3k0029_WYG_020-15b"/>
<hi>君不合而不能忘其忠義尤足以見其懇切之意舊說</hi>
<hi>失之今悉更定</hi>
天問天問者屈原之所作也屈原放逐彷徨山澤見楚<lb/>
有先王之廟及公卿祠堂圖畫天地山川神靈琦瑋僪<lb/>
佹及古聖賢怪物行事因書其壁間而問之以渫憤懣<lb/>
楚人哀而惜之因共論述故其文藝不次序云爾<hi>此篇</hi>
<hi>所問雖或怪妄然其理之可推事之可鑒者尚多有之</hi>
<hi>而舊注之說徒以多識異聞為功不能得知其所以問</hi>
<pb n="KR3k0029_WYG_020-16a"/>
<hi>之本意與今日所以對之明法至唐栁宗元始欲質以</hi>
<hi>義理為之條對然亦學未聞道而誇多衒巧之意猶有</hi>
<hi>雜乎其間以是讀之當使人不能無遺恨若補注之說</hi>
<hi>則其厖雜不知所擇又愈甚焉今存其不可闕者而悉</hi>
<hi>以義理正之庶讀者之有補云</hi>
九章九章者屈原之所作也屈原既放思君念國隨事<lb/>
感觸輒形於聲後人輯之得其九章合為一卷非必出<lb/>
於一時之言也今考其詞大抵多直致一無潤色而惜<lb/>
<pb n="KR3k0029_WYG_020-16b"/>
往日悲回風又其臨絶之音以故顚倒重複倔強疎鹵<lb/>
尤憤懣而極悲哀讀之使人太息流涕而不能已董子<lb/>
有言為人君者不可以不知春秋前有讒而不見後有<lb/>
賊而不知嗚呼豈獨春秋也哉<lb/>
逺遊逺遊者屈原之所作也屈原既放悲嘆之餘𦕈觀<lb/>
宇宙陋世俗之卑狹悼年夀之不長於是作為此篇思<lb/>
欲制煉形魂排空御氣浮游八極後天而終以盡反復<lb/>
無窮之世變雖曰寓言然其所設王子之詞茍能充之<lb/>
<pb n="KR3k0029_WYG_020-17a"/>
實長生久眎之要訣也<lb/>
卜居卜居者屈原之所作也屈原哀閔當世之人習安<lb/>
邪佞違背正直故陽為不知二者之是非可否而將假<lb/>
蓍龜以決之遂為此詞發其取舍之端以警世俗說者<lb/>
乃謂原實未能無疑於此而始將問諸小人則亦誤矣<lb/>
漁父漁父者屈原之所作也漁父盖亦當時隠遁之士<lb/>
或曰亦原之設詞耳<lb/>
續離騷宋玉九辨九辨者屈原弟子楚大夫宋玉之所<lb/>
<pb n="KR3k0029_WYG_020-17b"/>
作也閔惜其師忠而放逐故作九辨以述其志云招魂<lb/>
招魂者宋玉之所作也古者人死則使人以其上服升<lb/>
屋履危北面而號曰臯某復遂以其衣三招之乃下以<lb/>
覆尸此禮所謂復而說者以為招魂復魂又以為盡愛<lb/>
之道而有禱祠之心者盖猶冀其復生也如是而不生<lb/>
則不生矣於是乃行死事此制禮者之意也而荆楚之<lb/>
俗乃或以是施之生人故宋玉哀閔屈原無罪放逐恐<lb/>
其魂魄離散而不復還遂因國俗託帝命假巫語以招<lb/>
<pb n="KR3k0029_WYG_020-18a"/>
之以禮言之固為鄙野然其盡愛以致禱則猶古人之<lb/>
遺意也是以太史公讀之而哀其志焉若其譎怪之談<lb/>
荒淫之志則昔人盖已誤其譏於屈原今皆不復論也<lb/>
景差大招大招不知何人所作或曰屈原或曰景差自<lb/>
王逸時已不能明矣其謂原作者則曰詞義髙古非原<lb/>
莫及其不謂然者則曰漢志定著原賦二十五篇今自<lb/>
騷經以至漁父已充其目矣其謂景差則絶無左驗是<lb/>
以讀書者往往疑之然今以宋玉大小言賦考之則凡<lb/>
<pb n="KR3k0029_WYG_020-18b"/>
差語皆平淡淳古意亦深靖閒退不為詞人墨客浮夸<lb/>
艷逸之態然後乃知此篇決為差作無疑也雖其所言<lb/>
有未免於神怪之惑逸欲之娛者然眎小招則已逺矣<lb/>
其於天道之詘伸動靜盖若粗識其端倪於國體時政<lb/>
又頗知其所先後要為近於儒者窮理經世之學予於<lb/>
是切有感焉因表而出之以俟後之君子云<lb/>
荘忌哀時命哀時命者梁孝王客荘忌之所作也<lb/>
淮南招隠士招隠士者淮南小山之所作也淮南王安<lb/>
<pb n="KR3k0029_WYG_020-19a"/>
好古愛士招致賓客客有八公之徒分造詞賦以類相<lb/>
從或稱大山或稱小山如詩之有大小雅焉此篇視漢<lb/>
諸作最為髙古說者以為亦託意以招屈原也<lb/>
李白明堂賦遂作辭曰穹崇明堂倚天闗兮巃嵸鴻濛<lb/>
衞瓌材兮偃蹇坱漭邈崔嵬兮周流辟雍岌<hi>思及反</hi>靈<lb/>
臺兮赫奕日星憤風雷宗祀肹蠁王化恢鎮八極兮通<lb/>
九垓四門啓兮萬國来考休徵兮進賢才儼皇居而作<lb/>
固窮千祀兮悠哉<lb/>
<pb n="KR3k0029_WYG_020-19b"/>
杜牧阿房宫賦戍卒叫函谷舉楚人一炬可憐焦土嗚<lb/>
呼滅六國者六國也非秦也族秦者秦也非天下也嗟<lb/>
夫使六國各愛其人則足以拒秦秦復愛六國之人則<lb/>
遞三世可至萬世而為君誰得而族滅也秦人不暇自<lb/>
哀而後人哀之後人哀之而不鑑之亦使後人而復哀<lb/>
後人也<lb/>
杜甫進三大禮賦表臣甫言臣生長陛下淳樸之俗行<lb/>
四十載矣與麋鹿同羣而處浪跡於陛下豐草長林實<lb/>
<pb n="KR3k0029_WYG_020-20a"/>
自弱冠之年矣豈九州牧伯不嵗貢豪俊於外豈陛下<lb/>
明詔不仄席思賢於中哉臣之愚鈍靜無所取以此知<lb/>
分沈埋盛時不敢依違不敢激汙黙然以漁樵之樂自<lb/>
遣而已頃者賣藥都市寄食交朋竊慕堯翁擊壤之謳<lb/>
適遇國家郊廟之禮不覺手足蹈舞形於篇章潄吮甘<lb/>
液游泳和氣聲韻浸廣卷軸斯存抑亦古詩之流希乎<lb/>
述者之意然詞理野質終不足以拂天聴之崇髙配史<lb/>
籍以永久恐倐先狗馬遺恨九原謹稽首投延恩閣獻<lb/>
<pb n="KR3k0029_WYG_020-20b"/>
納上表進明主朝獻太清宫朝享太廟有事於南郊等<lb/>
三賦以聞朝謁太清宫朝享太廟有事於南郊<lb/>
封西嶽賦比嵗鴻生巨儒之徒誦古史引時義云國家<lb/>
土徳與黄帝合主上本命與金天合而守闕者亦百數<lb/>
天子寢不報盖謙如也頃或詔厥郡國掃除曽顚雖翠<lb/>
盖可薄乎蒼穹而銀字未藏於金氣臣甫誠薄劣不勝<lb/>
區區吟詠之極故作封西嶽賦以觀賦之義預述上將<lb/>
展禮焚柴者實覬聖人因有感動焉<lb/>
<pb n="KR3k0029_WYG_020-21a"/>
鵰賦鵰者鷙鳥之殊特搏擊而不可當豈但壯觀於旌<lb/>
門發狂於原隰引以為類是大臣正色立朝之義也臣<lb/>
竊重其有英雄之姿故作此賦<lb/>
天狗賦天寶中上冬幸華清宫甫因至獸坊怪天狗院<lb/>
列在諸獸院之上胡人云此其獸猛捷無與比者甫壯<lb/>
而賦之尚恨其與凡獸相近<lb/>
　　　詩類<lb/>
王褒中和詩益州刺史王襄欲宣聖化於衆庶聞王褒<lb/>
<pb n="KR3k0029_WYG_020-21b"/>
有俊才使作中和樂職宣布詩選好事者令依鹿鳴之<lb/>
聲習而歌之<hi>前王褒傳</hi>
謝𤣥暉五言詩𤣥暉長五言詩沈約嘗云二百年来無<lb/>
此詩也<hi>南謝眺傳</hi>
謝靈運夢得詩謝恵連族兄靈運云每有篇章對恵連<lb/>
輒得佳語嘗思詩竟日不就忽夢見恵連即得池塘生<lb/>
春草大以為工嘗云此語有神功非吾語也<lb/>
謝靈運詩靈運移籍㑹稽盡幽居之美每有一詩至都<lb/>
<pb n="KR3k0029_WYG_020-22a"/>
下貴賤莫不競寫宿昔間士庶皆徧<hi>本傳</hi>
王泰詩王泰毎朔宴刻燭賦詩文不加㸃<hi>本傳</hi>
王筠詩沈約請王筠為草木十詠書之壁不加篇題約<lb/>
謂人曰此詩指物程形無假題書<hi>筠傳</hi>
劉沆詩劉沆善屬文梁武帝命羣臣賦詩獨詔沆為二<lb/>
百字三刻便成其文甚美<hi>本傳</hi>
沈約詩時盛為文章沈約謝眺王融以氣類相推轂周<lb/>
顒善識聲韻約等文皆用宫商将平上去入四聲以此<lb/>
<pb n="KR3k0029_WYG_020-22b"/>
制韻有平頭上尾蠭腰鶴膝五字之中音韻悉異兩句<lb/>
之内角徵不同不可増減世呼為永明體<hi>陸厥傳</hi>
崔湜詩崔湜執政時年三十八嘗暮出端門緩轡賦詩<lb/>
張說見之嘆曰文與位固可致其年不可及也<hi>唐本傳</hi>
上官儀詩上官儀工詩其詞綺錯婉媚<hi>本傳</hi>
白居易詩傳雞林白居易工詩士人爭傳雞林行賈售<lb/>
其國相率篇易一金其偽者相輒能辨之<hi>本傳</hi>
栁公權詩唐栁公權嘗從穆宗幸未央宫帝曰邊戍賜<lb/>
<pb n="KR3k0029_WYG_020-23a"/>
衣久不時今中春而衣已給帝曰當賀我以詩宫人能<lb/>
之公權應聲成文婉切而麗詔令再賦復無停思天子<lb/>
甚恱曰子建七步爾乃三焉<hi>本傳</hi>
張說詩張說既謫岳州而詩益悽婉人謂得江山助云<lb/>
<hi>本傳</hi>
小杜詩杜牧於詩有理致豪邁號為小杜以别杜甫<hi>本</hi>
<hi>傳</hi>
孟郊詩孟郊為詩有理致然思苦竒澀李觀稱其詩曰<lb/>
<pb n="KR3k0029_WYG_020-23b"/>
髙處在古無上平處下顧二謝<hi>韓愈傳</hi>
劉义詩劉义氷柱雪車二詩出盧仝孟郊右<hi>同上</hi>
劉禹錫詩劉禹錫素善詩白居易言其詩在處應有神<lb/>
物䕶持<hi>禹錫傳</hi>
長卿五言長城詩秦系與劉長卿善以詩相贈答權徳<lb/>
輿曰長卿自以為五言長城系用偏師攻之雖老益壯<lb/>
<hi>系傳</hi>
李杜詩杜甫少與李白齊名時號李杜為歌詩傷時撓<lb/>
<pb n="KR3k0029_WYG_020-24a"/>
弱情不忘君人憐其忠云<hi>甫傳</hi>
杜甫詩唐興詩人承陳隋風流浮靡相矜至甫渾涵汪<lb/>
茫千彚萬狀兼古今而有之他人不足甫乃厭餘殘膏<lb/>
賸馥沾丐後人多矣故元稹謂詩人以来未有如子美<lb/>
者甫又善陳時事律切精深至千言不少衰世號詩史<lb/>
韓愈於文章謹許可至歌詩獨推曰李杜文章在光燄<lb/>
萬丈長誠可信云<hi>書贊</hi>
宋之問奪袍詩武后遊洛南龍門詔從臣賦詩左史東<lb/>
<pb n="KR3k0029_WYG_020-24b"/>
方虯詩先成后賜錦袍宋之問俄頃獻后覽之嗟賞更<lb/>
奪袍以賜<hi>李適</hi>
李賀錦囊詩李賀毎旦自出騎弱馬從小奚奴背古錦<lb/>
囊遇所得書投囊中<hi>本傳</hi>
李白詩李白一斗詩百篇<hi>杜八仙歌</hi>
孟浩然詩吾憐孟浩然短褐即長夜賦詩何必多往往<lb/>
淩鮑謝<hi>杜詩</hi>
　羣書考索卷二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索續集卷三十三</head> <lb/>
    <p>
<pb n="KR3k0029_WYG_164-1a"/>
欽定四庫全書<lb/>
　羣書考索續集卷三十三<lb/>
　　　　　　　　　　　　宋　章如愚　編<lb/>
　　官制門<lb/>
　　　六尚書<lb/>
唐六尚書有虞九官周六卿其實一也或析而為二兵<lb/>
刑是也或合而為一禮樂也然虞官百周三倍之卿雖<lb/>
寡而副之者多故也秦變古為九卿世儒乃謂三孤與<lb/>
<pb n="KR3k0029_WYG_164-1b"/>
六卿為九秦人每事不師古始亦未嘗取法成周漢亦<lb/>
但承秦制而已惟其既為漢之九卿則不可復合為周<lb/>
之六典猶之周有六典亦不復别為虞之九官也今唐<lb/>
既有六尚書又有九寺卿合周漢而並用之不幾繁乎<lb/>
且一尚書之外為侍郎者二為其屬者有四是為二十<lb/>
四司矣二十四司之有侍郎有郎中有員外郎然則何<lb/>
所不包而亦何所不任也大司農少府户部職也太常<lb/>
宗正禮部職也廷尉刑部之屬也大鴻臚禮部之主客<lb/>
<pb n="KR3k0029_WYG_164-2a"/>
也光禄勲但供良醖禮部之膳部衞尉也掌軍器儀仗<lb/>
帳幙兵部之庫部也太僕兵部之駕部也而其餘四監<lb/>
以禮兵二部𨽻之亦可也夫天下之事以古準今雖曰<lb/>
條目增繁而其綱要自不可易苟因其職位重而分之<lb/>
合而總之其屬愈多而統目有要亦無害其為善法矣<lb/>
且以周之六當虞之九豈其遂畧於古哉總之也要而<lb/>
屬之也詳唐之官品卿監視尚書少卿視侍郎是一職<lb/>
而二任之又多為之統則其勢必至於虛授而多曠是<lb/>
<pb n="KR3k0029_WYG_164-2b"/>
其繁也乃其所以為曠也杜佑言其繁之弊則曰官名<lb/>
職務遷易不同空存虛稱皆無事實故有二臯陶二垂<lb/>
二契二伯夷二伯益四伯景之説陸長源言其曠之弊<lb/>
則曰兵部無戎帳户部無版圖虞水不管山川金倉不<lb/>
管錢榖光禄不供酒衞帟不供幕祕書不校勘著作不<lb/>
修撰官曹虚設俸禄枉請噫其言之盡矣亦知其為繁<lb/>
乃其所以為曠者歟<lb/>
宰相吏部皆得引其權成周選舉之法先之以司徒終<lb/>
<pb n="KR3k0029_WYG_164-3a"/>
之以司馬唐人先之以禮部終之以吏部司馬位居司<lb/>
徒之次而受其成者故以司馬受終焉若此比類言之<lb/>
則唐之禮部乃古司徒之職而吏部實居司馬之任所<lb/>
謂司士以德詔爵以功詔禄以勞奠食則猶唐之考功<lb/>
郎之類也然而冢宰者初無預於其間豈非以此為有<lb/>
司之職而其廢置大柄不應於始進之日而錙銖耶漢<lb/>
至成帝而選曹之立自漢之東權歸臺閣所謂臺閣者<lb/>
乃尚書之職而選所自出也論者每以不任三公謂為<lb/>
<pb n="KR3k0029_WYG_164-3b"/>
倒置豈非選權益重既非昔比又有不可虛拘者耶晉<lb/>
宋而下其任均矣宋徐羨之謂蔡廣曰黄散而下悉以<lb/>
相委廣猶辭不受則吏部猶重也然自宰相嘗總其大<lb/>
吏部嘗任其小以至於唐有勅授有㫖授勅授者五品<lb/>
以上宰相奏議而除拜之㫖授者六品以下吏部銓材<lb/>
授職然後上言詔㫖但盡開從之不可否也開元初起<lb/>
居補遺及御史等官皆以勅授列於選曹四年乃勅員<lb/>
外郎御史等官皆以勅授不復在吏部矣然則吏部之<lb/>
<pb n="KR3k0029_WYG_164-4a"/>
權日以輕宰相之任日以繁然而唐世吏部之職而亦<lb/>
不可以取必定之制是以丞相吏部皆得引其權焉噫<lb/>
辨論官材司馬職也詔爵詔禄司士職也黄散而下悉<lb/>
委之選宋吏部職也諫員臺屬不由勅授開元以前吏<lb/>
部職也以今準古吏部之職豈其輕哉夫唐既嘗輕之<lb/>
矣然猶有重者存是可嘉也若夫𤣥宗以蘇頲分掌吏<lb/>
部選而親臨决之吳兢切諫以為不可德宗命陸贄擇<lb/>
常參官贄不從命齊抗不復遣官覆吏部歳考曰尚書<lb/>
<pb n="KR3k0029_WYG_164-4b"/>
侍郎皆大臣選今更覆核非任人勿疑之道栁渾不許<lb/>
門下吏白過官曰既委有司而復撓之非賢者用心也<lb/>
此皆明選法本原而知體之論可以為法者也<lb/>
宋六部宋初省部寺監皆為空言而六部之職則有併<lb/>
省之不齊焉且審官院則吏部職也審刑院則刑部職<lb/>
也有判禮院有判禮部貢院則禮部職也而三司一職<lb/>
本舊戸部其職為特詳兵部工部不設主判其職為甚<lb/>
畧何也葢宋以中書主民樞密主兵三司主財三者鼎<lb/>
<pb n="KR3k0029_WYG_164-5a"/>
立彼此相繼樞密之權重則兵部之職省矣三司之權<lb/>
重則合戸部工部而歸之矣不惟是也三監既歸三司<lb/>
九寺之鴻臚光禄司農太府又歸之三司而衞尉一職<lb/>
分隸三衙而統之樞密焉此其建置分合之數也然官<lb/>
名未正體統不立故咸平中楊億以為言至和中吳育<lb/>
又以為言衆論異同莫之能革迨至元豐始舉六典之<lb/>
制而盡復之令僕率其屬丞郎分其行郎中員外判其<lb/>
曹三曹令史承其事四部之事簡故侍郎之員一郎中<lb/>
<pb n="KR3k0029_WYG_164-5b"/>
之員二吏部户部之事詳故侍郎之官各倍之焉而刑<lb/>
部之事稍詳故郎官亦倍其數焉都司以糾之六朝以<lb/>
察之彼此相制秩然不紊矣然員職叢委事權散亂元<lb/>
祐初省併冗員膳部入於主部虞部入於屯田而六曹<lb/>
所減凡十九員而其弊猶未盡去也故寺監當省之説<lb/>
陳於劉安世三監乞隸戸部之説陳於蘇子由言者紛<lb/>
紛未之能已也建置分合今日有成制矣若夫循祖宗<lb/>
之格法選六曹之長貳要必如髙宗而後可<lb/>
<pb n="KR3k0029_WYG_164-6a"/>
元豐革六部弊有唐宇文融言利急於辨事増置諸使<lb/>
而正官皆閒了如置轉運使便奪了金部倉部權後來<lb/>
如劉晏身兼二十餘使唐亦欲罷諸使但才罷不多時<lb/>
又復置此弊直至元豐改置始革之且如當時吏部閒<lb/>
了事却歸審官院及流内銓戸部閒了事却歸三司禮<lb/>
部閒了事歸禮儀院刑部閒了事歸審刑院兵部閒了<lb/>
事歸樞密院六部名存實亡諸司體統不正故元豐不<lb/>
得不革<hi>東萊文集</hi>
<pb n="KR3k0029_WYG_164-6b"/>
尚書六部總論宋初吏部總於審官院刑部總於審刑<lb/>
院禮部總於太常禮儀院兵部總於樞密院至於戸部<lb/>
工部則三司使總之元豐改制廢審官審刑而復於吏<lb/>
部刑部職不為冗矣然既復禮部而太常如故既復兵<lb/>
部而樞密院如故豈得謂無冗職乎是四曹之利害不<lb/>
過有冗省之異耳其大弊則在戸部工部何也昔者二<lb/>
部總於三司而今也三司散於諸部寺監<hi>詳見比部末利權不可分</hi>
<hi>説</hi>事權不一體綂分裂版籍與財賦不盡貫通而刑罰<lb/>
<pb n="KR3k0029_WYG_164-7a"/>
之與賦斂則相為表裏也非惟職冗而已也民之受害<lb/>
可勝紀耶然則吏部刑部尤有可言者吏部量才之地<lb/>
也分為四選<hi>尚書左右選十有五案侍郎左右選亦十五人</hi>是雖未足以核天<lb/>
下之才而亦不至於無法守也刑部人命所係也諸州<lb/>
有典獄諸路有提刑在京有大理刑部覆奏而大臣審<lb/>
官雖時有失出而亦不至於失入也<lb/>
吏部<hi>吏部曰天官與周冢宰所掌不同故不復論辨姑以近世之制言之地官户部亦然惟禮兵刑工差</hi>
<hi>與古近</hi>考宋朝舊制武臣陞朝以上樞密院主之至熈寧<lb/>
<pb n="KR3k0029_WYG_164-7b"/>
則併於審官西院唐制武選兵部主之至元豐則併於<lb/>
吏部於是審官東西院流内三班左右選合為四選分<lb/>
為三十案皆吏部尚書侍郎主之建炎詔六曹惟吏部<lb/>
備官者各有實職非具文也愚謂審官變法雖出於王<lb/>
安石私意<hi>置西院所以奪樞密之權沮文潞公之進也</hi>而吏部改制則本於<lb/>
神祖之獨斷<hi>神宗欲合兩選為一蘇頌贊成之乃併於吏部</hi>此其所以為得也<lb/>
夫先漢選舉之法未備而天下無遺才者權出於君相<lb/>
也魏晉選舉之法漸密而不足以盡天下之才者權歸<lb/>
<pb n="KR3k0029_WYG_164-8a"/>
於有司也權出於君相則取人於法之外歸於有司則<lb/>
局人於法之内髙祖驟封孺子文帝超於少年武帝擢<lb/>
賢良為丞相光武用縣令為三公是豈選舉之常式哉<lb/>
魏晉而降掌選部者得其人則黜陟有叙非其人則升<lb/>
沉混淆夫既權歸於有司則亦在乎擇其人而任之耳<lb/>
雖然掌選無私其權雖出於有司而入仕無濫其權未<lb/>
嘗一日不在君相也不清其源而欲塞其流不可得矣<lb/>
嘗觀太平興國初文武朝官班簿止二百人而天聖間<lb/>
<pb n="KR3k0029_WYG_164-8b"/>
則十倍其數宋初三班員不過三百至元豐則一萬二<lb/>
千<hi>見李淑疏</hi>自元豐改制資叙正行於吏部而朝廷差除出<lb/>
於宰相之化筆由王安石驟用新進少年務以集事故<lb/>
也上之人不清其源下之人安得而守法哉　又東漢<lb/>
中興光武雖擢縣令為三公至以四科取士皆令有孝<lb/>
弟公亷之行其公卿辟召刺史二千石察舉授試以職<lb/>
有非其人有司奏罪名并正舉者其後左雄察舉孝亷<lb/>
謬舉者黜免<hi>胡廣等十人</hi>公選者得拜郎是則東都選舉未<lb/>
<pb n="KR3k0029_WYG_164-9a"/>
嘗無法也宋太宗朝御史王齊論銓選之弊以為殿者<lb/>
雖加厚罰而最者莫見明揚或驟遇寛恩則靡限其功<lb/>
過是銓選徒有名而無實也斯弊也今尤甚焉既不能<lb/>
清源復不能守法其勢未知所止也<lb/>
戸部<hi>三司附又見三司説馬户部曰地官也司徒掌教其屬有師氏保氏司  證全不同亦不復論辨</hi>
虞舜命九官獨不聞以財賦為念者於以見自為之意<lb/>
輕也雖然不取諸民無以為國禹宅百揆熈帝載亮采<lb/>
惠疇則事無不統矣禹貢所謂六府孔修庶土交正底<lb/>
<pb n="KR3k0029_WYG_164-9b"/>
慎財賦咸則三壤成賦中邦皆禹之責也亦猶周之國<lb/>
用皆制於冢宰下之人不得而紊之上之人不得而私<lb/>
之也是故周以冢宰總太府玉府内府外府職内職歲<lb/>
職幣之財用者皆九貢九賦九功之入也<hi>以上係常賦其他征斂冢</hi>
<hi>宰不與</hi>有司書以掌其數有司㑹以聽其㑹計以見九府<lb/>
均通其權皆歸於冢宰也宋朝三司使之名雖因仍五<lb/>
季而總統利權暗有合於虞周之意鹽鐵之財賦雖與<lb/>
古不同而戸部之版籍度支之用度<hi>一曰轉運主督運常賦歸之户部</hi>
<pb n="KR3k0029_WYG_164-10a"/>
猶虞周九貢九賦九功之常也磨勘司衙司胄案修造<lb/>
案河渠案即司㑹職歳作虞共工之故也章聖朝帑藏<lb/>
盈溢其名其數皆籍於三司惟三司得知之而人主不<lb/>
得以私之也章聖屢欲知之而宰臣李沆終不以進慮<lb/>
開人主之侈心也王安石乃籍其數於御前謂之旁通<lb/>
簿其後户部度支鹽鐵雖歸之本曹而磨勘司歸之比<lb/>
部<hi>屬刑部</hi>衙司歸之都官<hi>屬刑/部</hi>胄案歸之庫部<hi>屬兵部</hi>修造<lb/>
案歸之工部將作軍器監其出納貿易則歸之太府寺<lb/>
<pb n="KR3k0029_WYG_164-10b"/>
河渠案則歸之都水監宰相既與三司分權而三司所<lb/>
統又分裂於六部寺監又其後也蔡京以制作自任奢<lb/>
費紛起貂璫承受索辦不復闗白所司既無計相以司<lb/>
其出入又無宰相以制其大綱祖宗美意至是銷削無<lb/>
餘而靖康之變作矣嗚呼戸部司版籍財賦而刑部之<lb/>
都官比部乃得與焉是刑罰與賦斂相為表裏也自漢<lb/>
而下至於宋朝熈豐惟財賦之任屢更者類皆聚斂之<lb/>
臣投人主之慾於是借刑罰以行其私此又變亂之原<lb/>
<pb n="KR3k0029_WYG_164-11a"/>
<hi>司馬温公蘇子由皆言利權宜歸一欲令户部尚書兼領左右曹而舊三司財用事有在五曹寺監者亦歸户</hi>
<hi>部詔尚書省立法左右曹錢榖尚書兼總數目知其數此元祐元年詔也至於紹聖則不然矣</hi>　又天<lb/>
下戸數自非兵荒而其離合也有故未容以多寡為盛<lb/>
衰之候也昔者合以避賦役故户數寡今也析以避田<lb/>
數故户數多也唐初天下户八百餘萬而口四千餘萬<lb/>
率一户而五口也今姑以一州一邑言之率户一萬則<lb/>
口二萬户二萬則口四萬是昔者一家五口而今也一<lb/>
家二口也較以一家八口之數唐猶不古而况於今乎<lb/>
<pb n="KR3k0029_WYG_164-11b"/>
賦役不均故其弊至此不究其源而猥譽今日户數之<lb/>
盛過於全盛之時或者其未然也<lb/>
唐户部大畧唐户部之職葢三變焉杜佑謂唐分六部<lb/>
吏兵尚書資任尤美故宰相多兼領之方時無事人主<lb/>
留意人才故以宰相下行選職所以寵資之至於多事<lb/>
之日百萬兵屯仰給有司用度或闕國非其國故不得<lb/>
已而以宰相下行戸部之事而居之者誠為難矣葢自<lb/>
肅宗朝宰相吕諲使度支其後遂為故事賢相如裴度<lb/>
<pb n="KR3k0029_WYG_164-12a"/>
李德裕皆常以身任之惟裴度知度支非宰相所宜因<lb/>
請罷去韋𢎞質言宰相不可兼錢榖而德裕怒其輕已<lb/>
且貶之識者以是知裴李之優劣然周官以冢宰制國<lb/>
用所謂九貢九賦九式九職皆有常分屬官治其繁而<lb/>
冢宰聽其要爾唐制六部尚書皆宰相之屬而度支郎<lb/>
掌歳計所出而支調之與中書門下議定乃奏然則財<lb/>
用之計本闗丞相使户部治其繁而已總其要亦何不<lb/>
可今也係公使名而下行其事是一變也又其後遂省<lb/>
<pb n="KR3k0029_WYG_164-12b"/>
之有分置故吳武陵之鹽鐵度支一户部郎爾今分其<lb/>
務員則戸部之職盡廢此又一變也接於五代後唐遂以<lb/>
鹽鐵戸部為三司使然則戸部之職一變而判以丞相<lb/>
再變而主以他官三變而為三司而所謂三司使乃其<lb/>
三變耳是亦非古宋朝熈豐間始罷此職而論者惜之<lb/>
是但知宋朝典故而未嘗攷所自來也<lb/>
宋戸部財宜歸一祖宗時外置轉運使以漕一路之賦<lb/>
内置三司使之總天下之財自常平倉隸司農外其餘<lb/>
<pb n="KR3k0029_WYG_164-13a"/>
皆總於三司一文一勺以上悉申帳籍非條例有定數<lb/>
不得擅支故能知其大數量入為出分畫移用取彼濟<lb/>
此指揮百司及轉運使諸州如臂使指自神宗改官制<lb/>
以來内置尚書六曹二十四司九寺四監應支用錢物<lb/>
五曹與寺監皆得自專有司得符即時應辦而户部不<lb/>
能制申發帳籍又不盡歸户部外分二司轉運司獨主<lb/>
民常賦及酒税之課其餘財利悉收於常平司轉運之<lb/>
財左曹隸焉常平之財右曹官焉而左曹又不隸於尚<lb/>
<pb n="KR3k0029_WYG_164-13b"/>
書天下之財分而為二始無專主之者至哲宗時司馬<lb/>
光始乞歸户部使權出於一然國家支費之尤大者莫<lb/>
如三司昔時三司有三案掌之一曰河渠二曰胄曹三<lb/>
曰修造皆屬之三司故事歸乎一自神宗分河渠案為<lb/>
都水監分胄曹案為軍器監分修造案為將作監三監<lb/>
既隸工部故事歸於三司司馬光雖乞收攬諸司私權<lb/>
而三監之屬工部者猶故是以蘇轍謂光當時所以未<lb/>
得其要乞明詔三監並隸戸部<lb/>
<pb n="KR3k0029_WYG_164-14a"/>
禮部古者六官以治教禮樂為本而政刑事工其助也<lb/>
漢以來禮教禮樂未免虛文政刑事工乃為先務是故<lb/>
禮樂刑政相為表裏則足以導其善心而制其不善之<lb/>
念後世惟知刑罰與賦斂通至問以禮樂教化則曰鐘<lb/>
鼓之音籩豆之事各有司存而已此唐虞之世夷夔契<lb/>
之所分典不厭其詳而今日既有太常復有禮部人即<lb/>
以為冗且贅也元豐正名禮書猶缺建炎中興復併光<lb/>
禄鴻臚而歸禮部以其職掌虛閒雖多無所事也然則<lb/>
<pb n="KR3k0029_WYG_164-14b"/>
禮部亦幸有學校貢舉之事而已不然太常自足以治<lb/>
三禮何以禮部為哉<lb/>
貢舉太宗至道中御史王齊陳十事以為貢舉不嚴孤<lb/>
貧難進莫若令在朝三品及見任文武陞朝官子孫弟<lb/>
姪薦名於兩監即今所謂監舉也又欲令未陞朝官子<lb/>
弟及白屋之士薦名於州郡即今所謂鄉貢也然後升<lb/>
於禮部亦兩分之則權勢異途孤貧自進齊之説誠然<lb/>
矣特不知今之薦於監者率十取二三而薦於鄉者率<lb/>
<pb n="KR3k0029_WYG_164-15a"/>
數百人而取一其所以優權勢而抑孤貧者猶故也然<lb/>
宋初禮闈所取不過十一人未幾而數十人又未幾而<lb/>
數百人至於熈豐貢以萬計而所取又倍於前者其故<lb/>
何歟宋初有制舉有薦舉有遺逸舉以分其所入之餘<lb/>
也熈豐大臣盡屏諸科而限以科舉一路猶西蜀之水<lb/>
㑹乎巫峽無怪其奔衝鬭激疾馳急趨而無復淵沄迴<lb/>
委之態也使齊生乎今其論貢舉之弊又當如之何而<lb/>
可行哉<hi>嘉祐元年詔每嵗秋試自縣令告察行義保任之上於州長復審察焉然後上本道使者類試</hi>
<pb n="KR3k0029_WYG_164-15b"/>
<hi>已保任而後有缺行則州縣皆坐罪若省試文謬坐元考官于時富弼韓琦任政府也是後王安石吕惠卿專</hi>
<hi>政一切變更故其所言則欲庶幾三代教育選舉之法而所取者葉祖洽陸佃輩也</hi>
兵部唐制兵部掌武選至元豐則併於吏部宋初兵部<lb/>
悉歸樞密院至元豐始分掌武舉地圖車甲之政令然<lb/>
則武選在吏部兵權在密院而兵部之所職掌亦甚微<lb/>
矣宜乎中興之始以衞尉歸兵部以兵部郎兼職方又<lb/>
以駕部兼庫部而太僕寺亦隸焉然則今之密院乃古<lb/>
者夏官司馬之職兵部特贅員耳名為夏官其實安在<lb/>
<pb n="KR3k0029_WYG_164-16a"/>
刑部刑部之與大理自漢以來未嘗偏廢當今諸州有<lb/>
司録有法曹有理掾諸道有提㸃刑獄在京有大理寺<lb/>
刑部覆奏大臣審讞猶不識古人詳刑之意者人命所<lb/>
係甚重也然刑部之有比部者唐制也天下財賦皆納<lb/>
於左藏庫而太府四時上其數比部覆其出入㑹稽逋<lb/>
勸每三月一比也周官司㑹以屬冢宰宋初比部悉歸<lb/>
三司是以元豐改制復以比部歸刑部又以地官之司<lb/>
門隸焉豈古人省刑罰薄賦斂之意歟荆公理財動法<lb/>
<pb n="KR3k0029_WYG_164-16b"/>
周典至是不法周典而法唐制又何歟<lb/>
工部工部周之冬官也六官惟司空之屬不具故後世<lb/>
足之以考工記或曰足之者非也六官其屬六十而地<lb/>
官六十有三所謂角人羽人丱人之類皆工也秋官六<lb/>
十有二所謂司烜柞氏皆工也夏官之屬幾七十所謂<lb/>
掌固掌疆司險量人司爟挈壺射人司弓矢司甲司戈<lb/>
盾藁人司兵之類皆工也百工之士散處於六官之屬<lb/>
云爾是或一説也今工部之屬有虞部即地官之山虞<lb/>
<pb n="KR3k0029_WYG_164-17a"/>
澤虞其屯田即稻人水部即川衡也其然豈其然乎然<lb/>
宋朝工部之職悉總於三司修造案初無不集之事豈<lb/>
亦周官之意乎官制行農田水利等事紛然四起無益<lb/>
於國祗以病民而已元祐詔兼領司封司勲倉部駕部<lb/>
水部各減一員復以主客兼膳部職方兼庫部都水兼<lb/>
司門屯田兼虞部亦以閒劇不同故也<lb/>
劉安世請省寺監以歸六部哲宗即位之初膳部併於<lb/>
主客虞部入於屯田又六曹所減凡十九員處之得其<lb/>
<pb n="KR3k0029_WYG_164-17b"/>
理也今太僕鴻臚光禄太府各二卿軍器將作少府各<lb/>
二監丞部官屬仍不預焉省曹所減止十餘員而寺監<lb/>
所謂又倍平昔昔杜佑建議於唐此謂一臯陶二垂二<lb/>
伯夷二伯益<hi>云云</hi>今凡寺監之職可以為六部者宜併省<lb/>
之<lb/>
罷三司使審官院審刑院三舍法事始歸於四部吏部<lb/>
所掌者注銓之法也而銓選之法不容無弊弊在官聯<lb/>
太冗而奸𨽻得以壅蔽稽留戸部所掌者財賦之法也<lb/>
<pb n="KR3k0029_WYG_164-18a"/>
而財賦之法不容無弊弊在持守太吝而德澤因以不<lb/>
逮於民禮部掌貢舉而貢舉之弊失於士風刻薄濫進<lb/>
偶得者容乎其間而不知詆訶刑部掌奏讞而奏讞之<lb/>
弊失於案牘稠重舞文巧詆者容乎其間而不加辨别<lb/>
自五代置三司而移户部財賦之權自淳化雍熈置審<lb/>
官院而侵吏部銓選之權自審刑院建而讞復之議屬<lb/>
於中書不屬於刑曹自三舍法行而升貢之序歸於學<lb/>
校不歸於宗伯後聖立法舉而更張之復六官之舊而<lb/>
<pb n="KR3k0029_WYG_164-18b"/>
各散其司天下咸曰名正而辭順<hi>李賢良垕文</hi>
唐吏兵尚書資任尤美杜佑謂唐分六部吏兵尚書資<lb/>
任尤美故宰相多兼領之葢吏部主文選兵部主武選<lb/>
此權任之所歸是以稱美焉惟户部當古地官之任其<lb/>
任甚重其務甚繁然而不若兵吏之美也方時無事人<lb/>
主留意人材故以宰相下行選職所以寵資之至於多<lb/>
事之日百萬兵屯仰給有司用度或闕國非其國故不<lb/>
得已而以宰相下行户部之事而居之者誠為難焉<hi>制度</hi>
<pb n="KR3k0029_WYG_164-19a"/>
<hi>編</hi>
唐禮部乃古司徒吏部乃古司馬考功郎乃古司士成<lb/>
周選舉之法先之以司徒而終之以司馬唐人先之以<lb/>
禮部而終之以吏部司馬位居司徒之次而受其成者<lb/>
故以司馬受終焉若此比類言之則唐之禮部乃古司<lb/>
徒之職而吏部實居司馬之任所謂司士以德詔爵以<lb/>
功詔禄以勞奠食則猶唐之考功郎之類也然而冢宰<lb/>
者初無預於其間豈非以此為有司之職而其廢置大<lb/>
<pb n="KR3k0029_WYG_164-19b"/>
柄不應於始進之日而錙銖耶<hi>制度編</hi>
兵部為閒曹工部為散秩且兵部之設如古司馬本以<lb/>
主天下甲兵出入之政工部之設如古共工本以主天<lb/>
下百工營築之事今也握兵之將出於三衙管軍用兵<lb/>
之畧制於樞密而兵部特掌其籍而已數之盈虛彼莫<lb/>
得而周知籍之冒偽彼莫得而致詰也則兵部於此為<lb/>
閒曹土工之興出於宫苑伎巧制作之工專主於内侍<lb/>
省而工部特掌其籍而已器械之精粗彼莫得而問費<lb/>
<pb n="KR3k0029_WYG_164-20a"/>
用之多寡彼莫得而預也則工部為散秩<hi>李賢良垕文集</hi>
兵部工部官職冗贅兵部舊章軍旅武選今軍旅歸樞<lb/>
密使武選歸吏部右選兵部有尚書侍郎官所領不過<lb/>
廂軍鋪兵之名籍其屬有職方者掌諸州逐年所上地<lb/>
圖有駕部者每年一至車輅院行視而已近雖省併郎<lb/>
官員缺一司仍在省官之俸不能當吏禄之竒數文移<lb/>
回復之害固自若也工部所掌營繕百工之事今營繕<lb/>
之大者歸轉運司臨安府小者歸修内司百工有文思<lb/>
<pb n="KR3k0029_WYG_164-20b"/>
院軍器所而將作軍器監實按臨之亦不過歳時按行<lb/>
故事士之才者既無職以自見而不才者得以濫吹竽<lb/>
於其間<hi>薛季宣文</hi>
宋璟為吏部人服其公姚崇為兵部武選亦治吕吉甫<lb/>
曰秤必有星尺必有刻勿為無星之秤勿為無刻之尺<lb/>
葢法者天下之至公本無私也所以不為天下之信者<lb/>
惟用者之私爾唐之銓衡李嶠崔湜之徒掌之則傾附<lb/>
勢要以至於選法大壊者是所謂無星之秤無刻之尺<lb/>
<pb n="KR3k0029_WYG_164-21a"/>
也宋璟掌吏部而人服其公姚崇為兵部而武選亦治<lb/>
者所謂秤之有星而尺之有刻也<hi>林少頴唐論</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_164-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索續集卷三十三<lb/>
</p>
<p>
</p>
  </div>
</body>
</text>
</TEI>
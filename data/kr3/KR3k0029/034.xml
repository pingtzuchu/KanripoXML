<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷三十四</head>
    <p>
<pb n="KR3k0029_WYG_034-1a"/>
欽定四庫全書<lb/>
　羣書考索卷三十四　　　宋　章如愚　撰<lb/>
　　禮門<lb/>
　　　羣祀類<lb/>
太一賈公彦周禮疏曰按爾雅北極謂之北辰鄭注云<lb/>
天皇北辰耀魄寶又云昊天上帝又名太一常居以其<lb/>
尊大故有數名也如鄭氏之說則周禮所謂上帝之祀<lb/>
昊天乃今之太一是三代亦有其祭矣　按元命包紫<lb/>
<pb n="KR3k0029_WYG_034-1b"/>
微宫為大帝又云中宫太極星其一明者為太一常居<lb/>
文耀鈎亦云中宫大帝其北極星下一明者為太一先<lb/>
合元氣以斗布常是則天皇大帝之號也<lb/>
武帝時繆忌奏祠太一方曰天神貴者太一太一佐曰<lb/>
五帝天子立其祠其後人上書言古者天子三年一用<lb/>
太牢祠三一天一地一太一天子許之<hi>㑹要</hi>　所謂大<lb/>
祀小祀者以太一為天之尊神五帝乃其佐也初漢武<lb/>
帝用方士之言初郊泰畤然命祀之典尚論於二祝之<lb/>
<pb n="KR3k0029_WYG_034-2a"/>
雜說而未知禮經之明證當是時漢有五帝之位禮官<lb/>
知尊五帝以為天之神而不知太乙之神乃天尊之又<lb/>
尊者也至武帝而正定之尊其禮幣在五帝之上唐人<lb/>
因之肆類圜丘則列太一之位次於昊天上帝與天地<lb/>
神祇為比類皆大祀也太和中博士不達其指以漢武<lb/>
所建溺於方士非六籍之正降為小祀至武帝而復之<lb/>
開元通禮命為中祀咸平禮官重復其禮復為大祀太<lb/>
宗從之自是著為定令矣　易乾鑿度曰太一取其數<lb/>
<pb n="KR3k0029_WYG_034-2b"/>
以行九宫九宫者一為天蓬以制冀州之野二為天芮<lb/>
以制荆州之野三為天衝其應在青四為天輔其應在<lb/>
徐五為天禽其應在豫六為天心七為天柱八為天任<lb/>
九為天英其應在雍在梁在揚在兖天衝者木也天輔<lb/>
者亦木也故木行太過不及其眚在青在徐天柱金也<lb/>
天心亦金也故金行太過不及其眚在梁在雍惟水無<lb/>
應宫焉此謂以九宫制九分野也　太宗皇帝時始建<lb/>
置太一宫於蘇州其後司天春官楚芝蘭上言請於京<lb/>
<pb n="KR3k0029_WYG_034-3a"/>
師蘇村建太一宫詔徙太一宫於蘇村太一宫成張齊<lb/>
賢請用祭天地之禮殺其半又少損之歳每四立日行<lb/>
祠禮上令增教坊伶官百人自昏祠至明如漢制<lb/>
靈星詩曰高子曰靈星之尸也靈星不知何星漢郊祀<lb/>
志云高祖詔御史其令天下立靈星祠張晏曰龍星左<lb/>
角曰天田則農祥也辰見而祭之史傳之説靈星惟有<lb/>
此耳<hi>漢郊祀志</hi>　後漢志云漢興八年有言周興而邑<lb/>
立后稷之祀於是高帝令天下立靈星祠言祠后稷而<lb/>
<pb n="KR3k0029_WYG_034-3b"/>
謂之靈星者以后稷又配食靈星也祀用壬辰位祠之<lb/>
壬為水辰為龍就其類也牲用太牢縣邑令長侍祠舞<lb/>
者用童男十六人舞者象教田初為芟除次耕種耘耨<lb/>
驅爵及穫刈舂簸之形象其功也　通典云周制仲秋<lb/>
之月祭靈星於國之東南唐開元禮祭靈星於國城東<lb/>
南天寳四載升為中祀　武帝乾封三年詔天下尊祠<lb/>
靈星<lb/>
髙禖後漢志仲春之月立高禖祠於城南祀以特牲漢<lb/>
<pb n="KR3k0029_WYG_034-4a"/>
武帝立高禖壇於城南後漢至晉皆因之北齊置壇於<lb/>
南郊旁隋亦祀於南郊　景祐四年二月張奎言月令<lb/>
仲春燕至之日以太牢祀於高禖天子親徃后妃率九<lb/>
嬪御乃禮天子所御帶以弓韣授以弓矢於高禖之前<lb/>
此先王求嗣之祭願敕有司准舊儀天子躬行時祭祈<lb/>
天錫羡承萬世之業詔有司詳定禮官以謂記月令雖<lb/>
可執據然周官所載獨闕其文則成康之時似廢而不<lb/>
享月令本秦吕不韋所集疑此乃夏商所行班固郊祀<lb/>
<pb n="KR3k0029_WYG_034-4b"/>
志言漢家祠祭最悉不言禖祀獨枚臯傳言皇子禖祀<lb/>
則武帝乃一時權祭非經也後漢至江左槩見其事而<lb/>
儀典委曲不可周知且推檢歴代祭饗樂章無高禖歌<lb/>
辭則當時所祀似禮之細者惟齊高禖祀最顯然出於<lb/>
草創儀章覇駮妃嬪參享黷而不蠲恐不足為後世法<lb/>
唐明皇因舊月令特存其事及開元定禮已復不著陛下<lb/>
稽古是式圖復舊章然高禖之祠湮晦已乆禮經不全<lb/>
朝廷必欲從之亦應參凖前言無禆煩䙝以瀆上神謂<lb/>
<pb n="KR3k0029_WYG_034-5a"/>
當築壇於南郊春分之日以祀青帝本詩克禋以禮祓<lb/>
之義也配以伏羲帝嚳羲本始嚳著祥也以禖神從祀<lb/>
報古為禖之先也以石為主依漢晉之舊也牲用太牢<lb/>
樂以升歌儀視先蠶使有司攝事祝版所載具言天子<lb/>
求嗣之意乃以弓矢弓韣致於禖神之前祀訖奉弓矢<lb/>
等并胙若酒進内以禮所御使齋戒受之以應求男之<lb/>
祥仍每歳令有司申請祭之命曰特祀不為常典詔可<lb/>
是月太常禮院言其壇制高九尺周廣二丈六尺四出<lb/>
<pb n="KR3k0029_WYG_034-5b"/>
陛陛廣五尺設三壝壝别二十五歩主用青石玉用青<lb/>
玉幣色從之牲用牛羊豕各一如盧植所說祭歌樂章<lb/>
祀儀並準青帝樽器神座如勾芒寳元二年八月詔為<lb/>
皇子降誕遣官以太牢報祠高禖並凖春分祠儀唯不<lb/>
設弓韣弓矢康定二年正月詔髙禖著為常祀遣兩儀<lb/>
官攝事二月禮官言髙禖既載常典即為報祀今後欲<lb/>
依寳元詔書更不設弓韣弓矢從之慶厯三年余靖言<lb/>
髙禖之祀不設弓韣弓矢非是請如景祐之制禮官議<lb/>
<pb n="KR3k0029_WYG_034-6a"/>
曰生民云克禋克祀以祓無子鄭云祓除其無子之疾<lb/>
而得福此則禖祀之義本主於祈求至漢武既得太子<lb/>
立禖官於城南祀以特牲始為報禮亦不言去弓韣弓<lb/>
矢之禮今皇嗣未廣宜謹祈祓當循古典庻獲嘉祥請<lb/>
依所奏自今祀依舊用弓韣弓矢詔可嘉祐二年五月<lb/>
詔徙髙禖壇於南郊壇東注先是禮院言禖壇卑陋請<lb/>
徙髙爽之地議者請徙於圜丘之東或言當在東方長<lb/>
男之位下禮官詳定以為漢武始立祠於城南後漢至<lb/>
<pb n="KR3k0029_WYG_034-6b"/>
晉皆因之北齊制壇於南郊旁隋以祀於南郊唐禮不<lb/>
載國朝景祐中初築於南郊壇之西南其地卑濕宜徙<lb/>
圜丘之東擇髙爽地改築之<lb/>
雩祭荀子曰湯旱而禱曰<hi>政不節歟使民疾歟宫室營</hi>
<hi>歟婦謁盛歟苞苴行歟䜛夫興歟何以不雨至此極也</hi>
陳禮書曰雩祭也月令仲夏之月大雩帝<hi>禮書云祀昊</hi>
<hi>天上帝及五帝也</hi>用盛樂命百縣雩祀百辟卿士有益<lb/>
於民者以祈穀實周禮舞師掌教皇舞帥而舞旱暵之<lb/>
<pb n="KR3k0029_WYG_034-7a"/>
事<hi>注曰雩也</hi>黨正春秋祭禜<hi>注曰雩禜水旱之神也</hi>女<lb/>
巫旱暵則舞雩<hi>使女巫舞旱崇隂也</hi>詩噫嘻春夏祈穀<lb/>
於上帝<hi>注曰龍見而雩</hi>檀弓曰歳旱穆公召縣子而問<lb/>
曰天乆不雨吾欲暴巫而奚若曰天則不雨而望之愚<lb/>
婦人毋乃已踈乎左傳曰啓蟄而郊龍見而雩<hi>龍建巳</hi>
<hi>之月</hi>過則書<hi>春秋書雩者二十皆秋雩也惟成公七</hi>
<hi>年冬大雩</hi>雩樂以舞為盛後世或選善謳者歌詩而已<lb/>
皆非古也<hi>北齊祀禮</hi>古者雩舞以皇舞以女巫皇與女<lb/>
<pb n="KR3k0029_WYG_034-7b"/>
隂也則舞所以達陽中之隂而已董仲舒祈雨之術閉<lb/>
南門縱北門蓋亦古者達隂之意也<hi>禮書</hi>雩用建巳之<lb/>
月而建巳月乃陽亢之時隂氣難達故雩祀作焉過此<lb/>
而雩春秋所以譏也　東萊吕氏曰雩有二等有常雩<lb/>
有旱而雩龍見而雩歳之常雩也上辛大雩季辛又雩<lb/>
旱而再雩也　月令仲夏之月命有司祈祀山川百源<lb/>
大雩帝用盛樂乃命百縣雩祀百辟卿士有益於民者<lb/>
以祈穀實鄭注云陽氣盛而常旱山川百源能興雲雨<lb/>
<pb n="KR3k0029_WYG_034-8a"/>
者也衆水始所出為百源必先祭其本乃雩雩吁嗟求<lb/>
雨之祭也雩帝謂為壇南郊之旁雩五精之帝配以先<lb/>
帝也百辟卿士者古者上公若勾龍后稷之類也春秋<lb/>
傳曰龍見而雩雩之正當以四月凡周之秋三月之中<lb/>
而旱亦修雩禮以求雨因著正雩此月失之矣天子雩<lb/>
上帝諸侯以下雩上公周冬及春夏雖旱禮有禱無雩<lb/>
正義云以四月純陽用事故云陽氣盛而常旱故制禮<lb/>
此月為雩縱令雩祭時不旱亦為雩祭雩五精之帝者<lb/>
<pb n="KR3k0029_WYG_034-8b"/>
以雩是祭天當從陽位以五天總祭不可徧在四方故<lb/>
知在南郊也以春夏秋冬共成歳功不可偏祭一天故<lb/>
雩五精之帝以自外至者無主不正當以人帝配之太<lb/>
皥配靈威仰炎帝配赤熛怒黄帝配含樞紐少皥配白<lb/>
招拒顓帝配叶光紀故云配以先帝也古者上公若勾<lb/>
龍后稷之類者百辟則古之上公則國語鯀為崇伯而<lb/>
禮記祭法有祀之文社稷五祀雖為王朝卿士兼帶上<lb/>
公之官故左氏云封為上公祀為貴神案左傳有社稷<lb/>
<pb n="KR3k0029_WYG_034-9a"/>
五官今直云若勾龍后稷不云勾芒蓐収之等舉有益<lb/>
於民功之顯者言之爾凡周之秋三月之中旱亦修雩<lb/>
禮以求雨者釋此經大雩在五月之中為五月不雨修<lb/>
雩祭作記者言云五月之雩是常雩故記之於五月也<lb/>
周冬及春夏雖旱禮有禱無雩者按春秋周七月八月<lb/>
九月皆書穀梁不譏成七年冬大雩穀梁云無為雩是<lb/>
譏其冬雩是冬無雩也春秋周之春及周之四月五月<lb/>
皆無雩文春夏不雩雖旱不為修雩之祭其周季夏當<lb/>
<pb n="KR3k0029_WYG_034-9b"/>
有正雩則龍見而雩是也穀梁說云得雨而雩不得雨<lb/>
曰旱公羊說言雩則旱見言旱則雩不見此二家之說<lb/>
不同<lb/>
大雩若國大旱則司巫師巫而舞雩漢承秦滅學正雩<lb/>
禮廢旱太常祝天地宗廟後漢自立春至立夏盡為秋<lb/>
郡國上雨澤若少府郡縣各掃社稷公卿官長以次行<lb/>
雩禮以求雨東晉穆帝制雩壇於南郊之旁梁武帝天<lb/>
監元年有事雩壇又以雩祭燔柴以火祈水於理為乖<lb/>
<pb n="KR3k0029_WYG_034-10a"/>
於是停用柴燔從坎瘞典時儀曹朱異議曰按周宣雲<lb/>
漢之詩毛注有瘞埋之文不見燎柴之說唐武德初定<lb/>
令每歳孟夏雩祀昊天上帝於圜丘正觀雩祀於南郊<lb/>
開元旱甚則大雩<lb/>
大蜡蜡之義自伊耆之代而有其禮古之君子使之必<lb/>
報之是報田之祭也其神神農初為田事故以報之<lb/>
夏氏更名曰嘉平<hi>廣雅曰嘉善也平成也以嵗終萬物</hi>
<hi>成就而報其功</hi>殷更名曰清祀<hi>廣雅曰清潔而祭祀也</hi>
<pb n="KR3k0029_WYG_034-10b"/>
<hi>據廣雅則夏曰清祀殷曰嘉平今按風俗通及蔡邕章</hi>
<hi>句耳未詳孰是</hi>周因之復名大䄍<hi>天子之䄍故曰大䄍</hi>
以嵗十二月<hi>建亥月</hi>合聚萬物而索享之春官宗伯以<lb/>
疈辜祭四方百物<hi>疈牲胸而桀之為腊焉崔靈恩云䄍</hi>
<hi>祭用少牢行一獻之禮疈音普逼切</hi>其祭以主曰也<hi>主</hi>
<hi>日其光明天之神可見者著莫大焉易曰懸象著明莫</hi>
<hi>大於日月</hi>配以月餘百神從祀於下所䄍之神有八一<lb/>
曰先穡二曰司穡<hi>先穡若神農為主司穡后稷為主</hi>三<lb/>
<pb n="KR3k0029_WYG_034-11a"/>
曰農<hi>農田畯也鄭衆曰田畯古之先教田者爾雅曰畯</hi>
<hi>農夫也</hi>四曰郵表畷<hi>謂田畯於田表畔相連之所造田</hi>
<hi>舎焉為郵亭屋宇督約百姓之處</hi>五曰貓虎<hi>所以迎貓</hi>
<hi>為食田䑕也迎虎為食田豕也䑕豕能為田害故迎貓</hi>
<hi>虎之神而祭焉</hi>六曰防<hi>防所蓄水亦以障水</hi>七曰水墉<lb/>
<hi>水墉溝也一云以池所以受水亦以洩水</hi>八曰昆蟲<hi>昆</hi>
<hi>蟲暑生寒死螟螽之屬能為穀害</hi>索鬼神而致百物用<lb/>
六奏之樂大司樂云一變而致羽物及川澤之祇再變<lb/>
<pb n="KR3k0029_WYG_034-11b"/>
而致羸物及山林之祇三變而致鱗物及丘陵之祇四<lb/>
變而致毛物及墳衍之祇五變而致介物及土祇六變<lb/>
而致象物及天神云䄍則禴豳頌擊土鼓<lb/>
秦初因曰臘後復曰嘉平<hi>臘者獵也曰臘取禽獸以祭</hi>
<hi>先祖也又曰臘索羣小神而祭之或云臘接也新故交</hi>
<hi>接狎臘大祭而報功也蔡邕獨斷曰臘者嵗終大祭縱</hi>
<hi>鼓非迎氣故但送而不迎</hi>
漢因復曰臘<hi>或曰臘之名始自漢氏按左氏傳虞不臘</hi>
<pb n="KR3k0029_WYG_034-12a"/>
<hi>矣是已有臘始漢之說非也</hi>季冬之月星廻嵗終隂陽<lb/>
以交勞農大享臘<hi>言祭宗廟旁祭五祀蓋同一日自此</hi>
<hi>而始非舊典也</hi>
魏因之髙堂隆議臘用日云王者各以其行之盛而䄍<lb/>
以其終而臘水始於申盛於子終於辰故水行之君以<lb/>
子䄍以辰臘火始於寅盛於午終於戍故火行之君以<lb/>
午䄍以戍臘木始於亥盛於夘終於未故木行之君以<lb/>
夘䄍以未臘金始於巳盛於酉終於丑故金行之君以<lb/>
<pb n="KR3k0029_WYG_034-12b"/>
酉䄍以丑臘土始於未盛於戍終於辰故土行之君以<lb/>
戍䄍以辰臘今魏土德而王宜以戍䄍辰臘<lb/>
宋因以水德王䄍以子臘以辰<lb/>
後周以十月祭神農伊耆以下至毛介等神於五郊五<lb/>
方天地星宿四靈五帝五官嶽鎮下至原隰各分其方<lb/>
合祭之上帝地祇神農伊耆人帝於壇上南郊則以神<lb/>
農既䄍無其祀三辰七宿則為小壇於其側自嶽鎮以<lb/>
下則各為坎餘於平地<lb/>
<pb n="KR3k0029_WYG_034-13a"/>
隋初因以孟冬丁亥䄍百神開皇四年詔曰考之前代<lb/>
於義有違其十月行䄍者停可以十二月為臘於是始<lb/>
革前制<lb/>
唐貞觀十一年房𤣥齡等議曰按月令䄍法唯祭天宗<lb/>
近代䄍五天帝五人帝五地極皆非古典今並除之季<lb/>
冬寅日䄍祭百神於南郊大明用犢二籩豆各四簠簋<lb/>
㽅爼各一神農及伊耆氏各用少牢一籩豆等與大明<lb/>
祠后稷及五方十二次五官五方田畯五嶽四鎮四海<lb/>
<pb n="KR3k0029_WYG_034-13b"/>
四瀆以下方别各用少牢心其日祭井泉於川澤之下<lb/>
用羊一卯日祭社稷於社宫二十八宿五方之山林川<lb/>
澤丘陵墳衍原隰鱗羽羸毛介水墉坊郵表畷貓虎及<lb/>
龍鱗朱鳥白獸𤣥武方别各用少牢一每座籩各二簠<lb/>
簋㽅爼各一䄍祭凡百八十七座當方年穀不登則闕<lb/>
其祀䄍之明日又祭社稷於社宫如春秋二神之禮<lb/>
神農伊耆氏以著樽皆二實盎齊田畯以壺樽實沈齊<lb/>
水墉坊郵表畷貓虎昆蟲以散尊實清酒皆二立冬蜡<lb/>
<pb n="KR3k0029_WYG_034-14a"/>
祭百神髙尺廣尺蜡壇也　開元中制儀季冬臘曰蜡百<lb/>
神於南郊之壇若其方不登則闕之其儀具開元禮<lb/>
宋建隆元年三月有司上言國家受周禪周木德也木<lb/>
生火宜以火德王色尚赤請以戍日為臘從之四年六<lb/>
月和峴上言伏凖去嵗十二月十四日臘以前十日辛<lb/>
卯蜡百神按蜡始於伊耆氏夏曰嘉平商曰清周曰蜡<lb/>
漢曰臘是知蜡者臘之别名漢以火行戍日為臘臘者<lb/>
接也新故相接田獵禽獸以享百神報成之功也王者<lb/>
<pb n="KR3k0029_WYG_034-14b"/>
因行臘蜡上享祖廟旁及五祀展其孝心盡物示恭也<lb/>
魏晉以降沿襲為常至唐實乗土德貞觀之際尚以前<lb/>
寅蜡百神卯祭社宫辰日臘宗廟開元定禮三祭皆以<lb/>
辰臘以應土德也當時議者以為得宜聖朝火德宜以<lb/>
戍日為臘而以前七日辛夘便行蜡禮恐未合宜况今<lb/>
宗廟社稷並遵臘享而獨蜡不以臘於理不通事下太<lb/>
常議曰按開元禮云臘日蜡祭請如峴議今後䄍百神<lb/>
祀社稷享宗廟皆用戍臘一日從之　天聖三年十一<lb/>
<pb n="KR3k0029_WYG_034-15a"/>
月同知禮院陳詁言每年季冬蜡百神於南郊祠壇五<lb/>
方田畯郵表畷之位各於其方　元豐六年正月詳定<lb/>
郊廟奉祀禮文所言歴代䄍祭獨在南郊為一壇惟周<lb/>
隋四郊之兆乃合禮意又禮記月令以蜡與息民為二<lb/>
祭故隋唐息民祭在蜡之後日請蜡祭四郊各為一壇<lb/>
以祀其方之神前期司農關有不順成之方更不修報<lb/>
其息民祭在蜡祭之后從之<hi>並會要</hi>雜記曰子貢觀于<lb/>
蜡孔子曰賜也樂乎對曰一國之人皆若狂賜未知其<lb/>
<pb n="KR3k0029_WYG_034-15b"/>
樂也孔子曰百日之蜡一日之澤非爾所知也　禮書<lb/>
曰蜡之為祭所以報本反始息老送終也其服王元冕<lb/>
而有司皮弁其牲體疈辜其樂六樂而奏六變次豳頌<lb/>
擊土鼓舞兵舞帗舞其所致者川澤山林以至土祇天<lb/>
神莫不與焉則合聚萬物而享之者非特八神也而所<lb/>
重者八以其尤有功於田故也　禮書曰古者蜡則飲<lb/>
於學黨正屬民飲酒於序是也既蜡則臘先祖五祀於<lb/>
廟仲尼與於蜡賔事畢出遊於觀之上是也然則臘亦<lb/>
<pb n="KR3k0029_WYG_034-16a"/>
謂之蜡矣　禮書曰先儒言郊特牲言皮弁素服而祭<lb/>
又言黄衣黄冠而祭則二祭之服不同月令言祈來年<lb/>
於天宗割祠於公社又言臘先祖五祀則蜡臘之名不<lb/>
同於是謂皮弁素服而祭與祈來年於天宗蜡也黄衣<lb/>
黄冠而祭與臘先祖五祀臘也蜡以息老物臘以息民<lb/>
息民固在蜡後矣此記所以言既䄍而收民息已也<lb/>
禮書曰蜡及天宗則日月星辰之類而已後周兼天帝<lb/>
而祭之非也蜡因其順成之方以報神因其州之序以<lb/>
<pb n="KR3k0029_WYG_034-16b"/>
樂民則唐一於南郊亦非也　蘇子曰蜡者古今之戱<lb/>
禮也殊不知存其禮所以勸農而使之樂事就功也是<lb/>
以因俚俗凡鄙之所為而勸農以興嗣嵗祈豐年而飬<lb/>
君子於安逸飽適之地故詩風雅頌篇凡言稼穡耕耘<lb/>
之事而詩人之終篇必言農夫所與修祭祀興飲食而<lb/>
相與歡樂之意者豳詩七月信南山甫田大田與夫頌<lb/>
之歌豐年歌載芟良耜可考也<lb/>
社稷社所以祭五土之示稷所以祭五穀之神稷非土<lb/>
<pb n="KR3k0029_WYG_034-17a"/>
無以生土非稷無以見生生之效故祭社必及稷以其<lb/>
同功均利以養人故也禮書祭法曰王為羣姓立社曰<lb/>
大社王自立社曰王社諸侯為百姓立社曰國社諸侯<lb/>
自立社曰侯社大夫以下成羣立社曰置社<hi>大夫不得</hi>
<hi>特立社百姓以上則共立一社</hi>社之名不同如此又有<lb/>
所謂亳社小司㓂所謂勝國之社稷是也共工氏之伯<lb/>
九州其子曰勾龍能平九州故祀之以配社厲山氏之<lb/>
有天下其子曰農能植百穀故祀之以配稷商之時又<lb/>
<pb n="KR3k0029_WYG_034-17b"/>
易之以周棄<hi>鄭康成曰社為五土總神稷為原隰之神</hi>
<hi>勾龍有平水土之功配社祀之稷有播種之功配稷祀</hi>
<hi>之也</hi>禮書曰王與諸侯之祀皆三其二社所以盡祈報<lb/>
之誠其勝國之社所以示鑒戒之理王之大社則土五<lb/>
色而冐以黄夏之時徐州厥貢惟土五色孔安國以社<lb/>
言之是也諸侯之國則受其方土之色於天子而苴以<lb/>
茅漢之時有受青土赤土蔡邕以茅社言之是也其位<lb/>
則中門之右社主隂故也其壝則北向社面隂故也其<lb/>
<pb n="KR3k0029_WYG_034-18a"/>
制則不屋記所謂大社必受霜露風雨以逹天地之氣<lb/>
是也其表則木所謂夏后以松殷人以栢周人以栗是<lb/>
也其方則廣五丈<hi>此見韓詩外傳</hi>其主則石為之<hi>先儒謂</hi>
<hi>石地類也左傳言擁社抱社主是也</hi>其列則社東而稷<lb/>
西<hi>禮書</hi>先王之祭社稷春有祈秋有報孟冬大割祠<hi>月</hi>
<hi>令大割祠於公社</hi>春祈歌載芟秋報歌良耜此祭之常<lb/>
也凡天地大烖之類祭<hi>小宗伯</hi>大故天烖之彌祀<hi>太祝</hi>
君行有宜宫成有衈此祭之不常者也祭之常者用甲<lb/>
<pb n="KR3k0029_WYG_034-18b"/>
其地則惟吉而已祭之牲以太牢其遇天灾則用幣而<lb/>
已考之於禮禮神之玉蓋用兩珪有邸其牲王制云天<lb/>
子祭社稷皆太牢諸侯祭社稷皆少牢皆黝色用黑幣<lb/>
日用甲祭日之晨王及尸皆服絺冕樂則大司農云奏<lb/>
太簇歌應鍾舞咸池以祭地祇用三獻其禮取血先瘞<lb/>
於所祭之處以為祭始次則禮神以玉時尸前薦爛肉<lb/>
及脯醢籩豆王則酌大罍中酒以獻尸所謂朝踐之獻<lb/>
是為一獻也至薦熟時宗伯亦攝后酌以亞獻所謂再<lb/>
<pb n="KR3k0029_WYG_034-19a"/>
獻尸食訖賔長酌酳尸謂之三獻天子大社必受霜露<lb/>
風雨以逹天地之氣故喪國之社屋之不受天陽也亳<lb/>
社北牖使隂明也亳社有所祈求禱祠則祭之以刑官<lb/>
為之尸喪祝掌其祀　漢髙帝初起禱豐枌榆社二年<lb/>
東擊項籍還入關因命縣為公社後四年天下定詔御<lb/>
史令豐謹理枌榆社其後又令縣常以春三月及臘祠<lb/>
后稷以羊彘人里各自裁以祠平帝時王莾奏帝王建<lb/>
立社稷百王不易漢興禮儀稍定已有官社以后稷食<lb/>
<pb n="KR3k0029_WYG_034-19b"/>
官稷稷種穀樹徐州牧嵗貢五色土一㪷　後漢光武<lb/>
建武二年立社稷於洛陽在宗廟之右皆方壇無屋有<lb/>
墻門而已二月八月及臘一嵗三祠皆太牢具使有司<lb/>
祠郡縣皆置太守令長侍祠牲用羊豕唯州所理有社<lb/>
無稷以其使官也　東漢志曰古者師行有載社主不<lb/>
載稷也　魏自漢後但大社有稷官社無稷故常二社<lb/>
一稷也至明帝景初中立帝社明帝祭社但稱皇帝<lb/>
晉武帝太康九年詔曰社實一神其并社之祀　東晉<lb/>
<pb n="KR3k0029_WYG_034-20a"/>
元帝建武元年又依洛京二社一稷　宋仍晉舊無所<lb/>
改作　齊武帝永明十一年修儀其神一位北向稷東<lb/>
向齋宫社壇東北南面立以西為上諸執事西向立以<lb/>
南為上稷名大稷　梁社稷在太廟西天監四年以太<lb/>
常省牲太常牽牲太祝令賛牲至大同初又加官稷并<lb/>
前為五壇　陳依梁而帝社以三牲首餘以骨體薦粢<lb/>
盛為六飯粳以稻以牟黄梁以簠白梁以簋黍以瑚粢<lb/>
以璉　後魏天興二年置大社大稷帝社於宗廟之右<lb/>
<pb n="KR3k0029_WYG_034-20b"/>
為方壇四陛以二月八月日用戊皆太牢勾龍配社周<lb/>
棄配稷皆有司侍祠　北齊立太社帝社太稷三壇於<lb/>
國右每仲春仲秋元辰及臘各以一太牢祭焉皇帝親<lb/>
祭則司農卿省牲進熟司空亞獻司農終獻　後周立<lb/>
社稷於左帝親祠則冡宰亞獻宗伯終獻　隋文帝開<lb/>
皇初建社稷並列於含光門内之右仲春仲秋吉戊各<lb/>
以一太牢祭牲色用黒孟冬丁亥又臘祭之郡縣二仲<lb/>
月並以少牢各祭百姓亦各為社　唐社稷亦於含光<lb/>
<pb n="KR3k0029_WYG_034-21a"/>
門内之右仲春仲秋二時戊日祭太社太稷社以勾龍<lb/>
配稷以后土配　武后神龍元年詔於東都建太社社<lb/>
主用石長一尺六寸方一尺七寸禮官愽士議社主長<lb/>
短在禮無文按韓詩外傳天子太社方五丈蓋以土是<lb/>
五數其社主請凖五數長五尺准隂之二數方二尺剡<lb/>
其上以象物方其下以象地體埋其半以根在土中而<lb/>
本末均也又檢舊社稷壇上四方布以方色惟中央覆<lb/>
以黄土又天寶三載詔社稷列為中禮頗紊大猷自今<lb/>
<pb n="KR3k0029_WYG_034-21b"/>
後社稷列為大祀大厯六年勅中祀並用少牢貞元五<lb/>
年後依正禮用太牢詔從之　宋朝景祐四年詔太常<lb/>
檢討云按五禮精義州縣春秋二仲月上丁釋奠文宣<lb/>
王刺史縣令初獻上佐縣丞亞獻州博士縣簿尉終獻<lb/>
如有故以次官攝祭社稷與釋奠同請詔天下並用此<lb/>
禮從之　祥符二年禮院請正配座每座樽各二籩豆<lb/>
各八簠簋各二爼二從祀籩豆各二簠簋爼各一從之<lb/>
<hi>又獻官作小祠例止以公服行事</hi>　天聖十年禮院言<lb/>
<pb n="KR3k0029_WYG_034-22a"/>
按唐郊祀録太社壇廣五丈髙五尺五色土為之稷壇<lb/>
在西如社之制社壇以石為之主形如鐘長五尺方二<lb/>
尺剡其上培其下以其社稷四面宫垣餙以方色面各<lb/>
一屋三門每門二十㦸四隅皆連餙罘罳如廟之制詔<lb/>
依舊制修築仍遣官祭之<lb/>
朝日夕月周禮大宗伯實柴以祀日月星辰典瑞圭璧<lb/>
以祀日月星辰古之祀日月其祀有六郊特牲曰郊之<lb/>
祭大報天而主日配以月一也玉藻曰朝日於東門之<lb/>
<pb n="KR3k0029_WYG_034-22b"/>
外祭義曰祭日於東祭月於西二也小宗伯四類於四<lb/>
郊鄭注云兆日於東郊兆月於西郊三也月令孟春祈<lb/>
來年於天宗天宗日月之類四也覲禮拜日於東門之<lb/>
外反祀方明禮日於南門之外禮月於北門之外五也<lb/>
霜雪風雨之不時於是乎禜之六也夫因郊社而祀之<lb/>
非正祀也類禜而祀之與覲諸侯而禮之非常祀也春<lb/>
分朝之於東門之外秋分夕之於西門之外此祀之正<lb/>
為常者也日言朝則於日出之朝朝之也月言夕則於<lb/>
<pb n="KR3k0029_WYG_034-23a"/>
月出之夕夕之也日壇謂之王宫以其有君道故也月<lb/>
壇謂之夜明以其昭於夜故也其次則大次小次設重<lb/>
帟重案其牲體則實柴其服則元冕元瑞其圭之繅藉<lb/>
則大采少采禮之玉則一圭邸璧祀之之樂則奏黄鐘<lb/>
歌大吕舞雲門周禮於掌次之帟案於典瑞之大圭鎮<lb/>
圭繅藉言朝日而已則夕月之禮又殺乎此也　漢武<lb/>
帝因郊泰畤朝出竹宫東向揖日其夕西向揖月則失<lb/>
東西郊之禮也　魏文帝正月祀日於東門之外則失<lb/>
<pb n="KR3k0029_WYG_034-23b"/>
春分之禮也春分陽氣方永秋分隂氣向長天地至尊<lb/>
故用其始而祭以二至日月次天地故祭以二分<hi>禮書</hi>
　魏文帝詔曰天子拜日東門之外禮方明也而漢儀<lb/>
煩䙝似家人之事非尊天之道明帝太和二年二月丁<lb/>
亥朔朝日於東郊八月己丑夕月於西郊始得古禮唐<lb/>
二分朝日夕月於國城東西　宋朝天禧元年四月監<lb/>
察御史王博文言近充監祭使祀夕月其日辰時行事<lb/>
至巳前禮畢伏以祀稱夕月壇號夜明既屬隂靈翻居<lb/>
<pb n="KR3k0029_WYG_034-24a"/>
晝祭恐未合宜事下太常禮院既而上言准禮秋分夕<lb/>
月於西郊國語大采朝日少采夕月又曰春朝朝日秋<lb/>
夕夕月栁宗元論云夕之名者朝拜之偶也古者旦見<lb/>
曰朝暮見曰夕故詩云邦君諸侯莫肯朝夕傳曰百官<lb/>
承事朝而不夕按禮文秋分八月蓋其時晝夜平分太<lb/>
陽當午而隂魄已生遂行夕拜之祭以祀日未前一刻<lb/>
太宰令率宰人以鸞刀割牲未後三刻行禮唐劉禹錫<lb/>
仕御史監祀夕月壇有詩備記其事注云其禮用晝蓋<lb/>
<pb n="KR3k0029_WYG_034-24b"/>
是古禮以夕行朝祭之禮又按禮云從子至巳為陽從<lb/>
午至亥為隂參詳典禮合於未後三刻行禮從之<lb/>
四望書曰望於山川又柴望大告武成周禮小宗伯祀<lb/>
四望四類左氏曰望郊之細也楚昭王曰三代命祀祭<lb/>
不越望江漢睢漳楚之望也<hi>哀公六年</hi>　陳禮書曰天<lb/>
子四望逹於四方魯三望泰山河海而已諸侯之望皆<lb/>
其境内之名山大川也望難以名山大川為主而其實<lb/>
兼上下之神故詩於柴望言懷柔百神及河喬岳周禮<lb/>
<pb n="KR3k0029_WYG_034-25a"/>
於望皆言祀而不言祭<hi>天言祀地言祭人言享</hi>又典瑞<lb/>
四望與山川異玉大司樂四望與山川異樂公羊曰方<lb/>
望之事無所不通則望兼上下神可知矣鄭司農釋大<lb/>
宗伯曰四望日月星海杜預釋左氏傳曰望祀分野之<lb/>
星及封内山川許謹曰望日月星辰河海大山其說蓋<lb/>
有所受之也鄭康成釋大宗伯曰四望五岳四瀆釋大<lb/>
司樂又兼之以司中司命風伯雨師釋舞師又以四望<lb/>
為四方其言異望之禮有二而其用不一男巫掌望祀<lb/>
<pb n="KR3k0029_WYG_034-25b"/>
望衍鄭氏讀衍為延謂望祀有牲與粢盛望衍用幣致<lb/>
神而已望祀或設於郊天之後或設於廵狩之分或旅<lb/>
於大故之時則望有常有不常之祀也　望祀其兆四<lb/>
方其牲各放其方之色其樂姑洗南吕大磬其玉兩圭<lb/>
有邸其服毳冕其位茒以辨之而植表於其中周禮所<lb/>
謂旁招以茒晉語所謂置茒蕝設表望是也<hi>並陳禮書</hi>
四方禮書曰周禮大司馬春祭社秋祭祊舞師教羽舞<lb/>
帥而舞四方之祭祀詩曰以我犧羊以社以方又曰方<lb/>
<pb n="KR3k0029_WYG_034-26a"/>
社不莫古者言社必及方則社為民祈方為民報祈在<lb/>
春報在秋詩言來方禋祀明堂言春社秋省則秋省歛<lb/>
而因祀焉此所謂來方禋祀也鄭康成釋曲禮謂四方<lb/>
五官之神<hi>東勾芒西蓐收南祝融與黎北𤣥𡨕</hi>釋舞師<lb/>
謂四方四望是也康成從先鄭之說釋大宗伯謂四方<lb/>
百物八蜡也然鬯人凡四方在山川之下大司樂曰望<lb/>
在山川之上則四方非四望也舞師教羽舞帥而舞四<lb/>
方之祭祀鼓人凡祭祀百物之神鼓兵帗舞則四方非<lb/>
<pb n="KR3k0029_WYG_034-26b"/>
百物也祀之禮則其位四郊其鬯蜃尊<hi>鬯人凡山川四</hi>
<hi>方此蜃</hi>其舞皇舞<hi>舞師教皇舞帥而舞四方祭祀</hi>其牲<lb/>
體則疈之其牲色則各以其方之色而已詩曰以我犧<lb/>
羊以社以方周禮小司徒小祭祀奉牛牲則四方之祭<lb/>
不特用羊而已<lb/>
　<lb/>
　<lb/>
　羣書考索卷三十四<lb/>
</p>
<p>
</p>
  </div>
</body>
</text>
</TEI>
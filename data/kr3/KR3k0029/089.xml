<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷二十三</head> <lb/>
    <p>
<pb n="KR3k0029_WYG_089-1a"/>
欽定四庫全書<lb/>
　羣書考索後集卷二十三<lb/>
　　　　　　　　　　　　宋　章如愚　編<lb/>
　　官制門<lb/>
　　　漢太初官名<lb/>
　武帝改易官制大扺侵紊公卿之職而成左右之勢廢<lb/>
　先朝之舊典設官分職率爾改圖者其弊一至于此<lb/>
漢髙帝紀綱大基庶事草創而丞相宗正二官之置率不<lb/>
<pb n="KR3k0029_WYG_089-1b"/>
過因秦舊名歴惠歴文一意休養迄于景帝雖號稍有更<lb/>
革然自太常廷尉至于太守十餘官之外無他聞焉恭惟<lb/>
世宗才雄畧大夐出千古凡厥制作既已爭先儷美於<lb/>
前代令主而官名之定至太初之元而又加詳焉故以<lb/>
郎中令為光禄勲以典客為大鴻臚以大農令為大司<lb/>
農以中尉為執金吾而列卿武官之名定焉以祠祀為<lb/>
廟祀以中大夫為光禄大夫以家馬為挏馬以行人為<lb/>
行令而太常光禄太僕鴻臚属官之名定焉以考工室<lb/>
<pb n="KR3k0029_WYG_089-2a"/>
為考工以左弋為佽飛以居室為保宫以甘泉居室為<lb/>
昆臺以永巷為掖庭以東園主章為木工而少府将作<lb/>
大匠属官之名定焉以右内史為京兆尹以左内史為<lb/>
左馮翊以主爵都尉為右扶風以諸侯王之太僕為僕<lb/>
而三輔之官與侯國之卿定焉至若置太卜於大常輅<lb/>
軨於太僕别火於鴻臚建章營騎於光禄則帝之命名<lb/>
又皆有深意信乎足為一代之法程也初帝在建元二<lb/>
年常省太尉之官明年置期門又明年復廷尉自是稍<lb/>
<pb n="KR3k0029_WYG_089-2b"/>
有損益若五經博士若大司馬若司直若諫大夫若水<lb/>
衡若部刺史若三輔都尉既各因事以建官因官以立<lb/>
名至是嵗也又定為徽號而易他官之弗雅馴者焉其<lb/>
後如司𨽻之直如羽林之更如直指之選曰搜粟曰属<lb/>
國曰農曰奉車曰駙馬則以命都尉之官者也曰中壘<lb/>
曰屯騎曰歩兵曰越騎曰長水曰胡騎曰射聲曰虎賁<lb/>
曰䕶羌則以命校尉之官者也事有一官官有一名名<lb/>
有一義小大相属内外相維文武相資以濟登一時之<lb/>
<pb n="KR3k0029_WYG_089-3a"/>
治則帝之豐功偉烈挺然為王制之右者其以此夫<lb/>
　　　漢刺史<lb/>
漢置十三部刺史按地理志云周改禹徐梁合於雍青<lb/>
分冀以為幽并武帝攘却胡越開地斥境南至交趾北<lb/>
至朔方之州兼徐梁幽并并夏周之制改雍曰梁改京<lb/>
曰益凡十三部置刺史以此攷之則是初置十三州刺<lb/>
史乃是禹貢九州之外加以幽并及交州朔方為十三<lb/>
也刺史之置在元封五年後十五年至征和四年始置<lb/>
<pb n="KR3k0029_WYG_089-3b"/>
司𨽻初猶未領郡也後始察三輔三河𢎞農近郡云然<lb/>
郡守秩二千石而部刺史止六百石成帝時何武翟方<lb/>
進言刺史位下大夫而臨二千石輕重不相準失位次<lb/>
之序請罷刺史更置州牧成帝從之逮哀帝時朱博請<lb/>
罷州牧置刺史未幾改為牧光武中興<hi>建武十八年</hi>罷州牧<lb/>
而置刺史此刺史度置之大畧也部刺史既專以督察<lb/>
郡國為事凡二千石長吏有善状者皆得以薦達于<lb/>
朝章帝世馬嚴奏故事州部所舉上奏司直察能否以<lb/>
<pb n="KR3k0029_WYG_089-4a"/>
懲虚實觀此則知漢刺史雖任以督察而其防檢之法<lb/>
亦不為不備矣此刺史薦舉之制也部刺史專以進退<lb/>
二千石長吏為職成帝故時朱博刺冀州行部吏民數<lb/>
百人遮道自言博使從事為曉諭吏民欲言縣丞尉者<lb/>
刺史不察黄綬各自詣郡欲言二千石墨綬長吏使者<lb/>
行部還詣治所觀此則刺史所職特守令而已此其職<lb/>
之所止也世祖中興喜任明察舊制州牧奏二千石長<lb/>
吏不任位者事皆先下三公三公遣掾史案驗然後黜<lb/>
<pb n="KR3k0029_WYG_089-4b"/>
退至是不復委任三府而權歸刺史之吏朱浮上疏言<lb/>
之此可見刺史劾奏之制也百官志云諸州常以八月<lb/>
巡行所部郡國録囚徒攷殿最嵗盡詣京師奏事王尊<lb/>
傳云瑯琊王陽為益州刺史行部至邛郲九折阪歎其<lb/>
路險何武傳武為刺史行部必先即學宫見諸生試以<lb/>
誦論問其得失此皆述其行部之制也刺史嵗盡輒奏<lb/>
事京師翟方進刺朔方傳云所察應條輒舉再三奏事<lb/>
遷丞相司直谷永刺梁州傳云奏事京師訖當之部何武<lb/>
<pb n="KR3k0029_WYG_089-5a"/>
刺揚州傳云每奏事至京師戴聖未嘗不造門謝恩此<lb/>
皆其事也至建武十一年初斷州牧自還奏事盖自是<lb/>
而絶<lb/>
　後志云刺史嵗京師奏事光武但因計吏不復奏事<lb/>
　矣<lb/>
此刺史奏事之制也漢世刺史專以六條察二千石朱<lb/>
博為冀州刺史行部不察黄綬何武為揚州刺史所舉奏<lb/>
二千石長吏必先露章服罪者為虧除免之而已是二<lb/>
<pb n="KR3k0029_WYG_089-5b"/>
者可謂得刺史之體至於鮑宣舉措煩苛代二千石署<lb/>
吏聽訟所察過詔條則勢偪郡國侵預其事初文帝時魏<lb/>
尚<hi>馮唐傳</hi>為雲中守軍市之租盡許以給士卒其於恩賜<lb/>
閭里止令丞尉親行自致<hi>文紀元年</hi>而嵗時遣表丞相掾史<lb/>
按行郡國每有調發則虎符參合以為驗<hi>文紀二年</hi>未聞遣<lb/>
使以生事者也武帝一切務興功利一介之使矯制州<lb/>
郡則發倉粟鼓鹽鐡誅渠帥以興轉漕<hi>司馬相如</hi>斬司馬以<lb/>
調樓船<hi>嚴助</hi>上於是始遣命使以行郡國則州郡之權盡<lb/>
<pb n="KR3k0029_WYG_089-6a"/>
出於天子之使長安貫馬不具則當斬<hi>汲黯傳</hi>内史負租<lb/>
課殿則當免<hi>兒寛</hi>㑹稽守計簿不上則賜書詰責甚者均<lb/>
輸鹽鐵等官分布措置<hi>元封五年初置部刺史</hi>則州郡無一孔<lb/>
之遺繡衣直指之使誅斷斬伐而州郡無一日之寧末<lb/>
年奸宄遂至於不可制盖州郡之權輕動有牽制而不<lb/>
得逞及沈命之法嚴州郡惟恐自累而得罪宣帝懲武<lb/>
帝縱横之弊一切還州郡之權丙魏為相時遣掾吏按<lb/>
事郡國所奏者不過風雨災變而已長安吏民鬭殺横<lb/>
<pb n="KR3k0029_WYG_089-6b"/>
道親過不問盖不肯以一毫職外之事而侵郡國之權<lb/>
是以趙廣漢守京兆請令長安游徼獄吏秩皆百石張<lb/>
敞相膠東諸吏捕盗有功者一切比三輔尤異　看張<lb/>
趙二事見帝留意吏治其寵任守相者至此<lb/>
黄霸治河南則獨用寛和為名龔遂治渤海則得一切<lb/>
便宜從事且無拘於文法可以見假借諸郡國至此爾<lb/>
故嘗謂文帝在位未嘗遣使遣使之煩自武帝始勸農<lb/>
種麥則遣謁者<hi>元狩三年秋遣</hi>存問鰥寡則遣博士<hi>元狩六年夏遣</hi>昭<lb/>
<pb n="KR3k0029_WYG_089-7a"/>
帝遣廷尉問民疾苦<hi>元始元年遣王平等五人</hi>宣帝遣御史掾舉寃<lb/>
獄<hi>五鳳五年</hi>元帝以方田作時烝庶失業則遣光禄大夫褒<lb/>
等十二人<hi>初元元年</hi>以郡國水灾而不能以自振則遣光禄<lb/>
大夫嘉等十一人成帝時旱<hi>河平四年</hi>或遣太中大夫存問耆<lb/>
老<hi>永始四年</hi>或遣諫大夫舉三輔寃獄至食貨志則又有好<lb/>
農使溝洫志則又有河隄使者谷永傳又有䕶苑使者<lb/>
皆随事而置也非特此也漢郡國亦皆有他官按地理<lb/>
志京兆馮翊等郡則有鐡官渤海東莱等郡則有鹽官<lb/>
<pb n="KR3k0029_WYG_089-7b"/>
太原郡則有家馬官河内成都則有工官陳留齊郡則<lb/>
有服官南郡有發弩官江夏有雲夢官廬江有樓船官<lb/>
九江有陂官有湖官千乗郡有均輸官丹陽郡有銅官<lb/>
巴郡有橘官遼東郡有牧司苑官南海交趾郡有圃官<lb/>
有羞官蜀郡有木官此皆領於朝廷之官而布在郡國<lb/>
後志曰凡郡國出鹽多者置鹽官主鹽稅出鐡多者置<lb/>
鐡官主鼓鑄有工多者置工官主工稅物有水池及魚<lb/>
利者置水官主平水收魚稅此皆漢制之可攷者也<lb/>
<pb n="KR3k0029_WYG_089-8a"/>
　漢武帝元狩元年詔曰朕嘉孝弟力田哀夫老耄孤寡鰥<lb/>
　獨或匱於衣食甚憐憫焉其遣謁者巡行天下存問<lb/>
　致賜<lb/>
　元狩三年遣謁者勸有水災郡種宿麥<lb/>
　元狩六年遣博士大夫六人分循行天下存問鰥寡<lb/>
　廢疾無以自振業者貸與之<lb/>
　漢昭帝始元元年遣故廷尉王平等五人持節行郡<lb/>
　國問民所疾苦寃失職者<lb/>
<pb n="KR3k0029_WYG_089-8b"/>
　始元二年遣使者賑貸貧民無種者<lb/>
　始元三年鳳皇集東海遣使者祠其處<lb/>
　漢宣帝元康四年遣太中大夫彊等十二人存問鰥<lb/>
　寡覽觀風俗<lb/>
　五鳳四年以前使使者問民疾苦復遣丞相御史掾一<lb/>
　十四人循行天下舉寃獄察擅為苛禁深刻不改者<lb/>
　漢元帝初元元年方田作時朕憂烝庶之失業臨遣<lb/>
　光禄大夫褒等十二人循行天下存問耆老鰥寡孤<lb/>
<pb n="KR3k0029_WYG_089-9a"/>
　獨困乏失職之民<lb/>
　建昭四年間者隂陽不調五行失序百姓饑饉惟烝<lb/>
　庶之失業臨遣諫大夫博士賞等二十一人存問耆<lb/>
　老鰥寡孤獨困乏失職之人<lb/>
　漢成帝建始三年元元寃失職者衆遣諫大夫林等<lb/>
　循行天下<lb/>
　河平四年遣光禄大夫博士嘉等十一人行舉瀕河<lb/>
　之郡水所毁傷困乏不能自存者財振貸其為水所<lb/>
<pb n="KR3k0029_WYG_089-9b"/>
　流壓死不能自𦵏令郡國給槥櫝𦵏埋<lb/>
　陽朔二年關東大水流民欲入函谷天井壺口五阮<lb/>
　關者遣諫大夫博士分行視<lb/>
　鴻嘉元年方春生長時勿苛取臨遣諫大夫理等舉<lb/>
　三輔三河𢎞農寃獄<lb/>
　鴻嘉四年水旱為災闗東流冗者衆已遣使者循行<lb/>
　郡國被灾害什四以上民貲不滿三萬勿出租賦貸<lb/>
　未入皆勿收<lb/>
<pb n="KR3k0029_WYG_089-10a"/>
　漢平帝元始元年遣諫大夫行三輔舉籍吏民以元<lb/>
　夀二年倉卒時横賦斂者償其直<lb/>
　　　漢守令<lb/>
漢郡守地大而權重故二千石得以專制而有以盡其<lb/>
才趙廣漢将兵属蒲類将軍擊匈奴朱買臣将兵與横<lb/>
海将軍擊東越是其兵得以自将而征討矣朱博召見<lb/>
諸曹吏書佐及縣大吏選視其可用者盡斥罷諸病吏<lb/>
薛宣移書属郡黜陟易置惟其所為是其僚吏得以自<lb/>
<pb n="KR3k0029_WYG_089-10b"/>
進退矣文翁減省他用而自興學校尹翁歸論治東海<lb/>
大豪而一郡莫敢犯禁是其財賦刑獄又得以斟酌輕<lb/>
重而自用之矣然觀張敞與朱邑書曰值敞逺守劇郡<lb/>
馭於繩墨胷臆約結固無竒也雖有亦安所施龔遂之<lb/>
為渤海亦願丞相御史且無拘臣以文法得一切便宜<lb/>
從事則知宣帝固知懼其專制而馭之以法矣夫是以<lb/>
漢之太守地雖大其權雖重俯首聴命惟上所令而不<lb/>
聞其䟦扈難制之患盖上有馭之之道也杜延年吾丘<lb/>
<pb n="KR3k0029_WYG_089-11a"/>
夀王一以治郡不進盗賊竊發則璽書詰責之而治行<lb/>
第一課最上聞者有増秩賜金之寵責實之政嚴賞罰<lb/>
之用明此漢之所以多循吏也然漢自武帝以来凡侍<lb/>
從左右之士如中郎太中大夫及博士以上初無遷轉<lb/>
之法必補守相外任或治効昭著則入補九卿若治郡<lb/>
無状則不復升矣是以人皆樂從而治郡亦多勉勵此<lb/>
亦良法也嚴助以中大夫守㑹稽上賜書曰君厭承明<lb/>
之廬勞侍從之事懐故土出為郡吏是也以其三年不<lb/>
<pb n="KR3k0029_WYG_089-11b"/>
上計則因留侍中不復與轉他官矣朱買臣亦以中大<lb/>
夫守㑹稽破東越有功召入為主爵都尉列為九卿汲<lb/>
黯亦以中大夫守東海嵗餘稱治召入為主爵都尉列<lb/>
為九卿兒寛以中大夫遷左内史議封禪稱意即為御<lb/>
史大夫公孫𢎞以博士一嵗至左内史為内史數年遷<lb/>
御史大夫盖自侍從左右出補守相乃漢初之法武帝<lb/>
用之甚彰明也宣帝頗留意守相申明武帝法選博士<lb/>
諫大夫通政事者補郡國守相蕭望之以丞相司直守<lb/>
<pb n="KR3k0029_WYG_089-12a"/>
平原不樂乃上䟽以為出諫官以補郡吏所謂憂末而<lb/>
忘本此乃不知漢之典故而持此論耳由是觀之内秩<lb/>
卑而出當外任無不效功而樂進若内秩崇而補出為<lb/>
左遷雖賢者亦不樂此若雖有侍從文學之才而不明<lb/>
於政事不得選用則老於郎中大夫之間而終不得越<lb/>
遷東方朔言武帝既招英俊程其才能用之如不及時<lb/>
國家多事自公孫𢎞以下至司馬遷皆奉使方外或為<lb/>
郡國守相至公卿而朔嘗至太中大夫後常為郎與枚<lb/>
<pb n="KR3k0029_WYG_089-12b"/>
臯郭舍人俱在左右恢諧而已枚臯傳言臯拜為郎媟<lb/>
黷貴幸比東方朔郭舍人等而不得比嚴助之得尊官<lb/>
盖可見也漢制萬户以上為令其秩千石至六百石不<lb/>
為卑矣有丞尉以佐治又有三老嗇夫㳺徼相與助其<lb/>
縣事故凡舉賢良孝亷茂才直言者皆得遷補焉其或<lb/>
郡縣吏勞績著光禄勲舉四行亦得為令議者以循吏<lb/>
傳不紀縣令往往以令為卑而不知漢之待縣令顧亦<lb/>
不輕魏相以茂陵令而遷刺史焦延夀以小黄令以課<lb/>
<pb n="KR3k0029_WYG_089-13a"/>
最而増秩盖未始視令為卑秩也至於境有盗賊不專<lb/>
責之任而責之游徼朱博是也刑有非常則已或造獄<lb/>
而不拘於律王尊是也韓延夀為左馮翊不肯出行縣<lb/>
曰縣皆有賢令長督郵分明善惡於外行縣重為煩擾<lb/>
朱博為琅琊太守不肯令掾行縣曰縣自有長吏府未<lb/>
嘗與也薛宣得吏民罪名使縣長吏自行罰不欲代縣<lb/>
治若是者又皆縣令得以自為而不制於州郡故能不<lb/>
廹於勢不拘於職盡其已之所當為而騁其長才未始<lb/>
<pb n="KR3k0029_WYG_089-13b"/>
一切束於郡太守也漢初縣令長無表見著聞者武宣<lb/>
而下始聞見之選補之初說者以為自郎以上至于中<lb/>
郎凡四等專以待補縣令故後漢猶言郎官出宰百里<lb/>
然詳而攷之亦豈盡出於郎官也盖有自孝亷舉者趙<lb/>
廣漢王尊是也有自賢良舉者魏相貢禹是也有自直<lb/>
言舉者王尊是也有自方正舉者房鳳是也有自茂才<lb/>
舉者薛宣龔勝是也有自四行舉者何武是也有自能<lb/>
治劇而遷者陳遵尹賞是也有自郡吏積功而遷者朱<lb/>
<pb n="KR3k0029_WYG_089-14a"/>
博王訢是也則進之之路亦廣矣然必出於天子之命<lb/>
非州郡所能辟置故張敞補吏有功者數十人為縣令<lb/>
必上名尚書雖薛宣使兩令換縣亦必奏聞而後行事<lb/>
此其實也至於治迹著頃刻超遷之賞亦厚故有遷郡<lb/>
守者王尊魏相是也有遷刺史者朱博是也有遷諫大<lb/>
夫者劉輔是也有遷京輔都尉者趙廣漢王訢是也有遷<lb/>
御史中丞者薛宣是也亦有吏民所愛而増秩復留者<lb/>
焦延夀是也然治漕運如卜式除盗賊如尹賞舉亷吏<lb/>
<pb n="KR3k0029_WYG_089-14b"/>
如薛宣無非其職者甚者魏相為茂陵令訐御史傳者至<lb/>
於棄市何武為長安令侍中犯法者至於斷頭權任亦可<lb/>
謂重矣然有謁郡守則歩入府而因吏謁迎天子之使<lb/>
者則負弩矢而前驅督郵察縣得以按劾記檄見及不<lb/>
免解印甚者繡衣使者至欲斬王訢買馬不具至於斬<lb/>
長安令恩遇不降莫此為甚此汲黯所以稱疾歸田里<lb/>
孔光所以自免歸敎授貢禹一受責而免冠即去也前<lb/>
漢每有詔下言守而不言令至後漢稍重其權故明帝<lb/>
<pb n="KR3k0029_WYG_089-15a"/>
嘗詔不得繆辱黄綬詔下始言守令矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_089-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷二十三<lb/>
</p>
<p>
</p>
  </div>
</body>
</text>
</TEI>
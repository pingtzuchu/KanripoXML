<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷五十八</head>
    <p>
<pb n="KR3k0029_WYG_058-1a"/>
欽定四庫全書<lb/>
　羣書考索卷五十八　　　宋　章如愚　撰<lb/>
　　天文門<lb/>
　　　天文類<lb/>
自初生民以來世主曷嘗不歴象日月星辰仰則<lb/>
觀象於天俯則觀象於地天有日月地則有隂陽<lb/>
天有五星地則有五行天有列宿地則有州域三<lb/>
光者隂陽之精氣本在地而聖人統理之昔者包<lb/>
<pb n="KR3k0029_WYG_058-1b"/>
犧氏觀象察法以通神明之徳以類萬物之情故<lb/>
易曰天垂象見吉㓙聖人象之黄帝創受河圖始<lb/>
明休咎星官之書自黄帝始降及髙陽乃命南正<lb/>
重司天北正黎司地爰及帝嚳亦式序三辰唐虞<lb/>
則羲和繼軌夏則昆吾紹徳年代綿邈文籍靡𫝊<lb/>
至於商之巫咸周之史佚格言遺記于今不朽其諸<lb/>
侯之史則魯有梓慎晉有卜偃鄭有禆竈宋有子韋<lb/>
齊有甘徳楚有唐昧趙有尹臯魏有石申皆掌著天<lb/>
<pb n="KR3k0029_WYG_058-2a"/>
文各謹圖驗其巫咸甘石之徒後代所宗漢司馬談父<lb/>
子繼為史官著天官書以明天人之道劉向廣洪範灾<lb/>
異作皇極論以參徃行之事及班固叙漢史司馬續述<lb/>
天文而蔡邕譙周各有撰録司馬彪采之以繼前志漢<lb/>
之傳天文者則有唐都李尋之倫光武以來則有蘇伯<lb/>
况郎雅光並參伍天文發揚善道後張渾為太史令鑄<lb/>
渾天儀總序星經謂之靈憲在三國時吳之陳卓始列<lb/>
甘石巫咸三家著於篇録並著占賛唐興太史李淳風<lb/>
<pb n="KR3k0029_WYG_058-2b"/>
浮屠一行尤稱精博如淳風之法象志一行之覆矩圖<lb/>
後世未能過也故唐史采其要說而以為天文志王朴<lb/>
之在五代通於歴數嘗以歩日歩月歩星歩法歛四篇<lb/>
合為歴經故史臣載其遺說而為司天考今以其論日<lb/>
月者攷之日有中道月有九行此前漢天文志之說也<lb/>
中道者黄道也一曰光道九行者黒道二則出於黄道<lb/>
之北赤道二則出於黄道之南白道二則出於黄道之<lb/>
西青道二則出於黄道之東此之謂日有中道月有九<lb/>
<pb n="KR3k0029_WYG_058-3a"/>
行也日有九道並與月同此又鄭康成所用以為注月<lb/>
令者也月令於春其日甲乙而注則以為春從東道月<lb/>
令於夏其日丙丁而注則以為夏從赤道月令於秋其<lb/>
日庚辛而注則以為秋從白道月令於冬其日壬癸而<lb/>
注則以為冬從黒道季夏之末其日戊己而注以為四<lb/>
時之間從黄道此之謂日有九行也至於五代史司天<lb/>
考所載王朴之說則又曰自古雖有九道之說盖亦知<lb/>
而未詳徒有祖述之文而無推歩之用今以黄道一周<lb/>
<pb n="KR3k0029_WYG_058-3b"/>
分為八節一節之中分為九道盡七十二道而使日月<lb/>
無所隠其斜正之勢此王朴所以有九道之法也晋書<lb/>
天文志所載王蕃渾天之法則有曰赤道帶天之紘黄<lb/>
道日之所行也半在黄道之内半在赤道之外與赤道<lb/>
東交於角西交於奎此王蕃所以詳言黄道赤道之卞<lb/>
也若日月之行則正嵗凡十二㑹焉子為元枵丑為星<lb/>
紀寅為析木卯為大火辰為壽星巳為鶉尾午為鶉火<lb/>
未為鶉首申為實沈酉為大梁戍為降婁亥為娵訾此<lb/>
<pb n="KR3k0029_WYG_058-4a"/>
一嵗十二㑹之次也日月周天則凡三百六十五度四<lb/>
分度之一焉星則循天而左行日月則遡天而右行日<lb/>
行一度一嵗一周天月行十二度有竒一月一周天此<lb/>
日月周天之度數也日行太隂則無光月行太陽則能<lb/>
照極南為太陽極北為太隂此又王充論衡太陽太隂<lb/>
之說也日者陽精之宗月者隂精之宗月光生於日之<lb/>
所照魄生於日之所蔽當日則光盈就日則光盡此張<lb/>
衡靈憲生魄生明之說也日出于暘谷浴于咸池拂于<lb/>
<pb n="KR3k0029_WYG_058-4b"/>
扶桑以至于隅中虞淵者此又淮南子日出日入之說<lb/>
也今自其論星辰者言之則有五星有四宫星有極星<lb/>
有中星又有經星瑞星焉夫所謂五星者何也嵗星之<lb/>
属於東熒惑之属於南太白之属於西辰星之属於北<lb/>
鎮星之属於中央五星同色百姓寧然五星有嬴有縮<lb/>
早出為嬴晩出為縮至甘氏太初歴又各不同盖以星<lb/>
嬴縮在前名録後所見也古歴五星之推亡逆行者至<lb/>
甘氏石氏經則以熒惑方曰為有逆行盖以周衰之變<lb/>
<pb n="KR3k0029_WYG_058-5a"/>
遂因以為皆非正行也夫所謂四宫星者何也東宫之<lb/>
星則蒼龍之属角亢氐房心尾箕之七宿其形如龍故<lb/>
曰蒼龍南宫之星則朱鳥之属井鬼栁星張翼軫之七<lb/>
星其形如翼鳥故曰朱鳥西宫之星則咸池之属奎婁<lb/>
胃昴畢觜參有白虎體故曰白虎北宫之星則元武之<lb/>
属謂斗牛女虚危室壁有龜蛇體故曰元武其所謂北<lb/>
極者北辰也北辰天之中也天運無窮三光迭曜而極<lb/>
星不移故曰居其所而衆星拱之此北極也而又有所<lb/>
<pb n="KR3k0029_WYG_058-5b"/>
謂南極者焉北極則髙於地者三十六度南極則下於<lb/>
地者三十六度故北極之下三十六度常見不没南極<lb/>
之上三十六度常没不見此南極北極之别也古者舉<lb/>
中星以正四時春則日中星鳥夏則日永星火秋則宵<lb/>
中星虚冬則日短星昴此堯典之中星也而又有月令<lb/>
之中星焉孟春之月日在營室昬參中旦尾中仲春之<lb/>
月日在奎昬弧中旦建星中季春之月日在胃昬七星<lb/>
中旦牽牛中例而推之四時皆然此月令堯典中星之<lb/>
<pb n="KR3k0029_WYG_058-6a"/>
異也若夫經星者如曰四輔曰華盖如斗魁所載之六<lb/>
星曰上將曰次將曰貴相司命司中司禄者則名之曰<lb/>
文昌斗魁之下兩相比之六星曰泰階曰中階曰下階<lb/>
者則名之曰三台太微為五帝之坐東壁為圗書之府<lb/>
執法郎官之象其官明堂靈䑓之象其物皆經星也故<lb/>
馬績云天文之在圗籍昭昭可知者經星常宿中外官<lb/>
凡百一十八名積數七百八十三星皆有州國宫官物<lb/>
象之類張衡靈憲論曰中外官常明者百有二十四可<lb/>
<pb n="KR3k0029_WYG_058-6b"/>
名者三百二十為星二千五百微星之數萬有一千二<lb/>
百五十庶物蠢動咸有繫命此之謂也若夫瑞星者如<lb/>
隋志所載一曰景星出於有道之國二曰周伯星所見<lb/>
之國必昌三曰含譽四曰格澤此瑞星之類也然總諸<lb/>
星而觀之北斗者乃七政之樞機隂陽之元本也魁四<lb/>
星為璇璣杓三星為玉衡所謂璇璣玉衡以齊七政者<lb/>
也太史公曰杓擕龍角<hi>東方宿</hi>衡殷南斗魁枕參首斗<lb/>
為帝車運于中央臨制四海分陽隂建四時均五行移<lb/>
<pb n="KR3k0029_WYG_058-7a"/>
節度定諸紀皆繫于斗故天官之書首言極星又以北<lb/>
斗為諸星之首此又觀象之所當先也或曰第一曰天<lb/>
樞二曰璇三曰璣四曰權五曰玉衡六曰開陽七曰揺<lb/>
光樞為天璇為地璣為人權為時玉衡為音開陽為律<lb/>
揺光為星石氏乃曰一主天二主地三主火四主水五<lb/>
主土六主木七主金又曰一主秦二主楚三主梁四主<lb/>
呉五主燕六主趙七主齊亦不可不知也常觀馮相氏<lb/>
之職掌十有二嵗十有二月十有二辰二十有八星之<lb/>
<pb n="KR3k0029_WYG_058-7b"/>
位辨其叙事以㑹天位冬夏致日春秋致月以辨四時<lb/>
之叙保章氏之職掌天星以志星辰日月之變動以辨<lb/>
其吉㓙此又觀象之法也雖然魏崔浩甞攷校漢以來<lb/>
日月薄蝕五星行度并譏前史之失别為魏歴以示髙<lb/>
允而允謂漢元年五星聚東井乃漢史之謬案星傳金<lb/>
水二星常附日行冬十月日旦在尾箕昬没於申南而<lb/>
東井方出於寅北二星何因背日而行是史官欲神其<lb/>
事不復推之於理也及浩考之果如充言乃以前三月<lb/>
<pb n="KR3k0029_WYG_058-8a"/>
旅於東井而非十月也吁安得斯人而與之言天文哉<lb/>
　　　中星<lb/>
聖人南靣視四時之中所以候四時以布民政也故堯<lb/>
命羲和歴象日月星辰敬授人時舜在璿璣玉衡以齊<lb/>
七政皆謂此也然則天以二十八宿分布四方凡三百<lb/>
六十五度有竒為日月五星之次舎日行一度為一日<lb/>
一周天為一嵗月行三十日一周天為一月故日月一<lb/>
嵗十二㑹為四時時有孟仲季仲為分至人君不能以<lb/>
<pb n="KR3k0029_WYG_058-8b"/>
朝夕察候乎星度也故舉四時之中以驗之曰日中春<lb/>
分也曰日永夏至也曰宵中秋分也曰日短冬至也所<lb/>
謂星鳥者南方之星七為朱鳥體春分則見於南方也<lb/>
所謂星火者東方之星七為蒼龍體夏至前見於南方<lb/>
也所謂星虚者北方之星七為元武體秋分則見於南<lb/>
方也所謂星昴者西方之星七為白虎體冬至則見於<lb/>
南方也鄭康成曰凡記昏明中星者為人君南靣而聽<lb/>
天下視時候以授民事也既舉四時之中又昏旦但視<lb/>
<pb n="KR3k0029_WYG_058-9a"/>
方之列宿則孟季之月與周天之度數從可知也故歴<lb/>
代聖王尚之夏有小正周有時訓秦漢曁唐及宋朝皆<lb/>
有月令所以順天時而督民務也詩曰定之方中作于<lb/>
楚宫又有三星在天在隅在户之候春秋𫝊曰啓蟄而<lb/>
郊龍見而雩又曰土功水昏正而栽又曰凡鳥日中而<lb/>
出日中而入此皆視列宿而行國政也歴三代漢唐至<lb/>
于今數千年日行漸逺故中星隨而轉移堯典之中星<lb/>
與月令之中星為不同月令之中星與歴之中星又不<lb/>
<pb n="KR3k0029_WYG_058-9b"/>
同書於春舉星鳥而月令於仲春則曰昏弧中書於夏<lb/>
舉星火而月令於仲夏則曰昏亢中書於秋舉星虚而<lb/>
月令於仲秋則曰昏牽牛中書於冬舉星昴而月令於<lb/>
仲冬則曰昏東璧中書之中星常在後而月令之中星<lb/>
常在前故鄭康成之釋禮記則曰月令舉其初朔而尚<lb/>
書總舉其月之中也豈非與月令為不同乎月令於孟<lb/>
春昏參中而三統歴於立春則以為昏畢十度中元加<lb/>
歴於立春則以為昏昴九度中皆不同其為昏參中者<lb/>
<pb n="KR3k0029_WYG_058-10a"/>
考之餘月之昏旦亦莫不然是月令為歴未嘗同也故<lb/>
孔頴逹之䟽禮記則曰月令但舉其大畧所以昏明之<lb/>
星不可以正依歴法也是豈非與歴為不同乎昔元祐<lb/>
中蘇頌為儀象法要以月令洎唐及本朝所測者合為<lb/>
四時昏旦中星圗陳祥道為禮書亦併論其月令尚書<lb/>
中星之異皆此意也雖然月令於餘月之昏旦中皆舉<lb/>
二十八宿如孟春之參尾中季春之牽牛中孟夏之曰<lb/>
翼曰婺女季夏之曰火曰奎孟秋之昏畢中季秋之昏<lb/>
<pb n="KR3k0029_WYG_058-10b"/>
虚中孟冬之旦七星中季冬之旦軫中皆二十八宿也<lb/>
惟仲春之月日奎昏弧中旦建星中獨非二十八宿者<lb/>
以弧星近井而建星近斗也石氏星經曰井有二十三<lb/>
度斗有二十六度以井斗度多其星體廣逺不可的指<lb/>
其昏旦之中故舉弧建以定之此又不可不知也<lb/>
　　　分野<lb/>
天有十二次日月之所躔地有十二辰王侯之所國周<lb/>
官大司徒辨十有二土十有二壌保章氏以星土辨九<lb/>
<pb n="KR3k0029_WYG_058-11a"/>
州所封封域皆有分星以觀妖祥盖九州十二域或係<lb/>
之北斗或係之二十八宿或係之五星則雍主於魁冀<lb/>
主於樞青兖主於璣揚徐主於權荆主於衡梁主於魁<lb/>
陽豫主於揺光此繫之北斗者也星紀呉越也元枵齊<lb/>
也娵訾衛也降婁魯也大梁趙也實沈晋也鶉首秦也<lb/>
鶉火周也鶉尾楚也壽星鄭也大火宋也析木燕也此<lb/>
國之係於二十八宿也壽星之次其州曰兖大火之次<lb/>
其州曰青娵訾之次其州曰并降婁之次其州曰徐大<lb/>
<pb n="KR3k0029_WYG_058-11b"/>
梁之次其州曰冀實沈之次其州曰益鶉首之次其州<lb/>
曰雍鶉火之次其州曰三河鶉尾之次其州曰荆此州<lb/>
之繫於二十八宿也嵗星之主齊呉熒惑之主楚越鎮<lb/>
辰星之主燕趙代此係之五星者也然呉越南而星紀<lb/>
在丑齊東而元枵在子魯東而降婁在戍東西南北相<lb/>
反而相属何耶先儒以為古者受封之日嵗星所在之<lb/>
辰其國属焉觀春秋𫝊凡言占相之術以嵗之所在為<lb/>
福故師曠梓慎禆竈之徒以天道在西北而晋不害嵗<lb/>
<pb n="KR3k0029_WYG_058-12a"/>
滛元枵而鄭飢則古之言星紀者未嘗不視嵗之所在<lb/>
也梓慎曰陳太皥之虚也鄭祝融之虚也皆火房也衛<lb/>
髙陽之虚也其星為大水以陳為火則太皥之木為火<lb/>
母故也以衛為水則髙陽水行故也子産曰髙辛氏有<lb/>
二子伯曰閼伯季曰實沈遷閼伯於商邱主辰商人是<lb/>
因故辰為商星遷實沈於大夏主參唐人是因故參為<lb/>
晋星然則十二域所主亦若是爾班固曰甲乙海外日<lb/>
月不占而丙丁則江淮海岱也戊己則中州河濟也庚<lb/>
<pb n="KR3k0029_WYG_058-12b"/>
辛則華山以西壬癸則常山以北一曰甲主齊乙主東<lb/>
夷丙主楚丁主南夷戊主魏己主韓庚主秦辛主西夷<lb/>
壬主燕趙癸主北夷子主周丑主翼寅主趙卯主鄭辰<lb/>
主邯鄲巳主衛午主秦未主中山申主齊酉主魯戍主<lb/>
吳越亥主燕代此又以方位辨州土也盖自甘徳石申<lb/>
以十二次更配十二分野而分野之次巳明自班固取<lb/>
三統歴十二次以配十二野而分野之次益明及費直<lb/>
之說周易蔡邕之月令章句所言頗有先後故陳臯更<lb/>
<pb n="KR3k0029_WYG_058-13a"/>
言郡國所入之宿度而分野之度數為尤明張衡蔡邕<lb/>
之在漢則以漢之郡而配十二次者也李淳風之法象<lb/>
志則以唐之州縣而配十二次者也然唐志所載一行<lb/>
之論則曰近代諸儒言星土者或以州或以國虞夏秦<lb/>
漢列國廢置不同周之興也王畿千里及其衰也僅得<lb/>
河南七縣今天下一統而直以鶉火為周分則疆埸舛<lb/>
矣七國之初地形雌韓而雄魏皆綿亘數州相錯如綉<lb/>
考雲漢山河之象多者或至十餘宿其後魏徙大梁則<lb/>
<pb n="KR3k0029_WYG_058-13b"/>
西河合於東井秦㧞宜陽而上黨入於輿鬼方戰國未<lb/>
㓕時星家之言屢有明驗今則同在畿甸中矣而或者<lb/>
猶據漢書地理志推之是守甘石遺術而不知變通之<lb/>
數也以為天下山河之象在乎兩戒北戒則自三危積<lb/>
石負終南地絡之隂東及于太華北抵于常山乃東狥<lb/>
塞而至于朝鮮是謂北紀所以限戎狄也南戒則自岷<lb/>
山嶓冡負地絡之陽東及太華南踰江漢乃東狥嶺而<lb/>
至于閩中是謂南紀所以限蠻夷也故星𫝊謂北戒為<lb/>
<pb n="KR3k0029_WYG_058-14a"/>
胡門南戒為越門河源自北紀之首北與地絡相㑹分<lb/>
而東流與涇渭濟瀆相為表裏謂之北河河源自南紀<lb/>
之首南與地脉相㑹分而東流與漢水淮瀆相為表裏<lb/>
謂之南河觀兩河之象與雲漢之始終而分野可知矣<lb/>
　　　渾天儀<lb/>
言天者有三家一曰盖天二曰宣夜三曰渾天蔡邕言<lb/>
宣夜之學絶旡師承周髀術數具存考驗天狀惟渾天<lb/>
者近得其情所謂周髀者即盖天之說也其言天地中<lb/>
<pb n="KR3k0029_WYG_058-14b"/>
髙而四隤日月相隠蔽以為晝夜又云天形南髙而北<lb/>
下日出髙故見日入下故隠天之居如倚盖極在人北<lb/>
是其證也所謂宣夜者惟漢郗萌記先儒所𫝊而云天<lb/>
本無質日月衆星浮生空虚之中其行其止皆湏氣焉<lb/>
晋虞喜因宣夜之說於是而有安天之論虞聳亦祖宣<lb/>
夜之說於是而有穹天之論呉姚信又以天之體南低<lb/>
北髙於是而有昕天之論此皆好竒狥異之說非極數<lb/>
談天者也盖宣夜有其名而無其𫝊周髀有其術而無<lb/>
<pb n="KR3k0029_WYG_058-15a"/>
其驗惟渾天謂地居中而天周焉日在地上為晝日在<lb/>
地下為夜雖王仲任據盖天之說以駁渾儀而葛洪釋<lb/>
之曰周天之度半覆地上半繞地下故二十八宿半見<lb/>
半隠天轉如車轂之運晋志載黄帝書曰天在地外水<lb/>
在天外水浮天而載地者也易之晋坤下離上以證日<lb/>
出於地明夷之離下坤上以證日入於地需之乾下坎<lb/>
上此亦天入水中之象也當有何損而謂為不可乎故<lb/>
歴代所用多用渾天本朝韓顯符渾天法象序曰自伏<lb/>
<pb n="KR3k0029_WYG_058-15b"/>
羲立渾儀測北極髙下量日影短長定南北東西觀星<lb/>
間廣狹則伏羲已有渾儀矣隋志曰唐堯即位羲和立<lb/>
渾儀舜璿璣玉衡以齊七政而璿璣即渾天儀也是知<lb/>
渾儀者實天地造化之凖隂陽歴數之元自古聖帝明<lb/>
王莫不用是以精詳天象故前漢則有洛下閎渾天儀<lb/>
東漢則有張衡渾天儀在呉則有王蕃渾天儀在晋則<lb/>
有陸績渾儀在宋元嘉中則有錢樂之渾天儀唐正觀<lb/>
則有李淳風渾天儀在開元則有梁令瓉黄道游儀而<lb/>
<pb n="KR3k0029_WYG_058-16a"/>
其中之最精詳者則漢之張衡唐之李淳風為可考也<lb/>
張衡之儀以八尺圎體而具天地之象則有内規外規<lb/>
有南極北極有黄道赤道以至于二十四氣二十八宿<lb/>
與夫日月五星之属莫不咸在轉之以漏水告之於靈<lb/>
䑓而星中出没與天相值若合符節故崔子玉為之銘<lb/>
曰其數術窮天地制作侔造化范曄云其範圍兩儀天<lb/>
地旡所藴其靈陸公紀之徒以為推歩七曜之道度歴<lb/>
象昏明之證候校以四八之氣考以刻漏之分占晷景<lb/>
<pb n="KR3k0029_WYG_058-16b"/>
之徃來求形證于事情莫宻於此則張衡之渾天為可<lb/>
考也淳風之儀表裏三重曰六合儀曰三辰儀曰四遊<lb/>
儀皆儀之别也天經金渾金常璿璣者儀中之規也上<lb/>
列十日十二辰三百六十五度中著日月五星列宿相<lb/>
距下為元樞主衡遊以横筩以觀象而察器者儀之用<lb/>
也推驗之法本於黄道盖帶天之中距極南北定而不<lb/>
易者赤道也視日所照以為光道發歛不時者黄道也<lb/>
治歴者不難於筭平朔而難於定氣差制儀者不難於<lb/>
<pb n="KR3k0029_WYG_058-17a"/>
規赤道而難於規黄道是以太宗置於凝暉而用以測<lb/>
候此則淳風之渾儀為可考也漢自張衡渾儀之外而<lb/>
洛下閎之儀君子亦有取焉晋志曰漢太初洛下閎等<lb/>
造貟儀以攷歴度揚子雲論渾天亦曰洛下閎營之鮮<lb/>
于妄人度之耿壽昌象之幾幾乎莫能違也此豈非洛<lb/>
下閎之可取者乎唐自李淳風之後梁令瓉之黄道游<lb/>
儀君子亦有取焉唐志曰令瓉以木為游儀使黄道運<lb/>
行以追列舎之變因二分之中以立黄道以赤道定位<lb/>
<pb n="KR3k0029_WYG_058-17b"/>
黄道游仰月環白道動與天合簡而易從一行是之乃<lb/>
奏令瓉所為日道月交皆自然契合於推歩尤要此豈<lb/>
非梁令瓉之可取者乎其他如後漢之銅儀則有以銅<lb/>
而為儀者矣後魏之銕儀則有以銕而為儀者矣宋元<lb/>
嘉之小儀則曰小渾天李淳風之木渾則曰木渾圖唐<lb/>
明皇武成殿之水渾天則運以水者也張平子之候風<lb/>
地動儀則又用之以測地者也若夫曰赤道曰黄道此<lb/>
其法之不同者也曰单規曰雙規曰雙環規其制之不<lb/>
<pb n="KR3k0029_WYG_058-18a"/>
同者也盖至本朝張思訓之渾儀則作於太平興國之<lb/>
中其制則有地軸地輪地足之異有横輪側輪斜輪之<lb/>
别晝夜長短之刻日月五星之度皆具焉而其機轉之<lb/>
用皆隠於樓中此又踵一行令瓉之遺象者也韓顯符<lb/>
之渾儀則成於大中祥符之間其制則有游規直規之<lb/>
别黄道赤道之分曰窺管曰平凖皆其儀之號也曰龍<lb/>
柱曰水臬皆其號之殊也此又本乎淳風一行之遺法<lb/>
者也嘗觀蘇頌上儀象法要於元祐中有曰古人測候<lb/>
<pb n="KR3k0029_WYG_058-18b"/>
天數其法有二一曰渾天儀二曰銅候儀又按吳王蕃<lb/>
云渾天儀者羲和之舊器又有渾天象者以著天體以<lb/>
布星辰二者以考於天盖宻矣詳此則渾天儀銅候儀<lb/>
之外又有渾天象凡三器也渾天象歴代罕𫝊其象惟<lb/>
隋書志稱梁秘府有之云元嘉中所造由是言之古人<lb/>
候天具此三器乃能盡妙今惟一法誠恐未得精宻古<lb/>
人言天有周髀之術以鉤股法推考天度若通此筭術<lb/>
則天數從可知矣唐開元中太史監南宫說等馳徃安<lb/>
<pb n="KR3k0029_WYG_058-19a"/>
南蔡蔚等州測候日景一行以南北日影校量用交股<lb/>
法筭之即此法也雖然一行作大衍歴詔太史測天下<lb/>
之晷求其地中以為定數其議曰周禮大司徒以土圭<lb/>
之法測土深日至之景又有五寸謂之地中鄭氏以為<lb/>
日景於地千里而差一寸南宫說擇河南平地度之大<lb/>
率五百餘里晷差一寸而舊說謂王畿千里影差一寸<lb/>
妄矣原古人所以歩圭影之意將以節宣和氣輔相物<lb/>
冝不在於辰次之周徑其所以重歴數之意將以恭授<lb/>
<pb n="KR3k0029_WYG_058-19b"/>
人時欽若乾象不在於渾盖之是非若乃述旡稽之法<lb/>
於視聽之所不及則君子當缺而不議也而或者各守<lb/>
所𫝊之器以術天體謂渾元可任效而測天象可運筭<lb/>
而闚迭為矛盾誠以為盖天耶則南方之度漸狹果以<lb/>
為渾天耶則北方之極浸髙此二者盖渾盖之家盡智<lb/>
畢誠未有能通其說也則王仲壬葛稚川區區於異同<lb/>
之辨何益人倫之化哉凡晷度冬夏不同南北亦異先<lb/>
儒一以里數齊之遂失其實今更為覆矩圗南自丹宂<lb/>
<pb n="KR3k0029_WYG_058-20a"/>
北暨幽都每極移一度輙累其差可以稽日食之多少<lb/>
定晝夜之長短而天下之晷皆叶其數矣唐末邊罔修<lb/>
歴術服其精粹以為不刋之數也<hi>昭宗</hi>
　　　刻漏<lb/>
周天之星二十有八星星之辰十有二辰之度三十有<lb/>
竒而十二辰之度三百六十五有竒星辰徇天而左旋<lb/>
日月五星遡天而右轉日陽也舒而遲故朞而周月隂<lb/>
也蹙而速故一月而周日月㑹於辰則為月十有十二<lb/>
<pb n="KR3k0029_WYG_058-20b"/>
㑹則為嵗嵗三百有六旬有六日而日之長短參差不<lb/>
齊於是先王刻箭沃漏以揆之故隋志曰黄帝創觀漏<lb/>
水制器取則以分晝夜則漏刻之制盖始於黄帝其後<lb/>
因以命官周禮挈壺氏則其職也及攷之鄭氏所注則<lb/>
有曰漏之箭晝夜共百刻冬夏之間有短長焉太史立<lb/>
成法有四十八箭此亦可見周制之大畧也漢興因徇<lb/>
古制武帝所用之法二至之後九日而増損一刻建武<lb/>
中興歴稍後天宋浮許淑請更歴法天下初定顧猶未<lb/>
<pb n="KR3k0029_WYG_058-21a"/>
遑而令甲第六漏品斯載日分百刻率以九日為刻増<lb/>
損視夏歴為踈焉永平紹隆張盛景防以四分法課校<lb/>
弦望術頗施行元和編訢李梵推廣其術歴用四分而<lb/>
官漏之制一仍其舊或時至差二刻以上不與天應迄<lb/>
于和帝永元之十四年未知改作惟霍融待詔太史視<lb/>
考夏歴露章抗議詔刻四十八箭以二十四氣日躔所<lb/>
在泊于黄道去極晷景昏明中星刻于其下隨日南北<lb/>
以為長短始終互起凡一再周而一嵗之運畢焉四分<lb/>
<pb n="KR3k0029_WYG_058-21b"/>
歴法訖定于茲然則是氣之設實為至妙終于魏晋相<lb/>
𫝊不改故晋陸機則有刻漏賦晋李充孫綽則有刻漏<lb/>
銘梁陸倕則又有刻漏銘唐藝文志則有刻漏經唐歴<lb/>
志則有一行歩軌漏術此亦可以攷歴代之大畧也然<lb/>
孔頴逹謂浮箭壺内以出刻為凖賈公彦謂漏水壺内<lb/>
以設刻為度或浮或沉此其說之異也古今刻漏之法<lb/>
有浮漏有稱漏或浮或稱此其制之異也漢夏賀良則<lb/>
有百二十刻之說宋何承天則有春秋二分晝夜各五<lb/>
<pb n="KR3k0029_WYG_058-22a"/>
十刻之說梁武帝大同之所改用者則又有百八十刻<lb/>
之說至於陳隋則仍用百刻之制此又其效之不同者<lb/>
也在天聖中燕肅所上刻漏浮箭之壺為金蓮花則曰<lb/>
連花漏皇祐初舒易簡等所造刻漏以水為權衡増平<lb/>
水壺置于文徳殿則為文徳殿刻漏蘇頌之在元祐上<lb/>
儀象法要於渾天儀銅候儀渾天象三器之外又置刻<lb/>
漏四副一曰浮箭漏二曰稱漏三曰沈箭漏四曰不息<lb/>
漏使挈壺専掌時刻與儀象互相叅考以合天星行度<lb/>
<pb n="KR3k0029_WYG_058-22b"/>
為正所以驗天數與天運為不差則寒暑之氣候自正<lb/>
也雖然周官挈壺氏曰凡軍事垂壺施之於軍所以嚴<lb/>
警守以至朝夕之禮而常以是為節焉然春官雞人凡<lb/>
國事為期則告之時而齊詩特罪挈壺氏者盖天子備<lb/>
官挈壺氏掌漏雞人告之諸侯則掌漏告時一於挈壺<lb/>
氏而已此不可不知也<lb/>
　沈存中筆談云古今言刻漏者數十家悉皆踈謬未<lb/>
　合天度予占天候景驗儀象考數下漏凡十餘年方<lb/>
<pb n="KR3k0029_WYG_058-23a"/>
　粗見真數成書四卷謂之熈寧晷漏皆非襲蹈前人<lb/>
　之迹其間二事尤㣲其術可以心得不可以言喻非<lb/>
　深知造筭之理者不能與其微也<lb/>
　　　歴<lb/>
聖人作歴大要有三一曰象二曰氣三曰數攷之以日<lb/>
月星辰之象驗之以隂陽寒暑之氣積之以抄忽毫釐<lb/>
之數盖四時寒暑旡形而運於下日月星辰有象而見<lb/>
於上二者常動而不息一有一旡出入升降或遲或速<lb/>
<pb n="KR3k0029_WYG_058-23b"/>
不相為謀其乆而不能旡差者勢使之然也故為歴者<lb/>
其始未嘗不精察而其後多踈不合亦理之然也不合<lb/>
則屢變其法以求之自古以來歴未嘗同也黄帝作調<lb/>
歴乃命羲和占日常儀占月車區占星泠倫造律吕大<lb/>
撓造甲子𨽻首作筭數容成總斯六術考定氣象建五<lb/>
行察發歛起消息正閏餘歴法之詳盖肇於此顓帝之<lb/>
歴正以孟春號為歴宗堯歴象日月星辰箕子言九疇<lb/>
而五紀明歴法夏商周迭用三統正朔不同歴亦以異<lb/>
<pb n="KR3k0029_WYG_058-24a"/>
周室既衰歴官失紀疇人子弟散在諸國於是國各有<lb/>
歴魯歴其一也漢之歴凡四變自張蒼用顓帝歴武帝<lb/>
用太初歴而劉歆有三統歴章帝則用元和四分歴其<lb/>
後劉洪則又有乾象歴此其歴之四變也唐之歴凡八<lb/>
變髙祖則用傅成均戊寅元歴髙宗則用李淳風麟徳<lb/>
甲子歴開元則用一行大衍歴代宗則用寳應五紀歴<lb/>
徳宗則用建中正元歴憲宗則用元和觀象歴穆宗則<lb/>
用長慶宣明歴在景福則又有邊岡崇元歴此其歴<lb/>
<pb n="KR3k0029_WYG_058-24b"/>
之八變也自漢唐之外在晋則有杜預春秋長歴二元<lb/>
乾度歴在宋元嘉則有何承天之新歴在元魏則有崔<lb/>
浩五寅元歴在隋則有皇極歴在周顯徳則有王朴欽<lb/>
天歴然漢之歴莫善於太初盖鄧平唐都洛下閎之徒<lb/>
以律起歴其衍起於黄鐘初九而乘之得其數八十一<lb/>
以為日法以前歴上元太初而推之復得閼逢攝提格<lb/>
之嵗中冬甲子朔旦冬至日月在建星故罷廢尤䟽逺<lb/>
者十有七家至淳于覆驗而太初歴之晦朔弦望皆為<lb/>
<pb n="KR3k0029_WYG_058-25a"/>
最宻日月如合璧五星如連珠此太初歴之所以獨顯<lb/>
於漢也其他如歆之三統而杜預則以為比諸家最踈<lb/>
六十餘嵗輙増一日班固誤以為志而何承天亦云揚<lb/>
雄惑歆之說采以為太𤣥如四分歴則出於圖䜟之所<lb/>
著而漢人馮光等又病其歴元之不正至乾象歴雖鄭<lb/>
𤣥以為其法窮幽極微而魏韓翊則以為减斗分太過<lb/>
其視太初則有間矣唐之歴善於大衍盖一行専用大<lb/>
衍之䇿竊攷其詳本於天地之二中始於冬至之中氣<lb/>
<pb n="KR3k0029_WYG_058-25b"/>
以合朔至日月之㑹以日度正周天之數以卦氣定七<lb/>
十二候以中星正二十四氣天數始於一地數始於二<lb/>
合二始以位剛柔天數終於九地數終於十合二終以<lb/>
紀閏餘天數中於五地數中於六合二中以通律歴一<lb/>
䇿之分十九而章法生一揲之分一十六而蔀法生以<lb/>
卦當嵗以爻當月以䇿當日而其原皆本於易故唐史<lb/>
臣謂自太初歴至麟徳歴有二十三家與天雖相近而<lb/>
未宻也至一行宻矣其倚數立法固旡以易也後世雖<lb/>
<pb n="KR3k0029_WYG_058-26a"/>
有作者皆依倣而已此大衍之術所以獨顯於唐也其<lb/>
他如戊寅元歴則以受命之嵗而為名而祖孝孫之徒<lb/>
猶恨其踈闊李淳風之甲子歴雖當時以為精宻而後<lb/>
復雜用以瞿曇之經緯歴若夫徐昴之觀象歴則又旡<lb/>
蔀章之數至於察歛啓閉之候循用舊法而測驗不合<lb/>
其視大衍則又有間矣自太初大衍之外而杜預之長<lb/>
歴王朴之欽天歴為可采也預之言曰天行不息日月<lb/>
星辰各運其舎皆動物也以新故相渉不得不有毫末<lb/>
<pb n="KR3k0029_WYG_058-26b"/>
之差積而成多以失弦望晦朔則不得不改憲以從之<lb/>
易所謂治歴以明時言當順天以求合也李修卜顯依<lb/>
其論以為乾度歴合日行四分數而微増當時參校以<lb/>
為特勝預奏行之此其可取者然也朴之言曰為國家<lb/>
者履端立極必體其元布政考績必因其嵗禮動樂舉<lb/>
必正其朔三農百工必順其時五刑九伐必順其氣庻<lb/>
政有為必從其日月是以聖人必治歴數包萬象以為<lb/>
法齊七政以立元測圭箭以候氣明九道以歩月交遲<lb/>
<pb n="KR3k0029_WYG_058-27a"/>
速以推星攷黄道之斜正辨天勢之升降而交蝕詳焉<lb/>
於是而為欽天歴此其可取者然也至於本朝歴凡十<lb/>
變在建隆則曰應天在太平興國則曰乾元在咸平則<lb/>
曰儀天在天聖曰崇天在治平曰明天在熈寧曰奉天<lb/>
在元祐曰觀天在崇寧曰占天未幾又改曰紀元在紹<lb/>
興曰統元在慶元曰㑹元此其大畧也然歴之道大矣<lb/>
有歴元有歴譜後漢虞恭宋訢之議歴有曰建歴之本<lb/>
必先立元正然後定日法法定然後度周天以定分至<lb/>
<pb n="KR3k0029_WYG_058-27b"/>
三者有程則歴可成也故黄帝造歴元起於辛卯顓帝<lb/>
用乙卯虞用戊午夏用丙寅商用甲寅周用丁巳魯用<lb/>
庚子漢用乙卯武帝用丁丑范曄載於律歴志者為可<lb/>
考也劉向深明洪範嘗作五紀論總六歴而列是非至<lb/>
歆復䆒其微𦕈推易象春秋作三統歴及譜取尹咸所<lb/>
校條而奏之為十八家之書曰黄帝五家歴曰顓帝歴<lb/>
曰夏商周魯歴曰天歴曰大歴曰日月宿歴此其以歴<lb/>
明者也曰日月行帛圖曰五星行度曰律歴數法曰五<lb/>
<pb n="KR3k0029_WYG_058-28a"/>
星宿紀曰日晷曰許商杜忠筭術此皆象數之書而歴<lb/>
之流也故亦以歴名之曰帝王諸侯世譜曰古來帝王<lb/>
年譜此以譜名者也盖譜也者歴叙古帝王授受之次<lb/>
以明三統之序以紀灾祥休咎之徴而使作歴者得以<lb/>
考驗故其書與歴並𫝊今班固載於藝文志者為可考<lb/>
也不特此也唐一行之論則又有十二議焉曰歴本曰<lb/>
中氣曰合朔曰没㓕畧例曰卦候曰卦議曰度議曰躔<lb/>
盈縮畧例曰九道議曰晷漏中星畧例曰月蝕議曰五<lb/>
<pb n="KR3k0029_WYG_058-28b"/>
星議其外又有歩中朔術有歩發歛術有歩日躔術有<lb/>
歩月離術有歩軌漏術有歩交㑹術歩五星術今載於<lb/>
唐歴志者又可考也抑嘗觀唐藝文志其於律書也不<lb/>
特叙歴代之歴書而首叙歴代之筭法如劉向九章重<lb/>
差之筭法張邱建之筭經劉徽之海島筭經其他如曰<lb/>
七曜歴筭曰黄鍾筭法曰五曹筭經纎悉備載而不遺<lb/>
以見其明歴者又不可不先明乎此也歐陽作歴志論<lb/>
邊岡用筭巧能馳騁反覆于乘除間由是簡㨗超徑䓁<lb/>
<pb n="KR3k0029_WYG_058-29a"/>
接之術具而經制逺大衰序之法廢吁歴其可輕議哉<lb/>
雖然古之論朞數者在大𫝊則曰凡三百六十當朞之<lb/>
日是一朞之日數止於三百有六十矣在堯典則曰朞<lb/>
三百六旬有六日是一朞之數又餘於大𫝊所言者六<lb/>
日矣至於杜預長歴又有周天之數凡三百六十有五<lb/>
度四分度之一為言則一朞之度其所行不足又减於<lb/>
堯典之三分矣則増損之數其不同者又何歟大𫝊所<lb/>
言盖自其正數而言之堯典所言盖自其置閏之成數<lb/>
<pb n="KR3k0029_WYG_058-29b"/>
言之長歴所言盖自歩占之法言之此又論歴者之不<lb/>
可不知也<lb/>
　日蝕議曰使日蝕皆不可以常數求則旡以稽歴數<lb/>
　之踈宻若皆可以常數求則無以知政教之休咎五<lb/>
　星議曰五星留速伏見之效表裏盈縮之行皆係之<lb/>
　於時而象之於政政有小失則小變不然皇天何以<lb/>
　隂隲下民警悟人主哉<lb/>
　　地理門<lb/>
<pb n="KR3k0029_WYG_058-30a"/>
　　　江左經畧中原<lb/>
晉自元帝植國於江左終晉之世雖未嘗恝然於中原<lb/>
而終不能踰淮而北祖逖之於河南有端緒矣而竟不<lb/>
能以酬其擊楫之素志庾翼之志在㓕胡亦少壯矣而<lb/>
不能抗李熊之堅敵禇裒大舉而終以自阻<hi>以部將徐</hi>
<hi>翕之敗而自沮</hi>商浩北伐而終以不遂元温雖成闗洛<lb/>
之功而枋頭頓挫之後大節遽變亦安望其勵志復仇<lb/>
以混一區宇哉其後劉裕以英雄之才奮然以興復為<lb/>
<pb n="KR3k0029_WYG_058-30b"/>
己任東㓕南燕西取姚秦北圍滑䑓以與魏氏争河洛<lb/>
之地前日諸人所以悉力經畫而不可得者徃徃次第<lb/>
以平志氣亦雄健矣獨惜其入闗之後不能事形勢以<lb/>
張國威英雄豪傑之士於是有得其用心者矣故東還<lb/>
之師未及脫斾而秦隴之變已竊發而不可禦此夏連<lb/>
勃勃所以逆知其不能守也裕之規模盖可知矣是以<lb/>
魏太武一振兵威而青兖司豫之地拱手以歸魏豈非<lb/>
規恢之畧旡以開其後歟更宋五十餘年雖文帝一再<lb/>
<pb n="KR3k0029_WYG_058-31a"/>
出師以開拓境土隨得隨失終不得而有之嘗觀到彦<lb/>
之統帥舟師徑趣河洛魏人歛袵而退司兖之地常一<lb/>
平矣未幾而復失柳元景嘗以㐮陽之師克復潼闗向<lb/>
義之徒所在響應闗輔之地嘗一平矣又未幾而復失<lb/>
盖文帝雖號為有志中原而本旡進取之長䇿幸其事<lb/>
之速辦而不知其敗之尤速也且魏歛戍之初豈真有<lb/>
畏心哉特以天時不利而不敢與之較爾王仲徳曰胡<lb/>
虜歛戍北歸必併兵全聚若河氷既合將復南來是固<lb/>
<pb n="KR3k0029_WYG_058-31b"/>
足以知敵人之心而帝莫之聽此彦之所以不能據全<lb/>
其地也元景始進之初亦事幾之㑹也固冝精擇主帥<lb/>
號召英傑以共成響應之勢而帝之所任者乃王元謨<lb/>
虚誕之徒不閑將畧竟以退怯失利而元景亦不得以<lb/>
獨進命將出師例以成律指授而先後遲速之機諸將<lb/>
徃徃不得以自便闗防纎悉一至於此安得度外之士<lb/>
以立非常之功乎至如檀道濟以盖世之威名此正敵人<lb/>
之所深畏者也帝乃以猜疑畏忌之心使之進退旡以<lb/>
<pb n="KR3k0029_WYG_058-32a"/>
自免及事變不支之際始深悔之見何晚也况當時太<lb/>
武之在魏内則有崔浩髙允之徒以為之謀外則有奚<lb/>
行長孫翰之徒以為之將乘其翦㓕柔然之餘威震兵<lb/>
南向聲勢所接已足以讋服人心於未戰之初矣夫敵<lb/>
人之勢方張而宋之所自為國者乃復若是旡恠乎青<lb/>
徐兖豫之地相繼覆殁而不自固也吾嘗觀何承天備<lb/>
邊䇿曰今日非大田淮泗内實青徐使民有贏儲野有<lb/>
積榖然後一舉蕩夷則不足為也若但欲遣軍追討報<lb/>
<pb n="KR3k0029_WYG_058-32b"/>
其侵暴則彼必輕騎犇走不肯㑹戰徒興巨費不損於<lb/>
彼報復之役將遂旡已此䇿之最末者也承天之言最<lb/>
切於用而一不暇講徒欲愜其欲速之心而不為乆長<lb/>
之計志於苟得而卒不可得也嘗觀晋宋以來凡植國<lb/>
於北方未有能乆者劉淵父子奄有闗洛而稱漢雖頼<lb/>
石勒之力未幾而反為石勒所取歴二十有六年而亡<lb/>
石勒據河南而稱趙雖出於張賔之謀未幾而竟為冉<lb/>
闗所取歴三十有二年而亡慕容雋之興燕慕容恪之<lb/>
<pb n="KR3k0029_WYG_058-33a"/>
功也雖其取中山破青齊畧取闗河之地然不二世而<lb/>
遂并於秦苻堅之興秦王猛之功也雖取洛陽平闗東<lb/>
以據中原之地然淝水既敗之後遂分裂於慕容垂姚<lb/>
萇之徒而不可禁其餘後梁之吕光北燕之馮䟦赫連<lb/>
勃勃之於夏私自竊據而旡可乆之長筭是以隨起隨<lb/>
㓕而不自知也語北方之盛者莫如魏然自孝文遷洛<lb/>
之後亡形已見其後孝明六鎮之變纔起而東西分裂<lb/>
之禍卒移於髙氏宇文亦可見矣然則有志於恢復者<lb/>
<pb n="KR3k0029_WYG_058-33b"/>
豈宜自沮哉<lb/>
　　　荆㐮形勢<lb/>
昔諸葛亮勸劉備以取蜀結呉跨有荆益周瑜亦勸孫<lb/>
權分以荆州資劉備以發兵争蜀還據㐮陽以蹙曹操<lb/>
北方可圖也由是觀之坐制吳楚通西蜀而守㐮陽英<lb/>
雄之資而帝王之業也昔荀彧說曹操則曰先取河北<lb/>
南臨荆州諸葛說備則曰跨有荆益魯肅說孫權曰荆<lb/>
州與國鄰接據而有之天下可定及曹操破荆州順江<lb/>
<pb n="KR3k0029_WYG_058-34a"/>
東下則遣周瑜逆入劉備領荆州牧則躬援甲胄與魯<lb/>
肅吕蒙陸遜軰數十年間以死拒戰而荆州卒為呉有<lb/>
魏不復南渡蜀不敢南下者以不失上流之勢也此豈<lb/>
非荆州之形勢乎孫權初有江南而周瑜吕䝉勸權取<lb/>
㐮陽以抗曹操晋羊祜㓕吳果自㐮陽始元温之領荆<lb/>
州也决䇿北征自江陵道㐮陽直抵闗中進至覇上而<lb/>
還柳元景自㐮陽率諸軍據潼闗戰于陜下南國之威<lb/>
少振焉苻堅乘䧟蜀之勢舉兵冦㐮陽則江表之勢固<lb/>
<pb n="KR3k0029_WYG_058-34b"/>
可憂矣此豈非㐮陽之形勢乎嘗聞吳紀渉之言曰自<lb/>
西陵至江都五千七百里疆界雖逺而險要必争之地<lb/>
不過數四猶人有六尺之軀其護風寒亦數處爾如此<lb/>
則上流所備可得而言矣夫荆湖之地為州者十而其<lb/>
鎮則江陵武昌是也京西道為州者八而其鎮則㐮陽<lb/>
是也江西道為州者十而其鎮則九江是也凡畫野分<lb/>
土必據其津塗而扼其喉衿今所謂險要必争之地不<lb/>
過江陵武昌㐮陽九江是矣何以明之江水源於岷山<lb/>
<pb n="KR3k0029_WYG_058-35a"/>
下䕫峡而抵荆楚則江陵為之都㑹故諸葛亮以謂荆<lb/>
州北據漢沔利盡南海東連吳㑹西通巴蜀此用武之<lb/>
國也嶓冢導漾東流為漢漢沔之上則㐮陽為之都㑹<lb/>
故庾翼以謂㐮陽西接益梁與闗隴咫尺北去河洛不<lb/>
盈千里方城險峻土沃田良水路通流轉運旡滯進可<lb/>
以掃蕩秦趙退可以保據上流故也沅湘衆水合洞庭<lb/>
之波而輸之於江則武昌為之都㑹故呉常都於此而<lb/>
東晋宋齊梁陳之際號稱盛府者此也豫章西江與鄱<lb/>
<pb n="KR3k0029_WYG_058-35b"/>
陽之浸浩瀚吞納而匯於湓口則九江為之都㑹晋人<lb/>
以謂潯陽北撫群蠻西運荆郢亦藩任之要者此也今<lb/>
守江陵則可以開蜀道守㐮陽則可以控川陜守武昌<lb/>
九江則可以蔽全呉夫蜀漢呉楚併而為一則東海之<lb/>
守亦固矣<lb/>
　　秣陵<hi>建康府</hi>
　　壽州<hi>壽春又舊壽陽縣也今安豊軍</hi>
　　蘄州<hi>蘄春</hi>
<pb n="KR3k0029_WYG_058-36a"/>
　　峽州<hi>夷陵又云西陵狼尾灘及安蜀城</hi>
　　廣陵<hi>今揚州</hi>　　　泗州<hi>郡名臨淮</hi>
　　江陵<hi>今荆南府昔荆州又樂郡南郡公安</hi>
　　九江<hi>今江州又郡名潯陽湓口</hi>
　　武昌<hi>今下郢川又郡名江夏</hi>
　　京口<hi>今鎮江府又丹陽又潤州</hi>
　　合肥<hi>今廬州又云廬江</hi>
　　和州<hi>歴陽濡湏塢在無為軍巢縣</hi>
<pb n="KR3k0029_WYG_058-36b"/>
　　舒州<hi>同安皖城皖公山</hi>
　　漢陽<hi>沔又名沔口</hi>　郢州冨水<lb/>
　　隨州<hi>漢東</hi>　　　　黄州<hi>齊安</hi>
　　光州<hi>弋陽</hi>　　　　徐州<hi>永陽</hi>
　　楚州<hi>淮隂</hi>　　　　池州<hi>秋浦</hi>
　　𤓰歩<hi>真州六合縣</hi>　采石<hi>和州對境南岸</hi>
　　姑熟<hi>太平州</hi>
　　　江淮形勢<lb/>
<pb n="KR3k0029_WYG_058-37a"/>
江淮之險天地所以限南北也而長淮之地又天地所<lb/>
以蔽長江也昔立國於南則守江以為家户備淮以為<lb/>
藩籬是故輕重之權不在江而在淮知有江而不知有<lb/>
淮是未知有重險者也夫江東西東極于海上流江陵<lb/>
歸峽則㐮陽隨郢為之藩蔽中流武昌九江則舒蘄光<lb/>
黄為之藩蔽下流建康京口則真陽楚泗廬壽為之藩<lb/>
蔽昔三國時呉不得淮南至晋太康兵出廣陵壽春而<lb/>
吳亡東晋經劉石苻姚之亂長淮以南一彼一此而合<lb/>
<pb n="KR3k0029_WYG_058-37b"/>
肥壽陽淮隂常為晋氏鎮守至陳宣帝始盡失淮南之<lb/>
地其後賀若弼等自陽廬渡采石京口而陳亡南唐罷<lb/>
把淺之師壽春失守而江北之地遂入于周此淮南之<lb/>
得失係江左之安危也今自淮而東以楚泗廣陵為之<lb/>
表則京口秣陵得以蔽遮自淮而西以壽廬歴陽為之<lb/>
表則建康姑熟得以襟帶江西之鎮莫重於潯陽而舒<lb/>
蘄者潯陽之表也湖北之鎮莫重於武昌而齊安者實<lb/>
武昌之表也愚觀三國六朝之間争戰攻守嘗從事於<lb/>
<pb n="KR3k0029_WYG_058-38a"/>
此矣恨其未知所以用之也呉氏自孫䇿駐足江東而<lb/>
於淮之地則有廬江之守故魏氏雖竊取中土而不能<lb/>
以得吳世率以為守淮之利足以蔽長江也而不知用<lb/>
淮之利以圖進取此吳氏之失也劉宋自劉裕立國於<lb/>
建鄴而於淮之地則有盱眙之蔽故元魏雖有虎視之<lb/>
意而終不能以窺宋世率以為守淮之利足以蔽長江<lb/>
而不知用淮之利以争中原此劉宋之失也蕭梁自武<lb/>
帝立國於江左雖與元魏交争於兩淮之間互有勝負<lb/>
<pb n="KR3k0029_WYG_058-38b"/>
而鍾離之守元英退縮歛袵而不敢争世之議者又以<lb/>
為淮右之勢誠足以禦敵人之衝也而不知用淮以為<lb/>
恢拓之計則其所失殆與孫呉劉氏等耳愚考之孫權<lb/>
踵孫䇿之遺緒而旡争衝攻取之才觀孫䇿晩嵗付嘱<lb/>
之語止以自保之能許之而魯肅帷幄之謀亦止為保<lb/>
守江東之計故廬江之地吕蒙雖守之而合肥之後一<lb/>
為張遼所敗遂終身不敢以窺魏此長淮之地在呉而<lb/>
呉不能用也宋文帝紹劉裕之遺業雖有争戰之意而<lb/>
<pb n="KR3k0029_WYG_058-39a"/>
旡規恢之大志觀王元謨之徒率師進取以經畧中原<lb/>
而欲止圗河洛之地劉興祖徑取河北之䇿則置而不<lb/>
論故臧質盱眙之守僅免敗缺竟未足多而元嘉之政<lb/>
從是不振卒不能挫元魏虎狼之勢此長淮之地雖在<lb/>
劉宋而劉宋不能用也蕭梁自武帝創有基業初年英<lb/>
武似亦可嘉然自其既有天下之後志氣凋落無復嚢<lb/>
括宇宙之志雖席鍾離天險之勢而畧不能用險以挫<lb/>
北軍之鋒元澄之圍鍾離雖以失利而自退元英之圍<lb/>
<pb n="KR3k0029_WYG_058-39b"/>
鍾離雖以韋叡之救而自觧不過僅僅自守耳此長淮<lb/>
之地在梁而梁不能用也今邊之東有淮隂盱眙西有<lb/>
鍾離蘄春西北有㐮陽樊城自丹陽而抵廣陵自廣陵<lb/>
而抵淮隂自淮隂而抵盱眙此全淮之右臂也自采石<lb/>
而抵歴陽自歴陽而抵鍾離自鍾離而抵蘄春此全淮<lb/>
之左臂也自武昌齊安而逹信陽自江陵而至㐮陽此<lb/>
漢沔之闗梁也故淮隂盱眙之城固則自淮而東可以<lb/>
無患鍾離之城固則自淮以西可以獲全至於信陽樊<lb/>
<pb n="KR3k0029_WYG_058-40a"/>
城之壘全則漢沔以南無敵虞矣雖然豈特自固而已<lb/>
哉王羲之與殷浩書曰保淮之志非復所及莫若還守<lb/>
長江羲之勤告因長江以固大業此言是也至謂捨淮<lb/>
而守江豈不謬哉<lb/>
　　　江淮㐮陽巴蜀<lb/>
自京口而至秣陵控帶荆陽引輔江湖咫尺淮甸應接<lb/>
梁宋人皆知其為長江之險也自武昌而至於江陵東<lb/>
通呉㑹西運巴蜀南極湖㐮北控闗洛人皆知其為荆<lb/>
<pb n="KR3k0029_WYG_058-40b"/>
湖之險也自涪陵而極於成都土地險塞沃野千里控<lb/>
渝扼瀘聮接闗隴人皆知其為巴蜀之險也然知有長<lb/>
江之勢而不知所以為守淮之計則非知江之險者也<lb/>
徒知有荆湖之勢而不知所以為㐮漢之計則非知荆<lb/>
湖之險者也徒知有巴蜀之勢而不知所以為漢中之<lb/>
備則非知巴蜀之險者也盖長淮所以為江浙之藩籬<lb/>
㐮漢所以為荆湖之唇齒漢中又所以為巴蜀之門户<lb/>
陳宣帝失淮甸之地而致隋人之禍南唐罷把淺之師<lb/>
<pb n="KR3k0029_WYG_058-41a"/>
而啓周師之釁盖棄淮而守江則江左亦難以自立矣<lb/>
吳人不得㐮陽杜預得以成江陵之㨗苻秦㑹師沔北<lb/>
而朱序必欲以嚴城中之守盖棄㐮陽而守荆湖則荆<lb/>
湖必不能以自固矣曹操既破漢中故蜀人皆無自固<lb/>
之志姜維退保漢樂二城故鍾㑹如履無人之墟盖棄<lb/>
漢中則巴蜀必不能自存矣惟守江以為家户備淮以<lb/>
為藩籬則長江之險可得而保也以荆湖為重鎮以㐮<lb/>
陽為唇齒則荆湖之險可得而固也以巴蜀為要害以<lb/>
<pb n="KR3k0029_WYG_058-41b"/>
漢中有門户則巴蜀之險可得而有也昔東晋守合肥<lb/>
壽陽以為重地故劉石終不能踰淮以圗晋陶侃使元<lb/>
宣以鎮㐮陽故趙人不能越漢沔以取荆蜀以魏延鎮<lb/>
漢中故魏人不能踰南鄭以謀蜀合歴代之得失而並<lb/>
觀之則荆㐮江淮蜀漢之相為用其效可觀矣昔祖逖<lb/>
自淮隂進兵以復河南到彦之自淮入泗以平司兖則<lb/>
在淮之形勢為可用也元温自江陵以趍霸上柳元景<lb/>
自㐮陽以克潼闗則在荆㐮之形勢為可用也漢髙祖<lb/>
<pb n="KR3k0029_WYG_058-42a"/>
自南鄭以克三秦諸葛孔明自漢中以震闗隴則漢中<lb/>
之形勢為可用也為今之計自淮泗以擣青徐自壽春<lb/>
以収汝潁取財於蜀合軍於陜以遏河隴出師㐮陽因<lb/>
粮唐鄧以趨京洛則天下之大勢一矣<lb/>
　　夏口<hi>今鄂州三江口江夏縣是也</hi>
　　山陽<hi>楚州</hi>　　　　歸州<hi>建平</hi>
　　𤓰洲　　　　　　㐮陽<hi>樊城</hi>
　　雍州　　　　　　㐮<lb/>
<pb n="KR3k0029_WYG_058-42b"/>
　　岳州<hi>巴陵</hi>　<hi>巴邱/</hi>　泗口<hi>今淮陽宿遷縣</hi>
　　濠州<hi>即鍾離</hi>　　　信陽軍<hi>近淮河源又之義陽</hi>
　　江都　　　　　　豫章<hi>隆興</hi>
　　漢樂<hi>蜀二地城也</hi>　東京<hi>梁地</hi>
　　南京<hi>宋</hi>　　　　　西京<hi>洛陽本朝山陵所在</hi>
　　司<hi>西京之地</hi>　　　兖<hi>東京之地</hi>
　　太原<hi>河東路</hi>　　　樊口<hi>在今鄂州武昌縣東</hi>
　　當陽<hi>今荆門軍當陽縣</hi>
<pb n="KR3k0029_WYG_058-43a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_058-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索卷五十八<lb/>
</p>
<p>
</p>
  </div>
</body>
</text>
</TEI>
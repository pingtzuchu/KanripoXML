<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索别集卷十六</head>
    <p>
<pb n="KR3k0029_WYG_203-1a"/>
欽定四庫全書<lb/>
　羣書考索别集卷十六　　宋　章如愚　撰<lb/>
　　厯門<lb/>
　　　古今厯<lb/>
堯時厯象之說厯是書象是器無厯則無以知三辰之<lb/>
所在無璣衡則無以見三辰之所在<hi>文公語録</hi>
厯是一件大事厯是古時一大事故炎帝以鳥名官首<lb/>
曰鳯鳥是厯正也嵗月日時既定則百工之事可考其<lb/>
<pb n="KR3k0029_WYG_203-1b"/>
成<hi>同上</hi>
先天後天之差厯數㣲𦕈如今下漏一般漏管稍澁則<lb/>
必後天稍闊則必先天未子而子未午而午<hi>同上</hi>
當運乎天不當為天所運故嘗謂天之運無常日月星<lb/>
辰積氣皆動物也其行度疾速或過不及自是不齊使<lb/>
我之法能運乎天而不為天之所運則其疎宻遲速或<lb/>
過不及之間不出乎我此虚寛之大數雖有差忒皆可<lb/>
推而不失矣何者以我法之有定而律彼之無定自無<lb/>
<pb n="KR3k0029_WYG_203-2a"/>
差也<hi>同上</hi>
古今厯法疎宻之差古人厯法疎闊而差少今厯法愈<lb/>
宻而愈差界限愈宻則差數愈逺何故以界限宻而愈<lb/>
越多也其差則一而古今厯法疎宻不同故爾看来都<lb/>
只是不曽推得定只是移来輳合天之運行所以當年<lb/>
合得不差明後年便差元不曽推得天運只是旋将厯<lb/>
去合那天之行不及則添些過則減些以合之所以一<lb/>
二年又差如唐一行大衍厯當時最謂精宻只一二年<lb/>
<pb n="KR3k0029_WYG_203-2b"/>
後便差<hi>同上</hi>
厯代厯法疎宻太史公厯書是說太初然却是顓帝四<lb/>
分厯劉歆作三統厯一行大衍厯最詳備五代王朴<lb/>
司天考亦簡嚴然一行王朴之厯皆止用之二三年即<lb/>
差王朴厯是七百二十加去季通所用却依康節三百<lb/>
六十數<lb/>
推月大小之法問厯法何以推月之大小曰只是以每<lb/>
月二十九日半九百四十分日之二十九計之觀其合<lb/>
<pb n="KR3k0029_WYG_203-3a"/>
朔為如何如前月大則後月初二日月生眀前月小則<lb/>
後月初三日月生眀<hi>同前</hi>
古人有一定之法今之造厯者無定法只是趕趂天之<lb/>
行度以求合或過則損不及則益所以多差因言古之<lb/>
鍾律紐等寸分毫釐絲忽皆有定法如合符契皆自然<lb/>
而然莫知所起古之聖人其思之如是之巧然皆非私<lb/>
意撰為之也意古之厯書亦必有一定之法而今亡矣<lb/>
三代而下造厯者紛紛莫有定議愈精愈宻而愈見差<lb/>
<pb n="KR3k0029_WYG_203-3b"/>
舛不得古人一定之法也<hi>並同上</hi>
康節厯法宻堯舜以来厯至漢都喪失了不可攷縁如<lb/>
今是這大總紀不正所以都無是䖏康節厯十二萬<lb/>
九千六百分大故宻今厯家所用只是萬分厯萬分厯<lb/>
亦自是多了他如何肯用十二萬分<hi>同上</hi>
律吕候氣之法今治厯家用律吕候氣其法最精氣之<lb/>
至也分寸不差便是這氣都在地中透上来如十一月<lb/>
冬至黄鍾管距地九寸以葭灰實其中至之日氣至灰<lb/>
<pb n="KR3k0029_WYG_203-4a"/>
去晷刻不差<hi>文公文集</hi>
厯家算數之法天之外無窮而其中央空䖏有限天左<lb/>
旋而星拱極仰觀可見四逰之說則未可知然厯家之<lb/>
說乃以算數得之非鑿空而言也若果有之亦與左旋<lb/>
拱北之說不相妨如虚空中一圎毬自内而觀之其坐<lb/>
向不同而常左旋自外而觀之則又一面四逰以薄四<lb/>
表而止也<hi>同上</hi>
厯法先論太虚厯法要當先論太虚以見三百六十五<lb/>
<pb n="KR3k0029_WYG_203-4b"/>
度四分度之一一一定位然後論天行以見天度加虚<lb/>
度之嵗分嵗分既定然後七政乃可齊耳<hi>同上</hi>
天度嵗日之差按堯時冬至日在虚昏中昴月令冬<lb/>
至日在斗昏中壁而中星古今不同者盖天有三百六<lb/>
十五度四分度之一嵗有三百六十五日四分日之一<lb/>
天度四分之一而有餘嵗日四分之一而不足故天度<lb/>
常平運而舒日運常内轉而縮天漸差而西嵗漸差而<lb/>
東此即嵗差之由唐一行所謂嵗差者日與黄道俱差<lb/>
<pb n="KR3k0029_WYG_203-5a"/>
者是也古厯間易未立差法但隨時占候修改以與天<lb/>
合至東晉虞喜始以天為天以嵗為嵗乃立差法以追<lb/>
其變約以五十年而退一度何承天以為大過乃倍其<lb/>
年而又反不及至隋劉焯取二家中數為七十五年盖<lb/>
為近之<hi>書說</hi>
厯法不容不變厯之名始于黄帝厯之算定于容成夫<lb/>
上稽天象下正人時非厯有所不可故有起之以律者<lb/>
矣累實於黄鍾是以有積之以數者矣較分扵絲毫<lb/>
<pb n="KR3k0029_WYG_203-5b"/>
是已又有驗之以象者矣作儀扵渾天是已然由古迄今<lb/>
言天者凡幾而造厯者尤非一家終不能保其厯之不<lb/>
變者厯法之不容不變也是故黄帝起辛夘顓帝用乙<lb/>
夘夏用丙寅殷用甲寅周用丁巳魯用庚子此則厯元<lb/>
之可驗者也夏四百三十二年日差五度商六百二十<lb/>
八年日差八度周訖春秋日差八度戰國及秦日差三<lb/>
度則厯差之可證者也斗分未易考也古厯謂在建<lb/>
星賈逵謂在牽牛中星范曄謂在斗十一度則言斗分<lb/>
<pb n="KR3k0029_WYG_203-6a"/>
者為不同日度未易稽也秦厯以孟春在營室五度三<lb/>
統以立春在危斗六度元嘉以正月中在室一度則言<lb/>
日度者為不一然厯取更厯之義故世代更厯羣言不<lb/>
厭其紛諸家不嫌其異否則治厯明時之語聖人何以<lb/>
特取於革哉嘗因是而為之統曰革之為言更也聖人<lb/>
序卦至四十九而特以革卦居焉是又發明大衍之數<lb/>
足以治厯也<lb/>
大衍演天地之數以大衍起數者自伏羲始以大衍名<lb/>
<pb n="KR3k0029_WYG_203-6b"/>
厯者自一行始夫衍者演天地之數也後世之厯多以<lb/>
古律起而一行大衍厯獨以易數起焉勾稽㣲抄分積<lb/>
毫釐盖有得於伏羲之遺畫君子安可以疎議一行哉<lb/>
今以大衍厯觀之一六為爻位之統五十為大衍之母<lb/>
合二始以位剛柔所以眀天一地二之數也合二中以<lb/>
通律吕所以正天五地六之數也合二終以紀閏餘所<lb/>
以窮天九地十之數也以生乗成吾扵六百而得天中<lb/>
之積焉以乗成生吾又扵六百而得地中之積焉自一<lb/>
<pb n="KR3k0029_WYG_203-7a"/>
六至五六一七至五七一八至五八一九至五九一十<lb/>
至五十生成相乗各有六百吾又扵是而得千二百之<lb/>
算焉一行固非拘于數者盖積黍之法可行而黍之小<lb/>
大則不可積斷竹之制可倣而孔之厚薄則不可均按<lb/>
尺之說可驗而尺之長短則不可證又孰若以無形而<lb/>
御有形以不物而制有物哉吁此大衍厯起於易所以<lb/>
為後世之精宻者歟不然唐自太初至麟徳凡二十三<lb/>
家何以獨稱美于大衍乎韓潁之至徳郭獻之五紀承<lb/>
<pb n="KR3k0029_WYG_203-7b"/>
嗣之正元又何以祖其故智乎然而大衍起算亦不専<lb/>
於易也盖嵗星得扵虞喜日食衝於姜岌定朔得於傅<lb/>
仁均九道得扵張子信而演紀之瑞日在虚一度又得<lb/>
於堯之甲子此尤足以見其通而不溺扵術數也<lb/>
　　　閠法<lb/>
朔空餘分以為閏堯典云朞三百六旬有六日而今一嵗<lb/>
三百五十四日者積朔空餘分以為閠朔空者六小月<lb/>
也餘分者五日四分度之一也<hi>余大雅</hi>
<pb n="KR3k0029_WYG_203-8a"/>
氣盈朔虚之日天道左旋日月亦只左旋但天行徤一<lb/>
日一夜而周常差過一度日月違天而退日是一日退<lb/>
一度月退十三度有竒周天三百六十五度四分度之<lb/>
一每嵗只有三百六十日餘了五日四分度之日又除<lb/>
小月計六日所以置閠所餘六日為氣盈所小六日為<lb/>
朔虚<hi>同上</hi>
　　　土圭<lb/>
天地四㳺之說周禮注土圭一寸折一千里天地四㳺<lb/>
<pb n="KR3k0029_WYG_203-8b"/>
升降不過三萬里土圭之影尺有五寸折一萬五千里<lb/>
以其在地之中故南北東西相去各三萬里問何謂四<lb/>
㳺曰謂地之四㳺升降不過三萬里非謂天地中間相<lb/>
去止三萬里也春游過東三萬里夏游過南三萬里秋<lb/>
游過西三萬里冬游過北三萬里今厯家算數如此以<lb/>
土圭測之皆合<hi>文公荅胡用之</hi>
出日納月之法寅賔出日是推測日出時候盈餞納日<lb/>
是推測日入時候如土圭之法是也<hi>書說</hi>
<pb n="KR3k0029_WYG_203-9a"/>
今人皆不識其制大司徒以土圭求地中今人都不識<lb/>
土圭鄭康成解亦誤圭只是量表影裏尺長一尺五寸<lb/>
以玉為之夏至後立表視表影長短以玉圭量之若表<lb/>
影恰長一尺五寸此便是地之中<hi>晷長則表影短晷短</hi>
<hi>則表影長冬至後表影長一丈三尺餘</hi>今之地中與古<lb/>
已不同漢時陽城是地之中宋朝岳臺是地之中<hi>岳臺</hi>
<hi>在浚儀屬開封府</hi>已自差許多<hi>文公語録</hi>
土圭求天地之中自伏羲造盖天而土圭之制已寓至<lb/>
<pb n="KR3k0029_WYG_203-9b"/>
周公稽日景而土圭之名始立迨虞氏用九尺表而土<lb/>
圭之用始驗其所謂土圭者所以求土地之中而稽日<lb/>
景之永短也是故掌以司徒崇地官也縣以陽城辨中<lb/>
域也立表扵夏至之日示相等也置圭於晝漏之半取<lb/>
中正也然則天地之所合四時之所交風雨之所㑹隂<lb/>
陽之所和不以土圭驗之其可哉要必置中圭而後可<lb/>
以測日之中置南圭而後可以測日之南置北圭而後<lb/>
可以測日之北置東圭而後可以測日之東置西圭而<lb/>
<pb n="KR3k0029_WYG_203-10a"/>
後可以測日之西否則不足以辨千里之景也必扵平<lb/>
地立南表而後可以測南土之深望北極立北表而後<lb/>
可以測北土之深於東方立東表而後可以測東土之<lb/>
深於西地立西表而後可以測西土之深扵南表影末<lb/>
立中表而後可以測中土之深否則不足以辨五方之<lb/>
正也由是而推證之扵天則為春為夏為秋為冬驗之<lb/>
扵地則或東或西或南或北質之扵人則多暑多寒多<lb/>
風多隂舉造化之大皆不外扵尺有五寸之制又奚必<lb/>
<pb n="KR3k0029_WYG_203-10b"/>
候氣於緹室占象扵渾天定晦朔扵蓂莢㦲盖天地之<lb/>
升降不過三萬里自地以至日不過一萬五千里圭之<lb/>
景苟差一寸則地差千里冝矣故古人置五土圭而皆<lb/>
以千里為證是必有髙天下之見<hi>顔達龍</hi>
　　　漏刻<lb/>
察四時課六厯觀朱史漏刻經而知剏物之始觀陸倕<lb/>
新漏銘而知造器之難夫刻壺為漏浮箭為刻則于地<lb/>
四參以天一正所以察四氣之盈虚課六厯之疎宻也<lb/>
<pb n="KR3k0029_WYG_203-11a"/>
故制度肇剏扵黄帝水火沃視扵成周玉蚪増廣扵張<lb/>
衡分箭步占於宇文愷是皆制器之源流者也孫綽以<lb/>
之而著銘陸機以之而述賦宋景以之而作經殷䕫以<lb/>
之而垂法是皆著書以𫝊後者也然衛宏載𫝊呼之節<lb/>
較而未詳霍融叙分至古差詳而不宻則漏刻之難定<lb/>
如此漢以百二十刻為一晝夜梁以百八十刻為一晝<lb/>
夜則漏刻之難定又如此吁亦豈終扵難定哉特考訂<lb/>
者不精耳盖日有百刻分之以十二時則一時有八刻<lb/>
<pb n="KR3k0029_WYG_203-11b"/>
其餘四刻又均扵九十六刻之内則晝夜長短可以推<lb/>
測不然初正之法有所未知徒執𢎞度以究終始奚足<lb/>
以言刻漏哉<lb/>
　　　正朔<lb/>
三代革命改正朔盖三代革命皆改正朔故嵗首之月<lb/>
不同夏以建寅商以建丑周以建子是謂三統而夏正<lb/>
上順天時下恊民事獨得其正夏小正即孔子所謂吾<lb/>
得夏時焉者<hi>語注</hi>
<pb n="KR3k0029_WYG_203-12a"/>
三代三正之說王者受命而改正朔所以新民之視聽<lb/>
也故夏以建寅之月為正謂之人統商以建丑之月為<lb/>
正謂之地統周以建子之月為正謂之天統孔氏以為<lb/>
商湯始改正朔而周因之鄭氏以為自古帝王皆然盖<lb/>
不可考然以理求之疑孔氏為得之也<hi>語或問</hi>
春秋孟子所言周正文定春秋說夫子以夏時冠月以<lb/>
周正紀事謂如公即位依舊是十一月只是孔子改正<lb/>
作春正月按今周禮有正月有正嵗則周實是元改作<lb/>
<pb n="KR3k0029_WYG_203-12b"/>
春正月夫子所謂行夏之時只是為他不順欲改從建<lb/>
寅如孟子說七八月之間旱這斷然是五六月十一月<lb/>
徒杠成十二月輿梁成這分眀是九月十月若真是十<lb/>
一月十二月時寒自過了何用更造橋梁<hi>文公語録</hi>
三代更易正朔問子丑寅之建正如何曰此是三陽之<lb/>
月若秦用亥為正直是無謂<hi>同上</hi>
春秋書月不著時春秋正朔事比以書考之凡書月皆<lb/>
不著時疑古史記事例只如此至孔子作春秋然後以<lb/>
<pb n="KR3k0029_WYG_203-13a"/>
天時加王月以明上奉天時下正王朔之義而加春扵<lb/>
建子之月則行夏時之意亦在其中<hi>文公與張敬夫</hi>
諸書周正之說孟子所謂七八月乃今之五六月所謂<lb/>
十一月十二月乃今之十月九月是周人固已改月矣<lb/>
但天時則不可改故書云秋大熟未穫此即只是今時<lb/>
之秋盖非申酉之月則未有以見夫嵗之大熟而未穫<lb/>
也以此考之今春秋月數乃魯史之舊文而四時之序<lb/>
則孔子之㣲意伊川所謂假天時以立義者正此謂也<lb/>
<pb n="KR3k0029_WYG_203-13b"/>
如伊川說則是周正建子之月但非春而書春則夫子<lb/>
有行夏時之意而假天時以立義耳文定引商書十有<lb/>
二月漢史冬十月為證以明周不改月此固然矣然以<lb/>
孟子考之則七八月乃建午建未之月暑雨苗長之時<lb/>
而十一月十二月乃建戍建亥之月将寒成梁之候<hi>國</hi>
<hi>語引時令曰十一月成梁</hi>又似併改月號月又何耶或<lb/>
是當時二者並行惟人所用但春秋既定國史則必用<lb/>
時王之正其比商書不同者盖後世之彌文而秦漢直<lb/>
<pb n="KR3k0029_WYG_203-14a"/>
稱十月者則其制度之闊畧耳<lb/>
三代正朔三代正朔以元祀十有二月考之則商人但<lb/>
以建丑之月為嵗首而不改月號<hi>時亦必不改也</hi>以孟<lb/>
子七八月十一月十二月之說考之則周人以建子之<lb/>
月為正月而不改時<hi>改月者後王之彌文不改時者天時不</hi>
<hi>可改故祭祀田獵猶以夏時為正</hi>以書一月戊午厥四月<lb/>
㦲生眀之類考之則古史例不書時以程子假天時以<lb/>
立義之云考之則是夫子作春秋時特加此四字以繫<lb/>
<pb n="KR3k0029_WYG_203-14b"/>
年見行夏時之意若如胡𫝊之說則是周亦未嘗改月<lb/>
而孔子特以夏正建寅之月為嵗首月下所書之事却<lb/>
是周正建子月事自是之後月與事常相差兩月恐<lb/>
聖人制作之意不如是之紛更煩擾其所制作亦不如<lb/>
是之錯亂無章也<hi>文公荅林澤之</hi>
　　　年號<lb/>
後世年號不可廢上古結繩而治後世聖人易之以書<lb/>
契天下事有古未之為而後人為之固不可無者此類<lb/>
<pb n="KR3k0029_WYG_203-15a"/>
是也如年號一事古所未有後来既置便不可廢胡文<lb/>
定却以後世建年號為非以為年號之美有時而窮不<lb/>
若只作元年二年三年也此殊不然三代已前事迹多<lb/>
有不可考者正縁無年號所以事年統紀難記如云某<lb/>
年王某月箇箇相似更無理㑹䖏及漢既建年號於是<lb/>
事有條有紀屬而可記而今有年號猶自奸偽百出若<lb/>
只寫一年二年三年則官司詞訴簿厯慿何而决少間<lb/>
更無討理㑹䖏<hi>文公語録</hi>
<pb n="KR3k0029_WYG_203-15b"/>
年號擇字之義向改慶元年號時先擬隆平某云向年<lb/>
改隆興時有人議破以隆字近降今既為說破則不可用<lb/>
又曰淳熙字本作純字人有言此字必改言未既而改<lb/>
淳字矣盖純字有屯字在傍又曰真宗是楊大年擬進<lb/>
豐亨字上曰做子不了不用以此觀之用字豈可輕也<lb/>
<hi>同上</hi>
　　　遁甲<lb/>
不待蓍龜之卜考黄帝内𫝊而知遁甲之始觀事物紀<lb/>
<pb n="KR3k0029_WYG_203-16a"/>
原而知遁甲之名盖自元女授黄帝法有九天九地八<lb/>
門六甲之衝而後始有遁甲之說其命名取義實以六<lb/>
甲相遁焉今之所謂三式者盖并太乙六壬是已故風<lb/>
后演為千八千局太公約為七十二子房定為一十八皆<lb/>
所以研窮遁甲之精㣲也伍子胥有文信都芳有經葛<lb/>
洪有圗又所以發眀遁甲之秘訣也推前事於既往<lb/>
定来事於将然盖有不待抵龜而决掛蓍而卜也故為<lb/>
之說曰讀武王之須臾不若讀榮氏之開山圗誦劉寳<lb/>
<pb n="KR3k0029_WYG_203-16b"/>
真之龜經不若誦杜仲之三元書閱王琛之風角六情訣<lb/>
不若閱僧一行之十八局記<lb/>
　<lb/>
　<lb/>
　<lb/>
　<lb/>
　<lb/>
　羣書考索别集卷十六<lb/>
</p>
<p>
</p>
  </div>
</body>
</text>
</TEI>
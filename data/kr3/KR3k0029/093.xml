<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷二十七</head> <lb/>
    <p>
<pb n="KR3k0029_WYG_093-1a"/>
欽定四庫全書<lb/>
　羣書考索後集卷二十七<lb/>
　　　　　　　　　　　　宋　章如愚　編<lb/>
　　士門<lb/>
　　　學制類<lb/>
　宋朝神宗熙寧元年正月壬寅詔太學増置外舍生<lb/>
　百員初太學置内舍生二百員官為給食至是員足<lb/>
　逺方之士待次而入者蓋百餘人諫官滕甫劉庠並<lb/>
<pb n="KR3k0029_WYG_093-1b"/>
　以為言故有是詔<hi>新記書增太學生百人舊記不書</hi>熙寧元年五月<lb/>
　羣臣凖詔議學校貢舉多欲變改舊法獨殿中丞直<lb/>
　史館判官吿院蘇軾奏曰得人之道在於知人知人<lb/>
　之法在於責實使君相有知人之才朝廷無責實之<lb/>
　政則公卿侍從常慮無人况學校貢舉乎雖復古之<lb/>
　制臣以為不足矣臣願陛下明敕有司試之以法言<lb/>
　取之以實學通經術者雖樸不廢稍渉浮誕者雖工<lb/>
　必黜則風俗稍厚學術近正庶幾忠實之士不至蹈<lb/>
<pb n="KR3k0029_WYG_093-2a"/>
　衰季之風則天下幸甚上得軾議喜曰吾固疑此得<lb/>
　軾議釋然矣<hi>長編</hi>○熙寧元年五月知制誥宋敏求因<lb/>
　轉對上言州縣有學舍而無學官四方之士輕去鄉<lb/>
　里者以求師也請州置學官三嵗以下務得士三百<lb/>
　人今請二百人試詩賦論䇿糊名通考之如舊其百<lb/>
　人請如赦文令州郡論薦轉運使審覈之太學生則<lb/>
　委判國子監官至御試隨其所學而試之學有師故<lb/>
　士不輕去鄉里隨其所學而試之則文辭經藝行實<lb/>
<pb n="KR3k0029_WYG_093-2b"/>
　之人皆無遺也其後官不數變易太學建三舍命舉<lb/>
　人以官州置學官三路取百人多敏求發之也○熙<lb/>
　寧四年十二月辛亥詔每嵗加賜國子監錢四千緡<lb/>
　以增置學官生員用度不足故也○熙寧五年八月<lb/>
　辛夘國子監外舍生以七百人為額日給食嵗賜萬<lb/>
　緡戊戌詔賜懐州州學牧馬草地十頃○熙寧五年<lb/>
　八月戊戌賜太學生葉適進士及第為試校書郎睦<lb/>
　州推官鄆州州學教授適處州人管勾國子監張<lb/>
<pb n="KR3k0029_WYG_093-3a"/>
　琥等言適累試優等也○熙寧六年三月丙辰詔諸<lb/>
　路學官委中書選京官朝官選人或舉充又詔諸路<lb/>
　擇舉人最多州軍依五路法各置教授一員委國子<lb/>
　監詢考通經品官及新及第出身進士可為諸路學<lb/>
　官即具所著詞業以聞○熙寧十年二月戊子詔以<lb/>
　光州固始縣户絶田賜國子監贍生員太學西門修<lb/>
　築射圃聽諸生遇假日習射並從管勾國子監黄履<lb/>
　請也○元豐二年五月戊辰朔上批太學外舍生檀<lb/>
<pb n="KR3k0029_WYG_093-3b"/>
　宗益上書所論完整學事頗有條理疑其應務之材<lb/>
　在所司試判國子監李定嘗保奏自入學無殿罰同<lb/>
　齋諸生稱其素行無缺可試校書郎充太學録○元<lb/>
　豐二年八月丁巳詔益太學生員舍為八十齋每齋<lb/>
　屋五間命入内東頭供奉官宋明臣管勾修展○元<lb/>
　豐二年十二月乙巳御史中丞李定等言竊以取士<lb/>
　兼察行藝則是古者鄉里之選蓋藝可以一日而校<lb/>
　行則非歴嵗月不可攷今酌周官書考賓興之意為<lb/>
<pb n="KR3k0029_WYG_093-4a"/>
　太學三舍選察升補之法上國子監敕式令并學令<lb/>
　凡百四十條詔行之法太學生檀宗益上書言太學<lb/>
　教養之䇿有七一尊講官二重正録三正三舍四擇<lb/>
　長諭五增小學六嚴責罰七崇司業上覽其言以為<lb/>
　可行命定與畢仲衍蔡京范鏜張璪同立法至是上<lb/>
　之太學置齋舍八十齋容三十人外舍生二千四舍<lb/>
　生百總二千四百生員入學本貫若州給文據試而<lb/>
　後入月一私試嵗一公試補内舍生間嵗又一試補<lb/>
<pb n="KR3k0029_WYG_093-4b"/>
　上舍生封彌謄録如貢舉法而上舍則學官不與考<lb/>
　校諸齋月書學生行藝以帥教不戾規矩為行治經<lb/>
　程文合格為藝齋長諭學録正直講主判官以次考<lb/>
　察籍記公試外舍生入第一第二等㕘以所書行藝<lb/>
　預籍者外内舍内舍生試入優平二等㕘以行藝升<lb/>
　上舍分三等俱優為上一優一平為中俱平若一優<lb/>
　一否為下上等命以官中等免禮部試下等免解以<lb/>
　升補人行藝進退計人數多寡為學官之賞罰緣外<lb/>
<pb n="KR3k0029_WYG_093-5a"/>
　舍為姦者論如違制律不用去官赦原學正増為五<lb/>
　人學録増為十人學録㕘以學生為之○元豐三年<lb/>
　正月辛巳詔改國子監直講為太學博士每經二人<lb/>
　○元豐三年正月癸未増國子監嵗賜錢萬五千緡<lb/>
　以國子監言嵗費錢三萬七千緡而所入纔二萬三<lb/>
　千緡也○元豐三年四月辛酉増國子監嵗賜錢六<lb/>
　十緡初給外舍生食人月為錢八百五十至是増至<lb/>
　千一百故也○元豐三年五月乙丑編修學制所言<lb/>
<pb n="KR3k0029_WYG_093-5b"/>
　奉㫖立勢要及國子監生太學官親屬許不以鄉貫<lb/>
　就開封應舉之法臣等㸔詳監以國子為名而無國<lb/>
　子教養之實恐未稱朝廷建學育士之意乞應清要<lb/>
　官親戚並令入監聴讀以二百人為額解發毋過四<lb/>
　十人從之<lb/>
　哲宗元祐元年十月乙未有詔齊盧宿常䖍穎同懐<lb/>
　州各置教授一員○元祐元年十月癸丑劉摰言國<lb/>
　子司業黄隱學不足以教人行不足以服衆又言故<lb/>
<pb n="KR3k0029_WYG_093-6a"/>
　相王安石訓經㫖視諸儒義説得聖人之意為多故<lb/>
　先帝以其書立之於學以啓迪多士而安石晚年溺<lb/>
　於字説釋典是以近制禁學者毋習此二字而已至<lb/>
　其所頒經義蓋與先儒之說並行而兼存未嘗禁也<lb/>
　隱猥見安石政事多已更改輒爾妄意迎合傳意因<lb/>
　欲廢安石之學每見生員試卷引用隱輒排斥其説<lb/>
　○元祐元年十月癸丑吕陶言太學者教化之淵源<lb/>
　所以風勸四方而示之表則一有不令何以誨人黄<lb/>
<pb n="KR3k0029_WYG_093-6b"/>
　𨼆素寡問學薄於操行且經義之説蓋無古今新舊<lb/>
　惟貴其當先儒之傳注既未全是王氏之解亦未必<lb/>
　盡非隱亦能誦記安石新義推尊而信嚮之久矣一<lb/>
　旦聞朝廷欲議科舉則諷諭太學諸生凡程文字不<lb/>
　可復從王氏新義或引用者類多黜降諸生亦聞安<lb/>
　石之死而欲設齋致奠以伸師資之報者𨼆輒形忿<lb/>
　怒將繩以率斂之法此尤可鄙也○元祐元年十月<lb/>
　癸丑上官均言黄𨼆自官庠序將及一年考其行則<lb/>
<pb n="KR3k0029_WYG_093-7a"/>
　倨傲自任傾邪無常論其學則暗於經術不燭義理<lb/>
　興建三舎以来學規弛廢取舎失平未有如今日者<lb/>
　也願陛下博採公論早行罷免以副衆心訖不行<lb/>
　元祐二年七月丁巳詔内外學官遷年三十以上歴<lb/>
　任人充從御史中丞胡宗愈請也<lb/>
　　學官自罷試多出近臣論薦宗愈言學者初中科<lb/>
　　遽專師席請擇長才嘗歴任者充選<hi>本傳</hi>
　元祐五年十二月丙午岑象言近嵗太學諸生無叩<lb/>
<pb n="KR3k0029_WYG_093-7b"/>
　問師資之益學官不以訓導為己任祕書省則多務<lb/>
　燕閒少親讎校請立訓導之法定校讐之課及聞太<lb/>
　學補試伺察不嚴有假手之弊詔令禮部祕書省長<lb/>
　貳詳度以聞○元祐六年八月戊子朔知開封府范<lb/>
　百禄轉對言三事其一曰太祖建隆元年正月是嵗<lb/>
　二月四年四月太宗端拱元年八月淳化五年十一<lb/>
　月真宗咸平二年七月皆幸國子監仁宗天聖二年<lb/>
　八月己卯幸國子監謁文宣王召從臣升講堂令直<lb/>
<pb n="KR3k0029_WYG_093-8a"/>
　講馬龜符説論語一篇賜龜符三品服伏望陛下詔<lb/>
　有司檢舉祖宗視學故事以待萬機之暇而賜臨觀<lb/>
　焉今所陳幸太學可以美文明之化○紹聖元年五<lb/>
　月辛亥詔内外學官非制科進士出身及上舍生入<lb/>
　官者並罷○紹聖元年五月甲寅三省言學官已立<lb/>
　試法耀洪吉饒潭䕫利廣桂䖍泉等州教授見係吏<lb/>
　部差人詔自今三省選差<lb/>
　徽宗崇寧三年十一月甲戌幸太學遂幸辟雍詔國<lb/>
<pb n="KR3k0029_WYG_093-8b"/>
　子司業吳絪蔣静各進官一等面賜三品服博士正<lb/>
　録滿三考改合入官未滿三考人循兩資學生鄭南<lb/>
　等十有六人授官餘免省試免文解恩賜有差<lb/>
　　詔㫖大觀二年正月一日有御製辟雍記今附此<lb/>
　　崇寧元年八月二十二日甲戌議建外學十月十<lb/>
　　七日戊辰初建辟雍御製辟雍記鄉舉里選之法<lb/>
　　掃蕩而士累於科舉學不為己舎本趨末道聽塗<lb/>
　　說以應有司之求僥倖一日行不考素賢愚雜揉<lb/>
<pb n="KR3k0029_WYG_093-9a"/>
　　俾之從政不見大全鮮亷寡恥無不為己歴嵗千<lb/>
　　百有為之君雖絶俗髙見其設施注措終不能髣<lb/>
　　髴前古習尚卑陋市利之徒學非先王故也因誤<lb/>
　　承陋久莫能革惟我神考稽若古昔訓釋經義興<lb/>
　　置學校崇建師儒天下之士靡然向風始棄聲律<lb/>
　　雕篆之技遊意於道徳性命之理矣朕奉承先志<lb/>
　　追而述之罷廢科舉増教導之官即國郊之南度<lb/>
　　地相方建立黌舎因先王禮以制之樂以和之之<lb/>
<pb n="KR3k0029_WYG_093-9b"/>
　　意命之曰辟雍外圓内方為屋一千八百七十二<lb/>
　　楹以居天下貢士首善於京又潤色熙豐之成法<lb/>
　　月書季考覈其行能待以嵗月士無苟得苟失之<lb/>
　　患推三舎法施於天下由外舎升於内舎内舎升<lb/>
　　於上舎由縣之上升於州由州之上升於辟雍由<lb/>
　　辟雍以登於太學司成率其屬稽其籍考其成升<lb/>
　　其尤者命之以官三年大比䇿以當世之務别其<lb/>
　　等差唱第於廷釋褐而任使之教養之政覃及蠻<lb/>
<pb n="KR3k0029_WYG_093-10a"/>
　　貊絃歌之聲達於萬里父詔其子兄吿其弟相率<lb/>
　　以善曾不踰嵗咸以行實聞於朝廷載在仕版已<lb/>
　　踰千計非祖功宗徳休養平治何以臻此昔鄭人<lb/>
　　毁鄉校詩人序而刺之曰亂世則學校不修如今<lb/>
　　天下被教養之惠凡一十一萬餘人為屋以居之<lb/>
　　凡萬一千餘楹計其所費錢二百四十一萬餘貫<lb/>
　　穀五十五萬餘石庠序之盛多士濟濟視古無愧<lb/>
　　矣朕歴觀在昔教化成人倫明習俗美至於成人<lb/>
<pb n="KR3k0029_WYG_093-10b"/>
　　有徳小子有造蓋上有立道興教之辭下有㤀利<lb/>
　　守義之士維持固結卜世三十卜年八百其遺波<lb/>
　　餘澤及於後世猶有存者則學校之數治道之首<lb/>
　　垂世之法無以過也文王作周其詩曰於論鼓鐘<lb/>
　　於樂辟雍武王能廣文王之聲其詩曰鎬京辟廱<lb/>
　　自西自東自南自北無思不服蓋武王能廣文王<lb/>
　　以善養人施之天下而天下服也朕克紹先烈於<lb/>
　　今其庶幾乎大觀二年正月朔日記<hi>長編</hi>
<pb n="KR3k0029_WYG_093-11a"/>
　崇寧四年正月丁丑詔諸路州軍專置學事按差手<lb/>
　分一名從通判鄭州曹滋奏請也○崇寧四年正月<lb/>
　甲午江西提舉學事司言考上舎有地逺而學生少<lb/>
　者難於差官乞併撫筠建昌於洪䖍袁南安臨江吉<lb/>
　試畢具合格人報逐州學㕘定升貢從之○崇寧四<lb/>
　年始行三舎之法建辟雍之學又慮山林之士不能<lb/>
　月書季考以遊庠序於是又設科塲○崇寧四年閏<lb/>
　二月乙酉詔辟雍以待四方貢士在國之郊太學教<lb/>
<pb n="KR3k0029_WYG_093-11b"/>
　養上舎生在王城之内内外既殊而髙下未倫辟雍<lb/>
　有司成在侍郎之次國子有祭酒司業列於卿少<lb/>
　而已事體不順合行釐正改辟雍司成為太學司成<lb/>
　總國子監及内外學事凡學之事皆許專達<hi>長編</hi>○崇<lb/>
　寧四年四月甲申増立辟雍國子監等官謁禁<hi>長編</hi>○<lb/>
　崇寧四年六月己夘詔在京釐務官本家有服異居<lb/>
　大功以上觀聽充國子生見在太學者依此改正内<lb/>
　曾隨侍入州學者通理月日從司成薛昂請也<hi>長編</hi>○<lb/>
<pb n="KR3k0029_WYG_093-12a"/>
　大觀元年二月乙丑御筆以學校三舎陞貢次第著<lb/>
　為令編通用令刪之首諸士自縣學教養陞之州學<lb/>
　州學教養分為三舎自外舍升為内舍自内舎升為<lb/>
　上舎自上舎貢之辟雍自辟雍登太學俟殿試命以<lb/>
　官<hi>長編</hi>○大觀元年三月甲辰詔有官人與貢士同試<lb/>
　合格者上等升二等差遣仍賜上舍出身文學優者<lb/>
　取㫖推恩中等赴殿試<hi>長編</hi>○大觀元年六月癸酉御<lb/>
　崇政殿引見上舎生李邦彦等二十六人孝悌進士<lb/>
<pb n="KR3k0029_WYG_093-12b"/>
　三人賜上舎及第釋褐以邦彦為承事郎辟雍博士<lb/>
　<hi>長編</hi>○大觀元年閏十月乙未興三舎<hi>長編</hi>○大觀元年<lb/>
　十二月壬午御筆八行八刑之士所在皆得以名聞<lb/>
　不限在學不在學令學制局申明行下從提舉福建<lb/>
　路學事陳汝錫奏請也<hi>長編</hi>○大觀四年八月己夘詔<lb/>
　䇿士於庭諏以世務深惟神考盛徳美意所宜遵承<lb/>
　比閱學制貢士入上等者引見釋褐止以有㕘校而<lb/>
　不復庭䇿豈神考之志哉自今入上等者與中等並<lb/>
<pb n="KR3k0029_WYG_093-13a"/>
　留太學以俟殿試其上等人遇取名取㫖○政和三<lb/>
　年四月甲申宣義郎黄冠言竊謂成周之時有所謂<lb/>
　選士有所謂俊士有所謂造士先王之命名不同如<lb/>
　此而後世則不論其人之成才與未成才不辨士之<lb/>
　預貢與不預貢而均謂之秀才則名之不正可知矣<lb/>
　欲令天下士自鄉而升之縣學自縣而升之州學則<lb/>
　通謂之選士可也其稱則曰外舎生及其才向於成<lb/>
　而升之内舎則謂之俊士其自稱則曰内舍生又其<lb/>
<pb n="KR3k0029_WYG_093-13b"/>
　才之已成而貢之辟雍然後謂之貢士焉其自稱也<lb/>
　亦以是而已若然愚智處宜賢不肖襲情世之商賈<lb/>
　工岐巫醫卜筮假進士之名而稱秀才者固不待禁<lb/>
　而止矣從之<hi>長編</hi>○政和三年五月乙酉臣僚言陛下<lb/>
　著為舎法革千載科舉之弊進士固已罷去今賜承<lb/>
　議郎徐禋進士出身顯於名實未正乞改賜同上舎<lb/>
　出身從之<hi>長編</hi>○政和六年三月癸丑御崇政殿賜太<lb/>
　學上舎饒州臧瑀等十一人并宗子學及太醫學上<lb/>
<pb n="KR3k0029_WYG_093-14a"/>
　舎二十四人及第出身同出身並釋褐<hi>長編</hi>○政和六<lb/>
　年八月己巳臣僚言乞降徳音詔中外師儒之官取<lb/>
　程較文藝大槩以熙豐為標凖體制各隨所長務得<lb/>
　通經篤學之士黜浮偽剽竊之文庶得真材實能以<lb/>
　待朝廷之用詔劄下太學國子監辟雍<hi>長編</hi>○政和七<lb/>
　年三月戊午賜進士永興軍景徹等一十三人上舎<lb/>
　及第出身釋褐<hi>長編</hi>○政和七年六月癸亥前提舉永<lb/>
　興路軍學事郭民贍奏乞將外任官隨行親内舎生<lb/>
<pb n="KR3k0029_WYG_093-14b"/>
　遇所在州軍不係試上舎年即依單經人法於學事<lb/>
　司附試從之<hi>長編</hi>○宣和三年二月乙酉詔罷天下三<lb/>
　舎太學以三舎考選開封府及諸路以科舉取士州<lb/>
　縣未行三舎以前應置學官及養士去處國子監太<lb/>
　學官吏並依元豐舊制辟雍官屬及宗學并諸路提<lb/>
　舉學事管勾文字官並罷<hi>長編</hi>○宣和三年三月辛酉<lb/>
　臣僚上言自三舎法行係籍學生並免差科以是兼<lb/>
　并上戸之家皆遣子弟入學非人人俊彦也徃徃以<lb/>
<pb n="KR3k0029_WYG_093-15a"/>
　厚科假手濫處庠序其中下之戸差科倍増老幼旁<lb/>
　午於州縣力不能給或至逃亡今舎法既罷乞不許<lb/>
　更免差科從之<hi>實録</hi>○宣和四年三月辛酉幸太學酌<lb/>
　獻文宣王御敦化堂令國子祭酒韋壽隆講書無逸<lb/>
　司業權邦彦講詩下武百官諸生並賜茶又幸精㣲<lb/>
　造十二齋命開府儀同三司梁師成總領重葺齋舎<lb/>
　詔曰朕惟神宗皇帝稽古恢儒訓迪天下眷成周大<lb/>
　比之法實寓六卿迺闢成均肇行舎選褒制訂議積<lb/>
<pb n="KR3k0029_WYG_093-15b"/>
　年於兹陳紀立經是為可繼異時議者乃欲推廣兹<lb/>
　意咸暨四方緝為繁文譸張迂闊而翫嵗掲日終莫<lb/>
　能行士困躓道塗牽攣較試仰事俯育咸咈其心致<lb/>
　操行溺於囂浮藝文襲於剽○去古益逺朕甚憫之<lb/>
　屬者祗紹詒謀一遵前烈惟克果斷自朕心遹觀厥<lb/>
　成萬世無斁爰飭庶役增建大成命駕来臨式示延<lb/>
　佇爾其敏修厥徳日就月將用副朕樂育之誠以章<lb/>
　先帝洪業休徳無窮之聞惟爾與焉亶兹在庭其體<lb/>
<pb n="KR3k0029_WYG_093-16a"/>
　至意御製宣聖賛曰厥初生民自天有造百世之師<lb/>
　立人之道有彛布倫垂世設教爰集大成千古允蹈<lb/>
　乃嚴斯學乃新斯宫瞻彼徳容云孰不宗詔國子祭<lb/>
　酒韋壽隆為給事中秘書少監翁彦深為國子祭酒<lb/>
　國子司業詹乂為中書舍人權邦彦為左司員外郎<lb/>
　學官増秩一等三舎生釋褐免省試免解賜帛有差<lb/>
　學生孔端朝先聖四十八代孫賜上舎<hi>長編</hi>
　髙宗紹興十二年十一月辛夘初言者屢請復太學<lb/>
<pb n="KR3k0029_WYG_093-16b"/>
　以養人材上以戎事未暇至是上謂宰執曰太學教<lb/>
　化之原宜復祖宗舊法程克俊曰東晉設學於鼎沸<lb/>
　之中今兵息矣興學正其時也秦檜曰久有此議今<lb/>
　當舉行之○紹興十二年十一月己亥始詔立太學<lb/>
　養士既而合權以三百人為額仍復置祭酒司業博<lb/>
　士正録等官○紹興十二年十二月辛未上曰太學<lb/>
　師儒之官雖選經術當先徳行要使士子化之以厚<lb/>
　風俗○紹興十三年七月壬申時國學新成補試生<lb/>
<pb n="KR3k0029_WYG_093-17a"/>
　員四方来者甚衆幾六千人丙子掲榜取徐驤等三<lb/>
　百人<hi>中興紀事</hi>○紹興十三年九月戊辰知建昌軍李長<lb/>
　民言軍興以来學政中輟今和議既成儒風復振郡<lb/>
　邑長貳宜兼學事以示偃武修文之意詔從之○紹<lb/>
　興十三年十月己丑侍御史李文㑹論新除國子監<lb/>
　丞石安慶輕儇無行丁酉上曰太學風化之本使此<lb/>
　人充監官何以取重於士人詔即罷之<hi>並中興紀事</hi>○紹<lb/>
　興十三年十一月戊午時上所寫六經與論語孟子<lb/>
<pb n="KR3k0029_WYG_093-17b"/>
　之書皆畢檜因請刋石於國子監仍頒墨本賜諸路<lb/>
　州學詔可○紹興十三年十二月辛夘新知永州熊<lb/>
　彦詩上言欲依嘉祐治平故事補中監學生命祠給<lb/>
　綾紙從之<hi>並中興紀事</hi>○紹興十三年十二月癸巳上謂<lb/>
　宰執曰學校者人才所自出人才須素養太宗置三<lb/>
　館養天下之士至仁廟人才輩出為用秦檜曰國朝<lb/>
　崇儒重道變故以来士人雖䧟敵者徃徃能守節乃<lb/>
　教育之效也上曰然五代之季學校不修故無名節<lb/>
<pb n="KR3k0029_WYG_093-18a"/>
　今日若不興學校將来安得人才可用耶○紹興十<lb/>
　四年二月庚辰詔太學養士三百人太少宜更増二<lb/>
　百人<hi>並中興紀事</hi>○紹興十五年三月戊寅上謂宰執曰<lb/>
　朕觀古之太學有養士至二三千亦朝廷一盛事乃<lb/>
　詔添養士一百人○紹興十六年正月戊寅時太學<lb/>
　養士已七百人　戊子詔増為一千人○紹興十六<lb/>
　年太學之初興也春補就試者五千人遂分數場有<lb/>
　改名冒試至再三者秋七月辛未中丞何若言今秋<lb/>
<pb n="KR3k0029_WYG_093-18b"/>
　補人數又多乞於貢院引試上曰士人進取之弊一<lb/>
　至於此所係甚大不可不革今日之所養則他日之<lb/>
　所為可見也○紹興二十二年時有贍學公田多為<lb/>
　權勢所占九月戊戌上謂宰執曰緣不度僧常住多<lb/>
　有絶産令戸部撥以贍學○紹興二十六年三月壬<lb/>
　子進呈太學生員稀少欲令禮部措置上曰學校人<lb/>
　材所自出元祐間名臣最多實仁宗養育之有素也<lb/>
　近来學校雖設而教育未至每以人材難得為患可<lb/>
<pb n="KR3k0029_WYG_093-19a"/>
　如所奏令有司條具以聞<lb/>
　　臣等曰學校以教之王政之本也樂育人材菁莪<lb/>
　　之義也士不素養而求一旦之用猶兵不素練而<lb/>
　　責其一日之戰也太上皇帝興太學以養天下之<lb/>
　　士慮其未廣又下増員之令譬之嘉穀種之力者<lb/>
　　獲必豐養之至矣才難何慮哉<hi>聖政</hi>
　紹興三十二年十一月甲午殿中侍御史張震奏論<lb/>
　國子監已減正録二員不宜復置上曰館職學官祖<lb/>
<pb n="KR3k0029_WYG_093-19b"/>
　宗設此儲養人材朕欲待方来之秀不可定員<hi>聖政</hi>○<lb/>
　孝宗淳熙四年正月丙寅輔臣進呈紹興十四年幸<lb/>
　學詔上曰今所降詔大意欲以崇尚風化勸厲諸生<lb/>
　使知所趨向朕得詔中兩語當為君子之儒毋慕人<lb/>
　爵之得龔茂良等奏大哉王言誠得體要當以聖語<lb/>
　諭學士令載之詔書上可之上宣諭輔臣曰諸生有<lb/>
　兩經幸學人宜並與補官龔茂良等奏前此該慶夀<lb/>
　恩補官者聞可數人年老離學遂無所歸上曰如此<lb/>
<pb n="KR3k0029_WYG_093-20a"/>
　尤可憫於是詔作該慶夀赦太學生七十已補官人<lb/>
　如願在學者聴<hi>聖政</hi>○自此以後皆州縣學<lb/>
　徽宗崇寧二年五月癸夘詔廣州漳州各添置教授<lb/>
　一員<hi>長編</hi>○崇寧二年六月丙辰詔縣學生不及二十<lb/>
　人處計依州學例并附近大縣一處教養<hi>長編</hi>○崇寧<lb/>
　二年六月辛未給諸州州學印<hi>長編</hi>○崇寧二年八月<lb/>
　辛亥詔諸路縣學生見及一百五十人以上即以五<lb/>
　十人為額以下即以四十人為額<hi>長編</hi>○崇寧二年十<lb/>
<pb n="KR3k0029_WYG_093-20b"/>
　二月庚戌許諸州立學仍賜以國子監書從熙河都<lb/>
　轉運司請也<hi>長編</hi>○崇寧三年正月己丑詔諸路增縣<lb/>
　學子弟員大縣五十人中縣四十人小縣三十人<hi>長編</hi>
　○崇寧三年正月癸巳中書省勘㑹天下已置學養<lb/>
　士士在學校月書嵗攷行藝純備方與入貢其選頗<lb/>
　艱而科舉取一日之長人樂僥倖衆易以趨故異意<lb/>
　與怠惰之人多憚於入學甚失朝廷教養之意詔五<lb/>
　路學生在學一年方許取應餘路在學半年仍通縣<lb/>
<pb n="KR3k0029_WYG_093-21a"/>
　學月日即取應人衆而學校所養數少雖令在學半<lb/>
　年其不在學之人尚多者仰學事司較量相度聞奏<lb/>
　<hi>長編</hi>○崇寧三年四月辛亥詔府界諸路提舉學事司<lb/>
　契勘逐縣粮如有餘剰即許額外增養學生<hi>長編</hi>○崇<lb/>
　寧三年六月丙午江東路提舉學士司言諸州皆已<lb/>
　置學唯廣徳軍附宣州今學者漸多乞自置學從之<lb/>
　仍詔諸路州軍未曾置學處並置學○崇寧三年六<lb/>
　月丁未詔諸州戸絶田並充贍學不許出賣從提舉<lb/>
<pb n="KR3k0029_WYG_093-21b"/>
　開封府常平事李晰等請也<hi>長編</hi>○崇寧四年正月戊<lb/>
　戌詔諸州學生増養及三百人以上置教授二員從<lb/>
　權發遣蜀州張宗武奏請也○崇寧四年閏二月丁<lb/>
　丑詔應州縣學職事人並先選州學三舎生補充其<lb/>
　特奏名進士曾在太學試中上内舎者許依條差所<lb/>
　有見充職事特奏名人如不曾在太學試中上内舍<lb/>
　即罷<hi>長編</hi>○崇寧四年三月壬子賜辟雍手詔許令諸<lb/>
　州學立石從新提舉廣南東路常平陳杞奏請也<hi>長編</hi>
<pb n="KR3k0029_WYG_093-22a"/>
　○崇寧四年八月戊辰給事中鄭居中言諸州學士<lb/>
　百人立上舎額五人即是學生二十人合補上舎一<lb/>
　人今乞餘分五人已上者更取一人從之<hi>長編</hi>○大觀<lb/>
　元年五月戊戌學制局奏開封府申乞立府學貢士<lb/>
　額今取到禮部狀開封府解額二百人崇寧分撥下<lb/>
　項三十人留充土著人解額二十人入國子監充諸<lb/>
　縣學生升國學解額餘人撥充諸州貢額又辟雍供<lb/>
　到開封府學生二百九十三人一百六十三人諸縣<lb/>
<pb n="KR3k0029_WYG_093-22b"/>
　嵗升學生一百三人府學生一十三人直學所㑹到<lb/>
　畿縣升到有校定學生臣等㸔詳辟雍供到即日開<lb/>
　封府學生并諸縣嵗升學生止共有二百九十三人<lb/>
　今若依己留土著三十人并撥入國子監充諸縣學<lb/>
　生升國學解額共五十人立為貢士定額即慮太多<lb/>
　今欲以實在府學生每十人聴貢一人零數亦貢一<lb/>
　人至五十人止不足者闕之詔王畿庠序初建學者<lb/>
　未廣若不立寛額以俟来者則人無向進之意可以<lb/>
<pb n="KR3k0029_WYG_093-23a"/>
　五十人為定額<hi>長編</hi>○大觀元年六月庚午御筆令諸<lb/>
　州學以御製八行<hi>長編</hi>○大觀二年五月庚戌提舉京<lb/>
　西南路學事路瑶言臣所領八州三十餘縣比諸路<lb/>
　最為𥚹小管學舍乃至二千三百餘區教養生徒三<lb/>
　千二百餘人贍學田業等嵗収錢斛六萬三千餘貫<lb/>
　石竊計諸學舎生徒田業錢斛之數何翅數百萬此<lb/>
　曠古所未有也乞詔有總㑹諸路州縣文武大小學<lb/>
　生并學費所入所用實數具成圖冊上之御府副在<lb/>
<pb n="KR3k0029_WYG_093-23b"/>
　辟雍仍宣付史館從之<hi>長編</hi>○大觀二年七月二十一<lb/>
　日常州奉行學校推恩御筆手詔<lb/>
　　詔曰學校興崇人材樂育法備令具勸懲已行深<lb/>
　　慮有司失實尚有遺材傳不云乎進賢受上賞蔽<lb/>
　　賢蒙顯戮閲前日賓興之數較其試中多寡惟常<lb/>
　　州為衆茍依常格推恩非古人上賞之意其知州<lb/>
　　教授特各轉一官<hi>大詔令</hi>
　大觀二年八月二十二日京西南路提舉路瑶奏乞<lb/>
<pb n="KR3k0029_WYG_093-24a"/>
　學費所入所用載之圗籍御筆<lb/>
　　禮部掌教養之事學校之興内外協力今已就緒<lb/>
　　而養士之類舎宇之數費用之多寡田業之頃畝<lb/>
　　載之圗籍掌在有司累年於兹廢闕不具失職為<lb/>
　　甚可依所奏疾速施行<hi>大詔令</hi>
　大觀二年九月乙丑詔諸路州學有閣藏書皆以經<lb/>
　史為名方今舉八行以迪多士尊六經以黜百家更<lb/>
　何足言應已置閣處可賜名曰稽古<hi>長編</hi>○政和二年<lb/>
<pb n="KR3k0029_WYG_093-24b"/>
　五月丁夘新提舉秦鳳等路學士許轂言大觀新修<lb/>
　諸路州縣學勑令頒行六年於兹諸路申明上煩訓<lb/>
　諭教告者不可悉數乞詔有司特加㸔詳擇其可使<lb/>
　通知鏤板頒行使良法美意人人易曉又乞以屏斥<lb/>
　林伯達責降蔡嶷等事鏤板布之天下並從之<hi>長編</hi>
　政和三年五月十六日學校御筆<lb/>
　　鄉舉里選三代所以賓興賢能以善養人者也今<lb/>
　　學校之興教養之令修明備具矣比来浸失本㫖<lb/>
<pb n="KR3k0029_WYG_093-25a"/>
　　至參以科舉罷廢縣學給食之法害令惑衆者非<lb/>
　　一可並依大觀三年四月以前指揮其後降指揮<lb/>
　　更不施行<hi>大詔令</hi>
　政和五年八月十一日學校増員御筆<lb/>
　　學校以善養人設師儒建黌宇備膳羞教天下士<lb/>
　　十有三年道日益明士日益衆庶幾於古養士之<lb/>
　　額尚循前數有司拘以定額士游學校外不被教<lb/>
　　養於學者尚多有之則野有遺材矣諸路學校額<lb/>
<pb n="KR3k0029_WYG_093-25b"/>
　　及百人以上者三分增一分百人以下増一分之<lb/>
　　半即陕西河北河東京東路學生數少者仰提舉<lb/>
　　學事司具可與不可増及所増數聞奏<hi>大詔令</hi>
　小學<lb/>
　徽宗大觀二年正月三十日鄉村城市教導童稚令<lb/>
　試義御筆<lb/>
　　古者命之教然後學比聞上書及黨人聚徒立衆<lb/>
　　教以邪説所習非正違理悖義其能一道徳同風<lb/>
<pb n="KR3k0029_WYG_093-26a"/>
　　俗乎除士子並合入所在學外自今應於鄉村城<lb/>
　　市教導童稚令經州縣自陳赴所在學試義一道<lb/>
　　文理不背義理者聴之上書及黨人不在此限違<lb/>
　　者以違制論<hi>大詔令</hi>
　政和四年二月己酉中書省言小學生已及千人貢<lb/>
　士教諭止十人恐不能總領兼未有勸沮之法欲分<lb/>
　為十齋増與月給俸錢兩貫不許受束脩從之○政<lb/>
　和四年十一月壬辰國子博士李邁言伏覩三舎造<lb/>
<pb n="KR3k0029_WYG_093-26b"/>
　士肇自神考成於陛下邇者小學生樂就長育人材<lb/>
　之本實始於此臣竊謂教化之行自内及外則此法<lb/>
　不獨可施於首善之地固宜推而廣之使州郡小學<lb/>
　遵傚新令分為三舎庶幾内外均一從之<hi>並長編</hi>
　<lb/>
　<lb/>
　<lb/>
　羣書考索後集卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷四十四</head>
    <p>
<pb n="KR3k0029_WYG_044-1a"/>
欽定四庫全書<lb/>
　羣書考索卷四十四　　　宋　章如愚　撰<lb/>
　　禮器門<lb/>
　　　圭璧類<lb/>
朝聘圭璧禮書曰葢玉有朝覲之玉有覜聘之玉有獻<lb/>
享之玉禮於朝覲之玉言其所瑑桓躬信穀蒲是也覜<lb/>
聘之玉言琢而已瑑圭璋璧琮以覜聘是也若夫享獻<lb/>
之玉諸侯以享天子則不瑑玉人謂璧琮九寸諸侯以<lb/>
<pb n="KR3k0029_WYG_044-1b"/>
享天子是也　周禮玉人曰琬圭九寸而繅以象德琰<lb/>
圭九寸判規以除慝以易行璧琮九寸諸侯以享天子<lb/>
瑑圭璋八寸璧琮八寸以覜聘　執圭周禮玉人曰天<lb/>
子執冒四寸以朝諸侯<hi>禮書曰瑁圭則取其覆下而已</hi>
<hi>四寸所以冒方邪刻之所以驗羣瑞</hi>　書曰太保承介<lb/>
圭上宗奉同瑁<hi>書大傳曰古者珪必有瑁言下之必有冒</hi>
<hi>不敢專達也天子執冒以朝諸侯見則覆之故冒圭者</hi>
<hi>天子所與諸侯爲瑞也瑞也者属也無過行者得復其</hi>
<pb n="KR3k0029_WYG_044-2a"/>
<hi>圭以歸其國有過行者留其圭能改過者復其圭三年</hi>
<hi>圭不復少黜以爵六年圭不復少黜以地九年圭不復</hi>
<hi>而地畢削此所謂諸侯之於天子也義則見属不義則</hi>
<hi>不見属</hi>　周禮大宗伯王執鎭圭<hi>玉人職曰鎭圭尺有</hi>
<hi>二寸天子守之鄭氏曰鎭安也所以安四方禮書曰鎭</hi>
<hi>圭尺有二寸則天數也繅藉五采五就備文德也其玉</hi>
<hi>用全無厖雜也</hi>　周禮曰公執桓圭<hi>玉人命圭九寸謂</hi>
<hi>之桓圭變植謂之威威宮室之象所以安其上也</hi>侯信<lb/>
<pb n="KR3k0029_WYG_044-2b"/>
圭伯躬圭<hi>欲謹其行保身各七寸</hi>子穀璧<hi>象所以飬人</hi>
男蒲璧<hi>蒲爲席</hi>書曰輯五瑞修五禮如五器卒乃復典<lb/>
瑞曰公侯伯繅皆三采三就子男繅皆二采再就<lb/>
奠信鎭圭執大圭周官典瑞王搢大圭執鎭圭以朝日<lb/>
　大圭天子之笏也天子執鎮圭則猶羣臣之有摯搢<lb/>
大圭則猶羣臣之有笏覲禮曰奠圭于繅上鄭氏謂釋<lb/>
於地也盖諸侯初見天子執摯以入而其笏搢於紳帶<lb/>
之間及奠摯繅上則取笏以對若今羣臣見君秉笏狀<lb/>
<pb n="KR3k0029_WYG_044-3a"/>
然則大圭三尺天子服之葢將以執使無虛手其用在<lb/>
奠圭之後　舊圖大圭玉人職云大圭長三尺杼上終<lb/>
葵首天子服之注云王所搢大圭也或謂之珽玉藻曰<lb/>
天子搢珽方正於天下也杼殺也終葵推也爲推於杼<lb/>
上眀無所屈也謂之珽者言珽然無所屈此對諸侯荼<lb/>
前屈後直而爲名也相玉書曰珽玉六寸明自炤然則<lb/>
六寸之珽據上下殺者惟頭也玉體善惡露見是其忠<lb/>
實或云明自炤也比他圭最長故得大圭之名以其搢<lb/>
<pb n="KR3k0029_WYG_044-3b"/>
於衣帶之間同於衣服故以服言之　新圖大圭大圭<lb/>
若今笏是也葢天子既見先王奠鎭圭矣於是執大圭<lb/>
天子見先王猶諸侯之見天子當有所屈故大圭杼上<lb/>
終葵首鄭氏謂王所搢大圭也或謂之珽葢珽自珽與<lb/>
大圭異珽無所屈天子見諸侯見卿大夫之笏也故玉<lb/>
藻曰天子搢珽方正於天下也大圭推其上猶諸侯荼<lb/>
前曲後直天子見天地見先王之笏也故典瑞曰王搢<lb/>
大圭執鎭圭以朝日相玉書曰珽玉六寸眀自炤然據<lb/>
<pb n="KR3k0029_WYG_044-4a"/>
此珽玉六寸大圭長三尺明非一物先儒謂六寸自炤<lb/>
據上不殺者惟頭也大圭三尺今自炤者纔五之一其<lb/>
餘由是一玉倶成豈容玉石頗異於天子用全之説有<lb/>
害<lb/>
介圭詩崧高曰錫爾介圭以作爾寳韓奕曰以其介圭<lb/>
入覲于王爾雅曰介大也又曰大圭尺有二寸謂之玠<lb/>
圭禮書曰王之大圭長三尺則尺有二寸所以錫諸侯<lb/>
也諸侯之圭長不過九寸錫以尺有二寸使寳之而已<lb/>
<pb n="KR3k0029_WYG_044-4b"/>
冒圭天子執冒四寸以朝諸侯注云名玉曰冒者言德<lb/>
能覆葢天下也四寸者方以尊援卑以小爲貴也其圭<lb/>
邪刻之以冒諸侯之圭以爲瑞信尚書大傳云古者必<lb/>
有冒言下不敢專達之義天子執冒以朝侯是見覆之<lb/>
注云君恩覆之臣乃敢進是其冒覆之事然則諸侯所<lb/>
受天子之圭璧者與諸侯爲瑞也瑞也者属也諸侯朝<lb/>
於天子有過行者留其圭璧三年圭璧不復者少黜以<lb/>
爵六年圭璧不復者少黜以地九年圭璧不復者盡黜<lb/>
<pb n="KR3k0029_WYG_044-5a"/>
其地此所謂諸侯之於天子也義則見属不義則不見<lb/>
属也<lb/>
鎮圭大宗伯王執鎮圭長尺二寸以鎮安天下葢以四<lb/>
鎮山爲琢飾故得鎮名典瑞曰王執鎮圭以朝日又曰<lb/>
珍圭以徵守以恤凶荒<hi>珍音鎮</hi>珍圭以徵守者諸侯亦<lb/>
一國之鎮故以鎮圭徵之凶荒則民有遠志不安其土<lb/>
故王使執鎮圭以往致王命以安之鎮圭大小之制當<lb/>
與琬圭琰圭相依<lb/>
<pb n="KR3k0029_WYG_044-5b"/>
桓圭大宗伯公執桓圭注云公者二王之後及王之上<lb/>
公也後鄭云雙植謂之桓賈釋云象宮室之有桓楹也<lb/>
以其宮室在上須桓楹乃安天子在上須諸侯乃安也<lb/>
葢亦以桓楹爲瑑飾也雜記曰圭公九寸侯伯七寸博<lb/>
三寸厚半寸削左右上各寸半<lb/>
信圭大宗伯侯執信圭注云信圭躬圭皆長七寸盖皆<lb/>
象以人形爲瑑飾文有麄縟耳欲其慎行以保身也<lb/>
躬圭大宗伯伯執躬圭七寸孔義云直者爲信其文縟<lb/>
<pb n="KR3k0029_WYG_044-6a"/>
細曲者爲躬其文麄略義或然也身伸而躬屈伸者尊<lb/>
足以侯外而蔽内屈者卑足以長人而已故侯伯之<lb/>
圭瑑之新圖云信圭直躬圭屈舊圖琢爲人形誤矣<lb/>
穀璧大宗伯云子執穀璧五寸諸侯自相見亦執之曲<lb/>
禮疏曰凡璧則内有孔謂之好外有玉謂之肉故爾雅<lb/>
云肉倍好謂之璧好倍肉謂之瑗肉好若一謂之環此<lb/>
五等諸侯各執圭璧朝於王及自相朝所用也又云穀<lb/>
所以飬人葢瑑穀稼之形爲飾<lb/>
<pb n="KR3k0029_WYG_044-6b"/>
蒲璧大宗伯云男執蒲璧五寸曲禮疏引此注云蒲爲<lb/>
席所以安人葢瑑蒲草之形爲飾子男不執圭者未成<lb/>
國也圭者天之用璧者天之體盡其用者必盡其體盡<lb/>
其體者未必盡其用此圭璧所以不同也<lb/>
牙璋典瑞云牙璋以起軍旅以治兵守先鄭云牙璋瑑<lb/>
以爲牙牙齒兵象故以牙璋發兵若今時以銅虎符發<lb/>
兵也後鄭云牙璋亦王使之瑞飾兵守用兵所守也若<lb/>
齊人戍遂諸侯戍周之類又玉人云牙璋中璋七寸厚<lb/>
<pb n="KR3k0029_WYG_044-7a"/>
寸鄭云二璋皆有鉏牙之飾於琰側知然者以其二璋<lb/>
同起軍旅故也葢大軍旅則用牙璋以起之小軍旅則<lb/>
用中璋以起之也首言牙璋中璋不言牙者但牙璋文<lb/>
飾多故得牙名而先言之也中璋次於牙璋明亦有牙<lb/>
以文飾差少故惟有中璋之名不言牙也典瑞不言中<lb/>
璋以大小等故不見<lb/>
穀圭玉人云穀圭七寸天子以聘女注云納徵加於束<lb/>
帛賈云自士以上皆用𤣥纁束帛但天子加以穀璧諸<lb/>
<pb n="KR3k0029_WYG_044-7b"/>
侯加大璋亦七寸後鄭釋典瑞云穀圭亦王使之瑞節<lb/>
也穀善也其飾若粟文然仇讎和之者若春秋宣公及<lb/>
齊侯平莒及郯晉侯使瑕嘉平戎於王是也其聘女則<lb/>
以納徵焉<lb/>
大璋大璋七寸諸侯以聘女注云亦納徵加于束帛也<lb/>
上云大璋九寸此七寸得云大璋者以天子穀圭七寸<lb/>
聘女諸侯不可過於天子而用九寸也謂用大璋之文<lb/>
以飾之故得大璋之名又案三璋之勺注云大璋加文<lb/>
<pb n="KR3k0029_WYG_044-8a"/>
飾邉璋半文飾則此璋雖七寸取於大璋加文飾之義<lb/>
謂遍於璋體瑑雲氣如大璋也<lb/>
駔琮駔琮五寸宗后以爲權駔琮七寸天子以爲權後<lb/>
鄭讀駔爲組謂以組繫琮因名駔琮先鄭解組琮以爲<lb/>
稱錘以起量既用爲權故有鼻釋云此權衡而爲量者<lb/>
以其量輕重故也天子駔琮既有鼻眀后駔琮亦有鼻<lb/>
也新圖駔琮讀以本字不改爲組亦玉飾也猶所謂瑑<lb/>
琮<lb/>
<pb n="KR3k0029_WYG_044-8b"/>
大琮玉人大琮十二寸是謂内鎮宗后守之後鄭云如<lb/>
玉鎮圭也射其外鉏牙賈曰言大琮者對上駔琮五寸<lb/>
為大也言十有二寸者并用徑之爲尺二寸言射二寸<lb/>
者據用各出二寸兩廂并四寸言是謂内鎮者對天子<lb/>
執鎮圭爲内云射其外鉏牙者據八角鋒言之也新圖<lb/>
鄭云大琮八角然地體方而四隅有維葢所體者四角<lb/>
而已考工記曰土其象方八角之説未之聞<lb/>
琬圭琬圭圜而宛之無鋒芒長九寸用以治德以結好<lb/>
<pb n="KR3k0029_WYG_044-9a"/>
後鄭云琬圭王使之瑞節也諸侯有德王命賜之使者<lb/>
執琬圭以致命焉治德即此之謂也結好謂諸侯使大<lb/>
夫来聘既而爲壇會之使大夫執以命事焉行人時聘<lb/>
以結諸侯之好<lb/>
琰圭琰圭九寸判規以除慝以易行賈云判半也凡圭<lb/>
琰上寸半琰圭琰半以上至首規半以下爲瑑飾諸侯<lb/>
有爲不義使者征之執以爲瑞節也經云除慝謂誅惡<lb/>
逆也易行謂去煩苛也又後鄭典瑞注云除慝亦於諸<lb/>
<pb n="KR3k0029_WYG_044-9b"/>
侯使大夫来頫旣而使大夫執而命事於壇新圖云琰<lb/>
圭判規則圭上圜而判之與凡圭之琰上寸半者異矣<lb/>
鄭謂琰圭剡半以上又半爲瑑飾然琬琰之有瑑飾於<lb/>
經無見此不可考<lb/>
聘享圭璧諸侯聘天子皆以圭享皆以璧聘后皆以璋<lb/>
享皆以琮其相聘相享則亦如之特其長短與繅之隆<lb/>
殺不同焉耳聘禮曰所以朝天子與繅皆九寸繅三采<lb/>
朱白蒼諸侯朱緑繅八寸是也玉人曰璧琮九寸諸侯<lb/>
<pb n="KR3k0029_WYG_044-10a"/>
以享天子此上公享天子之玉享王以璧享后以琮皆<lb/>
九寸繅皆三采典瑞曰瑑圭璋璧琮繅皆二采一就以<lb/>
頫聘此上公聘諸侯之玉聘以圭璋享以璧琮皆八寸<lb/>
繅皆二采與聘禮之文合又玉人曰瑑琮八寸諸侯以<lb/>
享夫人瑑圭璋八寸璧琮八寸以頫聘瑑圭璋璧琮又<lb/>
皆八寸則亦上公頫聘之玉也上公聘天子圭九寸其<lb/>
自相聘八寸則侯伯子男相聘宜各殺其玉一寸子男<lb/>
四寸侯伯六寸可知禮於朝聘之玉言其所瑑桓信躬<lb/>
<pb n="KR3k0029_WYG_044-10b"/>
穀蒲是也若夫享獻之玉諸侯以享天子則不瑑玉人<lb/>
所謂璧琮九寸諸侯以享天子是也夫諸侯相朝而享<lb/>
夫人以琮則諸侯享后亦必以琮諸侯享王以璧聘卿<lb/>
享君亦以璧則諸侯相享亦必以璧玉人言璧琮以享<lb/>
天子則后舉矣言瑑琮享夫人則璧舉矣<lb/>
穀蒲繅籍典瑞曰王搢大圭執鎮圭繅籍五采五就以<lb/>
朝日注云繅有五采文所以薦玉木爲中幹用韋衣而<lb/>
畫之就成也五就五匝也一匝爲一就公執桓圭侯執<lb/>
<pb n="KR3k0029_WYG_044-11a"/>
信圭伯執躬圭繅皆三采三就子執穀璧男執蒲璧繅<lb/>
皆二采再就繅讀曰藻賈釋曰藻水草之文故讀從之<lb/>
言繅有五采文所以薦玉木爲中幹用韋衣而畫之就<lb/>
成也者鎮圭尺二寸廣三寸此木板廣長亦如之然後<lb/>
用韋衣之乃於韋上畫之一采爲一匝五采則五匝一<lb/>
匝爲一就成也是五采一成者也然則蒲谷二璧其繅<lb/>
籍之形亦如之天子則以五采畫之公侯以三采子男<lb/>
以二采二大夫亦以二采故典瑞云王繅籍五采五就<lb/>
<pb n="KR3k0029_WYG_044-11b"/>
公侯伯皆三采三就子男繅皆二采再就又云瑑圭璋<lb/>
璧琮二采一就是也既以采色畵韋衣於板上前後垂<lb/>
之又有五采組繩以爲繫其組上以𤣥爲天下以絳爲<lb/>
地用以繫玉有事則垂爲飾故聘禮記云𤣥纁繫長尺<lb/>
絢組注云五采成文曰絢組不問尊卑皆用五采組長<lb/>
尺以爲繫所以籍玉使不墜落因以爲飾<lb/>
璧羨典瑞云璧羨以起度羨不圓之貌廣徑八寸袤一<lb/>
尺又玉人云璧羨度尺好三寸以為度羨徑也好璧孔<lb/>
<pb n="KR3k0029_WYG_044-12a"/>
也　鄭云羨延也袤一尺而廣狹焉是羨爲不貟之見<lb/>
也玉人造此璧之時應圓圓徑九寸今減廣一寸以益<lb/>
上下之袤一寸則上下一尺廣有八寸故云袤一尺而<lb/>
廣狹焉此璧羨天子以爲量物之度也舊圖佩玉之制<lb/>
玉府職曰共王之佩玉珠玉注云佩玉之所𢃄者玉藻<lb/>
曰天子佩白玉而𤣥組綬白玉謂衡璜琚瑀也𤣥組綬<lb/>
者用𤣥組條穿連衡璜等使相承受韓詩傳曰佩玉上<lb/>
有䓤衡者衡橫也謂葱玉爲橫梁下有雙璜衝牙者謂<lb/>
<pb n="KR3k0029_WYG_044-12b"/>
以組懸于衡之兩頭兩組之末皆有半璧之璜故曰雙<lb/>
璜又以一組懸於衡之中央於末繫玉其狀如牙使前<lb/>
後穿突雙璜故曰衝牙毛傳曰衡璜之外别有琚瑀其<lb/>
琚瑀當置於懸衝牙組之中央又以二組穿於琚瑀之<lb/>
内角斜係於衡之兩頭於組末璜蠙珠以納其閒蠙蜯<lb/>
也珠出於蜯故言蠙珠納於其閒者組繩有五皆穿蠙<lb/>
珠於其閒故云也<lb/>
蒼璧大宗伯云蒼璧禮天牲幣亦如璧色後鄭云以冬<lb/>
<pb n="KR3k0029_WYG_044-13a"/>
至祭天皇大帝在北極者於地上之圜丘蒼璧者天之<lb/>
色圓璧圜丘皆象天體以禮神者必象其類也玉人曰<lb/>
璧好三寸爾雅曰肉倍好謂之璧然則兩邊肉各三寸<lb/>
與此三寸之好共九寸也又玉人璧好三寸之下云璧<lb/>
琮九寸諸侯享天子以此而言是有九寸之璧也<lb/>
黃琮大宗伯云黃琮禮地牲幣亦如琮色後鄭云以夏<lb/>
日至祭崑崙之神於澤中之方丘黃者中之色琮八寸<lb/>
以象地比大琮毎角各剡出一寸六分長八寸厚寸又<lb/>
<pb n="KR3k0029_WYG_044-13b"/>
禮記郊特牲疏引先師所說祀中央黄帝亦用黃琮然<lb/>
其琮宜九寸以别於地示<lb/>
青圭大宗伯云青圭禮東方注云以立春祭蒼精之帝<lb/>
而大皥勾芒食焉圭銳象春物初生其牲幣皆如圭色<lb/>
其圭亦九寸厚寸博三寸剡上各寸半此已下壇兆各<lb/>
隨方於郊設之<lb/>
赤璋大宗伯云赤璋禮南方注云以立夏祭赤精之帝<lb/>
而炎帝祝融食焉牲幣如璋色半圭曰璋夏物半死而<lb/>
<pb n="KR3k0029_WYG_044-14a"/>
象焉熊氏云祀中央黃帝亦用赤璋案上下經文祀五<lb/>
精之帝玉幣各如其色季夏土王而祀黃帝於五帝之<lb/>
内禮用赤璋獨不如其色於理未允不如用黃琮九寸<lb/>
爲當<lb/>
白琥大宗伯云以白琥禮西方牲幣皆如琥色注云以<lb/>
立秋日祭白精之帝而少昊蓐收食焉琥猛象秋氣嚴<lb/>
鄭圖云以玉長九寸廣五寸刻伏虎形高三寸<lb/>
𤣥璜大宗伯云以𤣥璜禮北方牲幣皆如璜色後鄭云<lb/>
<pb n="KR3k0029_WYG_044-14b"/>
以立冬祭黑精之帝而顓頊𤣥冥食焉半璧曰璜象冬<lb/>
閉藏地上無物惟天半見賈釋云列宿爲天文草木為<lb/>
地文冬草木零落惟列宿在天故云惟天半見<lb/>
四圭有邸四圭有邸邸本也謂用一大玉琢出中央爲<lb/>
璧形厚寸天子以十二爲節於璧四面各琢出一圭皆<lb/>
長尺二寸與鎮圭等其璧爲邸盖徑六寸摠三尺又與<lb/>
大圭長三尺同用此以祀天旅上帝後鄭氏云祀天謂<lb/>
於夏正郊祀感生之帝也旅上帝謂祀五帝也宗伯青<lb/>
<pb n="KR3k0029_WYG_044-15a"/>
圭等已見祭五方天帝此又用四圭有邸而祭者彼即<lb/>
四時迎氣及總享於明堂是其常也國有故而祭之也<lb/>
感生之帝亦五帝别言為天者以其祖感之而生故殊<lb/>
異之也此四圭亦博三寸厚寸<lb/>
兩圭有邸舊圖兩圭有邸此兩圭五寸亦宜於六寸璧<lb/>
兩邊各琢出一圭倶長二寸半博厚與四圭同典瑞注<lb/>
云兩圭以象地數二也僢<hi>音絹</hi>而同邸又王制注云臥<lb/>
則同僢彼僢謂兩足相嚮此兩圭足同邸是足相嚮之<lb/>
<pb n="KR3k0029_WYG_044-15b"/>
義上四圭同邸亦然此兩圭祀地謂於三陰之月祭神<lb/>
州之神於北郊旅四望謂五嶽四鎮四瀆也若夫地祗<lb/>
自有黃琮此兩圭有邸以祀地謂祀神州之神於北郊<lb/>
及國有故而旅祭四望以對上四圭有邸以祀天旅上<lb/>
帝也　新圖兩圭有邸按周官義四圭邸璧則兩圭邸<lb/>
琮可知先鄭說四圭有邸謂於中央爲璧圭着其四面<lb/>
一玉倶成盖圭青璧蒼璋赤琮黃不應一玉倶成也且<lb/>
謂之邸以托宿取名然則圭邸璧則以青圭插蒼璧璋<lb/>
<pb n="KR3k0029_WYG_044-16a"/>
邸琮則以赤璋插黃琮也<lb/>
圭璧圭璧五寸此一圭宜於六寸璧上琢出一圭長五<lb/>
寸後鄭云圭有邸為璧取殺於上賈釋云上四圭有邸<lb/>
以祀天旅上帝此一圭有邸言取殺者謂取降殺以三<lb/>
爲節也祀日月者若春分朝日秋分夕月并大報天而<lb/>
主日配以月也其祀星辰若小宗伯云兆五帝於四郊<lb/>
四望四類亦如之鄭注云四類日月星辰運行無常以<lb/>
氣類爲之位兆日於東郊兆月與風師於西郊兆司中<lb/>
<pb n="KR3k0029_WYG_044-16b"/>
司命於南郊兆雨師於北郊凡祭日月等用此圭璧以<lb/>
禮其神各隨其方色賈釋云兆日於東郊以大眀生於<lb/>
東故也兆月於西郊以月生於西故也知風師亦於西<lb/>
郊者以五行土爲風風雖屬土秋氣之時萬物燥落由<lb/>
風亦於西郊知兆司中司命於南郊者以南郊是盛陽<lb/>
之方司中司命是陽故兆於南方也雨是水宜在水位<lb/>
故兆雨師於北郊<lb/>
璋邸射典瑞璋邸射以祀山川注云璋有邸而射取殺<lb/>
<pb n="KR3k0029_WYG_044-17a"/>
於四望又玉人注云邸射剡而出也賈云嚮上謂剡出<lb/>
半圭曰璋其璋首邪郤刻之今從下自邸嚮上總邪郤<lb/>
之名爲剡而出也此祀山川謂若小宗伯云兆山川丘<lb/>
陵墳衍各因其方亦隨四時而祭則用此璋邸以禮其<lb/>
神　新圖璋邸射玉人云祼圭尺有二寸有瓚又曰大<lb/>
璋中璋九寸邊璋七寸射四寸厚寸黃金勺青金外朱<lb/>
中鼻寸衡四寸有繅鄭氏謂鼻勺流也凡流皆為龍口<lb/>
衡勺徑也勺杜子春謂酒尊中之勺也然則勺盛酒以<lb/>
<pb n="KR3k0029_WYG_044-17b"/>
注爵爵以注瓚瓚形如盤衡徑四寸鼻寸上爲龍形圭<lb/>
璋其柄也祀廟則用圭以禮山川則用璋皆玉為之<lb/>
鼻玉尤美瓚次之圭璋又次之玉人曰天子用全上公<lb/>
用龍侯用瓚伯用將龍鼻也將柄也然則鼻四玉一石<lb/>
瓚三玉二石柄玉石相將舊圖瓚為勺形又鼻為龍稍<lb/>
大而鄭氏云圭瓚酌鬱以獻尸皆非是葢瓚非酌鬯凡<lb/>
祼酌鬯用爵灌之在瓚爵以灌鬯瓚以受灌而謂瓚酌<lb/>
鬯非矣<lb/>
<pb n="KR3k0029_WYG_044-18a"/>
圭瓚舊圖玉人祼圭尺二寸有瓚以祀廟後鄭云祼謂<lb/>
以圭瓚酌鬱鬯以獻尸也瓚如槃大五升口徑八寸深<lb/>
二寸其柄用圭有流前注流謂鼻也鼻勺流也凡流皆<lb/>
爲龍口以圭爲柄黃金爲勺青金爲外朱為中央凡圭<lb/>
博三寸此惟用之於宗廟據祀昊天禮神玉帛牲牷之<lb/>
外别有燔瘞玉帛牲牷其日月星辰社稷但有禮神之<lb/>
玉無燔瘞之玉也其宗廟惟有祼圭以禮神亦無所燔<lb/>
之玉圭柄金勺既異其牝牡相合處各可長三寸厚一<lb/>
<pb n="KR3k0029_WYG_044-18b"/>
寸博二寸半流道空可徑五分下三璋之勺皆類此<lb/>
瓚槃典瑞注云瓚槃大五升口徑八寸下有槃口徑一<lb/>
尺若其材飾則宜用黃金青金爲外朱中央圭瓚旣深<lb/>
二寸此槃冝深一寸足徑八寸高二寸<lb/>
璋瓚璋瓚者皇后酌鬱鬯獻尸禮神之器也其制一同<lb/>
圭瓚但用璋爲柄瓚器小耳司尊彛注云祼謂以圭瓚<lb/>
酌鬱鬯始獻尸也后於是以璋瓚酌亞祼是也此璋瓚<lb/>
口徑四寸深二寸柄長九寸其下亦宜有槃口徑六寸<lb/>
<pb n="KR3k0029_WYG_044-19a"/>
深一尺足高一寸徑四寸一如圭瓚槃形制<lb/>
大璋瓚玉人云大璋九寸射四寸厚寸黃金勺青金外<lb/>
朱中鼻寸衡四寸有繅注云射剡出者也嚮上謂之出<lb/>
謂剡四寸半以上其半已下加文飾焉周天子十二年<lb/>
一廵守所過大山川禮敬其神用黃駒以祈<hi>九委切</hi>沈<lb/>
則宗祝先用大璋之勺酌鬱鬯以禮神後鄭云大璋加<lb/>
文飾中璋殺文飾邊璋半文飾但解三璋得名大中邊<lb/>
之義不言文飾之物易曰雲從龍璋瓚旣以勺鼻為龍<lb/>
<pb n="KR3k0029_WYG_044-19b"/>
頭其二璋半已下宜皆瑑雲氣以爲飾祼圭半以下亦<lb/>
宜皆瑑雲氣以爲飾若祭祀宗廟后亞獻則執此璋以<lb/>
祼尸后有故則大宗伯執以亞祼<lb/>
中璋瓚中璋九寸其勺口徑亦四寸鼻射寸數外内金<lb/>
色皆如大璋其文飾則殺焉天子廵守所過中山川殺<lb/>
牲以祈沈宗祝亦先用此中璋之勺酌酒以禮神<lb/>
邊璋瓚邊璋七寸其勺口徑璋之厚薄鼻射寸數已下<lb/>
並同大璋中璋惟文飾半於大璋之飾為别天子廵守<lb/>
<pb n="KR3k0029_WYG_044-20a"/>
所過小山川殺牲以祈沈則宗祝先以邊璋之勺酌灌<lb/>
其神三璋之勺形制並同圭瓚但瓚勺各短小耳三璋<lb/>
之下雖不言槃有之可知其制亦同瓚槃口徑皆六寸<lb/>
圭幣周官小行人合六幣圭以馬璋以皮璧以帛琮以<lb/>
錦琥以繡璜以黼此朝覲之用幣者也大宗伯禮天地<lb/>
四方皆有牲幣各放其器之色此禮天地四方之用幣<lb/>
者也太宰祀之日贊玉幣爵之事享先王亦如之此宗廟<lb/>
之用幣者也肆師曰大祀用玉帛牲牷鄭注大祀謂天<lb/>
<pb n="KR3k0029_WYG_044-20b"/>
地宗廟也則天地宗廟皆用幣無疑矣公食大夫侑以<lb/>
束帛而庭實以皮大夫相食以束錦此食有侑幣也春<lb/>
秋虢公晋侯朝王享醴命之宥皆賜玉五瑴馬三疋秦<lb/>
后子享晉侯歸取酬幣終事入反魯侯享范獻子莊叔<lb/>
執幣此享有酬幣也燕禮用幣之文特鹿鳴之詩曰既<lb/>
飲食之又實幣帛以將其厚意此燕有酬幣也<lb/>
　　　笏類<lb/>
搢笏樂記曰武王散軍而郊射禆冕搢笏<hi>釋名曰笏忽</hi>
<pb n="KR3k0029_WYG_044-21a"/>
<hi>也君有命則書其上備忽忘也</hi>徐廣車服儀制曰笏即<lb/>
手板也漢魏以来皆執手板<hi>晉王坦之倒持手板唐段</hi>
<hi>秀實以笏擊朱泚</hi>　禮書曰天子之笏以玉諸侯以象<lb/>
<hi>玉藻曰笏諸侯以象又曰諸侯荼前詘後直讓於天子</hi>
<hi>也荀子曰諸侯御荼</hi>大夫以魚須文竹<hi>玉藻曰以魚須</hi>
<hi>文竹禮書曰盖竹函其璧堅正有節也前詘後詘無所</hi>
<hi>不讓也以魚須釋飾之卑者不敢用純也</hi>士竹本象可<lb/>
也<hi>儀禮曰士竹笏禮書曰竹本尢堅正而有節也士以</hi>
<pb n="KR3k0029_WYG_044-21b"/>
<hi>儀節為尚故笏用焉象諸侯所以爲笏也士卑而伸故</hi>
<hi>飾用焉</hi>葢玉德之美象義之辨竹禮之節天子尚德諸<lb/>
侯貴義大夫士則循禮而已此笏所以異也　周禮典<lb/>
瑞王搢大圭執鎮圭繅藉五采五就以朝日玉藻曰笏<lb/>
天子以球玉又曰天子搢珽玉人曰大圭長三尺杼上<lb/>
終葵首天子服之<hi>天子執鎮圭則猶羣臣之有贄搢大</hi>
<hi>圭則猶羣臣之有笏</hi>　自西魏五品以上通用象牙六<lb/>
品以上兼用竹木武德中始詔五品以上執牙笏上圓<lb/>
<pb n="KR3k0029_WYG_044-22a"/>
下方六品以上執木竹笏上挫下方<lb/>
宋朝笏制唐制五品以上用象上圓下方六品以下用<lb/>
竹木上挫下方國朝文散五品以上用象九品以上用<lb/>
木武臣内職並用象<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_044-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索巻四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索續集卷四十七</head> <lb/>
    <p>
<pb n="KR3k0029_WYG_178-1a"/>
欽定四庫全書<lb/>
　羣書考索續集卷四十七<lb/>
　　　　　　　　　　　　宋　章如愚　編<lb/>
　　輿地門<lb/>
　　　諸路<lb/>
東南十路<hi>淮南兩路</hi>　<hi>江南兩路/</hi>　<hi>荆湖兩路/</hi>　<hi>廣南</hi>
<hi>兩路</hi>　<hi>兩浙路/</hi>　<hi>福建路</hi>　傳稱善人天地之紀君子<lb/>
邦家之光又曰不有君子其能國乎然則天下國家之<lb/>
<pb n="KR3k0029_WYG_178-1b"/>
重端有在於得人也江淮閩廣之地其來尚矣自黄帝<lb/>
南廵而登湘山<hi>宋朝潭州益陽縣内</hi>夏禹東廵而登㑹<lb/>
稽<hi>宋朝越州</hi>高陽正朔所際南暨交趾<hi>唐交州宋朝棄</hi>
<hi>之南蠻</hi>是東南之域振古而通中國也然而文身鴃舌<lb/>
去京華甚遠承太古巢穴之餘未陶王化二代已前邈<lb/>
為蠻區賢人君子不産其邦帝王公侯未始建國中原<lb/>
視為遐陬不之齒也逮夫太伯奔荆蠻而呉人化其德<lb/>
文王之興化行江漢而召公之教明于南國東南之民<lb/>
<pb n="KR3k0029_WYG_178-2a"/>
浸沐休風聲教既被君子出焉由是季札歴聘諸華而<lb/>
先王禮樂達于海隅陳良北學中國而周孔之道遍於<lb/>
南國若敖蚡冐篳路籃縷以啓山林而荆楚以闢勾踐<lb/>
種蠡焦勞辛苦牧養其民而揚越以庶子胥之治吳建<lb/>
倉廪峙兵庫創城郭設守備而江浙之間浸有疆理矣<lb/>
蒍敖之相楚商農士賈各肄其業德刑政事不易其常<lb/>
而湘漢之間滋然繁盛矣加之兩漢而下循吏接踵馬<lb/>
援脩駱越之律張覇興吳㑹之學王景導淮西以牛耕<lb/>
<pb n="KR3k0029_WYG_178-2b"/>
韋宙教江西以陶瓦許荆以人倫之教新桂嶺之治任<lb/>
延錫光以諸華之風移嶺表之俗而東南之邦浸為禮<lb/>
義矣嗟乎城邑而居倉庫而儲陶瓦以覆服牛以耕父<lb/>
子夫婦以為家鄉黨庠序以為教斯中原之民自古能<lb/>
之而東南之民自三代以前漫然未有聞知則與禽獸<lb/>
何異哉逮夫春秋戰國而下得善人君子以為邦浸革<lb/>
蠻風而歸諸華而又漢魏以還天下有變常首難於西<lb/>
北衣冠轉而南渡故西北益耗而東南益盛施于隋唐<lb/>
<pb n="KR3k0029_WYG_178-3a"/>
宋朝風教滋美端與中原無異而民物豐夥又復過之<lb/>
故知今之東南非昔東南昔之東南不能當宋一路而<lb/>
今之東南乃過於昔之中原又豈可一概論哉方西漢<lb/>
元始五年嵗在乙丑東南縣户僅當天下十之一<hi>時天</hi>
<hi>下縣千五百五十餘東南纔百七十餘天下户千二百</hi>
<hi>餘萬東南纔百餘萬</hi>後一百三十有九年當東漢建康<lb/>
九年嵗在甲申東南縣户乃當天下十之二<hi>時天下縣</hi>
<hi>千一百八十餘東南當二百四十有餘天下户九百七</hi>
<pb n="KR3k0029_WYG_178-3b"/>
<hi>十萬東南當二百四十萬餘</hi>又後一百三十有六年當<lb/>
西晋太康元年嵗在庚子東南縣户乃過天下十之三<lb/>
<hi>時天下縣千二百有餘東南當四百七十有餘天下户</hi>
<hi>二百四十五萬東南八十餘萬</hi>又後四百有六十年當<lb/>
李唐開元二十八年嵗在庚辰東南縣户乃當天下十<lb/>
之四<hi>時天下縣千五百七十有餘東南當六百有餘天</hi>
<hi>下户八百四十餘萬東南二百七十餘萬</hi>又後三百五<lb/>
十年當宋元豐末東南縣户乃過天下十之五<hi>時天下</hi>
<pb n="KR3k0029_WYG_178-4a"/>
<hi>縣千一百三十餘東南當四百七十有餘天下户千六</hi>
<hi>百五十萬東南九百萬</hi>觀其縣邑之増民户之庶既若<lb/>
此其甚而又財貨如山利源百出以今擬古邈焉殊絶<lb/>
盖自開闢以來東南財用之饒見諸載史者莫盛於唐<lb/>
而宋朝猶且加増數倍唐時歳運東南粟以寔闗中不<lb/>
贏二百餘萬石而宋朝運漕大増嵗至六百餘萬石唐<lb/>
朝出銅鐵銀錫之冶凡六州而五在江浙<hi>宣潤饒衢信</hi>
<hi>州</hi>嵗鑄錢多止十數萬緡而宋朝鼓鑄大増嵗至百餘<lb/>
<pb n="KR3k0029_WYG_178-4b"/>
萬緍唐朝塩利初不過嵗四十萬緍至劉晏斡盡其利<lb/>
嘗増至六百萬緍盖不常有而宋朝塩利大増多至嵗<lb/>
二千萬緍而海塩之利居多茶利興自唐季貞元中始<lb/>
定之額得四十萬緍自後代有増加終唐世不過倍貞<lb/>
元之額而宋茶利大増歳至二百二十五萬餘緍而皆<lb/>
在東南此皆熈豐以前國家常賦之嵗額也其後益有<lb/>
増加至于今則又不然矣嗚呼漢魏以還皇天眷佑東<lb/>
南宻爲覆護俾斯民日以富庶迄于宋朝物大豐美方<lb/>
<pb n="KR3k0029_WYG_178-5a"/>
之西漢盛時縣邑之増幾至三倍民户之増幾至十倍<lb/>
財貨之増則數十百倍以至庠序之藹興人材之挺出<lb/>
與夫典禮之脩習俗之美則又與古斬焉不相侔矣雖<lb/>
往古中原之盛尤有所不逮則知天運去來地無常利<lb/>
特因時而已然自開闢以來至于宋之興王者之作未<lb/>
有自於東南故議者不能無惑而不知壅乆必行蓄厚<lb/>
必發天意所鍾抑有待而然耳且如并州之地自陳隋<lb/>
以前寥寥數千載未有一王興其間何其㣲也及唐太<lb/>
<pb n="KR3k0029_WYG_178-5b"/>
宗㧞起晋陽不踰時遂遷隋鼎綿歴五代五十年間河<lb/>
東三節度乃相繼為帝又何其盛也閩中之地自陳隋<lb/>
以前亦寥寥數千載未嘗有顯者出及李唐中葉而後<lb/>
常衮唱其教歐陽詹為之師於是庠序浸興更五代至<lb/>
於宋朝而英才軰出傑然為國用者不勝其紀由是觀<lb/>
之則并州之利始於唐太宗而閩中之利始於常衮又<lb/>
安知東南之利不始於宋朝哉仰觀俯察酌以民情國<lb/>
家之勢斷可識已<lb/>
<pb n="KR3k0029_WYG_178-6a"/>
中原七路<hi>京東二路</hi>　<hi>京東西路/</hi>　<hi>京西南路/</hi>　<hi>京西</hi>
<hi>北路</hi>　　<hi>北東路/</hi>　<hi>河北西路/</hi>　<hi>河東路</hi>　劉石之亂<lb/>
東晉奄有東南垂百餘年淮漢以南盡為晉土而當時<lb/>
有志之士常嘆中原之未復豈不以古帝王之墟而重<lb/>
失之邪然攷其地不過禹貢青徐兖豫兾州之壤而在<lb/>
唐為河南河北河東三道在宋朝為四京七路及淮南<lb/>
宿亳海泗諸州與陜西河中府觧州陜虢諸郡是已以<lb/>
宋疆理校之僅能得天下十三耳何於古而甚重也亦<lb/>
<pb n="KR3k0029_WYG_178-6b"/>
嘗考之載史自開闢以來綿于三代其間帝王之作莫<lb/>
不建國於三河之間户口熈繁田囿腴闢城邑井里粲<lb/>
然聿脩天下民物於此乎聚四方風教於此乎美更三<lb/>
皇五帝而益重冠九有四夷而屹崇故歴古以來端為<lb/>
重地號稱中原捨此以外則蠻夷戎狄之所居中原可<lb/>
坐而制之以為偏方指臂之地耳逮夫宗周以降陜服<lb/>
始為王畿春秋而下南國滋為覇土秦漢以還逺斥夷<lb/>
狄包四海之内盡歸中國疆理而偏方指臂之地浸與<lb/>
<pb n="KR3k0029_WYG_178-7a"/>
中原埒矣然而西漢盛時總天下民户千有二百二十<lb/>
餘萬而中原垂九百萬天下縣三百七十有餘而中原<lb/>
當一千有餘大率縣户過天下十之七矧三代以前抑<lb/>
又可知東晋之時去西漢為未逺中原之地雖漸以陵<lb/>
替而中原之名猶在也當時有志之士深用慨嘆盖以<lb/>
宜矣然自新室而下更歴魏晉南北隋唐五季之亂三<lb/>
河亂離寔亟郡邑名物代不如昨中原之名雖因於古<lb/>
而中原之寔已非古矣何則當西漢元始五年中原縣<lb/>
<pb n="KR3k0029_WYG_178-7b"/>
户過天下十之七後一百三十有九年當東漢建康元<lb/>
年中原縣户乃過天下十之六<hi>時天下縣千一百八十</hi>
<hi>中原當七百天下户九百七十萬中原當五百七十萬</hi>
又後一百三十有六年當晋太康元年中原縣户乃當<lb/>
天下十之五<hi>時天下縣千二百有餘中原當五百有餘</hi>
<hi>天下户二百四十五萬中原纔餘一百二十萬</hi>又後四<lb/>
百六十有一年當李唐開元二十八年中原縣户乃當<lb/>
天下十之四<hi>時天下縣千五百七十有餘中原當五百</hi>
<pb n="KR3k0029_WYG_178-8a"/>
<hi>有餘天下户八百四十餘萬中原當三百九十萬</hi>又後<lb/>
三百四十年當宋朝元豐末元祐年中原縣户乃當天<lb/>
下十之三<hi>時天下縣千一百三十有餘中原當四百有</hi>
<hi>餘天下户垂千六百五十萬中原四百</hi>　<hi>十萬</hi>夫以宋<lb/>
朝元豐間去西漢之季纔千一百年耳而昔之民户縣<lb/>
邑當天下十之七今乃僅能當十之三何古今之殊絶<lb/>
也盖自秦漢以前天下蕃庶舉在中原而江淮閩浙川<lb/>
廣之間荒凉為甚漢魏而下三河浸以荒凉而中原蕃<lb/>
<pb n="KR3k0029_WYG_178-8b"/>
庶反移於江淮閩浙川廣之間暨于我宋朝虚實推遷<lb/>
不啻十倍如今瑯琊一郡五十二縣而宋朝存者止三<lb/>
縣而已<hi>諸城安邱二縣屬宋朝宻州宋朝海州東海縣</hi>
<hi>即漢贛榆縣也</hi>漢㑹稽治縣一縣也宋朝乃為福建一<lb/>
路凡四十五縣漢潁川一郡餘四十三萬户宋朝為許<lb/>
潁二州民户纔贏十萬而已而漢豫章一郡纔六萬户<lb/>
宋朝乃為江東西十有三州軍<hi>江西唯興國軍餘皆豫</hi>
<hi>章郡地江東饒信二州及南康軍亦是豫章郡地也</hi>増<lb/>
<pb n="KR3k0029_WYG_178-9a"/>
至一百七十萬户夫瑯琊潁川皆古中原地也㑹稽豫章<lb/>
皆古偏方地也畧以此數郡觀之盛衰相反如此然則<lb/>
中原安得不益輕而偏方安得不益重故今之中原非<lb/>
古之中原今日之中原已與古偏方無異而古之中原<lb/>
乃在今東南偏方之域矣狥名而責實必輕重之當議<lb/>
者可不深考云<lb/>
川陜六路<hi>永興軍路</hi>　<hi>秦鳯路/</hi>　<hi>益州路/</hi>　<hi>利州路</hi>
<hi>䕫州路</hi>　<hi>梓州路</hi>　粤自蜀江東下黄河南注而天下<lb/>
<pb n="KR3k0029_WYG_178-9b"/>
大勢分為南北故河北江南皆天下制勝之地而挈南<lb/>
北之輕重者又在川陜而已夫江南所恃以為固者長<lb/>
江也而四川之地據長江上游而下臨呉楚其勢足以<lb/>
奪長江之險河北所恃以為固者黄河也而陕西之地<lb/>
據黄河上游而下臨趙代其勢足以奪黄河之險是川<lb/>
陜二地常制南北之命而况江南之地以淮漢為喉衿<lb/>
以荆湘為肘腋而巴蜀之地乃控勒湘漢鴻溝千里無<lb/>
再舍不接畛設令北人兼有巴蜀則南國以湘漢之郊<lb/>
<pb n="KR3k0029_WYG_178-10a"/>
為戰守之地而耕桑之民止於江浙之間萬有偏師不<lb/>
陣一城告奔則冀馬秦鋒馳於呉㑹之郊矣河北之地<lb/>
以汴洛為喉衿以并汾為肘腋而秦中之地乃與汾洛<lb/>
踵接百城逶迤𤇺火相望也借令南人兼有秦中則汾<lb/>
洛之間皆為戰守之地而耕桑之民止於河漳之間萬<lb/>
有偏師不陣一城告奔則越㦸吳兵騁於趙代之郊矣<lb/>
輔車相依唇亡齒寒者正此之謂盖自春秋戰國以來<lb/>
至于宋朝之興垂千有七百年而南北交爭餘九百載<lb/>
<pb n="KR3k0029_WYG_178-10b"/>
而北人能并南者有四大率皆先得四川故秦惠王併<lb/>
蜀而始皇因以滅楚晋文帝併蜀而武帝因以㓕呉周<lb/>
文帝併蜀而隋文帝因以㓕陳及宋之興亦乾德中併<lb/>
蜀而開寳中遂平江南然則四川克固江南可奠枕也<lb/>
春秋三國東晋南朝之際南兵屢得志於中原矣然而<lb/>
終不能成功者以其不知先取闗中故也唯宋武常克<lb/>
長安旋即失之故亦不能濟河盖得河南而未得闗中<lb/>
則縁河抵闗縱横數十城皆為戰守之地而所向遇敵<lb/>
<pb n="KR3k0029_WYG_178-11a"/>
其勢逆矣故自河北而渡河南則易自河南而渡河北<lb/>
則難自闗中而出河南則易自河南而入闗中則難借<lb/>
使南人兼有闗中而善用之則河南數千里之地縱在<lb/>
敵人徒為戰場無險可恃一戰有勝則汴洛百城可傳<lb/>
檄而下矣故知得闗中則取河南易於反掌不得闗中<lb/>
雖有河南不能守也而東晉南朝交爭一二百年間君臣<lb/>
将士日夜圖回雖鋭意收復中原而不知陜西之利故<lb/>
轉戰河南以徼河朔之功而勝負叛服代如棊變終無<lb/>
<pb n="KR3k0029_WYG_178-11b"/>
益也然則自古南北交争而南人終不能併者豈唯力<lb/>
之不迨固亦謀之不臧也夫然後知南人之守在巴蜀<lb/>
而戰在陜西北人之守在陜西而戰在巴蜀彼河南江<lb/>
北之鎮莭舟車往來之地耳非成功制勝之所也故曰<lb/>
天下大勢分為南北而挈南北之輕重者又在川陜而<lb/>
已<lb/>
　<lb/>
　羣書考索續集卷四十七<lb/>
</p>
<p>
</p>
  </div>
</body>
</text>
</TEI>
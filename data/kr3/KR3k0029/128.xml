<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷六十二</head> <lb/>
    <p>
<pb n="KR3k0029_WYG_128-1a"/>
欽定四庫全書<lb/>
　羣書考索後集卷六十二<lb/>
　　　　　　　　　　　　宋　章如愚　編<lb/>
　　財用門<lb/>
　　　楮幣類<lb/>
三代之賦皆以粟榖所謂帛布不過一時權輕重吏俸<lb/>
乃分田制禄未嘗以錢幣為也<lb/>
夏商之幣金為三品黄金白金赤金是也<lb/>
<pb n="KR3k0029_WYG_128-1b"/>
周小宰以官府之八成經邦治七曰聽稱責以傳别鄭<lb/>
司農注云稱責謂貸予也傳别謂劵書也當是之時特<lb/>
民間私相稱貸以為符驗公家未嘗為之<lb/>
漢自王公至佐吏亦以榖粟制禄當時制賦不過口筭<lb/>
而人納錢百餘至<lb/>
武帝用度不給於是造白鹿以為皮幣王侯貴人或以<lb/>
朝覲或以㑹遇或以聘享必以薦璧而後行造銀為白<lb/>
金飾以文采或以為龍或以為馬或以為龜各有其直<lb/>
<pb n="KR3k0029_WYG_128-2a"/>
而不紊國用頼以少舒民力頼以少寛亦一時權宜之<lb/>
術<lb/>
唐憲宗時令商賈至京師委錢諸道富家以輕装赴四<lb/>
方合劵乃取號為飛錢即楮劵所由起也迨我國朝真<lb/>
宗朝張詠鎮蜀患蜀人鐵錢之重不可貿易於是設質<lb/>
劑之法一交一緡以三年為一界而換之始祥符之辛<lb/>
亥至熈寧之丙辰六十五年二十二界雖至巧有不能<lb/>
易<hi>寳訓</hi>
<pb n="KR3k0029_WYG_128-2b"/>
仁宗天聖元年初蜀民以鐵錢重私為劵謂之交子以<lb/>
便貿易富民十六户主之其後富者稍衰不能償所負<lb/>
争訟數起大中祥符末薛田為轉運使請官置交子務<lb/>
以㩁其出入久不報㓂瑊守蜀遂乞廢交子不復用㑹<lb/>
瑊去而田代之詔曰與張若谷度其利害田若谷議廢<lb/>
交子不復用則貿遷非便但請官為置務禁民私造<lb/>
又詔梓州路提㸃刑獄官與田若谷議田等議如前詔<lb/>
從其請始置益州交子務<hi>長編</hi>　天聖初用其議一界止<lb/>
<pb n="KR3k0029_WYG_128-3a"/>
一百二十五萬餘緡至紹聖則増為一百四十萬緡至<lb/>
元符則又増為一百八十萬餘緡今則二千五百七十<lb/>
萬餘緡<hi>㑹要</hi>
慶歴七年孫甫嘗監交子務轉運使以偽造交子多犯<lb/>
法欲廢不用甫曰交子可以偽造鐵錢可以私鑄有犯<lb/>
私鑄鑄可廢乎但嚴治之不當以小害廢大<hi>墓誌</hi>　皇祐<lb/>
二年阮逸建言作錢葆飾以翠羽珠珮藉以鹿皮欲以<lb/>
錢兼行陳升之以為漢武帝置皮幣取後世之譏况阮<lb/>
<pb n="KR3k0029_WYG_128-3b"/>
逸之言作偽不可用上罷之<lb/>
神宗朝文彦博言行交子不便事上曰行交子誠非得<lb/>
已若素有定制財用既足則自不須此今未能然是以<lb/>
急難不能無有不得已之事<hi>長編</hi>　皮公弼言交子之法<lb/>
以方寸之紙飛錢致逺然不積錢為本亦不能以空文<lb/>
行今商虢鄜耀紅崖清逺鐵冶所收極廣茍即冶更鑄<lb/>
折二錢嵗除工費外可得百萬緡為交子本并上可行<lb/>
十二事上批可如所乞委公弼營辦<hi>長編</hi>
<pb n="KR3k0029_WYG_128-4a"/>
熈寧二年條例司言髙遵裕等乞置交子務交子行於<lb/>
成都人以為便今河東若運鐵錢勞費宜行交子法後<lb/>
轉運使交子法行商賈不肯中納糧草不惟有害邉糴<lb/>
亦恐鹽礬不售遂廢　沈起以陜西錢不足請行交子<lb/>
後張景寧出使言交子可行於蜀不可行於陜西将恐<lb/>
民失業無以為生罷之後又以鈔法有害邉糴復行交<lb/>
子二年又以無實錢為本法不可行無益於鈔法又罷<lb/>
哲宗紹聖二年上問曽布欲行交子法如何近曽令余<lb/>
<pb n="KR3k0029_WYG_128-4b"/>
景相度以為可行布曰此法不可行不惟與川交子相<lb/>
亂兼交子須有見錢相當乃可行熈寧四年韓絳作相<lb/>
兩欲施行皆議論不成而罷余景輕易小人何可與議<lb/>
法<hi>長編</hi>
徽宗大觀元年改四川交子為錢引自朝廷取湟廓西<lb/>
寧通行交子法以助兵費由是比天聖一界逾二十倍<lb/>
價益减落及至換界年分新交子一千乃當舊交子四<lb/>
千交子法大壊故更張之其後又詔四十一界至四十<lb/>
<pb n="KR3k0029_WYG_128-5a"/>
三界更不收兊云<hi>長編</hi>　十月又詔陜西河東數路引直<lb/>
五千至七十而成都纔直二三百民間貿易十千以上<lb/>
今錢與引半用<hi>㑹要</hi>
髙宗紹興六年張澄嘗請依四川造㑹子與錢並行詔<lb/>
造百五十萬充糴本而未樁到見錢議者以為恐未信<lb/>
於民遽詔罷之<lb/>
髙宗論四川交子之弊曰如沈該稱提之說但官中嘗<lb/>
有百萬緡遇交子减價自買之即無弊矣　紹興三十<lb/>
<pb n="KR3k0029_WYG_128-5b"/>
年錢端禮知臨安府建言楮幣以行累月合支官錢造<lb/>
㑹子流傳輸官亦許用之　紹興三十一年詔於都茶<lb/>
場置㑹子務仍撥左藏庫錢十萬貫為本錢端禮為六<lb/>
務出納制用皆有法平<lb/>
孝宗淳熈元年𠡠曰劄子去嵗降㫖揮許人户以㑹子<lb/>
入納官物及今年正月内令諸州軍起發上供諸色窠<lb/>
名錢許用三分㑹子比見浙中州縣間交納稅物不依<lb/>
近降㫖揮許民戸經户部御史臺越訴不遵依去處重<lb/>
<pb n="KR3k0029_WYG_128-6a"/>
行賞罰如此州縣不得因縁為奸人知㑹子之貴自然<lb/>
流通無滯此亦救弊之一端三省同奉聖㫖依<lb/>
孝宗嘗收内帑金帛以易楮藏于内庫者四百萬行于<lb/>
民間者僅二百萬一時幣楮重於黄金　淳熈三年四<lb/>
月壬子内殿進呈淮東西兩總領乞以金銀兊換㑹子<lb/>
支遣上曰綱運既以㑹子中半入納何故乃爾闕少葉<lb/>
衡龔茂良奏縁朝廷以金銀換㑹子此不過散在民間<lb/>
耳上曰何幸得㑹子重但更思所以闕用之因三日復<lb/>
<pb n="KR3k0029_WYG_128-6b"/>
宣問及此衡奏户部嵗入一千二百萬其半為㑹子而<lb/>
南庫以金銀換收者四百餘萬流行於外者纔百萬安<lb/>
得不少上謂曰此是户部之數不知兩總領所數多寡<lb/>
如何恐久有弊須先䆒見其源兩處且各以二十萬與<lb/>
之兊換金銀及錢銀臣申到民間入納闕少㑹子并兩<lb/>
淮收換銅錢已支絶㑹子乞再給降上曰會子真如此<lb/>
少茂良奏聞得商旅往來貿易競用㑹子一為免稅二<lb/>
為省脚乗三為不復折閱以此觀之大段流通上遽令<lb/>
<pb n="KR3k0029_WYG_128-7a"/>
應副因宣諭曰卿等子細講究本末思所以為善後之<lb/>
計衡等多遵禀聖訓而退<hi>聖政</hi>　七月乙未宰執進呈訖<lb/>
上謂曰㑹子通行民間銅錢日多甚可喜葉衡奏今諸<lb/>
處㑹子甚難得謂宜量行支降行使上又曰未可向來<lb/>
止縁所出數多致有前日之弊今須少待徐議施行<lb/>
淳熈十年正月辛亥進呈鎮江總領所乞降新㑹兊換<lb/>
上見前具新印㑹子數目乃曰新印㑹子比舊又増多<lb/>
大凡行用㑹子少則重多則輕王淮等奏曰誠如聖諭<lb/>
<pb n="KR3k0029_WYG_128-7b"/>
<hi>聖政</hi>　趙開知川蜀憂其楮幣之輕遂詢其至貴之時用<lb/>
官錢以此價收之故蜀人大為貴重<lb/>
孝宗即位民間惟重錢輕楮幣於是出御府之金以佐<lb/>
大農寧收空劵<hi>典章</hi>
　　　坑冶<lb/>
黄帝問於伯髙曰吾欲陶天下而以為一家為之有道<lb/>
乎伯髙對曰上有丹砂者下有金上有磁石者下有銅<lb/>
金上有陵石者下有鉛錫赤銅上有赭者下有鐵此山<lb/>
<pb n="KR3k0029_WYG_128-8a"/>
之見榮者也<lb/>
禹以歴山之金鑄幣而贖民之無饘賣子者　禹貢青<lb/>
州貢岱畎絲枲鈆松怪石揚州貢金三品荆州貢金三<lb/>
品梁州貢璆鐵銀鏤砮磬<lb/>
湯以荘山之金鑄幣而贖民之賣子者<hi>並管子</hi>
周禮卝人掌金玉錫石之地而為厲禁以守之若以時<lb/>
取之則物其地圗而授之廵其禁令<lb/>
齊管子謂威公曰君其率白徒之卒鑄莊山之金以為<lb/>
<pb n="KR3k0029_WYG_128-8b"/>
幣<lb/>
漢四百年班范二史其金之所産與夫國資其利者不<lb/>
見於志惟吴鄧以銅山錢遍於天下<lb/>
唐銀銅鐵錫之冶二百六十八陜宣潤饒衢信五州銀<lb/>
冶五十八銅冶九十六鐵山五錫山二鈆山四汾州礬<lb/>
山七<lb/>
太宗時權萬紀上言宣饒二州銀大發采之可得數百<lb/>
萬緡上怒曰朕為天子所少者非財也但恨無嘉政可<lb/>
<pb n="KR3k0029_WYG_128-9a"/>
以利民而卿乃以利規我欲方我漢桓靈耶遂黜萬紀<lb/>
髙宗麟徳二年廢陜州銅冶四十八<lb/>
𤣥宗開元十五年初稅伊陽五重山銀錫<lb/>
徳宗時韓洄言山澤之利宜歸王者自是皆𨽻鹽鐵使<lb/>
憲宗元和中天下銀冶廢者四十嵗采銀萬二千兩銅<lb/>
二十六萬六十斤鐵二百七萬斤錫五千斤鈆無常數<lb/>
文宗開成元年復以山澤之利歸州縣刺史選吏主之<lb/>
其後諸州牟利以自植天下不過七萬餘緡<lb/>
<pb n="KR3k0029_WYG_128-9b"/>
武宗増河湟戍兵衣絹五十二萬餘匹裴休請復鹽鐵<lb/>
使以助國用増銀冶二鐵山七十一銅冶二十七鈆山<lb/>
一天下嵗率銀二萬五千兩銅六十五萬五千斤鈆十<lb/>
一萬四千斤錫萬七千斤鐵五十三萬二千斤<hi>唐志</hi>
宋太祖凡産金有商饒歙撫四州南安軍産銀有桂陽<lb/>
開寳龍焙三監又五十一場在饒䖍信建昌越衢處建<lb/>
福漳汀南建邵武南安廣韶連英恩春秦興元等州軍<lb/>
産銅有三十五場在饒處建英信南汀漳邵武南劔等<lb/>
<pb n="KR3k0029_WYG_128-10a"/>
州軍又一務曰梓州之銅來産鐵有四監曰徐州之大<lb/>
通利國兖州之萊蕪廢於大中祥符七年又河鳳翔虢<lb/>
同儀蘄黄袁英州興國軍有十二冶晉磁鳳澧道渠合<lb/>
梅陜耀坊䖍吉州有十二務信鄂建連南劔邵武等州<lb/>
軍有二十五場産錫有九場在河南之長水及䖍南康<lb/>
道賀潮循等州軍産鈆有三十六場在衢越建南安英春<lb/>
韶汀漳南劔邵武等州軍水銀四場在秦階商鳳州朱<lb/>
砂二場在商宣道至道末天下嵗課金若干兩銀十四<lb/>
<pb n="KR3k0029_WYG_128-10b"/>
萬五千餘兩銅四百一十二萬餘金鐵五百七十四萬<lb/>
八千餘斤鈆七十九萬三十餘斤鍚一十六萬九十餘<lb/>
斤天禧末金一萬兩銀八十八萬三千餘兩銅二百六<lb/>
十七萬五千餘斤鐵六百二十九萬三千餘斤鈆四十<lb/>
四萬七千餘斤錫一十九萬一千餘斤水銀三千餘斤<lb/>
朱砂五千餘斤然金銀除坑冶丁稅和市外課利折納<lb/>
互市所得皆在焉　國家産金之所六産銀之所四十<lb/>
有七産銅之所三十有六産鐵之所四十有七産鈆之<lb/>
<pb n="KR3k0029_WYG_128-11a"/>
所七産錫之所一水銀朱砂之所一此舊制為然後有<lb/>
増罷不止此<hi>㑹要</hi>　祖宗時金嵗入五萬餘兩自景徳至<lb/>
寳元金増五萬五十餘銀増至二十一萬斤　開寳三<lb/>
年詔曰古者不貴難得之貨後代賦及山澤上加侵削<lb/>
下益彫弊朕每念兹事常深痛懐未能捐金於山豈忍<lb/>
奪人之利自今桂陽監嵗入白金宜三分减一　開寳<lb/>
四年詔昔漢法作偽黄金棄市所以防民之奸弊也如<lb/>
聞京城之内競習其術轉相誑耀此而不止為盗之萌<lb/>
<pb n="KR3k0029_WYG_128-11b"/>
自今犯者並寘極典<lb/>
太宗興國八年詔大通冶嵗輸鐵上方鑄兵噐煅煉十<lb/>
分纔得其四五自今大通冶鐵先鑄成噐俾官倅治之<lb/>
無使負重致逺匱民焉<hi>㑹要</hi>　至道元年廢邵武軍歸化<lb/>
縣金場已配買金百姓送納建以棄命自例者詔永不<lb/>
得興置工匠悉放歸農後本軍復上言請興置是場<lb/>
真宗以先帝恐害及久已得停廢可從也遂罷其奏<lb/>
至道二年陜西奏成州金坑嵗不登望遣使按行更正<lb/>
<pb n="KR3k0029_WYG_128-12a"/>
新制詔曰捐金於山前聖之盛徳所寳惟榖舊史之格<lb/>
言朕緬慕太古之風不貴難得之貨其成州兩處金坑<lb/>
並宜停廢又廢衢州銀冶<hi>㑹要</hi>
真宗時邵武軍上言請興置舊廢金場先是太宗至道<lb/>
元年詔廢是場永不得興置遂不從所請　咸平二年<lb/>
宰相張齊賢上言今之所患錢貨未多望擇使臣逐處<lb/>
相度髙價招誘人户採陶鈆錫仍按行出銅錫薪炭處<lb/>
置場鑄錢如此三年嵗可得百五十萬貫乃命馮亮白<lb/>
<pb n="KR3k0029_WYG_128-12b"/>
承眷度至明年鑄錢一百二十五萬貫銅皆有餘羡乃<lb/>
以亮為都大提㸃鑄錢事以承眷同提㸃焉<hi>長編</hi>　祥符<lb/>
元年帝以京城金銀價貴以問三司使丁謂言多謂戎<lb/>
回鶻所市入蕃詔令約束之　祥符九年發運使李溥<lb/>
奏饒江池信等州四監共鑄一百二十五萬貫使銅四<lb/>
百五十三萬餘斤自景徳元年至大中祥符八年出坑<lb/>
漸少乞告諭民有知苖脉興廢處許令告官烹煉較其<lb/>
課利優之<hi>㑹要</hi>
<pb n="KR3k0029_WYG_128-13a"/>
仁宗時三司上言恩州陽江縣産金請選官主其事上<lb/>
曰毋得乗此重擾逺民姑務納束之<hi>寳訓</hi>　天聖三年都<lb/>
官貟外郎桞宏奏朝廷於饒州置金雖累更條而其弊<lb/>
尚深遂使豪商操其權貧民受其困雖差衙前户請錢<lb/>
散買毎一次充役遂至破竭家産又大商富賈多自京<lb/>
師入便饒州錢此州别無輕貨正買生金官錢既少私<lb/>
價轉増是致一方久罹其弊今請住諸處商客入便饒<lb/>
州錢一二年間驗其損益金價必减民力稍蘇其利歸<lb/>
<pb n="KR3k0029_WYG_128-13b"/>
公家用制商賈遂從之天聖五年買金逐等第毎兩各<lb/>
添錢一貫自是金數多詔奬本州長吏以下宰臣王曽<lb/>
等言獲金雖本州長吏以下雖多深慮耕鑿之民弛廢<lb/>
農業争趨厚利望諭本州常切體量止絶遂從之也<lb/>
慶歴三年六月甲辰詔曰議者多言天下茶鹽礬銅銀<lb/>
坑冶之有遺利朕懼開掊克之政常抑而弗宣然尚慮<lb/>
有過取而傷民者轉運司其諭所部官吏條上利害以<lb/>
聞<hi>長編</hi>
<pb n="KR3k0029_WYG_128-14a"/>
神宗熈寧元年詔天下貨寳坑冶不發而負嵗課者蠲<lb/>
之<hi>㑹要</hi>
元豐七年提㸃江浙等路坑冶鑄錢胡宗師言信州鈆<lb/>
山縣銅坑發已置場冶乞借江東提舉司錢二十萬緡<lb/>
以新鑄錢息二分還福建二浙有銅坑處准此户部言<lb/>
宗師言皆推行詔借江東提舉司錢十五萬緡以新鑄<lb/>
錢還所乞福建二浙借錢不行<hi>長編</hi>
哲宗紹聖二年十一月同管勾陜西路銀銅坑冶鑄錢<lb/>
<pb n="KR3k0029_WYG_128-14b"/>
許天啟言檢踏到銅苖興發計六十餘處内四處已置<lb/>
場差人烹煉外如銅苖興發在京西川路亦乞計度前<lb/>
去檢踏從之<hi>長編</hi>
髙宗紹興二十七年湯鵬舉奏前日罷坑冶鑄錢司甚<lb/>
善但戸部近日欲檢本錢兼别差官所以臺章論列兼<lb/>
恐坑冶司省罷官在此唱為異議願陛下以鑄錢專委<lb/>
轉運司必能就緒上宣諭曰此一事朕詢之士大夫亦<lb/>
無他說獨王珪再有章䟽朕謂凡建立人各以所見相<lb/>
<pb n="KR3k0029_WYG_128-15a"/>
可否歸之至當後可若一人唱之百人和之事或未當<lb/>
朕則何取<hi>聖政</hi>
孝宗乾道二年以饒州貢金千兩民力不支遂减十分<lb/>
之七以蘇一部之民<hi>饒州貢金記</hi>　　坑冶宋朝舊有官置<lb/>
場監或民承買以分數申於官舊𨽻諸路轉運司本錢<lb/>
亦資焉其物悉歸内帑崇寧以後廣搜利宂𣙜賦益偹<lb/>
凡属之提舉司者謂之新坑冶用常平息錢與剰利錢<lb/>
為本金錢等物往往皆積之大觀庫自蔡京始也<hi>四朝志</hi>
<pb n="KR3k0029_WYG_128-15b"/>
　　　鬻爵<lb/>
秦始皇四年令百姓納粟一千石拜爵一級<lb/>
漢文帝時因晁錯請令天下入粟縣官得以拜爵六百<lb/>
石爵上造<hi>第一等爵</hi>稍増至四千石為五大夫<hi>第九等爵</hi>萬二千<lb/>
石為大庶長<hi>第十八等爵</hi>各以多少級數為差是時張釋之<lb/>
以訾為郎漢初訾得萬錢乃得官　至景帝時上郡以<lb/>
西旱復脩賣爵令而裁其價以招人訾四方皆可得官<lb/>
武帝元朔元年外事四夷内興功利國用空竭乃募民<lb/>
<pb n="KR3k0029_WYG_128-16a"/>
能入奴婢以終身復為郎増秩及入牛馬為郎唯卜式<lb/>
數求入財天子拜式為中郎始令吏得入粟補官郎至<lb/>
六百石後桑宏羊請令民得入粟補官<hi>通典</hi>　元朔五年<lb/>
有司議令人得買爵至賞官名曰武功爵級十七萬凡<lb/>
直三十餘萬金請買武功爵官首者試補吏先除千夫<lb/>
如五大夫<hi>五大夫舊二十等爵之第九級也  通典</hi>　又犯令株送徒入財<lb/>
得補官黄覇以待詔入錢賞官補侍郎謁者<lb/>
成帝鴻嘉三年買爵價級千錢<lb/>
<pb n="KR3k0029_WYG_128-16b"/>
後漢安帝永初三年天下水旱用度不足三公奏請令<lb/>
吏人入榖得闗内侯<hi>通典</hi>
靈帝先和元年開西邸賣官二千石二千萬四百石四<lb/>
百萬於西園立庫以貯之又私令左右賣公卿公千萬<lb/>
卿五百萬時司徒崔烈入錢一百萬以買司徒其子鈞<lb/>
曰大人不當為三公論者嫌其銅臭<hi>通典</hi>
晉武帝太康三年問劉毅以吾可方漢何主毅對以桓<lb/>
靈之主帝曰吾雖徳不及古人猶克己為理南平吴㑹<lb/>
<pb n="KR3k0029_WYG_128-17a"/>
一　天下方之桓靈不亦甚乎對曰桓靈賣官錢入官<lb/>
庫陛下賣官錢入私門以此言之乃不如也<lb/>
後魏明帝初承䘮亂之後倉廩虚罄遂班入粟之制輸<lb/>
粟八千石賞散侯六千石散伯四千石散子三千石散<lb/>
男職人輸七百石賞一大階授以實官白人輸五百石<lb/>
聴依第出身千石加一大階諸沙門有輸粟四千石入<lb/>
京倉者授本州統各有差<hi>通典</hi>
唐肅宗至徳二年御史鄭叔清奏前諸使下召納錢物<lb/>
<pb n="KR3k0029_WYG_128-17b"/>
多給空名告申又准敇納錢百千與明經出身如曽受<lb/>
業粗通帖策修身謹行鄉曲所知者量减二十千文如<lb/>
先經舉送到省落第灼然有慿帖策不甚寥落者减五<lb/>
千文若粗識文字准元敕處分未曽讀學不識文字者<lb/>
加三十千應授執事官并勲階號及贈官等有合䕃子<lb/>
孫者如户内兼䕃丁中三人以上免課役者加一百千<lb/>
文毎加一丁中累加三十文蓋先已納錢令再納錢求<lb/>
出身也<hi>通典</hi>
<pb n="KR3k0029_WYG_128-18a"/>
憲宗時募民入粟河北淮西自千斛以上皆授以官<lb/>
宋朝太宗時州郡有水旱之災民艱食者許富民入粟<lb/>
賑貸飢民等第授官　淳化中勑一千石賜爵一級二<lb/>
千石本州助教二千石本州文學四千石試大理評事<lb/>
三班借職五千石與出身奉職七千石與别駕不簽押<lb/>
公事一萬石與殿直　太宗朝恩例差减於此天聖八<lb/>
年河北民飢亦用此例<lb/>
真宗景徳二年二月咸平末河北轉運使劉綜上言西<lb/>
<pb n="KR3k0029_WYG_128-18b"/>
漢晁錯以為爵者上之所擅出於口而無窮粟者民之<lb/>
所種生於地而不乏使入粟授以爵塞下之粟必多<lb/>
文帝從之令民入粟偹邉六百石爵上造萬三千石為<lb/>
大庶長事存典故利及公家今河北諸州聚兵糧饋勞<lb/>
費望行漢制以濟軍儲　既而水部郎中許元豹言縁<lb/>
河州縣和糴邉榖數少望許進獻糧授以官秩事下三<lb/>
司議奏請令河北定州廣信安肅軍北平寨入榖千石<lb/>
授本州助教文學二千石賜出身三千石授簿尉借職<lb/>
<pb n="KR3k0029_WYG_128-19a"/>
四千石授奉職五千石授寺監主簿六千石授校書正<lb/>
字七千石授太祝奉禮郎八千石授大理評事殿直九<lb/>
千石授諸寺監丞侍禁萬石授大理寺丞供奉官真定<lb/>
府洛邢趙貝冀博瀛莫雄覇等州乾寧順安信安永定<lb/>
永静等軍千石以上加百石授助教文學二千石以上<lb/>
復遞加一百石至萬二千石授大理寺丞供奉官大名<lb/>
府懐磁衛相澶等州通利軍千石以上加五百石授助<lb/>
教文學二千石以上遞加五百石至萬五千石授大理<lb/>
<pb n="KR3k0029_WYG_128-19b"/>
寺供奉官上慮爵賞之濫重惜其事宰相言故事具存<lb/>
行之無損乃請陜西諸州亦如此制既而有司復定環<lb/>
渭涇原慶州鎮戎保安軍同定州等處涇定鳳儀邠鄜<lb/>
秦隴鳳州同洛州等處鳳翔河中府陜同莘觧乾耀丹<lb/>
坊虢成階州同懐州等處悉從之<hi>長編</hi>
天禧二年學䆒鄭可狀本州民闕食願出粟五千八百<lb/>
石賑濟乞賜第選班行奉㫖不行晁逈李綱上言臣等<lb/>
商度損餘補乏為利亦大望令宰臣定議特從其請俟<lb/>
<pb n="KR3k0029_WYG_128-20a"/>
豐稔即止<lb/>
仁宗康定初陜西用兵太子中允尹洙請為鬻爵為土<lb/>
軍營房及所給物費其鬻爵之法凡入粟五百斛為上<lb/>
爵許入珠金為婦女服飾得與本部七品官接坐入粟<lb/>
百斛為下爵許蓄女使以銀為飲食噐三司使鄭戬為<lb/>
翰林學士丁度知制誥葉清臣參議以謂未能制勝於<lb/>
閫外適足歛怨於天下其議遂寢<hi>長編</hi>
慶歴七年詔係方銓應納粟授官人不除司理司法參<lb/>
<pb n="KR3k0029_WYG_128-20b"/>
軍洎上州判官資考深無過犯方注縣尉主簿如循資<lb/>
入縣令録事參軍者銓司依格注擬止令臨監物務從<lb/>
御史知雜李東之所請也　嘉祐六年詔凡入貲為郎<lb/>
至升朝官戸役皆免之京官不得免衙前自餘免其身<lb/>
而止<lb/>
神宗熈寧元年賜河東路轉運司試将作監主簿大廟<lb/>
齋郎州助教攝助教空名敕誥各三十令乗秋熟募民<lb/>
納粟實邉候已授官仍更免差役之次從轉運使劉庠<lb/>
<pb n="KR3k0029_WYG_128-21a"/>
請也癸丑詔給將作監主簿齋郎補牒州助教攝助教<lb/>
敕各三十下鄜延路募百姓入粟實邉仍免徑差一次<lb/>
<hi>長編</hi>　熈寧七年賜敕誥補牒賑貸涇原環慶路飢民及<lb/>
為永興常平糴本<lb/>
哲宗元祐元年上官均百司胥吏主行文書積年寡過<lb/>
例該禄仕又豪右之家以貲受官其才品庸下素不知<lb/>
義又外臺郡守奬薦之所不及彼固分甘卑賤豈復有<lb/>
奮動之意其視補䕃子弟聞父兄之教少壯就官有鄉<lb/>
<pb n="KR3k0029_WYG_128-21b"/>
進之心宜有間矣由此觀之納粟胥吏不如補䕃補䕃<lb/>
不如進士理之必然也臣以為四者之冗有可罷者納<lb/>
粟得官是也有可裁抑者特奏資䕃胥吏是也<lb/>
髙宗紹興元年詔以米價踴貴細民闕食令諸路州軍<lb/>
以常平倉粟量度出糶仍令州縣勸誘積榖之家將願<lb/>
糶數具文歴出糶如及三千石以上補守闕進義副尉<lb/>
六千石以上進義副尉九千石以上下班祗應一萬二<lb/>
千石以上進義校尉一萬五千石以上進武校尉二萬<lb/>
<pb n="KR3k0029_WYG_128-22a"/>
石以上者取㫖優異推恩已有官䕃者此類别作施行<lb/>
<hi>聖政</hi>
孝宗淳熈三年詔鬻爵非古制也理財有道均節出入<lb/>
足矣安輕官爵以益貨財朕甚不取自今除歉嵗民願<lb/>
入粟賑饑有裕於衆聽取㫖補官其餘一切住罷見在<lb/>
綾紙告身並繳赴尚書省毁抹<hi>㑹要</hi>
　爵二十級自公士至不更四級為士爵<hi>公士簮袠</hi>　<hi>上造不更</hi>
自大夫至五大夫五級為大夫爵<hi>大夫大夫</hi>　<hi>官大夫五公公乗    大</hi>
<pb n="KR3k0029_WYG_128-22b"/>
<hi>夫</hi>自左庶長至大庶長九級為卿爵<hi>左庶長中右庶長左更    更  右</hi>
<hi>更駟少上造    車庶長</hi>　<hi>太上造大庶長</hi>以至闗内侯則内諸侯也徹侯<lb/>
則外諸侯也皆爵也世多以秦商君為政為爵十<lb/>
八級合闗内侯為二十等殆秦制乎殊不知自齊<lb/>
已有勇爵之名而春秋傳已有所謂庶長鮑者則<lb/>
其來非一日矣意者自春秋以来急于攻戰設爵<lb/>
以示天下至秦而益以武功為尚而爵級之制備<lb/>
于商君上設爵以待軍功下非功則不能以倖得<lb/>
<pb n="KR3k0029_WYG_128-23a"/>
所以起天下好戰之心而握其運動之微權也髙祖造<lb/>
漢百戰而得之軍功既多而爵級亦濫暨天下既平徃<lb/>
徃人不以爵為重而有善遇髙爵之詔不如詔者重論<lb/>
之髙祖正懼爵級之輕而人或賤簡之也然而天下猶<lb/>
不以爵為重朝廷之賜民爵並加而無間盖視為恩典<lb/>
之常耳　武帝繼業思所以振起武功故於爵不得不<lb/>
重専置武功爵以賞軍功其等十有一士爵四級<hi>造士  閑</hi>
<hi>輿衛元良士    戎</hi>士大夫爵三級<hi>官首千秉/鐸    夫</hi>卿爵四級<hi>樂卿執戎</hi>
<pb n="KR3k0029_WYG_128-23b"/>
<hi>政長庶</hi>軍衛耳較之秦爵遂减其十爵級既少則轉者易<lb/>
及所以作新天下之意而啟其尚功之習也至於舊爵<lb/>
之級亦不輕予卜式以輸財助兵費於是賜爵左庶長<lb/>
以布告天下使知帝意之所向焉<lb/>
　<lb/>
　<lb/>
　<lb/>
　羣書考索後集卷六十二<lb/>
</p>
<p>
</p>
  </div>
</body>
</text>
</TEI>
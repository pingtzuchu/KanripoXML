<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷二</head> <lb/>
    <p>
<pb n="KR3k0029_WYG_068-1a"/>
欽定四庫全書<lb/>
　羣書考索後集卷二<lb/>
　　　　　　　　　　　　宋　章如愚　編<lb/>
　　官制門<lb/>
　　　總序類<lb/>
唐太宗正觀中大省内外官定制七百三十員曰吾以<lb/>
此待天下賢材足矣然是時已有員外置<hi>唐志通典云</hi>
<hi>貞觀六年大省内外凡文武定員六百四十有三而已</hi>
<pb n="KR3k0029_WYG_068-1b"/>
髙宗龍朔二年又改京師百官之名咸亨元年復至於<lb/>
武后再易庶官或從宜創號或参用古典天授二年凡<lb/>
舉人無賢不肖咸加擢拜大置試官以處之試官葢始<lb/>
於此<hi>試者未為正命</hi>神龍初復舊號又置員外官二千<lb/>
餘人<hi>於是遂有員外特制自永徽六年以蔡孝瑋為尚</hi>
<hi>書員外特置同正員外自是員外有同正者</hi>檢校試攝<lb/>
判知之官迨乎景龍官紀太紊復有斜封三無坐處之<lb/>
誦興焉<hi>謂宰相御史及員外官也</hi>
<pb n="KR3k0029_WYG_068-2a"/>
元宗懲其弊開元二十五年刋定職次著為令格自後<lb/>
又有置使之名軍功之官遂不勝其濫矣　嘗攷唐之<lb/>
官制大抵沿隋官司之别曰省䑓寺監衞府東宫王府<lb/>
為京兆職事官州縣鎮戍為外職事官自開府至将仕<lb/>
郎二十八階為文散官自驃騎至陪戎三十一階為武<lb/>
散官上柱國至武騎尉十二等為勲官<hi>通典唐志唐鑑</hi>
三師太師太傅太保論道之官也<hi>隋因後魏置煬帝廢</hi>
<hi>貞觀十一年復置近代多以為贈官親王拜者但存其</hi>
<pb n="KR3k0029_WYG_068-2b"/>
<hi>名耳</hi>
三公太尉<hi>因隋置武徳初秦王兼之永徽中長孫無忌</hi>
<hi>為之其後親王拜者皆不親事祭祀則攝者行之</hi>　司<lb/>
徒<hi>隋廢宰相而置唐因之</hi>　司空<hi>三公各一人古者三</hi>
<hi>公論道經邦不以一職名太尉掌武乃司馬職也司徒</hi>
<hi>主民司空主土皆六卿之任也以是為三公則名已不</hi>
<hi>正其後親王拜者僅存其名則任益輕</hi>
六省尚書省尚書令一人<hi>掌領百官龍朔二年改曰中</hi>
<pb n="KR3k0029_WYG_068-3a"/>
<hi>䑓廢尚書令尚書曰太常伯侍郎曰少常伯咸亨復光</hi>
<hi>宅元年改曰文昌䑓俄曰文昌都省垂拱元年曰都䑓</hi>
<hi>長安三年曰中䑓神龍復</hi>　其屬有六尚書<lb/>
吏部尚書<hi>掌文官選舉龍朔改司列太常伯咸亨復光</hi>
<hi>宅改天官神龍復天寳改吏部至徳復</hi>　侍郎二人其<lb/>
屬有四　吏部郎中二人<hi>一人掌文官階品一人掌選</hi>
<hi>補龍朔改司列大夫咸亨復</hi>　司封郎中一人<hi>掌邦之</hi>
<hi>封爵凡九等武徳為主爵龍朔改司封大夫開元復</hi>
<pb n="KR3k0029_WYG_068-3b"/>
司勲郎中一人<hi>掌管人之勲級凡十等龍朔改司勲大</hi>
<hi>夫咸亨復</hi>　考功郎中一人<hi>掌攷官吏功過龍朔改司</hi>
<hi>績大夫咸亨復</hi>
户部尚書<hi>掌天下土地人民貢賦之政初因隋為民部</hi>
<hi>貞觀改户部顯慶改度支龍朔改司元太常伯咸亨復</hi>
<hi>光宅改地官神龍復</hi>　侍郎二人其屬有四　户部郎<lb/>
中二人<hi>掌戸口田賦龍朔改司計大夫後復度支郎中</hi>
<hi>一人掌嵗計而支調之龍朔改司度大夫咸亨復</hi>　金<lb/>
<pb n="KR3k0029_WYG_068-4a"/>
部郎中<hi>掌庫藏出納龍朔改司珍大夫咸亨復</hi>　倉部<lb/>
郎中<hi>掌倉廩龍朔改司庾大夫咸亨復</hi>
禮部尚書<hi>掌禮儀祭享貢奉之政龍朔改司禮太常伯</hi>
<hi>咸亨復光宅改春官神龍復</hi>　侍郎一人其屬有四<lb/>
禮部郎中一人<hi>掌禮樂學校龍朔改司禮大夫咸亨復</hi>
　祠部郎中一人<hi>掌祠祀享祭龍朔改司禋大夫咸亨</hi>
<hi>復</hi>　膳部郎中一人<hi>掌酒膳龍朔改司膳大夫咸亨復</hi>
　主客郎中一人<hi>掌朝見龍朔改司藩大夫咸享復</hi>
<pb n="KR3k0029_WYG_068-4b"/>
兵部尚書<hi>掌武選車馬龍朔改司戎太常伯咸亨復光</hi>
<hi>宅改為夏官神龍復</hi>　侍郎二人其屬有四　兵部郎<lb/>
中一人<hi>一掌武官階品一掌軍戎調遣名數龍朔改司</hi>
<hi>戎大夫咸亨復</hi>　職方郎中一人<hi>掌地圖龍朔改司城</hi>
<hi>大夫咸亨復</hi>　駕部郎中<hi>掌車輿龍朔改司輿大夫咸</hi>
<hi>亨復</hi>　庫部郎中<hi>掌戎器鹵簿龍朔改司庫大夫咸亨</hi>
<hi>復</hi>
刑部尚書<hi>掌律令刑法初曰都官隋改刑部龍朔改司</hi>
<pb n="KR3k0029_WYG_068-5a"/>
<hi>刑太常伯咸亨復光宅改秋官神龍復</hi>　侍郎一人其<lb/>
屬有四　刑部郎中一人<hi>掌律法奏讞龍朔改司刑大</hi>
<hi>夫咸亨復</hi>　都官郎中<hi>掌簿錄龍朔改司僕大夫咸亨</hi>
<hi>復</hi>　比部郎中<hi>掌勾㑹賦斂龍朔改司計大夫咸亨復</hi>
　司門郎中<hi>掌門籍龍朔改司門大夫咸亨復</hi>
工部尚書<hi>掌山澤屯田工匠之事龍朔改司平太常伯</hi>
<hi>光宅改冬官神龍復</hi>　侍郎一人其屬有四　工部郎<lb/>
中一人<hi>掌土木工役龍朔改司平大夫咸亨復</hi>　屯田<lb/>
<pb n="KR3k0029_WYG_068-5b"/>
郎中<hi>掌屯田龍朔改司田大夫咸亨復</hi>　虞部郎中<hi>掌</hi>
<hi>苑囿山澤龍朔改司虞大夫咸亨復</hi>　水部郎中<hi>掌津</hi>
<hi>濟溝洫之事龍朔改司川大夫咸亨復</hi>
六部皆屬尚書令左右僕射為之貳又有左右丞各一<lb/>
人吏部戸部禮部左丞緫焉兵部刑部工部右丞緫焉<lb/>
既有三公又有六省是政出於二也尚書六部止三省<lb/>
之一也而光宅中遂以擬周之六卿亦過也　唐有左<lb/>
右僕射又有侍中二尚書二令左右丞相以官未及而<lb/>
<pb n="KR3k0029_WYG_068-6a"/>
人可用者奉預朝政而其大綱俾中書出令門下審駁<lb/>
分為二省尚書受成頒之有司上下相聨甚善也然皆<lb/>
秦漢所輕之官自魏晉以來反為重任而唐因之其立<lb/>
制之始名已不正民部掌度支可也而或領於僕射吏<lb/>
部掌銓曹可也而或攝之中書况其他乎遂有以禮樂<lb/>
掌禮樂之官而掌吏部之十銓者有之如蘇頲是也自<lb/>
後百官益無職掌故陸長源上宰相書曰兵部無戎帳<lb/>
户部無版圖虞衡不管山川金倉不司錢榖傷其置諸<lb/>
<pb n="KR3k0029_WYG_068-6b"/>
散地有虚其職也太宗較細務屬左右丞大事關僕射<lb/>
當矣然其用人未免用術以李勣之髙勲位尚書領中<lb/>
書門下事寵已至矣使輔太子敢不盡力乎何至無故<lb/>
譴逐使太子他日授以僕射以勣之忠又無故黜之不<lb/>
無怏怏太子雖授以僕射勣豈不曉其以利誘耶至廢<lb/>
立皇后之際不肯盡忠雖勣無大臣莭而亦太宗以利<lb/>
啟其心也<lb/>
門下省侍中二人掌出納帝命相禮儀凡國家之務與<lb/>
<pb n="KR3k0029_WYG_068-7a"/>
中書令參緫而專判省事龍朔二年改曰東䑓左相武<lb/>
后光宅元年改曰納言垂拱元年改曰鸞䑓開元元年<lb/>
改曰黄門監五年復天寶元年曰左相咸亨復光宅改<lb/>
鑾䑓納言神龍復開元改黄門監五年復　黄門侍郎<lb/>
<hi>二人</hi>掌貳侍中之職龍朔改東䑓侍郎垂拱改鸞䑓侍<lb/>
郎天寳改門下侍郎乾元復　左散騎常侍<hi>一人</hi>掌規<lb/>
諷過失侍從顧問隋廢散騎常侍武徳散騎常侍加官<lb/>
貞觀置二員十七年為職事官顯慶二年分左右𨽻門<lb/>
<pb n="KR3k0029_WYG_068-7b"/>
下省皆金蟬珥貂左散騎與侍中為左貂右散騎與中<lb/>
書令為右貂謂之八貂龍朔二年曰侍極　左諌議大<lb/>
夫<hi>四人</hi>掌諫諭得失侍從賛相隋二人唐四人武徳元<lb/>
年置諫議大夫龍朔二年曰正諫大夫貞元四年分左<lb/>
右神龍復　給事中<hi>四人</hi>掌侍左右分判省事隋置二<lb/>
十人煬帝減置四人唐武徳三年名曰給事中龍朔改<lb/>
東䑓舍人　左補闕<hi>六人</hi>掌供奉諷諌垂拱立四員左<lb/>
右各二天授各加三員通十員神龍復各置二人　左<lb/>
<pb n="KR3k0029_WYG_068-8a"/>
拾遺<hi>六人</hi>掌供奉諷諌大事廷議小則上封事　起居<lb/>
郎<hi>二人</hi>掌錄天子起居法度初因隋置舍人貞觀省之<lb/>
移於門下置起居郎顯慶又置舍人與郎分掌左右正<lb/>
觀初以給事中諌議大夫兼知起居注或知起居事毎<lb/>
仗下議政事起居郎一人執筆記錄於前史官隨之其<lb/>
後復置起居舍人分侍左右秉筆隨宰相入殿若仗在<lb/>
紫宸内閣則夾香案分立殿下直第二螭首和墨濡筆<lb/>
皆即坳處時號螭頭龍朔天授改左史咸亨神龍復<lb/>
<pb n="KR3k0029_WYG_068-8b"/>
典儀<hi>二人</hi>掌賛唱隨謁者䑓有典儀武徳五年復置𨽻<lb/>
門下省　城門郎<hi>四人</hi>掌京城皇城宫殿門開闔之莭<lb/>
隨門下省綂城門局煬帝改𨽻殿中省後𨽻門下省唐<lb/>
因之　符寳郎掌天子八寳及國之符節初置符寶郎<lb/>
天后改符璽開元復　𢎞文館學士掌詳正圖籍教授<lb/>
生徒參議朝廷制度武徳置修文館又改𢎞文神龍改<lb/>
昭文開元洪文𨽻門下省自武徳貞觀以來皆簡賢良<lb/>
為學士五品以上稱學士又有文學直館並無員數皆<lb/>
<pb n="KR3k0029_WYG_068-9a"/>
以他官兼之儀鳳以圖籍多未詳正委學士校理自垂拱<lb/>
多大臣兼領館中有四部書給事中判館事　校書郎<lb/>
掌校理典籍刋正錯謬開元改置四人後減二人　大<lb/>
臣議事使諌官史官隨之或糾其非或書其過則大臣<lb/>
安敢不直議䟽賤言事者令司門引奏置立仗馬以備<lb/>
之則天下之情無不達　諌議大夫之職太宗以王珪<lb/>
魏徴之流為之可謂得人矣然顯慶中召孫思邈拜諫<lb/>
議大夫乃固辭稱疾而還山史臣謂才不足當世取舍<lb/>
<pb n="KR3k0029_WYG_068-9b"/>
故逃而不反是不然太宗之時天下之士填然躍而附<lb/>
之獨一思邈以遺逸召至而不能屈使天下知如太宗<lb/>
之君亦有不得而臣者其守吾道不亦重乎其助太宗<lb/>
不亦多乎　太宗置文學館召儒雅十八人為學士討<lb/>
古今論成敗其意美矣究其本為隐巢之謀而時取智<lb/>
計之士十八人者大抵皆君子惟許敬宗一小人厠其<lb/>
間盖心術不正小人得以乘間而入也易曰開國承家<lb/>
小人勿用以亂邦也貞觀之治衆君子扶之而不足武<lb/>
<pb n="KR3k0029_WYG_068-10a"/>
氏之惡一敬宗濟之而有餘亂邦之言信哉<lb/>
中書省中書令二人掌佐天子執大政而緫判省事武<lb/>
徳三年為内史又改中書龍朔元年改省為西䑓令二<lb/>
年為右相咸亨復光宅元年改省為鳳閣令為内史神<lb/>
龍復開元元年改紫㣲令後復天寳元年曰右相大厯<lb/>
五年紫微侍郎乃復為中書侍郎　侍郎掌二令之職<lb/>
<hi>初為内史後隨省改</hi>　中書舍人<hi>六人</hi>掌侍進奏參表<lb/>
章<hi>武徳置</hi>　右散騎常侍<hi>一人/</hi>右補闕<hi>六人/</hi>右拾遺<hi>六</hi>
<pb n="KR3k0029_WYG_068-10b"/>
<hi>人</hi>掌如門下省<hi>左同/</hi>　通事舍人<hi>十六人</hi>掌朝見引納<lb/>
殿庭通奏<hi>武徳四年廢謁者䑓故通事謁者曰通事舍</hi>
<hi>人</hi>　集賢殿書院學士侍讀學士脩撰官掌刋輯經籍<lb/>
開元五年乾元殿為四部書置乾元院使六年更號麗<lb/>
正修書院置使及檢討官改修書官為麗正殿直學士<lb/>
八年加文學直又加修撰校理刋正校勘官十一年置<lb/>
麗正殿修書學士十三年改為集賢殿書院五品以上<lb/>
為學士六品以下為直學士宰相<hi>一人</hi>為學士知院事<lb/>
<pb n="KR3k0029_WYG_068-11a"/>
常侍<hi>一人</hi>為副知院事又置判院<hi>一人/</hi>押院中使<hi>一人</hi>
以張說為大學士知院事𤣥宗又置集賢院侍講學士<lb/>
侍讀直學士又増修撰官校理官待制官留院官知檢<lb/>
討官文學直之員至徳二年置大學士貞元初置編錄<lb/>
官四年罷大學士八年罷校理置校書正字元和二年<lb/>
復置集賢校理罷校書正字四年集賢御書院學士直<lb/>
學士皆用五品如開元故事以學士一人年髙者為判<lb/>
院事非登朝者為校理餘皆罷　校書四人　史館修<lb/>
<pb n="KR3k0029_WYG_068-11b"/>
撰四人掌修國史貞觀三年置史館於門下省以他官<lb/>
兼領或卑位有才者亦以直館稱以宰相蒞修撰開元<lb/>
二十年李林甫以宰相監修國史建議以為中書切宻<lb/>
之地史官記事𨽻門下省踈逺於是諌議大夫史館修<lb/>
撰尹愔奏徙於中書省天寳後地官兼職者曰史館修<lb/>
撰初入為直館元和六年宰相裴垍建議登朝官領史<lb/>
職者為修撰以年髙者判館事未登朝者皆為直館大<lb/>
中八年廢史館直館二員増修撰四人　史館直筆之<lb/>
<pb n="KR3k0029_WYG_068-12a"/>
任也貞觀以他官兼領職掌已不專矣又以宰相莅修<lb/>
撰則秉筆者能無顧忌之心乎開元李林甫以宰相監<lb/>
修則國惡往往諱而不書矣豈非太宗啟其端而流弊<lb/>
至此歟<lb/>
祕書省監一人少監二人丞一人監掌經籍圖書之事<lb/>
領著作局少監為之二龍朔二年改為蘭䑓太史少監<lb/>
曰侍郎丞曰大夫祕書郎曰蘭䑓郎武后垂拱改為麟<lb/>
䑓太極元年復　祕書郎三人掌四部圖籍　校書郎<lb/>
<pb n="KR3k0029_WYG_068-12b"/>
十人正字四人掌讎校典籍刋正文章　有二局著作<lb/>
局郎二人著作佐郎二人校書郎二人正字二人著作<lb/>
郎掌撰碑誌祝文祭文與佐郎分判局事<hi>武徳四年改</hi>
<hi>著作曹曰局龍朔三年改曰司文局郎為郎中佐為司</hi>
<hi>文郎著作佐郎本四人開元初減二人</hi>　司天䑓監一<lb/>
人少監二人丞一人主簿二人主事二人掌察天文稽<lb/>
厯數凡日月星辰風雲氣色之異率其屬而占有通𤣥<lb/>
院以藝學召至京師者居之凡天文圖書器物非其任<lb/>
<pb n="KR3k0029_WYG_068-13a"/>
不得與焉毎季錄祥眚送門下中書省紀於起居注嵗<lb/>
終上送史館嵗頒厯於天下<hi>武徳四年改太史監曰太</hi>
<hi>史局𨽻祕書省七年廢監候龍朔二年改太史局曰祕</hi>
<hi>書閣令局令曰祕書閣郎中武后光宅改太史局為渾</hi>
<hi>天監不屬麟䑓俄改為渾儀監置副監及丞主簿改司</hi>
<hi>辰師曰司辰長安二年復為太史局廢副監及丞𨽻麟</hi>
<hi>䑓如故景雲元年又為局𨽻祕書省踰月為監嵗中復</hi>
<hi>為局二年改為渾儀監開元二年復為太史監十四年</hi>
<pb n="KR3k0029_WYG_068-13b"/>
<hi>太史監復為局以監為令而廢少監天寳元年太史局復</hi>
<hi>為監自是不𨽻祕書省乾元元年太史局復為司天䑓</hi>
　祕書文學之任也唐初用孔穎逹顔師古之流為之<lb/>
夫以穎逹之通五經師古之博學善屬文居是職也若<lb/>
無愧矣然而師古之為祕書少監也乃引後生相與校<lb/>
讎且先貴勢雖商賈富室亦竄選中得無憾乎其後陸<lb/>
長源曰祕書不校勘著作不修撰盖至此遂為虚職矣<lb/>
　太史星厯之流也乃𨽻於祕書何哉盖通天地人正<lb/>
<pb n="KR3k0029_WYG_068-14a"/>
吾儒之事也　又有春官夏官秋官冬官中官正各一<lb/>
人掌四時各司其方之變異　五官保章正二人監候<lb/>
三人五官司厯二人掌厯法五官靈䑓郎各一人掌候<lb/>
天文五官挈壺正二人司辰八人漏刻博士六人掌知<lb/>
漏刻<hi>武后長安二年置挈壺正乾元元年與靈䑓郎保</hi>
<hi>章正司厯皆加五官之名</hi>
殿中省監一人少監二人丞二人掌天子服御之事少<lb/>
監為之二又有進馬五人掌大陳設<hi>龍朔二年曰中御</hi>
<pb n="KR3k0029_WYG_068-14b"/>
<hi>府監曰大監舊有天藏府開元二十三年省</hi>其屬有六<lb/>
局<hi>尚食尚藥尚衣尚舍尚乘尚輦</hi>
　尚食局奉御二人直長五人食醫八人奉御長儲供<lb/>
　直長為之貳進御必辨時禁先甞之<hi>龍朔二年改奉</hi>
　<hi>膳局諸局奉御皆曰大夫</hi>　尚藥局奉御二人直長<lb/>
　二人掌和御藥診視<hi>龍朔三年改奉御局又有侍御</hi>
　<hi>毉四人司醫五人</hi>　尚衣局奉御二人直長四人掌<lb/>
　供冕服几案奉圭<hi>龍朔二年改奉冕局</hi>　尚舍局奉<lb/>
<pb n="KR3k0029_WYG_068-15a"/>
　御二人直長六人掌殿亭祭祀張設湯沭燈燭汛掃<lb/>
　<hi>龍朔二年初改奉衣局</hi>　尚乗局奉御二人直長十<lb/>
　人掌内外閑廐之馬<hi>龍朔二年改奉駕局又有司廩</hi>
　<hi>司庫</hi>　尚輦局奉御二人直長三人尚輦二人掌輿<lb/>
　輦繖扇<hi>龍朔二年改奉輿局</hi>
内侍省監二人少監二人内侍四人監掌内侍奉宣制<lb/>
令少監内侍為之貳<hi>武徳四年改為内侍監内承奉曰</hi>
<hi>内常侍内承直曰内給事龍朔二年改監為省武后垂</hi>
<pb n="KR3k0029_WYG_068-15b"/>
<hi>拱元年曰司宫䑓天寳十三年置内侍監改内侍曰少</hi>
<hi>監尋更置内侍</hi>　内常侍六人通判省事　内給事十<lb/>
人掌承㫖勞問分刑省事　内謁者監十人掌儀法宣<lb/>
奏承敕令　内謁者十二人掌諸親命婦朝集班位分<lb/>
莅諸門　内寺伯六人掌糾察宫内不法　寺人六人<lb/>
掌皇后出入　其屬有六局<hi>掖庭宮闈奚官内僕内府</hi>
<hi>内坊</hi>
　掖庭局令二人丞三人掌宫人簿帳女工　掌教博<lb/>
<pb n="KR3k0029_WYG_068-16a"/>
　士一人掌敎習監作四人掌監涖雜作　宫闈局令<lb/>
　二人丞二人掌侍宫闈出入管籥　奚官局令二人<lb/>
　丞二人掌奚𨽻工役宫官之品　内僕局令二人丞<lb/>
　二人掌中宫車乗　内府局令二人丞二人掌中藏<lb/>
　寳貨給納之數　太子内坊局令二人丞二人掌東<lb/>
　宫閣内及官人糧廩坊事<hi>五人有典直四人下有内</hi>
　<hi>官等尚官局並尚儀局尚服局尚食局尚寝局等官</hi>
　<hi>並𨽻于此後古者内宰之職緫于冢宰令内侍並列</hi>
<pb n="KR3k0029_WYG_068-16b"/>
　<hi>於六省北司不𨽻於南牙毋乃散而無統乎</hi>　<hi>隋令</hi>
　<hi>丞並用士人為之掖庭宫闈奚官三職亦參用士人</hi>
　<hi>焉此隋制之善也唐因隋置内侍而止令供奔走将</hi>
　<hi>命之役其内侍又不置三品葢所以防患也自𤣥宗</hi>
　<hi>用髙力士而此制已壊自時厥後或預朝政或典禁</hi>
　<hi>兵其有殊勲者則拜大将軍仍兼内侍焉是以終唐</hi>
　<hi>之世有宦官之禍使悉甪士人詎至此哉</hi>
御史䑓大夫一人中丞二人掌以刑法典章糾正百官<lb/>
<pb n="KR3k0029_WYG_068-17a"/>
之罪惡中丞為之貳<hi>髙宗改治書侍御史中丞以避帝</hi>
<hi>名龍朔二年改為憲䑓大夫曰大司憲中丞曰司憲大</hi>
<hi>夫武后文明元年改肅政䑓光宅元年分左右䑓左䑓</hi>
<hi>知百司監軍旅右䑓察州縣省風俗尋命兩䑓兼察州</hi>
<hi>縣兩䑓御史有假有檢校有員外有丞至神龍初皆廢</hi>
<hi>景雲三年廢右䑓延和元年復置嵗中以尚書省𨽻左</hi>
<hi>䑓月餘而右䑓復廢㑹昌初升大夫中丞品東都留䑓</hi>
<hi>中丞二人侍御史一人殿中府御史二人監察御史三</hi>
<pb n="KR3k0029_WYG_068-17b"/>
<hi>人元和以後不置中丞以侍御史殿中侍御史監察御</hi>
<hi>史主留䑓務而三院御史亦不常備</hi>　其屬有三院<lb/>
一曰䑓院侍御史𨽻焉六人掌糾舉百僚及入閣承詔<lb/>
知推彈雜事<hi>隋末廢殿内侍御史義寧元年丞相府置</hi>
<hi>察非掾二人武徳元年改曰殿中侍御史龍朔元年置</hi>
<hi>監察御史裏行文明元年置殿中裏行後亦專以裏行</hi>
<hi>名官長安二年置内供奉</hi>　主簿一人掌印受事　二<lb/>
曰殿院殿中侍御史𨽻焉九人掌殿庭供奉之儀京畿<lb/>
<pb n="KR3k0029_WYG_068-18a"/>
諸州兵皆𨽻焉　三曰察院監察御史𨽻焉十五人掌<lb/>
分察百僚廵按州縣獄訟軍戎祭祀營作大府出納皆<lb/>
莅焉<lb/>
寺有九太常寺卿一人掌禮樂郊廟社稷之事緫郊社<lb/>
大樂鼓吹太醫太卜廩犧諸祠廟署少卿為之貳<hi>初有</hi>
<hi>衣冠署令貞觀元年廢髙宗即位改治禮郎曰奉禮郎</hi>
<hi>以避帝名龍朔二年改為奉常寺九寺卿皆曰正卿少</hi>
<hi>卿曰大夫武后光宅元年復改為司禮寺</hi>
<pb n="KR3k0029_WYG_068-18b"/>
　丞二人掌判寺事博士四人掌辨五禮太祝六人掌<lb/>
　出納神主奉禮郎二人掌君臣版位以奉朝㑹祭祀<lb/>
　之禮協律郎二人掌和律吕　兩京郊社署令各一<lb/>
　人掌五郊社稷明堂之禮與奉禮郎設樽罍篚幕<lb/>
　太樂署令二人丞一人樂正八人掌調鍾律以供祭<lb/>
　饗　鼓吹署令二人丞二人樂正四人掌鼓吹之節<lb/>
　　太醫署令二人丞三人醫監四人醫正八人掌醫<lb/>
　療之法其屬有四醫師針師按摩師呪禁師　醫博<lb/>
<pb n="KR3k0029_WYG_068-19a"/>
　士一人助教二人掌教授諸生以本草甲乙脉經分<lb/>
　而為業　針博士一人助教一人針師十人掌教針<lb/>
　生　按摩博士一人按摩師四人掌教導引之法<lb/>
　呪禁博士一人掌呪禁祓除為厲者　太卜署令一<lb/>
　人丞二人卜正博士各二人掌卜筮之法　廪犧署<lb/>
　令一人丞二人掌犧牲粢盛　汾祠署令一人丞一<lb/>
　人掌享祭灑掃之制　三皇五帝以前三皇五帝周<lb/>
　文王武王漢高祖兩京成王廟令一人丞一人掌開<lb/>
<pb n="KR3k0029_WYG_068-19b"/>
　闔洒掃釋奠之禮<lb/>
光祿寺卿一人少卿二人丞二人主簿二人掌酒醴膳<lb/>
羞之政緫大官珍羞良醖掌醢四署<hi>龍朔二年改曰司</hi>
<hi>宰寺武后光宅元年曰司膳寺</hi>
　大官署令二人丞四人掌供祠宴朝會膳食　珍羞<lb/>
　署令一人丞二人掌供祭祀朝㑹賓客之庶羞　良<lb/>
　醖署令二人丞二人掌供五齊三酒　掌醢署令一<lb/>
　人丞二人掌供醢醯之物<lb/>
<pb n="KR3k0029_WYG_068-20a"/>
衞尉寺卿一人少卿二人丞二人掌器械儀物緫武庫<lb/>
武器守宫三署主簿二人<hi>龍朔二年改司衞寺武后光</hi>
<hi>宅元年又改神龍復</hi>丞掌判寺事<lb/>
　兩京武庫署令各二人丞二人掌藏兵械有赦建金<lb/>
　雞　武器署令一人丞二人掌外戎器及鹵簿棨㦸<lb/>
　　守宫署令一人丞二人掌供帳帟<lb/>
宗正寺卿一人少卿二人丞二人掌天子族親屬籍主<lb/>
簿一人知圖譜官一人脩玉牒官一人知宗子表䟽官<lb/>
<pb n="KR3k0029_WYG_068-20b"/>
一人錄事二人<hi>武徳二年置宗師一人後省龍朔二年</hi>
<hi>改為司宗寺武后光宅元年改為司屬寺領陵䑓崇𤣥</hi>
<hi>二署</hi>
　諸陵䑓令各一人丞各一人建初啟運興寧永康陵<lb/>
　令各一人丞各一人掌守衛山陵凡陪𦵏開元二十<lb/>
　四年以宗廟所奉不可名以署太常少卿韋縚奏廢<lb/>
　太廟署以少卿一人知太廟事二十五年濮陽王澈<lb/>
　為宗正卿恩遇甚厚建議以宗正司屬籍乃請以陵<lb/>
<pb n="KR3k0029_WYG_068-21a"/>
　寝宗廟𨽻宗正天寳十二載駙馬都尉張伯為太常<lb/>
　卿得幸又以太廟諸陵署𨽻太常十載改獻昭乾定<lb/>
　橋五陵署為䑓升令品永康興寧二陵稱署如故至<lb/>
　徳二年復以陵廟𨽻宗正永泰元年太常卿姜慶初<lb/>
　復奏以陵廟𨽻太常大厯二年復舊　諸太子廟令<lb/>
　各一人丞各一人錄事各一人掌灑掃開闔之節<lb/>
　諸太子陵令各一人丞各一人錄事各一人　崇𤣥<lb/>
　署令一人丞一人掌京都諸觀名數與道士簿籍齋<lb/>
<pb n="KR3k0029_WYG_068-21b"/>
　醮之事<hi>隋以署𨽻鴻臚唐置諸寺觀監𨽻鴻臚寺貞</hi>
　<hi>觀廢上元二年置漆園監尋廢開元二十五年置宗</hi>
　<hi>𤣥學於𤣥元皇帝廟天寳元年兩京置博士助教二</hi>
　<hi>載改博士為宗𤣥博士改助教為直學士置太學生</hi>
　<hi>二人以宰相為之領兩京𤣥元宫及道院改天下宗</hi>
　<hi>𤣥學為通道學博士為道徳博士未幾而罷</hi>
太僕寺卿一人少卿二人丞四人主簿二人錄事二人<lb/>
卿掌廐牧輦之政緫乗黄典廐典牧車府四署永徽改<lb/>
<pb n="KR3k0029_WYG_068-22a"/>
司馭武后光宅元年改司僕寺<lb/>
　乗黄署令一人丞一人掌供三路及馴御之法　典<lb/>
　廐署令二人丞四人掌飼馬牛給養雜畜　典牧署<lb/>
　令三人丞六人掌諸牧雜畜給納及酥酪脯腊之事<lb/>
　　車府署令一人丞一人掌王公以下車路　諸牧<lb/>
　監上牧監監各一人副監各一人丞各二人主簿各<lb/>
　一人中牧監監之設監監各有副監丞主簿掌詳政<lb/>
　孳課　東宫九牧監丞二人錄事一人掌牧養馬牛<lb/>
<pb n="KR3k0029_WYG_068-22b"/>
大理寺卿一人少卿二人掌刑獄詳政<hi>龍朔二年改詳</hi>
<hi>刑寺武后光宅元年改司刑寺中宗廢</hi>
　正二人掌議獄正科條　丞六人掌分判寺事正刑<lb/>
　之輕重　主簿二人掌印省署鈔目鉤檢稽失　獄<lb/>
　丞二人掌率獄吏　司直六人詳事六人掌出使推<lb/>
　按<lb/>
鴻臚寺卿一人少卿二人丞二人掌賔客及凶儀之事<lb/>
領典客司儀二署<hi>龍朔二年改同文寺武后光宅元年</hi>
<pb n="KR3k0029_WYG_068-23a"/>
<hi>改曰司賔寺</hi>
　典客署令一人丞二人掌二王後介公酅公之版籍<lb/>
　及四夷歸化在藩者　掌客十二人掌送迎藩客<lb/>
　儀署令一人丞一人掌凶禮䘮𦵏之具<lb/>
司農寺卿一人少卿二人掌倉儲委積之事緫上林太<lb/>
倉鉤盾導官四署<hi>龍朔二年改司稼寺</hi>丞六人緫判寺<lb/>
事主簿二人錄事二人<lb/>
　上林署令二人掌苑囿園池植果蔬以供朝㑹祭祀<lb/>
<pb n="KR3k0029_WYG_068-23b"/>
　季冬藏氷　太倉署令三人丞五人監事八人掌廩<lb/>
　藏之事　鉤盾署令二人丞四人監事十人掌供薪<lb/>
　炭鵝鴨蒲雈陂池藪澤之物　導官署令一人丞四<lb/>
　人監事十人掌導擇米麥<hi>初有御細倉督麯麫貞觀</hi>
　<hi>省</hi>　外有太原永豐龍門等倉毎倉監一人　司竹<lb/>
　監一人副監一人掌植竹葦　慶善石門温泉湯等<lb/>
　監每監各二人掌湯池宫禁京都諸宫苑緫監監各<lb/>
　一人副監各一人掌苑内宫館京都諸園苑監苑四<lb/>
<pb n="KR3k0029_WYG_068-24a"/>
　面監監各一人副監各一人掌完葺九成宫緫監監<lb/>
　一人副監一人掌脩完宫苑　諸鹽池監監一人掌<lb/>
　監功簿帳　諸屯監一人掌營種屯田句會功課<lb/>
太府寺卿一人少卿二人掌財貨廩藏貿易緫京都四<lb/>
市左右藏常平七署<lb/>
　丞四人掌判寺事主簿二人掌印省鈔目句檢稽失<lb/>
　平權衡度量錄事二人　兩京諸市署令一人丞二<lb/>
　人掌財貨交易度量器物　左藏署令三人丞五人<lb/>
<pb n="KR3k0029_WYG_068-24b"/>
　監事八人掌錢帛雜綵　右藏署令二人丞三人監<lb/>
　事四人掌金玉珠寳銅鐡骨角齒毛綵畵　常平署<lb/>
　令一人丞二人監事五人掌平糴倉儲出納　既有<lb/>
　六省又有九寺是政出於三也<lb/>
司農太府户部職也太常宗正禮部職也太鴻臚禮部<lb/>
　之主客也光祿勲但供良醖禮部之膳部也衛尉掌<lb/>
　軍器儀仗帳幕兵部之庫部也太僕兵部之駕部廷<lb/>
　尉刑部也夫天下之事以古準今雖曰條目増繁而<lb/>
<pb n="KR3k0029_WYG_068-25a"/>
　其綱要自不可易茍因其職位釐而分之合而總之<lb/>
　其屬愈多而統目有要亦無害其為善法矣唐之官<lb/>
　品卿監視尚書少卿視侍郎是一職而二任之又多<lb/>
　為之統則其勢必至於虚授而多曠是其繁也乃其<lb/>
　所以為曠也杜佑言其曠之弊則曰官名職務遷易<lb/>
　不同空存虚稱皆無事實故有二皋陶四伯囧之論<lb/>
　陸長源言其曠之弊則曰光祿不供酒衛尉不供幕<lb/>
　官曹虚設祿奉枉請噫其言之盡矣亦知其為繁乃<lb/>
<pb n="KR3k0029_WYG_068-25b"/>
　其所以為曠者歟<lb/>
太常寺居九寺之先意者重禮樂之任也自太宗翫悦<lb/>
　之心一動樂工雜伎如白明達韋樂提軰乃駸駸曳<lb/>
　章服而迴翔乎士大夫之間亦過矣<lb/>
大理寺掌刑之官也其他寺皆有兼職獨大理卿無焉<lb/>
　葢刑者民命之所繫重其職而専其任者庻其留意<lb/>
　於刑而不敢輕用也其後張道源為大理卿天子見<lb/>
　其年耆乃拜綿州刺史夫古者作吕刑必於耄荒之<lb/>
<pb n="KR3k0029_WYG_068-26a"/>
　年盖老成定慮也今以道源徳行之懿使其在位所<lb/>
　謂皤皤黄髪國之光華顧乃棄之外服勞以吏事豈<lb/>
　尊老貴賢之義耶吾於唐不能無憾矣<lb/>
監有五國子監祭酒一人司業二人掌儒學訓導之政<lb/>
緫國子大學廣文四門律書筭凡七學天子視學皇太<lb/>
子齒胄則講儀釋奠執經論議奏京文武七品以上觀<lb/>
禮凡授經以周易尚書周禮儀禮禮記毛詩春秋左氏<lb/>
傳公羊傳榖梁傳各為一經兼習孝經論語老子嵗終<lb/>
<pb n="KR3k0029_WYG_068-26b"/>
考學官訓導多少為殿最<lb/>
　丞一人掌判監事每嵗七學生業成尚司業祭酒莅<lb/>
　試登第者上於禮部　主簿一人掌印句督監事七<lb/>
　學生不率教者舉而免之　錄事一人<hi>武徳初以國</hi>
　<hi>子監曰國子學𨽻太常寺貞觀二年復曰監龍朔二</hi>
　<hi>年改國子監曰司成館祭酒曰大司成司業曰少司</hi>
　<hi>成咸亨元年復曰監垂拱元年改國子監曰成均</hi>
　國子學博士五人掌教三品以上及國公子孫從二<lb/>
<pb n="KR3k0029_WYG_068-27a"/>
　品以上曽孫為生者五分其經以為業周禮儀禮禮<lb/>
　記毛詩春秋左氏傳各六十人睱則習𨽻書國語說<lb/>
　文字林三倉爾雅每嵗通兩經求作者上於監秀才<lb/>
　進士亦如之學生以長幼為序習正業之外教吉凶<lb/>
　二禮公私有事則相儀<hi>龍朔二年改博士曰宣業</hi>
　助教五人掌佐博士分經教授　直講四人掌佐博<lb/>
　士助敎以經書講授　五經博士各二人掌以其經<lb/>
　之學教國子　太學博士六人助教六人掌教五品<lb/>
<pb n="KR3k0029_WYG_068-27b"/>
　以上及郡縣公子孫　廣文館博士四人助教二人<lb/>
　掌領國子學生業進士者　四門館博士六人助教<lb/>
　六人直講四人掌教七品以上公侯伯子男子為生<lb/>
　及庶人子為俊士生者　律學博士三人助教一人<lb/>
　掌教八品以下及庶人子為生者律令為耑業兼習<lb/>
　格式法例　書學博士二人助教一人掌教八品以<lb/>
　下及庶人子為生者石經說文字林為耑業兼習餘<lb/>
　書　筭學博士二人助教一人掌教八品以下及庶<lb/>
<pb n="KR3k0029_WYG_068-28a"/>
　人子為生者二分其經以為業九章海島孫子五曹<lb/>
　張丘建夏侯陽周髀五經筭綴術緝古為耑業兼習<lb/>
　記遺二等數凡六學束修之禮<lb/>
少府監一人少監二人掌百工技巧之政緫中尚左尚<lb/>
右尚織染掌冶五署<lb/>
　丞六人掌判監事　主簿二人<hi>武徳初廢監以諸署</hi>
　<hi>𨽻太府寺貞觀元年復龍朔二年改曰内府監武后</hi>
　<hi>垂拱元年曰尚方監神龍復</hi>　中尚署令一人丞二<lb/>
<pb n="KR3k0029_WYG_068-28b"/>
　人掌供郊祀圭璧器玩后妃服飾赦日植金雞於仗<lb/>
　南　左尚署令一人丞五人掌供翟扇葢繖五路五<lb/>
　副七輦十二車　右尚署令二人丞四人掌供十二<lb/>
　閑馬之轡　織染署令一人丞二人掌供冠冕組綬<lb/>
　及織紝色染　掌冶署令一人丞一二人掌範鎔金銀<lb/>
　釧鐵及塗飾琉璃玉作　諸冶監令各一人丞各一<lb/>
　人掌鑄兵農之器　諸鑄錢監監各二人副監各二<lb/>
　人丞各一人以所在都督刺史判焉　互市監每監<lb/>
<pb n="KR3k0029_WYG_068-29a"/>
　監一人丞二人掌蕃國交易之事<hi>隋以監𨽻四方館</hi>
　<hi>唐𨽻少府貞觀六年改交市監曰互市監副曰丞武</hi>
　<hi>后垂拱元年改曰通市監</hi>
将作監監一人少監二人掌土木工匠之政緫左校右<lb/>
校中校甄官等署百工等監<lb/>
　丞四人掌判監事<hi>武徳初改令曰大匠少令曰少匠</hi>
　<hi>龍朔二年改作繕工監大匠曰大監少匠曰少監咸</hi>
　<hi>亨改曰營繕監神龍復</hi>　主簿二人掌官吏糧料俸<lb/>
<pb n="KR3k0029_WYG_068-29b"/>
　食假使必由之　左校署令二人丞一人掌梓匠之<lb/>
　事樂縣簨簴兵械喪塟儀物　右校署令二人丞三<lb/>
　人掌版築塗泥丹堊匽厠之事　中校署令一人丞<lb/>
　三人掌供舟車兵械雜器<hi>武后改曰營繕署垂拱元</hi>
　<hi>年復舊尋廢開元初復置</hi>　甄官署令一人丞二人<lb/>
　掌琢石陶土事　百工就谷庫谷斜谷太隂伊陽監<lb/>
　監各一人副監一人丞一人掌采伐材木<hi>武徳初置</hi>
　<hi>百工監掌舟車又置就谷庫谷斜谷太隂伊陽五監</hi>
<pb n="KR3k0029_WYG_068-30a"/>
　<hi>貞觀廢百工監髙宗置百工署開元十五年為監</hi>
軍器監監一人丞一人掌繕甲弩以時輸武庫緫署二<lb/>
一曰弩坊二曰甲坊主簿一人錄事一人<hi>武徳初有武</hi>
<hi>器監掌兵仗廐牧七年廢軍器監八年復置九年又廢</hi>
<hi>貞觀元年廢武徳監開元以前軍器皆出在尚署三年</hi>
<hi>置軍器監十一年復廢為甲弩坊𨽻少府十六年復為</hi>
<hi>監</hi>
　弩坊署令一人丞一人掌出納矛矟弓矢排弩刃並<lb/>
<pb n="KR3k0029_WYG_068-30b"/>
　雜作　甲弩署令一人丞一人掌出納甲胄綅繩筋<lb/>
　角雜作<lb/>
都水監使者二人掌川澤津梁渠堰陂池之政緫河渠<lb/>
諸津監署監一人丞二人掌判監事　主簿一人掌運<lb/>
漕漁捕程㑹而糾舉之<hi>武徳初廢為署貞觀復為監龍</hi>
<hi>朔改為司津監使者曰監武后垂拱元年改曰水衡監</hi>
<hi>使者都尉開元二十五年不𨽻将作監</hi>
　河渠署令一人丞一人掌河渠陂池隄堰魚醢之事<lb/>
<pb n="KR3k0029_WYG_068-31a"/>
　<hi>唐有河隄使者貞觀改河隄謁者又斗門有長人貞</hi>
　<hi>觀六年盡廢</hi>　河隄謁者六人掌完隄堰利溝瀆漁<lb/>
　捕之事　諸津令各一人掌天下津濟舟梁壩橋<lb/>
　　<hi>初有都水署貞觀元年改都水使者龍朔改司津監</hi>
　　<hi>丞咸亨復光宅改水衡都尉後復</hi>　<hi>祭酒訓導之</hi>
　　<hi>官也太宗時張嗣宗以舊學出為刺史帝因其有</hi>
　　<hi>請始問以欲何官后乃畀以祭酒之任太宗不自</hi>
　　<hi>知所以處嗣宗者必待其求豈尊師重傅之道哉</hi>
<pb n="KR3k0029_WYG_068-31b"/>
　　<hi>自飛騎授經諸蕃入學知太宗終欲考武功之盛</hi>
　　<hi>自小學之為益助大唐僅能推諸外戚宗室功臣</hi>
　　<hi>而已豈知古者六卿之教皆有所謂小學者耶國</hi>
　　<hi>學教化所從出之本豈與他官府有司比也頋乃</hi>
　　<hi>與近監之屬並有此唐之大失也向使以尚書門</hi>
　　<hi>下國子監祕書殿中為六省而䧏内侍於左右衞</hi>
　　<hi>之士則尊儒重道之意明而閹宦預政之階替矣</hi>
　　　<hi>並唐百官志</hi>
<pb n="KR3k0029_WYG_068-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_068-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索後集卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷五</head>
    <p>
<pb n="KR3k0029_WYG_005-1a"/>
欽定四庫全書<lb/>
　羣書考索卷五　　　　　宋　章如愚　撰<lb/>
　　六經門<lb/>
　　　禮記類<lb/>
　　　　禮記傳授之圖<lb/>
<pb n="KR3k0029_WYG_005-2a"/>
禮記始末易曰有夫婦父子君臣上下禮義有所措而<lb/>
帝王質文有損益周人曲為之防事為之制故曰禮經<lb/>
三百威儀三千<hi>前藝文志</hi>禮記之作出自孔氏但正禮<lb/>
殘闕無復能明故范武子不識殽烝趙鞅及魯君謂儀<lb/>
為禮至孔子没七十二子之徒共撰所聞以為記或録<lb/>
舊禮之義或録變禮所由或兼記體叚或雜序得失中<lb/>
庸孔伋所作緇衣公孫尼子所撰月令吕不韋所修王<lb/>
制漢文帝時博士所録<hi>館閣書目</hi>周衰諸侯將踰法度<lb/>
<pb n="KR3k0029_WYG_005-2b"/>
惡其害己皆滅去其籍自孔子時已不具至秦大壊漢<lb/>
興魯髙堂生愽士禮十七篇訖孝宣世后蒼最明戴徳<lb/>
戴聖慶普皆其弟子三家立於學官禮古經者出於魯<lb/>
淹中<hi>里名</hi>及孔氏學七十篇文相似多三十九篇及明<lb/>
堂隂陽史氏記所見多天子諸侯卿大夫之制雖不能<lb/>
備猶瘉<hi>音愈</hi>蒼等推士禮而致於天子之説<hi>出藝文志</hi>
記百三十一篇<hi>前儒林傳</hi>劉向校定得二百餘篇梁國<lb/>
戴德刪為八十五篇號大戴禮戴聖又刪為四十九篇<lb/>
<pb n="KR3k0029_WYG_005-3a"/>
是為小戴禮授漢馬融盧植考諸家同異附戴聖篇章<lb/>
去其繁重及其缺略而行於世鄭康成注其書唐孔頴<lb/>
達為正義<hi>舘閣書目</hi>至孝宣世東海后蒼傳於梁國二<lb/>
戴其後諸儒又加月令明堂位樂記三篇凡四十九篇<lb/>
即今之禮記也<hi>禮記正義</hi>初魯髙堂生傳周禮十七篇<lb/>
又有䘮服一篇舊别行子夏為之傳鄭康成為之注馬<lb/>
融王肅諸儒為訓説儀禮者乃周家行禮渉於儀度委<lb/>
曲之書若後世所謂儀注者是也其初盖三千餘條秦<lb/>
<pb n="KR3k0029_WYG_005-3b"/>
焚書漢訪求之止得此十七篇故多亡禮云<hi>舘閣書目</hi>
孝文時徐生善為頌為禮官大夫瑕丘蕭奮授孟卿孟<lb/>
卿授后蒼后蒼以授二戴由是禮有大戴小戴之學大<lb/>
戴授徐良小戴授橋仁楊榮是以大戴有徐氏之學小<lb/>
戴有橋楊之學初漢立后蒼禮愽士宣帝世復立大小<lb/>
戴<hi>儒林傳</hi>大戴禮今存四十篇其篇始於二十九篇次<lb/>
不倫又一本止十卷三十三篇篇自第一至三十三恐<lb/>
是後人改正<hi>舘閣書目</hi>唐元宗時王嵓請刪去禮記舊<lb/>
<pb n="KR3k0029_WYG_005-4a"/>
文而益以今事張説以為禮記不刋之書去聖乆逺不<lb/>
可改易<lb/>
儀禮儀禮未知孰作或曰周公作之也孔子有學禮之<lb/>
言禮記有讀禮之文當是時固已有簡牘之傳矣决非<lb/>
秦漢間筆也其制度必出於聖人若曰周公作之則非<lb/>
所敢知也漢初言經則離記言記則離經今記附經附<lb/>
之者又誰也出於孔氏之宅壁者曰禮記河間獻王云<lb/>
得先秦古書者曰禮曰記夫禮者今之儀禮記者今儀<lb/>
<pb n="KR3k0029_WYG_005-4b"/>
禮之記特未有儀禮之名也豈漢後學者覩十七篇中<lb/>
有儀有禮遂合而名之與秦暴焚書禮之見於漢者猶<lb/>
古經五十六卷經七十篇記百三十一篇漢之君臣特<lb/>
不好不尚而已至宣成世大小戴劉向所録止十七篇<lb/>
十蓋逸其七八孰謂不好不尚之禍乃甚於秦之焚之<lb/>
也魯人髙堂生傳士禮十七篇與今儀禮同陸德明賈<lb/>
公彦皆以為今儀禮考之西漢藝文志髙堂生禮后蒼<lb/>
最明蒼以傳大小戴古經者出魯淹中多天子諸侯卿<lb/>
<pb n="KR3k0029_WYG_005-5a"/>
大夫制愈於蒼等推士禮以致天子夫如是則髙堂生<lb/>
所傳特士禮爾今儀禮中所謂士禮有冠婚相見䘮夕<lb/>
虞特牲饋食七篇他皆天子諸侯卿大夫禮必非髙堂<lb/>
生所傳者不知賈陸二子何據而云爾漢數六經禮樂<lb/>
與焉厥後樂書亡矣有儀禮在亦不取周禮古矣然聖<lb/>
人設官分職之書也至其所用以長以治者豈能舍儀<lb/>
禮禮記古矣然皆釋儀禮之義若祭義冠義婚義鄉飲<lb/>
酒義射義燕聘義是也豈得而先儀禮班固之論曰六<lb/>
<pb n="KR3k0029_WYG_005-5b"/>
經之道同歸禮樂之用為急固之言必有得於先生長<lb/>
者之緒餘而非臆度也鄭康成收拾大小戴及劉向别<lb/>
録中參以今古之文定為之注其書不純古矣漢石渠<lb/>
諸儒因曲臺餘論倣儀禮為之如介僎賔主儀禮特其<lb/>
名禮記兼述其象意今之禮記特儀禮之傳疏也<lb/>
儀禮注疏周禮儀禮發源是一周禮為末儀禮為本本<lb/>
則難明末則易曉周禮注者則有多門儀禮所注服鄭<lb/>
而已其為章疏則有二家黄慶李孟悊慶舉大略小經<lb/>
<pb n="KR3k0029_WYG_005-6a"/>
注疎漏悊舉小略大經注稍周二家之疏互有脩短時<lb/>
之所尚李則為先儀禮疏唐賈公彦等撰<lb/>
韓愈讀儀禮文王周公之法制粗在於是孔子曰吾從<lb/>
周謂其文章之盛也古書之存者希矣百氏雜家尚有<lb/>
可取况聖人之制度邪於是掇其大要竒辭奥㫖著于<lb/>
篇學者可觀焉惜乎吾不及其時進退揖遜于其間嗚<lb/>
呼盛哉<hi>昌黎文集</hi>
訓詁傳授魯髙堂生傳士禮十七篇而徐生善為頌<hi>讀</hi>
<pb n="KR3k0029_WYG_005-6b"/>
<hi>曰容</hi>故諸言禮為容者由徐氏<hi>儒林</hi>　瑕丘蕭奮以禮<lb/>
至雒陽守以授孟卿<hi>孟卿傳</hi>　孟卿東海人事蕭奮以<lb/>
授后蒼<hi>前孟卿傳</hi>　后蒼説禮數萬言號曰曲臺記如<lb/>
淳注曰行禮於曲臺后蒼為記故名曰曲臺　戴徳戴<lb/>
聖禮行於世者戴徳戴聖之學<hi>禮記正義</hi>大戴小戴禮<lb/>
之衰也<hi>出文中子</hi>　慶普曹褒時慶氏為博士上言禮<lb/>
樂褒結髪傳父業<hi>曹褒</hi>　董鈞字文伯習慶氏禮<hi>後儒</hi>
<hi>林傳</hi>　孔頴逹為正義八歳就學闡三禮義宗<lb/>
<pb n="KR3k0029_WYG_005-7a"/>
禮記義疏去聖逾逺異端漸扇大小二戴共氏而分門<lb/>
王鄭兩家同經而異注自晉宋至周隋傳禮業者江左<lb/>
尤盛其為義疏者南人有賀循賀瑒庾蔚崔靈恩沈重<lb/>
宣皇甫侃北人有徐道明李業興李寳鼎侯聰熊安其<lb/>
見於世者皇熊二家而已熊則違背本經多引外義皇<lb/>
雖章句詳正微稍繁廣皇勝熊矣<hi>正義</hi>
注禮記者六家盧植王肅孫炎蕭遵庾蔚鄭元也序録<lb/>
疏禮記者數家孔頴逹宋子奢李善信賈公彦柳士寜<lb/>
<pb n="KR3k0029_WYG_005-7b"/>
范義領張權周元達趙君賛王士雄趙宏智<lb/>
五始孔頴達以伏戯造琴制皮為嘉禮之始以神農播<lb/>
種飲食為吉禮之始以黄帝有戰有葬有官為軍賔凶<lb/>
禮之始此五始也<lb/>
王制釋云漢文帝令博士諸生作此　王者之制爵禄<lb/>
公侯伯子男凡五等　天子方千里公侯方百里伯七<lb/>
十里子男五十里附於諸侯曰附庸　千里之外設方<lb/>
伯五國以為屬屬有長十國以為連連有帥三十國以<lb/>
<pb n="KR3k0029_WYG_005-8a"/>
為卒卒有正二百一十國以為州州有伯　制三公一<lb/>
命卷<hi>音衮</hi>若有加則賜也不過九命次國之君七命小<lb/>
國之君五命大國之卿三命下國之卿再命小國之卿<lb/>
與下大夫一命　諸侯之於天子也比年一小聘三年<lb/>
一大聘五年一朝　天子五年一廵守　天子曰辟廱<lb/>
諸侯曰頖宮　天子將出征受成於學執有罪反釋奠<lb/>
于學以訊馘告　司徒脩六禮以節民性明七教以興<lb/>
民徳齊八政以防淫一道徳以同俗　耆老皆朝于庠<lb/>
<pb n="KR3k0029_WYG_005-8b"/>
元日習射上功習鄉上齒　命鄉簡不帥教者以告不<lb/>
變命國之右鄉簡不帥教者移之左命國之左鄉簡不<lb/>
帥教者移之右不變移之郊如初禮不變移之遂如初<lb/>
禮不變屏之逺方終身不齒　命鄉論秀士升之司徒<lb/>
曰選士司徒論選士之秀而升之學曰俊士升於司徒<lb/>
者不征於鄉升於學者不征於司徒曰造士　樂正崇<lb/>
四術立四教順先王詩書禮樂以造士春秋教以禮樂<lb/>
冬夏教以詩書　大樂正論造士之秀者以告子王而<lb/>
<pb n="KR3k0029_WYG_005-9a"/>
升諸司馬曰進士司馬辨論官材論進士之賢者而定<lb/>
其論論定然後官之任官然後爵之位定然後禄之<lb/>
天子諸侯無事則歳三田　冢宰制國用必於歳之抄<lb/>
五穀皆入然後制國用　國無九年之蓄曰不足無六<lb/>
年之蓄曰急無三年之蓄曰國非其國矣三年耕必有<lb/>
一年之食九年耕必有三年之食以三十年之通制國<lb/>
用雖有水旱民無菜色　天子七廟三昭三穆與太祖<lb/>
之廟而七諸侯五廟二昭二穆與太祖之廟而五大夫<lb/>
<pb n="KR3k0029_WYG_005-9b"/>
三廟一昭一穆與太祖之廟而三士一廟庶人祭於寝<lb/>
　天子諸侯宗廟之祭春曰礿夏曰禘秋曰嘗冬曰烝<lb/>
天子犆<hi>音特</hi>礿祫禘祫甞祫烝諸侯礿則不禘禘則不<lb/>
嘗嘗則不烝烝則不礿　天子社稷皆太牢諸侯社稷<lb/>
皆少牢大夫宗廟之祭有田則祭無田則薦庶人春薦<lb/>
韭夏薦麥秋薦黍冬薦稻　司㓂正刑明辟以聴獄訟<lb/>
必三刺附從輕赦從重　疑獄汜與衆共之衆疑赦之<lb/>
必察小大之比以成之成獄辭史以獄成告于正正聴<lb/>
<pb n="KR3k0029_WYG_005-10a"/>
之正以獄成告于大司㓂大司㓂聴之于棘木之下大<lb/>
司㓂以獄成告王王命三公參聴之三公以獄成告于<lb/>
王王三宥然後制刑　凡養老有虞氏以燕禮夏后氏<lb/>
以享禮殷人以食禮周人脩而兼用之五十養於鄉六<lb/>
十養於國七十養於學達於諸侯　有虞氏養國老於上<lb/>
庠養庶老於下庠夏后氏養國老於東序養庶老於西序殷<lb/>
人養國老於右學養庶老於左學周人養國老於東膠<lb/>
養庶老於虞庠<lb/>
<pb n="KR3k0029_WYG_005-10b"/>
六禮冠婚䘮祭鄉相見<lb/>
七教父子兄弟夫婦君臣長㓜朋友賔客<lb/>
八政飲食衣服事為異别度量數制<lb/>
月令釋文此是呂氏春秋十二紀之首後人刪合為此<lb/>
記蔡伯喈王肅云周公所作　呂不韋作或言周公作<lb/>
其中官名時事多不合周法令按周無太尉唯秦有之<lb/>
此月令乃命太尉是官名不合也周以六冕郊天以大<lb/>
裘玉輅太常迎氣月令車服並依時色是時事之不合<lb/>
<pb n="KR3k0029_WYG_005-11a"/>
也<lb/>
星孟春日在營室昏參中旦尾中<hi>日月㑹于娵訾斗建</hi>
<hi>寅</hi>　仲春日在奎昏弧中旦建星中<hi>日月㑹于降婁斗</hi>
<hi>建卯</hi>　季春日在胃昏七星中旦牽牛中<hi>日月㑹于大</hi>
<hi>梁斗建辰</hi>　孟夏日在畢昏翼中旦婺女中<hi>日月㑹于</hi>
<hi>實沈斗建巳</hi>　仲夏日在井昏亢中旦危中<hi>日月㑹于</hi>
<hi>鶉首斗建午</hi>　季夏日在柳昏火中旦奎中<hi>日月㑹于</hi>
<hi>鶉火斗建未</hi>　孟秋日在翼昏建星中旦畢中<hi>日月㑹</hi>
<pb n="KR3k0029_WYG_005-11b"/>
<hi>于鶉尾斗建申</hi>　仲秋日在角昏牽牛中旦觜觽中<hi>日</hi>
<hi>月㑹于夀星斗建酉</hi>　季秋日在房昏虛中旦柳中<hi>日</hi>
<hi>月㑹于大火斗建戍</hi>　孟冬日在尾昏危中旦七星中<lb/>
<hi>日月㑹析木之津斗建亥</hi>　仲冬日在斗昏東壁旦軫<lb/>
中<hi>日月㑹于星紀斗建子</hi>　季冬日在婺女昏婁中旦<lb/>
氐中<hi>日月㑹于𤣥枵斗建丑</hi>
帝神春帝太皥神勾芒　夏帝炎帝神祝融　中央帝<lb/>
黄帝神后土　秋帝少皥神蓐収　冬帝顓頊神元𡨕<lb/>
<pb n="KR3k0029_WYG_005-12a"/>
日春甲乙　夏丙丁　中戊己　秋庚辛　冬壬癸<lb/>
數春八　夏七　中央五　秋九　冬六<lb/>
音春角　夏徴　中央宮　秋商　冬羽<lb/>
律孟春大蔟　仲春夾鍾　季春姑洗　孟夏中呂<lb/>
仲夏蕤賔　季夏林鍾　中央律中黄鍾之宮　孟秋<lb/>
夷則　仲秋南吕　季秋無射　孟冬應鍾　仲冬黄<lb/>
鍾　季冬大吕<lb/>
十二月聴朔之處孟春青陽左个<hi>大寢東堂北偏也正</hi>
<pb n="KR3k0029_WYG_005-12b"/>
<hi>義云此是明堂北偏而云大寝者欲明明堂與太廟大</hi>
<hi>寝制同故兼明於明堂聴朔竟次還大廟次還大寝也</hi>
仲春青陽大廟<hi>東堂當大室也</hi>季春青陽右个<hi>東堂南</hi>
<hi>偏</hi>孟夏明堂左个<hi>大寝南堂東偏/</hi>仲夏明堂太廟<hi>南堂</hi>
<hi>當大室也</hi>季夏明堂右个<hi>南堂西偏</hi>中央土大廟大室<lb/>
<hi>中央室也正義云案考工記周人明堂東西九筵南北</hi>
　<hi>七筵凡室二筵則五室並皆二筵无大小也今中央室</hi>
<hi>稱大室者以中央是土室土為五行之主尊之故稱大</hi>
<pb n="KR3k0029_WYG_005-13a"/>
<hi>以夏之世室則四旁之室皆南北三歩東西三歩二尺</hi>
<hi>中央土室南北四歩四尺則用之明堂亦應土室在中</hi>
<hi>央大於四角之室但文不具耳</hi>孟秋總章左个<hi>大寢西</hi>
<hi>堂南偏</hi>仲秋總章大廟<hi>西堂當大室也</hi>季秋總章右个<lb/>
<hi>西堂西偏</hi>孟冬元堂左个<hi>北堂西偏也</hi>仲冬元堂大廟<lb/>
<hi>北堂當大室</hi>季冬元堂右个<hi>北堂東偏</hi>
月令舉要孟春立春之日迎春于東郊　命相布德和<lb/>
令　元日祈穀于上帝<hi>以上辛祭天也</hi>　乃擇元辰躬<lb/>
<pb n="KR3k0029_WYG_005-13b"/>
耕帝籍<hi>盖郊后吉辰也</hi>　命布農事　命樂正入學習<lb/>
舞<hi>為仲春將釋奠</hi>　仲春擇元日命民社<hi>祀社用甲</hi>
命有司省囹圄<hi>順陽寛也</hi>　祠髙禖　日夜分則同度<lb/>
量鈞衡石角斗甬正權概　鮮<hi>音獻</hi>羔開冰先薦寢廟<lb/>
　上丁命樂正習舞釋菜<hi>釋菜先師</hi>　仲丁又命樂正<lb/>
入學習樂<hi>為季春將習合樂也</hi>　季春薦鞠衣于先帝<lb/>
<hi>先帝太皡之屬為蠶求福</hi>　薦鮪于寢廟<hi>進時美物</hi>
命有司發倉廪賜貧窮　出幣帛聘名士　擇吉日大<lb/>
<pb n="KR3k0029_WYG_005-14a"/>
合樂<hi>所以助陽達物也</hi>　后妃親蠶　孟夏立夏之日<lb/>
迎夏於南郊　命樂師習合禮樂<hi>為將飲酎</hi>　天子始<lb/>
絺　命野虞勞農勸民　以彘甞麥先薦寢廟　斷薄<lb/>
刑决小罪　后妃獻繭　天子飲酎用禮樂　仲夏命<lb/>
有司祈祀山川百源大雩帝以祈穀實　以雛甞黍先<lb/>
薦寢廟　班馬政　挺<hi>寛也</hi>重囚益其食　季夏命婦<lb/>
官染采以給郊廟祭祀之服以為旗章命虞人入山行<lb/>
木毋有斬伐　孟秋立秋之日迎秋於西郊　命將帥<lb/>
<pb n="KR3k0029_WYG_005-14b"/>
選士厲兵命有司脩法制繕囹圄　農乃登穀天子嘗<lb/>
新先薦寢廟　命百官始収歛　仲秋養衰老授几杖<lb/>
　命司服具飭衣裳　命有司申嚴百刑斬殺必當<lb/>
天子乃難<hi>乃多反</hi>以達秋氣　以犬甞麻先薦寢廟<lb/>
可以築城郭建都邑　穿竇窖脩囷倉　命有司趣民<lb/>
収歛　乃勸種麥　易關市來商旅　日夜分則同度<lb/>
量平權衡正鈞石角斗甬　季秋命冢宰舉五穀之要<lb/>
　上丁命樂正入學習吹<hi>為將饗帝</hi>大饗帝<hi>遍祭五帝</hi>
<pb n="KR3k0029_WYG_005-15a"/>
<hi>也</hi>　教畋獵習五戎班馬政　乃趣獄刑毋留有罪<lb/>
以犬甞稻先薦寢廟　孟冬立冬之日迎冬於北郊<lb/>
命太史釁龜筴　始裘　命百官謹盖藏　坏城郭備<lb/>
邊境　大飲蒸　祈來年于天宗　命將帥講武習射<lb/>
　仲冬命有司土事毋作毋發盖毋發室屋　乃命大<lb/>
酋<hi>酒官之長</hi>秫稻必齊麯糵必時　命有司祈祀四海<lb/>
大川<hi>順其盛徳之時祭之也</hi>　季冬命有司大難出土<lb/>
牛以送寒氣　乃甞魚先薦寢廟　命農計耦耕事具<lb/>
<pb n="KR3k0029_WYG_005-15b"/>
田器　命四監收秩薪柴以共薪燎　與公卿大夫共<lb/>
飭國典論時令以待來歳之宜<lb/>
禮器釋文鄭云以其記禮使人成器如孔子謂子貢瑚<lb/>
璉之器是也　禮有以多為貴者天子七廟諸侯五大<lb/>
夫三士一天子之豆二十有六諸公十有六諸侯十有<lb/>
二上大夫八下大夫六諸侯七介七牢大夫五介五牢<lb/>
天子之席五重諸侯之席三重大夫再重此以多為貴<lb/>
也　禮有以少為貴者天子無介祭天特牲大路繁纓<lb/>
<pb n="KR3k0029_WYG_005-16a"/>
一就次路繁纓七就此以少為貴也　有以大為貴者<lb/>
宮室之量器皿之度棺槨之厚丘封之大此以大為貴<lb/>
也　有以小為貴者宗廟之祭貴者獻以爵賤者獻以<lb/>
散尊者舉觯卑者舉角五獻之樽門外缶門内壺君尊<lb/>
瓦甒此以小為貴也　有以髙為貴者天子之堂九尺<lb/>
諸侯七尺大夫五尺士三尺天子諸侯臺門此以髙為<lb/>
貴也　有以下為貴者至敬不壇掃地而祭天子諸侯<lb/>
之尊廢禁<hi>廢去也禁如今方案</hi>大夫士棜禁<hi>棜无足</hi>此<lb/>
<pb n="KR3k0029_WYG_005-16b"/>
以下為貴也　禮有以文為貴者天子龍衮諸侯黼大<lb/>
夫黻士𤣥衣纁裳天子之冕朱緑藻十有二旒諸侯九<lb/>
上大夫七下大夫五士三此以文為貴也　有以素為<lb/>
貴者至敬無文父黨無容大圭不琢大羮不和大路素<lb/>
而越<hi>音活</hi>席犧尊疏布<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>莫歴反/</hi>椫<hi>章善反木白理</hi>杓<lb/>
此以素為貴也<lb/>
文王世子釋文文王周文王昌也鄭云以其善為世子<lb/>
之禮故著謚號標篇言可法也　文王為世子文王之<lb/>
<pb n="KR3k0029_WYG_005-17a"/>
為世子朝於王季日三雞初鳴而衣服至於寢門外問<lb/>
内豎之御者曰今日安否如何内豎曰安文王乃喜及<lb/>
日中又至如之及莫又至亦如之食上必在視寒暖之<lb/>
節武王帥而行之不敢有加焉成王㓜不能踐阼周公<lb/>
相踐阼而治抗世子法於伯禽欲令成王之知父子君<lb/>
臣長㓜之道也成王有過則撻伯禽所以示成王世子<lb/>
之道　世子之學凡學世子及學士必時春夏學干戈<lb/>
秋冬學羽籥皆於東序小樂正學干大胥賛之籥師學<lb/>
<pb n="KR3k0029_WYG_005-17b"/>
戈籥師丞賛之胥鼓南春誦夏弦太師詔之瞽宗秋學<lb/>
禮執禮者詔之冬讀書典書者詔之禮在瞽宗書在上<lb/>
庠　凡祭與養老乞言合語之禮皆小樂正詔之於東<lb/>
序大樂正學舞干戚語説命乞言皆大樂正授數大司<lb/>
成論説在東序<lb/>
三王教世子凡三王教世子必以禮樂樂所以脩内也<lb/>
禮所以脩外也禮樂交錯於中發形於外是故其成也<lb/>
懌恭敬而温文立太傅少傅以養之欲其知父子君臣<lb/>
<pb n="KR3k0029_WYG_005-18a"/>
之道也太傅審父子君臣之道以示之少傅奉世子以<lb/>
觀太傅之德行而審喻之太傅在前少傅在後入則有<lb/>
保出則有師是以教喻而徳成也師也者教之以事而<lb/>
喻諸德者也保也者慎其身以輔翼之而歸諸道者也<lb/>
記曰虞夏商周有師保有疑丞設四輔及三公不必備<lb/>
唯其人語使能也<lb/>
郊特牲釋文鄭云以其記祭天用騂犢之義也郊者祭<lb/>
天之名用一牛故曰特牲　郊之祭也迎長日之至也<lb/>
<pb n="KR3k0029_WYG_005-18b"/>
大報天而主日也兆於南郊就陽位也掃地而祭於其<lb/>
質也器用陶匏以象天地之性也於郊故謂之郊牲<lb/>
用騂尚赤也用犢貴誠也郊之用辛也周之始郊日以<lb/>
至祭之日王皮弁以聴祭報示民嚴上也祭之日王被<lb/>
衮以象天戴冕璪十有二旒則天數也乗素車貴其質<lb/>
也旗十有二旒龍章而設日月天垂象聖人則之所以<lb/>
明天道也萬物本乎天人本乎祖此所以配上帝也郊<lb/>
之祭也大報本反始也　蜡天子之大蜡八註蜡祭有<lb/>
<pb n="KR3k0029_WYG_005-19a"/>
八神先嗇一司嗇二農三郵表畷<hi>丁列反</hi>四猫虎五坊<lb/>
六水庸七昆蟲八　伊耆氏<hi>古天子號也</hi>始為蜡蜡也<lb/>
者索也歳十二月合聚萬物而索饗之也蜡之祭也主<lb/>
先嗇而祭司嗇也<hi>先嗇若神農者司嗇后稷是也</hi>祭百<lb/>
種以報嗇也饗農<hi>田畯也</hi>及郵表畷<hi>謂田畯所以督約</hi>
<hi>百姓於井門之處也</hi>禽獸仁之至義之盡也古之君子<lb/>
使之必報之迎猫謂其食田䑕也迎虎謂其食田豕迎<lb/>
而祭之也祭坊與水庸<hi>溝也</hi>事也曰土反其宅水歸其<lb/>
<pb n="KR3k0029_WYG_005-19b"/>
壑昆蟲毋作草木歸其澤此蜡祝辭也皮弁素服而祭<lb/>
素服以送終也葛帶榛杖䘮殺也蜡之祭仁之至義之<lb/>
盡也黄衣黄冠而祭息田夫也野夫黄冠黄冠草服也<lb/>
八蜡記四方四方年不順成八蜡不通以謹民財也順<lb/>
成之方其蜡乃通以移民也既蜡而收民息已故既蜡<lb/>
君子不興功<lb/>
社社主祭土而主隂氣也君南嚮於北牖下答隂之義<lb/>
也日用甲用日之始也天子大社必受霜露風雨以達<lb/>
<pb n="KR3k0029_WYG_005-20a"/>
天地之氣社所以神地之道也天垂象取財於地取法<lb/>
於天是以尊天而親地也故教民美報焉家主中霤而<lb/>
國主社示本也<lb/>
明堂位釋文鄭云以其記諸侯朝周公於明堂於陳列<lb/>
之位　昔者周公朝諸侯於明堂之位天子負斧依南<lb/>
鄉而立三公中階之前北面東上諸侯之位阼階之東<lb/>
西面北上諸伯之國西階之西東面北上諸子之國門<lb/>
東北面東上諸男之國門西北面東上九夷之國東門<lb/>
<pb n="KR3k0029_WYG_005-20b"/>
之外西面北上八蠻之國南門之外北面東上六戎之<lb/>
國西門之外東面南上五狄之國北門之外南面東上<lb/>
九采之國應門之外北面東上四塞世告至此周公明<lb/>
堂之位也明堂也者明諸侯之尊卑也<lb/>
學記釋文鄭云學記者以其記人學教之義古之教者<lb/>
家有塾黨有庠術有序國有學比年入學中年考校一<lb/>
年視離經辨志三年視敬業樂羣五年視博習親師七<lb/>
年視論學取友謂之小成九年知類通達强立而不反<lb/>
<pb n="KR3k0029_WYG_005-21a"/>
謂之大成夫然後足以化民易俗近者悦服逺者懐之<lb/>
此大學之道也　大學始教皮弁祭菜示敬道也宵雅<lb/>
肄三官其始也入學鼓篋孫其業也夏楚二物收其威<lb/>
也未卜禘不視學游其志也時觀而弗語存其心也㓜<lb/>
者聴而弗問學不躐等也此七者教之大倫也記曰凡<lb/>
學官先事士先志其此之謂乎<lb/>
樂記釋文鄭云名樂記者以其記樂之義宮為君商為<lb/>
臣角為民徵為事羽為物五者不亂則無怗懘之音矣<lb/>
<pb n="KR3k0029_WYG_005-21b"/>
宮亂則荒其君驕商亂則陂其臣壊角亂則憂其民怨<lb/>
徵亂則哀其事勤羽亂則危其財匱五者皆亂迭相陵<lb/>
謂之慢如此則國之滅亡無日矣　清廟之瑟朱弦而<lb/>
疏越壹倡而三歎有遺音者矣大饗之禮尚𤣥酒而爼<lb/>
腥魚大羮不和有遺味者矣　故鐘鼓管磬羽籥干戚<lb/>
樂之器也屈伸俯仰綴兆舒疾樂之文也簠簋爼豆制<lb/>
度文章禮之器也升降上下周旋禓襲禮之文也　昔<lb/>
者舜作五絃之琴以歌南風䕫始制樂以賞諸侯其治<lb/>
<pb n="KR3k0029_WYG_005-22a"/>
民勞者其舞行綴逺其治民逸者其舞行綴短故觀其<lb/>
舞知其徳聞其謚知其行也　大章章之也咸池備矣<lb/>
韶繼也夏大也殷周之樂盡矣　所謂大輅者天子之<lb/>
車也龍旗九旒天子之旌也青黒縁者天子之寶龜也<lb/>
從之以牛羊之羣則所以贈諸侯也　聖人作為鞉鼓<lb/>
椌楬壎篪此六者徳音之音也然後鐘磬竽瑟以和之<lb/>
干戚旄狄以舞之此所以祭先王之廟也　君子聴鐘<lb/>
聲則思武臣聴磬聲則思死封疆之臣聴琴瑟之聲則<lb/>
<pb n="KR3k0029_WYG_005-22b"/>
思志義之臣聴竽笙簫管之聲則思畜聚之臣聴鼔鼙<lb/>
之聲則思將帥之臣君子之聴音非聴其鏗鏘而已也<lb/>
　故商者五帝之遺聲也寛而靜柔而正者宜歌頌廣<lb/>
大而静疏達而信者宜歌大雅恭儉而好禮者宜歌小<lb/>
雅正直而静廉而謙者宜歌風肆直而慈愛商之遺聲<lb/>
也商人識之故謂之商齊者三代之遺聲也齊人識之<lb/>
故謂之齊明乎商之音者臨事而屢㫁明乎齊之音者<lb/>
見利而讓臨事而屢㫁勇也見利而讓義也有勇有義<lb/>
<pb n="KR3k0029_WYG_005-23a"/>
非歌孰能保此故歌者上如抗下如隊曲如折止如槀<lb/>
木倨中矩句中鉤纍纍乎端如貫珠故歌之為言也長<lb/>
言之也説之故言之言之不足故長言之長言之不足<lb/>
故嗟歎之嗟歎之不足故不知手之舞之足之蹈之也<lb/>
祭法釋文鄭云以其記有虞氏至周天子以下所祭祀<lb/>
羣神之數也　四代之祭有虞氏禘黄帝而郊嚳祖顓<lb/>
頊而宗堯夏后氏亦禘黄帝而郊鯀祖顓頊而宗禹殷<lb/>
人禘嚳而郊冥祖契而宗湯周人禘嚳而郊稷祖文王<lb/>
<pb n="KR3k0029_WYG_005-23b"/>
而宗武王燔柴於㤗壇祭天也瘞埋於㤗折祭地也用<lb/>
騂犢埋少牢於泰昭祭時也相近於坎壇祭寒暑也王<lb/>
宮祭日也夜明祭月也幽宗祭星也雩宗祭水旱也四<lb/>
坎壇祭四方也山林川谷丘陵能出雲為風雨見怪物<lb/>
皆曰神有天下者祭百神諸侯在其地則祭之亡其地<lb/>
則不祭　祀羣臣夫聖王之制祭祀法施於民則祀之<lb/>
以死勤事則祀之以勞定國則祀之能禦大菑則祀之<lb/>
能捍大患則祀之<lb/>
<pb n="KR3k0029_WYG_005-24a"/>
祭義釋文鄭云名祭義者以其記齊戒薦羞之義<lb/>
祭儀祭不欲數數則煩煩則不敬祭不欲疏疏則怠怠<lb/>
則忘是故君子合諸天道春禘秋嘗霜露既降君子履<lb/>
之必有悽愴之心非其寒之謂也春雨露既濡君子履<lb/>
之必有怵惕之心如將見之樂以迎來哀以送往故禘<lb/>
有樂而嘗無樂致齊於内散齊於外齊之日思其居處<lb/>
思其笑語思其志意思其所樂思其所嗜齊三日乃見<lb/>
其所為齊者<lb/>
<pb n="KR3k0029_WYG_005-24b"/>
郊郊之祭大報天而主日配以月夏后氏祭其闇殷人<lb/>
祭其陽周人祭日以朝及闇祭日於壇祭月於坎以别<lb/>
幽明以制上下祭日於東祭月於西以别外内以端其<lb/>
位<lb/>
鬼神宰我曰吾聞鬼神之名不知其所謂子曰氣也者<lb/>
神之盛也魄也者鬼之盛也合鬼與神教之至也衆生<lb/>
必死死必歸土此之謂鬼骨肉斃下隂為野土其氣發<lb/>
揚于上為昭明焄蒿悽愴此百物之精也神之著也<lb/>
<pb n="KR3k0029_WYG_005-25a"/>
建國之神位右社稷而左宗廟<lb/>
祭統釋文鄭云統猶本也以其記祭祀之本故名祭統<lb/>
䘮祭是故孝子之事親也有三道焉生則養没則䘮䘮<lb/>
畢則祭養則觀其順也䘮則觀其哀也祭則觀其敬而<lb/>
時也盡此三道者孝子之行也<lb/>
親耕親蠶天子親耕於南郊以共齊盛王后蠶於北郊<lb/>
以共純服諸侯耕於東郊亦以共齊盛夫人蠶於北郊<lb/>
以共冕服<lb/>
<pb n="KR3k0029_WYG_005-25b"/>
齊戒祭及時將祭君子乃齊齊之為言齊也齊不齊以<lb/>
致齊者也及其將齋也防其邪物訖其嗜欲耳不聴樂<lb/>
故記曰齊者不樂言不敢散其志也是故君子之齊也<lb/>
專致其精明之徳也故散齊七日以定之致齊三日以<lb/>
齊之定之之謂齋齋者精明之至也然後可以交於神<lb/>
明也是故夫人亦散齊七日致齊三日君致齊於外夫<lb/>
人致齊於内然後㑹於大廟君純冕立於阼夫人副禕<lb/>
立於東房君執圭瓉祼尸大宗執璋瓉亞祼及迎牲君<lb/>
<pb n="KR3k0029_WYG_005-26a"/>
執紖卿大夫從士執芻宗婦執盎從夫人薦涚水君執<lb/>
鸞刀羞嚌夫人薦豆此之謂夫婦親之及入舞君執干<lb/>
戚就舞位君為東上冕而總干率其羣臣以樂皇尸是<lb/>
故天子之祭也與天下樂之諸侯之祭也與竟内樂之<lb/>
冕而總干率其羣臣以樂皇尸此與竟内樂之之義也<lb/>
夫祭有三重焉獻之屬莫重於祼聲莫重於升歌舞莫<lb/>
重於武宿夜此周道也<lb/>
周公用天子禮樂昔者周公旦有勲勞於天下周公既<lb/>
<pb n="KR3k0029_WYG_005-26b"/>
没成王康王追念周公之所以勲勞者而欲尊魯故賜<lb/>
之以重祭外祭則郊社是也内祭則大嘗禘是也夫大<lb/>
嘗禘升歌清廟下而管象朱干玉戚以舞大武八佾以<lb/>
舞大夏此天子之樂康<hi>褒大也</hi>周公故以賜魯也子孫<lb/>
纂之至于今不廢所以明周公之徳而又以重其國也<lb/>
中庸釋文鄭云以其記中和之為用也庸用也孔子之<lb/>
孫子思作之以昭明聖祖之徳也　程子曰不偏之謂<lb/>
中不易之謂庸中者天下之正道庸者天下之定理此<lb/>
<pb n="KR3k0029_WYG_005-27a"/>
篇乃孔門傳授心法子思恐其乆而差也故筆之於書<lb/>
以授孟子其書始言一理中散為萬事末復合為一理<lb/>
放之則彌六合卷之則退藏於宻其味無窮皆實學也<lb/>
善讀者玩索而有得焉則終身用之有不能盡者矣<lb/>
天命之謂性率性之謂道脩道之謂教<hi>命猶令也性即</hi>
<hi>理也天以隂陽五行化生萬物氣以成形而理亦賦焉</hi>
<hi>猶命令也於是人物之生因各得其所賦之理以為健</hi>
<hi>順五常之徳所謂性也率循也道猶路也人物各循其</hi>
<pb n="KR3k0029_WYG_005-27b"/>
<hi>性之自然則其日用事物之間莫不各有當行之路是</hi>
<hi>則所謂道也修品節之也性道雖同而氣稟或異故不</hi>
<hi>能無過不及之差聖人因人物之所當行者而品節之</hi>
<hi>以為法於天下則謂之教若禮樂刑政之屬是也盖人</hi>
<hi>之所以為人道之所以為道聖人之所以為教原其所</hi>
<hi>自無一不本於天而備於我學者知之則其於學知所</hi>
<hi>用力而自不能已矣</hi>喜怒哀樂之未發謂之中發而皆<lb/>
中節謂之和中也者天下之大本也和也者天下之達<lb/>
<pb n="KR3k0029_WYG_005-28a"/>
道也<hi>樂音洛中節之中去聲</hi>　<hi>喜怒哀樂情也其未發</hi>
<hi>則性也無所偏倚故謂之中發皆中節情之正也無所</hi>
<hi>乖戾故謂之和大本者天命之性天下之理皆由此出</hi>
<hi>道之體也達道者循性之謂天下古今之所共由道之</hi>
<hi>用也此言性情之徳以明道不可離之意</hi>致中和天地<lb/>
位焉萬物育焉<hi>致推而極之也位者安其所也育者遂</hi>
<hi>其生也自戒懼而約之以至于至静之中無少偏倚而</hi>
<hi>其守不失則極其中而天地位矣自謹獨而精之以至</hi>
<pb n="KR3k0029_WYG_005-28b"/>
<hi>於應物之處無少差謬而無適不然則極其和而萬物</hi>
<hi>育矣盖天地萬物本吾一體吾之心正則天地之心亦</hi>
<hi>正矣吾之氣順則天地之氣亦順矣故其效驗至於如</hi>
<hi>此此學問之極功聖人之能事初非有待於外而脩道</hi>
<hi>之教亦在其中矣是其</hi>　<hi>體一用雖有動静之殊然必</hi>
<hi>其體立而後用有以行則其實亦非有兩事也故於此</hi>
<hi>合而言之以結上文之意</hi>天下之達道五所以行之者<lb/>
三曰君臣也父子也夫婦也昆弟也朋友之交也五者<lb/>
<pb n="KR3k0029_WYG_005-29a"/>
天下之達道也知仁勇三者天下之逹徳也所以行之者一<lb/>
也<hi>知去聲</hi>　<hi>達道者天下古今所共由之路即書所謂</hi>
<hi>五典孟子所謂父子有親君臣有義夫婦有别長㓜有</hi>
<hi>序朋友有信是也知所以知此也仁所以體此也勇所</hi>
<hi>以强此也謂之達徳者天下古今所同得之理也一則</hi>
<hi>誠而已矣達道雖人所共由然無是三徳則無以行之</hi>
<hi>達徳雖人所同得然一有不誠則人欲間之而徳非其</hi>
<hi>徳矣程子曰所謂誠者止是誠實此三者三者之外更</hi>
<pb n="KR3k0029_WYG_005-29b"/>
<hi>别無誠</hi>凡為天下國家有九經曰脩身也尊賢也親親<lb/>
也敬大臣也體羣臣也子庶民也來百工也柔逺人也<lb/>
懐諸侯也<hi>經常也體謂設以身處其地而察其心也子</hi>
<hi>如父母之愛其子也柔逺人所謂無忘賔旅者也此列</hi>
<hi>九經之目也呂氏曰天下國家之本在身故脩身為九</hi>
<hi>經之本然必親師友然後脩身之道進故尊賢次之道</hi>
<hi>之所進莫先其家故親親次之由家以及朝廷故敬大</hi>
<hi>臣體羣臣次之由朝廷以及其國故子庶民來百工次</hi>
<pb n="KR3k0029_WYG_005-30a"/>
<hi>之由其國以及天下故柔逺人懐諸侯次之此九經之</hi>
<hi>序也視羣臣猶吾四體視百姓猶吾子此視臣視民之</hi>
<hi>别也</hi>自誠明謂之性自明誠謂之教誠則明矣明則誠<lb/>
矣唯天下至誠為能盡其性能盡其性則能盡人之性<lb/>
能盡人之性則能盡物之性能盡物之性則可以賛天<lb/>
地之化育可以賛天地之化育則可以與天地叅矣<hi>天</hi>
<hi>下至誠謂聖人之徳之實天下莫能加也盡其性者德</hi>
<hi>無不實故無人欲之私而天命之在我者察之由之巨</hi>
<pb n="KR3k0029_WYG_005-30b"/>
<hi>細精粗無毫髪之不盡也人物之性亦我之性但以所</hi>
<hi>賦形氣不同而有異耳能盡之者謂知之無不明而處</hi>
<hi>之無不當也賛猶助也與天地參謂與天地並立為三</hi>
<hi>也此自誠而明者之事也</hi>
大學釋文鄭云大學者以其記博學可以為政也　朱<lb/>
氏章句序云大學之書古之大學所以教人之法也盖<lb/>
自天降生民則既莫不與之以仁義禮智之性然其氣<lb/>
質之禀或不能齊是以不能皆有以知其性之所有而<lb/>
<pb n="KR3k0029_WYG_005-31a"/>
全之也一有聰明睿智能盡其性者出於其間則天必<lb/>
命之以為億兆之君師使之治而教之以復其性此伏<lb/>
羲神農黄帝堯舜所以繼天立極而司徒之職典樂之<lb/>
官所由設也三代之隆其法寖備然後王宮國都以及<lb/>
閭巷莫不有學人生八歳則自王公以下至於庶人之<lb/>
子弟皆入小學而教之以洒掃應對進退之節禮樂射<lb/>
御書數之文及其十有五年則自天子之元子衆子以<lb/>
至公卿大夫元士之適子與凡民之俊秀皆入大學而<lb/>
<pb n="KR3k0029_WYG_005-31b"/>
教之以窮理正心修己治人之道此又學校之教大小<lb/>
之節所以分也夫以學校之設其廣如此教之之術其<lb/>
次第節目之詳又如此而其所以為教則又皆本之人<lb/>
君躬行心得之餘不待求之民生日用彛倫之外是以<lb/>
當世之人無不學其學焉者無不有以知其性分之所<lb/>
固有職分之所當為而各俛焉以盡其力此古昔盛時<lb/>
所以治隆於上俗美於下而非後世之所能及也及周<lb/>
之衰賢聖之君不作學校之政不修教化陵夷風俗頽<lb/>
<pb n="KR3k0029_WYG_005-32a"/>
敗時則有若孔子之聖而不得君師之位以行其政教<lb/>
於是獨取先王之法誦而傳之以詔後世若曲禮少儀<lb/>
内則弟子職諸篇固小學之支流餘裔而此篇者則因<lb/>
小學之成功以著大學之明法外有以極其規模之大<lb/>
而内有以盡其節目之詳者也三千之徒盖莫不聞其<lb/>
説而曽氏之傳獨得其宗於是作為傳義以發其意及<lb/>
孟子没而其傳泯焉則其書雖存而知者鮮矣自是以<lb/>
來俗儒記誦詞章之習其功倍於小學而無用異端虛<lb/>
<pb n="KR3k0029_WYG_005-32b"/>
無寂㓕之教其髙過於大學而無實其他權謀術數一<lb/>
切以就功名之説與夫百家衆技之流所以惑世誣民<lb/>
充塞仁義者又紛然雜出乎其間使其君子不幸而不<lb/>
得聞大道之要其小人不幸而不得蒙至治之澤晦盲<lb/>
否塞反覆沉痼以及五季之衰而壊亂極矣　子程子<lb/>
曰大學孔氏之遺書而初學入德之門也於今可見古<lb/>
人為學次第者獨頼此篇之存而論孟次之學者必由<lb/>
是而學焉則庶乎其不差矣　大學之道在明明徳在<lb/>
<pb n="KR3k0029_WYG_005-33a"/>
親民在止於至善<hi>程子曰親當作新</hi>　<hi>大學者大人之學</hi>
<hi>也明明之也明德者人之所得乎天而虚靈不昧以具</hi>
<hi>衆理而應萬事者也但為氣禀所拘人欲所蔽則有時</hi>
<hi>而昏然其本體之明則有未嘗息者故學者當因其所</hi>
<hi>發而遂明之以復其初也新者革其舊之謂也言既自</hi>
<hi>明其明徳又當推以及人使之亦有以去其舊染之汙</hi>
<hi>也止者必至於是而不遷之意至善則事理當然之極</hi>
<hi>也言明明徳新民皆當止於至善之地而不遷盖必其</hi>
<pb n="KR3k0029_WYG_005-33b"/>
<hi>有以盡夫天理之極而無一毫人欲之私也此三者大</hi>
<hi>學之綱領也</hi>知止而后有定定而后能静静而后能安<lb/>
安而后能慮慮而后能得<hi>后與後同後倣此</hi>　<hi>止者所</hi>
<hi>當止之地即至善之所在也知之則志有定向静謂心</hi>
<hi>不妄動安謂所處而安慮謂處事精詳得謂得其所止</hi>
物有本末事有終始知所先後則近道矣<hi>明徳為本新</hi>
<hi>民為末知止為始能得為終本始所先末終所後此結</hi>
<hi>上文兩節之意</hi>古之欲明明徳於天下者先治其國欲<lb/>
<pb n="KR3k0029_WYG_005-34a"/>
治其國者先齊其家欲齊其家者先脩其身欲脩其身<lb/>
者先正其心欲正其心者先誠其意欲誠其意者先致<lb/>
其知致知在格物<hi>治平聲後倣此</hi>　<hi>明明徳於天下者</hi>
<hi>使天下之人皆有以明其明徳也心者身之所主也誠</hi>
<hi>實也意者心之所發也實其心之所發欲其一於善而</hi>
<hi>無自欺也致推極也知猶識也推極吾之知識欲其所</hi>
<hi>知無不盡也格至也物猶事也窮至事物之理欲其極</hi>
<hi>處無不到也此八者大學之條目也</hi>物格而后知至知<lb/>
<pb n="KR3k0029_WYG_005-34b"/>
至而后意誠意誠而后心正心正而后身脩身脩而后<lb/>
家齊家齊而后國治國治而后天下平<hi>治去聲後倣此</hi>
　<hi>物格者物理之極處無不到也知至者吾心之所知</hi>
<hi>無不盡也知既盡則意可得而實矣意既實則心可得</hi>
<hi>而正矣脩身以上明明徳之事也齊家以下新民之事</hi>
<hi>也物格知至則知所止矣意誠以下則皆得所止之序</hi>
<hi>也</hi>自天子以至於庶人壹是皆以脩身為本<hi>壹是一切</hi>
<hi>也正心以上皆所以脩身也齊家以下則舉此而措之</hi>
<pb n="KR3k0029_WYG_005-35a"/>
<hi>耳</hi>其本亂而末治者否矣<lb/>
深衣釋文鄭云以其記深衣之制也名曰深衣者謂連<lb/>
衣裳而純之以采也有表則謂之中衣以素純則曰長<lb/>
衣也　制十有二幅以應十二月袂圜以應規曲袷如<lb/>
矩以應方負繩及踝以應直下齊如權衡以應平故規<lb/>
者行舉手以為容負繩抱方以直其政方其義也故大<lb/>
易曰坤六二之動直以方也下齊如權衡者以安志而平<lb/>
心也五法已施聖人服之故規矩取其無私繩取其直<lb/>
<pb n="KR3k0029_WYG_005-35b"/>
權衡取其平故先王貴之故可以為文可以為武可以<lb/>
擯相可以治軍旅完且弗費善衣之次也<lb/>
投壺釋文鄭云投壺者主人與賔燕飲議論才藝之禮<lb/>
也别録屬吉禮亦實曲禮之正篇也皇云與射為類宜<lb/>
屬嘉禮或云宜屬賔禮也　籌室中五扶堂上七扶庭<lb/>
中九扶筭長尺二寸壺頸長七寸腹脩五寸口徑二寸<lb/>
半容斗五升壷中實小豆焉為其矢之躍而出也壺去<lb/>
席二矢半矢以柘若棘毋去其皮<lb/>
<pb n="KR3k0029_WYG_005-36a"/>
冠義釋文鄭云名冠義者以其記冠禮成人之義也　是<lb/>
故古者聖王重冠古者冠禮筮日筮賔所以敬冠事敬<lb/>
冠事所以重禮重禮所以為國本也故冠於阼以著代<lb/>
也醮於客位三加彌尊加有成也已冠而字之成人之<lb/>
道也　冠者禮之始也嘉事之重者也是故古者重冠<lb/>
重冠故行之於廟行之於廟者所以尊重事尊重事而<lb/>
不敢擅重事不敢擅重事所以自卑而尊祖也<lb/>
婚義釋文鄭云婚義者以其記娶妻之義内教之所由<lb/>
<pb n="KR3k0029_WYG_005-36b"/>
成也　婚禮者將合二姓之好上以事宗廟而下以繼<lb/>
後世故君子重之是以婚禮納采問名納吉納徵請期<lb/>
皆主人筵几於廟而拜迎於門外揖讓而升聴命於廟<lb/>
所以敬慎重正婚禮也　是故男教不脩陽事不得適<lb/>
見於天日為之食婦順不脩陰事不得適見於天月為<lb/>
之食是故日食則天子素服而脩六官之職蕩天下之<lb/>
陽事月食則后素服而脩六宮之職蕩天下之隂事故<lb/>
天子之與后猶日之與月隂之與陽相須而后成也<lb/>
<pb n="KR3k0029_WYG_005-37a"/>
鄉飲酒義釋文鄭云鄉飲酒義者以其記卿大夫飲賔<lb/>
於庠序之禮尊賢養老之義也　賔主象天地介僎象<lb/>
隂陽三賔象三光讓之三也象月之三日而成魄也四<lb/>
面之坐象四時也天地嚴凝之氣始於西南盛於西北<lb/>
此天地尊嚴氣也此天地之義氣也天地温厚之氣始<lb/>
於東北而盛於東南此天地之盛徳氣也此大地之仁<lb/>
氣也主人者尊賔故坐賔於西北而坐介於西南以輔<lb/>
賔賔者接人以義者也故坐於西北主人者接人以仁<lb/>
<pb n="KR3k0029_WYG_005-37b"/>
以徳厚者也故坐於東南而坐僎於東北以輔主人也<lb/>
仁義接賔主有事爼豆有數曰聖聖立而將之以敬曰<lb/>
禮禮以體長㓜曰德　鄉飲酒之禮六十者坐五十者<lb/>
立侍以聴政役所以明尊長也六十者三豆七十者四<lb/>
豆八十者五豆九十者六豆所以明養老也　鄉飲酒<lb/>
之義立賔以象天立主以象地設介僎以象日月立三<lb/>
賔以象三光古之制禮也經之以天地紀之以日月參<lb/>
之以三光政教之本也<lb/>
<pb n="KR3k0029_WYG_005-38a"/>
射義釋文鄭云射義者以其記燕射大射之禮觀德行<lb/>
取其士之義也　故射者進退周還必中禮内志正外<lb/>
體直然後持弓矢審固持弓矢審固然後可以言中此<lb/>
可以觀德行其節天子以騶虞為節諸侯以貍首為節<lb/>
卿大夫以采蘋為節士以采蘩為節騶虞者樂官備也<lb/>
貍首者樂㑹時也采蘋者樂循法也采蘩者樂不失職<lb/>
也是故天子以備官為節諸侯以時㑹天子為節卿大<lb/>
夫以循法為節士以不失職為節故明乎其節之志以<lb/>
<pb n="KR3k0029_WYG_005-38b"/>
不失其事則功成而德行立德行立則無暴亂之禍矣<lb/>
　諸侯歳獻貢士於天子天子試之於射宮其容體比<lb/>
於禮其節比於樂而中多者得與於祭其容體不比於<lb/>
禮其節不比於樂而中少者不得與於祭數與於祭而<lb/>
君有慶數不與於祭而君有讓數有慶而益地數有讓<lb/>
而削地故曰射者射為諸侯也　天子將祭必先習射<lb/>
於澤澤者所以擇士也已射於澤而后射於射宮射中<lb/>
者得與於祭不中者不得與於祭不得與於祭者有讓<lb/>
<pb n="KR3k0029_WYG_005-39a"/>
削以地得與於祭者有慶益以地進爵絀地是也<lb/>
燕義釋文鄭云名燕義以記君與臣燕飲之禮上下相<lb/>
報之義也　諸侯燕禮之義君立阼階之東南南鄉爾<lb/>
卿大夫皆少進定位也君席阼階之上居主位也君獨<lb/>
升立席上西面特立莫敢適之義也設賔主飲酒之禮<lb/>
也使宰夫為獻主臣莫敢與君亢禮也不以公卿為賔<lb/>
而以大夫為賔為疑也明嫌之義也賔入中庭君降一<lb/>
等而揖之禮之也　席小卿次上卿大夫次小卿士庶<lb/>
<pb n="KR3k0029_WYG_005-39b"/>
子以次就位於下獻君君舉旅行酬而後獻卿卿舉旅<lb/>
行酬而後獻大夫大夫舉旅行酬而後獻士士舉旅行<lb/>
酬而後獻庶子爼豆牲體薦羞皆有等差所以明貴賤<lb/>
也<lb/>
聘義釋文鄭云名聘義者以其記諸侯之國交相聘問<lb/>
重禮輕財之義　聘禮上公七介諸侯五介子男三介<lb/>
所以明貴賤也介紹而傳命君子於其所尊不敢質敬<lb/>
之至也　故天子制諸侯比年小聘三年大聘　以圭<lb/>
<pb n="KR3k0029_WYG_005-40a"/>
璋聘重禮也已聘而還圭璋此輕財重禮之義主國待<lb/>
客出入三積餼客於舍五牢之具陳於内米三十車禾<lb/>
三十車芻薪倍禾皆陳於外乗禽日五䨇羣介皆有餼<lb/>
牢一食再享燕與時賜無數所以厚重禮也　聘射之<lb/>
禮至大禮也質明而始行事日幾中而后禮成非強有<lb/>
力者弗能行也故強有力者將以行禮也酒清人渇而<lb/>
不敢飲也肉乾人飢而不敢食也日莫人倦齊莊正齊而<lb/>
不敢懈惰以成禮節以正君臣以親父子以和長㓜此<lb/>
<pb n="KR3k0029_WYG_005-40b"/>
衆人之所難而君子行之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索續集卷九</head> <lb/>
    <p>
<pb n="KR3k0029_WYG_140-1a"/>
欽定四庫全書<lb/>
　羣書考索續集卷九<lb/>
　　　　　　　　　　　　宋　章如愚　編<lb/>
　　經籍門<lb/>
　　　周禮<lb/>
周禮周公所制陸曰周禮者周公所制也漢河間獻王<lb/>
開獻書之路時有李氏上周官五篇失冬官一篇乃購<lb/>
千金不得取考工記以補之是為周禮<hi>釋文序</hi>
<pb n="KR3k0029_WYG_140-1b"/>
　辨居攝所制之書釋曰云周公居攝而作六典之職<lb/>
　謂之周禮者按禮記明堂位云周公攝政六年制禮<lb/>
　作樂頒度量於天下又按書𫝊亦云六年制禮作樂<lb/>
　所制之禮則此周禮也又云而作六典者下文太宰<lb/>
　之職掌建邦之六典天官治典地官教典春官禮典<lb/>
　夏官政典秋官刑典冬官事典是六典之職也<hi>正義</hi>
　辨周禮所載之詳鄭伯謙曰周公之經理周家也其<lb/>
　兵農以井田其取民以什一其教民以鄉遂其養士<lb/>
<pb n="KR3k0029_WYG_140-2a"/>
　以學校其建官以三百六十其治天下以封建其威<lb/>
　民以五刑大本既立然後其品節條目日夜講求而<lb/>
　増益之其上則六典八法八則九柄九貢九賦九式<lb/>
　之序其次則祭祀朝覲冠昏喪紀師田行役之詳下<lb/>
　至於車旗圭璧之器梓匠輪輿之度與夫畫繢刮摩<lb/>
　塼埴之法又其細者則及於登魚取龍擉鱉之微無<lb/>
　不備具後之欲講明周家之制者其於周公之書攷<lb/>
　之<lb/>
<pb n="KR3k0029_WYG_140-2b"/>
篇名異見七處其周禮見於周籍其名異者見有七處<lb/>
按孝經説云禮經三百一也禮器云禮經三百二也中<lb/>
庸曰禮儀三百三也春秋説云禮經三百四也禮説云<lb/>
正經三百五也周官外題謂為周禮六也漢書藝文志<lb/>
云周官經六篇七也七者皆云三百故知俱是周官三<lb/>
百六十舉其大數而云三百也<hi>正義</hi>
周官分合兼攝先王設官分職最當詳考謂其錯綜互<lb/>
見不可倫類而又有截然一定不可易者如大司冦之<lb/>
<pb n="KR3k0029_WYG_140-3a"/>
屬自朝廷之獄大司冦小司冦士師掌之六遂之獄遂<lb/>
士掌之六郷之獄鄉士掌之甸稍縣封之獄縣士掌之<lb/>
邦國之獄方士掌之四方之獄訝士掌之凡此謂其皆<lb/>
獄訟事故雖在鄉之外如甸稍縣封外而邦國逺而四<lb/>
方皆屬之司冦其他則不然既有司徒以統民掌鄉遂<lb/>
而掌疆之屬又分之司馬其間分畫職掌若此者衆又<lb/>
所宜深究也其設官之大數雖曰三百六十然職事員<lb/>
數不止此而已也以天官考之凡卿大夫命士三百五<lb/>
<pb n="KR3k0029_WYG_140-3b"/>
十餘人地官除鄉遂山虞林衡司關司門不可考尚四<lb/>
百餘人春夏秋三官凡五百餘人凡六官中大畧以春<lb/>
夏秋官為凖以多乗少皆以五百人為額則凡三千人<lb/>
矣其間兼攝必相半矣何者先王因事以命官作史者<lb/>
因官以分職以三公六卿論之如二卿必公一人六卿<lb/>
各掌其職宜若不成兼而成王時周公以公兼冡宰召<lb/>
公以公兼宗伯蘇忿生以公兼司冦故書洛誥曰司徒<lb/>
司馬司空也成王将崩召太保奭芮伯彤伯畢公衛侯<lb/>
<pb n="KR3k0029_WYG_140-4a"/>
毛公則是六卿中召公毛公畢公亦上兼三公矣由是<lb/>
推之先王之制其職則不可廢其官亦未必一一有舉<lb/>
其大畧而言則土訓誦訓無它職事掌葛掌染草人角<lb/>
人羽人之類止徴一物則其無事時亦多矣軍司馬與<lb/>
司馬行司馬戎僕戎右有軍旅則用之甸祝田僕有<lb/>
田獵則用之有喪紀則用夏采有盟詛則用詛祝建<lb/>
邦國則用土方氏逺方民來則用懷方氏先王豈以禄<lb/>
無用之官而待有事然後用之哉亦於臨事兼攝耳盟<lb/>
<pb n="KR3k0029_WYG_140-4b"/>
府命士也而太公兼之所兼謂載在司盟而太師職之<lb/>
是也作禮者以其不可廢故各設其官職以待智者决<lb/>
擇爾又六卿每卿内治一官外兼一鄉而周官每鄉卿<lb/>
一人每官卿二人若是者皆非事實也<lb/>
周官文不可行今之𫝊周禮曰周公相成王致太平之<lb/>
書考其官師之属至射惡鳥殺鼃鼈皆有族然太平之<lb/>
功若是微猥煩細而後立耶觀今末世之官俚名曲號<lb/>
猶不能至之甚豈𫝊之非真乎惡鳥之不射鼃鼈之末<lb/>
<pb n="KR3k0029_WYG_140-5a"/>
殄於太平之功宜可損益視其文類若煩而不可舉非<lb/>
於簡治有未盡哉抑徒為其文而不施於事耶<hi>荆璞集</hi>
　辨周官立法之善有周官馭吏之法則天下無惰吏<lb/>
　有周官治兵之法則天下無惰兵有周官勸農之法<lb/>
　則天下無惰農自六典掌於太宰而官無曠職自九<lb/>
　法嚴於司馬而兵無虚數自井田制於司農而民之<lb/>
　不農者亦寡矣<lb/>
周官職屬煩多周官六属其職三百六十而員數則多<lb/>
<pb n="KR3k0029_WYG_140-5b"/>
如六鄉七萬五千家耳自比長以上卿大夫一萬八千<lb/>
餘人此大可怪學者每非之而疑其説抑序官之妄耶<lb/>
然鄉州黨族比皆有職又不可闕者則守其官者何等<lb/>
人也<lb/>
　辨周官統屬之數周官三百六十六卿分職各率其<lb/>
　屬一曰天官冡宰二曰地官司徒三曰春官宗伯四<lb/>
　曰夏官司馬五曰秋官司冦六曰冬官考工邦治則<lb/>
　掌之冡宰而率其属自太宰小宰以下則六十有二<lb/>
<pb n="KR3k0029_WYG_140-6a"/>
　焉邦教則掌之司徒而率其属自大司徒小司徒以<lb/>
　下則七十有四焉邦禮則掌之宗伯而率其屬自大<lb/>
　宗伯小宗伯以下則有七十焉邦政則掌之司馬率<lb/>
　其屬自大司馬小司馬以下則六十有八焉邦刑則<lb/>
　掌之司冦而率其屬自大司冦小司冦以下則有六<lb/>
　十五焉以至冬官考工記雖事實零落攷其大槩工<lb/>
　人之屬則二十有九焉合而記之則三百六十有五<lb/>
　焉又六鄉之吏自鄉大夫卿至于比長下士凡一萬<lb/>
<pb n="KR3k0029_WYG_140-6b"/>
　八千九百三十六人府史胥徒不在其數<lb/>
周官鄉遂無法周公致太平六年反政成王今可見者<lb/>
六官之典也建國之法畫為鄉遂自大夫至其長厥職<lb/>
事聞歳時登斂于王家教帥于民里皆何事耶采地三<lb/>
等邑於畿者豈復有數乎列卿六考佐其事者豈復有<lb/>
名乎司徒之属命以鄉者皆别置則疑於無法司馬之<lb/>
吏取於鄉者皆兼官則詳夫不合書序周公為師召公<lb/>
為保而師氏保氏非輔弼之任周道如砥其直如矢而<lb/>
<pb n="KR3k0029_WYG_140-7a"/>
逺郊近郊殊内外之賦何也<hi>荆璞集</hi>
　辨州鄉之長皆鄉官司馬之吏取於鄉官皆兼官則<lb/>
　悼夫不合司馬之序自軍将至於伍長凡六等軍将<lb/>
　也師帥也旅帥也卒長也兩司馬也五長也皆比閭<lb/>
　族黨州鄉之官也故司馬之職中夏苃㑹辨號名之<lb/>
　用帥以國名縣鄙各以其名鄉以州名鄭氏之説以<lb/>
　帥謂軍将及帥師旅師至伍長也縣鄙謂縣正鄙師<lb/>
　至鄰長也鄉謂州長至比長也其兼官可知矣夫三<lb/>
<pb n="KR3k0029_WYG_140-7b"/>
　代之制居則民出則軍各親其吏豈有不合者哉<hi>鄭伯</hi>
　<hi>謙文</hi>
　辨鄉遂用下士為長鄉遂自大夫至所長厥功可得<lb/>
　聞歟考地官之序鄉大夫則每鄉以卿一人為之一<lb/>
　鄉之間又有比閭族黨州州長中大夫為之也黨正<lb/>
　下大夫為之也族師上士為之也閭胥中士為之也<lb/>
　比長下士為之也此鄉官也遂大夫每遂則以中大<lb/>
　夫一人為之一遂之間又有鄰里酇鄙縣縣正下大<lb/>
<pb n="KR3k0029_WYG_140-8a"/>
　夫為之鄙師上士為之酇長中士為之里宰下士為<lb/>
　之鄰長五家則一人為之此遂官也鄉官之比長以<lb/>
　下士為之而遂官之鄰長不言下士者葢尊卑之差<lb/>
　也何哉卿大夫鄉官差次而下至於比長自然用下<lb/>
　士矣遂大夫止中大夫之官差次而下至於里宰已<lb/>
　用下士則鄰固不得用下士也蓋以未命之士為之<lb/>
　也<hi>錢文子文</hi>
鄉遂都鄙之法周制鄉遂用貢法故十夫有溝長底是<lb/>
<pb n="KR3k0029_WYG_140-8b"/>
十方底是百長底是千方底是萬都鄙用助法故八家<lb/>
同井鄉遂則以五為數家出一人為兵以守衛王畿役<lb/>
次必簡故周禮中惟挽匶則用之此役之最輕者都鄙<lb/>
則以四起數六七家始出一人故甸出甲士三人歩卒<lb/>
七十二人馬四匹牛十二頭鄉遂所以必為溝洫而不為<lb/>
井者即欲起兵數故也五鄙五鄰五伍之後變文言四<lb/>
里四兩者用四則成百之數復用五則竒零不整齊<lb/>
矣如曰周制皆井者此欺人之説不可行也<hi>文公經説</hi>
<pb n="KR3k0029_WYG_140-9a"/>
周官為治之煩歐陽曰周之治迹所以尤詳見於後世<lb/>
者周禮著之故也然漢武以為讀禮不驗之書何休亦<lb/>
云六國隂謀之説何也然今考之實有可疑者夫内設<lb/>
公卿大夫下至府史胥徒以相副貳外分九服建五等<lb/>
差尊卑以相統理此周禮之大畧也而六官之属畧見<lb/>
於經者五萬餘人而里閭縣鄙之長軍師卒伍之徒不<lb/>
與焉王畿千里之地為田幾井容民幾家王官王族之<lb/>
國無幾數民之貢賦幾何而又容五萬人者於其間其<lb/>
<pb n="KR3k0029_WYG_140-9b"/>
人耕而織乎如其不耕而何以給之夫為治者固若是<lb/>
之煩乎此其可疑者也<hi>六一文</hi>
周官體制難行歐陽曰秦既非古盡去古制自漢以後<lb/>
帝王稱號官府制度皆襲秦故以至於今雖有因有革<lb/>
然大抵皆秦制也未嘗有意於周禮者豈其體大而難<lb/>
行乎其果不可行乎夫立法垂制将以遺後也使難行<lb/>
而萬世莫能行與不可行等爾然則反秦制之不若也<lb/>
脱有行者亦莫能興或因以取敗王莾後周是也則其<lb/>
<pb n="KR3k0029_WYG_140-10a"/>
不可用决矣此又可疑也<hi>同前</hi>
　辨周禮可致太平有公輸之巧而後可以施斵削之<lb/>
　功有王良之銜轡而後可以誇馳騁之工有周官六<lb/>
　典之書而後可以致太平之治<lb/>
　辨周禮王道之極文中子魏相篇曰子家君未嘗廢<lb/>
　周禮門人問子子曰先師以王道極是也如有用我<lb/>
　執此以徃通也周之介也敢忘其禮乎<lb/>
周禮之書不可信蘇曰言周公之所以治周者莫詳於<lb/>
<pb n="KR3k0029_WYG_140-10b"/>
周禮然以吾觀之秦漢諸儒以意損益之者衆矣非周<lb/>
公之全書也何以言之周之西都今之關中也其東都<lb/>
今之洛陽也二都居北山之陽南山之隂其地東西長<lb/>
南北短短長相補不過千里古今一也而周禮王畿之<lb/>
大四方相距千里如畫棊局近郊逺郊甸地稍地小都<lb/>
大都相距皆百里千里之方地實無所容之故畿内逺<lb/>
近諸法類皆空言爾此周禮之不可信者也<hi>蘇欒城文</hi>
　辨六典之文難及李曰昔劉子駿鄭康成皆以周禮<lb/>
<pb n="KR3k0029_WYG_140-11a"/>
　為周公致太平之迹而林碩謂末世之書何休云六<lb/>
　國隂謀然鄭義獲申故周官遂行切觀六典之文其<lb/>
　用心至悉如天焉有象者在如地焉有形者載非古<lb/>
　聰明睿智誰能及此其曰周公致太平者信矣<hi>荆璞集</hi>
六官法天地四時釋曰六官之屬三百六十象天地四<lb/>
時日月星辰之度數天道備焉成王作周官其志有述<lb/>
天授位之義故周官設官分職以法之<lb/>
　辨六官探伺本末治教禮政刑事謂之六官治非天<lb/>
<pb n="KR3k0029_WYG_140-11b"/>
　事謂之天官治以道為本也教非地事謂之地官教<lb/>
　以化為本也禮以仁為本故禮曰春官政以禮為本<lb/>
　故政曰夏官刑以義為主故刑曰秋官典以智為主<lb/>
　故事曰冬官本末相因先後相應故則更新終則復<lb/>
　始天地四時之道也聖人之立六官蓋法天地四時<lb/>
　理治萬事者也然治有本末不知其本則不能起用<lb/>
　以應物不事其末則不能反本以復道先王於是以<lb/>
　官探本以司伺末治官曰天而以道為本教官曰地<lb/>
<pb n="KR3k0029_WYG_140-12a"/>
　而以化為本禮官曰春而以仁為本政官曰夏而以<lb/>
　禮為本此之謂探本教官謂之司徒而教以徒為末<lb/>
　政官謂之司馬而政以馬為末刑官謂之司冦而刑<lb/>
　以冦為末事官謂之司空而事以空為末此之謂伺<lb/>
　末有本有末未嘗偏廢此先王之治所以為大備歟<lb/>
　<hi>王昭禹</hi>
　辨漢儒臆説之非成王言六卿所治之職何嘗以配<lb/>
　天地四時今以冡宰曰天官而天事反在春官乃曰<lb/>
<pb n="KR3k0029_WYG_140-12b"/>
　天取兼總之義天之至尊惟萬乗可稱曰天王曰天<lb/>
　子豈人臣而稱天乎司徒謂之地官愈無義古者司<lb/>
　徒掌以教人倫今乃掌土地之事是乃司空掌土也<lb/>
　非司徒掌教也宗伯掌禮謂之春官春者物之生五<lb/>
　行以象仁今謂之禮以禮豈能生物也哉司馬掌兵<lb/>
　而謂之夏夏方物之盛反用兵乎惟司冦掌刑謂之<lb/>
　秋官猶可矣司空掌土謂之冬官又無理也使成王<lb/>
　有取於天地四時則書言之矣既不言所取必無義<lb/>
<pb n="KR3k0029_WYG_140-13a"/>
　則漢儒臆説可知也<lb/>
六官首序不同釋曰自惟王建國至以為民極五句六<lb/>
官之首同此序者以其建國設官為民不異故也王者<lb/>
臨統無逺故首稱惟王明事皆統之於王王既位矣當<lb/>
擇吉土以建國為先故次言建國於中辨四方正宫廟<lb/>
之位復體國經野自近及逺也於是設官分職助理天<lb/>
工衆人取中以為治體列文先後次第應爾其實建國<lb/>
之初豈未設官分職也直以作序之意主在設官分職<lb/>
<pb n="KR3k0029_WYG_140-13b"/>
為民極耳<lb/>
　辨六官皆為民立王昭禹曰六官之首皆於以為民<lb/>
　極之後言乃立某官者葢乃者有以彼而繼以此之<lb/>
　辭先王之立官凡以因彼民故也然言乃立天官而<lb/>
　不謂之建者葢立乎上者能大而發下立乎下者能<lb/>
　一而承上則立者能得位而已非若建則能作而立<lb/>
　之也<lb/>
六官職掌互見太宰以六典佐王治邦國以八法治官<lb/>
<pb n="KR3k0029_WYG_140-14a"/>
府以八則治都鄙以八柄詔王馭羣臣以八統詔王馭<lb/>
萬民以九職任萬民九賦斂財賄九式均節財用九貢<lb/>
致邦國之用司㑹掌六典八法八則八柄九貢九賦九<lb/>
功九式○司書掌六典八法八則九職九正九事○山<lb/>
師掌山林之名辨其物與其利○川師掌川澤之名辨<lb/>
其物與其利害而頒之于邦國<lb/>
六官互相參錯鄭曰周官率屬互相參錯如太史而下<lb/>
掌六典八法八則八柄之貳宜屬於天官而乃屬於春<lb/>
<pb n="KR3k0029_WYG_140-14b"/>
官司勲掌六卿之賞地宜在地官而乃屬於夏官大行<lb/>
人小行人司儀掌客宜在春官而乃屬於秋官大僕掌<lb/>
諸侯之復逆小臣掌王公及孤卿之復逆御僕掌羣吏<lb/>
之復逆及庶民之復逆夫民臣復逆宰夫既已掌之則<lb/>
太僕而下宜屬之天官今乃屬之夏官地官掌邦畿之<lb/>
事凡造封邑建社稷設封疆分州里司徒既掌之矣而<lb/>
掌固司險掌疆候人乃屬於夏官如理財事自大府至<lb/>
掌皮盡𨽻於天官則凡財用宜悉領於大宰而泉府廩<lb/>
<pb n="KR3k0029_WYG_140-15a"/>
人倉人乃見於地官自膳夫至腊人不過充君之庖爾<lb/>
而悉領於冡宰至於外朝則百官之廪禄府史胥徒稍<lb/>
食畨上宿衛之廩給其費實廣而外内朝之冗食亦見<lb/>
於地官之槁人自内司服至屨人凡王宫服飾之用既<lb/>
屬於天官而司服掌外朝之服司常巾車之官則屬於<lb/>
禮官如使各得行其意而不關於冡宰是猶太祖之<lb/>
三司使以河渠按付之都水監甲胄按付之軍器監恐<lb/>
無以樽節之<lb/>
<pb n="KR3k0029_WYG_140-15b"/>
稱官之名義釋曰周禮之内宗伯之類諸言伯者伯長<lb/>
也以尊長為名縣師之類言師者皆取可為法也諸稱<lb/>
人者若輪人車人腊人鼈人之類即冬官鄭云其曰某<lb/>
人者以其事名官言氏者有二種謂若桃氏為劒築氏<lb/>
為削之類鄭注冬官族有世業以氏名官若馮相氏保<lb/>
章氏師氏保氏之類鄭注引春秋官有世功則有氏族<lb/>
是也諸稱司若司裘司市之類言司者皆是專任其事<lb/>
事由於已故以司言之也諸典婦功典絲典枲之類言<lb/>
<pb n="KR3k0029_WYG_140-16a"/>
典者出入由已課彼作人故謂之為典也諸稱職者謂<lb/>
若職幣職内職歳財不乆停職之而已凡云掌者有三<lb/>
義一如他官供物已則蹔掌之而已若幕人供帷幕幄帟<lb/>
掌次待張事是也二則掌徴歛之官若掌皮掌染草之類<lb/>
是也三則掌非已所為則掌節掌固掌疆本非已造廢<lb/>
壞修之而已也<lb/>
序官之義有二釋曰凡六官序官之法其義有二一則<lb/>
以義類相從謂若宫正宫伯同主宫中事膳夫庖人外<lb/>
<pb n="KR3k0029_WYG_140-16b"/>
内饔同主造食如此之類皆是類聚羣分故連類序之<lb/>
二則凡次序六十官不以官之尊卑為先後皆以緩急<lb/>
為次第故此宫正之等士官為前内宰等大夫官為後<lb/>
也<lb/>
嵗時教帥民里所謂教者大司徒以鄉三物教萬民而<lb/>
賔興之鄉大夫頒司徒之教法于鄉吏使各以教其所<lb/>
治州長屬民讀法勸其行義戒其過惡黨正讀邦法以<lb/>
紏戒其民族師讀邦法以書其孝弟睦姻有徳者閭胥<lb/>
<pb n="KR3k0029_WYG_140-17a"/>
讀法書其恭敏任恤者所謂帥者如鄉大夫於大詢之<lb/>
時帥衆寡而致於朝州長於作民之時則帥而致之黨<lb/>
正嵗終帥吏而致事族師於萬民之時帥四閭之吏是<lb/>
也<lb/>
六官皆有考釋曰宰夫是太宰之考謂若地官之考為<lb/>
鄉師春官之考為肆師夏官之考為軍司馬秋官之考<lb/>
為士師冬官之考為匠師<lb/>
　辨官考皆謂之師王昭禹曰治官之攷謂之宰夫政<lb/>
<pb n="KR3k0029_WYG_140-17b"/>
　官之攷謂之軍司馬而於教官則謂之鄉師禮官則<lb/>
　謂之肆師刑官則謂之士師者葢宰夫則因大宰而<lb/>
　名之而攷治者宜以智帥人故曰宰夫軍司馬則因<lb/>
　大司馬而治之而攷政者特以軍為主故曰軍司馬<lb/>
　師所以教之而教官所攷者止於六鄉之教事故曰<lb/>
　鄉師至於禮也刑也無非所以教也故亦皆謂之師<lb/>
　先王因事以名官各有攸趣爾<lb/>
周公所立條貫周禮一書周公所以立下許多條貫皆<lb/>
<pb n="KR3k0029_WYG_140-18a"/>
是從廣大心中流出<hi>文公語録</hi>
是周公意思周禮畢竟是出於一手謂是周公親筆做<lb/>
成固不可然大綱却是周公意思<lb/>
可見周家法度周禮一書好㸔廣大精密周家法度在<lb/>
焉但未敢令初學㸔<lb/>
建太平之基本今謂周官非聖人之書至如比閭族黨<lb/>
之法正周公建太平之基本也<lb/>
為一代之法周禮一書聖人姑為一代之法爾到可用<lb/>
<pb n="KR3k0029_WYG_140-18b"/>
處聖人須别有權變之道<hi>並同上</hi>
　　　禮天官<lb/>
㸔天官太宰天官之職須襟懷洪大方㸔得葢其規模<lb/>
至大若不得此心欲事事上致曲窮究湊合此心如是<lb/>
之大必不能得也釋氏錙銖天地可謂至大然不嘗為<lb/>
大則為事不得若畀之一錢則必亂矣又曰大宰之職<lb/>
難㸔葢無許大心胷包羅記得此復忘彼其混混天下<lb/>
之事當如捕龍蛇摶虎豹用心力㸔方可其他五官便<lb/>
<pb n="KR3k0029_WYG_140-19a"/>
易看止一職也<hi>伊川遺書</hi>
天官象天所立鄭云象天所立之官天者統理萬物天<lb/>
子立冡宰使掌邦治亦所以總御衆官使不失職不言<lb/>
司者太宰總御衆官不主一官之事也通釋曰周天有<lb/>
三百六十餘度天官亦總攝三百六十官故題曰天官<lb/>
也<lb/>
　辨冡宰職關天人鄭曰或問冡宰一官其属六十顧<lb/>
　未始有一事之關乎天者而冡宰謂之天官何也曰<lb/>
<pb n="KR3k0029_WYG_140-19b"/>
　此加官也唐虞官百凡天地之運化四時之作訛成<lb/>
　易事之關於天者羲和職之教化禮樂之要兵刑財<lb/>
　榖之司虞工納言之職事之係於人者九官分治之<lb/>
　事有其官官有其職十有五人之職所以分天下之<lb/>
　萬事而治之者也<lb/>
　辨天官之責甚深古之大臣凡論道經邦以轉移人<lb/>
　主之心術而釐正天下之萬事者皆寅亮之理也皆<lb/>
　對時育物撫五辰而熈庶績者也是故日月之薄蝕<lb/>
<pb n="KR3k0029_WYG_140-20a"/>
　百川之沸騰詩人所以刺卿士榖洛之鬭太子晉亦<lb/>
　以歸咎於執政焉和同天人之際使之無間然者雖<lb/>
　聖人之能事而大臣實輔佐之其誰曰人事之非天<lb/>
　理也加天官於冡宰之上其尊大臣也雖至其所以<lb/>
　責大臣也葢深<lb/>
天官先後之次釋曰自太宰至旅下士總馭羣職故為<lb/>
上自此宫正已下至夏采六十官隨事緩急為先後<lb/>
故自宫正至宫伯二官主宫室之事安身先須宫室故<lb/>
<pb n="KR3k0029_WYG_140-20b"/>
為先也自膳夫至腊人皆供王膳羞飲食饌具之事人<lb/>
之處世在安與飽故食次宫室也自醫師已下至獸醫<lb/>
主療疾之事有生則有疾故醫次食饌也自酒正至宫<lb/>
人主酒飲肴羞之事醫治既畢須酒食養身故次酒肴<lb/>
也自掌舎至掌次安不忘危出行之事故又次之自太<lb/>
府至掌皮並是府藏計㑹之事既有其餘理須貯積或<lb/>
出或内宜計㑹之故相次也自内宰至屨人陳后夫人<lb/>
已下内教婦功婦人衣服之事君子明以訪政夜以安<lb/>
<pb n="KR3k0029_WYG_140-21a"/>
息故言婦人於後也夏采一職記招魂以其死事故於<lb/>
末言之也<lb/>
　辨天官叙官不同甸師何以不列地官以共野之薦<lb/>
　又給薪蒸故次亨人之下凌人藏氷何以不同豳法<lb/>
　按周之二月夏十二月取氷周三月夏正月藏之<lb/>
　周四月夏二月頒之藏之既晚出之又早以豳土寒<lb/>
　故不於一月也凌人以夏十二月藏氷曰之二月頒<lb/>
　氷也大府玉府何以不列冬官八政一曰食二曰貨<lb/>
<pb n="KR3k0029_WYG_140-21b"/>
　大府掌賄故次飲食玉府治玉掌王后首服故與大<lb/>
　府同列天官奄何以爵内小臣稱士以賢近侍為之<lb/>
　也<lb/>
冡宰職不言司鄭注曰天子立冡宰使掌邦治亦所以<lb/>
總御衆官使不失職不言司者太宰總御衆官不主一<lb/>
官之事也<lb/>
　辨不言司有二義釋曰鄭云不言司者太宰總御衆<lb/>
　官不主一官之事此官不言司對司徒司馬司冦司<lb/>
<pb n="KR3k0029_WYG_140-22a"/>
　空皆云司以其各主一官不兼羣職故言司此天官<lb/>
　則兼攝衆職故不言司也若然則春官亦不言司者<lb/>
　以其祭祀鬼神鬼神非人所主故亦不言司也<lb/>
三公無正職釋曰按成王周官立太師太傅太保茲惟<lb/>
三公亦是公有三人之事云三公者内與王論道者成<lb/>
王周官云茲惟三公論道經邦考工記云坐而論道謂<lb/>
之王公鄭雖言天子諸侯宫中亦舎三公是其内與王<lb/>
論道也云中參六官之事者按書𫝊云天子三公一曰<lb/>
<pb n="KR3k0029_WYG_140-22b"/>
司徒公二曰司馬公三曰司空公彼注云周禮天子六<lb/>
卿與太宰司徒同職者則謂之司徒公與宗伯司馬同<lb/>
職者則謂之司馬公與司冦司空同職者則謂之司空<lb/>
公一公兼二卿舉下以稱是其中參六官之事云外與<lb/>
六鄉之教即此經是也云其要為民所以属之鄉焉者<lb/>
三公無正職是以三百六十官之中不見三公之任惟<lb/>
此六鄉之内而言三公故云属之鄉焉<lb/>
　辨三公分主六鄉王曰老子曰容乃公公乃王則公<lb/>
<pb n="KR3k0029_WYG_140-23a"/>
　者爵爵盛大而其徳與王同矣鄉老公也尊之於鄉<lb/>
　憲其言行而不累以事故稱老焉禮賔賢能而獻其<lb/>
　書於王王再拜而受之則為道之存故也故以鄉老<lb/>
　帥其事鄉老於司徒之官非属而無職則以事道者<lb/>
　尊職事者卑故也然鄉老位卿而公一人則三公分<lb/>
　主六鄉矣書曰三公官不必備惟其人則三公一人<lb/>
　有時而兼掌六鄉矣<lb/>
　辨鄭氏兼官之説三公官不列其職兼之師氏保氏<lb/>
<pb n="KR3k0029_WYG_140-23b"/>
　三公無職也鄭氏於師氏保氏序官則曰周公為師<lb/>
　召公為保相成王為左右聖賢兼此官謂三公之職<lb/>
　下兼師氏之官此説非矣三公取上公九命之職也<lb/>
　師氏之職中大夫為之耳保氏之職下大夫為之耳<lb/>
　既曰大夫為之而以公兼之則周公設官為虚名也<lb/>
　故曰此説非也<lb/>
内宰統御内治内宰下大夫二人命士十二人自内小<lb/>
臣㑹竪凡将命洒掃之人自九嬪御婦祝史凡内官自<lb/>
<pb n="KR3k0029_WYG_140-24a"/>
典婦功服飾織經凡治内之命士皆屬焉而𨽻於冡宰<lb/>
蓋女寵近習所以移人主之徳大臣總之則無得踰節<lb/>
詩稱皇父作相膳夫内史皆得人巷伯之雅詩人雖奄<lb/>
官亦吝其選晉侯近女而惑毉和以為趙孟之咎古人<lb/>
致君二南之化其道由此東周宰職不競春秋首書咺<lb/>
賵妾甚者三公逆后其何足以正王閫乎<lb/>
玉府内府分職玉府内府所掌金玉兵器凡良貨賄一<lb/>
也而分為二官何哉葢玉府所掌皆式財所作及獸人<lb/>
<pb n="KR3k0029_WYG_140-24b"/>
魚人所入之物専以供王玩好賜予耳邦之大用不與<lb/>
焉内府所掌乃九貢九功之貨賄及諸侯所獻國珍皆<lb/>
公家之物以供邦之大用故不可不分為二也<lb/>
　辨三府供貢之非胡宏曰四方職貢各有定制無非<lb/>
　王者之財不可有公私之異今大府乃以式貢之餘<lb/>
　才以供玩好之用不幾有如李唐之君受裴延齡之<lb/>
　欺罔乎玉府乃有王之金玉好貨兵器不幾如漢靈<lb/>
　置私庫者乎内府乃有四方金玉之齒革良貨賄之<lb/>
<pb n="KR3k0029_WYG_140-25a"/>
　獻而供王之好賜予不幾如唐受四方之羡餘者乎<lb/>
府史胥徒有無釋曰周禮之内府史大例皆府少而史<lb/>
多而府又在史上唯有御史百有二十人特多而在府<lb/>
上鄭云以其掌贊書數多也又有府兼有史以其當職<lb/>
事繁故也或有史而無府者以其當職事少得史即足<lb/>
故也至於角人羽人等有府無史以其當職文書少而<lb/>
有税物須藏之故直有府也腊人食醫之等府史俱無<lb/>
者以其専官行事更無所須故也周禮之内唯有天府<lb/>
<pb n="KR3k0029_WYG_140-25b"/>
一官特多於史以其所藏物重故也周禮上下文有胥<lb/>
必有徒胥為什長故也腊人之類有徒無胥者得徒則<lb/>
足不假長帥故也食醫之類胥徒俱無者以其專官行<lb/>
事不假胥徒也<lb/>
　辨府史胥徒非王臣釋曰言王臣者自士以上得王<lb/>
　簡策命之則為王臣也府史胥徒不得王命官長自<lb/>
　辟除者非王臣也<lb/>
　辨府史胥徒之職王曰府掌官契以治藏史掌官書<lb/>
<pb n="KR3k0029_WYG_140-26a"/>
　以贊治胥掌官叙以治叙徒掌官令以召令葢有藏<lb/>
　則置府有書則置史有召令之事則置徒有徒則置<lb/>
　胥胥以統徒一胥而十徒從之謂之胥則以其賤而<lb/>
　在下亦能養人也謂之徒則以其尤卑而行趨走以<lb/>
　供役也<lb/>
王后參預外事王后有好事于四方則使往有好令於<lb/>
卿大夫亦如之胡宏曰婦人無外事以貞潔為行若外<lb/>
通諸侯内交羣下将安用君者夫人臣尚無境外之交<lb/>
<pb n="KR3k0029_WYG_140-26b"/>
曽謂王后可乎殊不知先王之政王后相成未嘗無外<lb/>
事也按禮天子享諸侯有王后亞獻之禮上公來朝夫<lb/>
人致八壺八方八豆膳大牢致享大牢侯伯來朝亦如<lb/>
之子男來朝夫人致禮六壺六豆六籩未始不接羣臣<lb/>
諸侯也好命其可嫌乎<lb/>
宫正内宰獨均稍食天官一官惟宫正内宰獨均其稍<lb/>
食它有司不言周宫朝之序内有六宫外有三朝三朝<lb/>
之外又有九式九法朝焉六宫之外有九室九卿居之六<lb/>
<pb n="KR3k0029_WYG_140-27a"/>
宫之内有九室九嬪居之自六宫而外凡治朝之官皆<lb/>
宫正掌之自六宫之内凡宫禁之官皆内宰掌之所以<lb/>
稍食必二人均分以此考先王之世百官宫衛之賤宫<lb/>
正内宰各受其財分之所屬<lb/>
序官與分職之辭異王曰大宰佐王治邦國序官曰佐<lb/>
王均邦國葢治則謂之而已未至於均也王之於邦國<lb/>
非特治之而已又以道均之則均邦國者王之事非治<lb/>
典之書所能及也及其帥属以佐王然後可以言均焉<lb/>
<pb n="KR3k0029_WYG_140-27b"/>
　　　禮地官<lb/>
地官象地所立鄭云象地所立之官司徒主衆徒地者<lb/>
載養萬物天子立司徒掌邦教亦所以安擾萬民釋曰<lb/>
既言象地所立則此六十官皆法地與天官言象天義<lb/>
異矣<lb/>
　辨地官所立次天官鄭曰天職生覆而為萬物之所<lb/>
　資始者主乎道地職形載而為萬物之所資生者主<lb/>
　乎化治無所不覆而以道為本故掌治者謂之天官<lb/>
<pb n="KR3k0029_WYG_140-28a"/>
　教無所不載而以化為本故掌教者謂之地官天覆<lb/>
　則無為而尊父道也地載則有為而親母道也故一<lb/>
　曰天官而地官次之<lb/>
五教十二教之别司徒因民之常而施十有二教焉一<lb/>
曰以祀禮教敬二曰以陽禮教讓三曰以隂徳教親四<lb/>
曰以樂禮教和五曰以儀辨等六曰以俗教安七曰以<lb/>
刑教中八曰以誓教恤九曰以度教節十曰以世事教<lb/>
能十有一曰以賢制爵十有二曰以庸制禄教所以親<lb/>
<pb n="KR3k0029_WYG_140-28b"/>
百姓訓五品有虞氏五而周十有二焉<lb/>
　辨周亦有五教有虞氏五而周十有二焉者有虞氏<lb/>
　五即舜典所云敬敷五教又文十八年云舜臣堯舉<lb/>
　八元使敷五教于四方父義母慈兄友弟恭子孝是<lb/>
　也而周十有二者據司徒之職云一曰以祀禮教敬<lb/>
　以下是也按成王周官云司徒敷五典擾兆民則周<lb/>
　亦有五教而云至周十有二者鄭據此周禮之文言<lb/>
　十二以對於虞其實立中雖不含十二亦含有五<lb/>
<pb n="KR3k0029_WYG_140-29a"/>
鼓人六鼓之用釋曰云六鼔四金之音聲者六鼓四金<lb/>
與音聲和合故連音聲也云以節聲樂者下云雷鼓靈<lb/>
鼓路鼓晉鼓皆是也以和軍旅者下云以鼖鼓鼓軍事<lb/>
是也云以正田役者下云以鼛鼓役事是也田狩所以<lb/>
習戰則田鼓當與軍事同按大司馬云王執路鼓諸侯<lb/>
執賁鼓軍将執晉鼔之等是也<lb/>
　辨六鼓之用無定制王曰六鼓之用其所主雖如此<lb/>
　變而通之則亦有時而不同故路鼔賁鼓有施於軍<lb/>
<pb n="KR3k0029_WYG_140-29b"/>
　者若大司馬教戰而王執路鼓諸侯執賁鼓軍将執<lb/>
　晉鼓是也路鼓又有施於朝政者若大僕建路鼓于<lb/>
　大寝門之外待逹窮與遽令是也賁鼓有施於金奏<lb/>
　者若靈臺之詩曰鼖鼓惟鏞是也由此觀之則義設<lb/>
　於適斯可矣豈若膠柱調瑟然哉<lb/>
載師任地之法載師掌任地之法有㕓里有埸圃有宅<lb/>
田士田賈田有官田牛田賞田牧田有公邑家邑之田<lb/>
有小都大都之田且國有四民農之受田無疑矣惟工<lb/>
<pb n="KR3k0029_WYG_140-30a"/>
商之受田初無明文而二鄭之釋周禮則有異同之議<lb/>
先鄭謂士大夫之子得而耕之田也賈田吏為縣官賣<lb/>
材者與之田也後鄭則引漢食貨志之言謂農民户一<lb/>
人已受田其家衆男為餘夫亦以口受田如此士工商<lb/>
家受田五口乃當農夫一人據後鄭之意則直謂賈田<lb/>
為商賈之家所受田也予以為不然夫四民不相易業<lb/>
亦不相雜處其來乆矣四民之中自農之外惟士為然<lb/>
田葢使之耕且養也果如後鄭之言以賈為商賈之賈<lb/>
<pb n="KR3k0029_WYG_140-30b"/>
則工商一也何載師獨載賈田而不言工田乎嗟夫王<lb/>
者之所重者農民也所輕者末作也田不耕者出屋粟<lb/>
宅不毛者出里布莫非設輕重之法使民知農之為優<lb/>
而工商之不足事也今使為工者得以器械易粟而復<lb/>
受田焉則誰不為工乎使為商者日中而市交易而退<lb/>
而復受田焉則誰不為商乎然則載師無商田工田之<lb/>
明文而後鄭必為之説予以為深沒先王重本抑末之<lb/>
意<lb/>
<pb n="KR3k0029_WYG_140-31a"/>
畎澮溝洫之制注曰十夫二鄰之田百夫一酇之田千<lb/>
夫二鄙之田萬夫四縣之田遂溝洫澮皆所以直通於<lb/>
川也遂廣深各二尺溝倍之洫倍溝澮廣二尋深二仭<lb/>
徑畛塗道路皆所以通車於國都也徑容牛馬畛容大<lb/>
車涂容乗車一軌道容二軌路容三軌都之野塗與環<lb/>
涂同可也萬夫者方三十三里少半里九而方一同於<lb/>
南畮圖之則遂從溝横洫從澮横九澮而川周其外焉<lb/>
去山陵林麓川澤溝瀆城郭宫室涂巷三分之制其餘<lb/>
<pb n="KR3k0029_WYG_140-31b"/>
如此以至于畿則中雖有都鄙遂人盡主其地<lb/>
　辨遂人匠人之異鄭曰遂人匠人溝洫之制不同鄭<lb/>
　氏謂遂人自是井田之制匠人自是溝洫<hi>匠人畿内采地之制</hi>
　<hi>遂人鄉遂溝洫之制</hi>非也周制井田之法通行於天下安有内<lb/>
　外之别哉遂人言十夫有溝以直度之也凡十夫之<lb/>
　田田首必有一溝以㵼水以方度之則方一里之地<lb/>
　所容者九十夫而其間廣四尺深四尺謂之溝則凡<lb/>
　一里之内凡四溝矣而旁各一溝中間兩溝遂人云<lb/>
<pb n="KR3k0029_WYG_140-32a"/>
　百畆有洫是百畆之地相連属而同以一溝㵼水以<lb/>
　方度之則方十里之成所容者九百夫而其間廣八<lb/>
　尺深八尺者謂之洫則方十里之内凡四洫矣兩旁<lb/>
　各一洫中間兩洫至於澮亦然若川則非人力所能<lb/>
　為也故匠人不為川而云兩山之間必有川焉遂人<lb/>
　所云萬夫有川亦大約言之耳大槩甽水㵼於溝溝<lb/>
　水㵼於洫洫水㵼於澮澮水㵼於川其縱横因地勢<lb/>
　之便利遂人匠人以大意言之遂人以長言之故曰<lb/>
<pb n="KR3k0029_WYG_140-32b"/>
　以逹于畿匠人以方言之故止一同耳<lb/>
井地制田之例按司馬法曰六尺為歩歩百為畮畮百<lb/>
為夫夫三為屋屋三為井井十為通通十為成成十為<lb/>
終終十為同同方百里又按周禮小司徒職曰九夫為<lb/>
井四井為邑四邑為丘四丘為甸四甸為縣四縣為都<lb/>
康成曰此謂造都鄙也采地制井田異於鄉遂九夫為<lb/>
井方一里四井為邑方二里四邑為丘方四里四丘為<lb/>
甸方八里旁加一里則方十里為一成四甸為縣方二<lb/>
<pb n="KR3k0029_WYG_140-33a"/>
十里四縣為都方四十里四都方八十里旁加十里乃<lb/>
得方百里為一同也又按匠人職曰一耦之伐廣尺深<lb/>
尺謂之甽田首倍之廣二尺深一尺謂之遂九夫為井<lb/>
井間廣四尺深四尺謂之溝方十里為成成間廣八尺<lb/>
深八尺謂之洫方百里為同同間廣二尋深二仞謂之<lb/>
澮康成謂井田之制小司徒經之匠人為之溝洫相包<lb/>
乃成全又按遂人職曰夫間有遂遂上有徑十夫有溝<lb/>
溝上有畛百夫有洫洫上有涂千夫有澮澮上有道萬<lb/>
<pb n="KR3k0029_WYG_140-33b"/>
夫有川川上有路以逹于畿康成謂十夫二鄰之田百<lb/>
夫一酇之田千夫二鄙之田萬夫四縣之田由是而言<lb/>
是六遂之地所有田也舉六遂則六鄉明矣此制田之<lb/>
例也<lb/>
　辨司馬法與周禮不同然司馬法又與周禮之言有<lb/>
　異司馬法有歩畮夫屋并周禮如之但不别與屋耳<lb/>
　司馬法十井為通十通為成周禮則四井為邑四邑<lb/>
　為丘四丘為甸一甸旁加一里為成司馬法十成為<lb/>
<pb n="KR3k0029_WYG_140-34a"/>
　終十終為同周禮則四甸為縣四縣為都四都旁加十<lb/>
　里為同又司馬法止為一制無近逺之殊周禮則三<lb/>
　百里以外都鄙為井田<hi>鄭云都鄙王子弟公卿大夫采田其界曰都鄙所居也</hi>
　二百里以為鄉遂内十夫百夫千夫萬夫則是殊制<lb/>
　矣今亦本周禮為定<lb/>
王賦内外之制孟子曰請野九一而助國中什一使自<lb/>
賦周税輕近而重逺近者多役也園廛亦輕之者㕓無<lb/>
榖園少利也此周載師之法葢指畿内而言之若孟子<lb/>
<pb n="KR3k0029_WYG_140-34b"/>
對滕文公之問指周家畿外而言之適與康成匠人之<lb/>
法同也故康成匠人注曰邦國亦異内外之法耳野九<lb/>
一國中什一是外内異也周税曰徹通野與國中言之<lb/>
則共為什一也<lb/>
宫城大小之制注曰國之所居謂城方也公之城葢方<lb/>
九里宫方九百歩侯伯之城葢方七里宫方七百歩子<lb/>
男之城葢方五里宫方五百歩釋曰此經國家及宫室<lb/>
以九以七以五為節以天子城方十二里而言此九七<lb/>
<pb n="KR3k0029_WYG_140-35a"/>
五亦當為九里七里五里為差矣周禮匠人營國方九<lb/>
里謂天子之城今大國與之同非也然大國七里次國<lb/>
五里小國三里之城為近可也<lb/>
　辨匠人九里之非王曰匠人言建國又言營國者謂<lb/>
　之建言其始也謂之營言其終也方九里言城中之<lb/>
　制以典命考之上公其國家宫室以九為節上公百<lb/>
　里之地其城方九里以王畿千里之廣百官之所<lb/>
　止舎四方之所湊㑹而城中之制反不同於公殆<lb/>
<pb n="KR3k0029_WYG_140-35b"/>
　不然也葢天子備天數則城中之制宜以十有二里<lb/>
　然後其廣足以有容焉謂方九里葢作記者之誤矣<lb/>
以國服為息注曰有司貸民之物定其賈以與之鄭司<lb/>
農云貸者謂從官借本賈也故有息使民弗利以其所<lb/>
賈之國所出為息也假令其國出絲絮則以絲絮償其<lb/>
國出絺葛則以絺葛償𤣥謂以國服為之息以其於國<lb/>
服事之税為息也於國事受園㕓之田而貸萬金者則<lb/>
朞出息五百王莽時民貸以治産業者但計嬴所得受<lb/>
<pb n="KR3k0029_WYG_140-36a"/>
息無過嵗什一<lb/>
　辨後世法與古異王昭禹曰賖之為民也貸之為國<lb/>
　也以其為民故無息焉但各以其物為抵而已以其<lb/>
　為國故有息焉而責之以出息必與有司辨而授之<lb/>
　則辨其可與而後授之以有司能知其有無故也以<lb/>
　國服為之息則各以其所服國事貢物為息也若農<lb/>
　以粟米工以器械皆以其所有也孟子曰使民盻盻<lb/>
　然将終歳勤動不得養其父母又稱貸而益之夫周<lb/>
<pb n="KR3k0029_WYG_140-36b"/>
　之衰不能為民正田制地税斂無度又從而貸之則<lb/>
　凶年饑嵗無以為償而上之人又必責之則稱貸之<lb/>
　法豈特無補於民哉求以國服為之息則恐收還其<lb/>
　母而不可得也稱貸之法雖存其實異矣<lb/>
　<lb/>
　<lb/>
　<lb/>
　羣書考索續集卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索後集卷五十五</head> <lb/>
    <p>
<pb n="KR3k0029_WYG_121-1a"/>
欽定四庫全書<lb/>
　羣書考索後集卷五十五<lb/>
　　　　　　　　　　　　宋　章如愚　編<lb/>
　　財賦門<lb/>
　　　漕運類<lb/>
古無漕運之法禹貢所載入于渭亂于河之類不過是<lb/>
朝廷之路所輸者不過幣帛九貢之法通典曰其四百<lb/>
里粟五百里米盖麄而重者為近賦百里納總二百里<lb/>
<pb n="KR3k0029_WYG_121-1b"/>
納銍三百里納秸精而輕者為逺賦若數千里漕運其<lb/>
費百倍矣至周王畿止於千里賦税則無逺輸其管仲<lb/>
曰粟行三百里國無一年之積粟行四百里無二年之<lb/>
積粟行五百里衆有饑色孫武曰千里饋糧士有饑色<lb/>
食敵一鍾當吾二十鍾是言粟不可推移也<hi>通典</hi>
左傳曰秦輸粟于晉自雍及綘相繼命曰泛舟之役吴<lb/>
城䢴溝通江淮通糧道也<lb/>
秦欲攻匈奴使天下飛芻輓粟於瑯琊負海之郡轉輸<lb/>
<pb n="KR3k0029_WYG_121-2a"/>
北河率三十鍾而致一石漕運之法自此方詳<lb/>
漢髙祖擊楚蕭何轉關中給軍帝又築甬道屬河以取<lb/>
敖倉粟時漕山東粟以給中都官嵗不過數十萬石<hi>謂京</hi>
<hi>師之官府  通典</hi>
孝文時賈誼上疏曰天子都長安而以淮南東道為奉<lb/>
地鏹道數千不輕致輸郡或乃越諸侯而逺調均發徴<lb/>
至無狀也古者天子地方千里中之而為都輸将繇使<lb/>
其逺者不在五百里而至公侯地百里中之而都輸将<lb/>
<pb n="KR3k0029_WYG_121-2b"/>
繇使逺者不在五十里而至輸者不苦其繇繇者不傷<lb/>
其費故逺方人安及秦不能分人寸地欲自有之輸将<lb/>
起海上而來一錢之賦數十錢之費不輕而致也上之<lb/>
所得甚少而人之苦甚多也帝不能用<hi>通典</hi>
武帝官多役使在關中之粟四百萬猶不足於建元中<lb/>
通西南夷千里負擔饋糧率十餘鍾致一石其後東滅<lb/>
朝鮮置滄海郡人徒之費擬西南夷又衛青擊匈奴取<lb/>
河南地復興十萬餘人築衛朔方轉漕甚逺鄭當時請<lb/>
<pb n="KR3k0029_WYG_121-3a"/>
引渭穿渠以漕雖曰便利其後來皆言漕從山東西嵗<lb/>
百餘萬石更經底柱之險敗亡甚多後張湯欲通褒斜<lb/>
道五百餘里道果便近而水多湍石不可漕<hi>通典</hi>
宣帝時耿夀昌五鳯中奏故事嵗漕闗東榖四百萬斛<lb/>
以給京師用卒六萬人宜糴三輔宏農河東上黨太原<lb/>
諸郡榖足供京師可省闗東漕卒之半蕭望之以為不<lb/>
可帝從之漕事果便<hi>通典</hi>
趙充國條留屯十二便其五曰至春省甲士卒循河湟<lb/>
<pb n="KR3k0029_WYG_121-3b"/>
漕榖至臨羗以威羗虜揚武折衝之具也<lb/>
光武北征命㓂恂守河内收四百萬斛以給軍以輦車騼<lb/>
駕轉輸不絶虞翊為武都太守開漕船道而水運通利<hi>本傳</hi>
蜀諸葛亮出祈山以木牛運又出斜谷以流馬運<lb/>
魏正始四年司馬宣王使鄧艾開河渠廣漕渠東南有<lb/>
事興衆泛舟而下達於江淮資食有儲而無水害<hi>通典</hi>
晉武帝太始十年鑿陜南山决河東注洛以通運漕謝<lb/>
𤣥淝水之役乃堰吕梁水以利運漕公私便之<hi>通典</hi>
<pb n="KR3k0029_WYG_121-4a"/>
懐帝永嘉元年修千金堨於許昌以通運<hi>通典</hi>
成帝咸和六年以海賊寇抄運漕不繼發王公已下千<lb/>
餘丁各運米六斛<hi>通典</hi>
穆帝時頻有大軍糧運不繼制王公已下十三户共借<lb/>
一人助度支運<hi>通典</hi>
後魏自徐揚州内附之後經畧江淮轉運中州以實邊<lb/>
鎮有司請於水運隨便置倉乃於小平石門白馬津漳<lb/>
涯黒水濟州陳郡大梁凡八所各立邸閣毎軍國有須<lb/>
<pb n="KR3k0029_WYG_121-4b"/>
應機漕引<hi>通典</hi>
孝文太和七年<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>骨律鎮將刁雍上表曰臣鎮内之兵<lb/>
率皆習水一運二十萬斛方舟順流五日而至用人工<lb/>
輕於車運十倍詔永以為式<hi>通典</hi>
隋開皇三年以京師倉廩尚虚議為水旱之備詔於蒲<lb/>
陜虢熊伊洛鄭懐邠衛汴許汝等十三州置運米丁又<lb/>
於衛州置黎陽郡陜州置常平倉華州置廣通倉轉相<lb/>
灌注漕關東及汾晉之粟以給京師<hi>通典</hi>　又詔韋瓉向<lb/>
<pb n="KR3k0029_WYG_121-5a"/>
蒲陜以東募人能於洛陽運米四十石經底柱之險逹<lb/>
於常平者免其征戎其後以渭水多流沙有淺深漕者<lb/>
苦之<hi>通典</hi>　四年又詔宇文愷率水工鑿渠引渭水自大興<lb/>
城東至潼闗三百餘里名廣東渠轉運通利闗内賴之<hi>通典</hi>
煬帝大業元年中發河南諸郡開通濟渠自西苑引殳<lb/>
洛水達於河又引河通於淮海自是天下利於轉輸<hi>通典</hi>
　四年又發河北諸郡開永濟渠引沚水南達於北河<lb/>
通涿郡　五年於西域之地置西海鄯且<hi>子餘切</hi>末等郡<lb/>
<pb n="KR3k0029_WYG_121-5b"/>
大開屯田發四方諸郡運糧以給之　七年大㑹涿郡<lb/>
分江淮别以舟師濟滄舳艫數百里糧㑹於襄平<hi>髙麗所都</hi>
<hi>並通典</hi>
唐都長安而闗中號稱沃野然其土地狹所出不足以<lb/>
給京師備水旱故常轉漕東南之粟髙祖太宗之時用<lb/>
物有節而易贍水陸漕運歲不過二十萬石故漕事簡<lb/>
自髙宗已後歲益增多而工利繁興民亦罹其弊矣<lb/>
初江淮漕租未至東都輸含嘉倉以車或馱陸運至陜<lb/>
<pb n="KR3k0029_WYG_121-6a"/>
而水行來逺多風波覆溺之患其失常十七八故其率<lb/>
一斛得八斗為成勞至陸運至陜纔三百里率兩斛計<lb/>
庸錢千民送租者皆有水陸之直<hi>食貨志</hi>
唐髙祖武徳中姜行本請開五節堰引水通運許之貞<lb/>
觀永徽之際廩禄數少毎年轉運不過一二萬斛而已<lb/>
唐髙宗咸亨三年於岐州陳倉縣東南開渠引渭水入<lb/>
昇源渠通船栰至京故城<hi>通典</hi>
唐明皇至開元國用漸廣每年陜路漕運米二百五十<lb/>
<pb n="KR3k0029_WYG_121-6b"/>
五萬斛時李傑奏濬汴州梁公堰以通江淮漕運開元<lb/>
十八年𤣥宗問朝集使利害之事宣州刺史裴耀卿上<lb/>
便宜以水陸遥逺轉運艱辛功力雖勞倉儲不益竊見<lb/>
毎州所送租及庸調斗門水淺已有阻碍渡淮入汴乾<lb/>
淺停留上河入洛船艘隘閙般載停滯備極艱辛伏見<lb/>
舊法河口置武牢倉鞏縣置洛口倉爰及河陽倉栢崖<lb/>
倉太原倉永豐渭南倉安置使江南之舟不入黄河黄<lb/>
河之舟不入洛口水通則隨近運轉不通則且納在倉<lb/>
<pb n="KR3k0029_WYG_121-7a"/>
不滯逺船不憂欠耗等利病䟽奏不省<hi>通典</hi>至開元二十<lb/>
一年耀卿為京兆尹京師榖價踴貴帝召裴耀卿問以<lb/>
救人之術奏曰若能通河漕變陸為水則所支有餘且<lb/>
江南租船所在候水始進吴人不便河漕由是所在停<lb/>
留上然其言乃置河隂縣及河隂倉河清縣置栢崖倉<lb/>
三門東置集津倉三門西置三門倉開三門北止十八<lb/>
里陸行以避灘險自江淮西北泝鴻溝悉納河隂倉自<lb/>
河隂浮漕含嘉倉又逓送納於太原倉所謂北運也自<lb/>
<pb n="KR3k0029_WYG_121-7b"/>
太原浮於渭以實關中凡三年運七百萬石省脚費三<lb/>
十萬貫民間傳云用斗錢運斗米其糜耗如此及耀卿<lb/>
罷相北運頗艱米歳至京師纔百萬石二十五年遂罷<lb/>
北運<hi>通典</hi>　崔希逸為河南陕運使歳運百八十萬石其<lb/>
後以太倉積粟有餘歳减漕運十萬石　開元二十七<lb/>
年河東採訪使汴州刺史齊澣以江淮漕運經淮水波<lb/>
濤有沉損遂開廣濟渠下流自泗水至楚州合於淮踰<lb/>
時畢功既而以水流浚急行旅艱險旋即停廢<hi>通典</hi>
<pb n="KR3k0029_WYG_121-8a"/>
開元二十九年陜郡太守李齊物避三門河路急峻於<lb/>
其北鑿石渠通運船為漫流河泥旋填淤塞不可漕而<lb/>
止<hi>通典</hi>　盧暉開通濟渠置樓百餘間以貯江淮之貨<lb/>
天寶三年左常侍兼陜州刺史韋堅開漕河自苑西引<lb/>
清水因古渠至華隂入渭引永豐倉及三門倉米以給<lb/>
京師名曰廣運潭<hi>通典</hi>　是嵗漕山東粟四百萬石自裴<lb/>
耀卿言漕事進用者常兼轉運之職而韋堅為最<hi>唐志</hi>
初耀卿興漕路請罷陸運而不果廢自景雲中陸運北<lb/>
<pb n="KR3k0029_WYG_121-8b"/>
路分入逓雇民車牛以載開元初河南尹李傑為水陸<lb/>
運使運米嵗二百五十萬石<hi>唐志</hi>
肅宗末年史朝義兵分出宋州淮運於是沮絶租庸鹽<lb/>
鐵泝漢江而上河南尹劉晏為户部侍郎兼勾當度支<lb/>
轉運鹽鐵鑄錢使江淮粟帛繇襄漢越商於以輸京師<lb/>
<hi>唐志</hi>及代宗出陜州關中空窘於是盛轉輸以給用<hi>唐志</hi>
廣徳二年以劉晏顓領東都河南淮西江南東西轉運<lb/>
租庸鑄錢鹽鐵轉輸至上都度支所領諸道租庸觀察<lb/>
<pb n="KR3k0029_WYG_121-9a"/>
使凡漕事亦皆決於晏晏即鹽利雇傭分吏督之隨江<lb/>
汴河渭所宜故時轉運船繇潤陸運至楊子斗米費錢<lb/>
十九晏命囊米而載以舟減錢十五繇揚州距河隂斗<lb/>
米費錢百二十晏為歇艎支江船二千艘每船受千斛<lb/>
十船為綱江船不入汴汴河不入河河船不入渭江南<lb/>
之運積揚州汴河之運積河隂河船之運積渭口渭船<lb/>
之運入太倉歲輸粟百一十萬石又分官吏主丹陽湖<lb/>
禁引溉自是河漕不涸<hi>唐志</hi>
<pb n="KR3k0029_WYG_121-9b"/>
大厯八年以闗内豐穰減漕十萬石度支和糴以優農<lb/>
晏自天寶末掌出納監歲運知左右藏主財穀三十餘<lb/>
年矣<hi>唐志</hi>
及楊炎為相以舊惡罷晏轉運使復歸度支凡江淮漕<lb/>
米以庫部郎中崔河圖主之<hi>唐志</hi>
徳宗以給事中崔造為相乃奏諸道觀察使刺史選官<lb/>
部送兩稅至京師廢諸道水陸轉運使及度支巡院江<lb/>
淮轉運使以度支鹽鐵歸尚書省宰相分判六尚書事<lb/>
<pb n="KR3k0029_WYG_121-10a"/>
以户部元琇判諸道鹽鐵𣙜酒侍郎吉中孚判度支諸<lb/>
道兩稅増江淮之運浙江東西嵗運米七十五萬石復<lb/>
以兩稅易米百萬石江西湖南鄂岳福建嶺南米亦百<lb/>
二十萬石詔浙江東西節度使韓滉淮南節度使杜亞<lb/>
運至渭橋倉<hi>唐志</hi>　韓滉復為江淮轉運使而滉為度支<lb/>
諸道鹽鐵轉運使於是崔造亦罷滉遂劾琇常運米緇<lb/>
青河中而李納懐光倚以構叛貶琇雷州司户尋賜死<lb/>
是時汴宋節度使春夏遣官監汴水察盗灌溉者嵗漕<lb/>
<pb n="KR3k0029_WYG_121-10b"/>
經底柱覆者幾半河中有山號米堆運舟入三門雇平<lb/>
陵人為門匠執標指麾一舟百日乃能上<hi>唐志</hi>　陜虢觀<lb/>
察使李泌益鑿集津倉山西逕為運道属於三門倉治<lb/>
上路以回空車費錢五萬緡下路减半又為入渭船方<lb/>
五板輸東渭橋太倉米至百三十萬石遂罷南路陸運<lb/>
<hi>唐志</hi>　其後諸道鹽鐵轉運使張滂復置江淮廵院及浙<lb/>
西觀察使李錡請使江淮堰埭浙西者増私路小堰之<lb/>
稅以副使孟湯主上都留後<hi>唐志</hi>　李巽為諸道轉運鹽鐵<lb/>
<pb n="KR3k0029_WYG_121-11a"/>
使以堰埭歸鹽鐵使罷其増置者自劉晏後江淮米至<lb/>
渭橋寖减矣至巽乃復如晏之多<hi>唐志</hi>　初揚州䟽太子<lb/>
港陳登塘凡三十四陂以益漕河輙復堙塞淮南節度<lb/>
使杜亞乃濬渠蜀岡䟽句城湖愛敬陂起隄貫城以通<lb/>
大舟河益庳水下走淮夏則舟不得前節度使李吉甫<lb/>
築平津堰以洩有餘防不足漕流遂通然漕益少江淮<lb/>
米至渭橋者纔二十萬斛<hi>唐志</hi>　諸道鹽鐵轉運使盧坦<lb/>
糴以備一歳之費省冗職八十員自江以南補署皆剸<lb/>
<pb n="KR3k0029_WYG_121-11b"/>
屬院監而漕米亡耗於路頗多<hi>唐志</hi>　刑部侍郎王播代<lb/>
坦建議米至渭橋五百石亡五十石者死其後判度支<lb/>
皇甫鏄議萬斛亡三百斛者償之千七百斛者流塞下<lb/>
過者死盗十斛者流三十斛者死而覆船敗輓至者不<lb/>
得十之四五部吏舟人相挟為姦榜笞號苦之聲聞於<lb/>
道路禁錮連歳赦下而獄死者不可勝數<hi>唐志</hi>　秦漢時<lb/>
故漕興成堰東逹永豐倉咸陽縣令韓遼請䟽之自咸<lb/>
陽抵潼闗三百里可以罷車輓之勞宰相李固言以為<lb/>
<pb n="KR3k0029_WYG_121-12a"/>
非時文宗曰茍利於人隂陽拘忌非朕所顧也議遂决<lb/>
堰成罷輓車之牛以供農耕關中頼其利<hi>唐志</hi>　及户部<lb/>
侍郎裴休為使以河瀕縣令董漕事自江逹渭運米四<lb/>
十萬石居三嵗米至渭橋百二十萬石凡漕達於京師<lb/>
而足國用者大畧如此<hi>唐志</hi>
太祖建隆元年汴都仰給漕運故河渠最為急務先是<lb/>
嵗調丁夫開浚糗糧皆民自備丁未詔悉從官給遂著<lb/>
為式又以河北仍嵗豐稔榖價彌賤命髙其價以糴入<lb/>
<pb n="KR3k0029_WYG_121-12b"/>
<hi>長編</hi>　二年給事中范陽劉載徃定陶督漕軍丁夫三萬<lb/>
浚五丈渠自都城北歴曹濟及鄆以通東方之漕上因<lb/>
謂侍臣曰煩民奉己之事朕必不為也開導溝洫以濟<lb/>
京邑蓋不獲已也<hi>同上</hi>
太宗雍熈四年始并水陸路發運為一司以右神武将<lb/>
軍王繼昇刑部貟外郎直史館董儼同掌之<hi>同上</hi>　至道<lb/>
元年先是汴河嵗運江淮米三百萬石菽二百萬石黄<lb/>
河粟五十萬石菽三十萬石惠民河粟四十萬石菽二<lb/>
<pb n="KR3k0029_WYG_121-13a"/>
十萬石廣濟河粟十二萬石凡五百五十萬石非水旱<lb/>
大蠲民租未嘗不及數是歳汴河運米至五百八十萬<lb/>
石上因問汴水䟽鑿之由參知政事張洎退而講求其<lb/>
事以奏曰今𢃄甲數十萬戰騎稱是萃於京師仍以亡<lb/>
聊之民悉集於輦下此漢唐京邑民庶其人矣甸服時<lb/>
有水旱而不至艱難者有惠民金水五丈汴水等四渠<lb/>
𣲖引脉分㑹於天邑舳艫相接贍足京師以無匱乏也<lb/>
唯汴之水横亘中國首承大河漕引江湖利盡南海半<lb/>
<pb n="KR3k0029_WYG_121-13b"/>
天下之財賦并山澤之百貨悉由此路而進然則大禹<lb/>
䟽鑿以分水勢煬帝開甽以奉廵遊雖數堙塞而通流<lb/>
不絶者百代之終為國家之用者其上天意乎<hi>長編</hi>
真宗大中祥符元年江南轉運使闕中書進擬人數見<lb/>
却一日上乃除張士遜為之士遜謁宰相王旦於政事堂<lb/>
自言止歴縣道未歴郡事今未領使職願聞善教旦從<lb/>
容曰朝廷權利至矣士遜起謝既去旦語人曰此轉運<lb/>
識大體士遜後徙廣西河北再思旦言不敢妄有興建<lb/>
<pb n="KR3k0029_WYG_121-14a"/>
云<hi>長編</hi>　景徳元年宋雄監河隂屯兵雄習河渠利害因<lb/>
領䕶汴口均節水勢以濟江淮漕運居官數年三遷将<lb/>
作監不易其任職務修舉朝廷頼焉<hi>同上</hi>　天禧二年以<lb/>
崇儀使昭州團練使賈宗户部貟外郎薛奎並為制置<lb/>
發副使郭盛為都監發運司置都監始此<hi>同上</hi>
仁宗天聖四年閏五月定江淮制置發運司嵗漕米課<lb/>
六百萬石初景徳中嵗不過四百五十萬石其後益至<lb/>
六百五十萬石故江淮之間榖常貴而民貧於是吴耀<lb/>
<pb n="KR3k0029_WYG_121-14b"/>
卿請約咸平景徳嵗漕之數立為中制故裁减之然東<lb/>
南災險輙减嵗漕數或百萬或數十萬又轉移以給他<lb/>
路者時有焉<hi>同上</hi>　康定元年初以陜西宿兵乆命晁崇<lb/>
恐與夏竦韓琦議進取之策琦竦乃以所畫攻取二策<lb/>
上之至是上與兩府議用攻策歐陽修上便宜三事一<lb/>
曰通漕運今江淮之米嵗入於汴者六百萬石宜以三<lb/>
百萬石分給關西浚治汴渠按修唐裴耀卿舊跡於大<lb/>
河三門東西置倉陸運於所開山路十八里以避其險<lb/>
<pb n="KR3k0029_WYG_121-15a"/>
卒泝河入渭可紓闗中之困又置逓按求漢髙祖入闗<lb/>
之道自武昌漢郢襄復梁洋金商均房光化沿漢等十<lb/>
二州之地日入闗而不絶<hi>同上</hi>　至和元年王鼎為淮南<lb/>
江浙荆湖制置發運副使居二年遂以為使前使者多<lb/>
漁市南方物因奏計京師特遺權貴鼎一無所市獨悉<lb/>
精吏事度漕路逺近定先後為成法於是勞佚均吏不<lb/>
能為輕重官舟禁私載舟兵無以自給則盗官米為奸<lb/>
有能居販自贍者市人持以法不肯償所逋鼎為移州<lb/>
<pb n="KR3k0029_WYG_121-15b"/>
縣督償之舟人有以自給不為奸而所運米未嘗不足<lb/>
也<hi>同上</hi>　嘉祐三年桂州興安縣有靈渠北通江湖南入<lb/>
海自秦漢通舟檝皆石底淺狭十八里内置三十六斗<lb/>
門一舟所載不過百斛乗漲水則可行李師中積薪焚<lb/>
其石募工鑿之廢斗門三十六後三旬而成舟以通<hi>同上</hi>
　江湖上供米舊轉運使以本路綱輸真楚泗州轉般<lb/>
倉載鹽以歸舟還其郡卒還其家其汴舟詣轉般倉漕<lb/>
米輸京師歳運者四河冬涸舟卒亦還營至春復集名曰<lb/>
<pb n="KR3k0029_WYG_121-16a"/>
放凍卒得番休逃亡者少而汴船不渉汴路無風波沉<lb/>
溺之患其後發運使權益重六路上供米團綱發船不<lb/>
復委本路獨發運使專其任文移坌仲事日繁移有不<lb/>
能檢察則吏胥可以用意於其間操舟者賕諸吏輙得<lb/>
詣富饒郡市賤貿貴以趍京口自是江汴之舟合雜混<lb/>
轉而無辨矣挽舟卒有終身不還其家而老死河路者<lb/>
籍多空名漕事大敝<hi>長編</hi>
神宗元豐二年六月甲寅提舉導洛通汴河言請汴城<lb/>
<pb n="KR3k0029_WYG_121-16b"/>
四月甲子起役六月戊申畢工凡四十三里自任村沙<lb/>
谷至河隂瓦亭子并氾水關北通黄發漕運運河長五<lb/>
十一里河兩岸為堤總長一百三里間所占官私地二<lb/>
十九頃已引洛水新口斗門通流入汴候水調匀可塞<lb/>
汴口乞徙汴口官吏河清指揮於新開洛口從之<hi>同上</hi>
孝宗淳熈六年三月丁丑宰執奏事上曰諸路漕臣職<lb/>
當計度欲其計一道盈虚而經度之也今則不然於所<lb/>
部州郡有餘者取之不足者聽之逮其乏事從而劾之<lb/>
<pb n="KR3k0029_WYG_121-17a"/>
吾民亦被其擾矣朕今以手詔戒諭之俾深思古誼視<lb/>
所部為一家周知其經費而通融其有無亷察其能否<lb/>
而裁抑其耗蠧庶幾郡邑寛而民力裕也<hi>聖政</hi>
總論攷之詩書如倉積於豳糧峙於申㑹蒐之偹逹於<lb/>
衛境忽有水旱之變則省耕省歛以為施惠㑹同軍旅<lb/>
之事則資糧屝屨以供困乏不責天下以取辦也自戰<lb/>
國以来兵革不息於是漕輓之術起而竭土地之有無<lb/>
問逺近以應上輸然事已兵休猶不至於甚病漢初漕<lb/>
<pb n="KR3k0029_WYG_121-17b"/>
運髙后文景時中都所用者省歳計不過數十萬石而<lb/>
足是時漕運之法亦未講到得武帝官多徒役衆在闗<lb/>
中之粟四百萬猶不足給之所以鄭當時開漕渠六輔<lb/>
渠之類蓋縁當時用粟之多漕法不得不講然當漢之<lb/>
漕在武帝時諸侯王尚未盡輸天下之粟至武宣以後<lb/>
諸侯王削弱方盡輸天下之粟漢之東南漕運至此始<lb/>
詳當髙帝之初天子之州郡與諸侯封疆相間雜諸侯<lb/>
各據其利粟不及於天子是時所謂淮南東道皆天子<lb/>
<pb n="KR3k0029_WYG_121-18a"/>
奉地如賈生說是漢初如此至漢武帝時亦大概有名<lb/>
而無實其發運粟入關當時尚未論江淮到得唐時方<lb/>
論江淮何故漢會稽之地去中國封疆遼逺開墾者多<lb/>
粟不入京都以京都之粟尚不自全何况諸侯自封殖<lb/>
且如吴王濞作亂枚乗之說言京都之倉不如吴之富<lb/>
以此知當時諸侯殖利自豐不是運江淮之粟到唐時<lb/>
全倚辦江淮之粟唐太宗以前府兵之制未壊有征行<lb/>
便出兵兵不征行各自歸散於田野未盡仰給大農所<lb/>
<pb n="KR3k0029_WYG_121-18b"/>
以唐髙祖太宗運粟於闗中不過十萬後來明皇府兵<lb/>
之法漸壊兵漸多所以漕粟自此多且唐睿明皇以後<lb/>
府兵之法已壊是故用粟乃多向前府兵之法未壊所<lb/>
用粟不多唐漕運時李傑裴耀卿之徒未甚講論到二<lb/>
子講論自是府兵之法既壊用粟既多不得不講論且<lb/>
如漢漕係鄭當時之議都不曽見於髙惠文景之世唐<lb/>
之李傑裴耀卿之議都不曽見於髙祖太宗之世但只<lb/>
見於中睿明皇之時正緣漢武帝官多役衆唐中睿已<lb/>
<pb n="KR3k0029_WYG_121-19a"/>
後府兵之法壊兵聚既多所以漕運不得不詳大抵這<lb/>
兩事常相為消長兵與漕運常相闗所謂宗廟社饗之<lb/>
類十分不費一分所費廣者全在用兵所謂漕運全視<lb/>
兵多少且唐肅宗代宗之後加河北諸鎮皆強租賦不<lb/>
領於度支當時有如吐蕃回紇為亂所用猶多寶應至<lb/>
徳之間嵗遣兩河諸鎮所以全倚辦江淮之粟議論漕<lb/>
運其大畧自江入淮自淮入汴自汴入河自河入渭各<lb/>
自正輸水次各自置倉如集津倉洛口倉含嘉倉河隂<lb/>
<pb n="KR3k0029_WYG_121-19b"/>
倉渭橋轉相般運道途之逺此法遂壊自當時劉晏再<lb/>
整頓運漕之法江淮之道各自置船淮船不入汴汴船<lb/>
不入河河船不入渭水之曲折各自便習其操舟者所<lb/>
以無傾覆之患國計於是足所以唐人議論之多惟江<lb/>
淮為最急徳宗時縁江淮米不至六軍之士脫巾呼於<lb/>
道韓滉運米嵗至徳宗太子置酒相慶可見唐人倚辦<lb/>
於此如此其急唐時漕運大率三節江淮是一節河南<lb/>
是一節陜西到長安是一節所以當時漕運之臣所謂<lb/>
<pb n="KR3k0029_WYG_121-20a"/>
無如此三節最重者京口初京口濟江淮之粟並會於<lb/>
京口京口是諸侯嚥喉處初時潤州江淮之粟至於京<lb/>
口到得中間河南陜西互相轉輸然而三處惟是江淮<lb/>
最切何故皆是江淮發足所以韓滉由漕運致位宰相<lb/>
李錡因漕運飛揚䟦扈以至作亂以此三節惟是京口<lb/>
最重所謂漢漕一時所運臨時制宜不足深論到得宋<lb/>
朝定都於汴是時漕運之法分為四路東南之粟自淮<lb/>
入汴至京師若是陜西之粟使自三門白波轉黄河入<lb/>
<pb n="KR3k0029_WYG_121-20b"/>
汴至京師若是陳蔡一路粟自惠民河至京師京東之<lb/>
粟自廣濟河至京師四方之粟有西路四條河至京師<lb/>
當時最重者惟是汴河最重何故河西之粟江無阻及<lb/>
入汴大計皆在汴其次北方西粟自三門白波入闗自<lb/>
河入汴入京師雖惠民廣濟來處不多其勢也輕宋朝<lb/>
置發漕兩處是江淮至真州陸路轉輸之勞其次北方<lb/>
之粟㡳柱之門舟楫之利若其他置發運如惠民河廣<lb/>
濟河雖嘗立官然不如兩處之重此宋朝之大略如此<lb/>
<pb n="KR3k0029_WYG_121-21a"/>
然而宋所謂嵗漕六百萬石専倚辦江淮其所謂三門<lb/>
白波之類非大農仰給之所惟是江淮最重在祖宗時<lb/>
陸路之粟至真州入轉船倉自真方入船即下貯發運<lb/>
司入汴方至京師諸州回船却自真州請鹽散於諸州<lb/>
諸州雖有費亦有鹽以償之此是宋朝良法凡以江淮<lb/>
往來遲速必視風勢本朝發運使相風旗有官專主管<lb/>
相風旗合則無罪如不合便是奸弊大船之遲速何故<lb/>
以風為旗蓋縁風動四方萬里只是一等所以使得相<lb/>
<pb n="KR3k0029_WYG_121-21b"/>
風旗真州便是唐時楊子江後來宋朝改號曰真州運<lb/>
法未壊諸州船只到真州請鹽回其次入汴入京師後<lb/>
來發運嵗漕船謂之發運官船與諸州載米發運申眀<lb/>
汴船不出江諸州又自造船雖有此約束諸州船終不<lb/>
應副因此漕法漸壊惟發綱發運未罷及蔡京為相不<lb/>
學無術不能眀考祖宗立法深意遂廢改鹽法置直逹<lb/>
法無水處不如此且時奸吏多雖有漕運之官不過催<lb/>
督起發其官亦有名而無實大抵用官船逐處漕運時<lb/>
<pb n="KR3k0029_WYG_121-22a"/>
便都無奸計若用直達法經渉嵗月長逺故得為奸所<lb/>
費甚多東南入京之粟亦少故太倉之粟少似東南蓄<lb/>
積發運有名無實此召亂之道也宋朝漕運之法壊自<lb/>
蔡京東京發遣本原大畧如此<hi>東萊文</hi>
漕法<lb/>
唐制凡陸行之程馬日七十里歩及驢五十里車三十<lb/>
里水行之程舟之重者泝河日三十里江四十里餘水<lb/>
四十五里空舟泝河四十里江五十里餘水六十里沿<lb/>
<pb n="KR3k0029_WYG_121-22b"/>
流之舟即輕重同制河日一百五十里江一百里餘水<lb/>
七十里<lb/>
漕數<lb/>
漢初嵗不過數十萬石武帝時度四百萬石唐初不過<lb/>
二十萬石　太宗時河南陜運一百八十萬石　開元<lb/>
中崔希逸嵗運百八十萬石　天寳中毎嵗水陸二百<lb/>
五十萬石　代宗時劉晏嵗百一十萬石劉晏後浸减<lb/>
至李巽乃復如晏之多後漕益少江淮米至渭橋纔二<lb/>
<pb n="KR3k0029_WYG_121-23a"/>
十萬斛<hi>通典</hi>
宋太平興國始制汴河歲運江淮秔米二百萬石豆百<lb/>
萬石<lb/>
大中祥符初七百萬石此最登之數也　天禧末諸州<lb/>
水運上供金帛緡錢二十二萬一千餘貫兩端疋珠寶<lb/>
香藥三十七萬五千餘斤<lb/>
太宗時歲漕江浙米四百萬石　景徳三年上供六百<lb/>
萬石永為定制用發運李溥之請也至天聖四年或增<lb/>
<pb n="KR3k0029_WYG_121-23b"/>
置六百五十是歲以吳耀卿言詔減五十萬石<lb/>
漕費<lb/>
秦三十鍾致一石<lb/>
漢武伐西南夷率十餘鍾致一石<lb/>
唐都長安初漕租米至東都輸含嘉倉以車或馱陸運<lb/>
至陜而水行來逺多風波覆溺之患其失常十七八率<lb/>
一斛而得八斗為成勞而陸運至陜率兩斛計庸錢千<lb/>
　又𤣥宗時所出水陸之直增以函脚營窖之名民間<lb/>
<pb n="KR3k0029_WYG_121-24a"/>
傳言用斗錢運斗米<lb/>
漕運得人<lb/>
唐有裴耀卿劉晏韓滉<lb/>
宋范旻為淮南轉運使太宗謂曰江淮之間輦運相繼<lb/>
實我倉廪卿之功也旻曰唐貞元中江淮輸米纔十萬<lb/>
石今每嵗輦運倍於貞元上曰知卿有功<hi>要覽</hi>　三司張<lb/>
方平畫漕運十四䇿富弼讀於上前漏盡十刻上太息<lb/>
稱善悉如所啟施行弼退謂方平曰自慶歴以來公論<lb/>
<pb n="KR3k0029_WYG_121-24b"/>
食貨詳矣朝廷毎有損益必以公奏議為本其後未朞<lb/>
年而京師有五年之蓄<lb/>
宋朝置官<lb/>
宋置淮南浙江湖路都大發運使副使都監以朝官以<lb/>
上或諸司使充　至道元年兩浙發運使始於淮南創<lb/>
值廨三年罷發運使自後並以淮南轉運使領其務<lb/>
景祐元年罷江淮發運使五年復置<hi>會要</hi>
　羣書考索後集卷五十五<lb/>
</p>
<p>
</p>
  </div>
</body>
</text>
</TEI>
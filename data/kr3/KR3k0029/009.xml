<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷九</head>
    <p>
<pb n="KR3k0029_WYG_009-1a"/>
欽定四庫全書<lb/>
　羣書考索卷九　　　　　宋　章如愚　撰<lb/>
　　經史門<lb/>
　　　諸經<lb/>
漢藝文志曰昔仲尼沒而微言絶七十子喪而大義乖<lb/>
故春秋分爲五詩分爲四易有數家之傳愚因是以考<lb/>
諸經不能無説於此蓋自易太卜掌三易之法<hi>皆出於</hi>
<hi>伏羲</hi>一曰連山<hi>伏羲/</hi>二曰歸藏<hi>黄帝/</hi>三曰周易<hi>文王</hi>其<lb/>
<pb n="KR3k0029_WYG_009-1b"/>
經卦皆八其别皆六十有四今藝文志云伏羲畫八卦<lb/>
文王重六爻孔子爲彖象繫辭文言之屬人更三聖世<lb/>
歴三古所謂周易者然也及秦燔書而易獨以卜筮存<lb/>
惟失説卦三篇後河内女子得之亦可謂全書矣然劉<lb/>
向以中古文校之惟費氏之經與古文同而孟梁丘之<lb/>
經則未免有无咎悔亡之脱畧及晉太康之世汲冢所<lb/>
得易經雖與周易上下經合而繇辭則異汲冢之書固<lb/>
不可盡信而孟梁丘之易則自商瞿子木傳之田何者<lb/>
<pb n="KR3k0029_WYG_009-2a"/>
也乃復有參差焉何哉漢藝文志載易經十有二篇顔<lb/>
師古以爲上下經及十翼故有十二篇自費氏始以卦<lb/>
象文言雜入卦中而陳元鄭康成之徒皆學於費氏故<lb/>
十二篇之易遂亡王弼分爻之象辭各附當爻而古經<lb/>
遂不可復矣至於三易之名爲杜子春之説則以連山<lb/>
爲伏羲歸藏爲黄帝爲鄭康成之説則以連山爲夏歸<lb/>
藏爲商孔穎達之作正義則以連山氏爲神農歸藏氏<lb/>
爲黄帝其可不折衷於此歟歸藏漢初已亡按晉中經<lb/>
<pb n="KR3k0029_WYG_009-2b"/>
有之惟載卜筮隋藝文志有歸藏十三卷冠於周易之<lb/>
首以本卦尚存姑備商之缺云自孔子討論墳典而所<lb/>
謂三墳之書在伏羲氏<hi>天皇</hi>則曰三墳君臣民物隂陽<lb/>
兵象八者而已在神農氏<hi>人皇</hi>則曰氣墳歸藏生動長<lb/>
育止殺八者而已在黄帝氏<hi>地皇</hi>則曰形墳天地日月<lb/>
山川雲氣八者而已三墳之目見於孔安國而漢藝文<lb/>
志已不載本朝元豐中毛漸因奉使西京得之其中姓<lb/>
紀一篇皇策一篇政典一篇嗣征引政典孔氏注乃謂<lb/>
<pb n="KR3k0029_WYG_009-3a"/>
夏后爲正之典籍今正典之文頗合豈僞邪館閣書目<lb/>
云皆依托也夫子㫁自唐虞以下而典謨訓誥誓命之<lb/>
文足書百篇此所謂書者然也奈何秦火之餘濟南伏<lb/>
生<hi>漢文帝時能尚書者天下無有命伏生治之老不能</hi>
<hi>行詔錯往受之</hi>以口授晁錯而教於齊魯之間者不過<lb/>
二十九篇而已孔安國得古文尚書於孔氏之壁者比<lb/>
之伏生增多二十五篇安國始定爲五十八篇作傳而<lb/>
漢藝文志乃曰尚書古文止五十七篇鄭康成序贊以<lb/>
<pb n="KR3k0029_WYG_009-3b"/>
爲安國所定之書後又亡其一篇與安國之序不能相<lb/>
合劉向所校歐陽夏侯三家之經比之古文多有脱異<lb/>
此蓋伏生所傳之本而馬融鄭康成所作尚書傳注如<lb/>
隋志所載乃云雜以經文非孔氏舊本蓋孔氏之書以<lb/>
巫蠱之事不復以聞逮至後漢其本遂絶間有見於經<lb/>
典者諸儒皆謂之逸書王肅亦注今文尚書而與古文<lb/>
孔傳相類或肅私見其本而祕之乎晉元帝時豫章内<lb/>
史梅賾始以孔傳奏上而獨闕舜典乃取王肅之堯典<lb/>
<pb n="KR3k0029_WYG_009-4a"/>
分而續之<hi>自慎徽以下分之</hi>陸德明釋文云今之舜典<lb/>
乃王肅本也自是歐陽夏侯之學馬鄭王肅之注皆廢<lb/>
而古文獨行於世矣<hi>即孔傳也</hi>若乃無偏無頗洪範之舊<lb/>
文也唐元宗以聲不恊語<hi>此乃唐今文尚書</hi>改而爲無<lb/>
陂又命衛包易古文以從今文<hi>天寶三年</hi>猶未害也彼<lb/>
漢之張霸乃爲百兩之篇文意淺陋劉向校之非是遂<lb/>
黜其書則何爲僞妄若是哉有如漢宣帝時河内女子<lb/>
得泰誓獻之與左氏國語孟子所用泰誓不同漢魏諸<lb/>
<pb n="KR3k0029_WYG_009-4b"/>
儒因疑其謬而齊建武中姚方興亦造孔傳舜典自言<lb/>
得之大航當時集議咸以爲非而隋之劉光伯<hi>炫</hi>乃取<lb/>
以列諸本第人遂以爲舜典之篇出於姚氏此蓋隋志<lb/>
及史通之所載者其真僞不待校而明也以至汲冢古<lb/>
書出於晉<hi>武帝咸寧五年汲郡人盜掘魏襄王冢得竹</hi>
<hi>簡小篆古書十餘萬言藏于祕府</hi>而荀勉撰次以爲中<lb/>
經而後啓之殺益太甲之誅伊尹共伯之名和則與經<lb/>
傳甚戾又有尚書逸篇出於齊梁之間考其篇目似孔<lb/>
<pb n="KR3k0029_WYG_009-5a"/>
壁之殘缺者隋藝文志載之尚書之末果可信乎自三<lb/>
百五篇之詩刪於夫子更歴嬴秦其書獲全得非以諷<lb/>
誦不獨在於竹帛蓋於漢而後有齊魯韓毛之學此詩<lb/>
之所以分爲四也然齊詩至魏而亡魯詩至西晉而亡<lb/>
韓詩雖存無傳之者惟毛詩鄭箋至今獨存自左氏爲<lb/>
春秋傳<hi>三十卷魯太史</hi>而公羊<hi>十一卷名髙齊人</hi>榖梁<lb/>
<hi>十一卷魯人名赤</hi>相繼爲之後復有鄒氏<hi>十一卷</hi>夾氏<lb/>
<hi>十一卷</hi>之傳而鄒氏無師而夾氏未有其書亦得以並<lb/>
<pb n="KR3k0029_WYG_009-5b"/>
名於世此春秋所以分爲五也然惟左氏之晉杜預而<lb/>
爲之集解至隋而盛行公羊榖梁浸微今殆無師說矣<lb/>
若乃禮之書自秦而後缺壞爲甚髙堂生傳士禮十七<lb/>
篇而河間獻王又得古禮五十六篇記百三十一篇<hi>出</hi>
<hi>鄭氏六藝論經典釋文所引</hi>其十七篇髙堂生所傳同<lb/>
而字則多異其外則逸禮是也至劉向考校經藉因而<lb/>
第之戴德刪其煩重合而記之爲八十五篇謂之大戴<lb/>
禮戴聖又刪大戴之書爲四十六篇謂之小戴記漢末<lb/>
<pb n="KR3k0029_WYG_009-6a"/>
馬融遂傳小戴之學融又是月令明堂位樂記合四十<lb/>
九篇卽今之禮記是也髙堂生所傳士禮卽今之儀禮<lb/>
也禮記之作出自孔氏然正禮殘缺無復能明故范武<lb/>
子不識殽烝趙鞅及魯君謂儀爲禮至孔子没七十子<lb/>
之徒其撰所聞以爲記而月令則呂不韋所修王制則<lb/>
漢愽士所錄緇衣公孫尼子所撰蓋非復古之全書矣<lb/>
秦始王深惡周官至於漢武帝開獻書之路周官一經<lb/>
旣出於山巖屋壁之間而復入于祕府五家之儒莫得<lb/>
<pb n="KR3k0029_WYG_009-6b"/>
見焉其後劉向校理祕書始得著錄然亡其冬官一篇<lb/>
乃以考工記足之隋志又云河間獻王以千金求冬官<lb/>
不可得遂足以考工當時諸儒共排以爲非是劉歆獨<lb/>
識之後又有杜子春者能通其讀而鄭衆賈逵之徒皆<lb/>
傳其業焉然隋志以爲河間獻王得周官五篇缺冬官<lb/>
一篇而六藝論則以爲周官壁中所得六篇而同異旣<lb/>
未可知蓋非古之全經矣至於漢藝文志所載孝經古<lb/>
文有二十二篇之分而字讀皆異至劉向典校經籍除<lb/>
<pb n="KR3k0029_WYG_009-7a"/>
其煩惑以十八章爲定論語古文有二十二篇之别而<lb/>
齊魯二家篇目又别不同析堯曰以為從政分子張爲<lb/>
二篇是古論之殊也增問王與知道是齊魯之異也後<lb/>
張禹從魯論二十篇爲定而諸儒多爲之注齊論遂亡<lb/>
古論志無師説然考之當時論語之傳授齊則有王吉<lb/>
貢禹之儔魯有龔奮蕭望之張禹之屬<hi>前藝文志</hi>而孝<lb/>
經又有後蒼翼奉輩相傳以名其家此所以不絶於後<lb/>
世歟雖然經固出於聖人也乃若輔翼而推明之則諸<lb/>
<pb n="KR3k0029_WYG_009-7b"/>
儒之功焉自西漢之後其擬其續之者有其人矣揚雄<lb/>
之太𤣥王長文之通言是所以擬乎易也<hi>晉著書四卷</hi>
<hi>名通言有文言卦象時人比之太𤣥可用卜筮</hi>孔衍刪<lb/>
取典言而作漢尚書白居易作湯征篇以補逸書王通<lb/>
取漢之制誥誌策而謂之續書<hi>起漢魏盡晉中書百二</hi>
<hi>十篇以續古尚書後亡其序有錄無書者十篇孫王勃</hi>
<hi>補缺遺定著二十篇</hi>陳正卿<hi>唐</hi>纂漢唐以來詔策章疏<lb/>
而爲續尚書是所以擬乎書也束晢之補亡六篇王通<lb/>
<pb n="KR3k0029_WYG_009-8a"/>
之續詩以備六代而有化政頌歎之名是所以續乎詩<lb/>
也魏證之類禮是又續乎禮者也習鑿齒之<hi>晉時人</hi>漢<lb/>
晉春秋始光武而終晉愍王文中之元經首太熙而正<lb/>
開皇孔衍之漢春秋檀道鸞之晉春秋韋述吳兢之唐<lb/>
春秋此又欲續乎春秋者也其傳而訓釋之者亦有其<lb/>
人矣以言乎易則崔彖之易林<hi>後漢建武初六十四篇</hi>
<hi>用決吉凶</hi>王弼之大衍論魏尚書郎陸德明之文句義<lb/>
疏李鼎祚之集註裴通之易書王勃之周易發微以言<lb/>
<pb n="KR3k0029_WYG_009-8b"/>
乎書若伏生之大傳劉向之洪範五行傳說<hi>向在成帝</hi>
<hi>時乃集合上古以來歴春秋六國至周秦漢有祥瑞災</hi>
<hi>異</hi>劉陶之中文尚書<hi>東漢事</hi>連𫝊禍福著其占驗此類<lb/>
相從凡十一篇專爲鳳兄弟設也牟長之尚書章句王<lb/>
肅之尚書釋駁李顒之尚書新釋以言乎詩則若鄭康<lb/>
成之詩譜王肅之毛詩義駁楊義之辨異許叔牙之纂<lb/>
義<hi>唐貞觀時爲𢎞文館直學士於詩禮尤䆳作爲十篇</hi>
<hi>髙智周曰欲明詩者宜先讀此</hi>陸機之草木蟲魚疏楊<lb/>
<pb n="KR3k0029_WYG_009-9a"/>
嗣復之草木蟲魚圖<hi>唐開成中文宗命集賢院修撰詩</hi>
<hi>草木蟲魚圖并㑹物象大學士楊嗣復學士張次宗上</hi>
<hi>之</hi>以言乎禮則若馬融之周官傳<hi>十一卷</hi>傅元之周官<lb/>
評論<hi>陳邵駁</hi>戴聖之月令章句<hi>十二卷</hi>何承天之禮論<lb/>
<hi>三百十卷</hi>崔靈恩之三禮義宗<hi>三十卷</hi>丘敬伯之五禮異<lb/>
同張鎰<hi>唐</hi>之三禮圖<hi>九卷/</hi>皇侃之禮記講疏<hi>百卷</hi>賈公<lb/>
考之禮記正義<hi>六十卷</hi>而周禮儀禮又合爲之疏焉若<lb/>
春秋繁露則作於董仲舒春秋釋例<hi>攷衆家譜第本爲</hi>
<pb n="KR3k0029_WYG_009-9b"/>
<hi>傳設</hi>春秋長厯<hi>脩成一家之學</hi>則作於杜預春秋調人<lb/>
<hi>左氏解也公榖皆爲經傳中朱書以别之</hi>春秋全綜則<lb/>
作於劉兆<hi>晉兆謂春秋二經三家殊塗諸儒之議紛然</hi>
<hi>乃合三家之異取周官調人之義論其首尾使大義無</hi>
<hi>乖有不合者取其長短以通之</hi>春秋義函則作于于寶<lb/>
春秋纂例則作於髙重<hi>文宗好左氏髙重時爲翰林學</hi>
<hi>士乃分諸國名爲書藝文字春秋纂例四十卷是也</hi>左<lb/>
氏解誼則作於伏䖍公羊注作於何休<hi>休訓釋甚詳而</hi>
<pb n="KR3k0029_WYG_009-10a"/>
<hi>出周王魯大體乖戾更注公羊多有新義</hi>又注於王接<lb/>
榖梁集解作於范寗<hi>惠帝時補尚書殿中郎常謂以榖</hi>
<hi>梁未有善解遂沉思積年爲之爲世所重</hi>而又作於徐<lb/>
邈春秋通例則作於陸希聲<hi>病諸儒執一槩是紛然故</hi>
<hi>作此通理經趣</hi>春秋三傳總例則作於韋表微此則春<lb/>
秋之學也孝經義疏則作於皇侃孔穎達孝經制㫖<hi>一</hi>
<hi>卷</hi>則作於唐𤣥宗<hi>𤣥宗自注孝經詔行冲爲疏立于學</hi>
<hi>官</hi>廣孝經則作於徐浩<hi>乾元二年上計十卷</hi>論語章句<lb/>
<pb n="KR3k0029_WYG_009-10b"/>
則作於張禹<hi>以成帝好故作此以獻</hi>論語釋疑則作於<lb/>
王弼注則作於韓愈注辨則作於張籍而賈公彦又爲<lb/>
論語孝經之疏此則論語孝經之學也若乃五經音訓<lb/>
則作於晉之徐邈<hi>孝武始覽載籍招延儒學之士謝安</hi>
<hi>舉邈補中書舍人在西省侍帝雖不口𫝊章句然開釋</hi>
<hi>文義標明㫖趣故作此書學者宗之</hi>九經師授譜則作<lb/>
於唐之韋處微<hi>以學者薄師道不如聲樂賤工能尊師</hi>
<hi>故作此以詆其違</hi>五經勾沉則作於晉之楊方<hi>隋志云</hi>
<pb n="KR3k0029_WYG_009-11a"/>
<hi>五經勾沉十卷方時爲髙梁太守積年方成</hi>五經異評<lb/>
則作於晉之徐苗<hi>苗家貧好學遂爲儒學宗</hi>五經微㫖<lb/>
則作於唐之張鎰六經外傳則作於唐之劉貺九經要<lb/>
句則唐李適實譔之<hi>睿宗時</hi>六經法言則唐韋處厚等<lb/>
實爲之<hi>穆宗時掇五經粹要二十篇</hi>六經要言則唐崔<lb/>
郾等實爲之<hi>敬宗時郾與髙重類爲十篇以便觀省</hi>五<lb/>
經精義則唐楊安國等實爲之<hi>開元九年詔名曰云云</hi>
至於漢之五經則定於蔡邕楊賜之徒唐之石經定於<lb/>
<pb n="KR3k0029_WYG_009-11b"/>
髙重鄭覃之屬此又兼通諸經之儒也諸儒之功亦多<lb/>
矣而唐之劉子元乃獨不然其作史通也於尚書論語<lb/>
則有疑古之十條於春秋則有五虛美十二未諭之論<lb/>
噫聖人之經而猶有疑焉亦足以知子元之學矣<lb/>
漢石經<lb/>
　邕爲東觀議郎以經籍去聖久遠文字多訛俗儒穿<lb/>
　鑿疑誤後學熹平四年與楊賜韓説覃颺等求正定<lb/>
　六經文字靈帝許之乃自書丹於碑使工鐫刻石於<lb/>
<pb n="KR3k0029_WYG_009-12a"/>
　太學之門外後儒晚學咸取正焉碑始立其觀視及<lb/>
　模寫者車乗日千餘兩洛陽記太學堂前石經四部<lb/>
　　盧植熹平四年作尚書章句三禮解詁時始立太<lb/>
　學石經以正五經文字植上言願詣東觀專心研精<lb/>
　合尚書章句攷禮記得失裁定聖典刋正碑文<lb/>
唐石經<lb/>
　鄭覃文宗時爲相以經籍刓繆博士淺陋不能正建<lb/>
　言願與鉅學共力刋讐準漢故事鏤石太學示萬世<lb/>
<pb n="KR3k0029_WYG_009-12b"/>
　法詔可覃乃表周墀崔琳等是正其文刋于石文宗<lb/>
　定五經鑱之石張參等定正其訛文<lb/>
　　　儀禮<lb/>
韓愈嘗苦儀禮難讀以爲文王周公之法制粗在於是<lb/>
班固志藝文以魯髙堂生所傳士禮十七篇其篇數與<lb/>
儀禮同大宋朝樂史謂儀禮有可疑者五漢儒傳授曲<lb/>
臺雜記後馬融鄭衆始傳周官而儀禮未嘗以教授一<lb/>
疑也周禮缺冬官求之千金不可得使有儀禮全書諸<lb/>
<pb n="KR3k0029_WYG_009-13a"/>
儒寧不獻之朝乎班固七畧劉歆九種並不著儀禮魏<lb/>
晉梁陳之間是書始行二疑也聘禮篇所記賓行饔餼之<lb/>
物禾米芻薪之數籩豆簠簋之實鉶壺鼎甕之列考之<lb/>
周官掌客之説不同三疑也其中一篇喪服蓋講師設<lb/>
問難以相解釋之辭非周公之書四疑也周官所載自<lb/>
王以下至公侯伯子男皆有其禮而儀禮所謂公食大<lb/>
夫禮及燕禮皆公與卿大夫之事不及於王其他篇所<lb/>
言曰主人曰賓而已似侯國之書使周公當太平之時<lb/>
<pb n="KR3k0029_WYG_009-13b"/>
豈不設天子之禮五疑也今攷其書猶有可疑者且吉<lb/>
凶賓嘉皆有其禮而軍禮獨闕焉自天子至士皆有冠<lb/>
禮而大夫獨無焉鄉飲酒之禮有黨正以正齒位而今<lb/>
獨不載焉賓禮之别有八燕禮之等有四冠昏之篇皆<lb/>
冠以士大射之禮獨名曰儀朝遇之禮不錄而獨存覲<lb/>
禮其他禮食不載而獨有公食大夫禮以至言本末之<lb/>
異同<hi>孔子言周禮爲本儀禮爲末賈公彦言周禮爲末</hi>
<hi>儀禮爲本論章疏之詳畧齊黄慶之舉大畧小經注疏</hi>
<pb n="KR3k0029_WYG_009-14a"/>
<hi>畧隋李孟哲舉小畧大經注稍簡</hi>是皆考究精微者焉<lb/>
　　　諸子百家<lb/>
自太史談爲六家要指之論而劉歆所奏七畧有輯畧<lb/>
六藝諸子詩賦兵書術數方伎之目班固作漢藝文志<lb/>
以爲諸子十家其可觀者九家而已今攷藝文志之所<lb/>
載曰儒曰道曰隂陽曰法曰名曰墨曰縱横曰雜曰農<lb/>
曰小説此所謂十家者也而儒家則出於司徒之官道<lb/>
家則出於史官隂陽家則出於羲和之官法家則出於<lb/>
<pb n="KR3k0029_WYG_009-14b"/>
理官以至於名家之出於禮官墨家之出於清廟之官<lb/>
縱横家之出於行人之官雜家則出於議官農家出於<lb/>
農稷之官小説家則出於稗闔官則亦未有無所本者<lb/>
然孟堅所謂可觀者九家而於小説家則曰君子弗爲<lb/>
得非説家或在所指乎孟堅於諸子十家之外又有兵<lb/>
家天文歴譜五行醫經皆刪劉歆七畧之説以備于篇<lb/>
者也後世分四部之書而諸子百家皆列於子部豈亦<lb/>
傚孟堅之體乎隋書之志經籍唐書之志藝文儒道法<lb/>
<pb n="KR3k0029_WYG_009-15a"/>
家名墨縱横之類大抵與班同而隂陽之家不列於目<lb/>
而唐志又始以雜藝術類然後諸子百家之書燦然可<lb/>
知也夫所謂儒家者何也<hi>唐藝文志</hi>若晏子則爲晏平<lb/>
仲之書曾子則謂曾參之書公孫尼子則爲七十弟子<lb/>
<hi>唐志無七十弟子四字</hi>之書<hi>隋志</hi>董子則爲戰國董何<lb/>
心之書<hi>難墨子</hi>魯仲連則爲魯連子之書<hi>漢作</hi>魯仲連<lb/>
子鹽鐵論則作於桓寛潜天論則作於王符昌言則作<lb/>
於仲長統申鑒則作於荀悦魏子則作於後漢之魏明<lb/>
<pb n="KR3k0029_WYG_009-15b"/>
<hi>本明</hi>牟子則作於後漢之牟融中論則作於魏之徐幹<lb/>
體論則作於魏之杜恕法訓則作於蜀之譙周續説<lb/>
苑則作於唐之劉貺古今説苑則作於唐之李吉甫若<lb/>
乃新語則作於漢之陸賈新書則作於賈誼<hi>隋志云賈</hi>
<hi>子十卷</hi>新序則作於劉向成帝永始<hi>元年</hi>桓子新論則<lb/>
作於桓譚顧子新語則作於顧譚志林新書則作於虞<lb/>
喜而夏侯湛華譚亦皆有新論之作王子正論則作於<lb/>
王肅袁子正論則作於袁準正言則作於干寶正覽則<lb/>
<pb n="KR3k0029_WYG_009-16a"/>
作於梁周捨而唐之儲光羲亦有正論之作此豈非儒<lb/>
家者歟所謂道家者何也<hi>唐藝文志</hi>鬻子之出於鬻熊<lb/>
<hi>唐志作雄</hi>道德經之出於老子<hi>名聃</hi>鄭氏傳其學田子<lb/>
之出於田駢莊子之出於莊周列子之出於列禦冦廣<lb/>
成子之出於商路公<hi>張太衡注</hi>蘇子之出於蘇彦宣子<lb/>
之出於宣聘陸子出於陸雲抱朴子内篇之出於葛洪<lb/>
而黔婁子則出於齊之隠士<hi>漢志</hi>鶡冠子<hi>以鶡鳥毛爲</hi>
<hi>冠</hi>則出於楚之隠人<hi>隋志</hi>文子之書雖曰出於老子弟<lb/>
<pb n="KR3k0029_WYG_009-16b"/>
子而班氏以爲似依托者此豈非道家者歟所謂法家<lb/>
者何也<hi>唐藝文</hi>管夷吾之有管子商鞅之有商君書謹<lb/>
到之有謹子申不害之有申子韓非之有韓子晁錯之<lb/>
有新書董仲舒之有春秋決疑崔寔劉<graphic n="KR1771" url="https://raw.githubusercontent.com/kanripo/KR-Gaiji/master/images/KR1771.png" mimeType="image/png"/>
                    <hi>媿</hi>之有政論<lb/>
魏桓範之有世要論梁劉邵之有法論杜佑之有管氏<lb/>
指畧此豈非法家者歟所謂名家者何也<hi>唐藝文志</hi>若<lb/>
鄧析子則鄭人與子産同時者若伊尹文子則與宋鈃<lb/>
<hi>形</hi>俱游稷下者若公孫龍子則爲堅白之辨者若惠子<lb/>
<pb n="KR3k0029_WYG_009-17a"/>
則所謂惠施而與莊子並時者<hi>漢志</hi>至於魏盧毓之九<lb/>
州人士論劉邵之人物志梁姚信之士緯范謐之辨名<lb/>
苑杜周士之廣人物志<hi>唐志</hi>此豈非名家者歟曰墨子<lb/>
<hi>唐藝文</hi>則爲墨翟之作曰隋巢子曰胡非子則爲墨翟<lb/>
弟子之作<hi>此句出漢志</hi>此所謂墨家者然也曰蘇子<hi>有</hi>
<hi>列傳</hi>則爲蘇秦之書曰張子則爲張儀之書而鬼谷子<lb/>
者隋志以周世𨼆人目之唐志以蘇秦目之而皇甫謐<lb/>
樂臺輩有鬼谷之注梁元帝有補缺子之作<hi>唐志</hi>此所<lb/>
<pb n="KR3k0029_WYG_009-17b"/>
謂縱横家者然也若尉繚子<hi>唐志</hi>則作於六國時之尉<lb/>
繚尸子則作於魯人之尸佼吕氏春秋之作於吕不韋<lb/>
淮南子之作於劉安論衡之作於王充風俗通義之作<lb/>
於應劭説林之作於孔衍抱朴子外篇之作於葛洪金<lb/>
樓子之作於梁元帝古今注之作於崔豹續古今精義<lb/>
之作於唐周䝉類苑之作於劉孝標羣書治要之作於<lb/>
魏證帝王畧論之作於虞世南理道要訣之作於杜佑<lb/>
此所謂雜家者然也四民月令之作於崔寔齊民要術<lb/>
<pb n="KR3k0029_WYG_009-18a"/>
之作於賈思恊荆楚嵗時記之作於宗慓玉燭寶典之<lb/>
作於杜臺卿秦中嵗時記之作於李綽四時纂要之作<lb/>
於韓鄂而范子計然之書則范蠡與計然之所問答此<lb/>
所謂農家者然也張華之愽物志顧恊之瑣語劉義慶<lb/>
之世説劉孝標之續世説裴子野之類林其皆小説之<lb/>
謂乎以孫子之兵法而魏武帝杜牧賈林輩皆爲之注<lb/>
武帝又爲之續以吳起之兵法而賈詡孫鐈亦註釋之<lb/>
若曰六韜隋志以爲太公之作而漢藝文志止曰太公<lb/>
<pb n="KR3k0029_WYG_009-18b"/>
二百三十七篇初無此書之名雖有周史六弢載之於<lb/>
志然注言惠襄之間或顯王時或曰孔子問焉顔師古<lb/>
以卽今之六韜而亦不指爲太公之書則不知隋志將<lb/>
何所據邪有如黃帝之太一兵厯太公之金匱三宫兵<lb/>
法<hi>隋志</hi>穰苴之司馬法黄石公之三畧魏武帝之兵書<lb/>
接要司馬彪之兵記孔衍之兵林李靖之六軍鏡吳競<lb/>
之兵家正史李德裕之西南備逐錄其兵法之謂乎靈<lb/>
憲圖<hi>藝文</hi>渾天儀則張衡爲之渾天象注則吳王蕃爲<lb/>
<pb n="KR3k0029_WYG_009-19a"/>
之天儀説要則陶洪景爲之靈臺祕苑則庾李才爲之<lb/>
而釋周髀乾坤祕奧法象志則李淳風爲之<hi>與天剛集</hi>
以至石氏之星經傳讀甘氏之四七法其皆天文之謂<lb/>
乎若厯譜十八家見於班氏之志而四分厯則李梵爲<lb/>
之景初厯則晉陽偉爲之厯術則何承天崔浩皆爲之<lb/>
皇極厯則劉焯爲之厯義則浮屠一行爲之九章重差<lb/>
則爲之於劉向算經則爲之於張正建韓延夏侯陽九<lb/>
章算術則爲之於徐徽徐岳九章算經五曹算經則又<lb/>
<pb n="KR3k0029_WYG_009-19b"/>
甄鸞爲之其皆厯算之謂乎京房則有周易占周易林<lb/>
焦贑費直管輅則有易林而費直則又有易内神靈郭<lb/>
璞則有周易新林晉史綽則有龜經是所謂五行者也<lb/>
秦府十八學士及凌煙功臣則閻立本圖之開元十八<lb/>
學士則商<graphic n="KR1600" url="https://raw.githubusercontent.com/kanripo/KR-Gaiji/master/images/KR1600.png" mimeType="image/png"/>韋無叅圖之是所謂雜藝者也若皇帝素<lb/>
問黄帝甲乙經黄帝八十一難若扁鵲内外經若岐伯<lb/>
炙經是又所謂醫經者也而班氏之志有曰儒家者流<lb/>
祖述堯舜憲章文武宗師仲尼以重其言於道最髙噫<lb/>
<pb n="KR3k0029_WYG_009-20a"/>
不如是何以見儒術之尊非諸家之比哉嘗觀荀卿論<lb/>
十二子有曰今之世飾邪説文奸言以亂天下混然不<lb/>
知是非治亂之所存是他囂魏牟也<hi>漢志有公子侔</hi>忍<lb/>
情性以異爲髙不足以合大衆明大分是陳仲史鰌也<lb/>
上功用大儉約而慢差守是墨翟宋鈃也上則取聴於<lb/>
上下則取從於俗不可以經國定分是謹到田駢也不<lb/>
法先王不是禮義而好治怪説辨而無用是惠施鄧析<lb/>
也然皆持之有故其言之成理足以欺惑愚衆者也畧<lb/>
<pb n="KR3k0029_WYG_009-20b"/>
法先王而不知其統子思唱之孟軻和之世俗唯唯然<lb/>
不知其非也是則子思孟軻之罪也今夫仁人上則法<lb/>
舜禹之制下則法仲尼子弓之義以務息十二子之説<lb/>
如是則天下之害除聖王之迹著矣司馬談論六家之<lb/>
要指有曰隂陽之術太詳而多忌諱使人拘而多畏然<lb/>
其叙四時之大順不可失也儒者愽而寡要勞而少功<lb/>
是以其事難盡從然其序君臣父子之禮列夫婦長幼之<lb/>
禮不可易也墨者儉而難遵是以其事不可偏循然而<lb/>
<pb n="KR3k0029_WYG_009-21a"/>
强本節用者不可廢也法者嚴而少恩然其正君臣上<lb/>
下之分不可改也名家者使人儉而善失真然而正名<lb/>
實不可廢也道家者使人精明專一動合無形其爲術<lb/>
也因隂陽之大順采儒墨之善撮名法之要與時遷徙<lb/>
應物變化㫖約而易操事少而功多班固之論九家有<lb/>
曰者儒家者流助人君明教化游心於六經之中留意<lb/>
於仁義之際於道最爲髙唐虞之際商周之盛仲尼之<lb/>
業已試之效者也然惑者旣失精微而僻者又隨時抑<lb/>
<pb n="KR3k0029_WYG_009-21b"/>
揚違離道本茍以譁衆取寵是以五經乖析儒學寖衰<lb/>
此辟儒之患也道家者流清凈以自守卑弱以自持此<lb/>
其所長也及放者爲之則絶去禮學兼棄仁義隂陽家<lb/>
者流歴象日月星辰敬授人時此其所長也及拘者爲<lb/>
之則牽於禁忌舍人事而事鬼神法家者流信賞必罰<lb/>
以輔禮制此其所長也及刻者爲之則無教化去仁愛<lb/>
任刑法而傷恩薄厚名家者流古者名位不同禮亦異<lb/>
數此其所長也及譥<hi>古予切</hi>者爲之則析亂而已墨家<lb/>
<pb n="KR3k0029_WYG_009-22a"/>
者流貴儉兼愛上賢古鬼非命上同此其所長也及蔽<lb/>
者爲之見儉之利因以非禮推廉愛之意而不别親疎<lb/>
縱横家者流權事制宜此其所長也及邪人爲之則上<lb/>
詐諼而棄其信雜家者流兼儒墨合名法見王治之無<lb/>
不貫此其所長也及盪者爲之則漫羨而無所歸心農<lb/>
家者流播百榖勸農桑此其所長也及鄙者爲之欲使<lb/>
君臣並耕悖上下之序小説家者流或一言可采此亦<lb/>
芻蕘狂夫之義致遠恐泥是以君子弗爲也夫諸子者<lb/>
<pb n="KR3k0029_WYG_009-22b"/>
皆起於王道旣衰時君世主好惡殊方是以九家之術<lb/>
蠭出並作各引一端崇其所善以此持説取舍諸侯雖<lb/>
有蔽短合其要歸亦六經之支與流裔使其人遭明王<lb/>
聖主得其所折中皆股肱之才也若能修六藝之術而<lb/>
觀此九家之言舍短取長則可以通萬方之畧矣<lb/>
　觀太史公於儒不深取論道家甚詳無所病意者習<lb/>
　見漢初之事曹參以清凈治天下而百姓無擾自後<lb/>
　儒者出來變更紛紛而擾卒無所補太史公之所以<lb/>
<pb n="KR3k0029_WYG_009-23a"/>
　病儒者非果以儒爲非乃陋漢儒耳不然太史公説詩<lb/>
　書禮樂春秋以爲學者至今則之夫豈以儒者爲無<lb/>
　益哉觀史遷與董生論春秋一段亦可謂識得儒者<lb/>
　　　河圖洛書<lb/>
易曰河出圖洛出書聖人則之劉牧以爲河圖洛書同<lb/>
出於伏羲之世殊不知河圖授羲洛書錫禹經傳之明<lb/>
文古今之通論也故劉歆馬融孔安國之徒謂天授伏<lb/>
羲以河圖錫禹以洛書然天數二十有五地數三十不<lb/>
<pb n="KR3k0029_WYG_009-23b"/>
可易也而河圖之數則四十有五洛書之數則五十有<lb/>
五其不同者何也天地之數五十有五今大衍之數止<lb/>
於五十又何也蓋五者中數也在五行曰土今以四時<lb/>
論之木王於春火王於夏金王於秋水王於冬惟土分<lb/>
王四季十有八日共成七十二日以藏四時之間而成<lb/>
嵗功也今大衍止五十蓋三才分四象著五者退藏於<lb/>
密也其用四十有九由體起用也分而爲四十有九合<lb/>
而爲一然則無爲而爲者其惟五乎河圖者大衍之本<lb/>
<pb n="KR3k0029_WYG_009-24a"/>
也其數五居中而一與九次之三居乎左之中四與八<lb/>
次之七居乎右之中六與二又次之總爲四十有五而<lb/>
止蓋虚十者是亦上也蓋大衍所虛者生數也河圖併<lb/>
與成數而虚之然河圖或縱或横皆十有五今以五居<lb/>
中象易之太極也虚十於中是不縱不横亦十五也豈<lb/>
天地密意歟若洛書其疇雖九數亦五十有五五行也<lb/>
五事也八政之典五紀也六三德之與十稽疑也八庶證<lb/>
也五福之與六極也唯大衍之五十皇極五也特不言<lb/>
<pb n="KR3k0029_WYG_009-24b"/>
數豈非非數之數然後於數之中而有所統㑹也然則<lb/>
易之太極河圖之五洛書之皇極經天緯地宗主萬變<lb/>
乃象數出入之門皆不離乎此也孰謂天地五十有五<lb/>
河圖四十有五洛書五十有五而有異者哉雖然易與<lb/>
洪範相爲表裏後世吕不韋取而著之月令揚雄以是<lb/>
而草太元劉向以是而作五行𫝊班固范曄以是而作<lb/>
五行志皆第相沿仍宜其一揆而或異同何也易曰天<lb/>
一地二天三地四天五地六天七地八天九地十又曰<lb/>
<pb n="KR3k0029_WYG_009-25a"/>
天數五地數五五位相得而各有合洪範一曰水二曰<lb/>
火三曰木四曰金五曰土則數至於五而不及於六七<lb/>
八九十何也月令春秋則其數八夏則其數七中央其<lb/>
數五秋則其數九冬則其數六又不及於一二三四十<lb/>
何也太𤣥經曰三八爲木四九爲金二七爲火一六爲<lb/>
水五五爲土又不言於十何也洪範則以水火木金土<lb/>
爲序易則不言大禹謨則以水火金木土榖爲序而增<lb/>
榖爲六府者何也月令則以木火土金水爲序太𤣥則<lb/>
<pb n="KR3k0029_WYG_009-25b"/>
以木金火水土爲序班固劉向以木火土金水爲序范<lb/>
曄則以木金火水土爲序又何也蓋易不言水火金木<lb/>
土者以旣寓於四象則不待言而理自存猶禮官不言<lb/>
垂象也其洪範不及於六七八九十者即其生數可以<lb/>
見其成數也太𤣥經曰一德而作二生一刑而作五尅<lb/>
五生不相殄五尅不相逆不相殄乃能相繼父子之道<lb/>
也不相逆乃能相治君臣之道也大禹謨之言以水治<lb/>
火以火治金以金治木以木治土以土治榖相治之理<lb/>
<pb n="KR3k0029_WYG_009-26a"/>
也增榖爲六府者土爰稼穡禹論其可歌之功也吕不<lb/>
韋月令據夏小正以正四時則以德之盛者言之也劉<lb/>
向倣月令而作傳班固擬劉向之傳而作志故其序一<lb/>
與之同皆取相生亦猶制地之律以資生爲功故黄鍾<lb/>
爲宫大簇爲角姑洗爲羽之義也一與六共宗二與七<lb/>
共朋三與八成友四與九同道五與十相守揚子雲擬<lb/>
易而作太𤣥故合生成之數范曄作志則本太𤣥而衍<lb/>
厯故其序與之合以自下尅上爲言木受制於金金受<lb/>
<pb n="KR3k0029_WYG_009-26b"/>
制於火火受制於水水受制於土皆取相制之義也<lb/>
　　　大衍<lb/>
易曰天數二十有五地數三十凡天地之數五十有五<lb/>
所以成變化而行鬼神也又曰大衍之數五十其用四<lb/>
十有九是於天地之數减其五也韓輔嗣曰演天地之<lb/>
數所賴者五十也其用四十有九則其一不用也不用<lb/>
而用以之通非數而數以之成斯易之太極也四十有<lb/>
九數之極也然則五十有五乃天地隂陽竒耦之數非<lb/>
<pb n="KR3k0029_WYG_009-27a"/>
謂衍天地之策也衍天地之策則夫五退藏於密其數<lb/>
所以止於五十也天地之數五十有五天地之極數也<lb/>
大衍之數五十天地之用數也京房則曰五十者謂十<lb/>
日十二辰二十八宿凡五十其一不用者天地之大生<lb/>
氣也馬季良曰易有太極謂北辰也太極生兩儀兩儀<lb/>
生日月日月生四時四時生五行五行生十有二月十<lb/>
有二月生二十四氣北辰居中不動其餘四十有九轉<lb/>
運而用也荀爽則曰卦各有六爻六八四十有八加乾<lb/>
<pb n="KR3k0029_WYG_009-27b"/>
坤二用凡有五十乾初九潛龍勿用故四十有九也鄭<lb/>
康成則曰天地之數五十有五者以五行氣通於萬物<lb/>
故减五<lb/>
大衍又减一故四十有九也姚信董遇則曰天地之數<lb/>
五十有五者其六以象六爻之數故减六而用四十有<lb/>
九顧愷則曰此五十數以數神神雖非數因數而顯故<lb/>
虚其一以明不可言之義數子之言皆未爲得而韓輔<lb/>
嗣近之京房知二十八宿之小而遺其七政之大季良<lb/>
<pb n="KR3k0029_WYG_009-28a"/>
不知四者同氣而總名耳荀爽以八卦言之加乾坤以<lb/>
足之則又重舉乾初九之一爻諸説亦迂矣蓋天一下<lb/>
降與地六合而生水於北地二上騰與天七合而生火<lb/>
於南天三左旋與地八合而生木於東地四右轉與天<lb/>
九合而生金於西天五㝠運與地十合而生土於中以<lb/>
竒生者成而耦以耦成而竒天陽也故其數竒地隂也<lb/>
故其數耦其耦相合而五十有五之數備大衍之數减<lb/>
其五者五行之用也虚其一者元氣之本也蓋天五爲<lb/>
<pb n="KR3k0029_WYG_009-28b"/>
變化之始散在五行之位故中無定象天始生一肇有<lb/>
其數也而後生四象五行之數今焉而虚一不用是明<lb/>
元氣爲造化之宗居尊不動也旣以减五又以虚一然<lb/>
後以四十有九之數分而爲二以象兩儀就兩儀之間<lb/>
於天數之中分掛其一而配兩儀以象三才揲其蓍皆<lb/>
以四爲數以象四時四揲之餘歸此餘數於所扐以象<lb/>
閏五嵗再閏故再扐而後掛以陽爻之六一爻三十有<lb/>
六策六爻故二百一十有六也隂爻亦六爻二十有四<lb/>
<pb n="KR3k0029_WYG_009-29a"/>
策六爻故百四十有四也凡三百有六十此舉中道以<lb/>
言之<lb/>
　策者揲而所得之數乾坤之策皆取老隂老陽之數<lb/>
　老陽之數三十有六六之故乾之策故二百一十有<lb/>
　六老隂之數二十有四六之則坤之策故百四十有<lb/>
　四二篇之策凡陽爻百九十有二皆乾之九隂爻百<lb/>
　九十有二皆坤之六合爲䇿故象萬物也<lb/>
當期之日二篇之策<lb/>
<pb n="KR3k0029_WYG_009-29b"/>
　乾坤之策皆一定之數出於大衍者也故大衍之數<lb/>
　先天地而乾坤之策次之<lb/>
萬有一千五百二十當萬物之數也夫大易之數何也<lb/>
參天兩地之數也所以參天者天秉陽八卦之陽爻皆<lb/>
得參天之數<lb/>
　參天一爻當三三爲九<lb/>
所謂兩地者<lb/>
　兩地蓋坤六㫁則一當二故也<lb/>
<pb n="KR3k0029_WYG_009-30a"/>
地秉隂八卦之隂爻皆得兩地之數惟陽爻得參天之<lb/>
數故乾之陽爻三得自然之數九當揲蓍之際三揲俱<lb/>
少則計所揲之餘得四九之數所以爲老陽惟隂爻得<lb/>
兩地之數故坤之隂爻三得自然之數六當揲蓍之際<lb/>
三揲俱多則計所揲之餘得四六之數所以六爲老隂<lb/>
三男之爻一陽而二隂得自然之數七揲蓍之際兩多<lb/>
一少則折揲之餘得四七之數而七爲少陽者自然之<lb/>
理歟三女之爻一隂而二陽得自然之數八揲蓍之際<lb/>
<pb n="KR3k0029_WYG_009-30b"/>
兩少一多則所計楪之餘得四八之數而以八爲少隂<lb/>
者自然之理歟大衍之數五十其用止於四十有九而<lb/>
九七八六之理存隂陽老少之理明增之一則於揲爲<lb/>
贅不可也减之一則於揲有缺不可也此自然之數歟<lb/>
河圖得自然四十五之數洛書得自然五十五之數亦<lb/>
猶周天之度周朞之日或嬴或縮亦皆本於自然也或<lb/>
者求九七六八之數而不得考隂陽老少之理而未明<lb/>
乃謂陽動而進以進爲文故少七而老九隂動而反以<lb/>
<pb n="KR3k0029_WYG_009-31a"/>
反爲文故少八而老六又惑於不用十爲老少之説乃<lb/>
謂臣不可以加君隂不可以加陽故不用十而用八則<lb/>
其於自然之理蓋亦昧而不通者歟昔子雲作太元以<lb/>
天地之策各十有八合爲三十六策虚其三而用二十<lb/>
有三司馬作潛虚三百六十四變變蓍一日以周朞數<lb/>
亦本於自然數之理也所以蓍之德圓而神顧取而用<lb/>
之如何耳<lb/>
　<lb/>
<pb n="KR3k0029_WYG_009-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索巻九<lb/>
</p>
<p>
</p>
  </div>
</body>
</text>
</TEI>
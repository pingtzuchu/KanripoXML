<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索别集卷十二</head>
    <p>
<pb n="KR3k0029_WYG_199-1a"/>
欽定四庫全書<lb/>
　羣書考索别集卷十二　　宋　章如愚　撰<lb/>
　　諸史門<lb/>
　　　諸史<lb/>
掌文籍之官史掌文籍之官如二公及王乃問諸史并<lb/>
周禮諸属各有史㡬人如内史御史皆掌文籍之官秦<lb/>
有御史大夫亦掌制度文物者也<hi>文公語録</hi>
文有餘而誠不足吏掌文書多聞習事而誠或不足<hi>語</hi>
<pb n="KR3k0029_WYG_199-1b"/>
<hi>注</hi>
列國皆有史古者列國皆有史官掌記時事晋之乘楚<lb/>
之檮杌魯之春秋此三者皆其所記冊之名也<hi>孟</hi>
有餘力則看全史先㸔語孟中庸更㸔一經却㸔史方<lb/>
易㸔先讀史記史記與左傳相包次㸔左傳次㸔通鑑<lb/>
有餘力則㸔全史<hi>文公語録</hi>
義理明方可看史今人讀書未多義理未至融㑹若便<lb/>
去㸔史考古今治亂理㑹制度典章譬如作陂塘以溉<lb/>
<pb n="KR3k0029_WYG_199-2a"/>
田須是陂塘中水滿然後决之則可以流注滋殖若陂<lb/>
塘方有一勺之水遽决之以溉田則非徒無益於田而<lb/>
一勺之水亦復無有矣讀書既多義理亦融㑹胷中尺<lb/>
度已分明而不㸔史書考治亂理㑹制度典章則是猶<lb/>
陂塘之水已滿而不决以溉田若讀書未多義理未有<lb/>
融㑹處而汲汲焉以看史為先務是猶决陂塘一勺之<lb/>
水以溉田也其涸也可立而待矣<hi>同上</hi>
作史意思易見讀史亦易見作史者意思後靣成敗處<lb/>
<pb n="KR3k0029_WYG_199-2b"/>
他都説得意思在前了如陳蕃殺宦者但讀前許多踈<lb/>
脱都可見了甘露事亦然<hi>同上</hi>
讀史當看大處讀史當㸔大倫理大元㑹大治亂得失<lb/>
<hi>同上</hi>
史為懲勸小人而作史何為而作乎其有憂乎何憂乎<lb/>
憂小人也何由知之以其名而知之楚之史曰檮杌檮<lb/>
杌四凶之一也君子不待褒而勸不待貶而懲然則史<lb/>
之勸懲獨小人耳仲尼之志大故其憂愈大憂愈大故其<lb/>
<pb n="KR3k0029_WYG_199-3a"/>
作愈大是以因史修經卒之論其效者必曰亂臣賊子<lb/>
懼由是知史與經皆憂小人而作其義一也雖然經以<lb/>
道法勝史以事辭勝經不得史無以證其褒貶史不得<lb/>
經無以酌其輕重<hi>老泉</hi>
後世史筆不公董狐不生舉世無直筆仲尼已後天下<lb/>
無公言<hi>李顔</hi>
　　　遷史<lb/>
司馬遷取予戾於聖人司馬遷以一時之傑斷獨述陶<lb/>
<pb n="KR3k0029_WYG_199-3b"/>
唐以來至於麟趾紀有十二表有十書有八世家有三<lb/>
十列傳有七十總篇一百三十九五十二萬六千有五<lb/>
百字勒成一家之書意盖踵春秋而作也以紀攷之以<lb/>
五帝則不紀少昊於西漢則不紀惠帝項羽何人也奸<lb/>
雄之中所謂錚錚佼佼者也遷反紀之得與堯舜禹湯<lb/>
之列羽死而有知寧一日少安乎以傳攷之若刺客則<lb/>
有傳若游俠則有傳若佞倖滑稽則有傳紀信義士也<lb/>
英烈之言可畏而反無一辭以褒之俾與庸夫並朽而<lb/>
<pb n="KR3k0029_WYG_199-4a"/>
腐可勝嘆哉嗚呼遷明春秋也明春秋而叛於春秋可<lb/>
乎春秋善善惡惡又果如是乎孟堅謂其是非頗謬於<lb/>
聖人詎不信夫<hi>李顔</hi>
司馬才髙而率司馬遷才髙識亦髙但麄率<hi>文公語録</hi>
史遷蘇黄門優劣昔時讀史者不過記其事實摭其詞<lb/>
采以供文字之用而已近世學者頗知其陋則變其法<lb/>
務以考其形勢之利害事情之得失而尤喜遷史之書<lb/>
講説推尊㡬以為賢於夫子寧舍論孟之属而讀其書<lb/>
<pb n="KR3k0029_WYG_199-4b"/>
然嘗聞其説之一二不過只是戰國以下見識其正當<lb/>
處不過知尊孔氏而亦徒見其表悦其外之文而已其<lb/>
曰折衷於夫子者實未知所折衷也後之為史者又不<lb/>
及此以故讀史之士多是意思粗淺於義理之精㣲多<lb/>
不能識而墮於尋常之見以為雖古聖賢亦不過審於<lb/>
利害之等而已唯蘇黄門作古史序首言古之聖人其<lb/>
於為善如火之必熱水之必寒不為不善如騶虞之不<lb/>
殺竊脂之不谷於義理大綱領處見得極分明提得極<lb/>
<pb n="KR3k0029_WYG_199-5a"/>
親切雖其下文未能盡善然只此數句己非近世諸儒<lb/>
所能及<hi>文公荅吕子約</hi>
史記數條之疑史記疑數條向曽考證來了功臣表與<lb/>
漢史功臣表其户數先後及姓名多有不同二史各有<lb/>
是非當以傳實證之不當全以史記所傳為非真也如<lb/>
淮隂為連敖典客漢史作票客顔師古謂其票疾而以<lb/>
賓客之禮禮之夫淮隂之亡以其不見禮於漢也蕭何<lb/>
追之而薦於漢王始為大將若己以賓禮禮之淮隂何<lb/>
<pb n="KR3k0029_WYG_199-5b"/>
為而亡哉此則史記之所載為是三代表是其踈謬處<lb/>
無可疑者盖他説行不得若以為堯舜俱出黄帝是為<lb/>
同姓之人堯固不當以二女嬪于虞舜亦豈容受堯之<lb/>
二女而安於同姓之無别又以為湯與王季同世由湯<lb/>
至紂凢十六傳王季至武王纔再世耳是文王以十五<lb/>
世之祖事十五世孫紂武王以十六世祖而伐之豈不<lb/>
甚謬戾耶<hi>文公荅丁子文</hi>
史遷書有純駁以史遷能貶卜式與桑𢎞羊為伍又能不<lb/>
<pb n="KR3k0029_WYG_199-6a"/>
與管仲李克為深知功利之為害不知六國表所謂世<lb/>
異變成功大議卑易行不必上古貨殖傳文長貧賤而<lb/>
好語仁義為可羞者又何謂耶伯夷傳辨許由事固善<lb/>
然其論伯夷之心正與求仁得仁者相反其視蘇氏之<lb/>
古史孰為能考信於孔子之言耶謂遷言公孫𢎞以儒<lb/>
顯為己私之不足為儒不知果有此意否彼固謂儒者<lb/>
博而寡要勞而少功是以其事難盡從然則彼所謂儒<lb/>
者其意果何如耶若以馬遷與班固並論則固不無優<lb/>
<pb n="KR3k0029_WYG_199-6b"/>
劣而其書數十萬言亦豈無好處但論其大㫖則蘇氏<lb/>
兩語恐史遷復生不能自解免也<hi>文公荅吕子約</hi>
有愧於春秋作史無定法本之春秋則有定法考史無<lb/>
定論本之春秋則有定論然則論遷之史記獨不可質<lb/>
之春秋乎且遷史胡為而作為續春秋而作也何以知<lb/>
其續春秋嘗讀小司馬索隠有曰遷承五伯之運繼春<lb/>
秋而纂是史則史記為續春秋而作明矣吁遷史既續<lb/>
春秋則當以春秋論之可也盖自麟經絶筆之後而得<lb/>
<pb n="KR3k0029_WYG_199-7a"/>
褒貶之遺意者吾於遷史有取焉陳平而曰陳丞相衛<lb/>
青而曰衛將軍豈非有得正紀官之意乎周勃而曰絳<lb/>
侯韓信而曰淮隂侯豈非有得於紀官之意乎大梁王<lb/>
而曰彭越九江王而曰黥布豈非有得於稱名之意乎<lb/>
至於長叔田叔之稱叔其與書字也同一轍賈生酈生<lb/>
之稱生其與書字也均一義嗚呼襲春秋而後存春<lb/>
秋之例者捨遷史吾誰與歸雖然雜呂后於本紀之中<lb/>
進陳渉於世家之列置相如於西夷傳之下是又有媿<lb/>
<pb n="KR3k0029_WYG_199-7b"/>
於春秋之褒貶不然議者何以曰是非頗謬於聖人<lb/>
　　　黄門古史<lb/>
有功於遷史愛周官者駁周官之異愛爾雅者剟爾雅<lb/>
之瑕愛文選者辨文選之惑吁又孰知蘇頴川古史之<lb/>
作正所以愛遷史歟後世之愛遷史者固為不少然裴<lb/>
駰集解第釋其疑少孫續書略補其闕劉伯莊之地名<lb/>
張守節之正義裴安時之纂訓又特將順其意而乏髙<lb/>
天下之見不有古史正救舛訛則遷史之惑滋甚且生<lb/>
<pb n="KR3k0029_WYG_199-8a"/>
而神靈此盖虚誕之語遷紀髙辛而蘇公削之則古史<lb/>
非有功於遷乎琴牢陳亢孔門之髙弟遷史不載而蘇<lb/>
公詳之則古史非有功於遷乎刺客荆軻固非有不欺<lb/>
之志遷史美之而蘇公辨之則古史又非有功於遷乎<lb/>
莊周實左袒於孔子遷以為周詆孔子之徒故明其跡<lb/>
吁豈有攻人之短而復摭人之所長乎此古史所以不容<lb/>
置喙也宰我出於聖人之親炙遷以為宰我常從田常<lb/>
而為僣道之舉吁豈有沐夫子之教誨而忍為是乎此<lb/>
<pb n="KR3k0029_WYG_199-8b"/>
古史所以不容絶筆也至於傳穰苴而不知考據之乖<lb/>
記虞卿而不知履歴之先後蘇公古史歴歴言之固非<lb/>
洗垢索瘢而次毛求疵者喜遷之心動於中反愛而知<lb/>
其惡也不然秦漢以下奚獨一史班范諸公又匪一人<lb/>
蘇公胡為特拳拳於太史公乎愚於此又知古史之作<lb/>
正所以愛遷非所以詆遷也<lb/>
　　　小司馬索隠<lb/>
辨史記之惑裴駰集解所以釋史記之疑安時人訓所<lb/>
<pb n="KR3k0029_WYG_199-9a"/>
以明史記之㫖吁又孰知小司馬索隠乃所以辨史記<lb/>
之惑也歟且史記作於誰乎漢太史司馬氏父子所述<lb/>
也彼自以承五百之運繼春秋而纂是史於是上始黄<lb/>
帝下迄大漢為一百三十篇以變左氏體本紀十二則<lb/>
記帝王之實而法嵗星之一周表十則録隠㣲之事而<lb/>
象剛柔之十日書八則述國家之大體而擬八節之成<lb/>
嵗世家三十則記諸侯代系而取一月之成數列傳七<lb/>
十則列人臣事跡而明致仕之大義紀録不為不工用<lb/>
<pb n="KR3k0029_WYG_199-9b"/>
工不為不久其間舛訛錯謬前後倒置不有小司馬以<lb/>
索其隠則後世之惑滋甚何者平章百姓堯舜之文也<lb/>
而五帝作便章是猶曰古平字亦有便音也彭蠡既瀦<lb/>
禹貢之文也而夏本紀作既都是猶曰南方謂都為瀦<lb/>
也然秦㑹稽刻石文曰詐謀而秦紀曰作謀豈非書字<lb/>
之誤乎古文尚書曰在治忽而夏紀則曰來始滑又豈<lb/>
非襲舛之訛乎項羽假號西楚果足以齊本紀之驅耶<lb/>
陳勝起自匹夫果足以厠世家之列耶相如汲鄭挺挺<lb/>
<pb n="KR3k0029_WYG_199-10a"/>
漢臣之右置之西夷傳之下是耶非耶大宛列傳宜在<lb/>
朝鮮之後列於酷吏㳺侠之間當耶否耶盖公非薄遷<lb/>
史也愛而知其惡實為之鑚皮出羽而非洗垢索瘢也<lb/>
不然索隠可以無作而補缺誣謬又何以拳拳致譏於<lb/>
元成間禇少孫耶<lb/>
　　　班史<lb/>
古今人表辨後志之惑者可以誚劉昭不可以誚范曄<lb/>
索史記之隠者可以議禇公不可以議司馬糾唐史之<lb/>
<pb n="KR3k0029_WYG_199-10b"/>
繆者可以論宋祁不可以論歐陽公何者補注五十八<lb/>
卷出於昭而非曄也龜筴等傳續於禇先生而非遷也<lb/>
唐史列傳編於宋祁而非歐陽公也吁又孰知班孟堅<lb/>
作漢史而古今人表大率成於曹昭之手乎是表之作<lb/>
繆妄最多考其所述伏漢軋秦而羅千載之人物夫以<lb/>
千載之人物而編入漢書真所謂鳩居鵲巢者然<hi>一</hi>表<lb/>
之中九品森列皂白繽紛玊碈混揉雌黄出其唇吻朱<lb/>
紫由其月旦愚未敢以為通論瓢飲春融心齋光霽顔<lb/>
<pb n="KR3k0029_WYG_199-11a"/>
子德行聖人流品管仲孱軰而齊並驅駕是蹇驢得以<lb/>
肩騏乘也伊訓盤銘説命龜鑑伊傅事業千古掀掲叔<lb/>
向何人而混處室廬是豹窟麑場而豹乳春囿也詠歸<lb/>
明月雩舞春風曽子學問聖門翹楚宰予下第而同居<lb/>
二等是錙銖不辨而權秤未定也至於優司馬而劣老<lb/>
𥅆進太弓而退冉有尤足以見甲乙之差范武子即士<lb/>
㑹也既述武子又述士㑹申包胥非伍子胥儔匹也先<lb/>
取包胥後取子胥又足以見品藻之誤向使孟堅之秉<lb/>
<pb n="KR3k0029_WYG_199-11b"/>
筆就緒大家之狗尾不續則班固為漢一代良史劉氏<lb/>
何以刋誤顔㳺何以决疑李善何以辨惑文中何以曰<lb/>
史失自固始<lb/>
漢書有可疑處顔思古注前漢書如此詳猶有不可曉<lb/>
者况其他史無注者漢宣渭上令單于母謁范升劾周<lb/>
黨服而不謁又不知是何禮元注疑是君臣之禮見而<lb/>
自通其名然不可考矣<hi>文公語録</hi>
　　　唐史<lb/>
<pb n="KR3k0029_WYG_199-12a"/>
唐史筆不公云何歐陽子秉筆迷至公唐經亂周紀凢<lb/>
例孰此容侃侃范太史受説伊川翁春秋二三䇿萬古<lb/>
開羣蒙<hi>感興詩</hi>
　　　通鑑<lb/>
看正史却看通鑑史亦不可不㸔㸔通鑑固好然須㸔<lb/>
正史一部却㸔通鑑一代帝紀更逐件大事立个綱目<lb/>
其間即目䟽之於下便可記得<hi>文公語録</hi>
通鑑與正史不同問讀通鑑與正史如何曰好且㸔正<lb/>
<pb n="KR3k0029_WYG_199-12b"/>
史盖正史于一事關渉處多如髙祖鴻門一事本紀與<lb/>
張良灌嬰諸傳互載又却意思詳盡讀之使人心地浹<lb/>
洽便記得起通鑑則一處説便休直是有氣性人方看<lb/>
得<hi>同上</hi>
　　　通鑑綱目<lb/>
提綱以正統為主問通鑑提綱主意曰主在正統問何<lb/>
以主在正統曰三國當以蜀漢為正而温公乃云某年<lb/>
某月諸葛亮入冦是冠屨倒置何以示訓<hi>同上</hi>
<pb n="KR3k0029_WYG_199-13a"/>
綱目無正統例綱目於無正統處並書之不相主客通<lb/>
鑑於無正統處須推一个為主某又𠫭取史法之善者<lb/>
如權臣擅命前後多書以某人為某王某公范曄却書<lb/>
曹操自立為魏公綱目亦用此例<hi>同上</hi>
提綱書逆臣例通鑑提綱例凡逆臣之死皆書曰死至<lb/>
狄仁傑則甚疑之李氏之復雖出於仁傑然畢竟是死<lb/>
於周之大臣不奈何也教相隨入死例書云某年月日<lb/>
狄仁傑死也<hi>同上</hi>
<pb n="KR3k0029_WYG_199-13b"/>
與史記所載異同通鑑先後之不同者却不必疑史家<lb/>
叙事或因時而記之或因事而見之田和遷康公通鑑<lb/>
載於安王十一年是因時而紀之也史記載於安王十<lb/>
六年是因事而見之也何疑之有只有伐燕一節史記<lb/>
以為涽王通鑑以為宣王史記却是考他源流來通鑑<lb/>
只是慿信孟子温公平生不喜孟子到此又却信之不<lb/>
知其意如何但二説今皆無所證未知孰是孰非<hi>文公</hi>
<hi>答吕子約書</hi>
<pb n="KR3k0029_WYG_199-14a"/>
與左傳相授受自漢以來為史者一用太史公紀傳之<lb/>
法此意固不復講至司馬温公受詔纂述資治通鑑然<lb/>
後千三百六十二年之事編年係日如指諸掌雖托始<lb/>
於三晋之侯而追本其原起於智伯上係左氏之卒章<lb/>
實相授受偉哉書乎自漢以來未始有也<hi>䟦通鑑紀事</hi>
<hi>本末</hi>
纂緝綱目之意先正温國司馬文正公受詔編集資治<lb/>
通鑑既成又撮其精要之語别為目録三十卷并上之<lb/>
<pb n="KR3k0029_WYG_199-14b"/>
晚病本書太詳目録太簡更著舉要歴八十卷以適厥<lb/>
中而未成也至紹興初故侍讀南陽胡文定公始復因<lb/>
公遺藁修成舉要補遺若干卷則其文愈約而事愈備<lb/>
矣然往者得於其家而伏讀之猶切自病記識之弗強<lb/>
不能有以領其要而及其詳也故甞過不自料輙與同<lb/>
志因兩公四書别為義例増損櫽括以就此編盖表嵗<lb/>
以首年而因年以著統大書以提要而分注以備言使<lb/>
夫嵗年之久近國統之離合辭事之詳略議論之同異<lb/>
<pb n="KR3k0029_WYG_199-15a"/>
通貫曉析如指諸掌名曰資治通鑑綱目<hi>資治通鑑綱目</hi>
綱目義例精密綱目亦修得二十許卷義例益精密上<lb/>
下千有餘年亂臣賊子真無所匿其形矣<hi>文公與劉子</hi>
<hi>澄</hi>
改正温公所紀之年温公舊例皆以後改者為正此殊<lb/>
未安如漢建安二十五年之初漢尚未亡今便作魏黄<lb/>
初元年奪漢太速與魏太遽大非春秋存陳之意恐亦<lb/>
不可為法<hi>文公答吕伯恭書</hi>
<pb n="KR3k0029_WYG_199-15b"/>
直書楊雄荀彧之死揚雄荀彧二事按温公舊例凡莾<lb/>
臣皆書死如太師王舜之類獨於揚雄匿其所受莾朝<lb/>
官稱而以卒書似渉曲筆不免書按本例書之言莽大<lb/>
夫揚雄死以為足以警夫畏死失節之流而初亦未改<lb/>
温公直筆之正例也荀彧却是漢侍中光禄大夫而㕘<lb/>
丞相軍事其死乃是自殺故但據實書之曰某官某人<lb/>
自殺而係於曹操擊孫權至濡須之下非故以彧為漢<lb/>
臣也然悉書其官亦見其實天子近臣而附賊不忠之<lb/>
<pb n="KR3k0029_WYG_199-16a"/>
罪非與其為漢臣也<hi>文公答尤延之</hi>
乞修通鑑綱目臣舊讀資治通鑑切見其間周末諸侯<lb/>
僭稱王號而不正其名漢丞相亮出師討賊而反書入<lb/>
冦此類非一殊不可曉又凡事之首尾詳略一用平文<lb/>
書寫雖有目録亦難檢㝷因初妄意就其事實别為一<lb/>
書表嵗以首年而因元以著統大書以提要而小注以<lb/>
備言至其是非得失之際則又輙用古史書法略示訓<lb/>
戒名曰資治通鑑綱目如蒙聖慈許就閑秩即當繕寫<lb/>
<pb n="KR3k0029_WYG_199-16b"/>
首編草本先次進呈恭俟臨决<hi>文公奏狀</hi>
　　　史通<lb/>
才長識短挾已見以攻訶古人易立史法以取信後世<lb/>
難夫知㡬貫穿史籍而著内外四十九篇上窮王道下<lb/>
浹人倫議論攻訶絲粟不貸徐堅讀之且有史官宜置<lb/>
座右之歎如之何而不足取於後盖史通之作矯亢多<lb/>
而夸詡勝疑古則十有一條惑經則二十一事陳勝世<lb/>
家指司馬之疵纇虚美隗囂中范曄之膏肓孔明之才<lb/>
<pb n="KR3k0029_WYG_199-17a"/>
不當貶所以起陳夀之廢疾也爾朱之事不當褒所以<lb/>
攻魏收之墨守也片言隻字嚴甚秋霜使碔砆不得以<lb/>
揜瑕薫蕕不得以混臭故曰挾己見以攻訶古人易然<lb/>
首白可期汗青無日姑含載事閤筆之羞三為史臣再<lb/>
入東觀重起竟無成功之喙此猶曰任不專職不久知<lb/>
㡬之處時如此堯舜五帝之盛伯禹三王之祖疑古一<lb/>
篇不免見疑堯舜伯禹果可疑乎夫子萬代之宗師春<lb/>
秋百王之軌範感經一篇不免見貶夫子春秋果可貶<lb/>
<pb n="KR3k0029_WYG_199-17b"/>
乎既以班固為該密矣至論五行志又曰班固錯繆不<lb/>
精吁錯繆且爾豈得謂之該密乎既以藝文為不當志<lb/>
矣其自述史又曰都邑氏族方物宜為三志吁方物可<lb/>
志藝文獨不可志乎故曰立史法以取信後世難昔知<lb/>
㡬嘗為史有三長之説愚以史通觀之謂其長於才學<lb/>
而短於識也不然栁璨何以有析㣲之作唐史臣何以<lb/>
有工拙之辨<lb/>
　　　通歴<lb/>
<pb n="KR3k0029_WYG_199-18a"/>
議論非出於一家始黄帝迄天寳杜佑之通典也君子<lb/>
謂其未必通於典起太初終南齊梁武帝之通史也君<lb/>
子謂其未必通於史馬㑹元通歴之作其亦猶杜祐之<lb/>
通典梁武帝之通史乎嘗攷其書大抵編次衆史而為<lb/>
之議論根株則多有取於虞世南之帝王略論捜索三<lb/>
墳著述興敗覿元風於千古貫寳歴於聖唐總之於歴<lb/>
可謂通矣然栗陸驪連書所不載而通歴載之何踈寒<lb/>
浞之事經所不詳而通歴詳之何靡乎此猶足以見其<lb/>
<pb n="KR3k0029_WYG_199-18b"/>
通也既以女媧為三皇之一又曰燧人共工未知孰是<lb/>
取予不真果足謂之通乎既以有熊為中古之世又曰<lb/>
無懐已上莫知其都講貫不熟果足謂之通乎既以天<lb/>
地人皇為四萬五千六百年矣又曰有巢之代未詳年<lb/>
嵗闕略尚多又果足謂之通乎吁又孰知總之所未通<lb/>
正有待於後世之通者歟<lb/>
　　　稽古録<lb/>
此書元無義例稽古録有不備者當以通鑑補之温公<lb/>
<pb n="KR3k0029_WYG_199-19a"/>
作此書想在忙裏做成元無義例<hi>文公語録</hi>
可備經筵進讀稽古録一書可備經筵官僚進讀小兒<lb/>
讀六經了令接讀去亦好末後一表其言如蓍龜一一<lb/>
皆驗宋莒公歴年通譜亦與此書相似然不如温公之<lb/>
有法也髙氏小史亦好一書但難得本子<hi>髙峻唐人通</hi>
<hi>鑑亦多取之</hi>　<hi>同上</hi>
　　　唐鑑<lb/>
唐鑑不可不讀司馬温公史論稽古録范唐鑑不可不<lb/>
<pb n="KR3k0029_WYG_199-19b"/>
讀<hi>語録</hi>
唐論理所不及唐鑑意正有踈處孫之翰唐論精練説<lb/>
利害如身處親歴之但理不及唐鑑耳<hi>同上</hi>
　　　國史<lb/>
國史當看長編問讀史之法曰先讀史記及左氏却㸔<lb/>
西漢東漢三國志次㸔通鑑温公初作編年起於威烈<lb/>
王後又添至共和後又作稽古録始自上古然共和以<lb/>
上之年已不能推矣獨邵康節却推至堯元年皇極經<lb/>
<pb n="KR3k0029_WYG_199-20a"/>
世書中可見編年難得好者温公於宋朝又作大事記<lb/>
若欲㸔宋朝事當㸔長編若精力不及其次當㸔國紀<lb/>
國紀只有長編十分之一耳<hi>文公語録</hi>
國紀長編詳略宋朝國紀好㸔雖略然大綱却都見長<lb/>
編太詳難㸔<lb/>
修史者不敢増减今之修史者只是依本寫不敢増减<lb/>
一字盖自紹聖初章惇為相蔡卞修國史將欲以史事<lb/>
中傷諸公前史官范純夫黄魯直時已去職各令於開<lb/>
<pb n="KR3k0029_WYG_199-20b"/>
封府界内居住就近報國史院取㑹文字諸所不樂者<lb/>
逐一條問黄范又須䟽其所以然至無可問方令去國<lb/>
後來史官因此懲創故不敢有所増損也<hi>並同上</hi>
修史宜得鴻博之士伏惟髙宗皇帝中興艱難實同創<lb/>
業成功盛德莫可形容信史所傳垂法萬世宜得鴻博<lb/>
之士執簡操筆其間庶㡬將來有以考信<hi>辭免實録院</hi>
<hi>修撰奏狀</hi>
文集不見於史禍之後紹聖史禍諸公置對之辭今皆<lb/>
<pb n="KR3k0029_WYG_199-21a"/>
不見於文集獨嘗於蘇魏公家得陸左丞畫一數條皆<lb/>
詆元祐語也其間記黄太史欲書王荆公勿令上知之<lb/>
帖而已力沮之黄公争辨甚苦至曰審如公意則此為<lb/>
佞史矣是時陸為官長以是其事竟不得書而黄公猶<lb/>
不免於後咎然而後此又數十年乃復賴彼之言而事<lb/>
之本末因得盡傳於世是亦有天意矣<hi>䟦山谷草書千</hi>
<hi>文</hi>
日録皆誑譎之言因妄謂日録固為邪説然諸賢攻之<lb/>
<pb n="KR3k0029_WYG_199-21b"/>
亦未得其要領是以言者瀆而聽者疑用力多而見功<lb/>
寡也盖嘗即其書而考之則凡安石之所以惑亂神祖<lb/>
之聰明而變移其心術使不得遂其大有為之志而反<lb/>
為一世禍敗之原者其隠㣲深切皆聚此書而其詞鋒<lb/>
筆勢縱横捭闔煒煜譎誑又非安石之口不能言非安<lb/>
石之手不能書也以為蔡卞撰造之言固無是理况其<lb/>
見諸行事深切著明者又已相為表裏亦不待晚年懟<lb/>
筆有所増加而後為可罪也然使當時用其垂絶之智<lb/>
<pb n="KR3k0029_WYG_199-22a"/>
舉而焚之則後來載筆之士於其帷幄之間深謀密計<lb/>
雖欲畢力捜訪極意形容勢必不能得之如此之悉而<lb/>
傳聞異詞虚實相半亦不能使之無濫惡之疑<hi>讀兩陳</hi>
<hi>諫議遺表</hi>
　<lb/>
　<lb/>
　<lb/>
　<lb/>
<pb n="KR3k0029_WYG_199-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索别集卷十二<lb/>
</p>
<p>
</p>
  </div>
</body>
</text>
</TEI>
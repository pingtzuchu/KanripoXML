<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羣書考索卷十五</head>
    <p>
<pb n="KR3k0029_WYG_015-1a"/>
欽定四庫全書<lb/>
　羣書考索卷十五　　　　宋　章如愚　撰<lb/>
　　正史門<lb/>
　　　隋書類<lb/>
隋史開皇仁夀時王邵為書八十卷以類相從定其篇<lb/>
目至於編年叙傳並缺其體煬帝世惟有王胄等所脩<lb/>
大業起居注及江都之禍仍多散逸貞觀中勑顔師古<lb/>
孔穎達共撰成隋書五十五卷并新撰周史並行於時<lb/>
<pb n="KR3k0029_WYG_015-1b"/>
　唐顔師古撰初武徳間命封徳彝顔師古修隋史未<lb/>
就貞觀三年復詔魏徵撰房𤣥齡總之為五紀五十列<lb/>
傳惟十志未上又詔于志寧李淳風韋安化李延夀令<lb/>
狐徳棻裒綴三十卷髙宗時上之其志上總梁陳齊周<lb/>
之事<hi>書目</hi>　其篇第雖編入隋書其實别行俗呼為五<lb/>
代志<hi>史通</hi>　魏徵撰紀五列傳五十五長孫無忌等撰<lb/>
志三十天文律厯五行三志淳風獨作<hi>晁氏</hi>
　　　周齊梁陳隋書修撰總類<lb/>
<pb n="KR3k0029_WYG_015-2a"/>
令狐徳棻建元近代無正史梁陳齊文籍猶可據周隋<lb/>
事多脫捐帝於是詔蕭瑀王敬業殷聞禮主魏封徳彝<lb/>
顔師古主隋崔善為孔紹安蕭徳言主梁裴矩祖孝孫<lb/>
魏徵主齊竇璉歐陽詢姚思亷主陳陳叔達庾儉及徳<lb/>
棻主周整振論譔多歴年不能就罷之貞觀三年復詔<lb/>
撰定議者以魏有魏收魏澹二家書為已詳惟五家史<lb/>
當立徳棻與岑文本崔仁師次周史李百藥次齊史姚<lb/>
思亷次梁陳二史魏徵次隋史房𤣥齡總監修撰之原<lb/>
<pb n="KR3k0029_WYG_015-2b"/>
目徳棻發之書成遷禮部侍郎兼修國史<lb/>
　　　唐史類<lb/>
初五代晉宰相劉昫撰唐三百年間國史刪為紀二十<lb/>
志三十列傳百五十凡二百卷今謂之舊唐書本朝仁<lb/>
宗時詔歐陽修宋祁刪修史表志則歐公主之傳則宋<lb/>
公主之凡十有七年而成<hi>始慶厯五年迄嘉祐五年</hi>紀<lb/>
十志五十表十五列傳百五十凡二百二十五卷今謂<lb/>
之新唐書凡廢舊傳六十一増新傳三百三十一又増<lb/>
<pb n="KR3k0029_WYG_015-3a"/>
三志四表<hi>書目</hi>舊史凡一百九十萬字新史合一百七<lb/>
十五萬九百三十字其事則増於前其文則省於後<hi>唐</hi>
<hi>書卷首</hi>其後又詔歐公㸔詳宋公所著列傳令刪修為<lb/>
一體公曰宋公前輩且人所見多不同豈可悉如己意<lb/>
於是無改<hi>言行録</hi>初唐之興温大雅撰創業起居注自<lb/>
是房𤣥齡許敬宗等相次立編年體號為實録姚思亷<lb/>
又撰紀傳其後長孫無忌等因舊書以綴後事龍朔中<lb/>
許敬宗總諸史任所作記傳或曲希時㫖或猥釋私憾<lb/>
<pb n="KR3k0029_WYG_015-3b"/>
凡有毁譽多非實録其後有劉知幾徐堅吳競更撰唐<lb/>
史又修則天實録<hi>史通</hi>唐栁芳取編年法為唐厯四十<lb/>
卷頗有異聞然不立褒貶義例<hi>起隋義寧元年盡大厯</hi>
<hi>十三年</hi>太中間崔龜從續之謂之續唐厯凡二十二卷<lb/>
<hi>起大厯十三年止元和十五年</hi>唐陳嶽用荀恱袁宏例<lb/>
為大唐統紀<hi>起武徳盡長慶</hi>成一百卷皇朝陳彭年謂<lb/>
唐文物憲章可述獨缺編年之史乃次新書刪其繁文<lb/>
定為唐紀四十篇僅三十萬言<hi>起髙祖迄哀帝</hi>　皇朝<lb/>
<pb n="KR3k0029_WYG_015-4a"/>
吕夏卿撰述新書義例且摘繁文闕誤號直筆新例<lb/>
皇朝吳縝摘舉歐陽修宋祁新書舛駁謬纇為二十門<lb/>
號新唐書糾謬<hi>其序曰一曰責任不專二曰課程不立</hi>
<hi>三曰初無義例四曰終無審覆五曰多採小說而不精</hi>
<hi>擇六曰務因舊文而不推考七曰不知刋修之要而各</hi>
<hi>徇私好八曰不舉校勘之職而惟務茍容</hi>唐書紀志表<lb/>
則歐陽公主之列傳則宋公祁主之帝紀編年則得於<lb/>
孫氏之南齊録述姚崇十事則得於開元之遺史其贊<lb/>
<pb n="KR3k0029_WYG_015-4b"/>
房杜則本於栁芳其贊邱王則本之吕温傳段秀實則<lb/>
得子厚之文集傳張巡許逺則得之於李翰韓愈傳甄<lb/>
逢甄濟則得之元稹李郭相勉以忠義則得之杜牧<lb/>
韓愈使王庭湊之節舊史不書今乃書之所以明君子<lb/>
之節義也太宗拒魏徵之諫而有殺田舍翁之語舊史<lb/>
則書今乃不書所以掩人君之闕此新史之得也舊史<lb/>
以外戚首雜傳以良吏次宦官之後以忠義次酷吏之<lb/>
後是先小人而後君子也以髙智周薛季昶王方翼之<lb/>
<pb n="KR3k0029_WYG_015-5a"/>
功業而槩之以良吏以陳子昂之諫諍劉蕡之切直而<lb/>
槩之以文苑以吳溆之忠義而槩之以外戚以陽城之<lb/>
卓異而槩之以隠逸以孫思邈之髙尚而槩之以方技<lb/>
是棄其大行而取其小節也此則舊史之失也　古之<lb/>
修史多出一家故司馬遷班固姚思㢘李延夀之徒皆<lb/>
父子論譔數十年方成盖通知本末則事實貫穿不牴<lb/>
牾惟後漢東觀羣儒纂述無統而前史譏之况夫唐之<lb/>
為國幾三百年其記事亦衆矣而紀志表則歐陽修主<lb/>
<pb n="KR3k0029_WYG_015-5b"/>
之傳則宋祁主之天文律厯五行志則劉羲叟為之方<lb/>
鎮百官表則梅堯臣為之禮儀兵志則王景彝為之所<lb/>
主既異而不能通知其故紀有失而傳不知<hi>如膠東郡</hi>
<hi>公道彦等紀書降封縣公而傳乃郡公之類</hi>傳有誤而<lb/>
紀不見<hi>如傳叙天平節度止有四人而紀則七人之類</hi>
取彼例以較此例則不同取前傳以比後傳則不合詳<lb/>
畧不一去取未明書法無凖<hi>如紀書薨而傳書卒者有</hi>
<hi>之如宗室或書姓或不書姓者有之如中宗紀與前諸</hi>
<pb n="KR3k0029_WYG_015-6a"/>
<hi>帝不同諸帝亦自詳畧不同之類並糾謬</hi>豈非責任不<lb/>
專歟唐修晉書而令狐徳棻之徒先為之定例則一史<lb/>
之内凡秉筆者皆遵用之今新書則不然取彼例以較<lb/>
此例則不同取前傳以較後傳則不合詳畧不一去取<lb/>
未明書法無凖一史之内而體異名殊豈非初無義例<lb/>
乎　僕固懐恩贊乃列於陳少游傳後馬存亮贊乃列<lb/>
於仇士良楊復光之後宰相莫不表世繫固也而于惟<lb/>
謙之相中宗鄭綮之相昭宗武釋方之相則天乃不登<lb/>
<pb n="KR3k0029_WYG_015-6b"/>
載其亦有所缺悞歟<hi>糾謬</hi>　劉元城曰新唐書叙事好<lb/>
簡畧其辭故其事多鬱而不明此作史之蔽也唐書進<lb/>
表云其事則増於前其文則省於舊且新書所以不及<lb/>
兩漢者其病正在此也而反以為工何哉<lb/>
舊史得失以良吏次宦者以忠義次酷吏是先小人而<lb/>
後君子也以陳子昂之諫諍劉蕡之切直而槩之以文<lb/>
苑以吳溆之忠義而槩之以外戚以陽城之卓異而槩<lb/>
之以隠逸以孫思邈之髙尚而槩之以方技是棄大行<lb/>
<pb n="KR3k0029_WYG_015-7a"/>
而取小節也循吏有功於民而無賛以揚之宦者灑掃<lb/>
之役反有贊以紀之獨孤之才行皇甫湜之文章皆不<lb/>
得見之於傳而僧神秀一行之徒道流王知逺吳筠之<lb/>
輩或𫝊於方技或𫝊於隠逸皆舊史之失也唐史發潛<lb/>
曰姚瑀唐之佞臣諂事則天以取宰相舊史乃與狄仁<lb/>
傑同傳豈其然乎<lb/>
新舊史更革舊史段秀實與大將劉海賓何明禮姚令<lb/>
言判官岐靈岳同謀朱泚新史乃削去判官岐靈岳五<lb/>
<pb n="KR3k0029_WYG_015-7b"/>
字夫姚令言乃涇原節度使與朱泚同反舊史乃謂令<lb/>
言之判官岐靈岳新史削去五字誤矣<hi>徐</hi>　舊史封徳<lb/>
彝傳諫封諸王謂漢制惟皇子親兄弟封王其餘宗族<lb/>
疎逺非有大功如周郇滕漢賈澤皆不得濫封所以别<lb/>
親疎也新史乃修曰其餘宗族疎逺者非有大功不王<lb/>
如周郇滕漢賈澤皆不得茅土郇滕賈澤周漢侯因其<lb/>
言悞矣<hi>徐</hi>　韓文注云按代宗紀大厯三年七月瀘州<lb/>
刺史楊子琳反陷成都楊琳即子琳也<hi>詳見崔寧傳</hi>新<lb/>
<pb n="KR3k0029_WYG_015-8a"/>
史昌裔傳云楊恵琳亂昌裔說之按恵琳居靈夏叛在<lb/>
憲宗初年新史誤也<hi>韓文龍武統軍劉公昌裔墓誌</hi>
　　　五代史類<lb/>
舊梁唐晉漢周各有史宋開寶中盧多遜扈蒙等修五<lb/>
代史史成而褒貶失實仁宗命歐陽公修之其立例皆<lb/>
寓褒貶之意本紀十二家人傳八即后妃傳也梁臣傳<lb/>
三仕於梁朝也唐臣傳五仕於唐朝也晉漢周臣傳各<lb/>
一仕於晉漢周朝也死節死事傳各一守節忠義者也<lb/>
<pb n="KR3k0029_WYG_015-8b"/>
一行傳一髙尚者也唐六臣傳一背唐附梁者也義兒<lb/>
伶官宦者傳各一皆本其實者也雜傳十九皆厯事累<lb/>
朝無操守者也司天考二職方考一盖天文地理志也<lb/>
世家十二時偏方割據者也又有十國年譜一四夷附<lb/>
録三皆諸國興亡四夷強盛之迹也凡七十四卷徐無<lb/>
黨注<hi>㑹要</hi>　歐陽修五代史記褒貶善惡其法甚精發<lb/>
論必以嗚呼者亂世之書也吾用春秋之法師其意不<lb/>
襲其文其論曰昔夫子作春秋因亂世而立治法予述<lb/>
<pb n="KR3k0029_WYG_015-9a"/>
本紀以治法而正亂君此其志也書減舊史之半而事<lb/>
迹比舊史稍添議者以為功不下司馬遷又謂筆力馳<lb/>
騁稍上下而無駁雜之說至於紀列精密則不及也亦<lb/>
嘗自謂我作伶官傳豈下滑稽哉<hi>㑹要徐無黨注曰大</hi>
<hi>事則書變古則書非常則書意有所示則書後有所因</hi>
<hi>則書非此五者則否又曰夷狄来不言朝不責其禮也</hi>
<hi>不言貢不責其物也故書曰来又曰用兵無勝敗攻城</hi>
<hi>無得失不書或書月或書日或書死或書殺或書滅或</hi>
<pb n="KR3k0029_WYG_015-9b"/>
<hi>書屠</hi>　歐陽公十國年譜序曰或問十國固非中國有<lb/>
也然猶命以封爵而稱中國年號来朝貢者亦有之矣<lb/>
本紀之不書何也曰封爵之不書所以見其非中國有<lb/>
也問者又曰四夷十國皆非中國有也四夷之封爵朝<lb/>
貢則書何也曰以中國而視夷狄夷狄之可也以五代<lb/>
之君而視十國夷狄之則未可也故十國之封爵朝貢<lb/>
不如夷狄則無以書之書如夷狄則五代之君未可以<lb/>
夷狄之也是故外而不書見其自絶於中國焉耳　歐<lb/>
<pb n="KR3k0029_WYG_015-10a"/>
公五代本紀天文變異一辭不載雖曰具於司天考而<lb/>
與行事了不相屬王蜀世家黄龍甘露麟鳳白雀之瑞<lb/>
纎悉具紀觀公之論著自謂取法春秋夫豈不知春秋<lb/>
書災異而不書祥瑞之意乎　紀傳所載時有不同梁<lb/>
之殺崔嗣子于京師也紀以遣朱支謙而傳以為遣朱<lb/>
友諒楊涉之相梁三仕三已而嵗月所具紀載實異至<lb/>
其末年之為相但書其罷而了不知其所入之嵗月豈<lb/>
史遺其入歟或誤書其罷歟唐明宗在位七年餘耳而<lb/>
<pb n="KR3k0029_WYG_015-10b"/>
歐公之論贊乃以為十年其誤明矣此固纂誤之書所<lb/>
由作也　宋朝范質采舊史採摭要言總而集之為通<lb/>
録六十五卷肇自開平迄于顯徳<lb/>
　　　史通類<lb/>
唐左史劉子𤣥名知幾馬融三入東觀漢代稱榮張華<lb/>
再典史官晉朝稱美予兼而有之是用商確史篇區分<lb/>
類聚凡三十卷三千餘篇曰六家曰二體曰載言曰本<lb/>
紀曰世家曰列傳曰表厯曰書志曰論贊曰序列曰採<lb/>
<pb n="KR3k0029_WYG_015-11a"/>
撰曰補注曰品藻曰直書曰曲筆曰鑒識曰模擬曰人<lb/>
物曰覈才曰煩省曰紕繆曰史官建置曰古今正史曰<lb/>
感古曰疑經曰漢書五行志錯誤并雜駁等篇　昔漢<lb/>
世諸儒集論經傳定之於白虎殿因名曰白虎通予在<lb/>
史館而成此書亦名史通漢求司馬遷後封為史通子<lb/>
是知史通之稱其来久矣　自古帝王文籍其流有六<lb/>
一曰尚書家二曰春秋家三曰左傳家四曰國語家五<lb/>
曰史記家六曰漢書家班荀二體後来作者不出二途<lb/>
<pb n="KR3k0029_WYG_015-11b"/>
故晉史有王虞<hi>王隠晉書虞預晉書</hi>而副以于記宋書<lb/>
有徐沈<hi>徐爰宋書沈約</hi>而分以裴畧<hi>裴子野宋畧</hi>
諸史志司馬遷曰書班固曰志東觀曰記華嶠曰典張<lb/>
勃曰録何法盛曰說名目雖異體統不殊亦猶楚之謂<lb/>
檮杌晉謂之乗魯謂之春秋其實一也於其編則有先<lb/>
曰平凖後云食貨古號河渠今稱溝洫析郊祀為宗廟<lb/>
分禮樂為威儀垂象出於天文郡國生於地理如斯變<lb/>
革不可勝紀若乃五行藝文班補子長之闕百官輿服<lb/>
<pb n="KR3k0029_WYG_015-12a"/>
范拾孟堅之遺王隠後来加以瑞異魏收晚進洪以釋<lb/>
老斯出乎胷臆者<lb/>
論都邑氏族方物逺則漢有三輔典近則隋有東都記<lb/>
於南則宋南徐州記晉宫闕名於北則洛陽伽藍記鄴<lb/>
都故事盖都邑之事盡在是矣譜諜之作盛於中古漢<lb/>
有趙岐三輔決録晉有摯虞姓族記江左有兩王百家<lb/>
譜中原有方思殿格盖氏族之事盡在是矣自沈瑩著<lb/>
臨海水土周處撰陽羨風土是以地理為書陸澄集而難<lb/>
<pb n="KR3k0029_WYG_015-12b"/>
盡水經加注酈元編而不窮盖方物之事盡在是矣<lb/>
諸史論贊春秋左傳每有發論假君子以稱之二傳云<lb/>
公羊子穀梁子史記之太史公既而班固曰贊荀恱曰<lb/>
論東觀曰序謝承曰詮陳夀曰評王隠曰議何法盛曰<lb/>
述揚雄曰撰劉炳曰奏袁宏裴子野自顯姓名皇甫謐<lb/>
葛洪列其所號史官所撰通曰史臣其列名雖殊其實<lb/>
一也夫論者所以辨惑釋疑司馬遷始限以篇終各書<lb/>
一論史論之類實萌於此尋其得失子長淡薄無味承<lb/>
<pb n="KR3k0029_WYG_015-13a"/>
祚濡緩不切孟堅辭惟温雅尤善者有典誥之風仲豫<lb/>
義理雖長失在繁富自兹以降大抵華多於實理少於<lb/>
文擇其善者則于寶范曄裴子野是其最也沈約臧榮<lb/>
緒蕭子顯抑其次也孫安國都無足采習鑿齒時有可<lb/>
觀袁彦伯之務飾元言謝靈運之虚張髙論髙邵志在<lb/>
簡直言兼鄙野唐修晉書逺棄史班近宗徐庾飾彼輕<lb/>
薄之句編為史籍之文史之有論盖欲事無重出省文<lb/>
可知太史公曰觀張良貎如美婦人耳項羽重瞳舜之<lb/>
<pb n="KR3k0029_WYG_015-13b"/>
苖裔此則加他語以補書中所謂事無重出者也班固<lb/>
贊曰萬石奮之為父澣衣君子非之楊王孫裸𦵏賢於<lb/>
秦始皇逺矣此則片言之約而諸義甚備所謂省文可<lb/>
知也及後来贊語多録紀傳云言其有所異為加文飾<lb/>
而已馬遷叙傳後厯寫諸篇各敘其意既而班固變為<lb/>
詩體號之曰述范曄改彼述名呼之以贊史之褒貶盖<lb/>
無假於此也然固之總述合在一篇使其條貫有叙厯<lb/>
然可恱蔚宗後書實同班氏乃各附本事書於卷末蕭<lb/>
<pb n="KR3k0029_WYG_015-14a"/>
李南北史<hi>蕭子顯李百藥</hi>唐修晉書皆依范書篇終有<lb/>
贊夫毎卷立論其繁已多而嗣論以贊為黷彌甚至若<lb/>
班固之深排賈誼范曄之虚美隗囂陳夀謂諸葛孔明<lb/>
不逮管蕭魏收稱朱爾提可方伊霍或言傷其實或擬<lb/>
非其倫<lb/>
史例史之有例猶國之有法國之無法則上下靡定史<lb/>
之無例則是非莫凖惟令升先覺逺述丘明重立凡例<lb/>
勒成晉紀鄧孫已下據攝其蹤史例中興於斯為盛若<lb/>
<pb n="KR3k0029_WYG_015-14b"/>
沈宋之志序蕭齊之序録唯皆以序為名其實例也于<lb/>
寶范曄理切而多功鄧粲道鸞<hi>鄧粲晉陽秋檀道鸞晉</hi>
<hi>陽秋</hi>詞繁而寡要子顯雖文傷蹇躓而義甚優長斯一<lb/>
二家皆序例之美者<lb/>
名號之失吕陸二氏<hi>吕不韋陸賈</hi>名著一書不繋時月<lb/>
此乃子書雜記而皆號曰春秋魚豢姚察著梁二史巨<lb/>
細畢載蕪纇甚多而俱榜之以畧馬遷撰皇后傳而以<lb/>
外戚命章班固撰人表以古今為目其所載皆非漢之<lb/>
<pb n="KR3k0029_WYG_015-15a"/>
事子長史記别創八書孟堅既以漢為書不可標書改<lb/>
書為志何氏中興<hi>何法盛晉中興書</hi>易志為記此則貴<lb/>
於革舊未見其能<lb/>
採撰失實馬遷史記采世本國語戰國策楚漢春秋至<lb/>
班固漢書則全同太史自太初已後又雜引劉氏新序<lb/>
說苑與七畧之詞此並當代雅言故能取信一時擅名<lb/>
千載但中古作者百家諸子私存撰録如禹生啓伊尹<lb/>
産空桑海客乗槎以登漢嫦娥竊藥以奔月如斯踳駮<lb/>
<pb n="KR3k0029_WYG_015-15b"/>
不可殫論嵇康髙士𫝊聚七國寓言𤣥晏帝王紀多采<lb/>
於六經圖䜟引書之誤其萌始此至范曄増損東漢王<lb/>
喬鳬履出於風俗通左慈羊鳴傳於抱樸子穢莫甚焉<lb/>
晉世雜書若語林世說幽明録搜神記之徒其所載或<lb/>
恢諧小辨或神鬼怪物唐朝所撰晉史多採以為書至<lb/>
如江東五雋始自㑹稽典録潁川八龍世於荀氏家傳<lb/>
而修晉漢史皆信之博聞多矣<lb/>
補注韓戴服鄭鑽仰六經裴李應晉訓解二史發明先<lb/>
<pb n="KR3k0029_WYG_015-16a"/>
義是曰傳宗既而史傳小書人物雜記若摯虞之三輔<lb/>
決録陳夀之季漢輔臣周處之陽羨風土常璩之華陽<lb/>
志文言美辭列於章句委曲叙事存於細書此之注釋<lb/>
異夫儒士者矣次有好事之子思廣異聞乃掇衆史異<lb/>
詞補前史之闕若裴松之三國志陸澄劉昭兩漢書劉<lb/>
彤晉紀劉孝標世說之類是也亦有躬為史臣手自刋<lb/>
削志存該博列為子注若蕭大圜淮海亂離志陽衒之<lb/>
洛陽伽藍記宋孝王闗東風俗傳王邵齊志之類是也<lb/>
<pb n="KR3k0029_WYG_015-16b"/>
陸澄所著班史多引司馬遷之書若乃此缺一言彼増<lb/>
半句皆採摘成注標為異說范曄之刪後漢也簡而且<lb/>
周劉昭採其所捐以為補注言盡非要事皆不急　言<lb/>
語飾詞專對古之所重春秋載吕相絶秦子産獻捷臧<lb/>
孫諫君納鼎魏絳對戮揚干是也戰國之事爭為馳說<lb/>
若史記載蘇秦合從張儀連衡范睢反間以相秦魯連<lb/>
解紛而全趙是也漢魏以降如朱雲折檻以抗憤張綱<lb/>
埋輪而獻直秦密之酬吳客王融之答虜使此之小辨<lb/>
<pb n="KR3k0029_WYG_015-17a"/>
曽何足云戰國已前皆可諷詠如鶉奔鸜鵒童子之謡<lb/>
也山木輔車時俗之諺也皤腹棄甲城者之謳也原田<lb/>
是謀輿人之誦也斯皆芻辭鄙句猶能温潤若此况束<lb/>
節之士加以多聞博古者哉<lb/>
敘事班馬執簡既五經之罪人晉宋殺青又二史之不<lb/>
若人之著述雖同是一手其間則有善惡不均精麤非<lb/>
類若史記蘇張蔡澤等傳是其美者至於三五本紀日<lb/>
者倉公龜策傳固無所取漢書之帝紀陳項諸篇是其<lb/>
<pb n="KR3k0029_WYG_015-17b"/>
最者也至於淮南王司馬相如東方朔傳又安足取盖<lb/>
言媸者其史亦拙事美者其書亦工丘明之紀事也當<lb/>
威文作霸晉楚更盟則能飾彼詞句成其文雅及王室<lb/>
大壊事益縱横則春秋美辭幾乎翳矣子長之叙事也<lb/>
自周已往言所不該則其文闊畧秦漢以下條貫有倫<lb/>
則煥炳可覩若荀恱漢紀其才盡於十帝陳夀魏書其<lb/>
美窮於三祖觸類而長他皆若斯<lb/>
序傳按屈原離騷經其首章上陳氏族下列祖考先述<lb/>
<pb n="KR3k0029_WYG_015-18a"/>
厥姓次顯名字自序發迹實始於此降及司馬相如始<lb/>
以自序為傳至司馬遷又模楷二家勒成一卷於是揚<lb/>
雄遵其舊轍班固酌其餘波自叙之篇實始於此　雜<lb/>
述史氏流别其流十焉一曰偏記二曰小録三曰逸事<lb/>
四曰瑣言五曰郡書六曰家史七曰别傳八曰雜記九<lb/>
曰地理十曰都邑簿夫皇王受命作書著述有雜記當<lb/>
時不終一代若陸賈楚漢春秋樂資山陽公載記王韶<lb/>
晉安紀姚梁後畧此之謂偏記者也人物洪多罕能周<lb/>
<pb n="KR3k0029_WYG_015-18b"/>
悉則有獨舉所知若戴逵竹林名士王粲書漢末英雄<lb/>
蕭世誠懐舊志盧子洪知己傳此之謂小録者也史有<lb/>
遺逸好竒之士補其所亡若和嶠汲冢紀年葛洪西京<lb/>
雜記顧譚新語謝綽拾遺此之謂逸事者也小說偽言<lb/>
好事君子無所棄諸若劉義慶世說裴崇期語林孔思<lb/>
尚語録楊松玢談藪此所謂瑣言者也郡國人物若陳<lb/>
留耆舊周斐汝南先賢陳夀益郡耆舊虞預㑹稽典録<lb/>
此之謂郡書者也髙門華胄紀其先烈若揚雄家牒商<lb/>
<pb n="KR3k0029_WYG_015-19a"/>
敬世傳孫氏之記陸宗系厯此之謂家史者也賢士貞<lb/>
女若劉向列女梁鴻逸民趙来忠臣徐廣孝子此之謂<lb/>
别傳者也怪物異聞若祖台志怪于寶搜神劉義慶幽<lb/>
明劉敬叔異苑此之謂雜記者也志本國風物若盛洪<lb/>
之荆州記常璩華陽國志辛氏三秦羅含相中此之謂<lb/>
地理者也帝王桑梓列聖遺塵若潘岳闗中陸機洛陽<lb/>
三輔黄圖建康宫殿此之謂都邑簿者也<lb/>
名諱名有五有信有義有象有假有類以名生為信其<lb/>
<pb n="KR3k0029_WYG_015-19b"/>
唐叔虞魯公子友以徳命為義若文王名昌武王名發<lb/>
以類命為象若仲尼首象尼丘取於物為假若伯魚生<lb/>
人有饋之魚因名曰鯉取於父為類若魯荘公與桓公<lb/>
同日生名之曰同也晉以僖侯廢司徒改為中軍宋以<lb/>
武公廢司空改為司城<hi>禮記正義</hi>
史官建置史之建官其来尚矣軒帝受命蒼頡沮誦實<lb/>
居其職至於三代其數漸繁周官禮記有大史小史内<lb/>
史外史左史右史之名大史掌國之六典小史掌邦國<lb/>
<pb n="KR3k0029_WYG_015-20a"/>
之志内史掌書之命外史掌書使於四方左史記言右<lb/>
史記事此周制也曲禮曰史載筆大事書之於策小事<lb/>
簡牘而已大戴禮曰太子既冠成人免於保傅則有司<lb/>
過之史韓詩外傳云據法守職而不敢為非者太史令<lb/>
至諸侯列國各有史官如孔甲尹逸名重夏商戎夫倚<lb/>
相譽髙周楚晉則伯黶司籍魯則丘明授經降及戰國<lb/>
史氏無廢趙鞅猶有直臣書過操簡筆於門下齊田文<lb/>
對賓客侍史記於屏風至若趙秦澠池之會各命御史<lb/>
<pb n="KR3k0029_WYG_015-20b"/>
書其年月又春秋晉齊太史書趙崔之弑鄭公墨強與<lb/>
於盟使太史書其名且曰七子晉韓宣子来聘觀書於<lb/>
太史氏見易象與魯春秋曰周禮盡在魯矣然則諸史<lb/>
之任太史豈最優乎秦太史令胡毋敬作傳漢武置太<lb/>
史公位丞相上宣帝以其官為令行太史公文書兼掌<lb/>
厯象日月隂陽官數司馬遷没後之續史記事者若褚<lb/>
先生劉向馮商揚雄之徒並以列職未知史務於是太<lb/>
史之職非復記言之司故張衡單颺王立髙堂隆等其<lb/>
<pb n="KR3k0029_WYG_015-21a"/>
當官見稱唯知占候而已<lb/>
史有三等史之為務厥途有三張善貶惡不避強禦若<lb/>
晉之董狐齊之南史此其上也編次勒成鬱為不刋若<lb/>
魯之丘明漢之子長此其次也髙才博學名重一時若<lb/>
周之戎夫楚之倚相此其下也　知幾中宗時人修武<lb/>
后實録有所改正而武三思等不許自以見用於時而<lb/>
志不遂乃著史通内外篇四十一篇譏評古今徐堅讀<lb/>
之嘆曰為史氏者宜置此座右也此書以在史館所著<lb/>
<pb n="KR3k0029_WYG_015-21b"/>
者故名史通放漢白虎諸儒論經名曰白虎通又漢封<lb/>
司馬遷後為史通子兼取此意云　知幾論史有三長<lb/>
曰才曰學曰識世以為確論　知幾論史有三長自言<lb/>
曰吾始以文章得譽晚談史傳由是減價其自感慨者<lb/>
如此<hi>本傳</hi>　張唐英發潛曰嘗求劉子之書而觀之則<lb/>
知子之用心亦勤矣馳騁古今發摘歴代史之失雖班<lb/>
馬夀曄皆為其輕重兹可尚矣至外篇惑經有未諭者<lb/>
十一條始亦疑孔子於春秋有所疎畧乃取春秋而審<lb/>
<pb n="KR3k0029_WYG_015-22a"/>
之如趙盾以不討賊而被惡名許世子以不嘗藥見特<lb/>
筆齊鄭之或以疾赴皆不免致疑於其間而不知赴告<lb/>
策書各因其策書之所吿而必削以正王法亦所以使<lb/>
亂臣賊子懼也以此知劉子徒好辨而不知春秋史通<lb/>
歴詆前史春秋聖經且疑其虚美者五未諭者十二其<lb/>
自待不淺矣又嘗疑遷固之書有未備者乃欲於天文<lb/>
之外復志人形藝文之外復志方言又欲撰都邑志於<lb/>
輿服之上撰方物志於食貨之首撰氏族志於百官之<lb/>
<pb n="KR3k0029_WYG_015-22b"/>
下甚至欲於表志之外取人主之制冊誥令羣臣之章<lb/>
奏移易而更立一書識者固已譏其贅矣尚敢輕詆乎<lb/>
　　　戰國策類<lb/>
後漢髙誘注按劉向序云戰國策或曰國事或曰短長<lb/>
或曰事語或曰長書或曰修書向以戰國游士輔所用<lb/>
之國為之策謀宜為戰國策除復重得三十二篇崇文<lb/>
編目稱十一篇缺編校史館書籍曽鞏求訪盡得其書<lb/>
然後三十三篇復備隋志向所録者三十四卷誘所注<lb/>
<pb n="KR3k0029_WYG_015-23a"/>
者士二十一卷<hi>書目</hi>　漢稱為戰國策雜以長短之號<lb/>
而有蘇張縱横之說學者諱之置而不論也此書若張<lb/>
孟談魯仲連發策之慷慨諒毅觸龍納說之從容養淑<lb/>
之息射保功莫大焉越人之投石謀賢莫尚焉王斗之<lb/>
愛縠憂國莫重焉諸如此類不一皆有合先王正道孔<lb/>
孟之所不能違也若之何置之曽鞏之序美矣而謂禁<lb/>
邪說者類將明其說於天下則亦求其故為之說非此<lb/>
書指也<hi>鮑彪注戰國䇿序</hi>　曽子固序叙曰向叔此書<lb/>
<pb n="KR3k0029_WYG_015-23b"/>
言周之先明教化修法度所以大治及其後詐謀用而<lb/>
仁義之路塞所以大亂其說既美矣率以謂此書戰國<lb/>
之謀士度時君之所能行不得不然則可謂惑於流俗<lb/>
而不篤於自信者也夫孔孟之時去周之初已數百嵗<lb/>
其舊法已亡其舊俗已熄久矣二子乃獨明先王之道<lb/>
以為不可改者豈將強天下之主以後世之所不可與<lb/>
哉亦將因其所遇之時所遭之變而為當世之法使不<lb/>
失乎先王之意而已也五帝三王之治其變固殊其法<lb/>
<pb n="KR3k0029_WYG_015-24a"/>
固異而其為天下國家之意本末先後未嘗不同也二<lb/>
子之道如此而已盖法者所以適變也不必盡同道者<lb/>
所以立本也不可不一此理之不易者也戰國之游士<lb/>
則不然不知道之自信而樂於說之易合於設心注意<lb/>
偷為一切之計而已故論詐之便而諱其便言戰之善<lb/>
而敝其患其相率而為之者莫不有利焉而不勝其害<lb/>
有得焉而不勝其失卒至蘇秦商鞅孫臏吳起李斯之<lb/>
徒以亡其身而諸侯及秦用之亦滅其國為世之大禍<lb/>
<pb n="KR3k0029_WYG_015-24b"/>
明矣而俗猶莫悟惟先王之道因時適變法不同而考<lb/>
之無疵用之無敝故古之聖賢未有以此而易彼也或<lb/>
曰邪說之害正宜放而絶之則此書之不明其可乎對<lb/>
曰君子之禁邪說固將明其說於天下使人皆知其說<lb/>
之不可從然後以禁則齊使人皆知其說之不可為然<lb/>
後以戒則明豈必滅其籍哉放而絶之莫善於是故孟<lb/>
子之書有為神農之言孟子之言者皆著而非之此書<lb/>
之作上繼春秋下至秦漢二百四五十年之間載其行<lb/>
<pb n="KR3k0029_WYG_015-25a"/>
事固不得而廢也　戰國策所載大抵皆縱横捭闔譎<lb/>
誑相輕傾奪之說也其事淺陋不足道然而人讀之則<lb/>
必鄉其說之工而忘其事之陋者文辭之勝移之而已<lb/>
　戰國之時強者務并吞弱者患不能守天下方爭於<lb/>
戰勝攻取馳說之士因得以其說取合時君其要皆主<lb/>
於利言之合從連横變詐百出然自春秋之後以迄于<lb/>
秦二百餘年興亡成敗之迹粗見於是矣雖非義理之<lb/>
所存而辨利横肆亦文辭之最學者所不宜廢也<hi>王覺</hi>
<pb n="KR3k0029_WYG_015-25b"/>
<hi>題戰國策</hi>　戰國策隋經籍志三十四卷劉向録髙誘<lb/>
注止二十一卷漢京兆尹延篤論一卷唐藝文志劉向<lb/>
所録已闕二卷髙誘注乃増十一卷延淑堅之論尚存<lb/>
今世所傳三十三卷崇文總目髙誘注八篇今十篇第<lb/>
一第五闕前八卷後三十二三十二通有十篇武安君<lb/>
事在中山卷末<hi>孫元忠記</hi>
　　　歴代起居注類<lb/>
漢武有禁中起居注自魏至晉職歸著作後魏始置起<lb/>
<pb n="KR3k0029_WYG_015-26a"/>
居令史行幸宴會記録帝言及賓客酬答之語後别置<lb/>
起居注一人北齊有起居省隋置舍人二人唐初𨽻門<lb/>
下顯徳中分屬兩省<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0029_WYG_015-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書考索卷十五<lb/>
</p>
<p>
</p>
  </div>
</body>
</text>
</TEI>
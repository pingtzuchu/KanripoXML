<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書考索續集巻二十四</head> <lb/>
    <p>
<pb n="KR3k0029_WYG_155-1a"/>
欽定四庫全書<lb/>
　羣書考索續集巻二十四<lb/>
　　　　　　　　　　　　宋　章如愚　編<lb/>
　　五行門<lb/>
　　　五行<lb/>
漢五行志河圖洛書相為經緯八卦九章相為表裏文<lb/>
王演周易孔子述春秋則乾坤之隂陽效洪範之咎證<lb/>
漢仲舒治公羊春秋始推隂陽為儒者宗劉向治糓梁<lb/>
<pb n="KR3k0029_WYG_155-1b"/>
數其禍福傳以洪範與仲舒錯歆治左氏傳其春秋意<lb/>
亦已乖矣言五行傳又頗不同是以攬仲舒劉向歆傳<lb/>
載眭孟夏侯勝京房谷永李尋之徒所陳行事以傳春<lb/>
秋著于篇○後漢五行志司馬彪作又晉五行志及隋<lb/>
大槩承襲漢志獨唐五行志云灾異之學莫不指事以<lb/>
為學及其難合則旁引曲取而遷就其説葢自漢儒仲<lb/>
舒向歆皆以春秋洪範為學而失聖人之本意至其不<lb/>
通也父子之言自相戾昔箕子陳九疇初不相附屬而<lb/>
<pb n="KR3k0029_WYG_155-2a"/>
向為五行傳乃取其五事皇極度證附於五行以為八<lb/>
事皆屬五行則至於八政五紀三徳稽疑福極之類又<lb/>
不能附至俾洪範之書失其倫序○孔子於春秋記灾<lb/>
異而不著其事應以謂天道逺非諄諄諭人君子見其<lb/>
變恐懼修省而已若推其事應則有合有不合至於不<lb/>
合則将君子怠焉以為偶然而不懼此其深意也葢聖<lb/>
人謹而不言故畧依洪範五行傳著其灾異而削事應<lb/>
云○唐五行著灾異而不言事應五代紀言人事而不<lb/>
<pb n="KR3k0029_WYG_155-2b"/>
著灾祥但存之司天攷以為有司所記○五代史昔孔<lb/>
子作春秋而天人備予述本紀書人而不書天予何敢<lb/>
異於聖人哉其文異其意一也葢聖人不絶天於人亦<lb/>
不以天參人絶天於人則天道廢以天參人則人事惑<lb/>
故常存而不䆒也春秋雖日食星變之類孔子未甞道<lb/>
其所以然者<hi>云云</hi>故以其官誌之以備司天之考<lb/>
一圖指傳之謬<hi>田獵不宿飲食不享出入不節奪民農時及有奸謀</hi>木不曲直<hi>貌之</hi>
<hi>不恭是謂不肅</hi>厥咎狂<hi>厥罰常雨○厥極惡說曰順之其福攸好徳○棄法律逐功臣殺太子以妾為</hi>
<pb n="KR3k0029_WYG_155-3a"/>
<hi>妻</hi>火不炎上<hi>言之不從/是謂不義</hi>厥咎僣<hi>厥罰常𤾉○厥極憂說曰順之其福康寕○治</hi>
<hi>宮室治臺榭内滛犯親戚侮父母</hi>稼穡不成<hi>視之不明/是謂不哲</hi>厥咎豫<hi>厥罰常燠○厥</hi>
<hi>極疾說曰順之其福壽○好戰攻輕百姓飾城郭侵邊境</hi>金不從革<hi>聼之不聰是謂不謀</hi>厥咎<lb/>
急<hi>厥罰常寒○厥極貧説曰順之其福富○簡宗廟不禱祠廢祭祀逆天時</hi>水不下潤<hi>思之不睿</hi>
<hi>是謂不聖</hi>厥咎䝉<hi>厥罰常風○厥極凶短折説曰順之其福考終命</hi>皇之不極○厥<lb/>
咎眊<hi>厥罰常隂○厥極弱</hi>
一圖形今之意皇極之建<hi>貎恭肅○言從義○視明哲○聼聰謀○思睿聖○木曲</hi>
<hi>直○金從革○火炎上○水潤下○土稼穡○時雨○時𤾉○時燠○時寒○時風</hi>○五福皇極<lb/>
<pb n="KR3k0029_WYG_155-3b"/>
不建<hi>貌不恭狂○言不從僣○視不明豫○聼不聰急○思不睿蒙○木不曲直○金不從革○火不炎</hi>
<hi>上○水不潤下○土不稼穡○常雨○常𤾉○常燠○常寒○常風</hi>○六極<lb/>
隂陽生水火陽生隂故水先成隂生陽故火後成隂陽<lb/>
相生也體性相湏也是以陽去則隂竭隂盡則陽㓕<hi>康節</hi>
金火木從類金火相守則流火不相傳則然其類也○<lb/>
水遇寒則結遇火則竭從其所勝也<hi>同上</hi>
五行之相生五行之木萬物之類也五行之金出乎石<lb/>
也故火水土石不及金木金木生其間也火生濕水生<lb/>
<pb n="KR3k0029_WYG_155-4a"/>
燥<lb/>
五行之相得木曰曲直既能屈而反伸也金曰從革一<lb/>
從革而不能自反也水火氣也故炎上潤下與隂陽升<lb/>
降土不得制焉木金者土之華實也其性有水火之雜<lb/>
故木之為物水漬則生火燃而不離也葢得土之浮華<lb/>
於水火之交也金之為物得火之精於土之燥得水之<lb/>
精於土之清故水火相持而不相害爍爍反流而不耗<lb/>
也葢得土之精實於火之際也土也者物之以成始而<lb/>
<pb n="KR3k0029_WYG_155-4b"/>
成終也地之質也化之終也水火之所升降物兼體而<lb/>
不道者也<lb/>
隂陽為水火水者隂凝而陽未勝也火者陽麗而隂未<lb/>
盡也<lb/>
五行自隂陽陽變隂變而生水火木金土水隂盛故居<lb/>
右火陽盛故居左木陽穉故次火金隂稚故次水土冲<lb/>
氣故居中而水火之交系乎上隂根陽陽根陰也水<lb/>
而木木而火火而土土而金金復水如環無端五氣布<lb/>
<pb n="KR3k0029_WYG_155-5a"/>
而四時行焉<hi>太極圖解</hi>
五行氣質五行者質具於地而氣行於天者也以質而<lb/>
語其生之序則曰水火木金土而水木陽也火金隂也<lb/>
以氣而語其行之序則曰木火土金水而木火陽也金<lb/>
水隂也又統而言之則氣陽而質隂也又錯言之則動<lb/>
陽而静隂也<hi>文公</hi>
五行所生之序陽變隂合初生水火水火氣也流動閃<lb/>
爍其體尚虛其成形猶未定次生木金而確然有定形<lb/>
<pb n="KR3k0029_WYG_155-5b"/>
矣水火初是自生木金則次於土五金之屬皆從土木<lb/>
旋生出來<lb/>
五行循環相生或問以質而語其生之序不是相生否<lb/>
只是陽變而助隂故生水隂合而陽盛故生火木金各<lb/>
從其類故在左右先生曰水隂根陽火陽根隂錯綜而<lb/>
生其端是天一生水地二生火天三生木地四生金到<lb/>
得運行處便水生木木生火火生土土生金金又生水<lb/>
水又生木循環相生又如甲乙丙丁戊己庚辛壬癸都<lb/>
<pb n="KR3k0029_WYG_155-6a"/>
是這個物事<hi>文公</hi>
十是五行數卦雖八而數則須十八是隂陽數十是五<lb/>
行數一隂一陽便是二以二乘二便是四以四乘四便<lb/>
是八五行本只是五而有十者蓋是一個便包兩個如<lb/>
木便包甲乙火便包丙丁土便包戊己金便包庚辛水<lb/>
便包壬癸所以為十<hi>同上</hi>
五行之序論始生之序則曰水木火金土論相生之序<lb/>
則曰木火土金水然水火者隂陽變合之初氣之至精<lb/>
<pb n="KR3k0029_WYG_155-6b"/>
且盛者也故為五行之先水隂而根陽火陽而根隂故<lb/>
水又為火之先也有水火而木金生焉木華而疎金實<lb/>
而固故木金次於水火而木又為金之先焉土則四時<lb/>
之所成終而成始也故次五焉<hi>勉齊</hi>
　<lb/>
　<lb/>
　<lb/>
　羣書考索續集卷二十四<lb/>
</p>
<p>
</p>
  </div>
</body>
</text>
</TEI>
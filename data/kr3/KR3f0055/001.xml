<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>莊氏算學卷一</head> <lb/>
    <p>
<pb n="KR3f0055_WYG_001-1a"/>
欽定四庫全書<lb/>
　莊氏算學卷一<lb/>
　　　　　　　　　　　淮徐海道莊亨陽撰<lb/>
　梅勿庵開方法<lb/>
　　一平方<lb/>
平方四邊相等今所求者其一邊之數西法謂之方根<lb/>
方者初商也初商不盡則倍初商之根為廉法除之得<lb/>
兩廉又以次商為隅法自乘得隅以補兩廉之空而成<lb/>
<pb n="KR3f0055_WYG_001-1b"/>
正方形是謂次商又不盡則合初商次商得數倍之為<lb/>
㢘法除之得次兩廉又以三商為隅法自乘得隅以補<lb/>
次兩廉之空而成正方形自此而四商五商倣而加之<lb/>
能事畢矣<lb/>
凡減隅積皆視其隅數為何等隅數是單則積止於單<lb/>
位隅數是十其積止於百位百止於萬位千止於百萬<lb/>
位萬止於億位每隅法大一位則隅積大兩位所以初<lb/>
商減積止初㸃次商減積止次㸃三商四商五商皆可<lb/>
<pb n="KR3f0055_WYG_001-2a"/>
以類推也<hi>自單位作㸃起每隔一位㸃之有二㸃商數有十三㸃商數有百也</hi>
凡初商得一二三四皆書於㸃之上一位商得五六七<lb/>
八九皆書於㸃之上兩位其故何也五以上之廉倍之<lb/>
則十故豫進一位以居次商四以下雖倍之猶单數也<lb/>
所以不同<lb/>
大約所商单數必在亷法上一位乃法上得零之理也<lb/>
開方有實無法廉法者乃其法也<lb/>
次商用歸除凡歸除得數皆書於籌之第一位今須看<lb/>
<pb n="KR3f0055_WYG_001-2b"/>
次商所減之數其籌行内第一位是空與否若不空即<lb/>
以次商得數對餘實首一位書之若第一位是空則以<lb/>
次商得數對餘實上一位書之雖不離籌之第一位而<lb/>
所商之有空位無空位出矣立方審空位之法亦然<lb/>
　　一立方<lb/>
平方則一方次合兩廉一隅以成方面立方則一方次<lb/>
有三平廉以輔於方之三面又有三長廉以補三平廉<lb/>
之隙又有小方隅以補三平廉之隙推之三商四商皆<lb/>
<pb n="KR3f0055_WYG_001-3a"/>
然而方體成矣<lb/>
三平廉長濶相同皆如初商數三長廉長如初商數其<lb/>
兩頭髙與濶則如次商數<lb/>
立方三位作㸃者自乘再乘之積止於三位也初商㸃<lb/>
在首位則獨商首位㸃在次位則合商兩位在三位則<lb/>
合商三位也凡初商得一數者書於㸃上一位得二三<lb/>
四五者書於㸃上二位得六七八九者書於㸃上三位<lb/>
其故何也盖開方以廉為法而平方只有二廉其廉之<lb/>
<pb n="KR3f0055_WYG_001-3b"/>
積數只有進一位故一進而足立方則有三平廉而其<lb/>
積數有進一位者有進兩位者故必立三等也要其豫<lb/>
為續商之地使所得單數居於法上之一位則同方單<lb/>
一其廉法單三若方單二則廉法一十二變為十數進<lb/>
一位矣故一用常法二用進法也方單五其廉法七十<lb/>
五若方單六則廉法一百零八又變百數進兩位矣故<lb/>
五用進法而六以上用超進之法也<lb/>
三平廉用自乘者三平面積也三長廉則未有積故與<lb/>
<pb n="KR3f0055_WYG_001-4a"/>
平廉異也次商數自乘以乘長廉者每長廉之一數各<lb/>
分次商自乘之數也<lb/>
　　一平方帶縱<lb/>
平方帶縱者長方面也初商得平方與縱方縱方之濶<lb/>
如平方之數長則加所設縱之數次商得廉縱一廉二<lb/>
隅一蓋倍廉不倍縱一為帶縱之廉一為不帶縱之廉<lb/>
也用法與平方相似但初商時必以初廉得數乘縱數<lb/>
為縱方積然後合兩積以減原實為稍異耳<lb/>
<pb n="KR3f0055_WYG_001-4b"/>
若應商十數因無縱積改商單九是初商空也則於初<lb/>
商位紀○而紀其改商之數於○下若次商者然既為<lb/>
次商則減積亦盡於第二㸃<lb/>
初商得五至得九皆書於㸃上二位不論縱之多寡若<lb/>
得四以下則視縱之多少而為之進退法以縱折半加<lb/>
入初商<hi>單從單十從十百千各以類加</hi>若滿五以上則亦進書於㸃之<lb/>
上兩位<hi>如初商三而縱有四初商四而縱有四之類</hi>若縱數少雖加之而不<lb/>
滿五則仍書於㸃之上一位<hi>如初商四而縱只有一初商六而縱只有二之類</hi>
<pb n="KR3f0055_WYG_001-5a"/>
搃而言之所商單數皆書於廉法之上一位故初商得<lb/>
數有進退之法乃豫為廉法之地以居次商也初商五<lb/>
以上倍之則十雖無縱加廉法已進位矣初商雖四以<lb/>
下而以半縱加之滿五則其倍之加縱而為廉法也亦<lb/>
滿十而進位矣㢘法進位故初商亦必進蓋豫算所商<lb/>
單數已在廉法之上也<lb/>
又初商若得單數其廉法即為命分凡商得單數必在<lb/>
命分上一位凡開方皆然<lb/>
<pb n="KR3f0055_WYG_001-5b"/>
　　一立方帶縱<lb/>
凡立方帶縱有三一只帶一縱如云長多方若干或高<lb/>
多方若干是也一帶兩縱而縱數相同如云長不及方<lb/>
若干髙不及方若干是也一帶兩縱而縱數不相同如<lb/>
云長多濶若干濶又多髙若干是也大約帶一縱者只<lb/>
有縱數而已帶兩縱者有縱數又有縱方故其術不同<lb/>
立方帶一縱者長多於方謂之横縱髙多於方謂之直<lb/>
縱初商得立方一方縱一合成長立方形次商平廉三<lb/>
<pb n="KR3f0055_WYG_001-6a"/>
内帶縱者二長廉三内帶縱者一小隅一合七形而成<lb/>
一形三商以上者皆倣此<lb/>
以積實列位作㸃如立方法截首一㸃為初商之實視<lb/>
立方表中積數有小於初商實者用其方根為初商得<lb/>
數用其積數為初商積數次以初商自乘以乘縱數為<lb/>
縱積合計立方積縱積共數以減原積而定初商不及<lb/>
減者改商之及減而止<lb/>
次商則以初商得數自乘而三之又以縱與初商相乘<lb/>
<pb n="KR3f0055_WYG_001-6b"/>
而兩之共為平廉法或以初商三之縱倍之併其數以<lb/>
乘初商或以初商加縱而倍之併初商數以乘初商竝<lb/>
同<hi>所謂帶縱㢘二不帶縱廉一也</hi>又以初商三之加入縱為長廉法<hi>所謂</hi>
<hi>帶縱廉一不帶縱廉二也</hi>乃以平廉法約第二㸃上餘實商除得數<lb/>
為次商於是以次商乘平廉法為三平廉積又以次商<lb/>
自乘以乘長廉為三長廉積就以次商自乘再乘為隅<lb/>
積合計平廉長廉隅積共若干以減餘實不及減者改<lb/>
商之及減而止<lb/>
<pb n="KR3f0055_WYG_001-7a"/>
三商則以初商次商所得數加縱而倍之併商得數為<lb/>
法仍與商得數相乘為平廉法又以初商次商所得數<lb/>
三之加縱為長廉法以除原實如次商法餘倣此<lb/>
列商得數依立方法得一書於㸃之上一位得二三四<lb/>
五書於㸃之上兩位得六七八九書於㸃之上三位若<lb/>
縱數多廉法有進位則宜用常法者改用進法宜用進<lb/>
法者用超進之法宜超進者更超一位書之其法於次<lb/>
商時酌而定之蓋次商時有三平㢘三長㢘再加隅一<lb/>
<pb n="KR3f0055_WYG_001-7b"/>
為命分之法法上一位單數也從此單數逆尋而上自<lb/>
單而十而百而千至初商位止有不合者改而書之若<lb/>
與初商恰合不必強改此法甚妙平方帶縱亦可用之<lb/>
也<lb/>
若宜商一十而改單九或宜商一百而改九十凡得數<lb/>
改退小一等數者皆不用最上一㸃而以第二㸃論之<lb/>
此尤要訣不可忘<hi>或於初商外作圈而以所商小一等數書於圈下亦可以上一㸃論也</hi>
立方帶兩縱縱數相同者如髙不及方若干則方之横<lb/>
<pb n="KR3f0055_WYG_001-8a"/>
與直俱多於髙是為兩縱初商有縱廉二縱方一并立<lb/>
方而四蓋兩縱廉輔立方之兩面而縱方以補其隅合<lb/>
為一短方形也次商平廉三内帶一縱者二帶兩縱者<lb/>
一長廉三内帶縱者二不帶縱者一小隅一共七形合<lb/>
一短方形也<lb/>
用法先以縱倍之為縱廉法又以縱自乘為縱方法乃<lb/>
如立方法列位作㸃視表中求初商方數及立方積次<lb/>
以初商得數乘縱方數為縱方積又以初商自乘數乘<lb/>
<pb n="KR3f0055_WYG_001-8b"/>
縱廉數為縱廉積合計縱方縱廉立方之積共若干數<lb/>
以減原實而定初商不及減改商之及減而止<lb/>
次商則以初商得數加縱倍之以乘初商得數<hi>所謂帶一縱之</hi>
<hi>廉二也</hi>又以初商加縱自乘得數<hi>所謂帶兩縱之廉一也</hi>併之共為<lb/>
平廉法或以初商三之加縱以初商加縱乘之亦同次<lb/>
以初商加縱倍之併初商數共為長廉法<hi>所謂帶縱者二不帶縱者</hi>
<hi>一也</hi>或以初商三之縱倍之亦同乃置餘實列位以廉法<lb/>
位酌定初商列法而進退之以平為法而除餘實得數<lb/>
<pb n="KR3f0055_WYG_001-9a"/>
為次商<hi>皆所以減首位是空與否而為之進若退</hi>或合平廉長廉兩法以求<lb/>
次商亦同於是以次商乘平廉法為平廉積又以次商<lb/>
自乗數乗長廉法為長廉積又以次商自乗再乗為隅<lb/>
積合計平廉長廉隅積共若干以減餘實而定次商又<lb/>
法以次商乗長廉法為長廉法又以次商自乗為隅法<lb/>
併長廉平廉隅法以與次商相乗為次商廉隅共積以<lb/>
減餘實亦同不及減者改商之及減而止三商四商倣<lb/>
此<lb/>
<pb n="KR3f0055_WYG_001-9b"/>
立方帶兩縱縱數不相同者如長多於濶髙又多於長<lb/>
初商有大廉縱一小廉縱一縱方一并立方形而四蓋<lb/>
大廉縱以輔髙之一面小廉縱以輔長之一面而縱方<lb/>
以補兩縱之闕也次商平廉三内帶小縱者一帶大縱<lb/>
者亦一兼帶兩縱者又一長廉三内帶小縱者一帶大<lb/>
縱者一不帶縱者一小隅共七形合成不等方形也<lb/>
用法以兩縱相併為縱亷以兩縱相乗為縱方乃如立<lb/>
方法列位作㸃求初商之實以立方表求得初商立方<lb/>
<pb n="KR3f0055_WYG_001-10a"/>
積次以初商乗縱方數得縱方積以初商自乗乗縱廉<lb/>
數得縱亷積合計三積以減原實皆如前法<lb/>
次商則以初商長濶維乗得數而併之為平廉法又以<lb/>
初商長濶髙併之為長廉法乃置餘實列位<hi>以平廉酌定初商之</hi>
<hi>位而進退之</hi>遂以平廉為法求次商以次商乗平廉為平廉<lb/>
積以次商自乗數乗長廉為長廉積以次商自乗再乗<lb/>
為隅積合三積以減餘實不及則改及則止以待三商<lb/>
餘倣此<lb/>
<pb n="KR3f0055_WYG_001-10b"/>
凡不能成一單數者則以所商長濶髙維乗併之如平<lb/>
廉又以長濶髙併之如長廉又加單一如隅為命分母<lb/>
以所餘之數為命分子<lb/>
維乗之法如初商三十尺為濶加縱五尺共三十五尺<lb/>
為長又加縱一尺共三十六尺為髙濶乗長得一千零<lb/>
五十尺髙乗濶得一千零八十尺長乗髙得一千二百<lb/>
六十尺併三維乗數共得三千三百九十尺為平廉法<lb/>
若合長亷加隅一即為命分母也<lb/>
<pb n="KR3f0055_WYG_001-11a"/>
若在次商後則加次商得數若在三商後則加三商得<lb/>
數<lb/>
　　用籌法<lb/>
開方用籌㨗法廉隅二形也故有二法今借開方大籌<lb/>
為隅法列於亷法籌下而共商之則隅亷合為一法而<lb/>
用加㨗矣存前法者所以著其理用㨗法者所以善其<lb/>
事<lb/>
既得初商即倍根數為廉法以亷法數用籌<hi>如商根為四則用八</hi>
<pb n="KR3f0055_WYG_001-11b"/>
<hi>商根為六則用十二</hi>以列於立方籌之上為廉隅共法合視共法<lb/>
籌某行内有與次商之實同者或畧少者減實以得次<lb/>
商以本行内方根命之既得次商則合初商次商倍之<lb/>
以其數用籌列平方籌以求三商四商以下倣此<lb/>
隅者小平方也故可以平方籌為法廉之數每大于隅<lb/>
一位今以平方籌為隅列於廉下則隅之進位與廉之<lb/>
本位兩半圓合成一數故亷隅可合為一法也何以知<lb/>
亷大於隅一位也曰有次商則初商是十數矣平方之<lb/>
<pb n="KR3f0055_WYG_001-12a"/>
廉法是初商倍數故大於隅一位<lb/>
若次商之實小於廉隅共法之第一行則知次商是空<lb/>
位也<hi>不能成一數故空</hi>則於廉法籌下平方籌上加一空位籌<lb/>
為廉隅共法以求三商既得三商則合初商三商數倍<lb/>
之去空位籌以倍數用籌列於平方籌之上以求四商<lb/>
如初商得四次商得空則用空位籌列於八籌之下及<lb/>
三商既得九則倍四○九而為八一八之數空位籌可<lb/>
不用矣若兩空位則加兩空籌三空位則加三空籌餘<lb/>
<pb n="KR3f0055_WYG_001-12b"/>
倣此<lb/>
凡餘實必在商數下一位起倘空位則可作圏補之又<lb/>
凡亷隅共法籌第一行數即命分母也盖能滿此數即<lb/>
成一單數矣<lb/>
若立方則以初商數自乗而三之為平廉法以平亷法<lb/>
用籌列於立方籌之上為平廉小隅共法别以初商數<lb/>
三之而比共法尾位進一位為長亷法以長亷法用籌<lb/>
列於立方籌之下<hi>法于長廉法籌下加一空籌以合進一位之數</hi>
<pb n="KR3f0055_WYG_001-13a"/>
視共法籌内有小於實者為平廉小隅共積用其根數<lb/>
為次商次以次商自乗數<hi>即平方籌之積數</hi>與長廉法相乗<hi>以平</hi>
<hi>方籌之數尋長廉籌之行取其行内積數用之</hi>得數加入平隅共積為次商搃<lb/>
積以減次商實乃如法以求三商餘倣此<lb/>
隅者小立方也故可以立方籌為法平廉之數每大於<lb/>
隅二位今以立方籌為隅法列於平廉下則隅之首位<lb/>
與平亷之末位兩半圓合成一數故平㢘小隅可合為<lb/>
一法長㢘之兩頭皆如次商自乗之數故可以平方乗<lb/>
<pb n="KR3f0055_WYG_001-13b"/>
之又長㢘之數每大於隅一位故於下加一空籌以進<lb/>
其位便加積也何以知平㢘大于隅二位而長亷只大<lb/>
一位也蓋平㢘者初商自乗之積也初商於次商為十<lb/>
數十乗十則成百數矣隅積者次商本位也故平㢘與<lb/>
隅如百與單相去二位也若長㢘則是初商之三倍位<lb/>
同初商初商與次商如十與單故長亷與小隅亦如十<lb/>
與單相去一位也<lb/>
若次商之實小於平廉小隅共法之第一行或僅如共<lb/>
<pb n="KR3f0055_WYG_001-14a"/>
法之第一行而無長廉積則次商是空位也法於初商<lb/>
下作空位圈以為次商而于平㢘籌下立方籌上加兩<lb/>
空位籌為三商平亷小隅之共法以求三商其長㢘法<lb/>
下又加一空位籌并原有一空位籌共兩空位籌為三<lb/>
商長㢘法或長㢘不必加空籌但于得數下加兩圜若<lb/>
商數有兩空位者平㢘下小隅上加四空位籌長㢘積<lb/>
下加三圈<lb/>
蓋有空位則所求者三商也初商與三商如百與單而<lb/>
<pb n="KR3f0055_WYG_001-14b"/>
平㢘者初商之自乗百乗百成萬故平㢘與三商之隅<lb/>
如萬與單大四位也此加兩空籌之理<hi>平㢘原大二位加二空籌則大</hi>
<hi>四位矣</hi>
初商與三商既如百與單則長㢘與隅亦如百與單大<lb/>
兩位也此又加一空籌之理也<lb/>
命分還原法如原實八步開得方二步除實四步不盡<lb/>
命為方二步又五分步之四然在兩亷可得五之四在<lb/>
隅則得二十五分步之十六而已實不及五之四也故<lb/>
<pb n="KR3f0055_WYG_001-15a"/>
通分法還原以分母五通二步得一十分又納分子四<lb/>
共一十四分自乗得一百九十六為實以命分五自乘<lb/>
得二十五為法除之只得七步又二十五分步之二十<lb/>
一以較原實少二十五之四矣故必另置分母五以分<lb/>
子四減之餘一以轉乗分子四得四即隅差也加隅差<lb/>
入方積中然後以分母自乗除之則合原積矣<lb/>
若立方積一十七步開得立方每面二步除八步餘九<lb/>
步如法命為立方二步又十九分步之九在平㢘可得<lb/>
<pb n="KR3f0055_WYG_001-15b"/>
十九分步之九在長㢘與隅則不滿也法以分母十九<lb/>
通二步為三十八分又納分子九分共四十七分為立<lb/>
方全數以全數自乗再乗得一十○萬三千八百二十<lb/>
三分為通積另置分母十九自乗得三百六十一内減<lb/>
分子九自乗八十一餘二百八十分以分子九乗之得<lb/>
二千五百二十分為隅差又置分母十九内減得分九<lb/>
餘十分轉乗分子九得九十分以乗命分母十九得一<lb/>
千七百一十分為長亷每步虚數又以長㢘法六步乗<lb/>
<pb n="KR3f0055_WYG_001-16a"/>
之得一萬○二百六十分為長㢘差合二差共一萬二<lb/>
千七百八十分以加入通積共得一十一萬六千六百<lb/>
○三分為實以分母十九自乗再乗得六千八百五十九分<lb/>
為法以除實得一十七步合原積<lb/>
　<lb/>
　<lb/>
　<lb/>
　<lb/>
<pb n="KR3f0055_WYG_001-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　莊氏算學卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>薛氏醫案卷二十一</head> <lb/>
    <p>
<pb n="KR3e0070_WYG_021-1a"/>
欽定四庫全書<lb/>
　薛氏醫案卷二十一<lb/>
　　　　　　　　　　　　　明　薛已　訂<lb/>
　　明醫雜著<lb/>
　　　泄㵼<lb/>
泄本屬濕然多因飲食不節致傷脾胃而作須看時令<lb/>
分寒熱新久而施治治法補脾消食利小便亦有升提<lb/>
下陷之氣用風藥以勝濕亦有久泄腸胃虚滑不禁者<lb/>
<pb n="KR3e0070_WYG_021-1b"/>
宜收澁之<lb/>
　主方<lb/>
　　陳皮<hi>一錢</hi>甘草<hi>炙五/分</hi>白术<hi>二/錢</hi>白茯苓　白芍藥<hi>炒各一錢</hi>
　　<hi>五分已上三味乃泄㵼必用者</hi>
若傷食㵼黄或食積加神麯麥芽山查<hi>各一錢</hi>黄連<hi>炒七分</hi>
若腹中穿狹再加厚朴枳實以消停滯<lb/>
　愚按前症若飲食已消而泄㵼未止此脾胃之氣傷<lb/>
　也宜用五味異功散若泄㵼而腹中重墜此脾胃之<lb/>
<pb n="KR3e0070_WYG_021-2a"/>
　氣下陷也宜用補中益氣湯若服尅滯之劑而腹中<lb/>
　穿狹此脾氣虚痞也宜用六君子湯若脇脹少食善<lb/>
　怒㵼青此脾虚肝所乘也宜六君子加柴胡升麻木<lb/>
　香若少食體倦善噫泄黄此脾虚色陷也宜用六君<lb/>
　子加升麻柴胡大凡諸症若脾脈弦長者肝木乘脾<lb/>
　土也當補脾平肝若脾脈沈弦者寒水侮脾土也<lb/>
　當温中補腎夫黄連枳實雖消停滯開痞悶若人脾<lb/>
　胃充實暴患實痞宜暫用之若人屢患屢服或脾胃<lb/>
<pb n="KR3e0070_WYG_021-2b"/>
　虚痞者而用之則脾胃反傷而諸症蜂起矣故東垣<lb/>
　先生云脾胃實者用黄連枳實瀉之虚者用白术陳<lb/>
　皮補之須分病之虚實人之南北而治之後倣此<lb/>
若小便赤澁短少加猪苓澤瀉<hi>各一錢</hi>以分利之夏月加<lb/>
茵陳<hi>七分</hi>山梔仁<hi>炒四分</hi>
　愚按前症若津液偏滲於大腸大便瀉而小便少者宜用<lb/>
　此藥分利若隂陽已分而小便短少者此脾肺氣虚<lb/>
　而不能生水也宜用補中益氣湯加麥門五味隂火<lb/>
<pb n="KR3e0070_WYG_021-3a"/>
　上炎而小便赤少者此肺氣受傷而不能生水也用<lb/>
　六味地黄丸加麥門五味腎經隂虚陽無所生而小<lb/>
　便短少者用滋腎丸腎氣丸腎經陽虚隂無所化而<lb/>
　小便短少者用益氣湯六味丸若誤用滲泄分利復<lb/>
　傷陽氣隂無所生而小便不利或目睛凸出腹脹如<lb/>
　鼔或腿膝腫硬或皮膚斷裂者先用滋腎丸益氣湯<lb/>
　毎見元氣虚而復用澤瀉猪苓之類因損眞隂以致<lb/>
　前症益甚者急投金匱加減腎氣丸多有復生者若<lb/>
<pb n="KR3e0070_WYG_021-3b"/>
　反復牽牛大黄峻劑而通之是速其危也<lb/>
若口渇引飲加乾薑<hi>一錢五分</hi>人參麥門冬<hi>各一/錢</hi>升麻<hi>四分</hi>烏<lb/>
梅肉<hi>五箇</hi>
　愚按前症若胃氣傷而内亡津液者用七味白术散<lb/>
　胃氣弱而津液少者用補中益氣湯氣血俱虚而津<lb/>
　液少者用十全大補湯腎虚津液短少者用六味地<lb/>
　黄丸腎水不足而虚火上炎者用加減八味丸若腎<lb/>
　水不足之人患泄㵼或服分利之濟過多而患口渇<lb/>
<pb n="KR3e0070_WYG_021-4a"/>
　者若不用前藥以固其本源則肺腎復傷多變小便<lb/>
　不利肚腹水腫等危症矣○憲副屠九峯先瀉而口<lb/>
　渇尺脈數而無力略用解酒毒利小便之劑不應余<lb/>
　曰此腎隂虧損虚火熾盛宜急壯水之主不然必發<lb/>
　疽而不能收斂也不信别服降火化痰之劑果患疽<lb/>
　而殁<lb/>
若夏秋之間濕熱大行暴注水瀉加黄連蒼术澤瀉<hi>各一</hi>
<hi>錢</hi>黄疸小便赤加茵蔯<hi>一/錢</hi>山梔木通<hi>各五分</hi>
<pb n="KR3e0070_WYG_021-4b"/>
　愚按東垣云若値秋燥行令濕熱少退體重節痛口<lb/>
　舌乾燥飲食無味二便不調不欲飲食或食不化兼<lb/>
　灑淅惡寒悽慘面惡此肺之脾胃虚而陽氣不伸也<lb/>
　用升陽益胃湯治之前症若濕熱内作脾胃不能通<lb/>
　調而致者宜用此藥分利之濕熱已去脾胃虚弱而<lb/>
　致者宜用六君子當歸調補之濕熱已去脾氣下陷<lb/>
　而致者宜用補中益氣湯升舉之其黄疸若小便不<lb/>
　利四肢沈重渇不欲飲此濕勝於熱用大茵蔯湯大<lb/>
<pb n="KR3e0070_WYG_021-5a"/>
　便自利茵蔯梔子黄連湯若往來寒熱身黄者宜用<lb/>
　小柴胡加梔子若因勞傷形體飲食失節而身黄者<lb/>
　用小半夏湯蓋黄疸為内傷不足之症宜調補脾胃<lb/>
　元氣為主若妄用驅逐復傷元氣多致不起<lb/>
若久㵼脾胃虚弱飲食難化加黄茋<hi>炙</hi>人參<hi>各二錢</hi>神麯<lb/>
麥芽<hi>各一錢二分</hi>木香<hi>煨/</hi>乾薑<hi>炙各五分</hi>
　愚按前症或作嘔或飲食少思屬脾胃虚弱用四君<lb/>
　子加半夏木香或兼作嘔或腹作痛屬脾胃虚寒用<lb/>
<pb n="KR3e0070_WYG_021-5b"/>
　六君子加炮薑木香若麥芽善損腎神麯善化胎消<lb/>
　腎不宜輕用大抵此症多由泛用消食利水之劑損<lb/>
　其眞隂元氣不能自主持遂成久泄若非補中益氣<lb/>
　湯四神丸滋其本源後必胸痞腹脹小便淋瀝多致<lb/>
　不起<lb/>
若久泄腸胃虚滑不禁加肉豆蔲訶子皮赤石脂<hi>各一錢</hi>
木香<hi>煨</hi>乾薑<hi>炙各五分</hi>
　愚按東垣先生云中焦氣弱脾胃受寒冷大便滑瀉<lb/>
<pb n="KR3e0070_WYG_021-6a"/>
　腹中雷鳴或因誤下末傳寒中復遇時寒四肢厥逆<lb/>
　心胃絞痛冷汗不止此腎之脾胃虚也用沈香温胃<lb/>
　丸治之竊謂前症若脾胃虚寒下陷者用補中益氣<lb/>
　湯加木香肉豆蔲補骨脂若脾氣虚寒不禁者用六<lb/>
　君子湯加炮薑肉桂若命門火衰而脾土虚寒者用<lb/>
　八味丸若脾腎氣血俱虚者用十全大補湯送四神<lb/>
　丸若大便滑利小便閉澁或肢體漸腫喘𠻳唾痰為<lb/>
　脾腎氣血俱虚宜用十全大補湯送四神丸若大便<lb/>
<pb n="KR3e0070_WYG_021-6b"/>
　滑利小便閉澁或肢體漸腫喘𠻳唾痰為脾腎虧損<lb/>
　宜用金匱加減腎氣丸<lb/>
若飲酒便泄此酒積熱瀉也加黄連<hi>炒</hi>茵陳乾薑<hi>各一錢</hi>
木香<hi>五分</hi>
　愚按前症若酒濕未散脾氣未虚宜用此藥分利濕<lb/>
　熱若濕熱已去中氣被傷宜用六君子調補中氣若<lb/>
　誤服剋伐分利之劑胸膈漸滿小便短少或腿足與<lb/>
　腹漸腫者急用加減金匱腎氣丸調補脾胃多有生<lb/>
<pb n="KR3e0070_WYG_021-7a"/>
　者夫酒性大熱乃無形之物無形元氣受傷當用葛<lb/>
　花解酲湯分消其濕往往反服大熱酒癥丸重瀉有<lb/>
　形隂血使陽毒大旺元氣消亡折人長命金匱要畧<lb/>
　云酒疸下之久而為黑疸毎見善飲服酒癥丸者多<lb/>
　患疸症不悟其因反服分利化痰以致變症而殁者<lb/>
　多矣<hi>詳見竒效方</hi>○秀水卜封君善飲腹痛便泄服分利<lb/>
　化痰等劑不應其脈滑數皮膚錯甲余謂此酒毒致<lb/>
　腸癰而潰敗也辭不治不信仍服前劑果便膿而殁<lb/>
<pb n="KR3e0070_WYG_021-7b"/>
　○光禄柴黼菴善飲泄瀉腹脹吐痰作嘔口乾余謂<lb/>
　脾胃氣虚先用六君子加神麯痰嘔已止再用補中<lb/>
　益氣加茯苓半夏瀉脹亦愈○舊僚錢可久素善飲<lb/>
　面赤痰盛大便不實余以為腸胃濕痰壅滯用二陳<lb/>
　苓連山梔枳實甘葛澤瀉升麻一劑吐痰甚多大便<lb/>
　始實此後日以黄連三錢炮湯飲之而安<lb/>
若寒月溏泄清冷腹痛傷生冷飲食加神麯麥芽<hi>炒</hi>乾<lb/>
薑<hi>炙各一錢</hi>縮砂益智木香<hi>各七分</hi>
<pb n="KR3e0070_WYG_021-8a"/>
　愚按前症若脾腎虚寒宜用四神丸若脾腎虚脱用<lb/>
　六君薑桂如不應急補命門火以生脾土○一儒者<lb/>
　小腹急痛溏泄清冷大便欲去不去余謂此命門火<lb/>
　衰而脾土虚寒也用八味丸月餘而愈向後飲食失<lb/>
　宜前症仍作小腹重墜此脾氣下陷也用補中益氣<lb/>
　湯而痊<lb/>
　　　痢疾<lb/>
痢是濕熱及食積治者别赤白青黄黑五色以屬五臟<lb/>
<pb n="KR3e0070_WYG_021-8b"/>
白者濕熱傷氣分赤者濕熱傷血分赤白相雜氣血俱<lb/>
傷黄者食積治法瀉腸胃之濕熱開鬱結之氣消化積<lb/>
滯通因通用其初只是下下後未愈隨症調之痢稍久<lb/>
者不可下胃虚故也痢多屬熱然亦有虚與寒者虚者<lb/>
宜補寒者宜温年老及虚弱人不宜下<lb/>
　主方<lb/>
　　甘草<hi>炙三分</hi>㯽榔<hi>一/錢</hi>木香　枳殻<hi>炒五/分</hi>黄芩<hi>炒</hi>黄連<lb/>
　　<hi>炒各五分</hi>白芍藥<hi>炒二錢已上三藥痢疾必用者</hi>
<pb n="KR3e0070_WYG_021-9a"/>
　右薑水煎服<lb/>
若腹痛加當歸<hi>一錢五分</hi>縮砂<hi>一/錢</hi>再加木香芍藥<hi>各五分</hi>
　愚按前症若因濕熱鬱結後重不利宜用此方若飲<lb/>
　食停滯用二陳湯加山查送香連丸仲景先生云脈<lb/>
　沈而有力者屬裏實也宜下之沈而無力者屬裏虚<lb/>
　也宜補之元氣虚滑者宜温之澁之脈滑而數者有<lb/>
　宿食也當下之脈浮大此為虚而强下之故也脈浮<lb/>
　革者因而腸鳴當温之下痢腹堅者當下之下痢譫<lb/>
<pb n="KR3e0070_WYG_021-9b"/>
　語有燥屎當下之下痢三部脈皆平按之心下堅急<lb/>
　下之下痢脈大浮弦當自愈下痢腹滿痛為實當下<lb/>
　之治者審焉<lb/>
若後重加滑石<hi>炒五分</hi>再加枳殻㯽榔芍藥條芩各五分<lb/>
　愚按痢而便膿血者乃氣行而血止也行血則便膿<lb/>
　自愈調氣則後重自除若大腸積滯壅實而後重法<lb/>
　當疏導若大腸氣虚下陷而後重法當升補○司馬<lb/>
　王荆山患痢後重服枳殻㯽榔之類後重益甚食少<lb/>
<pb n="KR3e0070_WYG_021-10a"/>
　腹痛余以為脾胃傷而虚寒也用六君木香炮薑而<lb/>
　愈○太常邊華泉嘔吐不食服痛後重服大黄之藥<lb/>
　腹痛益甚自汗發熱昏憒脈大余以為胃氣復傷陽<lb/>
　氣虚寒脱陷也以參术各一兩炙草炮薑各三錢升<lb/>
　麻一錢一劑而甦又用補中益氣加炮薑二劑而愈<lb/>
若白痢加白术白茯苓滑石<hi>炒</hi>陳皮<hi>各一錢</hi>初欲下之再<lb/>
加大黄<hi>五錢</hi>兼食積加山查枳實<hi>各一錢</hi>
　愚按前症若腹痛後重怕手按腹或脈洪實為積滯<lb/>
<pb n="KR3e0070_WYG_021-10b"/>
　閉結宜用此方疏通之若腹痛後重喜手按腹或脈㣲<lb/>
　細為陽氣虚寒宜用六君乾薑溫補之○少宗伯顧東<lb/>
　江停食患痢腹痛下墜或用疏導之劑兩足腫脹食少<lb/>
　體倦煩熱作渴脈洪數按之㣲細余以六君子加薑桂各<lb/>
　二錢吳茱五味各一錢煎熟冷服即睡覺而諸症頓退<lb/>
　再劑而安此内真寒而外假熱治以熱劑而冷飲東垣<lb/>
　先生治假寒熱之症投以假寒熱之劑○廷評曲汝<lb/>
　為食後接内患腹痛去後似痢非痢次日便膿血煩<lb/>
<pb n="KR3e0070_WYG_021-11a"/>
　熱作渇神思昏倦用四神丸二服頓減又用八味丸<lb/>
　料加吳茱五味骨脂肉蔲二劑全愈<lb/>
若紅痢加川芎當歸桃仁<hi>各一錢五分</hi>初欲下之再加大黄<hi>五錢</hi>
　愚按前症若病日久或誤服疏通之藥而不能愈者<lb/>
　當調補脾胃大凡血症久而不愈多因陽氣虚而不<lb/>
　能生血或因陽氣虚而不能攝血故丹溪先生治此<lb/>
　症久而不愈用四君湯以收其功○判官汪天錫患<lb/>
　痢腹痛後重渇欲飲冷飲食不進用芍藥湯内大黄<lb/>
<pb n="KR3e0070_WYG_021-11b"/>
　一兩四劑稍應仍用前藥但大黄減半數劑而愈○<lb/>
　通府薛允頫下血服犀角地黄湯其血愈多發熱少<lb/>
　食裏急後重余以為清氣下陷用補中益氣湯加炮<lb/>
　薑一劑而瘳<lb/>
若紅白相雜加川芎當歸桃仁<hi>各一錢五分</hi>以理血滑石陳<lb/>
皮蒼术<hi>各一錢五分</hi>以理氣有食積者加山查枳實以消導<lb/>
　愚按前症若氣滯食積濕熱所致宜用此方治之若<lb/>
　脾虚飲食停滯宜用六君子湯送香連丸調補之經<lb/>
<pb n="KR3e0070_WYG_021-12a"/>
　云脾主血肺主氣前症乃氣血俱受病也若因脾肺<lb/>
　血傷所致宜用四物湯加白术茯苓煎送香連丸若<lb/>
　因脾肺氣傷所致宜用四君湯加當歸川芎煎送香<lb/>
　連丸<lb/>
若白痢久胃弱氣虚或下後未愈去㯽榔枳殻減芩連<lb/>
芍藥<hi>各七分</hi>加白术<hi>一錢/五分</hi>黄茋陳皮茯苓<hi>各一錢</hi>縮砂乾薑<lb/>
<hi>炙各五分</hi>
　愚按前症若數至圊而不能便或少有白膿者乃土<lb/>
<pb n="KR3e0070_WYG_021-12b"/>
　不能生金肺與大腸氣傷而下墜也當用升陽益胃<lb/>
　湯舉其陽氣則隂自降而二便自愈矣飲食不入發<lb/>
　熱作渇其勢危甚用十全大補湯如不應送二神丸<lb/>
若紅痢久胃弱血虚或下後未愈減黄芩黄連<hi>各五分</hi>加<lb/>
當歸川芎熟地阿膠陳皮<hi>各一錢</hi>白术<hi>一錢五分</hi>
　愚按前症若脾經血熱下注而不愈者用四物湯加<lb/>
　白术茯苓若脾經氣虚不能統血而不愈者用四君<lb/>
　子加川芎當歸若中氣下陷不能攝血而不愈者用<lb/>
<pb n="KR3e0070_WYG_021-13a"/>
　補中益氣湯<lb/>
若赤黑相雜此濕勝也及小便赤澁短少加木通澤瀉<lb/>
茯苓<hi>各一錢</hi>山梔仁<hi>炒五分</hi>以分利之<lb/>
　愚按初患濕盛而小便赤澁者宜用前藥若病久而<lb/>
　陽氣下陷或老弱者宜用升陽除濕防風湯若脾土<lb/>
　虧損寒水來侮先用六君子湯加薑桂以温而補之<lb/>
　後用補中益氣湯加茯苓半夏以升而補之<lb/>
若血痢加當歸川芎生地黄桃仁槐花<hi>炒各一錢</hi>久不愈減<lb/>
<pb n="KR3e0070_WYG_021-13b"/>
芩連<hi>各七分</hi>去㯽榔枳殻再加阿膠珠側柏葉白术<hi>各一錢五</hi>
<hi>分</hi>乾薑<hi>炒/黒</hi>陳皮<hi>各一錢</hi>
　愚按前症亦有因脾氣虚弱者有因脾氣下陷者有<lb/>
　因肝氣虚弱者有因肝血虚熱者○祠部李宜散患<lb/>
　血痢胸腹膨脹大便欲去不去肢體殊倦余以為脾<lb/>
　氣虚弱不能攝血當源用補中益氣湯加茯苓半夏<lb/>
　治之漸愈後因怒前症復作左闗脈弦浮按之㣲弱<lb/>
　此肝氣虚不能藏血用六味丸治之而愈<lb/>
<pb n="KR3e0070_WYG_021-14a"/>
若痢已久而後重不去此大腸墜下去㯽榔枳殻用條<lb/>
芩加升麻<hi>一錢</hi>以升提之<lb/>
　愚按前症亦有因大腸氣滯者有因大腸氣陷者有<lb/>
　因大腸血虚者有因脾腎虚寒者若大腸氣滯墜下<lb/>
　宜用四君子送香連丸若大腸氣虚陷下宜用四君<lb/>
　子加柴胡升麻送香連丸若大腸血虚後重宜用四<lb/>
　物湯加參术送香連丸東垣先生云裏急者腹中不<lb/>
　寛快也亦有虚坐而大便不行者皆血虚也血虚則<lb/>
<pb n="KR3e0070_WYG_021-14b"/>
　裏急後重<lb/>
若嘔吐食不得下加軟石膏<hi>一錢五分</hi>陳皮<hi>一/錢</hi>山梔仁<hi>炒五分</hi>
生薑<hi>六分</hi>緩呷之以瀉胃口之熱<lb/>
　愚按前症若脾胃素有實熱或過食厚味辛辣而暴<lb/>
　患之宜用此方若胃氣虚膈氣逆而作嘔吐者用六<lb/>
　君子加生薑若胃氣虚寒亦用前藥加炮薑木香<lb/>
有一様風血虚而痢者用四物湯加人參白术陳皮黄<lb/>
芩黄連<lb/>
<pb n="KR3e0070_WYG_021-15a"/>
　愚按前症若脾氣虚而血弱宜用四君子湯若胃氣<lb/>
　虚而血弱宜用補中益氣湯若久病氣血俱虚宜用<lb/>
　八珎湯大凡此症久而不愈或變症百出但守前法<lb/>
　久之自愈<lb/>
有一樣寒痢用黄連木香芍藥<hi>酒炒</hi>當歸乾薑<hi>炒</hi>縮砂厚<lb/>
朴肉桂<lb/>
　愚按東垣先生云前症若脈沈細而身不動作睛不<lb/>
　了了飲食不下鼻凖氣息者用薑附湯身重四肢不<lb/>
<pb n="KR3e0070_WYG_021-15b"/>
　舉者用术附湯暴下無聲身冷自汗小便自利大便<lb/>
　不禁氣難布息脈㣲嘔吐者用漿水散○先太安人<lb/>
　年八十仲夏患痢腹痛作嘔不食渇飲湯水按腹痛<lb/>
　稍止脈鼓指而有力余謂眞氣虚而邪氣實也用人<lb/>
　參五錢白术茯苓各三錢陳皮升麻附子炙甘草各<lb/>
　一錢服之睡覺索食脈症頓退再劑而安○横金陳<lb/>
　子復面帶赤色吐痰口乾或時作瀉或用二陳黄連<lb/>
　枳實之類不應余脈之左闗弦急右闗弦大此乃腎<lb/>
<pb n="KR3e0070_WYG_021-16a"/>
　水挾肝木之勢而尅勝脾土也不信後交夏果患痢<lb/>
　而亡<lb/>
若得痢而誤服温熱止澁之藥則雖稍久亦宜用前法<lb/>
以下之下後方調之○若得痢便用前症法下之而未<lb/>
應又用前調理法治之久而不愈此屬虚寒而滑脱可<lb/>
於前補虚寒温二條用擇更加龍骨石脂鶯粟殻烏梅<lb/>
肉收澁之藥<lb/>
　愚按前症若脾氣虚寒下陷宜用補中益氣湯加粟<lb/>
<pb n="KR3e0070_WYG_021-16b"/>
　殻薑桂如不應急用附子若氣血虚弱宜用十全大<lb/>
　補湯加附子粟殻若命門火衰用八味丸以補土母<lb/>
　若腹痛作渇飲湯手按腹痛稍止者俱温補脾胃<lb/>
　　　瘧疾<lb/>
瘧是風暑之邪有一日一發有二日一發有三日一發<lb/>
有間一日連二日發有日與夜各發有有汗有無汗有<lb/>
上半日發有下半日發有發於夜者治法邪從外入宜<lb/>
發散之然以扶持胃氣為本又須分别陽分隂分而用<lb/>
<pb n="KR3e0070_WYG_021-17a"/>
藥邪瘧及新發者可散可截虚瘧及久者宜補氣血若<lb/>
過服截藥致傷脾胃則必延綿不愈矣<lb/>
　主方<lb/>
　　乾葛<hi>一錢二分</hi>陳皮<hi>七/分</hi>甘草<hi>炙五分</hi>柴胡　白术　蒼术<lb/>
　　<hi>泔浸一錢已上三味瘧疾必用之者</hi>
　愚按前症皆因先傷於暑次感於風客於榮衛之間<lb/>
　腠理不宻復遇風寒閉而不出舍於腸胃之外與榮衛<lb/>
　並行晝行於陽夜行於隂並則病作離則病止併於<lb/>
<pb n="KR3e0070_WYG_021-17b"/>
　陽則熱併於隂則寒淺則日作深則間日在氣則早<lb/>
　在血則晏按本經曰瘧脈自弦弦數者多熱弦遲者<lb/>
　多寒弦短者傷食弦滑者多痰弦而緊者宜下浮大<lb/>
　者宜吐弦遲者宜温此治瘧之大法其病熱多寒少<lb/>
　心煩少睡者屬心名曰温瘧用柴芩湯但寒少熱腰<lb/>
　疼足冷者屬腎名曰寒瘧用桂附二陳湯先寒而後<lb/>
　大熱咳𠻳者屬肺名曰癉瘧用參蘇飲熱長寒短筋<lb/>
　脈揪縮者屬肝名曰風瘧用小柴胡加烏藥香附寒<lb/>
<pb n="KR3e0070_WYG_021-18a"/>
　熱相停嘔吐痰沬者屬脾名曰食瘧用清脾飲瘧愈<lb/>
　之後隂陽兩虚夢遺咳𠻳不善保養遂成勞瘵若能<lb/>
　清心養體節食避風如此調治無不愈矣<lb/>
若一日一發及午時發者邪在陽分加枯芩茯苓半夏<lb/>
<hi>各一錢</hi>熟甚頭痛再加川芎軟石膏<hi>各一錢</hi>口乾加石膏知<lb/>
母麥門冬<hi>各一錢</hi>
　愚按劉宗厚先生云從卯至午發者邪在大腸小腸<lb/>
　也宜大柴胡湯下之從午至酉發者邪亦在心與腎<lb/>
<pb n="KR3e0070_WYG_021-18b"/>
　也宜大承湯下之此皆邪入於内也從酉至子發者<lb/>
　邪在心與膽也或至寅發者此邪在氣在血也宜用桃<lb/>
　仁承氣湯㣲下之更以小柴胡湯徹其餘邪若身熱<lb/>
　目痛熱多寒少其脈實長者先以大柴胡湯下之餘<lb/>
　熱不盡再用白芷湯若甚寒㣲熱或但寒不熱者名<lb/>
　曰牝瘧用柴胡桂枝湯以解表<lb/>
若間日或三日發或午後夜發者邪入隂分加川芎當歸<lb/>
芍藥<hi>酒炒</hi>孰地黄知母<hi>酒炒各/一錢</hi>紅花<hi>酒/洗</hi>黄蘖<hi>酒/炒</hi>升麻<hi>各四分</hi>
<pb n="KR3e0070_WYG_021-19a"/>
提起陽分可截之<lb/>
　愚按仲景先生云瘧無他症但隔日發而先寒後熱<lb/>
　寒多熱少用桂枝石膏湯發於夜麻黄黄芩湯竊謂<lb/>
　前症若中氣虚而間日發者用補中益氣湯若氣血<lb/>
　俱虚而三日一發者用十全大補湯大抵邪氣在陽<lb/>
　分者淺而易治邪氣在隂分者深而難治<lb/>
若間一日連發二日或日夜各發者氣血俱病加人參<lb/>
黄茋白茯苓<hi>各一錢</hi>以補氣川芎當歸芍藥熟地黄<hi>各一錢</hi>
<pb n="KR3e0070_WYG_021-19b"/>
以補血<lb/>
　愚按此條治法當以前後論參看用藥調治<lb/>
若陽瘧多汗用黄茋人參白术以斂之無汗柴胡蒼术<lb/>
白术黄芩乾葛以發之<lb/>
　愚按仲景云處暑以前瘧發而頭項痛脈浮惡風有<lb/>
　汗者桂枝羌活湯若惡風無汗者麻黄羌活湯若久<lb/>
　而汗多腠理開泄陽不能固必補斂之無汗則腠理<lb/>
　緻宻邪不能解必發散之若屬飲食所傷用六君子<lb/>
<pb n="KR3e0070_WYG_021-20a"/>
　湯為主勞傷元氣用補中益氣湯為主<lb/>
若隂瘧多汗用當歸白芍藥熟地黄連黄蘖黄茋以斂<lb/>
之無汗柴胡蒼术川芎紅花升麻以發之故曰有汗者<lb/>
要無汗扶正為主無汗者要有汗散邪為主<lb/>
　愚按前症若寒熱大作不論先後此太陽陽明合病<lb/>
　寒熱作則必戰經曰熱勝而動也發熱則必汗泄又<lb/>
　曰汗出不愈知内熱也陽盛隂虚之症當内實外虚<lb/>
　不治恐久而傳隂經也宜用桂枝芍藥湯若病久須<lb/>
<pb n="KR3e0070_WYG_021-20b"/>
　大補脾胃為主蓋養正邪自除矣<lb/>
若病人胃氣弱飲食少或服截藥傷脾胃而少食者加<lb/>
人參<hi>一錢五分</hi>芍藥<hi>酒/炒</hi>大麥芽<hi>各一錢</hi>
　愚按前症若用寒涼止截脾胃傷損必致連綿不已<lb/>
　若非倍養元氣決不能愈然芍藥麥芽善損脾腎恐<lb/>
　不宜多用○洞庭馬志卿母瘧後形體骨立發熱惡<lb/>
　寒自汗盜汗胸膈痞滿日飲米飲盞許服參术藥益<lb/>
　脹臥床半年矣余以為陽氣虚寒用大劑補中益氣<lb/>
<pb n="KR3e0070_WYG_021-21a"/>
　加附子一錢二劑諸症漸退飲食漸進又二劑全愈<lb/>
若傷食痞悶或有食積者加神麯麥芽枳實<hi>炒各一錢</hi>黄連<lb/>
炒<hi>五分</hi>
　愚按前症若脾胃無虧飲食過多而患暴怒胸膈痞<lb/>
　悶者宜用此方以消導宿滯若飲食既消而胸膈痞<lb/>
　悶者宜用六君子湯以調補脾胃若勞傷元氣兼停<lb/>
　飲食用補中益氣加半夏茯苓以升補脾胃若感怒<lb/>
　兼食用二陳參术木香香附山梔以補脾平肝○冬<lb/>
<pb n="KR3e0070_WYG_021-21b"/>
　官朱省菴停食感寒而患瘧自用清脾截瘧二藥食<lb/>
　後腹脹時或作痛服二陳黄連枳實之類小腹重墜<lb/>
　腿足浮腫加白术山柤吐食未化余曰食後脹痛脾<lb/>
　虚不能剋化也小腹重墜陽氣不能升舉也腿足浮<lb/>
　腫胃氣不能運行也吐食不消脾胃虚寒也治以補<lb/>
　中益氣湯加吳茱薑桂木香不數服而痊○一婦人飲<lb/>
　食後患瘧嘔吐屬内停飲食外感風寒用藿香正氣<lb/>
　散而愈後因怒吐痰甚多狂言熱熾胸膈脹痛手按<lb/>
<pb n="KR3e0070_WYG_021-22a"/>
　少止脈洪大無倫按之㣲細余謂肝脾二經血少火<lb/>
　旺用加味逍遙散加熟地川芎二劑頓退再用十全<lb/>
　大補而安<lb/>
若痰盛加半夏<hi>薑製</hi>南星枳實<hi>各一/錢</hi>黄芩<hi>炒/</hi>黄連<hi>各六分</hi>
　愚按前方非膏粱積熱實火為痰者不宜用若中氣<lb/>
　虚而痰甚用補中益氣湯加茯苓半夏如未應用一<lb/>
　味薑汁尤好<lb/>
若欲截之加㯽榔黄芩青皮常山<hi>各一錢</hi>烏梅肉<hi>三箇</hi>
<pb n="KR3e0070_WYG_021-22b"/>
　愚按前症若血氣俱虚用人參生薑各一兩煎服頓<lb/>
　止不問新久並效若嚥酸口酸且節飲食其病潮作<lb/>
　時雖大渇只與薑湯乘熱飲之此亦截瘧之良法每<lb/>
　見飲啖生冷物者病或少愈多致脾虚胃損反為難<lb/>
　治若病勢正熾一二發間未宜遽截恐邪氣不去正<lb/>
　氣反傷耳此法有益無害○一上舍每至夏秋非停<lb/>
　食作瀉必瘧痢霍亂遇勞吐痰頭眩體倦發熱惡寒<lb/>
　雜用四物二陳芩連之類患瘧服止截之藥前症益<lb/>
<pb n="KR3e0070_WYG_021-23a"/>
　甚時或遍身如芒刺然余謂中氣虚熱用補中益氣<lb/>
　湯加茯苓半夏内參茋各用三錢歸术各二錢四十<lb/>
　餘劑全愈<lb/>
若日久虚瘧寒熱不多或無寒而㣲熱者邪氣已無只<lb/>
用四君子合四物湯加柴胡黄芩陳皮以滋補氣血<lb/>
　愚按前症若因胃氣虚用四君加升麻當歸若脾血<lb/>
　虚用四君加川芎當歸若因中氣下陷用補中益氣<lb/>
　湯加茯苓半夏大凡久瘧多屬元氣虚寒蓋氣虚則<lb/>
<pb n="KR3e0070_WYG_021-23b"/>
　寒血虚則熱胃虚則惡寒脾虚則發熱隂火下流則<lb/>
　寒熱交作或吐涎不食戰慄泄瀉手足逆冷皆脾胃<lb/>
　虚弱但補中益氣其諸症悉愈○一婦人瘧久不愈<lb/>
　發熱口乾倦甚此脾胃虚熱用七味白术散加麥門<lb/>
　五味作大劑煎與恣飲再發稍可乃用補中益氣湯<lb/>
　加茯苓半夏十餘劑而愈○一婦人久瘧寒熱服清<lb/>
　脾飲之類胸膈飽脹飲食減少<hi>用補中益氣湯加茯苓半夏炮薑各一錢</hi>
　<hi>而痊</hi>
<pb n="KR3e0070_WYG_021-24a"/>
　　　咳𠻳<lb/>
咳謂有聲肺氣傷而不清𠻳謂有痰脾濕動而生痰𠻳<lb/>
咳者因傷肺氣而動脾濕也病本雖分六氣五臓之殊<lb/>
而其要皆主於肺蓋肺主氣而聲出也治法須分新久<lb/>
虚實新病風寒則散之火熱則清之濕熱則瀉之久病<lb/>
便屬虚屬鬱氣虚則補氣血虚則補血兼鬱則開鬱滋<lb/>
之潤之斂之則治虚之法也<lb/>
　主方<lb/>
<pb n="KR3e0070_WYG_021-24b"/>
　　橘紅<hi>七分</hi>五味子　桔梗　甘草<hi>炙各/五分</hi>杏仁<hi>去皮尖</hi>白<lb/>
　　茯苓<hi>各一錢</hi>
春多上升之氣宜潤肺抑肝加川芎芍藥半夏<hi>各一錢</hi>麥<lb/>
門冬黄芩<hi>炒</hi>知母<hi>各五分</hi>
春若傷風欬𠻳鼻流清涕宜辛涼解散加防風薄荷黄芩<hi>炒</hi>
麥門冬<hi>各一錢</hi>
　愚按前症若因風寒所傷咳𠻳聲重頭痛用金沸草<lb/>
　散咳𠻳聲重身熱頭痛用局方消風散蓋肺主皮毛<lb/>
<pb n="KR3e0070_WYG_021-25a"/>
　肺氣虚則腠理不宻風邪易入治法當解表兼實肺<lb/>
　氣肺有火則腠理不閉風邪外乘治宜解表兼清肺<lb/>
　火邪退即止若數行解散則重亡津液邪藴而為肺<lb/>
　疽肺痿矣故凡肺受邪不能輸化而小便短少皮膚<lb/>
　漸腫咳𠻳日増者宜用六君子湯以補脾肺六味丸<lb/>
　以滋腎水○一儒者素勤苦惡風寒鼻流清涕寒慄<lb/>
　嚏噴服袪風之藥肢體麻木倦怠痰涎自出殊類中<lb/>
　風余以為風劑耗散元氣隂火乘其土位也遂以補<lb/>
<pb n="KR3e0070_WYG_021-25b"/>
　中益氣湯加麥門五味治之而安　一儒者每至春咳<lb/>
　𠻳用參蘇飲之類乃愈後復發仍用前藥反㗋瘖左<lb/>
　尺洪數而無力余以為腎經隂火刑剋肺金以六味<lb/>
　丸料加麥門五味炒山梔及補中益氣湯而愈<lb/>
夏多火熱炎上最重宜清金降火加桑白皮知母黄芩<lb/>
<hi>炒</hi>麥門冬石膏<hi>各一錢</hi>
　愚按王太僕云壯水之主以制陽光前症若喘急而<lb/>
　𠻳面赤潮熱其脈洪大者用黄連解毒湯熱躁而咳用<lb/>
<pb n="KR3e0070_WYG_021-26a"/>
　梔子仁湯咳唾有血用麥門冬湯俱兼以六味丸夏<lb/>
　月尤當用此壯腎水以保肺金周上舍每至夏<lb/>
　患咳𠻳服降火化痰之劑咳𠻳益甚脾肺腎脈皆浮<lb/>
　而洪按之㣲細余曰此脾土虚不能生肺金肺金不<lb/>
　能生腎水而虚火上炎也朝用補中益氣湯夕用六<lb/>
　味地黄丸而痊後至夏遂不再發○一男子夏月唾<lb/>
　痰或𠻳用清胃火藥不應余以為火乘肺金用麥門<lb/>
　冬湯而愈後因勞復𠻳用補中益氣湯加桔梗山梔片<lb/>
<pb n="KR3e0070_WYG_021-26b"/>
　芩麥門五味而愈但口乾體倦小便赤濇日用生脈<lb/>
　散而痊愈<lb/>
秋多濕熱傷肺宜清熱瀉濕加蒼术桑白皮<hi>各一錢</hi>防風<lb/>
黄芩山梔<hi>炒各五分</hi>
　愚按前症若咳而身熱自汗口乾便赤脈虚而洪者<lb/>
　用白虎湯身熱而煩氣高而短心下痞滿四肢困倦<lb/>
　精神短少者香薷飲若病邪既去宜用補中益氣加<lb/>
　乾山藥五味子以養元氣柴胡升麻各二分以升生<lb/>
<pb n="KR3e0070_WYG_021-27a"/>
　氣<lb/>
冬多風寒外感宜解表行痰加麻黄桂枝半夏乾薑防<lb/>
風<hi>各一錢</hi>肺金素有熱者再加酒炒黄芩知母<hi>各五分</hi>若發<lb/>
熱頭痛鼻塞身重再加藁本川芎前胡柴胡<hi>各一錢</hi>
　愚按果係前症若風寒外感形氣病氣俱實者宜用<lb/>
　麻黄之類所謂從表而入自表而出若形氣病氣俱<lb/>
　虚者宜補其血氣而佐以解表之藥若専於解表則<lb/>
　肺氣益虚腠理益疎外邪乘虚易入而其病愈難治<lb/>
<pb n="KR3e0070_WYG_021-27b"/>
　矣若病日久或誤服表散之劑以致元氣虚而邪氣<lb/>
　實者急宜補脾土為主則肺金有所養而諸病自愈<lb/>
　若人老弱或勞傷元氣而患前症誤用麻黄枳殻紫<lb/>
　蘇之類而汗出亡陽者多患肺癰肺痿治失其宜多<lb/>
　致不起○一男子神勞冬月患咳𠻳服解散之劑自<lb/>
　以為便余曰此因肺氣虚弱腠理不宻而外邪所感<lb/>
　也當急補其母是治本也始服六君子湯内去參术<lb/>
　反加紫蘇枳殻之類以致元氣益虚生肺癰而殁○太守<lb/>
<pb n="KR3e0070_WYG_021-28a"/>
　錢東圩先患肩疽屬足三隂虚火不歸源用壯水之<lb/>
　主以制陽光而愈余曰瘡疾雖愈當屏去侍女恐相<lb/>
　火一動其精暗流金水復竭必致變症後果喘𠻳痰<lb/>
　出如湧面目赤色小便淋澁又誤認為外感風寒用<lb/>
　麻黄湯表散汗出不止迎余視之其脈已脱惟太沖<lb/>
　未絶余曰此脾虚不能攝涎腎虚不能生水肺虚不<lb/>
　能攝氣水泛為痰虚寒之症也辭為難治勉以益火<lb/>
　之源以消隂翳而愈繼又勞傷神思外邪乘之仍汗<lb/>
<pb n="KR3e0070_WYG_021-28b"/>
　出亡陽以致不起<lb/>
若有痰加半夏枳殻風痰再加南星<hi>薑汁炒</hi>濕痰脾困少<lb/>
食加白术蒼术有痰而口燥咽乾勿用半夏南星宜加<lb/>
知母<hi>蜜水拌炒</hi>貝母瓜蔞仁黄芩<hi>炒</hi>
　愚按前症若因脾氣虚而為濕痰者宜用補中益氣<lb/>
　湯若因腎經虚熱而口燥咽乾者宜用六味丸<lb/>
若夏月熱痰或素熱有痰加黄芩黄連知母石膏<lb/>
　愚按前症若心火乘肺輕則用麥門冬湯重則用人<lb/>
<pb n="KR3e0070_WYG_021-29a"/>
　參平肺散若上焦實熱用涼膈散虚熱用六君子湯<lb/>
　中焦實熱用竹葉石膏湯虚熱用竹葉黄茋湯下焦<lb/>
　虚熱用六味丸○一武職因飲食起居失宜咳𠻳吐<lb/>
　痰用化痰止𠻳之藥時仲夏左尺洪數而無力胸滿<lb/>
　面赤唾痰腥臭自汗余曰腎虚水泛為痰而反重亡<lb/>
　津液得非肺癰乎不信仍服前藥翌日吐膿脈數右<lb/>
　寸為甚用桔梗湯一劑數脈與膿頃減又二劑將愈<lb/>
　佐以六味丸而痊<lb/>
<pb n="KR3e0070_WYG_021-29b"/>
上半日咳者胃中有火加貝母石膏黄連五更咳者同<lb/>
上<lb/>
　愚按前症若胃中熱甚為患者宜用本方泄之若胃<lb/>
　中㣲熱為患者當用竹葉石膏湯清之若胃中虚熱<lb/>
　所致者須用補中益氣湯補之俱少佐以治痰之劑<lb/>
　其五更咳𠻳者當作脾虚宿食為痰治之　一儒者<lb/>
　咳𠻳用二陳芩連枳殻胸滿氣喘侵晨吐痰加蘇子<lb/>
　杏仁口出痰涎口乾作渇余曰清晨吐痰脾虚不能<lb/>
<pb n="KR3e0070_WYG_021-30a"/>
　消化飲食也胸滿氣喘脾虚不能生肺金也涎沫自<lb/>
　出脾虚不能收攝也口乾作渇脾虚不能生津液也<lb/>
　用六君子加炮薑肉果温補脾胃更用八味丸以補<lb/>
　土母而安<lb/>
若咳𠻳久肺虚滋氣補血加人參黄茋阿膠當歸生薑<lb/>
天門冬欵冬花馬兠鈴芍藥<hi>酒炒</hi>之類肺熱喘咳去人參<lb/>
用沙參此兼補血氣也<lb/>
　愚按肺屬金生於脾土凡肺金受邪由脾土虚弱不<lb/>
<pb n="KR3e0070_WYG_021-30b"/>
　能生肺乃所生受病治者審之<lb/>
若昏咳者火浮於肺不可正用寒涼藥宜加五味子五<lb/>
倍子訶子皮斂而降之<lb/>
　愚按前症屬脾肺氣虚以致腎經陽虚隂弱而虚火<lb/>
　上炎或房勞太過虧損眞隂為患法當補脾肺生腎<lb/>
　水不可專主於肺也<lb/>
若午後𠻳者屬隂虚即勞𠻳也宜補隂降火加川芎當<lb/>
歸芍藥熟地黄柏知母竹瀝薑汁天門冬瓜蔞仁貝母<lb/>
<pb n="KR3e0070_WYG_021-31a"/>
此専補隂血也<lb/>
　愚按前症屬腎氣虧損火炎水涸或津液湧而為痰<lb/>
　者乃眞臓為患也須用六味地黄丸壯腎水滋化源<lb/>
　為主以補中益氣湯養脾土生肺腎為佐設用清氣<lb/>
　化痰則誤矣○司㕔陳國華素隂虚患咳𠻳自謂知<lb/>
　醫用發表化痰之劑不應用清熱化痰等藥愈甚余<lb/>
　以為脾肺虚不信用牛黄清心丸反加胸腹作脹飲<lb/>
　食少思遂朝用六君桔梗升麻麥門五味補脾土以<lb/>
<pb n="KR3e0070_WYG_021-31b"/>
　生肺金夕用八味丸補命門火以生脾土諸症漸愈<lb/>
　○中翰鮑羲伏患隂虚咳𠻳服清氣化痰丸及二陳<lb/>
　芩連之類痰益甚用四物黄柏知母之類腹脹咽啞<lb/>
　右闗脈浮弦左尺脈洪大余朝用補中益氣湯加山<lb/>
　茱麥門五味夕用六味地黄丸加五味子三月餘喜<lb/>
　其愼疾得愈<lb/>
若火鬱𠻳為痰鬱火邪在中宜開鬱消痰用訶子皮香<lb/>
附<hi>童便浸</hi>瓜蔞仁半夏麯海石青黛黄芩為末蜜調為丸<lb/>
<pb n="KR3e0070_WYG_021-32a"/>
噙化仍服前補隂降火藥失治則成勞<lb/>
　愚按前症若因肺胃藴熱痰氣不利宜用前藥若因<lb/>
　脾肺不清氣鬱痰滯用二陳加山梔枳殻桔梗若因<lb/>
　鬱結傷脾氣血虚損用濟生歸脾加山梔桔梗若因<lb/>
　怒動肝火脾土受剋用四君子加山梔柴胡若勞役<lb/>
　失宜傷損元氣用補中益氣加山梔桔梗○一婦人<lb/>
　不得於姑患咳胸膈不利飲食無味此脾肺俱傷痰<lb/>
　鬱於中先用歸脾湯加山梔撫芎貝母桔梗諸症漸<lb/>
<pb n="KR3e0070_WYG_021-32b"/>
　愈○一婦人咳𠻳脇痛發熱日晡益甚用加味逍遙<lb/>
　散加熟地治之而愈後因勞役多怒前症仍作又少<lb/>
　陽寒熱往來或咳𠻳遺尿皆屬肝虚火旺隂挺痿痺<lb/>
　用前散及地黄丸而痊<lb/>
若痰積食積作咳𠻳者用香附瓜蔞仁貝母海石青黛<lb/>
半夏麯軟石膏山查枳實黄連<hi>薑炒</hi>為末蜜調噙化<lb/>
　愚按前症若因飲食停滯胃口濕熱所化者宜用本<lb/>
　方若因脾胃氣虚而痰積滯用六君子加枳殻木香<lb/>
<pb n="KR3e0070_WYG_021-33a"/>
　若因脾胃氣虚而食積滯用六君子加神麯麥芽夫<lb/>
　早間吐痰咳𠻳屬食積喘促咳𠻳屬肺氣虚火旺大<lb/>
　抵當助胃壯氣為主不可専攻其痰<lb/>
若勞𠻳見血加阿膠當歸芍藥天門冬知母貝母桑白<lb/>
皮亦於前肺虚隂虚二條擇用大抵咳𠻳見血多是肺<lb/>
受熱邪氣得熱而變為火火盛而隂血不寧從火上升<lb/>
故治宜瀉火滋隂忌用人參等甘溫之藥然亦有氣<lb/>
虚而咳血者則宜用人參黄茋欵冬花等藥但此等症<lb/>
<pb n="KR3e0070_WYG_021-33b"/>
不多耳<lb/>
　愚按前症亦有勞傷元氣内火妄動而傷肺者亦有<lb/>
　勞傷腎水隂火上炎而傷肺者有因過服天門生地<lb/>
　寒藥損傷脾胃不能生肺氣而不愈者有因誤用黄<lb/>
　柏知母之類損傷陽氣不能生隂精而不愈者凡此皆<lb/>
　脾肺虧損而腎水不足以致虚火上炎眞臓為患也<lb/>
　須用補中益氣湯補脾土而生肺金用六味地黄丸<lb/>
　滋腎水而生隂精否則不救○一武職素不愼起居<lb/>
<pb n="KR3e0070_WYG_021-34a"/>
　吐痰自汗咳𠻳發熱服二陳芩連山梔之類前症不<lb/>
　減飲食少思用四物二陳芩連之類前症愈甚反添<lb/>
　胸膈不利食少晡熱加桑皮杏仁紫蘇之類胸膈膨<lb/>
　脹小便短少用四芩枳殻之類小便不通飲食不進<lb/>
　余視之六脈洪數肺腎二部尤甚余曰脾土既不能<lb/>
　生肺金而心火乘之必變肺癰之症也不信仍服前藥<lb/>
　後吐痰吐膿復求治余曰胸膈痞滿脾土敗也已而<lb/>
　果殁<lb/>
<pb n="KR3e0070_WYG_021-34b"/>
因咳而有痰者咳為重主治在肺因痰而致咳者痰為<lb/>
重主治在脾但是食積成痰痰氣上升以致咳𠻳只治<lb/>
其痰消其積而咳自止不必用肺藥以治咳也<lb/>
　愚按前論治法最是仍分六淫七情及五臓相勝脾<lb/>
　肺虚實以治之否則恐成肺癰之症○一男子脾胃<lb/>
　不和服香燥行氣之劑飲食少思兩脇脹悶服行氣<lb/>
　破血之藥致飲食不入右脇脹痛喜手按之余曰乃<lb/>
　肝木剋脾土而脾土不能生肺金也用滋化源之藥<lb/>
<pb n="KR3e0070_WYG_021-35a"/>
　四劑諸症頓退余又曰火令在邇當再補脾土以養<lb/>
　肺金不信後復作吐膿而殁<lb/>
　　　痰飲<lb/>
痰屬濕熱乃津液所化因風寒濕熱之感或七情飲食所傷<lb/>
以致氣逆液濁變為痰飲或吐咯上出或凝滯胸膈或留聚腸<lb/>
胃或客於經絡四肢隨氣升降遍身上下無處不到其為病<lb/>
也為喘為咳為惡心嘔吐為痞隔壅塞闗格異痞為泄為眩<lb/>
暈為糟雜怔忡驚悸為顛狂為寒熱為痛腫或胸間轆轆有<lb/>
<pb n="KR3e0070_WYG_021-35b"/>
聲或背心一㸃常如冰冷或四肢麻痺不仁皆痰所致百病中<lb/>
多有兼痰者世所不知也痰有新久輕重之殊新而輕者<lb/>
形色清白氣味亦淡久而重者黄濁稠結咳之難出漸成<lb/>
惡味酸辣腥臊鹹苦甚至帶血而出治法痰生於脾胃宜<lb/>
實脾燥濕又隨氣而升宜順氣為先分導次之又氣升屬火<lb/>
順氣在於降火熱痰則清之濕痰則燥之風痰則散之鬱<lb/>
痰則開之頑痰則軟之食積則消之在上者則吐之在中<lb/>
者下之又中氣虚者宜固中氣以運痰若攻之太重則<lb/>
<pb n="KR3e0070_WYG_021-36a"/>
胃氣虚而痰愈甚矣<lb/>
　主方<lb/>
　　橘紅　半夏<hi>湯炮</hi>白茯苓　甘草<hi>炙</hi>生薑<lb/>
　右方總治一身之痰如要下行加引下藥上行加引<lb/>
　上藥<lb/>
若濕痰多軟如身體倦怠之類加蒼白术寒痰痞塞胸<lb/>
中倍加半夏甚者加麻黄細辛烏頭之類<lb/>
　愚按痰者脾胃之津液或為飲食所傷或因七情六<lb/>
<pb n="KR3e0070_WYG_021-36b"/>
　淫所擾故氣壅痰聚諺云肥人多痰而在瘦人亦有<lb/>
　之何也蓋脾統血行氣之經氣血俱盛何痰之有皆<lb/>
　由過思與飲食所傷損其經絡脾血既虚胃氣獨盛<lb/>
　脾為巳土胃為戊土戊癸化火是以濕因氣化故多<lb/>
　痰也遊行周身無所不至痰氣既盛客必勝主或奪<lb/>
　於脾之大絡之氣則倐然仆地者此痰厥也升於肺<lb/>
　者則喘急咳𠻳迷於心則怔忡恍惚走於肝則眩暈<lb/>
　不仁脇肋脹痛闗於腎不哈而多痰唾留於胃脘則<lb/>
<pb n="KR3e0070_WYG_021-37a"/>
　嘔瀉而作寒熱注於胸則咽膈不利眉稜骨痛入於<lb/>
　腸則漉漉有聲散則有聲聚則不利竊謂若脾氣虚<lb/>
　弱不能消濕宜用補中益氣湯加茯苓半夏若因脾<lb/>
　氣虚弱濕熱所致宜用東垣清燥湯若因胃氣虚弱<lb/>
　寒痰凝滯宜用人參理中湯若因脾胃虚寒而痰凝<lb/>
　滯者宜用理中化痰丸若因脾虚而痰滯氣逆宜用<lb/>
　六君子加木香若因脾胃虚弱而肝木乘侮宜用六<lb/>
　君子加柴胡頭痛宜用半夏白术天麻湯若因脾腎<lb/>
<pb n="KR3e0070_WYG_021-37b"/>
　虚弱寒邪所乘以致頭痛宜用附子細辛湯<lb/>
若風痰加南星枳殻白附子天麻殭蠶猪牙皂角之類<lb/>
氣虚者更加竹瀝氣實加荆瀝俱用薑汁<lb/>
　愚按脈訣云熱則生風故云風自火出若風邪氣滯<lb/>
　痰藴於胸中者宜用之若因肺經風熱而生痰者宜<lb/>
　用金沸草散若因風火相摶肝經風熱熾盛而生痰<lb/>
　者宜用牛黄抱龍丸或牛黄清心丸若因肝經血燥<lb/>
　而生痰者宜用六味地黄丸若因熱盛制金不能平<lb/>
<pb n="KR3e0070_WYG_021-38a"/>
　木而生痰者宜用柴胡梔子散若因中氣虚弱不能<lb/>
　運化而生痰者宜用六君柴胡鈎藤<lb/>
若熱痰加黄芩黄連痰因火盛逆上降火為先加白术<lb/>
黄芩軟石膏黄連之類眩暈<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>雜者火動其痰也亦加<lb/>
山梔黄芩黄連<lb/>
　愚按前方若肺胃實者宜用之若風寒鬱熱宜用參<lb/>
　蘇飲加山梔片芩若中氣虚熱宜用補中益氣加半<lb/>
　夏桔梗若腎虚隂火炎上宜用六味丸若腎氣虚寒<lb/>
<pb n="KR3e0070_WYG_021-38b"/>
　痰上湧用八味丸<lb/>
若血虚有痰者加天門冬知母瓜蔞仁香附米竹瀝薑<lb/>
汁帶血者再加黄芩白芍藥桑白皮血滯不行中焦有<lb/>
飲者取竹瀝和生薑韭菜自然汁服三五盞必胸中煩<lb/>
燥不寧後自愈<lb/>
　愚按前方苦寒甘寒辛辣降火化痰行氣破血之劑<lb/>
　須審有是病而乃服是藥可也病去六七即當止之<lb/>
　過劑則反傷中氣而病益甚大凡内因之症原屬脾<lb/>
<pb n="KR3e0070_WYG_021-39a"/>
　胃虚弱當審所致之由而調養之若稍重其劑復傷<lb/>
　胃氣虚症蜂起<lb/>
若氣虚有痰者加人參白术脾虚者宜補中氣以運痰<lb/>
降下加白术白芍藥神麯麥芽兼用升麻提起内傷挾<lb/>
痰加人參黄茋白术之類薑汁傳送或加竹瀝尤效<lb/>
　愚按前症若脾肺氣虚不能運化而有痰者宜用六<lb/>
　君子加术香若肺氣虚弱不能清化而有痰者宜用<lb/>
　六君子加桔梗若因脾經氣滯而痰中有血者宜用<lb/>
<pb n="KR3e0070_WYG_021-39b"/>
　加味歸脾湯若因肝經血熱而痰中有血者宜用加<lb/>
　味逍遙散若因肝腎隂虚而痰中有血者宜用六味<lb/>
　地黄丸若因過服寒涼之劑而吐痰有血者必用四<lb/>
　君子湯之類以主之<lb/>
若食積痰加神麯麥芽山查黄連炒枳實以消之甚者<lb/>
必用攻之宜丸藥若兼血虚者用補藥送下中焦有痰<lb/>
者食積也胃氣亦賴所養若攻之盡則虚矣<lb/>
　愚按前症若元氣素實偶因飲食過多而致者宜用<lb/>
<pb n="KR3e0070_WYG_021-40a"/>
　主方消導宿滯蓋食痰多因脾虚食難消化而作痰<lb/>
　也血虚者多因脾氣衰弱不能生血也皆當調補脾<lb/>
　胃之氣則無食積之患而血自生矣故東垣云脾胃<lb/>
　之氣實用黄連枳實瀉之虚用白术陳皮補之其方<lb/>
　内用神麯麥芽説見上卷○府庠沈文姬母食濕麵吞<lb/>
　酸嘔吐絶食服芩連等劑加寒熱口乾流涎又食東<lb/>
　瓜一星而嘔吐愈甚余謂此脾氣虚寒也急用鹽艾<lb/>
　附子炒熱熨臍腹又以其子口氣接其母氣神氣少<lb/>
<pb n="KR3e0070_WYG_021-40b"/>
　甦以參术附子陳皮為末丸如粟米大津嚥五七粒<lb/>
　次日加至十餘粒漸服煎劑一二匙乃思粥飲又以<lb/>
　參术等藥五十餘劑而愈<hi>詳見内科摘要</hi>
若喉中有物咯不出嚥不下此痰結也用藥化之加醎<lb/>
藥軟堅之類宜瓜蔞仁杏仁海石桔梗連翹香附少优<lb/>
朴硝薑汁煉蜜和丸噙服之脈濇者卒難開必費調理<lb/>
氣實痰熱結者吐難得出或成塊吐咯不出氣滯者難<lb/>
治<lb/>
<pb n="KR3e0070_WYG_021-41a"/>
　愚按此方治形症充實之法也前症有因脾經鬱結<lb/>
　而傷隂血者有因腎水虧損而隂火上炎者有因脾<lb/>
　肺火鬱而生痰者治法若因七情鬱結痰涎滯於喉<lb/>
　間者先用局方四七湯調和滯氣後用歸脾湯調補<lb/>
　脾血脾火傷血用加味歸脾湯腎水虧損用六味地<lb/>
　黄丸肺經鬱火用知母茯苓湯若婦人患此而兼帶<lb/>
　下皆由鬱結傷損肝脾當优以四七湯送青州白丸<lb/>
　子此等症候屬脾胃氣虚為本而氣滯痰結為末也<lb/>
<pb n="KR3e0070_WYG_021-41b"/>
　古方用十棗湯控涎丹神祐丸滚痰丸異香枳實利<lb/>
　膈滌痰透羅破飲降氣化痰等湯蘇合香丸之類皆<lb/>
　形病充實之藥也西北人用之多有效驗其屬虚弱<lb/>
　者皆致肚腹脹滿而殁○大參李北泉時吐痰涎内<lb/>
　熱作渇肢體倦怠勞而足熱余曰此腎水泛而為痰<lb/>
　法當補腎不信另服化痰湯滚痰丸吐瀉不食頭暈<lb/>
　眼閉余用六君子湯數劑胃氣漸復用六味丸諸症<lb/>
　漸愈○一儒者咳𠻳痰盛胸腹不利飲食少思肢體<lb/>
<pb n="KR3e0070_WYG_021-42a"/>
　倦怠脈浮大按之㣲弱服二陳枳殻等藥愈甚余曰<lb/>
　脾肺腎虚也用補中益氣湯六味地黄丸而愈<lb/>
若痰在腸胃間可下而愈枳實甘遂巴豆大黄芒硝之<lb/>
類痰在脾裏膜外非薑汁竹瀝不能及在四肢非竹瀝<lb/>
不開在經絡中亦用竹瀝必佐以薑韭汁膈間有痰或<lb/>
癲狂或健忘或風痰俱用竹瀝與荆瀝同功氣虚少<lb/>
食用竹瀝氣實能食用荆瀝痰在脇下非白芥子不能<lb/>
達<lb/>
<pb n="KR3e0070_WYG_021-42b"/>
　愚按前症多因飲食起居七情失宜耗損元氣内火<lb/>
　動而為患者當求其屬而治其本可也前法乃慓悍<lb/>
　之劑非灼見形氣俱充實者決不可用必先察其病<lb/>
　形脈症則知所挾之邪隨其表裏上下虚實以治之<lb/>
　若夫挾虚挾寒之症不可不論也○一儒者脾氣虚<lb/>
　弱嘔吐痰涎因怒胸腹膨脹飲食少思尤闗脈弦長<lb/>
　按之無力右闗脈弦長按之㣲弱此木剋土也用六<lb/>
　君子加柴胡山梔木香治之而愈○一婦人脾胃虚<lb/>
<pb n="KR3e0070_WYG_021-43a"/>
　弱飲食素少忽痰壅氣喘頭揺目劄手揚足擲難以候脈<lb/>
　視其面色黄中兼青此肝木乗脾胃也用六君子加<lb/>
　柴胡升麻治之而甦更以補中益氣加半夏調理而痊<lb/>
若老痰用海石半夏瓜蔞仁香附米連翹之類五棓子<lb/>
优他藥大治頑痰宜作丸服<lb/>
　愚按前症若脾氣壅滯痰客中焦者宜先用此方以<lb/>
　治其痰後用六君子以調補脾氣其痰自消若始末悉治<lb/>
　其痰則脾氣益虚津液不行而痰益盛矣○一男子吐痰<lb/>
<pb n="KR3e0070_WYG_021-43b"/>
　胸膈不利飲食少思服海石瓜蔞之類不應余曰此脾氣<lb/>
　虚弱不能消導而為痰當健脾為主彼不信又服驅逐之<lb/>
　劑其痰如湧四肢浮腫小腹腫脹小便澁滯余曰此復損<lb/>
　脾腎所致也先用金匱加減腎氣丸補中益氣湯治之諸<lb/>
　症漸減又用八味丸兼前湯而愈○一男子素吐痰遇怒其<lb/>
　痰益甚胸膈痞滿此肝木制脾土也用六君加木香治之而<lb/>
　痊○一婦人素鬱結胸膈不寛吐痰如膠用加味歸脾湯<lb/>
　乃瘥○一婦人吐痰頭暈帶下青黄用四七湯送白丸子<lb/>
<pb n="KR3e0070_WYG_021-44a"/>
　小柴胡加白术茯苓治之而安<lb/>
人身上中下有塊是痰也問其平日好食何物吐下後<lb/>
方用藥<lb/>
若頭面頸頰身上有結核不痛不紅不作膿者皆痰注<lb/>
也宜隨處用藥消之<lb/>
　愚按前症若脾肺氣逆而痰滯於肉裏或散或作肉色<lb/>
　不變亦不作痛按之不硬此為痰核宜推其因而治其<lb/>
　本則痰自消若因鬱怒虧損肝脾或因暴怒觸動肝膽<lb/>
<pb n="KR3e0070_WYG_021-44b"/>
　經火以致血病結核或筋攣於項側耳前後或胸脇腫<lb/>
　痛或發寒熱此為瘰癧宜用柴胡清肝散加釣藤鈎山<lb/>
　梔以養血氣清肝火若肉色不變晡熱内熱屬肝經血<lb/>
　虚火旺宜用逍遥散加龍膽草以養肝血清肝火或結<lb/>
　於肢節或累累如貫珠其色不變亦為肝火血燥而筋<lb/>
　攣宜用柴芍參苓散加鈎藤以養血氣优以六味丸以<lb/>
　生腎水○儒者楊澤之性躁好色缺盆結一核此肝火<lb/>
　血燥筋攣法當滋腎水生肝血不信乃内服降火化痰外<lb/>
<pb n="KR3e0070_WYG_021-45a"/>
　敷南星商陸轉大如碗余用補中益氣及六味地黄<lb/>
　間以蘆薈丸年餘元氣漸復而腫消○一婦人經事不<lb/>
　調肝膽經分結核如榛如豆不計其數肉色不變大按<lb/>
　方痛或投化痰消毒之藥不按自痛發熱作渇日晡<lb/>
　益甚余謂屬肝火之症用養血解鬱清肝之藥百餘<lb/>
　劑諸症已退惟項核未消更以當歸龍薈丸數服及<lb/>
　四物柴胡山梔而愈○一婦人耳前後結核耳内微<lb/>
　腫寒熱口苦用小柴胡山梔桔梗川芎四劑而愈後<lb/>
<pb n="KR3e0070_WYG_021-45b"/>
　因恚怒耳前後頭兩角俱痛發熱憎寒以小柴胡山<lb/>
　梔川芎桔梗羌活二劑而愈<hi>詳見外科樞要</hi>
滚痰丸攻瀉腸胃痰積及小兒食積痰急驚風痰甚者<lb/>
最為要藥常宜合備但須量人虚實而用之<lb/>
　愚按滚痰丸奪旗斬闗囘生起死之劑必痰滯胸膈<lb/>
　秘結不利形氣病氣俱實者乃可用之或脾氣不能<lb/>
　攝涎而上泛或腎氣不能攝水而上溢苟誤認為實<lb/>
　痰而用之禍在反掌江南人尤慎之　一婦人元氣<lb/>
<pb n="KR3e0070_WYG_021-46a"/>
　素弱痰氣時作或咽間不利或胸痞等症余以為鬱<lb/>
　結傷脾用加味歸脾湯治之而愈後遇恚怒前症仍<lb/>
　作惑於衆言以為痰飲妄用袪痰之劑吐瀉數次變<lb/>
　諸異症口禁不醒余以為脾胃復傷日用六君子一<lb/>
　劑米飲濃煎常服匙許至四日漸進粥食乃服前藥<lb/>
　間以歸脾湯喜其善調養兩月餘諸症悉愈<lb/>
　　　擬治嶺南諸病<lb/>
春秋時月人感山嵐瘴霧之氣發寒熱胸膈飽悶不思<lb/>
<pb n="KR3e0070_WYG_021-46b"/>
飲食此毒氣從鼻口入内也治當清上焦解内毒行氣<lb/>
降痰不宜發汗<lb/>
　主方<lb/>
　　黄連<hi>姜炒</hi>黄芩　木香　厚朴<hi>姜/製</hi>枳實<hi>麩/炒</hi>半夏<hi>湯洗</hi>桔<lb/>
　　梗　柴胡　川芎　木通<hi>各一錢</hi>生甘草<hi>七分</hi>升麻<lb/>
　　蒼术<hi>泔浸鹽水炒各一錢五分</hi>
　右薑水煎食前熱服<lb/>
　愚按嶺南炎方瀕海地卑土薄故陽氣常泄隂氣常<lb/>
<pb n="KR3e0070_WYG_021-47a"/>
　盛四時放花冬無霜雪一歲之間暑熱過半窮臘久<lb/>
　晴或至搖扇人居其間氣多上壅膚多汗出腠理不<lb/>
　宻蓋陽不反本而然也陽燠既泄則使人本氣不堅<lb/>
　陽不下降常浮而上氣浮而不堅則𤣥府開疎汗液<lb/>
　易泄故内寒外熱上熱下寒之症由生也治當固陽<lb/>
　氣實腠理為主若多用表散之藥則陽氣愈虚風邪<lb/>
　益盛鮮有不悞者矣苟係外邪為患則當解散之外<lb/>
　邪既解而病仍作肺氣傷也用補中益氣湯若頭目<lb/>
<pb n="KR3e0070_WYG_021-47b"/>
　不清胃氣不能上升也加蔓荆子若飲食少思胃氣<lb/>
　虚也用四君子湯若食而難化脾氣虚也用六君子<lb/>
　加芍藥當歸若胃寒冷飲食或作吞酸脾氣虚寒也<lb/>
　前藥更加炮薑不應再加吳茱茰四分黄連二分餘<lb/>
　各當推而治之嶺南瘴癘為患諸症詳見衛生篇凡<lb/>
　宦遊此地者當備此書而嘗覽之<lb/>
若寒温失節汗身脱衣巾感冐風寒之氣氣閉發熱頭<lb/>
疼此則傷寒類也但嶺南氣温易出汗故多類瘧重則<lb/>
<pb n="KR3e0070_WYG_021-48a"/>
寒熱不退輕則為瘧南方氣升故嶺南人得此病者卒<lb/>
皆胸滿痰涎壅塞飲食不進與北方傷寒只傷表而裏<lb/>
自和者不同治當解表清熱降氣行痰此方用於寒涼<lb/>
時月及雖在温暖時而感冐風寒者<lb/>
　　羌活　蒼术<hi>泔浸</hi>柴胡　黄芩　橘紅　半夏<hi>湯洗</hi>
　　枳實　甘草<hi>炙</hi>川芎<hi>各一錢</hi>
　右薑水煎食前服查隨服取汗出止服<lb/>
　愚按前症若内停飲食外感風寒用藿香正氣散若<lb/>
<pb n="KR3e0070_WYG_021-48b"/>
　脾氣虚弱而寒熱作嘔用金不換散蓋嶺南之地濕<lb/>
　熱薰蒸腠理不閉津液妄泄陽氣内虚法當調補肺<lb/>
　氣為主蓋肺主氣而司腠理肺氣虚則腠理不宻故<lb/>
　津液妄泄多患前症若外邪既去當補脾土以生肺<lb/>
　金<lb/>
瘴瘧時瘧寒熱往來<lb/>
　　蒼术<hi>泔浸</hi>黄芩<hi>酒/炒</hi>乾葛　陳皮　半夏<hi>湯/洗</hi>川芎<hi>各一錢</hi>
　　甘草<hi>七分炙</hi>柴胡　知母<hi>各一錢五分炒</hi>
<pb n="KR3e0070_WYG_021-49a"/>
　右薑三片烏梅三箇水煎侵晨午前服<lb/>
　愚按前症若因外邪未解而寒熱往來者宜用原方<lb/>
　解散之若因脾氣素弱或服前藥外邪既去而寒熱<lb/>
　不止或欲嘔少食者脾氣虧損也宜用補中益氣湯<lb/>
　加半夏乾葛茯苓調補之若午前寒熱屬氣虚用四<lb/>
　君子加當歸升麻若午後寒熱屬血虚用八珍湯加<lb/>
　柴胡升麻大凡病久氣虚而血弱者必發熱須用四<lb/>
　君之類調補脾胃脾胃一健氣血自生若悞認為血虚<lb/>
<pb n="KR3e0070_WYG_021-49b"/>
　而用四物沈隂之劑徑生其血則脾土復傷諸臓皆<lb/>
　病虚症蜂起反為難治甚致不救<lb/>
瘧久者加人參<hi>一錢五分</hi>當歸<hi>一錢</hi>汗多者去蒼术換白术加<lb/>
白芍藥<hi>酒炒一錢五分</hi>
　愚按瘧久不愈屬中氣虚不能滋養諸臓但調補脾<lb/>
　胃諸病自退其汗自出者乃陽氣虚而不能衛固於<lb/>
　腠理也用四君加歸茋陳皮未應加薑桂手足逆冷<lb/>
　急加附子盜汗者隂虚而腠理不宻也宜用八珍加<lb/>
<pb n="KR3e0070_WYG_021-50a"/>
　肉桂五味子煩熱作渇暫用當歸六黄湯其中三黄<lb/>
　俱妙黑倍加參茋汗既止仍用八珍散之類若腎氣<lb/>
　素虚發熱作渇宜六味丸手足逆冷或痰氣上攻宜<lb/>
　用八味丸若邪氣既散而寒熱仍作此眞氣虚也即<lb/>
　用補中益氣湯若氣虚而寒熱者用八珍湯若治失<lb/>
　其宜則元氣虧損變症百出不但久瘧而已矣<lb/>
瘧後變成痢疾宜從虚治故用補脾胃藥<lb/>
　　黄連<hi>炒</hi>木香　宿砂　黄芩<hi>炒/</hi>橘皮　白术<hi>各一錢</hi>
<pb n="KR3e0070_WYG_021-50b"/>
　　甘草<hi>炙五分</hi>白芍藥<hi>炒二/錢</hi>當歸<hi>酒洗一錢</hi>
　右薑水煎食前服<lb/>
　愚按前症乃病氣有餘血氣不足而變症也宜用原<lb/>
　方以清解脾胃邪熱若病氣形氣俱不足而不能愈<lb/>
　宜補中益氣湯滋養諸臓自愈<lb/>
若温暑之月民病天行瘟疫熱病治宜清熱解毒之劑<lb/>
兼治内外愈後隨當調理脾胃以壯元氣<lb/>
　　枯黄芩　升麻　乾葛　知母<hi>酒炒各一錢</hi>人參　白<lb/>
<pb n="KR3e0070_WYG_021-51a"/>
　　芍藥　石膏<hi>各一錢半</hi>黄連<hi>酒炒/四分</hi>甘草<hi>七/分</hi>羌活<hi>二錢</hi>生地<lb/>
　　黄<hi>酒洗五分</hi>
　右薑水煎食前熱服查繼服<lb/>
　愚按前症若邪在足陽明表裏不解者宜用本方和<lb/>
　解之若疎通過度胃氣虧損而發熱煩渇者用竹葉<lb/>
　黄茋湯以生津液若悞汗亡陽而發熱煩口者用升<lb/>
　陽益胃湯若悞下亡隂而發熱煩燥者用理中湯<lb/>
若胸膈痞悶痰涎壅塞者加枳實半夏<hi>各一錢</hi>生薑汁四<lb/>
<pb n="KR3e0070_WYG_021-51b"/>
五匙脾胃不實加白术<hi>一錢半</hi>
難出此等之痰皆因火邪炎上薰於上焦肺氣被鬱故<lb/>
其津液之隨氣而升者為火薰蒸凝濁鬱結而成歲月<lb/>
積久根深蔕固故名老名鬱而其原則火邪也病在上<lb/>
焦心肺之分咽喉之間非中焦脾胃濕痰冷痰痰飲痰<lb/>
涎之比故湯藥難治亦非半夏茯苓蒼术枳殻南星等<lb/>
藥所能治也惟在開其鬱降其火清潤肺金而消凝結<lb/>
之痰緩以治之庶可效耳今製一方于後<lb/>
<pb n="KR3e0070_WYG_021-52a"/>
　　天門冬<hi>去心</hi>黄芩<hi>酒/炒</hi>海粉　橘紅<hi>各一/兩</hi>青黛<hi>另研三錢</hi>桔<lb/>
　　梗　連翹<hi>各五錢</hi>芒硝<hi>另研/三錢</hi>瓜蔞仁<hi>取肉另/研一兩</hi>香附<hi>杵碎</hi>
　　<hi>淡鹽水浸炒五錢</hi>
　右為細末煉蜜入薑汁少許和藥杼極匀丸小龍眼<lb/>
　大噙化一丸或嚼爛清湯細嚥之或丸如黍米大淡<lb/>
　鹽湯送下五六十丸<lb/>
　愚按前方味屬甘苦鹹寒之劑雖能軟堅開鬱化痰<lb/>
　降火而不無損胃之禍乎若脾土大過氣滯鬱熱而<lb/>
<pb n="KR3e0070_WYG_021-52b"/>
　生痰者用之得宜若脾土不及氣痞虚熱而生痰者<lb/>
　用之必致中滿吞酸肚腹腫脹小便不利而殁治者<lb/>
　審之○一南來者接踵死者塞途良可哀憫殊不知<lb/>
　此方因嶺南風土而作且浙之與廣相去萬里殊域<lb/>
　異方天時人事大不相侔豈有槩一治療而無悞者<lb/>
　哉<lb/>
　<lb/>
　薛氏醫案卷二十一<lb/>
</p>
<p>
</p>
  </div>
</body>
</text>
</TEI>
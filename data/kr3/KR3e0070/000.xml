<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>薛氏醫案</head>
    <p>
<pb n="KR3e0070_WYG_000-1a"/>
欽定四庫全書　　　　子部五<lb/>
　薛氏醫案　　　　　　醫家類<lb/>
　　提要<lb/>
　　　　<hi>臣</hi>等謹案薛氏醫案七十七卷明薛巳撰己<lb/>
　　　　字立齋呉縣人是書凡十六種己所自著者<lb/>
　　　　為内科摘要二卷女科撮要二卷保嬰粹要<lb/>
　　　　一卷保嬰金鏡録一卷原機啟微三卷口齒<lb/>
　　　　類要一卷正體類要二卷外科樞要四卷癘<lb/>
<pb n="KR3e0070_WYG_000-1b"/>
　　　　瘍機要三卷其訂定舊本附以己説者為王<lb/>
　　　　履明醫雜著六卷陳自明婦人良方二十三<lb/>
　　　　卷敖氏傷寒金鏡錄一卷錢氏小兒直訣四<lb/>
　　　　卷其父鎧保嬰撮要二十卷又陳自明外科<lb/>
　　　　精要三卷陳文仲小兒痘疹方論一卷初刻<lb/>
　　　　於秀水沈氏板已殘缺天啓丁夘朱明為重<lb/>
　　　　刻之舊有明紀事一篇載明病困時夢已教<lb/>
　　　　以方藥服之得愈又夢已求刻此書其事甚<lb/>
<pb n="KR3e0070_WYG_000-2a"/>
　　　　怪然精神所注魂魄是憑固亦理之所有不<lb/>
　　　　妨存其説也己本瘍醫後乃以内科得名其<lb/>
　　　　老也竟以瘍卒詬之者以為温補之弊終於<lb/>
　　　　自戕然已治病務求本原用八味丸六味丸<lb/>
　　　　直補真陽真隂以滋化源實自己發之其治<lb/>
　　　　病多用古方而出入加減具有至理多在一<lb/>
　　　　味間見神明變化之妙厥後趙獻可作醫貫<lb/>
　　　　執其成法遂以八味丸六味丸通治各病甚<lb/>
<pb n="KR3e0070_WYG_000-2b"/>
　　　　至以六味丸治傷寒之渴膠柱鼓瑟流弊遂<lb/>
　　　　多徐大椿作醫貫砭因併集矢於薛氏其實<lb/>
　　　　非己本㫖不得以李斯之故歸罪荀卿也世<lb/>
　　　　所行者别有一本益以十四經發揮諸書實<lb/>
　　　　非己所著亦非己所校葢坊賈務新耳目濫<lb/>
　　　　為增入猶之東垣十書河間六書泛收他家<lb/>
　　　　所作以足卷帙固不及此本所載皆已原書<lb/>
　　　　矣乾隆四十四年三月恭校上<lb/>
<pb n="KR3e0070_WYG_000-3a"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>薛氏醫案卷三十一</head> <lb/>
    <p>
<pb n="KR3e0070_WYG_031-1a"/>
欽定四庫全書<lb/>
　薛氏醫案卷三十一<lb/>
　　　　　　　　　　　　　明　薛已　訂<lb/>
　　婦人良方<lb/>
　　　婦人嘔吐方論第一<lb/>
婦人嘔吐良由脾胃不調外邪乗之或胃中虚冷或胃<lb/>
口有熱或中脘停痰或胃經血弱治法胃冷者丁香散<lb/>
理中丸胃熱者小柴胡湯竹茹湯胃虚者藿香正氣散<lb/>
<pb n="KR3e0070_WYG_031-1b"/>
停痰者半夏茯苓湯二陳湯血虚者十全大補湯加陳<lb/>
皮半夏藿香<lb/>
　愚按東垣先生云前症内有故寒與新穀俱入於胃<lb/>
　新故真邪相攻氣併相逆復出於胃故爲噦補手太<lb/>
　陰㵼足少陰又云胃因氣逆爲噦夫嘔吐噦者俱屬<lb/>
　於胃以其氣血多少爲異耳如嘔者陽明也陽明多<lb/>
　血多氣故有聲有物血氣俱病也仲景云嘔多雖有<lb/>
　陽明症慎不可下孫真人云嘔家多服生薑爲嘔家<lb/>
<pb n="KR3e0070_WYG_031-2a"/>
　之聖藥也氣逆者必散之故以生薑為主吐者太陽<lb/>
　也太陽多血少氣故有物無聲為血病也有食入則<lb/>
　吐以橘皮去白主之噦者少陽也多氣少血故有聲<lb/>
　無物乃氣病也以薑製半夏為主若脾胃虛弱寒邪<lb/>
　所客飲食所傷者用六君丁香藿香生薑之類若胃<lb/>
　中有熱膈上有痰用二陳山梔黄連生薑若乆病胃<lb/>
　虚嘔而不納穀者用生薑參术黄茋香附之類亦有<lb/>
　痰膈中焦食不得下者有氣逆而嘔者有氣鬰於胃<lb/>
<pb n="KR3e0070_WYG_031-2b"/>
　口者有食滯於心肺之分而復出者有胃口有火與<lb/>
　痰而嘔者若注船大吐渇飲水者即死童便飲之最<lb/>
　妙前論云血不歸源而嘔用十全大補湯誠發前人<lb/>
　之未發愚常用屢效此論與王安道先生源廻集所<lb/>
　論少異仍宜參看之<lb/>
　　附治驗<lb/>
　太守陽山之内素善怒胸膈不利吐痰甚多吞酸噯<lb/>
　腐飲食少思手足發熱數年矣所服非芩連枳實必<lb/>
<pb n="KR3e0070_WYG_031-3a"/>
　㯽蘇厚朴左闗弦洪右闗弦數此肝火血燥木乗土<lb/>
　位朝用六味地黄丸以滋養肝木夕用六君歸芍以<lb/>
　調補脾土而愈乙巳夏因大怒吞酸噯腐胸腹脹滿<lb/>
　或用二陳石膏治之吐痰如湧外熱如灼脉洪大按<lb/>
　之如無余曰此脾胃虧損虚陽發越於外脾敗而涎<lb/>
　泛出也用六君加薑桂一鍾即睡覺而諸症如失又<lb/>
　數劑而康<lb/>
　先太宜人飲食後聞外言忤意嘔吐酸水内熱作渇<lb/>
<pb n="KR3e0070_WYG_031-3b"/>
　惟飲冷水氣口脉大而無倫靣色青赤此肝脾鬰火<lb/>
　投之以藥入口即吐第三日吐宿食第七日吐酸黄<lb/>
　水十一日吐苦水脉亦洪大仍喜飲冷以黄連煎湯<lb/>
　冷飲少許至二十日加白术茯苓二十五日加陳皮<lb/>
　三十七日加當歸炙草至六十日始進米飲半盞漸<lb/>
　進薄粥調理得痊<lb/>
　一婦人食後因怒患瘧嘔吐用藿香正氣散而愈後<lb/>
　復怒吐痰狂言熱熾胸脇脹痛手按少得脉洪大無<lb/>
<pb n="KR3e0070_WYG_031-4a"/>
　倫按之微細此屬肝脾二經血虛以加味逍遥散加<lb/>
　熟地川芎二劑脉症頓退再用十全大補湯而安矣<lb/>
　府庠沈姬文母患脾虛中滿痰𠻳發熱又食濕麫冷<lb/>
　茶吞酸嘔吐絶食誤服芩蓮青皮等藥益加寒熱口<lb/>
　亁流涎不收聞食則嘔數日矣迎治余曰脾主涎此<lb/>
　脾虛不能約制也欲用人參安胃散惑於衆論以爲<lb/>
　胃經實火宿食治之病日増劇忽思冬𤓰食如指甲<lb/>
　一塊頓發嘔吐酸水不止仍服前藥愈劇復邀視之<lb/>
<pb n="KR3e0070_WYG_031-4b"/>
　則神脱脉絶瀕死矣惟目睛尚動余曰寒淫于内治<lb/>
　以辛熱然藥不能下矣急用鹽艾附子炒熱熨臍腹<lb/>
　以散寒回陽又以口氣補接母口之氣又以附子作<lb/>
　餅熱貼臍間時許神氣少甦以參术附子爲末仍以<lb/>
　是藥加陳皮煎膏爲丸如粟米大入五七粒于口隨<lb/>
　津液嚥下即不嘔二日後加至十粒諸病少退甘液<lb/>
　不止五日後漸服前劑一二匙胃氣少復乃思粥飲<lb/>
　後投以參术等藥温補脾胃五十餘劑而愈<lb/>
<pb n="KR3e0070_WYG_031-5a"/>
丁香散　治脾胃氣弱嘔吐水穀不消<lb/>
　　丁香　白术　縮砂　草菓<hi>各三錢</hi>人參<hi>一兩</hi>當歸<lb/>
　　白荳蔲　藿香　甘草<hi>各半兩炒</hi>橘皮<hi>三/分</hi>神麯<hi>炒</hi>呵子<lb/>
　　<hi>各半兩</hi>
　右為末每服二錢薑棗湯調<lb/>
竹茹湯　治胃熱嘔吐<lb/>
　　亁葛<hi>二錢</hi>半夏<hi>薑製/三錢</hi>甘草<hi>五/分</hi>竹茹<hi>一彈子大</hi>
　右薑棗水煎服<lb/>
<pb n="KR3e0070_WYG_031-5b"/>
　許學士先生云胃熱者手足心熱也政和中一宗人<lb/>
　病傷寒得汗身凉數日忽嘔吐藥食不下用丁香藿<lb/>
　香滑石等藥下咽即吐余曰此正汗後餘熱留胃脘<lb/>
　正宜竹茹湯用之即愈<lb/>
許仁則半夏丸　治胃冷嘔逆不食<lb/>
　　半夏<hi>洗去滑一斤</hi>小麥麵<hi>一斤</hi>
　右水和丸如弹子大水煮熟初服四五丸二服加至<lb/>
　十四五丸旋煮間服<lb/>
<pb n="KR3e0070_WYG_031-6a"/>
七味人參丸　服前丸不應可服此藥<lb/>
　　人參　白术<hi>各五兩</hi>厚朴<hi>薑/製</hi>細辛<hi>各四兩</hi>生薑　橘皮<lb/>
　　<hi>三兩</hi>桂心<hi>二兩</hi>
　右爲末煉蜜丸桐子大米飲下十丸漸加至二十丸<lb/>
青金丸　治嘔吐不已<lb/>
　　硫黄<hi>二錢</hi>水銀<hi>一錢</hi>
　右入銚内慢火化以木片撥炒成砂研至黒不見白<lb/>
　星薑汁糊丸菉豆大每服二三十丸米飲下<lb/>
<pb n="KR3e0070_WYG_031-6b"/>
　　附方<lb/>
人參安胃散　治脾胃虚熱嘔吐泄㵼或飲食不入<lb/>
　　人參<hi>一錢</hi>黄茋<hi>炒二/錢</hi>生甘草　炙甘草<hi>各五分</hi>白芍藥<lb/>
　　<hi>七分</hi>白茯苓<hi>四/分</hi>陳皮<hi>三/分</hi>黄連<hi>炒</hi>
　右水煎服<lb/>
六君子湯<hi>方見二十四卷第六論</hi>
加味逍遥散<lb/>
十全大補湯<hi>二方見二十四卷第四論</hi>
<pb n="KR3e0070_WYG_031-7a"/>
六味丸<hi>方見二十四卷第十一論</hi>
藿香正氣散<hi>方見二十一卷第九論</hi>
　　　婦人霍亂方論第二<lb/>
論曰嘔吐而利者名霍亂也因腸胃虚弱飲食過度觸<lb/>
冐風冷清濁相干所致或先腹痛而吐或先吐而痛或<lb/>
吐利並作當分寒熱而治之飲冷者五苓散飲湯者理<lb/>
中丸四肢逆冷脉微細者用通脉四逆湯加猪膽汁中<lb/>
暑霍亂煩渇飲冷轉筋者用香薷散脉浮洪者易治微<lb/>
<pb n="KR3e0070_WYG_031-7b"/>
遲者難治<lb/>
　愚按賈元良先生云暑者相火行令也夏月人感之<lb/>
　自口齒而入傷心胞絡之經其症頭疼口乾靣垢自<lb/>
　汗倦怠少氣或背寒惡熱甚者迷悶不省或霍亂吐<lb/>
　利嘔痰腹痛或下血發黄生斑等症治法清心火利<lb/>
　小便爲主若自汗熱甚用白虎湯若頭疼惡寒用十<lb/>
　味香薷散泄㵼煩渇飲水吐逆用五苓散熱甚煩渇<lb/>
　用益元散清之若表解裏熱甚者用黄連解毒湯<lb/>
<pb n="KR3e0070_WYG_031-8a"/>
　脉微下利作渇喜温或厥冷不省人事宜竹葉石膏<lb/>
　湯加熟附半枚冷飲次以來復丹五苓散治之故東<lb/>
　垣云脾胃虚弱遇夏月淫雨身重短氣甚則四肢痿<lb/>
　軟脚欹眼黒當滋肺氣以補水之源是以五月常服<lb/>
　五味子人參麥門冬之劑爲熱傷元氣故耳丹溪所<lb/>
　謂夏月伏陰在内也葢人之腹屬地巳月六陽盡出<lb/>
　於地之上矣是人之陽氣亦浮于肌表散于皮毛而<lb/>
　腹中之陽虛矣又加以凉臺水舘大扇風車寒泉水<lb/>
<pb n="KR3e0070_WYG_031-8b"/>
　菓氷涼之物自内及外不用温熱病所由生陳無擇<lb/>
　云凡中暍切不得用冷藥惟用温養得冷即死道途<lb/>
　無湯即以熱土熨臍中溺以熱尿即甦槩可見矣内<lb/>
　經曰脉虚身熱得之傷暑難經曰傷暑得之爲正邪<lb/>
　火自病也當惡臭其病身熱而煩心痛其脉浮大而<lb/>
　散傷寒論曰太陽中暍者身熱疼痛而脉微弱或發<lb/>
　熱惡寒而脉微細芤遲大抵寒傷形熱傷氣葢傷氣<lb/>
　而不傷形則氣消而脉虚弱故先哲立法夏月宜補<lb/>
<pb n="KR3e0070_WYG_031-9a"/>
　良有以也前症若内有所積外有所感用二陳加减<lb/>
　治之或蘿蔔子搗碎服而吐之若飲米湯即死云云<lb/>
　同前論若轉筋不住男子以手挽陰女子以手牽乳<lb/>
　近兩邊此千金妙法也乾霍亂不得升降死在須臾<lb/>
　當以鹽湯吐之後以二陳湯加川芎蒼术防風白芷<lb/>
　薑煎服若登圊而不通加枳殻若食𤓰菓飲冷乗風<lb/>
　霍亂用六和湯倍加藿香凡中暑而亡者皆因元氣<lb/>
　虚弱而暑熱乗之以致泄㵼陽氣暴脱實爲陰寒之<lb/>
<pb n="KR3e0070_WYG_031-9b"/>
　症宜急補其陽庶得保生緩則不救其他執爲暑熱<lb/>
　投以寒藥鮮不誤事愚故以回陽固本之方繼之於<lb/>
　後<lb/>
　　附治驗<lb/>
　進士李通甫之内冬間開衣箱其内衣裳乃夏月所<lb/>
　晒者開時覺暑氣所侵良久患霍亂足指足跟俱轉<lb/>
　筋甚惡自分必死用香薷飲一劑急煎下咽即愈<lb/>
加减理中丸　治肚腹疼痛手足逆冷飲食不入等症<lb/>
<pb n="KR3e0070_WYG_031-10a"/>
　　人參　白术　乾薑　甘草<hi>各等分</hi>
　右爲末煉蜜杵匀每兩作五丸每服一丸白湯化下<lb/>
　嘔吐加枳實泄㵼加乾薑吐㵼乾嘔加半夏體冷微<lb/>
　汗腹寒加炮附子水煎服<lb/>
四順附子湯　治霍亂吐利腹痛手足厥冷脉微絶<hi>方</hi>
　<hi>見八卷第十一論</hi>
四逆湯加猪膽汁名四逆猪膽汁湯<lb/>
　　甘草<hi>二兩</hi>乾薑<hi>三/兩</hi>附子<hi>一枚生</hi>
<pb n="KR3e0070_WYG_031-10b"/>
　右每服五錢水煎入猪膽汁半合作二服<lb/>
香薷散　治吐利腹疼發熱頭痛或霍亂轉筋拘急<lb/>
　　香薷<hi>二錢</hi>白匾豆　厚朴<hi>姜/製</hi>茯苓<hi>各一錢</hi>
　右水煎冷服連進二三劑加黄連名黄連香薷飲<lb/>
　　附方<lb/>
十味香薷散　治伏暑身體倦怠頭疼惡寒或吐㵼等<lb/>
　症<lb/>
　　香薷<hi>一兩</hi>人參　陳皮　白术<hi>炒/</hi>茯苓　黄茋<hi>炒</hi>木<lb/>
<pb n="KR3e0070_WYG_031-11a"/>
　　𤓰<hi>不犯鐡器</hi>厚朴<hi>姜/製</hi>甘草<hi>炒各半兩</hi>
　右每服一兩水煎<lb/>
清暑益氣湯　治長夏濕熱所蒸四肢困倦精神短少<lb/>
　懶於動作胸滿氣促支節作疼或氣髙而喘身熱而<lb/>
　煩心下膨悶小便黄數大便溏頻或㵼痢作渇不思<lb/>
　飲食自汗體重<lb/>
　　黄茋<hi>炒</hi>蒼术　升麻<hi>各一/錢</hi>人參　白术　神麯<hi>炒</hi>
　　陳皮<hi>各五分</hi>甘草<hi>炙/</hi>黄栢<hi>炒/</hi>麥門冬<hi>去/心</hi>當歸<hi>各三錢</hi>葛<lb/>
<pb n="KR3e0070_WYG_031-11b"/>
　　根<hi>二分</hi>澤㵼<hi>五/分</hi>青皮<hi>二/分</hi>五味子<hi>九粒炒杵</hi>
　右水煎服<lb/>
白虎湯　治胃熱作渇暑熱尤効又治熱厥腹滿身難<lb/>
　轉側靣垢譫語不時遺溺手足厥冷自汗脉沉滑<lb/>
　　知母　石膏<hi>各三錢</hi>粳米<hi>半合</hi>
　右水煎服<lb/>
人參白虎湯　治暑熱發渇脉虚等症<lb/>
　　人參<hi>一錢五分</hi>知母<hi>二/錢</hi>石膏<hi>半/兩</hi>甘草<hi>一錢</hi>
<pb n="KR3e0070_WYG_031-12a"/>
　右入粳米一合水煎服<lb/>
人參益氣湯　治暑熱傷氣四肢困倦嗜卧少食兩手<lb/>
　指麻木<lb/>
　　黄茋<hi>炒八錢</hi>甘草<hi>七錢内/炙一錢</hi>人參<hi>半/兩</hi>升麻<hi>二/錢</hi>白芍藥<hi>炒三</hi>
　　<hi>錢</hi>五味<hi>百四十/箇杵炒</hi>柴胡<hi>二錢半</hi>
　右㕮咀分作四服<lb/>
大順散　治冐暑伏熱引飲過多脾胃受濕水穀不分<lb/>
　清濁相干陰陽氣逆霍亂嘔吐臟腑不調<lb/>
<pb n="KR3e0070_WYG_031-12b"/>
　　甘草<hi>炒</hi>乾薑<hi>炮/</hi>杏仁<hi>去皮/尖炒</hi>桂<hi>去皮</hi>
　右爲末每服二三錢湯㸃服<lb/>
消暑丸　治傷暑發熱頭疼或嘔吐泄㵼二便不分<lb/>
　　半夏　甘草<hi>炒</hi>茯苓<hi>各半斤</hi>
　右爲末生薑汁和丸桐子大每五十丸水下易簡方<lb/>
　薑汁好醋煑半夏末作糊丸服<lb/>
薑附湯　治霍亂轉筋手足厥冷汗出嘔逆腹痛脉欲<lb/>
　絶者<lb/>
<pb n="KR3e0070_WYG_031-13a"/>
　　乾薑<hi>炮一兩</hi>附子<hi>一箇生用</hi>
　右爲末每服五錢水煎服<lb/>
通脉四逆湯　治霍亂惡寒腹痛身冷自汗脉沉微如<lb/>
　欲絶<lb/>
　　吳茱茰<hi>二兩炒</hi>附子<hi>炮一兩</hi>桂心　通草　細辛　白<lb/>
　　芍藥<hi>炒</hi>甘草<hi>炙各/半兩</hi>當歸<hi>三錢</hi>
　右每服四錢水酒生薑煎如不應更加倍服之以効<lb/>
　爲度<lb/>
<pb n="KR3e0070_WYG_031-13b"/>
半夏解毒湯　治一切暑熱毒五心煩躁口舌咽乾<lb/>
　　黄栢<hi>炒</hi>黄芩<hi>炒/</hi>山梔子<hi>炒/</hi>半夏<hi>等分</hi>
　右每服五錢水煎<lb/>
六和湯　治冐暑伏熱煩悶霍亂轉筋吐㵼寒熱交作<lb/>
　頭目昏痛嗜卧倦怠小便赤澁不問胎産並服之<lb/>
　　縮砂　半夏<hi>湯炮七次</hi>杏仁<hi>去皮/尖</hi>人參　甘草<hi>炙各一兩</hi>赤<lb/>
　　茯苓　藿香　木𤓰<hi>各二兩</hi>香薷　厚朴<hi>姜製</hi>白扁豆<lb/>
　　<hi>姜汁畧炒各四兩</hi>
<pb n="KR3e0070_WYG_031-14a"/>
　右每服一兩薑棗水煎服<lb/>
益元散　治中暑身熱小便不利或發熱體痛口乾作<lb/>
　渇<lb/>
　　滑石<hi>六兩</hi>甘草<hi>微炒一兩</hi>
　右爲末每服三錢加蜜少許湯水任下<lb/>
二陳湯<hi>方見二十四卷第五論</hi>
來復丹<lb/>
五苓散<hi>二方見二十一卷第十論</hi>
<pb n="KR3e0070_WYG_031-14b"/>
竹葉石膏湯<hi>方見十三卷第十論</hi>
　　　婦人翻胃吐食方論第三<hi>論新増</hi>
　愚按病機云前症有三曰氣積寒也皆從三焦論之<lb/>
　上焦吐者從於氣氣者天之陽也其脉浮而洪食已<lb/>
　暴吐渇欲飲水大便燥結氣上衝胸發痛其治法當<lb/>
　降氣和中中焦吐者從於積有陰有陽食與氣相假<lb/>
　爲積而痛其脉浮而匿其症或先痛而後吐或吐而<lb/>
　後作痛治法當以小毒藥去其積㯽榔木香行其氣<lb/>
<pb n="KR3e0070_WYG_031-15a"/>
　下焦吐者從于寒地之道也其脉沉而遲其症朝食<lb/>
　暮吐暮食朝吐小便清大便秘而不通治法當以毒<lb/>
　藥通其閉塞温其寒氣大便漸通復以中焦藥和之<lb/>
　不令大便秘結而自愈也王太僕曰食不得入是有<lb/>
　火也食入反出是無火也又發明曰噎者六腑之所<lb/>
　主陽也氣也塞者五臟之所主陰也血也二者皆由<lb/>
　陰中伏火而作也劉宗厚先生曰若三焦傳化失常<lb/>
　所致主於氣也若血虧胃脘乾稿所致因於血也塞<lb/>
<pb n="KR3e0070_WYG_031-15b"/>
　猶填塞不通之義故發明有治幽門不通噎塞不便<lb/>
　通幽湯例葢陽無陰不能通化陰之失位而陽伏其<lb/>
　中傳化不變而反上行矣故前症或由飲食起居七<lb/>
　情虧損脾胃痰飲停滯中氣不運當以補中益氣湯<lb/>
　爲主若鬰結傷脾用歸脾湯加枳殻桔梗若恚怒傷<lb/>
　肝用小柴胡加梔苓參术脾氣虚弱用六君加山梔<lb/>
　枳殻氣血俱虚用八珍湯加山梔半夏若用行氣之<lb/>
　藥胸膈痞悶用六君芎歸之類若過用香燥之劑而<lb/>
<pb n="KR3e0070_WYG_031-16a"/>
　大便結燥用四物參术之類若飲食不能入用六君<lb/>
　山梔吳茱茰製黄連若食入而反出用六君炮薑白<lb/>
　豆䓻黄連製吳茱茰若痰滯而食反出六君枳壳<lb/>
　桔梗若飲食少思大便不實胸膈痞悶吞酸噯腐食<lb/>
　反不化是爲脾胃虚寒用東垣固真丸或八味丸若<lb/>
　發熱煩熱身惡風寒腹畏熱食或手足俱冷胸滿腹<lb/>
　脹是内真寒外假熱用神效附子丸或八味丸大凡<lb/>
　嘔吐善食喜飲冷水是爲有火嘔吐少食喜飲熱湯<lb/>
<pb n="KR3e0070_WYG_031-16b"/>
　是爲無火當審其因而治之<lb/>
　　附治驗<lb/>
　一婦人患前症胸腹痞悶得去後或泄氣稍寛余曰<lb/>
　此屬脾氣鬰結而虚弱也當調補爲善不信乃别用<lb/>
　二陳枳實黄連之類不應又用香燥破氣前症益甚<lb/>
　形氣愈虚余用加味歸脾湯調治半載而痊<lb/>
　一婦人患前症胸脇脹悶或小腹不利或時作痛小<lb/>
　便濇滯余曰此肝火血虚也當清肝火生肝血養脾<lb/>
<pb n="KR3e0070_WYG_031-17a"/>
　土生肺金以余言爲迂别服利氣化痰等劑前症益<lb/>
　劇虚症蠭起余用加味逍遥散加味歸脾湯兼服尋<lb/>
　愈<lb/>
　一婦人患吐痰甚多手足常冷飲食少思余曰此肝<lb/>
　脾鬰怒兼命門火衰不信另服化痰利氣之劑胸腹<lb/>
　愈脹又服峻利疎導之劑余曰非其治也必變脾虚<lb/>
　發腫之症急服金匱加减腎氣丸庶有可救仍不信<lb/>
　反服沉香化氣等丸果發腫而殁<lb/>
<pb n="KR3e0070_WYG_031-17b"/>
白堊散　治虚熱翻胃用白堊土一斤米醋一升煆土<lb/>
　赤入醋内再煆再入以醋乾爲度取土一兩入炮薑<lb/>
　一錢爲末每服一錢米飲下甚者二錢須服四兩有<lb/>
　效<lb/>
治實熱翻胃用黄連五錢生薑汁浸炒山查三錢保和<lb/>
　丸三錢同爲末糊丸麻子大胭脂爲衣每服六十丸<lb/>
　煎人參湯入竹瀝下之<lb/>
太倉丸　治胃弱翻胃<lb/>
<pb n="KR3e0070_WYG_031-18a"/>
　　肉豆蔲　砂仁<hi>各二兩</hi>丁香<hi>一/兩</hi>陳倉米<hi>一升土炒</hi>
　右爲末薑汁糊丸桐子大每服六七十丸薑湯下<lb/>
青金丹　每服三十丸生薑陳皮煎湯送下<hi>方見前嘔吐類</hi>
　　附方<lb/>
東垣補真丸<lb/>
　　肉蓯蓉<hi>酒浸焙</hi>葫蘆巴<hi>炒/</hi>附子<hi>炮去/皮</hi>陽起石<hi>煅</hi>肉豆<lb/>
　　蔲<hi>麫褁煨</hi>川烏<hi>炮去/皮</hi>沉香　兎絲子<hi>凈酒/浸蒸</hi>五味子<hi>各五</hi>
　　<hi>錢</hi>鹿茸<hi>酒浸/炒</hi>巴㦸<hi>去/心</hi>鍾乳粉<hi>各一两</hi>
<pb n="KR3e0070_WYG_031-18b"/>
　右爲末用羊腰子兩對治如食法葱椒酒煑搗爛入<lb/>
　酒糊丸如梧子大每服七十丸空心米飲鹽湯任下<lb/>
神效附子丸　治脾腎虚寒嘔吐或翻胃膈噎用黒附<lb/>
　子重一兩四五錢端正底平尖圓一枚灰火炮皮裂<lb/>
　入生薑自然汁内浸潤晒乾仍炮再入汁浸潤仍晒<lb/>
　再炮用盡薑汁半碗爲度却去皮臍爲末以人參煎<lb/>
　膏丸黍米大每服數丸津唾嚥下胃氣稍復飲食稍<lb/>
　進投以温補之劑<lb/>
<pb n="KR3e0070_WYG_031-19a"/>
六君子湯<lb/>
補中益氣湯<lb/>
四物湯<hi>三方見二十四卷第六論</hi>
歸脾湯<lb/>
加味歸脾湯<lb/>
八珍湯<lb/>
加味逍遥散<hi>四方見二十四卷第四論</hi>
八味丸<hi>方見二十四卷第十一論</hi>
<pb n="KR3e0070_WYG_031-19b"/>
二陳湯<hi>方見二十四卷第五論</hi>
金匱加减腎氣丸<hi>方見二十二卷第十論</hi>
　　　婦人血膈方論第四<lb/>
　愚按前症若氣逆而血滯用流氣飲若恚怒而血逆<lb/>
　用小柴胡山梔丹皮血虚用四物參术柴胡山梔丹<lb/>
　皮若鬰結而血傷用加味歸脾兼加味逍遥散脾虚<lb/>
　不能生血用六君歸芎胃虚不能生血用益氣湯若<lb/>
　肝虚而不能藏血用補肝散如不應兼以六味丸若<lb/>
<pb n="KR3e0070_WYG_031-20a"/>
　因脾肺虚用補中益氣湯如不應用六君加芎歸<lb/>
　　附治驗<lb/>
　一婦人患前症胸膈痞悶余曰此屬脾經血虚遂用<lb/>
　四君芎歸調補脾氣尋愈又因怒兼兩脇痞悶頭目<lb/>
　不清月經旬餘未竭用加味逍遥散加鈎藤治之復<lb/>
　瘥<lb/>
　一婦人患前症胸膈作痛靣青目劄小便頻數或時<lb/>
　寒熱此肝氣滯而血凝先用失笑散二服痛止又用<lb/>
<pb n="KR3e0070_WYG_031-20b"/>
　加味逍遥散而愈<lb/>
　一婦人所患同前泛用行氣破血之劑以致不起<lb/>
神功散　治血滯胸腹作痛<lb/>
　　五靈脂<hi>炒二兩</hi>莪术　桂心　芸薹子<hi>炒各半兩</hi>
　右每服二錢酒水煎<lb/>
　　附方<lb/>
流氣飲<hi>方見三卷第七論</hi>
小柴胡湯<hi>方見二十四卷第二論</hi>
<pb n="KR3e0070_WYG_031-21a"/>
加味歸脾湯<lb/>
加味逍遥散<hi>二方見二十四卷第四論</hi>
四物湯<lb/>
補中益氣湯<lb/>
四君子湯<lb/>
六君子湯<hi>四方見二十四卷第六論</hi>
補肝散<hi>方見本卷第十七論</hi>
六味丸<hi>方見二十四卷第十一論</hi>
<pb n="KR3e0070_WYG_031-21b"/>
失笑散<hi>方見二十卷第五論</hi>
製吳茱茰黄連法用二味等分用熱湯拌濕和匀重湯<lb/>
　頓煑使氣相通同炒焦各揀出聽用<lb/>
　　　婦人鼻血方論第五<lb/>
婦人氣血調和則循環經絡若勞傷元氣陰虚火動氣<lb/>
逆於肺則血隨鼻而䘐産後尤不可治陳無擇曰亦有<lb/>
因怒氣而得者趙恭人鼻䘐先用蘇合香丸四粒次用<lb/>
五苓散濃煎白茅花湯調服即止又用芎歸湯調理而<lb/>
<pb n="KR3e0070_WYG_031-22a"/>
安一富男鼻血六脉洪數訊之云曽服丹藥遂用芩連<lb/>
大黄爲末水調服解之而愈<lb/>
　愚按前症若熱鬰於胃經用犀角地黄湯若伏暑於<lb/>
　内用黄連香薷飲若大怒血蓄于上用小柴胡湯若<lb/>
　脾損不能攝血歸源用歸脾湯大凡雜症見血多因<lb/>
　陰分鬰熱或内有所傷皆屬五志所動經曰諸見血<lb/>
　身熱脉大者難治是火邪勝也身凉脉静者易治是<lb/>
　正氣復也仍與後症同用<lb/>
<pb n="KR3e0070_WYG_031-22b"/>
　　附治驗<lb/>
　一婦人經素不調因怒䘐血此肝火熾盛用加味小<lb/>
　柴胡加紅花二劑血止又用加味逍遥散八珍湯兼<lb/>
　服三十餘劑經行如期<lb/>
　一婦人鬰結而患前症用加味歸脾湯其血漸止飲<lb/>
　食漸進用加味逍遥散元氣漸復寒熱漸止後因怒<lb/>
　仍䘐寒熱往來用小柴胡湯加芎歸丹皮而愈<lb/>
　一婦人因勞䘐血服凉血之劑更致便血或以血下<lb/>
<pb n="KR3e0070_WYG_031-23a"/>
　爲順仍用治血余曰此因脾氣下陷而血從之當升<lb/>
　補脾氣庶使血歸其經不信果血益甚余朝用補中<lb/>
　益氣湯夕用加味歸脾湯而愈此症用寒凉止血不<lb/>
　補脾肺而死者多矣<lb/>
刺薊散　治血熱鼻䘐<lb/>
　　刺薊　生地黄<hi>各二錢</hi>桑耳　亂髪灰　艾葉<hi>炒各一錢</hi>
　　蒲黄<hi>五分</hi>
　右水煎服<lb/>
<pb n="KR3e0070_WYG_031-23b"/>
犀角地黄湯<hi>方見後</hi>
又方用白茅根汁一合飲之即止<lb/>
又方用生葱心塞鼻中血即止若刀斧所傷用之血亦<lb/>
　止<lb/>
四物湯加側栢生地黄治虚熱吐血甚效若脾經血虚<lb/>
　須用四君加芎歸若脾經氣鬰須用歸脾湯若肝腎<lb/>
　虧損須用六味丸若氣血俱虚須用十全大補湯<lb/>
　　附方<lb/>
<pb n="KR3e0070_WYG_031-24a"/>
濟生犀角地黄湯　治熱鬰不解泛行經絡或流腸胃<lb/>
　隨氣湧泄以致䘐血吐血或爲便血並皆治之<lb/>
　　犀角<hi>鎊如無升麻代</hi>生地黄　白芍藥　牡丹皮<hi>各一錢</hi>
　右每服四五錢水煎若實熱熾甚加炒黄芩若去血<lb/>
　過多或脾肺之氣虧損不能攝血歸源者急用四君<lb/>
　子湯懐抱鬰結者用歸脾湯<lb/>
枇杷葉散　治暑毒攻心䘐血嘔血或吐㵼作渇<lb/>
　　香薷<hi>二錢</hi>厚朴<hi>姜製/錢半</hi>甘草<hi>炙/</hi>麥門冬<hi>去/心</hi>木瓜<hi>不見鐵器</hi>白<lb/>
<pb n="KR3e0070_WYG_031-24b"/>
　　茅根<hi>各一錢</hi>枇杷葉　陳皮　丁香<hi>各五分</hi>
　右末每服三五錢薑水煎<lb/>
黄連香薷飲　治伏暑䘐血便血不拘四時<hi>方見本卷第二論</hi>
小柴胡湯<lb/>
加味小柴胡湯<hi>二方見二十四卷第二論</hi>
歸脾湯<lb/>
加味逍遥散<lb/>
八珍湯<lb/>
<pb n="KR3e0070_WYG_031-25a"/>
加味歸脾湯<hi>四方見二十四卷第四論</hi>
補中益氣湯<hi>方見二十四卷第六論</hi>
　　　婦人吐血方論第六<lb/>
婦人吐血者由臟腑傷損所致夫氣血外行於經絡内<lb/>
榮於臟腑若六淫七情飲食起居有所損傷行失常道<lb/>
逆則吐血也<lb/>
　愚按前症若脾經鬰熱用犀角地黄湯脾胃伏暑用<lb/>
　黄連香薷飲心脾鬰熱用生地黄湯心氣耗損用茯<lb/>
<pb n="KR3e0070_WYG_031-25b"/>
　苓補心湯脾氣勞傷用鷄蘇散思慮傷脾用歸脾湯<lb/>
　暴怒肝火用加味小柴胡湯久怒肝傷六味地黄丸<lb/>
　脾肺虚熱用麥門冬飲肝腎虚熱用六味地黄丸氣<lb/>
　血俱虚用十全大補湯經云肺朝百脉之氣肝綂諸<lb/>
　經之血必用甘温之劑補其陽氣使血各歸其經如<lb/>
　大吐血病毋論其脉急用獨參湯救之若潮熱咳𠻳<lb/>
　而脉數者元氣虚而假熱之脉也皆由脾胃先損須<lb/>
　用人參之類本草云人參治脾胃不足補中温中㵼<lb/>
<pb n="KR3e0070_WYG_031-26a"/>
　脾肺中火東垣先生云脾胃虚者心火亢甚而乗土<lb/>
　位脾氣受邪須用黄茋最多人參甘草次之脾胃一<lb/>
　虚肺氣先絶故用黄茋以益皮毛而閉腠理嘗治氣<lb/>
　血虚弱用十全大補最善若用寒凉止血胃氣反傷<lb/>
　無不致禍<lb/>
　　附治驗<lb/>
　一老婦每作先飲食不進或胸膈不利或中脘作痛<lb/>
　或大便泄㵼或小便不利余以爲肝脾之症用逍遥<lb/>
<pb n="KR3e0070_WYG_031-26b"/>
　散加山梔茯神遠志木香而愈後鬰結吐紫血每作<lb/>
　先倦怠煩熱以前藥加炒黒黄連三分吳茱茰二分<lb/>
　頓愈復因怒吐赤血甚多燥渇垂死此血脱也法當<lb/>
　補氣乃用人參一兩苓术當歸各三錢陳皮炮黒乾<lb/>
　薑各二錢炙甘草木香各一錢一劑頓止又用加味<lb/>
　歸脾湯調理而痊<lb/>
　一女子懐抱素鬰胸滿食少吐血靣赤用六味丸及<lb/>
　歸脾加山梔貝母芍藥而愈<lb/>
<pb n="KR3e0070_WYG_031-27a"/>
　一婦人爲哭母吐血咳嗽發熱盗汗經水不行此悲<lb/>
　傷肺思傷脾朝服補中益氣加桔梗貝母知母夕用<lb/>
　歸脾湯送六味丸而愈<lb/>
柔脾湯　治虚熱吐血䘐血汗出<lb/>
　　甘草<hi>炒</hi>白芍藥<hi>炒/</hi>黄茋<hi>各半/兩</hi>熟地黄<hi>自製一兩五錢</hi>
　右每服五錢水酒煎　一婦人月經不利忽妄行嘔<lb/>
　血察其形脉如常用四生丸即安一女子飽食負重<lb/>
　而吐血用前湯及青餅子而愈世治吐血並用竹茹<lb/>
<pb n="KR3e0070_WYG_031-27b"/>
　地黄藕汁亦不可拘泥如陽乗於陰血得熱則流散<lb/>
　經水沸溢理宜凉解地黄犀角之類如陰乗於陽所<lb/>
　謂天寒地凍水凝成氷須當温散乾薑肉桂之類<lb/>
四生丸　治陽乗於陰以致吐血䘐血<lb/>
　　生荷葉　生艾葉　生栢葉　生地黄<hi>各等分</hi>
　右研丸鷄子大每服一丸水煎服陳日華云先公嘗<lb/>
　遊靈石寺主僧留飯設卓一僧見卓不穩急俯穩之<lb/>
　舉首即嘔血明年到寺問舊嘔血者何如主僧言服<lb/>
<pb n="KR3e0070_WYG_031-28a"/>
　得四生丸遂愈自得此方屢治有效愚意前症乃内<lb/>
　熱暴患用之有效若人病久本元不足須補脾以滋<lb/>
　化源否則虛火上炎金反受尅獲生鮮矣<lb/>
犀角地黄湯<hi>方見前</hi>
薑草湯　若陰乗於陽寒而嘔血<lb/>
　　甘草<hi>炒</hi>乾薑<hi>各一錢</hi>
　右水煎服理中湯亦妙<lb/>
花蕊石散　治瘀血積於内以致大小便不通或血蓄<lb/>
<pb n="KR3e0070_WYG_031-28b"/>
　於上而吐不止一婦人苦吐血百藥不效童便酒調<lb/>
　不數服而愈<hi>方見胎衣不下</hi>
如聖散　治吐血不已每服二錢米飲下<hi>方見十七卷催生中</hi>
　　附方<lb/>
濟生鷄蘇散　治勞傷肺經唾中有血咽㗋不利<lb/>
　　鷄蘇葉　黄茋<hi>炒</hi>生地黄　阿膠<hi>炒</hi>貝母　白茅<lb/>
　　根<hi>各一錢</hi>桔梗<hi>炒/</hi>麥門冬<hi>去/心</hi>蒲黄<hi>炒/</hi>甘草<hi>炒各五分</hi>
　右薑水煎服<lb/>
<pb n="KR3e0070_WYG_031-29a"/>
生地黄散　治鬰熱䘐血咯血吐血陰虚而不能愈者<lb/>
　　枸杞子　柴胡　黄連<hi>炒</hi>地骨皮　天門冬　白<lb/>
　　芍藥<hi>炒</hi>甘草<hi>炒/</hi>黄芩<hi>炒/</hi>黄茋<hi>炒</hi>生地黄　熟地黄<lb/>
　　<hi>自製各五分</hi>
　右水煎下血加地榆<lb/>
三因茯苓補心湯　治靣色黄瘁五心煩熱咳嗽吐血<lb/>
　　半夏　前胡　紫蘇　茯苓　人參　枳殻<hi>麩炒</hi>桔<lb/>
　　梗<hi>炒</hi>　甘草<hi>炒/</hi>乾葛<hi>各五/分</hi>當歸<hi>一錢</hi>川芎　陳皮<lb/>
<pb n="KR3e0070_WYG_031-29b"/>
　　白芍藥<hi>各一錢</hi>熟地黄<hi>自製一錢五分</hi>
　右薑棗水煎服<lb/>
麥門冬飲子　治氣虚吐血或氣虚不能攝血者<lb/>
　　五味子<hi>杵十粒</hi>麥門冬<hi>去/心</hi>黄茋<hi>炒各一錢</hi>當歸身　人參<lb/>
　　　生地黄<hi>各半錢</hi>
　右水煎服<lb/>
十全大補湯　治胃氣虚弱吐血䘐血便血不止以致<lb/>
　外症惡寒發熱自汗盗汗食少體倦或寒熱作渇頭<lb/>
<pb n="KR3e0070_WYG_031-30a"/>
　疼眩暈而似中風或氣血俱虚胸腹脇痛或骨節作<lb/>
　痛經候不調或寒熱往來發熱晡熱或五心發熱咽<lb/>
　乾舌燥或痰嗽喘促胸膈虚痞或嘔吐泄㵼手足冷<lb/>
　熱等症<lb/>
歸脾湯<lb/>
加味逍遥散<hi>三方見二十四卷第四論</hi>
加味小柴胡湯<hi>方見二十四卷第二論</hi>
六味丸<lb/>
<pb n="KR3e0070_WYG_031-30b"/>
八味丸<hi>二方見二十四卷第十一論</hi>
獨參湯<hi>方見三卷第十一論</hi>
補中益氣湯<hi>方見二十四卷第六論</hi>
黄連香薷飲<lb/>
枇杷葉散<hi>二方見本卷前</hi>
　　　婦人痃癖諸氣方論第七<lb/>
婦人痃癖因元氣虚弱而邪氣積聚葢痃者在腹内近<lb/>
臍左右有筋脉急痛如臂如指如絃之狀癖者僻在兩<lb/>
<pb n="KR3e0070_WYG_031-31a"/>
肋之間有時而痛皆陰陽不和經絡痞膈飲食停滯冷<lb/>
氣固結而成也<lb/>
　愚按前症因飲食起居七情失宜虧損臟腑氣血乖<lb/>
　違陰絡受傷循行失度所致羅謙甫先生曰養正邪<lb/>
　自除必先調養使榮衛充實若不消散方可議下但<lb/>
　除之不以漸則必有顛覆之害若不守禁忌縱嗜慾<lb/>
　其有不喪身者鮮矣<lb/>
　　附治驗<lb/>
<pb n="KR3e0070_WYG_031-31b"/>
　一婦人内熱作渇飲食少思腹内初如鷄卵漸大四<lb/>
　寸許經水三月一至肢體消痩齒頰似瘡脉洪數而<lb/>
　虚左闗尤甚此肝脾鬰結之症外貼阿魏膏午前用<lb/>
　補中益氣湯午後用加味歸脾湯兩月許肝火少退<lb/>
　脾土少健午前以補中益氣下六味丸午後以逍遥<lb/>
　散下歸脾丸又月餘日用蘆薈丸二服空心以逍遥<lb/>
　散下日晡以歸脾湯下喜其謹疾調理年餘而愈<lb/>
　一婦人腹内一塊不時上攻或作痛有聲或吞酸痞<lb/>
<pb n="KR3e0070_WYG_031-32a"/>
　悶月經不調小便不利二年餘矣靣色青黄余以<lb/>
　爲肝脾氣滯以六君加芎歸柴胡炒連木香吳茱各<lb/>
　少許二劑却與歸脾湯下蘆薈丸三月餘肝脾和<lb/>
　而諸症退又與調中益氣加茯苓丹皮中氣徤而經<lb/>
　自調<lb/>
　一婦人性多鬰善怒勤於女工小腹内結一塊或作<lb/>
　痛或痞悶月經不調略服伐肝之劑内熱寒熱胸膈<lb/>
　不利飲食不甘形體日痩牙齦蝕爛此脾土不能生<lb/>
<pb n="KR3e0070_WYG_031-32b"/>
　肺金肺金不能生腎水腎水不能生肝木當滋化源<lb/>
　用補中益氣六味地黄至仲春而愈<lb/>
　松江太守何恭人性善怒腹結一塊年餘上腭蝕透<lb/>
　血氣虚極時季冬肝脉洪數按之弦緊或用伐肝木<lb/>
　清胃火之藥余曰真氣虚而邪氣實也恐伐肝木至<lb/>
　春不能發生耳用八珍湯以生氣血用地黄丸以滋<lb/>
　腎水肝脉頓退因大怒耳内出血肝脉仍大煩熱作<lb/>
　渇此無根之火也仍以前藥加肉桂二劑脉斂熱退<lb/>
<pb n="KR3e0070_WYG_031-33a"/>
　復因大怒果卒於季冬辛巳日乃金尅木故也<lb/>
　一婦人經候過期發熱倦怠或用四物黄連之類反<lb/>
　兩月一度且少而成塊又用峻藥通之兩目如帛所<lb/>
　蔽余曰脾爲諸陰之首目爲血脉之宗此脾傷五臟<lb/>
　皆爲失所不能歸於目也遂用補中益氣濟生歸脾<lb/>
　二湯專主脾胃年餘而愈<lb/>
麝香丸　治痃癖冷氣心腹作痛<lb/>
　麝香<hi>二錢另研</hi>五靈脂<hi>炒/</hi>阿魏<hi>五錢麫褁/煨令麫熟</hi>桃仁　三稜<hi>各二</hi>
<pb n="KR3e0070_WYG_031-33b"/>
　　<hi>兩醋製</hi>芫花<hi>醋/炒</hi>㯽榔<hi>各一/兩</hi>莪术<hi>醋製</hi>桂花　没藥　木<lb/>
　　香　當歸<hi>各半兩</hi>
　右爲末飯丸桐子大每服十丸淡醋湯下<lb/>
治痃癖神效以獖猪肝一具重十餘兩用芭豆仁五十<lb/>
　枚入肝内用釅醋三碗慢火熬乾研爛量入三稜末<lb/>
　丸桐子大每服五丸食前熱酒下<lb/>
羅安人每經行臍腹痛甚以桃仁桂枝湯一劑而瘥<hi>方</hi>
　<hi>見第一卷十二論</hi>
<pb n="KR3e0070_WYG_031-34a"/>
治經來腹先痛用局方七氣湯送來復丹局方積氣丸<lb/>
　痃癖癥瘕諸氣亦效<lb/>
　　附方<lb/>
蘆薈丸　治疳癖肌肉消瘦發熱潮熱飲食少思口乾<lb/>
　作渇或肝疳食積口鼻生瘡牙齦蝕爛等症<lb/>
　　蘆薈　胡黄連　黄連<hi>炒焦</hi>木香　白蕪荑<hi>炒</hi>青皮<lb/>
　　<hi>各五錢</hi>當歸　茯苓　陳皮<hi>各一兩/五錢</hi>甘草<hi>炒七錢</hi>
　右爲末米糊丸桐子大每服七八十丸米湯下<lb/>
<pb n="KR3e0070_WYG_031-34b"/>
阿魏膏　治一切痞塊更服胡連丸<lb/>
　　羌活　獨活　𤣥參　官桂　赤芍藥　川山甲<lb/>
　　生地黄　兩頭尖　大黄　白芷　天麻<hi>各五錢</hi>槐<lb/>
　　柳桃枝<hi>各三錢</hi>紅花<hi>四/錢</hi>木鼈<hi>十枚/去殻</hi>亂髪<hi>如鷄子一團</hi>
　右用香油二斤四兩煎黒去柤入髪煎髪化仍去柤<lb/>
　徐下黄丹煎軟硬得中入芒硝阿魏蘇合油乳香没<lb/>
　藥各五錢麝香三錢調匀即成膏矣攤貼患處内服<lb/>
　丸藥黄丹須用真正者效凡貼膏藥先用朴硝隨患<lb/>
<pb n="KR3e0070_WYG_031-35a"/>
　處鋪半指厚以紙葢用熱熨斗熨良久如硝耗再加<lb/>
　熨之二時許方貼膏藥若是肝積加蘆薈末同熨<lb/>
六君子湯<lb/>
補中益氣湯<hi>二方見二十四卷第六論</hi>
八珍湯<lb/>
加味歸脾湯<lb/>
歸脾湯<lb/>
逍遥散<hi>四方見二十四卷第四論</hi>
<pb n="KR3e0070_WYG_031-35b"/>
六味丸<hi>方見二十四卷第十一論</hi>
調中益氣湯<hi>方見四卷第五論</hi>
　　　婦人疝瘕方論第八<lb/>
婦人疝瘕之病由飲食不調氣血勞傷或胎産經行風<lb/>
冷相摶所致葢疝者痛也瘕者假也脉弦急者生虚弱<lb/>
者死尺脉濇浮牢爲血實氣虚腹痛逆氣上行此爲胞<lb/>
中有惡血久則結成症也<lb/>
　愚按子和先生云遺溺閉癃陰痿脬痺精滑白淫皆<lb/>
<pb n="KR3e0070_WYG_031-36a"/>
　男子之疝也若血涸月事不行行後小腹有塊或時<lb/>
　動移前陰突出後陰痔核皆女子之疝也但女子不<lb/>
　謂之疝而謂之瘕<lb/>
　　附治驗<lb/>
　一婦人小腹痞脹小便時下白帶小水淋瀝此肝經<lb/>
　濕熱下注用龍膽㵼肝湯而愈<lb/>
　一婦人小腹脹痛小水不利或胸乳作痛或脇肋作<lb/>
　脹或氣逆心吻余以爲肝火而血傷脾用四物柴胡<lb/>
<pb n="KR3e0070_WYG_031-36b"/>
　青皮𤣥胡索木香而愈<lb/>
　一婦人小腹痞悶小便不利内熱體倦懶食用八珍<lb/>
　湯加柴胡山梔龍膽草治之而安<lb/>
乾漆散　治疝瘕脇肋疼痛<lb/>
　　乾漆<hi>炒令烟盡</hi>木香　芫花<hi>醋炒</hi>赤芍藥　桂心　當歸<lb/>
　　　川芎　琥珀<hi>各半兩</hi>大黄<hi>二兩/炒</hi>牛膝<hi>一/兩</hi>桃仁<hi>去皮尖一</hi>
　　<hi>兩另研</hi>麝香<hi>一錢</hi>
　右爲末每服一錢温酒調下<lb/>
<pb n="KR3e0070_WYG_031-37a"/>
蟠䓗散　治前症屬寒氣不散疼痛甚效<hi>方見二十四卷第八論</hi>
　　附方<lb/>
寶鑑蒺藜湯　治陰疝小腹作痛小便不利手足逆冷<lb/>
　或脇腹悶痛<lb/>
　　蒺藜<hi>去刺</hi>附子<hi>炮/</hi>梔子<hi>去皮各半兩</hi>
　右末每三錢水煎食前温服<lb/>
丹溪定痛散　治寒疝疼痛速效<lb/>
　　枳殻<hi>十五箇</hi>山梔子<hi>炒/</hi>唐毬子　吳茱茰<hi>炒過</hi>荔枝核<lb/>
<pb n="KR3e0070_WYG_031-37b"/>
　　<hi>炮各等分</hi>
　右末用長流水調下一二錢空心服<lb/>
三因失笑散　治小腸疝氣痛或血疝肚腹作痛<hi>方見</hi>
　<hi>二十卷第五論</hi>
龍膽㵼肝湯<hi>方見二十四卷第八論</hi>
四物湯<hi>方見二十四卷第六論</hi>
八珍湯<hi>方見二十四卷第四論</hi>
　　　婦人八瘕方論第九<lb/>
<pb n="KR3e0070_WYG_031-38a"/>
婦人臟腑調和經脉循環則月水以時故能生子而無<lb/>
病若乗外邪而合陰陽則小腹胸脇腰背相引而痛月<lb/>
事不調陰中腫脹小便淋瀝而色黄黒則瘕生矣八瘕<lb/>
者黄青燥血脂狐蛇鼈是也千金外臺言之詳矣<lb/>
　愚按經曰氣主嘘之血主濡之若血不流則凝而爲<lb/>
　瘕也瘕者中雖硬而忽聚忽散多因六淫七情飲食<lb/>
　起居動傷臟腑而成當與痃癖諸症治同慎不可復<lb/>
　傷元氣<lb/>
<pb n="KR3e0070_WYG_031-38b"/>
桃仁煎　治血瘕<lb/>
　　桃仁　大黄<hi>炒各一兩</hi>䖟蟲<hi>半兩/炒黒</hi>朴硝<hi>一兩</hi>
　右爲末以醇醋一鍾石器中煑三分下前三味不住<lb/>
　手攪煎至可丸下朴硝丸桐子大不喫晚食五更初<lb/>
　温酒下五丸日午下穢物如未見再服仍以調氣血<lb/>
　藥補之予向在毗陵一婦人小便不通臍腹脹甚予<lb/>
　診之曰此血瘕也用前藥一服腹痛下血塊血水即<lb/>
　愈此藥猛烈大峻氣血虚者斟酌與之<lb/>
<pb n="KR3e0070_WYG_031-39a"/>
大硝石丸　治七癥八瘕當用此藥去之不令人困<lb/>
　　硝石<hi>三兩</hi>大黄<hi>四/兩</hi>人參<hi>一/錢</hi>甘草<hi>八分</hi>
　右爲末苦酒一升石器中先入大黄煎膏入餘藥丸<lb/>
　梧子大每服三十丸米飲下三日一服宜下赤物<lb/>
　　　婦人腹中瘀血方論第十<lb/>
婦人腹中瘀血者由月經閉積或産後餘血未盡或風<lb/>
寒滯瘀久而不消則爲積聚癥瘕矣<lb/>
　愚按前症若鬰結傷脾用加味歸脾湯若恚怒傷肝<lb/>
<pb n="KR3e0070_WYG_031-39b"/>
　用加味逍遥散若産後惡露用失笑散若肝脾虧<lb/>
　損用六君柴胡以補元氣爲主胃氣虚弱用益氣湯<lb/>
　加茯苓半夏爲主大凡腹中作痛畏手按者此内有<lb/>
　瘀血若形體如常屬病氣元氣俱實用桃仁承氣湯<lb/>
　直下之若痛而肢體倦怠飲食少思此脾胃受傷屬<lb/>
　病氣有餘元氣不足用當歸散調和之若痛而喜手<lb/>
　按腹形體倦怠飲食少思此形氣病氣俱不足用六<lb/>
　君炮姜芎歸純補之若痛而大便不實飲食難化此<lb/>
<pb n="KR3e0070_WYG_031-40a"/>
　脾腎虚寒用六君炮薑肉果温補之若痛而作嘔少<lb/>
　食此脾胃虚弱用六君炮薑藿香若痛而嘔吐不食<lb/>
　泄㵼用六君加薑桂若兼手足逆冷自汗更加附子<lb/>
　此症多有因攻伐而致者<lb/>
　　附治驗<lb/>
　一婦人耳下腫赤寒熱口苦月經不調小腹内一塊<lb/>
　此肝火氣滯而血凝也用小柴胡加山梔川芎丹皮<lb/>
　治之諸症悉退<lb/>
<pb n="KR3e0070_WYG_031-40b"/>
　一婦人久患腹痛去瘀血方止而復大痛諸藥不納<lb/>
　予以脾胃之氣虚寒用參术炮薑丸如黍每用數粒<lb/>
　津嚥下後以二味濃煎漸呷而愈<lb/>
桃仁丸　治瘀血不利月水不調發熱作渇心腹滿急<lb/>
　或肚腹中作痛<lb/>
　　桃仁　大黄<hi>炒各三兩</hi>䖟蟲<hi>炒去/翅足</hi>水蛭<hi>炒焦各四十枚</hi>
　右爲末煉蜜丸桐子大每服五六丸空心熱酒下<lb/>
　　附方<lb/>
<pb n="KR3e0070_WYG_031-41a"/>
桃仁承氣湯　治瘀血小腹急痛大便不利或譫語口<lb/>
　乾漱水不嚥遍身黄色小便自利或血結胸中手不<lb/>
　敢近腹或寒熱昏迷其人如狂<lb/>
　　桃仁<hi>半兩</hi>大黄<hi>炒一/兩</hi>甘草<hi>二/錢</hi>肉桂<hi>一錢</hi>
　右薑水煎發日五更服<lb/>
　　附方<lb/>
加味歸脾湯　治瘀血已去或脾經失血小腹作痛無<lb/>
　寐發熱盗汗或脾傷不能攝血或心脾傷痛嗜卧少<lb/>
<pb n="KR3e0070_WYG_031-41b"/>
　食或憂思傷脾血虚發熱或肢軆腫痛大便不調或<lb/>
　經候不准晡熱内熱<lb/>
加味逍遥散<hi>二方見二十四卷第四論</hi>
失笑散<hi>方見二十卷第五論</hi>
六君子湯<lb/>
補中益氣湯<hi>二方見二十四卷第六論</hi>
當歸散<hi>方見後卷第五論</hi>
小柴胡湯<hi>方見二十四卷第二論</hi>
<pb n="KR3e0070_WYG_031-42a"/>
　　　婦人癥痞方論第十一<lb/>
婦人癥痞由飲食失節脾胃虧損邪正相搏積于腹中<lb/>
牢固不動故名曰癥得冷則作痛冷入子藏則不孕入<lb/>
胞絡則月水不通<lb/>
　愚按前症若脾胃虚弱用六君子加芎歸若肝脾虚<lb/>
　弱用補中益氣及歸脾湯若肝火鬰滯佐以蘆薈地<lb/>
　黄二丸外貼阿魏膏患者須慎七情六淫飲食起居<lb/>
　治者不時審察病機而藥之庶幾有效<lb/>
<pb n="KR3e0070_WYG_031-42b"/>
　　附方<lb/>
穿山甲散　治癥痞瘀血心腹作痛<lb/>
　　穿山甲<hi>灰炒燥</hi>鼈甲<hi>醋/炙</hi>赤芍藥　大黄<hi>炒/</hi>乾漆<hi>炒令烟盡</hi>
　　桂心<hi>各一兩</hi>川芎　芫花<hi>醋/炒</hi>當歸尾<hi>各半/兩</hi>麝香<hi>一錢</hi>
　右爲末每服一錢酒調下<lb/>
六君子湯<lb/>
補中益氣湯<hi>二方見二十四卷第六論</hi>
歸脾湯<hi>方見二十四卷第四論</hi>
<pb n="KR3e0070_WYG_031-43a"/>
六味地黄丸<hi>方見二十四卷第十二論</hi>
蘆薈丸<lb/>
阿魏膏<hi>二方見本卷第七論</hi>
　　　婦人食癥方論第十二<lb/>
婦人食癥由臟腑虚弱經行不忌生冷飲食或勞傷元<lb/>
氣所致陳無擇云經不行者宜先導之然後固元氣爲<lb/>
主<lb/>
　愚按前症若形氣虚弱須先調補脾胃爲主而佐以<lb/>
<pb n="KR3e0070_WYG_031-43b"/>
　消導若形氣充實當先疏導爲主而佐之補脾胃若<lb/>
　氣壅血滯而不行者宜用烏藥散散而行之若脾氣<lb/>
　虚而血不行者宜用四君芎歸補而行之若脾氣鬰<lb/>
　而血不行者宜用歸脾湯解而行之若肝脾血燥而<lb/>
　血行者宜用加味逍遥散清而行之大抵食積痞塊<lb/>
　之症爲有形葢邪氣勝則實真氣奪則虚當養正闢<lb/>
　邪而積自除矣雖然堅者削之客者除之胃氣未虚<lb/>
　或可少用若病久虚乏者不宜輕用<lb/>
<pb n="KR3e0070_WYG_031-44a"/>
烏藥散<hi>方見後</hi>
　　　婦人積年血癥方論第十三<lb/>
婦人積年血癥由寒温失節脾胃虚弱月經不通相結<lb/>
盤牢久則腹脇苦痛宜用三稜煎主之<lb/>
　愚按前症多兼七情虧損五臟氣血乖違而致葢氣<lb/>
　主嘘之血主濡之脾綂血肝藏血故鬰結傷脾恚怒<lb/>
　傷肝者多患之腹脇作痛正屬肝脾二經症也竊謂<lb/>
　羅謙甫先生云養正積自除東垣先生云人以胃氣<lb/>
<pb n="KR3e0070_WYG_031-44b"/>
　爲本治法宜固元氣爲主而佐以攻伐之劑當以歲<lb/>
　月求之若欲速效投以峻劑反致有誤右七症方藥<lb/>
　當互相叅用<lb/>
　　附方<lb/>
三稜煎　治血癥血瘕食積痰滯<lb/>
　　莪术<hi>醋浸炒</hi>三稜<hi>各三/兩</hi>青皮<hi>去/白</hi>半夏　麥芽<hi>炒各一兩</hi>
　右用好醋一鍾煑乾焙爲末醋糊丸桐子大每服三<lb/>
　四十丸淡醋湯下痰積薑湯下<lb/>
<pb n="KR3e0070_WYG_031-45a"/>
　　　婦人血氣心痛方論第十四<lb/>
婦人血氣心痛由臟腑虚弱風冷所乗葢心爲諸臟之<lb/>
主若心受傷名真心痛朝發夕死夕發旦死若心絡傷<lb/>
故痛發乍輕乍甚而成斯症也<lb/>
　愚按前症若寒邪所傷温散之飲食停滯消導之肝<lb/>
　火妄動辛平之脾氣鬰結和解之仍與後六症方藥<lb/>
　同用<lb/>
　　附治驗<lb/>
<pb n="KR3e0070_WYG_031-45b"/>
　一婦人久患心痛飲食少思諸藥到口即吐予以爲<lb/>
　脾土虚弱用白术一味同黄土炒去土每服一兩以<lb/>
　米泔煎濃徐服少許數日後自能大飲用三斤餘而<lb/>
　安<lb/>
　上舍陳履學長子室素怯弱産後患疥瘡年餘不愈<lb/>
　因執喪旬月每欲眩仆一日感氣忽患心脾高腫作<lb/>
　疼手不可按而嘔吐不止六脉微細或見其形實誤<lb/>
　認諸痛不可補氣乃用青皮木香五味吳茱茰等藥<lb/>
<pb n="KR3e0070_WYG_031-46a"/>
　而愈繼復患瘧且墮胎又投理氣行血之藥病雖去<lb/>
　元氣轉脱再投參茋補劑不應矣六脉如絲欲絶迎<lb/>
　予至診之曰形雖實而脉虚極反用理氣之劑損其<lb/>
　真氣故也連投參茋歸术附子薑桂二劑間用八味<lb/>
　丸五日寢食漸甘六脉全復此症若心脾疼痛時即<lb/>
　服此等藥瘧亦不作矣<lb/>
　　附方<lb/>
烏藥散　治血氣壅滯心腹作痛<lb/>
<pb n="KR3e0070_WYG_031-46b"/>
　　烏藥　莪术<hi>醋浸炒</hi>桂心　當歸　桃仁　青皮<lb/>
　　木香<hi>各等分</hi>
　右爲末每服二錢熱酒調下<lb/>
靈苑方　用生五靈脂爲末每服一錢沸湯下日三服<lb/>
八味丸<hi>方見二十四卷第十一論</hi>
　　　婦人血氣心腹疼痛方論第十五<lb/>
婦人血氣心腹疼痛由臟腑虚弱風邪乗之真邪相摶<lb/>
隨氣上下故故心腹作痛也<lb/>
<pb n="KR3e0070_WYG_031-47a"/>
　愚按前症若氣滯血瘀用没藥散勞傷元氣用四<lb/>
　物湯肝脾鬰結用四七湯怒動肝火用小柴胡湯肝<lb/>
　脾血虚用四物湯脾肺氣虚用四君子湯中氣虚弱<lb/>
　用補中益氣湯氣血俱虚用八珍湯<lb/>
　　附治驗<lb/>
　一婦人每怒心腹作痛久而不愈此肝火傷脾氣也<lb/>
　用炒山梔一兩生薑五片煎服而痛止更以二陳加<lb/>
　山梔桔梗乃不發<lb/>
<pb n="KR3e0070_WYG_031-47b"/>
　一婦人懐抱鬰結不時心腹作痛諸藥不應用歸<lb/>
　脾湯倍加炒山梔而愈<lb/>
　陳湖陸小村母久患心腹疼痛每作必胸滿嘔吐手<lb/>
　足俱冷面赤唇麻咽乾舌燥寒熱不時月餘竟夕不<lb/>
　安其脉洪大衆以痰火治之屢止屢作迨乙巳春發<lb/>
　頻而甚仍用前藥反劇此寒凉損真之故内真寒<lb/>
　而外假熱也且脉息洪弦而有怪狀乃脾氣虧損肝<lb/>
　木乗之而然當温補胃氣遂用補中益氣湯加半夏<lb/>
<pb n="KR3e0070_WYG_031-48a"/>
　茯苓吳茱茰木香一服熟寐徹曉洪脉頓歛怪脉頓<lb/>
　除諸症釋然<lb/>
　　附方<lb/>
琥珀散　治氣滯心腹撮痛或月經不行小腹疼痛<lb/>
　　烏藥　莪术<hi>醋浸炒各二兩</hi>當歸<hi>一兩</hi>
　右爲末每服二錢温酒調下<lb/>
蠲痛散　治血氣刺痛<lb/>
　　荔枝核<hi>燒存性半兩</hi>香附子<hi>一兩</hi>
<pb n="KR3e0070_WYG_031-48b"/>
　右爲末每服二錢塩酒調下<lb/>
菖蒲丸　治血積心脾作疼<hi>男六德續添</hi>
　　九節菖蒲<hi>六兩</hi>吳茱茰<hi>炒/</hi>香附子<hi>各四兩</hi>
　右爲末醋調神麯糊丸桐子大每服四五十丸淡薑<lb/>
　湯調下<lb/>
没藥散　治血氣不行心腹作痛或行注疼痛或月經<lb/>
　不調發熱晡熱並用之<lb/>
　　紅花　没藥　當歸　𤣥胡索<hi>炒各等分</hi>
<pb n="KR3e0070_WYG_031-49a"/>
　右爲末每服二錢童便酒調下<lb/>
木香枳术丸　破滯氣消飲食開胃進食消化痰涎<lb/>
　　木香　枳實<hi>炒各一兩</hi>白术<hi>二兩</hi>
　右每服五錢薑棗水煎服<lb/>
木香化滯湯　治脾胃虚弱飲食停滯腹脹作痛或<lb/>
　心下痞滿不思飲食若憂怒飲食而致者尤宜用<lb/>
　之<lb/>
　　木香　紅花<hi>各三錢</hi>橘皮　當歸稍<hi>各二/錢</hi>柴胡<hi>四錢</hi>草<lb/>
<pb n="KR3e0070_WYG_031-49b"/>
　　豆蔲　甘草<hi>炙半兩</hi>半夏<hi>一/兩</hi>枳實<hi>炒二錢</hi>
　右每服三五錢薑水煎服<lb/>
補中益氣湯<lb/>
四君子湯<lb/>
四物湯<hi>三方見二十四卷第六論</hi>
四七湯<hi>方見十一卷第七論</hi>
小柴胡湯<hi>方見二十四卷第二論</hi>
八珍湯<lb/>
<pb n="KR3e0070_WYG_031-50a"/>
歸脾湯<hi>二方見二十四卷第四論</hi>
二陳湯<hi>方見二十四卷第五論</hi>
　　　婦人血氣小腹疼痛方論第十六<lb/>
婦人小腹疼痛由胞絡受冷搏於血氣結於小腹因虚<lb/>
發動故痛也<lb/>
　愚按前症若氣寒血結用葳靈仙散氣滯血凝用當<lb/>
　歸散肝經血虚用四物湯加參术柴胡肝經濕熱用<lb/>
　龍膽㵼肝湯肝脾氣虚用六君子湯加柴胡芍藥肝<lb/>
<pb n="KR3e0070_WYG_031-50b"/>
　脾虚寒用六君子湯加柴胡肉桂若兼嘔吐加木香<lb/>
　四肢逆冷再加炮薑<lb/>
　　附治驗<lb/>
　通府張孟威云其妹小腹痛服附子理中湯附子服<lb/>
　過八十餘枚此乃沉寒痼冷之甚不多有者<lb/>
　　附方<lb/>
葳靈仙散　凡冷氣滯血小腹疼痛或經行遇怒腹脹<lb/>
　痛宜用之<lb/>
<pb n="KR3e0070_WYG_031-51a"/>
　　葳靈仙<hi>一兩</hi>當歸　没藥　木香　桂心<hi>各半兩</hi>
　右爲末每服一錢熱酒調<lb/>
當歸散　凡血積小腹疼痛或因氣逆月經不行肚腹<lb/>
　作痛<lb/>
　　當歸<hi>炒</hi>赤芍藥　劉寄生　没藥　枳殻<hi>麩炒</hi>𤣥胡<lb/>
　　索<hi>炒各等分</hi>
　右爲末每服一錢熱酒調下<lb/>
四物湯<lb/>
<pb n="KR3e0070_WYG_031-51b"/>
六君子湯<hi>二方見二十四卷第六論</hi>
龍膽㵼肝湯<hi>方見二十四卷第八論</hi>
附子理中湯<hi>方見二十一卷第九論</hi>
　　　婦人兩脇脹痛方論第十七<lb/>
婦人兩脇脹痛因臟腑虚弱氣血不調風冷客於胞絡<lb/>
相搏壅塞故也<lb/>
　愚按東垣先生云胸脇作痛口苦舌乾寒熱往來發<lb/>
　嘔發吐四肢滿悶淋溲便難腹中急痛此肝木之妄<lb/>
<pb n="KR3e0070_WYG_031-52a"/>
　行也竊謂前症若暴怒傷血用小柴胡芎歸山梔氣<lb/>
　虚用四物參术柴梔若久怒傷氣用六君芎歸山梔<lb/>
　若氣血俱虚用六味地黄丸若經行腹痛寒熱晡熱<lb/>
　或月經不調發熱痰咳少食嗜卧體痛用八珍柴胡<lb/>
　丹皮若脇脹發熱口渇唾痰或小便淋瀝頸項結核<lb/>
　或盗汗便血諸血失音用六味丸若兩脇作脹視物<lb/>
　不明或筋脉拘急面色青小腹痛或小便不調用補<lb/>
　肝散若槩用香燥之劑反傷清和之氣則血無所生<lb/>
<pb n="KR3e0070_WYG_031-52b"/>
　諸症作焉丹溪先生云右脇痛用推氣散小龍薈丸<lb/>
　當歸蘆薈丸控涎丹抑青丸十棗湯皆病氣元氣俱<lb/>
　實之劑用者審之<lb/>
　　附治驗<lb/>
　一婦人性急吐血發熱兩脇脹痛日晡益甚此怒氣<lb/>
　傷肝氣血俱虚也朝用逍遥散倍加炒黒山梔黄栢<lb/>
　貝母桔梗麥門冬夕以歸脾湯送地黄丸而愈<lb/>
　一孀婦内熱晡熱肢體痠麻不時吐痰或用清氣化<lb/>
<pb n="KR3e0070_WYG_031-53a"/>
　痰藥㗋間不利白帶腹脹用行氣散血藥胸膈不利<lb/>
　肢體時麻此鬰怒傷肝脾而藥益甚也予則朝用歸<lb/>
　脾湯以解脾鬰生脾氣夕用加味逍遥散以清肝火<lb/>
　生肝血百餘劑而愈後因怒飲食日少肢體時麻此<lb/>
　乃肝火侮土用補中益氣加山梔茯苓半夏而痊又<lb/>
　飲食失調兼有怒氣肢體麻甚月經如注脉浮洪而<lb/>
　數此脾受肝傷不能綂血而致崩肝氣虧損陰血而<lb/>
　脉大繼用六君加芎歸炮薑而血崩止又用補中益<lb/>
<pb n="KR3e0070_WYG_031-53b"/>
　氣加炮薑茯苓半夏而元氣復更用歸脾湯逍遥散<lb/>
　調理而康<lb/>
　　附方<lb/>
葳靈仙散　治冷氣血滯兩脇作痛<hi>方見前</hi>
人參紫荆皮散　治心腹刺痛胸膈飽滿不進飲食<lb/>
　　紫荆皮　蒼术　石菖蒲<hi>各一兩</hi>香附子<hi>二/兩</hi>人參<hi>半兩</hi>
　　木香<hi>三錢</hi>
　右爲末米糊丸桐子大每服三十丸食後薑湯下<lb/>
<pb n="KR3e0070_WYG_031-54a"/>
左金丸<hi>一名四金丸</hi>治肝火胸脇脹痛或發寒熱或頭目作<lb/>
　痛或大便不實或小便淋秘或小腹疼痛及一切肝<lb/>
　火之症<lb/>
　　黄連<hi>炒六兩</hi>吳茱茰<hi>一兩湯煑片時用</hi>
　右爲末粥丸白术陳皮湯下<lb/>
當歸龍薈丸　治肝經實火胸脇脹痛或大便秘結小<lb/>
　便澁滯凡屬肝經實火皆宜用之<lb/>
　　當歸　龍膽草<hi>炒焦</hi>梔子仁<hi>炒/</hi>黄連<hi>炒/</hi>黄芩<hi>炒各一兩</hi>大<lb/>
<pb n="KR3e0070_WYG_031-54b"/>
　　黄<hi>炒</hi>蘆薈　青黛<hi>各五/錢</hi>木香<hi>二錢/五分</hi>麝香<hi>另研五分</hi>
　右爲末用神麯糊丸桐子大每服二十丸薑湯下<lb/>
補肝散　治肝腎二經氣血虧損脇脹作痛或脇脹頭<lb/>
　暈寒熱發熱或遍身作痛經候不調<lb/>
　　當歸　山藥　五味子<hi>炒杵</hi>山茱茰肉　黄茋<hi>炒</hi>川<lb/>
　　芎　木𤓰<hi>各半兩</hi>熟地黄<hi>自/製</hi>白术<hi>炒各一錢</hi>獨活　酸棗<lb/>
　　仁<hi>炒各四錢</hi>
　右爲末每服五錢棗水煎服<lb/>
<pb n="KR3e0070_WYG_031-55a"/>
小柴胡湯<hi>方見二十四卷第二論</hi>
四物湯<lb/>
補中益氣湯<lb/>
六君子湯<hi>三方見二十六卷第六論</hi>
六味丸<hi>方見二十四卷第十一論</hi>
八珍湯<lb/>
逍遥散<lb/>
歸脾湯<lb/>
<pb n="KR3e0070_WYG_031-55b"/>
加味逍遥散<hi>四方見二十四卷第四論</hi>
　　　婦人心腹脹滿方論第十八<lb/>
婦人心腹脹滿由心脾虚損邪氣乗之此足少陰腎經<lb/>
之脉起於足小指貫腎絡膀胱入肝肺出絡於心若邪<lb/>
摶三經併結於脾脾虚則心腹脹滿矣<lb/>
　愚按前症脾胃虚痞用六君子湯脾胃虚寒者用人<lb/>
　參理中湯鬰結氣滯者用歸脾湯肝侮脾土用六君<lb/>
　柴芍脾氣壅滯用平胃散肺氣壅滯用紫蘇飲宿食<lb/>
<pb n="KR3e0070_WYG_031-56a"/>
　壅滯用養胃湯脾血虚痞用四物參术<hi>右六症當互相㕘用仍與</hi>
　<hi>六卷第七論同用</hi>
　　附治驗<hi>嘔吐心腹痛見七卷第一論</hi>
　一婦人胸膈不利飲食少思腹脹吞酸或用疏利之<lb/>
　藥反致中滿不食予以爲脾土虚而肝木勝用補中<lb/>
　益氣湯加砂仁香附煨薑又以六君子加芎歸桔梗<lb/>
　而愈<lb/>
　吳江史𤣥年母久病之後遇事拂意忽胸腹脹滿面<lb/>
<pb n="KR3e0070_WYG_031-56b"/>
　目微腫兩腿重滯氣逆上升言語喘促所服皆清氣<lb/>
　之劑不效予曰此脾肺虚寒也先用六君子湯一劑<lb/>
　病勢頓減後用補中益氣加茯苓半夏乾薑二劑形<lb/>
　體頓安後以七情失調夜間腹脹乃以十全大補加<lb/>
　木香治之而痊<lb/>
　　附方<lb/>
白术散　治脾胃氣滯心腹脹滿不欲飲食<lb/>
　　白术<hi>炒</hi>草果　訶子　茯苓　㯽榔　桂心<hi>各五分</hi>
<pb n="KR3e0070_WYG_031-57a"/>
　　陳皮　厚朴<hi>姜製</hi>人參<hi>各一/錢</hi>甘草<hi>炒三分</hi>
　右薑棗水煎服<lb/>
　愚按前方治胸膈氣滯飲食内停之良劑若脾血虚<lb/>
　痞須用四物參术脾氣虚痞須用四君芎歸<lb/>
補遺治心腹脹滿予嘗獨用厚朴薑汁炒每服五錢薑<lb/>
　七片水煎温服不拘時候間服沉香降氣湯得效此<lb/>
　病氣元氣壅實之治法也<lb/>
　　附方<lb/>
<pb n="KR3e0070_WYG_031-57b"/>
平胃散　治脾氣壅滯胸腹不利或飲食不進停滯嘔<lb/>
　吐<lb/>
　　蒼术　厚朴<hi>姜製</hi>陳皮<hi>各一錢/五分</hi>甘草<hi>炙五分</hi>
　右薑棗水煎服<lb/>
人參養胃湯　治脾氣壅滯胸膈不利或飲食壅滯胸<lb/>
　腹脹悶或兼外感風寒頭痛嘔吐等症<hi>方見二十一卷第九論</hi>
四物湯<lb/>
六君子湯<lb/>
<pb n="KR3e0070_WYG_031-58a"/>
補中益氣湯<hi>三方見二十四卷第六論</hi>
人參理中湯<hi>方見二十卷第八論</hi>
十全大補湯<lb/>
歸脾湯<hi>二方見二十四卷第四論</hi>
紫蘓飲<hi>方見十二卷第八論</hi>
調中益氣湯<hi>方見四卷第九論</hi>
　<lb/>
　<lb/>
<pb n="KR3e0070_WYG_031-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　薛氏醫案卷三十一<lb/>
</p>
<p>
</p>
  </div>
</body>
</text>
</TEI>
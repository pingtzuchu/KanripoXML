<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>薛氏醫案卷二</head> <lb/>
    <p>
<pb n="KR3e0070_WYG_002-1a"/>
欽定四庫全書<lb/>
　薛氏醫案卷二<lb/>
　　　　　　　　　　　　　明　薛巳　撰<lb/>
　　内科摘要<lb/>
　　　脾腎虧損頭眩痰氣等症<lb/>
閣老梁厚齋氣短有痰小便赤濇足跟作痛尺脉浮大<lb/>
按之則濇此腎虛而痰飲也用四物送六味丸不月而<lb/>
康仲景先生云氣虛有飲用腎氣丸補而逐之誠開後<lb/>
<pb n="KR3e0070_WYG_002-1b"/>
學之矇瞶濟無窮之夭枉腎氣丸即六味也<lb/>
都憲孟有涯氣短痰暈服辛香之劑痰盛遺尿兩尺浮<lb/>
大按之如無余以為腎家不能納氣歸源香燥致甚耳<lb/>
用八味丸料三劑而愈<lb/>
孫都憲形體豐厚勞神善怒面帶陽色口渇吐痰或頭<lb/>
目眩暈或熱從腹起左三脉洪而有力右三脉洪而無<lb/>
力余謂足三隂虧損用補中益氣加麥門五味及加減<lb/>
八味丸而愈若人少有老態不耐寒暑不勝勞役四時<lb/>
<pb n="KR3e0070_WYG_002-2a"/>
迭病皆因少時氣血方長而勞心虧損或精血未滿而<lb/>
御女過傷故其見症難以悉狀此精氣不足但滋化源<lb/>
其病自痊又若飲食勞役七情失宜以致諸症亦當治<lb/>
以前法設或六淫所侵而致諸症亦因真氣内虛而外<lb/>
邪乘襲尤當固胃氣為主葢胃為五臟之根本故黄栢<lb/>
知母不宜輕用恐復傷胃氣也大凡雜症属内因乃形<lb/>
氣病氣俱不足當補不當㵼傷寒雖属外因亦宜分其<lb/>
表裡虛實治當審之<lb/>
<pb n="KR3e0070_WYG_002-2b"/>
昌平守王天成頭暈惡寒形體倦怠得食稍愈勞而益<lb/>
甚寸闗脉浮大此脾肺虛弱用補中益氣加蔓荆子而<lb/>
愈後因勞役發熱惡寒譫言不寐得食稍安用補中益<lb/>
氣湯而痊<lb/>
大尹祝支山因怒頭暈抝内筋攣時或寒熱日晡熱甚<lb/>
此肝火筋攣氣虛頭暈用八珍加柴胡山梔牡丹皮二<lb/>
十餘劑而愈<lb/>
上舍顧桐石㑹飲於周上舍第問余曰向孟有涯陳東<lb/>
<pb n="KR3e0070_WYG_002-3a"/>
谷俱為無嗣納寵已而得疾皆頭暈吐痰並用蘇合香<lb/>
丸惟有涯得生何也余曰二症因腎虛不能納氣而為<lb/>
頭暈不能制水而為痰涎東谷專主攻痰行氣有涯專<lb/>
於益火補益故耳後余應杭人之請桐石房勞過度亦<lb/>
患前症或用清氣化痰愈甚顧曰我病是腎虛不能納<lb/>
氣歸源治者不悟而殁惜哉<lb/>
一男子素厚味胸滿痰盛余曰膏粱之人内多積熱與<lb/>
法製清氣化痰丸而愈彼為有驗修合餽送脾胃虛者<lb/>
<pb n="KR3e0070_WYG_002-3b"/>
無不受害<lb/>
先兄體貌豊偉唾痰甚多脉洪有力殊不耐勞遇風頭<lb/>
暈欲仆口舌破裂或至赤爛誤食薑蒜少許口瘡益甚<lb/>
服八味丸及補中益氣加附子錢許即愈停藥月餘諸<lb/>
症仍作此命門虛火不歸源也<lb/>
　　　肝腎虧損血燥結核等症<hi>二</hi>
儒者楊澤之性躁嗜色缺盆結一核此肝火血燥筋攣<lb/>
法當滋腎水生肝血不信乃内服降火化痰外敷南星<lb/>
<pb n="KR3e0070_WYG_002-4a"/>
商陸轉大如碗余用補中益氣及六味地黄間以蘆薈<lb/>
丸年餘元氣漸復而腫消<lb/>
一男子素善怒左項微腫漸大如升用清痰理氣而大<lb/>
熱作渇小便頻濁余謂腎水虧損用六味地黄補中益<lb/>
氣而愈亦有胸脇等處大如升斗或破而如菌如榴不<lb/>
問大小俱治以前法<lb/>
一男子頸間結核大潰年餘一男子眉間一核初如豆<lb/>
粒二年漸大如桃悉用清肝火養肝血益元氣而愈<lb/>
<pb n="KR3e0070_WYG_002-4b"/>
舉人江節夫頸臂脇肋各結一核恪服袪痰降火軟堅<lb/>
之劑益甚余曰此肝膽經血少而火燥也彼執前藥至<lb/>
明年六月各核皆潰脉浮大而濇余斷以秋金將旺肝<lb/>
木被尅必不起後果然<lb/>
　　　脾腎虧損小便不利肚腹膨脹等症<hi>三</hi>
大尹劉天錫内有濕熱大便滑利小便濇滯服淡滲之<lb/>
劑愈加滴瀝小腹腿膝皆腫兩眼脹痛此腎虛熱在下<lb/>
焦淡滲導損陽氣隂無以化遂用地黄滋腎二丸小便<lb/>
<pb n="KR3e0070_WYG_002-5a"/>
如故更以補中益氣加麥門五味兼服而愈<lb/>
州守王用之先因肚腹膨脹飲食少思服二陳枳實之<lb/>
類小便不利大便不實咳痰腹脹用淡滲破氣之劑手<lb/>
足俱冷此足三隂虛寒之症也用金匱腎氣丸不月而<lb/>
康<lb/>
州同劉禹功素不慎起居七情以致飲食不甘胸膈不<lb/>
利用消導順氣肚腹痞悶吐痰氣逆用化痰降火食少<lb/>
泄㵼小腹作脹用分利降火小便濇滯氣喘痰湧服清<lb/>
<pb n="KR3e0070_WYG_002-5b"/>
氣化痰丸小便愈滯大便愈㵼肚腹脹大肚臍突出不<lb/>
能寢卧六脉微細左寸虛甚右寸短促此命門火衰脾<lb/>
腎虛寒之危症也先用金匱加减腎氣丸料内桂附各<lb/>
一錢五分二劑下瘀穢甚多又以補中益氣送二神丸<lb/>
二劑諸症悉退五六又用前藥數劑并附子之類貼腰<lb/>
臍及湧泉穴寸脉漸復而安後因怒腹悶惑於人言服<lb/>
沉香化氣丸大便下血諸症悉至余曰此隂絡傷也辭<lb/>
不治果殁<lb/>
<pb n="KR3e0070_WYG_002-6a"/>
一富商飲食起居失宜大便乾結常服潤腸等丸後胸<lb/>
腹不利飲食不廿口乾體倦發熱吐痰服二陳黄連之<lb/>
類前症益甚小便滴瀝大便泄㵼腹脹少食服五苓<graphic n="KR1840" url="https://raw.githubusercontent.com/kanripo/KR-Gaiji/master/images/KR1840.png" mimeType="image/png"/>
麥之類小便不通體腫喘嗽用金匱腎氣丸補中益氣<lb/>
湯而愈<lb/>
一儒者失於調養飲食難化胸膈不利或用行氣消導<lb/>
藥咳嗽喘促服行氣化痰藥肚腹漸脹服行氣分利藥<lb/>
睡卧不能兩足浮腫小便不利大便不實脉浮大按之<lb/>
<pb n="KR3e0070_WYG_002-6b"/>
微細兩寸皆短此脾腎虧損朝用補中益氣加薑附夕<lb/>
用金匱腎氣加骨脂肉果各數劑諸症漸愈再佐以八<lb/>
味丸兩月乃能歩履却服補中八味半載而康<lb/>
一男子素不善調攝唾痰口乾飲食不美服化痰行氣<lb/>
之劑胸滿腹膨痰涎愈盛服導痰理脾之劑肚腹膨脹<lb/>
二便不利服分氣利水之劑腹大脇痛睡卧不得服破<lb/>
血消導之劑兩足皆腫脉浮大不及於寸口朝用金匱<lb/>
加减腎氣丸夕用補中益氣湯煎送前丸月餘諸症漸<lb/>
<pb n="KR3e0070_WYG_002-7a"/>
退飲食漸進再用八味丸補中湯月餘自能轉側又兩<lb/>
月而能歩履郤服大補湯還少丹又半載而康後稍失<lb/>
調理其腹仍脹服前藥即愈<lb/>
一男子患前症余為壯火補土漸愈彼欲速服攻積之<lb/>
劑下血甚多余診之曰此隂絡傷故血内溢非所宜也<lb/>
後果殁<lb/>
一男子胸膈痞悶專服破氣之藥余曰此血虛病也血<lb/>
生於脾上若服前藥脾氣弱而血愈虛矣不信又用内<lb/>
<pb n="KR3e0070_WYG_002-7b"/>
傷之藥反吐血余曰此陽絡傷也後果然<lb/>
大方世家湖郷離羣索居山妻趙氏忽嬰痰熱治者多<lb/>
以寒凉偶得小愈三四年餘屢進屢退于是元氣消爍<lb/>
庚子夏遍身浮腫手足麻冷日夜咳𠻳煩躁引飲小水<lb/>
不利大肉盡去勢將危殆幸遇先生診之脉洪大而無倫<lb/>
按之如無此虛熱無火法當壯火之源以生脾土與金<lb/>
匱腎氣丸料服之頓覺小水潰决如泉俾日服前丸及<lb/>
大補之藥二十餘劑而愈三四年間平康無恙迄今甲<lb/>
<pb n="KR3e0070_WYG_002-8a"/>
辰仲春悲哀動中前症復作體如焚燎口肉盡腐胸腹<lb/>
腫滿食不下咽者四日夫婦相顧束手待斃而已又承<lb/>
先生視之投以八味丸二服神思清爽服金匱腎氣丸<lb/>
料加參茋歸术未竟夕而胸次漸舒陡然思食不三日<lb/>
而病去五六矣嗣後日用前二丸間服逾日而起至秋<lb/>
初復患痢又服金匱腎氣丸料加參茋歸术黄連吳茱<lb/>
木香痢遂止但覺後重又用補中益氣加木香黄連吳<lb/>
茱五味數劑而全愈大方自分寒素命亦蹇剥山妻抱<lb/>
<pb n="KR3e0070_WYG_002-8b"/>
病沉痼本難調攝苟非先生援救填壑未免今不肖奔<lb/>
走衣食於外而可無内顧之憂矣然則先生之仁庇固<lb/>
不肖全家之福亦不肖全家之感也斯言也當置之座<lb/>
右以為子孫世誦之不肖嘗侍先生之側檢閲醫案始<lb/>
知山妻奏效巔末遂秉書紀二丸藥之聖且彰先生用<lb/>
藥之神萬一云吳門晩學生沈大方履文再拜頓首謹<lb/>
書<lb/>
　　　脾胃虧損暑濕所傷等症<hi>四附食生冷入房</hi>
<pb n="KR3e0070_WYG_002-9a"/>
大司徒李蒲汀南吏部少宰時患黄疸當用淡滲之劑<lb/>
公尚無嗣猶豫不决余曰有是病而用是藥以茵陳五<lb/>
苓散加芩連山梔二劑而愈至辛卯得子公執余手而<lb/>
笑曰醫方猶公案先設君避毁譽殘喘安得享餘年而<lb/>
遂付託之望哉由是禮遇益厚<lb/>
應天王治中遍身發黄妄言如狂苦于胸痛手不可近<lb/>
此中焦畜血為患用桃仁承氣湯一劑下瘀血而愈<lb/>
太守朱陽山弟下部蓄血發狂用抵當湯而愈<lb/>
<pb n="KR3e0070_WYG_002-9b"/>
一儒者每春夏口乾發熱勞則頭痛服清凉化痰藥㵼<lb/>
喘煩躁用香茹飲神思昏憒脉大而虛此因閉藏之際<lb/>
不逺幃幕為患名曰注夏用補中益氣去柴胡升麻加<lb/>
五味麥門炮薑一劑脉益甚仍用前藥加肉桂五分服<lb/>
之即甦更用六味丸而痊<lb/>
一儒者體肥善飲仲秋痰喘用二陳芩連益甚加桑皮<lb/>
杏仁盗汗氣促加貝母枳殻不時發熱余以為脾肺虛<lb/>
寒用八味丸以補土母補中益氣以接中氣而愈<lb/>
<pb n="KR3e0070_WYG_002-10a"/>
一男子夏月入房食氷果腹痛余用附子理中湯而愈<lb/>
有同患此者不信别用二陳芩連之類而死<lb/>
一男子盛暑發熱胸背作痛飲湯自汗用發表之藥昏<lb/>
憒譫語大便不實吐痰甚多用十全大補一劑頓退又<lb/>
用補中益氣加炮薑二劑全愈<lb/>
　　　肝脾腎虧損頭目耳鼻等症<hi>五</hi>
給事張禹功目赤不明服袪風散熱藥反畏明重聽脉<lb/>
大而虛此因勞心過度飲食失節以補中益氣加茯神<lb/>
<pb n="KR3e0070_WYG_002-10b"/>
棗仁山藥山茱五味頓愈又勞役復甚用十全大補兼<lb/>
以前藥漸愈却用補中益氣加前藥而痊東垣云諸經<lb/>
脉絡皆走於面而行空竅其清氣散於目而為精走於<lb/>
耳而為聽若心煩事冗飲食失節脾胃虧損心火太甚<lb/>
百脉沸騰邪害孔竅而失明矣况脾為諸隂之首目為<lb/>
血脉之宗脾虛則五臟之精氣皆為失所若不理脾胃<lb/>
不養神血乃治標而不治本也<lb/>
少宰李蒲汀耳如蟬鳴服四物湯耳鳴益甚此元氣虧<lb/>
<pb n="KR3e0070_WYG_002-11a"/>
損之症五更服六味地黄丸食前服補中益氣湯頓愈<lb/>
此症若血虛而有火用八珍加山梔柴胡氣虛而有火<lb/>
四君加山梔柴胡若因怒就聾或鳴實用小柴胡加芎<lb/>
歸山梔虛用補中益氣加山梔午前甚用四物加白术<lb/>
茯苓久湏用補中益氣午後甚用地黄丸<lb/>
少司馬黎仰之南銀臺時因怒耳鳴吐痰作嘔不食寒<lb/>
熱脇痛用小柴胡合四物加山梔陳皮而瘥尚寳劉毅<lb/>
齋怒則太陽作痛用小柴胡加茯苓山梔以清肝火更<lb/>
<pb n="KR3e0070_WYG_002-11b"/>
用六味丸以生腎水後不再發<lb/>
一儒者日晡兩目𦂳澁不能瞻視此元氣下陷用補中<lb/>
益氣倍加參茋數劑全愈<lb/>
一男子亦患前症服黄栢知母之類更加便血此脾虛<lb/>
不能綂血肝虛不能藏血也用補中益氣六味地黄而<lb/>
愈<lb/>
一儒者兩目作痛服降火袪風之藥兩目如緋熱倦殊<lb/>
甚余用十全大補湯數劑諸症悉退服補中益氣兼六<lb/>
<pb n="KR3e0070_WYG_002-12a"/>
味丸而愈復因勞役午後目濇體倦服十全大補而痊<lb/>
一男子房勞兼怒風府脹悶兩脇脹痛余作色慾損腎<lb/>
怒氣傷肝用六味地黄丸料加白术當歸一劑而安<lb/>
一儒者酒色過度頭腦兩脇作痛余以為腎虛而肝病<lb/>
亦用前藥頓安<lb/>
一男子面白鼻流清涕不聞馨穢三年矣用補中益氣<lb/>
加麥門山梔而愈<lb/>
一男子年二十素嗜酒色兩目赤痛或作或止兩尺洪<lb/>
<pb n="KR3e0070_WYG_002-12b"/>
大按之微弱余謂少年得此目當失明翌早索途而行<lb/>
不辨天日衆皆驚異余與六味地黄丸料加麥門五味<lb/>
一劑頓明<lb/>
婦人症見女科撮要<lb/>
　　　脾肺腎虧損小便自遺淋濇等症<hi>六</hi>
大司徒許函谷在南銀臺時因勞發熱小便自遺或時<lb/>
不利余作肝火隂挺不能約制午前用補中益氣加山<lb/>
藥黄栢知母午後服地黄丸月餘諸症悉退此症若服<lb/>
<pb n="KR3e0070_WYG_002-13a"/>
燥劑而頻數或不利用四物麥門五味甘草若數而黄<lb/>
用四物加山茱黄栢知母五味麥門若肺虛而短少用<lb/>
補中益氣加山藥麥門若隂挺痿痺而頻數用地黄丸<lb/>
若熱結膀胱而不利用五淋散若脾肺燥不能化生用<lb/>
黄芩清肺飲若膀胱隂虛陽無以生而淋瀝用滋腎丸<lb/>
若膀胱陽虛隂無以化而淋濇用六味丸若轉筋小便<lb/>
不通或喘急欲死不問男女孕婦急用八味丸緩則不<lb/>
救若老人隂痿思色精不出而内敗小便道澁痛如淋<lb/>
<pb n="KR3e0070_WYG_002-13b"/>
用加减八味丸料加車前牛膝若老人精已竭而復耗<lb/>
之大小便道牽痛愈痛愈欲便愈便則愈痛亦治以前<lb/>
藥不應急加附子若喘嗽吐痰腿足冷腫腰骨大痛而<lb/>
目浮腫太陽作痛亦治以前藥若痛愈而小便仍濇宜<lb/>
用加减八味丸以緩治之<hi>詳見褚氏遺書精血篇但無冶法耳</hi>
司徒邊華泉小便頻數濇滯短赤口乾唾痰此腎經陽<lb/>
虛熱燥隂無以化用六味滋腎二丸而愈<lb/>
司馬李悟山莖中作痛小便如淋口乾唾痰此思色精<lb/>
<pb n="KR3e0070_WYG_002-14a"/>
降而内敗用補中益氣六味地黄而愈<lb/>
考功楊村庵口舌乾燥小便頻數此膀胱陽燥隂虛先<lb/>
用滋腎丸以補隂而小便愈再用補中益氣六味地黄<lb/>
以補肺腎而安若汗多而小便短少或體不禁寒乃脾<lb/>
肺氣虛也<lb/>
司空何燕泉小便赤短體倦食少缺盆作痛此脾肺虛<lb/>
弱不能生腎水當滋化源用補中益氣六味丸加五味<lb/>
而安<lb/>
<pb n="KR3e0070_WYG_002-14b"/>
商主客素膏粱小便赤數口乾作渇吐痰稠粘右寸闗<lb/>
數而有力此脾肺積熱遺於膀胱用黄芩清肺飲調理<lb/>
脾肺用滋腎六味二丸滋補腎水而愈<lb/>
一儒者發熱無時飲水不絶每登厮小便濇痛大便牽<lb/>
痛此精竭復耗所致用六味丸加五味子及補中益氣<lb/>
喜其謹守得愈若肢體畏寒喜熱飲食用八味丸<lb/>
儒者楊文魁痢後兩足浮腫胸腹脹滿小便短少用分<lb/>
利之劑遍身腫兼氣喘余曰兩足浮腫脾氣下陷也胸<lb/>
<pb n="KR3e0070_WYG_002-15a"/>
腹脹滿脾虛作痞也小便短少肺不能生腎也身腫氣<lb/>
喘脾不能生肺也用補中益氣湯加附子而愈半載後<lb/>
因飲食勞倦兩目浮腫小便短少仍服前藥頓愈<lb/>
甲戌年七月余奉侍武廟湯藥勞役過甚飲食失節<lb/>
復兼怒氣次年春莖中作痒時出白津時或痛甚急以<lb/>
手𦂳捻纔止此肝脾之氣虛也服地黄丸及補中益氣<lb/>
加黄栢柴胡山梔茯苓木通而愈至丁酉九月又因勞<lb/>
役小便淋瀝莖痒竅痛仍服前湯加木通茯苓膽草澤<lb/>
<pb n="KR3e0070_WYG_002-15b"/>
㵼及地黄丸而愈<lb/>
大尹顧榮甫尾閭作痒小便赤濇左尺脉洪數属腎經<lb/>
虛熱法當滋補彼不信乃服黄栢知母等藥年許髙骨<lb/>
腫痛小便淋瀝肺腎二脉洪數無倫余曰子母俱敗無<lb/>
能為矣後果殁<lb/>
余甲辰仲夏在横金陳白野第㑹其外舅顧同厓求余<lb/>
診脉左尺澁結右寸洪數余曰此肺金不能生腎水誠<lb/>
可慮果至季冬莖道澁痛如淋愈痛則愈欲便愈便則<lb/>
<pb n="KR3e0070_WYG_002-16a"/>
愈痛而殁<lb/>
　　　脾肺腎虧損虛勞怯弱等症<hi>七</hi>
庻吉士黄伯鄰發熱吐痰口乾體倦自用補中益氣湯<lb/>
不應余謂此金水俱虛之症兼服地黄丸而愈後背患<lb/>
一癤煩痛寒熱彼因前月嘗偕往視郭主政背疽郭不<lb/>
經意余决其殞於金旺之日果符余言已而郭氏妻孥<lb/>
感其毒皆患惡瘡伯鄰所患與郭患同心甚恐余曰此<lb/>
小瘡也憎寒等症皆隂虛舊症果是瘡毒亦當補氣血<lb/>
<pb n="KR3e0070_WYG_002-16b"/>
余在第就以地黄丸料煎與服之即睡良久各症頓退<lb/>
自後常有頭面耳目口舌作痛或吐痰眩暈之類服前<lb/>
藥即愈後任都憲督鹽法道出於蘇必垂顧焉<lb/>
少司空何瀟川足熱口乾吐痰頭暈服四物黄連黄栢<lb/>
飲食即减痰熱益甚用十全大補加麥門五味山藥山<lb/>
茱而愈<lb/>
一儒者或兩足發熱或脚跟作痛用六味丸及四物加<lb/>
麥門五味𤣥參治之而愈後因勞役發熱惡寒作渇煩<lb/>
<pb n="KR3e0070_WYG_002-17a"/>
躁用當歸補血湯而安<lb/>
儒者劉允功形體魁偉冬日飲水自喜壯實余曰此隂<lb/>
虛也不信一日口舌生瘡或用寒凉之劑肢體倦怠發<lb/>
熱惡寒余用六味地黄補中益氣而愈<lb/>
一男子腿内作痛用滲濕化痰藥痛連臀肉面赤吐痰<lb/>
脚跟發熱余曰乃腎虛隂火上炎當滋化源不信服黄<lb/>
栢知母之類而殁<lb/>
余甥居宏年十四而娶至二十形體豐厚發熱作渇面<lb/>
<pb n="KR3e0070_WYG_002-17b"/>
赤作脹或外為砭血内用降火肢體倦怠痰涎愈多脉<lb/>
洪數鼓指用六味丸及大補湯加麥門五味而痊<lb/>
余甥凌雲漢年十六庚子夏作渇發熱吐痰唇燥遍身<lb/>
生疥兩腿尤多色黯作痒日晡愈熾仲冬腿患瘡尺脉<lb/>
洪數余曰疥腎疳也瘡骨疽也皆腎經虛症針之膿出<lb/>
其氣氤氲余謂火旺之際必患瘵症遂用六味地黄十<lb/>
全大補不二旬諸症愈而瘵症具仍用前藥而愈抵冬<lb/>
娶妻至春其症復作父母憂之俾其外寢雖其年少謹<lb/>
<pb n="KR3e0070_WYG_002-18a"/>
疾亦服地黄丸數斤煎藥三百餘劑而愈<lb/>
其弟雲霄年十五壬寅夏見其面赤唇燥形體消瘦余<lb/>
曰子病將進矣癸卯冬復見之曰子病愈深矣至甲辰<lb/>
夏胃經部分有青色此木乘土也始求治先以六君加<lb/>
柴胡芍藥山梔蕪荑炒黑黄連數劑及四味肥兒六味<lb/>
地黄二丸及參苓白术歸芍山梔麥門五味炙草三十<lb/>
餘劑肝火漸退更加膽草柴胡三十餘劑乃去芍加肉<lb/>
桂三十餘劑及加减八味丸元氣漸復而愈<lb/>
<pb n="KR3e0070_WYG_002-18b"/>
　　　脾肺腎虧損遺精吐血便血等症<hi>八</hi>
少宰汪涵齋頭暈白濁余用補中益氣加茯苓半夏愈<lb/>
而復患腰痛用山茱山藥五味萆薢逺志頓愈又因勞<lb/>
心盗汗白濁以歸脾湯加五味而愈後不時昡暈用八<lb/>
味丸全愈<lb/>
南銀臺許函谷因勞發熱作渇小便自遺或時閉濇余<lb/>
作肝火血虛隂挺不能約制午前用補中益氣加山藥<lb/>
山茱午後服地黄丸月餘諸症悉退<lb/>
<pb n="KR3e0070_WYG_002-19a"/>
司㕔陳石鏡久患白濁發熱體倦用補中益氣加炮薑<lb/>
四劑白濁稍止再用六味地黄兼服諸症悉愈<lb/>
光禄柴黼庵因勞患赤白濁用濟生歸脾十全大補二<lb/>
湯間服而愈<lb/>
司㕔張檢齋隂囊腫痛時發寒熱若小腹作痛則莖出<lb/>
白津用小柴胡加山梔膽草茱茰芎歸而愈<lb/>
朱工部勞則遺精齒牙即痛用補中益氣加半夏茯苓<lb/>
芍藥并六味地黄丸漸愈更以十全大補加麥門五味<lb/>
<pb n="KR3e0070_WYG_002-19b"/>
而痊<lb/>
一男子白濁夢遺口乾作渇大便閉澁午後熱甚用補<lb/>
中益氣加芍藥𤣥參并加减八味丸而愈<lb/>
一男子莖中痛出白津小便秘時作痒用小柴胡加山<lb/>
梔澤㵼炒連木通膽草茯苓二劑頓愈又兼六味地黄<lb/>
丸而痊<lb/>
一男子發熱便血精滑○一男子尿血發熱○一男子<lb/>
發熱遺精或小便不禁俱属腎經虧損用地黄丸益氣<lb/>
<pb n="KR3e0070_WYG_002-20a"/>
湯以滋化源並皆得愈<lb/>
一男子鰥居數年素勤苦勞則吐血發熱煩躁服犀角<lb/>
地黄湯氣髙而喘前病益盛更遺精白濁形體倦怠飲<lb/>
食少思脉洪大舉按有力服十全大補加麥門五味山<lb/>
茱山藥而愈<lb/>
儒者楊啓元素勤苦吐血發痙不知人事余以為脾胃<lb/>
虛損用十全大補湯及加减八味丸而痙愈再用歸脾<lb/>
湯而血止<lb/>
<pb n="KR3e0070_WYG_002-20b"/>
一儒者因飲食勞役及惱怒眉髮脱落余以為勞傷精<lb/>
血隂火上炎所致用補中益氣加麥門五味及六味地<lb/>
黄丸加五味眉髮頓生如故<lb/>
一男子年二十巔毛脱盡用六味地黄丸不數日髪生<lb/>
寸許兩月復舊○吳江史萬湖云有男女偶合眉髮脱<lb/>
落無藥調治至數月後復生<lb/>
一童子年十四發熱吐血余謂宜補中益氣以滋化源<lb/>
不信用寒凉降火愈甚始謂余曰童子未室何腎虛之<lb/>
<pb n="KR3e0070_WYG_002-21a"/>
有參茋補氣奚為用之余述丹溪先生云腎主閉藏肝<lb/>
主疎泄二臟俱有相火而其系上属於心心為君火為<lb/>
物所感則易於動心動則相火翕然而隨雖不交㑹其<lb/>
精亦暗耗矣又精血篇云男子精未滿而御女以通其<lb/>
精則五臟有不滿之處異日有難狀之疾遂用補中益<lb/>
氣及地黄丸而瘥<lb/>
一男子咳𠻳吐血熱渇痰盛盗汗遺精用地黄丸料加<lb/>
麥門五味治之而愈後因勞怒忽吐紫血塊先用花蕋<lb/>
<pb n="KR3e0070_WYG_002-21b"/>
石散又用獨參湯漸愈後勞則咳𠻳吐血一二口脾肺<lb/>
腎三脉皆洪數用補中益氣六味地黄而全愈<lb/>
辛丑夏余在嘉興屠内翰第遇星士張東谷談命時出<lb/>
中庭吐血一二口云久有此症遇勞即作余意此勞傷<lb/>
肺氣其血必散視之果然與補中益氣加麥門五味山<lb/>
藥熟地茯神遠志服之而愈翌早請見云每服四物黄<lb/>
連山梔之類血益多而倦益甚余得公一七吐血頓止<lb/>
神思如故何也余曰脾綂血肺主氣此勞傷脾肺致血<lb/>
<pb n="KR3e0070_WYG_002-22a"/>
妄行故用前藥健脾肺之氣而嘘血歸源耳後率其子<lb/>
以師余余曰管見已行於世矣子宜覽之<lb/>
　　　肝脾腎虧損下部瘡腫等症<hi>九</hi>
通府黄廷用飲食起居失宜兩足發熱口乾吐痰自用<lb/>
二陳四物益甚兩尺數而無力余曰此腎虛之症也不<lb/>
信仍服前藥足跟熱痒以為瘡毒又服導濕之劑赤腫<lb/>
大熱外用敷藥破而出水久而不愈及用追毒丹瘡突<lb/>
如桃始信余言滋其化源半載得瘥<lb/>
<pb n="KR3e0070_WYG_002-22b"/>
儒者章立之左股作痛用清熱滲濕之藥色赤腫脹痛<lb/>
連腰脇腿足無力余以為足三隂虛用補中益氣六味<lb/>
地黄兩月餘元氣漸復諸症漸退喜其慎疾年許而痊<lb/>
府庠鍾之英兩腿生瘡色黯如錢似癬者三四痒痛相<lb/>
循膿水淋漓晡熱内熱口乾面黧此腎虛之症用加味<lb/>
六味丸數日而愈此等症候用袪風敗毒之劑以致誤<lb/>
人多矣<lb/>
一男子素遺精脚跟作痛口乾作渇大便乾燥午後熱<lb/>
<pb n="KR3e0070_WYG_002-23a"/>
甚用補中益氣加芍藥𤣥參及六味丸而愈<lb/>
餘症見外科樞要<lb/>
　　　脾肺腎虧損大便秘結等症<hi>十</hi>
一儒者大便素結服搜風順氣丸後胸膈不利飲食善<lb/>
消面帶陽色左闗尺脉洪而虛余曰此足三隂虛也彼<lb/>
恃知醫不信乃服潤腸丸大便不實肢體倦怠余與補<lb/>
中益氣六味地黄月餘而驗年許而安若脾肺氣虛者<lb/>
用補中益氣湯若脾經鬱結者用加味歸脾湯若氣血<lb/>
<pb n="KR3e0070_WYG_002-23b"/>
虛者用八珍湯加肉蓯蓉若脾經津液涸者用六味丸<lb/>
若發熱作渇飲冷者用竹葉黄茋湯若燥在直腸用猪<lb/>
膽汁導之若肝膽邪侮脾者用小柴胡加山梔郁李枳<lb/>
殻若膏粱厚味積熱者用加味清胃散亦有熱燥風燥<lb/>
陽結隂結者當審其因而治之若復傷胃氣多成敗症<lb/>
一老儒素有風熱飲食如常大便十七日不通肚腹不<lb/>
脹兩尺脉洪大而虛此隂火内爍津液用六味丸二十<lb/>
餘劑至三十二日始欲去用猪膽潤而通利如常<lb/>
<pb n="KR3e0070_WYG_002-24a"/>
一婦人年七十有三痰喘内熱大便不通兩月不寐脉<lb/>
洪大重按微細此属肝肺腎虧損朝用六味丸夕用逍<lb/>
遥散各三十餘劑計所進飲食百餘碗腹始痞悶乃以<lb/>
猪膽汁導而通之用十全大補調理而安若間前藥飲<lb/>
食不進諸症復作<lb/>
一男子年五十餘因怒少食大便不利服潤腸丸大便<lb/>
秘結胸脇作痛欲兼服脾約丸肝脾腎脉浮而濇余曰<lb/>
此足三隂精血虧損之症也東垣先生云若人胃强脾<lb/>
<pb n="KR3e0070_WYG_002-24b"/>
弱約束津液不得四布但輸膀胱小便數而大便難者<lb/>
用脾約丸若人隂血枯槁内火燔灼肺金受邪土受木<lb/>
傷脾肺失傳大便秘而小便數者用潤腸丸令滋其化<lb/>
源則大便自調矣如法果驗<lb/>
一儒者懐抱鬱結復因塲屋不遂發熱作渇胸膈不利<lb/>
飲食少思服清熱化痰行氣等劑前症益甚肢體倦怠<lb/>
心脾二脉濇滯此鬱結傷脾之變症也遂用加味歸脾<lb/>
湯治之飲食漸進諸症漸退但大便尚濇兩顴赤色此<lb/>
<pb n="KR3e0070_WYG_002-25a"/>
肝腎虛火内傷隂血用八珍湯加蓯蓉麥門五味至三<lb/>
十餘劑大便自潤○一男子所患同前不信余言服大<lb/>
黄等藥泄㵼便血遍身黑黯復求治余視之曰此隂陽<lb/>
二絡俱傷也經曰陽絡傷則血外溢隂絡傷則血内溢<lb/>
辭不治後果然<lb/>
職方陳莪齋年踰六旬先因大便不通服内疏等劑後<lb/>
飲食少思胸腹作脹兩脇作痛形體倦怠兩尺浮大左<lb/>
闗短濇右闗弦濇時五月請治余意乃命門火衰不能<lb/>
<pb n="KR3e0070_WYG_002-25b"/>
生脾土而肺金又尅肝木憂其金旺之際不起後果然<lb/>
　　　各症方藥<hi>十二</hi>
小柴胡湯　治肝膽症寒熱往來或日晡發熱或濕熱<lb/>
　身熱黙黙不欲食或怒火口苦耳聾咳嗽發熱脇下<lb/>
　作痛甚者轉側不便兩袪痞滿或泄㵼咳嗽或吐酸<lb/>
　食苦水或因怒而患瘧痢等症<lb/>
　　柴胡<hi>二錢</hi>黄芩<hi>一錢/五分</hi>人參　半夏<hi>各七/分</hi>甘草<hi>炙五分</hi>
　右薑水煎服<lb/>
<pb n="KR3e0070_WYG_002-26a"/>
加味小柴胡湯　治血虛大勞大怒火動熱入血室或<lb/>
　婦女經行感冐發熱寒熱如瘧夜間熱甚或譫語即<lb/>
　前方加生地黄一錢<lb/>
黄芩半夏生薑湯　治膽腑發咳嘔苦水如膽汁<lb/>
　　黄芩<hi>炒</hi>生薑<hi>各三/錢</hi>甘草<hi>炙/</hi>半夏<hi>各二錢</hi>
　右薑水煎服<lb/>
桔梗湯　治心臟發咳咳而喉中如梗狀甚則咽腫喉<lb/>
　痺<lb/>
<pb n="KR3e0070_WYG_002-26b"/>
　　苦梗<hi>三錢</hi>甘草<hi>六錢</hi>
　右水煎服<lb/>
芍藥甘草湯　治小腸腑發咳咳而失氣<lb/>
　　芍藥　甘草<hi>炙各四錢</hi>
　右水煎服<lb/>
升麻湯　治脾臟發欬欬而右脇下痛痛引肩背甚則<lb/>
　不可以動<lb/>
　　升麻　白芍藥　甘草<hi>各二錢</hi>葛根<hi>三錢</hi>
<pb n="KR3e0070_WYG_002-27a"/>
　右水煎服<lb/>
烏梅丸　治胃腑發欬欬而嘔嘔甚則長蟲出<lb/>
　　烏梅<hi>三十箇</hi>細辛　附子　桂枝　人參　黄栢<hi>各六</hi>
　　<hi>錢</hi>乾薑<hi>一/兩</hi>黄連<hi>一兩/五錢</hi>當歸　蜀椒<hi>各四兩</hi>
　右為末用酒浸烏梅一宿去核蒸之與米飯搗如泥<lb/>
　丸桐子大每服三十丸白湯下<lb/>
麻黄湯　治肺臟發欬欬而喘急有聲甚則唾血<lb/>
　　麻黄<hi>三錢</hi>桂枝<hi>二/錢</hi>甘草<hi>一/錢</hi>杏仁<hi>二十箇</hi>
<pb n="KR3e0070_WYG_002-27b"/>
　右水煎服<lb/>
赤石脂禹餘粮湯　治大腸腑發欬欬而遺屎<lb/>
　　赤石脂　禹餘粮<hi>各二兩並打碎</hi>
　右水煎服<lb/>
麻黄附子細辛湯　治腎臟發欬欬則腰背相引而痛<lb/>
　甚則欬涎又治寒邪犯齒致腦齒痛宜急用之緩則<lb/>
　不救<lb/>
　　麻黄　細辛<hi>各二錢</hi>附子<hi>一錢</hi>
<pb n="KR3e0070_WYG_002-28a"/>
　右水煎服<lb/>
茯苓甘草湯　治膀胱腑發欬欬而遺溺<lb/>
　　茯苓<hi>二錢</hi>桂枝<hi>二錢/五分</hi>生薑<hi>五大/片</hi>甘草<hi>炙一錢</hi>
　右水煎服<lb/>
異功散　治久欬不已或腹痛少食面腫氣逆又治脾<lb/>
　胃虛弱飲食少思等症<lb/>
　　人參　茯苓　白术　甘草　陳皮<hi>各等分</hi>
　右每服三五錢薑棗水煎<lb/>
<pb n="KR3e0070_WYG_002-28b"/>
法製清氣化痰丸　順氣快脾化痰消食<lb/>
　　半夏　南星<hi>去皮尖</hi>白礬　皁角<hi>切/</hi>乾薑<hi>各四兩</hi>
　右先將白礬等三味用水五碗煎取水三碗却入半<lb/>
　夏二味浸二日再煑至半夏南星無白㸃為度晒乾<lb/>
　　陳皮　青皮<hi>去欀</hi>紫蘇子<hi>炒/</hi>蘿葡子<hi>炒另研</hi>葛根　神<lb/>
　　麯<hi>炒</hi>麥蘖<hi>炒/</hi>杏仁<hi>去皮尖/炒研</hi>山查子　香附子<hi>各二兩</hi>
　右為末蒸餅丸桐子大每服五七十丸臨卧食後茶<lb/>
　湯下<lb/>
<pb n="KR3e0070_WYG_002-29a"/>
升陽益胃湯　治脾胃虛弱肢體怠惰或體重節痛口<lb/>
　舌乾渇飲食無味大便不調小便頻數飲食不消兼<lb/>
　見肺病洒淅惡寒悽慘不樂乃陽不和也<lb/>
　　羌活　獨活　防風<hi>各五錢</hi>柴胡　白术　茯苓<hi>渇者</hi>
　　<hi>不用</hi>澤㵼<hi>各三/錢</hi>人參　半夏　甘草<hi>炙各/一兩</hi>黄茋<hi>二兩</hi>芍<lb/>
　　藥　黄連　陳皮<hi>各四錢</hi>
　右每服三五錢薑棗水煎早温服如小便愈而病益<lb/>
　加是不宜利小便也當少减茯苓澤㵼<lb/>
<pb n="KR3e0070_WYG_002-29b"/>
生脉散　治熱傷元氣肢體倦怠氣短懶言口乾作渇<lb/>
　汗出不止或濕熱大行金為火制絶寒水生化之源<lb/>
　致肢體痿軟脚欹眼黒最宜服之<lb/>
　　人參<hi>五錢</hi>五味子　麥門冬<hi>各三錢</hi>
　右水煎服<lb/>
清燥湯　治元氣虛濕熱乘之遍身痠軟或肺金受邪<lb/>
　絶寒水生化之源腎無所養小便赤少大便不調腿<lb/>
　腰痿軟或口乾作渇體重麻木頭目眩暈飲食少思<lb/>
<pb n="KR3e0070_WYG_002-30a"/>
　或自汗盗汗肢體倦怠胸滿氣促<lb/>
　　黄茋<hi>一錢五分</hi>黄連　神麯<hi>炒/</hi>五味子<hi>九粒杵炒</hi>猪苓　柴<lb/>
　　胡　甘草<hi>炙各二分</hi>蒼术　白术　麥門冬　陳皮<lb/>
　　生地黄　澤㵼<hi>各五分</hi>白茯苓　人參　當歸　升<lb/>
　　麻<hi>各三分</hi>黄栢<hi>酒拌一分</hi>
　右水煎服<lb/>
清暑益氣湯　治元氣弱暑熱乘之精神困倦胸滿氣<lb/>
　促肢節疼痛或小便黄數大便溏頻又暑熱㵼痢瘧<lb/>
<pb n="KR3e0070_WYG_002-30b"/>
　疾之良劑<lb/>
　　升麻　黄茋<hi>炒去汗各一錢</hi>蒼术<hi>一錢五分</hi>人參　白术　陳<lb/>
　　皮　神麯<hi>炒各五分</hi>甘草<hi>炙/</hi>乾葛<hi>各三/分</hi>五味子<hi>九粒杵炒</hi>
　右水煎服<lb/>
香茹飲<hi>加黄連名黄連香茹飲</hi>治一切暑毒腹痛霍亂吐㵼或頭<lb/>
　痛昏憒<lb/>
　　香薷　茯苓　白扁豆　厚朴　甘草<hi>各一錢</hi>
　右水煎服<lb/>
<pb n="KR3e0070_WYG_002-31a"/>
麥門冬湯　治火熱乘肺欬唾有血<lb/>
　　麥門冬<hi>去心</hi>防風<hi>各二/錢</hi>白茯苓<hi>二/錢</hi>人參<hi>一錢</hi>
　右水煎服<lb/>
二神丸　治脾腎虛弱侵晨五更作㵼或全不思食或<lb/>
　食而不化大便不實神效<lb/>
　　破故紙<hi>四兩炒</hi>肉豆䓻<hi>二兩生用</hi>
　右為末用大紅棗四十九枚生薑四兩切碎用水煑<lb/>
　熟去薑取棗肉和藥丸桐子大每服五十丸空心鹽<lb/>
<pb n="KR3e0070_WYG_002-31b"/>
　湯下<lb/>
五味子散　治腎泄在侵晨五更作㵼飲食不進或大<lb/>
　便不實不時去後為丸尤效<lb/>
　　五味子<hi>炒二兩</hi>吳茱茰<hi>炒五錢</hi>
　右為末每服二錢白湯調<lb/>
四神丸　治脾腎虛弱大便不實飲食不思<lb/>
　　肉豆䓻　補骨脂　五味子　吳茱茰<hi>各為末</hi>生薑<lb/>
　　<hi>四兩</hi>紅棗<hi>五十枚</hi>
<pb n="KR3e0070_WYG_002-32a"/>
　右用水一碗煑薑棗去薑水乾取棗肉丸桐子大每<lb/>
　服五七十丸空心日前服<lb/>
保和丸　治飲食停滯胸膈痞滿或吞酸腹脹<lb/>
　　神麯<hi>炒</hi>半夏　茯苓<hi>各一/兩</hi>山查<hi>取肉二/兩蒸</hi>蘿蔔子<hi>炒</hi>
　　陳皮　連翹<hi>各五錢</hi>
　右為末粥丸加白术二兩名大安丸<lb/>
越鞠丸　治六鬱胸膈痞滿或吞酸嘔吐飲食不化<lb/>
　　蒼术　神麯　撫弓　麥芽<hi>炒</hi>香附　山查　山<lb/>
<pb n="KR3e0070_WYG_002-32b"/>
　　梔<hi>各等分</hi>
　右為末水調神麯麥芽末糊丸桐子大每服六七十<lb/>
　丸滚湯下<lb/>
茵陳五苓散　治酒積分利其濕<lb/>
　　茵陳　白术　猪苓<hi>各一錢</hi>桂<hi>三/分</hi>澤㵼<hi>一錢五分</hi>
　右水煎服<lb/>
葛花解酲湯　治酒積上下分消<lb/>
　　白豆䓻　砂仁　葛花<hi>各半兩</hi>木香<hi>五/分</hi>青皮<hi>三錢</hi>陳皮<lb/>
<pb n="KR3e0070_WYG_002-33a"/>
　　　白茯苓　猪苓　人參<hi>各一錢半</hi>白术　神麯<hi>炒</hi>澤<lb/>
　　㵼　乾薑<hi>各二錢</hi>
　右為末每服五錢白湯調得微汗酒病去矣<lb/>
益黄散　治脾土虛寒寒水反來侮土而嘔吐不食或<lb/>
　肚腹作痛或大便不實手足逆冷等症<lb/>
　　陳皮<hi>一兩</hi>青皮　阿子肉　甘草<hi>炙/</hi>丁香<hi>各二錢</hi>
　右每服四錢水煎服<lb/>
人參安胃散　治脾胃虛熱嘔吐或泄㵼不食<lb/>
<pb n="KR3e0070_WYG_002-33b"/>
　　人參<hi>一錢</hi>黄茋<hi>二/錢</hi>生廿草　炙甘草<hi>各五/分</hi>白芍藥<hi>七分</hi>
　　白茯苓<hi>四分</hi>陳皮<hi>三/分</hi>黄連<hi>二分</hi>
　右水煎服<lb/>
人參養胃湯　治外感風寒内傷飲食寒熱頭疼或作<lb/>
　瘧疾<lb/>
　　半夏　厚朴<hi>薑製</hi>橘紅<hi>各八分</hi>藿香葉　草菓　茯苓<lb/>
　　　人參<hi>各五分</hi>甘草<hi>炙三/分</hi>蒼术<hi>一錢</hi>
　右薑七片烏梅一箇水煎服<lb/>
<pb n="KR3e0070_WYG_002-34a"/>
藿香正氣散　治外感風寒内停飲食頭疼寒熱或霍<lb/>
　亂泄㵼或作瘧疾<lb/>
　　桔梗　大腹皮　紫蘇　茯苓　厚朴<hi>製各一錢</hi>丼草<lb/>
　　<hi>炙五分</hi>藿香<hi>一錢五分</hi>
　右薑棗水煎熱服<lb/>
白虎湯治胃熱作渇暑熱尤効<lb/>
　　知母　石膏<hi>各二錢</hi>粳米<hi>半合</hi>
　右水煎服<lb/>
<pb n="KR3e0070_WYG_002-34b"/>
竹葉黄茋湯　治胃虛火盛而作渇<lb/>
　　淡竹葉<hi>二錢</hi>黄茋　生地黄　麥門冬　當歸　川<lb/>
　　芎　甘草　黄芩<hi>炒</hi>芍藥　人參　石膏<hi>煅各一錢</hi>
　右水煎服<lb/>
竹葉石膏湯　治胃火盛而作渇<lb/>
　　淡竹葉　石膏<hi>煅</hi>桔梗　木通　薄荷葉　甘草<lb/>
　　<hi>各一錢</hi>
　右水煎服<lb/>
<pb n="KR3e0070_WYG_002-35a"/>
四七湯　治七情鬱結心腹絞痛或為膨脹<lb/>
　　人參　官桂　半夏<hi>洗七次各一錢</hi>甘草<hi>炙五分</hi>
　右薑水煎服<lb/>
青州白丸子　治風痰咳嗽或牙闗𦂳急或痰喘體麻<lb/>
　　南星<hi>三而</hi>半夏<hi>七/兩</hi>白附子<hi>一/兩</hi>川烏<hi>半兩各生用</hi>
　右為末絹袋盛井水擺浸仍換水浸三五日晒乾糯<lb/>
　米粉丸如急用以薑汁糊丸亦可<lb/>
左金丸<hi>一名四金丸</hi>治肝火脇刺痛或發寒熱或頭目作痛<lb/>
<pb n="KR3e0070_WYG_002-35b"/>
　或大便不實或小便淋秘或小腹疼痛一切肝火之<lb/>
　症<lb/>
　　黄連<hi>六兩</hi>吳茱茰<hi>一兩湯煑片時用</hi>
　右為末粥丸白术陳皮湯下<lb/>
當歸龍薈丸　治肝經實火大便秘結小便澁滯或胸<lb/>
　膈作痛隂嚢腫脹凡属肝經實火皆宜用之<lb/>
　　當歸　龍膽草　梔子仁　黄連　黄芩<hi>各一兩</hi>大<lb/>
　　黄　蘆薈　青黛<hi>各五錢</hi>木香<hi>二錢/五分</hi>麝香<hi>另研五分</hi>
<pb n="KR3e0070_WYG_002-36a"/>
　右為末炒神麯糊丸每服二十丸薑湯下<lb/>
神效黄茋湯　治渾身或頭面手足麻木不仁目𦂳縮<lb/>
　小及羞明畏日或視物不明<lb/>
　　黄茋<hi>二両</hi>人參<hi>八/錢</hi>甘草<hi>炙/</hi>白芍藥<hi>各一/兩</hi>蔓荆子<hi>一兩</hi>陳<lb/>
　　皮<hi>五錢</hi>
　右每服五錢水煎臨卧熱服如麻木不仁雖有熱症<lb/>
　不用黄栢加黄茋<lb/>
益氣聰明湯　治久病或因尅伐脾胃傷損眼目昏暗<lb/>
<pb n="KR3e0070_WYG_002-36b"/>
　或飲食失節勞役形體脾胃不足得内瘴耳鳴之患<lb/>
　或多年眼目昏暗視物不明此藥能令廣大聰明久<lb/>
　服無内瘴外瘴耳鳴耳聾等症<lb/>
　　黄茋　甘草<hi>炙</hi>人參<hi>各五/錢</hi>蔓荆子<hi>一錢五分</hi>升麻　葛<lb/>
　　根<hi>各三錢</hi>芍藥　黄栢<hi>酒炒各一錢</hi>
　右每服五錢水煎臨卧并五更服<lb/>
芍藥清肝散　治眵多眊燥𦂳澁羞明赤脉貫睛臟腑<lb/>
　秘結<lb/>
<pb n="KR3e0070_WYG_002-37a"/>
　　白术　甘草　川芎　防風　荆芥　桔梗　羌<lb/>
　　活<hi>各三分</hi>芍藥　柴胡　前胡　薄荷　黄芩<hi>各二分半</hi>
　　山梔　知母　滑石　石膏<hi>各二分</hi>大黄<hi>四/分</hi>芒硝<hi>二分</hi>
　　<hi>半</hi>
　右水煎食後熱服<lb/>
黄連天花粉丸　治症同上<lb/>
　　黄連　菊花　川芎　薄荷<hi>各一兩</hi>天花粉　連翹<lb/>
　　　黄芩　梔子<hi>各四兩</hi>黄栢<hi>六兩</hi>
<pb n="KR3e0070_WYG_002-37b"/>
　右為末滴水丸桐子大每服五十丸加至百丸食後<lb/>
　臨卧茶湯下<lb/>
㗜鼻通氣散　治眼腫脹赤昏暗羞明癮澁疼痛或風<lb/>
　痒鼻塞頭痛腦酸外翳攀睛眵淚稠粘<lb/>
　　鵞不食草<hi>二錢</hi>青黛　川芎<hi>各一錢</hi>
　右為末含水滿口毎用如米許㗜鼻内淚出為度<lb/>
選竒湯　治風熱上壅眉稜骨痛或頭目眩暈<lb/>
　　羗活　防風<hi>各三錢</hi>甘草<hi>二錢夏/生冬炒</hi>黄芩<hi>酒製冬去之熱甚用</hi>
<pb n="KR3e0070_WYG_002-38a"/>
　右每服三錢水煎時時服<lb/>
助陽活血湯　治眼睫無力常欲垂閉餘治同上<lb/>
　　黄茋　甘草<hi>炙</hi>防風　當歸<hi>各五/分</hi>白芷<hi>四分</hi>蔓荆子<lb/>
　　<hi>四分</hi>升麻<hi>七分</hi>
　右水煎食後熱服<lb/>
益隂腎氣丸　治症同上<lb/>
　　熟地黄<hi>三兩</hi>當歸<hi>酒洗</hi>柴胡　五味子　乾山藥　山<lb/>
　　茱茰<hi>去核各半兩</hi>茯苓　澤㵼<hi>各二/錢半</hi>生地黄<hi>酒炒四兩</hi>
<pb n="KR3e0070_WYG_002-38b"/>
　右為末煉密丸桐子大每服百丸茶湯下日二三服<lb/>
連翹飲　治目中溜火惡日與火癮澁小角𦂳久視昏<lb/>
　花迎風有淚<lb/>
　　蔓荆子　生甘草　連翹<hi>各三錢</hi>柴胡<hi>五/錢</hi>黄芩<hi>酒製五分</hi>
　　生地黄　當歸　紅葵花　人參<hi>各三分</hi>黄茋<hi>五分</hi>升<lb/>
　　麻<hi>一錢</hi>防風　羌活<hi>各二分</hi>
　右水煎服<lb/>
地芝丸　治目不能逺視能近視或妨近視<lb/>
<pb n="KR3e0070_WYG_002-39a"/>
　　生地黄<hi>焙乾四兩</hi>天門冬<hi>去/心</hi>枳殻<hi>麩/炒</hi>真甘菊花<hi>各二兩</hi>
　右為末煉蜜丸桐子大每服百丸茶清或温酒下<lb/>
定志丸　治目不能近視反能逺視<lb/>
　　白茯苓　人參<hi>各二兩</hi>逺志<hi>去/心</hi>菖蒲<hi>各一兩</hi>
　右為末煉蜜丸桐子大以硃砂為衣每十丸至三十<lb/>
　丸米飲食後下日三服<lb/>
大蘆薈丸<hi>一名九味蘆薈</hi>治大人小人下疳潰爛或作痛又治<lb/>
　肝疳食積口鼻生瘡牙齦蝕爛<lb/>
<pb n="KR3e0070_WYG_002-39b"/>
　　胡黄連　黄連　蘆薈　木香　白蕪荑<hi>炒</hi>青皮<lb/>
　　　白雷丸　鶴虱草<hi>各一兩</hi>麝香<hi>三錢</hi>
　右為末蒸餅糊丸如麻子大每服一錢空心米飲下<lb/>
四味肥兒丸<hi>一名小肥兒丸</hi>治諸疳發熱目生雲翳口舌生瘡<lb/>
　或牙齦腐爛肌肉消瘦遍身生瘡等症與地黄丸兼<lb/>
　服<lb/>
　　黄連<hi>炒</hi>蕪荑<hi>炒/</hi>神麯<hi>炒/</hi>麥芽<hi>炒各等分</hi>
　右各為末水糊丸桐子大每服二三十丸空心白湯<lb/>
<pb n="KR3e0070_WYG_002-40a"/>
　下<lb/>
阿魏膏　治一切痞塊更服胡連丸<lb/>
　　羌活　獨活　𤣥參　官桂　赤芍藥　川山甲<lb/>
　　　生地黄　兩頭尖　大黄　白芷　天麻<hi>各五錢</hi>
　　槐柳桃枝<hi>各三錢</hi>紅花<hi>四/錢</hi>木鱉子<hi>二十枚/去殻</hi>亂髮<hi>如雞子大</hi>
　　<hi>一塊</hi>
　右用香油二斤四兩煎黑去查入髮煎髮化仍去柤<lb/>
　徐下黄丹煎軟硬得中入朴硝阿魏蘇合油乳香没<lb/>
<pb n="KR3e0070_WYG_002-40b"/>
　藥各五錢麝香五錢調匀即成膏矣攤貼患處内服<lb/>
　丸藥黄丹須用真正者効凡貼膏藥先用朴硝隨患<lb/>
　處鋪半指厚以紙葢用熱熨斗熨良久如硝耗再加<lb/>
　熨之二時許方貼膏藥若是肝積加蘆薈末同熨<lb/>
桃仁承氣湯　治血結胸中手不可近或中焦蓄血寒<lb/>
　熱胸滿漱水不欲嚥善忘昏迷其人如狂<lb/>
　　桃仁<hi>半兩</hi>大黄<hi>一/兩</hi>甘草<hi>二/錢</hi>桂<hi>三/錢</hi>芒硝<hi>三錢</hi>
　右每服一兩薑水煎<lb/>
<pb n="KR3e0070_WYG_002-41a"/>
抵當湯　治下部蓄血腹内作痛手不可近或發狂少<lb/>
　腹滿硬小便自利大便反黑如狂者在中發狂者在<lb/>
　下也<lb/>
　　大黄　水蛭<hi>炒各半兩</hi>蝱蟲<hi>去翅/足</hi>桃仁<hi>各三錢</hi>
　右每服五錢水煎服如作丸煉蜜和之<lb/>
花蕋石散<lb/>
　　硫黄<hi>上色明淨者四兩</hi>花蕋石<hi>一兩</hi>
　右各為末拌匀先用紙筋和鹽泥固濟瓦礶一箇泥<lb/>
<pb n="KR3e0070_WYG_002-41b"/>
　乾入藥仍用泥封口候乾用炭周疊煅赤罐冷取出<lb/>
　為細末每服一錢童便酒下<lb/>
搜風順氣丸　治痔漏風熱閉結<lb/>
　　車前子<hi>兩半</hi>大麻子<hi>㣲/炒</hi>大黄<hi>五錢半/生半熟</hi>牛膝<hi>酒浸</hi>郁李仁<lb/>
　　　兔絲子<hi>酒浸</hi>枳殻　山藥<hi>各二錢</hi>
　右為末煉蜜丸桐子大每服三十丸白湯下<lb/>
五淋散　治膀胱有熱水道不通淋澁不出或尿如豆<lb/>
　汁或成沙　或如膏汁或熱怫便血<lb/>
<pb n="KR3e0070_WYG_002-42a"/>
　　赤茯苓<hi>一錢五分</hi>赤芍藥　山梔<hi>各一/錢</hi>當歸　甘草<hi>各一</hi>
　　<hi>錢五分</hi>
　右入燈心水煎服<lb/>
加味逍遥散　治肝脾血虛發熱或潮熱晡熱或自汗<lb/>
　盗汗或頭痛目澁或怔忡不寧或頰赤口乾或月經<lb/>
　不調肚腹作痛或小腹重墜水道澁痛或腫痛出膿<lb/>
　内熱作渇等症<lb/>
　　當歸　芍藥　茯苓　白术<hi>炒</hi>柴胡<hi>各錢</hi>牡丹皮<lb/>
<pb n="KR3e0070_WYG_002-42b"/>
　　山梔<hi>炒</hi>甘草<hi>炙各五分</hi>
　右水煎服<lb/>
逍遥散即前方去山梔牡丹皮<lb/>
還少丹　治脾腎虛寒飲食少思發熱盗汗遺精白濁<lb/>
　又治真氣虧損肌體瘦弱等症<lb/>
　　肉蓯蓉　遠志<hi>去心</hi>
                    <graphic n="KR1708" url="https://raw.githubusercontent.com/kanripo/KR-Gaiji/master/images/KR1708.png" mimeType="image/png"/>香　巴㦸　乾山藥　枸杞<lb/>
　　子　熟地黄　石菖蒲　山茱茰<hi>去核</hi>牛膝　杜仲<lb/>
　　<hi>去皮薑製</hi>楮實子　五味子　白茯苓<hi>各一兩</hi>
<pb n="KR3e0070_WYG_002-43a"/>
　右各另為末和匀用棗肉百枚并煉蜜丸桐子大每<lb/>
　服五七十丸空心温酒或鹽湯下日三服<lb/>
交加散　治食瘧神效<lb/>
　　肉豆䓻<hi>二箇一生一煨</hi>草豆䓻<hi>二箇一/生一煨</hi>甘草<hi>二錢半炙半生甪</hi>厚<lb/>
　　朴<hi>二錢半製用半生用</hi>生薑<hi>一兩煨五錢生五錢</hi>
　右薑水煎發日五更服<lb/>
仲景白虎加桂枝湯　治温瘧<lb/>
　　知母<hi>六錢</hi>甘草<hi>炙二/錢</hi>石膏<hi>五/錢</hi>桂枝<hi>一/錢</hi>粳米<hi>一合</hi>
<pb n="KR3e0070_WYG_002-43b"/>
　右水煎服此太陽陽明經藥也<lb/>
柴胡桂薑湯　治寒多微有熱或但寒不熱名曰牝瘧<lb/>
　　桂枝　黄芩　牡蠣　甘草<hi>炙</hi>乾薑<hi>各一錢</hi>栝蔞根<lb/>
　　　柴胡<hi>各二錢</hi>
　右水煎服汗出即愈此少陽經藥也<lb/>
桂枝羌活湯　治瘧處暑以前發頭項痛脉浮惡風有<lb/>
　汗<lb/>
　　桂枝　羌活　防風　甘草<hi>各一錢五分</hi>
<pb n="KR3e0070_WYG_002-44a"/>
　右水煎發而服如吐加半夏麯<lb/>
麻黄羌活湯　治症如前但惡風而無汗<lb/>
　　麻黄<hi>去節</hi>羌活　防風　丼草<hi>各半兩</hi>
　右如前服加法同上二方太陽經藥也<lb/>
白芷湯　治瘧病身熱目痛熱多寒少脉長先以大柴<lb/>
　胡下之餘熱不盡當服此湯<lb/>
　　白芷<hi>一兩</hi>知母<hi>一兩/七錢</hi>石膏<hi>四兩</hi>
　右依前服此陽明經藥也<lb/>
<pb n="KR3e0070_WYG_002-44b"/>
桂枝芍藥湯　治瘧寒熱大作不論先後此太陽陽明<lb/>
　合病寒熱作則必戰慄經曰熱勝而動也發熱汗出<lb/>
　不愈内熱也此湯主之<lb/>
　　桂枝<hi>五分</hi>黄茋　知母　石膏　芍藥<hi>各二錢</hi>
　右水煎此太陽陽明經藥也<lb/>
桂枝黄芩湯　如服前藥轉劇三陽合病也宜此和之<lb/>
　　柴胡<hi>一錢五分</hi>黄芩　人參　甘草<hi>各八分</hi>半夏　石膏<lb/>
　　　知母<hi>各五分</hi>桂枝<hi>二分</hi>
<pb n="KR3e0070_WYG_002-45a"/>
　右依前服如外邪已解而内邪未已從卯至午發者<lb/>
　宜大柴胡下之從午至酉發者邪氣在内也宜大承<lb/>
　氣下之從酉至子發者或至寅發者邪氣在血也<lb/>
桂枝石膏湯　治瘧隔日發先寒後熱寒少熱多<lb/>
　　桂枝<hi>五錢</hi>黄芩<hi>一/兩</hi>石膏　知母<hi>各一兩五錢</hi>
　右水煎分三服此太陽陽明經藥也<lb/>
麻黄黄芩湯　治瘧發如前而夜發者<lb/>
　　麻黄<hi>一兩去節</hi>甘草<hi>炙三/錢</hi>桂<hi>二/錢</hi>黄芩<hi>五/錢</hi>桃仁<hi>三十箇去皮尖</hi>
<pb n="KR3e0070_WYG_002-45b"/>
　右依前服桃仁味苦甘辛肝者血之海血驟則肝氣<lb/>
　燥經所謂肝苦急急食甘以緩之故桃仁散血緩肝<lb/>
　謂邪氣深遠而入血故夜發此湯發散血中風寒乃<lb/>
　三隂經藥也<lb/>
香連丸　治痢疾并水㵼暑㵼甚效<lb/>
　　黄連<hi>净二十兩</hi>吳茱茰<hi>去枝梗十兩</hi>
　右先將二味用熱水拌和入磁器内置熱湯頓一日<lb/>
　同炒至黄連紫黄色去茱用連為末每末四兩入木<lb/>
<pb n="KR3e0070_WYG_002-46a"/>
　香末一兩淡醋米飲為丸桐子大每服二三十丸滚<lb/>
　湯下久痢中氣下陷者用補中益氣下中氣虛者用<lb/>
　四君子下中氣虛寒者加薑桂<lb/>
三黄丸　治熱痢腹痛或口舌咽喉齒痛及一切實火<lb/>
　症<lb/>
　　黄芩　黄連　黄栢<hi>各等分</hi>
　右各另為末水丸桐子大每服七八十丸白湯下<lb/>
芍藥湯　治便血後重經曰溲而便膿血知氣行而血<lb/>
<pb n="KR3e0070_WYG_002-46b"/>
　止也行血則便自愈調氣則後重自除<lb/>
　　芍藥<hi>一兩</hi>當歸　黄連<hi>各半/兩</hi>梹榔　木香　甘草<hi>炙各</hi>
　　<hi>二錢</hi>桂<hi>二錢/五分</hi>黄芩<hi>五錢</hi>
　右每服半兩水煎如痢不减加大黄<lb/>
加减濟生腎氣丸　治脾腎虛腰重脚腫小便不利或<lb/>
　肚腹腫脹四肢浮腫或喘急痰盛已成蠱症其效如<lb/>
　神<lb/>
　　白茯苓<hi>三兩</hi>附子<hi>半/兩</hi>川牛膝　肉桂<hi>去皮</hi>澤㵼　車前<lb/>
<pb n="KR3e0070_WYG_002-47a"/>
　　子　山茱茰　山藥<hi>各一兩</hi>牡丹皮<hi>一/兩</hi>熟地黄<hi>四兩酒抺搯辟</hi>
　　<hi>杵膏</hi>
　右為末加煉蜜丸桐子大每服七八十丸空心白湯<lb/>
　下<lb/>
三因當歸散　治脾土不能制水水氣盈溢滲透經絡<lb/>
　發為水腫<lb/>
　　木香　赤茯苓　當歸　桂　木通　赤芍藥<lb/>
　　牡丹皮　㯽榔　陳皮　白术<hi>各等分</hi>
<pb n="KR3e0070_WYG_002-47b"/>
　右每服五錢水煎服<lb/>
不換金正氣散　治脾氣虛弱寒邪相搏痰停胸膈致<lb/>
　發寒熱或作瘧疾<lb/>
　　厚朴<hi>去皮姜製</hi>藿香　半夏<hi>薑/製</hi>蒼术<hi>米泔/浸</hi>陳皮<hi>各一錢</hi>甘<lb/>
　　草<hi>炙五分</hi>
　右薑棗水煎服<lb/>
七味白术散　治中氣虧損津液短少口舌乾渇或口<lb/>
　舌生瘡不喜飲冷或吐㵼後口乾最宜服<lb/>
<pb n="KR3e0070_WYG_002-48a"/>
　　人參　白术　木香　白茯苓　甘草　藿香<hi>各五</hi>
　　<hi>分</hi>乾葛<hi>一錢</hi>
　右水煎服<lb/>
參苓白术散　治脾胃不和飲食少進或嘔吐泄㵼凡<lb/>
　病後宜此調理<lb/>
　　人參　茯苓　白扁豆<hi>去皮薑汁半炒</hi>白术<hi>炒/</hi>蓮肉<hi>去心皮</hi>
　　砂仁<hi>炒</hi>薏苡仁<hi>炒/</hi>桔梗<hi>炒/</hi>山藥　甘草<hi>炙各二兩</hi>
　右為末每服二三錢用石菖蒲湯下或作丸<lb/>
<pb n="KR3e0070_WYG_002-48b"/>
半夏湯　治膽腑實熱精神恍惚寒熱泄㵼或寢寒増<lb/>
　風善太息<lb/>
　　半夏<hi>一錢五分</hi>黄芩<hi>一/錢</hi>遠志<hi>一/錢</hi>生地黄<hi>二/錢</hi>秫米<hi>一合</hi>宿薑<lb/>
　　<hi>一錢五分</hi>酸棗仁<hi>三錢炒</hi>
　右長流水煎服<lb/>
犀角地黄湯　治血虛火盛血妄行吐䘐便下若因忿<lb/>
　怒而致加山梔柴胡<lb/>
　　犀角<hi>鎊末</hi>生地黄　白芍藥　牡丹皮<hi>各一錢半</hi>
<pb n="KR3e0070_WYG_002-49a"/>
　右水煎傾出入犀末服之<lb/>
人參平肺散　治心火刑肺金患肺痿咳嗽喘嘔痰涎<lb/>
　壅盛胸膈痞滿咽喉不益<lb/>
　　人參<hi>四分</hi>青皮<hi>四/分</hi>茯苓<hi>七/分</hi>天門冬<hi>四/分</hi>陳皮<hi>五分</hi>地骨皮<lb/>
　　<hi>五分</hi>甘草<hi>炙五/分</hi>知母<hi>七/分</hi>桑皮<hi>一/錢</hi>五味子<hi>一十粒杵碎</hi>
　右薑水煎服<lb/>
清凉飲　治實熱便秘或喉中腫痛<lb/>
　　當歸　赤芍藥　甘草<hi>炙</hi>大黄<hi>蒸各等分</hi>
<pb n="KR3e0070_WYG_002-49b"/>
　右每服五錢水煎服<lb/>
清胃散　治醇酒厚味唇齒作痛或齒齦潰爛或連頭<lb/>
　面頸項作痛<lb/>
　　黄連<hi>炒一錢半</hi>當歸　生地黄　牡丹皮<hi>各一/錢</hi>升麻<hi>二錢</hi>
　右水煎服<lb/>
犀翹清胃散前方加犀角連翹甘草<lb/>
凉膈散　治實熱喉舌腫痛便溺秘結<lb/>
　　大黄　朴硝　甘草　梔子仁　黄芩　薄荷葉<lb/>
<pb n="KR3e0070_WYG_002-50a"/>
　　<hi>各一兩</hi>連翹<hi>四兩</hi>
　右為末每服四五錢竹葉蜜少許煎服仍量加减<lb/>
潤腸丸　治伏火風熱大腸乾燥若因失血或因腎不<lb/>
　足當滋腎最忌此丸<lb/>
　　麻子仁　桃仁<hi>去皮尖另研各一兩</hi>羌活　當歸尾　大黄<lb/>
　　<hi>煨</hi>皁角仁　秦芃<hi>各五錢</hi>
　右另研為末煉蜜丸猪膽汁丸尤妙每服三十丸食<lb/>
　前滚湯下若燥在直腸用猪膽汁導之亦忌前藥<lb/>
<pb n="KR3e0070_WYG_002-50b"/>
滋腎丸　治熱在血分不渇而小便不利或腎虛尺熱<lb/>
　腿膝無力不能履地<lb/>
　　知母　黄栢<hi>各酒炒二兩</hi>肉桂<hi>二錢</hi>
　右各另為末水丸桐子大每服二百丸空心百滚湯<lb/>
　下<lb/>
黄芩清肺飲　治肺熱小便不利宜用此藥清之<lb/>
　　黄芩<hi>一錢</hi>山梔<hi>二錢</hi>
　右水煎服不利加鹽䜴二十粒<lb/>
<pb n="KR3e0070_WYG_002-51a"/>
清心蓮子飲　治熱在氣分口乾作渇小便白濁夜安<lb/>
　晝熱或治口舌生瘡咽乾煩躁作渇小便赤淋<lb/>
　　黄芩<hi>炒</hi>麥門冬　地骨皮　車前子<hi>炒/</hi>甘草<hi>各一錢半</hi>
　　石蓮肉　茯苓　黄茋　柴胡　人參<hi>各一錢</hi>
　右每服五錢水煎服<lb/>
調中益氣湯　治濕熱所傷體重煩悶口失滋味二便<lb/>
　清數或痰嗽稠粘熱壅頭目體倦少食等症<lb/>
　　黄茋<hi>一錢</hi>人參<hi>去/蘆</hi>甘草　蒼术<hi>各五分</hi>柴胡　橘皮<lb/>
<pb n="KR3e0070_WYG_002-51b"/>
　　升麻　木香<hi>各二分</hi>
　右水煎空心服<lb/>
三生飲　治卒中昏不知人口眼喎斜半身不遂并痰<lb/>
　厥氣厥<lb/>
　　南星<hi>一兩生用</hi>川烏<hi>去皮/生用</hi>附子<hi>去皮生用/各半兩</hi>木香<hi>二錢</hi>
　右每服五錢薑水煎<lb/>
秦芁升麻湯　治風寒客手足陽明經口眼喎斜惡見<lb/>
　風寒四肢拘急脉浮𦂳<lb/>
<pb n="KR3e0070_WYG_002-52a"/>
　　升麻　乾葛　丼草　芍藥　人參　秦芁　白<lb/>
　　芷　防風　桂枝<hi>各三錢</hi>
　右每服一兩葱白二根水煎<lb/>
愈風丹　治諸風肢體麻木手足不隨等症<lb/>
　　天麻　牛膝<hi>同酒浸焙乾</hi>
                    <graphic n="KR1181" url="https://raw.githubusercontent.com/kanripo/KR-Gaiji/master/images/KR1181.png" mimeType="image/png"/>薢<hi>另研/細</hi>𤣥參<hi>各六/兩</hi>杜仲<hi>七兩</hi>
　　羌活<hi>十四兩</hi>當歸　熟地黄<hi>自/製</hi>生地黄<hi>各一/斤</hi>獨活<hi>五兩</hi>
　　肉桂<hi>三兩</hi>
　右為末煉蜜丸桐子大常服五七十丸病大至百丸<lb/>
<pb n="KR3e0070_WYG_002-52b"/>
　空心食前温酒或白湯下<lb/>
地黄飲子　治腎氣虛弱舌瘖不能言足廢不能行<lb/>
　　熟地黄　巴㦸<hi>去心</hi>山茱茰<hi>去/核</hi>肉蓯蓉<hi>酒浸焙</hi>石斛<lb/>
　　附子<hi>炮</hi>五味子　白茯苓　石菖蒲　遠志<hi>去心</hi>麥<lb/>
　　門冬<hi>去心</hi>官桂<hi>各等分</hi>
　右每服三錢入薄荷少許薑棗水煎服<lb/>
餘方見上卷<lb/>
　薛氏醫案卷二<lb/>
</p>
<p>
</p>
  </div>
</body>
</text>
</TEI>
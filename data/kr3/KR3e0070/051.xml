<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>薛氏醫案卷五十一</head> <lb/>
    <p>
<pb n="KR3e0070_WYG_051-1a"/>
欽定四庫全書<lb/>
　薛氏醫案卷五十一<lb/>
　　　　　　　　　　　　　明　薛已　訂<lb/>
　　錢氏小兒直訣二<lb/>
　　　吐㵼兼變症治<lb/>
五月二十五日已後吐㵼壯熱此臓腑中九分熱也傷<lb/>
熱乳食吐而不消瀉色深黄玉露散主之　六月十五<lb/>
日已後吐㵼身温臓腑六分冷也嘔吐乳食不消瀉色<lb/>
<pb n="KR3e0070_WYG_051-1b"/>
黄白口乾作渇者食前少服益黄散食後多服玉露散<lb/>
　七月七日已後吐㵼身凉三分熱七分冷也不乳多<lb/>
睡悶亂哽氣出氣睡卧露睛唇白多噦亦用益黄玉露<lb/>
二散主之　八月十五日已後吐㵼身冷不乳乾噦㵼<lb/>
青褐水無陽也當用益黄散吐㵼乳食不化時時下痢<lb/>
肌肉消瘦此脾胃虛寒也用木香丸夏月不可服如有<lb/>
冷症則少服之其身温壯熱或㵼痢紅黄赤黒此脾胃<lb/>
實熱也用黄連丸冬月不可服如有熱症則少服之<lb/>
<pb n="KR3e0070_WYG_051-2a"/>
　薛按前法即内經用寒逺寒用熱逺熱之本㫖又云<lb/>
　有假者反之雖違其時以從其症葢胃傷則嘔吐脾<lb/>
　傷則泄㵼脾胃俱傷則吐瀉並作前症若傷辛熱停<lb/>
　滯嘔吐或大便下痢者用六君子加黄連呉茱萸木<lb/>
　香若停滯已去泄㵼不已用四君子加肉蔲骨脂若<lb/>
　傷生冷腹痛瀉痢青白用六君子加砂仁木香炮薑<lb/>
　若傷魚肉等物用六君子加山查砂仁若㵼紅黄赤<lb/>
　黒諸臓皆熱也先用香連丸後用補中益氣湯送香<lb/>
<pb n="KR3e0070_WYG_051-2b"/>
　連丸若㵼痢青白乳食不化者用人參理中丸若吐<lb/>
　瀉昏睡而露睛者用五味異攻散睡而不露睛者用<lb/>
　玉露散若吐而手足俱熱或喜冷飲食或睡不露睛<lb/>
　者用㵼黄散或手足冷或惡冷飲食或睡而露睛者<lb/>
　用六君子木香然木香黄連二丸雖能攻尅病邪不<lb/>
　無傷損脾胃治者審之<lb/>
五太尉患吐㵼米穀不化時六月或用温補之藥更加<lb/>
嘔吐此熱傷胃也當用石膏湯解之不信又服丁香散<lb/>
<pb n="KR3e0070_WYG_051-3a"/>
師曰三日外必腹滿身熱飲水吐逆果如所言遂用白<lb/>
虎湯三服後以白餅子下之又與白虎石膏二湯各一<lb/>
服而愈<lb/>
七太尉七月病吐㵼不食昏睡覺而悶亂哽氣乾嘔不<lb/>
渇衆作驚治師以為脾虚先用史君子丸以補脾後用<lb/>
石膏湯以退熱次日以水銀硫黄末一字薑水調下間<lb/>
用温補脾胃而愈<lb/>
馮承務子五歳吐㵼壯熱不思飲食目睛多白面色無<lb/>
<pb n="KR3e0070_WYG_051-3b"/>
神師曰此腎經虚弱下之則愈虚遂以消積丸磨之漸<lb/>
愈大凡傷食不下則成癖下後即與補脾無不效者<lb/>
　愚治一小兒白睛多唇色白七月間停食吐㵼困睡<lb/>
　驚悸久治不愈余曰驚悸心血虚怯也困睡脾氣虚<lb/>
　弱也乃因稟賦不足所致耳用補中益氣湯及六味<lb/>
　丸加鹿茸治之而愈<lb/>
　一小兒盛暑吐瀉米穀不化或用黄連香薷飲類腹<lb/>
　脹作痛手足並冷此脾氣虚而伏隂在内也用五味<lb/>
<pb n="KR3e0070_WYG_051-4a"/>
　異功散加木香治之而愈先君嘗云凡暑令吐㵼手足<lb/>
　𤼵熱作渴飲冷者屬陽症宜清凉之劑若手足並冷作<lb/>
　渴飲湯者屬陰症宜温補之劑故大人屬陰者誤用<lb/>
　寒凉之藥死後手足青黯甚則遍身皆然於此可驗<lb/>
若吐乳瀉黄傷熱乳也吐乳瀉青傷冷乳也皆當下之<lb/>
吐瀉昏倦睡不露睛者胃實熱也吐痰涎及緑水者胃<lb/>
虚冷也<lb/>
　薛按前症若兒自受驚或乳母恚怒致兒吐㵼青色<lb/>
<pb n="KR3e0070_WYG_051-4b"/>
　者宜用異功散加柴胡若母食厚味而乳熱者用東<lb/>
　垣清胃散母飲酒而乳熱者用葛花解酲湯子服一<lb/>
　二匙若飲燒酒而乳熱或子母身赤或昏憒服冷米<lb/>
　醋三五杯多亦無妨兒服一二匙若母停滯生冷而<lb/>
　乳冷者母服養胃湯子服調中丸若母停滯而變熱<lb/>
　乳者母服大安丸子服五味異功散若母鬱怒傷肝<lb/>
　脾而乳熱者用歸脾湯逍遙散若母脾虚血弱而乳<lb/>
　熱者用六君子加芎歸若母氣血虚而乳熱者子母<lb/>
<pb n="KR3e0070_WYG_051-5a"/>
　俱服八珍散若母勞役𤼵熱而乳熱者子母俱服補<lb/>
　中益氣湯若因怒動肝火而乳熱者用五味異功散<lb/>
　加柴胡山梔其吐痰涎及白緑水者肝木乗脾土之<lb/>
　虚寒症也用六君子加柴胡木香大凡吐乳瀉青色<lb/>
　者屬驚法當平肝補脾吐㵼青白色者屬寒法當温<lb/>
　補脾土前諸症若手足指熱者屬實手足指冷者屬<lb/>
　虚此亦驗法也<lb/>
　愚治一小兒毎飲食失節或外驚所忤即吐㵼𤼵搐<lb/>
<pb n="KR3e0070_WYG_051-5b"/>
　服鎮驚化痰等藥而愈後𤼵搐益甚飲食不進雖參<lb/>
　术之劑到口即嘔余用白术和土炒黄用米泔煎數<lb/>
　沸不時灌半匙仍嘔次日灌之㣲嘔再日灌之欲嘔<lb/>
　此後每服二三匙漸加至半杯不嘔乃濃煎服而愈<lb/>
　一小兒停食吐㵼後身熱作渇㵼下紅白或青黒服<lb/>
　黄連丸之類將愈而復熱手足指却冷余謂始為實<lb/>
　熱終為虚寒用補中益氣湯加木香肉果治之而愈<lb/>
　一小兒傷食吐㵼不已㵼色青緑或溏白睡而露睛<lb/>
<pb n="KR3e0070_WYG_051-6a"/>
　手足指冷額黒唇青余謂㵼痢青緑肝勝脾土也或<lb/>
　時溏白脾土虚寒也額黒唇青寒水侮土也悉屬中<lb/>
　氣虚寒用五味異功散加升麻柴胡木香附子一劑<lb/>
　而愈<lb/>
　一小兒傷食嘔吐𤼵熱面赤服消導之劑飲食已消<lb/>
　熱赤未退余以為胃經虚熱用六君子加升麻柴胡<lb/>
　各二分四劑而愈<lb/>
　一小兒目睛緩視大便臭穢乃飲交感時乳所致用<lb/>
<pb n="KR3e0070_WYG_051-6b"/>
　四君子加木香藿香治之而安<lb/>
　一小兒吐酸乳食用四君呉茱黄連木香補脾平肝<lb/>
　而愈後口中有酸水仍用前藥隨愈後唾苦水口中<lb/>
　味苦用龍膽湯清肝火佐以四君子以補脾土乃瘥<lb/>
　一小兒吐黄水或口甘所食之物悉皆甘味用㵼黄<lb/>
　散愈後停乳食服剋伐之藥口甘不食形氣殊弱用<lb/>
　補中益氣湯而愈<lb/>
初生十日内吐㵼壯熱不乳或乳不消或白色先用白<lb/>
<pb n="KR3e0070_WYG_051-7a"/>
餅子下之後用益黄散和之<lb/>
初生下吐因穢惡下咽故也用木𤓰散主之凡初生急<lb/>
須拭淨口中否則啼聲一𤼵穢物嚥下致生諸病<lb/>
　薛按芽兒初生之患多因乳母不慎七情不節厚味<lb/>
　傳兒為病當審其因以調治其母前所用之藥恐臓<lb/>
　腑脆嫩不能勝受治者審之<lb/>
　　　咳𠻳兼變症治<hi>附喘𠻳治驗</hi>
夫𠻳者肺感㣲寒之症也八九月間肺氣大旺咳𠻳面<lb/>
<pb n="KR3e0070_WYG_051-7b"/>
赤痰盛身熱當以葶<graphic n="KR1047" url="https://raw.githubusercontent.com/kanripo/KR-Gaiji/master/images/KR1047.png" mimeType="image/png"/>丸下之若久病不可下也　十<lb/>
一月十二月𠻳者乃傷風𠻳也風從背脊第三椎肺俞<lb/>
穴而入當以麻黄湯汗之有熱症面赤飲水咽喉不利<lb/>
者兼用甘桔湯治之　若五七月間身熱甚唾粘者以<lb/>
褊銀丸下之若無熱症而但𠻳者以葶<graphic n="KR1047" url="https://raw.githubusercontent.com/kanripo/KR-Gaiji/master/images/KR1047.png" mimeType="image/png"/>丸主之後用<lb/>
化痰藥　咳而後喘面腫者肺火盛也用瀉白散瀉之<lb/>
　咳而哽氣喉中有聲或𠻳久肺亡津液者皆肺虚也<lb/>
並用消膠散補之痰盛者先實脾土後用褊銀丸㣲下<lb/>
<pb n="KR3e0070_WYG_051-8a"/>
涎退即補肺　𠻳而吐青緑水者百祥丸下之𠻳而吐<lb/>
痰涎乳食者白餅子下之𠻳而咯膿血者甘桔湯主之<lb/>
𠻳而痰實面赤飲水者褊銀丸下之治初𠻳下之久則<lb/>
補之更量虚實以意増損<lb/>
　薛按前症或兒自因腠理不宻外邪内藴或因乳母<lb/>
　七情厚味鬱熱若風邪外傷者用麻黄湯表散鬱熱<lb/>
　内藴者用葶<graphic n="KR1047" url="https://raw.githubusercontent.com/kanripo/KR-Gaiji/master/images/KR1047.png" mimeType="image/png"/>丸疏導鼻流清涕或頭痛聲重者用<lb/>
　參蘇飲散之更用四君子以固肺氣若心火刑肺用<lb/>
<pb n="KR3e0070_WYG_051-8b"/>
　人參平肺散以清肺金用六味地黄丸以滋腎水若<lb/>
　𠻳而吐青緑水者用六君子加柴胡桔梗平肝補脾<lb/>
　若𠻳而吐痰乳者用六君子加桔梗補土生金若𠻳而<lb/>
　吐膿血者用桔梗湯排膿理肺潔古先生云𠻳而兩<lb/>
　脇痛肝火侮肺也用小柴胡湯𠻳而嘔苦水膽汁溢<lb/>
　上也用黄芩半夏生薑湯𠻳而喉中作梗心火刑金<lb/>
　也用甘桔湯𠻳而下氣小腸失約也用芍藥甘草湯<lb/>
　𠻳而喘急風邪傷肺也用麻黄湯𠻳而嘔長蟲胃氣<lb/>
<pb n="KR3e0070_WYG_051-9a"/>
　虚也用烏梅丸𠻳而痰涎壅盛風傷脾也用升麻湯<lb/>
　𠻳而遺屎大腸氣虚也用赤石脂禹餘糧湯不止猪<lb/>
　苓湯𠻳而腰背痛痛甚則咳涎風邪傷腎也用麻黄<lb/>
　附子細辛湯𠻳而遺尿膀胱氣虚也用茯苓甘草湯<lb/>
　𠻳而腹滿而腫不食脾虚氣逆也用五味異功散丹<lb/>
　溪先生云上半日𠻳者腎中隂火也大抵咳𠻳之症<lb/>
　多因肺氣虚腠理不宻外邪所乗若風中於衛則呼<lb/>
　氣不出熱至於榮則吸氣不入風熱相搏血氣稽留<lb/>
<pb n="KR3e0070_WYG_051-9b"/>
　於肺若寸口脉數而虚為肺痿脉數而實為肺疽此<lb/>
　因汗下過度重亡津液所致其麻黄湯乃𤼵汗解表之<lb/>
　劑葶<graphic n="KR1047" url="https://raw.githubusercontent.com/kanripo/KR-Gaiji/master/images/KR1047.png" mimeType="image/png"/>丸乃内疏通利之劑白餅子亦疏利之劑審<lb/>
　有是症方可暫用之苟泛投施治重亡津液必致敗<lb/>
　症<lb/>
杜氏子五歳仲冬咳𠻳吐痰此風寒傷肺也用麻黄丸<lb/>
以㵼肺後用阿膠散以實肺如此者三其病愈虚師曰<lb/>
㵼肝而肝病不退補肺而肺病猶存無能為矣果大喘<lb/>
<pb n="KR3e0070_WYG_051-10a"/>
而殁<lb/>
李運使孫八歳咳𠻳胸滿短氣或謂肺經有熱用竹葉<lb/>
湯牛黄膏各二服三日加喘師曰此肺氣虚而寒邪所<lb/>
乗用補脾肺之藥而愈葢竹葉牛黄治心藥也用以治<lb/>
肺誤矣<lb/>
張氏孫九歳喘𠻳悶亂飲水不止食不能下或用涼藥<lb/>
月許無效師曰此涼藥寒胃也以益胃散補脾土以瀉<lb/>
白散㵼肺金而愈<lb/>
<pb n="KR3e0070_WYG_051-10b"/>
段齋郎子四歳病𠻳身熱吐痰數日咯血或用甘桔湯<lb/>
防已丸其涎上攻吐喘不止用褊銀丸一服下之復以<lb/>
補肺散治之或曰症屬肺虚何以下師曰肺經咯血而<lb/>
有熱故也况痰實上攻亦使𤼵搐故宜先下其痰隨補<lb/>
脾肺而愈<lb/>
　愚治一小兒停食服剋伐之藥唾痰腥氣面赤氣喘<lb/>
　此復傷肺氣内亡津液而變肺癰也不信已而果唾<lb/>
　膿用桔梗湯痰膿頓止其喘益甚余謂因脾虚不能<lb/>
<pb n="KR3e0070_WYG_051-11a"/>
　生肺而然也用五味異攻散加杏仁薏苡仁百合治<lb/>
　之而愈後小便澁滯誤服八正散二劑小便愈濇咳<lb/>
　𠻳吐痰面赤盜汗此前藥復損腎氣虚火爍肺而為<lb/>
　患耳余用五味異功散調補脾土用地黄丸滋養腎<lb/>
　水而痊<lb/>
　愚治一小兒感冐咳𠻳𤼵散過度喘促不食痰中有<lb/>
　血用桔梗湯愈後因元氣未復大便似痢或用五苓<lb/>
　散黄連枳實之𩔖痰喘目劄四肢抽搐變慢脾風而<lb/>
<pb n="KR3e0070_WYG_051-11b"/>
　殁<lb/>
　一小兒傷風咳𠻳𤼵熱服解表之劑加喘促出汗余<lb/>
　以為脾肺氣虚欲用補中益氣湯加五味子補之不<lb/>
　信乃服二陳桑杏桔梗枳殻前症益甚又加𤼵搐痰<lb/>
　湧余仍用前藥更加鈎藤鈎而痊<lb/>
　一小兒母有哮病因勞即𤼵兒飲其乳亦𠻳用六君<lb/>
　子加桔梗桑杏治其母子常服數滴而愈大凡乳下<lb/>
　嬰兒有疾必調治其母為善<lb/>
<pb n="KR3e0070_WYG_051-12a"/>
　一小兒傷食𤼵熱抽搐嘔吐氣喘痰𠻳屬脾肺氣虚<lb/>
　而有熱以六君子加炒黒黄連山梔各二分一劑頓<lb/>
　安<lb/>
　一小兒咳𠻳因其母素食膏粱炙煿所致用東垣清<lb/>
　胃散而愈後其母因怒咳𠻳脇痛其子亦然母服小<lb/>
　柴胡湯其子亦愈<lb/>
　一小兒傷風咳𠻳或行表散化痰反加痰盛肚腹膨<lb/>
　脹面色㿠白余謂此因脾肺氣虚而復傷用六君子<lb/>
<pb n="KR3e0070_WYG_051-12b"/>
　加桔梗一劑頓愈三日後仍𠻳鼻流清涕此復傷風<lb/>
　寒而作仍用前藥加桑皮杏仁而愈<lb/>
　一小兒咳𠻳痰涎上湧服清氣化痰藥反五更痰𠻳<lb/>
　余以為脾虚食積為痰也用六君子加神麯山查桔<lb/>
　梗而愈若因痰積而咳𠻳者但健脾消食其痰自化<lb/>
　若用剋滯之劑中氣愈虚其痰愈盛<lb/>
　一小兒喘𠻳胸腹膨脹泄㵼不食此因飲食傷脾而<lb/>
　不能生肺也用六君子湯一劑而愈<lb/>
<pb n="KR3e0070_WYG_051-13a"/>
　一小兒痰涎上湧則咳𠻳面色黄白服清肺之藥不<lb/>
　應服下痰之藥益甚余曰面色痿黄乃脾虚不能化<lb/>
　食而為痰也令節飲食用六君子湯而痊大抵因𠻳<lb/>
　而生痰者當治其肺因痰而致𠻳者當理其脾<lb/>
　<lb/>
　<lb/>
　<lb/>
　<lb/>
<pb n="KR3e0070_WYG_051-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　薛氏醫案卷五十一<lb/>
</p>
<p>
</p>
  </div>
</body>
</text>
</TEI>
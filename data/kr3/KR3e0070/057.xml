<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>薛氏醫案卷五十七</head> <lb/>
    <p>
<pb n="KR3e0070_WYG_057-1a"/>
欽定四庫全書<lb/>
　薛氏醫案卷五十七<lb/>
　　　　　　　　　　　　　明　薛已　訂<lb/>
　　保嬰撮要四<lb/>
　　　風熱風症<lb/>
中風之症西北方有之東南氣温腠理疏泄人患之者<lb/>
皆類中風也况小兒元氣未充皮毛不固易虗易實外<lb/>
邪乗之則壯熱抽掣氣粗涎涌甚至昏憒口噤即似中<lb/>
<pb n="KR3e0070_WYG_057-1b"/>
風悞以續命等湯投之多至不救大人且無真中况小<lb/>
兒乎凡有前症當辨其因若陽明經氣虗風邪所乗筋<lb/>
脉拘急者為外因足厥隂肝火熾盛筋脉偏急者為内<lb/>
因脾肺虚弱腠理不宻外邪乗入或驚風過服金石之<lb/>
劑耗損肝血或吐瀉後内亾津液不能養肝致口眼喎<lb/>
斜者皆肝血不足肝火生風之類中風之類症也<lb/>
　　治騐方藥<hi>散見各症</hi>
　　　痙症<lb/>
<pb n="KR3e0070_WYG_057-2a"/>
發痙之症因傷風汗出悞發汗或濕症汗多所致若項<lb/>
背強直腰背反張揺頭掣瘲噤口不語發熱腹痛病在<lb/>
足太陽也若靣目赤色無汗惡寒牙闗𦂳急肢體反張<lb/>
痰涎壅盛昏憒煩渴小便赤澁先譫語而發者名剛痙<lb/>
當發汗若大便滑泄不語不渇有汗而不惡寒先手足<lb/>
厥冷而發者名柔痙並以小續命湯加减主之剛痙去<lb/>
附子用麻黄柔痙用附子去麻黄若壯熱譫語口乾手<lb/>
足微寒大便滑泄此兼剛柔無汗用葛根湯有汗用桂<lb/>
<pb n="KR3e0070_WYG_057-2b"/>
枝加葛根湯若痰塞氣盛用南星半夏茯苓以消痰枳<lb/>
實陳皮紫蘇以順氣更審其熱輕者用敗毒散熱盛者<lb/>
用小柴胡湯壯熱有汗胸滿口噤咬牙便閉為内熱以<lb/>
大承氣湯下之後用大柴胡湯解之過三日則難治此<lb/>
皆治六淫外傷元氣形病俱實之法也若小兒多因驚<lb/>
駭停食或乳母六淫七情飲食起居失宜所致更當審<lb/>
之兼治其母大要因驚目直呵欠項強頓悶属肝經實<lb/>
熱用抑肝散咬牙呵欠手尋衣領属肝經虚熱用地黄<lb/>
<pb n="KR3e0070_WYG_057-3a"/>
丸若肺金不能平木用異攻散脾不能養肝用六君子<lb/>
湯水不能生木用地黄丸<lb/>
　　治驗<lb/>
　一小兒感冐發熱咳嗽咬牙余以為脾肺氣虚不信<lb/>
　乃用解散之藥果項強口噤汗出不止手足並冷遂<lb/>
　用五味異攻散加柴胡木香治之漸愈但日晡㣲熱<lb/>
　睡而露睛用補中益氣湯而痊<lb/>
　一小兒因驚發熱誤行表散出汗靣白日晡發痙先<lb/>
<pb n="KR3e0070_WYG_057-3b"/>
　兄謂脾肺氣虚而肝膽邪盛以六君子加柴胡升麻<lb/>
　治之乃發於寅卯時此肝邪自旺也用加味逍遥散<lb/>
　一劑其熱頓退又用補中益氣湯六味地黄丸而愈<lb/>
　一小兒患瘰<graphic n="KR1031" url="https://raw.githubusercontent.com/kanripo/KR-Gaiji/master/images/KR1031.png" mimeType="image/png"/>潰而發痙頓悶咬牙寒熱此屬肝經<lb/>
　風熱先用柴胡梔子散一劑寒熱頓止次用四物參<lb/>
　茋白术柴胡漸止又用補中益氣湯加芍藥茯苓而<lb/>
　痊<lb/>
　一小兒頭患瘡潰而發痙或寒熱作渇或手足厥冷<lb/>
<pb n="KR3e0070_WYG_057-4a"/>
　其脉洪大浮緩按之皆微細此元氣虚而邪氣實也<lb/>
　用十全大補湯加柴胡山梔數劑諸症漸退而胍漸<lb/>
　歛又十餘劑而愈<lb/>
　一小兒驚風服抱龍丸保生錠吐涎甚多又汗出發<lb/>
　痙仍欲袪痰余曰此肝脾血虗而内生風耳吐痰不<lb/>
　止脾肺氣虚不能攝涎也汗出發痙脾肺氣虚而亾<lb/>
　陽也用六君子湯加炮薑木香頓愈又用四君子加<lb/>
　歸茋而安<lb/>
<pb n="KR3e0070_WYG_057-4b"/>
　一小兒傷風發熱服解散之藥汗出不止痓症悉具<lb/>
　其脉洪大鼓指按之微細此汗多亾陽脾肺氣虚之<lb/>
　症也用異功散加芎歸黄茋其汗頓止又用補中益<lb/>
　氣湯而痊<lb/>
　一小兒停食腹痛發熱嘔吐服峻厲之劑更吐瀉汗<lb/>
　多手足並冷發痙不止其脈浮洪按之如絲用六君<lb/>
　子湯加升麻炮薑痙痓頓已惟寒熱徃来又用四君<lb/>
　升麻柴胡而愈<lb/>
<pb n="KR3e0070_WYG_057-5a"/>
　少叅王陽湖孫女年八嵗發痙服降火消導之劑其<lb/>
　脉浮洪寒熱如瘧余用四君子加升麻柴胡炮薑鈎<lb/>
　藤鈎及補中益氣湯間服漸愈但脇下作痛去炮薑<lb/>
　加木香肉桂而痊<lb/>
　一小兒因乳母大怒發熱脇痛亦患前症兼汗出作<lb/>
　嘔先用小柴胡湯一劑子母俱服頓愈但日晡潮熱<lb/>
　以異功散加升麻柴胡治之並愈<lb/>
　一小兒因乳母發熱吐瀉一小兒因乳母食厥昏憒<lb/>
<pb n="KR3e0070_WYG_057-5b"/>
　同患前症各治其母而子悉愈<lb/>
桂枝加乾葛湯　治頭疼項背強几几汗出惡風者<lb/>
　　桂枝　芍藥　甘草　葛根<hi>四錢</hi>
　右每服二錢薑棗水煎<lb/>
小柴胡湯　治身熱惡寒風痙項強直急胸脇滿痛嘔<lb/>
　噦煩渇寒熱徃來或身靣皆黄小便不利大便秘澁<lb/>
　或驚過不解潮熱不除及差後勞復發熱疼痛如瘧<lb/>
　發作有時<hi>方見肝臟</hi>
<pb n="KR3e0070_WYG_057-6a"/>
加味小柴胡湯<hi>即小柴胡加山梔牡丹皮</hi>
保生錠子　治慢驚尚有陽症<lb/>
　　全蝎　白附子<hi>炮</hi>殭蠶　牛膽南星　蟬蛻　琥<lb/>
　　珀　辰砂<hi>各一錢</hi>麝香<hi>五/分</hi>防風<hi>一錢</hi>
　右為末糊搜和揑成錠子金銀箔為衣用薄荷湯磨<lb/>
　服<lb/>
大柴胡湯　治表裏熱大便秘澁胸滿脇痛<lb/>
　　柴胡　枳實<hi>各二兩二錢</hi>半夏<hi>一兩/五錢</hi>赤芍藥<hi>一兩八錢</hi>黄芩<lb/>
<pb n="KR3e0070_WYG_057-6b"/>
　　<hi>二兩</hi>大黄<hi>三兩七錢五分</hi>
　右生薑紅棗煎不拘時服<lb/>
小續命湯<hi>方見五硬</hi>
抑肝散<hi>方見肝臟</hi>
地黄丸<hi>方見腎臟</hi>
敗毒散<hi>方見發熱</hi>
六君子湯<lb/>
五味異功散<hi>二方見内釣</hi>
<pb n="KR3e0070_WYG_057-7a"/>
補中益氣湯<hi>方見虚羸</hi>
加味逍遥散<hi>方見内釣</hi>
柴胡梔子散<hi>方見發熱</hi>
四物湯<hi>方見急驚</hi>
十全大補湯<hi>八珍湯加黄茋肉桂即四君四物二湯合用</hi>
抱龍丸<hi>方見傷寒</hi>
四君子湯<hi>方見内釣</hi>
大承氣湯　治剛痙胸滿内實口噤咬牙大熱發渇大<lb/>
<pb n="KR3e0070_WYG_057-7b"/>
　便秘澁<lb/>
　　大黄　芒硝<hi>各五錢</hi>厚朴<hi>一兩</hi>枳實<lb/>
葛根湯　治太陽病項強几几惡風無汗及惡寒剛痙<lb/>
　　葛根<hi>四兩</hi>麻黄<hi>三/錢</hi>桂枝<hi>一兩</hi>
　右每服二錢水煎<lb/>
　　　夜啼<lb/>
夜啼有二曰脾寒曰心熱也夜屬隂隂勝則脾臟之寒<lb/>
愈盛脾為至隂喜温而惡寒寒則腹中作痛故曲腰而<lb/>
<pb n="KR3e0070_WYG_057-8a"/>
啼其候靣青白手腹俱冷不思乳食是也亦曰胎寒用<lb/>
鈎藤散若見燈愈啼者心熱也心屬火見燈則煩熱内<lb/>
生兩陽相摶故仰身而啼其候靣赤手腹俱緩口中氣<lb/>
熱是也用導赤散若靣色白黑睛少屬腎氣不足至夜<lb/>
隂虚而啼也宜用六味丸若兼泄瀉不乳脾腎虚弱也<lb/>
用六神散若兼吐瀉少食脾胃虚寒也用六君炮木香<lb/>
大便不化食少腹脹脾氣虚弱也用異功散心血不足<lb/>
者秘㫖安神丸木火相摶者柴胡梔子散肝血不足者<lb/>
<pb n="KR3e0070_WYG_057-8b"/>
地黄丸大抵此症或因吐瀉内亾津液或禀父腎隂不<lb/>
足不能滋養肝木或乳母恚怒肝火侮金當用六君子<lb/>
湯補脾土以生肺金地黄丸壯腎水以滋肝木若乳母<lb/>
鬰悶而致者用加味歸脾湯乳母暴怒者加味小柴胡<lb/>
湯乳母心肝熱摶柴胡梔子散仍宜叅客忤驚啼覽之<lb/>
　　治驗<lb/>
　一小兒發熱夜啼乳食不進昏迷抽搐痰盛口噤此<lb/>
　脾肺氣虚風木所乗痰食積於胸腹也先用大安丸<lb/>
<pb n="KR3e0070_WYG_057-9a"/>
　後用六君釣藤鈎而痊<lb/>
　一小兒三嵗靣白夜啼小便青而數此肺腎虚弱朝<lb/>
　用補中益氣湯加肉桂一分夕用地黄丸而愈大凡<lb/>
　小兒靣色青黑睛少或解顱足熱者出痘多在腎經<lb/>
　預用地黄丸補腎氣多得無恙者<lb/>
　一小兒二嵗夜啼面色赤黑睛色淡小便頻赤朝用<lb/>
　補中益氣湯加山藥五味夕用地黄丸而愈<lb/>
龍齒散　治抅哭肚疼驚熱<lb/>
<pb n="KR3e0070_WYG_057-9b"/>
　　龍齒　蟬脫　釣藤鈎　羌活　茯苓<hi>各等分</hi>
　右為末每服一錢水煎服<lb/>
碧雲散　治渾身壯熱夜啼<lb/>
　　栢葉<hi>二分</hi>南星　殭蠶　全蝎　鬰金　雄黄<hi>各一錢</hi>
　右為末每服一字用薄荷湯入蜜調服<lb/>
六神散　治腹痛靣色青口中氣冷及四肢俱冷曲腰<lb/>
　而啼或泄瀉不乳<lb/>
　　人參　山藥　白术<hi>各五錢</hi>甘草<hi>炒二錢</hi>茯苓　扁豆<lb/>
<pb n="KR3e0070_WYG_057-10a"/>
　　<hi>炒各一兩</hi>
　右為末每服二錢薑二片棗水煎一方有芍藥當歸<lb/>
　人參各二錢五分甘草桔梗陳皮桂各一錢<lb/>
　愚按前症悉屬脾土虚寒元氣下陷本方更加柴胡<lb/>
　升麻升提元氣而補脾土為善<lb/>
神緑散<lb/>
　　全蝎<hi>去足翅不拘多少</hi>青薄荷<hi>焙乾</hi>
　右為末每服五分薄荷湯調下<lb/>
<pb n="KR3e0070_WYG_057-10b"/>
無擇燈花散　治心燥夜啼<lb/>
　　燈花<hi>三二顆</hi>
　右研細用燈草煎湯調塗口中乳汁送下日三服一<lb/>
　法用燈花塗乳上令兒吮之無燈花用燈草燒灰辰<lb/>
　砂少許亦妙或用燈花七枚鵬砂一字辰砂少許蜜<lb/>
　調塗唇上立安<lb/>
安神散　治夜啼<lb/>
　　蟬蛻<hi>四十九枚只用後半叚截去前半叚并去足翅</hi>
<pb n="KR3e0070_WYG_057-11a"/>
　右為末分四服用釣藤鈎湯調下<lb/>
人參黄連散　治心經藴熱夜啼<lb/>
　　人參<hi>二錢半</hi>黄連<hi>一錢/半炒</hi>炙甘草<hi>五/分</hi>竹葉<hi>二十片</hi>
　右薑水煎服<lb/>
太乙丹　治睡驚夜啼青糞<lb/>
　　桔梗<hi>一兩五錢</hi>藿香葉<hi>五/錢</hi>川芎<hi>二錢/五分</hi>白芷<hi>二/錢</hi>白扁豆<hi>五錢</hi>
　　<hi>炒</hi>
　右為末煉蜜丸櫻桃大辰砂麝香為衣每服半丸薄<lb/>
<pb n="KR3e0070_WYG_057-11b"/>
　荷湯磨下糞色青棗湯下夜啼燈心釣藤湯下加白<lb/>
　术茯苓白芍藥尤妙<lb/>
地黄散　治身熱口乾咳𠻳心煩<lb/>
　　生地黄<hi>半兩</hi>麥門冬<hi>去心/七錢</hi>杏仁<hi>炮去皮尖</hi>欵冬花　陳皮<lb/>
　　<hi>各三錢</hi>甘草<hi>炙二錢半</hi>
　右為末每服二三錢水煎温服<lb/>
釣藤散<hi>方見慢驚</hi>
導赤散<hi>方見心臟</hi>
<pb n="KR3e0070_WYG_057-12a"/>
地黄丸<hi>方見腎臟</hi>
六君子湯<lb/>
五味異功散<hi>二方見内釣</hi>
秘㫖安神丸<hi>方見發搐即十味安神丸</hi>
柴胡梔子散<hi>方見諸熱症即柴胡清肝散</hi>
加味歸脾湯<hi>方見内釣</hi>
小柴胡湯<hi>方見痙症</hi>
大安丸<hi>即保和丸加白术方見内釣</hi>
<pb n="KR3e0070_WYG_057-12b"/>
補中益氣湯<hi>方見虚羸</hi>
　　　悲哭<lb/>
悲哭者肺之聲淚者肝之液也若六脉弦𦂳者先以温<lb/>
湯漬其身取汗次以凉隔散之類清其内熱此張子和<lb/>
治法如此若因乳母怒火遺熱於肝肝火炎熾反侮肺<lb/>
金金木相擊故悲哭有聲者宜用六君柴胡山梔以補<lb/>
脾清肝用六味丸以壯水生木有因驚風過服袪風燥<lb/>
血之藥而致者有因吐瀉内亾津液而致者及禀父腎<lb/>
<pb n="KR3e0070_WYG_057-13a"/>
隂不足不能生肝者治各審之若小兒忽然大呌作聲<lb/>
者不治此禀腎隂不足虚火炎上故也用六味丸多有<lb/>
生者仍叅覽夜啼客忤驚啼重舌口瘡天釣内釣等症<lb/>
　　治騐<lb/>
　一小兒每忽哭白睛多每悲靣色赤余謂禀賦腎虚<lb/>
　火妄動而然也用地黄丸半載後雖哭而靣色不赤<lb/>
　諸症皆愈<lb/>
　一週嵗兒痰嗽哭不已用抱龍丸少止良乆亦然余<lb/>
<pb n="KR3e0070_WYG_057-13b"/>
　視其右顋潔白左顋青赤此肺肝二經相擊而作先<lb/>
　用瀉白散袪肺邪次用柴胡梔子散平肝木後用地<lb/>
　黄丸滋腎水而痊<lb/>
　一小兒瘈瘲啼呌額間青黑此驚風肝木乗脾腹中<lb/>
　作痛也先用六君子湯加木香柴胡釣藤鈎啼呌漸<lb/>
　緩更加當歸又二劑而安<lb/>
　一小兒發熱夜啼乳食不進昏迷抽搐痰盛口噤脉<lb/>
　紋如水字此脾肺氣虚風木所乗痰食積於胸腹也<lb/>
<pb n="KR3e0070_WYG_057-14a"/>
　先用大安丸後用六君子加釣藤鈎而痊<lb/>
凉膈散<hi>方見瘡瘍</hi>
防風通聖散<hi>方見風症</hi>
六君子湯<hi>方見内釣</hi>
六味地黄丸<hi>方見腎臟</hi>
抱龍丸<hi>方見傷寒</hi>
瀉白散<hi>方見肺臟</hi>
柴胡梔子散<hi>方見發熱</hi>
<pb n="KR3e0070_WYG_057-14b"/>
大安丸<hi>即保和丸加白术方見内釣</hi>
　　　胎症<lb/>
小兒胎症謂胎熱胎寒胎黄胎肥胎弱是也胎熱者初<lb/>
生旬日之間目閉色赤眼胞腫啼呌驚煩壯熱溺黄此<lb/>
在胎中受熱及膏粱内藴宜用清胃散之類胎寒者初<lb/>
生百日内或手足攣屈或口噤不開此在胎母過食生<lb/>
冷或感寒氣宜用五味異功散之類胎黄者體目俱黄<lb/>
小便秘澁不乳啼呌或腹膨泄瀉此在胎母過食炙煿<lb/>
<pb n="KR3e0070_WYG_057-15a"/>
辛辣致生濕熱宜用生地黄湯之類熱盛者瀉黄散之<lb/>
類胎肥者肌肉禀厚遍身血色彌月後漸瘦五心煩熱<lb/>
大便不利口吻流涎此受母胃熱所致也乳母服大連<lb/>
翹飲兒用浴體法以疏通其腠理胎弱者靣無精光肌<lb/>
體瘦薄身無血色大便白水時時哽氣目無精神亦宜<lb/>
用浴體法<lb/>
消風散　治諸風上攻頭目昏眩項背拘急肢體煩疼<lb/>
　肌肉顫動耳若蟬鳴鼻塞多嚏皮膚頑麻瘙痒癮疹<lb/>
<pb n="KR3e0070_WYG_057-15b"/>
　目澁昏困<lb/>
　　白茯苓　芎藭　羌活　荆芥穂　防風　藿香<lb/>
　　葉　蟬蛻<hi>微炒</hi>白殭蠶<hi>炒去/絲嘴</hi>甘草　陳皮<hi>炒/</hi>厚朴<hi>去皮</hi>
　　<hi>薑汁製</hi>
　右為末每服五分茶清或薄荷湯調下荆芥湯亦可<lb/>
生地黄湯　治姙娠食酒麵五辛積熱小兒生下遍體<lb/>
　靣目皆黄也乳母仍忌酒麵五辛等物<lb/>
　　生地黄　芍藥　川芎　當歸<hi>各等分</hi>
<pb n="KR3e0070_WYG_057-16a"/>
　右每服五錢水煎産婦服仍滴兒口數滴<lb/>
大連翹飲<hi>方見噤風撮口</hi>
瀉黄散<hi>方見脾臟</hi>
清胃散<lb/>
異功散<hi>二方見内釣</hi>
浴體法<hi>方見發搐</hi>
　　　解顱𩕄塡𩕄陷<lb/>
錢仲陽云小兒解顱或久不合者因腎氣有虧腦髓不<lb/>
<pb n="KR3e0070_WYG_057-16b"/>
足故兒多愁少喜目睛多白而身瘦盖人乏腦髓如木<lb/>
無根有數嵗而成廢人者服錢氏地黄丸更用南星微<lb/>
炮為末米醋調傳緋帛烘熱貼之其栢子仁散三辛散<lb/>
封𩕄散俱效夫腎主骨腎氣實則腦髓充而𩕄早合骨<lb/>
脉盛而齒早生腎氣怯則腦髓虚而𩕄不合此由父母<lb/>
精血不足宜用地黄丸補之若在乳下當兼補其母更<lb/>
以軟帛𦂳束其首使其易合皆虚火上衝當調補脾腎<lb/>
為善𩕄塡𩕄陷亦因所禀腎氣不足及乳哺失宜脾胃<lb/>
<pb n="KR3e0070_WYG_057-17a"/>
虧損所致夫脾主肌肉氣逆上衝而為塡脹元氣下陷<lb/>
而為𩕄陷也並用補中益氣湯地黄丸及用狗頭骨炙<lb/>
黄為末以鷄子清調敷𩕄門亦有瀉痢氣血虚脾胃不<lb/>
能上充者亦用前法若手足並冷前湯加薑桂未應虚<lb/>
寒甚也急加附子緩則多致不救<lb/>
　　治驗<lb/>
　一小兒顱解足軟兩膝漸大不能行履用六味地黄<lb/>
　丸加鹿茸治之三月而起<lb/>
<pb n="KR3e0070_WYG_057-17b"/>
　一小兒十四嵗解顱自覺頭大視物昏大畏日羞明<lb/>
　此禀賦腎氣怯弱用六味丸加鹿茸及補中益氣湯<lb/>
　加山藥山茱萸半載愈二載而𩕄合既婚之後仍覺<lb/>
　𩕄門開解足心如炙喜其斷色慾薄滋味日服前藥<lb/>
　二劑三載而愈後入房兩腿痿軟又教以服前丸守<lb/>
　前戒而愈<lb/>
　一小兒年十四嵗而近女色發熱吐痰至有室兩目<lb/>
　羞明頭覺脹大仍不斷慾其頭漸大𩕄門忽開用地<lb/>
<pb n="KR3e0070_WYG_057-18a"/>
　黄丸益氣湯之類斷色慾年餘而愈<lb/>
　一小兒年十三嵗患前症内熱晡熱形體倦怠食少<lb/>
　作渇用六味丸加鹿茸補之不越月而痊<lb/>
　一小兒吐瀉發熱𩕄陷作渇用七味白术散母子並<lb/>
　服而愈<lb/>
　一小兒久病發熱其𩕄或陷或塡手足或温或冷余<lb/>
　用補中益氣湯加蔓荆子炮薑治之而安<lb/>
　一小兒𩕄陷吐瀉手足並冷用白术散加木香炮薑<lb/>
<pb n="KR3e0070_WYG_057-18b"/>
　治之而愈後傷食腹痛手足復冷用六君炮薑治之更<lb/>
　加昏憒口角流涎此脾胃虛寒之甚也急加附子遂愈<lb/>
　一小兒病後其𩕄或陷或塡此脾胃虚熱也朝用補<lb/>
　中益氣湯加蔓荆子炮薑木香治之而𩕄平但作瀉<lb/>
　口乾用白术散以生胃氣而愈<lb/>
栢子仁散　治𩕄門不合<lb/>
　　防風<hi>一兩五錢</hi>栢子仁<hi>一兩</hi>
　右為末乳汁調塗𩕄門十日自合<lb/>
<pb n="KR3e0070_WYG_057-19a"/>
三辛散　治腦角骨大𩕄門不合<lb/>
　　細辛　桂心<hi>各半兩</hi>乾薑<hi>一錢</hi>
　右為末乳汁調塗𩕄上乾時再塗<lb/>
玉乳丹　治解顱<lb/>
　　鍾乳粉<hi>如法製</hi>熟地黄<hi>自法製各/半兩杵膏</hi>栢子仁<hi>研/膏</hi>當歸<hi>各半</hi>
　　<hi>兩</hi>防風　補骨脂<hi>各一錢</hi>
　右各另為末入二膏加煉蜜丸黍米大每服一二十<lb/>
　丸煎茴香湯送下加黄茋茯苓亦可<lb/>
<pb n="KR3e0070_WYG_057-19b"/>
封𩕄散<hi>方見發搐</hi>
地黄丸<hi>方見腎臟</hi>
濟生當歸散<hi>方見黄疸</hi>
　　　目内症<lb/>
經曰目者五臟六腑之精榮衛魂魄之所常營也神氣<lb/>
之所常主也又曰諸脉者皆屬於目目得血而能視五<lb/>
臟六腑精氣皆上注於目而為之精故白睛属肺黑睛<lb/>
属肝瞳人属腎上下胞属脾兩眥属心而内眥又属膀<lb/>
<pb n="KR3e0070_WYG_057-20a"/>
胱五臟五色各有所司心主赤赤甚心實熱也用導赤<lb/>
散赤微者心虗熱也用生犀散肝主青青甚者肝熱也<lb/>
用瀉青丸淡青者肝虚也用地黄丸脾主黄黄甚者脾<lb/>
熱也用瀉黄散淡黄者脾虚也用異功散目無睛光及<lb/>
白睛多黑睛少者肝腎俱不足也用地黄丸加鹿茸晝<lb/>
視通明夜視㒺見者因禀陽氣衰弱遇夜隂盛則陽愈<lb/>
衰故不能視也用冲和養胃湯凡赤脉翳物從上而下<lb/>
者属足太陽經用東垣選奇湯從下而上者属足陽明<lb/>
<pb n="KR3e0070_WYG_057-20b"/>
經用局方流氣飲蓋翳膜者風熱内藴也邪氣未定謂<lb/>
之熱翳而浮於外邪氣已定謂之氷翳而沈於内邪氣<lb/>
旣深謂之陷翳宜升發之退翳之藥佐之若上眼皮下<lb/>
出黑白翳者属太陽寒水從外至内者属少陽風熱從<lb/>
下至上綠色者属足陽明及肺腎合病也疳眼者因肝<lb/>
火濕熱上衝脾氣有虧不能上升清氣故生白翳睫閉<lb/>
不開眵淚如糊乆而膿流遂至損目用益氣聡明湯茯<lb/>
苓瀉濕湯及四味肥兒丸目閉不開者因乳食失節或<lb/>
<pb n="KR3e0070_WYG_057-21a"/>
過服寒凉之藥使陽氣下陷不能升舉故目不開用柴<lb/>
胡復生湯若胃氣虧損眼睫無力而不能開者用補中<lb/>
益氣湯暴赤腫痛者肝火熾盛也用龍膽瀉肝湯多淚<lb/>
羞明者肝心積熱也用生犀散亦有肝腎虚熱者用地<lb/>
黄丸風沿爛眼者膈有積熱也用清胃散時時作痒者<lb/>
膿潰生蟲也用㸃藥紫蘇膏眼睫連劄者肝經風熱也<lb/>
用柴胡清肝散若生下目黄壯熱大小便秘結乳食不<lb/>
思靣赤眼閉者皆由在胎時感母熱毒所致兒服瀉黄<lb/>
<pb n="KR3e0070_WYG_057-21b"/>
散母服地黄丸若乳母膏粱積熱致兒目黄者令母服<lb/>
清胃散若肢體靣目爪甲皆黄小便如屋塵色者難治<lb/>
又有痘疹後餘毒未盡上侵於目者属腎肝虚也用滋<lb/>
隂腎氣丸前症多宜審治其母兼調其兒厥有未盡悉<lb/>
詳原機啟微集中宜叅考之<lb/>
　　治驗<lb/>
　一女子年十四因恚怒先月經不行寒熱脇痛後兩<lb/>
　目生翳青緑色從外至内余謂寒熱脇痛足厥隂之<lb/>
<pb n="KR3e0070_WYG_057-22a"/>
　症也翳從外眥起足少陽之症也左闗脉弦數按之<lb/>
　而濇肝經風熱兼血滯也遂以加味逍遥散加防風<lb/>
　龍膽草四服而寒熱脇痛頓減用六味丸月餘而翳<lb/>
　消<lb/>
　一小兒十五嵗兩目白翳腹膈遍身似疥非疥晡熱<lb/>
　口乾形體骨立此肝疳之症也用六味肥兒丸而痊<lb/>
　後隂莖作痒小便澄白瘡疥益焮狀如大風用大蘆<lb/>
　薈四味肥兒丸諸症漸愈又用大蕪荑湯而痊<lb/>
<pb n="KR3e0070_WYG_057-22b"/>
　一小兒白睛多吐痰發搐先用抑青丸四服而痰搐<lb/>
　止後用地黄丸年許而黒睛多<lb/>
　一小兒白睛多三嵗不能行語聲不暢兩足非熱則<lb/>
　冷大便不實朝用補中益氣湯加五味子乾山藥以<lb/>
　補脾肺夕用地黄丸加五味子牛膝鹿茸補肝腎不<lb/>
　三月而瘥<lb/>
　一小兒眼白腿軟兩足熱靣似愁容服地黄丸兩月<lb/>
　餘漸健服年餘白睛漸黑出痘無恙<lb/>
<pb n="KR3e0070_WYG_057-23a"/>
　一小兒雀盲眼劄服煮肝丸而目明服四味肥兒丸而<lb/>
　目不劄<lb/>
　一小兒目無光芒視物不了了飲食少思大便不調<lb/>
　服大蕪荑湯九味蘆薈丸而愈後飲食停滯妄用消<lb/>
　導尅伐之劑目症仍作至晩尤甚用人參補胃湯漸<lb/>
　愈又用五味異功散四味肥兒丸而痊<lb/>
　一小兒九嵗素有肝火兩目生翳服蘆薈肥兒等丸<lb/>
　隨愈至十四嵗後遇用心過度飲食不節即夜視不<lb/>
<pb n="KR3e0070_WYG_057-23b"/>
　明用補中益氣湯人參補胃湯四味肥兒丸而愈<lb/>
　一小兒眼胞㣲腫咳嗽惡心小便泔白余謂脾疳食<lb/>
　積以五味異功散為主佐以四味肥兒丸而愈後不<lb/>
　節飲食夜視不明余曰此脾胃復傷須補養為主不<lb/>
　信乃服峻厲之劑後變風症竟不起<lb/>
　一小兒因發熱表散出汗眼赤發搐審其母素有肝<lb/>
　火發熱以異功散加柴胡升麻子母並服稍愈又用<lb/>
　加味逍遥散其熱頓退繼用補中益氣湯六味地黄<lb/>
<pb n="KR3e0070_WYG_057-24a"/>
　丸母子尋瘥<lb/>
　一小兒目赤作痛咬牙寒熱余謂肝經風熱用柴胡<lb/>
　飲子一劑而赤痛止又用四物參茋白术柴胡而寒<lb/>
　熱退又用補中益氣湯而飲食加<lb/>
　一小兒眼素白或青患眼赤作痛服降火之劑眼如<lb/>
　血貫脉洪大或浮緩按之皆微細用十全大補湯加<lb/>
　柴胡山梔數劑外症漸退而脉漸斂又數劑而愈<lb/>
　一小兒停食腹痛服巴豆之藥更加目赤作痛寒熱<lb/>
<pb n="KR3e0070_WYG_057-24b"/>
　徃來飲食少思手足並冷余用六君升麻炮薑諸症<lb/>
　頓愈惟寒熱未已用四君升麻柴胡而安<lb/>
　一小兒眼赤痛服大黄之藥更加寒熱如瘧余謂脾<lb/>
　胃復傷用四君升麻柴胡炮薑釣藤鈎而寒熱愈又<lb/>
　用補中益氣湯間服而目疾痊<lb/>
　一小兒因乳母恚怒患發熱等症兒患目痛兼作嘔<lb/>
　吐先用小柴胡湯子母俱服頓安但兒晡熱仍嘔以<lb/>
　異功散加升麻柴胡治之瘥<lb/>
<pb n="KR3e0070_WYG_057-25a"/>
　一小兒生下目黄三日靣赤黄一小兒旬日内目黄<lb/>
　而漸至遍身此二者胎禀胃熱各用瀉黄散一服皆<lb/>
　愈<lb/>
　一小兒旬日靣目青黄此胃熱胎黄也用瀉黄散以<lb/>
　乳調服少許即愈後復身黄吐舌仍用前散而安<lb/>
　一小兒患目黄知其乳母食鬰身黄所致以越鞠丸<lb/>
　治母瀉黄散治子並愈<lb/>
　一小兒靣青寒熱形氣瘦弱眼目生翳用九味蘆薈<lb/>
<pb n="KR3e0070_WYG_057-25b"/>
　丸五味異功散目翳漸退乃以四味肥兒丸五味異<lb/>
　功散而肌肉生<lb/>
　一小兒眼每生翳皆因乳母恚怒而作用九味蘆薈<lb/>
　丸柴胡梔子散母子服之並愈<lb/>
　一小兒乳哺失節服藥過劑腹脹少食大便不調兩<lb/>
　眼生花服治眼之藥漸生浮翳余用異功散加當歸<lb/>
　柴胡飲食漸進便利漸調少佐以九味蘆薈丸其眼<lb/>
　漸明乃用人參補胃湯肥兒丸而痊<lb/>
<pb n="KR3e0070_WYG_057-26a"/>
　一小兒未週嵗目内有翳余謂此禀母肝火所致詢<lb/>
　其母果素多恚怒見患瘰<graphic n="KR1349" url="https://raw.githubusercontent.com/kanripo/KR-Gaiji/master/images/KR1349.png" mimeType="image/png"/>目疾自乳其子余用地<lb/>
　黄丸治之其母稍愈後彼無此藥其子遂瞽<lb/>
　一小兒十二嵗傷寒咳嗽發熱服發散之藥目漸不<lb/>
　明服降火等藥飲食日少目漸生翳余謂中氣虚用<lb/>
　人參補胃湯飲食漸進又用千金補肝丸及薰眼之<lb/>
　法而痊<lb/>
　一女子十二嵗目生白翳靣黄浮腫口乾便泄用四<lb/>
<pb n="KR3e0070_WYG_057-26b"/>
　味肥兒丸而痊<lb/>
　一小兒目羞明癮澁兩足發熱大便不實食少時咳<lb/>
　仍欲治肝袪風余曰兩足發熱小便不調腎肝虚也<lb/>
　大便不實食少時咳脾肺虚也朝用補中益氣湯夕<lb/>
　用六味地黄丸元氣漸復乃佐以四味肥兒丸又月<lb/>
　餘而瘥<lb/>
　一小兒目痛恪服瀉火治肝之藥反加羞明癮澁睡<lb/>
　中驚悸悲啼此肝經血虚火動傷肺也用五味異功<lb/>
<pb n="KR3e0070_WYG_057-27a"/>
　散加山梔補脾肺清肺金用地黄丸滋腎水生肝血<lb/>
　而安乃兼服四味肥兒丸而瘥<lb/>
　一小兒目青發搐直視呌哭或用牛黄清心丸加咬<lb/>
　牙頓悶小便自遺余謂肝經血氣虚甚也用補中益<lb/>
　氣湯及六味地黄丸而痊<lb/>
　一小兒發搐目劄属肝膽經風熱先用柴胡清肝散<lb/>
　治其肝後用地黄丸補其腎而愈<lb/>
　一小兒目痛兼痒因膏粱積熱仍口渇飲冷便秘先<lb/>
<pb n="KR3e0070_WYG_057-27b"/>
　用瀉青丸疏導肝火更用清胃散煎熟磨生犀角服<lb/>
　之以解食毒又用四味肥兒丸以治肝症而瘥<lb/>
　一小兒目疾久不愈用大蕪荑湯五劑蟾蜍丸數服<lb/>
　又用四味肥兒丸而愈<lb/>
　一小兒十四嵗用功勞苦半載後自汗盗汗形體殊<lb/>
　倦朝用補中益氣湯加五味子蔓荆子夕用十全大<lb/>
　補湯尋愈<graphic n="KR3722" url="https://raw.githubusercontent.com/kanripo/KR-Gaiji/master/images/KR3722.png" mimeType="image/png"/>姻後因唾痰頭運恪服清痰理氣之藥<lb/>
　忽目不能開余用地黄丸十全大補湯三月餘而痊<lb/>
<pb n="KR3e0070_WYG_057-28a"/>
　呉江史萬湖之孫自乳兒時患目疾年二十目劄頭<lb/>
　揺用金匱腎氣丸愈而復作兩目生翳用聡明益氣<lb/>
　湯并前丸既愈而復發形體消瘦脉數洪大用補中<lb/>
　益氣湯及前丸而瘥<lb/>
　一小兒因驚眼劄或搐先用加味小柴胡湯加蕪荑<lb/>
　黄連以清肝熱又用地黄丸以滋腎生肝而痊<lb/>
　一小兒兩目連劄或色赤或時拭眉此肝經風熱欲<lb/>
　作肝疳也用四味肥兒丸加龍膽草而瘥<lb/>
<pb n="KR3e0070_WYG_057-28b"/>
　一小兒白睛多吐痰發搐用地黄丸為主佐以抑青<lb/>
　丸而搐止後用世傳方地黄丸而黑睛多<lb/>
　一女子十四嵗兩目作痛或發痒或頭運或頭痛或<lb/>
　兩脇作痛或寒熱内熱口渇少食經候不調此肝脾<lb/>
　二經氣血虚而有熱也用補中益氣湯柴胡清肝散<lb/>
　而愈後左<graphic n="KR2347" url="https://raw.githubusercontent.com/kanripo/KR-Gaiji/master/images/KR2347.png" mimeType="image/png"/>上結一核如荳許漸大如栗腐而作痛<lb/>
　此肝經火燥而血病也用加味逍遥月餘腐肉自脫<lb/>
　乃用八珍湯及前藥而愈<lb/>
<pb n="KR3e0070_WYG_057-29a"/>
　一小兒十三嵗目久痛漸生青綠翳後赤爛左闗脉<lb/>
　弦數用九味蘆薈丸加味逍遥散而愈畢姻後復發<lb/>
　用滋隂腎氣丸為主佐以加味逍遥散而痊<lb/>
　一小兒十五嵗因大勞目赤作痛發熱作渴脉洪大<lb/>
　而虚用八珍湯加炒黑山梔一劑諸症頓退又用補<lb/>
　中益氣湯而痊後因夢遺目仍赤痛用六味地黄丸<lb/>
　料加五味子二劑而痛止又三十餘劑而復明<lb/>
生犀散　治心經虛熱<lb/>
<pb n="KR3e0070_WYG_057-29b"/>
　　生犀<hi>取末二錢</hi>地骨皮　赤芍藥　柴胡　乾葛<hi>各一兩</hi>
　　甘草<hi>半兩</hi>
　右每服二錢水煎<lb/>
生熟地黄散　治眼初患之時因悞築到蹙肝受驚風<lb/>
　致目腫赤痛痒<lb/>
　　生地黄<hi>洗</hi>熟地黄<hi>各一/兩</hi>麥門冬<hi>半/兩</hi>當歸　甘草<hi>炙</hi>
　　防風　枳殻<hi>米泔浸麪炒</hi>赤芍藥　杏仁<hi>湯泡去皮尖用麪炒赤色</hi>
　　<hi>各二錢五分</hi>
<pb n="KR3e0070_WYG_057-30a"/>
　右每服一錢黑豆七粒水煎<lb/>
犀角飲　治脾火眼疼<lb/>
　　犀角<hi>一兩</hi>射干　草龍膽<hi>炒/</hi>黄芩<hi>炒各/半兩</hi>人參<hi>二兩</hi>茯苓<lb/>
　　<hi>二錢五分</hi>甘草<hi>三/錢</hi>釣藤鈎<hi>七錢半</hi>
　右每服一錢水煎<lb/>
牛黄丸　治肝受驚遂致患目<lb/>
　　牛黄　白附子　肉桂　全蝎　芎藭　石膏<hi>各二</hi>
　　<hi>錢半</hi>白芷　藿香<hi>各半/兩</hi>辰砂　麝香<hi>各少許</hi>
<pb n="KR3e0070_WYG_057-30b"/>
　右各另為末煉蜜丸桐子大每服三丸臨卧薄荷湯<lb/>
　化下乳母亦忌熱物之類<lb/>
世傳方地黄丸　治腎虚目睛多白<lb/>
　　鹿茸<hi>半兩</hi>澤瀉　茯苓　山茱萸　熟地黄　牡丹<lb/>
　　皮　牛膝<hi>各一兩</hi>
　右為末蜜丸桐子大每服二十丸鹽湯下<lb/>
羅氏煑肝丸　治疳眼翳瘼羞明大人雀目甚效<lb/>
　　夜明砂　青蛤粉　榖精草<hi>各一兩</hi>
<pb n="KR3e0070_WYG_057-31a"/>
　右為末每服二錢以猪肝批開攤藥在内麻纒定米<lb/>
　泔水半碗煑肝熟取出湯傾椀内薰眼候湯温分肝<lb/>
　三服嚼喫就用肝湯下一日二服<lb/>
龍膽飲子　治疳眼流膿生翳此濕熱為病<lb/>
　　青蛤粉<hi>半兩</hi>炒黄芩<hi>二/錢</hi>羌活　草龍膽<hi>各二/錢</hi>蛇蛻<hi>五分</hi>
　　麻黄<hi>二錢五分</hi>榖精草<hi>五分</hi>
　右為末每服二錢茶清調下<lb/>
東垣人參補胃湯　治勞役飲食不節内障眼痛神效<lb/>
<pb n="KR3e0070_WYG_057-31b"/>
　　黄茋根　人參<hi>各一兩</hi>炙甘草<hi>八/錢</hi>蔓荆子<hi>一錢</hi>白芍藥<lb/>
　　<hi>炒</hi>黄栢<hi>各三錢酒拌炒四次</hi>
　右每服二三錢水煎稍熱服臨卧三五服<lb/>
千金治雀盲<lb/>
　　地膚子<hi>五兩</hi>决明子<hi>一升</hi>
　右為末以米飲和丸每服二三十丸<lb/>
世傳治雀目<lb/>
　　蒼术<hi>四兩米泔浸切片四兩焙</hi>
<pb n="KR3e0070_WYG_057-32a"/>
　右為末猪肝二兩批開摻藥在内用麻擊定粟米一<lb/>
　合水一碗砂鍋内煑熟薰眼候温臨卧每服三錢大<lb/>
　效<lb/>
聖<hi>闕</hi>治雀目不計時月用蒼术一兩為末每服一錢<lb/>
本事治小兒赤熱腫眼<lb/>
　　大黄　白礬<hi>各等分</hi>
　右為末冷水調作餅子貼眼立效<lb/>
東垣廣大重明湯　治兩臉或兩眥赤爛熱腫痛疼及<lb/>
<pb n="KR3e0070_WYG_057-32b"/>
　眼胞痒極㧓之至破爛赤腫眼楞生瘡痂目多眵淚<lb/>
　隠澁難開<lb/>
　　草龍膽　防風　生甘草根　細辛苗葉<hi>各一錢</hi>
　右水一碗半煎龍膽至七分入餘藥再煎至半碗熱<lb/>
　洗日五七次洗畢合眼湏臾瘥<lb/>
東垣助陽和血補氣湯　治發後熱壅白睛紅多眵淚<lb/>
　隠澁此過服凉藥而真氣不能通九竅也<lb/>
　　防風<hi>七分</hi>黄茋<hi>一/錢</hi>蔓荆子<hi>二/分</hi>白芷<hi>二/分</hi>升麻<hi>七/分</hi>甘草<hi>炙</hi>
<pb n="KR3e0070_WYG_057-33a"/>
　　當歸身<hi>酒洗</hi>柴胡<hi>各五分</hi>
潔古治眼赤暴發腫<lb/>
　　防風　羌活　黄芩<hi>炒</hi>黄連<hi>炒各等分</hi>
　右每服一錢水煎服如大便秘加大黄二分痛甚加<lb/>
　川歸地黄各二分煩躁不得卧加梔子仁三分<lb/>
保命㸃眼藥　除昏退翳截赤定痛<lb/>
　　當歸　黄連<hi>各二錢</hi>防風<hi>一錢/五分</hi>細辛<hi>五/分</hi>甘草<hi>一錢</hi>
　右水一大碗文武火熬滴水中不散為度入熟蜜少<lb/>
<pb n="KR3e0070_WYG_057-33b"/>
　許㸃用<lb/>
千金補肝散　治目失明<lb/>
　　青羊肝<hi>一具去膜薄切以新瓦炙乾</hi>决明子　蓼香<hi>合熬令香</hi>
　右為末每服方寸匕日二服久而有驗<lb/>
本事治太陽寒水陷翳膜遮睛<lb/>
　　白蒺蔾　防風<hi>各一兩</hi>羌活<hi>一兩/半</hi>甘菊<hi>三兩</hi>
　右為末每服二錢入鹽少許百沸湯㸃服<lb/>
保命羚羊角散　治氷翳久不去<lb/>
<pb n="KR3e0070_WYG_057-34a"/>
　　羚羊角　升麻　細辛<hi>各等分</hi>甘草<hi>減半</hi>
　右為末一半蜜丸桐子大每服五七十丸一半泔水<lb/>
　煎吞送丸子焮發陷翳亦羚羊角散之類用之在人<lb/>
　消息若隂虚有熱者兼服神仙退雲丸<lb/>
東垣補陽湯　治陽不勝其隂乃隂盛陽虛則九竅不<lb/>
　通今青白翳見於大眥乃足太陽少隂經中鬰遏厥<lb/>
　隂肝經之陽氣不得上通於目故青翳内阻也當於<lb/>
　太陽少隂經中是九泉之下以益肝中陽氣衝天上<lb/>
<pb n="KR3e0070_WYG_057-34b"/>
　行此乃先補其陽後於足太隂標中瀉足厥隂之火<lb/>
　下伏於陽中内經曰隂盛陽虛則當先補其陽後瀉<lb/>
　其隂每日空心服升陽湯臨卧服瀉隂丸須預期調<lb/>
　養體氣和平天氣晴明服之補其陽使上升通於肝<lb/>
　經之末利空竅於目矣<lb/>
　　羌活　獨活　甘草稍　當歸身<hi>酒洗焙乾</hi>熟地黄<lb/>
　　人參　黄茋　白术<hi>各一兩</hi>澤瀉　橘紅<hi>各半兩</hi>生地<lb/>
　　黄<hi>炒</hi>白茯苓　知母<hi>炒黄色/各三錢</hi>柴胡<hi>二/兩</hi>肉桂<hi>一錢</hi>防風<lb/>
<pb n="KR3e0070_WYG_057-35a"/>
　　白芍藥<hi>各半兩</hi>
　右每服半兩水煎空心服候藥力行盡方可飲食<lb/>
東垣羌活退翳湯<lb/>
　　柴胡　甘草　黄茋<hi>各三錢</hi>羌活　黄連　五味子<lb/>
　　升麻　當歸<hi>各二錢</hi>防風<hi>一錢/五分</hi>黄芩　黄栢<hi>酒浸</hi>芍藥<lb/>
　　草龍膽<hi>酒洗各五錢</hi>石膏<hi>二錢五分</hi>
　右分二服水煎入酒少許臨卧熱服忌言語<lb/>
謙甫五秀重明丸　治眼翳膜遮睛隠澁昏花常服清<lb/>
<pb n="KR3e0070_WYG_057-35b"/>
　利頭目<lb/>
　　甘菊花<hi>五百箇</hi>木賊<hi>去節五/百根</hi>荆芥<hi>五百/穂</hi>楮實<hi>五百根</hi>
　右為末蜜丸桐子大每服五十丸白湯化下<lb/>
冲和養胃湯　治内障初起視覺微昏空中有黑花神<lb/>
　水變淡綠色次則視岐覩則成二神水變淡白色久<lb/>
　則不覩神水變純白<lb/>
　　柴胡<hi>七錢</hi>人參　當歸　炙草　乾生薑　升麻<lb/>
　　葛根　白术　羌活<hi>各一兩</hi>防風<hi>五/錢</hi>黄耆<hi>一兩半</hi>白茯<lb/>
<pb n="KR3e0070_WYG_057-36a"/>
　　苓<hi>三錢</hi>白芍藥<hi>六/錢</hi>五味子<hi>二錢</hi>
　右每服二錢水煎<lb/>
滋隂腎氣丸　治神水寛大漸散昏如霧露中行漸覩<lb/>
　空中有黑花視物二體久則光不收及内障神水澹<lb/>
　白色者<lb/>
　　熟地黄<hi>三兩</hi>歸尾　牡丹皮　五味子　乾山藥<lb/>
　　柴胡<hi>各五錢</hi>茯苓　澤瀉<hi>各二/錢半</hi>生地<hi>酒炒四兩</hi>
　右為末蜜丸桐子大辰砂為衣每服十丸空心滚湯<lb/>
<pb n="KR3e0070_WYG_057-36b"/>
　化下<lb/>
瀉熱黄連湯　治内障有眵淚眊矂<lb/>
　　黄芩　生地黄　黄連<hi>並酒洗</hi>柴胡<hi>各一/兩</hi>升麻<hi>五錢</hi>龍<lb/>
　　膽草<hi>三錢</hi>
　右每服一錢水煎午後服<lb/>
柴胡復生湯　治紅赤羞明淚多眵少腦嵿沉重睛珠<lb/>
　痛應太陽眼睫無力常欲垂閉久視則酸疼翳陷下<lb/>
　者<lb/>
<pb n="KR3e0070_WYG_057-37a"/>
　　藁本　蔓荆子　川芎　羌活　獨活　白芷<hi>各二</hi>
　　<hi>分半</hi>白芍藥<hi>炒/</hi>炙草　薄荷　桔梗<hi>各四分</hi>蒼术　茯<lb/>
　　苓　黄芩<hi>各五分炒</hi>　柴胡<hi>六/分</hi>五味子<hi>十二粒杵</hi>
　右每服二錢水煎食後服<lb/>
黄連羊肝丸　治目中赤脉洪甚眵<lb/>
　　黄連<hi>為末</hi>白羯羊肝<hi>一具</hi>
　先以羊肝竹刀刮下如糊除去筋膜再擂細入黄連<lb/>
　丸桐子大每服十丸茶清化下<lb/>
<pb n="KR3e0070_WYG_057-37b"/>
茯苓燥濕湯　治小兒易饑而渴腹脹生瘡目痛生翳<lb/>
　不開眵淚如膿俗謂疳毒眼<lb/>
　　白术　人參　甘草<hi>炒</hi>枳殻<hi>麩炒</hi>茯苓　蔓荆子<lb/>
　　薄荷<hi>各二分</hi>蒼术　前胡　獨活<hi>各三分</hi>川芎　羌活<lb/>
　　<hi>各三分半</hi>柴胡<hi>四/分</hi>澤瀉<hi>一分半</hi>
　右每服二錢水煎<lb/>
局方菊睛丸　治脾腎不足眼花昏暗<lb/>
　　甘菊花<hi>四兩</hi>枸杞子　蓯蓉<hi>酒浸/炒</hi>巴㦸<hi>去心各一兩</hi>
<pb n="KR3e0070_WYG_057-38a"/>
　右為末蜜丸梧子大每服十丸空心白湯化下<lb/>
抑青丸<hi>方見驚啼</hi>
加味逍遥散<hi>方見内釣</hi>
大蕪荑<hi>方見疳症</hi>
九味蘆薈丸<hi>方見諸症</hi>
異功散<hi>方見内釣</hi>
小柴胡湯<hi>方見痙症</hi>
柴胡梔子散<hi>方見發熱</hi>
<pb n="KR3e0070_WYG_057-38b"/>
蟾蜍丸<hi>方見諸疳</hi>
　　　耳症<lb/>
耳者心腎之竅肝膽之經也心腎主内症精血不足肝<lb/>
膽主外症風熱有餘或聾瞶或虛鳴者禀賦虛也或脹<lb/>
痛或膿痒者邪氣客也禀賦不足宜用六味地黄丸肝<lb/>
經風熱宜用柴胡清肝散若因血燥用梔子清肝散未<lb/>
應佐以六味丸間服九味蘆薈丸若因腎肝疳熱朝用<lb/>
六味丸夕用蘆薈丸若因食積内熱用四味肥兒丸若<lb/>
<pb n="KR3e0070_WYG_057-39a"/>
因乳母膏粱積熱而致者宜加味清胃散脾經鬰結而<lb/>
致者加味歸脾湯肝經怒火而致者加味逍遥散皆令<lb/>
乳母服之兼與其兒少許不可専於治外不惟閉塞耳<lb/>
竅抑亦變生他症延留日久遂成終身之聵矣慎之<lb/>
　　治驗<lb/>
　一小兒耳内出膿穢不可近連年不愈口渇足熱或<lb/>
　靣色微黑余謂腎疳症也用六味地黄丸令母服加<lb/>
　味逍遥散而愈後因别服伐肝之藥耳症復作寒熱<lb/>
<pb n="KR3e0070_WYG_057-39b"/>
　靣青小便頻數此肝火血燥也用柴胡梔子散以清<lb/>
　肝六味地黄以滋腎遂痊<lb/>
　一小兒耳内出膿久不愈視其母兩臉青黄属乳母<lb/>
　鬰怒致之也遂朝用加味歸脾湯夕用加味逍遥散<lb/>
　母子皆愈<lb/>
　一小兒十二嵗素虚羸耳出膿水或痒或痛至十四<lb/>
　稍加用心即發熱倦怠兩腿乏力八年矣用補中益<lb/>
　氣湯及六味地黄丸稍愈畢姻後朝寒暮熱形氣倦<lb/>
<pb n="KR3e0070_WYG_057-40a"/>
　怠兩足心熱氣喘唾痰仍用前二藥佐以六君子湯<lb/>
　而愈因後不守禁忌惡寒發熱頭運唾痰余謂腎虛<lb/>
　不能攝水而似痰清氣不能上升而頭運陽氣不能<lb/>
　䕶守肌膚而寒熱遂用補中益氣湯加蔓荆附子一<lb/>
　錢四劑不應遂用人參一兩附子一錢二劑而應乃<lb/>
　用十全大補湯百餘劑而痊又因大勞入房喉瘖痰<lb/>
　湧兩腿不遂用地黄飲子頓愈仍用十全大補湯而<lb/>
　安後又起居失宜朝寒暮熱四肢逆冷氣短痰盛兩<lb/>
<pb n="KR3e0070_WYG_057-40b"/>
　寸脉短用十全大補湯加附子一錢數劑而愈乃去<lb/>
　附子用人參三錢常服始安<lb/>
　一小兒耳中流膿項中結核眼目或劄或赤痛小便<lb/>
　或痒或赤澀皆肝膽經風熱之症也用四味肥兒丸<lb/>
　悉愈<lb/>
　一小兒因乳母恚怒兼經行之後多食炙煿兒遂耳<lb/>
　内作痛出膿余先用加味小柴胡湯次用加味逍遥<lb/>
　散令其母服之子母並愈<lb/>
<pb n="KR3e0070_WYG_057-41a"/>
　一小兒耳出穢水属肝腎不足先用九味蘆薈丸而<lb/>
　痊畢姻後靣黄發熱多病又用黄栢知母等藥更胸<lb/>
　膈痞滿飲食少思痰涎上壅又利氣化痰加噫氣下<lb/>
　氣余用六君子補中益氣二湯乾薑木香等味治之<lb/>
　尋愈<lb/>
田氏紅玉散　治小兒聤耳<lb/>
　　枯礬　麝香　乾胭脂<hi>各等分</hi>
　右為末研匀先以綿杖子撚膿浄摻入少許<lb/>
<pb n="KR3e0070_WYG_057-41b"/>
湯氏龍黄散　治如前<lb/>
　　枯礬　龍骨　黄丹<hi>各半兩</hi>麝香<hi>一錢</hi>
　右製法同前<lb/>
　愚按前二方可以治腑症之輕者若係肝經風熱血<lb/>
　燥等症必依前方論内服合宜之藥外用此以收膿<lb/>
　濕亦無不可若専泥外攻而失内治謬矣<lb/>
六味地黄丸<hi>方見腎臟</hi>
柴胡清肝散<lb/>
<pb n="KR3e0070_WYG_057-42a"/>
梔子清肝散<hi>方見熱症</hi>
九味蘆薈丸<lb/>
四味肥兒丸<hi>方見嘔吐</hi>
加味清胃散<hi>方見内釣</hi>
加味歸脾湯<hi>方見内釣</hi>
加味逍遥湯<hi>方見内釣</hi>
柴胡梔子散<lb/>
加味小柴胡湯<lb/>
<pb n="KR3e0070_WYG_057-42b"/>
六君子湯<hi>方見内釣</hi>
四君子湯<hi>方見内釣</hi>
地黄丸<hi>方見腎臟</hi>
七味白术散<hi>方見積滯</hi>
補中益氣湯<hi>方見虚羸</hi>
二陳湯<hi>方見寒吐</hi>
　　　鼻塞鼻䘐<lb/>
巢氏云鼻乃肺之竅皮毛腠理乃肺之主此因風邪客<lb/>
<pb n="KR3e0070_WYG_057-43a"/>
於肺而鼻塞不利者宜用消風散或用葱白七莖入油<lb/>
膩粉少許擂攤絹帛上掌中䕶温貼𩕄門因驚仆氣散<lb/>
血無所覊而鼻衂者用異功散加柴胡山梔左臉青而<lb/>
兼赤者先用柴胡清肝散後用地黄丸右臉赤乃肺大<lb/>
腸實熱也用瀉白散鼻色赤乃脾胃實熱也用瀉黄散<lb/>
㣲赤乃脾經虚熱也用異功散加升麻柴胡色深黄用<lb/>
濟生犀角地黄湯後用楊氏地黄丸淡白色用六君子<lb/>
湯頦間色赤用四物湯加山梔赤甚用五淋散小便赤<lb/>
<pb n="KR3e0070_WYG_057-43b"/>
色用六味丸補中益氣湯唇色白用六君子湯久不愈<lb/>
用麥門冬飲子若初病元氣未虧乳食如常發熱壯熱<lb/>
二便秘結作渇飲水卧不露睛者悉属形病俱實當治<lb/>
邪氣若病久元氣已虧食少發熱口乾飲湯嘔吐泄瀉<lb/>
肢體畏寒卧而露睛者悉属形病俱虚當補正氣為要<lb/>
　　治驗<lb/>
　一小兒咳嗽惡心鼻塞流涕右腮青白此乃脾肺氣<lb/>
　虛而外邪所乗也先用惺惺散咳嗽頓愈但飲食不<lb/>
<pb n="KR3e0070_WYG_057-44a"/>
　思手足指冷用六君子少加升麻一劑而痊<lb/>
　一小兒潮熱鼻衂煩渇便秘氣促咳嗽右腮色赤此<lb/>
　肺與大腸有熱也用柴胡飲子一服諸症頓退後因<lb/>
　驚復作㣲搐頓悶此肝脾氣血虛也用四君子加芎<lb/>
　歸釣藤鈎而愈<lb/>
　一小兒遍身生疥穵鼻出血因肝脾有熱用四味肥<lb/>
　兒丸而愈後食炙<graphic n="KR1020" url="https://raw.githubusercontent.com/kanripo/KR-Gaiji/master/images/KR1020.png" mimeType="image/png"/>鼻血復出瘡疥復發先用清胃<lb/>
　散二劑又用四味肥兒丸月餘而瘥<lb/>
<pb n="KR3e0070_WYG_057-44b"/>
　一小兒鼻衂滯頥作渇時汗乃胃經實熱也先用瀉<lb/>
　黄散二服而滯頥止又用四味肥兒丸數服而鼻血<lb/>
　愈後鼻不時作痒發渇便血用聖濟犀角地黄湯四<lb/>
　劑母子並服别令兒更服四味肥兒丸月餘而愈<lb/>
　一小兒鼻衂發熱作渇右腮色青余謂肝火乗脾先<lb/>
　用加味逍遥散母子並服熱渇漸止另用五味異功<lb/>
　散少加柴胡升麻與子服之而愈<lb/>
　一小兒鼻衂服止血之劑反見便血右腮色黄或赤<lb/>
<pb n="KR3e0070_WYG_057-45a"/>
　此脾氣虛熱不能統血也用補中益氣湯又用五味<lb/>
　異功散加柴胡升麻而愈<lb/>
　一小兒鼻衂久不愈四肢倦怠飲食少思惡風寒此<lb/>
　脾肺虛也先用五味異功散而鼻血止又用補中益<lb/>
　氣湯而不畏風寒繼用四君少加柴胡升麻而全愈<lb/>
　一小兒鼻衂兩頦赤余謂禀賦腎氣不足虛火上炎<lb/>
　也不信别服清熱凉血之藥病益甚余用地黄丸果<lb/>
　效畢姻後虚症悉至用八珍湯地黄丸料尋愈<lb/>
<pb n="KR3e0070_WYG_057-45b"/>
　一小兒鼻衂作渇喘嗽靣赤此心火刑肺金也用人<lb/>
　參平肺散及地黄丸料加五味子麥門冬煎服而痊<lb/>
楊氏地黄散　治勞中有熱肺壅鼻衂<lb/>
　　生地黄　赤芍藥　當歸身　川芎<hi>各等分</hi>
　右每服二三錢水煎熟入蒲黄少許春夏衂入地黄<lb/>
　汁蒲黄各少許秋冬䘐用車前草汁少許<lb/>
麥門冬飲子　治吐血久不愈者<lb/>
　　五味子<hi>十粒</hi>麥門冬<hi>去/心</hi>黄茋<hi>各一錢</hi>當歸身　人參<lb/>
<pb n="KR3e0070_WYG_057-46a"/>
　　生地黄<hi>各五分</hi>
　右水煎服<lb/>
補中益氣湯<hi>方見虚羸</hi>
清胃散<hi>方見内釣</hi>
異功散<hi>二方見内釣即五味異功散</hi>
人參平肺散<hi>方見咳嗽</hi>
柴胡清肝散<hi>方見熱症</hi>
瀉白散<hi>方見肺臟</hi>
<pb n="KR3e0070_WYG_057-46b"/>
瀉黄散<hi>方見脾臟</hi>
犀角地黄湯<hi>即聖濟犀角地黄湯方見便血臟血</hi>
五淋散<hi>方見五淋</hi>
四君子湯<hi>方見内鈎</hi>
八珍湯<hi>即四君四物二湯合服也四君見天鈎四物見急驚</hi>
四物湯<hi>方見急驚</hi>
惺惺散<lb/>
柴胡飲子<hi>二方見熱症</hi>
<pb n="KR3e0070_WYG_057-47a"/>
四味肥兒丸<hi>方見嘔吐</hi>
加味逍遥散<hi>方見内鈎</hi>
六味地黄丸<hi>方見腎臟</hi>
　　　龜胸龜背<lb/>
仲陽曰龜胸者肺熱脹滿攻於胸膈或乳母多食酸辛<lb/>
及兒食宿乳而成當用龜胸丸或松蕋丹百合丹之類<lb/>
治之龜背者令兒早坐因客風吹脊入於骨髓所致以<lb/>
龜尿㸃背間骨節<hi>取龜尿之法當置龜於荷葉上候龜眼四顧急用鏡照之其尿自出</hi>又<lb/>
<pb n="KR3e0070_WYG_057-47b"/>
法當灸肺俞穴<hi>在第三椎骨下兩傍各開一寸五分</hi>心俞穴<hi>在第五椎骨下兩傍各開</hi>
<hi>一寸五分</hi>膈俞穴<hi>在第七椎骨下兩傍各開一寸五分</hi>用艾如小荳大灸三五<lb/>
壯此多因小兒元氣未充腠理不宻風邪所乘或痰飲<lb/>
藴結風熱交攻而致法當調補脾肺為主而以清熱消<lb/>
痰佐之若因乳母膏粱厚味者當以清胃散治其母子<lb/>
亦服少許<lb/>
龜胸丸<lb/>
　　大黄<hi>一錢煨</hi>天門冬<hi>去心/焙</hi>百合　杏仁<hi>麩炒</hi>木通　枳<lb/>
<pb n="KR3e0070_WYG_057-48a"/>
　　殻<hi>麩炒</hi>桑白皮<hi>蜜/炙</hi>甜葶藶<hi>炒/</hi>朴硝<hi>各半兩</hi>
　右為末煉蜜丸芡實大每服一丸温水食後化下<lb/>
枳殻防風丸<lb/>
　　枳殻<hi>麩炒</hi>防風　獨活　大黄<hi>煨/</hi>前胡　當歸<hi>酒洗</hi>麻<lb/>
　　黄<hi>去節各一錢</hi>
　右為末麪糊丸黍米大每服十丸食後米湯下<lb/>
松蕋丹　治龜背<lb/>
　　花松　枳殻　防風　獨活<hi>各一兩</hi>麻黄　大黄<lb/>
<pb n="KR3e0070_WYG_057-48b"/>
　　前胡　桂心<hi>各半兩</hi>
　右為末蜜丸黍米大每服數丸粥飲下量兒加減<hi>新増</hi>
百合丹　治龜胸背<lb/>
　　百合<hi>一兩</hi>木通　朴硝　桑白皮<hi>蜜/炙</hi>杏仁<hi>去皮尖炒雙仁不用</hi>
　　大黄<hi>煨</hi>天門冬<hi>各半兩</hi>
　右為末煉蜜丸菉荳大每服十丸食前温酒化服<lb/>
　<lb/>
　薛氏醫案卷五十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>薛氏醫案卷六十二</head> <lb/>
    <p>
<pb n="KR3e0070_WYG_062-1a"/>
欽定四庫全書<lb/>
　薛氏醫案卷六十二<lb/>
　　　　　　　　　　　　　眀　薛已　訂<lb/>
　　保嬰撮要九<lb/>
　　　吐血<lb/>
經曰清者為榮濁者為衛榮行脉中衛行脉外葢榮者<lb/>
水榖之精氣也和調於五臟灑陳於六府故能入於脉<lb/>
夫榮者隂血也所主在心統化在脾藏内在肝宣布在<lb/>
<pb n="KR3e0070_WYG_062-1b"/>
肺輸泄在腎灌溉一身滋飬百脉諸經由此而生毓焉<lb/>
然血之所統者氣也故曰氣主呴之血主濡之是以氣<lb/>
行則血行氣止則血止陽生隂長夫倡婦随之道也若<lb/>
氣一傷則變症百出故妄行則吐衂衰涸則虗勞降下<lb/>
則便紅熱䧟則溺赤㵕於腸胃則為腸風隂虗陽搏則<lb/>
為崩漏此皆氣有殄戾之乖而血乃生㵕溢之患也然<lb/>
飬隂者可不先知飬陽之道乎小兒患之多因禀賦積<lb/>
熱或食膏粱厚味或乳母七情鬰火所致治法若氣虗<lb/>
<pb n="KR3e0070_WYG_062-2a"/>
血弱當以人参補之陽旺則隂生血也若四物湯者獨<lb/>
能主血分受傷為氣不虗也若左寸闗脉數而無力血<lb/>
虗也四物湯加参术浮而無力氣虗也補中益氣湯尺<lb/>
脉數或無力腎虗也六味地黄丸右寸闗脉數而有力者<lb/>
肺胃熱也犀角地黄湯後用四物湯加参苓白术尺脉<lb/>
數而無力隂虗也用六味地黄丸若面黄目澁眵多手<lb/>
麻者脾肺虗也用黄茋芍藥湯<lb/>
　　治驗<lb/>
<pb n="KR3e0070_WYG_062-2b"/>
　一小兒年十餘嵗鼻衂肝脉弦數肝藏血此肝火血<lb/>
　熱而妄行用小柴胡加山梔龍膽草四劑而血止又<lb/>
　用四物芩連蘆薈山梔甘草作丸服又以地黄丸滋<lb/>
　腎水生肝血而愈<lb/>
　一小兒乆鼻衂右顋鼻凖㣲赤此脾胃傳熱於肺而<lb/>
　不能統也先用六君桔梗當歸山梔而血止次用人<lb/>
　参黄茋散以補脾肺而愈<lb/>
　一小兒壯熱吐血或兼衂血右顋鼻凖赤色乃肺胃<lb/>
<pb n="KR3e0070_WYG_062-3a"/>
　積熱用濟生犀角地黄四劑而血並止後因母飲酒<lb/>
　復作用清胃散母子服之而愈<lb/>
　一小兒吐血不止鼻凖赤色審其乳母有鬱熱用加<lb/>
　味歸脾湯加味逍遥散母子並服各數劑血少止又<lb/>
　用八珍湯加柴胡牡丹皮而愈<lb/>
　一小兒因母屢恚怒發熱吐血或時衂用加味小柴<lb/>
　胡湯之類治其母並愈後其母因勞役兼怒氣致兒<lb/>
　患驚搐或用抱龍丸又加吐血予以加味逍遥散母<lb/>
<pb n="KR3e0070_WYG_062-3b"/>
　子並愈厥後乳母仍勞役發熱此兒即驚搐或吐血<lb/>
　或衂血母用補中益氣湯子用犀角地黄湯頓愈<lb/>
　一小兒十嵗因傷厚味吐血用濟生犀角地黄湯解<lb/>
　食毒清胃熱又用四君牡丹皮升麻調補脾胃而愈<lb/>
　惟肢體倦怠兩手作麻用黄茋芍藥湯數劑而安<lb/>
　一小兒吐血因乳母火鬰發熱兩脇作痛後吐血以<lb/>
　加味歸脾湯加吳茱茰製黄連治母兒不時飲數匙<lb/>
　月餘並愈後母因怒吐血寒熱兒亦吐血先用加味<lb/>
<pb n="KR3e0070_WYG_062-4a"/>
　小柴胡湯二劑後用加味逍遥散治其母悉愈<lb/>
　一女子年十四嵗因驚寒熱發搐服鎮驚之藥更吐<lb/>
　血尋衣撮空身如炙煩躁不眠飲食不入脉洪大而<lb/>
　無倫次按之豁然而空用加减八味丸料二劑諸症<lb/>
　悉退脉息按之如絲無氣以動用人参一兩煎服不<lb/>
　應仍用人参一兩附子五錢二劑元氣頓復<lb/>
　一女子十三嵗因怒吐血咬牙發搐用加味逍遥散<lb/>
　加釣藤鈎而愈次年懷抱鬰結胸滿食少吐血面赤<lb/>
<pb n="KR3e0070_WYG_062-4b"/>
　此因肝火動而血熱脾氣虗而不能攝血也用六味<lb/>
　丸及歸脾湯加山梔貝母而愈<lb/>
　一小兒十四嵗發熱吐血屬足三隂虗余謂宜補中<lb/>
　益氣以滋化源不信仍用寒凉降火前症愈甚或謂曰<lb/>
　小兒未有室何腎虗之有参茋補氣奚為用之余述<lb/>
　丹溪先生云腎主閉藏肝主䟽泄二臟俱有相火而<lb/>
　其系上屬於心心為君火為物所感則相火翕然而<lb/>
　起雖不交㑹而其精亦暗耗矣又禇氏云男子精未<lb/>
<pb n="KR3e0070_WYG_062-5a"/>
　滿而御女以通其精則五藏有不滿之處異日有難<lb/>
　状之疾正此謂也遂用補中益氣湯及六味地黄丸<lb/>
　而痊<lb/>
黄茋芍藥湯治衂多嵗面黄眼澁多眵手麻<lb/>
　　黄茋<hi>三兩</hi>甘草<hi>炙/</hi>升麻　葛根　芍藥<hi>炒黄各一兩</hi>
　　羌活<hi>半兩</hi>
　右每三錢水煎服<lb/>
　愚按此手足太隂陽眀藥也然血虗乆則陽亦虗矣<lb/>
<pb n="KR3e0070_WYG_062-5b"/>
　故血不足則麻木隂虗火動變症百出實非風也此<lb/>
　出升陽滋隂例<lb/>
人参黄茋散治虗勞客熱消痩倦怠口燥咽乾日晡潮<lb/>
　熱五心煩熱盗汗胸滿食少作渇咳唾時有膿血<lb/>
　　半夏　知母<hi>炒黄</hi>桑白皮　赤芍藥<hi>炒/</hi>黄茋<hi>炒</hi>
　　紫苑　甘草<hi>炙各半兩</hi>白茯苓　柴胡　生地黄<lb/>
　　熟地黄　秦芃　地骨皮<hi>各二兩</hi>天門冬<hi>去心三兩</hi>
　　人参　桔梗<hi>各一兩</hi>鼈甲<hi>醋炙五錢</hi>
<pb n="KR3e0070_WYG_062-6a"/>
　右剉散每服三五錢水煎服大人亦得<hi>一方有生薑</hi>
四物湯<hi>方見急驚</hi>
加味小柴胡湯<lb/>
小柴胡湯<hi>方見痙症</hi>
清胃散<lb/>
加味歸脾湯<lb/>
加味逍遥散<lb/>
四君子湯<lb/>
<pb n="KR3e0070_WYG_062-6b"/>
六君子湯<hi>五方見内釣</hi>
濟生犀角地黄湯<hi>方見便血</hi>
補中益氣湯<hi>方見虗羸</hi>
八珍湯<hi>即四君四物二湯合用也</hi>
六味丸<hi>方見腎臟</hi>
　　虗羸<lb/>
仲陽云小兒虗羸因脾胃不和不能乳食使肌體痩弱<lb/>
或大病後脾氣尚弱不能傳化榖氣所致若冷者時時<lb/>
<pb n="KR3e0070_WYG_062-7a"/>
下利唇口清白熱者身温壮熱肌體㣲黄更當審其形<lb/>
色察其見証如面赤多啼心之虗羸也面青目劄肝之<lb/>
虗羸也耳前後或耳下結核肝經虗火也頸間肉裏結<lb/>
核食積虗熱也面黄痞滿脾之虗羸也面白氣喘肺之<lb/>
虗羸也目睛多白腎之虗羸也仍審相勝而藥之又寒<lb/>
熱二症不可不辨若腹痛㵼利清白不渇喜熱此屬寒<lb/>
症雖在夏月宜木香丸身熱煩躁㵼利焦黄作渇喜冷<lb/>
此屬熱症雖在冬月宜胡黄連丸皆捨時從症之治法<lb/>
<pb n="KR3e0070_WYG_062-7b"/>
也<lb/>
　　治驗<lb/>
　一小兒十三嵗面赤驚悸發熱形體羸痩不時面白<lb/>
　噯氣下氣時常停食服保和丸及清熱等藥余曰面<lb/>
　赤驚悸心神怯也面白噯氣心火虗也大便下氣脾<lb/>
　氣虗也此皆禀心火虗不能生脾土之危症前藥在<lb/>
　所當禁者不信又服枳术丸鎮驚等藥而諸症益甚<lb/>
　大便頻數小腹重墜脱肛痰涎飲食日少余先用六<lb/>
<pb n="KR3e0070_WYG_062-8a"/>
　君子湯為主佐以補心丸月餘飲食進痰涎少止又<lb/>
　用補中益氣湯送四神而愈畢姻後病復作墜時至<lb/>
　仲冬面白或黧色手足冷喜食胡椒薑物腹中不熱<lb/>
　脉浮按之㣲細兩尺㣲甚乃用八味丸元氣復而形<lb/>
　氣漸充年至二十苦畏風寒面目赤色發熱吐痰唇<lb/>
　舌赤裂食椒薑之物唇口即破痰熱愈甚腹中却不<lb/>
　熱診其脉或如無或欲絶此寒氣逼陽於外内真寒<lb/>
　而外假熱也仍用八味丸而諸症頓愈<lb/>
<pb n="KR3e0070_WYG_062-8b"/>
　一小兒八嵗面常青色或時色赤日間目劄夜睡咬<lb/>
　牙二年餘矣服清肝降火之藥益甚形氣日羸余考<lb/>
　績到京求治於余曰肝主五色入心則赤自入則青<lb/>
　葢肝屬木而生風故肝氣為陽為火肝血為隂為水<lb/>
　此禀肝腎精血不足虗火内動隂血益虗虗而生風<lb/>
　風自火出故變面赤目劄等症耳非外風也遂用地<lb/>
　黄丸以滋腎水生肝木兩月目劄咬牙悉止又三月<lb/>
　許諸症尋愈而元氣亦充矣凡肝經之症若肝木實<lb/>
<pb n="KR3e0070_WYG_062-9a"/>
　熱生風而自病或肺金實熱而尅木者宜用清肝降<lb/>
　火之劑以㵼其邪氣若肝經風熱而目直等症用柴<lb/>
　胡梔子散以清肝火加味四物湯以飬肝血若腎虗<lb/>
　而咬牙諸症用六君子湯以健脾土六味地黄丸以<lb/>
　滋腎水則愈<lb/>
　一小兒脾氣虗弱飲食停滯發熱作渇服㵼黄散不<lb/>
　時下痢余先用保和丸二服而愈但不食惡心面青<lb/>
　手冷又用六君柴胡升麻四劑面色痿黄食進手温<lb/>
<pb n="KR3e0070_WYG_062-9b"/>
　惟形體羸甚倦怠發熱小腹重墜肛門脱出用補中<lb/>
　益氣湯加半夏肉豆䓻二劑而安凡脾胃之症若發<lb/>
　熱作渇飲食喜冷或泄㵼色黄睡不露睛者屬形病<lb/>
　俱實宜用㵼黄散疏導之若發熱口乾惡冷或泄㵼<lb/>
　色白睡而露睛屬形病俱虗宜用異功散調補之若<lb/>
　脾氣下陷者補中益氣湯寒水侮土者益黄散肝木<lb/>
　尅脾者六君加柴胡若目睛㣲動潮熱抽搐吐㵼不<lb/>
　食宜用秘㫖保脾湯凡小兒諸病先當調補脾胃使<lb/>
<pb n="KR3e0070_WYG_062-10a"/>
　根本堅固則諸病自退非藥所能盡祛也<lb/>
　一小兒五嵗形氣虗羸睡中咬牙夜間遺尿日間頻<lb/>
　數余以為禀腎氣不足用補中益氣湯加補骨脂地<lb/>
　黄丸加鹿茸以補脾腎而痊畢姻後小便頻數作渇<lb/>
　發熱日晡益甚恪服黄栢知母等藥以滋隂降火後<lb/>
　患腎痿卧床年許余因考績北上仍用前藥喜其慎<lb/>
　疾半載而痊<lb/>
　一小兒年十一嵗面白或赤足軟不能乆行用地黄<lb/>
<pb n="KR3e0070_WYG_062-10b"/>
　丸加鹿茸年許而瘥畢姻後兩目羞明兩足仍軟用<lb/>
　前丸及補中益氣湯而痊後病復發增口渇足熱頭<lb/>
　𩕄覺開視物覺大此腎虗瞳人散大而然也服前藥<lb/>
　逺房事則愈因不自保終患腎痿而歿仲陽先生云<lb/>
　此症屬腦髄不足不能榮飬宜用地黄丸補之有至<lb/>
　七八嵗或十四五嵗氣血既盛而自合若縱恣色慾<lb/>
　戕賊真隂亦不能盡其夀矣<lb/>
　一小兒體素虗弱患咳𠻳痰涎服痰藥而痰益甚余<lb/>
<pb n="KR3e0070_WYG_062-11a"/>
　以為脾虗食積先用六君神麯山查漸愈後傷風咳<lb/>
　𠻳腹脹不食泄㵼酸臭此食滯傷脾而肺氣虗也用<lb/>
　六君桔梗而愈又飲食停滯嘔吐痰涎喘𠻳面白余<lb/>
　謂脾虗不能消化飲食而為痰肺虗不能攝氣歸源<lb/>
　而作喘仍用六君子湯而愈大凡腠理不宻外邪所<lb/>
　感而肺病者因脾胃氣虗不能相生必用六君子湯<lb/>
　若脾胃氣實大腸不利而肺病者用㵼黄散若心火<lb/>
　炎爍肺金而喘𠻳者用地黄丸<lb/>
<pb n="KR3e0070_WYG_062-11b"/>
　一小兒形痩不時咳𠻳自用参蘇飲一劑更加喘急<lb/>
　驚搐面白或黄余謂此禀脾肺不足而形氣虗羸因<lb/>
　前劑峻利外邪雖去而肺氣益虗肺虗則宜補脾先<lb/>
　用異功散加桔梗釣藤鈎一劑痰喘頓定乃去桔梗<lb/>
　再半夏當歸再劑驚搐亦去又加酸枣仁治之而安<lb/>
　年十五嵗發熱痰盛作渇面赤形體羸痩用地黄丸<lb/>
　加五味子及補中益氣湯各百餘劑而形氣漸壮若<lb/>
　認為隂火用黄栢知母等藥復傷生化之源其亦不<lb/>
<pb n="KR3e0070_WYG_062-12a"/>
　治者矣<lb/>
　一小兒五嵗尚飲乳耳前後頸間至缺盆以手推尋<lb/>
　其筋結小核如貫珠隠於几肉之間小便不調面色<lb/>
　青黄形氣羸痩此禀母之肝火為患用九味蘆薈丸<lb/>
　五味異功散加山梔柴胡與兒飲之又以加味逍遥<lb/>
　散與母服之尋愈<lb/>
　一小兒患虗羸耳出穢水左手尺闗洪數而無力余<lb/>
　為清肝補腎耳中雖愈脉未全斂畢姻後患瘵症誤<lb/>
<pb n="KR3e0070_WYG_062-12b"/>
　服黄栢知母之類復傷元氣不勝寒暑勞役無日不<lb/>
　病幾至危殆余大補脾腎滋飬元氣而愈<lb/>
　一小兒患症如前肢體消痩面色痿黄大便酸臭此<lb/>
　脾虗食積用四味肥兒丸五味異功散治之而愈<lb/>
　一小兒體痩腹大寒熱嗜卧作渇引飲以白术散為<lb/>
　主佐以四味肥兒丸諸症漸愈乃以異功散六味丸<lb/>
　而安<lb/>
　一小兒患前症身熱如炙此肝疳之症也朝用異功<lb/>
<pb n="KR3e0070_WYG_062-13a"/>
　散夕用四味肥兒丸諸症稍愈佐以蚵蟆丸數服而<lb/>
　痊<lb/>
　一小兒停食發熱服芩連三稜等劑飲食日少胸腹<lb/>
　膨脹肢體羸痩余謂脾虗飲食停滯元氣復傷先用<lb/>
　補中益氣湯加木香釣藤鈎數劑漸效又用六君炮<lb/>
　薑調理而安<lb/>
　一小兒虗羸昏倦咳𠻳驚悸自用参蘇散一劑更加<lb/>
　喘急此脾肺氣虗而妄發表也用惺惺散㣲解外邪<lb/>
<pb n="KR3e0070_WYG_062-13b"/>
　調和胃氣諸症頓愈但手足逆冷又用六君子湯調<lb/>
　補元氣而安<lb/>
　一小兒九嵗吞酸惡食肌體消痩腹中作痛余謂食<lb/>
　積虗羸也用保和丸而愈後腹中數痛皆服保和丸<lb/>
　余曰此因脾胃虗而飲食所傷也當調補脾土以杜<lb/>
　後患不信後腹痛喜按余用五味異功散二劑因未<lb/>
　應自用平胃散等藥腹脹作痛余仍以異功散加木<lb/>
　香四劑而愈若屢用攻伐之劑隂損元氣多致虗羸<lb/>
<pb n="KR3e0070_WYG_062-14a"/>
　深可慎也<lb/>
参苓白术散治脾胃虗弱飲食少思中滿痞噎心忪氣<lb/>
　喘嘔吐泄㵼<lb/>
　　白扁豆<hi>二兩半薑汁浸去皮㣲炒</hi>人参　白茯苓　白术<lb/>
　　甘草<hi>炒</hi>山藥<hi>各三/兩半</hi>薏苡仁　桔梗<hi>炒黄色</hi>蓮肉<lb/>
　　宿砂仁<hi>各二兩</hi>
　右為末每服一錢棗湯調下<lb/>
地黄丸<hi>加肉桂一兩名加减八味丸</hi>治小兒肝經虗熱血燥或風客<lb/>
<pb n="KR3e0070_WYG_062-14b"/>
　淫氣而患瘰癧結核或四肢發搐眼目抽動痰涎上<lb/>
　湧又治腎疳腦熱消痩手足如冷寒熱徃米滑㵼肚<lb/>
　脹口臭乾渇齒齦潰爛爪黒面黧遍身兩耳生瘡或<lb/>
　耳出水或發熱自汗盗汗便血諸血失瘖等症其功<lb/>
　不可盡述<hi>即六味地黄丸方見腎臟</hi>
補中益氣湯治中氣虗弱體疲食少或發熱煩渇等症<lb/>
　　人参　黄茋<hi>各八分</hi>白术　甘草　陳皮<hi>各五分</hi>
　　升麻　柴胡<hi>各二分</hi>當歸<hi>一錢</hi>
<pb n="KR3e0070_WYG_062-15a"/>
　右薑棗水煎空心午前服<lb/>
　愚按前方若因藥尅伐元氣虗損惡寒發熱肢體倦<lb/>
　怠飲食少思或兼飲食勞倦頭痛身熱煩躁作渇脉<lb/>
　洪大弦虗或㣲細軟弱右寸闗獨甚者宜用之凡乆<lb/>
　病或過服尅伐之劑虧損元氣而虗症悉具者最宜<lb/>
　前湯若母有脾胃不足之症或隂虗内熱致兒為患<lb/>
　者尤宜用之<lb/>
錢氏異功散治脾胃飲食少思吐㵼不食凡虗冷症先<lb/>
<pb n="KR3e0070_WYG_062-15b"/>
　與數服以正胃氣<hi>即五味異功散</hi>
　愚按前方治脾胃虗弱吐㵼不食或驚搐痰盛或睡<lb/>
　而露睛手足指冷或脾肺虗弱咳𠻳吐痰或虗熱上<lb/>
　攻口舌生瘡㺯舌流涎若母脾胃虗兒患此症亦當<lb/>
　服之<lb/>
四君子湯治脾氣虗損吐㵼少食肌肉羸痩<hi>方見内釣</hi>
保和丸治飲食停滯胸膈痞滿噯氣吞酸或吐㵼腹痛<lb/>
　<hi>加白术一兩即大安丸</hi>
<pb n="KR3e0070_WYG_062-16a"/>
　　陳皮　連翹　蘿蔔子<hi>炒五錢</hi>山查　神麯<hi>炒</hi>
　　半夏　茯苓<hi>各一兩</hi>
　右為末粥丸桐子大每服三十丸白湯送下<lb/>
　愚按前方行氣尅滯之劑若元氣無虧暴停乳食而<lb/>
　致斯症者宜用此消導之若元氣虗弱而乳食所傷<lb/>
　者必調補胃氣為主而佐以消導若乳食已消而作<lb/>
　嘔者乃胃氣被傷當用異功散補之不宜仍用前藥<lb/>
　重損胃氣治者審之<lb/>
<pb n="KR3e0070_WYG_062-16b"/>
肥兒丸治肝疳食積肢體消痩二便不調<lb/>
　　黄連<hi>一兩五錢</hi>神麯<hi>一兩/五錢</hi>木香<hi>一兩/五錢</hi>肉荳蔲<hi>二兩煨</hi>
　　㯽榔<hi>二十箇</hi>史君子<hi>酒浸/去皮</hi>麥芽<hi>各四兩</hi>
　右為末神麯糊丸麻子大毎服二三十丸米飲下<lb/>
　愚按前方若食積五疳發熱口乾大便不調小便不<lb/>
　清或頸項結核髪稀成穂寒熱作渇宜用之若脾胃<lb/>
　稍虗者用五味異功散兼服虗甚者異功散為主以<lb/>
　前藥<lb/>
<pb n="KR3e0070_WYG_062-17a"/>
枳术丸<hi>方見癖塊</hi>
六君子湯<hi>方見内釣</hi>
四神丸<hi>方見脫肛</hi>
八味丸<hi>方見腎臟</hi>
柴胡梔子散<hi>方見急驚</hi>
四物湯<hi>方見急驚</hi>
九味蘆薈丸<hi>方見疳症</hi>
加味逍遥散<hi>方見内釣</hi>
<pb n="KR3e0070_WYG_062-17b"/>
白术散<hi>方見積滯</hi>
蚵蟆丸<hi>方見疳症</hi>
　　胃氣虗寒<lb/>
經曰胃為水榖之海六腑之大源也人身氣血腑臟俱<lb/>
由胃氣而生故東垣之法一以脾胃為主所謂補腎不<lb/>
若補脾正此意也在小兒雖得乳食水榖之氣未全尤<lb/>
仗胃氣胃氣一虗則四臟俱失所養矣故丹溪謂小兒<lb/>
多肝脾之疾也若面色㿠白目無睛光口中氣冷不食<lb/>
<pb n="KR3e0070_WYG_062-18a"/>
吐水肌痩腹痛此胃氣虗寒之症用五味異功散或六<lb/>
君子湯主之若大便不實兼脾虗也加乾薑温之中滿<lb/>
不利脾不運也加木香開之喜冷便秘胃實熱也用㵼<lb/>
黄散凉之命門火衰不能生土者用八味丸補之禀賦<lb/>
胃氣不足亦用此丸葢下焦真陽充盛則上生脾元自<lb/>
能温蒸水榖矣<lb/>
　　治驗<lb/>
　一小兒傷食吐㵼不已後便泄青色睡而露睛手足<lb/>
<pb n="KR3e0070_WYG_062-18b"/>
　指冷額黒唇青余謂大便青色木勝土也或時溏泄<lb/>
　脾氣不足也額黒唇青寒水侮土也悉屬中氣虗寒<lb/>
　用五味異功散加升麻柴胡木香附子二劑而愈<lb/>
　一小兒盛暑嘔吐飱泄服黄連香薷飲益甚用白虎<lb/>
　石膏湯而腹脹作痛手足並冷余謂脾氣虗寒且夏<lb/>
　月伏隂在内也用五味異功散加木香而愈<lb/>
　一小兒因傷乳食雜用消導之藥遂變痢久而不愈<lb/>
　先用六君加木香而漸痊後用五味異功散而全愈<lb/>
<pb n="KR3e0070_WYG_062-19a"/>
　一小兒手足常冷腹中作痛飲食難化余謂胃氣虗<lb/>
　寒也先用益黄散二服痛止次用六君子湯數劑即<lb/>
　愈<lb/>
　一小兒九嵗素惡風寒飲食少思至秋冬口鼻吸氣<lb/>
　隂冷至腹手足如氷飲薑湯及燒酒方快其脉細㣲<lb/>
　兩尺如無余謂此禀命門火衰也用還少丹不應改<lb/>
　用八味丸旬餘諸症即愈<lb/>
平胃散治脾胃不和不思飲食心腹脹痛口苦短氣惡<lb/>
<pb n="KR3e0070_WYG_062-19b"/>
　心噯氣吞酸面黄體痩嗜卧體痛霍亂吐㵼等症<lb/>
　　厚朴<hi>薑汁製五兩</hi>陳皮　甘草<hi>炙各/一兩</hi>蒼术<hi>米泔浸焙八兩</hi>
　右為末每服二錢薑棗水煎沸湯㸃服亦得常服調<lb/>
　氣煖胃化宿食消痰飲辟四時不正之氣愚按前症<lb/>
　若乳食停滯噯腐吞酸嘔噦惡心者宜服是方若飲<lb/>
　食既消脾胃虗弱嘔吐惡心者則宜四君子湯<lb/>
調中丸治脾胃虗寒<lb/>
　　白术　人参　甘草<hi>炒各五分</hi>
<pb n="KR3e0070_WYG_062-20a"/>
八味地黄丸即六味地黄丸加肉桂附子各一兩<lb/>
　治禀賦命門火衰不能生土以至脾土虗寒或飲食<lb/>
　少思及食而不化腹臍疼痛夜多漩溺等症内經謂<lb/>
　益火之源以消隂翳正此藥也<lb/>
錢氏益黄散<hi>一名補脾散</hi>治脾胃虗冷吐㵼<hi>方見脾臟</hi>
　愚按前方若脾土虗寒或寒水侮土而嘔吐泄㵼手<lb/>
　足並冷或痰涎上湧睡而露睛不思乳食者宜用此<lb/>
　方若脾土虗弱吐㵼者用六君柴胡如不應或手足<lb/>
<pb n="KR3e0070_WYG_062-20b"/>
　俱冷者屬虗寒加木香炮薑若因乳母脾虗肝侮亦<lb/>
　治以前藥若乳母欝怒致兒患前症者其母兼服加<lb/>
　味歸脾湯<lb/>
㵼黄散<hi>方見脾臟</hi>
觀音散<hi>方見嘔吐</hi>
銀白散<hi>方見慢驚</hi>
歸脾湯<lb/>
異功散<lb/>
<pb n="KR3e0070_WYG_062-21a"/>
六君子湯<hi>三方見内釣</hi>
　　食積寒熱<lb/>
小兒食積者因脾胃虗寒乳食不化乆而成積其症至<lb/>
夜發熱天眀復凉腹痛膨脹嘔吐吞酸足冷肚熱喜睡<lb/>
神昏大便酸臭是也有前症而兼寒熱者名曰食積寒<lb/>
熱若食在胃之上口者吐之胃之下口者消之腹痛痞<lb/>
脹按之益痛者下之下後仍痛按之則止者補之夹食<lb/>
傷寒者先散之用参蘇飲熱甚便秘者先利之用大柴<lb/>
<pb n="KR3e0070_WYG_062-21b"/>
胡湯如無外感但只傷食不至於甚保和丸調之葢脾<lb/>
為至隂之藏也故凡脾病者至夜必熱熱而兼寒則又<lb/>
見所勝者侮所不勝矣食未消者消之則寒熱自止食<lb/>
既消者補之則寒熱自痊若手足並冷喜熱飲食此中<lb/>
州虗寒也宜温之大便欲去不去脾氣下陷也宜升之<lb/>
若夜間或侵晨泄㵼者脾腎俱虗也用四神丸手足並<lb/>
熱作渇飲水者脾胃實熱也用㵼黄散大便秘結用大<lb/>
柴胡湯手足雖熱口不作渇大便不實者用白术散仍<lb/>
<pb n="KR3e0070_WYG_062-22a"/>
恭腹痛腹脹積痛積滯治之<lb/>
　　治驗<lb/>
　一小兒傷食腹脹胸滿有痰余用異功散而痊後復<lb/>
　傷食腹脹作痛或用藥下之痛雖止而脹益甚更加<lb/>
　喘粗此脾氣傷而及於肺也用六君加桔梗調補而<lb/>
　痊<lb/>
　一小兒腹脹惡食寒熱惡心症類外感余曰氣口脉<lb/>
　大於大迎此飲食停滯也用保和丸一服諸症頓退<lb/>
<pb n="KR3e0070_WYG_062-22b"/>
　但腹脹未已用異功散而痊<lb/>
　一小兒傷風咳𠻳痰湧用六君桔梗桑皮杏仁而愈<lb/>
　後飲食停滯腹㵼脹痛又用六君加山查厚朴而安<lb/>
　復停食作嘔或用藥下之更加咳𠻳余謂此脾肺益<lb/>
　虗欲行調補彼以為緩乃服發表尅滯之藥前症益<lb/>
　甚更加揺頭余用天麻散倍加釣藤鈎及異功散而<lb/>
　愈<lb/>
　一小兒胸腹脹痛寒熱頓悶以手按腹即哭此飲食<lb/>
<pb n="KR3e0070_WYG_062-23a"/>
　停滯也先用保和丸一服前症即愈更加煩渇按其<lb/>
　腹不哭此宿食去而脾氣未復也用五味異功散加<lb/>
　柴胡治之而瘳<lb/>
　一小兒飲食停滯服消𨗳之劑飲食既消熱尚未退<lb/>
　此胃經虗熱也用六君子加升麻柴胡四劑而愈<lb/>
　一小兒先因飲食停滯服尅伐之劑更加腹痛按之<lb/>
　則止余用六君子湯而愈後復傷食服保和丸及三<lb/>
　稜㯽榔之類更加腹重善噫此脾氣虗而下陷也仍<lb/>
<pb n="KR3e0070_WYG_062-23b"/>
　用前湯加升麻柴胡木香而愈<lb/>
　一小兒面色青白飲食難化大便頻泄或用消積化<lb/>
　痰等藥乆不愈余謂脾胃虗弱也用六君子湯漸愈<lb/>
　或以為食積宜驅逐之遂反作㵼痰喘發搐余謂脾<lb/>
　氣復傷不能生肺肺虗不能平肝而作是症先用六<lb/>
　君加釣藤鈎飲食少進又用五味異功散加升麻而<lb/>
　愈<lb/>
　一小兒患前症腹痛服攻下之劑發熱不已大便不化<lb/>
<pb n="KR3e0070_WYG_062-24a"/>
　按其腹不痛與冷水不飲此食積去而脾氣虗也用<lb/>
　五味異功散加當歸升麻而愈<lb/>
三黄枳术丸治傷肉濕麵辛辣味厚之物致填塞悶亂<lb/>
　不快<lb/>
　　枳實<hi>麸炒五錢</hi>黄連<hi>酒浸炒/一兩</hi>大黄<hi>濕紙裏/煨一兩</hi>白术<hi>一兩</hi>
　　黄芩<hi>五錢</hi>
　右為末湯浸<graphic n="KR1339" url="https://raw.githubusercontent.com/kanripo/KR-Gaiji/master/images/KR1339.png" mimeType="image/png"/>餅為丸如菉豆大毎服五十丸白湯<lb/>
　下臨時量所傷多少加减服之<lb/>
<pb n="KR3e0070_WYG_062-24b"/>
大柴胡湯<hi>方見痙症</hi>
四神丸<hi>方見驚㵼</hi>
六君子湯<lb/>
五味異功散<hi>二方見内釣</hi>
㵼黄散<hi>方見脾臟</hi>
白术散<hi>方見積滯</hi>
保和丸<hi>方見虗羸</hi>
加减腎氣丸<hi>方見腹脹</hi>
<pb n="KR3e0070_WYG_062-25a"/>
天麻散<hi>方見百晬内𠻳即天麻丸</hi>
　　腫脹<lb/>
經曰至隂者腎水也少隂者冬脉也其本在腎其末在<lb/>
肺皆積水也又曰腎者胃之闗也闗門不利故積水而<lb/>
従其類也上下溢於皮膚故胕腫腹大上為喘呼不得<lb/>
卧者標本俱病也丹溪云惟腎虗不能行水脾虗不能<lb/>
制水胃與脾合又胃為水榖之海因虗而不能傳化腎<lb/>
水泛濫反得以浸漬脾土於是三焦停滯經絡壅塞水<lb/>
<pb n="KR3e0070_WYG_062-25b"/>
渗於皮膚注於肌肉而發腫也其狀目胞上下㣲起肢<lb/>
體重着喘咳忡怔股間清冷小便澁黄皮薄而光手按<lb/>
成窟舉手即滿是也古方有十種論症以短氣不得卧<lb/>
為心水兩脇𦂳痛為肝水大便鶩溏為肺水四肢苦重<lb/>
為脾水腰痛足冷為腎水口苦咽乾為膽水下虗上實<lb/>
為大腸水腹急肢痩為膀胱水小便閉泄為胃水小腹<lb/>
急滿為小腸水又有濕氣毒氣傷寒後㵼痢後氣血虗<lb/>
者之五腫及疳氣癥積鎻肚胸膈作膨蛔氣虗冷積者<lb/>
<pb n="KR3e0070_WYG_062-26a"/>
之七脹亦當詳之其受濕氣者由脾胃之氣敦阜四肢<lb/>
頭面皆腫也食毒者脾傷積毒停留於胃也傷寒下早<lb/>
者邪氣乗虗而入也㵼痢後者脾氣虗也皆宜先調胃<lb/>
氣次可治腫其患七脹皆由血氣不足臟腑怯弱表裏<lb/>
俱虗邪正相亂以致四肢浮腫腹肚膨滿亦當先調榮<lb/>
衞分别隂陽治法宜補中行濕利小便凡有熱者水氣<lb/>
在表也可汗之身無熱者水氣在裏也宜下之腰已下<lb/>
腫宜利小便腰已上腫宜發汗此仲景之法也若遍身<lb/>
<pb n="KR3e0070_WYG_062-26b"/>
腫煩渇小便赤澁大便秘結此屬陽水遍身腫不渇大<lb/>
便溏泄小便清利此屬隂水陽水兼陽證者脉必浮數<lb/>
隂水兼隂證者脉必沉遲氣若陷下宜用二陳加升提<lb/>
之藥如腹脹少加木香調之若朝寛暮急屬隂虗朝用<lb/>
四物湯加参术夕用加减腎氣丸朝急暮寛屬陽虗朝<lb/>
用六君子湯夕用加减腎氣丸朝暮皆急隂陽俱虗也<lb/>
用八珍湯主之真陽虗者朝用八味地黄丸夕用補中<lb/>
益氣湯若肚腹痞滿肢體腫脹手足並冷飲食難化或<lb/>
<pb n="KR3e0070_WYG_062-27a"/>
大便泄㵼呼吸氣冷者此真陽衰敗脾肺腎虗寒不能<lb/>
司攝而水泛行也急用加减腎氣丸否則不治惟調補<lb/>
脾土多有生者<lb/>
　　治驗<lb/>
　一小兒傷食腹脹服尅伐之劑小便澁滯改服五苓<lb/>
　散小便益閉四肢頓腫余謂脾胃虚寒不能通調水<lb/>
　道下輸膀胱故也朝用加减金匱腎氣丸夕用補中<lb/>
　益氣湯而愈<lb/>
<pb n="KR3e0070_WYG_062-27b"/>
　一小兒患前症小便赤頻盗汗發熱朝間用補中益<lb/>
　氣湯午間用五味異功散晩間用六味地黄丸而愈<lb/>
　後作功課太勞盗汗發熱用八珍湯六味丸而痊<lb/>
　一小兒患前症飲食少思大便不實先用補中益氣<lb/>
　湯又用五味異功散而愈畢姻後復發更手足並冷<lb/>
　飲食難化或吞酸噯腐用六君子炮薑而痊後又發<lb/>
　用八味地黄丸補中益氣湯而痊<lb/>
　一小兒小腹脹墜小便澁滯午前為甚以補中益氣<lb/>
<pb n="KR3e0070_WYG_062-28a"/>
　湯加木香與朝服以五味異功散加升麻柴胡與夕<lb/>
　服兩月餘而愈後飲食失節腹脹嚥酸用五味異功<lb/>
　散四味茱茰丸而痊畢姻後復患如前更惡寒腹冷<lb/>
　小便清頻大便不實手足並冷用補中益氣湯八味<lb/>
　地黄丸而尋愈<lb/>
二陳湯<hi>方見寒吐</hi>
五苓散<hi>方見五淋</hi>
八珍湯<hi>即十全大補湯去黄茋肉桂方見自汗</hi>
<pb n="KR3e0070_WYG_062-28b"/>
六君子湯<hi>方見内釣</hi>
加减腎氣丸<hi>方見腹脹</hi>
八味地黄丸<hi>方見腎臟六味丸加肉桂附子</hi>
補中益氣湯<hi>方見虗羸</hi>
　　蚘蟲<lb/>
巢氏云蚘蟲者九蟲之一也長尺許或五六寸者因臟<lb/>
腑虗弱及食甘肥而動其動則腹中攻痛或作或輟口<lb/>
吐涎水貫心則死用史君子丸之類下之錢仲陽云吐<lb/>
<pb n="KR3e0070_WYG_062-29a"/>
水不心痛者胃冷也吐沫心痛者蟲痛也與癎相似但<lb/>
目不斜手不搐耳安蟲散主之田氏云蟲痛者啼哭俛仰<lb/>
坐卧不安自按心腹時時大呌面色青黄唇色兼白目<lb/>
無精光口吐涎沫也若因胃冷即吐用理中湯加炒川<lb/>
椒五粒㯽榔五分煎下烏梅丸古云蟲蝕上部則上唇<lb/>
有白㸃蟲蝕下部則下唇有白㸃腹中諸蟲望前其頭<lb/>
向上望後其蟲向下如欲用藥先以猪肝油炙香令兒<lb/>
聞其香味使蟲頭向上則藥昜伏若中氣虗而蟲不安<lb/>
<pb n="KR3e0070_WYG_062-29b"/>
者但調補脾胃自安丹溪先生云冬月吐蟲多是胃氣<lb/>
虗寒用錢氏白术散加丁香二粒主之<lb/>
　　治驗<lb/>
　一小兒患蟲動心痛先服大蕪荑湯下瘀穢反作嘔<lb/>
　少食右顋鼻凖白中兼黄此脾肺氣虗也用異功散<lb/>
　二服稍應更加炮薑一劑而安<lb/>
　一小兒吐㵼将愈心痛吐水手足並冷忽自手按心<lb/>
　腹此胃氣虗寒類乎蟲痛也用益黄散而愈<lb/>
<pb n="KR3e0070_WYG_062-30a"/>
　一小兒病後吐水心間作痛余謂胃氣虗寒用五味<lb/>
　異功散而愈後毎吐凡患病飲食不進手足並冷即<lb/>
　吐水心痛余用前散加升麻柴胡即愈或用逐蟲之<lb/>
　劑前症益甚更加腹痛重墜余用補中益氣湯加炮<lb/>
　薑治之而愈<lb/>
史君子丸治五疳脾胃不和心腹膨脹時復作痛不食<lb/>
　漸痩並宜服之<lb/>
　　史君子肉<hi>一兩</hi>厚朴<hi>製/</hi>橘紅　甘草<hi>炒</hi>白芍藥<lb/>
<pb n="KR3e0070_WYG_062-30b"/>
　　川芎<hi>各一錢</hi>
　右為末蜜丸如皂角子大毎服一丸陳米飲化下<lb/>
安蟲散治蟲痛<lb/>
　　白礬<hi>炒枯二錢半</hi>胡粉<hi>炒二/錢</hi>鶴虱<hi>炒二/錢</hi>川練子<hi>二錢</hi>
　　㯽榔<hi>二錢</hi>
　右為末毎服三五分米飲調下<lb/>
烏梅丸治蚘厥當吐蚘今反静而復煩此為臟寒蚘上<lb/>
　入其膈故湏臾復止得食而嘔又煩蚘聞臭當自吐<lb/>
<pb n="KR3e0070_WYG_062-31a"/>
　及治乆痢<hi>方見傷風咳𠻳</hi>
理中湯<hi>方見冷㵼</hi>
大蕪荑散<hi>方見疳症</hi>
異功散<hi>方見内釣</hi>
白术散<hi>方見積痛</hi>
異功散<hi>方見脾臟</hi>
　　疝氣<lb/>
小兒隂腫疝氣者多屬肝腎氣虗及坐卧寒濕之地或<lb/>
<pb n="KR3e0070_WYG_062-31b"/>
風邪所傷血氣相搏或啼呌氣逆水道不行或禀父肝<lb/>
經虗熱或姙娠肝氣鬰結或乳母怒動肝火而致者若<lb/>
兒肝經熱用梔子清肝散兒啼躁怒用均氣散乳母恚<lb/>
怒用柴胡清肝散肝火氣逆用加味逍遥散小腹作痛<lb/>
小便澁滯用龍膽㵼肝湯乆坐冷地小便不利用四苓<lb/>
散加柴胡山梔車前子不時寒熱者加味小柴胡湯經<lb/>
云肝氣熱則莖痿宗筋弛縦腎莖腫脹或出白液痒痛<lb/>
或裏急筋縮挺縦不收或精随便下者此名筋疝俱屬<lb/>
<pb n="KR3e0070_WYG_062-32a"/>
肝火不係於腎宜詳治之<lb/>
　　治驗<lb/>
　一小兒隂囊赤腫余作胎毒治瘥後發熱痰盛等症<lb/>
　診其母素有鬰熱用加味歸脾逍遥二藥子母俱服<lb/>
　而愈後吐㵼小便赤澁兩目瞤動視其寅夘<hi>闕</hi>闗脉<lb/>
　赤此屬肝經風熱也用柴胡清肝散加鈎藤鈎木賊<lb/>
　草而愈<lb/>
　一小兒隂莖作痒小便頻數此屬肝火之症反服五<lb/>
<pb n="KR3e0070_WYG_062-32b"/>
　苓散頸間結核余用柴胡梔子散四味肥兒丸諸症<lb/>
　稍愈又用蝦蟆丸而痊<lb/>
　一小兒莖痿濕痒後隂嚢焮腫莖中作痛時出白津<lb/>
　余診之肝火也用龍膽㵼肝湯六味地黄丸而愈<lb/>
　一小兒睪丸作痛小便赤澁寒熱作嘔乃肝脾之疝<lb/>
　用小柴胡湯加山梔車前子茯苓而愈<lb/>
　一小兒睪丸腫鞭小便黄澁用小柴胡湯加車前子<lb/>
　山梔并蘆薈丸而消<lb/>
<pb n="KR3e0070_WYG_062-33a"/>
　一小兒莖中作痒一小兒下疳潰爛作痛發熱一小<lb/>
　兒莖中潰痛小便秘濇日晡尤盛一小兒目痒出水<lb/>
　連劄項間結核隂嚢搔痒俱屬肝火之症俱用九味<lb/>
　蘆薈丸而愈<lb/>
　一小兒小便澁滯隂嚢腫痛寒熱此肝經濕熱也用<lb/>
　龍膽㵼肝湯而消但内熱倦怠此兼脾氣虗也用四<lb/>
　君柴胡山梔芎歸而愈<lb/>
　一小兒隂嚢赤腫因乳母怒氣及飲酒而發余審之<lb/>
<pb n="KR3e0070_WYG_062-33b"/>
　因於怒則用加味逍遥散因於酒則用加味清胃散<lb/>
　並加漏蘆乾葛神麯與母子服之随愈<lb/>
　一小兒隂嚢腫痛小便赤澁用加味小柴胡湯加漏<lb/>
　蘆母子並服而愈<lb/>
　一小兒禀肝腎虗弱睪丸常腫用六味地黄丸料加<lb/>
　柴胡母子並服兩月餘而痊<lb/>
　劉武庫子睪丸作痛小便赤澁寒熱作嘔用小柴胡<lb/>
　湯加山梔車前子茯苓而愈<lb/>
<pb n="KR3e0070_WYG_062-34a"/>
　一小兒腹内一塊攻痛小便不調用龍膽㵼肝湯蘆<lb/>
　薈丸而愈後形氣消爍發熱作渇此肝木制脾土也<lb/>
　用補中益氣湯及蘆薈丸而愈<lb/>
龍膽㵼肝湯治肝經濕熱兩抝腫痛或腹中作痛或小<lb/>
　便澁滯等症<lb/>
　　龍膽草<hi>酒拌炒黄</hi>澤㵼<hi>各二/分</hi>車前子<hi>炒/</hi>生地黄<hi>酒拌</hi>
　　木通　當歸<hi>酒拌</hi>山梔<hi>炒/</hi>黄芩<hi>炒/</hi>甘草<hi>各二分</hi>
　右水煎服<lb/>
<pb n="KR3e0070_WYG_062-34b"/>
四君子湯<lb/>
加味逍遥散<lb/>
加味清胃散<lb/>
加味歸脾湯<hi>四方見内釣</hi>
五苓散<hi>方見五淋</hi>
九味蘆薈丸<hi>方見疳症</hi>
補中益氣湯<hi>方見虗羸</hi>
加味小柴胡湯<hi>方見痙症</hi>
<pb n="KR3e0070_WYG_062-35a"/>
六味地黄丸<hi>方見腎臟</hi>
梔子清肝散<lb/>
柴胡清肝散<hi>二方見發熱</hi>
四味肥兒丸<hi>方見寒吐</hi>
四苓散<hi>即五苓散去肉桂</hi>
　　渇症<lb/>
百問云小兒唇紅如丹即發渇紅甚焦黒則危篤若三<lb/>
焦虗煩作渇者用三黄湯傷寒後唇口焦者用白虎湯<lb/>
<pb n="KR3e0070_WYG_062-35b"/>
竹葉湯㵼痢作渇者用四苓散之類常治暑積心脾煩<lb/>
渇引飲者用白虎湯下利脾虗作渇者用七味白术散<lb/>
熱結膀胱小便秘渇者用五苓散上焦虗熱者用四君<lb/>
子湯膏粱積熱者用清胃散脾胃積熱者用㵼黄散中<lb/>
氣虗熱者用異功散腎水虗熱者用六味丸其餘疳症<lb/>
發熱各詳夲症胎禀所致者當各審其因若誤用寒凉<lb/>
降火脾胃復傷則腹脹而為敗症矣<lb/>
　　治驗<lb/>
<pb n="KR3e0070_WYG_062-36a"/>
　一小兒發熱作渇用㵼黄散大便重墜口角流涎仍<lb/>
　欲㵼火余曰鼻凖青白多而黄色少屬脾胃虗寒肝<lb/>
　木所侮葢口角流涎胃氣不能統攝也大便重墜脾<lb/>
　氣不能上升也不信另用涼劑果眉唇㣲動四肢㣲<lb/>
　搐余曰此虗極而變慢脾風矣用六君當歸木香炮<lb/>
　薑釣藤鈎二劑益甚意欲更劑余曰此藥力未及也<lb/>
　仍以前藥加附子一片服之即安去附子又二劑而<lb/>
　愈<lb/>
<pb n="KR3e0070_WYG_062-36b"/>
　一小兒吐㵼後患渇症飲食少思肌肉消痩用七味<lb/>
　白术散渇漸止五味異功散加升麻飲食漸進又用<lb/>
　補中益氣湯肌肉頓生<lb/>
　一小兒嗜膏粱甘味發熱作渇小便白濁用四味肥<lb/>
　兒丸佐以㵼黄散稍愈復傷食吐㵼服消食丸胃氣<lb/>
　復傷飲食少思肢體倦怠而渇先用七味白术散而<lb/>
　渇止次用五味異功散而痊<lb/>
　一小兒面目色白患渇症唾痰發熱服清熱化痰之<lb/>
<pb n="KR3e0070_WYG_062-37a"/>
　藥大便洞㵼小便頻數此脾腎虗而復傷也朝用補<lb/>
　中益氣湯夕用四神丸諸症漸愈又佐以六味地黄<lb/>
　丸而愈<lb/>
　一小兒十五嵗用心太過兩足發熱日晡益甚服人<lb/>
　参固本丸之類熱益甚痰涎上湧體倦更唾痰服化痰<lb/>
　滋隂之劑痰熱益甚更頭目眩運體倦少食請余治<lb/>
　仍欲清熱化痰滋隂余曰兩足發熱腎經隂虗也痰<lb/>
　涎上湧腎不能攝也頭目昡運胃氣不能上升也此<lb/>
<pb n="KR3e0070_WYG_062-37b"/>
　禀賦不足勞役過度而然耳遂朝用補中益氣湯夕<lb/>
　用加减八味丸元氣漸復諸症漸愈但用心於功課<lb/>
　即頭運發熱用前藥即愈畢姻後諸症復作服前藥<lb/>
　半載而痊後再發更大小便牽痛用補中益氣湯八<lb/>
　味地黄丸獨参湯而得生<lb/>
竹葉石膏湯<lb/>
　　石膏<hi>一錢</hi>半夏<hi>三/分</hi>甘草　人参<hi>各二/分</hi>麦門冬<hi>十粒</hi>
　　竹葉<hi>一握</hi>
<pb n="KR3e0070_WYG_062-38a"/>
　右生薑汁一匙水煎服<lb/>
三黄湯<lb/>
　　黄芩　黄連　黄栢<hi>各等分</hi>
　右水煎服<lb/>
白虎湯<hi>方見發熱</hi>
五苓散<hi>方見五淋</hi>
七味白术散<hi>方見積滯</hi>
四君子湯<lb/>
<pb n="KR3e0070_WYG_062-38b"/>
六君子湯<lb/>
清胃散<lb/>
異功散<lb/>
六味丸<hi>方見腎臟</hi>
四苓散<hi>即五苓散去桂</hi>
補中益氣湯<hi>方見虗羸</hi>
四味肥兒丸<hi>方見寒吐</hi>
消食丸<hi>方見嘔吐乳</hi>
<pb n="KR3e0070_WYG_062-39a"/>
四神丸<hi>方見驚㵼</hi>
　　煩躁<lb/>
仲景云火入於肺則煩入於腎則躁夫心者君火也火<lb/>
王則金燔水虧而火獨存故肺腎合而為躁也活人云<lb/>
但煩熱者虗煩也諸虗煩熱與傷寒相似但不惡寒鼻<lb/>
不疼故知非傷寒也頭不痛脉不𦂳故知非裏寒也不<lb/>
可發汗攻下當與竹葉湯兼嘔者與橘皮湯又心虗則<lb/>
先煩而後渇翕翕發熱其脉浮𦂳而大是也葢煩者心<lb/>
<pb n="KR3e0070_WYG_062-39b"/>
中煩擾為内熱故屬陽躁者肢體躁動或裸身欲入井<lb/>
中為外熱故屬隂外熱者無根之火也是以為虗在小<lb/>
兒當辨其嗞煎不安是煩嗞啀不定是躁嗞煎者心經<lb/>
有熱精神恍惚煩滿生驚嗞啀者心經有風煩燥驚搐<lb/>
也熱甚者黄連觧毒湯輕者𨗳赤散風熱者至寳丹脉<lb/>
數而實便閟有熱者神芎丸此皆實熱之治法也若煩<lb/>
而頭痛短氣口乾咽燥不渇者虗也用四君加芎歸因<lb/>
藥攻伐而作渇者用竹茹湯煩而不得眠者酸棗仁湯<lb/>
<pb n="KR3e0070_WYG_062-40a"/>
心神顛倒煩熱欲吐者朱砂安神丸面戴陽目内赤六<lb/>
脉洪大按之全無者血虗發躁用當歸補血湯若躁而<lb/>
裸體欲入井中脉沉細或浮大按之如無者此皆隂盛<lb/>
發躁也宜用参附湯有囘生之功<lb/>
　　治驗<lb/>
　一小兒煩躁驚悸熱渇飲冷額間色赤此心經實熱<lb/>
　所致先用㵼心湯一服稍緩又用柴胡梔子散而瘥<lb/>
　一小兒痢後發熱煩躁用四君當歸升麻柴胡頓安<lb/>
<pb n="KR3e0070_WYG_062-40b"/>
　又用補中益氣湯而愈又傷食作㵼前症復作吞酸<lb/>
　先用異功散加吴茱茰木香為末二服吞酸悉止乃<lb/>
　去茱茰木香治之而安<lb/>
　一小兒潰瘍煩躁驚搐撮空用六味地黄丸料煎服<lb/>
　以滋腎肝用五味異功散以補脾肺漸愈又用八珍<lb/>
　湯而痊<lb/>
　一小兒患癍疹服發汗之藥煩躁作渇先用當歸補<lb/>
　血湯及東垣聖愈湯諸症漸安又用八珍湯加麦門<lb/>
<pb n="KR3e0070_WYG_062-41a"/>
　冬五味子而愈<lb/>
　一小兒痢後煩躁作渇面赤脉大按之如無此血脫<lb/>
　煩躁也先用當歸補血湯又用五味異功散加升麻<lb/>
　當歸而安又傷食作㵼不已復煩躁用異功散為主<lb/>
　佐以八珍湯而安<lb/>
　一小兒患瘰癧服下毒之藥發熱煩躁口渇作嘔此<lb/>
　元氣復傷用八珍湯倍加参茋歸术治之漸安又用<lb/>
　四君當歸升麻而安<lb/>
<pb n="KR3e0070_WYG_062-41b"/>
清熱解毒丸治五臟積熱毒氣上攻胸臆煩悶咽喉腫<lb/>
　痛赤眼壅腫頭面發熱唇口乾燥兩頬生瘡精神恍<lb/>
　惚心忪悶亂坐卧不寕及傷暑毒面赤身熱心煩躁<lb/>
　而渇飲食不下<lb/>
　　寒水石　石膏<hi>各八兩</hi>青黛<hi>四兩</hi>
　右研末入青黛和匀蒸餅七個水調為丸如芡實大<lb/>
　毎服一丸食後新汲水化下或細嚼生薑湯下如中<lb/>
　諸毒並宜服之及驚風潮熱痰涎壅塞心胸煩躁頬赤<lb/>
<pb n="KR3e0070_WYG_062-42a"/>
　多渇坐卧不穏毎服半粒量大小加减<lb/>
橘皮湯<lb/>
　　橘皮<hi>一兩五錢</hi>甘草<hi>炙半/兩</hi>人参<hi>二錢/五分</hi>竹茹<hi>半兩</hi>
　右每服五錢薑水煎食前服<lb/>
東垣聖愈湯治諸瘡出血多而煩躁不得眠<lb/>
　　<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>地黄<hi>五分</hi>生地黄<hi>五/分</hi>川芎<hi>五/分</hi>人参<hi>五/分</hi>黄茋<hi>一錢</hi>
　　當歸身<hi>一錢</hi>
　右水煎服<lb/>
<pb n="KR3e0070_WYG_062-42b"/>
㵼心湯治心經實熱口舌生瘡煩躁發渇<lb/>
　　宣黄連　犀角<hi>各等分</hi>
　右水煎服<lb/>
黄連解毒湯<hi>方見諸痢</hi>
竹茹湯<hi>方見嘔吐乳</hi>
酸棗仁湯<hi>方見驚癎</hi>
朱砂安神丸<hi>方見疳症</hi>
神芎丸<lb/>
<pb n="KR3e0070_WYG_062-43a"/>
至寳丹<hi>二方見驚風</hi>
導赤散<hi>方見心臟</hi>
異功散<lb/>
四君子湯<hi>二方見内釣</hi>
　　注夏<lb/>
脾為太隂位屬坤土喜燥而惡濕故凡脾胃之氣不足<lb/>
者遇長夏潤溽之令則不能升舉清陽健運中氣又復<lb/>
少陽相火之時熱傷元氣則肢體怠惰不收兩脚痿弱<lb/>
<pb n="KR3e0070_WYG_062-43b"/>
嗜卧發熱精神不足飲食少思口中無味呼吸短乏氣<lb/>
促目中視物昏&gt;昏&gt;小便赤數大便不調名曰注夏此皆<lb/>
禀賦隂虗元氣不足之症丹溪補隂論言之詳矣育子<lb/>
者其可不知冬月飬陽之道乎治法用補中益氣湯去<lb/>
升麻柴胡加炒黒黄栢主之若因勞後發熱血虗脉大<lb/>
者用當歸補血湯氣血兩虗者八珍湯肝腎隂虧者地<lb/>
黄丸大便作㵼者人参理中湯若乳母肝火乗脾寒熱<lb/>
少食者柴胡梔子散胃火作渇者竹葉石膏湯小兒多<lb/>
<pb n="KR3e0070_WYG_062-44a"/>
因乳母之氣不調而致當戒怒氣調飲食適寒温則可<lb/>
以逺病矣又如今人夏月皆以香薷湯浸冷代茶飲之<lb/>
殊不知香薷利水大損元陽厚朴尅伐大㵼真氣况脾<lb/>
性喜温而惡寒夏月隂盛於内冷啜傷脾若胃強有火<lb/>
濕熱為病之人固無大害其脾胃虗弱中氣不足者必<lb/>
為腹痛少食泄㵼寒中之疾矣此大人亦所當戒者况<lb/>
小兒乎慎之慎之<lb/>
　　治驗<lb/>
<pb n="KR3e0070_WYG_062-44b"/>
　一小兒毎春夏口乾發熱怠惰嗜卧勞則頭痛服清<lb/>
　凉化痰之藥喘㵼煩躁不安服香薷飲脉大神思昏<lb/>
　憒余用補中益氣湯去升麻柴胡加五味麦門炮薑<lb/>
　一劑未愈又加肉桂五分即甦更用六味地黄丸而<lb/>
　愈<lb/>
　一小兒禀脾腎虗弱注夏發熱二便不調朝用補中<lb/>
　益氣湯夕用地黄丸而愈後因乳母怒氣致兒發熱<lb/>
　驚搐用柴胡梔子散母子並服而痊<lb/>
<pb n="KR3e0070_WYG_062-45a"/>
　一小兒素有食積注夏發熱倦怠少食大便不實朝<lb/>
　用五味異功散少加升麻柴胡夕用四肥兒丸而尋<lb/>
　愈<lb/>
　一小兒禀賦腎虗患注夏之症因乳母太勞則發熱<lb/>
　益甚用補中益氣湯令母子並服而愈後因乳母多食<lb/>
　膏粱又患瘡疾煩躁作渇先用竹葉石膏湯及補中<lb/>
　益氣湯将瘥母着怒氣大熱發搐用柴胡梔子散加<lb/>
　味逍遥散而痊<lb/>
<pb n="KR3e0070_WYG_062-45b"/>
　一小兒注夏食生冷之物腹中作痛之甚則發搐厥<lb/>
　冷用人参理中丸而愈<lb/>
　一女子年十四患注夏經行之後發熱晡熱煩躁作<lb/>
　渇面赤脉洪大按之如無此血脫發躁先用當歸補<lb/>
　血湯四劑又用八珍湯而安<lb/>
補中益氣湯<hi>方見虗羸</hi>
當歸補血湯<hi>方見發熱</hi>
八珍湯<hi>方見自汗</hi>
<pb n="KR3e0070_WYG_062-46a"/>
地黄丸<hi>方見腎臟</hi>
人参理中湯<hi>方見冷㵼</hi>
柴胡梔子散<hi>方見急驚</hi>
竹葉石膏湯<hi>方見泄瀉</hi>
五味異功散<hi>方見内釣</hi>
四味肥兒丸<hi>方見寒吐</hi>
　<lb/>
　<lb/>
<pb n="KR3e0070_WYG_062-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　薛氏醫案卷六十二<lb/>
</p>
<p>
</p>
  </div>
</body>
</text>
</TEI>
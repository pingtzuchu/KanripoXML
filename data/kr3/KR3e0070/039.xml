<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>薛氏醫案卷三十九</head> <lb/>
    <p>
<pb n="KR3e0070_WYG_039-1a"/>
欽定四庫全書<lb/>
　薛氏醫案卷三十九<lb/>
　　　　　　　　　　　　　明　薛已　訂<lb/>
　　婦人良方<lb/>
　　　姙娠泄瀉方論第一<lb/>
論曰姙娠泄瀉或青或白水穀不化腹痛腸鳴謂之洞<lb/>
泄水穀不化喜飲嘔逆謂之恊熱下利並以五苓散利<lb/>
小便次以黄連阿膠丸或三黄熟艾湯以安之若瀉黄<lb/>
<pb n="KR3e0070_WYG_039-1b"/>
有沫腸鳴腹痛脉沉𦂳數用戊巳丸和之噯腐不食胃<lb/>
脉沉𦂳用感應丸下之後調和脾胃若風冷水穀不化<lb/>
如豆汁用胃風湯寒冷臍下隂冷動泄用理中湯治中<lb/>
湯伏暑心煩渴瀉水用四苓散傷濕泄瀉小便自利用<lb/>
不換金正氣散胃苓湯此四證之大畧也仍叅第八卷<lb/>
第八論主之<lb/>
　愚按米食所傷用六君加穀糵麵食所傷用六君加<lb/>
　麥蘖肉食所傷用六君加山查若兼寒熱作嘔乃肝<lb/>
<pb n="KR3e0070_WYG_039-2a"/>
　木侮脾土用六君加柴胡生薑兼嘔吐腹痛手足逆<lb/>
　冷乃寒水侮土六君加薑桂不應用錢氏益黄散若<lb/>
　元氣下陷發熱作渴肢體倦怠用補中益氣湯若泄<lb/>
　瀉色黄乃脾土之真色用六君加木香肉果若作嘔<lb/>
　不食腹痛惡寒乃脾土虛寒用六君加木香薑桂若<lb/>
　瀉在五更侵晨飲食少思乃脾腎虛弱五更服四神<lb/>
　丸日間服白术散如不應或愈而復作或飲食少思<lb/>
　急用八味丸補命門火以生脾土為善不可忽也<lb/>
<pb n="KR3e0070_WYG_039-2b"/>
　　　附治驗<lb/>
　邊太常側室姙娠泄瀉自用枳术黄連之類腹悶吐<lb/>
　痰發熱惡寒飲食到口即欲作嘔強匙許即吞酸不<lb/>
　快欲用袪痰理氣余曰此因脾胃傷而痰滯中脘若<lb/>
　治痰氣復傷脾胃矣遂以參术炮薑為末丸如黍粒<lb/>
　不時含嚥三五丸漸加至三日後日進六君子湯而<lb/>
　尋愈<lb/>
　進士王繳徵之内懐姙泄瀉惡食作嘔余曰脾氣傷<lb/>
<pb n="KR3e0070_WYG_039-3a"/>
　也王君憂之強進米飲余謂飲亦能傷胃且不必強<lb/>
　俟脾胃醒宿滯自化飲食自進不信别用人參養胃<lb/>
　湯飲之吐水酸苦又欲投降火寒藥余曰若然則胃<lb/>
　氣益傷也經云損其脾胃者調其飲食適其寒温後<lb/>
　不藥果愈<lb/>
厚朴丸　治洞泄寒中<lb/>
　　乾薑<hi>炒</hi>厚朴<hi>去皮等分</hi>
　右水拌炒為末水糊丸梧子大每服五十丸米飲下<lb/>
<pb n="KR3e0070_WYG_039-3b"/>
草果散　治虛寒泄瀉腹痛無度<lb/>
　　厚朴<hi>薑汁拌炒二兩</hi>肉豆蔲<hi>十箇/麵煨</hi>草豆蔲<hi>十箇煨</hi>
　右每服三錢用薑水煎<lb/>
　　　附方<lb/>
附子理中湯<hi>方見二十卷第八論</hi>
理中丸<lb/>
五苓散<hi>二方見二十一卷第十論</hi>
六君子湯<lb/>
<pb n="KR3e0070_WYG_039-4a"/>
補中益氣湯<hi>二方見二十四卷第六論</hi>
錢氏益黄散<hi>方見二十一卷第九論</hi>
四神丸<hi>方見八卷第八論</hi>
七味白术散<hi>方見二十一卷第二論</hi>
八味丸<hi>方見二十四卷第十一論</hi>
　　　姙娠下麻黄水方論第二<lb/>
論曰姙娠飲食生冷脾胃不能剋化致令心腹疼痛若<lb/>
血分病則色赤氣分病則色白血氣俱病則赤白相雜<lb/>
<pb n="KR3e0070_WYG_039-4b"/>
若熱乗大腸血虛受患則成痢也<lb/>
　愚按治痢之法當叅前篇其下黄水乃脾土虧損真<lb/>
　色下陷也當升補中氣若黄而兼青乃肝木剋脾土<lb/>
　宜平肝補脾若黄而兼白乃子令母虚須補脾胃若<lb/>
　黄而兼黒是水反侮土矣必温補脾胃若黄而兼赤<lb/>
　乃心母益子但補中益氣若腸胃虛弱風邪客之用<lb/>
　胃風湯或胎氣不安急補脾胃而自安矣凡安胎之<lb/>
　藥當臨病制宜不必拘用阿膠艾葉之類<lb/>
<pb n="KR3e0070_WYG_039-5a"/>
　　　附治驗<lb/>
　地官胡成甫之内姙娠久痢自用消導理氣之劑腹<lb/>
　内重墜胎氣不安又用阿膠艾葉之類不應余曰腹<lb/>
　重墜下元氣虛也胎動不安内熱盛也遂用補中益<lb/>
　氣而安又用六君子湯全愈<lb/>
治姙娠利黄水<lb/>
　　厚朴<hi>薑汁炙二兩</hi>黄連<hi>二/兩</hi>肉豆蔲<hi>五箇連皮</hi>
　右用水煎徐徐服忌如前<hi>已上六方並出産寶</hi>
<pb n="KR3e0070_WYG_039-5b"/>
治姙娠熱痢<lb/>
　　黄連<hi>一升</hi>黄蘗<hi>一/升</hi>梔子仁<hi>二十枚</hi>
　右用每服五錢水煎嘔加橘皮生薑<lb/>
治姙娠下痢腹痛小便澁滯<lb/>
　　糯米<hi>一合</hi>當歸<hi>炒/</hi>黄茋<hi>各一兩</hi>
　右用水煎分四服<lb/>
治臨産下痢用梔子炒為末每服二錢白湯調甚效<lb/>
　　　附方<lb/>
<pb n="KR3e0070_WYG_039-6a"/>
胃風湯<hi>方見十二卷第九論</hi>
補中益氣湯<hi>二方見二十四卷第六論</hi>
　　　姙娠大小便不通方論第三<lb/>
夫姙娠大小便不通由臟腑之熱所致若大腸熱則大<lb/>
便不通小腸熱則小便不利大小腸俱熱更推其因而<lb/>
藥之<lb/>
　愚按前症若大腸血燥用四物湯加條芩桃仁大腸<lb/>
　氣滯用紫蘇飲加杏仁條芩腸胃氣虛用六君子加<lb/>
<pb n="KR3e0070_WYG_039-6b"/>
　紫蘇杏仁肝脾藴熱用龍膽瀉肝湯心肝虛熱用加<lb/>
　味逍遥散加車前子<lb/>
　　　附治驗<lb/>
　亞卿李蒲汀側室姙娠大小便不利或用降火理氣<lb/>
　之劑元氣反虛肝脉弦急脾脉遲滯視其面色青黄<lb/>
　不澤余曰此鬱怒所致也用加味歸脾湯為主佐以<lb/>
　加味逍遥散而安<lb/>
　主政王天成之内姙娠痢疾愈後二便不通其家世<lb/>
<pb n="KR3e0070_WYG_039-7a"/>
　醫自用清熱之劑未效余診其脉浮大而濇此氣血<lb/>
　虛也朝用八珍湯加桃仁杏仁夕用加味逍遥散加<lb/>
　車前子而瘥<lb/>
當歸散　治姙娠因怒肚腹脹痛四肢浮腫氣急作喘<lb/>
　大便難小便澁産門腫<lb/>
　　當歸<hi>五分</hi>赤茯苓　枳殻<hi>麩/炒</hi>白芍藥　川芎<hi>各一錢</hi>
　　白薑<hi>炮</hi>木香<hi>煨/</hi>粉草<hi>各三分</hi>
　右用薑水煎氣弱枳殻减半大便秘加蜜同煎<lb/>
<pb n="KR3e0070_WYG_039-7b"/>
治姙娠大小便不通腹脹痞悶不思飲食<lb/>
　　大黄<hi>炒</hi>木通　㯽榔<hi>各一/兩</hi>枳殻<hi>麩炒/三錢</hi>訶梨勒<hi>四箇去核</hi>
　　<hi>半生半煨</hi>大腹子<hi>三枚</hi>
　右為末用童便一盞葱白二寸煎六分調服二錢<lb/>
初虞世治姙娠風氣大便秘澁<lb/>
　　枳殻<hi>三兩麩炒</hi>防風<hi>二/兩</hi>丼草<hi>炙一兩</hi>
　右為末每服一二錢空心用白滚湯調日三服<lb/>
小品治姙娠小便不利氣急服猪苓散不瘥用丼遂為<lb/>
<pb n="KR3e0070_WYG_039-8a"/>
　末蜜和服豆許微利之未利再服利後仍服猪苓散<lb/>
猪苓散　治姙娠小便澁痛及胎水猪苓去皮為末白<lb/>
　湯調下錢許加至二錢日三夜二服<lb/>
又方車前子一兩大黄半兩為末每服三錢蜜湯調<lb/>
　　　附方<lb/>
四物湯<lb/>
四君子湯<hi>二方見二十四卷第六論</hi>
紫蘇飲<hi>方見二十四卷第八論</hi>
<pb n="KR3e0070_WYG_039-8b"/>
龍膽瀉肝湯<hi>方見二十四卷第八論</hi>
加味逍遥散<lb/>
加味歸脾湯<lb/>
八珍湯<hi>三方見二十四卷第四論</hi>
　　　姙娠小便不通方論第四<lb/>
夫姙娠小便不通為小腸有熱𫝊於脬而不通耳若兼<lb/>
心肺氣滯則致喘急陳無擇云姙娠胎滿逼胞多致小<lb/>
便不利若心腎氣虚清濁相干而為諸淋若胞系了戾<lb/>
<pb n="KR3e0070_WYG_039-9a"/>
小便不通名曰轉胞若胞滿尿出名曰遺尿<lb/>
　愚按丹溪先生轉脬小便閉多因胎婦虚弱憂悶性<lb/>
　躁食味厚古方用滑利疏導藥鮮效若脬為胎所堕<lb/>
　而不通但升舉其胎胞系疏而小便自行若臍腹作<lb/>
　脹而小便淋閉此脾胃氣虛胎壓尿胞四物二陳參<lb/>
　术空心服後探吐數次自安竊謂前症亦有脾肺氣<lb/>
　虚不能下輸膀胱者亦有氣熱鬰結膀胱津液不利<lb/>
　者亦有金為火爍脾土濕熱甚而不利者更當詳審<lb/>
<pb n="KR3e0070_WYG_039-9b"/>
　施治<lb/>
　　　附治驗<lb/>
　司徒李杏岡仲子室孕五月小便不利諸藥不應余<lb/>
　曰非八味丸不能救不信别用分利之藥肚腹腫脹<lb/>
　以致不起<lb/>
　儒者王文逺室患此小腹腫脹㡬至於殆用八味丸<lb/>
　一服小便滴<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>再以前丸之料加車前子一劑即利<lb/>
　肚腹頓宛而安<lb/>
<pb n="KR3e0070_WYG_039-10a"/>
八味丸　治婦人飲食如故煩熱不得卧反倚息因脬<lb/>
　系了戾不得溺名轉脬但利小便則愈盖此藥有茯<lb/>
　苓故也緩則不救<hi>方見二十四卷第十一論</hi>
古今録驗姙娠小便難飲食如故<lb/>
　　當歸　貝母<hi>去心炒</hi>苦參<hi>各三/兩</hi>滑石<hi>半兩</hi>
　右為末煉蜜丸小豆大每服二三十丸米飲下<lb/>
治姙娠小便不通臍下妨悶心神煩亂<lb/>
　　葵子<hi>研</hi>榆白皮<hi>切各/一兩</hi>葱白<hi>七莖</hi>
<pb n="KR3e0070_WYG_039-10b"/>
　右水煎分三服<lb/>
古今録驗姙娠不得小便杏仁去皮尖炒黄搗丸燈心<lb/>
　湯吞七粒<lb/>
又方滑石末水和塗臍下<lb/>
又方用車前草汁調滑石末塗臍周圍四寸熱易之<lb/>
又方搗杏仁入滑石末飯丸小豆大每服二十丸白湯<lb/>
　下<lb/>
又方用紫苑為丸井花水調下二錢<lb/>
<pb n="KR3e0070_WYG_039-11a"/>
葵子散　治姙娠小便不利身重惡寒眩暈及水腫用<lb/>
　葵子五兩赤茯苓五兩為末每服二錢米飲調<lb/>
　　　附方<lb/>
四物湯<hi>方見二十四卷第六論</hi>
二陳湯<hi>方見二十四卷第五論</hi>
　　　姙娠子淋方論第五<lb/>
姙娠小便淋者乃腎與膀胱虚熱不能制水然姙婦胞<lb/>
繫於腎腎間虛熱而成斯症甚者心煩悶亂名曰子淋<lb/>
<pb n="KR3e0070_WYG_039-11b"/>
也<lb/>
　愚按前症若頸項筋攣語濇痰甚用羚羊角散若小<lb/>
　便濇少淋<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>用安榮散若肝經濕熱用龍膽㵼肝湯<lb/>
　若肝經虚熱用加味逍遥散腿足轉筋而小便不利<lb/>
　急用八味丸緩則不救若服燥劑而小便頻數或不<lb/>
　利用生地茯苓牛膝黄栢知母芎歸甘草若頻數而<lb/>
　色黄用四物加黄柏知母五味麥門𤣥參若肺氣虛<lb/>
　而短少用補中益氣加山藥麥門若隂挺痿痺而頻<lb/>
<pb n="KR3e0070_WYG_039-12a"/>
　數用地黄丸若熱結膀胱而不利用五淋散若脾肺<lb/>
　燥不能化生宜黄芩清肺飲若膀胱陰虛陽無所生<lb/>
　用滋腎丸若膀胱陽虛隂無所化用腎氣丸<lb/>
　　　附治驗<lb/>
　一婦人每怒發熱脇脹小便淋濇如遇經行旬餘未<lb/>
　已受胎三月因怒前症復作朝用加味逍遥散夕用<lb/>
　安胎飲各二劑而安五月又怒復下血如經行四日<lb/>
　未止仍用前藥而愈<lb/>
<pb n="KR3e0070_WYG_039-12b"/>
　一姙娠飲食後因惱怒寒熱嘔吐頭痛惡寒胸腹脹<lb/>
　痛大便不實其面青色小便頻數時或有血服安胎<lb/>
　止血之劑益甚余曰寒熱嘔吐而腹脹此肝木尅脾<lb/>
　土而元氣傷也大便不實而面青此飲食傷脾兼肝<lb/>
　侮土也小便頻數而有血此肝熱傳胞而兼挺痿也<lb/>
　用六君子加枳殻紫蘇山梔二劑脾胃頓醒又用加<lb/>
　味逍遥散加紫蘇枳殻二劑小便頓清後節飲食調<lb/>
　理而安<lb/>
<pb n="KR3e0070_WYG_039-13a"/>
地膚大黄湯　治子淋<lb/>
　　大黄<hi>炒三兩</hi>地膚草<hi>三/兩</hi>知母　黄芩<hi>炒</hi>猪苓　通草<lb/>
　　赤芍藥　升麻　枳實<hi>炒</hi>甘草<hi>各二兩</hi>
　右每服四五錢水煎服<lb/>
安榮散　治子淋甚妙<lb/>
　　麥門冬<hi>去心</hi>通草　滑石　當歸　燈心　甘草<lb/>
　　人參　細辛<hi>各五分</hi>
　右水煎服<lb/>
<pb n="KR3e0070_WYG_039-13b"/>
治小便淋痛心煩悶亂<lb/>
　　<graphic n="KR1840" url="https://raw.githubusercontent.com/kanripo/KR-Gaiji/master/images/KR1840.png" mimeType="image/png"/>麥穂　赤茯苓　桑白皮　木通　葵子<hi>各一錢</hi>
　　黄芩<hi>炒</hi>芍藥　枳殻　車前子<hi>炒各五分</hi>
　右水煎服<lb/>
治子淋小便澁痛<lb/>
　　冬葵子　滑石　木通<hi>各等分</hi>
　右每服四五錢葱白七寸水煎<lb/>
猪苓散　療子淋小便澁痛<hi>方見本卷第三論</hi>
<pb n="KR3e0070_WYG_039-14a"/>
　　　附方<lb/>
羚羊角散<hi>方見四卷首論</hi>
龍膽瀉肝湯<hi>方見二十四卷第八論</hi>
加味逍遥散<lb/>
四物湯<hi>二方見二十四卷第四論</hi>
腎氣丸<hi>即六味丸</hi>
六味丸<lb/>
八味丸<hi>三方見二十四卷第十一論</hi>
<pb n="KR3e0070_WYG_039-14b"/>
六君子湯<lb/>
補中益氣湯<hi>二方見二十四卷第六論</hi>
五淋散<lb/>
滋腎丸<lb/>
黄芩清肺飲<hi>三方見八卷第一論</hi>
安胎飲<hi>方見十二卷第二論</hi>
　　　姙娠遺尿方論第六<lb/>
姙娠尿出不知用白薇芍藥為未酒調下或白礬牡<lb/>
<pb n="KR3e0070_WYG_039-15a"/>
蠣為末酒調二錢或鷄毛灰末酒服一匕或炙桑螵蛸<lb/>
益智子仁為末米飲下<lb/>
　愚按前症若脬中有熱宜用加味逍遥散若脾肺氣<lb/>
　虛宜用補中益氣湯加益智若肝腎隂虛宜用六味<lb/>
　丸<lb/>
　　　附治驗方藥<lb/>
　一姙婦遺尿内熱肝脉洪數按之微弱或兩太陽作<lb/>
　痛脇肋作脹余以為肝火血虛用加味逍遥散六味<lb/>
<pb n="KR3e0070_WYG_039-15b"/>
　地黄丸尋愈後又寒熱或發熱或恚怒前症仍作用<lb/>
　八珍散逍遥散兼服以清肝火養肝血而痊<lb/>
　　　附方<lb/>
加味逍遥散<lb/>
八珍湯<hi>二方見二十四卷第四論</hi>
補中益氣湯<hi>方見二十四卷第六論</hi>
六味地黄丸<hi>方見二十四卷第十一論</hi>
　　　姙娠尿血方論第七<lb/>
<pb n="KR3e0070_WYG_039-16a"/>
姙娠尿血内熱乘於血分以致血熱流滲於脬名子淋<lb/>
用葵子一升研細水五升煮二升分三服或生艾葉一<lb/>
斤酒五升煮二升分三服或生地黄一斤酒四升煮二<lb/>
升分三服亦治落産後下血<lb/>
　愚按前症因怒動火者宜小柴胡加山梔因勞動火<lb/>
　者宜補中益氣湯若因厚味積熱宜用加味清胃散<lb/>
　若因肝經血熱宜用加味逍遥散若因脾氣下陷宜<lb/>
　用補中益氣湯若因脾虛血熱宜用加味逍遥散<lb/>
<pb n="KR3e0070_WYG_039-16b"/>
　　　附治驗<lb/>
　一姙婦因怒尿血内熱作渴寒熱往來胸乳間作脹<lb/>
　飲食少思肝脉弦弱此肝經血虛而熱也用加味逍<lb/>
　遥散六味地黄丸兼服漸愈又用八珍湯加柴胡丹<lb/>
　皮山梔而痊<lb/>
續斷湯　治姙娠下血及尿血<lb/>
　　續斷<hi>半兩</hi>赤芍藥<hi>五/錢</hi>當歸　生地黄<hi>各一兩</hi>
　右為末毎服二錢空心用葱白煎湯調下<lb/>
<pb n="KR3e0070_WYG_039-17a"/>
治姙娠尿血<lb/>
　　阿膠<hi>炒為末四兩</hi>熟地黄<hi>用生者四兩酒拌蒸熟杵膏</hi>
　右和丸桐子大每服七八十丸空心粥飲下<lb/>
五苓散<hi>去桂加阿膠炒同為粗末</hi>每四錢用車前子白茅根水煎温<lb/>
　服<lb/>
又方白茅根濃煎湯吞酒蒸黄連丸<lb/>
　　　附方<lb/>
小柴胡湯<hi>方見二十四卷第二論</hi>
<pb n="KR3e0070_WYG_039-17b"/>
補中益氣湯<hi>方見二十四卷第六論</hi>
加味清胃散<hi>方見二十四卷第一論</hi>
加味逍遥散<lb/>
加味歸脾湯<hi>二方見二十四卷第四論</hi>
　　　姙娠胎水腫滿方論第八<lb/>
産乳集云姙娠三月足腫至腿出水飲食不丼似水腫<lb/>
謂之子氣至分㝃方消者此脾胃氣虛或衝任經有血<lb/>
風名醫録云宋少主元徽與徐文伯微行學鍼法文伯<lb/>
<pb n="KR3e0070_WYG_039-18a"/>
見一姙婦足腫脉之少主曰此女形也文伯曰此鬼胎<lb/>
也在左而黒遂用鍼胎下果然亦有脾虛水氣流溢<lb/>
或因瀉痢臟腑虚寒或因瘧疾飲水脾虛濕漬或因<lb/>
水漬於胞不能分利皆致腿足肚腹腫症也<lb/>
　愚按前症若胸滿腹脹小便不通遍身浮腫用鯉魚<lb/>
　湯脾胃虛弱佐以四君子若面目虛浮肢軆如水氣<lb/>
　用全生白术散如未應用六君子湯脾虛濕熱下部<lb/>
　作腫用補中益氣加茯苓若飲食失宜嘔吐泄瀉用<lb/>
<pb n="KR3e0070_WYG_039-18b"/>
　六君子湯若腿足發腫喘悶不安或指縫出水用天<lb/>
　仙藤散脾胃虛弱兼四君子湯如未應用補中益氣<lb/>
　湯若脾肺氣滯用加味歸脾湯佐以加味逍遥散<lb/>
　　　附治驗<lb/>
　一姙娠每胎至五月肢軆倦怠飲食無味先兩足腫<lb/>
　漸至遍身後及頭面此是脾肺氣虛朝用補中益氣<lb/>
　夕用六君子加蘇梗而愈凡治姙娠毋泥月數但見<lb/>
　某經症即用本藥為善<lb/>
<pb n="KR3e0070_WYG_039-19a"/>
天仙藤散　治婦人有水氣而成胎以致兩腿足浮腫<lb/>
　　天仙藤<hi>洗畧炒</hi>香附子<hi>炒/</hi>陳皮　甘草　烏藥<hi>軟白者辣</hi>
　　<hi>者良各五分</hi>
　右每服五錢生薑木𤓰蘇葉各三片水煎日三服<lb/>
澤瀉散　治姙娠遍身浮腫上氣喘急大便不通小<lb/>
　便赤澁<lb/>
　　澤瀉　桑白皮<hi>炒</hi>木通　枳殻<hi>麩/炒</hi>㯽榔　赤茯苓<hi>各五分</hi>
　右薑水煎服<lb/>
<pb n="KR3e0070_WYG_039-19b"/>
防已散　治脾虛遍身浮腫腹脹喘促小便不利<lb/>
　　防已<hi>三錢</hi>桑白皮<hi>炒/</hi>紫蘇莖葉　赤茯苓<hi>各五/分</hi>木香<hi>二分</hi>
　右薑水煎<lb/>
千金鯉魚湯　治姙娠腹小胎間有水氣<lb/>
　　白术<hi>五兩</hi>茯苓<hi>四/兩</hi>當歸　芍藥<hi>各三兩</hi>
　右先以小鯉魚一頭如食法煮取汁每汁二盞入藥<lb/>
　五錢薑七片橘皮少許煎七分空心服<lb/>
腎着湯　治姙娠腰脚腫<lb/>
<pb n="KR3e0070_WYG_039-20a"/>
　　茯苓　白术<hi>各八分</hi>乾薑<hi>炮/</hi>甘草<hi>各一/錢</hi>杏仁<hi>五分</hi>
　右用水煎服<lb/>
五丸散　治胎水腫滿<lb/>
　大腹皮　桑白皮<hi>炒</hi>生薑皮　橘皮　茯苓皮<hi>各一錢</hi>
　　木香<lb/>
　右水煎服<lb/>
治姙娠脚浮腫因脾衰血化成水用生料平胃散薑棗<lb/>
　水煎服或為末用蘇葉湯調下每服二錢<lb/>
<pb n="KR3e0070_WYG_039-20b"/>
全生白术散　治姙娠面目浮虛四肢腫如水氣名曰<lb/>
　胎氣名曰胎腫<lb/>
　　白术<hi>一兩</hi>生薑皮　大腹皮　陳皮　白茯苓<hi>各半兩</hi>
　右各為末每服二錢米飲下<lb/>
　　　附方<lb/>
四君子湯<lb/>
六君子湯<lb/>
補中益氣湯<hi>三方見二十四卷第六論</hi>
<pb n="KR3e0070_WYG_039-21a"/>
加味歸脾湯<lb/>
加味逍遥㪚<hi>二方見二十四卷第四論</hi>
　　　姙娠腹内鐘鳴方論第九<lb/>
治孕婦腹内鳴用鼠窟中土為末入麝香酒調下二錢<lb/>
立愈或黄連濃煎汁母常呷之<lb/>
　愚按産寳云小兒在腹中哭其治法亦用空房中鼠<lb/>
　穴土或黄連煎濃飲之即止想即是症又云臍帶上<lb/>
　疙瘩兒含口中因姙婦登高舉臂脱出兒口以此作<lb/>
<pb n="KR3e0070_WYG_039-21b"/>
　聲令姙婦曲腰就地如拾物仍入兒口即止然黄連性<lb/>
　寒麝香開竅當酌量用之<lb/>
　　　龔彦德孕癰方第十<lb/>
治孕癰用烏藥五錢水一鍾煎七分入牛皮膠一兩煎<lb/>
化温服或薏苡仁煮汁飲之<lb/>
　愚按孕癰即是腹内患癰如前法不應宜用牡丹皮<lb/>
　散或薏苡仁湯<hi>治驗見二十四卷</hi>
　　　姙娠不語論第十一<lb/>
<pb n="KR3e0070_WYG_039-22a"/>
孕婦不語不須服藥臨産月但服保生丸四物湯産下<lb/>
便語黄帝問曰人有重身九月而瘖何也岐伯對曰胞<lb/>
絡繋於腎腎脉貫繫舌本故不能言十月分娩後自為<lb/>
之言也<lb/>
　愚按前症果内經窮理之言人有患此當調攝以需<lb/>
　之不必驚畏而泛用藥也<lb/>
　　　姙娠傷食方論第十二<lb/>
經曰飲食自倍腸胃乃傷又云隂之所生本在五味隂<lb/>
<pb n="KR3e0070_WYG_039-22b"/>
之五宫傷在五味故姙娠傷食最難調治者<lb/>
　愚按東垣先生云脾胃之氣壯則過時而不饑多食<lb/>
　而不傷盖胃主司納脾主消化五臟之本也然食倍<lb/>
　而傷者乃脾氣虛而不化也若投以峻劑則脾胃復<lb/>
　傷而胎亦損矣當審其所因而調治之若飲食停滯<lb/>
　或肚腹作痛用平胃散嘔吐惡心加枳殻砂仁吞酸<lb/>
　噯腐加黄連三分吳茱茰二分腹滿泄瀉用六君子<lb/>
　湯停滯肉食倍加山查停滯麵食倍加麥蘖停滯糯<lb/>
<pb n="KR3e0070_WYG_039-23a"/>
　食用白酒麯末一味米食停滯倍加穀蘖魚腥所傷<lb/>
　倍加陳皮傷辛熱之物加黄連傷性冷之物加砂仁<lb/>
　木香如不應更加肉豆蔲補骨脂再不應用四神丸<lb/>
　若脾氣下陷用補中益氣湯凡噯覺藥氣且戒藥餌<lb/>
　節飲食經云損其脾者調其飲食適其寒温大凡脾<lb/>
　胃虛弱飲食難化以白术陳皮為末等分陳麯糊丸<lb/>
　常服最善枳术丸但可暫用枳實峻厲能耗真氣治<lb/>
　者慎之<lb/>
<pb n="KR3e0070_WYG_039-23b"/>
　　　附治驗<lb/>
　一姙娠因停食服枳术丸胸腹不利飲食益少更服<lb/>
　消導寛中之劑其胎下墜余謂此脾氣虚而不能承<lb/>
　載也用補中益氣及六君子湯中氣漸健其胎漸安<lb/>
　又用八珍湯加柴胡升麻調理而痊<lb/>
木香丸　治姙娠脾胃虚弱飲食不消肚腹膨脹或嘔<lb/>
　吐泄瀉<lb/>
　　木香<hi>二錢</hi>白术<hi>炒/</hi>人參　白茯苓<hi>各等分</hi>
<pb n="KR3e0070_WYG_039-24a"/>
　右為末麵糊丸菉豆大毎服三四十丸熟水下<lb/>
白术散　治姙娠脾胃虛弱氣不調和飲食易傷<lb/>
　　白术<hi>炒</hi>紫蘇<hi>各一/兩</hi>人參　白芷<hi>各三錢炒</hi>川芎　青皮<lb/>
　　訶子皮<hi>各半兩</hi>甘草<hi>炒一錢</hi>
　右每服二錢薑水煎<lb/>
　　　附方<lb/>
平胃散<hi>方見七卷第十八論</hi>
補中益氣湯<lb/>
<pb n="KR3e0070_WYG_039-24b"/>
六君子湯<hi>二方見二十四卷第六論</hi>
四神丸<hi>方見八卷第八論</hi>
八珍湯<hi>方見二十四卷第四論</hi>
　　　姙娠臟燥悲傷方論第十三<lb/>
許學士云一婦無故數次悲泣是為臟燥用大棗湯而<lb/>
愈又程虎卿内姙娠五月慘慼悲傷亦投大棗湯而愈<lb/>
　愚按前症或因寒水攻心或肺有風邪者治當審察<lb/>
　　　附治驗<lb/>
<pb n="KR3e0070_WYG_039-25a"/>
　一姙婦無故自悲用大棗湯二劑而愈後復患又用<lb/>
　前湯佐以四君子加山梔而安<lb/>
　一姙婦悲哀煩燥其夫詢之云我無故但自欲悲耳<lb/>
　用淡竹茹湯為主佐以八珍湯而安<lb/>
大棗湯<lb/>
　　甘草<hi>三兩</hi>小麥<hi>三/兩</hi>大棗<hi>十枚</hi>
　右水六鍾煎三鍾分三服亦補脾氣<lb/>
淡竹茹湯　治姙娠心虛驚悸臟燥悲傷或作虛煩<lb/>
<pb n="KR3e0070_WYG_039-25b"/>
　　麥門冬<hi>去心</hi>小麥　半夏<hi>湯炮各一錢五分</hi>人参　白茯苓<lb/>
　　<hi>各一錢</hi>甘草<hi>五分</hi>
　右薑棗并竹茹少許水煎<lb/>
治胎臟燥悲哭用紅棗燒存性米飲調下<lb/>
　　　附方<lb/>
四君子湯<hi>方見二十四卷第六論</hi>
八珍湯<hi>方見二十四卷第四論</hi>
　薛氏醫案卷三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>薛氏醫案卷二十三</head> <lb/>
    <p>
<pb n="KR3e0070_WYG_023-1a"/>
欽定四庫全書<lb/>
　薛氏醫案卷二十三<lb/>
　　　　　　　　　　　　　明　薛已　訂<lb/>
　　明醫雜著<lb/>
　　　風症<lb/>
問左手臂攣縮不能伸舉手指拳縮肩背重墜有似筋<lb/>
牽引作痛伸縮間骨節處筋作痛左足大指中指常欲<lb/>
反張難屈左手指掌時常作麻指縫近掌處但覺有物<lb/>
<pb n="KR3e0070_WYG_023-1b"/>
夾於其間左足底近前高突處如腫硬急脹摸之無形<lb/>
歩履時只多如一氊墊者語言短澁拜起頭暈口眼喎<lb/>
斜舌根痰纒胸膈痰礙咽中有痰核左肋下有痰核不<lb/>
時打寒噤嚏噴呵欠便牽動手足之病左耳左面左體<lb/>
使手或粗衣摸擦則皮膚痛左腮左項左脇肋皆時常<lb/>
木而急如有物粘貼其上左體或頭項或手足作痒左<lb/>
眼時常有淚流凝不乾左口角似寛縱左面上似蟲蟻<lb/>
遊行被風吹襲左鼻孔清涕出即打嚏噴等症答大經<lb/>
<pb n="KR3e0070_WYG_023-2a"/>
小絡貫串一身謂之脉脉者血之隧道也血隨氣行周<lb/>
流無停筋者周布四肢百節絡聫而束縛之此屬肝木<lb/>
得血以養之則和柔緩而不急脉皆起於手足指端故<lb/>
十二經皆以手足名之而筋則無處無之皮毛者屬肺<lb/>
主外而易於感冒人身之血行於脉絡而外充於皮毛<lb/>
滲透肌肉滋養筋骨故百體和運動無礙若氣滯則血<lb/>
滯氣逆則血逆得熱則瘀濁得寒則凝泣衰耗則運行<lb/>
不周滲透不徧而外邪易侵矣津液者血之餘行乎脉<lb/>
<pb n="KR3e0070_WYG_023-2b"/>
外流通一身如天之清露若血濁氣滯則凝聚而為痰<lb/>
痰乃津液之變如天之露也故云痰遍身上下無處不<lb/>
到葢即津液之在周身者津液生於脾胃水穀所乗濁<lb/>
則為痰故痰生於脾土也所以古人論中風偏枯麻木<lb/>
酸痛不舉諸症以血虚死血痰飲為言是論其致病之<lb/>
根源至其得病則必有所感觸或因風或因寒或因濕<lb/>
或因酒或因七情或勞力勞心房勞汗出因感風寒濕<lb/>
氣遂成此病此血病痰病為本而外邪為標其病中於<lb/>
<pb n="KR3e0070_WYG_023-3a"/>
皮毛血脉經絡肌肉筋骨之間而未入臟腑故邪在皮<lb/>
毛肌肉則不知痛痒麻木不仁如有物一重貼於其上<lb/>
或如蟲遊行或洒洒寒慄或腫脹或自汗遇熱則或痒<lb/>
遇陰虚則沉重酸痛邪入血脉經絡則手足指掌肩背<lb/>
腰膝重硬不遂難於屈伸舉動或走注疼痛所陳諸症<lb/>
皆外自皮毛以至筋骨之病凢脉所經所絡筋所㑹所<lb/>
結血氣津液所行之處皆凝滯鬰遏不得流通而致然<lb/>
也亦何必一一強度某病屬某經某病屬某臟而雜治<lb/>
<pb n="KR3e0070_WYG_023-3b"/>
之哉若邪入臟腑則為危病而難於用藥東垣書論之<lb/>
明矣經云知其要者一言而終不知其要流散無窮此<lb/>
之謂也<lb/>
　愚按難經曰邪在氣氣為是動邪在血血為所生病<lb/>
　經云陽之氣以天地之疾風名之此風非外来風邪<lb/>
　乃本氣病也故諸方多言皆由氣體虚弱榮衞失調<lb/>
　或七情過度以致真氣耗散腠理不宻邪氣乗虚而<lb/>
　入及其中也然左半體者肝腎所居之地肝主筋腎<lb/>
<pb n="KR3e0070_WYG_023-4a"/>
　主骨肝藏血腎藏精精血枯槁不能滋養故筋骨偏<lb/>
　廢而不用也河間曰風病多因熱甚俗云風者言末<lb/>
　而忘其本也經云汗出偏沮使人偏枯如樹木一枝<lb/>
　津液不到則此枝枯槁被風所害由此觀之實因肝<lb/>
　腎二經精血枯槁之所致也前症云云亦當察其形<lb/>
　症審其兼變而治之尤不可泥執於風經曰三陰三<lb/>
　陽發病為偏枯痿易四肢不舉亦未嘗必指於風也<lb/>
　其真中者當辨其中藏中府而治之眼瞀者中於肝<lb/>
<pb n="KR3e0070_WYG_023-4b"/>
　舌不能言者中於心唇緩便秘者中於脾鼻塞者中<lb/>
　於肺耳聾者中於腎此五者病深多為難治中血脉<lb/>
　者外無六經之形症内無便溺之阻隔肢不能舉口<lb/>
　不能言用大秦芁湯主之中腑者多兼中臟如左闗<lb/>
　脉浮弦面目青左脇偏痛筋脉拘急目瞤頭目眩手<lb/>
　足不收坐踞不得此中膽兼中肝也用犀角散之類<lb/>
　如左寸脉浮洪面赤汗多惡風心神顛倒言語蹇澀<lb/>
　舌強口乾忪悸恍惚此中小腸兼中心也用麻黄散<lb/>
<pb n="KR3e0070_WYG_023-5a"/>
　之類如右闗脉浮緩或浮大面唇黄汗多惡風口喎<lb/>
　語澁身重怠惰嗜卧肌膚不仁皮肉瞤動腹脹不食<lb/>
　此中胃兼中脾也用防風散之類如右寸脉浮濇而<lb/>
　短必鼻流清涕多喘胸中冐悶短氣自汗聲嘶四肢<lb/>
　痿弱此中大腸兼中肺也用五味子湯之類如左尺<lb/>
　脉浮滑面目黧黒腰脊痛引小腹不能俛仰兩耳虚<lb/>
　鳴骨節疼痛足痿善恐此中膀胱兼中腎也用獨活<lb/>
　散之類此皆言真中風之症治也其間亦有氣血之<lb/>
<pb n="KR3e0070_WYG_023-5b"/>
　分焉氣虚而中者右手足不仁用六君子湯加鈎藤<lb/>
　薑汁竹瀝血虚而中者左手足不仁用四物湯加鈎<lb/>
　藤竹瀝薑汁氣血俱虚而中者左右手足皆不仁用<lb/>
　八珍湯加鈎藤薑汁竹瀝其與中風相類者不可不<lb/>
　别如中於寒謂冬月卒中寒氣昏冒口禁肢攣惡寒<lb/>
　脉浮緊用麻黄桂枝理中湯之類中於暑謂夏月卒<lb/>
　冒炎暑昏冐痿厥吐瀉喘滿用十味香薷飲之類中<lb/>
　於濕丹溪所謂因濕土生痰痰生熱熱生風也用清<lb/>
<pb n="KR3e0070_WYG_023-6a"/>
　燥湯之類加竹瀝薑汁因於火者河間謂五志過極<lb/>
　火盛水衰熱氣怫鬰昏冒而卒仆也用六味丸四君<lb/>
　子湯獨參湯之類内有恚怒傷肝陰火上炎者用小<lb/>
　柴胡湯之類中於氣者由七情過極氣厥昏冒或牙<lb/>
　闗緊急用蘇合丸之類食厥者過於飲食胃氣不能<lb/>
　運行故昏冐也用六君子加木香勞傷者過於勞役<lb/>
　耗損元氣脾胃虚衰不任風寒故昏冐也用補中益<lb/>
　氣湯房勞者因腎虚耗氣不歸源故昏冐也用六味<lb/>
<pb n="KR3e0070_WYG_023-6b"/>
　丸此皆類於中風者也夫中風者内經主於風此真<lb/>
　中風也若河間主於火東垣主於氣丹溪主於濕皆<lb/>
　是因火因氣因濕而為暴病暴死之症類中風而非<lb/>
　真中風也治者審之卒中昏憒口眼喎斜痰氣上湧<lb/>
　咽喉有聲六脉沉伏此真氣虚而風邪所乘以三生<lb/>
　飲一兩加人參一兩煎服即甦若遺尿手撒口開鼾<lb/>
　睡為不治用前藥亦有得生者三生飲乃行經絡治<lb/>
　寒痰之藥有斬闗奪旗之功每服必用人參兩許以<lb/>
<pb n="KR3e0070_WYG_023-7a"/>
　袪其邪而補助真氣否則不惟無益適足以取敗矣<lb/>
　觀先哲用茋附參附等湯其義可見○大尹劉孟春<lb/>
　素有痰兩臂頑麻兩目流淚服袪風化痰藥痰愈甚<lb/>
　臂反痛不能伸手指俱攣余曰麻屬氣虚誤服前藥<lb/>
　肝火熾盛肝血乾涸筋無所養虚而攣耳當補脾肺<lb/>
　滋腎水則風自息熱自退痰自清遂用六味地黄丸<lb/>
　補中益氣湯不三月而痊○一儒者素勤苦惡風寒<lb/>
　鼻流清涕寒噤噴嚏屬脾肺氣虚反服袪風之藥肢<lb/>
<pb n="KR3e0070_WYG_023-7b"/>
　體麻倦痰涎自出殊類風症余以為風劑耗散元氣<lb/>
　陰火乘其土位以補中益氣湯加麥門五味子治之<lb/>
　而愈○舉人干尚之素腎虚積勞足痿不能歩履後<lb/>
　舌瘖不能言面色黧黑余謂腎氣虚寒不能運及所<lb/>
　發用地黄飲子治之而愈後不慎調攝而復作或用<lb/>
　牛黄清心丸之類發熱痰甚誠似中風用袪風化痰<lb/>
　之類小便秘澁口舌乾燥仍用前飲及加減八味丸<lb/>
　漸愈又用補中益氣湯而痊○一膏粱之人素不慎<lb/>
<pb n="KR3e0070_WYG_023-8a"/>
　起居忽失音不能語神思昏憒痰涎上壅余謂河間<lb/>
　云夫瘖屬腎經虚寒其氣厥不至醫學綱目云少隂<lb/>
　氣至則囓舌少陽氣至則囓頬今失音腎氣不能上<lb/>
　接清陽之氣也不信仍用風藥後囓舌始信余言先<lb/>
　用地黄飲子及六味地黄丸而愈○儀部袁補之患<lb/>
　前症不信余言數服袪痰之劑後囓舌而殁○一男<lb/>
　子體肥善飲舌本強語澁痰壅口眼喎斜肢體不遂<lb/>
　余謂脾虚濕熱痰涎所致用六君子煨乾葛山梔神<lb/>
<pb n="KR3e0070_WYG_023-8b"/>
　麯而愈○外舅年六十餘素善飲兩臂作痛余曰此<lb/>
　脾虚有濕也不信恪服袪風治痰之藥更加麻木發<lb/>
　熱體軟痰壅腿膝拘痛口禁語澁頭目暈重口角寛<lb/>
　縱痰涎流出兩月後遍身如蟲行搔起白屑始信余<lb/>
　曰臂麻體軟脾無用也痰涎湧出脾不能攝也口斜<lb/>
　語澁脾氣傷也頭目暈重脾氣不升也痒起白屑脾<lb/>
　氣不能營也遂用補中益氣湯加神麯半夏茯苓三<lb/>
　十餘劑諸症悉愈又用參术膏而痊○一男子元氣<lb/>
<pb n="KR3e0070_WYG_023-9a"/>
　素弱或頭目眩暈或肢體倦熱仲夏因勞役飲食不<lb/>
　時兩手麻木肢體倦怠余以為暑熱傷元氣用人參<lb/>
　益氣湯而愈○一男子卒中口眼喎斜言語不出惡<lb/>
　見風寒四肢拘急脉浮而𦂳此屬脾胃受症故舌本<lb/>
　強而不能言用秦芁升麻湯治之稍愈乃以補中益<lb/>
　氣湯加山梔治之而痊○一婦人懐抱鬰結筋攣骨<lb/>
　痛喉間似有一核服烏藥順氣等藥口眼歪斜臂難<lb/>
　伸舉痰涎愈多内熱晡熱食少體倦余以鬰火傷脾<lb/>
<pb n="KR3e0070_WYG_023-9b"/>
　血燥生風用加味歸脾湯加丹皮山梔二十餘劑形<lb/>
　氣漸健飲食漸加又用加味逍遥散十餘劑痰熱少<lb/>
　退喉核少消更用升陽益胃湯數劑諸症漸愈但臂<lb/>
　不能伸此肝經血少而筋攣耳用地黄丸而愈○一<lb/>
　産婦兩手麻木服愈風丹天麻丸遍身皆麻神思倦<lb/>
　怠晡熱作渴自汗盗汗余謂氣血俱虚用十全大補<lb/>
　湯數劑諸症悉退又數劑而全愈但内熱用加味逍<lb/>
　遥散而痊○一産婦筋攣臂軟肌肉抽掣皆屬氣血<lb/>
<pb n="KR3e0070_WYG_023-10a"/>
　虚用十全大補湯而痊<lb/>
問兩腿自膝以下或時内熱或骨中覺熱或有一㸃酸<lb/>
痛熱者何<lb/>
答此血熱也但是風病其血必熱惟其血熱故風寒之<lb/>
氣一襲之則外寒束内熱而為痛丹溪論痛風謂血熱<lb/>
得寒汚濁凝滯所以作痛遇夜痛甚行於陰也遇風雨<lb/>
陰寒痛甚寒濕勝也又風病必血燥風木生火故血熱<lb/>
生燥<lb/>
<pb n="KR3e0070_WYG_023-10b"/>
　愚按前論最為切當臨川陳先生云醫風先醫血血<lb/>
　行風自減葢肝藏血而至風又肝氣為陽為火肝血<lb/>
　為陰為水若肝火旺則肝血必虚故凢風病多因肝<lb/>
　經風火為患當推五臟相勝相生以益其血經云腎<lb/>
　藏精而主骨故腎虚者則骨中熱或湧泉穴或兩脛<lb/>
　兩足内熱多患骨痿以致不起屬足三隂虧損之虚<lb/>
　熱耳滋其化源庶可保其生也○僉憲髙如齋兩腿<lb/>
　逸則筋緩痿軟而無力勞則作痛如針刺脉洪數而<lb/>
<pb n="KR3e0070_WYG_023-11a"/>
　有力余曰此腎肝陰虚火之象也用六味地黄丸而<lb/>
　愈○知州韓廷儀先患風症用疏風化痰養血之藥<lb/>
　而痊其腿膝骨肉發熱作痛服十味固本丸天麻丸<lb/>
　益甚兩尺脉數而無力余以為腎水虚不能生肝木<lb/>
　虚火内動而作非風邪所致也不信又服羌活愈風<lb/>
　丹之類四肢痿軟遍身麻木痰涎上湧神思不清余<lb/>
　曰皆脾氣虧損不能營養周身又不能攝涎歸源先<lb/>
　用六君子加芎歸木香數劑壮其脾氣以攝涎歸源<lb/>
<pb n="KR3e0070_WYG_023-11b"/>
　又以八珍湯數劑以助五藏生化之氣以榮養周身<lb/>
　而諸症漸愈乃朝以補中益氣湯培養脾肺夕以六<lb/>
　味地黄丸滋補肝腎如此三月餘而安○一婦人因<lb/>
　怒患痰厥而蘇左手臂不能伸手指麻木口喎眼斜<lb/>
　痰氣上攻兩腿骨熱或骨中酸痛服烏藥順氣散之<lb/>
　類諸症益甚不時昏憒更加内熱晡熱余以為肝經<lb/>
　血虚内熱生風前藥復耗肝血虚火熾盛而益甚也<lb/>
　先以柴胡梔子散調養肝經氣血數日後用八珍湯<lb/>
<pb n="KR3e0070_WYG_023-12a"/>
　加釣藤鈎散諸症稍愈又用加減八味丸料少加酒<lb/>
　炒黄柏知母黑色者數劑諸症頓退乃服八珍湯柴<lb/>
　胡梔子散半載而痊後勞役即有復作之意柴胡梔<lb/>
　子散随安<lb/>
問有醫教以四物湯二陳湯間服後惑於南星半夏不<lb/>
可輕服之言二陳通不入口専用四物而痰藥亦少用<lb/>
枳术丸可専服否<lb/>
答此少差耳用血藥而無行痰開經絡達肌表之藥以<lb/>
<pb n="KR3e0070_WYG_023-12b"/>
佐之血藥屬陰性頗凝滯焉能流通經絡驅逐病邪以<lb/>
成功也故古人以烏頭為半身不遂行經絡者此也葢<lb/>
風疾原於血虚血熱挟火與痰經絡肌表之間病根在<lb/>
矣後因感冐涼風寒氣或因過飲助痰火或因惱怒逆<lb/>
肝氣遂成半身不遂之症世謂之風病其病成於肌表<lb/>
皮毛筋骨經絡之間末入五臟六腑故治之亦兼在外<lb/>
而不専於内若只用四物湯是専補内也此病之痰亦<lb/>
在經絡若只用枳术丸是亦専治内也須補養其内以<lb/>
<pb n="KR3e0070_WYG_023-13a"/>
固其本治其外以去邪斯為可耳<lb/>
　愚按前症若因腎虚陰火而肝燥者宜用六味地黄<lb/>
　丸生腎水滋肝血若因怒動肝火而血耗者用四物<lb/>
　加柴梔丹皮茯苓以清肝火生肝血若因脾經鬰結<lb/>
　而血耗者用歸脾四物二湯以補脾氣生肝血若脾<lb/>
　氣虚而痰滯者用二陳加白术柴胡徤脾氣以化痰<lb/>
　若因脾虚濕而風痰不利者用二陳加南星蒼术防<lb/>
　風脾氣鬰而滯者用歸脾湯加柴胡半夏腎經敗液<lb/>
<pb n="KR3e0070_WYG_023-13b"/>
　而為痰者用六味丸○顧憲幕年六十不慎飲食起<lb/>
　居左半身手足不遂汗出痰壅或用參茋之類汗止<lb/>
　神清左腿自膝至足指仍舊腫墜痰多作痛肝腎脾<lb/>
　脉洪大而數重按則軟濇余以為足三陰虚朝用補<lb/>
　中益氣湯加黄柏知母數劑諸症悉退但自弛守禁<lb/>
　不能全愈○靳閣老夫人先胸脇脹痛後四肢不收<lb/>
　自汗如水小便自遺大便不實口緊目瞤飲食難進<lb/>
　十餘日或以為中臟公甚憂余曰非也若風既中臟<lb/>
<pb n="KR3e0070_WYG_023-14a"/>
　真氣既脱惡症既見禍在反掌焉能延之乃候其色<lb/>
　面目俱赤而或青診其脉左三部洪數惟肝尤甚余<lb/>
　曰胸乳脹痛肝經血虚肝氣否塞也四肢不收肝經<lb/>
　血虚不能養筋也自汗不止肝經風熱津液妄泄也<lb/>
　小便自遺肝經熱甚陰挺失職也大便不實肝木熾<lb/>
　盛尅脾土也遂用犀角散四劑諸症頓愈又用加味<lb/>
　逍遥散調理而安後因鬰怒前症復作兼發熱嘔吐<lb/>
　飲食少思月經不止此木盛尅土而脾不能攝血也<lb/>
<pb n="KR3e0070_WYG_023-14b"/>
　用加味歸脾湯為主佐以逍遥散調補肝脾之血而<lb/>
　愈後每遇怒或睡中手足搐搦復用前藥即愈○大<lb/>
　參朱雲溪母於九月内忽仆地痰昧不省唇口喎斜<lb/>
　左目𦂳小或用治痰調血之劑其勢稍緩至次年四<lb/>
　月初其病復作仍進前藥勢亦漸緩至六月終病乃<lb/>
　大作小便自遺或謂風中於臟以為不治余診之左<lb/>
　闗弦洪而數此屬肝火血燥也遂用六味丸加五味<lb/>
　麥門芎歸一劑而飲食頓進小便自調隨用補中益<lb/>
<pb n="KR3e0070_WYG_023-15a"/>
　氣加茯苓山梔釣藤丹皮而安至十月復以傷食腹<lb/>
　痛作㵼左目仍小兩闗尺脉弦洪鼓指余以六君加木香<lb/>
　呉茱升麻柴胡一劑而痛泄俱緩復以六君加肉果<lb/>
　補脂一劑諸脉頓平痛泄俱止余謂左闗弦洪由肝<lb/>
　火血燥故左目緊小右闗弦洪由肝邪乗脾故唇口<lb/>
　歪斜腹痛作瀉二尺鼓指由元氣下陷設以目緊口<lb/>
　喎誤作中風投以風藥以腹痛泄瀉誤作積滯投以<lb/>
　峻劑復耗元氣為害甚矣後卧火箱熱蒸太過致痰<lb/>
<pb n="KR3e0070_WYG_023-15b"/>
　喘誤服寒凉之劑益甚後請診辭不治果殁○一婦<lb/>
　人因怒仆地語言蹇澁口眼喎斜四肢拘急汗出遺<lb/>
　尿六脉洪大肝脉尤甚皆由肝火熾盛肝主小便因<lb/>
　熱甚而自遺也用加味逍遥散加鈎藤及六味丸尋<lb/>
　愈○一老婦兩臂不遂語言蹇澁服袪風之藥反致<lb/>
　筋攣骨痛余謂此肝火血虚所致用八珍湯補氣血<lb/>
　用地黄丸補腎水佐以排風湯年餘而愈○一婦人<lb/>
　經行口眼歪斜痰涎上湧此血虚而肝火動用加味<lb/>
<pb n="KR3e0070_WYG_023-16a"/>
　逍遥散加牡丹皮治之尋愈後因飲食停滯日吐痰<lb/>
　涎此脾氣虚而不歸經也用六君子二十餘劑而安<lb/>
　○一婦人因怒口眼歪斜痰涎上湧口禁發搐此脾<lb/>
　肺氣虚而肝木旺用六君子加木香鈎藤鈎柴胡治<lb/>
　之漸愈又用加味歸脾湯調理而安○一産婦勤於<lb/>
　女工忽仆地牙闗緊急痰喘氣粗四肢不遂此氣血<lb/>
　虚而發痙朝用補中益氣湯加茯苓半夏夕用八珍<lb/>
　湯加半夏各三十餘劑不應此虚之未復藥力之未<lb/>
<pb n="KR3e0070_WYG_023-16b"/>
　及也仍用前二湯各五十餘劑尋愈○一婦人素有<lb/>
　内熱月經不調經行後四肢不能伸舒卧床半載或<lb/>
　用風濕痰火之劑不效其脉浮緩按之則濇名曰瘈<lb/>
　症屬風寒所乘用加味逍遥散加肉桂防風四劑頓<lb/>
　愈更以八珍湯調理兩月餘而瘥○一婦人素經水<lb/>
　過期因勞怒四肢不能屈曲名曰瘲症此血虚而風<lb/>
　熱所乘先用八珍湯加釣藤柴胡漸愈更佐以加味<lb/>
　逍遥散調理而痊○一婦人四肢攣屈煩痛自汗小<lb/>
<pb n="KR3e0070_WYG_023-17a"/>
　便短少畏見風寒脉浮弦緩此氣血虚而風寒濕熱<lb/>
　相摶先用東垣清燥湯漸愈再用加味逍遥散及八<lb/>
　珍湯加牡丹皮而痊○一婦人素有痰火忽然昏憒<lb/>
　瘈瘲抽搐善伸數欠四肢筋攣痰涎上升此肺金燥<lb/>
　甚血液衰少而然也用清燥湯六味丸兼服尋愈○<lb/>
　一婦人肢節作痛不能轉側惡見風寒自汗盗汗小<lb/>
　便短少雖夏亦不去衣其脉浮緊此風寒客於太陽<lb/>
　經用甘草附子湯一劑而痊○一婦人因怒發搐嘔<lb/>
<pb n="KR3e0070_WYG_023-17b"/>
　吐痰涎口禁昏憒氣口脉大於人迎此氣滯而食厥<lb/>
　用平胃散加茯苓半夏木香治之而甦更以六君子<lb/>
　加木香漸愈乃去木香又二十餘劑而痊<lb/>
問或謂二陳湯南星半夏一切燥藥止能治痰飲濕痰<lb/>
其於陰虚火動之痰殊無相干且與補陰藥相反<lb/>
答陰虚火動之痰不宜用南星半夏若中風偏枯麻木<lb/>
症之痰當用南星半夏也葢其感病在肌表經絡筋骨<lb/>
之間耳<lb/>
<pb n="KR3e0070_WYG_023-18a"/>
　愚按丹溪先生云痰病之原有因熱而生痰者亦有<lb/>
　因痰而生熱者有因風寒暑濕而得者有因驚而得<lb/>
　者有因氣而得者有因食積而得者有脾虚不能運<lb/>
　化而生者若熱病則多煩熱風痰多成癱瘓竒症冷<lb/>
　痰多成骨痺濕痰多怠惰軟弱驚痰多成心痛癲疾<lb/>
　飲痰多脇痛臂痛食積痰多成癖塊痞滿其為病種<lb/>
　種難名竊謂前症若因腎水虚弱陰虧難降使邪水<lb/>
　上溢故多痰唾宜滋其化源其痰自消若因肝木侮<lb/>
<pb n="KR3e0070_WYG_023-18b"/>
　脾土而風痰壅滯者先用南星半夏清其痰後用六<lb/>
　君子之類調胃氣痰自不生若槩用風藥耗其陽氣<lb/>
　而絶陰血之源適足以成其風益其病也○冡宰劉<lb/>
　紫岩因勞下體軟痛發熱痰盛用清燥湯入竹瀝薑<lb/>
　汁服之熱痛減半再劑而全愈○庠生陳時用素勤<lb/>
　苦復因勞怒口斜痰甚脉滑數而軟余謂勞傷中氣<lb/>
　怒傷肝火用補中益氣湯加山梔茯苓半夏神麯桔梗<lb/>
　數劑而愈○錦衣楊永興筋骨軟痛氣粗痰盛作渇<lb/>
<pb n="KR3e0070_WYG_023-19a"/>
　喜水或用愈風湯天麻丸更加痰甚體麻余以為脾<lb/>
　腎俱虚用補中益氣湯加減八味丸三月餘而痊<lb/>
　陶天爵妾媵素多時患頭暈痰甚勞則肢體痿軟筋<lb/>
　骨作痛殊類風症余以為腎虚不能納氣歸源用加<lb/>
　減八味丸而痊後因房勞氣惱頭暈項強耳下作痛<lb/>
　此肝火之症仍用前藥滋腎水生肝血制風火而愈<lb/>
問倒倉吐痰不盡病根痰又甚作胸膈之上咽喉之下<lb/>
居多夜間更為所苦吐甚難出後服蘿菔子欲吐之因<lb/>
<pb n="KR3e0070_WYG_023-19b"/>
空腹遂入大腸作痢<lb/>
答病在腸胃者宜用之腸胃如倉格致餘論説明倒倉<lb/>
二字宜玩倉中有陳腐敗穀須倒之腸胃中有痰血積<lb/>
滯須滌蕩之牛肉屬坤土本補脾胃之物非吐下藥也<lb/>
特飲之過多滿而致吐下耳此借補以為瀉故病去之<lb/>
後胃得補而氣發生乃巧法也若病不屬腸胃者豈可<lb/>
輕用古人治風初病時痰涎壅塞胸膈阻礙經絡藥無<lb/>
所施故先吐去其痰方可施法今既倒倉之後豈可復<lb/>
<pb n="KR3e0070_WYG_023-20a"/>
行吐下哉吐下之後再行吐而行下是虚虚也痰久積<lb/>
在胸膈腸胃者固宜吐下之但痰日逐生豈倒倉可盡<lb/>
其根但恐倒倉之後胃虚而痰易生故丹溪先生云宜<lb/>
補中氣以運痰也又皮膚經絡隧道之間俱為邪所客<lb/>
而阻滯少通則津液行於其間者亦聚而為痰於是日<lb/>
逐飲食入胃所生之津液不得流散而化為痰飲聚於<lb/>
胸膈上升於咽喉宜其多也此亦因外而傷内<lb/>
　愚按前症若因脾氣虧損痰客中焦閉塞清道以致<lb/>
<pb n="KR3e0070_WYG_023-20b"/>
　四肢百骸發為諸病者理宜壮脾氣為主兼佐以治<lb/>
　痰則中氣健而痰涎自化若倒倉之後而痰反甚此<lb/>
　脾氣愈虚則津液反為痰者理宜補中益氣非參术<lb/>
　二陳之類不能治最忌行氣化痰及倒倉之法○州<lb/>
　判蒋大用年五十形體魁梧中滿吐痰勞則頭暈所<lb/>
　服皆清痰理氣余曰中滿者脾氣虧損也痰盛者脾<lb/>
　氣不能運也頭暈者脾氣不能升也指麻者脾氣虚<lb/>
　而不能周也遂以補中益氣加茯苓半夏以補脾土<lb/>
<pb n="KR3e0070_WYG_023-21a"/>
　八味丸以補脾母而愈乾坤生意方云凢人手指麻<lb/>
　軟三年後有中風之疾可服搜風順氣丸天麻丸秦<lb/>
　芁湯之類以預防之彼惑此而恪服之以致大便不<lb/>
　禁飲食不進而殁竊謂預防之理當養氣血節飲食<lb/>
　戒七情逺幃幙若服前藥以為預防適所以反招風<lb/>
　而取中也○秀才劉允功形體魁梧素不慎酒色因<lb/>
　勞怒氣頭暈仆地痰涎上湧手足麻痺時或面赤口<lb/>
　乾引飲六脉洪而無力甚數余曰肺主氣腎藏氣今<lb/>
<pb n="KR3e0070_WYG_023-21b"/>
　腎虚不能納氣歸源陽獨居上故作頭暈又不能攝<lb/>
　水歸源飲停於中故化而為痰陽氣虚熱而麻痺虚<lb/>
　火上炎而作渇當滋化源用補中益氣合六味地黄<lb/>
　丸料一服而愈後勞役或入房即作用前藥隨愈<lb/>
問自倒倉後常覺口中痰甚而有熱頗易飢有痰常少<lb/>
用石膏瀉之稍可<lb/>
答倒倉後胃虚不可用石膏脾胃陰血虚則陽火旺火<lb/>
能消食故易飢暫用石膏瀉胃火故覺效然非正法只<lb/>
<pb n="KR3e0070_WYG_023-22a"/>
以白术補脾而用白芍藥生血甘草緩中瀉火陳皮茯<lb/>
苓行痰則王道之治也<lb/>
　愚按倒倉之後而火反旺者乃脾胃虚寒之假象也<lb/>
　設認為實熱則誤矣東垣先生脾胃論言之最詳若<lb/>
　人氣高而喘身熱而煩或揚手擲足口中痰甚者屬<lb/>
　中氣虚弱而變症也宜用補中益氣湯若人形怯氣<lb/>
　弱畏惡風寒或肢體踡攣而痰上湧者屬脾氣虚弱<lb/>
　而不能攝涎也宜用六君子湯若兼口角涎流者屬<lb/>
<pb n="KR3e0070_WYG_023-22b"/>
　脾氣虚寒而不能主涎也用張氏温脾散如不應急<lb/>
　用六君子加附子若因命門火衰不能生脾土者急<lb/>
　用八味丸若人素腎虚發熱或腎虚有痰者兼以六<lb/>
　味丸料若人素陽虚惡寒或腎虚有痰者兼以八味<lb/>
　丸料○一儒者脾腎素虚而有痰或用導痰之法痰<lb/>
　甚作渇頭暈煩熱余謂中氣虚弱而變症用補中益<lb/>
　氣湯而愈後勞役發熱頭暈此氣虚不能上升也用<lb/>
　前湯加蔓荆子而愈後又勞神畏見風寒四肢逆冷<lb/>
<pb n="KR3e0070_WYG_023-23a"/>
　口沃痰涎余以為脾氣虚寒之真病以六君子加炮<lb/>
　薑肉桂而愈○一男子素腎虚而咳痰亦用導痰之<lb/>
　法虚症悉具痰涎上湧小便頻數余謂足三陰虚而<lb/>
　復損也朝用補養脾氣湯培養脾肺之氣夕用六味<lb/>
　丸加五味子収斂耗散之精而愈<lb/>
問自倒倉後行動頗覺眩暈作痰每暈必於勞役後方<lb/>
作又平日大便常不結實近亦結燥<lb/>
答倒倉非正對病症故諸風病未見退而痰多便結頭<lb/>
<pb n="KR3e0070_WYG_023-23b"/>
眩眼花皆吐下後元氣虚故也倒倉大腸亾陽故結燥<lb/>
黄連苦寒性燥苦能燥濕寒能去熱黄連能實大腸平<lb/>
日大便常不實者乃腸胃中有濕熱因服黄連亦見結<lb/>
實<lb/>
　愚按倒倉之後胃氣受傷元氣虧損不能化生陰精<lb/>
　而虚火内作以致前症也當甘補之經曰土位之主<lb/>
　其瀉以苦其補以甘是也葢頭暈眼花胃氣不能上<lb/>
　升也大便不實脾虚不能約制也大便結燥者血虚<lb/>
<pb n="KR3e0070_WYG_023-24a"/>
　不能濡潤也經云腎主大便又云腎主五液若腎氣<lb/>
　調和津液滋潤則大便自然通調矣凢此皆宜實脾<lb/>
　土補肺金諸病自愈若因大腸火燥而大便秘結者<lb/>
　宜用六味地黄丸若因脾胃虚弱而大便不實用六<lb/>
　君炮薑若因脾腎虚弱而大便不實者須用四神丸<lb/>
　補中益氣湯○大尹陳克明導痰後痰益多大便不<lb/>
　實喜極熱飲食手足逆冷余謂命門火衰而脾肺虚<lb/>
　寒不能攝涎歸源用八味丸而尋愈○進士張禹功<lb/>
<pb n="KR3e0070_WYG_023-24b"/>
　飲食停滯胸滿唾痰或用藥導之痰涎上湧眩暈熱<lb/>
　渴大便秘結喜冷飲食手足發熱余謂腎水虚弱津<lb/>
　液難降敗液為痰用六味丸而愈<lb/>
問近有欲為温針者乃楚人法其法針於穴以香白芷<lb/>
作圓餅套針上以艾針温之多取效<lb/>
答古者針則不灸灸則不針未有針而加灸者此後人<lb/>
俗法也此法行於山野貧賤之人經絡受風寒致病者<lb/>
或有效只是温經通氣而已於血於痰無預也古針法<lb/>
<pb n="KR3e0070_WYG_023-25a"/>
妙甚但今無傳恐不得精髙之人誤用之則危拙出頃<lb/>
刻惟灸得穴有益無害日後宜行之<lb/>
　愚按針灸之法各有所宜亦各有所禁經曰形氣不<lb/>
　足病氣不足此陰陽俱不足也不可刺之刺之則重<lb/>
　不足重不足則陰陽俱竭血氣皆盡五臟空虚筋骨<lb/>
　髓枯老者絶滅壮者不復矣東垣曰脉浮數而發熱<lb/>
　咽乾面赤時渇者皆熱在外也不可灸灸之灾害立<lb/>
　生由此觀之所禁所宜不可不慎温針之法尤為乖<lb/>
<pb n="KR3e0070_WYG_023-25b"/>
　謬若用之於寒氣之腫八風之邪其庶幾乎<lb/>
問酒飲數盃則手足和軟如無病者醫勸煮酒藥服之<lb/>
何如<lb/>
答酒温行氣活血故飲少覺好但濕熱之味生痰助火<lb/>
實能增病又此等病多有因酒後毛竅開氣血熱因為<lb/>
寒風凉氣所襲而成惟五加皮一味浸酒日逐服數盃<lb/>
於此病有益諸藥浸酒惟五加皮與酒相合且味美煮<lb/>
酒時入五加皮於内泥之滿月後可服<lb/>
<pb n="KR3e0070_WYG_023-26a"/>
　愚按前方袪風活血之藥如不應當求其本而治之<lb/>
此病治法活血行痰開經絡通腠理内固根本外散病<lb/>
邪但今倒倉之後中氣未復宜補中氣理痰為重為先<lb/>
人參亦可用也近日之藥重在理脾理痰故今服四物<lb/>
湯雖多而不應葢血藥陰寒凝滯且下行故損胃氣胃<lb/>
氣者上升之清氣也又春宜升而久服降藥逆天時矣<lb/>
故云中氣虚而痰易生也<lb/>
　愚按經云邪之所凑其氣必虚留而不去其病為實<lb/>
<pb n="KR3e0070_WYG_023-26b"/>
　若人脾胃充實營氣徤旺經隧流行而邪自無所容<lb/>
　今倒倉之後脾氣愈虚法當補中益氣則中氣清和<lb/>
　而痰自化若因脾土虚寒或命門火衰者須用八味<lb/>
　丸若因腎氣虧損水泛為痰或頭暈口乾者用六味<lb/>
　丸○一婦人元氣素虚勞則體麻發熱痰氣上攻或<lb/>
　用烏藥順風散袪風化痰丸之類肢體痿軟痰涎自<lb/>
　出面色痿黄形體倦怠而脾肺二脉虚甚此虚而類<lb/>
　風也朝用補中益氣湯夕用十全大補湯漸愈又用<lb/>
<pb n="KR3e0070_WYG_023-27a"/>
　加味歸脾湯調理尋愈○一婦人素性急患肝風之<lb/>
　症常服搜風順氣丸秦芁湯之類後大怒吐血唇口<lb/>
　牽緊小便頻數或時自乏余以為肝火旺而血妄行<lb/>
　遂用小柴胡湯加山梔牡丹皮漸愈後大怒吐血誤<lb/>
　服降火袪風化痰之劑大便頻數胸滿少食用清氣<lb/>
　化痰之劑嘔而不食頭暈口乾不時吐痰用導痰降<lb/>
　火之類痰出如湧四肢常冷余曰嘔而不食頭暈口<lb/>
　乾胃氣不能升也痰出如湧脾氣不能攝涎也四肢<lb/>
<pb n="KR3e0070_WYG_023-27b"/>
　逆冷脾氣不能運行也用補中益氣湯加茯苓半夏<lb/>
　治之諸症漸愈又用加味歸脾湯兼服而安○鴻臚<lb/>
　王繼之室素有癎症遇勞役及怒氣則發良久自省<lb/>
　一日因飲食後勞役失宜發而半日方省不能言語<lb/>
　或以為風中於臟用袪風化痰順氣之劑及牛黄清<lb/>
　心丸病益甚六脉浮大兩寸虚而不及本部且進飲<lb/>
　食余曰此脾胃之氣傷也若風中於臟禍在反掌彼<lb/>
　不信仍用風藥後果卒<lb/>
<pb n="KR3e0070_WYG_023-28a"/>
常避涼風寒露霧濕氣身熱四肢汗出或脱衣去靴襪<lb/>
之時莫當風取凉最易感也惱怒尤忌之酒後忌當風<lb/>
見涼脱巾襪後便用手多磨擦令毛竅閉此等病寒月<lb/>
固怕寒風暑月外熱毛竅開尤易感也<lb/>
日後若灸火只灸手足上穴治風症者手上如肩窩曲<lb/>
池合谷等是也口歪斜可灸夾車承漿口面上艾炷須<lb/>
小手足上則可粗也灸火須自上灸下不可先灸下後<lb/>
灸上<lb/>
<pb n="KR3e0070_WYG_023-28b"/>
　愚治一婦人口眼歪斜四肢拘急痰涎不利而惡風<lb/>
　寒其脉浮緊此風寒客於手足陽明二經先用省風<lb/>
　湯二劑後用秦芁升麻湯而愈○一婦人體肥胖頭<lb/>
　目眩暈肢體麻木腿足痿軟自汗聲重其脉滑數按<lb/>
　之沉緩此濕熱乘虚脾氣下流於腎肝之部也用清<lb/>
　燥湯羌活湯漸愈更佐以加味逍遥散全愈<lb/>
面上木處可将桂枝為末用牛皮膠和少水化開調敷<lb/>
之厚一二分<lb/>
<pb n="KR3e0070_WYG_023-29a"/>
　愚按前症若屬肺氣虚弱者補脾土如不應則補其<lb/>
　土母<lb/>
脚㡳硬木處可将牛皮膠熔化入生薑真汁調和仍入<lb/>
南星末五錢和匀用厚紙攤貼二三分乘半熱裹貼脚<lb/>
㡳上用温火烘之此外治法也膠和薑汁方出内經用<lb/>
治脾病謂風寒濕三氣合而成病客於皮膚肌肉之間<lb/>
不知痛痒但不仁如木耳後人治腰硬作痛及手足痺<lb/>
木而兼痛者加入乳香没藥或加羌活南星末用之多<lb/>
<pb n="KR3e0070_WYG_023-29b"/>
效煎調要得法則如膏藥在手足腰者用熱鞋底熨之<lb/>
　愚按經云風寒濕三氣雜至合而為痺風氣勝者為<lb/>
　行痺寒氣勝者為痛痺濕氣勝者為著痺丹溪先生<lb/>
　云大率因血虚受熱其血已自沸騰或加之以渉水<lb/>
　寒濕熱血得寒汚濁凝滯不得運行所以作痛治以<lb/>
　辛温佐以辛涼流散寒濕開通鬰結血行氣順無有<lb/>
　不安若因足三陰虧損當補元氣為主<lb/>
敷貼是治皮膚肌肉針灸是治血脉經絡滋血是兼治<lb/>
<pb n="KR3e0070_WYG_023-30a"/>
筋骨筋骨無血則不任矣<lb/>
癱瘓痿軟之病此是無血及兼痰火濕熱耳古人云不<lb/>
可作風治而用風藥謂小續命湯西州續命湯排風湯<lb/>
等藥如羌活防風麻黄桂枝烏頭細辛等劑皆發散風<lb/>
邪開通腠理之藥若誤用之陰血愈燥也<lb/>
　愚按前症江南之人所致者多屬陰虚氣虚濕熱相<lb/>
　火其癱瘓痿軟多屬手足陽明等經陰虚濕熱治者<lb/>
　審之<lb/>
<pb n="KR3e0070_WYG_023-30b"/>
　　擬治諸方<lb/>
治半身不遂手足欠利語言費力呵欠噴嚏面木口眼<lb/>
歪斜寛弛頭目眩暈痰火熾盛筋骨時痛或頭痛心悸<lb/>
　　川芎<hi>一錢二分</hi>當歸　熟地黄　生地黄<hi>薑汁/水炒</hi>牛膝<hi>酒洗</hi>
　　橘紅<hi>鹽水洗</hi>黄芩<hi>酒/炒</hi>酸棗仁<hi>炒各/八分</hi>紅花<hi>酒/洗</hi>甘草<hi>炙各四分</hi>
　　羌活　防風　桞桂<hi>各六分</hi>南星<hi>製/</hi>半夏<hi>製</hi>白芍藥<lb/>
　　<hi>酒炒</hi>白茯苓　天麻<hi>各一/錢</hi>白术<hi>一錢/五分</hi>黄柏<hi>酒炒三分</hi>
　右水煎入淡竹瀝薑汁二三茶匙侵晨服<lb/>
<pb n="KR3e0070_WYG_023-31a"/>
四物湯加紅花牛膝共六錢二分補血涼血活血二陳<lb/>
湯加南星白术黄芩治濕痰風痰火痰再加竹瀝薑汁<lb/>
以行肌表經絡之痰共五錢九分羌活防風天麻栁桂<lb/>
皆行經絡肌表辛温開發之劑引送血藥流散邪滯栁<lb/>
桂横行手臂牛膝黄柏行腰腿<lb/>
白术為君佐以茯苓甘草白芍藥橘紅半夏又以固脾<lb/>
胃之氣血以運行諸藥輸送各經<lb/>
酸棗仁佐川芎當歸羌活入肝治筋骨酸疼濕痺又佐<lb/>
<pb n="KR3e0070_WYG_023-31b"/>
地黄當歸入心治心虚振悸<lb/>
四物湯得羌活防風栁桂南星半夏為佐使則經絡肌<lb/>
表筋骨之血皆補其虚而活其滯矣<lb/>
南星半夏二味雖燥共止二錢羌活防風栁桂雖辛温<lb/>
三味止一錢四分通共三錢四分温燥之藥加於血藥<lb/>
六錢二分之内况又有黄芩黄柏甘草苦寒甘寒藥共<lb/>
一錢五分多寡懸絶焉得燥吾之血耶此正君臣佐使<lb/>
分兩多少之法痰之為物遍身上下無處不到故古人<lb/>
<pb n="KR3e0070_WYG_023-32a"/>
用二陳湯通治之隨其所在而用藥引導之今用天麻<lb/>
南星竹瀝薑汁導之入手足經加以白术黄芩降其膈<lb/>
上之火痰<lb/>
冬寒月減黄芩二三分或加炮川烏二分若用川烏減<lb/>
桂只用一二分風病減去可去川烏桂減南星羌活若<lb/>
素有火黄芩不必減<lb/>
羌活風家要藥若寒涼月重有感冐可加至一錢有汗<lb/>
而惡風此真感風症也可加桂枝六七分病減則減去<lb/>
<pb n="KR3e0070_WYG_023-32b"/>
之川烏桂枝羌活防風南星等藥皆行經絡開發腠理<lb/>
之劑故治風家必用之風能燥故必用滋血潤燥藥邪<lb/>
既客於經絡肌表之中則津液不得流通凝滯而為痰<lb/>
飲故必用治痰風也血也痰也三者相因但各有輕重<lb/>
先後之不同或先因中風則治風為重或先因血虚血<lb/>
熱則治血為重或先因痰則治痰為重<lb/>
　愚按五臟之病相乘伏匿隐顯莫測參以徐用誠先<lb/>
　生五臟治要尤善詳見一卷或問仲景處方藥品條<lb/>
<pb n="KR3e0070_WYG_023-33a"/>
　内<lb/>
張仲景小續命湯是論風也劉張丹溪諸説是論血與<lb/>
痰火也要在隨症推移消息之耳<lb/>
　愚按前症多因飲食失節起居失宜虧損元氣腠理<lb/>
　不緻外邪所侵或勞傷元氣怒動肝火皆屬内因所<lb/>
　致也前藥亦當審而用之○太宜人年七十五遍身<lb/>
　作痛筋骨尤甚不能伸屈口乾目赤頭眩痰湧胸膈<lb/>
　不利小便赤濇而短少夜間痰熱殊甚遍身作痒如<lb/>
<pb n="KR3e0070_WYG_023-33b"/>
　蟲行此肝經氣燥而風動也用六味地黄丸料加山<lb/>
　梔柴胡治之而愈○一男子時瘡愈後遍身作痛服<lb/>
　愈風丹半身不遂痰涎上湧夜間痛甚余作風客淫<lb/>
　氣治以地黄丸而愈○一老婦兩臂不遂語言蹇澁<lb/>
　服袪風之藥筋攣骨痛此因風藥虧損肝血用八珍<lb/>
　湯補氣血用地黄丸補腎水乃佐以愈風丹而愈○<lb/>
　一婦人因怒吐痰胸滿作痛服二陳四物芩連枳殻<lb/>
　之類不應更加袪風之劑半身不遂筋攣痿軟日晡<lb/>
<pb n="KR3e0070_WYG_023-34a"/>
　益甚内熱口乾形氣殊倦此足三陰虧損之症也余<lb/>
　用逍遥散補中益氣六味地黄調治喜其謹疾年餘<lb/>
　諸症悉愈形體康徤<lb/>
倒倉後脾虚痰盛宜先理中治痰且将風藥血藥減去<lb/>
俟中氣復然後通用<lb/>
　　白芍藥　白术<hi>各一錢半</hi>陳皮<hi>八/分</hi>白茯苓　半夏<hi>薑製</hi>𤓰<lb/>
　　蔞仁　人參<hi>各一錢</hi>黄芩<hi>酒/炒</hi>枳實<hi>麩/炒</hi>甘草<hi>炙各五分</hi>桔梗<lb/>
　　　香附米<hi>鹽水炒</hi>麥門冬　麥芽<hi>炒各/七分</hi>黄連<hi>薑炒四分</hi>
<pb n="KR3e0070_WYG_023-34b"/>
　右水煎入竹瀝三匙薑汁三匙服<lb/>
若寒月覺胃中冷易泄加炒乾薑一二分<lb/>
　愚按前云倒倉後脾虚痰盛矣然而方内芩連𤓰蔞<lb/>
　枳實之類苦寒泄氣尅滯之劑雖兼六君子之調補<lb/>
　恐所益不償所損雖加乾薑一二分亦恐未能濟其<lb/>
　寒也葢痰之為病有因熱而生痰者亦有因痰而生<lb/>
　熱者有因飲食積滯而得者有因腎水虧損津液敗<lb/>
　濁而似痰者有因腎水不足陰火上炎而生痰者有<lb/>
<pb n="KR3e0070_WYG_023-35a"/>
　因脾肺氣虚不能攝涎而似痰者不能枚舉當各推<lb/>
　所因而治之然倒倉之後而痰反盛必因中氣復傷<lb/>
　所致故治痰用峻厲之劑而痰愈甚者乃脾氣愈傷<lb/>
　津液不能運化而然耳前症當補脾胃調中氣則津<lb/>
　液各歸其所而為元氣矣<lb/>
倒倉後大便燥結頭暈眼花未除加當歸身尾桃仁去<lb/>
皮尖各一錢川芎五分山藥一錢<lb/>
　愚按前方若因酒麫炙煿致痰膠固脾氣無虧者宜<lb/>
<pb n="KR3e0070_WYG_023-35b"/>
　用之若因腎氣虧損津液不足者宜用六味丸因脾<lb/>
　氣虚弱者宜用六君子湯因中氣虚者宜用補中益<lb/>
　氣湯因腎氣虧損水泛上而為痰者宜用六味丸因<lb/>
　脾腎虚寒小水不調肚腹膨脹者宜用金匱腎氣丸<lb/>
　○儒者王錄之素痰甚導吐之後大便燥結頭暈眼<lb/>
　花等症尺脉浮大按之則濇此腎氣虚而兼血虚也<lb/>
　四物送六味丸四劑諸症悉退仍用前丸月餘而康<lb/>
　○僉憲高如齋素唾痰服下痰藥痰去甚多大便秘<lb/>
<pb n="KR3e0070_WYG_023-36a"/>
　結小便頻數頭暈眼花尺脉浮大按之如無余謂腎<lb/>
　家不能納氣歸源前藥復耗金水而甚用加減八味<lb/>
　丸料煎服而愈○儒者楊文魁素唾痰諸藥不應服<lb/>
　牛黄清心丸吐痰甚多或頭暈或熱從脇起左脉洪<lb/>
　大有力右脉浮大而無力余曰此足三陰虧損虚火<lb/>
　不能歸源用補中益氣加麥門五味及加減八味丸<lb/>
　補其化源而愈○秋官張碧崖面赤作渴痰盛頭暈<lb/>
　此腎虚水泛為痰用地黃丸而愈○儀制賀朝卿吞<lb/>
<pb n="KR3e0070_WYG_023-36b"/>
　酸胸滿痰盛作瀉飲食少思用清氣化痰等藥前症<lb/>
　益甚兩膝漸腫寒熱往来余謂脾胃虚濕熱下注用<lb/>
　補中益氣倍參术加茯苓半夏炮薑而愈○余甥范<lb/>
　允廸咳嗽痰盛胸腹不利飲食少思肢體倦怠脉浮<lb/>
　大按之微弱服二陳枳殻等藥愈盛余曰脾肺腎虚<lb/>
　也用補中益氣六味丸而愈○一婦人吐痰發熱遍<lb/>
　身作痛小便頻數陰中作痒日晡熱甚余曰此肝脾<lb/>
　血虚氣滯而兼濕熱也用加味逍遥散加車前子而<lb/>
<pb n="KR3e0070_WYG_023-37a"/>
　愈○一婦人懐抱不舒腹脹少寐飲食素少痰涎上<lb/>
　湧月經頻来余曰脾統血而主涎此鬰悶傷脾不能<lb/>
　攝血制涎歸源用補中益氣濟生歸脾二湯而愈<lb/>
専治痰加味二陳湯胃氣復後間服理痰<lb/>
　　橘紅<hi>八分</hi>半夏<hi>薑汁/炒</hi>白茯苓　白术<hi>各一錢/二分</hi>甘草<hi>炙</hi>
　　連翹　黄芩<hi>炒</hi>前胡<hi>各五/分</hi>香附米<hi>鹽水炒七分</hi>𤓰蔞仁<lb/>
　　<hi>杵</hi>桔梗<hi>各一/錢</hi>大麥芽<hi>炒一錢</hi>
　右水煎入生薑汁三匙竹瀝兩蜆殻半飢温服葢治<lb/>
<pb n="KR3e0070_WYG_023-37b"/>
　痰藥亦以脾胃為主<lb/>
　愚按前方若因脾土太過營氣壅滯宜用之若因脾<lb/>
　土不足營氣虚痞者宜補中氣為主若因肝木乘脾<lb/>
　土者宜補脾土為主若脾土虚寒者宜補命門火為<lb/>
　主○侍御譚希曾喘咳吐痰或手足時冷此中氣虚<lb/>
　寒用補中益氣炮薑而愈○職坊盧抑齊飲食素少<lb/>
　忽痰壅氣喘頭揺目劄揚手擲足難以候脉視其面<lb/>
　色黄中見青此肝木乘脾土如小兒慢驚之症先用<lb/>
<pb n="KR3e0070_WYG_023-38a"/>
　六君柴胡升麻而安更以補中益氣加半夏而痊○<lb/>
　考功楊朴菴嘔吐痰涎胸腹膨脹飲食少思左闗脉<lb/>
　弦長按之無力右闗脉弦長按之微弱此木尅土用<lb/>
　六君子加柴胡山梔木香而愈○一儒者體肥仲夏<lb/>
　患痰喘用二陳芩連桔梗痰喘益甚加桑皮杏仁𤓰<lb/>
　蔞盗汗氣促加貝母枳殻不時發熱飲食漸減脉大<lb/>
　而無力余以為脾肺虚寒用八味地黄丸以補土母<lb/>
　用補中益氣湯以接中氣而愈○一婦人早間吐痰<lb/>
<pb n="KR3e0070_WYG_023-38b"/>
　甚多夜間喘急不寐夫早間多痰乃脾虚飲食所化<lb/>
　夜間喘急乃肺虚陰火上衝用補中益氣加麥門五<lb/>
　味而愈<lb/>
加味化痰丸　治痰滿胸膈咽喉不利<lb/>
　　半夏<hi>湯炮七次薑汁水拌滲透</hi>橘紅<hi>鹽水洗/各三兩</hi>桔梗　海蛤粉<hi>另研</hi>
　　𤓰蔞仁<hi>另研各一兩</hi>枳殻<hi>麩/炒</hi>連翹　香附米<hi>淡鹽水炒</hi>枯黄<lb/>
　　芩<hi>炒各五錢</hi>貝母<hi>去心炒/一兩</hi>訶子皮　枯礬<hi>各二錢五分</hi>
　右為末煉蜜薑汁為丸如黍米大淡薑湯下四五十<lb/>
<pb n="KR3e0070_WYG_023-39a"/>
　丸不可過服恐傷上焦元氣<lb/>
　愚按前症若因鬰傷脾氣脾血虚損用歸脾湯加炒<lb/>
　梔柴胡治之若因怒動肝火脾土受尅用六君子加<lb/>
　炒梔柴胡平之若因飲食傷脾營氣虚弱用六君子<lb/>
　湯調之若因勞傷元氣用補中益氣湯主之東垣先<lb/>
　生云胃為五臟之根本胃氣益虚脾無所禀五臟皆<lb/>
　虚諸症蜂起矣○二守陳子忠飲食少思吐痰口乾<lb/>
　常服二陳枳實黄連之類脾胃受傷乃問於余余述<lb/>
<pb n="KR3e0070_WYG_023-39b"/>
　東垣先生曰脾胃之症實則枳實黄連瀉之虚則白<lb/>
　术陳皮補之彼遂以二味等分為丸常服由是多食<lb/>
　而不傷過時而不飢○徽州汪商常服二陳枳實黄<lb/>
　連青皮厚朴胸腹快利後患腹脹請治脉已脱余曰<lb/>
　至暮必殁已而果然故内經千言萬語只在人有胃<lb/>
　氣則生又曰四時皆以胃氣為本凡脉促代屋漏之<lb/>
　類或暴脱余急用參附等藥多有復生者<lb/>
　薛氏醫案卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>薛氏醫案卷十一</head> <lb/>
    <p>
<pb n="KR3e0070_WYG_011-1a"/>
欽定四庫全書<lb/>
　薛氏醫案卷十一<lb/>
　　　　　　　　　　　　　明　薛已　撰<lb/>
　　正體類要上<lb/>
　　　正體主治大法<lb/>
一脇肋脹痛若大便通和喘咳吐痰者肝火侮肺也用<lb/>
小柴胡湯加青皮山梔清之若胸腹脹痛大便不通喘<lb/>
咳吐血者瘀血停滯也用當歸導滯散通之内經云肝<lb/>
<pb n="KR3e0070_WYG_011-1b"/>
藏血脾綂血葢肝屬木生火侮土肝火既熾肝血必傷<lb/>
脾氣必虚宜先清肝養血則瘀血不致凝滯肌肉不致<lb/>
遍潰次壮脾健胃則瘀肉易潰新肉易生若行尅伐則<lb/>
虚者益虚滯者益滯禍不旋踵矣<lb/>
一肚腹作痛或大便不通按之痛甚瘀血在内也用加<lb/>
味承氣湯下之既下而痛不止按之仍痛瘀血未盡也<lb/>
用加味四物湯補而行之若腹痛按之不痛血氣傷也<lb/>
用四物湯加參茋白术補而和之若下而胸脇反痛肝<lb/>
<pb n="KR3e0070_WYG_011-2a"/>
血傷也用四君芎歸補之既下而發熱陰血傷也用四<lb/>
物參术補之既下而惡寒陽氣傷也用十全大補湯補<lb/>
之既下而惡寒發熱氣血俱傷也用八珍湯補之既下<lb/>
而泄㵼脾腎傷也用六君肉果破故紙補之若下後手<lb/>
足俱冷昏憒出汗陽氣虚寒也急用參附湯吐瀉手足<lb/>
俱冷指甲青者脾腎虚寒之甚也急用大劑參附湯口<lb/>
噤手撒遺尿痰盛唇青體冷者虚極之壊症也急投大<lb/>
劑參附湯多有得生者<lb/>
<pb n="KR3e0070_WYG_011-2b"/>
一肌肉間作痛營衞之氣滯也用復元通氣散筋骨作<lb/>
痛肝腎之氣傷也用六味地黄丸内傷下血作痛脾胃<lb/>
之氣虚也用補中益氣湯外傷出血作痛脾肺之氣虚<lb/>
也用八珍湯大凡下血不止脾胃之氣脱也吐瀉不食<lb/>
脾胃之氣敗也苟預為調補脾胃則無此患矣<lb/>
一作痛若痛至四五日不減或至一二日方痛欲作膿<lb/>
也用托裏散若以指按下復起膿已成也刺去其膿痛<lb/>
自止若頭痛時作時止氣血虚也痛而兼眩屬痰也當<lb/>
<pb n="KR3e0070_WYG_011-3a"/>
生肝血補脾氣<lb/>
一青腫不消用補中益氣湯以補氣腫黯不消用加味<lb/>
消遥散以散血若焮腫脹痛瘀血作膿也以八珍湯加<lb/>
白芷托之若膿潰而反痛氣血虚也以十全大補湯補<lb/>
之若骨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>接而復脱肝腎虚也用地黄丸腫不消青不<lb/>
退氣血虚也内用八珍湯外用葱熨法則瘀血自散腫<lb/>
痛自消若行血破血則脾胃愈虚運氣愈滯若敷貼涼<lb/>
藥則瘀血益凝内腐益深致難收拾<lb/>
<pb n="KR3e0070_WYG_011-3b"/>
一發熱若出血過多或潰膿之後脈洪大而虚重按全<lb/>
無此陰虚發熱也用當歸補血湯脈沉微按之軟弱此<lb/>
陰盛發躁也用四君薑附若發熱煩躁肉瞤筋惕亡血<lb/>
也用聖愈湯如汗不止血脱也用獨參湯其血脱脈實<lb/>
汗後脈躁者難治細小者易治外臺秘要云陰盛發躁<lb/>
欲坐井中用附子四逆湯加葱白王太僕先生云凡熱<lb/>
來復去晝見夜伏夜見晝伏不時而動者名曰無火此<lb/>
無根之虚火也<lb/>
<pb n="KR3e0070_WYG_011-4a"/>
一作嘔若因痛甚或因尅伐而傷胃者用四君當歸半<lb/>
夏生薑或因忿怒而肝傷者用小柴胡湯加山梔茯苓<lb/>
若因痰火盛用二陳薑炒黄連山梔若因胃氣虚用補<lb/>
中益氣湯生薑半夏若出血過多或因潰後用六君子<lb/>
湯加當歸<lb/>
一喘咳若出血過多面黒胸脹或胸膈痛而發喘者乃<lb/>
氣虚血乘於肺也急用二味參蘇飲若咳血衂血者乃<lb/>
氣逆血藴於肺也急用十味參蘇飲加山梔芩連蘇木<lb/>
<pb n="KR3e0070_WYG_011-4b"/>
一作渇若因出血過多用四物參术如不應用人參黄<lb/>
茋以補氣當歸熟地以養血若因潰後用八珍湯若胃<lb/>
熱傷津液用竹葉黄茋湯胃虚津液不足用補中益氣<lb/>
湯胃火熾盛竹葉石膏湯若煩熱作渇小便淋濇乃腎<lb/>
經虚熱非地黄丸不能救<lb/>
一出血若患處或諸竅出者肝火熾盛血熱錯經而妄<lb/>
行也用加味逍遥散清熱養血若中氣虚弱血無所附<lb/>
而妄行用加味四君子湯補益中氣或元氣内脱不能<lb/>
<pb n="KR3e0070_WYG_011-5a"/>
攝血用獨參湯加炮薑以回陽如不應急加附子或血<lb/>
藴於内而嘔血用四物加柴胡黄芩凡損傷勞碌怒氣<lb/>
肚腹脹悶誤服大黄等藥傷陽絡則為吐血衂血便血<lb/>
尿血傷陰絡則為血積血塊肌肉青黯此臟腑虧損經<lb/>
隧失職急補脾肺亦有生者但患者不悟此理不用此<lb/>
法惜哉<lb/>
一手足傷損若元氣虚弱或不戒房勞或妄行攻伐致<lb/>
死肉上延或腐而不痛黑而不脱者當大補元氣庶可<lb/>
<pb n="KR3e0070_WYG_011-5b"/>
保生若手足節<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>斷去者無妨骨斷筋連不急剪去若<lb/>
侵及好肉則不治若預為調補脾氣則無此患大凡膿<lb/>
瘀内焮者即針之而投托裏散或口噤遺尿而似破傷<lb/>
風者急用十全大補湯加附子多有生者<lb/>
一腐肉不潰或惡寒而不潰用補中益氣湯發熱而不<lb/>
潰用八珍湯若因尅伐而不潰者用六君子湯加當歸<lb/>
其外皮黒堅硬不潰者内火蒸炙也内服八珍湯外塗<lb/>
當歸膏其死肉不能潰或新肉不能生而致死者皆失<lb/>
<pb n="KR3e0070_WYG_011-6a"/>
於不預補脾胃也<lb/>
一新肉不生若患處夭白脾氣虚也用六君芎歸患處<lb/>
緋赤陰血虚也用四物參术若惡寒發熱氣血虚也用<lb/>
十全大補湯膿稀白而不生者脾肺氣虚也用補中益<lb/>
氣湯膿稀赤而不生者心脾血虚也用東垣聖愈湯寒<lb/>
熱而不生肝火動也用加味逍遥散晡熱而不生肝血<lb/>
虚也用八珍牡丹皮食少體倦而不生脾胃氣虚也用<lb/>
六君子湯膿穢而不生者陰虚邪火也用六味地黄丸<lb/>
<pb n="KR3e0070_WYG_011-6b"/>
四肢困倦精神短少而不生者元氣内傷也用補中益<lb/>
氣湯如夏月用調中益氣湯作㵼用清暑益氣湯秋令<lb/>
作㵼用清燥湯<lb/>
一傷重昏憒者急灌以獨參湯雖内瘀血切不可下急<lb/>
用花蕋石散内化之恐因瀉而亡陰也若元氣虚甚者<lb/>
尤不可下亦用以前散化之凡瘀血在内大小便不通<lb/>
用大黄朴硝血凝而不下者急用木香肉桂末三二錢<lb/>
以熱酒調灌服血下乃生如怯弱之人用硝黄須加肉<lb/>
<pb n="KR3e0070_WYG_011-7a"/>
桂木香同煎假其熱以行其寒也<lb/>
一大便秘結若大腸血虚火熾者用四物湯送潤腸丸<lb/>
或以猪膽汁導之若腎虚火燥者用六味地黄丸腸胃<lb/>
氣虚用補中益氣湯<lb/>
一傷損症用黑羊皮者葢羊性熱能補氣也若杖瘡傷<lb/>
甚内肉已壊欲其潰者貼之成膿固速苟内非補劑壮<lb/>
其根本毒氣不無内侵外非砭刺泄其瘀穢良肉不無<lb/>
傷壊若受刑輕外皮破傷者但宜當歸膏敷貼更服四<lb/>
<pb n="KR3e0070_WYG_011-7b"/>
物芩連柴胡山梔白术茯苓又丁痂不結傷肉不潰死<lb/>
血自散腫痛自消若槩行罨貼則醖釀瘀毒矣<lb/>
一跳躍搥胷閃挫舉重勞役恚怒而胷腹痛悶喜手摸<lb/>
者肝火傷脾也用四君柴胡山梔畏手摸者肝經血滯<lb/>
也用四物柴胡山梔桃仁紅花若胸脇作痛發熱晡熱<lb/>
肝經血傷也用加味逍遥散若胸脇作痛飲食少思肝<lb/>
脾氣傷也用四君芎歸柴梔丹皮若胸腹脹滿飲食少<lb/>
思肝脾氣滯也用六君加柴胡芎歸若胸腹不利食少<lb/>
<pb n="KR3e0070_WYG_011-8a"/>
無寐脾氣鬰結也用加味歸脾湯若痰氣不利脾肺氣<lb/>
滯也用二陳白术芎歸梔子青皮若咬牙發搐肝旺脾<lb/>
虚也用小柴胡湯川芎山梔天麻鈎藤鈎或用風藥則<lb/>
肝血益傷肝火益甚或飲糖酒則腎水益虚肝火愈熾<lb/>
若用大黄等藥内傷陰絡反致下血少壮者必為痼疾<lb/>
老弱者多致不起<lb/>
一破傷風河間云風症善行數變入臟甚速死生在反<lb/>
掌之間宜急分表裏虚實而治之邪在表者則筋脈拘<lb/>
<pb n="KR3e0070_WYG_011-8b"/>
急時或寒熱筋惕搐搦脈浮弦用羌活防風湯散之在<lb/>
半表半裏者則頭微汗身無汗用羌活湯和之傳入裏<lb/>
者舌强口噤項背反張筋惕搐搦痰涎壅盛胸腹滿悶<lb/>
便溺閉赤時或汗出脈洪數而弦以大芎黄湯導之既<lb/>
下而汗仍出表虚也以白术防風湯補之不時灌以粥<lb/>
飲為善前云乃氣虚未損之法也若膿血太泄陽隨陰散<lb/>
氣血俱虚而類前症者悉宜大補脾胃切忌祛風之藥<lb/>
一發痙仲景云諸痙項强皆屬於温又云太陽病𤼵<lb/>
<pb n="KR3e0070_WYG_011-9a"/>
汗大多致痙風病下之則痙復發汗則拘急瘡家發汗<lb/>
則痙是汗下重亡津液所致有汗而不惡寒曰柔痙以<lb/>
風能散氣也宜白术湯加桂心黄茋無汗而惡寒曰剛<lb/>
痙以寒能澁血也宜葛根湯皆氣血内傷筋無所營而<lb/>
變非風也杖瘡及勞傷氣血而變者當補氣血未應用<lb/>
獨參湯手足冷加桂附緩則不救<lb/>
　　　撲傷之症治驗<lb/>
　　　　血脱煩躁<lb/>
<pb n="KR3e0070_WYG_011-9b"/>
有一患者兩脇脹悶欲欬不欬口覺血腥徧身臀腿脹<lb/>
痛倦怠不食煩渴脈大此血脱煩躁也與童便酒及砭<lb/>
患處出死血糜肉甚多忽發熱煩躁汗出投以獨參湯<lb/>
三劑少止又用補氣血清肝火之藥數劑飲食稍進後<lb/>
用獨參湯間服諸症悉退飲食頗加但不能多寐以歸<lb/>
脾湯加山梔竹茹四劑而熟睡因勞心遂煩渇自汗脈<lb/>
大無力以當歸補血湯二劑而安又以十全大補去川<lb/>
芎加麥門五味牡丹地骨麻黄根炒浮麥數劑而汗止<lb/>
<pb n="KR3e0070_WYG_011-10a"/>
死肉且潰又二十餘劑而新肉生<lb/>
　　　　血虚發躁<lb/>
有一患者煩躁面赤口乾作渇脈洪大按之如無余曰<lb/>
此血虚發躁也遂以當歸補血湯二劑即止後日晡發<lb/>
熱更以四物加柴胡牡丹地骨黄栢知母治之熱退而<lb/>
瘡斂東垣云發熱惡寒大渇不止其脈大而無力者非<lb/>
白虎湯症此血虚發躁也宜用當歸補血湯治之裴先<lb/>
生云肌熱躁熱目赤面紅其脈洪大而虚此血虚也若<lb/>
<pb n="KR3e0070_WYG_011-10b"/>
誤服白虎湯輕則危重則斃<lb/>
　　　　氣虚血熱<lb/>
有一患者頭額出汗熱渇氣短煩躁骨痛瘀肉不潰遂<lb/>
割去之出鮮血服芩連之藥益甚其脈洪大而微此氣<lb/>
血俱虚邪火熾盛所致以四物加參茋术炙草少用柴<lb/>
胡炒芩二劑頭汗頓止又加麥門五味肉桂二劑諸症<lb/>
悉退後用參茋歸术炒芍熟地麥門五味十餘劑瘀血<lb/>
潰而膿水稠矣但新肉不生以前藥倍用白术而斂<lb/>
<pb n="KR3e0070_WYG_011-11a"/>
　　　　瘀血泛注<lb/>
有一患者瘀血流注腰膂兩足俱黑隨飲童便酒砭出<lb/>
瘀血糜肉投以小柴胡湯去半夏加山梔芩連骨碎補<lb/>
以清肝火用八珍茯苓以壮脾胃死肉潰而新肉生後<lb/>
瘡復潰得靜調治年餘而痊<lb/>
有一患者瘀血攻注陰囊潰而成漏膿水清稀所服皆<lb/>
寒涼之劑診其肝脈短濇餘脈浮而無力此肝木受肺<lb/>
金尅制又元氣虚不能収斂遂用壮脾胃生氣血之方<lb/>
<pb n="KR3e0070_WYG_011-11b"/>
元氣少復後終殁於金旺之日<lb/>
　　　　瘀血作痛<lb/>
有一患者腫痛發熱作渇汗出余曰此陰血受傷也先<lb/>
砭去惡穢以通壅塞後用四物柴胡黄芩山梔丹皮骨<lb/>
碎補以清肝火而愈<lb/>
有一患者傷處揉散惟腫痛不消余曰此瘀血在内宜<lb/>
急砭之不從余以蘿蔔自然汁調山梔末敷之破處以<lb/>
當歸膏貼之更服活血之劑而瘥數年之後但遇天陰<lb/>
<pb n="KR3e0070_WYG_011-12a"/>
仍作痒痛始知不砭之失<lb/>
有一患者臀腿黑腫而皮不破但脹痛重墜皆以為内<lb/>
無瘀血惟敷凉藥可以止痛余診其尺脈濇而結此因<lb/>
體肥肉厚瘀血蓄深刺去即愈否則内潰有爛筋傷骨<lb/>
之患余入針四寸漂黒血數升腫痛遂止是日發熱惡<lb/>
寒煩渇頭痛此氣血俱虚而然也以十全大補之劑遂<lb/>
瘥<lb/>
　　　　肝火作痛<lb/>
<pb n="KR3e0070_WYG_011-12b"/>
有一患者瘀血内脹焮痛發熱口乾作渇飲食不甘四<lb/>
肢倦怠余曰此肝火熾盛脾土受制故患前症喜其禀<lb/>
實年壮第用降火清肝活血之劑而愈<lb/>
　　　　肝火忿怒<lb/>
有一患者患處脹痛悲哀忿怒此厥隂之火為七情激<lb/>
之而然耳遂砭去瘀血以小柴胡湯加山梔黄連桔梗<lb/>
而安後用生肝血養脾氣之藥瘡潰而斂<lb/>
　　　　肝火脇脹<lb/>
<pb n="KR3e0070_WYG_011-13a"/>
有一患者患處脹痛發熱欲嘔兩脇熱脹肝脈洪大余<lb/>
曰肝火之症也但令飲童便并小柴胡湯加黄連山梔<lb/>
歸梢紅花諸症果退此症若左關脈浮而無力以手按<lb/>
其腹反不脹者此血虚而肝脹也當以四物參苓青皮<lb/>
甘草之類治之若左關脈洪而有力胸脇脹痛者按之<lb/>
亦痛此怒氣傷肝之症也以小柴胡芎歸青皮芍藥桔<lb/>
梗枳殻主之葢此症不必論其受責之輕重問其患處<lb/>
去血之曾否但被人扭按甚重努力恚怒以傷其氣血<lb/>
<pb n="KR3e0070_WYG_011-13b"/>
瘀血歸肝多致前症甚則胸脇脹滿氣逆不通或血溢<lb/>
口鼻卒至不救<lb/>
　　　　肝膽虚症<lb/>
有一患者愈後口苦腰脇脹痛服補腎行氣等藥不愈<lb/>
余按其肝脈浮而無力此屬肝膽氣血虚而然耳用參<lb/>
茋芎歸地黄白术麥門五味治之而愈<lb/>
　　　　血虚腹痛<lb/>
有一患者杖後服四物紅花桃仁大黄等劑以逐瘀血<lb/>
<pb n="KR3e0070_WYG_011-14a"/>
腹反痛更服一劑痛益甚按其腹不痛余曰此血虚也<lb/>
故喜按而不痛宜温補之劑遂以歸身白术參茋炙草<lb/>
二劑痛即止<lb/>
　　　　氣虚不潰<lb/>
有一患者瘀血已去飲食少思死肉不潰又用托裏之<lb/>
藥膿稍潰而清此血氣虚也非大補不可彼不從余强<lb/>
用大補之劑飲食進而死肉潰但少寐以歸脾湯加山<lb/>
梔二劑而寐因勞心煩躁作渇脈浮洪大以當歸補血<lb/>
<pb n="KR3e0070_WYG_011-14b"/>
湯二劑而安<lb/>
　　　　寒凝不潰<lb/>
有一患者受刑太重外皮傷破瘀血如注内肉縻爛黯<lb/>
腫上徹胸背下至足指昏憒不食隨以黒羊皮熱貼患<lb/>
處灌以童便酒薄粥更以清肝活血調氣徤脾之劑神<lb/>
思稍蘇始言遍身彊痛又用大劑養血補氣之藥腫消<lb/>
食進時仲冬瘀血凝結不能潰膿又用大補之劑壮其<lb/>
陽氣其膿方熟遂砭去洞見其骨塗以當歸膏及服前<lb/>
<pb n="KR3e0070_WYG_011-15a"/>
藥百餘劑肌肉漸生<lb/>
　　　　脾虚不斂<lb/>
有一患者潰而不斂以内有熱毒欲用寒涼之藥余曰<lb/>
此血氣俱虚而不能斂耳非歸术參茋之類培養脾土<lb/>
則肌肉何由而生豈可復用寒涼尅伐之藥重損氣血<lb/>
耶遂用前藥治之而愈<lb/>
　　　　血虚筋攣<lb/>
有一患者腹脹嘔吐眩暈用柴胡黄芩山梔紫蘇杏仁<lb/>
<pb n="KR3e0070_WYG_011-15b"/>
枳殻桔梗川芎當歸赤芍紅花桃仁四劑而定後又出<lb/>
血過多昏憒目黑用十全大補等藥而蘇時肌肉潰爛<lb/>
膿水淋漓筋攣骨痛予切其脈浮而濇沉而弱此因氣<lb/>
血耗損不能養筋筋虚不能束骨遂用養氣血之藥治<lb/>
之而愈<lb/>
　　　　腎虚氣逆<lb/>
有一患者杖瘡愈後失於調理頭目不清服祛風化痰<lb/>
等藥反眩暈服牛黄清心丸又肚腹疼痛杖痕腫癢發<lb/>
<pb n="KR3e0070_WYG_011-16a"/>
熱作渇飲食不思痰氣上升以為杖瘡餘毒復作診左<lb/>
尺脈洪大按之如無予曰此腎經不足不能攝氣歸源<lb/>
遂用人參黄茋茯苓陳皮當歸川芎熟地山藥山茱茰<lb/>
五味麥門炙草服之而尋愈後因勞熱渇頭痛倦怠少<lb/>
食用補中益氣湯加麥門五味而痊<lb/>
　　　　濕熱乘肝<lb/>
有一患者愈後腿作痛余意膿血過多瘡雖愈肝經血<lb/>
氣尚未充實而濕熱乘虚也遂以八珍加牛膝木𤓰蒼<lb/>
<pb n="KR3e0070_WYG_011-16b"/>
术黄栢防己炙草以祛濕熱養陰血痛漸止乃去防己<lb/>
黄栢服之遂瘳<lb/>
　　　　肝經鬱火<lb/>
有一患者瘀血失砭脹痛煩渇縱飲涼童便渇脹頓止<lb/>
以蘿蔔細搗塗之瘀血漸散已而患處作癢仍塗之癢<lb/>
止後口乾作渇小腹引陰莖作痛小便如淋時出白津<lb/>
此肝經鬱火也遂以小柴胡湯加大黄黄連山梔飲之<lb/>
諸症悉退再用養血等藥而安夫小腹引陰莖作痛等<lb/>
<pb n="KR3e0070_WYG_011-17a"/>
症往往誤認為寒症投以熱劑則諸竅出血或二便不<lb/>
通以及危殆輕亦損其目矣<lb/>
　　　　痛傷胃嘔<lb/>
有一患者痛甚發熱嘔吐少食胸膈痞滿用行氣破血<lb/>
之劑益甚口乾作渇大便不調患處色黯余曰此痛傷<lb/>
胃氣所致遂以四君當歸炒芩軟柴藿香二劑諸症漸<lb/>
愈又用大補之劑潰之而瘳<lb/>
　　　　藥傷胃嘔<lb/>
<pb n="KR3e0070_WYG_011-17b"/>
有一患者發熱焮痛服寒涼藥更加口乾作渇肚腹亦<lb/>
痛自以為瘀血欲下之余按其肚腹不痛脈微細而遲<lb/>
飲食惡寒此涼藥傷胃而然也急用六君加芍藥當歸<lb/>
炮附子各一錢服之前症益甚反加譫語面赤余意其<lb/>
藥力未至耳前藥再加附子五分服之即睡覺來諸病<lb/>
頓退而安<lb/>
　　　　氣血不損<lb/>
有一患者瘀血雖去飲食形氣如故但熱渇焮痛膈痞<lb/>
<pb n="KR3e0070_WYG_011-18a"/>
有痰以小柴胡湯加天花粉貝母桔梗山梔二劑少愈<lb/>
又加生地歸尾黄芩柴胡山梔花粉而愈余治百餘人<lb/>
其杖後血氣不虚者惟此一人耳治者審之<lb/>
　　　　行氣之非<lb/>
有一患者服行氣之劑胸痞氣促食少體倦色黯膿清<lb/>
此形氣俱虚之症也先用六君桔梗二劑胸膈氣和後<lb/>
用補中益氣去升麻加茯苓半夏五味麥門治之元氣<lb/>
漸復而愈若用前劑戕賊元氣多至不救<lb/>
<pb n="KR3e0070_WYG_011-18b"/>
　　　　下血之非<lb/>
有一患者去其患處瘀血用四物柴胡紅花治之焮痛<lb/>
頓止但寒熱口乾飲食少思用四物白术茯苓柴胡黄<lb/>
芩花粉四劑寒熱即退用六君芎歸藿香而飲食進腐<lb/>
肉雖潰膿水清稀以前藥倍用參茋歸术茯苓二十餘<lb/>
劑腐肉俱潰膿水漸稠悞服下藥一鍾連瀉四次患處<lb/>
色黯喜其脈不洪數乃以十全大補倍加肉桂麥門五<lb/>
味數劑肉色紅活新肉漸生喜在壮年易於調理又月<lb/>
<pb n="KR3e0070_WYG_011-19a"/>
餘而愈否則不救凡杖瘡跌撲之症患處如有瘀血止<lb/>
宜砭去服壮元氣之劑葢其氣血已損切不可再用行<lb/>
氣下血之藥復損脾胃則運氣愈難營達於下而反為<lb/>
敗症怯弱者多致夭枉<lb/>
　　　　寒藥之非<lb/>
有一患者腫痛敷寒涼之藥欲内消瘀血反致臀腿俱<lb/>
冷瘀血併胸腹痞悶余急去所敷之藥以熱童便酒洗<lb/>
患處服六君木香當歸敷回陽膏臀腿漸温又以前藥<lb/>
<pb n="KR3e0070_WYG_011-19b"/>
去木香加川芎藿香肉桂四劑瘀血解乃刺之更以壮<lb/>
脾胃養氣血得痊葢氣血得温則行得寒則凝寒極生<lb/>
熱變化為膿腐潰深大血氣既敗肌肉無由而生欲望<lb/>
其生難矣<lb/>
　　　　不砭之非<lb/>
有一患者發熱煩躁用四物黄芩紅花軟柴山梔花粉<lb/>
煩熱已清瘀血深蓄欲針出之不從忽牙關𦂳急患處<lb/>
作痛始針去膿血即安用托裏養血新肉漸長忽患處<lb/>
<pb n="KR3e0070_WYG_011-20a"/>
瘙癢此風熱也用祛風消毒之劑而痊<lb/>
　　　　不補之非<lb/>
有一患者臀腿脹痛發熱煩躁刺去死血脹痛少寛熱<lb/>
躁愈甚此血脱邪火旺而然也急用獨參湯補之少愈<lb/>
又以徤脾胃養氣血藥治之腐肉漸潰遂愈大抵此症<lb/>
宜預調補以頋收斂切不可伐其氣血不行補益以至<lb/>
不能收斂矣<lb/>
　　　　破傷風表症<lb/>
<pb n="KR3e0070_WYG_011-20b"/>
有一患者仲夏誤傷手腰背反張牙關𦂳急脈浮而散<lb/>
此表症也遂用羌活防風湯一劑即解此症若在秋冬<lb/>
腠理緻密之時須用麻黄之類以發汗此乃暴傷氣血<lb/>
不損之治法也<lb/>
　　　　破傷風裏症<lb/>
有一患者杖處畧破而患此脈洪大而實此裏症也用<lb/>
大芎黄湯一劑大便微行一次悉退若投表藥必死宜<lb/>
急分表裏虚實而治之庶無誤矣<lb/>
<pb n="KR3e0070_WYG_011-21a"/>
　　　　膿内焮類破傷風<lb/>
有一患者寒熱口乾用四物參芪白术軟柴炒芩麥門<lb/>
五味四劑少退余欲砭去瘀血不從後怔忡不寐飲食<lb/>
少思牙關牽𦂳頭目疼痛惡寒發熱此膿内焮也遂砭<lb/>
去之即安以八珍棗仁麥門五味二十劑前症漸愈又<lb/>
用前藥及獨參湯瘀肉漸潰後因勞又少寐盜汗以歸<lb/>
脾湯麥門五味逺志而痊後牙關脹悶面目焮赤又似<lb/>
破傷風仍以為虚用八珍等藥亦安<lb/>
<pb n="KR3e0070_WYG_011-21b"/>
　　　　膿潰類破傷風<lb/>
有一患者腹痛喘促作渇寒熱臀腿糜爛與死血相和<lb/>
如皮囊盛糊用童便煎四物桃仁紅花柴胡黄芩麥門<lb/>
花粉服之頓退彼用黑羊皮貼之益甚後砭去膿血甚<lb/>
多氣息奄奄唇口微動牙關𦂳急患處色黯或欲用破<lb/>
傷風藥余曰此氣血虚而變症也用參茋芎歸白术并<lb/>
獨參湯人乳汁元氣復而諸症愈乃用十全大補湯調<lb/>
理而安此症若膿瘀内焮者宜針之若潰後口噤遺尿<lb/>
<pb n="KR3e0070_WYG_011-22a"/>
而類破傷風等症者乃氣血虚極也急用大補之劑若<lb/>
素多痰患風症者宜清痰降火若因怒而見風症者宜<lb/>
清肝降火若人不慎房勞而忽患前症此由腎水不足<lb/>
心火熾甚宜滋陰補氣血為主若誤作風症治之即死<lb/>
　　　　内虚變痓<hi>痓當作痙</hi>
有一患者内潰針出膿三五碗遂用大補之劑翌日熱<lb/>
甚汗出足冷口噤腰背反張衆欲投發散之劑余曰此<lb/>
氣血虚極而變痙也若認作風治則悮矣用十全大補<lb/>
<pb n="KR3e0070_WYG_011-22b"/>
等藥而愈此症多因傷寒汗下過度與産婦潰瘍氣血<lb/>
虧損所致但當調補氣血為善若服尅伐之劑多致不<lb/>
救<lb/>
有一患者兩月餘矣瘡口未完因怒發痓瘡口出血此<lb/>
怒動肝火而為患耳用柴胡芩連山梔防風桔梗天麻<lb/>
釣藤鈎甘草治之頓愈劉宗厚先生云痓有屬風火之<lb/>
熱内作者有因七情怒氣而作者亦有濕熱内盛痰涎<lb/>
壅遏經絡而作者惟宜補虚降火敦土平水清痰去濕<lb/>
<pb n="KR3e0070_WYG_011-23a"/>
　　　墜跌金傷治驗<lb/>
　　　　瘀血腹痛<lb/>
有一患者仲秋夜歸墜馬腹内作痛飲酒數杯翌早大<lb/>
便自下瘀血即安此元氣充實挾酒勢而行散也<lb/>
一男子跌傷腹痛作渇食梨子二枚益甚大便不通血<lb/>
欲逆上用當歸承氣湯加桃仁瘀血下而瘥此因元氣<lb/>
不足瘀血得寒而凝聚也故産婦金瘡者不宜食此<lb/>
一男子孟秋墜梯腹停瘀血用大黄等藥其血不下反<lb/>
<pb n="KR3e0070_WYG_011-23b"/>
加胸膈脹痛喘促短氣余用肉桂木香末各二錢熱酒<lb/>
調服即下黑血及前所服之藥而蘇此因寒藥凝滯而<lb/>
不行故用辛温之劑散之<lb/>
　　　　脾傷腹痛<lb/>
陳侍御墜馬腿痛作嘔服下藥一劑胸腹脹痛按之即<lb/>
止惟倦怠少氣診其脈微細而濇余曰非瘀血也乃痛<lb/>
傷氣血復因藥損脾氣而然耳投養脾胃生氣血之藥<lb/>
而愈<lb/>
<pb n="KR3e0070_WYG_011-24a"/>
　　　　血虚脇脹<lb/>
李進士季夏傷手出血不止發熱作渇兩脇作脹按之<lb/>
即止此血虚也用八珍加軟柴胡天花粉治之頓愈更<lb/>
用養氣血之藥調理而痊<lb/>
　　　　血虚煩躁<lb/>
呉給事墜馬傷首出血過多發熱煩躁肉瞤筋惕或欲<lb/>
投破傷風藥余曰此血虚火動所致當峻補其血為善<lb/>
遂用聖愈湯二劑即安又養氣血而瘡瘥<lb/>
<pb n="KR3e0070_WYG_011-24b"/>
　　　　亡血出汗<lb/>
張進士季秋墜馬亡血過多出汗煩躁翌日其汗自止<lb/>
熱躁益甚口噤手顫此陰血虚陽火乘之而汗出為寒<lb/>
氣收斂腠理故汗不得出火不得泄怫鬱内甚而益增<lb/>
他症也余用四物加柴胡黄芩山梔四劑少止又用四<lb/>
物參茋軟柴胡五味麥門治之而痊<lb/>
　　　　亡血昏憒<hi>二條</hi>
一婦人孟冬傷足亡血頭汗内熱作渇短氣煩躁不時<lb/>
<pb n="KR3e0070_WYG_011-25a"/>
昏憒其脈洪大按之微弱此陰血虚於下孤陽炎於上<lb/>
故發厥而頭出汗也以四物合小柴胡湯一劑汗即止<lb/>
以四物去川芎加參茋麥門五味炙草少用肉桂四劑<lb/>
諸症悉去又三十餘劑血氣復而愈<lb/>
一男子孟夏折腿出血過多其初眩暈眼花後則昏憒<lb/>
此陰血傷損陽火熾甚制金不能平木木旺生風所致<lb/>
急灌童便更用人參當歸各五錢荆芥川芎柴胡芍藥<lb/>
白术各二錢山梔黄栢黄芩桔梗各一錢甘草五分服<lb/>
<pb n="KR3e0070_WYG_011-25b"/>
之隨爽又用四物參茋各三錢生地柴胡各一錢四劑<lb/>
煩躁悉去<lb/>
　　　　濕痰作痛<hi>三條</hi>
大宗伯沈立齋孟冬閃腰作痛胸間痰氣不利以枳殻<lb/>
青皮柴胡升麻木香茴香當歸川芎赤芍神麯紅花四<lb/>
劑而瘥但飲食不甘微有潮熱以參茋白术陳皮白芍<lb/>
各一錢歸身二錢川芎八分軟柴胡地骨炙草各五分<lb/>
十餘劑而康<lb/>
<pb n="KR3e0070_WYG_011-26a"/>
劉尚寳體微臂閃作痛服透骨丹反致肢節俱痛下體<lb/>
益甚以二陳南星𦍑活防風牛膝木𤓰蒼术黄芩黄栢<lb/>
治之身痛遂安以前藥再加歸尾赤芍桔梗治之而痊<lb/>
鄭吏部素有濕痰孟冬墜馬服辛熱破血之藥遍身作<lb/>
痛發熱口乾脈大而滑此熱劑激動痰火為患耳治以<lb/>
清燥湯去人參當歸黄茋加黄芩山梔半夏黄栢熱痛<lb/>
頓去患處少愈更用二陳𦍑活桔梗蒼术黄栢薑製生<lb/>
地當歸遂痊<lb/>
<pb n="KR3e0070_WYG_011-26b"/>
　　　　肝火作痛<lb/>
楊司天骨已入<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>患處仍痛服藥不應肝脈洪大而急<lb/>
余曰此肝火盛而作痛也用小柴胡湯加山梔黄連二<lb/>
劑痛止用四物山梔黄栢知母調理而康<lb/>
　　　　血虚作痛<lb/>
一婦人磕臂出血骨痛熱渇煩悶頭暈日晡益甚此陰<lb/>
虚内熱之症用八珍加丹皮麥門五味骨碎補肉桂及<lb/>
地黄丸治之悉愈却去桂加牛膝續斷二十餘劑而瘡<lb/>
<pb n="KR3e0070_WYG_011-27a"/>
愈<lb/>
　　　　骨傷作痛<hi>二條</hi>
一小兒足傷作痛肉色不變傷在骨也頻用炒葱熨之<lb/>
五更用和血定痛丸日間用健脾胃生氣血之劑數日<lb/>
後服地黄丸三月餘而瘥<lb/>
一小兒臂骨出<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>接入腫痛發熱服流氣等藥益甚飲<lb/>
食少思余以葱熨之其痛即止以六君黄茋柴胡桔梗<lb/>
續斷骨碎補治之飲食進而腫痛消又用補中益氣加<lb/>
<pb n="KR3e0070_WYG_011-27b"/>
麥門五味治之氣血和而熱退愈矣<lb/>
　　　　氣虚血滯<lb/>
戴給事墜馬腿腫痛而色黯食少倦怠此元氣虚弱不<lb/>
能運散瘀血而然耳遂用補中益氣去升麻柴胡加木<lb/>
𤓰茯苓芍藥白术治之而痊<lb/>
　　　　氣虚不潰<lb/>
少宗伯劉五清膁傷一塊微痛少食用六君子湯倍加<lb/>
當歸黄茋其痛漸止月餘瘀血内涸而不潰公以為痊<lb/>
<pb n="KR3e0070_WYG_011-28a"/>
余曰此陽氣虚極須用調補不從至來春頭暈痰涎壅<lb/>
塞服清氣化痰病勢愈盛脈洪大而微細欲以參茋歸<lb/>
术附子之類補之不信至秋初因怒昏憒而厥<lb/>
　　　　氣虚壅腫<hi>三條</hi>
一婦人閃臂腕腫大已三月手臂日細肌瘦惡寒食少<lb/>
短氣脈息微細屬形病俱虚也遂投補中益氣加肉桂<lb/>
引諸藥以行至臂再加貝母香附以解久病之鬱間服<lb/>
和血定痛丸以葱熨之腫消二三因怒患處仍脹胸膈<lb/>
<pb n="KR3e0070_WYG_011-28b"/>
兩脇微痛以前湯更加木香山梔半夏桔梗服之少可<lb/>
復因驚不寐少食盜汗以歸脾湯加五味麥門二十餘<lb/>
劑而安腫消三四手臂漸肥但經水過期而少此心脾<lb/>
之血尚未充足而然也乃用八珍加五味麥門丹皮逺<lb/>
志香附貝母桔梗四十餘劑諸症悉愈後因怒發熱譫<lb/>
語經水如湧此怒動肝火以小柴胡湯加生地黄二錢<lb/>
一劑遂止以四物加柴胡調理而康<lb/>
州守陳克明子閃右臂腕腫痛肉色不變久服流氣等<lb/>
<pb n="KR3e0070_WYG_011-29a"/>
藥加寒熱少食舌乾作渇余曰傷損等症腫不消色不<lb/>
變此運氣虚而不能愈當助脾胃壮氣血為主遂從余<lb/>
法治之不二月形氣漸充腫熱漸消半載諸症悉退體<lb/>
臂如常<lb/>
一小兒閃腿腕壅腫形氣怯弱余欲治以補氣血為主<lb/>
佐以行散之劑不信乃内服流氣飲外敷寒涼藥加寒<lb/>
熱體倦余曰惡寒發熱脈息洪大氣血虚極也治之無<lb/>
功後内潰洩盡氣血而亡<lb/>
<pb n="KR3e0070_WYG_011-29b"/>
　　　　瘀血腫痛<lb/>
一男子閃傷右腿壅腫作痛余謂急砭去滯血以補元<lb/>
氣庶無後患不信乃外敷大黄等藥内服流氣飲後湧<lb/>
出穢膿數碗許其膿不止乃復請治視其腿細而脈大<lb/>
作渇發熱辭不治後果歿<lb/>
窓友王汝道環跳穴處閃傷瘀血腫痛發熱作渇遂砭<lb/>
去瘀血知其下焦素有虚火用八珍加黄栢知母牛膝<lb/>
骨碎補四劑頓止用十全大補湯少加黄栢知母麥門<lb/>
<pb n="KR3e0070_WYG_011-30a"/>
五味三十餘劑而斂<lb/>
　　　　筋傷壅腫<lb/>
李考功子十四嵗脚腕閃傷腫而色夭日出清膿少許<lb/>
肝脈微濇此肝經受傷氣血虚而不能潰難治之症也<lb/>
急止尅伐之劑不信乃雜用流氣等藥後果出爛筋而<lb/>
死<lb/>
　　　　肺火衂血<lb/>
張地官墜馬傷腿服草烏等藥致衂血咳𠻳臂痛目黄<lb/>
<pb n="KR3e0070_WYG_011-30b"/>
口渇齒痛小便短少此因燥劑傷肺與大腸而致余用<lb/>
生地芩連黄栢知母山梔山藥甘草以潤肺之燥而生<lb/>
腎水小便頓長諸症並止以山藥五味麥門參茋芎歸<lb/>
黄栢黄芩知母炙草以滋陰血養元氣而瘡斂<lb/>
　　　　肝火出血<hi>三條</hi>
俞進士折腿骨已接三月尚發熱出血不止正體醫治<lb/>
不應左關脈洪數此肝火熾甚血得熱而妄行也遂投<lb/>
小柴胡湯加山梔芍藥生地防風血止熱退又用八珍<lb/>
<pb n="KR3e0070_WYG_011-31a"/>
五味麥門治之瘡口即愈<lb/>
田宗伯侄仲秋因怒跌仆遍身作痛發熱衂血肝脈弦<lb/>
洪余曰久衂脈弦洪乃肝火盛而制金也至春則肝木<lb/>
茂盛而自焚或戕賊脾土非易治之症當滋腎水以生<lb/>
肝木益脾土以生肺金乃雜用㵼肝火等藥歿於仲春<lb/>
之月<lb/>
一婦人因怒仆地傷面出血痰盛昏憒牙關𦂳急余曰<lb/>
此怒動肝火氣逆拂鬱神明昏冐而卒倒也兩手脈洪<lb/>
<pb n="KR3e0070_WYG_011-31b"/>
大而無倫次以小柴胡湯加黄連山梔芎歸橘紅茯苓<lb/>
薑汁治之而甦<lb/>
　　　　胃火作嘔<lb/>
一膏粱之人跌腿青腫作痛服辛熱之藥反發熱作喘<lb/>
患處益痛口乾唇掲余曰膏粱之人内多積熱更服辛<lb/>
熱之劑益其胃火而使然也頻飲童便以清胃散加山<lb/>
梔黄芩甘草治之頓止患處以葱慰之腫即消散<lb/>
　　　　陰虚作喘<lb/>
<pb n="KR3e0070_WYG_011-32a"/>
舉人杜克𢎞墜馬服下血藥反作喘日晡益甚此血虚<lb/>
所致耳非瘀血為患遂以四物加參茋五味麥門治之<lb/>
其喘頓止又用補中益氣加五味麥門而愈此症果係<lb/>
瘀血蒸薫於肺而喘只宜活血行血亦不可下若面黑<lb/>
胸脹或膈痛作喘當用人參一兩蘇木二兩作一劑水<lb/>
煎急服緩則不治産婦多有此疾<lb/>
　　　　陰虚發熱<lb/>
楊進士傷手指焮痛發熱服寒涼之藥致飲食頓減患<lb/>
<pb n="KR3e0070_WYG_011-32b"/>
處不潰余用托裡養血之藥食進瘡潰後因勞每日晡<lb/>
發熱此陰虚而内熱也以四物軟柴胡地骨皮乃退更<lb/>
用養血氣之藥而瘡斂<lb/>
　　　　氣血虚熱<lb/>
一男子墜馬腹有瘀血服藥下之致發熱盜汗自汗脈<lb/>
浮濇余以為重劑過傷氣血所致投以十全大補湯益<lb/>
甚時或譫語此藥力未及而然也以前藥加炮附子五<lb/>
分服之即睡覺來頓安再劑而痊<lb/>
<pb n="KR3e0070_WYG_011-33a"/>
　　　　血不歸經<hi>二條</hi>
大尹劉國信金瘡出血發熱煩躁屬陰虚為患用聖愈<lb/>
湯治之虚火息而血歸經矣<lb/>
梁閣老侄金瘡腫痛出血不止寒熱口乾此氣虚血無<lb/>
所附而血不歸經也用補中益氣五味麥門主之陽氣<lb/>
復而愈<lb/>
　　　　氣無所附<lb/>
舉人余時正金瘡焮痛出血不止惡寒發熱用敗毒等<lb/>
<pb n="KR3e0070_WYG_011-33b"/>
藥愈甚此亡血過多氣無所附而然耳遂以四物黄栢<lb/>
知母軟柴胡𤣥參五味麥門治之即愈<lb/>
　　　　氣血俱虚<lb/>
余北仕時有留都賈學士子年十六患流注已二載公<lb/>
陞北宗伯邀余治診其脈洪大而數膿清作渇食少盜<lb/>
汗朝寒暮熱余曰此氣血俱虚也先以固氣血為主午<lb/>
前以四君芎歸炙草午後以四物參茋麥門五味兩月<lb/>
諸症遂可一二有一醫用滲利之劑保其必生治之三<lb/>
<pb n="KR3e0070_WYG_011-34a"/>
月氣血極虚而形體骨立復懇治余被命南下後果殁<lb/>
　　　　陽氣脱陷<lb/>
梁閣老侄跌傷腿外敷大黄等藥内服破血之劑遂致<lb/>
内潰余針出穢膿三碗許虚證悉具用大補之劑兩月<lb/>
餘少能步履因勞心手撒眼閉汗出如水或欲用祛風<lb/>
之劑余曰此氣血尚未充足而然也急以艾炒熱頻熨<lb/>
肚臍并氣海穴處以人參四兩炮附子五錢煎灌良久<lb/>
臂少動又灌一劑眼開能言但氣不能接續乃以參茋<lb/>
<pb n="KR3e0070_WYG_011-34b"/>
歸术四味共一斤附子五錢水煎徐徐服之元氣漸復<lb/>
飲食已進乃去附子服之而瘡愈<lb/>
　　　　膽經血少<lb/>
一女子年十七閃右臂微腫作痛寅申時發熱余决其<lb/>
膽經血虚火盛經水果先期而至先以四物合小柴胡<lb/>
湯四劑熱退更以加味四物湯加香附地骨皮山梔各<lb/>
五分芩連炙草各三分二十餘劑其腫亦消乃去黄連<lb/>
山梔又五十餘劑經水調而元氣充矣<lb/>
<pb n="KR3e0070_WYG_011-35a"/>
　　　　腎經虚怯<hi>二條</hi>
儒者王清之跌腰作痛用定痛等藥不愈氣血日衰面<lb/>
耳黧色余曰腰為腎之府雖曰閃傷實腎經虚弱所致<lb/>
遂用杜仲補骨脂五味山茱蓯蓉山藥空心服又以六<lb/>
君當歸白术神麯各二錢食逺服不月而瘥<lb/>
一三嵗兒閃腰作痛服流氣等藥半載不愈余曰此稟<lb/>
腎氣不足不治之症也後果殁<lb/>
　　　　痛傷胃嘔<lb/>
<pb n="KR3e0070_WYG_011-35b"/>
一婦人傷指手背俱腫微嘔少食彼以為毒氣内攻診<lb/>
其脈沉細此痛傷胃氣所致也遂刺出膿碗許先以六<lb/>
君藿香當歸而食進繼以八珍黄茋白芷桔梗月餘而<lb/>
瘡愈<lb/>
　　　　氣遏肉死<hi>二條</hi>
一男子修傷足指色黑不痛而欲脱余曰此因陽氣虚<lb/>
不能運達於患處也急去之速服補劑以壮元氣否則<lb/>
死肉延足必不救矣不信果黑爛上脛而死大抵手足<lb/>
<pb n="KR3e0070_WYG_011-36a"/>
氣血罕到之地或生瘡或傷損若戕其元氣邪氣愈盛<lb/>
潰爛延上必死不潰而色黯者亦死若骨斷筋皮尚連<lb/>
者急剪去之<lb/>
一女年數嵗嚴寒上京兩足受凍不仁用湯泡潰至春<lb/>
十指俱爛牽連未落予用托裡之劑助其陽氣自潰脱<lb/>
得保其生此因寒邪遏絶運氣不至又加熱湯泡漬故<lb/>
死而不痛也余嘗見人之嚴寒而出凍傷其耳不知痛<lb/>
癢若以手觸之其耳即落當以煖處良久或熱手熨之<lb/>
<pb n="KR3e0070_WYG_011-36b"/>
無恙若以火烘湯泡其耳即死至春必潰脱落矣北方<lb/>
寒氣損人若此可不察之<lb/>
　　　　涼藥遏經<lb/>
雲間曹子容為室人中風灌藥誤咬去指半節焮痛寒<lb/>
熱外敷大黄等藥内服清熱敗毒患處不痛不潰膿清<lb/>
寒熱愈甚余曰此因涼藥遏絶隧道而然也遂敷玉龍<lb/>
膏以散寒氣更服六君子湯以壮脾胃數日後患處微<lb/>
痛腫處漸消此陽氣運達患處也果出稠膿不數日半<lb/>
<pb n="KR3e0070_WYG_011-37a"/>
指潰脱更服托裏藥而斂<lb/>
上舎王天爵傷足焮腫内熱作渇外敷内服皆寒涼敗<lb/>
毒患處益腫而不潰且惡寒少食欲作嘔吐余曰此氣<lb/>
血俱虚又因寒藥凝結隧道損傷胃氣以致前症耳遂<lb/>
用香砂六君子芎歸炮薑外症悉退惟體倦晡熱飲食<lb/>
不甘以補中益氣湯加地骨皮五味麥門治之而愈<lb/>
州守王廷用傷指即用帛裹之瘀血内潰焮腫至手余<lb/>
謂宜解患處以出瘀血更用推陳致新之劑不信乃敷<lb/>
<pb n="KR3e0070_WYG_011-37b"/>
涼藥痛雖少止次日復作又敷之數日後手心背俱潰<lb/>
出瘀穢膿水尚服敗毒之劑氣血益虚色黯膿清飲食<lb/>
少思仍請余治投以壮脾胃生氣血之劑由是膿水漸<lb/>
稠而愈<lb/>
　　　湯火所傷治驗<lb/>
　　　　火毒刑肺金<lb/>
一男子孟冬火傷臂作痛喘𠻳發熱此火毒刑肺金之<lb/>
症用人參平肺散治之喘𠻳乃止因勞又惡寒發熱此<lb/>
<pb n="KR3e0070_WYG_011-38a"/>
氣血虛也以八珍湯加桔梗白芷治之而退再加薄桂三分<lb/>
以助藥勢温氣血壊肉潰之而愈○若初起焮赤作痛用神<lb/>
效當歸膏敷之輕者自愈重者自腐生肌神效○或用側栢<lb/>
葉末蠟油調敷亦效若發熱作渇小便赤色其脈洪數而實<lb/>
者用四物茯苓木通生甘草炒黄連脈雖洪數而虚者用八<lb/>
珍若患處不潰而色黯者四君芎歸黄茋之類若肉死已潰<lb/>
而不生肌者用四君黄茋當歸炮薑若愈後而惡寒陽氣未<lb/>
復也急用十全大補切不可用寒涼反傷脾胃<lb/>
<pb n="KR3e0070_WYG_011-38b"/>
　　　　火毒焮作<lb/>
一男子因醉被湯傷腿潰爛發熱作渇飲水脈洪數而<lb/>
有得此火毒為患用生地當歸芩連木通葛根甘草十<lb/>
餘劑諸症漸退却用參茋白术芎歸炙草芍藥白芷木<lb/>
𤓰新肉将完因勞忽寒熱此氣血虚而然也仍用參茋<lb/>
之藥加五味子酸棗仁而安又月餘而瘡痊<lb/>
　　　　火毒行於下焦<lb/>
一男子火傷兩臂焮痛大小便不利此火毒𫝊於下焦<lb/>
<pb n="KR3e0070_WYG_011-39a"/>
用生地黄當歸芍藥黄連木通山梔赤茯苓甘草一劑<lb/>
二便清利其痛亦止乃以四物參茋白芷甘草而壊肉<lb/>
去又數劑而新肉生<lb/>
　　　　火毒乗血分<lb/>
一婦人湯傷胸大潰兩月不斂脈洪大而無力口乾發<lb/>
熱日晡益盛此陰血虚火毒乘之而為患耳用四物湯<lb/>
加柴胡丹皮熱退身涼更用逍遥散加陳皮以養陰血<lb/>
壮脾胃腐肉去而新肉生矣<lb/>
<pb n="KR3e0070_WYG_011-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　薛氏醫案卷十一<lb/>
</p>
<p>
</p>
  </div>
</body>
</text>
</TEI>
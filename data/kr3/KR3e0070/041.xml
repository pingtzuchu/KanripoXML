<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>薛氏醫案卷四十一</head> <lb/>
    <p>
<pb n="KR3e0070_WYG_041-1a"/>
欽定四庫全書<lb/>
　薛氏醫案卷四十一<lb/>
　　　　　　　　　　　　　明　薛已　訂<lb/>
　　婦人良方<lb/>
　産難門<hi>坐月既明須知産難故以次之</hi>
　　　産難論第一<lb/>
婦人以血為主惟氣順則血和胎安則産順今富貴之<lb/>
家過於安逸以致氣滯而胎不轉動或為交合使精血<lb/>
<pb n="KR3e0070_WYG_041-1b"/>
聚於胞中皆致産難若腹或痛或止名曰弄胎穩婆不<lb/>
悟入手試水致胞破漿乾兒難轉身亦難生矣凡産直<lb/>
候痛極兒逼産門方可坐草時當盛暑倘或血運血溢<lb/>
當飲清水解之冬末春初産室用火和煖下部衣服尤<lb/>
當温厚方免胎寒血結若臨月洗頭濯足亦致産難<lb/>
　愚按丹溪先生曰余族妹苦於産難遇胎則驅之予<lb/>
　甚憫焉盖其形肥而勤女工形肥則氣虚久坐則氣<lb/>
　不運而兒在胞胎因亦不能自運耳當補其母之氣<lb/>
<pb n="KR3e0070_WYG_041-2a"/>
　則兒健易産故後有孕至五六月遂以紫蘇飲加補<lb/>
　氣藥與之數十貼而産甚快大要在隨母之禀性若<lb/>
　胎胞破早血水先乾或難産勞傷氣血者煎八珍湯<lb/>
　或十全大補湯加益母草不時與服以恊濟之或以<lb/>
　黄茋數觔芎歸四五觔許大釡水煎藥氣氤氲滿室<lb/>
　使産婦口鼻俱受其氣臍帶以油紙撚燒斷補接其<lb/>
　陽氣穏婆須擇老練者當先施恵預說與知倘有生<lb/>
　息不順只說是未産或是雙胎只說胎衣未下恐驚<lb/>
<pb n="KR3e0070_WYG_041-2b"/>
　則氣散愈難生息<lb/>
　　　附治驗方藥<lb/>
　荆婦孟冬分娩艱難傷勞元氣産子已死用油紙撚<lb/>
　燒斷臍帶藉其氣以煖之俄頃忽作聲此兒後無傷<lb/>
　食作瀉之症可見前法之功不誣世用刀器斷臍帶<lb/>
　子母致危者竟不知其由矣且穏婆又喜平日常施<lb/>
　小恵得其用心兼以安慰母懐故無虞耳一穏婆云<lb/>
　我止有一女正分娩時適當巡街侍御行牌取我視<lb/>
<pb n="KR3e0070_WYG_041-3a"/>
　其室分娩女用驚赫未産而死後見侍御更以威顔<lb/>
　分付迨視産母胎順而頭偏在一邊以致難産因畏<lb/>
　其威不敢施手由是其母子俱不能救<lb/>
紫蘇飲<hi>方見十二卷第八論</hi>
十全大補湯<lb/>
八珍湯<hi>二方見二十四卷第四論</hi>
　　　楊子建十産論第二<lb/>
凡生産先知此十証庶免子母之命折於無辜也世之<lb/>
<pb n="KR3e0070_WYG_041-3b"/>
收生者少有精良妙手多致傾命予因傷痛而備言之<lb/>
　　　一曰正産<lb/>
正産者言懐胎十月隂陽氣足忽然作陣疼痛胎至谷<lb/>
道漿破血下兒即正産<lb/>
　　　二曰傷産<lb/>
傷産者言懐胎未足月有所傷動以致忽然臍腹疼痛<lb/>
或服催藥過早或産母努力太早逼兒錯路不能正生<lb/>
凡分娩須待兒身轉順頭對産門努力一送兒即正生<lb/>
<pb n="KR3e0070_WYG_041-4a"/>
　　　三曰催生<lb/>
催生者言欲産時兒頭至産門方服藥催之或經日久<lb/>
産母困倦難生宜服藥以助其血氣令兒速生<lb/>
　　　四曰凍産<lb/>
凍産者言天氣寒冷産母血氣遲滯兒不能速生故衣<lb/>
裳宜厚産室宜煖背心亦宜温和庶兒易生<lb/>
　　　五曰熱産<lb/>
熱産者言盛暑之月産婦當温凉得宜熱甚産母則頭<lb/>
<pb n="KR3e0070_WYG_041-4b"/>
疼面赤昏暈若産室人衆熱氣蒸逼亦致前患名曰血<lb/>
暈若夏月風凉隂雨亦當謹避<lb/>
　　　六曰横産<lb/>
横産者言兒方轉身産母用力逼之故也凡産母當令<lb/>
安然仰卧穏婆先推兒身順直頭對産門以中指探其<lb/>
肩不令臍帶覊扳方用藥催之繼以産母努力兒即生<lb/>
　　　七曰倒産<lb/>
倒産者言兒未能轉身産母努力故也當令産母仰卧<lb/>
<pb n="KR3e0070_WYG_041-5a"/>
穏婆推入候兒自順若良久不生令穏婆手入産户一<lb/>
邊撥兒轉順近産門却服催藥并努力即下<lb/>
　　　八曰偏産<lb/>
偏産者言兒回身未順生路産母努力逼兒頭偏一邊<lb/>
産雖露頂非也乃額角耳當令産母仰卧穏婆輕手正<lb/>
其頭向産門却令産母努力子即下若兒頂後骨偏拄<lb/>
穀道露額令穏婆以綿衣灸煖裹手於穀道外傍輕手<lb/>
推正令産母努力兒即生<lb/>
<pb n="KR3e0070_WYG_041-5b"/>
　　　九曰礙産<lb/>
礙産者言兒身已順門路已正兒頭已露因兒轉身臍<lb/>
帶絆其肩以致不能生令産母仰卧穏婆輕推兒向上<lb/>
以中指按兒肩脱臍帶仍令兒身正順産母努力兒即<lb/>
生<lb/>
　　　十曰坐産<lb/>
坐産者言兒之欲生當從高處牢繫手巾一條令産母<lb/>
以手攀之輕輕屈坐令兒生下不可坐抵兒生路<lb/>
<pb n="KR3e0070_WYG_041-6a"/>
　　　十一曰盤腸産<lb/>
趙都運恭人每臨産則子腸先出然後産子其腸不<lb/>
收名曰盤膓穏婆以醋水各半盞默然噀産婦面背<lb/>
才收不可不知<lb/>
　愚按前症古方以萆麻子仁四十九粒研塗産母頭<lb/>
　頂膓收上急洗去其膓若乾以磨刀水少許温潤之<lb/>
　再用磁石煎湯服之即收上磁石須隂陽家用有驗<lb/>
　者若以水噀母面背恐驚則氣散<lb/>
<pb n="KR3e0070_WYG_041-6b"/>
治盤膓産以半夏為末搐鼻中膓自上<lb/>
又方大紙撚以蔴油潤燈吹滅以煙薫産婦鼻中膓即<lb/>
　上<lb/>
又方膓出盛以潔浄漆器濃煎黄茋湯浸之膓即上<lb/>
　　　催生方論第三<lb/>
五行論命以年月日時支干五行相生相值以推其貴<lb/>
賤其間最切要者時也得其時則終身富貴失其時則<lb/>
一世貧賤然則命禀於有生之初豈可催乎世之催生<lb/>
<pb n="KR3e0070_WYG_041-7a"/>
之説盖為産難而設也今開厯驗數方于後<lb/>
催生柞木飲子　治産難或胎爛腹中腹悶其效如神<lb/>
　　生柞木<hi>一尺剉</hi>丼草<hi>大者五寸剉五叚</hi>
　右用水三鍾紙封罐口煎一鍾半候胎順産門徐徐<lb/>
　温服即時分娩更無諸苦切不可早於坐草及穏婆<lb/>
　下手催逼<lb/>
催生如神散　治逆産横生其功甚大<lb/>
　　百草霜　白芷<hi>不見火各為末等分</hi>
<pb n="KR3e0070_WYG_041-7b"/>
　右毎服三錢至胎順産門以童便米醋和如膏加沸<lb/>
　湯調下或童便酒煎進二服然血得黑則止此藥大<lb/>
　能固血又免血乾甚妙<lb/>
如聖散用黄蜀葵花焙為末熱湯調下二錢若漏血胎<lb/>
　胞乾澁難産併進三服即産如無花用葵子末半合<lb/>
　調温酒服尤妙若打撲胎死紅花酒調下<lb/>
順生丹　治症同上<lb/>
　　兎腦髓<hi>去皮膜研如膏</hi>明乳香<hi>一兩/細研</hi>母丁香<hi>末二/兩</hi>麝香<hi>一錢研細</hi>
<pb n="KR3e0070_WYG_041-8a"/>
　右以兎腦髓丸雞頭大隂乾每服一丸温水下男左<lb/>
　女右手握出<hi>兎腦臘月者尤佳</hi>
又方通明乳香一塊如皂子大為末腰痛時用冷水醋<lb/>
　少許調服扶立令兩手拿石燕二箇念醫靈藥聖三<lb/>
　遍行數步坐草便生更無痛楚神效<lb/>
　愚按前法觀之似迂其用者云甚驗<lb/>
治産不順<lb/>
　　蛇蜕<hi>一條全者</hi>蠶蜕紙<hi>一張無則一方</hi>
<pb n="KR3e0070_WYG_041-8b"/>
　右入新瓦瓶内鹽泥固濟存性為末煎榆白皮湯下<lb/>
　一錢三服覺痛便生<lb/>
又方用伏龍肝研末每服一錢酒調下兒頭戴土而下<lb/>
又方吞槐子十四粒即下<lb/>
又方當歸為末酒調一錢服良久再服<lb/>
一方用魚膠一尺許新瓦上煅灰陳醋調服立下<lb/>
又方大朱砂於端午日晒起以百日為度研為細末用<lb/>
　臘月兎腦髓丸緑豆大欲産時粥飲下一丸良久便<lb/>
<pb n="KR3e0070_WYG_041-9a"/>
　生其藥男左女右手中握出晒硃砂不得着雨<lb/>
又方臘月兎頭煅為末葱白煎湯調二錢立生或臘月<lb/>
　兎血紙袋盛掛當風處隂乾為末煎乳香湯調下二<lb/>
　錢或兎皮和毛燒為末酒調服二錢即産如胎衣未<lb/>
　下再服<lb/>
神妙乳砂丹用明乳香為末臘月兔血丸桐子大硃砂<lb/>
　為衣隂乾每服二丸嚼碎冷酒下良久未生再服○<lb/>
　難産以蓮葉蒂七箇水煎化服二丸良久未生再服<lb/>
<pb n="KR3e0070_WYG_041-9b"/>
　○胞漿先乾胎不得下急服大料四物湯滋其血氣<lb/>
　並濃煎葱湯薰洗産户更用油燭塗産户内却服前<lb/>
　藥○胎死不出用朴硝五錢滚湯調下或平胃散一<lb/>
　服胞衣未下酒水服一丸○横逆不順先用如神散<lb/>
　<hi>方見前</hi>産門不開用加味芎歸湯仍服二丸須月初上<lb/>
　辰日修合鹽塗兒足底急搔摩之即産<lb/>
應急方　好墨新汲水濃磨服之墨水裹兒出<lb/>
又方清油同蜜等分入滚湯少許調服或油煎一盞服<lb/>
<pb n="KR3e0070_WYG_041-10a"/>
　之或路傍破草鞋一隻取鼻絡小繩燒灰酒調服<lb/>
　　　交骨不開産門不閉方論第四<hi>新附</hi>
竊謂交骨不開産門不閉皆由元氣素弱胎前失於調<lb/>
攝以致血氣不能運達而然也交骨不開隂氣虛也用加<lb/>
味芎歸湯補中益氣湯産門不閉氣血虛也用十全大<lb/>
補湯<lb/>
　　　附治驗<lb/>
　地官李孟卿娶三十五嵗女為繼室姙娠慮其難産<lb/>
<pb n="KR3e0070_WYG_041-10b"/>
　索加味芎歸湯四劑備用果産門不開止服一劑<lb/>
　頓然分娩<lb/>
　上舍懐德之室産門不開兩日未生服前藥一劑即<lb/>
　時而産懐德傳服此方用者無有不驗<lb/>
　一婦人分娩最易至四十姙娠下血甚多産門不開<lb/>
　與前湯一劑又以無憂散觔許煎熱時時飲之以助<lb/>
　其血而産<lb/>
　一産婦隂門不閉發熱惡寒用十全大補加五味子<lb/>
<pb n="KR3e0070_WYG_041-11a"/>
　數劑而寒熱退又用補中益氣加五味子數劑而隂<lb/>
　户斂若初産腫脹或焮痛而不閉者用加味逍遥散<lb/>
　若腫既消而不閉者用補中益氣湯切忌寒凉之劑<lb/>
　一婦人脾胃素弱兼有肝火産後隂門腫痛寒熱作<lb/>
　渴嘔吐不食敷大黄等藥服驅利之劑腫及於臀虛<lb/>
　症蜂起此真氣虛也先用六君子以固脾胃乃以補<lb/>
　中益氣湯升舉而消<lb/>
　一産婦失治腫潰不已形體消瘦飲食少思朝寒暮<lb/>
<pb n="KR3e0070_WYG_041-11b"/>
　熱自汗盜汗半年矣余用補中益氣加茯苓半夏以<lb/>
　健脾胃膿水漸少飲食漸進用歸脾湯以解脾鬱共<lb/>
　五十餘劑元氣復而瘡亦愈矣<lb/>
　一産婦隂門不閉小便淋瀝腹内一物攻動脇下或<lb/>
　脹或痛用加味逍遥散加車前子而愈<lb/>
　一婦人子宫腫大二日方入損落一片殊類猪肝面<lb/>
　黄體倦飲食無味内熱晡熱自汗盜汗用十全大補<lb/>
　湯二十餘劑諸症悉愈仍復生育<lb/>
<pb n="KR3e0070_WYG_041-12a"/>
加味芎歸湯　治交骨不開不能生産<lb/>
　川芎　當歸<hi>各一兩</hi>自死龜板<hi>一箇/酥炙</hi>婦人頭髮<hi>一握燒存性</hi>
　右為散每服五錢水煎服約人行五里即生如胎死<lb/>
　亦下灼過龜板亦可<lb/>
十全大補湯<hi>方見二十四卷第四論</hi>
補中益氣湯<hi>方見二十四卷第六論</hi>
　　　郭稽中産難方論第五<lb/>
論曰産難者因兒轉身將兒枕血塊破碎與胞中敗血<lb/>
<pb n="KR3e0070_WYG_041-12b"/>
壅滯兒身不能便利是以難産急服勝金散消散其血<lb/>
使兒自易生陳無擇云多因兒未轉順坐草太早或努<lb/>
力太過以致胞衣破而血水乾産路澁而兒難下宜先<lb/>
服催生如神散以固其血設或逆生横産當用前法針<lb/>
刺之<lb/>
勝金散<lb/>
　　麝香<hi>末一錢</hi>豆䜴<hi>一兩</hi>
　右每服一錢用秤錘燒赤淬酒下催生如神散亦可<lb/>
<pb n="KR3e0070_WYG_041-13a"/>
　用<lb/>
　　　産難子死腹中方論第六<lb/>
産難子死腹中多因驚動太早或觸犯禁忌其血先<lb/>
下胎乾涸而然也須驗産母舌若青黑其胎死矣當下<lb/>
之故産室坐卧須順四時方向并遵五行避忌則吉<lb/>
　　　附治驗<lb/>
　一穏婆之女勤苦負重姙娠腹中陰冷重墜口中<lb/>
　甚穢余意其胎已死令視其舌青黒與朴硝半兩許<lb/>
<pb n="KR3e0070_WYG_041-13b"/>
　服之化下穢水而安<lb/>
　一婦人胎死服朴硝下穢水肢體倦怠氣息奄奄用<lb/>
　四君子為主佐以四物薑桂調補而愈<lb/>
一方水銀半兩桂末一錢作一服温酒調下粥飲亦可<lb/>
又方以利斧煅赤置酒中待温飲之其子便下<lb/>
又方以錫粉水銀各一錢棗肉丸大豆許水吞下立出<lb/>
又方朴硝三錢温童便調下猫犬牛畜用之皆驗<lb/>
又方平胃散五錢酒水各一盞煎至一盞投朴硝五錢<lb/>
<pb n="KR3e0070_WYG_041-14a"/>
　再煎三五沸温服其胎即化水而出寳慶方云凡欲<lb/>
　斷臍帶先以繫物墜下後可斷之否則胞衣上即冲<lb/>
　心而死<lb/>
　　　附方<lb/>
四君子湯<lb/>
四物湯<hi>二方見二十四卷第六論</hi>
　　　産難生死訣第七<lb/>
欲産之婦脉離經<lb/>
<pb n="KR3e0070_WYG_041-14b"/>
　難經云一呼三至曰離經此是陽加於隂一倍也一<lb/>
　呼一至亦曰離經此是隂加於陽四倍也註云經者<lb/>
　常也胃脉離常絡之處周即言之一呼脉再至一吸<lb/>
　脉再至曰脾和之脉故一呼脉行三寸一吸脉行三<lb/>
　寸呼吸定息脉行六寸一日一夜一萬三千五百息<lb/>
　脉行八百一十丈乃于一周復從始之經再行今一<lb/>
　呼脉三至一吸脉三至呼吸定息脉行九寸一日一<lb/>
　夜脉行通計一千二百一十五丈過於平脉之數不<lb/>
<pb n="KR3e0070_WYG_041-15a"/>
　在所起之經再起故曰離經若一呼一至脉行寸半<lb/>
　一吸一至脉行寸半呼吸定息脉行三寸一日一夜<lb/>
　通計脉行得四百單五丈乃謂一周是不及平脉之<lb/>
　數周而復始亦不在所起之經再起亦曰離經也<lb/>
沉細而滑也同名<lb/>
　臨産之婦脉見沉細而滑者乃腎臟本脉之形然腎<lb/>
　繫胞胎見此脉者亦與離經之脉同名也<lb/>
夜半覺痛應分誕來日日午定知生<lb/>
<pb n="KR3e0070_WYG_041-15b"/>
　若姙婦夜半時覺腹痛定知來日午時當分娩也聖<lb/>
　恵方云夜半子時覺腹痛來日午時必定生産謂子<lb/>
　午相半正半日觀數也<lb/>
身重軆熱寒又頻舌下之脉黑復青反舌上冷子常死<lb/>
腹中須遣子歸冥<lb/>
　凡姙婦身有沉重者胃氣絶也又體熱寒膘頭併者<lb/>
　王氣衰隂氣盛也若舌捲下脉青黑色也及舌反捲<lb/>
　上水冷不温者子母俱死之候<lb/>
<pb n="KR3e0070_WYG_041-16a"/>
面赤舌青細尋看母活子死定應難<lb/>
　凡姙婦面色赤是榮氣流通母活之候舌上青色是<lb/>
　姙脉絡絶胎死之候<lb/>
唇口俱青沫又出子母俱死總高判<lb/>
　若姙婦唇口俱青色者榮衛氣絶也又口中吐出痰<lb/>
　沫者是脾胃之氣俱絶此是子母俱死之候也<lb/>
面青舌青沫出頻母死子活是知真不信若能看應驗<lb/>
尋之賢哲不虛陳<lb/>
<pb n="KR3e0070_WYG_041-16b"/>
　凡姙婦面與舌皆青色又吐痰沫者是産婦榮衛俱<lb/>
　絶胎氣衝上之候此是子活母死之候産下子母必<lb/>
　死也此古賢哲應驗之文不虛妄陳其説也<lb/>
新産之脉緩滑吉實大弦急死來侵<lb/>
　凡婦人新産之後其脉來緩滑者為氣血通利調和<lb/>
　是生活安吉之兆也若見牢大弦急之脉則㐫必死<lb/>
　之脉也<lb/>
若得沉重小者吉忽若堅牢命不停<lb/>
<pb n="KR3e0070_WYG_041-17a"/>
　若産婦診得沉重微小者此是形虛相應故云吉兆<lb/>
　之脉忽然診得堅硬牢實之脉是脉盛形衰相反性<lb/>
　命不可停留必死也<lb/>
寸口澁疾不調死<lb/>
　若産後寸口脉澁疾大小不調匀者此是血氣衰絶<lb/>
　之脉故云死也<lb/>
沉細附骨不絶生<lb/>
　若重手按之乃得其脉沉細附着於骨不斷絶有力<lb/>
<pb n="KR3e0070_WYG_041-17b"/>
　者此生活之兆也<lb/>
審看此候分明記長須念此向心經<lb/>
　凡為醫者宜詳審脉証分明記於心<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>也<lb/>
　愚按前論與脉訣刋誤所云不同觀者審之<lb/>
　<lb/>
　<lb/>
　<lb/>
　薛氏醫案卷四十一<lb/>
</p>
<p>
</p>
  </div>
</body>
</text>
</TEI>
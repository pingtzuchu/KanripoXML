<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>薛氏醫案卷三十五</head> <lb/>
    <p>
<pb n="KR3e0070_WYG_035-1a"/>
欽定四庫全書<lb/>
　薛氏醫案卷三十五<lb/>
　　　　　　　　　　　　　明　薛己　訂<lb/>
　　婦人良方<lb/>
　候胎門<lb/>
　　　脈例第一<lb/>
王子亨云若姙娠其脈三部俱滑大而疾<hi>在左則男在右則女</hi>經<lb/>
云隂搏陽别謂之有子搏者近也隂脈逼近於下陽脈<lb/>
<pb n="KR3e0070_WYG_035-1b"/>
則出於上陽中見陽乃知陽施隂化法當有子又少隂<lb/>
脈動甚者姙子也手少隂屬心足少隂屬腎心主血腎<lb/>
主精精血交㑹投識於其間則有娠又三部脈浮沈正<lb/>
等無病者有姙也餘病如脈經說左手尺脈浮洪者為<lb/>
男胎也右手尺部浮洪者為女胎也兩手尺部俱洪者<lb/>
為兩男俱沈實者為兩女又云中指一跳一止者一月<lb/>
胎二跳二止者二月胎也<lb/>
　　　診婦人有姙歌第二<lb/>
<pb n="KR3e0070_WYG_035-2a"/>
肝為血兮肺為氣血為榮兮氣為衛隂陽配偶不參差<lb/>
兩藏通和皆類例血衰氣旺定無姙血旺氣衰應有體<lb/>
　肝藏血為榮屬隂肺主氣為衛屬陽隂陽配偶者是<lb/>
　夫婦匹配偶合搆精乃有子也若血少氣盛則無姙<lb/>
　孕若血盛氣少則有孕也<lb/>
寸微關滑尺帶數流利往来并雀啄小兒之脈已見形<lb/>
數月懐躭猶未覺<lb/>
　寸脈微關脈滑尺脈帶數及流利雀啄皆是經脈閉<lb/>
<pb n="KR3e0070_WYG_035-2b"/>
　塞不行成胎已上之脈皆是血多氣少之脈是懐小<lb/>
　兒之脈已見形狀也<lb/>
左疾為男右為女流利相通速来去兩手關脈大相應<lb/>
己形亦在前通語<lb/>
　左手脈疾為懐男右手脈疾為懐女及兩脈流行滑<lb/>
　利相通疾速来去是或兩手關脈洪大相應是其胎<lb/>
　已有形狀也<lb/>
左脈帶縱兩箇男<lb/>
<pb n="KR3e0070_WYG_035-3a"/>
　縱者夫行乘妻水行乗火金行乘木即鬼賊脈也名<lb/>
　也名曰縱見在左手則懐兩個男兒也<lb/>
右手帶横一雙女<lb/>
　横者妻乘夫也是火行乘水木行乘金即所勝脈也<lb/>
　名曰横見于右手則懐一雙女兒也<lb/>
左手脈逆生三男<lb/>
　逆者子乘母也是水行乘金火行乘木即已生脈也<lb/>
　名曰逆見于左手則懐三個男兒也<lb/>
<pb n="KR3e0070_WYG_035-3b"/>
右手脈順還三女<lb/>
　順者母乘子也是金行乘水木行乘火即生已之脈<lb/>
　也名曰順見于右手則懐三個女兒也<lb/>
寸關尺部皆相應一男一女分形證<lb/>
　寸關尺部脈大小遲疾相應者是懐一男一女形證<lb/>
　之脈也謂關前為陽關後為隂隂陽脈相應故懐一<lb/>
　男一女也<lb/>
有時子死母身存或即母亡存子命<lb/>
<pb n="KR3e0070_WYG_035-4a"/>
　此二句之文無辯子母存亾之法<lb/>
往来三部通流利滑數相參皆替替陽實隂虚脈得明<lb/>
遍滿胷堂皆逆氣<lb/>
　若寸關尺三部通行流利皆替替有力而滑數皆是<lb/>
　陽實隂虚之脈主姙婦逆氣遍滿胷堂而不順也<lb/>
左手太陽浮大男<lb/>
　左手寸口為太陽其脈浮大則是懐男子<lb/>
右手太隂沈細女<lb/>
<pb n="KR3e0070_WYG_035-4b"/>
　右手寸口為太隂其脈沈細是懐女脈也<lb/>
諸陽為男諸隂女指下分明長記取<lb/>
　諸陽脈皆為男即為大疾數滑實之類也當懐男子<lb/>
　諸隂脈三即沈細之類是也當懐女子<lb/>
三部沈正等無絶尺内不止真胎婦<lb/>
　寸關尺三部脈沈浮正直齊等舉按無絶斷及尺内<lb/>
　舉按不止住者真的懐胎婦也<lb/>
夫乘妻兮縱氣霧<lb/>
<pb n="KR3e0070_WYG_035-5a"/>
　經云縱者夫乘妻也水行乘火金行乘木即鬼賊脈<lb/>
　也縱氣霧霧者露也又上下也謂夫之陽氣乘妻之<lb/>
　隂氣二氣上下相逐如霧潤結子也<lb/>
妻乘夫兮横氣助<lb/>
　横者妻乗夫也見前註謂兩傍横氣相佐助也<lb/>
子乘母兮逆氣參<lb/>
　逆者子乘母也謂子氣犯母氣相乘逆行之氣相參<lb/>
　合也<lb/>
<pb n="KR3e0070_WYG_035-5b"/>
母乘子兮順氣䕶<lb/>
　是母氣乘于子氣為順氣相䕶衛也凡胎聚縱横逆<lb/>
　順四氣以榮養方以成形也<lb/>
小兒日足胎成聚身熱脈亂無所苦<lb/>
　婦人懐小兒五個月是以數足胎成就而結聚也必<lb/>
　母身體壯熱當見脈息燥亂非病苦之症謂五月胎<lb/>
　已成受火精以成氣故身熱脈亂是無病也<lb/>
汗中不食吐逆時精神結備其中住<lb/>
<pb n="KR3e0070_WYG_035-6a"/>
　謂姙胎受五行精氣以成形稟二經以榮其母懐姙<lb/>
　至五月其胎雖成其氣未備故胎氣未安上衝心胷<lb/>
　則汗出不食吐逆名曰惡阻俗呼選飯唯思酸辛之<lb/>
　味以調胎氣也<lb/>
滑疾不散三月胎<lb/>
　姙娠三月名始胎此是未有定儀心胞脈養之故脈<lb/>
　見滑疾流利為少氣多血不散為血氣盛則始結為<lb/>
　胎也<lb/>
<pb n="KR3e0070_WYG_035-6b"/>
但疾不散五月母<lb/>
　其脈但疾數而不散者是五個月懐胎之母也<lb/>
弦𦂳牢强滑利安沈細而微歸泉路<lb/>
　孕婦之脈宜弦𦂳勞强滑利為安吉之脈若沈細而<lb/>
　微謂脈與形不相應故云死也前文雖云太隂沈細<lb/>
　又云諸隂為女其說似有相違謂三部脈皆不沈細<lb/>
　及微故不同也<lb/>
　愚按前論與脈訣所云不同觀者當自推之<lb/>
<pb n="KR3e0070_WYG_035-7a"/>
　　　驗胎法第三<lb/>
婦人經脈不行已經三月欲驗有胎川芎生為末空心<lb/>
濃煎艾湯調下二錢腹内微動則有胎也<lb/>
　　　胎殺避忌産前將䕶法第四<lb/>
凡受孕之後切宜避忌胎殺所遊如經云刀犯者形必<lb/>
傷泥犯者竅必塞打擊者色青黯繋縛者相拘攣甚至<lb/>
母殞禍如反掌<lb/>
　　　月遊胎殺<lb/>
<pb n="KR3e0070_WYG_035-7b"/>
立春在房床　　　　　　驚蟄在户<hi>單扇</hi>
清明在門<hi>雙扇</hi>　　　　　　立夏在竈<lb/>
芒種在母身　　　　　　小暑在竈<lb/>
立秋在碓<hi>按京本云在正北方子云</hi>　　白露在厨前<lb/>
寒露在門　　　　　　　立冬在户及厨<lb/>
大雪在爐及竈　　　　　小寒在房母身<lb/>
　　　十干日遊胎殺<lb/>
甲巳日占門　　　　　　乙庚日占碓磨<lb/>
<pb n="KR3e0070_WYG_035-8a"/>
丙辛日占井竈　　　　　丁壬日占厨解<lb/>
戊癸日占米倉<lb/>
　　　十二支日遊胎殺<lb/>
子丑日占中堂　　　　　寅卯辰酉日占竈<lb/>
己午日占門　　　　　　未申日占籬下<lb/>
戍亥日占房<lb/>
　　　六甲旬遊胎殺<lb/>
甲子旬遊牕碓　　　　　甲戌旬遊正㕔<lb/>
<pb n="KR3e0070_WYG_035-8b"/>
甲申旬遊中庭　　　　　甲午旬遊房内<lb/>
甲辰旬遊房中　　　　　甲寅旬遊<lb/>
　　　太史局日遊胎殺<lb/>
每遇癸巳甲午乙未丙申丁酉五日在房内北庚子辛<lb/>
丑壬寅三日在房内南<lb/>
癸卯一日在房内西<lb/>
甲辰乙巳丙午丁未四日在房内東<lb/>
六戊六己日在房内中　　餘日在外無占<lb/>
<pb n="KR3e0070_WYG_035-9a"/>
　凡遊在房内不宜于方位上安床帳及掃舎皆凶<lb/>
又有小兒殺及本年三殺及産母身黄定命皆不可犯<lb/>
凡姙娠之後將此貼于房内常照見之切不可穿鑿修<lb/>
掘移釘繋籬壁重物展壓之類犯之重則胎死腹中母<lb/>
亦不利輕則子受其殃成人之後必定破形拳攣跛縮<lb/>
瘖瘂犯之極驗<lb/>
　　　食忌論第五<lb/>
一受孕之後切宜忌不可食之物非惟有感動胎氣之<lb/>
<pb n="KR3e0070_WYG_035-9b"/>
戒然于物理亦有厭忌者設或不能戒忌非特延月難<lb/>
産亦能令兒破形母損可不戒哉<lb/>
食雞肉糯米合食令子生寸白蟲<lb/>
食羊肝令子生多厄<lb/>
食鯉魚鱠及雞子令兒成疳多瘡<lb/>
食犬肉令子無聲音<lb/>
食兔肉令子缺唇<lb/>
食鼈令子項短及損胎<lb/>
<pb n="KR3e0070_WYG_035-10a"/>
食鴨子共桑椹同食令子倒生心寒<lb/>
食螃蠏令子横生<lb/>
食雀肉合荳醬食之令子面生䵟黯黒子<lb/>
食荳醬合藿香食之墮胎食水漿絶産<lb/>
食雀肉令子不恥多淫<lb/>
食山羊肉令子多病<lb/>
食生薑令子多指生瘡<lb/>
食蝦蟇鱓魚令兒瘖瘂<lb/>
<pb n="KR3e0070_WYG_035-10b"/>
食驢騾馬肉延月難産<lb/>
　如此之類無不驗者則知聖人胎教之法矣<lb/>
　　　孕婦藥忌歌第六<lb/>
蚖<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>水蛭地膽蟲　　　　烏頭附子配天雄<lb/>
躑躅野葛螻蛄類　　　　烏啄側子及䖟蟲<lb/>
牛黄水銀并巴豆　　　　大㦸蛇蛻及蜈蚣<lb/>
牛膝藜蘆及薏苡　　　　金石錫粉并雌雄<lb/>
牙硝芒硝牡丹桂　　　　蜥蜴飛生及䗪蟲<lb/>
<pb n="KR3e0070_WYG_035-11a"/>
代赭蚱蟬胡粉麝　　　　莞花薇蓹草三稜<lb/>
槐子牽牛并皁角　　　　桃仁蠐螬和茅根<lb/>
□根<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>砂與乾漆　　　　亭長波流菵草中<lb/>
瞿麥䕡茹蟹爪甲　　　　蝟皮赤箭赤頭紅<lb/>
馬刀石蠶衣魚等　　　　半夏南星通草同<lb/>
乾薑蒜雞及雞子　　　　驢肉兔肉不須供<lb/>
切須婦人産前忌　　　　此歌宜記在心胷<lb/>
　<lb/>
<pb n="KR3e0070_WYG_035-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　薛氏醫案卷三十五<lb/>
</p>
<p>
</p>
  </div>
</body>
</text>
</TEI>
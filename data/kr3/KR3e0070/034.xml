<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>薛氏醫案巻三十四</head> <lb/>
    <p>
<pb n="KR3e0070_WYG_034-1a"/>
欽定四庫全書<lb/>
　薛氏醫案巻三十四<lb/>
　　　　　　　　　　　　　眀　薛巳　訂<lb/>
　　婦人良方<lb/>
　胎教門<hi>求嗣已明須知胎教故以次之</hi>
　　　姙娠總論第一<lb/>
巢氏病源論姙娠一月名胎胚足厥隂脈養之二月名<lb/>
始膏足少陽脈養之三月名始胎手心主脈養之當此<lb/>
<pb n="KR3e0070_WYG_034-1b"/>
之時血不流行形象始化未有定儀因感而變欲子端<lb/>
正莊嚴常口談正言身行正事欲生男宜佩弦執弓矢<lb/>
欲生女宜佩韋施環珮欲子美好宜佩白玉欲子賢能<lb/>
宜看詩書是謂外象而内感者也四月始受水精以成<lb/>
其血脈手少陽脈養之五月始受火精以成其氣足太<lb/>
隂脈養之六月始受金精以成其筋足陽眀脈養之七<lb/>
月始受木精以成其骨手太隂脈養之八月始受土精<lb/>
以成膚革手陽眀脈養之九月始受石精以成毛髮足<lb/>
<pb n="KR3e0070_WYG_034-2a"/>
少隂脈養之十月五臓六腑闗節人神皆備此其大略<lb/>
也又五臓論有稱耆婆者論一月如珠露二月如桃花<lb/>
三月男女分四月形象具五月筋骨成六月毛髪生七<lb/>
月逰其魂兒能動左手八月逰其魄兒能動右手九月<lb/>
三轉身十月受氣足更有顱𩕄經云一月為胎胞精血<lb/>
凝也二月為胎形成脴也三月陽神為三魂四月隂靈<lb/>
為七魄五月五行分五臓也六月六律定六腑也七月<lb/>
精開竅通光眀也八月元神具降真靈也九月宫室羅<lb/>
<pb n="KR3e0070_WYG_034-2b"/>
布以定生人也十月受氣足萬象成也今推究數説如<lb/>
五臓論者類皆淺鄙妄託其名至於三蔵佛書且涉怪<lb/>
誕漫不可考今按顱𩕄經三卷云中古巫方所撰其巢<lb/>
氏論姙娠至三月始胎之時欲談正言行正事佩弦韋<lb/>
執弓矢施環珮佩白玉讀詩書之類豈非胎教之理乎<lb/>
嘗試推巢氏所論云姙娠脈養之理若厥隂肝脈也足<lb/>
少陽膽脈也為一臓腑之經餘皆如此且四時之令必<lb/>
始於春木故十二經之養始於肝所以養胎在一月二<lb/>
<pb n="KR3e0070_WYG_034-3a"/>
月手心主心胞絡脈也手少陽三焦脈也屬火而夏旺<lb/>
所以養胎在三月四月手少隂手太陽乃心脈也以君<lb/>
主之官無為而尊也足太隂脾脈也足陽眀胃脈也屬<lb/>
土而旺長夏所以養胎在五月六月手太隂肺脈也手<lb/>
陽眀大腸脈也屬金而旺秋所以養胎在七月八月足<lb/>
少隂腎脈也屬水而旺冬所以養胎在九月又况母之<lb/>
腎臓繫於胎是母之真氣子之所賴也至十月兒於母<lb/>
腹之中受足諸臓氣脈所養然後待時而生此論奥㣲<lb/>
<pb n="KR3e0070_WYG_034-3b"/>
而有至理世更有眀之者亦未有過於巢氏之論矣余<lb/>
因述其説<lb/>
　　　受形論第二<hi>娠子即姙娠也故以後受形名篇并附其論</hi>
巢氏論曰陽施隂化精氣有餘兩胎有俱男俱女者道<lb/>
藏經云婦人月信止後一日三日五日值男女旺相日<lb/>
陽日陽時交合有孕多男若男女稟受皆壯則男子一<lb/>
或怯弱則少子顱𩕄經云陽盛發隂當孕成男六脈諸<lb/>
經皆舉其隂又云三陽所㑹則生男三隂所㑹則生女<lb/>
<pb n="KR3e0070_WYG_034-4a"/>
葛仙翁肘後方云男従父氣女従母氣聖濟經云天之<lb/>
徳地之氣隂陽之至和流薄於一體四氣而左動則屬<lb/>
陽陽資之則成男因氣而右動則屬隂隂資之則成女<lb/>
易稱乾道成男坤道成女此男女之别也凡姙娠有疾<lb/>
投以湯藥衰其大半而已使病去母安胎亦無損矣<lb/>
　愚按東垣丹溪云經水斷後一二日血海始淨精勝<lb/>
　其血感者成男四五日後血脈已旺精不勝血感者<lb/>
　成女蓋父精母血因感而㑹精之施也血能攝精故<lb/>
<pb n="KR3e0070_WYG_034-4b"/>
　成子此萬物資始於乾元也血之行也精不能攝故<lb/>
　成女此萬物資生於坤元也隂陽交媾胚胎始凝所<lb/>
　藏之處名曰子宫一系在下上有兩歧一達於左一<lb/>
　達於右精勝其血則陽為之主受氣於左子宫而男<lb/>
　形成精不勝血則隂為之主受氣於右子宫而女形<lb/>
　成此二先生之確論也若夫姙娠藥餌宜禁當叅本<lb/>
　門考之<lb/>
　　　受形篇第三<lb/>
<pb n="KR3e0070_WYG_034-5a"/>
褚氏云男女之合二精交暢隂血先至陽精後衝血開<lb/>
裹精精入為骨而男形成矣陽精先入隂血後參精開<lb/>
裹血血入為本而女形成矣陽氣聚面故男子面重溺<lb/>
死者必伏隂氣聚背故女子背重溺死者必仰走獸溺<lb/>
死仰伏皆然隂陽均至非男非女之身精血散分駢胎<lb/>
品胎之兆父少母老産女必羸母壯父衰生男必弱古<lb/>
之良工首察乎此氣受偏瘁與之補之補羸女則養血<lb/>
壯脾補弱男則壯脾節色羸女宜及時而嫁弱男宜待<lb/>
<pb n="KR3e0070_WYG_034-5b"/>
壯而婚此疾外所務之本不可不察也<lb/>
　　　論胎教第四<hi>馬益卿先生</hi>
論曰胎教産圖之書不可謂之迂而不加信然亦不可<lb/>
狎犯之方今俚俗之家與不正之屬將息避忌畧不如<lb/>
儀或藥毒不消或産於風露無産厄而子母均安者亦<lb/>
倖有之若保胎之法須多方豫養方無後患如隣家有<lb/>
所興修亦或犯其胎氣令兒破形殞命如刀犯者形必<lb/>
傷泥犯者竅必塞打擊者色青黯繫縛者相拘攣如此<lb/>
<pb n="KR3e0070_WYG_034-6a"/>
等驗有如指掌不可不慎也<lb/>
　　　孕元立本章第五<lb/>
有泰初有泰始混沌一判既見氣矣故曰泰初既立形<lb/>
矣故曰泰始氣初形始天地相因生生化化品物彰矣<lb/>
故曰大哉乾元萬物資始至哉坤元萬物資生<lb/>
　吴禔註云混沌未判則氣形俱泯混沌既判則氣形<lb/>
　已分既見氣矣是為太初既立形矣是為太始太初<lb/>
　者凡有氣之所本故天得之以統元氣太始者凡有<lb/>
<pb n="KR3e0070_WYG_034-6b"/>
　形之所本故地得之以統元形天地交泰相因為氣<lb/>
　形生生者得所以生化化者得所以化品物流行而<lb/>
　形色名聲彰矣大哉乾元太初之所寓也故以萬物<lb/>
　之資始為言至哉坤元太始之所寓也故以萬物資<lb/>
　生為言惟萬物資始資生於乾坤故乾元則兆象至<lb/>
　坤元然後形無不成<lb/>
有生之初雖陽予之正育而充之必隂為之主<lb/>
　薛左丞註隂陽離合論曰天覆地載萬物方生未出<lb/>
<pb n="KR3e0070_WYG_034-7a"/>
　地者命曰隂處名曰隂中之隂出地者命曰隂中之<lb/>
　陽陽予之正隂為之主王氷謂陽施正氣萬物方生<lb/>
　隂為之主羣形乃立字説始而生之者天地也育而<lb/>
　克之者人也<lb/>
因形移易日改月化坤道之代終也<lb/>
　列子周穆篇尹文先生曰因形移易謂之化莊子曰<lb/>
　予方篇混元曰消息盈虚一晦一眀日改月化曰有<lb/>
　所為而莫見其功易坤卦文言曰地道無成而代有<lb/>
<pb n="KR3e0070_WYG_034-7b"/>
　終也地之承天其無成而有終也豈迫於不得已耶<lb/>
　蓋道之所在萬物失之則死得之則生有生之類聴<lb/>
　命於此故無成而代有終者以道言之也<lb/>
謂之姙陽既受始隂壬之也壬子謂之姙字説<lb/>
　壬一陽也二隂也陽既受始隂壬之而謂之姙解曰<lb/>
　壬陽水之干也位在亥子之間隂至亥極矣陽復受<lb/>
　始而謂之姙於壬至子然後生<lb/>
謂之胞已為正陽隂包之也<lb/>
<pb n="KR3e0070_WYG_034-8a"/>
　已正陽也而隂能包之隂與陽更用事故也已者孟<lb/>
　夏之月於卦為乾純陽用事故詩謂之正月正月者正<lb/>
　陽之月也隂方用事而為物之主則雖正陽亦在所<lb/>
　包而退聴焉<lb/>
謂之坯未成為器猶云坯也<lb/>
　説文瓦未燒者謂之坯胎婦孕一月也字説坯未成<lb/>
　為器猶坯也<lb/>
謂之胎既食於母為口以也<lb/>
<pb n="KR3e0070_WYG_034-8b"/>
　説文胎婦孕二月也字説元胎既食於母為口以焉<lb/>
若娠則以時動也<lb/>
　字説女娠以時動<lb/>
若懐則以身依之也<lb/>
　字説心所懐則身依焉目𨽻焉<lb/>
天之徳地之氣隂陽之至和相與流薄於一體<lb/>
　靈樞經曰天之在我者徳地之在我者氣徳流氣薄<lb/>
　而生者也<lb/>
<pb n="KR3e0070_WYG_034-9a"/>
唯能順時數謹人事勿動而傷則育之道得矣<lb/>
　自一月積之至於十月所謂時數也保衛輔翼防閑<lb/>
　忌慎適其宜所謂人事也<lb/>
觀四序之運生長収藏代出萬物儀則咸備而天地之<lb/>
氣未始或虧者蓋隂陽相養以相濟也<lb/>
　隂陽離合論曰天覆地載萬物方生陽予之正隂為<lb/>
　之主故因春生因夏長因秋収因冬藏失常則天地<lb/>
　四塞莊子天地篇曰流動而生物物生成理謂之形<lb/>
<pb n="KR3e0070_WYG_034-9b"/>
　形體保神各有儀則謂之性者曽不知此乃欲拂自<lb/>
　然之理謬為求息之術方且推生死於五行蘄補養<lb/>
　於藥石以偽勝真以人助天雖或有子孕而不育育<lb/>
　而不夀者衆矣昔人論年老有子者男不過盡八八<lb/>
　女不過盡七七則知氣血在人固自有量夫豈能逃<lb/>
　隂陽之至數哉<lb/>
天真論帝曰有其年已老而有子者何也岐伯曰此其<lb/>
夭夀過度氣脈常通而腎氣有餘也此雖有子男不過<lb/>
<pb n="KR3e0070_WYG_034-10a"/>
盡八八女不過盡七七而天地之精氣皆竭矣註雖老<lb/>
而生子子夀亦不能過天癸之數<lb/>
　　　凝形殊稟章第六<lb/>
天地者形之大也隂陽者氣之大也惟形與氣相資而<lb/>
立未始偏廢<lb/>
　莊子則陽篇太公調曰天地者形之大者也隂陽者<lb/>
　氣之大者也氣以形載形以氣克惟氣與形兩者相<lb/>
　待故曰相資而立未始偏廢<lb/>
<pb n="KR3e0070_WYG_034-10b"/>
男女構精萬物化生天地隂陽之形氣寓焉<lb/>
　係辭曰天地絪緼萬物化醇男女構精萬物化生<lb/>
語七八之數七少陽也八少隂也相感而流通故女子<lb/>
二七天癸至男子二八而精通則以隂陽交合而兆始<lb/>
故也<lb/>
　岐伯曰女子二七而天癸至任脈通衝脈盛月事以<lb/>
　時下故能有子男子二八腎氣盛精氣溢瀉隂陽和<lb/>
　故能有子傳曰女子十四有為人母之道四十九絶<lb/>
<pb n="KR3e0070_WYG_034-11a"/>
　生育之理男子十六有為人父之道六十四絶陽化<lb/>
　之理<lb/>
語九十之數九老陽也十老隂也相包而賦形故隂窮<lb/>
於十男能圍之陽窮於九女能方之則以隂陽相生而<lb/>
成終故也<lb/>
　字説隂窮於十圍之者男陽窮於九方之者女九有<lb/>
　變也女足以方之十無變也男足以圍之解曰男有<lb/>
　室所以圍隂於外女有家所以方陽於内易曰婦人<lb/>
<pb n="KR3e0070_WYG_034-11b"/>
　之吉従一而終也夫子制義従婦㓙也圍圎也君道<lb/>
　也夫道也圎則可以制義而行方仁也臣道也婦道<lb/>
　也方則從一而已男從圍與規従夫同意女從仁與<lb/>
　臣從仁同意<lb/>
元氣孕毓皆始於子自子推之男左旋積嵗三十而至<lb/>
已女右旋積嵗二十而至巳巳為正陽隂實從之自巳<lb/>
懐壬男左旋十月而生於寅女右旋十月而生於申申<lb/>
為三隂寅為三陽而生育之時著矣其稟賦也體有剛<lb/>
<pb n="KR3e0070_WYG_034-12a"/>
柔脈有強弱氣有多寡血有盛衰皆一定而不易也<lb/>
　十九難曰男生於寅寅為木陽也女子生於申申為<lb/>
　金隂也楊氏註云元氣起於子人之所生也男從子<lb/>
　左行三十女從子右行二十俱至於已為夫婦懐姙<lb/>
　也古者男子三十女年二十然後行嫁娶十月而生<lb/>
　者男従巳左行至寅為十月故男行年起於丙寅女<lb/>
　從巳右行至申為十月故女行年起於壬申<lb/>
以至分野異域則所産有多寡之宜吉事有祥則所夢<lb/>
<pb n="KR3e0070_WYG_034-12b"/>
各應其類是故荆揚薄壌多女雍冀厚壌多男熊羆為<lb/>
男子之祥蛇虺為女子之祥是皆理之可推也<lb/>
　周官職方氏揚州其民三男五女荆州其民一男二<lb/>
　女雍州其民三男二女冀州其民五男三女詩斯干<lb/>
　篇名吉夢維何維熊維羆維虺維蛇大人占之維熊<lb/>
　維羆男子之祥維虺維蛇女子之祥<lb/>
胎化之法有所謂轉女為男者亦皆理之自然如食牡<lb/>
雞取陽精之全於天産者帶雄黄取陽精之全於地産<lb/>
<pb n="KR3e0070_WYG_034-13a"/>
者<lb/>
　千金方轉女為男丹參丸用東門上雄雞頭又方取<lb/>
　雄黄一兩縫嚢盛帶之本草丹雄雞補虚温中通神<lb/>
　殺毒其肝補腎其冠血益陽雄黄人佩之鬼神不能<lb/>
　近毒物不能傷<lb/>
操弓矢藉斧斤取剛物之見於人事者氣類潛通造化<lb/>
密移必於三月兆形之先蓋方儀則未具陽可以勝隂<lb/>
變女為男理固然也<lb/>
<pb n="KR3e0070_WYG_034-13b"/>
　巢氏論云姙娠三月始胎形象始化未有定儀見物<lb/>
　而變欲得男者操弓矢食雄雞<lb/>
　　　氣質生成章第七<lb/>
具天地之性集萬物之靈隂陽平均氣質完備咸其自<lb/>
爾然而奇耦異數有衍有耗剛柔異用或強或羸血榮<lb/>
氣衞不能逃於消息盈虛之理則稟質之初詎可一槩<lb/>
論耶是以附贅垂疣駢拇枝指侏儒跛蹩形氣所賦有<lb/>
如此者瘡瘍癰腫聾盲瘖瘂瘦瘠疲瘵氣形之病有如<lb/>
<pb n="KR3e0070_WYG_034-14a"/>
此者然則胚胎造化之始精移氣變之後保衛輔翼固<lb/>
有道矣<lb/>
　孝經云天地之性人為貴書泰誓曰惟人萬物之靈<lb/>
天有五氣各有所湊地有五味各有所入所湊有節適<lb/>
所入有度量凡所畏忌悉知戒慎資物為養者理固然<lb/>
也故寢興以時出處以節<lb/>
　六節藏象論曰天食人以五氣地食人以五味王氷<lb/>
　云天以五氣食人者臊氣湊肝焦氣湊心香氣湊脾<lb/>
<pb n="KR3e0070_WYG_034-14b"/>
　腥氣湊肺腐氣湊腎地以五味食人者酸味入肝苦<lb/>
　味入心甘味入脾辛味入肺醎味入腎也<lb/>
可以髙眀可以周密使霧露風邪不得投間而入因時<lb/>
為養者理固然也故必調喜怒寡嗜慾<lb/>
　禮記月令仲夏之月可以居髙眀可以處臺榭脈要<lb/>
　精㣲論云冬日在骨蟄蟲周密君子居室夏則順陽<lb/>
　在上故可以髙眀冬則順陽氣之伏藏故可以周密<lb/>
作勞不妄而氣血従之皆所以保攝姙娠使諸邪不得<lb/>
<pb n="KR3e0070_WYG_034-15a"/>
干焉<lb/>
　天真論岐伯曰上古之人其知道者不妄作勞故能<lb/>
　形與神俱而盡終其天年通天論曰聖人陳隂陽筋<lb/>
　脈和同骨體堅固氣血皆従<lb/>
苟為不然方授受之時一失調養則内不足以為中之<lb/>
守外不足以為身之強氣形弗充而疾疚因之<lb/>
　脈要曰五臓者中之守也得守者生失守則死又曰<lb/>
　五臓者身之強也得強則生失強則死<lb/>
<pb n="KR3e0070_WYG_034-15b"/>
若食<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>唇缺食犬無聲食雜魚而生瘡癬之屬皆以食<lb/>
物不戒之過也<lb/>
　孫真人養胎法云姙娠食兎肉令子缺唇食犬肉令<lb/>
　子無音聲食乾鯉魚令子患瘡癬異法方論云食之<lb/>
　使人熱中註云魚發瘡<lb/>
心氣大驚而癲疾<lb/>
　奇病論帝曰人生而病癲疾者何岐伯曰名為胎病<lb/>
　此得之在腹中時其母有所大驚氣上不下精氣并<lb/>
<pb n="KR3e0070_WYG_034-16a"/>
　居故令子發為癲疾也<lb/>
腎氣不足而解顱<lb/>
　巢氏云解顱者言小兒年雖長而𩕄門不合頭縫開<lb/>
　解是皆由腎氣不成故也腎主骨髓而腦為髓海腎<lb/>
　氣不成則腦髓不足不能成故頭顱開解<lb/>
脾胃不和而羸瘦<lb/>
　巢氏曰夫羸瘦不生肌膚皆為脾胃不和不能飲食<lb/>
　故血寒衰弱不能榮於肌膚也凡小兒在胎而遇寒<lb/>
<pb n="KR3e0070_WYG_034-16b"/>
　或生而伏熱皆令兒不能食故羸瘦也<lb/>
心氣虚乏而神不足皆由氣血不調之故也誠能推而<lb/>
達之使邪氣無所乘兹乃生育相待而成者<lb/>
　病源曰肺主氣心主脈而血氣通榮臓腑循行經絡<lb/>
　産則血氣傷損臓腑不足而心統領諸臓使其勞傷<lb/>
　不足則令驚悸恍惚是心氣虚也<lb/>
故曰天不人不因<lb/>
　法言云天不人不因人不天不成<lb/>
<pb n="KR3e0070_WYG_034-17a"/>
　　　轉女為男法第八<lb/>
若婦女懐姙未滿三月男女未定形象未成故藥餌方<lb/>
術可以轉令生男者理或有之其法以斧置姙娠床下<lb/>
繫刃向下勿令人知恐不信試令雞抱卵時依此置窠<lb/>
下一窠盡出雄雞又自初覺有娠取弓弩絃縛婦人腰<lb/>
下滿百日去之此紫宫玉女秘法也又姙娠三月已前<lb/>
以雄雞尾尖上長毛三莖潛安婦人卧蓆下又取夫髪<lb/>
及手足甲潛安卧蓆下俱勿令知之又姙娠纔滿三月<lb/>
<pb n="KR3e0070_WYG_034-17b"/>
要男者以雄黄半兩衣中帶之要女者以雌黄帶之以<lb/>
上諸法試之良有驗也<lb/>
　<lb/>
　<lb/>
　<lb/>
　<lb/>
　<lb/>
　薛氏醫案巻三十四<lb/>
</p>
<p>
</p>
  </div>
</body>
</text>
</TEI>
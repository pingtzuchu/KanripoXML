<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>薛氏醫案卷五十五</head> <lb/>
    <p>
<pb n="KR3e0070_WYG_055-1a"/>
欽定四庫全書<lb/>
　薛氏醫案卷五十五<lb/>
　　　　　　　　　　　　　明　薛已　訂<lb/>
　　保嬰撮要<lb/>
　　　面上症<lb/>
錢仲陽云左腮為肝右腮為肺額為心鼻為脾頦為腎<lb/>
色青主驚積不散欲發風候紅主痰積驚悸黄者食積<lb/>
癥傷欲作疳癖白主洩瀉水穀更欲作吐黑主臟腑欲<lb/>
<pb n="KR3e0070_WYG_055-1b"/>
絶　印堂青主初患驚瀉紅主大驚夜啼黑主客忤<lb/>
山根青主二次驚瀉後發躁黑黄甚者死　年壽平䧟<lb/>
主夭青主發熱生驚黑主利死紅主躁死微黄曰平黄<lb/>
甚曰霍亂　承漿青主食時被驚黄主吐逆亦主血利<lb/>
黑主驚風　白眼黑睛黄主有熱白睛黄主食積疳痐<lb/>
白睛青主驚風黑睛青主傷寒　眉上青吉忽紅主煩<lb/>
躁夜啼黄主霍亂久病紅者死　風氣二池青主風候<lb/>
紫主吐逆或發熱黄主吐逆赤主煩躁夜啼　兩顴赤<lb/>
<pb n="KR3e0070_WYG_055-2a"/>
主肺有客熱　兩太陽青主二次受驚青自太陽入耳<lb/>
者死紅主血淋　兩臉青主客忤黄主痰溢赤主風熱<lb/>
　兩頬赤主傷寒兩頥青主吐蟲　兩金匱青主第三<lb/>
次驚風黑遶口二日死青連目入耳七日死　兩風門<lb/>
紅主風熱黑主疝青主水驚黑從眉入耳即日死唇黑<lb/>
不食者死　面青眼青肝病面赤心病面白肺病面黄<lb/>
脾病面黑腎病　額間赤色主心經有熱煩躁驚悸若<lb/>
飲水或呌哭屬本經實熱用瀉心散以清心火微赤困<lb/>
<pb n="KR3e0070_WYG_055-2b"/>
卧驚悸熱渴飲湯屬虚熱用秘㫖安神丸以生心血青<lb/>
黑主驚風腹痛或瘈瘲啼呌用五味異功散加木香柴<lb/>
胡鈎藤鈎補脾肝青黑主心腹作痛此寒水乘心用益<lb/>
黄散微黄主驚疳用安神丸　左臉青或兼赤主肝經<lb/>
風熱項强頓悶目劄瘈瘲用柴胡清肝散色微赤倐熱<lb/>
咬牙屬虚熱用地黄丸青黑主肝剋脾而驚搐腹痛用<lb/>
六君子加薑桂微赤主潮熱血虚心躁先用秘㫖安神<lb/>
丸次用地黄丸　右臉赤主風邪氣麄咳𠻳發熱飲水<lb/>
<pb n="KR3e0070_WYG_055-3a"/>
為實熱用瀉白散若哽氣出氣唇白氣短屬虚熱用五<lb/>
味異功散若脾熱所傳用清胃散心火所刑用人参平<lb/>
肺散淡赤主潮熱心躁或大便堅秘用宣明柴胡飲子<lb/>
以疏𨗳如潮熱未止更用鈎藤飲以清肝色青白主咳<lb/>
𠻳惡心先用惺惺散解表邪健脾土更以六君子湯調<lb/>
補中氣色青黑主驚風腹痛盤腸内釣用六君鈎藤鈎<lb/>
平肝補脾　鼻微黄為平赤主脾胃實熱身熱飲水乳<lb/>
食如常用瀉黄散清熱理脾微赤主脾經虚熱身凉飲<lb/>
<pb n="KR3e0070_WYG_055-3b"/>
湯乳食少思用五味異功散補中健脾色深黄主小便<lb/>
不通鼻中乾燥氣麄衂血乃脾熱傳於肺腎先用濟生<lb/>
犀角地黄湯後用地黄丸色淡白乃脾虚泄瀉乳食不<lb/>
化用六君子湯調補中氣青色主脾土虚寒肝木所勝<lb/>
用五味異功散加木香炮薑温中平肝黑為死候　頦<lb/>
間色赤主腎與膀胱氣滯熱結而小便不通用五苓散<lb/>
以分利鼻凖微黄兼右腮微赤乃脾肺燥熱不能化生<lb/>
腎水用黄芩清肺飲膀胱隂虚陽無所主用滋腎丸若<lb/>
<pb n="KR3e0070_WYG_055-4a"/>
頦間微赤乃膀胱陽虚隂無所化用六味地黄丸若小<lb/>
腹脹滿或隂囊腫脹屬隂虚濕熱壅滯用六味丸加車<lb/>
前牛膝脾肺氣虚不能通調水道者亦用前藥其小便<lb/>
赤色久而尿血亦屬肝腎氣虚有熱用六黄地黄九如<lb/>
不應則用補中益氣湯益脾肺生肝腎若小便後出白<lb/>
津或莖中作痛屬肝經濕熱先用龍膽瀉肝湯後用六<lb/>
味地黄丸　印堂青黑主腹痛夜啼此脾氣虚寒也脾<lb/>
為至隂故夜間腹痛而啼用鈎藤飲色淡白主泄瀉乳<lb/>
<pb n="KR3e0070_WYG_055-4b"/>
食不化屬脾氣虚弱用五味異功散加木香　人中黄<lb/>
主傷乳胃逆青主下痢乳食不化噯氣酸腐此脾虚停<lb/>
滯先用大安丸消食後用異功散健脾黑主蜖蟲咬痛<lb/>
　唇色白主吐涎嘔逆或吐血便血乃脾氣虚弱不能<lb/>
攝涎統血歸源急用六君子湯色赤乾燥而皺者主脾<lb/>
經熱渴大便不通煩熱不寐先以清胃散治其熱次以<lb/>
四君黄連山梔調其脾黄主食積泄瀉乳食不化以六<lb/>
君子湯健脾赤色兼白主衂血乃脾肺虚熱不能攝血<lb/>
<pb n="KR3e0070_WYG_055-5a"/>
歸源用聖濟犀角地黄湯清熱補血用四君子湯以補<lb/>
脾氣如久不應用麥門冬散或人参安胃散　口畔色<lb/>
黄主脾經積熱用清胃散久病用四味肥兒丸以治疳<lb/>
熱唇口抽動主驚熱不安用異功散加山梔鈎藤鈎補<lb/>
脾平肝若口流涎唇色紫乃脾氣虚寒用異功散加炮<lb/>
薑木香若腹中痛口吐涎乃蟲作痛先用蕪荑散後用<lb/>
調中丸不吐涎是積痛也用異功散手足厥冷用理中<lb/>
湯加烏梅温補中氣而痛自止或吐後或大便去後而<lb/>
<pb n="KR3e0070_WYG_055-5b"/>
痛止者先用下積丸後用異功散　白主失血死青主<lb/>
驚風死黑色繞口者不治耳微微赤此少陽經風熱用<lb/>
柴胡飲子清肝生血微黄主睡中驚悸咬牙用四君子<lb/>
加芎歸升麻以調理脾氣　耳乾燥主骨疳蒸熱作渇<lb/>
盗汗用地黄丸若小便後出白津或玉莖痒痛屬肝經<lb/>
濕熱先用龍膽瀉肝湯後用地黄丸若禀賦腎氣不足<lb/>
或早近女色致小便泄滯或作痛如淋者急用地黄丸<lb/>
補中益氣湯滋其化源或大小便去後榖道牽痛者其<lb/>
<pb n="KR3e0070_WYG_055-6a"/>
虚尤甚用前丸加牛膝車前肉桂如手足逆冷或畏寒<lb/>
少食陽氣虚寒也急加附子多可得生大抵多因禀賦<lb/>
臟氣不平或乳食寒暑失節或姙娠乳母飲食起居六<lb/>
淫七情所致若初病元氣無虧乳母如常發熱壯熱二<lb/>
便秘結作渇飲水睡不露睛者悉屬形病俱實當治邪<lb/>
氣若病久元氣已虧食少發熱口乾飲湯嘔吐泄瀉肢<lb/>
體畏寒而露睛者悉屬形病俱虚當補正氣更宜審胎<lb/>
氣之虚實臟腑之相勝而治之庶無悞矣<lb/>
<pb n="KR3e0070_WYG_055-6b"/>
瀉心散<hi>方見心臟</hi>
秘㫖安神丸<hi>方見心臟</hi>
五味異功散<hi>方見内釣</hi>
朱砂安神丸<hi>方見發搐</hi>
柴胡清肝散<hi>方見諸熱</hi>
地黄丸<hi>方見腎臟症</hi>
六君子湯<hi>方見内釣</hi>
瀉白散<hi>方見肺臟</hi>
<pb n="KR3e0070_WYG_055-7a"/>
清胃散<hi>方見内釣</hi>
補中益氣湯<hi>方見虚羸</hi>
人参安胃散<hi>方見脾臟</hi>
宣明柴胡飲子<hi>方見發熱</hi>
鈎藤飲<hi>方見慢驚</hi>
惺惺散<hi>方見咳𠻳</hi>
瀉黄散<hi>方見脾臟</hi>
濟生犀角地黄湯<hi>方見便血</hi>
<pb n="KR3e0070_WYG_055-7b"/>
五苓散<hi>方見五淋</hi>
　　　發搐<lb/>
錢仲陽云驚癎發搐男左視無聲右視有聲女右視無<lb/>
聲左視有聲此相勝也盖左為肝部右為肺部金木相<lb/>
勝故耳若寅邜辰時身熱目上視手足動口流涎項强<lb/>
急此肝旺也己午未時身熱發搐心神驚悸目上視牙<lb/>
𦂳流涎手足搐動此心旺也申酉戌時身熱微搐而喘<lb/>
目㣲斜睡露睛手足冷大便淡黄水此肺旺也亥子丑<lb/>
<pb n="KR3e0070_WYG_055-8a"/>
時㣲搐卧而不安身㣲熱目𦂳斜喉中有痰大便色白<lb/>
困睡流涎此腎虚也若握拳拇指在内女為順拇指在<lb/>
外男為順順則易治逆則難愈若涎入心肝則不能言<lb/>
用凉心鎭驚下痰逆搐者不治吐瀉後變症者亦不治<lb/>
如手足冷汗搐眉搐肚日夜不止名眞搐當用人参湯<lb/>
川烏全蝎等藥平其胃氣傷風發搐口中氣熱呵欠手<lb/>
足動者名假搐用大青膏發散風邪傷食後發搐身熱<lb/>
困睡嘔吐不思乳食者當先定搐後用白丸子下之百<lb/>
<pb n="KR3e0070_WYG_055-8b"/>
日内發搐眞者内生風二三次必死假者外生風雖頻<lb/>
發不死外傷風者用大青膏塗顖門及浴體法　寅邜<lb/>
辰時搐而發熱作渇飲冷便結屬肝膽經虚熱用柴芍<lb/>
参苓散作渇引飲自汗盗汗屬肝膽經血虚用地黄丸<lb/>
口吻流涎屬肝木剋脾土用六君子湯　己午未時發<lb/>
搐若兼作渇飲水屬風火相搏以地黄丸補肝𨗳赤散<lb/>
凉驚丸治心若作渇飲湯體倦不乳土虚而木旺也用<lb/>
地黄丸以補腎六君子湯以補脾　申酉戌時㣲搐留<lb/>
<pb n="KR3e0070_WYG_055-9a"/>
喘目微斜身似熱睡而露睛大便淡黄屬脾肺虚熱用<lb/>
異功散手足逆冷或喘瀉不食屬脾肺虚寒用六君炮<lb/>
薑木香久病而元氣虚者用六君子六味丸二藥主之<lb/>
　亥子丑時㣲搐身熱目睛𦂳斜吐瀉不乳厥冷多睡<lb/>
屬寒水侮土用益黄散未應用六君薑桂傷風發搐口<lb/>
氣不熱肢體倦怠用異功散補脾土鈎藤飲清肝木若<lb/>
因風邪内鬱發熱而變諸症者當理肺金清風邪若外<lb/>
邪既解而内症未除當理肺補脾若肺經虧損而致驚<lb/>
<pb n="KR3e0070_WYG_055-9b"/>
搐等症者當補脾肺以平肝心則驚搐自止矣若停食<lb/>
發搐嘔吐乳食者宜用消食丸若食既消而前症仍作<lb/>
或變他症者脾土傷而肝木乘之也用六君子加鈎藤<lb/>
鈎以健脾平肝若百日内搐者因胎氣所禀亦有乳母<lb/>
七情厚味所致者當兼治其母而以固胃為先不可逕<lb/>
治其兒也<lb/>
　　　治騐<lb/>
　一小兒寅卯時發熱痰搐服抱龍丸而愈後復患因<lb/>
<pb n="KR3e0070_WYG_055-10a"/>
　自用前藥更加咳𠻳氣喘不時發搐面赤或青黄或<lb/>
　浮腫或流涎余謂咳𠻳氣喘乃脾肺氣虚不時發搐<lb/>
　乃木乘土位面青而黄赤乃肝助心脾浮腫流涎乃<lb/>
　脾氣虚弱用益智丸以補心神補中益氣湯以養脾<lb/>
　肺頓愈<lb/>
　少叅王陽湖孫跌傷股骨正體科已續余視其面色<lb/>
　青黄口角㣲動此肝木侮脾之症且氣血筋骨皆資<lb/>
　脾土以生但壯脾氣則所傷自愈遂用六君鈎藤當<lb/>
<pb n="KR3e0070_WYG_055-10b"/>
　歸三十餘劑諸症悉痊<lb/>
　一小兒兩目連劄手足發搐服天麻防風丸之類每<lb/>
　發饑時益甚得飲食稍定此肝木制脾土也用六君<lb/>
　升麻柴胡鈎藤鈎二劑而病痊又用補中益氣湯而<lb/>
　全效<lb/>
　一小兒己午時搐熱驚悸發時形氣倦怠而黄懶食<lb/>
　流涎飲湯此心火虚而不能生脾土也不信自服凉<lb/>
　心之藥更加吐瀉睡而露睛幾成慢脾風用六君薑<lb/>
<pb n="KR3e0070_WYG_055-11a"/>
　桂佐以地黄丸而愈<lb/>
　一小兒七嵗驚搐發熱不已己午未時益甚形氣殊<lb/>
　倦熱定飲湯此心脾氣虚朝用補中益氣湯加益智<lb/>
　仁夕用六君當歸鈎藤鈎尋愈後飲食過多復作吐<lb/>
　瀉或治以保和丸反加寒熱發搐此脾土復傷而肝<lb/>
　木所侮也用六君柴胡寒熱止而飲食進但午未時<lb/>
　仍瀉用補中益氣湯加茯苓半夏鈎藤鈎而愈<lb/>
　一小兒百日内患搐痰涎自流用驚風藥益甚視其<lb/>
<pb n="KR3e0070_WYG_055-11b"/>
　面色黄中隱白乃脾虚不能攝涎也用六君子補中<lb/>
　益氣二湯而愈後復患兼氣喘自欲表散行痰余謂<lb/>
　此肺虚不能納氣歸源耳用五味異功散加鈎藤鈎<lb/>
　柴胡調補脾肺清理肝火而安<lb/>
　一小兒患前症面青黑或痿黄審其母素有鬱怒用<lb/>
　加味逍遥散加味歸脾湯治其母而子亦愈<lb/>
　一小兒月内發搐鼻塞乃風邪所傷以六君子湯加<lb/>
　桔梗細辛子母俱服更以葱頭七莖生薑一片細擂<lb/>
<pb n="KR3e0070_WYG_055-12a"/>
　攤紙上合置掌中令熱急貼顖門少頃鼻利搐止<lb/>
　一小兒未滿月發搐嘔乳腹脹作瀉此乳傷脾胃用<lb/>
　五味異功散加漏蘆令母服之子亦服匙許遂愈<lb/>
　一小兒驚悸痰盛瀉乳不消此感風邪夾驚肝侮脾<lb/>
　而氣虚先以天麻防風丸袪風定驚後用五味異功<lb/>
　散壯脾止搐而愈<lb/>
　一小兒發熱拘急四肢瘈瘲左腮赤此心肝二經風熱<lb/>
　先用柴胡清肝散次用六味地黄丸而愈<lb/>
<pb n="KR3e0070_WYG_055-12b"/>
　一小兒發搐啼呌手足指冷左腮青黑此脾土虚弱<lb/>
　腎水反所侮也用六君薑桂一劑頓安又以四君芎<lb/>
　歸及補肝散而愈<lb/>
　一小兒發熱作渇用瀉黄散大便重墜口角流涎仍<lb/>
　欲瀉火余曰鼻凖青白多而黄色少屬脾胃虚寒肝<lb/>
　木所侮盖口角流涎脾氣虚而不能攝也大便重墜<lb/>
　脾氣陷而不能升也不信另用凉驚之劑果眉唇㣲<lb/>
　動四肢㣲搐余曰此虚極而變慢風矣始用六君當<lb/>
<pb n="KR3e0070_WYG_055-13a"/>
　歸木香炮薑鈎藤鈎二劑未效意欲更藥余曰此藥<lb/>
　力未至也仍加附子一片服之即安後去附子又二<lb/>
　劑而愈<lb/>
　一小兒目内青色發搐目直上視呌哭不已或用牛<lb/>
　黄清心丸更加咬牙頓悶小便自遺余謂此肝脾虚<lb/>
　甚用補中益氣湯六味地黄丸而愈<lb/>
　一小兒發搐目劄屬肝膽經風熱先用柴胡清肝散<lb/>
　以清肝後用六味地黄丸以補腎而愈<lb/>
<pb n="KR3e0070_WYG_055-13b"/>
凉驚丸　治驚疳熱搐心神驚悸白睛赤色牙闗𦂳急<lb/>
　潮熱流涎手足動搐<lb/>
　　黄連<hi>五錢</hi>龍腦<hi>一錢/研</hi>防風　龍膽草<hi>酒拌/炒黑</hi>青黛<hi>研三錢</hi>
　　牛黄　麝香<hi>各一字</hi>鈎藤鈎子<hi>二錢</hi>
　右各另為末麫糊丸粟米大每服三五丸至一二十<lb/>
　丸煎金銀湯下<lb/>
　愚按前方治心肝二經風熱若心肝虚而見驚搐潮<lb/>
　熱用秘㫖安神丸肝木乘脾者用異功散加柴胡鈎<lb/>
<pb n="KR3e0070_WYG_055-14a"/>
　藤鈎心脾虚弱而潮熱流涎者用異功散若虚寒更<lb/>
　加木香不應更加炮薑<hi>詳見滯頥</hi>
擦牙通闗散　治風搐搦闗竅不通痰塞中脘留滯百<lb/>
　節<lb/>
　　南星<hi>二錢</hi>麝香<hi>一/字</hi>牙皂<hi>二錢燒/存性</hi>赤脚蜈蚣<hi>一/條</hi>殭蠶<hi>各二</hi>
　　<hi>錢</hi>
　右為末薑汁蘸藥少許擦牙或調服二三㸃涎自出<lb/>
至聖保命丹　治胎驚内釣腹肚𦂳硬啼呌不安及急<lb/>
<pb n="KR3e0070_WYG_055-14b"/>
　慢驚風眼目上視手足抽掣不省人事<lb/>
　　全蝎<hi>十四箇去毒</hi>防風<hi>二錢</hi>白附子　炮南星　蟬殻<lb/>
　　天麻　殭蠶<hi>去絲嘴炒</hi>朱砂<hi>各一/錢</hi>麝香<hi>五分</hi>金箔<lb/>
　右為末米糊和毎兩作四十丸毎服一丸白湯化下<lb/>
　有熱者以膽星易炮星<lb/>
白餅子　治傷食嘔吐肚疼噯氣先用此藥一服推下<lb/>
　食積却用惺惺散加減参蘇飲不可服冷藥<lb/>
　　滑石　半夏　膽南星<hi>各一錢</hi>輕粉　巴豆<hi>二十四粒去皮</hi>
<pb n="KR3e0070_WYG_055-15a"/>
　　<hi>膜用水一升煮乾研爛</hi>
　右以三味為末入巴豆輕粉研匀飯丸菉豆大毎服<lb/>
　三五丸紫蘇湯下忌熱物量兒加減<lb/>
十味安神丸　治驚<lb/>
　　人参　茯苓　麥門冬　山藥<hi>各二錢</hi>片腦<hi>二分</hi>朱砂<lb/>
　　甘草　寒水石<hi>各五分</hi>龍齒<hi>一/錢</hi>金箔<hi>二片</hi>
　右為末蜜丸雞豆大燈心湯調下一方有馬牙硝<lb/>
浴體法<lb/>
<pb n="KR3e0070_WYG_055-15b"/>
　　天麻<hi>二錢</hi>蝎尾<hi>去/毒</hi>朱砂<hi>各五/分</hi>烏蛇<hi>肉酒/浸焙</hi>白礬<hi>各二錢</hi>
　　麝香<hi>一字</hi>青黛<hi>二錢</hi>
　右為末每用三錢水三碗桃枝一握煎至數沸温浴<lb/>
　之勿浴背<lb/>
塗顖法　治發搐<lb/>
　　麝香<hi>一字</hi>蝎尾<hi>去/毒</hi>薄荷葉<hi>三分</hi>蜈蚣　牛黄　青黛末<lb/>
　　<hi>各一字</hi>
　右同研用熟棗肉劑為膏新綿上塗匀貼𩕄上四方<lb/>
<pb n="KR3e0070_WYG_055-16a"/>
　可出一指許火上炙手頻熨百日裏外小兒可用此<lb/>
瀉青丸<hi>方見肝臟</hi>
𨗳赤散<hi>方見心臟</hi>
地黄丸<hi>方見腎臟</hi>
益黄散<hi>方見脾臟</hi>
蘇青膏<hi>方見慢驚</hi>
大青膏<hi>方見肝臟</hi>
　　　目睛瞤動<lb/>
<pb n="KR3e0070_WYG_055-16b"/>
目者肝之竅也肝膽屬風木二經兼為相火肝藏血血<lb/>
不足則風火内生故目睛為之瞤動經曰曲直動揺風<lb/>
之象也宜用四物益其血柴胡山梔清其肝隂血内榮<lb/>
則虚風自息矣若因肝經血燥而自病者用六味丸以<lb/>
滋其源因肺金剋肝木者用瀉白散以平金邪若眼眶<lb/>
瞤動者肝木乘脾土也用抱龍丸若愈後驚悸不寐或<lb/>
寐中發搐咬牙目睛瞤動者血虚不能榮筋脉也用補<lb/>
中益氣湯或歸脾湯加茯苓五味盖有餘者邪氣實也<lb/>
<pb n="KR3e0070_WYG_055-17a"/>
不足者真氣虚也凡病氣有餘當認為不足况此症兼<lb/>
屬肝脾多為漫驚之漸尤當審之<lb/>
　　　治驗<lb/>
　一小兒三嵗因驚抽搐發熱久服抱龍丸等藥面色<lb/>
　或赤或青余曰始因肝有實邪故宜用前藥今面色<lb/>
　青赤乃肝經虚熱傳心矣遂用六味丸以養肝腎佐<lb/>
　以六君升麻柴胡以補脾胃諸症頓痊<lb/>
　大尹周應昌子患瘰癧恪服化痰之劑虚宜用六君<lb/>
<pb n="KR3e0070_WYG_055-17b"/>
　子湯加小柴胡湯若四肢微搐或潮熱往來或泄瀉<lb/>
　嘔吐面色痿黄皆脾胃有傷也宜用白术黄茋川芎<lb/>
　當歸人参陳皮肉豆蔲神麯乾葛白芍藥黄連炙甘<lb/>
　草白茯苓以補胃氣若脾胃虚弱者用六味異功散<lb/>
　虚寒加木香炮薑若脾氣下陷者用補中益氣湯以<lb/>
　升其陽作渇者用七味白术散以生津液若肝木侮<lb/>
　脾者用補中益氣湯加茯苓半夏芍藥以制肝補脾<lb/>
　　　治驗<lb/>
<pb n="KR3e0070_WYG_055-18a"/>
　一小兒傷食發熱唇動或用養胃湯枳實黄連山查<lb/>
　之類更加腹脹午後發熱按其腹不痛余以為服前<lb/>
　藥飲食雖化而脾胃復傷也用六君子湯數劑而痊<lb/>
　一小兒傷食發熱嘔吐唇口服消𨗳清熱之劑飲食<lb/>
　已消熱赤如故余曰此胃經虚而安<lb/>
瀉青丸<hi>方見肝臟</hi>
六味丸<hi>方見腎臟</hi>
四君子湯<hi>方見天釣</hi>
<pb n="KR3e0070_WYG_055-18b"/>
瀉白散<hi>方見肺臟</hi>
　　　唇口蠕動<lb/>
唇為脾之華口乃脾之竅又陽明之脉環唇口而交人<lb/>
中陽明胃也是以脾胃虚者多有此症不獨病後而已<lb/>
夫脾主涎脾虚則不能收攝多兼流涎或誤認為痰而<lb/>
用祛逐之藥則精液益枯不能滋養筋脉遂致四肢抽<lb/>
搐病勢愈甚原其治法與慢脾風相同當用大補脾胃<lb/>
之藥加升麻柴胡切勿用青皮龍膽草之類兼察其色<lb/>
<pb n="KR3e0070_WYG_055-19a"/>
黄者脾弱也青者肝勝也青黄不澤木來剋土也青赤<lb/>
相兼木火風熱也黑為寒水反來侮土白為氣虚亾陽<lb/>
凡此宜用六君子湯加小柴胡湯若四肢㣲搐或潮熱<lb/>
徃來或泄瀉嘔吐面色痿黄皆脾胃有傷也宜用白术<lb/>
黄茋川芎當歸人参陳皮肉豆蔲神麯乾葛白芍藥黄<lb/>
連炙甘草白茯苓以補胃氣若脾胃虚弱者用五味異<lb/>
功散虚寒加木香炮薑若脾氣下陷者用補中益氣湯<lb/>
以升其陽作渴者用七味白术散以生津液若肝木侮<lb/>
<pb n="KR3e0070_WYG_055-19b"/>
脾者用補中益氣湯加茯苓半夏芍藥以制肝補脾<lb/>
　　　治驗<lb/>
　一小兒傷食發熱唇動或用養胃湯枳實黄連山查<lb/>
　之類更加腹脹午後發熱按其腹不痛余以為服前<lb/>
　藥飲食雖化而脾胃復傷也用六君子湯數劑而痊<lb/>
　一小兒傷食發熱嘔吐唇動服消𨗳清熱之劑飲食<lb/>
　已消熱赤如故余曰此胃經虚熱耳用四君升麻柴<lb/>
　胡四劑而愈<lb/>
<pb n="KR3e0070_WYG_055-20a"/>
　一小兒素面白忽然目唇微動時面色青黄良久其<lb/>
　唇口手足亦微動此脾虚而肝侮之也用五味異功<lb/>
　散加鈎藤鈎白附子一劑而面青少退再二劑唇口<lb/>
　動亦止又用異功散加升麻柴胡四劑而痊<lb/>
　一小兒暑月吐瀉目唇微動面色青白手足並冷仍<lb/>
　用玉露散余謂已變慢脾風也當温補脾胃不信後<lb/>
　果殁<lb/>
五味異功散<hi>方見天釣内釣</hi>
<pb n="KR3e0070_WYG_055-20b"/>
補中益氣湯<hi>方見虚羸</hi>
七味白术散<hi>方見積痛</hi>
六君子湯<hi>方見天釣</hi>
小柴胡湯<hi>方見痓症</hi>
四君子湯<hi>方見天釣</hi>
　　　驚搐目直<lb/>
小兒忽然驚搐目直者皆肝之風熱也若肝虚生風則<lb/>
目連劄而不搐及多欠咬牙若肝經風實則目直大呌<lb/>
<pb n="KR3e0070_WYG_055-21a"/>
呵欠項急頓悶若肝經有熱則目直視不搐得心熱則<lb/>
搐氣熱則外生氣温則内生其症手尋衣領及亂捻物<lb/>
宜用瀉青丸壯熱飲水喘悶宜用瀉白散凡病之新久<lb/>
皆能引肝風風内動則上入於目故目為之連劄若熱<lb/>
入於目牽其筋脉兩眥俱𦂳不能轉視故目直也亦有<lb/>
飲食停滯中焦致清陽不升濁隂不降肝木生發之氣<lb/>
不得升致生虚風者須詳審之若胷滿腹痛嘔吐惡食<lb/>
輕則消𨗳化痰重則探吐滯積更須審其所傷寒物熱<lb/>
<pb n="KR3e0070_WYG_055-21b"/>
物亦有因感冐吐瀉致使土敗木侮而生虚風者不可<lb/>
遽服驚藥宜用六君子加芍藥木香柴胡制肝補脾若<lb/>
因脾土虚而自病者用五味異功散凡飲食停滯痰涎<lb/>
壅滿而見驚症者寔因脾土虚弱不能生金金虚不能<lb/>
平木故木邪妄動也宜健脾消食其症自愈若輒用驚<lb/>
風之藥反成其風而益其病也况臟腑脆嫩不可投以<lb/>
峻厲之劑治者愼之<lb/>
　　　治驗<lb/>
<pb n="KR3e0070_WYG_055-22a"/>
　姚儀部子毎停食則身發赤暈此飲食内停不消鬱<lb/>
　熱發外用清中解鬱湯而愈後患揺頭咬牙痰盛發<lb/>
　搐吐出酸味伺其吐盡翌日少以七味白术散調理<lb/>
　脾胃遂不復患<lb/>
　一小兒停食服通利之劑作嘔腹脹此脾胃復傷也<lb/>
　用補中益氣湯而愈<lb/>
　一小兒兩目動劄手足發搐數服天麻防風丸之類<lb/>
　前症不愈其痰益甚得飲食稍愈視其凖頭及左頰<lb/>
<pb n="KR3e0070_WYG_055-22b"/>
　色青黄余曰脾主涎此肝木剋脾土不能統攝其涎<lb/>
　非痰盛也遂用六君升麻柴胡鈎藤二劑飲食漸進<lb/>
　諸症漸愈又用補中益氣湯而安<lb/>
九味養脾湯　治小兒大病後面黄肌瘦目動咬牙髮<lb/>
　少未能强步因誤服解表瀉利傷剋諸藥而致者宜<lb/>
　長緩調理全復胃氣<lb/>
　　白术<hi>一錢二分</hi>白芍藥<hi>酒/炒</hi>白茯苓<hi>各八分</hi>人參　陳皮<lb/>
　　川芎<hi>各六分</hi>甘草<hi>炙/</hi>黄茋<hi>蜜/炙</hi>當歸<hi>酒洗各四分</hi>半夏<lb/>
<pb n="KR3e0070_WYG_055-23a"/>
　　山查　麥門冬<hi>各六分</hi>
　右用薑棗水煎服<lb/>
六君子湯<hi>方見天釣</hi>
五味異功散<hi>方見天釣</hi>
清中解鬱湯<hi>方見丹毒</hi>
七味白术散<hi>方見積痛</hi>
参苓白术散<hi>方見虚羸</hi>
補中益氣湯<hi>方見虚羸</hi>
<pb n="KR3e0070_WYG_055-23b"/>
天麻防風丸<hi>方見傷風咳𠻳</hi>
　　　睡中驚動<lb/>
小兒睡中驚動由心腎不足所致盖心主血與神肝藏<lb/>
血與䰟肺主氣與魄腎主精與恐小兒臟腑脆弱易為<lb/>
驚恐恐則氣下驚則心無所依神無所歸且夫人之神<lb/>
氣寤則行於目寐則棲於腎今心腎既虚則不能寧攝<lb/>
精神故睡中驚動也治宜清心安神用茯苓補心湯加<lb/>
酸棗仁茯神五味亦有驚嚇而作者因擊動其肝故魂<lb/>
<pb n="KR3e0070_WYG_055-24a"/>
不安也治宜鎭驚定魂用安神鎭驚丸若飲食間因驚<lb/>
而停滯者用六君子加神麯厚朴食既消而驚未定用<lb/>
茯苓補心湯若木火太過而心神不寜者用𨗳赤散風<lb/>
熱相搏者用柴胡梔子散食鬱生痰驚動不安者用四<lb/>
君以健脾神麯半夏以化痰山梔芍藥以清熱<lb/>
　　　治驗<lb/>
　一小兒夜睡忽然驚動如搐大便酸臭而色青此飲<lb/>
　食傷脾而肝旺也先用異功散加柴胡升麻山梔又<lb/>
<pb n="KR3e0070_WYG_055-24b"/>
　用四味肥兒丸而愈<lb/>
　一小兒不時睡中驚動發搐作渴飲冷左顋青額間<lb/>
　赤先用柴胡清肝散加鈎藤鈎四劑以治肝火後用<lb/>
　五味異功散以健脾又用地黄丸補腎肝而安<lb/>
𨗳赤散<hi>方見心臟</hi>
柴胡梔子散<hi>方見諸熱症即梔子清肝散</hi>
六味丸<hi>方見腎臟</hi>
四君子湯<hi>方見天釣</hi>
<pb n="KR3e0070_WYG_055-25a"/>
六君子湯<hi>方見天釣</hi>
五味異功散<hi>方見天釣</hi>
茯苓補心湯<hi>方見瘖</hi>
安神鎭驚丸<hi>方見急驚</hi>
　　　目動咬牙<lb/>
小兒驚後目㣲動咬牙者皆病後亡津液不能榮其筋<lb/>
脉也亦有肝經虚熱而生風者當審其氣血有餘不足<lb/>
而治之其日中發熱飲冷而動者氣有餘也用瀉青丸<lb/>
<pb n="KR3e0070_WYG_055-25b"/>
夜間盗汗及睡不寧而動者血不足也用地黄丸或因<lb/>
肝經風邪傳於脾腎者亦令咬牙先用柴胡清肝散次<lb/>
用五味異功散六味地黄丸若因脾胃虚熱用補中益<lb/>
氣湯加芍藥山梔實熱用瀉黄散盖牙牀屬手足陽明<lb/>
故也若肝腎熱用六味地黄丸<lb/>
　　　治驗<lb/>
　奚氏女六嵗忽然發驚目動咬牙或睡中驚搐痰涎<lb/>
　壅盛或用化痰袪風等藥益甚余曰面青而見前症<lb/>
<pb n="KR3e0070_WYG_055-26a"/>
　乃屬肝木尅脾土不能攝涎而上湧也當滋腎水生<lb/>
　肝血則風自息而痰自消矣遂用六味丸而愈<lb/>
　一小兒患前症痰涎自流用驚風之藥其症益甚脾<lb/>
　胃益虚視其面色痿黄口中吐痰用六君子補中益<lb/>
　氣湯而愈<lb/>
𨗳赤散<hi>方見心臟</hi>
地黄丸<hi>方見腎臟</hi>
瀉青丸<hi>方見肝臟</hi>
<pb n="KR3e0070_WYG_055-26b"/>
補中益氣湯<hi>方見虚羸</hi>
六味地黄丸<hi>方見腎臟</hi>
六君子湯<hi>方見天釣</hi>
　　　揺頭便血<lb/>
經曰諸風掉眩皆屬肝木木得風則揺動乃肝經火盛<lb/>
而生虚風也湯氏治鄭都承子揺頭便血七年用祛風<lb/>
藥止血藥百試無効此肝經風熱所乘土受木剋不能<lb/>
攝血而潰入大腸故便血不止遂製清肝益胃湯以平<lb/>
<pb n="KR3e0070_WYG_055-27a"/>
肝益脾祛風熱兼服胃風湯旬餘諸症悉愈便血者風<lb/>
木揺動則土受凌虐而不能綂血也或食酸味過多以<lb/>
益其肝致令隂結經曰結隂者便血一升再結二升三<lb/>
結三升又邪在五臟則隂脉不和隂脉不和則血留之<lb/>
結隂之病隂氣内結不得外行渗入腸間故便血也間<lb/>
亦有乳母恚怒風熱熾盛或肝木傷脾使清氣不升或<lb/>
風邪侵入大腸者治法若因風熱用柴胡清肝散若因<lb/>
怒火用加味小柴胡湯若清氣不升脾氣下陷者用補<lb/>
<pb n="KR3e0070_WYG_055-27b"/>
中益氣湯若風邪侵於大腸者用清肝益胃丸肝經血<lb/>
熱妄行者用六味地黄丸脾土不能培肝木者用六君<lb/>
柴胡鈎藤鈎肝木勝脾土者用四君芍藥鈎藤鈎結隂<lb/>
者用平胃地榆湯<lb/>
　　　治驗<lb/>
　一小兒傷風咳𠻳痰湧余謂脾虚肺弱腠理不宻風<lb/>
　邪外乘用六君子湯加桔梗桑皮杏仁而愈後飲食<lb/>
　停滯作瀉腹脹仍用六君子加山查厚朴而安又停<lb/>
<pb n="KR3e0070_WYG_055-28a"/>
　食作瀉服消𨗳之藥更加咳𠻳余謂當調補脾土不<lb/>
　信自用發表剋滯前症益甚更加揺頭余以天麻散<lb/>
　倍加鈎藤鈎及異功散而愈<lb/>
　一小兒項間結核面色痿黄肌體消瘦咬牙抽搐頭<lb/>
　揺目劄此肝木尅脾土也用六君子湯及九味蘆薈<lb/>
　丸頓愈<lb/>
　一小兒病後遇驚即痰甚咬牙抽搐揺頭作瀉略服<lb/>
　腦麝朱砂等藥以致慢驚而卒<lb/>
<pb n="KR3e0070_WYG_055-28b"/>
清肝益胃丸<lb/>
　　犀角屑　甘草　全蛇蛻<hi>炙黄</hi>鈎藤鈎子　麻黄<hi>去節</hi>
　　<hi>一錢</hi>黄芪<hi>蜜/炙</hi>羌活　防風　白芍藥　天花粉<hi>各半兩</hi>
　右為末棗肉杵丸桐子大毎服五十丸食後薄荷湯<lb/>
　下<lb/>
　海藏食療云蛇蛻主去風邪明目治小兒一百二十<lb/>
　種驚癎寒熱等症蠱毒安胎炒用又治風癎弄舌揺<lb/>
　頭故前方用之<lb/>
<pb n="KR3e0070_WYG_055-29a"/>
平胃地榆湯　治結隂便血<lb/>
　　白术　陳皮　茯苓　厚朴　葛根<hi>各五分</hi>地榆<hi>七分</hi>
　　乾薑<hi>五分</hi>炙甘草　當歸　炒神麯　白芍藥　人<lb/>
　　参　益智<hi>各三分</hi>升麻　附子<hi>炮各一錢</hi>
　右每服一錢水煎服<lb/>
胃風湯<hi>方見偏風口噤</hi>
柴胡清肝散<hi>方見諸熱症</hi>
加味小柴胡湯<hi>方見肝臟</hi>
<pb n="KR3e0070_WYG_055-29b"/>
補中益氣湯<hi>方見虚羸</hi>
六味地黄丸<hi>方見腎臟</hi>
瀉白散<hi>方見肺臟</hi>
六君子湯<hi>方見天釣</hi>
四君子湯<hi>方見天釣</hi>
天麻散<hi>方見内𠻳</hi>
異功散<hi>方見天釣</hi>
九味蘆薈丸<hi>方見疳症</hi>
<pb n="KR3e0070_WYG_055-30a"/>
　　　偏風口噤<lb/>
小兒偏風者屬少陽厥隂肝膽二經証也噤者筋急由<lb/>
風火太甚而乘於脾以勝水濕則筋太燥然燥金主於<lb/>
收斂勁切故也又曰風之為病善行而數變或左或右<lb/>
其因一也治須審而藥之若足陽明胃經氣虚風邪所<lb/>
乘其筋脉偏急者屬外因若足厥隂肝經風熱乘脾筋<lb/>
脉偏急者屬内因若脾肺虚弱腠理不宻外邪所乘或<lb/>
服金石之劑耗損肝血或吐瀉後内亡津液不能養肝<lb/>
<pb n="KR3e0070_WYG_055-30b"/>
致口眼歪斜或半身不遂諸症皆屬肝血不足肝火生<lb/>
風宜滋腎水養肝血壯脾土治法脾胃虚而動風者異<lb/>
功散加柴胡鈎藤鈎脾肺虚而外邪所乘者用鈎藤飲<lb/>
肝火血燥者用六味地黄丸津液不足者用白术散若<lb/>
兼目𦂳上視寒熱徃來小便淋瀝面色青潔兩脇脹痛<lb/>
之類皆肝經之本病也或唇口歪斜腹脹少食目泡浮<lb/>
腫面色青黄肢體倦怠之類皆肝木乘脾之症也當審<lb/>
五臓相勝而主之説執其見症槩投風藥反成壞症者<lb/>
<pb n="KR3e0070_WYG_055-31a"/>
有矣<lb/>
　　　治驗<lb/>
　一小兒口眼喎邪面色或青或赤此肝心風火乘脾<lb/>
　也朝用柴胡清肝散夕用異功散加鈎藤鈎而愈其<lb/>
　時有患前症服祛風𨗳痰之藥者皆不能起<lb/>
　一小兒痢後患前症發搐面色痿黄肢體倦怠此元<lb/>
　氣虚剋伐多矣余用補中益氣湯加鈎藤鈎子服而<lb/>
　漸愈後因乳母七情飲食失宜或兒乳食過多前症<lb/>
<pb n="KR3e0070_WYG_055-31b"/>
　仍作服補中益氣湯五味異功散而應<lb/>
錢氏全蝎散　治驚風口眼喎邪言語不正手足偏廢<lb/>
　不舉<lb/>
　　全蝎<hi>去毒炒</hi>殭蠶<hi>眞者炒</hi>川芎　黄芩　甘草　桂枝<lb/>
　　麻黄<hi>去節</hi>赤芍藥<hi>各二/錢</hi>天麻<hi>六/錢</hi>天南星<hi>去臍二錢</hi>
　右為末每服二三錢薑五片水煎服<lb/>
胃風湯　治風冷乗虚入客腸胃水穀不化泄瀉注下<lb/>
　及腸胃濕毒下如豆汁或瘀血日夜無度<lb/>
<pb n="KR3e0070_WYG_055-32a"/>
　　人参　白茯苓　芎藭　桂　當歸　白芍藥<lb/>
　　白术<hi>各等分</hi>
　右散毎服二錢入粟米數粒同煎食前服<lb/>
異功散<hi>方見天釣</hi>
六味丸<hi>方見腎臟</hi>
白术散<hi>方見積痛</hi>
柴胡清肝散<hi>方見諸熱</hi>
補中益氣湯<hi>方見虚羸</hi>
<pb n="KR3e0070_WYG_055-32b"/>
　　　角弓反張<lb/>
錢仲陽曰角弓反張者由風邪客於太陽經也經曰風<lb/>
從上受足太陽主周身之氣其脉起於目内眥而行於<lb/>
背肝屬木主風所以風邪易侵也夫小兒肌膚未宻外<lb/>
邪易傷肝為相火其怒易發若身反張强直發熱不搐<lb/>
者風傷太陽也宜用人参𦍑活散小續命湯若因暴怒<lb/>
而擊動其肝火者宜用瀉青丸若飲前劑其症益甚者<lb/>
此邪氣已去而脾氣虧也宜用異功散加芎歸補之若<lb/>
<pb n="KR3e0070_WYG_055-33a"/>
因肝經虚熱或因剋伐真氣虚熱生風者宜用異功散<lb/>
地黄丸補之若因下而脾氣困憊腹肚膨脹者此中氣<lb/>
損也宜用白术散補之若氣血素弱或服攻伐之劑而<lb/>
手尋衣領咬牙呵欠者肝經虚甚也急用地黄丸以補<lb/>
之仍與肝臟叅覽<lb/>
　　　治驗<lb/>
　一小兒忽腰背反張目上視面青赤曰青屬肝主風<lb/>
　赤屬心主火此風火相摶用柴胡梔子散倍加鈎藤<lb/>
<pb n="KR3e0070_WYG_055-33b"/>
　鈎頓安而痰如舊又用抱龍九而愈<lb/>
　一小兒忽腰背反張服治驚之藥後不時舉發面色<lb/>
　黄白肢體甚倦余用五味異功散十餘劑而愈後因<lb/>
　驚兼飲食不節不時舉發隨用前藥即愈遂日以參<lb/>
　木末每服五七分炮薑大棗煎湯調下服至三兩而<lb/>
　不發已上二症元氣虚而病氣實也若用攻邪之藥<lb/>
　皆誤矣<lb/>
　一小兒素患前症痰盛面色素白而兼青余謂肺氣<lb/>
<pb n="KR3e0070_WYG_055-34a"/>
　不能平肝肝氣乘脾脾氣虚而生痰耳先用抱龍丸<lb/>
　二服以平肝隨用六君子湯以補脾肺月餘而痊半<lb/>
　年之後復發謂非逐痰不能全愈遂用下劑痰涎甚<lb/>
　多而咽喉如鋸聲余曰乃脾不能攝涎也咽間嗚乃<lb/>
　肺氣虚甚也遂用人参五錢炮薑三分水煎服而醒<lb/>
　至第四劑後加棗二枚人参服數兩而愈後每發非<lb/>
　獨参湯不應若執常方鮮不有誤者<lb/>
人参羌活散<hi>方見驚風</hi>
<pb n="KR3e0070_WYG_055-34b"/>
小續命湯<hi>方見五硬</hi>
瀉青丸<hi>方見肝臟</hi>
異功散<hi>方見肺臟</hi>
地黄丸<hi>方見腎臟</hi>
柴胡梔子散<hi>方見諸熱即梔子清肝散</hi>
抱龍丸<hi>方見傷寒夾驚</hi>
六君子湯<hi>方見天釣</hi>
　薛氏醫案卷五十五<lb/>
</p>
<p>
</p>
  </div>
</body>
</text>
</TEI>
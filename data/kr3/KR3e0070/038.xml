<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>薛氏醫案卷三十八</head> <lb/>
    <p>
<pb n="KR3e0070_WYG_038-1a"/>
欽定四庫全書<lb/>
　薛氏醫案卷三十八<lb/>
　　　　　　　　　　　　　明　薛己　訂<lb/>
　　婦人良方<lb/>
　　　姙娠中風方論第一<lb/>
論曰四時八方之氣為風也常以冬至之日候之若從<lb/>
其鄉来者長養萬物否則名為虚邪賊害萬物體虚中<lb/>
之客于皮膚則頑痺不仁入于筋脈則攣急喎僻若兼<lb/>
<pb n="KR3e0070_WYG_038-1b"/>
濕熱則弛縱痿軟若入臓腑氣隨所傷經絡而為諸病<lb/>
姙娠中之必須早治庶免墮胎之患<lb/>
　愚按病機機要云風本為熱熱勝則風動宜以静勝<lb/>
　其燥是亦養血也治法須少汗亦宜少下多汗則虚<lb/>
　其衛多下則損其榮雖有汗下之戒而有中臓中腑<lb/>
　之分中腑者多着四肢之間則脈浮惡寒拘急不仁<lb/>
　中臓者多着九竅之中則唇緩失瘖耳聾鼻塞目瞀<lb/>
　便秘中腑者宜汗之中臓者宜下之表裡已和宜治<lb/>
<pb n="KR3e0070_WYG_038-2a"/>
　在經當以大藥養之此中風之要法也姙婦患之亦<lb/>
　當以此施治而佐以安胎之藥仍參三卷首論主治<lb/>
　之為是<lb/>
防風散　治姙娠中風卒倒口噤肢强或痰氣上升<lb/>
　　防風　桑寄生　葛根<hi>各五分</hi>家菊花　細辛　防<lb/>
　　已　秦芁　當歸　桂心　茯神　甘草　羚羊<lb/>
　　角<hi>鎊各三分</hi>
　右水煎入竹瀝半合服<lb/>
<pb n="KR3e0070_WYG_038-2b"/>
白术酒　治姙娠中風口噤不語<lb/>
　　白术<hi>一兩半</hi>獨活<hi>一/兩</hi>黒豆<hi>一合炒</hi>
　右酒煎分四服灌之得汗即愈<lb/>
補遺治姙娠中風排風湯續命湯參蘇湯<hi>加羌活</hi>
　引風湯皆可選用<hi>方見第三卷中風類</hi>
　　　姙娠風痙方論第二<lb/>
論曰姙娠體虚受風而傷足太陽經遇風寒相搏則口<lb/>
噤背强甚則腰反張名之曰痙須臾自醒良久復作又<lb/>
<pb n="KR3e0070_WYG_038-3a"/>
名子癎子冒當審察其因而治之<lb/>
　愚按前症若心肝風熱用釣藤湯肝脾血虚加味逍<lb/>
　遥散肝脾鬱怒加味歸脾湯氣逆痰滯紫蘇飲肝火<lb/>
　風熱釣藤散脾鬱痰滯二陳薑汁竹瀝若兼症相雜<lb/>
　當參照子煩門<lb/>
　　　附治驗<lb/>
　一姙婦出汗口噤腰背反張時作時止此怒動肝火<lb/>
　也用加味逍遥散漸愈又用釣藤散而止更以四君<lb/>
<pb n="KR3e0070_WYG_038-3b"/>
　加釣藤山栀柴胡而安<lb/>
　一姙婦因怒忽仆地良久而甦吐痰發搐口噤項强<lb/>
　用羚羊角散漸愈用釣藤散始痊又用歸脾湯而安<lb/>
羚羊角散　治姙娠冐悶角弓反張名曰子癎風痙<lb/>
　　羚羊角<hi>鎊</hi>獨活　酸棗仁<hi>炒/</hi>五加皮　薏苡仁<hi>炒</hi>
　　防風　當歸<hi>酒浸</hi>川芎　茯神<hi>去/木</hi>杏仁<hi>去皮尖各五分</hi>木香<lb/>
　　　甘草<hi>炙各二分</hi>
　右薑水煎<lb/>
<pb n="KR3e0070_WYG_038-4a"/>
　　　附方<lb/>
釣藤湯<hi>方見十二卷第四論</hi>
加味逍遥散<lb/>
加味歸脾湯<hi>二方見二十四卷第四論</hi>
紫蘇湯<hi>方見十二卷第八論</hi>
釣藤湯<hi>方見四卷第四論</hi>
二陳湯<hi>方見二十四卷第五論</hi>
四君子湯<hi>方見二十四卷第六論</hi>
<pb n="KR3e0070_WYG_038-4b"/>
　　　姙娠瘈瘲方論第三<hi>新附</hi>
竊謂瘈者筋脈急而縮也瘲者筋脈緩而伸也一縮一<lb/>
伸手足相引搐搦不已大抵與嬰孩發搐相似謂之瘈<lb/>
瘲也此症多屬風蓋風主揺動駱龍吉云心主脈肝主<lb/>
筋心屬火肝屬木火主熱木主風風火相熾則為瘈瘲<lb/>
也治法若因風熱用釣藤湯加柴胡山栀黄芩白术以<lb/>
平肝木降心火養氣血若風痰上湧加竹瀝南星半夏<lb/>
若風邪急搐加全蠍殭蠶虧損氣血用八珍湯加釣藤<lb/>
<pb n="KR3e0070_WYG_038-5a"/>
山栀為主若無力抽搐戴眼反折汗出如珠者肝氣絶<lb/>
也皆不治<lb/>
　　　附治驗<hi>方藥</hi>
　一姙婦四肢不能伸服袪風燥血之劑遺屎痰甚四<lb/>
　肢抽搐余謂肝火血燥用八珍湯加炒黑黄芩為主<lb/>
　佐以釣藤湯而安後因怒前症復作小便下血寒熱<lb/>
　少寐飲食少思用釣藤散加山栀柴胡而血止用加<lb/>
　味逍遥散寒熱退而得寐用六君子湯加芍藥釣藤<lb/>
<pb n="KR3e0070_WYG_038-5b"/>
　飲食進而漸安<lb/>
八珍湯<hi>方見二十四卷第四論</hi>
六君子湯<hi>方見二十四卷第六論</hi>
　　　姙鬼胎方論第四<lb/>
夫人臓腑調和則血氣充實精神健旺若榮衛虚損精<lb/>
神衰弱妖魅之類乘之亦如懐姙之狀故曰鬼胎也<lb/>
　愚按前症因七情脾肺虧損氣血虚弱行失常道衝<lb/>
　任乖違而致之者乃元氣不足病氣有餘也若見經<lb/>
<pb n="KR3e0070_WYG_038-6a"/>
　候不調就行調補庶無是症治法以補元氣為主而<lb/>
　佐以雄黄丸之類行散之若脾經鬱結氣逆者用加<lb/>
　味歸脾湯調補之若脾虚血不足者用六君芎歸培<lb/>
　養之肝火血耗者用加味逍遥散滋抑之肝脾鬱怒<lb/>
　者用加味歸脾逍遥二藥兼服腎肝虚弱者用六味<lb/>
　地黄丸<lb/>
　　　附治驗<lb/>
　一婦人經閉八月肚腹漸大面色或青或黄用胎症<lb/>
<pb n="KR3e0070_WYG_038-6b"/>
　之藥不驗余診視之曰面青脈濇寒熱往来肝經血<lb/>
　病也面黄腹大少食體倦脾經血病也此鬱怒傷脾<lb/>
　肝之症非胎也不信仍用治胎散之類不驗余用加<lb/>
　味逍遥歸脾二藥各二十餘劑諸症稍愈彼欲速效<lb/>
　别服通經丸一服下血昏憒自汗惡寒手足俱冷嘔<lb/>
　吐不食余用人參炮薑二劑漸愈又用十全大補湯<lb/>
　五十餘劑而安<lb/>
雄黄丸　治鬼胎瘀血腹痛<lb/>
<pb n="KR3e0070_WYG_038-7a"/>
　　雄黄　鬼臼<hi>去毛</hi>獺肝<hi>炙/黄</hi>丹砂<hi>細/研</hi>巴豆<hi>去油皮</hi>莽草<lb/>
　　蜥蜴<hi>一枚炙黄</hi>蜈蚣<hi>一條炙黄</hi>
　右為末蜜丸桐子大每服二丸空心温酒下日二服<lb/>
　㦯下如蛇蟲之類其病乃除<lb/>
治鬼胎及血氣痛不可忍<lb/>
　　斑猫<hi>去頭翅足製</hi>延胡索<hi>炒各等分</hi>
　右為末以温酒調下半錢以下穢物為度<lb/>
　　　附方<lb/>
<pb n="KR3e0070_WYG_038-7b"/>
加味歸脾湯<lb/>
加味逍遥散<lb/>
十全大補湯<hi>三方見二十四卷第四論</hi>
六君子湯<hi>方見二十四卷第六論</hi>
六味丸<hi>方見二十四卷第十一論</hi>
　　　姙娠傷寒方論第五<lb/>
夫時令嚴寒體虚所傷即成傷寒輕者洒淅惡寒翕翕<lb/>
發熱微咳鼻塞數日而愈重者頭疼體痛寒熱交作久<lb/>
<pb n="KR3e0070_WYG_038-8a"/>
而不愈者多致傷胎也<lb/>
　愚按前症為害匪輕當審其經絡表裡而治之不可<lb/>
　輕忽<lb/>
加減四物湯　治姙婦腹痛或月事不調胎氣不安産<lb/>
　後血塊或亡血過多或惡露不下<lb/>
　　當歸　川芎　白芍藥<hi>炒</hi>熟地黄<hi>各一兩</hi>
　右每服四五錢水煎日二三服下血加艾葉阿膠虚<lb/>
　熱口乾加括蔞根麥門冬惡血腹痛加當歸芍藥血<lb/>
<pb n="KR3e0070_WYG_038-8b"/>
　崩血淋加熟地蒲黄因熱生風加川芎柴胡頭昏項<lb/>
　强加柴胡黄芩大便秘結加大黄桃仁嘔吐惡心加<lb/>
　白术人參虚煩不眠加竹葉人參煩躁大渇加知母<lb/>
　石膏水停吐逆加猪苓茯苓虚煩傷寒加人參柴胡<lb/>
　防風<lb/>
阿膠散　治時氣先服此以安胎却以主藥間服<lb/>
　　阿膠<hi>炙</hi>白术<hi>炒</hi>桑寄生　人參　白茯苓<lb/>
　右為末等分毎服一錢用糯米飲調下日三服<lb/>
<pb n="KR3e0070_WYG_038-9a"/>
前胡湯　治傷寒頭痛壯熱肢節煩疼<lb/>
　　石膏<hi>一錢</hi>　前胡　甜竹茹　栀子<hi>炒/</hi>黄芩<hi>炒</hi>大青<lb/>
　　知母<hi>各五分</hi>
　右用葱白水煎服<lb/>
蘇木湯　治傷寒時行洒淅寒振或兼噦者<lb/>
　　赤芍藥　橘紅　黄芩<hi>炒</hi>黄連　甘草　蘇木<hi>各五</hi>
　　<hi>分</hi>
　右用水煎服汗出即瘥如胎不安兼服阿膠湯<lb/>
<pb n="KR3e0070_WYG_038-9b"/>
黄龍湯　治姙婦寒熱頭疼嘿嘿不食脇痛嘔痰及産<lb/>
　後傷風熱入胞宫寒熱如瘧或經水適来勞復熱不<lb/>
　解散<lb/>
　　柴胡<hi>二錢</hi>黄芩<hi>炒/</hi>人參　甘草<hi>各一錢</hi>
　右用水煎服<lb/>
柴胡石膏湯　治頭痛惡寒身熱拘急口乾<lb/>
　　柴胡<hi>二錢</hi>甘草<hi>一/錢</hi>石膏<hi>三錢</hi>
　右用薑水煎服氣虚加人參<lb/>
<pb n="KR3e0070_WYG_038-10a"/>
枳實散　治傷寒四日至五六日腹脹少食腹疼體重<lb/>
　　枳實<hi>炒三錢</hi>陳皮<hi>一/錢</hi>麥門冬<hi>一錢五分</hi>
　右用生薑葱白水煎服<lb/>
旋覆花湯　治傷寒頭目旋疼壯熱心躁<lb/>
　　旋覆花　赤芍藥　甘草<hi>各五分</hi>前胡　石膏<hi>各一錢</hi>
　　白术　人參　麻黄<hi>去根節</hi>黄芩<hi>各三分</hi>
　右用薑水煎服<lb/>
麥門冬湯　治傷寒壯熱嘔逆頭疼胎氣不安<lb/>
<pb n="KR3e0070_WYG_038-10b"/>
　　人參　石膏<hi>各錢半</hi>前胡　黄芩<hi>各五分</hi>葛根　麥門<lb/>
　　冬<hi>一錢</hi>
　右薑棗竹茹一分用水煎服<lb/>
栀子大青湯　治發斑變黒尿便血<lb/>
　　升麻　栀子<hi>一錢</hi>大青　杏仁　黄芩<hi>各一錢</hi>
　右用葱白三寸水煎服<lb/>
白术湯　治傷寒煩熱頭痛胎動或時吐逆不食<lb/>
　　白术　橘紅　麥門冬　人參　前胡　赤茯苓<lb/>
<pb n="KR3e0070_WYG_038-11a"/>
　　川芎　甘草　半夏<hi>各五分</hi>
　右用生薑竹茹一分水煎服<lb/>
良方白术散　治傷寒<lb/>
　　白术　黄芩<hi>炒各二錢</hi>
　右用薑棗水煎服若四肢厥逆隂症也不可用<lb/>
芎蘇散　治外感風寒壯熱頭疼心胸煩悶<lb/>
　　紫蘇葉　川芎　白术　白芍藥　麥門冬<hi>去心</hi>陳<lb/>
　　皮　乾葛<hi>各五分</hi>甘草<hi>炙三分</hi>
<pb n="KR3e0070_WYG_038-11b"/>
　右用生薑葱白水煎<lb/>
參蘇飲<hi>去木香</hi>治證同前<hi>方見六卷第十二論</hi>
　　　姙娠時氣方論第六<lb/>
論曰四季之間非其時而有其氣謂春寒夏冷秋熱冬<lb/>
煖之不正也所感者不拘長少其症相類故云時氣姙<lb/>
娠患之重者多致傷胎<lb/>
　愚按前症與前傷寒互相主治<lb/>
秦芁散　治時氣五六日不得汗口乾飲水狂言嘔逆<lb/>
<pb n="KR3e0070_WYG_038-12a"/>
　　秦芁　柴胡<hi>各五分</hi>石膏<hi>一/錢</hi>犀角<hi>鎊</hi>赤茯苓　前胡<lb/>
　　甘草　葛根　升麻　黄芩<hi>各四分</hi>
　右用淡竹茹一分水煎服<lb/>
葛根飲子　治時氣煩熱口乾頭痛<lb/>
　　亁葛　麻黄<hi>去節根各半兩</hi>石膏<hi>一/兩</hi>豉<hi>一/合</hi>白米<hi>半/合</hi>栀子<hi>二七</hi>
　　<hi>粒</hi>葱白<hi>二莖</hi>
　右用水煎分三服汗出為效<lb/>
消熱飲子　治時氣六七日大小便不利<lb/>
<pb n="KR3e0070_WYG_038-12b"/>
　　芒硝<hi>一兩細研</hi>葵子<hi>二兩</hi>
　右如前煎服以利為效芒硝即朴硝<lb/>
人參敗毒散<hi>方見二十四卷第十論</hi>
　　　姙娠熱病方論第七<lb/>
冬時觸冐嚴寒即病為傷寒藏于肌骨夏至發為暑病<lb/>
即熱症也姙娠患之多致墮胎熱病與中暑相似但熱<lb/>
病者脈實中暑者脈虚治當審察不可槩施<lb/>
　愚按此症與前後三症同治<lb/>
<pb n="KR3e0070_WYG_038-13a"/>
治姙娠熱病頭痛嘔吐煩悶<lb/>
　　人參<hi>一方無</hi>竹茹　葛根<hi>各一/兩</hi>知母<hi>三/兩</hi>蘆根<hi>二兩</hi>麥門<lb/>
　　冬<hi>去心一兩半</hi>
　右每服四錢連根葱白三寸水煎<lb/>
栀子仁飲　治熱病發斑黒色小便如血氣喘急胎欲<lb/>
　落<lb/>
　　栀子　升麻　石膏　生地黄<hi>各二兩</hi>黄芩　大青<lb/>
　　<hi>各一兩</hi>
<pb n="KR3e0070_WYG_038-13b"/>
　右每服半兩葱白七寸豉四十九粒水煎<lb/>
大黄飲　治熱病六七日大小便秘澀<lb/>
　　大黄<hi>微炒</hi>石膏<hi>各/兩</hi>　知母　赤茯苓　前胡<hi>各三分</hi>栀<lb/>
　　子　甘草　黄芩<hi>各半兩</hi>
　右每服五錢生地黄一分煎服<lb/>
又方伏龍肝細研毎服一錢水調下<hi>外用水調塗臍下</hi>
又方葛根煮汁時服一盞<lb/>
補遺蘆根湯　治熱病頭疼心煩嘔吐<lb/>
<pb n="KR3e0070_WYG_038-14a"/>
　　知母<hi>四兩</hi>青竹茹<hi>三兩</hi>
　右每服五錢生蘆根一握糯米一撮水煎<lb/>
栀子五物湯　治姙婦傷寒壯熱頭痛<lb/>
　　栀子　前胡　知母<hi>各二兩</hi>黄芩<hi>一/兩</hi>石膏<hi>四兩</hi>
　右每服五錢用水煎服<lb/>
升麻六物湯　治傷寒斑黒溺血<lb/>
　　升麻　栀子<hi>各二兩</hi>大青　杏仁　黄芩<lb/>
　右每服五錢葱頭水煎<lb/>
<pb n="KR3e0070_WYG_038-14b"/>
　　　姙娠傷寒熱病防損胎方論第八<lb/>
論曰非節之氣傷于姙娠熱毒侵損胞胎若不早治多<lb/>
致墮胎漏血則子母之命亦不能全矣<lb/>
　愚按前症當分察六經為主而參于前後方論<lb/>
治姙娠傷寒身痛壯熱<lb/>
　　葱白<hi>切一升</hi>前胡　葛根　石膏<hi>各十/分</hi>青黛<hi>六分</hi>升麻<lb/>
　　<hi>八分</hi>栀子<hi>十二個</hi>
　右用水煎分三服<lb/>
<pb n="KR3e0070_WYG_038-15a"/>
治姙娠傷大小便秘結<lb/>
　　前胡<hi>十分</hi>大黄　石膏<hi>各二/十分</hi>栀子<hi>十枚</hi>知母　黄芩<lb/>
　　茯苓　生薑<hi>各八分</hi>
　右用水煎分三服<lb/>
治姙娠傷寒發斑忽黒小便如血胎欲落<lb/>
　　栀子　升麻<hi>各四兩</hi>青黛<hi>二/兩</hi>　生地黄<hi>二十/枚</hi>石膏<hi>八兩</hi>
　　葱白<hi>切片</hi>　黄芩<hi>三兩</hi>
　右用水煎分三服忌熱物<lb/>
<pb n="KR3e0070_WYG_038-15b"/>
又用井中泥塗心下乾則易<hi>二方出本事再錄有効</hi>
補遺治姙娠熱病先以白术散安胎<hi>方見前</hi>
　　　姙娠熱病胎死腹中方論第九<lb/>
論曰熱病以致胎死不能出者但服黒神散胎自下矣<lb/>
　愚按陳無擇先生曰前症當視産母若面赤舌青知<lb/>
　其子死面青舌赤知母死子生唇青吐沫子母俱死<lb/>
　若雙胎㦯一死一活用黒神散竊謂前症宜補助産<lb/>
　母使其胎自下黑神散恐其太熱不宜輕用果一胎<lb/>
<pb n="KR3e0070_WYG_038-16a"/>
　已死者用平胃散朴硝水銀下之最為穩當庶不併<lb/>
　傷生者<hi>平胃散方見後</hi>
黒神散<hi>又名烏金散靈苑方名肉桂散</hi>
　　桂心　當歸　芍藥　甘草<hi>炙</hi>乾薑<hi>炒/</hi>生地黄<hi>各一</hi>
　　<hi>兩</hi>黒豆<hi>炒去皮/二兩</hi>附子<hi>泡去皮臍半兩</hi>
　右為末每服二錢空心用温酒調下<lb/>
補遺胎死用紅花酒煮汁飲二三碗<lb/>
又方伏龍肝為末温酒調下二錢白湯亦可<lb/>
<pb n="KR3e0070_WYG_038-16b"/>
又方朴硝末童子小便和熱酒調下三錢立出<lb/>
　　　姙娠瘧疾方論第十<lb/>
論曰姙娠病瘧乃夏傷于暑客于皮膚至秋而發陽盛<lb/>
則熱隂盛則寒隂陽相離寒熱俱作其發晏者由風邪<lb/>
客于風府循膂而下衛氣至一日一夜常大㑹于風府<lb/>
故發日晏與早者衛氣之行風府日下一節二十一日<lb/>
下至尾骶二十二日入脊内上注于伏衛之脈其行九<lb/>
日出缺盆其氣既止故發更早其間日發者風邪内搏<lb/>
<pb n="KR3e0070_WYG_038-17a"/>
五臓横連募原其道逺其氣深其行遲不能日作也姙<lb/>
娠而發多傷于胎<lb/>
　愚按前症因脾胃虚弱飲食停滯或外邪所感或鬱<lb/>
　怒傷脾或暑邪所伏審係飲食停滯用六君子加桔<lb/>
　梗蒼术藿香外邪多而飲食少用藿香正氣散外邪<lb/>
　少而飲食多用人參養胃湯勞傷元氣用補中益氣<lb/>
　湯若鬱怒所傷用小柴胡兼歸脾湯若木侮土久而<lb/>
　不愈用六君子為主佐以安胎藥乃參三隂三陽經<lb/>
<pb n="KR3e0070_WYG_038-17b"/>
　而治之<lb/>
　　　附治驗<lb/>
　一婦人因怒患瘧舉發無期久而不已胸腹不利飲<lb/>
　食少思吞酸吐痰用六君子加柴胡山栀二十餘劑<lb/>
　尋愈但晡熱少食又用四君子加柴胡升麻為主佐<lb/>
　以逍遥散而痊<lb/>
　一婦人瘧久不已噯氣下氣胸腹膨脹食少欲嘔便<lb/>
　血少寐此屬肝脾鬱怒用歸脾湯加柴胡山栀漸愈<lb/>
<pb n="KR3e0070_WYG_038-18a"/>
　又用六君子湯加柴胡山栀升麻而愈<lb/>
　一姙婦患瘧已愈但寒熱少食頭痛晡熱内熱此脾<lb/>
　虚血弱也用補中益氣湯加蔓荆子頭痛頓止又用<lb/>
　六君子湯加芎歸飲食頓進再用逍遥散加參术而<lb/>
　寒熱愈<lb/>
七寶散　治瘧疾一日一發或一日兩發或間一日發<lb/>
　　常山　厚朴<hi>薑製</hi>青皮　陳皮<hi>並去/白</hi>甘草<hi>炒</hi>檳榔<lb/>
　　草菓<hi>等分</hi>
<pb n="KR3e0070_WYG_038-18b"/>
　右每服半兩酒水各一碗煎至一盞去柤露一宿發<lb/>
　時面東温服良久再服一姙婦先寒後熱六脈浮𦂳<lb/>
　用前散一劑而愈<lb/>
人參養胃湯　治姙娠瘧疾寒多熱少或但寒不熱頭<lb/>
　痛惡心身痛面色青白脈弦遲者又有驅邪散治證<lb/>
　亦同<hi>方見七卷第十八論</hi>
清脾湯　治姙婦瘧疾寒少熱多或但熱不寒口苦舌<lb/>
　乾大便秘澀不進飲食脈弦數者<lb/>
<pb n="KR3e0070_WYG_038-19a"/>
　　青皮　厚朴<hi>薑製</hi>白术<hi>炒/</hi>草菓　茯苓　半夏<hi>炒</hi>黄<lb/>
　　芩　柴胡　甘草<hi>炙各五分</hi>
　右用薑水煎<lb/>
　　　附方<lb/>
交加散　治食瘧神效<lb/>
　　肉豆蔲<hi>二箇一生一煨</hi>草豆蔲<hi>二個一/生一煨</hi>甘草<hi>二錢半炒半生</hi>厚朴<lb/>
　　<hi>二錢半炒半生</hi>生薑<hi>一兩半煨半生</hi>
　右用薑水煎發日五更服<lb/>
<pb n="KR3e0070_WYG_038-19b"/>
仲景白虎加桂枝湯　治温瘧<lb/>
　　知母<hi>六錢</hi>桂枝　黄芩<hi>各一/錢</hi>括蔞根<hi>二/錢</hi>甘草<hi>炙</hi>牡蠣<lb/>
　　　乾薑<hi>各一錢</hi>
　右用水煎服汗出即愈此少陽經藥也<lb/>
桂枝羌活湯　治瘧處暑以前頭痛脈浮惡風有汗<lb/>
　　桂枝　羌活　防風　甘草<hi>各一錢五分</hi>
　右水煎發服吐加半夏麯<lb/>
麻黄羌活湯　治症如前但惡寒無汗<lb/>
<pb n="KR3e0070_WYG_038-20a"/>
　　麻黄<hi>去節</hi>羌活　防風　甘草<hi>各半兩</hi>
　右如前服加法同二方太陽經藥也<lb/>
白芷湯　治瘧身熱目痛熱多寒少脈長先以大柴胡<lb/>
　下之微利為度餘熱不盡當服此湯<lb/>
　　白芷<hi>一兩</hi>知母<hi>一兩/七錢</hi>石膏<hi>四兩</hi>
　右粗末依前服陽明經藥也<lb/>
桂枝芍藥湯　治瘧寒熱不論先後此太陽陽明合病<lb/>
　寒熱作則必戰經曰熱勝而動也發熱則必汗泄經<lb/>
<pb n="KR3e0070_WYG_038-20b"/>
　曰汗出不愈知内熱也乃隂盛陽虚之證此湯主之<lb/>
　否則久而傳于隂經矣<lb/>
　　桂<hi>五分</hi>黄耆<hi>炒/</hi>知母　石膏　芍藥<hi>各二錢</hi>
　右粗末水煎此太陽陽明經藥也<lb/>
桂枝黄芩湯　如服前藥轉甚三陽合病也宜此和之<lb/>
　　柴胡<hi>一錢五分</hi>黄芩　人參　甘草<hi>各八分</hi>半夏　石膏<lb/>
　　知母<hi>各五分</hi>
　右每粗末依前服如外邪已解而内未已再服下藥<lb/>
<pb n="KR3e0070_WYG_038-21a"/>
　從卯至午發大柴胡下之從午至酉發邪氣在内也<lb/>
　大承氣下之從酉至子發或至寅發邪氣在血也桃<lb/>
　仁承氣湯下之微利後更以小柴胡湯徹其邪氣按<lb/>
　此太陽陽明少陽經藥也以上諸方並係發風寒暑<lb/>
　熱之氣自外而入中于三陽之經者也<lb/>
桂枝石膏湯　治瘧疾隔日先寒後熱寒少熱多<lb/>
　　桂枝<hi>五錢</hi>石膏<hi>一兩/五錢</hi>知母<hi>一兩/五錢</hi>黄芩<hi>一兩</hi>
　右分三服水煎此太陽陽明經藥也隔日發者邪氣<lb/>
<pb n="KR3e0070_WYG_038-21b"/>
　所舎深者也<lb/>
麻黄黄芩湯　治瘧發如前症而夜發者<lb/>
　　麻黄<hi>一兩去節</hi>甘草<hi>炙三/錢</hi>黄芩<hi>五/錢</hi>桂<hi>二/錢</hi>桃仁<hi>三十個去皮尖</hi>
　右依前服桃仁味苦甘辛肝者血之海血驟則肝氣<lb/>
　燥經所謂肝苦急急食甘以緩之故桃仁散血緩肝<lb/>
　謂邪氣深逺而入血故夜發乃隂經有邪此湯發散<lb/>
　血中風寒治風暑深入隂分乃血受病邪氣所舎尤<lb/>
　深者也麻黄桂枝桃仁等乃太陽經血藥非三隂經<lb/>
<pb n="KR3e0070_WYG_038-22a"/>
　藥也<lb/>
　　　附方<lb/>
四君子湯<lb/>
六君子湯<lb/>
補中益氣湯<hi>三方見二十四卷第六論</hi>
藿香正氣散<hi>方見二十一卷第十論</hi>
人參養胃湯<hi>方見七卷第十八論</hi>
小柴胡湯<hi>方見二十四卷第二論</hi>
<pb n="KR3e0070_WYG_038-22b"/>
逍遥散<lb/>
加味歸脾湯<hi>二方見二十四卷第四論</hi>
　　　姙娠霍亂方論第十一<lb/>
夫飲食過度觸冐風冷隂陽不和清濁相干謂之霍亂<lb/>
其間或先吐或腹痛吐利是因于熱也若頭痛體疼發<lb/>
熱是挾風邪也若風折皮膚則氣不宣通而風熱上衝<lb/>
為頭痛若風入腸胃則洩利嘔吐甚則手足逆冷此陽<lb/>
氣暴竭謂之四逆姙娠患之多致傷胎也<lb/>
<pb n="KR3e0070_WYG_038-23a"/>
　愚按前症若因内傷飲食外感風寒用藿香正氣散<lb/>
　若因飲食停滯用平胃散果脾胃頓傷陽氣虚寒手<lb/>
　足逆冷者須用温補之劑治當詳審毋使動胎也<lb/>
　　　附治驗<lb/>
　一姙婦霍亂已止但不進飲食口内味酸泛行消導<lb/>
　寛中余曰此胃氣傷而虚熱也當用四君子湯彼不<lb/>
　信乃服人參養胃湯嘔吐酸水其胎不安是藥復傷<lb/>
　也仍與四君子湯俾煎熱令患者先嗅藥氣不作嘔<lb/>
<pb n="KR3e0070_WYG_038-23b"/>
　則呷少許恐復嘔則胎為釣動也如是旬月而愈<lb/>
人參散　治脾胃虚寒霍亂吐瀉心煩腹痛飲食不入<lb/>
　　人參　厚朴<hi>薑製</hi>橘紅<hi>各一/錢</hi>當歸　乾薑<hi>炮/</hi>甘草<hi>炙各</hi>
　　<hi>五分</hi>
　右用棗水煎服<lb/>
人參白术散　治脾胃虚弱吐瀉或吐瀉作渇不食<lb/>
　　白术　茯苓　人參　甘草<hi>炒</hi>木香　藿香<hi>各五分</hi>
　　乾葛<hi>一錢</hi>
<pb n="KR3e0070_WYG_038-24a"/>
　右用水煎服吐甚加生薑汁頻飲之<lb/>
縮脾飲　解伏熱除煩渇消暑毒止吐瀉宣沈冷頻服<lb/>
　　草菓仁<hi>四兩</hi>烏梅肉<hi>三/兩</hi>甘草<hi>炒二兩半</hi>
　右每服半兩用薑十片水煎<lb/>
木𤓰煎　治吐瀉轉筋悶絶<lb/>
　　吳茱茰<hi>湯泡七次</hi>生薑<hi>切各/一分</hi>木瓜<hi>木刀切兩半</hi>
　右毎服二三錢用水煎<lb/>
治霍亂其效神速一方有黄連無扁豆仍與第二論通用<lb/>
<pb n="KR3e0070_WYG_038-24b"/>
　姙婦霍亂腹痛四肢冷逆汗脈細理中湯治之傷食<lb/>
　加陳皮寒甚脈欲絶隂症悉具加炮附子方見二十<lb/>
　卷<lb/>
竹茹湯治霍亂熱渇脈數<hi>見七卷嘔吐門</hi>
　　　附方<lb/>
藿香正氣散<hi>方見二十一卷第十論</hi>
平胃散<hi>方見七卷第十八論</hi>
四君子湯<hi>方見二十四卷第六論</hi>
<pb n="KR3e0070_WYG_038-25a"/>
人參養胃湯<hi>方見七卷第十八論</hi>
五苓散<hi>方見二十一卷第十論</hi>
理中丸<hi>方見二十卷第八論</hi>
香薷飲<hi>方見七卷第二論</hi>
　<lb/>
　<lb/>
　<lb/>
　<lb/>
<pb n="KR3e0070_WYG_038-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　薛氏醫案卷三十八<lb/>
</p>
<p>
</p>
  </div>
</body>
</text>
</TEI>
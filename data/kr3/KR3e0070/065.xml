<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>薛氏醫案卷六十五</head> <lb/>
    <p>
<pb n="KR3e0070_WYG_065-1a"/>
欽定四庫全書<lb/>
　薛氏醫案卷六十五<lb/>
　　　　　　　　　　　　　明　薛已　訂<lb/>
　　保嬰撮要十<lb/>
　　　疔瘡<lb/>
諸瘡惟疔毒為甚而殺人亦速古云疔有十三種種各<lb/>
不同内三十六疔滿其數即不可救亦有不滿其數而<lb/>
死者乃毒氣走散故也若痘毒染人發於頭面或遍身<lb/>
<pb n="KR3e0070_WYG_065-1b"/>
者又非此類在小兒多因乳母食有毒之物或兒卒中<lb/>
飲食之毒或感四時不正之氣皆能致之其瘡多生頭<lb/>
面四肢形色不一或如小瘡或如水泡或痛或痒或麻木<lb/>
不仁外症寒熱嘔吐惡心肢體拘急大要當分邪之在<lb/>
表在裏急用隔蒜灸法并解毒之劑若不省人事牙闗<lb/>
𦂳閉急以奪命丹為末熱酒調灌如食生冷之物或用<lb/>
凉水淋洗則輕者難愈重者不治其生於兩足者多有<lb/>
紅絲至臍生於兩手者多有紅絲至心生於唇口之内<lb/>
<pb n="KR3e0070_WYG_065-2a"/>
者多有紅絲入喉急用針挑出惡血以泄其毒可保無<lb/>
虞其在偏僻之處藥難導達者惟灸法有囬生之功若<lb/>
投峻厲之劑是促其危矣小兒肌肉脆嫩且不能言痛<lb/>
否灸法須將蒜切薄片著肉一面畧剜少空灼艾燃蒜<lb/>
先置大人臂上試其冷熱得宜然後移著瘡上又别灼<lb/>
蒜如前法試之以待相易勿令間歇<lb/>
毗陵金文冶子將週歳唇上患疔余用活命飲母子並<lb/>
服更欲隔蒜灸彼不從見腫勢益盛勉灸數壯余誡以<lb/>
<pb n="KR3e0070_WYG_065-2b"/>
多灸為佳又為人所阻而止頭面益腫乃復灸五十餘<lb/>
壯腫勢漸消時與乳母服活命飲瘡出黄水翌日潰而<lb/>
得生<lb/>
一小兒三歳手患紫疔二顆寒熱作痛用仙方活命飲<lb/>
半盃而愈數日後手臂俱腫乃用隔蒜灸服前藥而愈<lb/>
一小兒足患之嘔吐腹脹二日不食欲用䕶心散診氣<lb/>
口脈大審其大便所出皆酸穢余曰此飲食停滯耳非<lb/>
瘡毒内攻也若用䕶心等劑則誤矣急投保和丸二服<lb/>
<pb n="KR3e0070_WYG_065-3a"/>
及隔蒜灸而愈其時同患是症用䕶心敗毒之劑者俱<lb/>
致不救<lb/>
一小兒面上患之寒熱發搐此熱極而肝火動也用荆<lb/>
防敗毒散及隔蒜灸搐止熱退更服異功散加升麻柴<lb/>
胡桔梗而愈<lb/>
一小兒患於胷外敷寒涼内服敗毒更欲嘔不食面色<lb/>
痿黄右闗脈浮數按之㣲細此脾胃復傷所致也急用<lb/>
隔蒜灸服異功散倍加白术半夏翌日又服活命飲而<lb/>
<pb n="KR3e0070_WYG_065-3b"/>
愈<lb/>
一小兒患前症服敗毒之藥作嘔不食余謂胃氣復傷<lb/>
不信另服䕶心散嘔甚神思沉困手足並冷脈微細如<lb/>
無急用五味異功散加乾薑二服嘔止食進去薑又四<lb/>
服而愈夫䕶心散皆寒凉之藥乃宋人為服丹砂蓄熱<lb/>
發疽者而設胃氣有傷即當温補多因此藥停於胷膈<lb/>
惟覺隂冷作嘔沉困者世人皆謂毒氣攻心而概用之<lb/>
鮮不敗事者矣<lb/>
<pb n="KR3e0070_WYG_065-4a"/>
一小兒手背患此敷服皆寒凉之劑腹脹痰喘㵼糞穢<lb/>
臭余謂脾胃復傷而飲食停滯也不信仍服治瘡之藥<lb/>
而歿<lb/>
一小兒臂患之色赤腫起恪用化毒丹鐵篐散腫處頓<lb/>
平肉色白陷再日色黯痰喘氣促余謂瘡毒反入於内<lb/>
也辭不治果歿<lb/>
飛龍奪命丹治瘡毒發背腦疽等症<lb/>
　　真蟾酥<hi>乾者酒化</hi>輕粉　枯白礬　寒水石　銅碌<lb/>
<pb n="KR3e0070_WYG_065-4b"/>
　　乳香　沒藥　麝香　朱砂<hi>各六錢</hi>蝸牛<hi>四十箇另研如無亦</hi>
　　<hi>可</hi>
　右各為末入蟾酥蝸牛或加酒少許糊丸菉豆大毎<lb/>
　服一二丸温酒或葱湯下重者外用隔蒜灸法<lb/>
荆防敗毒散即人參敗毒散加荆芥防風<hi>方見流注</hi>
仙方活命飲<hi>方見熱毒瘡瘍</hi>
保和丸<hi>方見發熱不止</hi>
五味異功散<hi>方見敗毒之藥</hi>
<pb n="KR3e0070_WYG_065-5a"/>
　　　時毒<hi>頭面赤腫</hi>
小兒時毒因感四時不正之氣致鼻面耳項或咽喉赤<lb/>
腫寒熱頭痛甚者恍惚不寧咽喉閉塞狀如傷寒五七<lb/>
日間亦能殺人脉浮數者邪在表脉沉濇者邪在裏在<lb/>
表用葛根牛蒡子湯在裏用梔子仁湯表裏俱病者犀<lb/>
角升麻湯甚則宜砭及用通氣散宣泄其毒旬日自消<lb/>
若不消而欲作膿者用托裏消毒散欲収斂者用托裏<lb/>
散若咽腫不能言頭腫不能食者必死<lb/>
<pb n="KR3e0070_WYG_065-5b"/>
一小兒患此三日二便調和用葛根牛蒡子湯漫腫悉<lb/>
退惟頰間赤腫欲作膿用活命飲二服外用代針膏而<lb/>
膿出再用托裏消毒散而愈<lb/>
一小兒腫赤焮痛此欲作膿也用托裏消毒散二劑膿<lb/>
成針之腫痛頓减又二劑漸愈却以柴胡梔子散加白<lb/>
芷升麻與母服之愈<lb/>
一小兒腫焮作痛藥不能下咽先用通氣散連作嚏却<lb/>
用犀角升麻湯乳食少進腫痛漸消仍服數劑而膿血<lb/>
<pb n="KR3e0070_WYG_065-6a"/>
漸少母服加味逍遥散而愈<lb/>
一小兒患之咽喉作痛二便自調用葛根牛蒡子湯三<lb/>
劑甘桔湯四劑腫痛漸愈診乳母左闗脉弦數用加味<lb/>
逍遥散母子並服而消<lb/>
一小兒患之赤腫作渇外敷内服皆寒凉之藥余欲洗<lb/>
去敷藥急用發散表邪開通腠理之劑不信仍用前藥<lb/>
遂至不救<lb/>
通氣散治時毒焮痛咽喉不利取嚏以泄其毒<lb/>
<pb n="KR3e0070_WYG_065-6b"/>
　　𤣥胡索　猪牙皁角　川芎<hi>各一錢</hi>藜蘆<hi>五分</hi>
　　羊躑躅花<hi>三分</hi>
　右為細末用紙撚蘸少許絍鼻内取嚏為效<lb/>
甘桔湯治肺經壅熱胷隔不利咽喉腫痛痰涎壅盛<hi>方見</hi>
<hi>時毒</hi>
犀角升麻湯治風熱口唇頰車連牙腫痛<lb/>
　　犀角<hi>鎊二錢</hi>升麻　防風　羌活　川芎　白芷<hi>各五</hi>
　　<hi>錢</hi>黄芩　甘草<hi>各一/錢</hi>白附子<hi>四分</hi>
<pb n="KR3e0070_WYG_065-7a"/>
　右毎服三五錢<lb/>
梔子仁湯治時毒腫痛大便秘結<lb/>
　　鬱金　枳殻<hi>麩炒</hi>升麻　山梔仁　牛蒡子<hi>研碎炒</hi>
　　大黄<hi>炒各等分</hi>
　右為細末每服二三錢蜜水調服<lb/>
葛根牛蒡子湯治時毒腫痛消毒解熱<lb/>
　　葛根　江西豆䜴　貫仲　甘草　牛蒡子<hi>半生半炒</hi>
　　<hi>研碎各等分</hi>
<pb n="KR3e0070_WYG_065-7b"/>
　右毎服三五錢水煎<lb/>
柴胡梔子散<hi>方見脇癰</hi>
托裏消毒散<lb/>
代針膏<lb/>
托裏散<lb/>
仙方活命飲<hi>四方並見熱毒瘡瘍</hi>
加味逍遥散<hi>方見發熱不止</hi>
　　　流注<lb/>
<pb n="KR3e0070_WYG_065-8a"/>
小兒流注乃氣流而注血滯而凝元氣不足之症也或<lb/>
因閃跌墮傷或因肝火氣逆或因六淫内侵或因脾虚<lb/>
食積或因禀賦所致結於四肢節<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>患於胷腹腰臋或<lb/>
結塊或漫腫或作痛悉用䓗熨之法須固元氣為主閃<lb/>
跌者和血定痛丸肝火者九味蘆薈丸食積者四味肥<lb/>
兒丸藥能對症未成自消已成自潰若膿成不潰者元<lb/>
氣虚也先補而針之庶使毒氣不致内攻氣血不致脱<lb/>
陷若膿出而反痛者氣血虧也用八珍湯作嘔少食者<lb/>
<pb n="KR3e0070_WYG_065-8b"/>
胃氣虗也用四君子湯欲嘔不食或腹作脹者脾氣虚<lb/>
也用六君子湯口噤搐搦者氣血虚極而變症也十全<lb/>
大補湯内熱晡熱隂血虗也四物參茋白术表熱惡寒<lb/>
陽氣虚也十全大補湯熱來復去或晝見夜伏晝伏夜<lb/>
發者虗熱也當大補元氣若色赤腫起而膿稠者尚可<lb/>
治不赤硬而膿清或脈洪大寒熱發渇及不受補者皆<lb/>
不可治<lb/>
楊鴻臚子年十二左脇下患此服流氣飲十宣散之類<lb/>
<pb n="KR3e0070_WYG_065-9a"/>
元氣益虗年餘不斂左尺脉數而無力左闗脉弦而短<lb/>
此肝經之症因禀腎水不足不能滋養肝木血燥火熾<lb/>
而然耳用六味地黄丸以滋腎水九味蘆薈丸以清肝<lb/>
火而愈<lb/>
一小兒九歳患此久不収斂或咳𠻳或寒熱皆服清氣<lb/>
化痰之藥前症益甚至夜作喘口開徹夜不寐手足並<lb/>
冷藥餌到口即嘔余謂悉因脾氣虗甚所致先以人參<lb/>
白术各五錢炮薑五分以米湯煎之時灌數匙次日能<lb/>
<pb n="KR3e0070_WYG_065-9b"/>
服一盃次日又服一劑諸症漸愈至十餘劑後朝用補<lb/>
中益氣湯夕用異功散而愈<lb/>
李通府子十六歳腰患之三年不愈色黯下陷余曰此<lb/>
腎經症也宜用六味丸滋化源以生腎水更用如聖餅<lb/>
外散寒邪以接陽氣不信别用雜藥元氣益虗七惡蜂<lb/>
起始信余言仍用前藥而愈<lb/>
陳州守子閃右臂腕腫痛用流氣等藥發熱惡寒飲食<lb/>
少思口舌乾燥腫痛愈熾形氣益疲余以助胃壯氣為<lb/>
<pb n="KR3e0070_WYG_065-10a"/>
主佐以外治之法而愈<lb/>
黄地官子腿患之腫痛發熱以濕毒治之虚症悉至余<lb/>
謂此元氣虗弱外邪乘之也用十全大補湯如聖餅而<lb/>
愈<lb/>
一小兒臂肘腫硬用流氣飲肉色不變飲食少思余曰<lb/>
此肝脾虚症也用六君桔梗薄桂茯苓半夏及如聖餅<lb/>
而消<lb/>
一小兒腿腕間患此已半載腫硬色白形氣俱虚余先<lb/>
<pb n="KR3e0070_WYG_065-10b"/>
用五味異功散加當歸三十餘劑却佐以八珍湯二十<lb/>
餘劑更用䓗熨法腫勢漸消中間一塊仍腫此欲作膿<lb/>
也當補其血氣遂用托裏散為主異功散為佐仍用䓗<lb/>
熨法月許針出稠膿仍用前二藥及豆豉餅三月餘而<lb/>
愈<lb/>
一小兒腿患之腫硬色白惡寒懶食此脾胃陽氣虚而<lb/>
不能成膿也非敷貼敗毒所能療遂用托裏散及䓗熨<lb/>
法月餘患處脹痛發熱膿成針之膿出而安仍用托裏<lb/>
<pb n="KR3e0070_WYG_065-11a"/>
散肢體漸徤因飲食内傷泄㵼忽口噤目閉自汗手冷<lb/>
此脾胃虚寒之惡症也以異功散内用人參一兩乾薑<lb/>
一錢半灌之盡劑而蘇又以托裏散内用人參五錢數<lb/>
劑始能動履却用托裏散大補湯䓗熨法豆䜴餅半載<lb/>
而愈<lb/>
一小兒十五歳早䘮天真日晡發熱遍身作痛或四肢<lb/>
酸軟唾痰頭運服祛濕化痰之藥腿之内外肉色腫硬<lb/>
而不變因服攻毒之藥虚症蜂起按禇氏云男子精未<lb/>
<pb n="KR3e0070_WYG_065-11b"/>
滿而御女以通其精五臓有不滿之處異日有難狀之<lb/>
疾正合此論遂用補中益氣湯及地黄丸半年而愈此<lb/>
等症候誤認為實熱而用敗毒之藥者必致不救<lb/>
賈閣老子年十六患此二載矣脉洪大而數膿清熱渇<lb/>
食少體倦夜間盗汗午前畏寒余曰此真氣不足邪氣<lb/>
有餘之症治之無功矣彼懇求治午前勉用四君芎歸<lb/>
灸草午後四君麥門五味逾月諸症漸減有用滲利之<lb/>
劑保其必全者彼信服之形體骨立未幾而歿<lb/>
<pb n="KR3e0070_WYG_065-12a"/>
一小兒右腿腕壅腫形體怯弱余欲以補氣血為主佐<lb/>
以行散之劑彼不信反内服流氣飲外敷寒凉藥加發<lb/>
熱惡寒形體愈瘠始求治於余余曰惡寒發熱脈至洪<lb/>
大乃氣血虚敗之惡症也不可治矣後潰而不斂瀝盡<lb/>
氣血而亡<lb/>
掌教顧東帆子十餘歳秋間腰腿隠隠牽痛面色青中<lb/>
兼黒余曰青是肝虚黑是腎虗當急調補脾腎否則春<lb/>
間必患流注矣不信另用行氣破血之藥至夏腰臀間<lb/>
<pb n="KR3e0070_WYG_065-12b"/>
漫腫五寸許復來請治脉數而滑按之如無此元氣虗<lb/>
極而膿内潰不能起也辭不治後果歿<lb/>
健脾滲濕飲治瘡瘍初起焮腫作痛或濕毒下注或環<lb/>
　跳穴痛<lb/>
　　人參　白术　蒼术　防己<hi>酒拌</hi>黄柏<hi>炒</hi>川芎<lb/>
　　陳皮　當歸　茯苓<hi>各五分</hi>木𤓰<hi>不犯鉄器</hi>柴胡稍<lb/>
　　甘草<hi>各三分</hi>
　右薑水煎服如三五劑不退加桂少許酒煎亦可小<lb/>
<pb n="KR3e0070_WYG_065-13a"/>
　便澁加牛膝身痛加羌活<lb/>
和血定痛丸<hi>一名黒丸子</hi>治流注膝風或閃跌瘀血肢節腫<lb/>
　痛服之自消若潰而發熱與補藥兼服自效<lb/>
　　百草霜<hi>五兩</hi>赤小荳<hi>八/兩</hi>川烏<hi>炮一/兩半</hi>白蘞<hi>八兩</hi>白芨<lb/>
　　南星<hi>炮各二兩</hi>芍藥　當歸　牛膝<hi>各五/兩</hi>骨碎補<hi>四兩</hi>
　右為末酒糊丸桐子大毎服二三十丸白湯下<lb/>
神效䓗熨法治流注結核或骨癰鶴膝等症先用隔蒜<lb/>
　灸若餘腫尚存用此熨之以助氣行血散其壅滯功<lb/>
<pb n="KR3e0070_WYG_065-13b"/>
　效甚速又治跌撲損傷止痛散血消腫之良法也其<lb/>
　法用葱細切搗爛炒熱頻熨患處冷則易之如鶴膝<lb/>
　風兼服大防風湯而愈<lb/>
隔蒜灸法治流注及癰疽鶴膝風等症毎日灸二三十<lb/>
　壯痛者灸至不痛不痛者灸至痛其毒隨火而散葢<lb/>
　火以暢達㧞引鬱毒此從治之法有囘生之功其法<lb/>
　用大蒜去皮切三文錢厚安患處用艾壯於蒜上灸<lb/>
　之三壯換蒜復灸未成即消已成者亦殺其毒如瘡<lb/>
<pb n="KR3e0070_WYG_065-14a"/>
　大用蒜杵爛攤患處將艾鋪上燒之蒜敗再易如不<lb/>
　痛或作膿或不起發及瘡属隂症者尤當多灸凡瘡<lb/>
　不痛不作膿不發起者皆氣血虗也多主不治惟患<lb/>
　在頭面者不宜灸論中嬰兒灸法見疔瘡<lb/>
如聖餅治流注及一切瘡瘍不能消散或潰而不斂<lb/>
　　乳香　沒藥　木香　血竭　當歸<hi>各等分</hi>麝香<hi>減半</hi>
　右為末用酒糊和餅二箇乘熱熨之毒瘡加蟾酥<lb/>
六味丸一名地黄丸此壯水之劑也夫人之生以腎為<lb/>
<pb n="KR3e0070_WYG_065-14b"/>
　主凡病皆由腎虚而致其流注瘰<graphic n="KR1031" url="https://raw.githubusercontent.com/kanripo/KR-Gaiji/master/images/KR1031.png" mimeType="image/png"/>属肝腎二經發<lb/>
　熱作渇小便淋秘痰氣壅盛𠻳血吐血頭目眩運小<lb/>
　便短少眼花耳聾咽喉燥痛口舌瘡裂齒不堅固腰<lb/>
　膝痿軟五臓虚損尤宜用之乃水泛為痰之聖藥血<lb/>
　虚發熱之神劑也<hi>方見發熱不止</hi>
當歸補血湯治流注及潰瘍肌熱面赤煩渇脉洪大而<lb/>
　虚重按全無此血虚症也誤服白虎湯必死<hi>方見發熱不止</hi>
益氣養榮湯治流注氣血虚弱不消散或四肢頸項患<lb/>
<pb n="KR3e0070_WYG_065-15a"/>
　腫不問堅軟赤白或痛或不痛日晡發熱或潰而不<lb/>
　斂<hi>方見鶴膝風</hi>
十全大補湯治諸瘡血氣虚弱不能消散潰腐収斂或<lb/>
　寒熱汗出口眼歪邪肌痩少食或日晡發熱自汗盗<lb/>
　汗或朝寒暮熱瘡口不斂等症<hi>方見便癰</hi>
　　　天蛇毒<lb/>
手指頭生瘡俗名天蛇毒然五指各有經絡拇指属手<lb/>
太隂肺經食指属手陽明大腸經中指属手厥隂心包<lb/>
<pb n="KR3e0070_WYG_065-15b"/>
絡經無名指属手少陽三焦經小指属手少隂心經亦<lb/>
有患於足者足趺属肝膽胃三經大指属肝脾二經次<lb/>
指属膽經小指属膀胱經各當隨經而治其致患之由<lb/>
或因胃中積熱所發或因乳母膏粱厚味所致或因濕<lb/>
熱下流或因風毒外中大率多由所禀足三隂之經虗<lb/>
故邪得以入之也其初患腫痛者先用仙方活命飲次<lb/>
用托裏消毒散元氣下陷重墜作痛久而不潰者用補<lb/>
中益氣湯若服敗毒散及敷寒凉之劑則瘡口變黑或<lb/>
<pb n="KR3e0070_WYG_065-16a"/>
努肉突出或指皆黑大抵手足為氣血難到之處手属<lb/>
於胃足属於脾不可損其真氣丹溪以臋居僻位尚言<lb/>
氣血罕到况肢末乎故寒凉克伐之藥所宜深戒者也<lb/>
一小兒十四歳手大指患之色赤腫痛用奪命丹二粒<lb/>
活命飲一劑將愈因飲酒沐浴而瘡復作發熱𠻳余謂<lb/>
此毒原属肺經今肺為濕熱所攻瘡毒乘勢妄行故復<lb/>
作耳先用㵼白散二劑而痰𠻳除又用托裏消毒散而<lb/>
瘡愈<lb/>
<pb n="KR3e0070_WYG_065-16b"/>
一小兒食指患之迸出血水瘡口凸腫上連手背久而<lb/>
不愈余曰此元氣虚弱風邪襲於患處血氣不能運及<lb/>
而然用托裏散及葱熨之法諸症悉退又用豆豉餅異<lb/>
功散加升麻柴胡而愈<lb/>
一小兒患之作痛發熱内外皆用寒凉之藥手背出膿<lb/>
三月不愈面色痿黄此脾氣復傷也先用異功散加升<lb/>
麻柴胡桔梗漸愈又佐以托裏散豆䜴餅而痊<lb/>
一小兒十三歳素食膏粱足大指患之腫連脚面喜飲<lb/>
<pb n="KR3e0070_WYG_065-17a"/>
冷水右闗脉洪大此脾氣復傷而積熱下注也先用清<lb/>
胃散四劑次用活命飲二劑腫痛漸消又用托裏消毒<lb/>
散數劑膿潰而愈<lb/>
一小兒足大指漫腫上連趺傷色赤腫甚右闗脉數而<lb/>
有力此胃經濕熱下注也用活命飲一劑大指本節後<lb/>
始發瘡頭痛亦稍止再劑而漫腫悉退又用消毒散出<lb/>
膿托裏散収斂而愈<lb/>
一小兒足次指患之色赤腫痛上連於腿外塗寒凉之<lb/>
<pb n="KR3e0070_WYG_065-17b"/>
藥反致麻木重搯方知此氣血難到之所又因寒凉遏<lb/>
絶而然急以活命飲加黄茋五錢煎服外以薑葱湯洗<lb/>
去敷藥用隔蒜灸法半晌知痛其腫頓消再用托裏散<lb/>
加人參三錢數劑膿潰而愈<lb/>
一小兒足大指患之内服外敷皆寒藥也腹痛惡心手<lb/>
指並冷此脾胃之氣復傷而作非瘡毒也先用異功散<lb/>
加柴胡升麻白芷及仙方活命飲各一劑諸症頓退又<lb/>
用托裏消毒散膿潰而愈<lb/>
<pb n="KR3e0070_WYG_065-18a"/>
一小兒足大指患之變膿窠之狀良久乾硬痛甚小便<lb/>
頻數此禀父腎經虚熱所致用六味地黄丸而愈<lb/>
一小兒足中指患之耳中腫痛小便頻數此禀父肝腎<lb/>
虚熱為患用六味地黄丸為主佐以柴胡梔子散而愈<lb/>
一小兒不時生瘡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>在手足之表年餘不愈審其乳母<lb/>
善怒用加味逍遥散母子服而愈<lb/>
一小兒足大指患之腫痛連脚用活命飲及隔蒜灸其<lb/>
痛不止着肉艾灸數壯方止用活命飲及托裏消毒散<lb/>
<pb n="KR3e0070_WYG_065-18b"/>
而愈<lb/>
一女子十五歳足拇指痒痛敷敗毒之藥勢益甚而色<lb/>
黯余謂脾經鬱結所致彼人畧不經意後朝寒暮熱飲<lb/>
食頓減患處微腫足脛漸細而歿<lb/>
錢氏㵼白散<hi>方見臂癰</hi>
奪命丹<hi>方見疔瘡</hi>
消毒散<hi>方見胎毒發丹</hi>
䓤熨法<lb/>
<pb n="KR3e0070_WYG_065-19a"/>
托裏散<hi>二方見流注</hi>
仙方活命飲<lb/>
托裏消毒散<hi>二方見熱毒瘡瘍</hi>
東垣清胃散<hi>方見腹癰</hi>
五味異功散<hi>方見敗毒之藥</hi>
補中益氣湯<hi>方見肌肉不生</hi>
　　　天泡瘡<lb/>
天泡瘡狀如水泡属肺胃二經風熱若發熱焮痛邪在<lb/>
<pb n="KR3e0070_WYG_065-19b"/>
表也用人參敗毒散發熱咳𠻳邪在肺也用加味㵼白<lb/>
散熱渇便秘邪在内也用加味清凉飲此肌膚之症當<lb/>
去毒水以金黄散或黄柏蚯蚓敷之當歸膏亦善既安<lb/>
不必服藥若因攻伐過度元氣虚而變生别症者當叅<lb/>
各門治之<lb/>
一小兒患此焮赤惡寒發熱大小便赤澁此邪在表裏<lb/>
之間遂外敷金黄散内服大連翹飲子諸症少愈更加<lb/>
味解毒散而痊<lb/>
<pb n="KR3e0070_WYG_065-20a"/>
一小兒患之焮痛發熱大小便如常此邪在表也挑去<lb/>
毒水敷金黄散用荆防敗毒散治其表柴芍參苓散安<lb/>
其裏而愈<lb/>
一小兒患此服敗毒之劑喘𠻳唇白此脾肺之氣復傷<lb/>
也先用補中益氣湯一劑諸症悉退後加桔梗白芷二<lb/>
劑而愈<lb/>
一小兒患此服敗毒散傳寒凉藥嘔吐泄㵼猶索敗毒<lb/>
散余佯諾之却以五味異功散加柴胡升麻而吐㵼愈<lb/>
<pb n="KR3e0070_WYG_065-20b"/>
又用柴芍參苓散而瘡痊<lb/>
一小兒患此服敗毒之藥腹痛泄㵼余意脾氣復傷宜<lb/>
用五味異功散不信仍服敗毒之藥後果不食作嘔流<lb/>
涎泄㵼後重余先用補中益氣湯次用五味異功散而<lb/>
愈<lb/>
一小兒患此服敗毒散作渇飲湯余與七味白术散治<lb/>
之不信自服敗毒之藥前症益甚更加嘔吐不食來請<lb/>
治余曰嘔吐不食手足並冷痰喘氣促唇色皎白始見<lb/>
<pb n="KR3e0070_WYG_065-21a"/>
虚寒即當温補反服攻伐元氣之藥虚而又虗今脾肺<lb/>
敗症已見莫能為矣辭之果不治<lb/>
柴芍參苓散治肝膽經分患天泡等瘡或熱毒瘰<graphic n="KR1031" url="https://raw.githubusercontent.com/kanripo/KR-Gaiji/master/images/KR1031.png" mimeType="image/png"/>之<lb/>
　類<lb/>
　　柴胡　芍藥　人參　白术　茯苓　陳皮<lb/>
　　當歸<hi>各五分</hi>牡丹皮　山梔<hi>炒/</hi>甘草<hi>各三分</hi>
　右毎服二錢水煎服<lb/>
加味解毒散治天泡瘡發熱作痛即加味消毒散加金<lb/>
<pb n="KR3e0070_WYG_065-21b"/>
　銀花漏蘆<lb/>
　　𤣥參　連翹　升麻　芍藥　當歸　羌活<lb/>
　　生地黄　牛蒡子<hi>炒各三錢</hi>黄苓　甘草<hi>各二錢</hi>金銀花<lb/>
　　漏蘆<hi>各五錢</hi>
　右毎服一二錢水煎服或用蜜丸<lb/>
金黄散治天泡瘡消毒止痛<lb/>
　　滑石　甘草<lb/>
　右各另為末和匀傅患處如泡挑去水傅之加黄柏<lb/>
<pb n="KR3e0070_WYG_065-22a"/>
　尤好<lb/>
補中益氣湯<hi>方見肌肉不生</hi>
五味異功散<hi>方見敗毒之藥</hi>
加味㵼白散<hi>即㵼白散加山梔杏仁</hi>
　　　楊梅瘡<lb/>
楊梅瘡乃天行時毒亦有傳染而患之或禀賦所得者<lb/>
受症在肝故多起於下部治失其宜多致蝕傷眼目腐<lb/>
敗腎莖拳攣肢節初起之時上體多者先用荆防敗毒<lb/>
<pb n="KR3e0070_WYG_065-22b"/>
散下體多者先用龍膽㵼肝湯大便閉者用大連翹飲<lb/>
後用換肌消毒散若蝕傷眼目兼用九味蘆薈丸六味<lb/>
地黄丸肢節拳攣兼用蠲脾解毒湯若因脾胃虧損而<lb/>
不能愈者先用異功散後用換肌消毒散若用輕粉之<lb/>
藥多致敗症也<lb/>
一小兒週歳傳染此瘡誤薰銀硃之藥昏憒不乳遍身<lb/>
無皮用菉荳黄柏遍摻席上令兒睡卧更用金銀花生<lb/>
甘草為末白湯調服漸愈若瘡乾燥更用當歸膏誤用<lb/>
<pb n="KR3e0070_WYG_065-23a"/>
輕粉者亦以前藥解之<lb/>
一小兒患此年餘不愈形體消痩日晡尤甚朝用八珍<lb/>
湯夕用換肌散并太乙膏三月餘而愈<lb/>
一小兒原有肝疳後染前症膿水淋漓腹脹嘔吐小腹<lb/>
重墜余欲用補中益氣湯升補中氣不信仍服消毒之<lb/>
劑更喘𠻳流涎余謂脾氣虚而肺氣弱也朝用補中益<lb/>
氣湯夕用五味異功散元氣漸復仍佐以換肌消毒散<lb/>
尋愈<lb/>
<pb n="KR3e0070_WYG_065-23b"/>
一小兒因母曽患此症生下即有用換肌散母服五十<lb/>
餘劑子用當歸膏調金黄散隨患處傅之尋愈<lb/>
一小兒十四歳患此用薰法肢體面目悉皆浮腫數月<lb/>
間遍身皮膚皆潰如無皮狀膿水淋漓先用金銀花甘<lb/>
草煎湯與之恣飲又為末摻遍身及鋪枕蓆令兒卧之<lb/>
半月許皮膚稍愈却佐以換肌散而愈又一小兒二歳<lb/>
用薰法吐痰喘躁不及治而死<lb/>
換肌消毒散<hi>一名<graphic n="KR1181" url="https://raw.githubusercontent.com/kanripo/KR-Gaiji/master/images/KR1181.png" mimeType="image/png"/>薢草</hi>治楊梅瘡不拘初患日久並效<lb/>
<pb n="KR3e0070_WYG_065-24a"/>
　　土茯苓<hi>即<graphic n="KR1181" url="https://raw.githubusercontent.com/kanripo/KR-Gaiji/master/images/KR1181.png" mimeType="image/png"/>薢</hi>當歸　白芷　甘草　皁角刺　薏<lb/>
　　苡仁　白蘚皮　木𤓰<hi>不犯鐵器</hi>
　右水煎食前并空心服<lb/>
又方　治大人之劑如用前方未應或兒長大宜用此<lb/>
　方<lb/>
　　土茯苓<hi>五錢</hi>當歸　皁角刺<hi>炒/</hi>薏苡仁　白芷<hi>各一錢</hi>
　　白蘚皮　木𤓰<hi>不犯鐵器</hi>金銀花　木通<hi>各七分</hi>甘草<lb/>
　　連翹　防風<hi>各五分</hi>茯苓<hi>一/錢</hi>黄芪<hi>炒二/錢</hi>芍藥<hi>炒一錢</hi>川<lb/>
<pb n="KR3e0070_WYG_065-24b"/>
　　芎<hi>八分</hi>生地黄<hi>八分</hi>
　右作二三劑水煎出㓜者作一劑煎分兩三次服<lb/>
蠲痺解毒湯<lb/>
　　薑黄　羌活　白蘚皮　赤芍藥　當歸<hi>各四分</hi>白<lb/>
　　术<hi>五分</hi>茯苓　白芷　皁角子<hi>炒各三分</hi>
　右水煎服<lb/>
九味蘆薈丸<hi>方見喉痺</hi>
當歸膏<hi>方見湯火瘡</hi>
<pb n="KR3e0070_WYG_065-25a"/>
太乙膏<hi>方見跌撲外傷</hi>
金黄散<hi>方見泡瘡</hi>
　　　赤白逰風<lb/>
赤白逰風屬風熱血熱盖血得熱而逰走耳白属氣分<lb/>
赤属血分或因腠理不宻風熱相搏怫鬱而成或因乳<lb/>
母食膏粱厚味所致若風熱者用小柴胡湯加防風連<lb/>
翹血熱者用四物湯加柴胡山梔牡丹皮風熱相搏者<lb/>
用人參敗毒散内熱外寒者用加味羌活散胃氣虚弱<lb/>
<pb n="KR3e0070_WYG_065-25b"/>
者用補中益氣湯加羌活防風或消風散血虚者用加<lb/>
味逍遥散如未應用逍遥散六味丸若嬰兒患此當審<lb/>
其受症之因而調治其母<lb/>
一小兒患此其色或赤或白或痛或痒詢之因母食膏<lb/>
粱厚味所致余用東垣清胃散治其母牛黄散治其兒<lb/>
而愈<lb/>
一小兒患此因母鬰怒所致母用加味小柴胡湯及加<lb/>
味逍遥散兒熱止又以加味歸脾湯而愈<lb/>
<pb n="KR3e0070_WYG_065-26a"/>
一小兒患此嗜膏粱甜味齒齦浮腫漸至蝕爛先用清<lb/>
胃散後以四味肥兒丸間服而愈<lb/>
一小兒患此色赤作痒脉浮數此肺胃二經風熱也用<lb/>
人參消風散而愈又因停食復發色赤作痛先用保和<lb/>
丸後用異功散而消<lb/>
一小兒患此作痒搔破膿水淋漓寒熱往來此肝經血<lb/>
燥而生風先用加味逍遥散肝症頓退倦怠少食用異<lb/>
功散三黄散而愈<lb/>
<pb n="KR3e0070_WYG_065-26b"/>
一女子十五歳患此色赤作痒寒熱脇痛面青或赤此<lb/>
肝火動而血熱也先用加味逍遥散加膽草四劑諸症<lb/>
頓退但體倦少食惡寒欲嘔此脾為肝木所侮而肺氣<lb/>
虚也用五味異功散及加味逍遥散而愈<lb/>
一女子患此寒熱作嘔先用加味小柴胡湯二劑而安<lb/>
再用人參消風散而愈後因怒發熱經行如崩遍身赤<lb/>
色四肢抽搐難以診脉視其面色如赭此肝心二經木<lb/>
火相搏而血妄行耳先用柴胡梔子散再加味逍遥散<lb/>
<pb n="KR3e0070_WYG_065-27a"/>
諸症頓退又用八珍湯而痊<lb/>
一小兒因母感寒腹痛飲燒酒兒遍身皆赤遊走不定<lb/>
昏憒發熱令乳母時飲冷米醋一二杯亦以二三滴塗<lb/>
兒口内週日而痊<lb/>
歸脾湯治小兒因乳母憂思腸脾血虚發熱患前症久<lb/>
不愈食少體倦或便血下血怔忡不寧驚悸少寐或心<lb/>
脾作痛自汗盗汗等症<hi>方見赤逰風</hi>
人參消風散治赤白逰風或風熱隠疹搔痒或寒熱作<lb/>
<pb n="KR3e0070_WYG_065-27b"/>
痛<lb/>
　　人參<hi>三錢</hi>荆芥穗　甘草<hi>炙/</hi>陳皮<hi>各五錢</hi>白殭蠶　茯<lb/>
　　苓　防風　芎藭　藿香　蟬蜕<hi>各三錢</hi>厚朴<hi>三錢姜製</hi>
　　羌活<hi>二錢</hi>
　右毎服一二錢水煎<lb/>
加味逍遥散<hi>方見發熱不止</hi>
三黄散<hi>方見黄水瘡</hi>
柴胡梔子散<hi>方見脇癰</hi>
<pb n="KR3e0070_WYG_065-28a"/>
小柴胡湯<hi>方見腋癰</hi>
加味小柴胡湯<hi>方見熱毒瘰癧</hi>
牛黄解毒散<hi>方見頭面瘡</hi>
　　　發癍<lb/>
潔古云癍疹之病焮腫於外者属少陽相火也謂之㿀<lb/>
小紅<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>隠於皮膚之中者属少隂君火也謂之疹㿀疹<lb/>
並出則小兒難禁然首尾俱不可下大抵安裏之藥多<lb/>
發表之藥少小便秘則微疎之身温者順身凉者逆大<lb/>
<pb n="KR3e0070_WYG_065-28b"/>
忌外敷寒凉内用疎𨗳無此二者可保無虞<lb/>
一小兒患癍發熱體倦少食此脾肺氣虚外邪相搏也<lb/>
先用消風散二劑隨用補中益氣湯加茯苓芍藥而愈<lb/>
一小兒患癍作痛熱渇服發表之劑益甚形氣倦怠脉<lb/>
浮而數此真氣復損而然耳遂用人參安胃散補中益<lb/>
氣湯而愈<lb/>
一小兒患癍發熱用犀角消毒散一劑吐㵼頓作余曰<lb/>
此邪氣上下俱出矣勿藥自愈未幾果安<lb/>
<pb n="KR3e0070_WYG_065-29a"/>
一小兒素面白患疹作痒鼻塞流涕咳𠻳不止用敗毒<lb/>
散膿文淋漓惡寒喘急朝寒暮熱余謂脾肺之氣復傷<lb/>
耳用補中益氣湯稍愈佐以五味異功散而愈<lb/>
一小兒患疹寒熱搔痒先用消風散治其兒次用加味<lb/>
逍遥散治其母兩月而愈<lb/>
一小兒患癍作渇發熱咳𠻳此邪在表宜汗之先用葛<lb/>
根橘皮湯一劑次用𤣥參橘皮湯而安癸丑歳患此症<lb/>
者余先用葛根橘皮湯後仍用𤣥參橘皮而全愈<lb/>
<pb n="KR3e0070_WYG_065-29b"/>
一小兒患疹先用抱龍丸解之彼之父母另用以他藥<lb/>
下之其疹稠宻余曰凡瘡疹始出未有他症但須用平<lb/>
和之藥以解之如三日不出或出而不快宜微發之更<lb/>
又不出當再發之出而不多脉和平者無他症也若瘡<lb/>
疹本稀少者不可更發若瘡疹起發而能飲食者以大<lb/>
黄丸下一二次若初起就用下行之劑則裏虚而瘡疹<lb/>
不能盡發出而稠宻難治至三日其瘡疹黒陷所喜特<lb/>
不寒戰余遂用百祥丸及牛李膏各一服其瘡疹復紅<lb/>
<pb n="KR3e0070_WYG_065-30a"/>
活而愈<lb/>
一男兒因戲鞦韆絶䋲而墜遂患急驚發搐或用以表<lb/>
散之藥不愈余曰此乃急驚當先退其熱遂用以大黄<lb/>
丸玉露散及惺惺丸又加以牛黄龍麝解之至三日肌<lb/>
膚尚熱余曰再二日不愈必發癍瘡也已而果然用服<lb/>
必勝散七日而愈此乃初因誤散其表則内熱不止而<lb/>
癍疹必自生也若㓜小之兒尤宜謹慎<lb/>
百祥丸治痘瘡及癍疹黑陷𠻳吐青綠水<lb/>
<pb n="KR3e0070_WYG_065-30b"/>
　　紅牙大㦸<hi>隂乾漿水煮軟去骨復入原汁中煮</hi>
　右焙乾為末水丸粟米大毎服十丸赤脂麻湯下服<lb/>
　後須急以四君子加丁香陳皮木香厚朴炮薑以温<lb/>
　補土脾若身熱飲水黑陷復起十中可救一二<lb/>
牛李膏治痘瘡癍疹黑陷<lb/>
　　牛李子<lb/>
　右杵汁石器内熬膏毎服皁子大煎杏膠湯化下<lb/>
玉露散治傷熱吐㵼黄色後藥為末毎服五分白滚湯<lb/>
<pb n="KR3e0070_WYG_065-31a"/>
　調下<lb/>
　　石膏<hi>煅</hi>寒水石<hi>各五/錢</hi>甘草<hi>二錢五分</hi>
人參安胃散治癍疹及服峻劑以致虧損脾胃虚熱泄<lb/>
　㵼嘔吐飲食少思等症<hi>方見喉痺</hi>
犀角消毒散治癍疹丹毒發熱痛痒及瘡疹等症<lb/>
　　牛蒡子　甘草　荆芥　防風<hi>各五分</hi>犀角<hi>鎊二分</hi>金<lb/>
　　銀花<hi>三分</hi>
　右水煎熟入犀角傾出服<lb/>
<pb n="KR3e0070_WYG_065-31b"/>
補中益氣湯<hi>方見肌肉不生</hi>
五味異功散<hi>方見敗毒之藥</hi>
加味逍遥散<hi>方見發熱不止</hi>
　　　黄水粘瘡<lb/>
小兒黄水粘瘡属肝脾二經風熱積熱所致邪在表而<lb/>
痒痛者輕則犀角消毒散重則連翹防風湯邪在内而<lb/>
大便秘者輕則九味解毒散重則大連翹飲若頭目不<lb/>
清憎寒壯熱作渇便秘者表裏俱有邪也加味清凉飲<lb/>
<pb n="KR3e0070_WYG_065-32a"/>
若誤服尅伐之藥而致發熱惡寒者肺氣傷也用四君<lb/>
桔梗柴胡發熱嘔吐胃氣傷也用異功散發熱作㵼脾<lb/>
氣虚也用六君子湯並加柴胡升麻餘當隨症裁之<lb/>
一小兒患此膿水淋漓寒熱作痛服抱龍丸敗毒散更<lb/>
加氣喘等症盖氣喘發搐乃肝火乘脾咬牙流涎乃脾<lb/>
氣虚寒遂朝用補中益氣湯夕用五味異功散外敷立<lb/>
效散而愈<lb/>
一小兒患此發熱驚悸倦怠面黄懶食流涎服清凉之<lb/>
<pb n="KR3e0070_WYG_065-32b"/>
藥更加吐㵼睡而露睛余謂心脾虚熱用六君乾薑一<lb/>
劑頓愈又用異功散立效散而愈<lb/>
一小兒患此或痒或痛膿水淋<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>服表散之劑更惡寒<lb/>
發熱嘔吐發熱手足並冷此病氣實而元氣虚也先用<lb/>
異功散加桔梗藿香而嘔吐止又用異功散而寒熱除<lb/>
用人參消風散而瘡愈<lb/>
一小兒所患同前服荆防敗毒散加喘𠻳腹脹四肢發<lb/>
搐此脾肺氣虚而肝木乘之用異功散加柴胡升麻桔<lb/>
<pb n="KR3e0070_WYG_065-33a"/>
梗一劑諸症頓退又服異功散二劑而愈<lb/>
一小兒患此服抱龍丸之類汗出喘𠻳此肺氣虚而為<lb/>
外邪所乘也用異功散加桔梗二劑又傷風發熱咳𠻳<lb/>
其瘡復甚用惺惺散一服外邪頓退又用異功散而痊<lb/>
毛通府子患此卯闗脉青兩目時劄形體困倦此土虚<lb/>
木旺當用和肝補脾湯反服敗毒散前症益甚更加吐<lb/>
㵼不食遍身發泡余用前湯刺泡出水用菉豆甘草末<lb/>
頻鋪席上任兒睡卧後用神效當歸膏而愈<lb/>
<pb n="KR3e0070_WYG_065-33b"/>
沈尚寳子患此咳𠻳惡寒用大連翹飲腹脹少食此表<lb/>
症㵼裏致元氣復損非其治也用補中益氣湯而愈<lb/>
一小兒患此作痒發熱膿水淋漓面青惡寒此肝火血<lb/>
熱用加味逍遥散稍愈又用和肝補脾湯而痊<lb/>
一女十四歳遍身疙瘩搔破膿水淋漓發熱煩躁日晡<lb/>
益甚此血氣虚而有熱也用加味逍遥散而愈<lb/>
大連翹飲治風毒熱毒發熱作痛二便不利表裏俱實<lb/>
　<hi>方見臂癰</hi>
<pb n="KR3e0070_WYG_065-34a"/>
柴胡梔子散治肝膽風熱生瘡作痛發熱或瘡破而膿<lb/>
　水淋漓或發寒熱晡熱即柴胡梔子散<hi>方見脇癰</hi>
犀角消毒散治熱毒積毒發于肌表而頭面生瘡或痛<lb/>
　或痒者<hi>方見發癍</hi>
九味解毒散治熱毒胎毒而發瘡瘍之類未潰作痛者<lb/>
　　黄連<hi>炒三分</hi>金銀花　連翹　漏蘆<hi>各五/分</hi>山梔<hi>四分</hi>白<lb/>
　　芷<hi>六分</hi>當歸<hi>八/分</hi>防風<hi>三/分</hi>甘草<hi>三分</hi>
　右水煎服<lb/>
<pb n="KR3e0070_WYG_065-34b"/>
黄連消毒散治腦疽背疽腫焮疼痛或麻木者<lb/>
　　黄連<hi>製</hi>羌活<hi>各一/分</hi>黄芩　黄柏<hi>各五分</hi>生地黄　知<lb/>
　　母<hi>製</hi>獨活　防風　當歸尾　連翹<hi>各四分</hi>藁本<lb/>
　　防已　桔梗<hi>各五分</hi>黄茋　蘇木　陳皮　澤㵼<hi>各三</hi>
　　<hi>分</hi>人參　甘草<hi>各三分</hi>
　右水煎服<lb/>
人參消風散治小兒瘡瘍膿水淋漓誤服表散之劑更<lb/>
　兼惡寒發熱嘔吐不時不思飲食或痒或痛手足並<lb/>
<pb n="KR3e0070_WYG_065-35a"/>
　冷元氣甚虚頭目拘急肢體煩疼肌肉顫動耳若蟬<lb/>
　鳴鼻塞多嚏皮膚頑麻瘙痒癮疹目澁昏困<hi>方見赤白</hi>
　<hi>逰風</hi>
連翹防風湯治小兒肝脾風熱時毒頭面生瘡<lb/>
　　連翹<hi>研碎</hi>防風　黄連　陳皮　芍藥　當歸　獨<lb/>
　　活　白蒺藜<hi>炒去刺</hi>荆芥　茯苓　黄芩　甘草<lb/>
　　牛蒡子<hi>炒研等分</hi>
　右每服二錢水煎服<lb/>
<pb n="KR3e0070_WYG_065-35b"/>
惺惺散治風寒瘡疹痰𠻳發熱<lb/>
　　桔梗　細辛　人參　白术　甘草　𤓰蔞根<lb/>
　　白茯苓<lb/>
　右為末毎服二錢入薄荷五葉水煎服<lb/>
和肝補脾湯治風熱瘡疹脾土不及肝木太過<lb/>
　　人參　陳皮　川芎<hi>各五分</hi>白术　茯苓　芍藥<hi>各七</hi>
　　<hi>分</hi>柴胡　甘草<hi>炙各/三分</hi>山梔<hi>炒各四分</hi>
　右作二劑水煎服<lb/>
<pb n="KR3e0070_WYG_065-36a"/>
益脾清肝散治肝脾風熱瘡寒熱體痛脾胃虚弱<lb/>
　　人參　白术　茯苓　甘草　川芎　當歸　黄<lb/>
　　茋<hi>各三分</hi>柴胡　牡丹皮<hi>各二分</hi>
　右水煎服<lb/>
三黄散治風熱疳熱生瘡水浸淫膿流處便濕爛<lb/>
　　松香　五倍子　黄連　黄丹　海螵蛸<hi>各一錢</hi>輕<lb/>
　　粉　雄黄<hi>各少許</hi>
　右各為細末用猪脂油調塗瘡上如瘡瘍有膿水者<lb/>
<pb n="KR3e0070_WYG_065-36b"/>
　更須以細末乾摻瘡上先拭洗膿水而敷之<lb/>
荆防敗毒散治瘡瘍焮痛或發寒熱或頭目拘急脹痛<lb/>
　邪在表者及膿水淋漓或痒或痛者<lb/>
　　人參　羌活　獨活　前胡　柴胡　桔梗　枳<lb/>
　　殻　茯苓　川芎　甘草　荆芥　防風<hi>各等分</hi>
　右水煎服<lb/>
立效散治眉瘡耳瘡及一切瘡瘍瘡疥<lb/>
　　定粉　松香　黄柏　黄連<hi>各五錢</hi>枯礬<hi>二錢</hi>
<pb n="KR3e0070_WYG_065-37a"/>
　右為末清燭油調搽<lb/>
　　　頭面瘡<lb/>
頭額瘡發者皆属心經耳瘡少陽經發兩鬢者皆属膽<lb/>
經發於頰前鼻孔及人中左右者皆属大腸經發於鼻<lb/>
之夾孔下唇口反承漿頤後頰車耳前髪際額顱者皆<lb/>
属胃經發於目内眥上額尖至後腦項者皆属膀胱經<lb/>
既察其經即當分治若禀腎火者用六味地黄丸胎毒<lb/>
者犀角消毒丸食積疳者四味肥兒丸乳母膏粱者東<lb/>
<pb n="KR3e0070_WYG_065-37b"/>
垣清胃散至於諸腑受病必兼諸臓故患於額間属心<lb/>
經發熱飲冷者為實熱用導赤散發熱飲湯者属虚熱<lb/>
用養心湯左腮属肝經或頸項勁强者為實熱用柴胡<lb/>
清肝散或咬牙頓悶者虗熱用六味地黄丸右腮属肺<lb/>
經喘𠻳飲冷者為實熱㵼白散發熱咳𠻳者為火刑金<lb/>
用人參平肺散鼻間属胃經發熱飲冷大便黄硬者為<lb/>
實熱用㵼黄散發熱飲湯大便青白者為虚熱用異功<lb/>
散患於頦及耳輪者属膀胱經腎無實症惟用地黄丸<lb/>
<pb n="KR3e0070_WYG_065-38a"/>
若瘡已潰久而不愈則當審其臟氣之相勝病邪之傳<lb/>
變而以調補脾胃為主若因乳母遺熱為患者當先治<lb/>
其母則兒病自愈也<lb/>
一小兒鬢患一瘡腫赤作痛余謂属手足少陽經風熱<lb/>
用柴胡梔子散不應胗其母左寸闗脉弦洪而數即以<lb/>
前藥令母服之兒遂愈<lb/>
一小兒十三歳右頰患腫作痛飲冷脉沉重重按則數<lb/>
此積熱在臓也當疏通其内不信乃泛服雜藥兼敷寒<lb/>
<pb n="KR3e0070_WYG_065-38b"/>
凉腫硬下頸内潰復來請治脉已無力矣先用托裏散<lb/>
二劑針之又二劑而膿始出惡寒少頃煩躁發熱作渇<lb/>
痰喘此潰後變症因氣血虚故也先用當歸補血湯二<lb/>
劑諸症頓止又用異功散加山梔胃氣亦健末用托裏<lb/>
消毒散瘡斂而愈<lb/>
一小兒右腮赤腫余謂胃經有熱先用㵼黄散二劑又<lb/>
用清胃散而愈後復患之敷石灰等藥致傷其血瘡不<lb/>
能潰余先用活命飲次用托裏消毒散而愈<lb/>
<pb n="KR3e0070_WYG_065-39a"/>
一小兒耳後結數核作痛左腮青赤此肝疳積熱所致<lb/>
用四味肥兒丸柴胡清肝散及五味異功散加柴胡升<lb/>
麻而消<lb/>
一小兒耳赤腫痛寒熱往來此肝經熱毒也用加味小<lb/>
柴胡湯寒熱悉退又用柴胡清肝散而赤腫頓消<lb/>
一小兒頦間赤色作渇目睛白多面常生瘡睡而露睛<lb/>
先君謂禀父隂虚用地黄丸補中益氣湯而愈後出痘<lb/>
亦無虞設不預為調補腎氣則出痘之危其可保耶<lb/>
<pb n="KR3e0070_WYG_065-39b"/>
一小兒四歳太陽連眉不時作痒或生小瘡此属膽經<lb/>
風熱也先用地黄丸次用柴胡梔子散後專服地黄丸<lb/>
而愈<lb/>
一小兒面常生瘡左頰赤腫或睡中發搐審其母素有<lb/>
欎怒用加味逍遥散加味歸脾湯母子俱服而愈<lb/>
一小兒面白時或變赤生小瘡兩足發熱先君以為禀<lb/>
賦足三隂虚熱不信專服清凉之藥後出痘果黒陷而<lb/>
歿<lb/>
<pb n="KR3e0070_WYG_065-40a"/>
一小兒久患前症耳下結核余曰此肝脾疳毒也久而<lb/>
不愈則先用五味異功散加柴胡梔子散清其肝火後<lb/>
用四味肥兒丸治其疳而愈<lb/>
一小兒患前症耳後結核大便酸臭飲食減少余謂此<lb/>
脾疳所致先用五味異功散為主異功散為佐而愈<lb/>
一小兒患前症頭皮光急發熱作渇小便頻數余謂此<lb/>
腎肝之疳也用地黄丸為主朝用補中益氣湯夕用五<lb/>
味異功散而愈<lb/>
<pb n="KR3e0070_WYG_065-40b"/>
一小兒患左腮腫赤竟以鉄篐散週圍塗之遂致腫甚<lb/>
變成為瘡出膿月餘不愈腫赤不消頸項勁强余謂此<lb/>
乃肝經實熱所致也用柴胡清肝散數劑而腫赤漸消<lb/>
外以當歸膏而愈<lb/>
一小兒患前症咬牙頓悶此乃肝經虚熱之所致也外<lb/>
以當歸膏敷塗患處服以六味丸料漸瘥<lb/>
一小兒患右腮腫痛初畧微細紅色後遂日漸紅赤腫<lb/>
亦日増更又發熱喜飲凉冷喘急咳𠻳余謂此乃肺經<lb/>
<pb n="KR3e0070_WYG_065-41a"/>
之實熱所致也用㵼白散而愈<lb/>
一女子年十一歳忽患右腮腫痛漸而日甚成瘡腫赤<lb/>
不減先用仙方活命飲四劑潰膿但發熱咳𠻳不減此<lb/>
肺火刑金用人參平肺散數劑而愈<lb/>
一小兒年十二歳常患鼻間及鼻孔中生瘡常發常愈<lb/>
亦不以為意忽又於鼻孔中頓發一瘡月餘不愈漸生<lb/>
於外遂覺疼痛身體疲倦更加發熱飲食不思日加其<lb/>
痛晝夜咳𠻳欲飲凉冷大便實結糞色黄硬余謂此乃<lb/>
<pb n="KR3e0070_WYG_065-41b"/>
胃經之火實熱所致也遂用㵼黄散數劑而漸色或青<lb/>
或白此乃胃經之虚熱也用異功散而瘥<lb/>
一小兒患髪際生瘡被風入瘡口腫痛極甚眼為蔽合<lb/>
身體發熱服寒凉之藥致飲食頓減患處不潰余用托<lb/>
裏養血之劑數服而飲食稍進腫亦漸消而瘡亦膿潰<lb/>
後因勞毎日晡發熱此隂虚而内熱也以四物湯軟柴<lb/>
胡地骨皮又用養血之藥而瘡愈<lb/>
一小兒先患眉煉延及遍身如癩久而不愈手足並熱<lb/>
<pb n="KR3e0070_WYG_065-42a"/>
面色常赤此禀母胃火所致子服㵼黄散母服竹葉石<lb/>
膏湯加味逍遥散子又用牛黄散㧞毒散母子並愈<lb/>
一小兒頭患瘡如癩或作痒結痂或膿水淋漓二年矣<lb/>
作渇飲冷發熱面赤此禀心與小腸表裏俱有熱也先<lb/>
用𨗳赤散二服却用活命飲㧞毒散漸愈子又服牛黄<lb/>
散母服逍遥散而愈後因母食膏粱復發用清胃散母<lb/>
子服之子又服活命飲而愈<lb/>
一小兒面生瘡作渇飲湯服敗毒之藥致吐㵼不食手<lb/>
<pb n="KR3e0070_WYG_065-42b"/>
足並冷余謂脾胃氣虚復傷而變症虚寒也先用益黄<lb/>
散而諸症退用異功散而瘡症愈<lb/>
錢氏㵼黄散治瘡痬作渇飲冷卧不露睛手足並熱属<lb/>
　胃經實熱宜用㵼黄散若作渇飲湯卧而露睛手足<lb/>
　並冷属胃經虚熱宜用五味異功散若誤服攻毒之<lb/>
　劑吐㵼不食手足指冷脾腎虚寒也宜用益黄散若<lb/>
　病後津涸不足口乾作渇胃氣虚也宜用七味白术<lb/>
　散<lb/>
<pb n="KR3e0070_WYG_065-43a"/>
　　藿香葉　甘草<hi>各七錢五分</hi>山梔仁<hi>一/兩</hi>石膏<hi>煅五錢</hi>防風<lb/>
　　<hi>二兩</hi>
　右用蜜酒微炒為末每服一二錢水煎<lb/>
益黄散治瘡痬属脾胃虚寒吐㵼不止手足並冷者<lb/>
　　陳皮<hi>一兩</hi>丁香<hi>二/錢</hi>訶子<hi>炮去/皮</hi>青皮<hi>去/白</hi>甘草<hi>炙各半兩</hi>
　右為末毎服一錢水煎<lb/>
養心湯治心氣不足虚熱上攻而患瘡瘍者<lb/>
　　黄茋<hi>炒</hi>白茯苓　半夏麯　當歸　川芎　辣桂<lb/>
<pb n="KR3e0070_WYG_065-43b"/>
　　　柏子仁　酸棗仁<hi>炒</hi>五味子<hi>杵/</hi>人參<hi>各三錢</hi>甘草<lb/>
　　<hi>炒四錢</hi>
　右毎服一二錢薑棗水煎為末服亦可<lb/>
牛黄解毒散治胎毒頭面生癩或延及遍身痒痛不安<lb/>
　浸淫不愈及眉煉瘡<lb/>
　　生甘草<hi>一兩</hi>牛黄<hi>五錢膏粱之/子必用之</hi>金銀花<hi>一兩</hi>
　右各為末毎服二三分乳汁調服或用甘草煎膏為<lb/>
　丸如芡實大毎服一丸白湯化下外傅清金散亦可<lb/>
<pb n="KR3e0070_WYG_065-44a"/>
㧞毒散治症同前及疥癩瘡癬<lb/>
　　黄芩　黄連　白礬<hi>三味俱生用</hi>雄黄<hi>各五/錢</hi>銅碌<hi>三錢痒甚</hi>
　　<hi>加之</hi>松香<lb/>
　右各另為末乾摻患處或用油調搽疥瘡宜加枯礬<lb/>
　三錢<lb/>
梔子清肝散<hi>即柴胡梔子散</hi>治三焦及足少陽經風熱耳内作<lb/>
　痒生瘡出水或脇肋乳間作痛往來寒熱<hi>方見脇癰</hi>
仙方活命飲治一切瘡毒腫痛或作痒寒熱或紅絲走<lb/>
<pb n="KR3e0070_WYG_065-44b"/>
　徹惡心嘔吐等症<hi>方見熱毒瘡瘍</hi>
治疔瘡等症用金銀花杵爛絞汁杯許入熱酒半杯徐<lb/>
　徐服之用藤葉亦效無鮮者用枯者煮飲亦可<lb/>
導赤散<hi>方見臂癰</hi>
六味丸<hi>即地黄丸加五味子四兩肉桂一兩名加減八味丸</hi>
竹葉石膏湯<hi>二方見作渇不止</hi>
清胃散<hi>方見腹癰</hi>
人參平肺散<hi>方見肺癰</hi>
<pb n="KR3e0070_WYG_065-45a"/>
當歸補血湯<hi>方見發熱不止</hi>
五味異功散<hi>方見敗毒之藥</hi>
托裏消毒散<lb/>
托裏散<hi>二方見熱毒瘡瘍</hi>
加味歸脾湯<lb/>
柴胡梔子散<hi>即梔子清肝散</hi>
小柴胡湯<hi>二方見脇癰</hi>
人參消風散<hi>方見赤白逰風</hi>
<pb n="KR3e0070_WYG_065-45b"/>
㵼白散<hi>方見臂癰</hi>
大楓膏<hi>方見瘡疥</hi>
加味逍遥散<hi>方見發熱不止</hi>
補中益氣湯<hi>方見肌肉不生</hi>
四味肥兒丸<hi>方見貼骨癰</hi>
　　　眉煉<hi>附癩頭瘡</hi>
眉煉者謂小兒兩眉間生瘡如疥癬當求其因而藥之<lb/>
盖眉属膽經若原禀肝膽經熱或乳母肝膽經有熱者<lb/>
<pb n="KR3e0070_WYG_065-46a"/>
用柴胡梔子散或乳母食厚味醇酒者用加味清胃散<lb/>
或乳母有鬱怒者用加味逍遥散俱與乳母服子亦飲<lb/>
少許仍參前症主之<lb/>
一小兒患前症用柴胡清肝散母子服之而愈後因母<lb/>
不戒膏粱厚味復發延及遍體膿水淋漓先用清胃散<lb/>
次用柴胡梔子散與母服子用清金散牛黄解毒丸而<lb/>
愈<lb/>
一小兒嗜膏粱甘味患之漸及肢體兩眉為甚膿水淋<lb/>
<pb n="KR3e0070_WYG_065-46b"/>
漓寒熱往來内用清胃散加味小柴胡湯外傅立效散<lb/>
而愈後眉間復發兩目連劄小便白濁將成肝疳用四<lb/>
味肥兒丸九味蘆薈丸而愈<lb/>
一小兒因乳母不戒七情厚味患此延及遍身久而不<lb/>
愈母先用清胃散次用加味逍遥散子用牛黄散解毒<lb/>
丸立效散而愈後兒食厚味眉間作痒搔破成瘡或痒<lb/>
或痛兩目連劄用四味肥兒丸佐以加味清胃散而愈<lb/>
一小兒眉間作痒破而成瘡延及遍身兩脇為甚用四<lb/>
<pb n="KR3e0070_WYG_065-47a"/>
味肥兒丸立效散母服柴胡梔子散加味逍遥散而愈<lb/>
一小兒患此服化毒丹乳食不納手足俱冷此藥傷胃<lb/>
氣用五味異功散與母服兒亦時服三五滴母又服加<lb/>
味逍遥散加龍膽草漏蘆兒症漸愈<lb/>
一小兒患此先延兩脇後先遍身此肝火乘脾也診乳<lb/>
母亦有肝火先用加味逍遥散加炒黄連數劑却去黄<lb/>
連又二十餘劑而痊<lb/>
一小兒患之乳母惱怒其瘡益甚眉稜抽動不經意延<lb/>
<pb n="KR3e0070_WYG_065-47b"/>
及遍身乳母甚怒兒面色赤驚悸咬牙兼之發搐此心<lb/>
肝二經風熱所致也用加味小柴胡湯加味逍遥散而<lb/>
愈<lb/>
青金散治小兒疥癬眉煉或延及遍身瘙痒或膿水淋<lb/>
　漓經年不愈<lb/>
　　松香<hi>二兩</hi>真蛤粉<hi>五/錢</hi>青黛<hi>二錢五分</hi>
　右為末用燭油調搽或乾摻之或加輕粉枯礬各三<lb/>
　錢以治前症及胎毒疥癩尤效<lb/>
<pb n="KR3e0070_WYG_065-48a"/>
立效散<hi>方見黄水痘</hi>
加味逍遥散<hi>方見發熱不止</hi>
牛黄解毒散<hi>方見前</hi>
四味肥兒丸<hi>方見貼骨癰</hi>
九味蘆薈丸<hi>方見喉痺</hi>
加味清胃散<lb/>
清胃散<hi>二方見腹癰</hi>
小柴胡湯<hi>方見脇癰</hi>
<pb n="KR3e0070_WYG_065-48b"/>
加味小柴胡湯<hi>方見熱毒瘰癧</hi>
導赤散<hi>方見臂癰</hi>
活命飲<hi>方見熱毒瘡瘍</hi>
牛黄解毒散<lb/>
㧞毒散<hi>二方見頭面瘡</hi>
　<lb/>
　<lb/>
　薛氏醫案卷六十五<lb/>
</p>
<p>
</p>
  </div>
</body>
</text>
</TEI>
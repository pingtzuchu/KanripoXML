<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>薛氏醫案卷十五</head> <lb/>
    <p>
<pb n="KR3e0070_WYG_015-1a"/>
欽定四庫全書<lb/>
　薛氏醫案卷十五<lb/>
　　　　　　　　　　　　　明　薛已　撰<lb/>
　　外科樞要三<lb/>
　　　臀癰<hi>男婦同用</hi>
臀膀胱經部分也居小腹之後此隂中之隂其道逺其<lb/>
位僻雖太陽多血氣運難及血亦罕到中年後尤慮此<lb/>
患治者毋傷脾胃毋損氣血但當固根本為主若瘇硬<lb/>
<pb n="KR3e0070_WYG_015-1b"/>
作痛者形氣虚而邪氣實也用托裏消毒散主之微瘇<lb/>
微痛者形氣病氣俱虚也用托裏散補之欲作膿用托<lb/>
裏羌活湯若痛甚用仙方活命飲大勢既退亦用托裏<lb/>
消毒散若脾虚不能消散或不潰不斂者六君子加芎<lb/>
歸黄茋若隂虚不能消散或作渇便淋者六味丸加五<lb/>
味子若陽虚不能潰或膿清不能斂者用補中益氣湯<lb/>
氣血俱虚者十全大補湯若瘇硬未成膿者用隔蒜灸<lb/>
活命飲潰後豆䜴餅補中益氣十全大補二湯若灸後<lb/>
<pb n="KR3e0070_WYG_015-2a"/>
大勢已退餘毒未消頻用葱熨以補其氣以消餘毒為善<lb/>
　　　治驗<lb/>
巡撫陳和峯脾胃不健常服消導之劑左腿股及臀患<lb/>
瘇余曰此脾氣虚而下注非瘡毒也當用補中益氣倍<lb/>
加白术彼惑於衆論云白术能潰膿乃専以散毒消毒<lb/>
為主而瘇益甚體益倦余用白术一味煎飲而消<lb/>
儒者楊啟元左臀患此敷貼凉藥腫徹内股服連翹消<lb/>
毒散左體皆痛余以為足三隂虧損用補中益氣湯以<lb/>
<pb n="KR3e0070_WYG_015-2b"/>
補脾肺用六味丸加五味以補肝腎股内消而臂間潰<lb/>
又用十全大補湯而瘡口斂<lb/>
一儒者瘇焮痛甚此邪毒壅滯用活命飲隔蒜灸而消<lb/>
後因飲食勞倦瘇痛仍作寒熱頭疼此元氣虛而未能<lb/>
復也與補中益氣湯頻用葱熨法兩月而愈<lb/>
一男子漫瘇而色不變脉滑數而無力膿將成矣余用<lb/>
托裏而欲針彼畏針而欲内消誤用攻伐之藥頓加惡<lb/>
寒發熱自汗等症余用十全大補湯數劑瘇起色赤仍<lb/>
<pb n="KR3e0070_WYG_015-3a"/>
外針内補而愈<lb/>
崑庠吳輔之父患此内潰瘇脹發熱口乾飲食少思此<lb/>
脾胃虚弱也先用六君加芎歸茋數劑而潰又用十全<lb/>
大補湯倍加參茋五十餘劑而愈<lb/>
南濠沈克章子年三十脉如屋漏雀啄腫硬七天膿水<lb/>
清稀誤服敗毒之藥余曰此足三隂虧損而藥復傷也<lb/>
余用六君加歸茋附子一錢二劑瘇潰色赤又減附子<lb/>
五分數劑元氣復而瘡愈<lb/>
<pb n="KR3e0070_WYG_015-3b"/>
一男子硬痛發熱此膀胱氣虚而濕熱壅滯用内托羌<lb/>
活湯二劑熱痛悉退後用托裏消毒散而潰又用托裏<lb/>
散四十餘劑而斂<lb/>
平湖袁上舍患痔外敷寒涼内服消毒攻潰於臀膿水<lb/>
清稀脉洪大而數寒熱作渇余辭不治後果殁此足三<lb/>
隂虧損之症失滋化源以致真氣益虚邪氣愈甚矣不<lb/>
死何俟<lb/>
　　　囊癰<hi>謂隂囊患癰</hi>
<pb n="KR3e0070_WYG_015-4a"/>
囊癰屬肝腎二經隂虚濕熱下注若小便濇滯者先分<lb/>
利以泄其毒繼補隂以令其自消若濕熱退而仍瘇痛<lb/>
宜補隂托裏以速其膿膿焮而便穢者熱毒壅閉也先<lb/>
用托裏消毒散後用針以泄之膿去即解若膿去而瘇<lb/>
痛不减者熱毒未解也用清肝養榮湯口乾而小便數<lb/>
者腎經虚熱也六味丸内熱晡熱者肝經血虚也四物<lb/>
加參术體倦食少者脾氣虚熱也補中益氣湯膿水清<lb/>
稀者氣血俱虚也十全大補湯此症雖大潰而睪丸懸<lb/>
<pb n="KR3e0070_WYG_015-4b"/>
露治得其法旬日肉漸生而愈若専攻其瘡隂道始虚<lb/>
則瘇者不能潰潰者不能斂少壯者多成涸疾老弱者<lb/>
多致不起亦有患痔漏久而串及於囊者當兼治其痔<lb/>
切忌寒藥尅伐虧損胃氣<lb/>
　　　治驗<lb/>
給事陸貞山瘇赤脹痛小便濇滯寒熱作渇此肝腎隂<lb/>
虚濕熱下注也當清肝火除濕毒遂用柴胡炒龍膽吳<lb/>
茱茰炒黄連當歸銀花皂角刺赤芍藥防風木通甘草<lb/>
<pb n="KR3e0070_WYG_015-5a"/>
節一劑瘇痛漸退少加防風木通川芎茯苓作飲下滋<lb/>
腎丸以補隂其熱瘇俱退但内有一條筋不消此肝經<lb/>
血氣虚損也當滋腎水用六味丸料去茯苓加五味二<lb/>
劑再用補中益氣加茯苓作飲送滋腎丸筋頓消而愈<lb/>
京兆朱二峯隂囊脹痛彼以為疝余診其脉數而滑此<lb/>
囊癰也因肝腎二經隂虚濕熱所致膿已成矣服活命<lb/>
飲一劑而潰更用補隂托裏而斂<lb/>
知州王汝道先晡熱發熱肢體倦怠入房則腿足酸軟<lb/>
<pb n="KR3e0070_WYG_015-5b"/>
足心熱至腿膝六脉洪數兩尺為甚余以足三隂虚欲<lb/>
滋補化源彼反服苦寒降火之劑後隂囊瘇脹用治疝<lb/>
之藥瘇脹益甚形氣愈虚服温補之劑瘇痛上攻小便<lb/>
不利兩尺脉洪滑按之虚甚余曰此囊癰也因氣血虚<lb/>
而不能潰先用補中益氣湯加山藥山茱茰車前子柴<lb/>
胡山梔一劑腫脹頓消随用六味丸料加車前牛膝柴<lb/>
胡山梔一劑小便漸通乃用活命飲與前二藥消息兼<lb/>
用至二十餘劑囊裂出穢膿甚多乃用托裏消毒散六<lb/>
<pb n="KR3e0070_WYG_015-6a"/>
劑膿穢清又用托裏散數劑膿水漸少更用補隂托裏<lb/>
散及十全大補五十餘劑而痊<lb/>
儒者陳時用考試不利一夕飲燒酒入房妻不納翌日<lb/>
隂囊瘇脹焮痛遣人求治余以除濕熱清肝火之劑城<lb/>
門夜閉不及歸服翌早報云夜來隂囊悉腐玉莖下面<lb/>
貼囊者亦腐此肝火挾酒毒而濕熱熾盛也仍以前藥<lb/>
加參茋歸木四劑腐肉盡脱睪丸懸掛用大補氣血并<lb/>
塗當歸膏囊莖全復而愈<lb/>
<pb n="KR3e0070_WYG_015-6b"/>
一膏粱之客隂囊瘇脹小便不利此中焦積熱乗虚下<lb/>
注先用龍膽瀉肝湯加黄栢知母黄連牛膝四劑漸愈<lb/>
後用補隂八珍湯加柴胡山梔而愈後不守禁忌前症<lb/>
復作仍用補隂八珍湯補中益氣湯六味丸而痊又因<lb/>
勞發熱自用四物黄栢知母之類虚症悉具瘡口開大<lb/>
余謂五臟氣血俱虚也朝用補中益氣夕用六君子加<lb/>
當歸各五十餘劑瘡口漸斂又用六味丸調補全愈<lb/>
府庠李達卿素腎虚發熱乆服黄栢知母之類形體漸<lb/>
<pb n="KR3e0070_WYG_015-7a"/>
瘦遺精白濁晡熱唾痰余曰此腎水虧損虚火内熾用<lb/>
補中益氣之類加五味麥門前症將愈又别用清熱凉<lb/>
血之劑飲食少思唾痰不止余以為脾肺復虚不能攝<lb/>
涎歸源仍用前湯加茯苓半夏而愈後入房頭暈吐痰<lb/>
腰骨作痛大小便道牽痛余曰此精已耗而復竭所致<lb/>
危殆之症也遂朝用前湯加麥門五味夕用六味丸料<lb/>
加五味子萆薢五十餘劑諸症頓退後又入房隂囊隂<lb/>
莖作痛别用淡滲之劑隂囊内潰余用補隂托裏之劑<lb/>
<pb n="KR3e0070_WYG_015-7b"/>
出膿甚多喜瘇消痛止竟不善調養以致大便不通小<lb/>
便如淋痰涎上湧余曰腎虚之症復作矣誠為可慮有<lb/>
保其可生者用礞石滚痰丸牛黄清心丸之類吐痰愈<lb/>
加余曰非惟無以保其生而反促其危矣固辭不治後<lb/>
果殁<lb/>
一男子醉而入房隂囊瘇脹大如斗小腹脹悶小水淋<lb/>
赤發熱口乾痰涎壅甚此膀胱隂虚酒毒所乗也用六<lb/>
味丸料加車前牛膝作飲下滋腎丸諸症頓退再加五<lb/>
<pb n="KR3e0070_WYG_015-8a"/>
味麥門二劑而愈却以補中益氣加麥門五味調理而<lb/>
康若用淡滲復損真隂決致不起<lb/>
　　　懸癰<lb/>
懸癰謂瘡生於玉莖之後穀道之前屬足三隂虧損之<lb/>
症輕則為漏瀝盡氣血而亡重則内潰而即殞若初起<lb/>
濕熱壅滯未成膿而作痛或小便濇滯用龍膽瀉肝湯<lb/>
瘇焮痛甚仙方活命飲並以製甘草佐之如此雖患亦<lb/>
輕雖潰亦淺若不能成膿或膿成不潰者八珍散補之<lb/>
<pb n="KR3e0070_WYG_015-8b"/>
若膿已成者急針之欲其生肌收斂腎虚者六味地黄<lb/>
丸血虚者四物加參术氣虚者四君加芎歸脾虚者補<lb/>
中益氣湯氣血俱虚者八珍湯并十全大補湯若用寒<lb/>
凉消毒則誤矣<lb/>
　　　治驗<lb/>
尚寳鮑希傳日發熱服四物黄栢知母之類年餘患囊<lb/>
癰唾痰作渇飲湯其熱至膝更加芩連二陳熱痰益甚<lb/>
謂余曰何也余曰此足三隂虧損水泛為痰寒凉之劑<lb/>
<pb n="KR3e0070_WYG_015-9a"/>
傷胃而甚耳遂先用補中益氣夕用六味丸間佐以當<lb/>
歸補血湯半載乃愈<lb/>
趙州守患此症瘇多作痛五月餘矣晡熱口乾盗汗食<lb/>
少體倦氣短脉浮數而無力此足三隂氣血虧損用補<lb/>
中益氣加製甘草五味麥門三十餘劑食進勢緩又用<lb/>
六味丸料五十餘劑膿潰瘡斂後因怒作痛少食脇痛<lb/>
發熱仍用前藥頼其禀慎疾而愈<lb/>
通府張敬之患前症久不愈日晡熱甚作渇煩喘或用<lb/>
<pb n="KR3e0070_WYG_015-9b"/>
四物湯黄栢知母之類前症益甚更體倦少食大便不<lb/>
實小便頻數謂余曰何也余曰此脾虚之症前藥復傷<lb/>
而然也遂用補中益氣加茯苓半夏數劑飲食漸進諸<lb/>
症漸愈更加麥門五味調理乃痊經云脾屬至隂為隂<lb/>
土而主生血故東垣先生云脾虚元氣下陷發熱煩渇<lb/>
肢體倦怠等症用補中益氣湯以升補陽氣而生隂血<lb/>
若誤認為腎虚輒用四物黄栢知母之類反傷脾胃生<lb/>
氣是虚其虛矣况黄栢知母乃㵼陽損隂之劑若非膀<lb/>
<pb n="KR3e0070_WYG_015-10a"/>
胱陽火盛而不能生隂水以致發熱者不可用也<lb/>
一儒者患此服坎離丸及四物黄栢知母之類不應脉<lb/>
浮洪按之微細余以為足三隂虚用托裏散及補隂托<lb/>
裏散漸愈又用六味丸補中益氣湯調補化源半載而<lb/>
痊大凡瘡瘍等症若腎經陽氣亢盛致隂水不能化生<lb/>
而患隂虚發熱者宜用坎離丸取其苦寒能瀉水中之<lb/>
火令陽氣衰而水自生若陽氣衰弱致隂水不能化生<lb/>
而患隂虚發熱者宜用六味丸取其酸温能生火中之<lb/>
<pb n="KR3e0070_WYG_015-10b"/>
水使陽氣旺則隂自生况此症屬腎經精氣虧損而患<lb/>
者十有八九屬腎經陽氣亢盛而患者十無一二然江<lb/>
南之人患之多屬腎經隂血虧損元氣下陷須用補中<lb/>
益氣湯升補陽氣使陽生而隂長若嗜慾過多虧損真<lb/>
水者宜用六味丸補腎經元氣以生精血仍用補中益<lb/>
氣湯以培脾肺之生氣而滋腎水經云隂虚者脾虚也<lb/>
但多誤以為腎經火症用黄栢知母之類復傷脾肺絶<lb/>
其化源反致不起惜哉<lb/>
<pb n="KR3e0070_WYG_015-11a"/>
上舍劉克新潰後作痛發熱口乾小便赤濇自用清熱<lb/>
消毒之藥不應左尺洪數余以為陽氣盛而隂氣虚也<lb/>
先用四物湯加黄栢知母等諸劑瀉其陽氣使隂自生<lb/>
服數劑諸症漸愈後用補中益氣湯六味地黄丸補脾<lb/>
肺滋腎水而瘡口愈<lb/>
一儒者小便赤澀勞則足軟瘇痛發熱口乾舌燥食少<lb/>
體倦日晡益甚此氣血虚而未能潰也遂用八珍湯加<lb/>
麥門山藥倍用製甘草數劑諸症悉退但患處瘇痛此<lb/>
<pb n="KR3e0070_WYG_015-11b"/>
膿内焮也又五劑膿自湧出又五十餘劑而瘡口將完<lb/>
又因勞役且停藥寒熱作渇瘇痛膿多用補中益氣湯<lb/>
加炒山梔二劑少愈又以八珍湯加麥門五味百餘劑<lb/>
瘇痛悉去喜其慎起居節飲食常服補劑而安但勞則<lb/>
出膿一二滴後惑於他言内用降火外用追蝕必其收<lb/>
斂致患處大潰幾至不起仍補而愈<lb/>
　　　便癰<hi>一名便毒一名<graphic n="KR3350" url="https://raw.githubusercontent.com/kanripo/KR-Gaiji/master/images/KR3350.png" mimeType="image/png"/>痃</hi>
便癰屬厥隂肝經内熱外寒或勞倦過度或房慾不節<lb/>
<pb n="KR3e0070_WYG_015-12a"/>
或慾心不遂或强固其精或肝經濕熱而致治法内熱<lb/>
外寒者雙解散勞倦過度者補中益氣湯房慾不節者<lb/>
六味丸料慾心不遂者先用五苓散加大黄疏其精滯<lb/>
後用地黄丸以補其肝腎强固其精或濕熱壅滯者宜<lb/>
用龍膽瀉肝湯疏肝導滯夫便癰血疝也屬厥隂肝經<lb/>
之絡脉衝任督脉之隧道故婦人患此多在兩抝瘇痛<lb/>
或腹中結塊小便澀滯苟治者得法患者又能調攝何<lb/>
難斂之有若槩用大黄等劑以求其内消或令膿從便<lb/>
<pb n="KR3e0070_WYG_015-12b"/>
下損其氣血及不慎起居飲食者皆為不治<lb/>
　　　治驗<lb/>
府庠沈尼文年二十左抝患之余以肝腎隂虚先用托<lb/>
裏藥潰而將愈因入房發熱作渇右邊亦作痛膿水清<lb/>
稀虚症悉至脉洪大而無力勢甚可畏用十全大補加<lb/>
附子一錢脉症頓退再劑全退後用大補湯三十劑而<lb/>
愈<lb/>
一儒者瘇痛便澀用八正散二劑清肝火導濕熱而瘇<lb/>
<pb n="KR3e0070_WYG_015-13a"/>
痛愈再以小柴胡加芎歸澤瀉山梔二劑清肝火補脾<lb/>
血而小便利<lb/>
一男子潰而瘇痛不止此餘毒未解用活命飲一劑而<lb/>
痛止再劑而瘇消<lb/>
一男子痛甚發熱用前飲一劑痛止再以神效𤓰蔞散<lb/>
加山梔柴胡二劑而消<lb/>
一男子瘇而不潰余謂此因陽氣虚弱用參茋歸术以<lb/>
補托元氣用白芷皁角刺柴胡甘草節以排膿清肝數<lb/>
<pb n="KR3e0070_WYG_015-13b"/>
劑而潰以八珍加柴胡補其氣血數劑而愈<lb/>
一男子已潰而痛不止小便秘澀此肝火未解也與小<lb/>
柴胡湯加黄栢知母芎歸痛止便利更以托裏當歸湯<lb/>
而瘡斂若毒未解而痛不止者須用活命飲<lb/>
一婦人素清苦因鬱怒患前症或用敗毒寒凉之藥反<lb/>
晡熱内熱自汗盗汗月經不行口乾咽燥余謂此鬱氣<lb/>
傷脾因藥復損先以當歸湯數劑後兼逍遥散各五十<lb/>
餘劑而諸症皆愈<lb/>
<pb n="KR3e0070_WYG_015-14a"/>
一婦人小腹内如有所梗兩拗并人門俱瘇小便淋澀<lb/>
經候不調内熱作渇飲食少思腹内初如雞卵而漸大<lb/>
脉洪數而虚左闗尤甚屬肝脾鬱結之症也用加味歸<lb/>
脾湯肝火退而脾土健間以逍遥散下蘆薈丸而愈<lb/>
一婦人兩物瘇痛腹内一塊不時上攻月經不調小便<lb/>
不利余以為肝脾氣滯以四君加芎歸柴胡山梔而愈<lb/>
後因鬱怒前症復作却兼胸脇脹滿盗汗此肝木甚而<lb/>
傷脾土用加味歸脾湯下蘆薈丸而痊<lb/>
<pb n="KR3e0070_WYG_015-14b"/>
一婦人小腹内或作痛或痞悶兩抝瘇痛内熱寒熱胸<lb/>
膈不利飲食不甘形體日瘦此肝氣滯而傷脾氣朝用<lb/>
補中益氣湯夕用六味丸漸愈更用蘆薈丸而全愈<lb/>
一婦人兩抝瘇痛小腹痞脹小便時數白帶時下寒熱<lb/>
徃來小水淋瀝余謂肝氣滯而血病用龍膽瀉肝湯漸<lb/>
愈又用加味逍遥散六味丸而全愈<lb/>
一婦人患前症胸脇脹悶或小便不利或時作痛小便<lb/>
濇滯服疏氣豁痰等藥益甚余謂肝火氣分之病用龍<lb/>
<pb n="KR3e0070_WYG_015-15a"/>
膽瀉肝湯以清肝熱又用加味逍遥散以生肝血六味<lb/>
丸以滋腎水而愈<lb/>
一婦人患前症余謂此肝脾鬱怒之症不信别服化痰<lb/>
利氣之劑胸腹脹悶又服峻利疏導之劑變脾虚發瘇<lb/>
之症而殁<lb/>
一婦人兩抝瘇痛内熱作渇飲食不甘肢體倦怠隂中<lb/>
作梗小便赤澀為肝脾隂虚濕熱用加味歸脾湯而愈<lb/>
後因怒復作小腹瘇脹小便不利用小柴胡加山梔芎<lb/>
<pb n="KR3e0070_WYG_015-15b"/>
歸以清理肝火脹痛頓止又以加味逍遥散調補肝火<lb/>
而痊<lb/>
一婦人兩抝作痛寒熱内熱小便赤澀胸脇不利此肝<lb/>
火動而脾氣傷用補中益氣湯加茯苓數劑少愈又與<lb/>
加味歸脾湯諸症悉退再用加味逍遥散而全愈<lb/>
一婦人小腹痞悶小便不利内熱體倦懶食此氣血虚<lb/>
而兼肝火用八珍湯加柴梔膽草治之而安<lb/>
一婦人隂中如梗兩抝瘇痛寒熱不食小便頻數小腹<lb/>
<pb n="KR3e0070_WYG_015-16a"/>
重墜余以為肝脾鬱結所致先以補中益氣湯加山梔<lb/>
茯苓車前子青皮以清肝火升脾氣更以加味歸脾湯<lb/>
二十餘劑調理脾鬱而愈<lb/>
　　　下疳瘡<hi>婦人隂瘡等症見女科撮要婦人良方</hi>
下疳屬肝經濕熱下注或隂虚火燥治法瘇痛發熱者<lb/>
血虚而有熱也四物湯加柴胡山梔瘇痛寒熱者肝經<lb/>
濕熱也小柴胡湯加龍膽草黄連瘇痛便澀者濕熱壅<lb/>
滯也龍膽瀉肝湯瘇痛腐潰者氣血虚而有火也八珍<lb/>
<pb n="KR3e0070_WYG_015-16b"/>
湯加山梔柴胡日晡熱甚者隂血虚而有熱也小柴胡<lb/>
湯加參术芎歸日晡倦怠者陽氣虚而下陷也補中益<lb/>
氣湯其經久不愈而發寒熱者腎水不能生肝木也用<lb/>
六味丸若筋縮縱或為痒痛或出白津此筋疝也用龍<lb/>
膽㵼肝湯氣虚者補中益氣加炒山梔炒龍膽隂虚火<lb/>
燥者用六味丸莖中痒出白津用補中益氣湯與清心<lb/>
蓮子飲間服葢此症肝經隂虚為本腫痛寒熱等症為<lb/>
標須用六味丸以生肝血凡脾土虚不能生金水而見<lb/>
<pb n="KR3e0070_WYG_015-17a"/>
一切肝症者當佐以補中益氣湯加麥門冬以滋化源<lb/>
　　　治騐<lb/>
庶吉士劉華甫或莖中作痛或竅出白津或小便秘澀<lb/>
先用小柴胡湯加山梔澤㵼黄連木通膽草茯苓二劑<lb/>
以清肝火導濕熱諸症漸愈後因勞倦忽然寒熱此元<lb/>
氣復傷也用補中益氣而安又用六味丸以生肝血滋<lb/>
腎水而全愈<lb/>
州守姜節甫患前症膿水淋漓作渇吐痰午前惡寒午<lb/>
<pb n="KR3e0070_WYG_015-17b"/>
後發熱余曰午前惡寒屬陽氣虚弱午後發熱屬隂血<lb/>
不足不信反服二陳黄栢知母之類飲食益少大便不<lb/>
實又日晡熱渇小腹重墜患處焮痛仍用四物黄栢知<lb/>
母之類飲食亦不思余以脾氣虚而下陷先用補中益<lb/>
氣湯調養脾胃以升陽氣諸症漸愈又用六味丸滋補<lb/>
腎水以生肝血而痊<lb/>
一小兒十五歲患前症雜用消毒之藥虚症悉具二年<lb/>
餘矣詢之乃禀所致用萆薢湯月餘諸症漸愈又用補<lb/>
<pb n="KR3e0070_WYG_015-18a"/>
隂八珍補中益氣二湯而痊<lb/>
一儒者莖中作痒發熱倦怠外皮浮瘇二年矣用八珍<lb/>
加柴胡山梔及六味地黄丸而愈有兼隂毛間生蟲作<lb/>
痒者用桃仁研爛塗之<lb/>
一儒者因勞而患焮痛寒熱體倦頭疼小便赤澀用補<lb/>
中益氣湯加車前牛膝山梔而愈<lb/>
一儒者隂莖腐爛瘇痛不止日晡熱甚口乾體倦食少<lb/>
欲嘔此肝脾血虚也先用六君子加柴胡升麻脾胃醒<lb/>
<pb n="KR3e0070_WYG_015-18b"/>
而諸症退更以補中益氣加炒山梔肝火退而瘇痛痊<lb/>
　　　痔瘡<hi>男婦同治</hi>
痔屬肝脾腎三經故隂精虧損者難治多成漏症若肺<lb/>
與大腸二經風熱濕熱者熱退自愈不守禁忌者亦成<lb/>
漏症此因醉飽入房筋脉横解精氣脱泄熱毒乘虚流<lb/>
注或淫極强固其精以致水乘火勢而侮金或炙<graphic n="KR1020" url="https://raw.githubusercontent.com/kanripo/KR-Gaiji/master/images/KR1020.png" mimeType="image/png"/>厚<lb/>
味或勞傷元氣隂虚火熾所致初起焮痛便秘或小便<lb/>
不利者宜清熱凉血潤燥疏風若氣血虚而寒凉傷損<lb/>
<pb n="KR3e0070_WYG_015-19a"/>
者調養脾胃滋補隂精若破而乆不愈多成痔漏有穿<lb/>
臀穿隂穿腸者其腸頭瘇磈者濕熱也作痛者風熱也<lb/>
便結者火燥也潰膿者熱勝血也大便作痛者潤燥除<lb/>
濕肛門墜痛者瀉火除濕小便澀滯者清肝導濕其成<lb/>
漏者養元氣補隂精為主經云因而飽食筋脉横解腸<lb/>
澼為痔其屬肝脾腎也明矣若有患痔而兼疝患疝而<lb/>
兼下疳皆屬肝腎不足之變症但用地黄丸益氣湯以<lb/>
滋化源為善若専服寒凉治火者無不致禍<lb/>
<pb n="KR3e0070_WYG_015-19b"/>
　　　治驗<lb/>
進士周希輔素有疝痔勞則小腹作痛莖出白津痔亦<lb/>
瘇痛若飲食勞倦起居失宜則發寒内熱肢體疲倦服<lb/>
十全大補湯諸症並退彼欲去病根乃用攻病生肌之<lb/>
藥肌體骨立余用益氣湯地黄丸元氣漸復但自弛調<lb/>
攝不能全愈<lb/>
一儒者膿血淋漓口乾作渇晡熱便血自汗盗汗余謂<lb/>
此腎肝隂虚也不信仍服四物栢知連之類食少瀉嘔<lb/>
<pb n="KR3e0070_WYG_015-20a"/>
余先用補中益氣湯加茯苓半夏炮薑脾胃漸醒後用<lb/>
六味丸朝夕服兩月餘諸症悉愈<lb/>
儒者楊舉元素隂虚勞則肢體倦怠兩足發熱服清熱<lb/>
等劑熱至腰膝大便澀滯飲食過多則瀉至年餘作渇<lb/>
吐痰患痔出膿仍不節勞則忽惡寒發熱復患癰膿水<lb/>
不止氣血虚甚余用六味丸補中益氣湯滋養化源喜<lb/>
其慎疾年餘而痊<lb/>
一男子患此服寒凉之劑侵晨去後不實食少體倦口<lb/>
<pb n="KR3e0070_WYG_015-20b"/>
乾作渇小腹重墜余用補中益氣湯而下墜頓止用四<lb/>
神丸而食進便實用地黄丸而瘡尋愈<lb/>
一膏粱酒色之人患之作痛服苦寒之藥致臀瘇硬又<lb/>
加大黄腹脹頭痛此足三隂虧損而藥復傷余用補中<lb/>
益氣湯升補陽氣加參苓半夏木香以助脾氣數劑而<lb/>
愈<lb/>
上舍陸子藩時仲冬患痔作痛右手浮大左尺洪數余<lb/>
曰冬見夏脉當壯水之主以鎮陽光彼以為迂别服苓<lb/>
<pb n="KR3e0070_WYG_015-21a"/>
連之劑越明年六月九日復邀視之痰涎上湧日夜不<lb/>
寐脉洪大而數按之無力左尺全無足手肩膊逆冷余<lb/>
曰事急矣彼云但求少延數日以待嗣子一見耳勉用<lb/>
參茋歸术炮薑之類及六味丸料加肉桂至本月丁酉<lb/>
日果殁五行之理信然<lb/>
侍御王兩湖長子患痔作渇發熱尺脉洪數按之無力<lb/>
余曰此肝腎隂精虧損而虚火妄動當滋化源彼不信<lb/>
後吐痰聲嘶面赤體瘦而殁<lb/>
<pb n="KR3e0070_WYG_015-21b"/>
　　　便血<hi>婦人症見女科撮要</hi>
經云邪在五臟則隂脉不和隂脉不和則血留之隂氣<lb/>
内結陽絡外傷滲入腸間故便血也針經云陽絡傷則<lb/>
血外溢而衂血隂絡傷則血内溢而便血皆因飲食失<lb/>
節起居不時七情六淫失宜内傷外感所致若外感則<lb/>
血鮮名腸風内傷則血濁名臟毒外感而元氣實者人<lb/>
參敗毒散加槐花荆芥以袪邪氣内傷而元氣虚者亦<lb/>
用六君子湯以補胃氣元氣下陷者補中益氣湯以升<lb/>
<pb n="KR3e0070_WYG_015-22a"/>
舉之憂思傷脾者濟生歸脾湯以解之糞前見血者益<lb/>
氣湯加吳茱茰糞後見血者加黄連隂血不足者宜用<lb/>
四物湯病因多端不能盡述當臨症制宜庶無誤矣丹<lb/>
溪先生云精氣血氣出於穀氣惟大便下血當以胃氣<lb/>
收功治者審之<lb/>
　　　治驗<lb/>
一儒者素善飲不時便血或在糞前或在糞後食少體<lb/>
倦面色痿黄此脾氣虚而不能統血以補中益氣湯加<lb/>
<pb n="KR3e0070_WYG_015-22b"/>
吳茱茰黄連三十餘劑而再不發<lb/>
一男子毎怒必便血或吐血即服犀角地黄湯之類余<lb/>
曰此脾虚不能攝血恐不宜用此寒凉之藥仍服之日<lb/>
加倦怠面色痿黄更用四物芩連丹皮之劑飲食少思<lb/>
心煩渇熱吐血如湧竟至不起若用四君芎歸補中益<lb/>
氣湯多有得生者<lb/>
　　　脱肛<hi>男婦同治</hi>
脱肛屬大腸氣血虚而兼濕熱有久痢氣血俱虚而脱<lb/>
<pb n="KR3e0070_WYG_015-23a"/>
者有因腎虚而脱者有中氣虚而脱者有因血虚而脱<lb/>
者濕熱者升陽除濕湯血熱者四物加條芩槐花血虚<lb/>
者四物加白术茯苓兼痔而痛者四物加槐花黄連升<lb/>
麻久痢者補中益氣湯加酒炒芍藥中氣虚陷者前湯<lb/>
加半夏炮薑茯苓五味腎虚者六味丸虚寒者八味丸<lb/>
肺與大腸為表裏肛者大腸之門肺實熱則秘結肺虚<lb/>
寒則脱出腎主大便故腎虚者多患此症<lb/>
　　　治驗<lb/>
<pb n="KR3e0070_WYG_015-23b"/>
舉人于時正素有痔毎勞役便脱肛瘇痛出水中氣下<lb/>
陷者用補中益氣湯加茯苓芍藥十餘劑中氣復而愈<lb/>
後復脱作痛誤服大黄丸腹鳴惡食幾危余用前湯加<lb/>
炮薑芍藥諸症漸愈後去薑加熟地五味三十餘劑而<lb/>
愈<lb/>
一男子脾胃素弱或因勞倦或因入房肛門即下瘇悶<lb/>
痛甚用補中益氣湯加麥門五味兼六味丸而愈後因<lb/>
過飲下墜瘇痛誤用降火消毒虚症蜂起余用前湯加<lb/>
<pb n="KR3e0070_WYG_015-24a"/>
炮薑木香一劑再用前湯并加減八味丸兩月而安<lb/>
一儒者面白神勞素畏風寒飲食喜熱稍多必吞酸作<lb/>
瀉吸氣覺冷便血盗汗余以為脾腎虚寒用補中益氣<lb/>
加炮薑肉桂五十餘劑八味丸觔許諸症悉愈<lb/>
　　　腎臟風瘡<hi>男婦同治</hi>
腎臟風属腎虚風邪乘於膁脛以致皮膚如癬或漸延<lb/>
上腿久則延及遍身外症則搔痒成瘡膿水淋漓眼目<lb/>
昬花内症則口燥舌乾腰腿倦怠吐痰發熱盗汗體疲<lb/>
<pb n="KR3e0070_WYG_015-24b"/>
治法用六味丸為主佐以四生散若脾胃虚弱者用補<lb/>
中益氣為主佐以六味丸四生散為善<lb/>
　　　治驗<lb/>
欽天薛循齋六十有一兩膁患之膿水淋漓發熱吐痰<lb/>
四年矣此腎臟風症也與六味丸四生散而瘥年餘復<lb/>
作延及遍身日晡益甚痰渇盗汗唇舌生瘡兩目昏赤<lb/>
皆腎經虚火而水泛為痰用加減八味丸而愈三年後<lb/>
小便淋漓莖中濇痛此思色精不出而内敗也用前丸<lb/>
<pb n="KR3e0070_WYG_015-25a"/>
及補中益氣湯加麥門五味而愈<lb/>
　　　膁瘡<hi>婦人症見女科撮要婦人良方</hi>
膁瘡生於兩膁初起赤腫久而腐潰或津淫搔痒破而<lb/>
膿水淋漓葢因飲食起居虧損肝腎或因隂火下流外<lb/>
邪相搏而致外膁属足三陽濕熱可治内膁属足三隂<lb/>
虚熱難治若初起惡寒壯熱瘇焮作痛者属濕熱用梹<lb/>
蘇敗毒散若漫腫作痛或不瘇不痛者屬隂虚用補隂<lb/>
八珍湯若膿水淋漓體倦食少内熱口乾者属脾虚用<lb/>
<pb n="KR3e0070_WYG_015-25b"/>
補中益氣加茯苓酒炒白芍藥若午後熱或作痛頭目<lb/>
不清者属隂火前湯加酒炒黑黄栢及六味地黄丸若<lb/>
午後發熱至子時分方止是血虚前湯加芎歸熟地若<lb/>
鬱結傷脾而甚用歸脾湯加柴胡山梔若怒動肝火而<lb/>
甚用補中益氣湯加川芎山梔黄芩内熱口乾肢體倦<lb/>
怠或痰涎上升或口舌生瘡属脾腎虚熱用六味地黄<lb/>
丸補中益氣湯若患處黑黯肢體畏寒飲食少思屬脾<lb/>
腎虚敗用八味地黄丸若誤用攻伐復損胃氣絶其化<lb/>
<pb n="KR3e0070_WYG_015-26a"/>
源治亦難矣<lb/>
　　　治驗<lb/>
鴻臚翟少溪兩膁生瘡漸至遍身發熱吐痰口燥咽乾<lb/>
盗汗心煩溺赤足熱日晡益甚形體日瘦此腎經虚火<lb/>
也用六味丸不月諸症悉退三月元氣平復<lb/>
一男子左腿瘇肉色如故寒熱惡心飲食少思此脾氣<lb/>
不足而為外邪所感也用六君加藿香桔梗川芎而寒<lb/>
熱止又用補中益氣湯而瘇痛消<lb/>
<pb n="KR3e0070_WYG_015-26b"/>
陳湖陸懋誠素因隂虚過飲入房發熱腿痛似膁瘡用<lb/>
發表之劑兩腿瘇黯熱氣如霧欲發痙脉皆洪數兩尺<lb/>
尤大余曰属足三隂虚酒濕所乘元氣損而邪益甚耳<lb/>
用十全大補加山藥山茱茰附子一劑脉症頓退却去<lb/>
附子又二劑全愈<lb/>
一男子先於兩膁後及遍身生瘡似疥非疥時或膿水<lb/>
淋漓兩腿為甚肢體倦怠作痒煩熱年餘不愈余作腎<lb/>
經虚火用加減八味丸而痊<lb/>
<pb n="KR3e0070_WYG_015-27a"/>
一男子腿患癰服尅伐之藥虧損元氣不能成膿余為<lb/>
托裏而潰大補而斂若大便結燥用十全大補湯加麥<lb/>
門五味而潤月餘仍結自服潤腸丸而㵼不止余用補<lb/>
中益氣湯送四神丸數服而愈<lb/>
　　　足跟瘡<hi>婦人症詳見婦人良方</hi>
足跟乃督脉發源之所腎經所過之地若飲食失節起<lb/>
居失宜虧損足三隂經則成瘡矣若漫瘇寒熱或體倦<lb/>
少食属脾虚下陷也用補中益氣湯若晡熱作痛頭目<lb/>
<pb n="KR3e0070_WYG_015-27b"/>
不清属脾虚隂火也前湯并六味丸若痰涎上升或口<lb/>
舌生瘡属腎水乾涸也前湯并加減八味丸凡此皆當<lb/>
滋其化源若治其外則誤矣俗云兎嚙瘡者葢獵人被<lb/>
兎咬足跟久而不斂氣血瀝盡而死<lb/>
　　　治驗<lb/>
大尹陳汝鄰兩腿酸軟或赤或白足跟患瘇或痛或痒<lb/>
後痛而或如無皮或如皺裂日晡至夜脹痛焮熱用補<lb/>
中益氣湯加八味丸料補其肝腎而愈<lb/>
<pb n="KR3e0070_WYG_015-28a"/>
一男子足跟作痛熱渇體倦小便如淋誤用敗毒散致<lb/>
頭痛惡寒欲嘔不食吐痰咳嗽此足三隂虧損而藥復<lb/>
傷余用十全大補湯加減八味丸各五十餘劑而愈<lb/>
一男子素不慎起居内熱引飲作渇體倦兩足發熱後<lb/>
足跟作痛或用清熱除濕之劑更加發瘇又服敗毒之<lb/>
藥焮赤痛甚略用祛毒清熱潰裂畨張狀如赤榴熱痛<lb/>
如錐内熱晡熱此因足三隂虧損朝用十全大補湯夕<lb/>
用加減八味丸外敷當歸膏兩月餘而愈其服消毒等<lb/>
<pb n="KR3e0070_WYG_015-28b"/>
藥而殁者不能枚舉<lb/>
一男子亦患此服消毒散搽追蝕藥虚症疊出其形體<lb/>
骨立自分必死余用十全大補兼山茱山藥兩月餘而<lb/>
愈<lb/>
一膏粱之人兩脚發熱作渇左尺脉數而無力余謂此<lb/>
足三隂虧損防患疽不信反服清熱化痰之藥更加晡<lb/>
熱頭暈又服四物黄栢知母日晡熱甚飲食漸少覺足<lb/>
面發疽余用補中益氣六味地黄丸百餘服而愈不信<lb/>
<pb n="KR3e0070_WYG_015-29a"/>
患疽以致不起者多矣<lb/>
一婦人勞則足跟熱痛余以為足三隂虚用八珍湯而<lb/>
痊後遍身搔痒誤服風藥發熱抽搐肝脉洪數此肝家<lb/>
血虚火盛而生風以天竺膽星為丸用四物麥門五味<lb/>
芩連炙草山梔柴胡煎送下而愈<lb/>
一婦人兩足發熱兩跟作痛日晡熱甚余以為肝腎血<lb/>
虚用加味逍遥散六味地黄丸五十餘劑諸症悉愈<lb/>
一婦人素血虚因大勞兩足發熱晡熱月經過期或用<lb/>
<pb n="KR3e0070_WYG_015-29b"/>
四物黄連飲食少思胸痞吐痰用二陳枳實黄連大便不<lb/>
實吐痰無度足跟作痛余曰足熱晡熱月經過期乃肝<lb/>
脾血虚也胸痞吐痰飲食少思脾胃虚也盖胃為五臟<lb/>
之根本胃氣一虚諸症悉至先用補中益氣湯加白茯<lb/>
苓半夏脾胃漸健乃佐以六味地黄丸以補脾腎不兩<lb/>
月而痊<lb/>
一婦人經候不調發熱晡熱胸膈不利飲食少思服清<lb/>
熱寛中消導之劑前症益甚更兼肢體酸痛服除濕化<lb/>
<pb n="KR3e0070_WYG_015-30a"/>
痰等藥經候兩月一至服通經降火等劑兩足跟指作<lb/>
痛其熱如炙余以為足三隂虧損用補中益氣六味地<lb/>
黄丸兩月諸症漸退又用前湯并八珍散兩月而康<lb/>
一婦人足跟患瘇兩腿酸軟或赤或白或痒或痛後或<lb/>
如無皮或如皺裂日晡至夜脹痛焮熱此足三隂虧損<lb/>
用加減八味丸及逍遙散加熟地川芎百餘劑而愈<lb/>
　　　脚發<hi>男婦同治</hi>
脚發之症属足三隂經精血虧損或足三陽經濕熱下<lb/>
<pb n="KR3e0070_WYG_015-30b"/>
注若色赤瘇痛而潰膿者属濕熱下注為可治若色微<lb/>
赤微瘇而膿清者屬精血虧損為難治若黑黯不瘇痛<lb/>
不潰膿煩熱作渇小便淋漓者隂敗末傅惡症也為不<lb/>
治其法濕熱下注者先用隔蒜灸活命飲以解壅毒次<lb/>
服益氣湯六味丸以補精氣若色黯不痛者着肉灸桑<lb/>
枝灸以行壅滯助陽氣更用十全大補湯八味丸壯脾<lb/>
胃滋化源多有復生者若専治其瘡復傷生氣吾未見<lb/>
其生者<lb/>
<pb n="KR3e0070_WYG_015-31a"/>
　　　治騐<lb/>
閣老靳介菴脚指縫作痒出水瘇焮脚面敷止痒之藥<lb/>
不應服除濕之劑益甚余以為隂虚濕熱下注用六味<lb/>
地黄丸補中益氣湯而愈<lb/>
大叅李北溪左足赤瘇作痛此足三陽經濕熱下注先<lb/>
用隔蒜灸活命飲一劑其痛頓止灸患處出水赤瘇頓<lb/>
消次用托裏消毒散四劑灸患處出膿而愈<lb/>
儒者楊舉元患此微瘇痛微赤焮此足三隂經隂虚濕<lb/>
<pb n="KR3e0070_WYG_015-31b"/>
熱下注用隔蒜灸托裏散而起發用十全大補湯而膿<lb/>
成又與加減八味丸料百劑而斂<lb/>
一儒者患此瘇硬色白兩月餘矣此足三隂經虧損為<lb/>
外寒所侵用大防風湯及十全大補兼服而消後塲屋<lb/>
不利飲食勞倦前症復作盗汗内熱飲食不化便滑肌<lb/>
瘦此脾土虚寒而命門火不能相生用八味丸益氣湯<lb/>
百餘劑喜其年壯得愈<lb/>
一男子脚心發熱作渇引飲或用四物芩連栢知母之<lb/>
<pb n="KR3e0070_WYG_015-32a"/>
類腹痛作嘔煩熱大渇此足三隂虧損前藥復傷脾胃<lb/>
也先用六君加炮薑數劑而脾胃醒再用補中益氣加<lb/>
茯苓半夏而脾胃健乃以加減八味丸兼服半載而愈<lb/>
一儒者脚心發熱作痒以滚湯浸漬潰而出水肌體骨<lb/>
立作渇吐痰此脾腎虚而水泛為痰也服益氣湯六味<lb/>
丸年餘元氣復而諸症愈<lb/>
少宗伯顧東江面黧作渇余曰此腎經虧損當滋化源<lb/>
以杜後患彼雖然之而終不服次年九月内左足面患<lb/>
<pb n="KR3e0070_WYG_015-32b"/>
疽色黯不痛脚腿沉重用隔蒜灸三十餘壯足腿即輕<lb/>
瘡出血水數日而消瘡色仍黯時公將北行賀萬夀余<lb/>
診之曰脾脉衰憊陽氣虚極不宜逺行公曰余得夢屢<lb/>
驗向夢羣仙待我此夀徴也至河間驛聚仙堂病篤嘆<lb/>
曰立齋豈能留我果卒於此亦異數也<lb/>
　　　脱疽<lb/>
脱疽謂疔患於足或足指重者潰脱故名之亦有患於<lb/>
手患於指者因醇酒炙煿膏粱傷脾或房勞損腎故有<lb/>
<pb n="KR3e0070_WYG_015-33a"/>
先渇而後患者有先患而後渇者若色赤作痛自潰者<lb/>
可治色黒不潰者不治色赤作痛者元氣虚而濕毒壅<lb/>
盛也先用隔蒜灸活命飲托裏散再用十全大補湯加<lb/>
減八味丸色黯不痛者腎氣敗而虚火盛也隔蒜灸桑<lb/>
枝灸亦用十全大補湯加減八味丸則毒氣不致上侵<lb/>
元氣不致虧損庶可保生亦有因修手足口咬等傷而<lb/>
致者若元氣虚弱或犯房事外塗寒凉内服尅伐損傷<lb/>
脾胃患處不潰若黑黯上延亦多致死重者須當以脚<lb/>
<pb n="KR3e0070_WYG_015-33b"/>
刀轉解周<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>輕洩去之則筋随骨出而毒得泄亦不痛<lb/>
否則毒筋内斷雖去而仍潰且偏僻之處氣血罕到藥<lb/>
難導達况攻毒之劑先傷脾胃不若灸法為良重者須<lb/>
解去為善故孫真人云在肉則割在指則截葢親之遺<lb/>
體雖不忍傷而遂至夭殁則尤傷矣况解法無痛患者<lb/>
知之<lb/>
　　　治驗<lb/>
一男子足指患之瘇焮痛赤此三陽經虚而外邪所乘<lb/>
<pb n="KR3e0070_WYG_015-34a"/>
也用隔蒜灸人參敗毒散加銀花白芷大黄二劑而痛<lb/>
甚又二劑痛止又與十宣散加天花粉金銀花去桂數<lb/>
劑而愈又有足指患之者色紫不痛此三陽經熱毒壅<lb/>
滯隔蒜灸五十餘壯又明灸百壯始痛投活命飲四劑<lb/>
更以托裏藥潰脱而愈<lb/>
一男子患前症赤痛作渇此足三隂虚而火内動用隔<lb/>
蒜灸活命飲三劑而潰更服托裏藥及加減八味丸潰<lb/>
脱而愈若早用前法不至於此<lb/>
<pb n="KR3e0070_WYG_015-34b"/>
一男子瘇痛色赤發熱作渇大小便秘結其脉浮數按<lb/>
之沉實此足三陽經積熱内外俱受患也先用隔蒜灸<lb/>
及人參敗毒散加銀花白芷大黄而潰更以活命飲而<lb/>
痊<lb/>
一膏粱之人先作渇足熱後足大指赤痛六脉洪數而<lb/>
無力左尺為甚余為此足三隂虚當滋化源為主固服<lb/>
除濕敗毒等劑元氣益虛色黯延足余乃朝用補中益<lb/>
氣湯夕用補隂八珍湯各三十餘劑及桑枝灸潰而膿<lb/>
<pb n="KR3e0070_WYG_015-35a"/>
清作渇不止遂朝以前湯送加減八味丸夕用十全大<lb/>
補湯三十餘劑而痊是時同患此症服敗毒之藥者俱<lb/>
不救<lb/>
　　　瘤贅<hi>附結核凡結核當與瘰癧叅看</hi>
内經云肝統筋而藏血心統血而主脉脾主肉而統血<lb/>
肺主氣而司腠理腎統骨而主水若怒動肝火血涸而<lb/>
筋攣者其自筋瘇起按之如筋久而或有赤縷名曰筋<lb/>
瘤用六味地黄丸四物山梔木𤓰之類若勞役火動隂<lb/>
<pb n="KR3e0070_WYG_015-35b"/>
血沸騰外邪所搏而為瘇者其自肌肉瘇起久而有赤<lb/>
縷或皮俱赤名曰血瘤用四物茯苓逺志之類若鬱結<lb/>
傷脾肌肉消薄外邪所搏而為瘇者其自肌肉瘇起按<lb/>
之實軟名曰肉瘤用歸脾益氣二湯若勞傷肺氣腠理<lb/>
不密外邪所摶而壅瘇者其自皮膚瘇起按之浮軟名<lb/>
曰氣瘤用補中益氣湯之類若勞傷腎水不能榮骨而<lb/>
為腫者其自骨瘇起按之堅硬名曰骨瘤用地黄丸及<lb/>
補中益氣湯主之夫瘤者留也随氣凝滯皆因臟腑受<lb/>
<pb n="KR3e0070_WYG_015-36a"/>
傷氣血乖違當求其属而治其本大凡属肝膽二經結<lb/>
核八珍加山梔膽草以養氣血清肝火六味丸以養肺<lb/>
金生腎水若属肝火血燥須生血凉血用四物二地丹<lb/>
皮酒炒黒膽草山梔中氣虚者補中益氣兼服若治失<lb/>
其法脾胃虧損營氣虚弱不能濡於患處或寒氣凝於<lb/>
瘡口榮氣不能滋養於患處以致久不生肌而成漏者<lb/>
悉調補脾胃則氣血壯而肌肉自生矣若不慎飲食起<lb/>
居及七情六淫或用寒凉蝕藥蛛絲纒芫花線等法以<lb/>
<pb n="KR3e0070_WYG_015-36b"/>
治其外則誤矣<lb/>
　　　治驗<lb/>
長洲庠王天爵辛丑春左腿近環跳患之狀如大桃按<lb/>
之濡軟略服除濕流氣化痰之劑惡寒發熱食少體倦<lb/>
形氣俱虚脉洪大而虚氣瘤也肺主之葢膽属木肺属<lb/>
金然發於膽經部分乃肺金侮肝木元氣虧損而其膿<lb/>
已内潰矣遂用十全大補湯數劑出青白稀膿甚多頓<lb/>
加寒熱煩渇頭痛殊類傷寒狀余謂此因膿泄而血氣<lb/>
<pb n="KR3e0070_WYG_015-37a"/>
益虚耳仍用前湯其勢益甚脉洪數大按之如無乃加<lb/>
附子一錢其勢愈甚而脉復如前此虚甚而藥未能及<lb/>
也更加附子二錢三劑諸症頓退乃朝用補中益氣湯<lb/>
夕用十全大補湯各三十餘劑出腐骨五塊瘡口將完<lb/>
後因不慎起居患處復潰諸症更發咽間如焚口舌無<lb/>
皮用十全大補加附子一錢服之諸症即愈二日不服<lb/>
内病悉至患處復潰二年後又患服前藥不應診其尺<lb/>
脉微細如絲此属命門火衰用八味丸為主佐以十全<lb/>
<pb n="KR3e0070_WYG_015-37b"/>
大補湯稍愈至乙巳仍患虚寒之症而殁<lb/>
一男子左腿外側近臀瘇一塊上有赤縷三年矣飲食<lb/>
起居如常觸破湧出血膿發熱惡寒此膽經受症故發<lb/>
於腿外側診其脉左尺洪數左闗弦洪此腎水不能生<lb/>
肝木用補中益氣湯六味地黄丸而痊<lb/>
一男子小腹患之膿水淋漓此足三隂之症用補中益<lb/>
氣加麥門五味以培脾土用六味地黄丸以生腎水更<lb/>
用蘆薈丸以清肝火而斂<lb/>
<pb n="KR3e0070_WYG_015-38a"/>
一老儒眉間患之二年其狀如紫桃下墜葢目按之如<lb/>
水嚢此肝脾之症膿瘀内潰而然耳遂刺出血膿目即<lb/>
開以炒黒膽草山梔芎歸芍藥柴胡白术茯苓等類而<lb/>
愈<lb/>
舉人江節夫兩耳下兩臂兩肋結核略服祛痰降火軟<lb/>
堅之劑益甚余曰此膽經血虚火燥也葢膽經行人身<lb/>
之側前藥必致虧損至明年七月復請視各核皆潰脉<lb/>
浮大而濇時金旺於秋木受金尅必不治果卒<lb/>
<pb n="KR3e0070_WYG_015-38b"/>
嘉善周上舍兩耳下項間筋攣壅瘇堅硬咳嗽氣喘内<lb/>
熱盗汗所服皆化痰散堅行氣之劑勢益甚予診之左<lb/>
闗弦澀左尺洪數此怒氣傷肝房勞損腎須滋腎水生<lb/>
肝血慎調攝至水旺之際庶可愈矣彼欲速效乃外敷<lb/>
商陸石灰等藥内服海藻蓬术之類至秋金旺之際元<lb/>
氣愈虚其瘇愈甚而殁<lb/>
鎮江孫上舍缺盆間瘇如覆甌堅硬色赤内熱晡熱自<lb/>
汗盗汗就治於余曰賤疾皆以散堅行氣降火破血之<lb/>
<pb n="KR3e0070_WYG_015-39a"/>
劑欲其内消而反甚其脉左尺洪數按之而弱左闗洪<lb/>
數按之而澀此怒氣傷肝血涸而筋攣也因其急於仕<lb/>
進余辭不能治彼亦不信後果殁此症若補脾肺滋肝<lb/>
腎則木得水而敷華筋得血而滋潤多有得生者<lb/>
　　　疣<lb/>
疣屬肝膽少陽經風熱血燥或怒動肝火或肝客淫氣<lb/>
所致葢肝熱水涸腎氣不榮故精亡而筋攣也宜以地<lb/>
黄丸滋腎水以生肝血為善若用蛛絲纒螳螂蝕著艾<lb/>
<pb n="KR3e0070_WYG_015-39b"/>
灸必多致誤大抵此症與血燥結核相同故外用腐蝕<lb/>
等法内服燥血消毒則精血愈虚肝筋受傷瘡口翻突<lb/>
開張卒成敗症<lb/>
　　　治驗<lb/>
府庠朱宏仁年二十右手背近中指患五疣中一大者<lb/>
如黄荳餘皆如聚黍拔之如絲長三四寸許此血燥筋<lb/>
縮用清肝益榮湯五十餘劑而愈<lb/>
府庠沈嫗文㓜囓指甲及長不能自禁余曰此肝火血<lb/>
<pb n="KR3e0070_WYG_015-40a"/>
燥也又頸側常生小疣子屢散屢發又臂生一塊如菉<lb/>
豆大若觸碎如斷束縷扯之則長縱之則縮後兩鬢發<lb/>
白㸃求治余曰子素肝病此部亦属肝膽經也夫爪為<lb/>
筋之餘膽行人身之側此與囓爪生㾋等症相應須滋<lb/>
補腎水以生肝膽則諸病自愈矣乃與六味地黄丸服<lb/>
之二年白㸃自退疣亦不生<lb/>
一男子臉患疣初如赤椹雜用敷貼之藥翻張如菌又<lb/>
用腐蝕焮大如瘤此足三隂經虚症悉具治以補脾肺<lb/>
<pb n="KR3e0070_WYG_015-40b"/>
生肝腎等劑而尋愈<lb/>
一男子小腹中一塊不時攻痛或用行氣化痰等藥不<lb/>
應尤以為血鼈服行氣逐血之劑後手背結一㾋子漸<lb/>
長寸許形如鼈狀肢節間如荳大者甚多彼泥鼈生子<lb/>
發於外亦用行血虚症悉至左尺洪數闗脉洪數弦余<lb/>
以為腎水不能生肝木以致肝火血燥而筋攣用六味<lb/>
地黄丸生腎水滋肝血三月餘諸症悉愈<lb/>
一男子因勞役過度面色青黑發熱咳嗽面生疣子腹<lb/>
<pb n="KR3e0070_WYG_015-41a"/>
内一塊攻上攻下作痛口乾小便秘澀服消尅之藥愈<lb/>
甚察其脉左右闗俱弦洪元氣弱甚此肝脾受病而筋<lb/>
攣也投以加味逍遥散合地黄丸料元氣遂復若誤以<lb/>
為血鼈之類消之必致不起<lb/>
一男子素膏粱醇酒先便血便結驚悸少寐後肛門周<lb/>
生小顆如疣子如䑕乳大小不一用清熱敗毒等藥半<lb/>
載之間腿内股亦然又用化痰之藥内熱吐痰頸間俱<lb/>
作肝腎脉浮數按之而弱余以為足三隂經血虚火熾<lb/>
<pb n="KR3e0070_WYG_015-41b"/>
法當滋化源彼不信别服四物黄栢知母之類諸症蜂<lb/>
起此胃氣復傷各經俱病也先用補中益氣湯三十餘<lb/>
劑諸症漸愈乃朝用前湯夕用八珍湯又各五十餘劑<lb/>
諸症尋愈於是夕改用六味丸加五味子又半載諸症<lb/>
悉愈<lb/>
一婦人左手背并次指患五六枚如熟椹内熱晡熱月<lb/>
經素不及期余曰此因肝脾血虚而有熱也當調補二<lb/>
經使隂血生而諸症自愈不信乃用艾灸手腫脹發熱<lb/>
<pb n="KR3e0070_WYG_015-42a"/>
手指皆攣兩脇項及胸乳間皆患疣經行無期余用加<lb/>
味逍遥散少加炒黒黄連數劑漸愈乃去黄連更佐以<lb/>
歸脾湯各患漸愈又百餘劑經行如期再用地黄丸三<lb/>
料而痊<lb/>
一婦人小腹内一塊或時上攻或時下墜寒熱胸痞小<lb/>
便淋漓或用行氣化痰等劑前症愈甚月經兩月餘而<lb/>
一行或以為内有肉鼈啖飲其血而經不行服驅逐之<lb/>
劑下血甚多兩手背結一疣如大荳許兩月漸長寸許<lb/>
<pb n="KR3e0070_WYG_015-42b"/>
又兩月餘又患數枚疑以鼈子行於外仍行驅逐兩耳<lb/>
下各患瘇又疑為瘡毒余曰此属肝火血燥也用加味<lb/>
逍遥加味歸脾二藥兼服佐以六味丸三月餘而愈<lb/>
一婦人患之用蛛絲纒芫花線螳螂啖毒藥蝕着艾灸<lb/>
大潰瘇痛發熱出血余曰此隂血虚也不信仍服降火<lb/>
之藥而殁<lb/>
　　　發痙<hi>痙當作痓</hi>
瘡瘍發痙因氣血虧損外邪所摶或内虚鬱火所致其<lb/>
<pb n="KR3e0070_WYG_015-43a"/>
形牙闗𦂳急四肢勁强或腰背反張肢體抽搐其有汗<lb/>
而不惡寒者曰柔痙風能散氣故有汗也其無汗而惡<lb/>
寒者曰剛痙寒能濇血故無汗也皆由亡血過多筋無<lb/>
所養故傷寒汗下過多與潰瘍産後多患之乃敗症也<lb/>
若大補氣血多有復生者若作風治速其危矣<lb/>
　　　治驗<lb/>
秋官張同野舊有流注因暴寒睡炕口目抽搐手足戰<lb/>
掉余以為氣血虚熱而然用參茋歸术川芎山梔柴胡<lb/>
<pb n="KR3e0070_WYG_015-43b"/>
半夏天麻炙草治之而愈<lb/>
吳給事瞻之墜馬傷首出血過多發熱煩躁肉瞤筋愓<lb/>
或作破傷風欲發汗祛風余曰此亡血火動也無風可<lb/>
祛無汗可發當峻補其血用聖愈湯二劑頓愈又用健<lb/>
脾胃養氣血而全愈<lb/>
一儒者背瘡將愈發熱煩躁自用降火之劑項强口噤<lb/>
自汗惡寒此汗多内亡津血筋無所榮也用補氣血之<lb/>
劑及地黄丸而愈<lb/>
<pb n="KR3e0070_WYG_015-44a"/>
一男子素勤苦早行遍身發疙瘩口噤目直脉弦𦂳此<lb/>
勞傷氣血内熱外邪所摶也用補中益氣加山梔羌活<lb/>
川芎而瘥半載後遍身作痒搔破成瘡發熱作渇脉洪<lb/>
大而虚復以前湯加芍藥麥門熟地天麻而愈<lb/>
一儒者善怒患瘰癧復因大怒跳躍忽仆地兩臂抽搐<lb/>
唇口喎斜左目𦂳小此肝火血虚内熱生風用八珍散<lb/>
加牡丹皮鈎藤山梔而愈次年春前病復作兼小便自<lb/>
遺左闗弦洪而數余以為肝火血燥用六味丸加鈎藤<lb/>
<pb n="KR3e0070_WYG_015-44b"/>
五味麥門芎歸治之漸愈又用補中益氣加山梔鈎藤<lb/>
牡丹皮而安<lb/>
一癧婦因怒仆地瘡口出血語言蹇澀口眼喎斜四肢<lb/>
拘急汗出遺尿或用驅風之劑六脉洪大肝脉尤甚此<lb/>
肝火熾甚也用加味逍遥散加鈎藤及六味丸尋愈<lb/>
一婦人患内痔因勞出血甚多不時發痙飲食少思形<lb/>
體倦怠其面色白余謂此氣傷而不能統血也用補中<lb/>
益氣湯加寒熱出血此陽氣虚寒也仍以前湯加炮薑<lb/>
<pb n="KR3e0070_WYG_015-45a"/>
四劑寒熱漸止飲食漸進又四劑而血頓止後因勞役<lb/>
或怒氣即便血或發痙投以補中益氣湯加鈎藤而愈<lb/>
一婦人素性急患遍身搔痒或項間結核常服搜風順<lb/>
氣之劑後大怒吐血唇口牽𦂳小便頻數或時自遺此<lb/>
怒動肝火而血妄行也用小柴胡湯加山梔牡丹皮而<lb/>
愈<lb/>
一癧婦因勞兼怒四肢攣屈煩痛自汗小便短少畏見<lb/>
風寒脉浮弦緩此氣血虚而風寒濕熱相摶也先用東<lb/>
<pb n="KR3e0070_WYG_015-45b"/>
垣清燥湯漸愈再用加味逍遥散及八珍湯加牡丹皮<lb/>
而痊<lb/>
一婦人素有肝火兩抝間或腫痛或寒熱忽然昏潰瘈<lb/>
瘲抽搐善伸數欠四肢筋攣痰涎上升此肺金燥甚而<lb/>
血液衰少也用清燥丸六味丸兼服尋愈<lb/>
一婦人因大勞患膁瘡發疙瘩搔碎成瘡日晡熱甚或<lb/>
口噤發搐或頭目眩暈此肝脾氣血虚而内熱以八珍<lb/>
散加柴胡山梔治之諸症少愈復因怒前症復作經行<lb/>
<pb n="KR3e0070_WYG_015-46a"/>
不止此肝脾血熱用加味逍遥散漸愈又用八珍散加<lb/>
柴胡山梔而痊<lb/>
一婦人發疙瘩日晡熱甚月經先期或頭目昏眩或寒<lb/>
熱發熱或四肢抽搐此肝經風熱血燥用加味逍遥散<lb/>
治之尋愈後因怒前症復作口噤遺尿此火炎血燥也<lb/>
用加味小柴胡湯治之漸愈又夜間發熱譫語此血分<lb/>
有熱也用小柴胡湯加生地而愈更用加味逍遥散調<lb/>
理而安<lb/>
<pb n="KR3e0070_WYG_015-46b"/>
一婦人患繭唇月經先期余以為肝火血熱不信乃汎<lb/>
用降火之劑反致月經過期復因勞怒口噤呻吟肢體<lb/>
不随六脉洪大面目赤色用八珍麥門五味山梔丹皮<lb/>
數劑漸愈兼用逍遥散六味丸料各三十餘劑全愈<lb/>
一婦人經行遇怒其經即止甚則口噤筋攣鼻衂頭痛<lb/>
痰湧搐溺瞳子上視此肝火熾甚以小柴胡湯加熟地<lb/>
黄山梔鈎藤鈎而愈<lb/>
一婦人素隂虚患遍身搔痒誤服祛風之藥口噤抽搐<lb/>
<pb n="KR3e0070_WYG_015-47a"/>
肝脉洪數余曰肝血為隂為水肝氣為陽為火此乃肝<lb/>
經血虚火盛耳宜助隂血抑肝火遂用四物麥門五味<lb/>
柴胡山梔生草熱搐頓止又以八珍加黄茋麥門五味<lb/>
鈎藤炙草調理而愈<lb/>
一婦人久患流注脾胃虚弱忽痰壅氣喘頭揺目劄手<lb/>
揚足擲難以候脉視其面黄中見青此肝木乘脾土也<lb/>
用六君加柴胡升麻治之而甦更以補中益氣加半夏<lb/>
茯苓而安<lb/>
<pb n="KR3e0070_WYG_015-47b"/>
　　　類破傷風症<lb/>
大凡癰疽潰後筋糜肉爛膿血大泄陽随隂散或筋脉<lb/>
拘急惡寒惕搦甚者舌强口噤項背反張痰涎壅甚便<lb/>
閉汗出不時發熱此氣血俱虚而傳變雖與破傷風相<lb/>
類而主治之法當大補氣血若果係風症亦須以大補<lb/>
氣血為本而兼以治風之藥設若不審是非而妄藥之<lb/>
則誤矣風症治見後方<lb/>
　　　治驗<lb/>
<pb n="KR3e0070_WYG_015-48a"/>
司徒邊華泉肩患癰潰而發熱目直或瞤殊類中風日<lb/>
晡熱甚脉益數此足三隂氣血虧血虚火妄動用參茋<lb/>
歸术炙草加酒炒黒黄栢五味麥門肉桂四劑而愈又<lb/>
數劑而斂<lb/>
陸大行背瘡内潰出膿二碗許用托裏之劑痛止瘇消<lb/>
停藥忽寒熱作渇頭痛自汗此元氣虚而未能復也用<lb/>
十全大補加麥門五味肉桂二劑益甚診其脉如故此<lb/>
藥力未及仍用前藥加附子一錢三劑諸症悉愈乃去<lb/>
<pb n="KR3e0070_WYG_015-48b"/>
附子加肉桂數劑而斂<lb/>
一儒者患腿癰深蓄於内肉色不變久不穿潰針出膿<lb/>
瘀五碗許惡症駢臻全類中風此脾胃虚而變症也用<lb/>
四君子加當歸炮薑及聖愈湯各四劑而安又勞心不<lb/>
寐用歸脾湯而愈<lb/>
一儒者傷寒後患流注瘇痛潮熱用十宣敗毒等劑出<lb/>
稀膿五六碗許發熱惡寒煩躁作嘔殊類破傷風症而<lb/>
殁<lb/>
<pb n="KR3e0070_WYG_015-49a"/>
一男子背瘡未痊乃以膏藥剪孔貼之患破傷風症而<lb/>
殁此先失於内補外邪襲其虚耳余見此症貼膏藥剪<lb/>
孔欲其通氣而反患破傷風搽斂藥生肌欲其收口而<lb/>
反助其餘毒以致殁者多矣<lb/>
　　　論瘡瘍随症加減用藥<lb/>
内經云形傷痛氣傷腫先腫而後痛者形傷氣也先痛<lb/>
而後腫者氣傷形也東垣先生謂胃為五臟之本源人<lb/>
身之根蒂丹溪先生云癰疽因積毒在臟腑宜先助胃<lb/>
<pb n="KR3e0070_WYG_015-49b"/>
壯氣以固其本夫然則氣血凝結者自散膿瘀已成者<lb/>
自潰肌肉欲死者自生肌肉已死者自腐死肉已潰者<lb/>
自斂若獨攻其瘡脾胃氣虚七惡蜂起其不死者幸矣<lb/>
故凡前症須用托裡消毒散為主若髙腫焮痛熱毒也<lb/>
加黄連漫腫微痛氣虚也去金銀花連翹二味加參术<lb/>
頭痛發熱邪在表也本方加川芎羌活若外邪在表而<lb/>
元氣實者暫用人參敗毒散頭痛惡寒表虚也去五味<lb/>
加參茋發熱飲冷便秘内熱也去參茋歸术加大黄發<lb/>
<pb n="KR3e0070_WYG_015-50a"/>
熱飲熱便秘内虚也去二味加參茋歸术寒熱飲冷小<lb/>
便濇滯肝熱也去參茋加柴胡山梔不作膿膿不潰氣<lb/>
虚也去二味及白芷加參术肉桂如不應暫用十全大<lb/>
補湯腫赤作痛血凝滯也本方加乳香没藥如不應暫<lb/>
用仙方活命飲膿出反痛氣血虚也去三味即銀花連<lb/>
翹白芷後放此加參茋歸地肉赤而不斂血虚而有熱<lb/>
也去三味加熟地牡丹皮肉黯而不斂陽氣虚寒也去<lb/>
三味加參茋白蘞官桂漫腫不痛或肉死不潰脾氣虚<lb/>
<pb n="KR3e0070_WYG_015-50b"/>
也去三味加人參白术如不應加薑桂更不應急加附<lb/>
子肉白而不斂陽氣虚也去三味加參茋歸术膿多而<lb/>
不斂氣血虚也去三味加參茋歸术熟地如不應暫用<lb/>
十全大補湯飲食少思而不斂胃氣虚也去三味加參<lb/>
茋如不應暫用補中益氣湯飲食難化而不斂脾氣虚<lb/>
也去三味加參术如不應暫用六君子湯又不應佐以<lb/>
八味丸膿多而帶赤血虚也去三味加歸地參术如不<lb/>
應暫用八珍湯加牡丹皮忿怒晡熱而出血肝火血虚<lb/>
<pb n="KR3e0070_WYG_015-51a"/>
也去三味加牡丹皮熟地炒黒山梔如不應暫用八珍<lb/>
湯送六味丸面青脇脹而出血肝氣虚而不能藏血也<lb/>
去三味加山茱山藥五味子如不應兼六味丸食少體<lb/>
倦而出血脾氣虚而不能攝血也去三味加參茋歸地<lb/>
兼鬱結少寐更加逺志酸棗仁茯神龍眼肉如不應暫<lb/>
用歸脾湯欲嘔作嘔或外搽内服寒凉或痛甚或感寒<lb/>
邪穢氣而嘔胃氣虚也去三味加藿香參术飲食少思<lb/>
膓鳴腹痛腹冷泄瀉脾氣虚寒也去三味加炮薑木香<lb/>
<pb n="KR3e0070_WYG_015-51b"/>
手足逆冷脾血虚寒也更加附子煎送四神丸飲冷作<lb/>
渇熱毒也加赤小荳知母如不應暫用竹葉黄茋湯善<lb/>
食作渇胃火也加石膏山梔如不應暫用竹葉石膏湯<lb/>
膿多而作渇氣血虚也去三味加熟地黄五味子如不<lb/>
應暫用十全大補湯加五味子麥門冬口乾舌燥腎氣<lb/>
虚也去三味加熟地山茱山藥如不應兼六味丸又不<lb/>
應佐以補中益氣湯自汗内熱口乾胃氣虚也去三味<lb/>
加參茋歸术如不應暫用六君子湯盗汗内熱口乾隂<lb/>
<pb n="KR3e0070_WYG_015-52a"/>
血虚也去三味加熟地麥門五味如不應暫用當歸六<lb/>
黄湯莖中痛而小便不利精内敗也去三味加山茱山<lb/>
藥澤㵼如不應佐以六味丸愈便則愈痛愈痛則愈便<lb/>
精復竭也去三味煎送六味丸食少體倦口乾飲熱小<lb/>
便黄短脾肺虚熱也去三味加五味子山茱茰如不應<lb/>
暫用六味丸勞役而小便黄元氣下陷也去三味加升<lb/>
麻柴胡午後而小便黄短腎虚熱也去三味加升麻柴<lb/>
胡如不應煎送六味丸口燥作渇小便頻數腎水虧也<lb/>
<pb n="KR3e0070_WYG_015-52b"/>
去三味加五味山茱山藥熟地如不應兼用六味丸四<lb/>
肢逆冷腎氣虚寒也去三味加桂附如不應佐以八味<lb/>
丸食少體倦作渇胃氣虚也去三味加參茋白术如不<lb/>
應暫用補中益氣湯體倦頭痛或眩暈中氣虚也去三<lb/>
味加柴胡升麻如不應暫用補中益氣湯加蔓荆子日<lb/>
晡頭痛或眩暈隂血虚也去三味加熟地黄如不應佐<lb/>
以六味丸夢泄遺精頭暈頭痛或痰喘氣促腎虚不能<lb/>
納氣也去三味并川芎佐以六味丸如不應是虚寒也<lb/>
<pb n="KR3e0070_WYG_015-53a"/>
用八味丸面目赤色煩熱作渇脉大而虚血脱發躁也<lb/>
去三味加黄茋當歸如不應暫用當歸補血湯身熱惡<lb/>
衣欲投於水脉沉微細氣脱發躁也去三味加肉桂附<lb/>
子如不應暫用附子理中湯善思體痛無寐盜汗脾血<lb/>
虛也去三味加茯苓逺志酸棗仁圓眼肉如不應暫用<lb/>
歸脾湯寢寐而汗出腎氣虚也去三味加五味子煎送<lb/>
六味丸飲食而出汗胃氣虚也去三味加參茋歸术五<lb/>
味子如不應暫用六君子湯睡覺飽而出盗汗宿食也<lb/>
<pb n="KR3e0070_WYG_015-53b"/>
去三味加參术半夏如不應暫用六君子湯胸滿多痰<lb/>
脾氣虚也去三味加桔梗半夏如不應暫用六君子湯<lb/>
加桔梗枳殻晡熱多痰脾血虚也去三味加歸地參术<lb/>
如不應暫用六君子湯加芎歸熟地咳嗽唾痰腎虧津<lb/>
液泛上也去三味加山茱山藥熟地如不應佐以六味<lb/>
丸忿怒胸痞肝氣滯也去三味加桔梗山梔如不應暫<lb/>
用補中益氣湯加桔梗枳殻倦怠胸痞中氣虚也去三<lb/>
味加參术茯苓如不應暫用八珍湯加柴胡口苦寒熱<lb/>
<pb n="KR3e0070_WYG_015-54a"/>
徃來肝火血虚也去三味加柴胡熟地因怒寒熱徃來<lb/>
肝火血虚也加柴胡黄芩如不應暫用八珍湯加炒山<lb/>
梔炒酸棗仁酒炒黑膽草體倦寒熱徃來肝脾氣滯也<lb/>
去三味加參茋歸木如不應暫用補中益氣湯内熱晡<lb/>
熱或寒熱徃來隂血虚也去三味加芎歸牡丹皮柴胡<lb/>
如不應暫用八珍湯加牡丹皮畏寒或寒熱徃來胃氣<lb/>
虚也去三味加參苓白术升麻如不應暫用補中益氣<lb/>
湯脇痛痞滿或寒熱徃來肝氣滯也去三味加青皮木<lb/>
<pb n="KR3e0070_WYG_015-54b"/>
香如不應属氣血虚也更加芎歸參术若婦人勞役恚<lb/>
怒或適經行發熱譫語或夜間熱甚在血分也去三味<lb/>
加生地丹皮柴胡如不應暫用加味四物湯若誤尅伐<lb/>
或膿血大泄或因吐瀉或誤而入房或勞損元氣或夢<lb/>
泄遺精或外邪乘入以致發熱頭痛小便淋濇或滑數<lb/>
便血目赤煩喘氣短頭暈體倦熱渇意欲投水身熱惡<lb/>
衣揚手擲足腰背反張鄭聲自汗此陽氣脱陷之假熱<lb/>
症也若畏寒頭痛咳逆嘔吐耳聵目矇小便自遺瀉利<lb/>
<pb n="KR3e0070_WYG_015-55a"/>
腸鳴裡急腹痛玉莖短縮齒浮痛肢體麻痺或厥冷身<lb/>
痛或咬舌嚙唇此陽氣脱陷之真寒症也凡此危候勿<lb/>
論其脉勿問其症但見有其一二亦去三味急加桂附<lb/>
補之庶有復生之理大抵用藥之法當分元氣虚實標<lb/>
本緩急若病急而元氣實者先治其標病緩而元氣虚<lb/>
者先治其本若病急而元氣又虚者當治其本為主而<lb/>
兼以治標東垣先生云形氣有餘病氣有餘當瀉不當<lb/>
補形氣不足病氣不足當補不當㵼丹溪先生云但見<lb/>
<pb n="KR3e0070_WYG_015-55b"/>
腫痛叅之脉症虚弱便與滋補氣血無虧可保終吉治<lb/>
者審焉<lb/>
　<lb/>
　<lb/>
　<lb/>
　<lb/>
　<lb/>
　薛氏醫案卷十五<lb/>
</p>
<p>
</p>
  </div>
</body>
</text>
</TEI>
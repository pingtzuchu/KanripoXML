<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>演禽通纂</head>
    <p>
<pb n="KR3g0040_WYG_000-1a"/>
欽定四庫全書　　　　　子部七<lb/>
　演禽通纂　　　　　　　術數類五<hi>命書相書之屬</hi>
　　提要<lb/>
　　　　<hi>臣</hi>等謹案演禽通纂二巻不著撰人姓名乃<lb/>
　　　　以演禽法推人禄命之書也相傳謂出於黄<lb/>
　　　　帝七元之説唐時有都利聿斯經本梵書五<lb/>
　　　　巻貞元中李彌乾將至京師推十一星行歴<lb/>
　　　　知人貴賤至宋而又有秤星經者演十二宫<lb/>
<pb n="KR3g0040_WYG_000-1b"/>
　　　　宿度以推休咎亦以為出於梵學晁公武讀<lb/>
　　　　書志復有鮮鶚經十卷以星禽推知人吉凶<lb/>
　　　　言其性情嗜好説者謂本神仙之説故載於<lb/>
　　　　道蔵其書均已失傳而詳溯源流要皆為談<lb/>
　　　　演禽者所自祖今世亦頗有通其術者則以<lb/>
　　　　為本於明之劉基然其中如甲子寶瓶之類<lb/>
　　　　與回回歴所載名目相近似其源亦出於西<lb/>
　　　　域蓋即秤星鮮鶚之支流傳者忘其自來遂<lb/>
<pb n="KR3g0040_WYG_000-2a"/>
　　　　舉而歸之於基非其實也其書上卷載三十<lb/>
　　　　六禽喜好吞㗖干支取化及旬頭胎命流星<lb/>
　　　　十二宫行限入手之法下卷鑒形賦具論窮<lb/>
　　　　達夀夭吉凶變幻之理其詞為俗師所綴集<lb/>
　　　　大抵鄙俚不文而其法則相承已久可與三<lb/>
　　　　命之學相為表裏故存之以備一家至鑒形<lb/>
　　　　賦世或别為一書名之曰星禽直指其實上<lb/>
　　　　卷提其綱下卷竟其用為説相輔今仍合為<lb/>
<pb n="KR3g0040_WYG_000-2b"/>
　　　　一集云乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
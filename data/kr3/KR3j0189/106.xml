<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷一百六</head> <lb/>
    <p>
<pb n="KR3j0189_WYG_106-1a"/>
欽定四庫全書<lb/>
　古今說海卷一百六<lb/>
　　　　　　　　　　　　　明　陸楫　編<lb/>
　說畧二十二<hi>雜記二十二</hi>
　　蒙齋筆談<hi>宋郭景璧</hi>
楊朴魏野皆咸平景徳間隠士朴居鄭州野居陜皆號<lb/>
能詩朴性癖常騎驢徃來鄭圃毎欲作詩即伏草中㝠<lb/>
捜或得句則躍而出遇之者無不驚眞宗祀汾陰過鄭<lb/>
<pb n="KR3j0189_WYG_106-1b"/>
召朴欲官之問卿來有以詩送行者乎朴揣知帝意<lb/>
謬云無有惟臣妻一篇使誦之曰且休落魄貪杯酒更<lb/>
莫猖狂愛作詩今日捉將官裏去這囘斷送老頭皮帝<lb/>
大笑賜束帛遣還山野和易通俗人樂從之游王魏公<lb/>
當國尤愛之亦數相聞天禧末魏公屢求退不許野寄<lb/>
以詩曰人間宰相惟三載君在中書十四年西祀東封<lb/>
俱已了好來平地作神仙魏公亟袖以聞遂得謝朴死<lb/>
無子而野有子閑能襲父風年八十餘亦得長生之術<lb/>
<pb n="KR3j0189_WYG_106-2a"/>
司馬温公陜人閑死為誌其墓故世知野者尤多然皆<lb/>
一節之士世競於進取者不可時無此曹一二警勵之<lb/>
與指嵩少為仕途㨗徑者異也<lb/>
余守許昌時洛中方營西内門甚急宋昪以都轉運使<lb/>
主之其屬有李寔韓溶二人最用事宫室梁柱闌檻牕<lb/>
牖皆用灰布期既迫竭洛陽内外猪羊牛骨不充用韓<lb/>
溶建議掘漏澤園人骨以代昪欣然從之一日李寔暴<lb/>
疾死而還魂具言㝠官初追証以骨灰事有數百人訟<lb/>
<pb n="KR3j0189_WYG_106-2b"/>
於庭㝠官問狀寔言此非我蓋韓溶忽有吏趨而出有<lb/>
頃復至過寔曰果然君當還然宋都運亦不免既白㝠<lb/>
官而下所抱文字風動其紙畧有滅門二字後三日溶<lb/>
有三子連死其妻哭之哀又三日亦死而溶亦死昪時<lb/>
已入為殿中監未幾傳昪忽溺不止經日下數石而斃人<lb/>
始信幽㝠之事有不可誣者是時范徳孺卒纔數月其<lb/>
家語余近有人之鄆州夜過野中見有屋百許間如官<lb/>
府掲其牓曰西證獄問其故曰此范龍圖治西内事也<lb/>
<pb n="KR3j0189_WYG_106-3a"/>
家亦有兆相符㑹有屬吏徃洛余使覆其言於李寔亦<lb/>
然甚哉禍福可不畏乎<lb/>
前史載李廣以殺降終不侯廣何止不侯蓋自不能免<lb/>
其身于公以治獄有陰徳大其門閭而責報於天如符<lb/>
契然因果報應之說何必待釋氏而後知也<lb/>
世傳歐希範五臟圖此慶厯間杜杞待制治廣南賊歐希範<lb/>
所作也希範本書生桀黠有智數通曉文法嘗為攝官乗元<lb/>
昊叛西方有兵時度王師必不能及乃與黨蒙幹嘯聚<lb/>
<pb n="KR3j0189_WYG_106-3b"/>
數千人聲揺湖南朝廷遣楊畋討之不得乃以杞代杞<lb/>
入境即偽為招降之説與之通好希範猖獗久亦幸茍<lb/>
免遂從之與幹挾其酋領數十人皆至杞大為燕犒醉<lb/>
之以酒已乃執於坐上翊日盡磔於市且使皆剖腹刳<lb/>
其腎腸因使醫與畫人一一探索繪以為圖用是遷待<lb/>
制帥慶州未幾若有所覩一夕登圊忽仆于圊中家人<lb/>
急出之口鼻皆流血㣲言歐希範以拳擊我後三日竟<lb/>
卒杞有幹畧亦知書號能吏歐陽永叔為誌其墓<lb/>
<pb n="KR3j0189_WYG_106-4a"/>
韓退之有木居士詩在衡州耒陽縣鼇口寺退之作此<lb/>
詩疑自有意其謂便有無窮求福人蓋當時固已尸祝<lb/>
之矣至元豐初猶存逺近祈禱祭祀未嘗輟一日邑中<lb/>
旱久不雨縣令力禱不驗怒伐而焚之一邑争救不聼<lb/>
蘇子瞻在黄州聞而喜曰木居士之誅固已晩矣乃間<lb/>
有此明眼人乎過丹霞逺矣然邑人念之終不已後復<lb/>
以木倣其像再刻之歲仍以祀或曰寺䂓其祭享之餘<lb/>
以故不能廢張芸叟謫郴州過見之以詩題於壁曰波<lb/>
<pb n="KR3j0189_WYG_106-4b"/>
穿水透本無竒初見潮州刺史詩當日老翁終不免後<lb/>
來居士欲奚為山中雷雨誰宜主水底蛟龍自不知若<lb/>
使天年俱自遂如今已復有孫枝相傳以為口實余聞<lb/>
蜀人言陳子昻閬州人州人祠子昂有陳拾遺廟語訛<lb/>
為十姨不知何時遂更廟貌為婦人粧飾甚嚴謂之十<lb/>
姨有禱亦或驗利之所在茍僅得豚肩巵酒子昻且屈<lb/>
為婦人勉應之不辭新木居士亦何為不可乎聞者皆<lb/>
絶倒<lb/>
<pb n="KR3j0189_WYG_106-5a"/>
余居山間黙觀物變固多矣取其灼然者如蚯蚓為百<lb/>
合麥之壞為蛾則每見之物理固不可盡解業識流轉<lb/>
要須有知然後有所向若蚯蚓為百合乃自有知為無<lb/>
知麥之為蛾乃自無知為有知蚯蚓在土中方其欲化<lb/>
時蟠結如毬已有百合之狀麥蛾一夕而變紛然如飛<lb/>
塵以佛氏論之當須自其一念眞精之極因縁而有<lb/>
即其近者雞之伏卵固自出此今雞伏鴨乃如莊周所<lb/>
謂越雞伏鵠者此何道哉麥之為蛾蓋自蛾種而起因<lb/>
<pb n="KR3j0189_WYG_106-5b"/>
以化麥非麥之能為蛾也由是而言之一念所生無論<lb/>
善惡自有必至者后稷履人迹而生啓自石出此眞實<lb/>
語金光明經記流水長者盡化池魚皆得生天更復何<lb/>
疑但恐人信不及爾<lb/>
富鄭公少好道自言吐納長生之術信之甚篤亦時為<lb/>
燒煉丹竈事而不以示人余鎭福唐嘗得其手書還元<lb/>
火候訣一篇於蔡君謨家蓋至和間持其母服時書以<lb/>
遺君謨者方知其持養大槩熈寧初再罷相守亳州公<lb/>
<pb n="KR3j0189_WYG_106-6a"/>
已無意於世矣圓照大本者住蘇州瑞光方以其道震<lb/>
東南潁州僧正顒世號顒華嚴者從之得法以歸鄭公<lb/>
聞而致之於亳館於書室親執弟子禮一日旦起公方<lb/>
聽事公堂顒視室中有書櫃數十其一扃鐍甚嚴問之<lb/>
左右曰公常手自啟閉人不得與意必道家方術之言<lb/>
亟使取火焚之執事者爭不得公適至問狀顒即告之<lb/>
曰吾先為公去一大病矣公初亦色㣲變若不樂者已<lb/>
而意定徐曰無乃太虐戲乎即不問自是豁然遂有得<lb/>
<pb n="KR3j0189_WYG_106-6b"/>
顒曰此非我能為公當歸之吾師乃以書謁通圓照故世<lb/>
言公得法大本然公晩年於道亦不盡廢薨之夕有大星<lb/>
隕於寢洛人皆共見此豈偶然哉<lb/>
世傳神仙吕洞賓名巖洞賔其字也唐吕渭之後五代<lb/>
間從鍾離權得道權漢人邇者自本朝以來與權更出<lb/>
沒人間權不甚多而洞賔蹤迹數見好道者毎以為口<lb/>
實余記童子時見大父魏公自湖外罷官還道岳州客<lb/>
有言洞賔事者云近歲常過城南一古寺題二詩壁間<lb/>
<pb n="KR3j0189_WYG_106-7a"/>
而去其一云朝遊岳鄂暮蒼梧袖有青蛇膽氣麤三入<lb/>
岳陽人不識朗吟飛過洞庭湖其一云獨自行時獨自<lb/>
坐無限時人不識我惟有城南老樹精分明知道神仙<lb/>
過說者云寺有大古松吕始至時無能知者有老人自<lb/>
松顛徐下致恭故詩云然先大父使余誦之後得李觀<lb/>
所記洞賔事碑與少所聞正同青蛇世多言呂初由劒<lb/>
俠入非是此正道家以氣錬劒者自有成法神仙事渺<lb/>
茫不可知疑信者蓋相半然是身本何物固自有主之<lb/>
<pb n="KR3j0189_WYG_106-7b"/>
者區區百骸亦何足言棄之則為佛存之則為仙在去<lb/>
留間耳洞賔雖非余所得見然世要必有此人也<lb/>
余少好藏三代秦漢間遺器遭錢塘兵亂盡亡之後有<lb/>
遺余古銅鳩杖頭色如碧玉因以天台藤杖為幹植之<lb/>
毎置左右今年所親章徽州在平江有鬻銅酒器其首<lb/>
為牛制作簡質其間塗金隠隠猶可見意古之兕觥㑹<lb/>
余生朝章亟取為余壽余欣然戲之曰正患吾鳩杖無<lb/>
侣造物豈以是假之耶二物常以自隨徃歲行山間使<lb/>
<pb n="KR3j0189_WYG_106-8a"/>
童子操杖以從殆以為觀爾未必眞須此物也邇來足<lb/>
力漸覺㣲陟降殆不可無時坐石間兒子輩環側輙倚<lb/>
杖使以觥酌酒而進即為引滿常亦自笑其癖頃有嘲<lb/>
好古者謬云以市古物不計直破家無以食遂為丐猶<lb/>
持所有顔子陋巷瓢號於人曰孰有太公九府錢乞一<lb/>
文吾得無似之耶<lb/>
陶淵明所記桃花源今鼎州桃花觀即是其處余雖不<lb/>
及至數以問湖湘間人頗能言其勝事云自晉宋來由<lb/>
<pb n="KR3j0189_WYG_106-8b"/>
此上昇者六人山十里間無雜禽惟二鳥往來觀中未<lb/>
嘗有増損鳥新舊更易不可知耆老相傳自晉迄今如<lb/>
此毎有貴客來鳥輙先號鳴庭間人率以為占淵明言<lb/>
劉子驥聞之欲徃不果子驥見晉書隠逸傳即劉驥之<lb/>
子驥其字也傳子驥採藥衡山深入忘反見一澗水南<lb/>
有二石囷其一閉一開開者水深廣不可過或說其間<lb/>
皆仙靈方藥諸雜物既還失道從伐木人問徑始能歸<lb/>
後欲更徃終不復得大類桃源事但不見其人爾晉宋<lb/>
<pb n="KR3j0189_WYG_106-9a"/>
間如此異亦頗多王烈石髓亦其一也鎭江茅山世以<lb/>
比桃源余頃罷鎮建康時徃遊三日按圖記問其故事<lb/>
山中人一一指數皆可名然亦無甚奇勝處而自漢以<lb/>
來傳之宜不謬華陽洞最知名纔為裂石闊不滿三四<lb/>
尺其高三尺不可入金壇福地在其下道流云近歲劉<lb/>
渾康嘗得入百餘步其言甚誇無可考不知何縁能進<lb/>
韓退之未嘗過江而詩有煩君直入華陽洞割取乖龍<lb/>
左耳來意當有為不止為洞言也<lb/>
<pb n="KR3j0189_WYG_106-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今說海卷一百六<lb/>
</p>
<p>
</p>
  </div>
</body>
</text>
</TEI>
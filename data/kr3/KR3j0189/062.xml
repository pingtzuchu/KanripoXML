<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷六十二</head> <lb/>
    <p>
<pb n="KR3j0189_WYG_062-1a"/>
欽定四庫全書<lb/>
　古今説海卷六十二<lb/>
　　　　　　　　　　　　　明　陸楫　編<lb/>
　説淵四十二<hi>别傳四十二</hi>
　　同昌公主外傳<hi>闕名</hi>
咸通九年同昌公主出降宅于廣化里錫錢五百萬貫<lb/>
仍罄内庫寶貨以實其宅而房櫳户牖無不以衆寶飾<lb/>
之更以金銀為井欄藥臼食櫃水槽鐺釡盆甕之屬仍<lb/>
<pb n="KR3j0189_WYG_062-1b"/>
縷金為笊籬箕筐製水精火齊琉璃玳瑁等床悉支以<lb/>
金龜銀塹更琢五色玉為器什合百寶為圓案更賜金<lb/>
麥銀粟共數斛此皆太宗朝條支國所獻也堂中設連<lb/>
珠之帳却寒之簾犀簟牙席龍鳳繡連珠帳續真珠以<lb/>
成也却寒簾類玳瑁斑有紫色云却寒之鳥骨所為也<lb/>
但未知出在何國更有鷓鴣枕翡翠匣神絲繡被其枕<lb/>
以七寶合為鷓鴣翡翠毛羽神絲繡被三千鴛鴦仍間<lb/>
以奇花異葉則精巧瑰麗可得而知矣其上綴以靈粟<lb/>
<pb n="KR3j0189_WYG_062-2a"/>
之珠如粟粒五色輝煥更帶蠲忿犀如意玉其犀圓如<lb/>
彈丸入土不朽爛帶之令人蠲忿怒如意玉類桃實上<lb/>
有七孔云通明之象更有瑟瑟幕紋布巾火蠶綿九玉<lb/>
釵其幕色如瑟瑟闊三丈長一百尺輕明虛薄無以為<lb/>
比向空張之則疎朗之紋如碧絲之貫其珠雖大雨暴<lb/>
降不能濕漏云以蛟人瑞香膏所傅故也紋布巾即手巾<lb/>
也潔白如雪光軟拭水不濡用之彌年亦未嘗生垢膩<lb/>
二物稱得鬼谷國火蠶綿云出火洲絮衣一襲用之一<lb/>
<pb n="KR3j0189_WYG_062-2b"/>
兩稍過度則熇蒸之氣不可近云九玉釵上刻九鸞皆<lb/>
九色其上有字曰玉兒工巧妙麗殆非人製有得於金<lb/>
陵者因以獻公主酬之甚厚一日晝寢夢絳衣奴致語<lb/>
云南齊潘淑妃取九鸞釵及覺具以夢中之言言於左<lb/>
右公主薨其釵亦亡其處韋氏異其事遂以實話於門人<lb/>
或曰玉兒即潘妃小字逮諸珍異不可具載漢至唐公<lb/>
主出降之盛未之有也公主乗七寶步輦四面綴五色<lb/>
玉香囊囊中貯辟邪香瑞麟香金鳳香此皆異國獻也<lb/>
<pb n="KR3j0189_WYG_062-3a"/>
仍雜以龍腦金屑則鏤水晶瑪瑙辟塵犀為龍鳳花其<lb/>
上仍絡真珠玳瑁更以金絲為流蘇雕輕玉為浮動毎<lb/>
一出遊則所過芬香街巷晶照看者眩惑其目是時某<lb/>
中貴人買酒於廣化旗亭忽相謂曰坐來香氣何大異<lb/>
也同席曰豈非龍腦邪曰非也余幼給事於嬪妃宫故<lb/>
常聞此未知今日自何而致因顧問當壚者云公主步<lb/>
輦夫以錦衣换酒於此中貴人共請視之益歎其異上<lb/>
賜御饌湯藥則道路之使相屬其饌有消靈炙紅虬脯<lb/>
<pb n="KR3j0189_WYG_062-3b"/>
其酒則有凝露漿桂花醖其茶則綠花紫英之號消靈<lb/>
炙一羊之肉取之四兩雖經暑毒終不臭敗紅虬脯非<lb/>
虬也但貯於盤中虬健如紅絲髙一尺以筯抑之無三<lb/>
數分撤即復其故迨諸品味人莫能識而公主家人饜<lb/>
飫如里中糠粃一日大會韋氏之族於廣化里玉饌俱<lb/>
陳暑氣將甚公主命取澄水帛以蘸之挂于南軒滿座<lb/>
則皆思挾纊澄水帛長八九尺似布輕細明薄可鑑云<lb/>
其中有龍涎故能消暑也韋氏諸宗好為葉子戲夜則<lb/>
<pb n="KR3j0189_WYG_062-4a"/>
公主以紅琉璃盤盛夜光珠令僧祁捧立堂中而光明<lb/>
如晝焉公主始有疾召術士來賨為禳法乃以香蠟燭<lb/>
遺之來氏之隣人覺香氣異常或詣門詰其故賨則具<lb/>
以事對其燭方二寸其上被五彩文卷而爇之竟夕不<lb/>
盡郁烈之氣可聞於百步餘煙出其上即成樓閣臺殿<lb/>
之狀或云燭中有蜃脂也公主疾既甚醫者欲難藥餌<lb/>
奏云得紅蜜白猿膏食之可愈上令檢内庫得紅蜜數<lb/>
石本兠离國所貢白猿膏數甕本南海所獻也雖日加<lb/>
<pb n="KR3j0189_WYG_062-4b"/>
餌終無其驗公主薨上哀痛甚遂自製挽歌詞令百官<lb/>
繼和及庭祭日百司與内官皆用金玉飾車輿服玩以<lb/>
焚於韋氏庭韋家爭取灰以擇金寶及葬於東郊上與<lb/>
淑妃御延興門出内庫金玉駝馬鳳凰麒麟各高數尺<lb/>
以為儀從其衣服玩具與人無異一物以上皆至一百二<lb/>
十舁刻木為樓殿龍鳳花木人畜之象者不可勝計以<lb/>
絳羅裙繡絡金銀瑟瑟為帳幕者千隊結為幢節傘蓋<lb/>
彌街翳日旌旗珂珮鹵簿率多加等以賜紫尼及女道<lb/>
<pb n="KR3j0189_WYG_062-5a"/>
士為侍從引翼則焚昇霄靈芝香而擊歸天紫金之碧<lb/>
磬繁華輝煥殆餘二十里上賜酒一百斛餅㗖三十駱<lb/>
駝各徑濶二尺飼役夫也京城士庶罷業來觀者流汗<lb/>
相屬唯恐居後及靈舁過延興門上與淑妃慟哭中外<lb/>
聞者無不傷痛同日葬乳母上更作祭乳母文詞質而<lb/>
意切人多傳冩是後上日夕惴心挂意李可及歎追百<lb/>
年曲聲詞怨切聽之莫不淚下更教千數人作歎百年<lb/>
隊取内庫珍寶雕成首飾畫八百匹官綾作魚龍波浪<lb/>
<pb n="KR3j0189_WYG_062-5b"/>
文以為地衣而舞一舞珠翠滿地可及官歴大將軍賞<lb/>
賜盈萬甚無狀左軍容使西門季𤣥素頗梗直乃謂可<lb/>
及曰爾恣巧媚以惑天子族無日矣可及恃寵未嘗改<lb/>
作可及善囀喉舌於天子前弄眼作頭腦連聲著詞唱<lb/>
雜聲曲須臾間百數不休是時京城不調少年相效謂<lb/>
之拍彈<hi>去聲</hi>一日可及乞假為子娶婦上曰即令送酒麪<lb/>
及米以助汝嘉禮可及歸至舍見一中貴人監二銀榼<lb/>
各高二尺餘宣賜可及始謂之酒及封啓皆實中也上<lb/>
<pb n="KR3j0189_WYG_062-6a"/>
賜可及銀麒麟髙數尺可及取官庫車載往私第西門<lb/>
季𤣥曰今日受賜吏用官車他日破家亦須輦還内府<lb/>
不道受賞徒勞牛足後果流可及於嶺表舊賜珍玩悉<lb/>
皆進納君子謂季𤣥有先見之明<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_062-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷七十二</head> <lb/>
    <p>
<pb n="KR3j0189_WYG_072-1a"/>
欽定四庫全書<lb/>
　古今説海卷七十二<lb/>
　　　　　　　　　　　　　明　陸楫　編<lb/>
　説淵五十二<hi>别傳五十二</hi>
　　人虎傳<hi>闕名</hi>
隴西李微皇族子家于虢略微少博學善屬文弱冠從<lb/>
州府貢焉時號名士天寶十五載春於尚書右丞楊門下<lb/>
登進士第後數年調選補尉江南微性疎逸恃才倨傲<lb/>
<pb n="KR3j0189_WYG_072-1b"/>
不能屈跡卑僚嘗鬱鬱不樂毎同舍㑹既酣顧謂其羣<lb/>
官曰生乃與君等為伍邪其僚友咸側目之及謝秩則<lb/>
退歸閒適不與人通者近歲餘後迫以食且缺乃東遊<lb/>
吳楚間期歛于郡國長吏楚人聞其聲固久矣及至皆<lb/>
開館以俟之畱宴遊極歡將去悉厚賄以實其囊槖微<lb/>
在吳楚且周歲所獲饋遺甚多西歸虢略未至舎於汝<lb/>
墳逆旅中忽被疾發狂鞭捶僕者不勝其苦如是旬餘<lb/>
疾益甚無何夜狂走莫知其適家僮跡其去而伺之盡<lb/>
<pb n="KR3j0189_WYG_072-2a"/>
一月而微竟不囘於是僕者驅其乘馬挈其囊槖而逺<lb/>
遁去至明年陳郡李儼以監察御史奉詔使嶺南乘傳<lb/>
至商於界晨將去其驛吏白曰道有虎暴而食人故途<lb/>
於此者非晝莫敢進今尚早願且駐車固不可前儼怒<lb/>
曰我天子使後騎極多山澤之獸能為害邪遂命駕而<lb/>
行去未盡一里果有虎自草中突而出儼驚甚俄而虎<lb/>
匿身草中人聲而言曰異乎哉幾傷我故人也儼聆其<lb/>
音似李微者儼昔與微同登進士第分極深别有年矣<lb/>
<pb n="KR3j0189_WYG_072-2b"/>
忽聞其語既驚且異而莫測焉遂問曰子為誰豈非故<lb/>
人隴西子乎虎呼吟數聲若嗟泣之狀已而謂儼曰我<lb/>
李微也儼乃下馬曰君何由至此且儼始與君同場屋<lb/>
十餘年情好歡甚愈於他友不意吾先登仕路君亦繼<lb/>
㨗科選睽間言笑厯時頗久傾風結想如渴待飲幸因<lb/>
出使得此遇君而乃自匿草中豈故人疇昔之意也虎<lb/>
曰吾已為異類使君見吾形則且畏怖而惡之矣何暇<lb/>
疇昔之念邪雖然君無遽去得少盡欵曲乃我之幸也<lb/>
<pb n="KR3j0189_WYG_072-3a"/>
儼曰我素以兄事故人願展拜禮乃再拜虎曰我自與<lb/>
足下别音容曠阻且久矣僕夫得無恙乎宦途不致淹<lb/>
畱乎今又何適向者見君有二吏驅而前驛𨽻挈印囊<lb/>
以導庸非為御史而出使乎儼曰近者幸得備御史之<lb/>
列今奉使嶺南虎曰君子以文學立身位登朝序可謂<lb/>
盛矣況憲臺清要分糾百揆聖明愼擇尤異於人心喜<lb/>
故人居此地甚可賀儼曰往者吾與執事同年成名交<lb/>
契深密異於常友自聲容間阻去日如流想望風儀心<lb/>
<pb n="KR3j0189_WYG_072-3b"/>
目俱斷不意今日獲君念舊之言雖然執事何為不見<lb/>
我而自匿於草莽中故人之分豈當如是邪虎曰我今<lb/>
不為人矣安得見君乎儼曰願詳其事虎曰我前身客<lb/>
吳楚去歲方還道次汝墳忽嬰疾發狂夜聞户外有呼<lb/>
吾名者遂應聲而出走山谷間不覺以左右手攫地而<lb/>
步自是覺心愈狠力愈倍及視其肱髀則有斑毛生焉<lb/>
心甚異之既而臨溪照影已成虎矣悲慟良久然尚不<lb/>
忍攫生物食也既久飢不可忍遂取山中鹿豕獐兔充<lb/>
<pb n="KR3j0189_WYG_072-4a"/>
食又久諸獸皆逺避無所得飢益甚一日有婦人從山<lb/>
下過時正餒迫徘徊數四不能自禁遂取而食殊覺甘<lb/>
美今其首飾猶在巖石之下也自是見冕而乘者徒而<lb/>
行者負而趨者翼而翔者毳而馳者力之所及悉擒而<lb/>
咀之立盡率以為常非不念妻孥思朋友直以行負神<lb/>
祗一旦化為異獸有靦於人故分不見矣嗟夫我與君<lb/>
同年登第交契素厚君今日執天憲耀親友而我匿身<lb/>
林藪永謝人世躍而呼天俛而泣地身毁不用是果命<lb/>
<pb n="KR3j0189_WYG_072-4b"/>
乎因呼吟咨嗟殆不自勝遂泣儼且問曰君今既為異<lb/>
類何尚能人言邪虎曰我今形變而心甚悟耳自居此<lb/>
地不知歲月多少但見草木榮枯耳近日絶無過客久<lb/>
飢難堪不幸唐突故人慙惶殊甚儼曰君久飢某有餘<lb/>
馬一疋畱以為贈如何虎曰食吾故人之駿乘何異傷<lb/>
吾故人乎願無及此儼曰食籃中有羊肉數斤畱以為<lb/>
贈可乎曰吾方與故人道舊未暇食也君去則畱之又<lb/>
曰我與君眞忘形之友也而我將有所託其可乎儼曰<lb/>
<pb n="KR3j0189_WYG_072-5a"/>
平昔故人安有不可哉恨未知何如事願盡教之虎曰<lb/>
君不許我我何敢言今既許我豈我望邪初我於逆旅<lb/>
中為疾發狂既入荒山而僕者驅我乘馬衣囊悉逃去<lb/>
吾妻孥尚在號怨豈知我化為異類乎君自南囘為齎<lb/>
書訪吾妻子但云我已死無言今日事志之乃曰吾於<lb/>
人世且無資業有子尚稚固難自謀君位列周行素秉<lb/>
風義昔日之分豈他人能右哉必望念其孤弱時賑其<lb/>
乏無使殍死於道途亦恩之大者言已又悲泣儼亦泣<lb/>
<pb n="KR3j0189_WYG_072-5b"/>
曰儼與足下休戚同焉然則足下子亦儼子也當力副<lb/>
厚命又何虞其不至哉虎曰我有舊文數十篇未行於<lb/>
代雖有遺藁當盡散落君為我傳錄誠不能列文人之<lb/>
戸閾然亦貴傳於子孫也儼即呼僕命筆隨其口書近<lb/>
二十章文甚高理甚逺閲而歎者至于再三虎曰此吾<lb/>
平生之業也又安得寢而不傳歟既又曰吾欲為詩一<lb/>
篇蓋欲表吾外雖異而中無所異亦欲以道吾懷而攄<lb/>
吾憤也儼復命吏以筆授之詩曰偶因狂疾成殊類災<lb/>
<pb n="KR3j0189_WYG_072-6a"/>
患相仍不可逃今日爪牙誰敢敵當時聲跡共相高我<lb/>
為異物蓬茅下君已乘軺氣勢豪此夕溪山對明月不<lb/>
成長嘯但成嘷儼覽之驚曰君之才行我知之久矣而<lb/>
君至於此者君平生得無有自恨乎虎曰二儀造物固<lb/>
無親疎厚薄之間若其所遇之時所遭之數吾又不知<lb/>
也噫顏子之不幸伯牛斯疾尼父常深歎之矣若反求<lb/>
其所自恨則吾亦有之矣不知定因此乎吾遇故人則<lb/>
無所自匿也吾嘗記之於南陽郊外嘗私一孀婦其家<lb/>
<pb n="KR3j0189_WYG_072-6b"/>
竊知之常有害我心孀婦由是不得再合吾因乘風縱<lb/>
火一家數人盡焚殺之而去此為恨爾又曰使回日幸<lb/>
取道他郡無再遊此途吾今日尚悟一日都醉則君過<lb/>
此吾亦不省將碎足下於齒牙間終成士林之笑焉此<lb/>
吾之切祝也君前去百餘步上小山下視盡見此將令<lb/>
君見我焉非欲矜勇令君見而不復再過此則知吾待<lb/>
故人之不薄也復曰君還都見吾友人妻子愼無言今<lb/>
日之事吾恐久畱使斾稽滯王程願與子訣叙别甚久<lb/>
<pb n="KR3j0189_WYG_072-7a"/>
儼乃再拜上馬回視草茅中悲泣所不忍聞儼亦大慟<lb/>
行數里登嶺再視則虎自林中躍出咆哮巖谷皆震後<lb/>
回自南中乃取他道不復由此遣使持書及賵贈之禮<lb/>
計於微子月餘微子自虢略入京詣儼求先人之柩儼<lb/>
不得已具疏其事遂以己俸均給微妻子免飢凍焉儼<lb/>
後官至兵部侍郎<lb/>
　<lb/>
　<lb/>
<pb n="KR3j0189_WYG_072-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷七十二<lb/>
</p>
<p>
</p>
  </div>
</body>
</text>
</TEI>
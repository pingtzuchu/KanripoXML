<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷一百十九</head> <lb/>
    <p>
<pb n="KR3j0189_WYG_119-1a"/>
欽定四庫全書<lb/>
　古今説海卷一百十九<lb/>
　　　　　　　　　　　　　明　陸楫　編<lb/>
　説纂三<hi>逸事三</hi>
　　青溪冦軌<hi>宋方勺</hi>
宣和二年十月睦州青溪縣堨村居人方臘託左道以<lb/>
惑衆知縣事承議郎陳光不即鉏治臘自號聖公改元<lb/>
永樂置偏禆將以巾飾為别自紅巾而上凡六等無甲<lb/>
<pb n="KR3j0189_WYG_119-1b"/>
胄惟以鬼神詭秘事相煽搖數日聚惡少千餘焚民居<lb/>
掠金帛子女提㸃刑獄張苑通判州事葉居中不能招<lb/>
致欲盡殺乃已故賊得脅虜良民為兵旬日有衆數萬<lb/>
十一月二十九日將領蔡遵與戰於息坑死之遂䧟青<lb/>
溪縣十二月四日䧟睦州初七日天章閣待制歙守曾<lb/>
孝藴以京東賊宋江等出青齊濟濮間有㫖移知青社<lb/>
一宗室通判州事守禦無策十三日又䧟歙州乗勢取<lb/>
桐廬新城富陽等縣二十九日進逼杭州知州事趙霆<lb/>
<pb n="KR3j0189_WYG_119-2a"/>
棄城走州即䧟節制直龍圖閣陳建廉訪使者趙約被<lb/>
害賊縱火六日官吏居民死者十三朝廷遣領樞密院<lb/>
童貫常徳軍節度使譚稹二中貴率禁旅及京畿闗右<lb/>
河東蕃漢兵制置江淮二淛明年正月二十四日賊將<lb/>
七佛引衆六萬攻秀州統軍王子武聚兵與州民登城<lb/>
固守屬大兵至開門表裏合擊斬首九千築京觀五賊<lb/>
退據杭州二月七日前鋒至清河堰賊列陣以待王師<lb/>
水陸並進戰六日斬賊二萬十八日再火官舎學宫府<lb/>
<pb n="KR3j0189_WYG_119-2b"/>
庫與僧民之居經夕不絶翌日宵遁大兵入城當是時<lb/>
少保劉延慶由江東入至宣州涇縣遇賊偽八大王斬<lb/>
五千級復歙州出賊背統制王禀王渙楊惟忠辛興宗<lb/>
自杭趍睦取睦州與江東兵合斬獲七百里生擒方臘<lb/>
及偽相方肥等妻印子亳二太子等凡五十二人<hi>亳二太子</hi>
<hi>其子之號</hi>於梓桐石穴中殺賊七萬招來老幼四十餘萬復<lb/>
使歸業四月二十六日也餘黨走衢婺而蘭溪縣靈山<lb/>
賊朱言呉邦起應之據處州而越州剡縣魔賊仇道人<lb/>
<pb n="KR3j0189_WYG_119-3a"/>
台州仙居人吕師囊方品山賊陳十四公等起兵掠温<lb/>
台諸縣四年三月討平之是役也用兵十五萬斬賊百<lb/>
餘萬自出師至凱旋凡四百五十日收杭睦歙處衢婺<lb/>
六州與五十二縣所殺平民不下二百萬始唐永徽四<lb/>
年睦州女子陳碩真反自稱文佳皇帝婺州刺史崔義<lb/>
𤣥平之故梓桐相傳有天子基萬年樓方臘因得憑藉<lb/>
以起又以沙門寶誌䜟記誘惑愚民而貧窮游手之徒<lb/>
相乗為亂青溪為睦大邑梓桐幫源等號山谷幽僻處<lb/>
<pb n="KR3j0189_WYG_119-3b"/>
東北趨睦西近歙民物繁庶有漆楮林木之饒富商巨<lb/>
賈多往來江淛地勢迂險賊一旦焚蕩無一存者羣黨<lb/>
據險以守因謂之洞而淛人安習太平不識兵革一聞<lb/>
金鼔聲則斂手聽命不逞小民往往反為賊鄉導刼富<lb/>
室殺官吏士人以徼利渠魁未授首間所掠婦女自洞<lb/>
逃出裸而雉經於林中者由湯嵓榴樹嶺一帶凡八十<lb/>
五里九村山谷相望不知其數會稽進士沈傑甞部民<lb/>
深入賊境親覩其事為余言賊之始末因稽合衆論摭<lb/>
<pb n="KR3j0189_WYG_119-4a"/>
其實著于篇青溪知縣陳光既坐不治賊就戮朝廷改<lb/>
睦為嚴州歙為徽州青溪界至歙州路皆鳥道縈紆兩<lb/>
旁峭壁萬仞僅通單車方臘之亂曾待制出守但以兩<lb/>
崖上駐兵防遏下瞰來路雖蚍蜉之微皆可數賊亦不<lb/>
敢犯境宋江擾京東曽公移守青社掌兵者以霧毒為<lb/>
辭移屯山谷間州遂䧟<lb/>
後漢張角張燕輩託天師道陵為逺祖立祭酒治病使<lb/>
人出米五斗而病遂愈謂之五斗米道至其滋盛則剽<lb/>
<pb n="KR3j0189_WYG_119-4b"/>
刼州縣無所不為其流至今喫菜事魔夜聚曉散者是<lb/>
也凡魔拜必北向以張角實起於北方觀其拜足以知<lb/>
其所宗原其平時不飲酒食肉甘枯槁趨靜黙若有志<lb/>
於為善者然男女無别不事耕織衣食無所得輒務攘<lb/>
敚以挺亂其可不早辨之乎有以其疑似難識欲痛繩<lb/>
之恐其滋蔓因置而不問馴致禍變則陳光之於方臘<lb/>
是也有舎法令一切弗問但魔迹稍露則使屬邑盡驅<lb/>
之死地務絶其本源肅清境内而此曹急則據邑聚而<lb/>
<pb n="KR3j0189_WYG_119-5a"/>
反則越守劉韐之於仇賊是也<hi>仇破剡縣新昌上虞凡三縣</hi>此風日<lb/>
煽殆未易察也始知能上體國禁之嚴下念愚民之無<lb/>
辜迷入於此道不急不怠銷患於㝠㝠之中者良有司<lb/>
也<lb/>
容齋逸史曰甚哉小人患得患失貽禍之深也初元祐<lb/>
間宣仁太后臨朝天下大政事皆太后與二三大臣議<lb/>
可而行時雖天下稱治哲宗内弗平也一旦太后崩方<lb/>
欲悉反其政以攄宿憤而小人揣知上㫖遂引吕武為<lb/>
<pb n="KR3j0189_WYG_119-5b"/>
喻上益惑焉明年改元紹聖而熙豐羣邪彚進矣是後<lb/>
天下監司牧守無非時宰私人所在貪墨民不聊生迨<lb/>
徽廟繼綂蔡京父子欲固其位乃倡豐亨豫大之説以<lb/>
恣蠱惑童貫遂開造作局于蘇杭以制御器又引呉人<lb/>
朱勔進花石媚上上心既侈歳加增焉舳艫相銜於淮<lb/>
汴號花石綱至截諸道糧餉綱旁羅商舟揭所貢暴其<lb/>
上篙師柁工倚勢貪横凌轢州縣道路以目其尤重者<lb/>
漕河弗能運則取道於海毎遇風濤則人船皆没枉死<lb/>
<pb n="KR3j0189_WYG_119-6a"/>
無算江南數十郡深山幽谷搜剔殆遍或有竒石在江<lb/>
湖不測之淵百計取之必得乃止程限慘刻無間寒暑<lb/>
士庶之家一石一木稍堪玩者即領健卒直入其家用<lb/>
黄帊覆之指為御物又不即取因使䕶視㣲不謹則重<lb/>
譴隨之及啓行必發屋徹牆以出由是人有一物小異<lb/>
共指為不祥惟恐芟夷之不速民預是役者多鬻田宅<lb/>
子女以供其須思亂者益衆初方臘生而數有妖異一<lb/>
日臨溪顧影自見其冠服如王者由此自負遂託左道<lb/>
<pb n="KR3j0189_WYG_119-6b"/>
以惑衆縣境梓桐幫源諸洞皆落山谷幽險處民物繁<lb/>
夥有漆楮松杉之饒商賈輻輳臘有漆園造作局屢酷<lb/>
取之臘怨而未敢發會花石綱之擾遂因民不忍隂取<lb/>
貧乏游手之徒賑恤結納之衆心既歸乃椎牛釃酒召<lb/>
惡少之尤者百餘人會飲酒數行臘起曰天下國家本<lb/>
同一理今有子弟耕織終歳勞苦少有粟帛父兄悉取<lb/>
而靡蕩之稍不如意則鞭笞酷虐至死弗恤於汝甘乎<lb/>
皆曰不能臘曰靡蕩之餘又悉舉而奉之仇讐仇讐頼<lb/>
<pb n="KR3j0189_WYG_119-7a"/>
我之資益以富實反見侵侮則使子弟應之子弟力弗<lb/>
能支則譴責無所不至然歳奉仇讐之物初不以侵侮<lb/>
廢也於汝甘乎皆曰安有此理臘涕泣曰今賦役繁重<lb/>
官吏侵漁農桑不足以供應吾儕所賴為命者漆楮竹<lb/>
木耳又悉科取無錙銖遺夫天生烝民樹之司牧本以<lb/>
養民也乃暴虐如是天人之心能無愠乎且聲色狗馬<lb/>
土木禱祠甲兵花石糜費之外歳賂西北二敵銀絹以<lb/>
百萬計皆吾東南赤子膏血也敵人得此益輕中國歳<lb/>
<pb n="KR3j0189_WYG_119-7b"/>
歳侵擾不已朝廷奉之不敢廢宰相以為安邊之長策<lb/>
也獨吾民終歳勤動妻子凍餒求一日飽食不可得諸<lb/>
君以為何如皆憤憤曰惟命臘曰三十年來元老舊臣<lb/>
貶死殆盡當軸者皆齷齪邪佞之徒但知以聲色土木<lb/>
淫蠱上心耳朝廷大政事一切弗恤也在外監司牧守<lb/>
亦皆貪鄙成風不以地方為意東南之民苦於剥削久<lb/>
矣近歳花石之擾尤所弗堪諸君若能仗義而起四方<lb/>
必聞風響應旬日之間萬衆可集守臣聞之固將招徠<lb/>
<pb n="KR3j0189_WYG_119-8a"/>
商議未便申奏我以計縻之延滯一兩月江南列郡可<lb/>
一鼔下也朝廷得報亦未能決策發兵計其遷延集議<lb/>
亦須月餘調集兵食非半年不可是我起兵已首尾期<lb/>
月矣此時當已大定無足慮也況西北二敵歳幣百萬<lb/>
朝廷軍國經費千萬多出東南我既據有江表必將酷<lb/>
取於中原中原不堪必生内變敵人聞之亦將乗機而<lb/>
入腹背受敵雖有伊吕不能為之謀也我但畫江而守<lb/>
輕徭薄賦以寛民力四方孰不斂袵來朝十年之間終<lb/>
<pb n="KR3j0189_WYG_119-8b"/>
當混一矣不然徒死于貪吏耳諸君其籌之皆曰善遂<lb/>
部署其衆千餘人以誅朱勔為名見官吏公使人皆殺<lb/>
之民方苦於侵漁果所在響應數日有衆十萬遂連䧟<lb/>
郡縣數十衆殆百萬四方大震時朝廷方約女真夾攻<lb/>
契丹取燕雲地兵食皆已調集待命適聞臘起遂以童<lb/>
貫為江淮荆淛宣撫使移師南下臘不虞如是速也貫<lb/>
至蘇州始承詔罷造作局及御前綱運并木石彩色等<lb/>
場前至秀州累敗賊鋒追至幫源洞賊尚二十餘萬與<lb/>
<pb n="KR3j0189_WYG_119-9a"/>
官軍力戰而敗深據巖穴為三窟諸將莫知所入韓蘄<lb/>
王世忠時為王淵禆將潛行谿谷問野婦得徑即挺身<lb/>
直前度險數重擣其穴格殺數十人擒臘以出遂併取<lb/>
臘妻子符印及方肥等其黨皆潰前後所戕人命數百<lb/>
萬江南由是凋瘵不復昔日之十一矣迨建炎南渡經<lb/>
費多端愈益窮困不可復支向非臘之耗亂江淮二淛<lb/>
公私充實南渡後或可藉為恢復之資亦未可知也噫<lb/>
臘之耗亂可哀也已然所以致是者誰歟泊宅翁之志<lb/>
<pb n="KR3j0189_WYG_119-9b"/>
冦軌也蘄王猶未知名故畧之且時宰猶多在朝臘黨<lb/>
隂謀語多忌諱亦削不載吾故表而出之以戒後世司<lb/>
民者<lb/>
附録<lb/>
喫菜事魔法禁甚嚴有犯者家人雖不知情亦流逺方<lb/>
財產半給告人餘皆没官而近時事者益衆始自福建<lb/>
流至温州遂及二淛睦州方臘之亂其徒處處相煽而<lb/>
起聞其法斷葷酒不事神物祖先不會賓客死則袒葬<lb/>
<pb n="KR3j0189_WYG_119-10a"/>
方斂盡飾衣冠其徒使二人坐于尸傍其一問曰來時<lb/>
有冠否則答曰無遂去其冠次問衣履逐一去之以至<lb/>
于盡乃曰來時何有曰有包衣則以布囊盛尸焉云事<lb/>
後致富小人無識不知絶酒肉燕祭厚葬自能積財也<lb/>
又始投其黨有甚貧者衆率財以助積㣲以至於小康<lb/>
矣凡出入經過不必相識黨人皆館穀焉凡物用之無<lb/>
間謂為一家故有無礙被之説以是誘惑其衆其魁謂<lb/>
之魔王右者謂之魔母各有誘化旦望人出四十九錢<lb/>
<pb n="KR3j0189_WYG_119-10b"/>
於魔公處燒香魔母則聚所得緡錢以時納於魔王歳<lb/>
獲不貲云亦誦金剛經取以色見我為邪道故不事神<lb/>
佛但拜日月以為真佛其説不經如是法平等無有髙<lb/>
下則以無字連上句大抵多如此解釋俗訛以魔為麻<lb/>
謂其魁為麻黄或云易魔王之名也其初授法設誓甚<lb/>
重然以張角為祖雖死於湯鑊終不敢言角字傳言何<lb/>
執中守官台州州獲事魔之人勘鞫久不能得或云何<lb/>
處州龍泉人其鄉邑多有事者必能察其虛實乃委之<lb/>
<pb n="KR3j0189_WYG_119-11a"/>
窮究何以雜物百數問能識其名則非是而置一羊角<lb/>
其間餘皆名之至角則不言遂決其獄如不事祖先喪<lb/>
葬之類已害風俗而又謂人生為苦若殺之是救其苦<lb/>
也謂之度人度人多者則可成佛故結集既衆乗亂而<lb/>
起日嗜殺人最為大患尤憎惡釋氏蓋以不殺與之為<lb/>
戾耳但禁令太嚴罕有告者株連既廣又當籍没全家<lb/>
流放與死為等必協力同心以舉官吏州縣憚之率不<lb/>
敢按反致增多也<lb/>
<pb n="KR3j0189_WYG_119-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今說海卷一百十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷一百十八</head> <lb/>
    <p>
<pb n="KR3j0189_WYG_118-1a"/>
欽定四庫全書<lb/>
　古今説海卷一百十八<lb/>
　　　　　　　　　　　　　明　陸楫　編<lb/>
　説纂二<hi>逸事二</hi>
　　艮嶽記<hi>宋張洖</hi>
徽宗登極之初皇嗣未廣有方士言京城東北隅地協<lb/>
堪輿但形勢稍下儻少增髙之則皇嗣繁衍矣上遂命<lb/>
土培其岡阜使稍加于舊矣而果有多男之應自後海<lb/>
<pb n="KR3j0189_WYG_118-1b"/>
内乂安朝廷無事上頗留意苑囿政和間遂即其地大<lb/>
興工役築山號壽山艮嶽命宦者梁師成專董其事時<lb/>
有朱勔者取淛中珍異花木竹石以進號曰花石綱專<lb/>
置應奉局於平江所費動以億萬計調民搜巖剔藪幽<lb/>
隱不置一花一木曾經黄封䕶視稍不謹則加之以罪<lb/>
斵山輦石雖江湖不測之淵力不可致者百計以出之<lb/>
至名曰神運舟楫相繼日夜不絶廣濟四指揮盡以充<lb/>
輓士猶不給時東南監司郡守二廣市舶率有應奉又<lb/>
<pb n="KR3j0189_WYG_118-2a"/>
有不待㫖但進物至都計會宦者以獻者大率靈璧太<lb/>
湖諸石二淛竒竹異花登萊文石湖湘文竹四川佳果<lb/>
異木之屬皆越海度江鑿城郭而至後上亦知其擾稍<lb/>
加禁戢獨許朱勔及蔡攸入貢竭府庫之積聚萃天下<lb/>
之伎藝凡六載而始成亦呼為萬歳山竒花美木珍禽<lb/>
異獸莫不畢集飛樓傑觀雄偉瓌麗極于此矣越十年<lb/>
金人入汴大雪盈尺詔令民任便斫伐為薪是日百姓<lb/>
奔往無慮十萬人臺榭宫室悉皆拆毁官不能禁也予<lb/>
<pb n="KR3j0189_WYG_118-2b"/>
頃讀國史及諸傳記得其始末如此每恨其他不得而<lb/>
詳後得徽宗御製記文及蜀僧祖秀所作華陽宫記讀<lb/>
之所謂壽山艮嶽者森然在目也因各摭其畧以備遺<lb/>
忘云御製艮嶽記畧曰於是按圖度地庀徒僝工累土<lb/>
積石設洞庭湖口絲谿仇池之深淵與泗濱林慮靈璧<lb/>
芙蓉之諸山最瓌竒特異瑤琨之石即姑蘇武林明越<lb/>
之壤荆楚江湘南粤之野移枇杷橙柚橘柑榔栝茘枝<lb/>
之木金蛾玉羞虎耳鳯尾素馨渠那茉莉含笑之草不<lb/>
<pb n="KR3j0189_WYG_118-3a"/>
以土地之殊風氣之異悉生成長養于雕闌曲檻而穿<lb/>
石出罅岡連阜屬東西相望前後相續左山而右水沿<lb/>
溪而傍隴連綿而彌滿吞山懷谷其東則髙峯峙立其<lb/>
下植梅以萬數緑萼承趺芬芳馥郁結構山根號緑萼<lb/>
華堂又旁有承嵐崑雲之亭有屋内方外圓如半月是<lb/>
名書館又有八仙館屋圓如規又有紫石之巖祈真之<lb/>
磴攬秀之軒龍吟之堂其南則壽山嵯峨兩峯並峙列<lb/>
嶂如屏瀑布下入鴈池池水清泚漣漪鳬鴈浮泳水面<lb/>
<pb n="KR3j0189_WYG_118-3b"/>
棲息石間不可勝計其上亭曰噰噰北直絳霄樓峯巒<lb/>
崛起千疊萬複不知其幾十里而方廣兼數十里其西<lb/>
則參术把菊黄精芎藭被山彌塢中號藥寮又禾麻菽<lb/>
麥黍豆秔秫築室若農家故名西莊上有亭曰巢雲髙<lb/>
出峰岫下視羣嶺若在掌上自南徂北行岡脊兩石間<lb/>
綿亘數里與東山相望水出石口噴薄飛注如獸面名<lb/>
之曰由龍淵濯龍峽蟠秀練光跨雲亭羅漢巖又西半<lb/>
山間樓曰倚翠青松蔽密布于前後號萬松嶺上下設<lb/>
<pb n="KR3j0189_WYG_118-4a"/>
兩闗出闗下平地有大方沼中有兩洲東為蘆渚亭曰<lb/>
浮陽西為梅渚亭曰雲浪沼水西流為鳯池東出為研<lb/>
池中分二館東曰流碧西曰環山館有閣曰巢鳯堂曰<lb/>
三秀以奉九華玉真安妃聖像東池後結棟山下曰揮<lb/>
雲㕔復由嶝道盤行縈曲捫石而上既而山絶路隔繼<lb/>
之以木棧倚石排空周環曲折有蜀道之難躋攀至介<lb/>
亭此最髙於諸山前列巨石凡三丈許號排衙巧怪巉<lb/>
巖藤蘿蔓衍若龍若鳯不可殫窮麓雲半山居右極目<lb/>
<pb n="KR3j0189_WYG_118-4b"/>
蕭森居左北俯景龍江長波逺岸彌十餘里其上流注<lb/>
山間西行潺湲為漱玉軒又行石間為煉丹亭凝觀圖<lb/>
山亭下視水際見髙陽酒肆清斯閣北岸萬竹蒼翠蓊<lb/>
鬰仰不見天有勝雲菴躡雲臺消閒館飛岑亭無雜花<lb/>
異木四面皆竹也又支流為山莊為囘溪自山蹊石罅<lb/>
搴條下平陸中立而四顧則巖峽洞穴亭閣樓觀喬木<lb/>
茂草或髙或下或逺或近一出一入一榮一彫四面周<lb/>
匝徘徊而仰顧若在重山大壑深谷幽巖之底不知京<lb/>
<pb n="KR3j0189_WYG_118-5a"/>
邑空曠坦蕩而平夷也又不知郛郭寰會紛萃而填委<lb/>
也真天造地設神謀化力非人所能為者此舉其梗概<lb/>
焉祖秀華陽宫記曰政和初天子命作壽山艮嶽於禁<lb/>
城之東陬詔閹人董其役舟以載石輿以輦土驅散軍<lb/>
萬人築岡阜髙十餘仞増以太湖靈璧之石雄拔峭峙<lb/>
功奪天造石皆激怒觝觸若踶若齧牙角口鼻首尾爪<lb/>
距千態萬狀殫竒盡怪輔以蟠木癭藤雜以黄楊對青<lb/>
竹䕃其上又隨其斡旋之勢斬石開徑憑險則設磴道<lb/>
<pb n="KR3j0189_WYG_118-5b"/>
飛空則架棧閣仍於絶頂增髙樹以冠之搜逺方珍材<lb/>
盡天下蠧工絶伎而經始焉山之上下致四方珍禽竒<lb/>
獸動以億計猶以為未也鑿池為溪澗疊石為隄捍任<lb/>
其石之怪不加斧鑿因其餘土積而為山山骨暴露峰<lb/>
稜如削飄然有雲姿鶴態曰飛來峯髙於雉堞翻若長<lb/>
鯨腰徑百尺植梅萬本曰梅嶺接其餘岡種丹杏鴨脚<lb/>
曰杏岫又増土疊石間留隙穴以栽黄楊曰黄楊巘築<lb/>
修岡以植丁香積石其間從而設險曰丁嶂又得頳石<lb/>
<pb n="KR3j0189_WYG_118-6a"/>
任其自然增而成山以椒蘭雜植于其下曰椒崖接水<lb/>
之末增土為大陂從東南側栢枝幹柔密揉之不斷葉<lb/>
葉為幢蓋鸞鶴蛟龍之狀動以萬數曰龍栢坡循壽山<lb/>
而西移竹成林復開小徑至百數步竹有同本而異榦<lb/>
者不可紀極皆四方珍貢又雜以對青竹十居八九曰<lb/>
斑竹麓又得紫石滑淨如削面徑數仞因而為山貼山<lb/>
卓立山隂置木櫃絶頂開深池車駕臨幸則驅水工登<lb/>
其頂開閘注水而為瀑布曰紫石壁又名瀑布屛從艮<lb/>
<pb n="KR3j0189_WYG_118-6b"/>
嶽之麓琢石為梯石皆温潤淨滑曰朝真磴又於洲上<lb/>
植芳木以海棠冠之曰海棠川壽山之西别治園囿曰<lb/>
藥寮其宫室臺榭卓然著聞者曰瓊津殿絳霄樓緑萼<lb/>
華堂築臺髙千仞周覽都城近若指顧造碧虛洞天萬<lb/>
山環之開三洞為品字門以通前後苑建八角亭于其<lb/>
中央榱椽牕楹皆以瑪瑙石間之其地琢為龍礎導景<lb/>
龍江東出安逺門以備龍舟行幸東西擷景二園西則<lb/>
溯舟造景龍門以幸曲江池亭復自瀟湘江亭開閘通<lb/>
<pb n="KR3j0189_WYG_118-7a"/>
金波門北幸擷芳苑隄外築壘衛之瀕水蒔絳桃海棠<lb/>
芙蓉垂楊畧無隙地又于舊地作野店麓治農圃開東<lb/>
西二闗夾懸巖磴道隘迫石多峯稜過者膽戰股栗凡<lb/>
自苑中登羣峯所出入者此二闗而已又為勝遊六七<lb/>
曰躍龍澗漾春陂桃花閘鴈池迷真洞其餘勝跡不可<lb/>
殫紀工已落成上名之曰華陽宫然華陽大抵衆山環<lb/>
列于其中得平蕪數十頃以治園圃以闢宫門於西入<lb/>
徑廣于馳道左右大石皆林立僅百餘株以神運昭功<lb/>
<pb n="KR3j0189_WYG_118-7b"/>
敷慶萬壽峯而名之獨神運峯廣百圍髙六仞錫爵盤<lb/>
固侯居道之中束石為亭以庇之髙五十尺御製記文<lb/>
親書建三丈碑附於石之東南陬其餘石或若羣臣入<lb/>
侍帷幄正容凛若不可犯或戰栗若敬天威或奮然而<lb/>
趨又若傴僂趨進其怪狀餘態娯人者多矣上既悦之<lb/>
悉與賜號守吏以奎章畫列於石之陽其他軒榭庭徑<lb/>
各有巨石棋列星布並與賜名惟神運峯前巨石以金<lb/>
飾其字餘皆青黛而已此所以第其甲乙者乃命羣峯<lb/>
<pb n="KR3j0189_WYG_118-8a"/>
其畧曰朝日昇龍望雲坐龍矯首玉龍萬壽老松棲霞<lb/>
捫參銜日吐月排雲衝斗雷門月窟蹲螭坐獅堆青凝<lb/>
碧金鰲玉龜疊翠獨秀棲煙軃雲風門雷穴玉秀玉竇<lb/>
鋭雲巢鳯雕琢渾成登封日觀蓬瀛須彌老人壽星卿<lb/>
雲瑞靄溜玉噴玉藴玉琢玉積玉疊玉叢秀而在于渚<lb/>
者曰翔鱗立于涘者曰舞仙獨踞洲中者曰玉麒麟冠<lb/>
于壽山者曰南屏小峯而附于池上者曰伏犀怒猊儀<lb/>
鳯烏龍立于沃泉者曰留雲宿霧又為藏煙谷滳翠巖<lb/>
<pb n="KR3j0189_WYG_118-8b"/>
摶雲屏積雪嶺其間黄石仆于亭際者曰抱犢天門又<lb/>
有大石二枚配神運峯異其居以壓衆石作亭庇之寘<lb/>
于寰春堂者曰玉京獨秀太平巖寘于緑萼華堂者曰<lb/>
卿雲萬態竒峯括天下之美藏古今之勝於斯盡矣靖<lb/>
康元年閏十一月大梁䧟都人相與排牆避兵於壽山<lb/>
艮嶽之顛時大雪新霽丘壑林塘傑若畫本凡天下之<lb/>
美古今之勝在焉祖秀周覽累日咨嗟驚愕信天下之<lb/>
傑觀而天造有所未盡也明年春復遊華陽宫而民廢<lb/>
<pb n="KR3j0189_WYG_118-9a"/>
之矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_118-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷一百十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷三十二</head> <lb/>
    <p>
<pb n="KR3j0189_WYG_032-1a"/>
欽定四庫全書<lb/>
　古今説海卷三十二<lb/>
　　　　　　　　　　　　　明　陸楫　編<lb/>
　説淵十二<hi>别傳十二</hi>
　　震澤龍女傳<hi>闕名</hi>
震澤中洞庭山南有洞穴深百餘尺有漁人茅公<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>偶<lb/>
墮洞中旁行昇降五十餘里至一龍宫周迴四五里下<lb/>
有青泥至膝有宫室門闕龍以氣闢水霏如輕霧晝夜<lb/>
<pb n="KR3j0189_WYG_032-1b"/>
明徹守門小蛟龍張鱗奮爪拒之不得入公<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>在洞數<lb/>
日饑食青泥若粳米旬餘忽髣髴記得歸路得去為吳<lb/>
郡守具言其事事聞梁武帝召問杰公公曰此洞穴有<lb/>
四枝一通洞庭湖西岸一通蜀道青衣浦北岸一通羅<lb/>
浮兩山間穴谿一通枯桑島東穴蓋東海龍王第七女<lb/>
掌龍王珠藏小龍千數衞護此珠龍畏蠟愛美玉及空<lb/>
青而嗜鷰若遣使通信可得寶珠帝聞大喜乃詔有能<lb/>
使者厚賞之有㑹稽郡鄮縣白水郎庾毗羅請行杰公<lb/>
<pb n="KR3j0189_WYG_032-2a"/>
曰汝五世祖燒殺鄮縣東海潭之龍百餘頭還為龍所<lb/>
害汝門龍之仇也可無行乎毗羅伏實乃止於是合浦<lb/>
郡洛黎縣甌越羅子春兄弟二人上書自言家代與陵<lb/>
水羅水龍為婚逺祖矜能化惡龍晉簡文帝以臣祖和<lb/>
化龍毒今龍化縣即是臣祖奉宅也象郡石龍剛猛難<lb/>
化臣祖化之今石龍縣是也東海南天台湘川彭蠡銅<lb/>
鼓石頭等諸水大龍皆識臣宗祖亦知臣是其子孫請<lb/>
通帝命杰公曰汝家制龍石尚在否答曰在謹齎至都<lb/>
<pb n="KR3j0189_WYG_032-2b"/>
試取觀之公曰汝此石能制徴風召雨戎虜之龍不能<lb/>
制海王珠藏之龍又問曰汝有西海龍腦香否曰無公<lb/>
曰柰之何御龍帝曰事不諧矣公曰西海大船求龍腦<lb/>
香可得昔桐栢真人敷揚道義許謐茅容乘龍各贈制龍<lb/>
石十斤今亦應在請訪之帝敕命求之於茅山華陽隠<lb/>
居陶𢎞景得石兩片公曰是矣帝敕玉工以于闐舒河<lb/>
中美玉造小函二以桐木灰發其光取宣州空青汰取<lb/>
其精者用海魚膠膠之成二缶火堅之龍腦香尋亦繼<lb/>
<pb n="KR3j0189_WYG_032-3a"/>
至杰公曰以蠟塗子春等身及衣佩乃齎燒鷰五百枚<lb/>
入洞穴至龍宫守門小蛟聞蠟氣俯伏不敢動乃以燒<lb/>
鷰百事賂之令其通問以其上上者獻龍女龍女食之<lb/>
大嘉又上玉函青缶具陳帝㫖洞中有千餘嵗能變化<lb/>
出入人間之龍善譯時俗之言龍女知帝禮之以大珠<lb/>
三小珠七雜珠一石以報帝命子春乗龍等載珠還國<lb/>
食頃之間便至江岸已而子春薦珠帝大喜得聘通靈<lb/>
異獲天人之寶以珠示杰公杰公曰三珠其一是天帝<lb/>
<pb n="KR3j0189_WYG_032-3b"/>
如意珠之下者其二是驪龍珠之中者七珠二是虫珠<lb/>
五是海蚌珠人間之上者雜珠是蚌蛤等珠不如火珠<lb/>
之貴帝遍示百僚朝廷咸謂杰公虛誕莫不詰之杰公<lb/>
曰如意珠上上者夜光照四十餘里中者十里下者一<lb/>
里光之所及無風雨雷電水火刀兵諸毒厲驪珠九色<lb/>
上者夜光百步中者十步下者一室光之所及無蛇虺<lb/>
虫豸之毒虫珠七色而多赤其虫六足二目目當其陷<lb/>
處有凹如鉄鼻蚌珠五色皆有夜光及數尺無瑕者為<lb/>
<pb n="KR3j0189_WYG_032-4a"/>
之上有瑕者為下蚌珠生於蚌腹與月盈虧蛇珠所致<lb/>
隋侯噲參即其事也又問蛇鶴之辨對曰使其自適帝<lb/>
命杰公記蛇鶴二珠以斗餘雜珠散於殿前取大黄蛇<lb/>
𤣥鶴各十數處布珠中間於是鶴銜其珠鳴舞徘徊蛇<lb/>
銜其珠盤屈宛轉羣公觀者莫不歎服帝復出如意龍<lb/>
虫等珠光之逺近七八九數皆如杰公之言子春在龍<lb/>
宫得食如花如藥如膏如飴食之香美齎食至京師得<lb/>
人間風日乃堅如石不可咀咽帝令祕府藏之拜子春<lb/>
<pb n="KR3j0189_WYG_032-4b"/>
為奉車都尉二弟為奉朝請賜布帛各千匹追訪公<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
往不為龍害所由為用麻油和蠟作照魚衣乃身有<lb/>
蠟氣故也<lb/>
　<lb/>
　<lb/>
　<lb/>
　<lb/>
　古今説海卷三十二<lb/>
</p>
<p>
</p>
  </div>
</body>
</text>
</TEI>
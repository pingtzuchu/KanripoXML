<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷五十</head> <lb/>
    <p>
<pb n="KR3j0189_WYG_050-1a"/>
欽定四庫全書<lb/>
　古今説海卷五十<lb/>
　　　　　　　　　　　　　明　陸楫　編<lb/>
　説淵三十<hi>别傳三十</hi>
　　崔煒傳<hi>闕名</hi>
貞元中有崔煒者故監察向之子也向有詩名知於人<lb/>
間終于南海從事煒居南海意豁如也不事家産多友<lb/>
豪俠不數年財業殫盡多棲止佛舍時中元日番禺人<lb/>
<pb n="KR3j0189_WYG_050-1b"/>
多陳設珍異於佛廟集百戲于開元寺煒因閒翫見乞<lb/>
食老嫗因蹶而破他人之酒甕當壚者毆之計其直僅<lb/>
一緡煒憐之為脱衣償其所直嫗不謝而去異日又來<lb/>
乃告煒曰謝子脱吾難吾善灸贅疣今有越井岡艾少<lb/>
許奉子每贅疣灸一炷當即愈不獨愈疾且兼獲美艷<lb/>
煒笑而受之嫗儵亦不見後數日因遊海光寺遇一老<lb/>
僧贅生于耳煒出艾試灸之應手而落其僧感之謂煒<lb/>
曰貧道無以奉酬但轉經以資郎君之福祐耳此山下<lb/>
<pb n="KR3j0189_WYG_050-2a"/>
有一任翁者藏鏹巨萬亦有斯疾君子能療之當有厚<lb/>
報請為書達焉煒曰然任翁一聞喜躍禮請甚謹煒因<lb/>
出艾一爇而愈任翁告煒曰謝君子痊我所苦無以厚<lb/>
酬有錢千萬奉子幸且從容無草草而去因被留欵煒<lb/>
素善絲竹能造其妙聞主人堂中琴聲乃詰家童曰主<lb/>
人之愛女也因請琴彈之女潛聴而有意焉時任翁家<lb/>
事鬼曰獨神每三嵗必殺一人饗之期已逼矣求人不<lb/>
獲任翁與其子私計之曰門下客既無血屬可以為饗<lb/>
<pb n="KR3j0189_WYG_050-2b"/>
嘗聞大恩尚不報況愈小疾乎遂令具神饌俟夜半擬<lb/>
殺煒已潛扃煒所處之室而煒不之悟是女密知之潛<lb/>
持刀於牕隙間告煒曰吾家事鬼今夜當殺汝而祭之<lb/>
汝可以此破牕遁去不然少頃死矣此刀亦望將去無<lb/>
相累也煒聞恐悸流汗以刀斷牕欞攜艾躍出拔鍵而<lb/>
走任翁俄覺率家僮十餘輩持刃秉炬逐之六七里幾<lb/>
及之煒因迷道失足墜于大枯井中追者失蹤而返煒<lb/>
雖墜井為槁葉所藉幸而不傷及曉視之乃一巨穴深<lb/>
<pb n="KR3j0189_WYG_050-3a"/>
百餘丈無計得出四旁嵌空宛轉可容千人中有一白<lb/>
蛇盤屈可長數丈光照穴中前有石臼巖上有物滴下<lb/>
臼中如飴蜜蛇就飲之煒察蛇有異乃詣蛇稽顙謂之<lb/>
曰龍王某不幸墜于此願王憫之而不為害因飲其餘<lb/>
遂不饑渴細視蛇之唇吻亦有疣焉煒感蛇見憫欲為<lb/>
灸之而無燭不遂須臾忽有飄火入穴煒乃然艾啓蛇<lb/>
而灸是疣應手墜地蛇之飲食久以妨礙及去頗以為<lb/>
適遂吐徑寸珠酬煒煒不受而啓蛇曰龍王能施雲雨<lb/>
<pb n="KR3j0189_WYG_050-3b"/>
陰陽莫測神變由心行藏在已必能有道拯拔沈淪儻<lb/>
賜挈維得還人世則死生感激銘在肌膚但遂歸心不<lb/>
願懷寶蛇遂吞珠蜿蜒將有所適煒即再拜跨蛇而出<lb/>
去不由穴口只於洞中行可數十里其中幽暗若漆但<lb/>
蛇之光燭兩壁時見繪畫古丈夫咸有冠帶最後觸一<lb/>
石門門有金獸齧環洞然明朗蛇抵此不進而卸下煒<lb/>
煒將謂已達人世矣入戶但見一室空闊可百餘步穴<lb/>
之四壁皆鐫為房室當中有錦繡數間垂金泥紫帷更<lb/>
<pb n="KR3j0189_WYG_050-4a"/>
飾以珠玉炫晃如明星之綴帳前有金爐爐上有蛟龍<lb/>
鸞鳳龜蛇燕雀皆張口噴出香煙芬芳蓊鬱傍有小池<lb/>
砌以金璧貯以水銀鳬鷖之類皆琢瓊瑤而泛之四壁<lb/>
有床咸飾以犀象上有琴瑟笙簧鼗磬柷敔不可勝記<lb/>
煒細視手澤尚新乃恍然莫測是何洞府也良久取琴<lb/>
試彈四壁户榻皆啓有小青衣出而笑曰玉京子已送<lb/>
崔家郎君至矣遂却走入須臾有四女皆古鬟髻曳霓<lb/>
裳之衣謂煒曰何崔子擅入皇帝𤣥宫邪煒乃捨琴再<lb/>
<pb n="KR3j0189_WYG_050-4b"/>
拜女亦酬拜煒曰既是皇帝𤣥宫皇帝何在曰暫赴祝<lb/>
融宴爾遂命煒就榻鼓琴煒彈胡笳女曰何曲也曰胡<lb/>
笳也曰何以為胡笳吾不曉也煒曰漢蔡文姬即中郎<lb/>
邕之女也被虜没于胡中及歸感胡中故事因撫琴而<lb/>
成斯弄象胡中吹笳哀咽之韻女皆恬然曰大是新曲<lb/>
遂命酌醴傳觴煒乃叩首求歸詞㫖頗切女曰崔子既<lb/>
來皆是宿分何必怱遽幸且駐淹羊城使者少頃當來<lb/>
可以隨往謂崔子曰皇帝已配田夫人而奉箕箒然便<lb/>
<pb n="KR3j0189_WYG_050-5a"/>
可相見崔子莫測所由未敢應荷已命侍女召田夫人<lb/>
田夫人不肯至曰未奉皇帝詔不敢見崔家郎君再命<lb/>
不至女謂煒曰田夫人淑徳美麗世無儔匹願君子善<lb/>
奉之亦宿業耳夫人即齊王女也崔子曰齊王何人也<lb/>
女曰王諱横昔漢初國亡而居海島者逡巡有日影入<lb/>
照坐中煒因舉首上見一穴隱隱然覩人間天漢耳四<lb/>
女曰羊城使者至矣遂有一白羊冉冉自空而下須臾<lb/>
至座間背有一丈夫衣冠儼然執大筆兼封一青竹簡<lb/>
<pb n="KR3j0189_WYG_050-5b"/>
上有篆字進於香几上四女命侍女讀之曰廣州刺史<lb/>
徐紳死安南都䕶趙昌充替女酌醴飲使者使者唱喏<lb/>
謂煒曰他日須與使者易服葺宇以相酬勞煒但唯唯<lb/>
四女曰皇帝有勑令與郎君國寶陽燧珠將往至彼當<lb/>
有胡人具十萬緡而易之遂命侍女開玉函取珠授煒<lb/>
煒再拜而捧之謂四女曰煒不曽朝謁皇帝又非親族<lb/>
何遽見遺如是女曰郎君先人有詩于越臺感悟徐紳<lb/>
遂有修葺皇帝愧之亦有詩繼和賚珠之意已露詩中<lb/>
<pb n="KR3j0189_WYG_050-6a"/>
不假僕説郎君豈不曉耶煒曰敢遂請皇帝詩女命侍<lb/>
女書題于羊城使者筆管上云千嵗荒臺隳路隅一煩<lb/>
太守重椒塗感君拂拭意何極報爾佳人與明珠煒曰<lb/>
皇帝原何姓字女曰已後當自知耳女又謂煒曰中元<lb/>
日須具美酒豐饌于廣州蒲澗寺靜室吾輩當送田夫<lb/>
人往煒遂再拜告去欲躡使者之羊背女曰知有鮑姑<lb/>
艾可留少許煒但留艾不知鮑姑是何人也遂留之瞬<lb/>
息而出穴復于平地遂失使者與羊所在望其星漢時<lb/>
<pb n="KR3j0189_WYG_050-6b"/>
及五更矣俄聞蒲澗寺鐘聲遂抵寺僧人以早糜見餉<lb/>
遂歸廣平崔子先第舍税居至日往主人舍詢之已三<lb/>
年矣主人謂煒曰子何所適而三秋不返煒不實告開<lb/>
其户塵榻儼然頗懷悽愴問刺史徐紳果已死而趙昌<lb/>
替矣乃抵波斯店潛鬻是珠有老胡人一見遂匍匐禮<lb/>
拜曰郎君的入南越王趙佗墓中來不然不合得斯寶<lb/>
葢趙佗以珠為殉故也崔子乃具實告方知皇帝是趙<lb/>
佗也佗亦曽稱南越武帝耳遂具十萬緡而易之崔子<lb/>
<pb n="KR3j0189_WYG_050-7a"/>
詰胡人曰何以辨之曰此大食國寶陽燧珠也昔漢初<lb/>
趙佗使異人梯山航海盜歸番禺今僅千載矣我國有<lb/>
能𤣥象者言來嵗國寶當歸故我王召我具大舶之資<lb/>
抵番禺而搜索今日果有所獲矣遂出玉液而洗之光<lb/>
鑑一室胡人遽泛舶歸大食去煒得金遂具家産然羊<lb/>
城使者竟無影響忽有事于城隍廟見神像有類使者<lb/>
又覩神筆上有細字乃侍女所題也方具酒脯而奠之<lb/>
兼重粉繪及廣其宇是知羊城即廣州城廟有五羊焉<lb/>
<pb n="KR3j0189_WYG_050-7b"/>
又徵任翁之室則村老云南越尉任囂之墓耳又登越<lb/>
王殿臺覩先人詩云越井岡頭松柏老越王臺上生秋<lb/>
草古墓千年無子孫野人踏踐成官道兼覩越王繼和<lb/>
詩蹤迹頗異乃詢其主者主者曰徐大夫紳因登此臺<lb/>
感崔侍御詩故有粉飾臺殿所以煥赫耳後將及中元<lb/>
日遂豐潔香饌甘醴屇于蒲澗寺之僧室夜半果四女<lb/>
伴田夫人至容儀艶逸言㫖澹雅四女與崔生會飲諧<lb/>
謔將曉告去崔子遂再拜訖致書達於越王卑辭厚禮<lb/>
<pb n="KR3j0189_WYG_050-8a"/>
敬荷而已遂與夫人歸室因詰夫人曰既是齊王女何<lb/>
以逺配於南越夫人曰某國破家亡遭越王所虜以為<lb/>
嬪御王薨因以為殉乃今不知是幾時也看烹酈生如<lb/>
昨日耳每憶故事不覺潸然煒問曰彼四女者何人也<lb/>
曰其二東甌越王搖所獻其二閩越王無諸所獻也俱<lb/>
為殉耳又問曰昔四女云鮑姑何人也曰鮑靚女葛洪<lb/>
妻也多行灸道於南海耳煒方歎駭昔日乞丐之老嫗<lb/>
焉又曰四女呼蛇為玉京子何也曰安期生常跨斯龍<lb/>
<pb n="KR3j0189_WYG_050-8b"/>
而朝玉京故號之玉京子耳煒因在穴飲龍之餘肌膚<lb/>
少嫩筋力輕健後居南海十餘載遂散金破産棲心道<lb/>
門挈室同往羅浮訪鮑姑後竟不知所適<lb/>
　<lb/>
　<lb/>
　<lb/>
　<lb/>
　古今説海卷五十<lb/>
</p>
<p>
</p>
  </div>
</body>
</text>
</TEI>
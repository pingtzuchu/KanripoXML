<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷四十九</head> <lb/>
    <p>
<pb n="KR3j0189_WYG_049-1a"/>
欽定四庫全書<lb/>
　古今説海卷四十九<lb/>
　　　　　　　　　　　　　明　陸楫　編<lb/>
　説淵二十九<hi>别傳二十九</hi>
　　中山狼傳<hi>闕名</hi>
趙簡子大獵於中山虞人導前嬖奚驂右捷禽鷙獸應<lb/>
弦而倒者不可勝數有狼當道人立而啼簡子怒唾手<lb/>
奮髯援烏號之弓挾肅慎氏之矢一發飲羽狼失聲而<lb/>
<pb n="KR3j0189_WYG_049-1b"/>
逋簡子怒驅車逐之驚塵蔽天十步之外不辨人馬時<lb/>
墨者東郭先生將北適中山以干仕策蹇驢囊圖書夙<lb/>
行失道卒然值之惶不及避狼顧而人言曰先生豈相<lb/>
厄哉昔隋侯救蛇而獲珠蛇固弗靈於狼也今日之事<lb/>
何不使我得早處囊中以延殘喘異時脱頴而出先生<lb/>
之恩大矣敢不努力以效隋侯之蛇先生曰嘻私汝狼<lb/>
以犯趙孟禍且不測敢望報乎然墨者之道兼愛為本<lb/>
吾固當有以活汝也遂出圖書空囊槖徐實狼其中前<lb/>
<pb n="KR3j0189_WYG_049-2a"/>
虞跋胡後虞㚄尾三内之而未克徘徊籌處追者益近<lb/>
狼請曰事急矣惟先生速圖乃跼蹐其四足索繩於先<lb/>
生束縳之下首至尾曲脊掩胡蝟縮蠖屈蛇盤龜息以<lb/>
聴命先生先生如其指入狼於囊遂括囊口肩舉驢上<lb/>
引避道左以待趙人之過已而簡子至求狼弗得不勝<lb/>
怒拔劒斬轅端示先生罵曰敢諱狼方向者有如此轅<lb/>
先生伏質就地匍匐以進跪而言曰鄙人不慧將有志<lb/>
于世奔走四方寔迷其途又安能指迷于夫子也然聞<lb/>
<pb n="KR3j0189_WYG_049-2b"/>
之大道以多岐亡羊夫羊一童子可制之尚以多岐而<lb/>
亡今狼非羊比也況中山之岐可以亡狼者何限乃區<lb/>
區循大道以求之不幾於守株縁木者乎況田獵虞人<lb/>
之所有事也今兹之失君請問諸皮冠行道之人何罪<lb/>
哉且鄙人雖愚亦熟知夫狼矣性貪而狠助豺為虐君<lb/>
能除之固當窺左足以效微勞也又安敢諱匿其蹤跡<lb/>
哉簡子黙然囘車就道先生亦驅驢兼程而進良久羽<lb/>
旄之影漸没車馬之音不聞狼度簡子之去已逺乃作<lb/>
<pb n="KR3j0189_WYG_049-3a"/>
聲囊中曰先生可以留意矣願先生出我囊解我縳拔<lb/>
流矢我臂我將逝矣先生舉手出狼狼出咆哮謂先生<lb/>
曰適為趙人逐其來甚逺雖先生生我然饑餒特甚使<lb/>
不食亦終必亡而已矣與其餓死道路為烏鳶食毋寧<lb/>
斃於虞人之手以俎豆趙孟之堂也先生既墨者摩頂<lb/>
放踵利天下為之又何吝一軀不以啖我而活此微命<lb/>
乎遂鼓吻奮爪以向先生先生倉卒以手搏之且搏且<lb/>
郤擁蔽驢後狼逐之便旋而走自朝至於日中昃狼終<lb/>
<pb n="KR3j0189_WYG_049-3b"/>
不能有加於先生先生亦極力為之拒遂至俱倦隔驢<lb/>
喘息先生曰狼負我狼負我狼曰吾不獲食汝不止相<lb/>
持既久日晷荐移先生心口私語曰天色茍暮狼若羣<lb/>
至吾死矣夫紿狼曰民俗為疑必詢三老第行矣求三<lb/>
老而質之茍謂我當食我死且無憾狼大喜即與偕行<lb/>
踰時道無行人狼饞甚望見老樹僵立路側謂先生曰<lb/>
可問是老先生曰草木無知叩焉何益狼曰第問之彼<lb/>
當為汝言矣先生不得已揖老樹具述其始末問曰狼<lb/>
<pb n="KR3j0189_WYG_049-4a"/>
當食我邪樹中轟轟有聲如人謂先生曰是當食汝且<lb/>
我杏也往年老圃種我不過費一核耳踰年華再踰年<lb/>
實三年拱把十年合抱於今三十年矣老圃我食之老<lb/>
圃之妻子我食之外至賔客下至奴僕我食之又時復<lb/>
鬻我實於市以規利其有徳於老圃甚腆今老矣不能<lb/>
斂華就實老圃怒伐我條枚芟我枝葉且將售我工師<lb/>
之肆取直焉噫以樗朽之材當桑榆之景求免於主人<lb/>
斧鉞之誅而不可得汝何徳於狼乃覬倖免乎言下狼<lb/>
<pb n="KR3j0189_WYG_049-4b"/>
鼔吻奮爪以向先生先生曰狼爽盟矣詢三老今始值<lb/>
其一何遽見食邪復與偕行狼愈饞甚望見老牸曝日<lb/>
敗垣中謂先生曰可問是老先生曰向者草木無知謬<lb/>
言害事今牛又禽獸耳更何問焉狼曰第問之不問將<lb/>
咥汝矣先生不得已揖老㹀再述其始末問曰狼當食<lb/>
我邪牛皺眉瞠目䑛鼻張口向先生作人言曰是當食<lb/>
汝我頭角繭栗時觔力頗徤老農鍾愛我使貳羣牛從<lb/>
事於南畝既壯羣牛日以老憊我都其事老農出我駕<lb/>
<pb n="KR3j0189_WYG_049-5a"/>
車先驅老農耕我引犁効力老農視我如左右手一嵗<lb/>
中衣食仰我而給婚姻仰我而畢賦税仰我而輸今欺<lb/>
我老弱逐我於野酸風射眸寒日吊影瘦骨如山老淚<lb/>
如雨涎垂而不可收步艱而不可舉皮毛俱亡瘡痍未<lb/>
差邇聞老農將不利於我其妻復妬又朝夕進説其夫<lb/>
曰牛之一身無棄物也其肉可脯皮可革骨角可切磋<lb/>
為器指大兒曰汝受業庖丁之門有年矣胡不礪刃於<lb/>
硎以待乎跡是觀之我不知死所矣夫我有功老農如<lb/>
<pb n="KR3j0189_WYG_049-5b"/>
是其大且久尚將䝉禍汝何徳於狼乃覬倖免乎言下<lb/>
狼又鼓吻奮爪以向先生先生曰毋欲速遙望老子杖<lb/>
藜而來鬚眉皓然衣冠閒雅葢有道者也先生且愕且<lb/>
喜舍狼而前拜跪涕泣致辭曰乞丈人一言而生丈人<lb/>
問故先生曰是狼為趙人窘幾死求救於我我生之今<lb/>
反欲咥我我力求不免誓決三老初逄老樹强我問之<lb/>
草木無知幾殺我次逄老牸强我問之禽獸無知又幾<lb/>
殺我今逄丈人是天未喪斯文也願賜一言而生因頓<lb/>
<pb n="KR3j0189_WYG_049-6a"/>
首杖下俯伏聴命丈人聞之欷歔再三以杖叩狼脛厲<lb/>
聲曰汝誤矣夫人有恩而背之不祥莫大焉汝速去不<lb/>
然將杖殺汝狼艴然不悦曰丈人知其一未知其二初<lb/>
先生救我束縛我足閉我囊中我跼蹐不敢息又蔓辭<lb/>
以説簡子語刺刺不能休且詆毁我其意葢將死我於<lb/>
囊而獨竊其利也是安得不咥丈人顧先生曰果如是<lb/>
亦羿有罪焉先生不平具道其囊狼之意狼亦巧言不<lb/>
已以求勝丈人曰是皆不足信也嘗試囊之我觀其狀<lb/>
<pb n="KR3j0189_WYG_049-6b"/>
果困苦否狼欣然從之先生囊縛如前而狼未之知也<lb/>
丈人附耳曰有匕首否先生曰有於是出匕丈人目先<lb/>
生使引匕摘狼先生猶豫未忍丈人撫掌笑曰禽獸負<lb/>
恩如是而猶不忍殺子則仁矣其如愚何遂舉手助先<lb/>
生操刃共殪狼棄道上而去<lb/>
　<lb/>
　<lb/>
　古今説海卷四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷七十一</head> <lb/>
    <p>
<pb n="KR3j0189_WYG_071-1a"/>
欽定四庫全書<lb/>
　古今説海卷七十一<lb/>
　　　　　　　　　　　　　明　陸楫　編<lb/>
　説淵五十一<hi>别傳五十一</hi>
　　栁參軍傳<hi>闕名</hi>
華州栁參軍名族之子寡慾早孤無兄弟罷官于長安<lb/>
閒遊上巳日於曲江見一車子飾以金碧從一青衣殊<lb/>
亦俊雅已而翠簾徐褰見摻手如玉指畫青衣令摘芙<lb/>
<pb n="KR3j0189_WYG_071-1b"/>
蓉女容色絶代斜晲栁生良久生鞭馬從之即見車入<lb/>
永從里栁生知其大姓崔氏女亦有母青衣字輕紅栁<lb/>
生不甚貧多方賂輕紅竟不之受他日崔氏女病其舅<lb/>
執金吾王因候其妹且告曰請為子納焉崔氏不樂其<lb/>
母不敢違兄之命女曰願得嫁前時栁生足矣必不允<lb/>
以某與外兄終恐不生全其母念女深乃命輕紅於薦<lb/>
福寺僧道省院達意栁生為輕紅所誘又悦輕紅輕紅<lb/>
大怒曰君性正麤奈何小娘子如此待于君某一㣲賤<lb/>
<pb n="KR3j0189_WYG_071-2a"/>
便忘前好欲保嵗寒其可得乎某且以足下事白小娘<lb/>
子栁生再拜謝不敏始曰夫人惜小娘子情切今小娘<lb/>
子不樂適王家夫人是以偷成婚約君可三兩日就禮<lb/>
事栁生極喜備數百十財禮期日結婚後五日栁挈妻<lb/>
與輕紅于金城里居及旬月金吾到永從其母王氏泣<lb/>
云吾夫亡子女孤露被姪不待禮會强竊女去矣兄豈<lb/>
無教訓之道金吾大怒歸笞其子數十密令捕訪彌年<lb/>
無獲無何王氏殂栁生挈妻與輕紅自金城里赴喪金<lb/>
<pb n="KR3j0189_WYG_071-2b"/>
吾之子既見遂告父父擒栁生生云某于外姑王氏處<lb/>
納采娶妻非越禮私誘也家人大小皆熟知之王氏既<lb/>
殁無所明遂訟于官公斷王家先下財禮合歸于王金<lb/>
吾子常悦表妹亦不怨前横也經數年輕紅竟潔已處<lb/>
焉金吾又亡移其宅于崇義里崔氏不樂事外兄乃使<lb/>
輕紅訪栁生所在時栁生尚居金城里崔氏又使輕紅<lb/>
與栁生為期兼賚看圃豎令積糞堆與宅垣齊崔氏女<lb/>
遂與輕紅躡之同詣栁生栁生驚喜又不出城只遷羣<lb/>
<pb n="KR3j0189_WYG_071-3a"/>
賢里後本夫終尋崔氏女知羣賢里住復興訟奪之王<lb/>
生情深崔氏萬途求免託以體孕又不責而納焉栁生<lb/>
長流江陵二年崔氏與輕紅相繼殂王生送喪哀慟之<lb/>
禮至矣輕紅亦葬于崔氏墳側栁生江陵閒居春二月<lb/>
繁花滿庭追念崔氏凝想形影且不知存亡忽聞叩門<lb/>
甚急俄見輕紅抱粧奩而進乃曰小娘子且至聞似車<lb/>
馬之聲比崔氏入門更無他見栁生與崔氏叙契闊悲<lb/>
歡之甚問其由則曰某已與王生訣自此可以同穴矣<lb/>
<pb n="KR3j0189_WYG_071-3b"/>
人生意専必果夙願因言曰某少習樂箜篌頗有功栁<lb/>
生即時置箜篌調弄絶妙二年間可謂盡平生矣無何<lb/>
王生舊使蒼頭過栁生門忽見輕紅驚不知其所以又<lb/>
疑人有相似者未敢遽言問閭里又流人栁參軍彌怪<lb/>
更伺之輕紅知是王生家人亦具言于栁生匿之蒼頭<lb/>
却還城具言于王生生聞之命駕千里而來既至栁生<lb/>
門於隙窺之正見栁生坦腹於臨軒榻上崔氏女新粧<lb/>
輕紅捧鏡于側崔氏勻鉛黄未竟王生門外極叫輕紅<lb/>
<pb n="KR3j0189_WYG_071-4a"/>
鏡墜地有聲如磬崔氏與王生無憾遂入栁生驚亦待<lb/>
如賔禮俄又失崔氏所在栁生與王生言事二人相看<lb/>
不喻大異之相與造長安發崔氏所葬驗之即江陵所<lb/>
施鉛黄如新衣服肌肉且無損敗輕紅亦然栁與王相<lb/>
誓却葬之二人入終南訪道遂不返<lb/>
　<lb/>
　<lb/>
　<lb/>
<pb n="KR3j0189_WYG_071-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷一百三十七</head> <lb/>
    <p>
<pb n="KR3j0189_WYG_137-1a"/>
欽定四庫全書<lb/>
　古今説海卷一百三十七<lb/>
　　　　　　　　　　　　　明　陸楫　編<lb/>
　説纂二十一<hi>雜纂九</hi>
　　復辟録<hi>闕名</hi>
景泰八年春正月上染疾免百官朝數日内外羣臣患<lb/>
之十有一日左都御史蕭維禎左副都御史徐有貞率<lb/>
十三道同百官問安於左順門外太監興安自内出問<lb/>
<pb n="KR3j0189_WYG_137-1b"/>
曰若皆何官維禎答曰乃都御史六科十三道給事中<lb/>
御史五府六部堂上官聖體不寧謹來問安興安以指<lb/>
作十字謂病之篤不過是日耳又曰若皆朝廷大臣耳<lb/>
目不能為社稷計日日徒問安耳衆乃惶惶而退即日<lb/>
維禎同有貞集十三道御史議曰今日興安之言若皆<lb/>
達其意否衆曰皇儲一立無他患矣請早立之二公喜<lb/>
曰斯議得矣衆還道中作封事草其略曰聖躬不寧五<lb/>
日未朝内外憂懼京民震恐盖為皇儲未立以致如此<lb/>
<pb n="KR3j0189_WYG_137-2a"/>
伏望皇土早建元良正位東宫以鎮人心草具呈堂二<lb/>
公是之㑹藁於朝集文武羣臣石亨張輗張軏于謙王<lb/>
文胡濙楊善等於左掖門議允僉題維禎舉筆曰我更<lb/>
一字乃更建字為擇字笑曰吾帶亦欲更也是日進奏<lb/>
十有三日本出奉聖㫖朕這幾日偶染寒疾是以不曽<lb/>
視朝待正月十七日早朝請擇元良一節難准部院科<lb/>
道皆勃勃憂慮瑄與同官監察御史錢璡樊英同曰斯<lb/>
當復請未㡬禮部尚書胡濙令一辦事官赴道報曰請<lb/>
<pb n="KR3j0189_WYG_137-2b"/>
立東宫事今本部㑹閣下及文武大小羣臣於十七日<lb/>
待上視朝合辭懇請令来報知僉名瑄與璡英不勝忻<lb/>
忭約曰上再不可吾等皆免冠叩頭辭職乞還田里滿<lb/>
朝若是上亦心動事無不可皆㑹議於禮部學士商輅<lb/>
主筆草奏其略曰天下者太祖太宗之天下傳之於宣<lb/>
宗陛下宣宗之子見深宣宗之孫以祖父之天下傳之<lb/>
於孫此萬古不易之常法稿成登正本㑹僉因姓氏衆<lb/>
字畫多訛至十六日晡時方完是日先進題知明日對<lb/>
<pb n="KR3j0189_WYG_137-3a"/>
仗陳進亦無害也徐有貞時常往返石亨家人莫知其<lb/>
故是日未末有貞自造亨家燃燭時方出十七日四鼓<lb/>
時衆集於朝人人謹待上出以期事濟頃之南城呼噪<lb/>
震地羣臣失色須臾鳴鐘鼓上皇御極矣於是朝野歡<lb/>
騰以為復見太平本遂不進㫖下擒于謙王文等以其<lb/>
迎立外藩故也有貞亨等皆進爵有差究迎立之迹無<lb/>
實可驗乃曰謀而未成于謙王文論死棄市商輅免還<lb/>
為民餘從編戎伍有貞以己乃謀首功冠文武論於上<lb/>
<pb n="KR3j0189_WYG_137-3b"/>
前乃錫以奉天翊運推誠宣力守正文臣特進光禄大<lb/>
夫武功伯兼東閣大學士亨一日自引千户盧旺顔敬<lb/>
二人侍於文華殿前上問日二人何人也亨對曰臣之<lb/>
心腹何謂心腹對曰臣每有機事與二人謀他人不知<lb/>
也如迎請上時亦與斯二人謀乃特拜二人為指揮使<lb/>
自是求請無虚日冒報功次陞六千餘人上甚厭之事<lb/>
定日久上察迎立事愈無狀心頗見疑每訐亨及張軏<lb/>
曹吉祥等迎立外藩之故對曰臣亦不知乃有貞向臣<lb/>
<pb n="KR3j0189_WYG_137-4a"/>
言耳石曹二家専權恣肆無復畏忌死生予奪皆在其<lb/>
手士皆重足而立莫敢仰視君子患焉有貞亦欲遏其<lb/>
勢每沮其謀互相排抑於是文武二途矣成化改元修<lb/>
國史瑄詢史館未載是事瑄乃身為目見故謹録於斯<lb/>
以彰國史之公以備修史者采焉浙江按察司副使豐<lb/>
城楊瑄識<lb/>
初景泰不豫圖富貴者因起異謀大學士王文與太監<lb/>
王誠謀欲取襄王世子立為東宫其事漸泄既而景泰<lb/>
<pb n="KR3j0189_WYG_137-4b"/>
疾亟太監興安諷羣臣請復立東宫僉謂上皇子固宜<lb/>
復之惟王文之意不在此閣下陳循輩亦知之賢因㑹<lb/>
議問學士蕭鉉乃曰既退不可再賢始覺其有異謀也<lb/>
文入對衆曰今只請立東宫安知朝廷之意在誰賢益<lb/>
知其必然明日早觀奏詞曰早選元良人皆曰此非復<lb/>
立之意遂駕其説於石亨輩曰王文于謙已遣人齎金<lb/>
牌𠡠符取襄王世子去矣即於十七日早帶兵入南城<lb/>
請上皇復位是時景泰不朝已四日矣先一二日又駕<lb/>
<pb n="KR3j0189_WYG_137-5a"/>
其説於石亨輩云景泰命太監張永等拏亨數人掌兵<lb/>
者其謀立上皇中官吉祥蔣冕輩白于太后寫𠡠㫖與<lb/>
亨輩成此事遂以王文輩為大逆姦惡然王文初謀于<lb/>
謙輩未必知亨輩不過因于謙平日總督軍務一切兵<lb/>
政専而行之亨不得遂其所私乃乗此機而除之其餘<lb/>
皆因平日不足者而中傷之未必皆知王文之初謀也<lb/>
况王文之謀其實未發所以誅戮者多非其罪乃曰臣<lb/>
等舍命舉此大事以為有社稷之功上亦信之極其報<lb/>
<pb n="KR3j0189_WYG_137-5b"/>
典之隆而亨等遂招權納賄擅作威福冒濫官爵恣情<lb/>
妄為勢焰赫然天下寒心初徐有貞亦與迎駕之謀特<lb/>
命入閣有貞以陳循輩在前不得自専乃助亨除去循<lb/>
輩未㡬有貞亦為亨所嫉而出之人以為天道好還不<lb/>
意亨復遭烈禍益見天道之好還也<hi>李賢天順日録</hi>
景泰有疾都督張軏武清侯石亨太監曹吉祥以南城<lb/>
之謀叩太常卿許彬彬曰此社稷功也雖然彬老矣無<lb/>
能為也盍圗之徐元玉軏亨等從其言是月十四日夜<lb/>
<pb n="KR3j0189_WYG_137-6a"/>
㑹有貞有貞曰太上皇帝昔者出狩非以遊畋為赤子<lb/>
故耳今天下無離心謀必在此特不知南城知此意否<lb/>
軏等曰兩日前有隂達者有貞曰必伺獲審報乃可議<lb/>
軏等去兩日夜再㑹有貞言報得矣計將安施有貞乃<lb/>
升屋覽步乾象亟下附軏等耳言時在今夕不可失遂<lb/>
相與密語人不得聞已而軏云今敵騎薄都城奈何有<lb/>
貞言正宜乗此以備非常為名隂納兵入内誰不可者<lb/>
軏等首肯之復密語既倉皇以出有貞焚香祝天與家<lb/>
<pb n="KR3j0189_WYG_137-6b"/>
人訣曰事成社稷之福不成家族之禍矣歸人不歸鬼<lb/>
遂往㑹軏亨吉祥王驥楊善陳汝言等收諸門鑰夜四<lb/>
鼓開長安門納兵近千人宿衛官軍驚愕不知所為有<lb/>
出入者兵輒叱止之有貞命仍鎻諸門曰萬一内外夾<lb/>
攻事去矣鎻訖有貞取鑰投水竇并軏等莫之知時天<lb/>
色晦㝠軏等惶惑有貞趣行軏顧謂曰事當濟否有貞<lb/>
大言時至矣勿退薄南宫城門鐵錮牢密叩不應俄聞<lb/>
城中隱隱然有開門聲有貞等命取巨木架懸之數十<lb/>
<pb n="KR3j0189_WYG_137-7a"/>
人舉撞城門又令勇士踰垣入與外兵合毁垣垣壊門<lb/>
啓城中黯無燈火軏等入見太上皇燭下獨出問曰爾<lb/>
等何為衆俯伏合聲請陛下登位乃呼兵士舉轝来兵<lb/>
士驚懼不能舉有貞等助挽以前掖上皇登轝有貞等<lb/>
又自挽以行忽天色昭朗星月輝光上皇顧問有貞等<lb/>
卿為誰各對某官某有貞等前導密邇屬車既升奉天<lb/>
殿諸臣猶有在轝前者武士以椎擊有貞上叱止之時<lb/>
斧座尚在殿隅諸臣往推之至中上升座鼓鐘鳴羣臣<lb/>
<pb n="KR3j0189_WYG_137-7b"/>
百官入賀景皇帝聞鐘鼓聲問左右云于謙耶左右對<lb/>
曰太上皇帝景皇帝曰哥哥做好上既復辟即日命有<lb/>
貞依舊左副都御史兼翰林學士明日陞兵部尚書命<lb/>
掌内閣事三月封武功伯仍命兼華盖殿大學士掌文<lb/>
淵閣事<hi>蘇材小纂</hi>
景泰八年正月十二日禮部㑹内閣及文武羣臣議立<lb/>
東宫事具奏不允十四日内閣大臣陳循等招石亨至<lb/>
東閣㑹本請復立茂陵為皇太子亨對曰上面有病休<lb/>
<pb n="KR3j0189_WYG_137-8a"/>
要激惱他又言少停慢慢説話因見人多不曽説得初<lb/>
景皇帝有病羣臣不知其危劇本月十三日夜石亨獨<lb/>
蒙宣到郊壇齋宫榻前面受命代行禮親見知必難起<lb/>
於是時有南城之謀十七日早四更時有郎中龍文至<lb/>
循家盖文素善張軏得之軏謂前日石總兵要與循計<lb/>
較説道西邊病重難起若請復立東宫不如就請太上<lb/>
皇復位可以得功賞要與循説輳循不著却與徐有貞<lb/>
計較言先要與陳學士説不曽説得本官囘言陳學士<lb/>
<pb n="KR3j0189_WYG_137-8b"/>
往日在人前説你無功封侯此事如何與他説他見為<lb/>
首請立東宫若他得知西邊難起是的又㑹集百官懇<lb/>
請太上皇復位大衆所為必無功賞切不可令之知只<lb/>
約内外典兵柄者三五人密為之庶㡬功勲有歸權寵<lb/>
在己又與亨計必須揑箇異故方顯得吾輩功髙此事<lb/>
在今日早發<hi>見陳循辨寃疏</hi>
天順元年正月十七日聖上復位當日拿于謙王文第<lb/>
二拿項文曜聞父喪未起身送錦衣衛皆打一百第二<lb/>
<pb n="KR3j0189_WYG_137-9a"/>
日拿陳循蕭鎡商輅俞士悦江淵王偉顧鏞丁澄沈敬<lb/>
等多官問皆打二十擬謀逆重罪題奉聖㫖且監着内<lb/>
臣王誠舒良弄權者十四五人皆擬重罪陞副都御史徐有<lb/>
貞為兵部尚書太常卿許彬大理卿薛瑄加禮部侍郎<lb/>
𠡠朕居南城今既七年心已忘天下不幸姦臣謀逆武<lb/>
清侯石亨等能察機謀共申忠義奉迎朕復正大位<lb/>
功在宗社可特進封為忠國公食禄一千五百石右都督<lb/>
張軏為太平侯食禄一千三百石張輗為文安侯都御史<lb/>
<pb n="KR3j0189_WYG_137-9b"/>
楊善為興濟伯食禄一千二百石俱子孫世襲如𠡠奉行<lb/>
正月二十二日聖㫖于謙王文舒良王誠張永王勤論<lb/>
法本當凌遲從輕決了罷家下人口免死充軍家小免<lb/>
為奴着隨住家財入官陳循江淵俞士悦項文曜免死<lb/>
發口外永逺充軍家小隨住蕭鎡商輅王偉顧鏞丁澄<lb/>
原籍為民<lb/>
天順元年正月二十六日都察院左都御史蕭維禎等<lb/>
於奉天門欽奉聖㫖于謙王文結同内賊王誠舒良張<lb/>
<pb n="KR3j0189_WYG_137-10a"/>
永王勤等搆成邪謀逢迎景泰簒位易儲依阿從諛廢<lb/>
黜正后内外朋姦紊亂朝政擅奪兵權將軍國大事都<lb/>
弄壊了近因祁鈺有疾不能臨朝視政這厮每自知罪<lb/>
惡深重恐朕不容因共謀為不軌糾合心腹都督范廣<lb/>
等要將總兵官等擒殺迎立外藩以樹私恩動揺宗社<lb/>
其一班姦黨陳循蕭鎡項文曜俞士悦王偉顧鏞丁澄<lb/>
商輅亦各密知前謀不行發舉及朕復位這厮每姦謀<lb/>
節次敗露已將于謙王文王誠舒良張永王勤處以極<lb/>
<pb n="KR3j0189_WYG_137-10b"/>
刑籍没家産成丁男子俱發充軍仍將其餘姦黨陳循<lb/>
等發口外永逺充軍及原籍為民了論這厮每圗危宗<lb/>
社的情理窮兇極惡本當族滅如今體上天好生之徳<lb/>
都從輕處治了今後内外的官務要竭力盡忠奉公守<lb/>
法以保身家不許似這厮每朋姦亂政違了必誅不饒<lb/>
恁都察院便出榜曉諭多人每知道欽此<lb/>
天順元年二月初六日奉聖㫖張輗陞刑部尚書劉廣<lb/>
衡刑部左侍郎李賔調大理寺卿李秉調南直𨽻管糧<lb/>
<pb n="KR3j0189_WYG_137-11a"/>
儲張鳯調南京户部薛希璉調南京刑部蕭維禎調南<lb/>
京都察院姚䕫調南京禮部宋琰調兵部鄭泰李敏孟<lb/>
鑑張睿沈翼張恵孫元貞張純楊寧張敏王騋年富馬<lb/>
瑾馬昂韓福欒憚程南雲蔡翼嚴増姜勝都着他致仕<lb/>
劉本道替張睿管京倉糧儲翰林院便寫勑書着人鋪<lb/>
馬裏去欽此<lb/>
上復寳位二三日間諸文臣首功之人列侍文華殿上<lb/>
喜見眉宇呼諸臣曰弟弟好矣喫粥矣事固無預弟弟<lb/>
<pb n="KR3j0189_WYG_137-11b"/>
小人壊之耳諸臣黙然時都督劉深亦帶刀在侍亦以<lb/>
復位功進左都督後充總兵官掛征蠻將軍印來廣西<lb/>
為盛偶及此其語尤詳<hi>水東日記</hi>
壬申易儲之詔既下何文淵嘗告人曰詔文天佑下民<lb/>
作之君父有天下傳之子此文淵語陳閣老思不及也<lb/>
既歸田里又屢以告郡邑親識人皆知之天順改元鄉<lb/>
人固虞文淵必及禍謂在旦夕一日遞報陳都御史將<lb/>
至邑人並驚信文淵因自經死未㡬至者乃廣東陳副<lb/>
<pb n="KR3j0189_WYG_137-12a"/>
使泰便道過家耳陳以都憲改職因誤傳云<hi>同上</hi>
天順初上以郕王薨欲令汪妃殉葬賢因奏曰汪妃雖<lb/>
立為后即遭廢棄幽閉幸與兩女度日若令隨去情所<lb/>
不堪况幼女無依尤可矜閔上惻然曰卿言是朕以弟<lb/>
婦少年不宜存内初不計其母子之命一日上曰汪妃<lb/>
既存不宜在内欲移居舊府何如賢曰如此誠便但衣<lb/>
食用度不可闕減上曰朕更欲加厚豈可減乎其原侍<lb/>
宫人悉隨之復遣老成中官數人以備使令由是母子<lb/>
<pb n="KR3j0189_WYG_137-12b"/>
保全甚得其所<lb/>
上之復位天下人心無不歡戴若無亨輩攪擾左右前<lb/>
後得正人輔導行事三代可復不幸而遇亨輩讒言一<lb/>
入未能遽解數年之久言路猶塞所謂開國承家小人<lb/>
勿用可不戒哉<lb/>
初朝廷㫖意多出内閣臣條進藁留閣中號絲綸簿其<lb/>
後宦寺専恣時奏收簿秘内徐有貞既得權寵乃告上<lb/>
如故事還簿閣中<lb/>
<pb n="KR3j0189_WYG_137-13a"/>
景泰不豫文武羣臣不過候其不起請上皇復位時武<lb/>
清侯石亨都督張軏掌大兵小人欲圖富貴者以為少<lb/>
保王文于謙與中官王誠等欲取宗室立之之説以激<lb/>
亨等借其勢而成功亨等遂以迎駕為功殺王文于謙<lb/>
等并貶謫陳循等數十人亨封忠國公軏封太平侯乃<lb/>
固寵攬權冒濫官爵黷貨無厭方復位之初人心大悦<lb/>
及見亨等所行人皆失望干動天象彗出星變日暈數<lb/>
重數月不息乃羣邪固蔽太陽之象而亨恬不知戒賄<lb/>
<pb n="KR3j0189_WYG_137-13b"/>
賂公行强預朝政掠美市恩易置文武大臣邊將以彰<lb/>
其威有不出於門下者便欲中傷中外見其勢焰莫不<lb/>
寒心敢怨而不敢言亨姪彪頗驍勇驟陞都督性尤貪<lb/>
暴初立邊功大肆兇惡謀鎮大同邀人保奏朝廷覺其<lb/>
不實使人㢘察果皆虚詐置彪於法人心皆快已而罪<lb/>
連亨朝廷初念其功累宥之未㡬家人傳説怨謗有不<lb/>
軌之謀於是置亨於法籍其家受禍甚烈議者以為天<lb/>
道好還如此人見其爵位勢力重如泰山一旦除之曽<lb/>
<pb n="KR3j0189_WYG_137-14a"/>
不少阻盖幽明寃抑從此伸氣雖朝廷大法有所不免<lb/>
亦其罪惡貫盈人神共怒助力於其間當時若以彪鎮大<lb/>
同誠為可憂且在京武官多出亨門下而亨又握兵權<lb/>
天下精兵無如大同稍有變動内外相應其禍可勝言<lb/>
哉此時雖欲撲滅力不能及今辨之於早除此大害非<lb/>
上之剛明果斷不能如此而亦祖宗在天之靈黙相之<lb/>
社稷綿逺兆端於此<hi>天順日録</hi>
法司奏石亨等報陞官員俱合查究上召賢問曰此事<lb/>
<pb n="KR3j0189_WYG_137-14b"/>
可否恐驚動人心賢對曰若查究則不可但此等冒陞<lb/>
職者自不能安欲自首猶豫不決若朝廷許令自首免<lb/>
罪事方妥帖上曰然遂行之於是冒陞職者四千人盡<lb/>
自首改正人心皆快或有擬欲追其支過俸米者賢曰不<lb/>
可户部奏請得㫖乃免人心皆安亨既置于法平日出<lb/>
入門下者無不驚懼一日賢言於上曰元惡既除宜戒<lb/>
諭羣臣慰安人心不究其餘上允之中外釋然無不感<lb/>
戴朝廷之恩者<hi>天順日録</hi>
<pb n="KR3j0189_WYG_137-15a"/>
石亨下獄死法司請瘞其屍上召賢曰如何賢對曰如<lb/>
此行之未為盡善法司宜執法論罪欲梟首示衆朝廷<lb/>
不從特全其首領尤見恩義上曰然即從之<hi>天順日録</hi>
石亨嘗往来大同顧紫荆闗謂左右曰塞守斯闗京城<lb/>
何由能至識者知其心矣忌憚于謙兼懼正人之多不<lb/>
敢決為天順初自南城迎復之功封忠國公益恃寵招<lb/>
權納賂天下都司及邊將多出門下是年二月初三日<lb/>
朝退歸私第所親盧旺顔敬杜清等二十餘人各叩頭<lb/>
<pb n="KR3j0189_WYG_137-15b"/>
起侍亨曰我這職事皆爾之所欲為者衆不知所謂咸<lb/>
曰我等賴公擡舉各衛都指揮及指揮之職至是足矣<lb/>
三公之位何敢望也亨曰當時趙太祖陳橋之變史不<lb/>
稱其謀反爾等若助我至此我職非爾為之而何衆皆<lb/>
股戰南城有功瞽目指揮童先乃手出妖書曰惟有石<lb/>
人不動盖天意有在爾等勉力為之乃謀曰大同人馬<lb/>
甲天下我撫之素厚今石彪在彼充遊擊將軍異日以<lb/>
彪代李文掛鎮朔將軍印北塞紫荆闗東出山東拒臨<lb/>
<pb n="KR3j0189_WYG_137-16a"/>
清決髙郵之堤以絶餉道則京城可不戰而疲遂議以<lb/>
盧旺守裏河一道各有分地三月敵入延綏命亨征之<lb/>
童先力勸亨成前謀亨曰為此事不難但天下各處都<lb/>
司除代未週待週為之不晩也童先曰時者難得而易<lb/>
失也恐時一失不可復得亨不聽童先私罵曰這厮不<lb/>
是幹此事底亨師還無功見上於文華殿上命環衛露<lb/>
刃以待<lb/>
天順五年七月初二日太監吉祥姪昭武伯曹欽作亂<lb/>
<pb n="KR3j0189_WYG_137-16b"/>
放火燒東西長安門殺害左都御史寇深恭順侯吳瑾<lb/>
錦衣指揮同知逯杲等前夕指揮丕勒瑪哈穆特在欽<lb/>
家飲酒謀叛既而悔之乃以聞内官吉祥居禁庭最<lb/>
久為人惟喜私恩小恵招權納賂擅作威福嘗往雲<lb/>
南福建殺賊帶去達官軍能騎射取功因而收於部下<lb/>
加以恩澤為心腹天順初呼召此輩迎駕俱陞大職<lb/>
此輩亦感吉祥之恩後石亨事發冒官者俱革去此<lb/>
輩又為吉祥所庇不動吉祥初以迎駕為功貪圗富<lb/>
<pb n="KR3j0189_WYG_137-17a"/>
貴一家弟姪俱得大官又賣官鬻獄黷貨無厭上初不<lb/>
得已而從之後不能堪稍疎抑焉吉祥輒懐異志令其<lb/>
姪昭武伯欽糾集所恩之人謀為不軌會兵部尚書馬<lb/>
昂懐寧伯孫鏜統官軍往陜西殺賊於五年七月初二<lb/>
日早辭朝欽等乗機欲殺昂等就擁兵入内為變幸而<lb/>
鏜等先覺二鼓時即報於内禁門不開欽兄弟與同惡<lb/>
者詣錦衣衛指揮逯杲宅前遇杲方出斬其首碎其尸<lb/>
盖杲亦吉祥所恩之人後朝廷委任行事且發欽非理<lb/>
<pb n="KR3j0189_WYG_137-17b"/>
之事所最恨者先害之然後分布於各禁門待其開擁<lb/>
入三鼓至門欽兄弟四五人俱在長安門予四鼓到朝<lb/>
房聞鎗馬驚亂以為出征之軍及入房聞呼錦衣指揮<lb/>
焦夀郭英等拿住予亦不知何如俄又呼予官名曰尋<lb/>
李學士予方恐即出房至門前見披甲持刀者數人一<lb/>
人砍予一刀又打一刀背曹欽適至見予不忍殺連呼<lb/>
尊長執予手曰毋恐叱退持刀者且告曰我父子兄弟<lb/>
盡忠迎駕復位逯杲譖毁反欲相害提杲頭示予曰誠<lb/>
<pb n="KR3j0189_WYG_137-18a"/>
為此人激變不得已也予曰此人生事害人誰不怨恨<lb/>
既除此害即可請命欽曰就與我寫本進入即令防予<lb/>
至吏部朝房尚書王翺處借紙筆寫成予拉翺同行門<lb/>
縫投進欽見門不開乃舉火焚燒復欲害予令持刀者<lb/>
同予尋尚書馬昂得翺等解之及天明上馬呼衆馳往<lb/>
東安門又令披甲持刀者一人馳馬尋予翺等復解之<lb/>
忽孫鏜領官軍襲而圍之予乃得脱時恭順侯吳瑾左<lb/>
都御史寇深俱被殺死予被傷在吏部至晚大雨不止<lb/>
<pb n="KR3j0189_WYG_137-18b"/>
聞官軍圍欽等於其宅盡誅之予慮其脅從者不寧即<lb/>
進本請急宣聖㫖脅從者罔治以安反側之心然後詔<lb/>
示天下布寛恤之恩一切不急之務悉皆停罷與民休<lb/>
息吉祥已正典刑盖此亂臣賊子肆行反逆天地鬼神<lb/>
所不容當時若不早覺各門既開此賊擁入縱横一時<lb/>
不能禦之其禍不可勝言幸而早撲滅之此實宗社之<lb/>
福也<hi>天順日録</hi>
吉祥初傳太后𠡠㫖令石亨等迎駕有功與政然不通<lb/>
<pb n="KR3j0189_WYG_137-19a"/>
文墨恐事歸司禮監以此極力贊説凡事與二學士商<lb/>
議而行時徐有貞李賢己為吉祥所引入閣辦事故除<lb/>
于謙等皆用徐有貞䇿而賢隂助之先吏部侍郎闕調<lb/>
兵部侍郎項文曜於吏部李賢以吏部郎中陞兵部侍<lb/>
郎代文曜盖嫌於陞本部與尚書王翺並之意謙嘗薦<lb/>
文曜賢以為今調出謙意深銜之嗾給事中王鎮等劾<lb/>
文曜為謙姦黨都御史蕭維禎亦吉祥所引用文致謙<lb/>
罪以為欲迎立外藩依謀反者律凌遲處死以文曜為<lb/>
<pb n="KR3j0189_WYG_137-19b"/>
知于謙謀反故縱者律斬事載李賢天順日録及蕭維<lb/>
禎所搆獄案日録内賢自言助有貞展盡底藴又言有<lb/>
貞素行持公者少及予持公助之遂改前轍觀此則有<lb/>
貞害謙之事謂賢不與謀可乎况日録屢言文曜黨謙<lb/>
士林非笑夫謙本非邪人文曜所黨何事唐李訓鄭注<lb/>
為宦官所引用既而欲除宦官以自解訓又恐注専其<lb/>
功遂致甘露之禍賢與有貞既為吉祥亨所引用而慮<lb/>
為所累欲以至公除之㡬致禍變初亨每来閣議事則<lb/>
<pb n="KR3j0189_WYG_137-20a"/>
欲以己意令内閣行之有貞等得無厭乎又亨欲薦吳<lb/>
與弼賢乃代草附亨奏之則吉祥亨初與有貞賢相親<lb/>
厚可見矣<hi>雙溪雜記</hi>
　<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_137-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷一百三十七<lb/>
</p>
<p>
</p>
  </div>
</body>
</text>
</TEI>
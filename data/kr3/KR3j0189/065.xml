<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷六十五</head> <lb/>
    <p>
<pb n="KR3j0189_WYG_065-1a"/>
欽定四庫全書<lb/>
　古今説海卷六十五<lb/>
　　　　　　　　　　　　　明　陸楫　編<lb/>
　説淵四十五<hi>别傳四十五</hi>
　　張令傳<hi>闕名</hi>
浮梁張令家業蔓延江淮間累金積粟不可勝計秩滿<lb/>
如京師常先一程致頓陸海珍美畢具至華隂僕夫施<lb/>
幄幕陳罇罍庖人炙羊方熟有黄衫者據盤而坐僕夫<lb/>
<pb n="KR3j0189_WYG_065-1b"/>
連叱神色不撓店嫗曰今五方弋羅之輩横行闗内此其<lb/>
流也不可與競僕夫方欲求其帥以責之而張令至具<lb/>
以黄衫者告令曰勿叱召黄衫者問曰來自何方黄衫<lb/>
但唯唯耳促煖酒酒至令以大鍾飲之雖不謝似有愧<lb/>
色飲訖顧炙羊著目不移令自割以勸之一足盡未有<lb/>
飽色令又以奩中餤十四五啖之凡飲二斗餘酒酣謂<lb/>
令曰四十年前曾于東店得一醉飽以至今日令甚訝<lb/>
之乃勤懇問姓氏對曰某非人也葢直旬送闗中死籍<lb/>
<pb n="KR3j0189_WYG_065-2a"/>
之吏耳令驚問其由曰太山召人魂以將死之籍付諸<lb/>
嶽俾某捕送耳令曰可得一觀乎曰略窺亦無患於是<lb/>
解革囊出一軸其首云太山主者牒金天府其第二行<lb/>
云貪財好殺見利忘義人前浮梁縣令張某即張君也<lb/>
令見名泣告使者曰修短有命誰敢惜死但某方强仕<lb/>
不為死備家業浩大未有所付何術得延其期某囊槖<lb/>
中計所直不下數十萬盡可以獻于執事使者曰一飯<lb/>
之恩誠宜報答百萬之賜某何用焉今有仙官劉綱者<lb/>
<pb n="KR3j0189_WYG_065-2b"/>
謫在蓮花峰足下宜匍匐徑往哀訴奏章舍此則無計<lb/>
矣吾昨聞金天王與南嶽博戲不勝輸二十萬甚被逼<lb/>
迫足下可詣嶽廟厚數以許之必能施力於仙官縱力<lb/>
不及亦得路于蓮花峰下不爾荆榛䝉密川谷阻絶無能<lb/>
往者令于是齎牲牢謁嶽廟以千萬許之然後直詣蓮<lb/>
花峰得幽徑凡數十里至峰下轉東南有一茅堂見道<lb/>
士隱几而坐問令曰腐骨穢肉神亡魂耗者安得來此<lb/>
令曰鐘嗚漏盡亡在頃刻竊聞仙官能復精魂于朽骨<lb/>
<pb n="KR3j0189_WYG_065-3a"/>
致肌肉于枯骸既有好生之心豈惜奏章之力道士曰<lb/>
吾頃為隋朝權臣一奏遂謫居此峰爾何徳于予欲䧟<lb/>
吾為寒山之叟令哀祈愈切仙官神色甚怒俄有使者<lb/>
齎一函而至則金天王書札也仙官覽書笑曰闗節既<lb/>
到難為不應召使者反報曰不知又為上帝譴責否乃<lb/>
啟玉函書一通焚香再拜以遣之凡食頃天符乃降其<lb/>
上署徹字仙官復焚香再拜以啟之云張某棄背祖宗<lb/>
假竊名位不顧法禮茍偷官榮而又鄙僻多藏詭詐無<lb/>
<pb n="KR3j0189_WYG_065-3b"/>
實百里之任已是叨居千乗之富全因茍得今案罪已<lb/>
實待戮餘魂何為來章求延厥命但以扶危拯溺者大<lb/>
道所尚紓刑宥過者𤣥門是宗狥爾一甿全我𢎞化希<lb/>
其悛惡庶乃自新貪生者量延五年奏章者不能無罪<lb/>
仙官覽訖謂令曰大凡世人之夀悉可数百嵗而以喜<lb/>
怒哀樂汩沒心源愛惡嗜慾戕伐性根而又揚己之能<lb/>
掩彼之長顛倒方寸頃刻萬變神倦思怠難全天和如<lb/>
彼淡泉汩於五味欲其不壊其可得乎勉遵歸途無墜<lb/>
<pb n="KR3j0189_WYG_065-4a"/>
吾教令拜辭舉首已失所在復尋舊路稍覺平易行十<lb/>
餘里黄衫吏迎前而賀令曰將欲奉報願知姓字吏曰<lb/>
吾姓鍾生為宣城縣脚力亡于華隂遂為幽𡨕所錄遞<lb/>
符之役勞苦如舊令曰何以免執事之困曰但酬金天<lb/>
王願日請置予為閽人則吾飽神盤惠矣文符已遣半<lb/>
日難更淹畱便與執事别入廟南柘林三五步而没是<lb/>
夕張令駐車華隂決東歸計酬金天王願所費數踰二萬<lb/>
乃語其僕曰二萬可以贍吾十舍之資糧矣安可受祉<lb/>
<pb n="KR3j0189_WYG_065-4b"/>
于上帝而私謁于土偶人乎明旦遂東至偃師止于縣<lb/>
館見黄衫舊吏齎牒排闥而進叱張令曰何虛妄之若<lb/>
是今禍至矣由爾償三峰之願不果決俾吾答一飯之<lb/>
恩無始終悒悒之懷如痛毒螫言訖失所在頃刻張令<lb/>
有疾畱書遺妻子未訖而終<lb/>
　<lb/>
　<lb/>
　古今説海卷六十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷五十二</head> <lb/>
    <p>
<pb n="KR3j0189_WYG_052-1a"/>
欽定四庫全書<lb/>
　古今説海卷五十二<lb/>
　　　　　　　　　　　　　明　陸楫　編<lb/>
　説淵三十二<hi>别傳三十二</hi>
　　潤玉傳<hi>闕名</hi>
沈警字𤣥機呉興武康人也美風調善吟詠為梁東宫<lb/>
常侍名著當時每公卿宴集必致驥邀之語曰𤣥機在<lb/>
席顛倒賔客其推重如此後荆楚陷没入周為上柱國<lb/>
<pb n="KR3j0189_WYG_052-1b"/>
奉使秦隴途過張女郎廟行旅多以酒殽祈禱警獨酌<lb/>
水其祝詞曰酌彼寒泉水紅芳掇巖谷雖致之非逺而<lb/>
薦之畧俗丹誠在此神其感録既暮宿傳舍憑軒望月<lb/>
作鳳將雛含嬌曲其詞曰命嘯無人嘯含嬌何處嬌徘<lb/>
徊花上月空度可憐宵又續為歌曰靡靡春風至微微<lb/>
春露輕可惜闗山月還城無月明吟畢聞簾外歎賞之<lb/>
聲復云閒宵豈虛擲山月豈無明音旨清婉頗異於常<lb/>
忽見一女子褰簾而入再拜云張女郎姊妹見使致意<lb/>
<pb n="KR3j0189_WYG_052-2a"/>
警異之乃具衣冠未離坐而二女已入謂警曰跋涉山<lb/>
川因勞動止警曰行役在途春宵多感聊因吟咏稍遣<lb/>
旅愁豈意女郎猥降仙駕願知伯仲二女郎相顧而微<lb/>
笑大女郎謂警曰妾是女郎妹適廬山夫人長男指小<lb/>
女郎云適衡山府君小子並以生日同覲大姊屬大姊<lb/>
今朝層城未旋山中幽寂良夜多懷輒欲奉屈無憚勞<lb/>
也遂攜手出門共登一輜軿車駕六馬馳空而行俄至<lb/>
一處朱樓飛閣備極煥麗令警止一水閣香氣自外入<lb/>
<pb n="KR3j0189_WYG_052-2b"/>
内簾幌多金縷翠羽綴以珠璣光照室内須臾二女郎<lb/>
自閣後乘羊車而至揖警就坐又具酒殽於是大女郎<lb/>
彈箜篌小女郎援琴為數弄皆非人世所聞警嗟賞良<lb/>
久願請琴冩之小女郎笑謂警曰此是秦穆公周靈王<lb/>
太子神仙所制不願傳於人間警麤記數弄不復訪及<lb/>
酒酣大女郎歌曰人神相舍兮後會難邂逅相遇兮暫<lb/>
為歡星漢移兮夜將闌心未極兮且盤桓小女郎歌曰<lb/>
洞簫響兮風生流清夜闌兮管絃遒長相思兮衡山曲<lb/>
<pb n="KR3j0189_WYG_052-3a"/>
心斷絶兮秦隴頭又歌曰隴上雲車不復居湘川斑竹<lb/>
淚霑餘誰念衡山煙霧裏空看鴈足不傳書警乃歌曰<lb/>
天台曽厯許多年張碩凡得幾時憐何意今人不及昔<lb/>
暫來相見更無緣二女郎相顧流涕警亦下淚小女郎<lb/>
謂警曰蘭香姨智瓊姊亦嘗懷此恨矣警見二女郎歌<lb/>
詠極歡而未知密契所在警顧小女郎曰潤玉此人可<lb/>
念也良久大女郎命履與小女郎同出及門謂小女郎<lb/>
曰潤玉可便伴沈郎寢警欣喜如不自得遂攜手入門<lb/>
<pb n="KR3j0189_WYG_052-3b"/>
已見小婢前施卧具小女郎執警手曰昔從二妃遊湘<lb/>
川見君於舜帝廟讀湘君碑比來相念頗切不謂今宵<lb/>
得諧宿願警亦備記此事執手欵叙不能自己小婢麗<lb/>
質前致詞曰人神路隔别易㑹賖況姮娥妬人不肯留<lb/>
照織女無賴已復斜河寸陰幾時何勞煩語遂掩户就<lb/>
寢備極歡昵將曉小女郎起謂警曰人神事殊無宜卜<lb/>
晝大姊已在門首警於是抱持致於膝上共叙離情須<lb/>
臾大女郎即復至前相對流涕不能自勝復置酒警歌<lb/>
<pb n="KR3j0189_WYG_052-4a"/>
曰正值行人心不平那宜萬里阻闗情只今隴上分流<lb/>
水更泛從來嗚咽聲警乃贈小女郎指環小女郎贈警<lb/>
金合歡結歌曰心纒千萬結縷結幾千囘結怨無窮極<lb/>
結心終不開大女郎贈警瑤鏡子歌曰憶昔窺寶鏡相<lb/>
望看明月彼此俱照人莫令光影滅贈答極多不能備<lb/>
記麤憶數首而已遂相與出門復駕輜軿車送至于廟<lb/>
乃執手嗚咽而别及至館懷中探得寶鏡金縷結良久<lb/>
乃言於主人夜而失所在時同侣咸怪警夜有異香警後<lb/>
<pb n="KR3j0189_WYG_052-4b"/>
使囘至廟中於神坐後得一碧牋乃是小女郎與警書<lb/>
備叙離恨書末有篇云飛書達沈郎今已到衡陽若存金<lb/>
石契風月兩相望從此遂絶矣<lb/>
　<lb/>
　<lb/>
　<lb/>
　<lb/>
　古今説海卷五十二<lb/>
</p>
<p>
</p>
  </div>
</body>
</text>
</TEI>
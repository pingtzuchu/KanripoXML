<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷一百七</head> <lb/>
    <p>
<pb n="KR3j0189_WYG_107-1a"/>
欽定四庫全書<lb/>
　古今說海卷一百七<lb/>
　　　　　　　　　　　　　明　陸楫　編<lb/>
　說畧二十三<hi>雜記二十三</hi>
　　文昌雜録<hi>闕名</hi>
禮部侍郎謝公言有一養珠法以今所作假珠擇光瑩<lb/>
圓潤者取稍大蚌蛤以清水浸之伺其口開急以珠投<lb/>
之頻換清水夜置月中蚌蛤采玩月華比經兩秋即成<lb/>
<pb n="KR3j0189_WYG_107-1b"/>
眞珠矣<lb/>
禮部王員外言昔在金陵有一士子為魚鯁所苦累日<lb/>
不能飲食忽見賣白餳者因買食之頓覺無恙然後知<lb/>
餳能治鯁也後見孫眞人書已有此方矣余知安州有<lb/>
鼎州通判栁應辰為余傳治魚鯁法以倒流水半盞先<lb/>
問其人使之應吸其氣入水中面東誦元亨利貞七遍<lb/>
吸氣入水飲少許即差亦嘗試之甚驗<lb/>
禮部謝侍郎言乾山藥法刮去皮以厚紙裹掛於風中<lb/>
<pb n="KR3j0189_WYG_107-2a"/>
最良又置焙籠中下鋪茅數寸以㣲火烘之亦佳作湯<lb/>
㸃如新者乳香最難研先置璧罅中半日許入鉢乃不<lb/>
粘祠部趙郎中亦云研乳香取指甲三兩片置鉢中尤<lb/>
易末爾<lb/>
禮部王貟外言今謂面油為玉龍膏太宗皇帝始合此<lb/>
藥以白玉碾龍合子貯之因以名焉<lb/>
禮部王貟外言崔豹古今注蛺蝶大者名鳯子然詞人<lb/>
罕用余讀韓偓詩有鵝兒唼啑雌黄觜鳳子輕盈膩粉<lb/>
<pb n="KR3j0189_WYG_107-2b"/>
腰正為蝶也<lb/>
元微之詩云松門待制應全逺藥樹監捜可得知蓋有<lb/>
唐宣政殿為正衙殿廷東西有四松松下待制官立班<lb/>
之地舊圖至今猶存<lb/>
　按開成元年正月詔以入閤日次對官班退立於東<lb/>
　階松樹下俟宰臣奏事畢齊至香桉前各言本司事<lb/>
　雖紫宸殿亦有松樹為待對官立位云殿門外有藥<lb/>
　樹監察御史監捜之位在焉唐制百官入宫殿門必<lb/>
<pb n="KR3j0189_WYG_107-3a"/>
　捜監察所掌也太和元年下詔曰自魏晉以降參用<lb/>
　霸制虗儀捜索因習尚存朕方推表大信寘人心腹<lb/>
　况吾台宰又何間焉自今已後坐朝衆寮既退宰臣<lb/>
　復進奏事其監捜宜停<lb/>
禮部王員外言昔見朝議大夫李冠卿說揚州所居堂<lb/>
前杏一株極大花多而不實適有一媒姥見如此笑謂<lb/>
家人曰來春與嫁了此杏冬深忽攜酒一尊來云是婚<lb/>
家撞門酒索處子裙一腰繫杏上已而奠酒辭祝再三<lb/>
<pb n="KR3j0189_WYG_107-3b"/>
家人莫不笑之至來春此杏結子無數江淮亦多有嫁<lb/>
橘法不知是何術也<lb/>
國子朱司業言南方柑橘雖多然亦畏霜毎霜時亦不<lb/>
甚收惟洞庭霜雖多亦無所損詢彼人云洞庭四面皆<lb/>
水也水氣上騰尤能辟霜所以洞庭柑橘最佳歲收不<lb/>
耗正為此爾<lb/>
司門范郎中云叔父蜀郡公鎭近居許昌作高菴以待<lb/>
司馬公累招未至菴極髙在一臺基上司馬公居洛作<lb/>
<pb n="KR3j0189_WYG_107-4a"/>
地室隧而入以避暑熱故蜀公作高菴以為戲也北京<lb/>
留守王宣徽洛中園宅尤勝中堂七間上起髙樓更為<lb/>
華侈司馬公在陋巷所居才能庇風雨又作地室常讀<lb/>
書於其中洛人戲云王家鑽天司馬家入地然而道徳<lb/>
之尊彼亦不知顔氏子之樂也<lb/>
元豐三年髙麗國遣使栁洪副朴寅亮朝貢且獻日本<lb/>
國車一乗洪云諸侯不貢車服誠知非禮本國所以上<lb/>
進者欲中朝見日本工拙爾朝廷為留之髙麗本箕子<lb/>
<pb n="KR3j0189_WYG_107-4b"/>
之國其知禮如此<lb/>
熈寧中福建賊廖恩聚羣黨於山林招撫久之方出降<lb/>
朝廷赦其罪授右班殿直既至有司供脚色一項云歴<lb/>
任以來並無公私過犯見者無不笑之<lb/>
淳化中有司言油衣帟幙損弊者萬數欲毁棄詔令煑<lb/>
而浣之命尚方染以雜色刺為旗幟焉<lb/>
晉志云袴褶之制未詳所起近代車駕親戎中外戒嚴<lb/>
則服之唐制三品已上紫褶五品已上緋褶通用細綾<lb/>
<pb n="KR3j0189_WYG_107-5a"/>
七品已上緑褶九品已上碧褶通用小綾玉藻云襌為<lb/>
絅<hi>音扃</hi>急引也帛為褶今袷也鄭云禪為絅有衣裳而無裏<lb/>
者也帛為褶有表裏而無著者也周遷輿服雜事云趙<lb/>
武靈王縵胡之纓戎服有袴褶之制始自漢武近世服<lb/>
以從戎隋制纘嚴文武百官咸服之車駕親戎則縛袴<lb/>
使不舒散皇朝導駕官袴褶盖馬上之服也<lb/>
通典梁御史中丞給威儀十人其八人武冠絳韝一人<lb/>
緗衣執鞭杖依行列行七人唱呼入殿引喤<hi>音横</hi>至階一<lb/>
<pb n="KR3j0189_WYG_107-5b"/>
人執青儀囊不喤國朝故事御史中丞涖官呵引至朝<lb/>
堂門兩朱衣吏雙引入朝堂至文徳殿門止蓋亦引喤<lb/>
之比也<lb/>
唐徳宗貞元十年七月賜故唐安公主諡曰莊穆蓋公<lb/>
主賜諡始於此也<lb/>
杜甫紫宸退朝詩云香飄合殿春風轉花覆千官淑景<lb/>
移又晩出左掖云退朝花底散歸院栁邊迷乃知唐朝<lb/>
殿前種花栁今殿庭惟對植槐楸鬱鬱然有嚴毅之氣<lb/>
<pb n="KR3j0189_WYG_107-6a"/>
世言市井市㕓未曉其義如何因讀風俗通曰市亦謂<lb/>
之市井言人至市有鬻賣者當於井上洗濯令香潔然<lb/>
後到市或曰古者二十畆為井田因井為市故云又市<lb/>
中空地謂之㕓顔師古乃云凡言市井者市交易之處<lb/>
井共汲之所總而言也<lb/>
契丹謂住坐處曰巴納四時皆然如春巴納之類是也<lb/>
不曉其義近者彼國中書舍人王師儒來修祭奠余充<lb/>
接伴使因以問師儒答云是契丹家語猶言行在也<lb/>
<pb n="KR3j0189_WYG_107-6b"/>
梁沈約有修竹彈甘蕉文其畧曰渭川長兼淇園貞幹臣<lb/>
修竹稽首言切尋姑蘇臺前甘蕉一叢宿漸雲露荏苒嵗<lb/>
月今月某日有臺西階澤蘭萱草到園同訴自稱今月<lb/>
某日巫岫歛雲秦樓開照乾光𢎞普罔幽不燭而甘蕉<lb/>
攢莖布影獨見障蔽雖處臺隅遂同幽谷臣謂偏辭難<lb/>
信取察以情登攝甘蕉左近杜若江蘺依原辨覆兩草<lb/>
各處異列同欵既有証據差非風聞妨賢敗類孰過於<lb/>
此而不除戮憲章何用請以見事徙根翦葉斥出臺隅<lb/>
<pb n="KR3j0189_WYG_107-7a"/>
庶懲彼將來謝此衆屈歴觀自昔文集未嘗有此類者<lb/>
雖曰新竒蓋亦有所寓託也<lb/>
史記趙同漢書同作談蓋司馬遷以父名故改之今人<lb/>
與父同名者改曰同為是也<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_107-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今說海卷一百七<lb/>
</p>
<p>
</p>
  </div>
</body>
</text>
</TEI>
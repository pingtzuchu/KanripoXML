<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷十</head> <lb/>
    <p>
<pb n="KR3j0189_WYG_010-1a"/>
欽定四庫全書<lb/>
　古今説海卷十<lb/>
　　　　　　　　　　　　　明　陸楫　編<lb/>
　説選十<hi>偏記七</hi>
　　北邊備對<hi>宋程大昌</hi>
淳熈二年臣大昌備數講官因講禹貢夀皇問曰卿言<lb/>
中國山川悉矣北方地里亦能詳知之否大昌對曰塞<lb/>
外無文史間有可傳者多弗詳實臣安敢強以不知為<lb/>
<pb n="KR3j0189_WYG_010-1b"/>
知也後暨紹熈大昌乃得奉祠家居無為常愧前此淺<lb/>
學無以酬塞顧問追采古来中華北狄樞紐相闗者條<lb/>
列而推言之則北方事雖不盡知而亦可云渉獵矣初<lb/>
時奉訓指問者惟北狄故專主北以言不容雜舉他方<lb/>
也紹熈辛亥八月新安程大昌叙<lb/>
　　四海<lb/>
四海之邊中國者在山東則為東海在廣南則為南海<lb/>
人人得而聞見不待證説矣若夫禹迹所及西境流沙<lb/>
<pb n="KR3j0189_WYG_010-2a"/>
而極不言西海東北甞至碣石而北海之名不著于經<lb/>
則謂外薄四海訖于四海者如之何而四也漢武帝事<lb/>
逺有效使命方行四表故西北二海遂有身歴而目擊<lb/>
之者矣非道聴塗説之比也於是條支之西有海焉先<lb/>
漢使命固嘗見之而入諸史矣後漢班超又甞遣甘華<lb/>
軰親至其地也至於西海之西又有大秦者焉<hi>即波斯也</hi>夷<lb/>
人之與海商皆嘗徃来若夫北海則又其甚逺者矣而<lb/>
霍去病之封狼居胥山也其山實臨瀚海者北海也蘇武<lb/>
<pb n="KR3j0189_WYG_010-2b"/>
郭吉皆為匈奴所幽寘諸北海之上而唐史所載又曰<lb/>
突厥部北海之北更有所謂骨利榦之國焉在海北岸<lb/>
也然則詩書所稱四海者實皆環夷夏而四之非寓言<lb/>
矣若夫西北二方有西海栢海青海蒲類海蒲菖海居<lb/>
延海白亭海鮮水海皆嘗竝海立稱矣然要其實致則<lb/>
衆水鍾為大澤如洞庭彭蠡之類故借海以名之非真<lb/>
海也李吉甫辨白亭海而曰河北得水便名為河塞外<lb/>
有水便名為海其説確也班固叙張掖之水曰羌水出<lb/>
<pb n="KR3j0189_WYG_010-3a"/>
羌中東北至居延入海則眞以居延為海矣<lb/>
　　漢縁邉九郡<lb/>
五原<hi>鹽州</hi>朔方<hi>夏州/</hi>雲中<hi>雲州/</hi>代郡<hi>鴈門/</hi>定襄<hi>忻州</hi>北<lb/>
平<hi>平州</hi>上谷<hi>易州/</hi>漁陽<hi>薊州</hi>
　　秦漢河南<lb/>
漢史凡記三輔以及虜事而曰河南者非洛陽河之南<lb/>
也上郡北地隴西朔方西河皆在積石豐勝龍門三河<lb/>
之南故曰河南也<lb/>
<pb n="KR3j0189_WYG_010-3b"/>
　　北邊名號<lb/>
北狄者太王之獯鬻宣王之玁狁幽王之犬戎桓公之<lb/>
山戎也為其居四夷之北故總名北狄也至戰國遂有<lb/>
林胡烏桓之先也後為鮮卑至漢初東胡遂為冒頓所<lb/>
并而冒頓國于東胡之西即漢世之匈奴也漢史之叙<lb/>
北狄事自秦以前皆名為犬戎而史記李牧傳已有匈<lb/>
奴之名則狄人以匈奴為國號乆矣若以時世求之則<lb/>
䝉恬所郤之胡其酋長即頭曼也故漢史曰頭曼不勝<lb/>
<pb n="KR3j0189_WYG_010-4a"/>
秦而北徙頭曼者冒頓之父也頭曼之時已稱單于後<lb/>
又増稱撑犂孤塗單于史著其義曰撑犂者天也單于<lb/>
者廣大之貌也自秦至漢在北最強者惟此一族他族<lb/>
雖盛莫之與京也後魏之世蠕蠕社崘始改稱單于為<lb/>
可汗者其擬則皇帝也故唐髙宗曰今之可汗古單于<lb/>
也突厥也者本匈奴之北部居金山之陽以鐡工屬蠕<lb/>
蠕已而益大改稱突厥突厥者兠牟也以兠牟名國明<lb/>
其肇迹於兵也唐初頡利大盛所據之地三垂薄海南<lb/>
<pb n="KR3j0189_WYG_010-4b"/>
抵大漠其地正與華夏對立而力亦相抗唐自突厥以<lb/>
外其彊大能與中國抗力者薛延陀回紇沙陀吐谷渾<lb/>
四種最大若吐蕃雖嘗侵入北境其實西戎也<lb/>
　　契丹<lb/>
五代史曰契丹在潢水之南黄龍之北鮮卑故地或云<lb/>
亦鮮卑别種戰國之世命為東胡者是也及阿保機并<lb/>
小族稱帝援立石晉又得其所割鴈門以北幽州節度<lb/>
管内十六州盖其地東北有盧龍塞西北有居庸闗中<lb/>
<pb n="KR3j0189_WYG_010-5a"/>
國恃此以限界北狄自十六州既割之後山險皆為所<lb/>
有而河北盡在平地無險可以拒守矣<lb/>
　　回紇<hi>九姓</hi>
唐史回紇者其先匈奴也後呼鐡勒薛延陀者回紇之<lb/>
部落也貞觀初突厥已亡惟回紇與薛延陀為最雄強<lb/>
已而回紇攻薛延陀併有其地遣使獻功太宗為幸靈<lb/>
州次涇陽受其功乃以回紇部為瀚海部督多質葛部<lb/>
為燕然部督凢六部督天寳初回紇之臣裴羅襲破㧞<lb/>
<pb n="KR3j0189_WYG_010-5b"/>
宻自稱骨咄禄毗伽欵可汗天子以為奉義王居突厥<lb/>
故地徙牙烏徳鞬山南去髙闕無二千里則去塞甚不<lb/>
逺而又盡九姓之地九姓者曰樂葛羅曰胡咄葛為族<lb/>
凡九也其後裴羅又殺白眉可汗得地愈廣盡得古匈<lb/>
奴地肅宗初遣兵助廣平王收長安帝以㓜女妻之此<lb/>
在唐之中世北方最強者也<lb/>
　　匈奴庭<lb/>
匈奴之族雖曰逐水草遷徙不常然亦擇形勢便利據<lb/>
<pb n="KR3j0189_WYG_010-6a"/>
一地以為之庭猶中國之有京邑也遇戰爭游獵則隨<lb/>
事而出事已復歸其舊其設險據要略與中國同惟不<lb/>
建築城郭則大異耳<lb/>
　　北狄無城郭<lb/>
東西南三夷皆以有城郭為固至於北夷則以不立城<lb/>
郭為武韓安國曰匈奴輕疾悍亟之兵也至如飇風去<lb/>
如收電居處無常難得而制漢叙西域諸國有城郭國<lb/>
有行國城郭則其築城有守者也行國則不立城郭而<lb/>
<pb n="KR3j0189_WYG_010-6b"/>
以馬上為國者也<lb/>
　　突厥建牙<lb/>
匈奴屯聚之地則曰置庭突厥兵師所駐即曰建牙其<lb/>
實一也<lb/>
　　黄河四大折<lb/>
黄河自鹽澤西來暨達潼闗其靣勢所向凡四大折或<lb/>
與北狄分境或當北狄來路其初一折由積石而逕湟<lb/>
中則鄯蘭也是一折也及至靈州西南遂轉北而行凡<lb/>
<pb n="KR3j0189_WYG_010-7a"/>
千餘里此河西岸即為凉肅甘沙四郡是又一折也迨<lb/>
其北流千里而遥至九原豐州則又轉而東流故豐州<lb/>
北靣正拄大河是又一折也豐州之東為榆林北境固<lb/>
抵大河而河從此州之東又轉而南故勝州北東兩面<lb/>
皆抵大河也自此而徃直至潼闗皆是河南矣此又一<lb/>
折也<lb/>
　　長城<lb/>
古来築長城以扞北邊者四世燕趙秦隋也秦制多承<lb/>
<pb n="KR3j0189_WYG_010-7b"/>
燕趙而隋氏不盡因秦也史記燕城起於造陽而至襄<lb/>
平遼陽造陽者上谷地也襄平者遼東縣也遼陽者遼<lb/>
水之北也皆燕國沿邊之地故其建築亦在此地也趙<lb/>
之城則自代地而西屬于髙闕代者鴈門郡也髙闕者<lb/>
靈州北流河之西隂山之上游也趙武靈王國於雲代<lb/>
故其備胡之城但能竝河而西以極乎趙境耳至秦已<lb/>
并六國天下為一西自上郡北地而東至遼東西悉為<lb/>
秦有故䝉恬之致役也西起臨洮則中國極西之地也<lb/>
<pb n="KR3j0189_WYG_010-8a"/>
北屬遼東則中國極東之地也自東迄西殆萬餘里無<lb/>
論燕趙之與岷蘭其在當時盖無一地而無長城也於<lb/>
是㑹合三制而要其所宿則秦城之長固周乎中國之<lb/>
北矣然審而求之則其城不皆秦築也秦但補築使足<lb/>
耳元和志曰開皇長城自代之繁峙縣北經蔚州北十<lb/>
里入飛狐縣夫其自代而蔚則極北而邊匈奴中國之<lb/>
地不出此外秦人為城以城中夏勝地固當在此矣志<lb/>
又曰開皇城起嵐州合河縣經幽州皆因古跡修築夫<lb/>
<pb n="KR3j0189_WYG_010-8b"/>
嵐州者樓煩郡也初為胡地後為趙惠文所取則合河<lb/>
縣固可立城矣幽州者戰國時屬燕地則非趙人所得<lb/>
有何由可施版築也是前乎燕趙别有築之者史所不<lb/>
傳故槩言因古跡修築也以此知古事湮落無載者多<lb/>
也元和志又有大業城在靈州懐逺縣界河外則越積<lb/>
石河而北秦無此迹矣<lb/>
　　大漠<lb/>
漢趙信既降匈奴與之畫謀令逺度幕北以要疲漢軍<lb/>
<pb n="KR3j0189_WYG_010-9a"/>
故武帝必欲越漠征之而大漠之名始通中國也幕者<lb/>
漠也言沙磧廣莫望之漠漠然也漢以後史家變稱為<lb/>
磧磧者沙積也其義一也<lb/>
　　玉門陽闗<lb/>
漢之兩闗皆在燉煌郡夀昌縣通典曰漢龍勒縣也玉<lb/>
門在縣之北陽闗在玉門之南故曰陽一縣而設兩闗<lb/>
者自此而趨西域有南北道故也<lb/>
　　居庸闗<lb/>
<pb n="KR3j0189_WYG_010-9b"/>
太行山南自河陽懐縣迤邐北出直至燕北無有間斷<lb/>
也此其為山不同他地蓋數百千里自麓至脊皆陡峻<lb/>
不可登越獨有八處麤通微徑名之曰陘居庸闗也者<lb/>
即其最北之第八陘也此陘東西横亘五十里而中間<lb/>
通行之地才濶五歩即李左車謂井陘車不得方軌騎<lb/>
不得成列其險可以類推也<lb/>
　　天山<lb/>
天山即祁連山也又名時漫羅山又名祁漫羅山蓋北<lb/>
<pb n="KR3j0189_WYG_010-10a"/>
語謂為祁連也時漫羅也祁漫羅也皆天也通典元和<lb/>
志於張掖縣既著祁連山矣而伊西庭三州皆有此山<lb/>
則是自甘張掖而西至于庭州相去三千五六百里而<lb/>
天山皆能周徧其地則此山亦廣長矣<lb/>
　　隂山<lb/>
漢朔方之北雲中之南代郡之西髙關之東有隂山焉<lb/>
又有陽山焉漢書音義曰陽山在河北隂山在河南予<lb/>
以史漢夲文考之始知隂山陽山皆在豐勝河之北謂<lb/>
<pb n="KR3j0189_WYG_010-10b"/>
為河南者誤也<lb/>
　　燕然山<lb/>
後漢和帝永元元年竇憲與耿䕫出朔方鷄鹿塞至涿<lb/>
山與南匈奴兵合憲分遣精騎與戰於稽落山大破之<lb/>
八十一部俱降遂登燕然山去塞五千餘里刻石勒功<lb/>
紀漢威徳若夫燕然山者必在速邪烏之地而速邪烏<lb/>
必在漠北而非薊之燕山也<lb/>
　　焉支山<lb/>
<pb n="KR3j0189_WYG_010-11a"/>
霍去病元狩三年出隴西有功武帝曰驃騎渉狐奴轉<lb/>
戰六日至焉支山千有餘里合短兵鏖戰臯蘭下通典<lb/>
甘州刪丹縣有焉支山匈奴失之乃歌曰失我焉支山<lb/>
使我婦女無顔色説者曰焉支閼氏也今之燕脂也此<lb/>
山産紅藍可為燕脂而閼氏資以為餙故失之則婦女<lb/>
無顔色其説或然也<lb/>
　　浚稽山<lb/>
應邵曰浚稽山在武威塞北匈奴以為蔽障路<lb/>
<pb n="KR3j0189_WYG_010-11b"/>
　　金山<lb/>
隋唐間突厥阿史那氏得古匈奴北部之地居金山之<lb/>
陽<lb/>
　　賀蘭山<lb/>
賀蘭山在靈州保靜縣山有林木青白望如駿馬北人<lb/>
呼駝馬為賀蘭<lb/>
　<lb/>
　古今説海卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷三十一</head> <lb/>
    <p>
<pb n="KR3j0189_WYG_031-1a"/>
欽定四庫全書<lb/>
　古今説海卷三十一<lb/>
　　　　　　　　　　　　　明　陸楫　編<lb/>
　説淵十一<hi>别傳十一</hi>
　　裴伷先别傳<hi>闕名</hi>
工部尚書裴伷先年十七為太僕寺丞伯父相國炎遇<lb/>
害伷先廢為民遷嶺外伷先素剛痛伯父無罪乃於朝<lb/>
廷上封事請見面陳得失天后大怒召見盛氣以待之<lb/>
<pb n="KR3j0189_WYG_031-1b"/>
謂伷先曰汝伯父反干國之憲自貽伊戚爾欲何言伷<lb/>
先對曰臣今請為陛下計安敢訴寃且陛下先帝皇后<lb/>
李家新婦先帝棄世陛下臨朝為婦道者理當委任大臣<lb/>
保其宗社東宫年長復子明辟以塞天人之望今先帝<lb/>
登遐未幾遽自封崇私室立諸武為王誅斥李宗自稱<lb/>
皇帝海内憤惋蒼生失望臣伯父至忠於李氏反誣其<lb/>
罪戮及子孫陛下為計若斯臣深痛惜臣望陛下復立<lb/>
李家社稷迎太子東宫陛下高枕諸武獲全如不納臣<lb/>
<pb n="KR3j0189_WYG_031-2a"/>
言天下一動大事去矣産禄之誡可不懼哉臣今為陛<lb/>
下計能用臣言猶未晚也天后怒曰何物小子敢發此<lb/>
言命牽出伷先猶反顧曰陛下採臣言實未晩如是者<lb/>
三天后令集朝臣於朝堂杖伷先至百長𨽻瀼州伷先<lb/>
解衣受杖笞至十而伷先死數至九十八而蘇更二笞<lb/>
而畢伷先瘡甚卧驢輿中至流所卒不死在南中數嵗<lb/>
娶流人盧氏女生男愿盧氏卒伷先攜愿潛歸鄉嵗餘<lb/>
事發又杖一百配北庭貨殖五年致資財數千萬伷先<lb/>
<pb n="KR3j0189_WYG_031-2b"/>
賢相之姪往來河西所在交二千石北庭都護府城下<lb/>
有夷萬帳則降人也其可汗禮伷先以女妻之可汗唯<lb/>
一女念之甚贈伷先黄金馬駝牛羊甚衆伷先因而致<lb/>
富門下食客常數千人自北庭至東京累道置客以取<lb/>
東京息耗朝廷動静不數日伷先必知之時補闕李秦<lb/>
授寓直中書進封事曰陛下自登極誅斥李氏及諸大<lb/>
臣其家人親族流放在外以臣所料且數萬人如一旦<lb/>
同心招集為逆出陛下不意臣恐社稷必危䜟曰代武<lb/>
<pb n="KR3j0189_WYG_031-3a"/>
者劉夫劉者流也陛下不殺此輩臣恐為禍深隠天后<lb/>
納之夜中召入謂曰卿名秦授天以卿授朕也何啟予<lb/>
心即拜考功員外郎仍知制誥賜朱紱女妓十人金帛<lb/>
稱是與謀發敕使十人於十道安慰流者其實賜墨敕<lb/>
與牧守有流放者殺之敕既下伷先知之㑹賓客計議<lb/>
皆勸伷先入突厥伷先從之日晚舍於城外束裝時有<lb/>
鐵騎果毅二人勇而有力以罪流伷先善待之及行使<lb/>
將馬牛槖駞八十頭盡裝金帛賓客家僮從之者三百<lb/>
<pb n="KR3j0189_WYG_031-3b"/>
餘人甲兵備足曳犀超乗者半有千里馬二伷先與妻<lb/>
乗之裝畢遽發料天曉人覺之已入突厥境矣既而迷<lb/>
失道遲明唯進一舍乃馳既明候者言伷先走都護令<lb/>
八百騎追之妻父可汗又令五百騎急追誡追者曰舍<lb/>
伷先與妻同行者盡殺之貨財為賞追者及伷先於塞<lb/>
伷先勒兵與戰麾下皆殊死戰殺追騎五百人日昏二<lb/>
將戰死而敗縳伷先及妻與槖駞將至都護所既至械<lb/>
繫穽中具以狀聞待報而使者至召流人數百皆害之<lb/>
<pb n="KR3j0189_WYG_031-4a"/>
伷先以未報故免天后度流人已死又使使者安撫流<lb/>
人曰吾前使十道使安慰流人何使者不曉吾意擅加<lb/>
殺害深為酷暴其輙殺流人使者並所在鏁項將至害<lb/>
流人處斬之以快亡魂諸流人未死或他事繫者兼家<lb/>
口放還由是伷先得免乃歸鄉里及唐室再造宥裴炎<lb/>
贈以益州大都督求其後伷先乃出授詹事丞嵗中四<lb/>
遷遂至秦州都督再節制桂廣一任幽州帥四為執金<lb/>
吾一兼御史大夫太原京兆尹太府卿凡任三品官向<lb/>
<pb n="KR3j0189_WYG_031-4b"/>
四十政所在有聲績號稱名臣後為工部尚書東京留<lb/>
守薨壽八十六<lb/>
　<lb/>
　<lb/>
　<lb/>
　<lb/>
　<lb/>
　古今説海卷三十一<lb/>
</p>
<p>
</p>
  </div>
</body>
</text>
</TEI>
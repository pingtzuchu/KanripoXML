<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷二十八</head> <lb/>
    <p>
<pb n="KR3j0189_WYG_028-1a"/>
欽定四庫全書<lb/>
　古今説海卷二十八<lb/>
　　　　　　　　　　　　　明　陸楫　編<lb/>
　説淵八<hi>別傳八</hi>
　　韋自東傳<hi>闕名</hi>
貞元中有韋自東者義烈之士也嘗遊太白山棲止段<lb/>
將軍莊段亦素知其壯勇者一日與自東眺望山谷見<lb/>
一徑甚微若舊有行跡自東問主人曰此何詣也將軍<lb/>
<pb n="KR3j0189_WYG_028-1b"/>
曰昔有二僧居此山頂殿宇宏壯林泉甚佳蓋開元中<lb/>
萬囘師弟子所建也似驅役鬼工非人力所能及或聞<lb/>
樵者説其僧為野义所食今絶蹤二三年矣又聞人説<lb/>
有二野义在於此山亦無人敢窺焉自東怒曰余操心<lb/>
在平侵暴野义何類而敢噬人今夕必挈野义首至于<lb/>
門下將軍止之曰暴虎馮河死而無悔自東不顧仗劍<lb/>
奮衣而往勢不可遏將軍悄然曰韋生當其咎耳自東<lb/>
捫蘿躡石至於精舍悄寂無人覩二僧房大敞其戸履<lb/>
<pb n="KR3j0189_WYG_028-2a"/>
錫俱在衾枕儼然而塵埃凝積其上又見佛堂内細草<lb/>
茸茸似有巨物偃寢之處四壁多挂野彘𤣥熊之類或<lb/>
庖炙之餘亦有鍋鑊柴薪自東乃知樵者之言不謬耳<lb/>
度其野义未至遂拔栢樹徑大如椀去枝葉為大杖扃<lb/>
其户以石佛拒之是夜月白如晝夜未分野义挈鹿而<lb/>
至怒其扄鐍大呌以首觸戸折其石佛而踣於地自東<lb/>
遂以栢樹撾其腦再舉而斃之拽之入室又闔其扉頃<lb/>
之復有野义繼至似怒前歸者不接已亦哮吼觸其扉<lb/>
<pb n="KR3j0189_WYG_028-2b"/>
復踣于戸閾又撾之亦斃自東知雌雄已殞應無儕類<lb/>
遂掩闗烹鹿而食及明斷二野义首挈餘鹿而示段段<lb/>
大駭曰真周處之儔矣乃烹鹿飲酒盡歡逺近觀者如<lb/>
堵有道士出於稠人中揖自東曰某有衷懇欲披告于<lb/>
長者可乎自東曰某一生急人之急何為不可道士曰<lb/>
某棲心道門懇志靈藥非一朝一夕耳三二年前神仙<lb/>
為吾配合龍虎丹一爐據其洞而修之有日矣今靈藥<lb/>
將成而數有妖魔入洞就爐擊觸藥幾飛散思得剛烈<lb/>
<pb n="KR3j0189_WYG_028-3a"/>
之士仗劒衞之靈藥倘成當有分惠未知能一行否自<lb/>
東踊躍曰乃平生所願也遂仗劒從道士而去躋險躡<lb/>
峻當太白之高峯將半有一石洞可百餘步即道士燒<lb/>
丹之室唯弟子一人道士約曰明晨五更初請君仗劒<lb/>
當洞門而立若見有怪物但以劒擊之自東曰謹奉教<lb/>
久立燭於洞門外伺之俄頃果有巨虺長數丈金目雪<lb/>
牙毒氣氤欝將欲入洞自東以劒擊之似中其首俄頃<lb/>
若輕霧而化去食頃又有一女子顔色艶麗執芰荷之<lb/>
<pb n="KR3j0189_WYG_028-3b"/>
花緩步而至自東又以劒拂之若雲氣而滅食頃將欲<lb/>
曙有道士乗雲駕鶴導從甚嚴勞自東曰妖魔已盡吾<lb/>
弟子丹將成矣吾當來為證也盤旋候明而入語自東<lb/>
曰喜汝道士丹成今有詩一首汝可繼和詩曰三秋稽<lb/>
顙叩真靈龍虎交時金液成絳雪既凝身可度蓬壺頂<lb/>
上綵雲生自東詳詩意曰此道士之師遂釋劒而禮之<lb/>
俄而突入藥鼎爆烈更無遺在道士慟哭自東悔恨自<lb/>
咎而已二人因以泉滌其鼎器而飲之自東後更有少<lb/>
<pb n="KR3j0189_WYG_028-4a"/>
容而適南嶽莫知所止今段將軍莊尚有野义髑髏見<lb/>
在道士亦莫知所之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_028-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷二十八<lb/>
</p>
<p>
</p>
  </div>
</body>
</text>
</TEI>
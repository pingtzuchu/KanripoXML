<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷八十</head> <lb/>
    <p>
<pb n="KR3j0189_WYG_080-1a"/>
欽定四庫全書<lb/>
　古今説海卷八十<lb/>
　　　　　　　　　　　　　明　陸楫　編<lb/>
　説淵六十<hi>别傳六十</hi>
　　山莊夜怪錄<hi>闕名</hi>
大中年有寗茵秀才假大僚莊于南山下棟宇半隳牆<lb/>
垣又闕因夜風清月朗吟詠庭際俄聞叩門聲稱桃林<lb/>
斑特處士相訪茵啓門睹處士形質瓌瑋言詞廓落曰<lb/>
<pb n="KR3j0189_WYG_080-1b"/>
某田野之士力耕之徒向畎畝而辛勤與農夫而齊類<lb/>
巢居側近睹風月皎潔聞君吟諷故來奉謁茵曰某山<lb/>
居甚僻農具為鄰蓬蓽既深輪蹄罕至幸此見訪頗慰<lb/>
羈懷願聞處士之業如何特曰某年少時兄弟競生頭<lb/>
角每讀春秋至潁考叔挾輈以走恨不得佐助其間讀<lb/>
史記至田單破燕之計恨不得奮擊其間讀東漢至光<lb/>
武新野之戰恨不得騰躍其間此三事快意俱不能逢<lb/>
但恨恨耳今則潦倒又無嗣子空懷䑛犢之悲耳又慕<lb/>
<pb n="KR3j0189_WYG_080-2a"/>
徐孺子弔郭林宗言曰生芻一束其人如玉其人如玉<lb/>
即不敢當生芻一束堪令諷咏俄聞人叩關曰南山斑<lb/>
寅將軍奉謁茵遂延入氣貌嚴聳旨趣剛猛及二斑相<lb/>
見亦甚慰意寅曰老兄知得姓之根本否特曰昔吳太<lb/>
伯為荆蠻斷髪文身因兹遂有斑姓寅曰老兄大妄殊<lb/>
不知根本且斑氏出自鬭穀於莬有文斑之像因以命<lb/>
姓逺祖姑婕妤好辭章大有稱於漢皆有傳於史其後<lb/>
英傑間生蟬聨不絶後漢有班超立功萬里外封定遠<lb/>
<pb n="KR3j0189_WYG_080-2b"/>
侯某為虎賁中郎將官在武班因有過竄于山林晝伏<lb/>
夜遊露跡隱形但偷生耳適聞松吹月高牆外閒歩聞<lb/>
君吟詠因來追謁况遇當家尤增慰悦寅因覩碁局在<lb/>
床謂特曰願接老兄一局特遂忻然為之良久未有勝<lb/>
負茵翫之教特一兩著寅曰主人莫是高手否茵曰若<lb/>
管中窺豹時見一斑兩斑寅笑曰大有㣲機眞一發兩<lb/>
中遂傾茵壺請飲及罷局而飲數巡寅請備脯脩以送<lb/>
酒茵出鹿脯寅囓決須臾而盡特即不茹茵詰曰何故<lb/>
<pb n="KR3j0189_WYG_080-3a"/>
不食特曰無上齒不能咀嚼故也數巡後二斑使酒作<lb/>
劇言語紛拏特曰弟倚爪牙之士而苦相凌邪寅曰老<lb/>
慿軾之士苦相詆何也特曰弟誇猛毅之軀若値人如<lb/>
卞莊子子當為粉矣寅曰兄誇壯勇之力若値人如庖<lb/>
丁當為頭皮耳茵前有削脯刀長尺餘茵怒而言曰某<lb/>
有尺刀在是二客不得喧競但且飲酒勿喧觀二客懷<lb/>
悚久之特舉曹植詩曰萁在釡下燃豆在釡中泣此一<lb/>
聯甚不惡寅曰鄙諺云鵓鳩樹上鳴意在麻子地俱大<lb/>
<pb n="KR3j0189_WYG_080-3b"/>
笑茵曰無多言各請賦詩一章茵曰曉讀雲水静夜吟<lb/>
山月高焉能履虎尾豈用學牛刀寅繼之曰但得居林<lb/>
嘯焉能當路蹲渡河何所適終是怯劉琨特曰無非憐<lb/>
寗戚終是怯庖丁若遇龔為守蹄涔向北溟茵覽之曰<lb/>
大是奇才寅見茵稱特奇才大怒拂衣而起曰寗生何<lb/>
黨此輩自古只有班馬之才豈有斑牛之才且我生三<lb/>
日便欲噬人此人况偷我姓氏但未能共語者蓋惡傷<lb/>
其類耳遂曰終不能揺尾於君門下乃長揖而去特亦<lb/>
<pb n="KR3j0189_WYG_080-4a"/>
怒曰古人重者白眉君今白額豈復有人延譽邪何相<lb/>
怒如斯特遂告辭及明視其門外唯虎跡牛蹤而已寗<lb/>
生方悟尋之數百步人家廢莊内有一老瘦牛臥而猶<lb/>
帶酒氣虎既入其山矣茵後更不居此而歸京矣<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_080-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷八十<lb/>
</p>
<p>
</p>
  </div>
</body>
</text>
</TEI>
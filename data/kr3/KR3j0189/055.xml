<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷五十五</head> <lb/>
    <p>
<pb n="KR3j0189_WYG_055-1a"/>
欽定四庫全書<lb/>
　古今説海卷五十五<lb/>
　　　　　　　　　　　　　明　陸楫　編<lb/>
　説淵三十五<hi>别傳三十五</hi>
　　魚服記<hi>闕名</hi>
薛偉者乾元二年任涇州青城縣主簿與丞鄒滂尉雷<lb/>
濟裴察同時其秋偉病七日忽奄然若往者連呼不應<lb/>
而心頭微煖家人不忍即殮環而伺之經二十日忽長<lb/>
<pb n="KR3j0189_WYG_055-1b"/>
吁起坐謂其人曰吾不知人間幾日矣曰二十日矣為<lb/>
我覷羣官方食鱠否言吾已蘇甚有奇事請諸公罷筯<lb/>
來聽也僕人走視羣官實欲食鱠遂以告皆停飡而來<lb/>
偉曰諸公勑司户僕張弼求魚乎曰然又問弼曰漁人<lb/>
趙幹藏巨鯉以小者應命汝于葦間得藏攜之而來方<lb/>
入縣也司户吏某坐門東糾曹吏某坐門西方奕棊入<lb/>
及堦鄒雷方博裴㗖桃實弼言幹之藏巨魚也曰鞭之<lb/>
既付食工王士良者喜而殺之皆然乎遞相問誠然衆<lb/>
<pb n="KR3j0189_WYG_055-2a"/>
曰子何以知之曰向殺之鯉我也衆駭曰願聞其説曰<lb/>
吾初疾困為熱所逼殆不可堪忽悶忘其疾惡熱求涼<lb/>
䇿杖而行不知其夢也既出郭其心欣欣然若籠禽檻<lb/>
獸之得逸莫我如也漸入山山行益悶遂下遊于江畔<lb/>
見江潭深靜秋色可愛輕漣不動鏡涵逺空忽有思浴<lb/>
意遂脱衣於岸跳身便入自幼狎水成人以來絶不復<lb/>
戲遇此縱適實契宿心且曰人浮不如魚快也安得攝<lb/>
魚而健游乎傍有一魚曰顧足下不願耳正授亦易何<lb/>
<pb n="KR3j0189_WYG_055-2b"/>
況求攝當為足下圖之快然而去未頃有魚頭人長數<lb/>
尺騎鯢來導從數十魚宣河伯詔曰城居水遊浮沈異<lb/>
道茍非其好則昧通波薛偉意尚浮深跡思閒曠樂浩<lb/>
汗之域脱屣清波厭巘崿之情投簮幻世暫從鱗化非<lb/>
遽成身可權充東潭赤鯉嗚呼恃長波而傾舟得罪於<lb/>
晦昧纎鉤而貪餌見傷於明無或失身以羞其黨爾其<lb/>
勉之聽而自顧已魚服矣於是放身而遊意往斯到波<lb/>
上潭底莫不從容三江五湖騰躍將遍然配留東潭每<lb/>
<pb n="KR3j0189_WYG_055-3a"/>
暮必復俄而饑甚求食不得循舟而行忽見趙幹垂鉤<lb/>
其餌芳香心亦知戒不覺近口曰我人也暫時為魚不<lb/>
能求食乃吞其鉤乎舍之而去有頃饑益甚思曰我是<lb/>
官人戲而魚服縱吞鉤趙幹豈殺我固當送我歸縣耳<lb/>
遂吞之趙幹收綸以出幹手之將及也偉連呼之幹不<lb/>
聽而以繩貫我腮乃繫于葦間既而張弼來曰裴少府<lb/>
買魚須大者幹曰未得大魚有小魚十餘斤弼曰奉命<lb/>
取大魚安用小者乃自於葦間尋得而提之又謂弼曰<lb/>
<pb n="KR3j0189_WYG_055-3b"/>
我是汝縣主簿化形為魚遊江河得不拜我弼不聽提<lb/>
我而行罵亦不顧入縣門見縣吏坐而奕棊大聲呼之<lb/>
畧無應者唯笑曰可長魚直三四斤餘既而入階鄒雷<lb/>
方博裴㗖桃實皆喜魚大促命赴厨弼言幹之藏巨魚<lb/>
以小者應命裴怒曰鞭之我叫諸公曰我是公同官今而<lb/>
見擒竟不相捨促殺之仁乎哉大叫而泣三君不顧而<lb/>
付鱠手王士良者方持刃喜而投我于机上我又叫曰<lb/>
王士良汝是我之常使鱠手也因何殺我何不執我白<lb/>
<pb n="KR3j0189_WYG_055-4a"/>
于官人士良若不聞者按吾頸于砧上而斬之彼頭適<lb/>
落此亦省悟遂奉召爾諸公莫不大驚心生愛忍然趙<lb/>
幹之獲張弼之提縣司之奕吏三君之臨堦王士良之<lb/>
將殺皆見其口動實無聞焉於是三君並棄鱠終身不<lb/>
食偉自此平愈後為華陽丞而卒<lb/>
　<lb/>
　<lb/>
　<lb/>
<pb n="KR3j0189_WYG_055-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷五十五<lb/>
</p>
<p>
</p>
  </div>
</body>
</text>
</TEI>
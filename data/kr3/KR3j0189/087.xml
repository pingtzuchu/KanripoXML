<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷八十七</head> <lb/>
    <p>
<pb n="KR3j0189_WYG_087-1a"/>
欽定四庫全書<lb/>
　古今說海卷八十七<lb/>
　　　　　　　　　　　　　明　陸楫　編<lb/>
　說畧三<hi>雜記三</hi>
　　靖康朝野僉言<hi>闕名</hi>
靖康元年丙午十一月二十五日金兵至京城尼雅滿<lb/>
於城南青城屯兵斡里雅布於城北劉家寺屯兵環城列<lb/>
栅分地為必㧞之計<lb/>
<pb n="KR3j0189_WYG_087-1b"/>
閏十一月初六日卯時有大星東南落流光數丈初七<lb/>
日不見斗二夜初八日夜遺火焚蔡京宅火光亘天鄰<lb/>
屋無所犯明旦士庶觀之咸謂國家召禍造端乃蔡為<lb/>
首宅焚無片木而不及鄰實本天意<lb/>
二十六日早城南百姓相驚云向北金兵下城入五嶽<lb/>
觀醴泉觀陳橋南薰封丘門皆有金人下城殺人刼取<lb/>
財物城中百姓皆以布被䝉體而走士大夫以綺羅錦<lb/>
繡易貧民衲襖布袴以藏婦女提携童稚於泥雪中走<lb/>
<pb n="KR3j0189_WYG_087-2a"/>
惶急棄河者無數自縊投井者萬餘哭聲徹天軍民踰<lb/>
城出走者十餘萬人城外為畨兵殺死者居半是夜上<lb/>
在小殿中抱太子内侍止三四人餘皆遁道君自龍徳<lb/>
宮徒行入大内與諸王妃主相聚哭亦有遁於民間者<lb/>
二十八日夜彗星其長亘天二十九日日出赤如血<lb/>
十二月初一日帝出南薰門初三日見二帥初四日還<lb/>
復入南薰門城中百姓父老捧香列拜呼萬歳而泣涕<lb/>
者不知其數<lb/>
<pb n="KR3j0189_WYG_087-2b"/>
靖康二年丁未正月初十日上出郊至十五日方見二<lb/>
帥士庶每日望車駕還内時大雨雪十餘日不止王宗<lb/>
凂自軍前傳詔云元帥留上打毬未得晴俟打毬畢即<lb/>
還内士庶聞之各請僧道作道塲祈晴又願車駕早還<lb/>
大内自諸王宗室執政侍從寺監省部官吏在京百姓<lb/>
各貼黄榜自宣徳門至南薰門羅列道場百姓忠義之<lb/>
士然頂煉臂跪於南薰門父老持香爐於雪中跪拜哭<lb/>
泣十餘日百姓每日御街上候駕時雨雪大凍餓死者<lb/>
<pb n="KR3j0189_WYG_087-3a"/>
無數<lb/>
二十九日軍前索教坊内侍等四十五人露䑓妓女千<lb/>
人蔡京童貫王黼梁師成等家歌舞及宮女數百人先<lb/>
是權貴歌舞及内人自上皇襌位後皆散去至是令開<lb/>
封府勒牙婆媒人追尋矣哭泣之聲徧於閭巷者不勝<lb/>
其哀<lb/>
二月初七日上皇與諸王后妃以下乘金銅車子出詣<lb/>
金營内人宦官多相携歩從諸王三十二人駙馬四十<lb/>
<pb n="KR3j0189_WYG_087-3b"/>
七人百姓見之咸知將欲廢立驚憂戰慄心膽䘮亂皆<lb/>
不樂生市井小人張目相視色若死灰人心大擾留守<lb/>
司恐軍民亂致金人縱兵乃出榜曰太上道君皇帝并<lb/>
妃嬪諸王詣軍前懇元帥乞車駕還内軍士宜各體國<lb/>
安業不得亂有驚疑見者咸知其虗誕矣<lb/>
　<lb/>
　<lb/>
　古今說海卷八十七<lb/>
</p>
<p>
</p>
  </div>
</body>
</text>
</TEI>
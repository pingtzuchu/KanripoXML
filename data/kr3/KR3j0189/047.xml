<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷四十七</head> <lb/>
    <p>
<pb n="KR3j0189_WYG_047-1a"/>
欽定四庫全書<lb/>
　古今説海卷四十七<lb/>
　　　　　　　　　　　　　明　陸楫　編<lb/>
　説淵二十七<hi>别傳二十七</hi>
　　獨孤穆傳<hi>闕名</hi>
唐貞元中河南獨孤穆者客淮南夜投大儀縣宿未至<lb/>
十里餘見一青衣乘馬顔色頗麗穆微以詞調之青衣<lb/>
對答甚有風格俄有車輅北下導者引之而去穆遽謂<lb/>
<pb n="KR3j0189_WYG_047-1b"/>
曰向者麤承顔色謂可以周旋終接何乃頓相舍乎青<lb/>
衣笑曰愧恥之意誠亦不足但娘子少年獨居性甚嚴<lb/>
整難以相許耳穆因問娘子姓氏及中外親族青衣曰<lb/>
姓楊第六不答其他既而不覺行數里俄至一處門館<lb/>
甚肅青衣下馬入久之乃出延客就館曰自絶賔客已<lb/>
數年矣娘子以上客至無所為辭勿嫌疎漏也於是秉<lb/>
燭陳榻衾褥畢具有頃青衣出謂穆曰君非隋將獨孤<lb/>
盛之後乎穆乃自陳是盛八代孫青衣曰果如是娘子<lb/>
<pb n="KR3j0189_WYG_047-2a"/>
與郎君乃有舊穆詢其故青衣曰某賤人也不知其由<lb/>
娘子即當自出申達須臾設食水陸畢備食訖青衣數<lb/>
十人前導曰縣主至見一女年可十三四姿色絶代拜<lb/>
跪訖就坐謂穆曰莊居寂寞久絶賔客不意君子惠顧<lb/>
然而與君有舊不敢使婢僕言之幸勿為笑穆曰羈旅<lb/>
之人館穀是惠豈意特賜相見兼許叙故舊且穆平生<lb/>
未離京洛是以江淮親故多不識之幸盡言也縣主曰<lb/>
欲自陳叙竊恐驚動長者妾離人間已二百年矣君亦<lb/>
<pb n="KR3j0189_WYG_047-2b"/>
何從面識穆初聞其姓楊自稱縣主意已疑之及聞此<lb/>
言乃知是鬼亦無所懼縣主曰以君獨孤將軍之貴裔<lb/>
世稟忠烈故欲奉託勿以幽冥見疑穆曰穆之先祖為<lb/>
隋室忠臣縣主必以穆忝有祖風欲相顧託乃平生之<lb/>
樂聞也有何疑焉縣主曰欲自宣洩實増悲感妾父齊<lb/>
王隋帝第二子隋室傾覆妾之君父同時遇害大臣宿<lb/>
將無不從逆唯君先將軍力拒逆黨妾時年幼常在左<lb/>
右具見始末及亂兵入宫賊黨有欲相逼者妾因罵辱<lb/>
<pb n="KR3j0189_WYG_047-3a"/>
之遂為所害因悲不自勝穆因問其當時人物及大業<lb/>
末事大約多同隋史久之命酒對飲言多悲咽為詩以<lb/>
贈穆曰江都昔喪亂闕下多搆兵豺虎恣吞噬干戈日<lb/>
縱横逆徒自外至半夜開重城膏血浸宫殿刀槍倚簷<lb/>
楹今知從逆者乃是公與卿白刃汚黄屋邦家遂因傾<lb/>
疾風知勁草世亂識忠臣哀哀獨孤公臨死乃結纓天<lb/>
地既板蕩雲雷時未亨今者二百載幽懷猶未平山河<lb/>
風月古陵寢露煙青君子秉恒徳方垂忠烈名華軒一<lb/>
<pb n="KR3j0189_WYG_047-3b"/>
惠顧土室以為榮丈夫立志操存没感其情求義若可<lb/>
託誰能抱幽貞穆深嗟嘆以為班婕妤所不及也因問<lb/>
其平生制作對曰妾本無才但好讀古集嘗見謝家姊<lb/>
妹及鮑氏諸女皆善屬文私懷景慕帝亦雅好文學時<lb/>
時被命當時薛道衡名高海内妾每見其文心頗鄙之<lb/>
向者情發於中但直叙事耳何足稱賛穆曰縣主才自<lb/>
天授乃鄴中七子之流道衡安足比擬穆遂賦詩以答<lb/>
之曰皇天昔降禍隋室如綴旒患難在雙闕干戈連九<lb/>
<pb n="KR3j0189_WYG_047-4a"/>
州出門皆凶堅所向多逆謀白日忽然暮頽波不可收<lb/>
望夷既結釁宗社亦貽羞温室兵始合宫闈血已流憫<lb/>
哉吹簫子悲啼下鳳樓霜刃徒見逼玉笄不可求羅𥜗<lb/>
遺侍者粉黛成仇讐邦國已淪覆餘生誓不留英英將<lb/>
軍祖獨以社稷憂丹血濺黼扆豐肌染戈矛今來見禾<lb/>
黍盡日悲宗周玉樹深寂寞泉臺千萬秋感兹一顧重<lb/>
願以死節酬幽顯儻不昧終焉契綢繆縣主吟諷數四<lb/>
悲不自勝者久之逡巡青衣數人皆將樂器而有一人<lb/>
<pb n="KR3j0189_WYG_047-4b"/>
前白縣主曰言及舊事但恐使人悲感且獨孤郎新至<lb/>
豈可終夜啼泣相對乎某請充使召來家娘子相伴縣<lb/>
主許之既而謂穆曰此大將軍來䕶兒歌人亦當時遇<lb/>
害近在於此俄頃即至甚有姿色陪言笑因作樂縱飲<lb/>
甚歡來氏歌數曲穆唯記其一曰平陽縣中樹久作廣<lb/>
陵塵不意何郎至黄泉重見春良久曰妾與縣主居此<lb/>
二百餘年豈期今日忽有嘉禮縣主曰本以獨孤公忠<lb/>
烈之家願一相見欲豁幽憤耳豈可以塵土之質厚誣<lb/>
<pb n="KR3j0189_WYG_047-5a"/>
君子穆因吟縣主詩落句云求義若可託誰能抱幽貞<lb/>
縣主微笑曰亦大彊記穆因以歌諷之曰金閨久無主<lb/>
羅袂坐生塵願作吹簫伴同為騎鳳人縣主亦以歌答<lb/>
曰朱軒下長路青草啓孤墳猶勝陽臺上空看朝暮雲<lb/>
來氏曰曩者蕭皇后欲以縣主配后兄子正見江都之<lb/>
亂其事遂寢獨孤冠冕盛族忠烈之家今日相對正為<lb/>
嘉偶穆問縣主所封何邑縣主曰兒以仁夀四年生於<lb/>
京師時駕幸仁夀宫因名夀兒明年太子即位封清河<lb/>
<pb n="KR3j0189_WYG_047-5b"/>
縣主上幸江都宫徙封臨淄縣主特為皇后所愛常在<lb/>
宫内來曰夜已深矣獨孤郎宜早成禮某當奉候於東<lb/>
閤俟曉拜賀於是羣婢戲謔皆若人間之儀既入卧内<lb/>
但其氣奄然其身頗冷頃之泣謂穆曰殂謝之人久為<lb/>
塵灰幸將奉事巾櫛死且不朽於是復召來氏飲讌如<lb/>
初因問穆曰承君今適江都何日當囘有以奉託可乎<lb/>
穆曰死且不顧其他何有不可乎縣主曰帝既改塟妾<lb/>
獨居此今為惡王墓所擾欲聘妾為姬妾以帝王之家<lb/>
<pb n="KR3j0189_WYG_047-6a"/>
義不為凶鬼所辱本願相見正為此耳君將適江南路<lb/>
出其墓下以妾之故必為其所困道士王善交書符於<lb/>
淮南市能制鬼神君若求之即免矣又曰妾居此亦終<lb/>
不安君江南囘日能挈我俱去置我洛陽北坂上得與<lb/>
君相近永有依託生成之惠也穆皆許諾曰遷塟之禮<lb/>
乃穆家事矣酒酣倚穆而歌曰露草芊芊頽塋未遷自<lb/>
我居此于今幾年與君先祖疇昔恩波死生契闊忽此<lb/>
相過誰謂佳期尋當别離俟君之北攜手同歸因下淚<lb/>
<pb n="KR3j0189_WYG_047-6b"/>
霑襟來氏亦泣語穆曰獨孤郎勿負縣主厚意穆因以<lb/>
歌答曰伊彼維揚在天一方驅馬悠悠忽來異鄉情通<lb/>
幽顯獲此相見義感疇昔言存繾綣清江桂舟可以遨<lb/>
遊惟子之故不遑淹留縣主泣謝穆曰一辱佳貺永以<lb/>
為好須臾天將明縣主涕泣穆亦相對而泣凡在坐者<lb/>
皆與辭訣既出門囘顧無所見地平坦亦無墳墓之迹<lb/>
穆亦恍忽良久乃定因徙栁樹一株以誌之家人索穆<lb/>
頗甚急後數日穆乃入淮南市果遇王善交於市遂求<lb/>
<pb n="KR3j0189_WYG_047-7a"/>
一符既至惡王墓下為旋風所撲三四穆因出符示之<lb/>
乃止先是穆頗不信鬼神之事及縣主言無不明曉穆<lb/>
乃深歎訝亦私為所親者言之次年正月自江南囘發<lb/>
其地數尺得骸骨一具以衣衾歛之穆以其死時草草<lb/>
塟必有闕既至洛陽大具威儀親為祝文以祭之塟於<lb/>
安善門外其夜獨宿於村墅縣主復至謂穆曰遷神之<lb/>
徳萬古不忘幽滯之人分不及此者久矣幸君惠存舊<lb/>
好使我永得安宅道途之間所不奉見者以君見我腐<lb/>
<pb n="KR3j0189_WYG_047-7b"/>
穢恐致嫌惡耳穆覩其車轝導從悉光赫於當時縣主<lb/>
亦指之曰此皆君之賜也嵗至己夘當遂相見其夕因<lb/>
宿穆所至明乃去穆既為數千里遷塟復昌言其事凡<lb/>
穆之故舊親戚無不畢知貞元十五年嵗在己夘穆晨<lb/>
起將出忽見數人至其家謂穆曰縣主有命穆曰豈相<lb/>
見之期至耶於其夕暴亡遂合塟于楊氏<lb/>
　<lb/>
　古今説海卷四十七<lb/>
</p>
<p>
</p>
  </div>
</body>
</text>
</TEI>
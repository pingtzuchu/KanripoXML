<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷四</head> <lb/>
    <p>
<pb n="KR3j0189_WYG_004-1a"/>
欽定四庫全書<lb/>
　古今說海卷四<lb/>
　　　　　　　　　　　　　明　陸楫　編<lb/>
　說選四<hi>偏記一</hi>
　　平夏錄<hi>明黄標</hi>
元政不綱羣雄鼎沸蓋天命聖人必先以驅除云爾蜀<lb/>
有明氏<hi>一曰旻氏</hi>諱玉珍<hi>一曰字玉珍</hi>隨州玉沙村人也家世務<lb/>
農玉珍身長八尺目重瞳子鄉閭有訟皆往質焉至正<lb/>
<pb n="KR3j0189_WYG_004-1b"/>
辛卯歲汝潁兵起玉珍乃團結里中人屯于青山衆推<lb/>
為屯長<hi>一曰為巡司弓兵牌子頭隨倪蠻子為盜蠻子即文俊也</hi>明年壬辰徐壽輝<lb/>
亦起於蘄黃癸巳冬十一月壽輝僭大號都漢陽遣使<lb/>
招玉珍玉珍歸漢陽授元帥益兵俾鎮沔陽與元將哈<lb/>
瑪爾圖連戰湖中飛矢中其右目人呼為旻眼子沔陽連<lb/>
歲饑乙未春<hi>一曰夏</hi>玉珍將斗船五十艘上䕫府哨糧時<lb/>
夷陵皆屬漢參政姜珏守之玉珍至巫峽貿糧皆滿丙<lb/>
申冬辰州人楊漢者元義兵元帥也以精兵五千屯平<lb/>
<pb n="KR3j0189_WYG_004-2a"/>
西寨時行省右丞相旺札勒圗鎮重慶招兵丁酉春三月<lb/>
漢以兵屯江北旺扎勒圗誘漢來謁席間殺之欲併其軍<lb/>
麾下懼且怒乃虜船下流適遇玉珍於巫峽訴其事且<lb/>
言重慶一城竝有左丞相哈瑪爾圗右丞相旺扎勒圖兩不<lb/>
相下郡無厚兵可攻也玉珍猶豫未決萬户戴壽等曰<lb/>
鳥困投林人困投人且公在沔陽為民也遠來覔糧亦<lb/>
為民也若分船為二以其半載糧還沔陽以其半因漢<lb/>
兵攻重慶事濟則為之不濟則歸無損也玉珍從之道<lb/>
<pb n="KR3j0189_WYG_004-2b"/>
路俄見斗船遠邇騷然旺扎勒圖夜遁果州生獲哈瑪爾<lb/>
圖父老迎玉珍入城玉珍禁侵掠城中安堵如故四外降<lb/>
者絡繹不絶乃獻哈瑪爾圗於漢陽是歲秋壽輝以玉珍<lb/>
為隴蜀省右丞戊戌春二月旺扎勒圗来自果州屯嘉定<lb/>
之大佛寺<hi>一名凌雲</hi>規復重慶玉珍使義弟明二禦敵明二<lb/>
者黄坡人也智勇過人玉珍寵愛之妻以弟婦稱為明<lb/>
二<hi>一曰三奴</hi>後復姓名曰萬勝明二攻嘉定夜遣軍人陳夜<lb/>
眼縁城刼烏牛山城破惟大佛未下相持越半載玉珍<lb/>
<pb n="KR3j0189_WYG_004-3a"/>
親率兵繼之旬日内潰入之趙資者行省參政也與旺<lb/>
扎勒圗平章隆和岱同守嘉定明二陷嘉定時旺扎勒圗隆<lb/>
和岱先遁惟資守大佛明二執資妻子于江岸以招資資<lb/>
嘻曰痴婦不知何為汝不見平章婦乎平章婦者隆和<lb/>
岱妻也城陷時赴水死語畢以强弩射殺妻復欲射其<lb/>
子為衆所擁不得射已而大佛陷資亦遁三人者會于<lb/>
龍州謀興復為遊兵執至重慶玉珍欲用之館之治平<lb/>
寺使人諭意三人曰國破家亡祈一速死爾玉珍猶欲<lb/>
<pb n="KR3j0189_WYG_004-3b"/>
生之時傳趙參政兵將至三人者同斬于市<hi>即大十字街</hi>蜀<lb/>
人亦謂之三忠玉珍乃以禮葬之初玉珍攻旺扎勒圗時<lb/>
道出瀘州暮宿于河下宣使劉澤民曰此間有劉楨者<lb/>
字維周官為大名路經厯前元進士也能文章政事避<lb/>
青巾李喜亂入居深山盍往見焉玉珍曰可與俱來澤<lb/>
民曰此可就見不可屈致也明日遂往見之相與講論<lb/>
玉珍喜曰吾得一孔明也邀至舟與議國事即舟中拜<lb/>
為理問官己亥遣使貢於漢陽時友諒矯命使㑹兵建<lb/>
<pb n="KR3j0189_WYG_004-4a"/>
康明年庚子春友諒弑壽輝自立玉珍曰陳友諒倪文<lb/>
俊同在徐朝為臣子今弑逆予當討之遂令莫仁壽領<lb/>
兵守䕫關絶不與通為壽輝立廟城南衆推玉珍為隴<lb/>
蜀王辛丑夏四月以劉楨為參謀朝夕侍講楨屏人從<lb/>
容說曰西蜀形勝之地東有瞿塘北有劒門沃野千里<lb/>
自遭青巾之虐民物凋耗明公撫養民幸蘇息人心之<lb/>
歸則天命可知且陳友諒弑主自立明公必不肯聽命<lb/>
也若不稱大號以繫人心恐軍士俱四方之人或思其<lb/>
<pb n="KR3j0189_WYG_004-4b"/>
鄉土而去明公孰與守取乎弗聽明日楨又言玉珍乃<lb/>
咨謀於衆以壬寅年春三月戊辰即位于重慶<hi>綱目書三月明</hi>
<hi>玉珍破雲南夏五月自稱隴蜀王</hi>國號大夏改元天統倣周制設六卿<lb/>
即日以戴壽為冢宰萬勝為司馬張文炳為司空向大<lb/>
亨莫仁壽為司寇呉友仁鄒興為司徒劉楨為宗伯置<lb/>
翰林院以牟圖南為承旨史天章為學士立妻彭氏為<lb/>
皇后子昇為皇太子朝夕受學内設國子監教公卿子<lb/>
弟外設提舉司教授生徒府置刺史州曰太守縣曰縣<lb/>
<pb n="KR3j0189_WYG_004-5a"/>
令去釋老二教止奉彌勒夏定賦稅十取其一農家無<lb/>
力役之征秋廷試進士賜董重璧等八人及第餘出身<lb/>
有差置雅樂立郊社之祭冬命司馬萬勝領兵攻拉逹<lb/>
堪布延逹實平章走之天統二年癸卯春命司馬萬勝<lb/>
攻雲南由界首入司寇鄒興由建昌入指揮芝麻李由<lb/>
八番入勝兵不滿萬皆以一當十二月八日抵雲南梁<lb/>
王博囉<hi>一名巴圗</hi>及雲南行省廉訪司官先二日走屯兵金<lb/>
馬山<hi>一曰皆走楚威</hi>鄒李不至遣使四出告諭招安降者日至<lb/>
<pb n="KR3j0189_WYG_004-5b"/>
即遣侍中楊源表聞獲其象以獻表曰聖德孔昭誕受<lb/>
維新之命王師所至宜無不服之邦大軍既發于三巴<lb/>
踰月遂平乎六詔窮秪交賀遠邇同歡恭惟皇帝陛下<lb/>
勇智如湯文明協舜恭行天罰遂平定乎多方禮順人<lb/>
情即進登乎五位忝兹南詔鄰比西戎藩公挾便宜行<lb/>
事之文專任憸人恣其饕餮守宰無恒心愛民之意肆<lb/>
為虐政害彼黔黎下詔揚庭出師討罪初臨烏撒蠻酋<lb/>
納欵以供輸繼次馬隆敵衆望風而奔潰遂由驛路踏<lb/>
<pb n="KR3j0189_WYG_004-6a"/>
入滇池士民冒雨以争降官吏叩頭而請罪一毫不染<lb/>
萬室皆安勝愧以庸才欽承威命凡此大勛之集斷非<lb/>
小器之能皆聖人大庇之洪休抑諸將効勞於忠力深<lb/>
入不毛臣愧偶同於諸葛誕敷文命帝德齊美於有虞<lb/>
此鄒興所撰也夏四月梁王下王傅官大都領兵回哨<lb/>
援之勝敗於關灘時招安元帥姬安禮被執至行邸問<lb/>
兵多寡曰八千於是大都命集于大理是役也勝以孤<lb/>
軍不可深入士多戰傷乃留建水元帥府聶千户守之<lb/>
<pb n="KR3j0189_WYG_004-6b"/>
遂引還重慶天統三年甲辰司馬萬勝兵攻興元圍城<lb/>
三日不克而還命司寇鄒興攻巴州克之留兵鎮守是<lb/>
年更立中書省樞宻院戴壽為左丞相萬勝為右丞相<lb/>
向大亨張文炳為都察院鄒興為平章俾鎮成都呉友<lb/>
仁鎮保寧莫仁壽鎮夔闗俱為平章竇英姜珏為參政<lb/>
鎮播州夷陵荆玉商希孟俱為宣慰鎮永寧黔南天統<lb/>
四年乙巳萬勝取興元時有劉諶者江西人為仁壽教<lb/>
官文章清古能作成後進玉珍入蜀棄官隱居瀘州子<lb/>
<pb n="KR3j0189_WYG_004-7a"/>
弟多從之游玉珍屢徵不就卒弟子葬之小市廂是年<lb/>
冬我太祖髙皇帝遣使通聘曰足下應時而起居地上<lb/>
流區區有長江之險相為唇齒協心同力併復中原惟<lb/>
足下圖之玉珍遣參政江儼答聘天統五年丙午春玉<lb/>
珍卒年三十六昇襲位纔十歲改元開熈尊母彭氏為<lb/>
皇太后萬勝與張文炳有隙文炳使玉珍義子明昭矯<lb/>
彭氏旨召勝殺之使劉楨代為丞相勝有開國功死非<lb/>
其罪人多不服呉友仁移檄興兵昇命戴壽討之友仁<lb/>
<pb n="KR3j0189_WYG_004-7b"/>
遺書曰不誅昭國必不安昭若朝誅吾當夕至壽乃奏<lb/>
誅昭友仁入朝謝罪是年昇遣使來貢太祖命侍御史<lb/>
蔡哲報聘因挾一畫史同往潛圖其山川險易己酉大<lb/>
明洪武二年也朝廷遣使入蜀求大木昇亦遣使來貢<lb/>
使還上賜璽書答之曰朕歴觀古之有蜀者如公孫述<lb/>
劉備李特王建孟知祥輩皆能乘機進取而善守之道<lb/>
未聞今足下據此必圖所以善守可也朕連年出師所<lb/>
向皆㨗諸將用命故能成功遠勞致禮益見厚意因使<lb/>
<pb n="KR3j0189_WYG_004-8a"/>
者還姑以此復是年冬十月太祖遣湖廣行省平章楊<lb/>
璟招諭昇璟至蜀諭昇禍福使同入覲昇牽於羣議不<lb/>
能決璟還復以書曉之其畧曰足下以幼沖之資襲先<lb/>
人之業不咨至計而聽羣下之議以為瞿塘劒閣之險<lb/>
一夫負戈萬人無如之何此皆不達時變以誤足下何<lb/>
則昔之據蜀最盛莫如劉備諸葛孔明佐之訓練士卒<lb/>
財用不足取之南蠻然猶朝不謀夕僅能自保今足下<lb/>
疆埸南不過播州北不越漢中以此準彼相去萬萬而<lb/>
<pb n="KR3j0189_WYG_004-8b"/>
欲以陡絶一隅之地延頃刻之命可謂智乎我聖上以<lb/>
足下先人通好之故不忍加師數遣使諭意又以足下<lb/>
年幼未厯事變恐惑於狂瞽之説失遠大之利故復遣<lb/>
璟面諭禍福深仁厚德所以待明氏者至矣足下可不<lb/>
深念之乎且向者亂雄如陳友諒張士誠竊據呉楚造<lb/>
舟塞江河積糧過山嶽强將勁兵自謂莫敵然鄱陽一<lb/>
戰友諒授首旋師東討張氏面縛此非人力實天命也<lb/>
足下視此以為何如禍福利害瞭然可觀逆順之圖在<lb/>
<pb n="KR3j0189_WYG_004-9a"/>
足下審之而已昇不能從洪武三年庚戌夏四月大將<lb/>
軍徐達遣禆將金興旺張龍由鳳翔入連雲棧合兵攻<lb/>
興元興元守將劉思忠知院金慶祥迎降達留興旺龍<lb/>
鎮守七月呉友仁冦興元興旺擊却之明日友仁復來<lb/>
攻興旺與戰面中流矢抜矢復戰斬首數百時城中守<lb/>
兵纔三千友仁兵三萬興旺遣使間道走寶雞取援兵<lb/>
友仁乃圍城決濠填塹急攻興旺嬰城拒守發礟擂石<lb/>
敵兵多死時徐達在西安得報即帥師還屯益門鎮先<lb/>
<pb n="KR3j0189_WYG_004-9b"/>
令傅友德率兵三千徑趨黑龍江夜襲木槽關攻斗山<lb/>
皆下遂令軍中人持一炬然于山上友仁見列炬起大<lb/>
驚乘夜遁去是年又遣使假道攻雲南戴壽不奉命又<lb/>
遣蔡參政招諭昇不從四年辛亥春正月丁亥上親祀<lb/>
上下神祗告伐明昇命中山侯湯和為征西將軍江夏<lb/>
侯周德興為左副將軍德慶侯廖永忠為右副將軍暨<lb/>
滎陽侯楊璟都督僉事葉昇率京衞荆湘舟師由瞿塘<lb/>
趨重慶潁川侯傅友德為征虜前將軍濟寧侯顧時為<lb/>
<pb n="KR3j0189_WYG_004-10a"/>
左副將軍暨都督僉事何文輝等率河南陜西歩騎由<lb/>
秦隴趨成都諭和等肅部伍嚴紀律懷降附禁殺掠以<lb/>
王全斌事為戒戊子命宋國公馮勝往陜西修城池衞<lb/>
國公鄧愈往襄陽練軍馬運糧餉以給征蜀將士閏三<lb/>
月楊璟兵次䕫州大溪口先是蜀人自謂瞿塘天險遣<lb/>
莫仁壽守之以鐵索横斷關口聞王師臨境又遣戴壽<lb/>
鄒興飛天張益兵為固守計於鐵索外北倚羊角山南<lb/>
倚南城寨鑿兩崖壁引纜為飛橋三平以木板置砲以<lb/>
<pb n="KR3j0189_WYG_004-10b"/>
拒我師璟等攻之弗克是月傅友德攻蜀階州克之先<lb/>
是友德陛辭上宻語之曰蜀閒吾兵至必悉其精鋭東<lb/>
守瞿塘北阻金牛以拒我若出其不意直擣階文門户<lb/>
既隳腹心自潰兵貴神速但患爾等不勇耳友德受命<lb/>
馳至陜集諸道兵揚言出金牛潛使人覘知青州來陽<lb/>
空虚階文雖有兵壘而守備單弱遂引兵趨陳倉選精<lb/>
兵五千為前鋒攀縁山谷晝夜兼行大軍繼之直抵階<lb/>
州蜀守將平章丁世真率衆來拒友德擊敗之生擒其<lb/>
<pb n="KR3j0189_WYG_004-11a"/>
將雙刀王等十八人真遁去遂克階州進至文州距城<lb/>
三十里蜀人斷白龍江橋以阻我師友德督兵修橋以<lb/>
渡至五里關丁世真等復集衆拒險都督同知汪興祖<lb/>
躍馬直前中飛石死友德怒奮兵急攻破之世真僅以<lb/>
數騎遁去遂拔文州五月己未友德兵至漢江不得渡<lb/>
乃令軍中造船百餘艘己卯船成將進兵欲以軍事達<lb/>
湯和而山川懸隔適江水漲乃以木牌數千書克階文<lb/>
綿州月日投漢江順流下六月壬午友德拔漢州初夏<lb/>
<pb n="KR3j0189_WYG_004-11b"/>
人聞王師至命戴壽呉友仁等悉衆守瞿塘以扼三峽<lb/>
之險及聞階文破壽乃留鄒興飛天張守瞿城而自與<lb/>
友仁還援漢州以保成都未至而友德舟師已逼漢川<lb/>
何大亨悉兵戰于成都友德選驍騎擊敗之既而壽等<lb/>
兵至友德令諸將曰彼遠來聞何大亨敗衆已洶洶可<lb/>
一戰克也乃迎擊壽兵大敗之遂抜漢州壽與大亨走<lb/>
成都臨江侯陳德追擊又敗之獲其卒三千馬三百友<lb/>
仁走古城友德乃以顧時守漢州自將擊古城又大敗<lb/>
<pb n="KR3j0189_WYG_004-12a"/>
其衆擒殺二千餘人友仁遁還保寧丙戌上聞湯和等<lb/>
駐兵大漢口欲候水平進師恐其逗遛失事賜璽書促<lb/>
之廖永忠聞命率所部先進和猶遲疑未決及得木牌<lb/>
于江乃自鹽山伐木開道由紙坊溪以趨䕫州永忠兵<lb/>
至舊䕫州鄒興等出兵拒戰永忠分軍為前後陳前軍<lb/>
既接後軍為兩翼旁擊之興等大敗明日復併兵攻之<lb/>
殺溺死者甚衆辛卯永忠進兵瞿塘關山峻水急而蜀<lb/>
人鐵索飛橋横據關口舟不得進遂遣壯士數百舁小<lb/>
<pb n="KR3j0189_WYG_004-12b"/>
舟踰山度關出其上流人持糧帶水筒以濟饑渇衣青<lb/>
莎衣以象草木色魚貫出崖石間蜀人不之覺也度其<lb/>
已至乃率精鋭出墨葉渡夜分兩道一攻陸寨一攻水<lb/>
寨船頭皆鐵裹置火器而前黎明蜀人盡銳來拒永忠<lb/>
已破其陸寨矣俄而將士舁舟出上流者揚旗鼔譟齊<lb/>
下蜀人方大駭下流舟師亦進發火砲火筒夾擊大破<lb/>
之鄒興中火箭死飛橋鐵索皆斷擒其將蔣達等八十<lb/>
餘人斬首千餘溺死無算飛天張鐵頭張等皆遁去永<lb/>
<pb n="KR3j0189_WYG_004-13a"/>
忠入䕫州明日湯和兵至永忠乃與和分道並進和率<lb/>
歩騎永忠率舟師約會于重慶丙申傅友德進兵成都<lb/>
夏守金州九龍山寨平章俞思中率官屬軍民二千三<lb/>
百餘人詣友德降是日永忠舟師抵重慶次銅鑼峽昇<lb/>
等大懼或勸昇奔成都昇母彭氏泣曰今勢成破竹兵<lb/>
民皆已膽落豈能効力驅之拒守死傷徒多終亦不免<lb/>
不如早降昇遂遣使詣永忠軍納欵永忠以湯和未至<lb/>
辭不受癸卯湯和至㑹永忠兵駐朝天門外是日昇面<lb/>
<pb n="KR3j0189_WYG_004-13b"/>
縛衘璧與母彭氏及右丞劉仁等詣軍門降和受璧永<lb/>
忠解縛承制撫慰下令將士不得侵掠撫諭戴壽何大<lb/>
亨等家令其子弟持書往成都招諭遣指揮萬德送昇<lb/>
等並降表于京師表畧曰乾坤正一統知天命之有歸<lb/>
日月仰大明撫華夷之無外萬方丕冒四海同歡欽惟<lb/>
皇帝陛下功軼禹湯德侔堯舜運乾元不息之妙寰宇<lb/>
肅清秉神武不殺之權生民永賴收豪傑於紛爭之日<lb/>
施仁義於墊溺之時景運維新皇謨丕顯故無征而不<lb/>
<pb n="KR3j0189_WYG_004-14a"/>
克無令而不從臣昇僻處偏方懵無學識既靡竇融先<lb/>
機之智又乏錢俶達事之宜見出井蛙計同穴兔揣罪<lb/>
實由於此啓釁用非其人用揆愚蒙冒干天討顧閉關<lb/>
之何益遂開門以來降迎拜道旁竊効子嬰之繫頸仰<lb/>
瞻天上敢希孟昶之傾心謹將軍馬錢糧及土地人民<lb/>
以獻七月庚申友德兵圍成都戴壽何大亨等出城拒<lb/>
戰以象載甲士列于陣前友德命前鋒以弩矢火器衝<lb/>
之象中矢還走反蹂壽兵死者甚衆友德亦中流矢㑹<lb/>
<pb n="KR3j0189_WYG_004-14b"/>
壽等得家書聞昇已降而室家竝完皆無鬬志乃籍倉<lb/>
庫遣子納欵友德許之翊日壽等率其屬詣軍門降友<lb/>
德按兵自東門入得士馬三萬壬戌友德分兵狥州縣<lb/>
之未附者重慶知州尹善清拒戰友德擊斬之判官王<lb/>
柱華率軍民降夏亡初保寧城中有韓氏女年十七遭<lb/>
明氏兵亂慮為所掠乃偽為男服混處民間既而果被<lb/>
虜居兵伍中七年人莫知其女子也後從玉珍兵掠雲<lb/>
南還遇其叔父贖歸成都以適尹氏人皆異之稱為韓<lb/>
<pb n="KR3j0189_WYG_004-15a"/>
貞女乙丑明昇等至京師上命禮部定受降禮禮部按<lb/>
孟昶入宋故事擬令昇等於午門外進表待罪聽宣制<lb/>
釋罪賜冠服引入丹墀聽宣諭上曰明昇與孟昶不同<lb/>
昶專制國政所為奢縱昇年幼事由臣下宜免其叩頭<lb/>
伏地上表請罪之禮是日昇及其官屬朝見百官稱賀<lb/>
制授昇為歸義侯賜冠帶衣服及居第于京師八月庚<lb/>
子湯和遣周德興㑹傅友德攻克保寧執呉友仁械送<lb/>
京師蜀地悉平<lb/>
<pb n="KR3j0189_WYG_004-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今說海卷四<lb/>
</p>
<p>
</p>
  </div>
</body>
</text>
</TEI>
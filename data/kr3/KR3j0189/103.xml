<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷一百三</head> <lb/>
    <p>
<pb n="KR3j0189_WYG_103-1a"/>
欽定四庫全書<lb/>
　古今說海卷一百三<lb/>
　　　　　　　　　　　　　明　陸楫　編<lb/>
　說畧十九<hi>雜記十九</hi>
　　話腴<hi>宋陳郁</hi>
藝祖微時日詩云欲出未出光辣撻千山萬山如火發<lb/>
須臾走向天上來趕却殘星趕却月國史潤飾之云未<lb/>
離海嶠千山黒才到天心萬國明文氣卑弱不如元作<lb/>
<pb n="KR3j0189_WYG_103-1b"/>
真西山鎮温陵有海冦猖獗令鎮將王大受將卒五百<lb/>
擒獲其趙某等三渠魁及從賊百餘輩大受歸傷重而<lb/>
沒趙宗子也始皆疑西山未易處閱數日獄成西山引<lb/>
諸囚入教埸縛二渠魁於中掩其心令諸軍射箭如蝟<lb/>
而賊未死或斬或搥次第而畢惟置趙於傍觀之次凌<lb/>
遲二渠魁且以心肝祭大受訖補其二子以指揮使又配<lb/>
其二女以良壻賞罰兼行士民驚服皆以為趙可生也<lb/>
事畢西山呼趙問之趙稱宗室不絶西山曰宗室為賊<lb/>
<pb n="KR3j0189_WYG_103-2a"/>
首則非宗室矣宜正以王法決交脊二百而死<lb/>
南康縣外二十里許有劉氏女少而慧父母初以許蔡<lb/>
無故絶蔡而許吴吴亡又以許蔡女曰吾一身而三許<lb/>
人何顔登人門戸投潭水而死鄉社立賢女祠今存焉<lb/>
菱芡皆水物也胡為菱寒而芡暖葢菱花開必背日芡<lb/>
花開必向日故也桃杏雙仁者必殺人其花本五出有<lb/>
六出必雙仁而殺人矣反常故也木實之蠧者必不沙<lb/>
爛沙爛者必不蠧而能浮若不浮者亦殺人葢既沙爛<lb/>
<pb n="KR3j0189_WYG_103-2b"/>
則不能藴畜而生蟲瓜至甘而不蠧者以其沙也有物<lb/>
有則若可窮矣<lb/>
馬友犯長沙向薌林捍之不敵而潰道遇友别將方舟<lb/>
而來家人輩惶懼知弗脫矣賊指求薌林愛妾妾聞命<lb/>
無懼色自語賊曰必欲我當以車馬來賊許之妾即盛<lb/>
飾以待家人駭之然猶謂其徃可以紓難頃刻肩輿至<lb/>
即奮而登既過河望賊舟不甚相逺妾忽語輿卒欲少<lb/>
止羣卒乃弛轎妾一躍入水急援之已絶矣賊相顧不<lb/>
<pb n="KR3j0189_WYG_103-3a"/>
發薌林亦悠然而去<lb/>
岳鄂王飛謝收復河南赦及罷兵表畧曰戎狄不情虎<lb/>
狼無信莫守金石之約難充溪壑之求暫圖安而解倒<lb/>
垂猶云可也欲長慮而尊中國豈其然乎又曰身居將<lb/>
閫功無補於涓埃口誦詔書面有慚於軍旅又曰尚作<lb/>
聰明而過慮徒懷猶豫以致疑葢無事而請和者謀恐<lb/>
卑辭而厚幣者進願定規於至勝期收地於兩河唾手<lb/>
幽燕終欲復讐而報國誓心天地當令稽首以稱藩未<lb/>
<pb n="KR3j0189_WYG_103-3b"/>
㡬金渝盟河南復䧟後六十年得金之南遷録見當時<lb/>
諸酋議論銳意為取江南之計歸三京以誘吾歸兵於<lb/>
平地吾保河南則江南必虚若吾不守河南則是彼甞見<lb/>
歸吾自棄置遺民當自歸曲於吾矣敵謀若此鄂武穆<lb/>
之料敵信不妄云<lb/>
徽廟一日幸來夫人閤就灑翰于小白團扇書七言十<lb/>
四字而天思稍倦顧在側璫云汝有能吟之客可令續<lb/>
之乃薦鄰里太學生既宣入内侍省恭讀宸製不知指<lb/>
<pb n="KR3j0189_WYG_103-4a"/>
意乞為取㫖或續句呈或就書扇左上曰朝來不喜餐<lb/>
必惡阻也當以此為詞以續于扇續進上大喜會將策<lb/>
士生時未奏名徑使造庭賜以第焉上御詩曰選飯朝<lb/>
來不喜餐御廚空費八珍盤生續曰人間有味俱甞遍<lb/>
只許江梅一㸃酸<lb/>
唐李涉過皖口之西遇大艦遏其征數十人持兵仗問<lb/>
是何人從者曰李涉博士船也其豪首曰若是李涉聞<lb/>
詩名已久但希一篇金帛非敢取也李乃贈一絶云暮<lb/>
<pb n="KR3j0189_WYG_103-4b"/>
雨蕭蕭江上村綠林豪客夜知聞相逢不用相迴避世<lb/>
上于今半是君<lb/>
真廟朝寢殿側有古檜秀茂不羣名御愛檜然横礙殿<lb/>
簷真皇意欲去之一夕風雷轉摺其枝時以為瑞<lb/>
諸葛武侯薦馬超於先主關羽恐其出己右移書問之<lb/>
武侯曰可與翼徳並驅争衡然非髯將軍比也羽聞而<lb/>
喜余謂武候此語既不掩超之美又有以結羽之心深<lb/>
沉大畧可涯涘邪當其兵數敗衂時下教曰今非將不<lb/>
<pb n="KR3j0189_WYG_103-5a"/>
善兵不衆而敗葢亮未聞過耳諸君攻亮之過則兵決<lb/>
可勝夫人有失誰不懷忌而武侯獨願聞其過豈不誠<lb/>
大丈夫哉<lb/>
明之象山士子史本有木犀忽變紅色異香因接本獻<lb/>
闕下髙廟雅愛之畫為扇面仍製詩以賜從臣云月宫<lb/>
移就日宫栽引得輕紅入面來好向烟霄承雨露丹心<lb/>
一㸃為君開又云秋入幽巖桂影團香深粟粟照林丹<lb/>
應隨王母瑶池宴染得朝霞下廣寒自是四方爭傳其<lb/>
<pb n="KR3j0189_WYG_103-5b"/>
本嵗接數百史氏由此昌焉一卉之㣲香色稍異能動<lb/>
至尊入品題且昌其主可以人而不如木乎<lb/>
世論多以阮籍為放曠不羈之士守禮法者羞言之葢<lb/>
以迹而不以心也余見其沉酣不理若與世違然觀漢<lb/>
楚戰場則曰時無英雄使豎子成名豈忘慮於世變哉<lb/>
口不臧否然待人以青白眼豈無意於人物哉居喪飲<lb/>
酒食肉然慟哭則嘔血數斗豈不情於哀戚哉當其王<lb/>
室不競強臣擅威戮大臣如刺犬豕故張華衞瓘以清<lb/>
<pb n="KR3j0189_WYG_103-6a"/>
直死嵇康以髙簡死王衍以清談死陸機陸雲以俊才<lb/>
死至文帝將求婚鍾㑹欲詢以時事而致之罪而籍終<lb/>
皆以沉湎避其察㣲見逺寄託保身非髙出數子之上<lb/>
其能脱屣於禍穽哉吁善觀人者當考其迹而逆察其<lb/>
心乃可也<lb/>
曲帥端統兵日有叔父必欲居將列以功名自見力止<lb/>
之不聴遂以偏將出戰後竟敗歸端勞傷撫殘之餘軍<lb/>
正以將叔敗告謂當伏誅不免委諸法既誅矣端乃成<lb/>
<pb n="KR3j0189_WYG_103-6b"/>
服發喪其祭文曰嗚呼斬叔者涇原統制祭叔者姪兒<lb/>
曲端尚享士莫不畏服又方秦丞相殺諸公時趙公鼎<lb/>
薨於謫所有名士大夫遣祭於道間秦聞而索之將羅<lb/>
織以罪而其文止叙年月日具位姓名致祭於某官之<lb/>
靈嗚呼哀哉尚饗而已秦竟不得而罪焉<lb/>
建炎樞宻聶昌臨川人也上庠釋褐出身元名山御筆<lb/>
改今名朝廷令往河北割地尼雅滿撤傘而後見昌云<lb/>
彼此皆王臣也平交耳安有令撤傘之禮竟不從尼雅<lb/>
<pb n="KR3j0189_WYG_103-7a"/>
滿亦莫之屈當時河北百姓不肯割土昌因與虜爭死<lb/>
之諡榮愍<lb/>
明之慈谿縣西北有慶安寺寺前有古松夾道綿亘數<lb/>
里望之如蒼雲其一最巨而竒蜿蜒若龍飛偃如葢臨<lb/>
池之上寺後有泉出於深谷僧以巨竹連筒引行數里<lb/>
支分於松下石池溢入於溪舒龍圖亶有詩云門前屏<lb/>
障遶潺湲付與林僧夜定還松葢作雲遮十里竹龍行<lb/>
雨出千山白公香火蓮開後謝氏池塘草夢間我亦鳯<lb/>
<pb n="KR3j0189_WYG_103-7b"/>
鳯臺上客圖閒却笑未能閒其後邑長沈時升有造舟<lb/>
之役睥睨兹松將斤焉里士馮文學輗作詩以遺沈賴<lb/>
以不伐松因詩而夀焉詩曰寒松一榦老蒼蒼古寺門<lb/>
前嵗月長匠伯偶圖舟楫利禪翁方患斧斤傷得全此<lb/>
日同齊櫟弗剪他年比召棠可但與君期久逺相將俱<lb/>
列大夫行<lb/>
寫照非畫物比葢寫形不難寫心惟難也夫帝堯秀眉<lb/>
魯僖司馬亦秀眉舜重瞳項羽朱友敬亦重瞳沛公龍<lb/>
<pb n="KR3j0189_WYG_103-8a"/>
顔嵇叔夜亦龍顔世祖日角唐髙祖亦日角文皇鳯姿<lb/>
李相國亦鳯姿尼父如蒙魌陽虎亦如蒙魌竇將軍鳶<lb/>
肩駱賔王亦鳶肩揚食我熊虎之狀班定逺乃虎頭司<lb/>
馬懿狼顧周嵩乃狼抗若此者寫之似足矣故曰寫形<lb/>
不難夫寫屈原之形而肖矣儻筆無行吟澤畔懷忠不<lb/>
平之意亦非靈均寫少陵之貌而是矣儻不能筆其風<lb/>
騷沖澹之趣忠義傑特之氣峻潔葆麗之姿竒僻贍博<lb/>
之學離寓放曠之懷亦非浣花翁葢寫其形必傳其神<lb/>
<pb n="KR3j0189_WYG_103-8b"/>
傳其神必寫其心否則君子小人貌同心異貴賤忠惡<lb/>
奚自而别形雖似何益故曰寫心惟難<lb/>
　<lb/>
　<lb/>
　<lb/>
　<lb/>
　<lb/>
　古今説海卷一百三<lb/>
</p>
<p>
</p>
  </div>
</body>
</text>
</TEI>
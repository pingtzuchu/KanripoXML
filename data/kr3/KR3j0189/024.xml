<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷二十四</head> <lb/>
    <p>
<pb n="KR3j0189_WYG_024-1a"/>
欽定四庫全書<lb/>
　古今説海卷二十四<lb/>
　　　　　　　　　　　　　明　陸楫　編<lb/>
　説淵四<hi>別傳四</hi>
　　吳保安傳<hi>闕名</hi>
吳保安字永固河北人任遂州方義尉其鄉人郭仲翔<lb/>
即元振從姪也仲翔有才學元振將成其名宦㑹南蠻<lb/>
作亂以李蒙為姚州都督帥師討焉蒙臨行辭元振元<lb/>
<pb n="KR3j0189_WYG_024-1b"/>
振乃見仲翔謂蒙曰弟之孤子未有名宦子姑將行如<lb/>
破賊立功某在政事當接引之俾其縻薄俸也蒙諾之<lb/>
仲翔頗有幹用乃以為判官委之軍事至蜀保安寓書<lb/>
於仲翔曰幸共鄉里籍甚風猷雖曠不展拜而心常慕<lb/>
仰吾子國相猶子幕府碩才果以良能而受委寄李將<lb/>
軍秉文兼武受命專征親綰大兵將平小冦以將軍英<lb/>
勇兼足下才賢師之克殄功在旦夕保安幼而嗜學長<lb/>
而專經才乏兼人官從一尉僻在劒外地邇蠻陬鄉國<lb/>
<pb n="KR3j0189_WYG_024-2a"/>
數千闗河阻隔況此官已滿後任難期以保安之不才<lb/>
厄選曹之格限更思微禄豈有望焉將歸老丘園轉死<lb/>
溝壑側聞吾子急人之憂不遺鄉曲之情忽垂特達之<lb/>
眷使保安得執鞭弭以奉周旋録及細微薄霑功効承<lb/>
兹凱入得預末班是吾子丘山之恩即保安銘鏤之日<lb/>
非敢望也願為圖之幸照其欵誠而寛其造次專䇿駑<lb/>
蹇以望招攜仲翔得書深感之即言於李將軍召為管<lb/>
記未至而蠻賊轉逼李將軍至姚州與戰破之乗勝深<lb/>
<pb n="KR3j0189_WYG_024-2b"/>
入蠻覆而敗之李身死軍没仲翔為虜蠻夷利漢財物<lb/>
其没落者皆通音耗令其家贖之人絹三十匹保安既至<lb/>
姚州適值軍没遲留未返而仲翔於蠻中間闗致書於<lb/>
保安曰永固無恙頃辱書未報值大軍已發深入賊庭<lb/>
果逢撓敗李公戰没吾為囚俘假息偷生天涯地角顧<lb/>
身世已矣念鄉國窅然才謝鍾儀居然受縶身非箕子<lb/>
且見為奴海畔牧羊有類於蘇武宫中射鴈寧期於李<lb/>
陵吾自陷蠻夷備嘗艱苦肌膚毁剔血泪滂沱生人至<lb/>
<pb n="KR3j0189_WYG_024-3a"/>
艱吾身盡受以中華世族為絶域窮囚日居月諸暑退<lb/>
寒襲思老親於舊國望松檟於先塋忽忽發狂腷臆流<lb/>
慟不知涕之無從行路見吾猶為傷愍吾與永固雖未<lb/>
披欵而鄉里先達風味相親想覩光儀不離夢寐昨蒙<lb/>
枉問承間便言李公素知足下才名則請為管記大軍<lb/>
去逺足下來遲乃足下自後於戎行非僕遲遺於鄉曲<lb/>
也足下門傳餘慶天祚積善果事期不入而身名並全<lb/>
向若早事麾下同參幕府則絶域之人與僕何異吾今<lb/>
<pb n="KR3j0189_WYG_024-3b"/>
在厄力屈計窮而蠻俗没留許親族往贖以吾國相之<lb/>
姪不同衆人乃苦相邀求絹千匹此信通問仍索百縑<lb/>
願足下早附白書報吾伯父宜以時到得贖吾還使亡<lb/>
魂復歸死骨更肉惟望足下耳今日之事請不辭勞若<lb/>
吾伯父已去廟堂難可諮啟即願足下親脱石父解夷<lb/>
吾之驂往贖華元類宋人之事濟物之道古人猶難以<lb/>
足下道義素高名節特著故有斯請而不生疑若足下<lb/>
不見哀矜猥同流俗則僕生為俘囚之豎死則蠻夷之<lb/>
<pb n="KR3j0189_WYG_024-4a"/>
鬼耳更何望哉已矣吳君無落吾事保安得書甚傷之<lb/>
時元振已卒保安乃為報許贖仲翔仍傾其家得絹二<lb/>
百匹因往嶲州十年不歸經營財物前後得絹七百匹<lb/>
數猶未至保安素貧窶妻子又在遂州貪贖仲翔遂與<lb/>
家絶每於人有得雖尺布升粟皆漸積之後妻子饑寒<lb/>
不能自立其妻乃率弱子駕一驢自往瀘南求保安所<lb/>
在於途中糧盡猶去姚州數百里其妻計無所出因哭<lb/>
於路左哀感行人時姚州都督楊安居乗驛赴郡見保<lb/>
<pb n="KR3j0189_WYG_024-4b"/>
安妻哭異而訪之妻曰妾夫遂州方義尉吳保安以友<lb/>
人没蕃丐而往贖因住姚州棄妾母子十年不通音問<lb/>
妾今貧苦往尋保安糧乏路長是以悲哭安居大奇之<lb/>
謂曰吾前至驛當候夫人濟其所乏既至驛安居賜保<lb/>
安妻錢數千給乗令進安居馳至郡先求保安見之執<lb/>
其手升堂謂保安曰吾嘗讀古人書見古人行事不謂<lb/>
今日親覩於公何分義情深妻子意淺捐棄家室求贖<lb/>
友朋而至是乎我見公妻來思公道義乃心勤佇願見<lb/>
<pb n="KR3j0189_WYG_024-5a"/>
顔色吾今初到無物助公且於庫中假官絹四百匹濟<lb/>
公此用待友人到後吾方徐為填還保安喜取其絹令<lb/>
蠻中通信者持往向二百日而仲翔至姚州形狀憔悴<lb/>
殆非人也方與保安相識語相泣也安居曽事郭尚書<lb/>
則為仲翔洗沐賜衣裝引與同坐宴樂之安居重保安<lb/>
行事甚寵之於是令仲翔攝治下尉仲翔久於蠻中知<lb/>
其欵曲使人於蠻洞市女口十人皆有姿色既至因辭<lb/>
安居歸北且以蠻口贈之安居不受曰吾非市井之人<lb/>
<pb n="KR3j0189_WYG_024-5b"/>
豈待報邪欽吳生分義故因人成事耳公有親老在北<lb/>
且充甘脆之資仲翔謝曰鄙身得還公之恩也微命得<lb/>
全公之賜也翔雖瞑目敢忘大造但此蠻口固為公求<lb/>
來公今見辭翔以死請安居難違乃見其小女曰公既<lb/>
頻繁有言不敢違公雅意此女最小常所鍾愛今為此<lb/>
女受公一小口耳因辭其九人而保安亦為安居厚遇<lb/>
大獲資糧而去仲翔到家辭親十五年矣却至京以功<lb/>
授蔚州録事參軍則迎親到官兩嵗又以優授代州戸<lb/>
<pb n="KR3j0189_WYG_024-6a"/>
曹參軍秩滿内憂葬畢因行服幕次乃曰吾賴吳公見<lb/>
贖故能拜職養親今親殁服除可以行吾志矣乃行求<lb/>
保安而保安自方義尉選授眉州彭山丞仲翔遂至蜀<lb/>
訪之保安秩滿不能歸與其妻皆卒於彼權窆寺内仲<lb/>
翔聞之哭甚哀因製縗麻環絰加杖自蜀郡徒跣哭不<lb/>
絶聲遂至彭山設祭酹畢乃出其骨每節皆墨記之<hi>墨記</hi>
<hi>骨節書其次第恐葬歛時有失也</hi>盛於練囊又出其妻骨亦墨記貯於<lb/>
竹籠而徒跣親負之行數千里至魏郡保安有一子仲<lb/>
<pb n="KR3j0189_WYG_024-6b"/>
翔愛之如弟盡以家財二十萬厚葬保安仍刻石頌美<lb/>
親廬墓側行服三年既而為嵐州長史又加朝散大夫<lb/>
攜保安子之官為娶妻恩養甚至仲翔德保安不已天<lb/>
寶十二載詣闕讓朱紱及官於保安之子以報時人甚<lb/>
高之初仲翔之没也賜蠻酋為奴其主愛之飲食與之<lb/>
等經嵗仲翔思北因逃歸追而得之轉賣與南洞洞主<lb/>
嚴惡得仲翔苦役之鞭笞甚至仲翔棄而走又被逐得<lb/>
更賣南洞中其洞號菩薩蠻仲翔居中經嵗困厄復走<lb/>
<pb n="KR3j0189_WYG_024-7a"/>
蠻又追得之復賣他洞洞主得仲翔怒曰奴好走難禁<lb/>
止耶乃取兩板各長數尺令仲翔立於板以釘自足背<lb/>
釘之釘達於木每役使常帶二木行夜則納地檻中親<lb/>
自鏁閉仲翔二足經數年瘡方愈木鏁地檻如此七年<lb/>
仲翔初不堪其憂保安之使人往贖也初得仲翔之首<lb/>
主展轉為取之故仲翔得歸焉<lb/>
　<lb/>
　<lb/>
<pb n="KR3j0189_WYG_024-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷二十四<lb/>
</p>
<p>
</p>
  </div>
</body>
</text>
</TEI>
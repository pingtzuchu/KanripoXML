<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷五十六</head> <lb/>
    <p>
<pb n="KR3j0189_WYG_056-1a"/>
欽定四庫全書<lb/>
　古今説海卷五十六<lb/>
　　　　　　　　　　　　　明　陸楫　編<lb/>
　説淵三十六<hi>别傳三十六</hi>
　　聶隱娘傳<hi>闕名</hi>
聶隱娘者唐貞元中魏博大將聶鋒之女也方十嵗有<lb/>
尼乞食于鋒舍見隱娘悦之乃云問押衙乞取此女鋒<lb/>
大怒叱尼尼曰任押衙鐵櫃中盛亦須偷去矣及夜果<lb/>
<pb n="KR3j0189_WYG_056-1b"/>
失隱娘所在鋒大驚駭令人捜尋曽無影響父母每思<lb/>
之相對啼泣而已後五年尼送隱娘歸告鋒曰教已成<lb/>
矣可自領取尼歘亦不見一家悲喜問其所習曰初但<lb/>
讀經念呪餘無他也鋒不信懇詰隱娘曰真説又恐不<lb/>
信如何鋒曰但真説之乃曰隱娘初被尼挈去不知行<lb/>
幾里及明至大石穴中嵌空數十步寂無居人猿猱極<lb/>
多尼先已有二女亦各十嵗皆聰明婉麗不食能於峭<lb/>
壁上飛走若捷猱登木無有蹶失尼與我藥一粒兼令<lb/>
<pb n="KR3j0189_WYG_056-2a"/>
執寶劒一口長一二尺許鋒利吹毛可斷遂令二女教<lb/>
某攀縁漸覺身輕如風一年後刺猿猱百無一失二年後刺<lb/>
虎豹皆決其首而歸三年後能飛使刺鷹隼無不中劒之<lb/>
刃漸減五寸飛走遇之不知其來也至四年留二女守<lb/>
穴挈我於都市不知何處也指其人者一一數其過曰<lb/>
為我刺其首來無使知覺定其膽若飛鳥之容易也授<lb/>
以羊角匕首刃廣三寸遂白日刺其人於都市中人莫<lb/>
能見以首入囊返命則以藥化之為水五年又曰某大<lb/>
<pb n="KR3j0189_WYG_056-2b"/>
僚有罪無故害人若干夜可入其室決其首來又攜匕<lb/>
首入室度其門隙無有障礙伏之梁上至暝時得其首<lb/>
而歸尼大怒曰何太晩如是某云見前人戲弄一兒可<lb/>
愛未忍便下手尼叱曰已後遇此輩必先斷其所愛然<lb/>
後決之某拜謝尼曰吾為汝開腦後藏匕首而無所傷<lb/>
用即抽之曰汝術已成可歸家遂送還云後二十年方<lb/>
可一見鋒聞語甚懼後遇夜即失蹤及明而返鋒已不<lb/>
敢詰之因兹亦不甚憐愛忽值磨鏡少年及門女曰此<lb/>
<pb n="KR3j0189_WYG_056-3a"/>
人可與我為夫白父又不敢不從遂嫁之其夫但能淬<lb/>
鏡餘無他能父乃給衣食甚豐具數年後父卒魏帥知<lb/>
其異遂以金帛召署為左右吏如此又數年至元和間<lb/>
魏帥與陳許節度使劉悟參商不協使隱娘賊其首隱<lb/>
娘辭帥之許許帥能神筭已知其來召牙將令曰早至<lb/>
城北候一丈夫一女子各跨白黒衞至門遇有鵲來噪<lb/>
丈夫以弓彈之不中妻奪夫彈一丸而斃鵲者揖之云<lb/>
吾欲相見祇迎也衙將受約束遇之隱娘夫妻曰劉僕<lb/>
<pb n="KR3j0189_WYG_056-3b"/>
射果神人不然者何以動召也願見劉公劉勞之隱娘<lb/>
夫妻拜曰得罪僕射合萬死劉曰不然各親其主人之<lb/>
常事魏今與許何異請當留此勿相疑也隱娘謝曰僕<lb/>
射左右無人願舍彼而就此服公神明耳蓋知魏帥之<lb/>
不及劉也劉問其所須曰每日只要錢二百文足矣乃<lb/>
依所請忽不見二衞所在劉使人尋之不知所向後潛<lb/>
於布囊中見二紙衞一黒一白後月餘白劉曰彼未知<lb/>
止必使人繼至今宵請剪髮繫之以紅綃送于魏枕前<lb/>
<pb n="KR3j0189_WYG_056-4a"/>
以表不囘劉聽之至四更却返曰送其信矣後夜必使<lb/>
精精兒來殺某及賊僕射之首此時亦萬計殺之乞不<lb/>
憂耳劉豁達大度亦無畏色是夜明燭半宵之後果有<lb/>
二幡子一紅一白飄飄然如相擊于床四隅良久見一<lb/>
人自空而踣身首異處隱娘亦出曰精精兒已斃拽出<lb/>
于堂之下以藥化為水毛髮不存矣隱娘曰後夜當使<lb/>
妙手空空兒繼至空空兒之神術人莫能窺其用鬼莫<lb/>
得躡其蹤能從空虚入㝠莫無形而滅影隱娘之藝故<lb/>
<pb n="KR3j0189_WYG_056-4b"/>
不能造其境此即繫僕射之福耳但以于闐玉周其頸<lb/>
擁以衾隱娘當化為蠛蠓潛入僕射腸中聽伺其餘無<lb/>
逃避處劉如言至三更暝目未熟果聞項上鏗然聲甚<lb/>
厲隱娘自劉口中躍出賀曰僕射無患矣此人如俊鶻<lb/>
一搏不中即翩然逺逝恥其不中耳纔未逾一更已千<lb/>
里矣後視其玉果有匕首劃處痕逾數分自此劉轉厚<lb/>
禮之自元和八年劉自許入覲隱娘不願從焉云自此<lb/>
尋山水訪至人但一一請給與其夫劉如約後漸不知<lb/>
<pb n="KR3j0189_WYG_056-5a"/>
所之及劉薨于軍隱娘亦鞭驢而一至京師柩前慟哭<lb/>
而去開成年昌裔子縱除陵州刺史至蜀棧道遇隱娘<lb/>
貌若當時甚喜相見依前跨白衞如故謂縱曰郎君大<lb/>
災不合適此出藥一粒令縱吞之云來年火急抛官歸<lb/>
洛方脱此禍吾藥力只保一年患耳縱亦不甚信遺以<lb/>
繒綵隱娘一無所受但沈醉而去後一年縱不休官果<lb/>
卒于陵州自此無復有人見隱娘矣<lb/>
　<lb/>
<pb n="KR3j0189_WYG_056-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷五十六<lb/>
</p>
<p>
</p>
  </div>
</body>
</text>
</TEI>
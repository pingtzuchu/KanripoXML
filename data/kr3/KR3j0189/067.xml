<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷六十七</head> <lb/>
    <p>
<pb n="KR3j0189_WYG_067-1a"/>
欽定四庫全書<lb/>
　古今説海卷六十七<lb/>
　　　　　　　　　　　　　明　陸楫　編<lb/>
　説淵四十七<hi>别傳四十七</hi>
　　薛昭傳<hi>闕名</hi>
薛昭者唐元和末為平陸尉以氣義自喜常慕郭代公<lb/>
李北海之為人因夜直宿囚有為母復仇殺人者與金<lb/>
而逸之故縣聞於廉使廉使奏之坐讁為民于海康勑<lb/>
<pb n="KR3j0189_WYG_067-1b"/>
下之日不問家産但荷銀鐺而去有客田山叟者或云<lb/>
數百嵗時來平生正與昭洽乃齎酒闌道而飲餞之謂<lb/>
昭曰君義士也脱人之禍而自當之真荆聶之儔也吾<lb/>
請從子昭不許固請乃許之至三鄉夜山叟脱衣易酒<lb/>
大醉其左右謂昭曰可遁矣與之携手出東郊贈藥一<lb/>
粒曰非唯去疾兼能去食又約曰此去但遇道北有林<lb/>
藪繁翳處可且匿不獨逃難當獲美姝昭辭行過蘭昌<lb/>
宫古木修竹四合其所昭踰垣而入追者但東西奔走<lb/>
<pb n="KR3j0189_WYG_067-2a"/>
莫能知蹤矣昭濳于古殿之西間及夜風清月皎見階<lb/>
間有三美女笑語而至揖讓升于花茵以犀杯酌酒而<lb/>
進之居其首女子酹之曰吉利吉利好人相逢惡人相<lb/>
避其次曰良宵宴會雖有好人豈易逢邪昭居窻隙間<lb/>
聞之又誌田生之言遂躍出曰適聞夫人云好人豈易<lb/>
逢邪昭雖不才願備好人之數三女愕然良久曰君是<lb/>
何人而匿于此昭具以實對乃設坐于茵之南昭詢其<lb/>
姓字長曰雲容張氏次曰鳳臺蕭氏次曰蘭翹劉氏飲<lb/>
<pb n="KR3j0189_WYG_067-2b"/>
將酣蘭翹命骰子謂二女曰今夜嘉賓相逢須有匹偶<lb/>
請擲骰子遇采强者得薦枕席遍擲雲容采勝蘭翹遂<lb/>
命薛郎近雲容姊坐又持雙杯而獻曰真所謂合卺矣<lb/>
昭拜謝之遂問夫人何許人何以至此答曰某乃開元<lb/>
中楊貴妃之侍兒也妃甚愛惜常令獨舞霓裳於繡嶺<lb/>
宮妃贈我詩曰羅袖動香香不已紅蕖裊裊秋烟裏輕<lb/>
雲嶺上乍搖風嫩栁池邊初拂水詩成皇帝吟諷久之<lb/>
亦有繼和但不記耳遂賜雙金扼臂因兹寵幸愈於羣<lb/>
<pb n="KR3j0189_WYG_067-3a"/>
輩此時多遇帝與申天師譚道余獨與貴妃得竊聴亦<lb/>
數侍天師茶藥頗獲天師憫之因閒處叩頭乞藥師云<lb/>
吾不惜但汝無分不久處世如何我曰朝聞道夕死可<lb/>
矣天師乃與絳雪丹一粒曰汝但服之雖死不壊但能<lb/>
大其棺廣其穴含以真玉疎而有風使魂不蕩空魄不<lb/>
沈寂有物拘制逃出隂陽後百年得遇生人交精之氣<lb/>
或再生便為地仙耳我沒蘭昌之時同輩具以白貴妃<lb/>
憐之命中貴人陳𤣥造受其事送終之器皆荷如約今<lb/>
<pb n="KR3j0189_WYG_067-3b"/>
已百年矣仙師之兆莫非今宵良會乎此乃宿分非偶<lb/>
然耳昭因詰申天師之貌乃田山叟之魁梧也昭大驚<lb/>
曰山叟即天師明矣不然何以委曲使余符曩日之事<lb/>
哉又問蘭鳳二子容曰亦當時宮人有容者為九仙媛<lb/>
所忌毒而死之藏吾穴之側與之交遊非一朝一夕耳<lb/>
鳳臺請擊席而歌送昭容酒歌曰臉花不綻幾含幽今<lb/>
夕陽春獨換秋我守孤燈無白日寒雲隴上更添愁蘭<lb/>
翹和曰幽谷啼鸎整羽翰犀沈玉冷自長歎月華不忍<lb/>
<pb n="KR3j0189_WYG_067-4a"/>
扃泉户露滴松枝一夜寒雲容和曰韶光不鑒分成塵<lb/>
曾餌金丹忽有神不意薛生携舊律獨開幽谷一枝春<lb/>
昭亦和曰悞入宮墻漏網人月華清洗玉階塵自疑飛<lb/>
到蓬萊頂瓊艷三枝半夜春詩畢旋聞鷄鳴三人曰可<lb/>
歸室矣昭持其衣超然而去初覺門户至㣲及經閾亦<lb/>
無所妨蘭鳳亦告辭而他往矣燈燭熒熒侍婢凝立帳<lb/>
幄綺繡如貴戚家焉遂同寢處昭甚慰喜如此覺數夕<lb/>
但不知昬旦容曰吾體已蘇矣但衣服破故更得新衣<lb/>
<pb n="KR3j0189_WYG_067-4b"/>
則可起矣今有金扼臂君可持往近縣易衣服昭懼不<lb/>
敢去曰恐為州縣所執容曰無憚但將我白絹去有急<lb/>
即蒙首人無能見矣昭然之遂出三鄉貨之市其衣服<lb/>
夜至穴側容已迎門而笑引入曰但啓櫬當自起矣昭<lb/>
如其言果見容體已生及回顧看帷帳但一大穴多明<lb/>
器服玩金玉惟取寶器而出遂與容同歸金陵幽棲至<lb/>
今見在容鬢不衰豈非俱餌天師之靈藥乎申師名元<lb/>
之<lb/>
<pb n="KR3j0189_WYG_067-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_067-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷六十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷六十八</head> <lb/>
    <p>
<pb n="KR3j0189_WYG_068-1a"/>
欽定四庫全書<lb/>
　古今説海卷六十八<lb/>
　　　　　　　　　　　　　明　陸楫　編<lb/>
　説淵四十八<hi>别傳四十八</hi>
　　王賈傳<hi>闕名</hi>
婺州參軍王賈本太原人移家覃懐而先人之壟在於<lb/>
臨汝賈少而聰穎未嘗有過沈靜少言年十四忽謂諸<lb/>
兄曰不出三日家中當恐且有大喪居二日宅中火延<lb/>
<pb n="KR3j0189_WYG_068-1b"/>
燒堂室祖母年哀震驚自投于牀而卒兄以賈言聞諸<lb/>
父諸父訊賈賈曰卜筮知之後又白諸父曰太行南泌<lb/>
河灣澳内有兩龍居之欲識真龍請同觀之諸父怒曰<lb/>
小子好詭言駭物當笞之賈跪曰實有故請觀之諸父<lb/>
因與同行賈請具雨衣於是至泌河淵深處賈入水<lb/>
以鞭畫之水為之分下有大石二龍盤繞之一白一黑<lb/>
各長數丈見人沖天諸父大驚良久瞻視賈曰既見矣<lb/>
將復之因以鞭揮之水合如舊則雲霧晝昬雷電且至<lb/>
<pb n="KR3j0189_WYG_068-2a"/>
賈曰諸父駛去因馳未里餘飛雨大注方知非常人也<lb/>
賈年十七詣京舉孝廉果擢第乃娶清河崔氏女選授<lb/>
婺州參軍還過東都賈母之表妺死已經年常於靈帳<lb/>
發言處置家事兒女童妾不敢為非毎索飲食衣服有<lb/>
不應求即加笞罵親戚咸怪之賈曰此必妖異因造姨<lb/>
宅唁姨諸子先是姨謂諸子曰明日王家外甥來必莫<lb/>
令進此小子大罪過人賈既至門不得進賈令召老蒼<lb/>
頭曰宅内言者非汝主母乃妖魅耳汝但私語汝郎君<lb/>
<pb n="KR3j0189_WYG_068-2b"/>
令引我入當為除去之家人素病之乃濳言於諸郎郎<lb/>
悟因哭令賈行弔已因向靈言曰聞姨亡來大有神異<lb/>
言語如舊今故來謁姨何不與賈言也不應賈又邀之<lb/>
曰今故來謁姨若不言終不去矣當止於此魅被其勤<lb/>
請帳中言曰甥比佳乎何期别後生死遂隔汝不相忘<lb/>
猶能相訪愧不可言因涕泣言語泣聲皆姨平生聲也<lb/>
諸子聞之號泣令具饌坐賈於前命酒相對殷勤不已<lb/>
醉後賈因請曰姨既神異何不令賈一見姨曰幽明道<lb/>
<pb n="KR3j0189_WYG_068-3a"/>
殊何要相見賈曰姨不能全出請露半靣不然呈一手一<lb/>
足令賈見之如不相示亦終不去魅既被邀苦至因見<lb/>
左手於几宛然又姨之手也諸子又號泣賈因前執其<lb/>
手姨驚命諸子曰外甥無禮何不舉手諸子未進賈遂<lb/>
引其手撲之於地尚猶哀呌撲之數四即死乃老狐也<lb/>
真形既見體裸無毛命火焚之靈語遂絶賈至婺州以<lb/>
事到東陽令有女病魅數年醫不能愈令邀賈到宅置<lb/>
茗饌而不敢有言賈知之謂令曰聞令有女病魅當為<lb/>
<pb n="KR3j0189_WYG_068-3b"/>
去之因為桃符令置所卧牀前女見符泣而罵須㬰眠<lb/>
熟有大狸腰斬死于牀下疾乃止時杜暹為婺州參軍<lb/>
與賈同列相得甚歡與暹同部領使于洛陽過錢塘江<lb/>
登羅刹山觀淛江潮謂暹曰大禹真聖者當治水時所<lb/>
有金櫃五符以鎮川瀆此杭州城不鎮壓尋當䧟矣暹<lb/>
曰何以知之賈曰此石下是相與觀焉因令暹閉目執<lb/>
其手令暹跳下暹忽閉目已至水底其空處如堂有石<lb/>
櫃髙丈餘鏁之賈手開其鏁遂去其葢引暹手登之因<lb/>
<pb n="KR3j0189_WYG_068-4a"/>
同入櫃中又有金櫃可髙三尺金鏁鏁之賈曰玉符在中<lb/>
然世人不合見暹觀之既已則鏁石櫃又接其手令騰<lb/>
出暹纔跳躍則至岸矣既與暹交熟乃告暹曰君有宰<lb/>
相禄當自保愛因示其拜官厯任及於年夀周細語<lb/>
之暹後遷拜一如其説既而至呉郡停船而女子天生<lb/>
五年矣母撫之哀慟而賈不哭暹素重賈各見妻子如<lb/>
一家於是對其妻謂暹曰吾第三天人也有罪謫為世<lb/>
人二十五年今已滿矣後日當行此女亦非吾子也所<lb/>
<pb n="KR3j0189_WYG_068-4b"/>
以早夭妻崔氏亦非吾妻即吉州别駕李乙妻也縁時<lb/>
嵗未到乙未合娶以吾既為世人亦合有室故司命權<lb/>
以妻吾今期已盡妻即當適李氏李氏三品禄致仕生<lb/>
五子大數已定不知何為妄哭妻久知其夫靈異因輟<lb/>
哭請曰吾方年盛君何忍見舍且暑月在途零丁如此<lb/>
請送至洛陽得免栖遲行路之人猶合矜愍況室家之<lb/>
好而忍遺棄邪賈笑而不答因令造棺器納亡女于中<lb/>
置之船下又囑暹以身後事曰吾卒後為素棺漆其縫<lb/>
<pb n="KR3j0189_WYG_068-5a"/>
將至先塋與女子皆附之於墓是後即發至宋州崔氏<lb/>
伯任宋州别駕當畱其姪聴之至冬初李乙必充計入<lb/>
京與崔氏伯相見即伯之故人也因求婚崔别駕以姪<lb/>
妻之事已定矣暹然之其妻日夜涕泣請其少畱終不<lb/>
答至日沐浴衣新衣暮時召暹相對言談頃而卧遂卒<lb/>
暹哭之慟為制朋友之服如其言殮之行及宋州崔别<lb/>
駕果畱其姪暹至則如臨汝厚葬及其子其冬李乙至<lb/>
宋州求壻其妻崔别駕以妻之暹後作相厯中外皆如<lb/>
<pb n="KR3j0189_WYG_068-5b"/>
其語<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷六十八<lb/>
</p>
<p>
</p>
  </div>
</body>
</text>
</TEI>
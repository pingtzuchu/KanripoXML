<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷七</head> <lb/>
    <p>
<pb n="KR3j0189_WYG_007-1a"/>
欽定四庫全書<lb/>
　古今説海卷七<lb/>
　　　　　　　　　　　　　明　陸楫　編<lb/>
　説選七<hi>偏記四</hi>
　　三楚新録<hi>宋周羽沖</hi>
周氏諱行逢武陵人也世業農嘗犯法顯徳中馬氏荒<lb/>
亂吳命邊鎬将兵伐之盡有湘中之地時鎬雖克勝然<lb/>
不能安撫民多怨叛武陵酋豪王逵劉咬牙等十數人<lb/>
<pb n="KR3j0189_WYG_007-1b"/>
乗時舉兵襲之數日而有八千之衆行逢與焉部衆兼<lb/>
行遇夜奄至城下鼓譟斬門而入時鎬軍驟勝士卒解<lb/>
甲不復防禦又昏黑之際忽聞兵入倉卒驚駭計無所<lb/>
出皆束手就戮遲明死者十有八九鎬以單騎遁走於<lb/>
是逵據其境土表於朝廷天子嘉之就除湖南節度兼<lb/>
中書令逵素雄豪得志之後不拘小禮車服制度擬於<lb/>
王者先是吳有術士言南楚之分氣色甚盛将有王氏<lb/>
起焉偽主聞而憂之且問曰今之節将處南楚者誰為<lb/>
<pb n="KR3j0189_WYG_007-2a"/>
王姓或對曰有永州刺史王温耳偽主疑之遣使拜温<lb/>
征南将軍賜以印綬巾帶宻於巾中置毒使至温拜命<lb/>
著巾俄頃腦裂而死未幾逵舉兵襲長沙據之即其應<lb/>
也時行逢已為麾下将衆頗服其才略逵因命為副貳<lb/>
行逢雖受命然終以逵非君長才宻謀圖之未幾逵領<lb/>
兵侵南越留行逢知留後事行逢因謂所親曰王公必<lb/>
不返然以後事付吾者所謂以雲雨資蛟龍也及逵至<lb/>
桂陽果為越兵所破僅以身免竟死於路行逢果代其<lb/>
<pb n="KR3j0189_WYG_007-2b"/>
位時軍吏多武陵人咸有戀土之心或説行逢曰富貴<lb/>
不還鄉如衣錦夜行公起於徒而為列侯可謂富且貴<lb/>
矣然無西還意使鄉人父老何以瞻望風采耶行逢感<lb/>
悟即日命駕歸武陵以武陵為西府使人迎其妻潘潘<lb/>
貎素陋然性剛烈雖行逢已為侯王待之蔑如也先是<lb/>
所侍皆勸之使詣行逢對曰人心自非聖賢必多變動<lb/>
以吾老醜雖徃公豈以曩時心相向哉我有死而已聞<lb/>
者未以為然及使至果不從命惟躬率婢僕以耕織自<lb/>
<pb n="KR3j0189_WYG_007-3a"/>
給賦税亦及時輸納未甞逋懸行逢止之而不從曰賦<lb/>
税官物也豈以己為主而自免之哉行逢聞而有慙色<lb/>
時兵革之後郡邑官吏以聚斂為務行逢患之潛使人<lb/>
察其姓名一旦除去管内稍清至於建官設職亦皆慎<lb/>
選有女壻乞補吏行逢曰吏所以理民也觀汝不堪其<lb/>
事吾當為汝置鍬犁數具汝能用之鉏種以飬老㓜亦<lb/>
是美事何禄之求竟不補焉時一方翕然號為英主然<lb/>
多猜忌好發人隂事故麾下恐其不免多有謀叛而行<lb/>
<pb n="KR3j0189_WYG_007-3b"/>
逢亦能預為之備徃徃未發而誅於是公府凛然入者<lb/>
若履冰雪先是前進士何景山為王逵記室每輕行逢<lb/>
行逢得志命景山為益陽令未幾因事縛而投之江曰<lb/>
汝嘗佐王逵今王逵死且為我告龍王其殘忍皆此類<lb/>
也故天䇿學士徐仲雅有清才然性好滑稽國破之後<lb/>
傷於凍餒行逢素聞其名且以窮困謂必能改節因召<lb/>
為節度判官初王逵之起兵也欲其得衆茍能應募皆<lb/>
置司空太保以誘之自是武陵村落廛市豪横之軰稱<lb/>
<pb n="KR3j0189_WYG_007-4a"/>
司空太保者無筭及仲雅至行逢問曰自吾遷鎮西土<lb/>
控雄盛之地四境懼之乎仲雅對曰公管内滿天太保<lb/>
滿地司空何不懼之行逢不悦未幾大宴僚吏仲雅在<lb/>
座行逢夷音每呼字多誤仲雅戲曰不於五月五日剪<lb/>
却舌頭使語音乖錯如此行逢大怒然仲雅甞歴事馬<lb/>
氏諸王民信之矣故不敢加誅後仲雅竟以忤㫖去職<lb/>
因退居山寺暇日咏㯶樹曰葉似新蒲綠身如亂錦纒<lb/>
任君千度剥意氣自衝天蓋怨行逢而發也有鄧洵美<lb/>
<pb n="KR3j0189_WYG_007-4b"/>
連郡人也登進士第将歸連上行逢署館驛巡官洵美<lb/>
背傴時謂之鄧䭾為性迂僻類其形衆不悦之雖處幕<lb/>
府僚而食貧不暇及同年王溥為相聞洵美不得志乃<lb/>
為詩曰綵衣我已登黄閣白社君猶困故廬自是行逢<lb/>
稍優給之未幾給事中李昉至昉亦洵美同年也相見<lb/>
話舊不覺號慟久而忤行逢貶為易俗場官湏臾使人<lb/>
詐為山賊突入公署殺之聞者無不痛惜後李昉再奉<lb/>
命祠南嶽知洵美墳在近為詩弔之曰今日向君墳畔<lb/>
<pb n="KR3j0189_WYG_007-5a"/>
過不勝懐抱暗酸辛李觀象為節度使以行逢嚴酷恐<lb/>
及禍乃寢紙帳臥紙被行逢信用之凡軍府事無輕重<lb/>
皆取決焉而觀象性多嫉忌好蔽人之好零陵儒士蔣<lb/>
宻能吟咏頗得風騷之旨甞題桑云綺羅因片葉桃李<lb/>
謾同時為作者所許觀象聞之佯驚曰此僕詩何蔣宻<lb/>
之能為士林鄙之及行逢疾病命子保權尊師之且謂<lb/>
保權曰麾下将校兇狠難制者除之已盡惟衡州張文<lb/>
表耳吾死之後此人必叛萬一不可敵當舉族北歸無<lb/>
<pb n="KR3j0189_WYG_007-5b"/>
使骨肉落虎狼之口言訖而逝數月文表果叛舉舟師<lb/>
順流而下以襲長沙時行軍司馬廖簡知留後事方與<lb/>
軍吏聚㑹有報文表至簡素輕殊不介意謂軍吏曰黄<lb/>
口小兒到而擒之何憂乎伐鼓飲酒如初是晩文表入<lb/>
城麾軍直至㑹所簡已醉不能發弓矢惟按膝作氣而<lb/>
已文表親以戈戮之座間遇害者數十人時保權年方<lb/>
十三英爽有膽氣聞叛歎曰先君可謂知人矣僕雖無<lb/>
能安可使軍國落此賊手乎遽命部将楊師璠率萬餘<lb/>
<pb n="KR3j0189_WYG_007-6a"/>
衆討之及師璠将行親出餞送泣對三軍曰先君薨背<lb/>
墳土未乾而兇賊悖逆實保權不孝所致安敢勞於諸<lb/>
君幸以先君之故無忘戮力茍滅此賊於地下足矣各<lb/>
希勉之吐氣發言義形於色三軍無不感激然保權猶<lb/>
慮其敗且馳表乞師未逾旬師璠大破文表於亭津梟<lb/>
其首餘黨皆戮初文表将叛猶豫未定有從者夜夢文<lb/>
表領上出一龍文表大喜曰此天命也於是舉兵及敗<lb/>
論者以龍神物也而出於領是禍将作神去焉保權以<lb/>
<pb n="KR3j0189_WYG_007-6b"/>
文表已滅命使止師而王師已破江陵逼境矣保權懼<lb/>
召李觀象議之觀象曰夫請師以討文表也今文表已<lb/>
破而師不還豈非朝廷将有事南地乎我國所恃者江<lb/>
陵之在北境耳今江陵已束手不能自救欲與相拒所<lb/>
謂魚入沸鼎而更鼔腮掉尾其可免乎惟公善自圖之<lb/>
無失子孫萬世利也保權不得已乃出郊迎且請入覲<lb/>
天子聞而悦命以禮遣既至宗族封拜有差初行逢以<lb/>
滛祀為患管内祠廟非前代有功及民者皆毁拆一時<lb/>
<pb n="KR3j0189_WYG_007-7a"/>
有識之士忻然以為明斷及末年酷信釋氏每嵗設大<lb/>
㑹齋者四破耗國用仍度僧建寺所在不輟因暇復召<lb/>
郡僧於府中講唱而已自執爐焚香以聽凡披緇之士<lb/>
雖三尺童子皆搶地伏拜之雖梁武篤好未之加也故<lb/>
君子知其不克永世矣<lb/>
　<lb/>
　<lb/>
　<lb/>
<pb n="KR3j0189_WYG_007-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷七<lb/>
</p>
<p>
</p>
  </div>
</body>
</text>
</TEI>
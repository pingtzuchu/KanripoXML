<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海巻十八</head> <lb/>
    <p>
<pb n="KR3j0189_WYG_018-1a"/>
欽定四庫全書<lb/>
　古今說海巻十八<lb/>
　　　　　　　　　　　　　明　陸楫　編<lb/>
　說選十八<hi>偏記十五</hi>
　　星槎勝覽<hi>明費信</hi>
　　　滿刺加國　　　麻逸凍　　　彭坑<lb/>
　　　東西竺　　　　龍牙門　　　龍牙加貌<lb/>
　　　九州山　　　　阿魯國　　　淡洋<lb/>
<pb n="KR3j0189_WYG_018-1b"/>
　　滿刺加國<lb/>
其處舊不稱國自舊港順風八晝夜可至其國傍海山<lb/>
孤人少受役於暹羅每歲輸金四十兩為稅田瘠少收<lb/>
内有山泉流為溪於溪中淘沙取錫煎成塊曰斗錫每<lb/>
塊重官秤一斤四兩及織芭蕉心簟惟以斗錫通市無<lb/>
他產氣候朝熱暮寒男女椎髻身膚黑漆間有白者唐<lb/>
人種也俗尚淳厚民淘錫網魚為業屋如樓閣而不鋪<lb/>
板但用木高低層布連床就榻箕踞而坐飲食㕑厠俱<lb/>
<pb n="KR3j0189_WYG_018-2a"/>
在上貨用青白磁器五色燒珠色絹金銀之屬永樂七<lb/>
年鄭和等捧詔勅賜銀印冠帶袍服建碑封為滿刺加<lb/>
國暹羅始不敢擾十三年酋長感慕聖恩挈妻子渉海<lb/>
入朝貢方物賞勞之使歸國<lb/>
　　麻逸凍<lb/>
其處在交欄山之西南洋海中山峻地平夾溪聚村落<lb/>
而居氣候稍熱男女椎髻穿長衫圍色布田膏腴倍收<lb/>
他國尚節義婦䘮夫則削髮𠢐面絶食七日夫死同寢<lb/>
<pb n="KR3j0189_WYG_018-2b"/>
多有並逝者七日不死則親戚勸以飲食若得甦終身<lb/>
不再嫁矣至焚夫日多赴火死煑海為鹽釀蔗為酒產<lb/>
木綿黄蠟玳瑁㯽榔花布貨用銅鼎鐵塊五色布絹之<lb/>
屬<lb/>
　　彭坑<lb/>
其處在暹羅之西石崖周匝崎嶇遠望山平如寨田沃<lb/>
米榖豐足氣候温風俗尚怪刻香木為人殺人血祭禱<lb/>
求福禳災男女椎髻繫單裙富家女子金圈四五飾于<lb/>
<pb n="KR3j0189_WYG_018-3a"/>
頂髮常人五色燒珠穿圈煑海為鹽釀漿為酒地產黄<lb/>
熟香沈香片腦花錫降香貨用金銀色絹瓜哇布銅鐵<lb/>
器鼔板之屬<lb/>
　　東西竺<lb/>
其山與龍牙門相望海洋中山形分對嵯峩若蓬萊方<lb/>
丈之間田瘠不宜稼穡歲藉諸邦淡洋米榖以食氣候<lb/>
不齊煑海為鹽釀椰子為酒男女斷髮繫梢布地產㯽<lb/>
榔木綿布蕉心簟貨用花錫胡椒鐵器之屬<lb/>
<pb n="KR3j0189_WYG_018-3b"/>
　　龍牙門<lb/>
其處在三佛齊西北山門相對苦龍牙狀中通船過山<lb/>
田瘠米榖甚薄氣候常暑四五月淫雨男女椎髻穿短<lb/>
衫圍梢布擄掠為豪遇番舶則以小舟百數迎敵若順<lb/>
風僥倖而脫否則被其刼殺舟客于此防之<lb/>
　　龍牙加貌<lb/>
其地離麻逸凍順風三晝夜程内平而外峯民蟻附而<lb/>
居氣候常熱田禾勤熟俗尚敦厚男女椎髻圍麻逸凍<lb/>
<pb n="KR3j0189_WYG_018-4a"/>
布穿短衫以親戚尊長為重一日不見則攜酒殽問安<lb/>
煑海為鹽釀秫為酒地產沈速降香黄蠟鶴頂蜂蜜砂<lb/>
糖貨用印花布八察都布青白花磁器之屬<lb/>
　　九州山<lb/>
其山與滿刺加近產沈香黄熟香林木叢生枝葉茂翠<lb/>
永樂七年鄭和等差官兵入山採香得徑有八九尺長<lb/>
六七丈者六株香味清遠黑花細紋山人張目吐舌言<lb/>
我天朝之兵威力若神<lb/>
<pb n="KR3j0189_WYG_018-4b"/>
　　阿魯國<lb/>
其國與九州山相望自滿刺加順風三晝夜可至其國<lb/>
風俗氣候與蘇門答刺大同小異田瘠少收盛種芭蕉<lb/>
椰子為食男女裸體圍梢布常駕獨木舟入海捕魚入<lb/>
山採米腦香物為生各持藥鏃弩防身地產鶴頂片米<lb/>
糖腦以售商舶貨用色段色絹磁器燒珠之屬<lb/>
　　淡洋<lb/>
其處與阿魯山地連接去滿刺加三日程山遶周圍有<lb/>
<pb n="KR3j0189_WYG_018-5a"/>
港内通大溪汪洋千里奔流出海清淡味甘舟人過往<lb/>
汲之名曰淡洋田肥禾盛米粒尖小炊飯甚香地產香<lb/>
民俗頗淳氣候常熱男女椎髻腰圍梢布貨用金銀鐵<lb/>
器之屬<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_018-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今說海卷十八<lb/>
</p>
<p>
</p>
  </div>
</body>
</text>
</TEI>
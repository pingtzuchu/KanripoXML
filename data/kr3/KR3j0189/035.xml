<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷三十五</head> <lb/>
    <p>
<pb n="KR3j0189_WYG_035-1a"/>
欽定四庫全書<lb/>
　古今説海卷三十五<lb/>
　　　　　　　　　　　　　　明　陸楫　編<lb/>
　説淵十五<hi>别傳十五</hi>
　　李林甫外傳<hi>闕名</hi>
唐右丞相李公林甫年二十尚未讀書在東都好遊獵<lb/>
打毬馳逐鷹狗每於城下槐壇下騎驢擊鞠略無休日既<lb/>
憊捨驢以兩手返據地歇一日有道士甚醜陋見李公<lb/>
<pb n="KR3j0189_WYG_035-1b"/>
踞地徐言曰此有何樂郎君如此愛也李怒顧曰闗足<lb/>
下何事道者去明日又復言之李公幼聰悟意其異人<lb/>
乃攝衣起謝道士曰郎君雖善此然忽有顛墜之苦則<lb/>
悔不可及李公請自此修謹不復為也道士笑曰與郎<lb/>
君後三日五更會於此曰諾及往道士已先至曰為約<lb/>
何後李乃謝之曰更三日復來李公夜半往良久道士<lb/>
至甚喜談笑極洽且曰某行世間五百年見郎君一人<lb/>
已列仙籍合白日升天如不欲則二十年宰相重權在<lb/>
<pb n="KR3j0189_WYG_035-2a"/>
己郎君且歸熟思之後三日五更復會於此李公回計<lb/>
之曰我是宗室少豪俠二十年宰相重權在已安可以<lb/>
白日升天易之乎已決矣及期往白道士嗟嘆咄叱如<lb/>
不自持曰五百年始見一人可惜可惜李公悔欲復之<lb/>
道士曰不可也神明知矣與之叙别曰二十年宰相生<lb/>
殺㩲在已威振天下然慎勿行隂賊當為隂德廣救拔<lb/>
人無枉殺人如此則三百年後白日上升矣官禄已至<lb/>
可便入京李公匍匐泣拜道士握手與别時李公堂叔<lb/>
<pb n="KR3j0189_WYG_035-2b"/>
為庫部郎中在京遂詣叔父以其縱蕩不甚紀録之頗<lb/>
驚曰汝何得至此曰某知向前之過今故候覲請改節<lb/>
讀書願受鞭箠庫部甚異之亦未令就學每有賓客遣<lb/>
監杯盤之飾無不修潔或謂曰汝為吾著某事雖雪深<lb/>
沒踝亦不去也庫部益親憐之言於班行知者甚衆自<lb/>
後以廕叙累官至贊善大夫不十年遂為相矣權巧深<lb/>
密能伺上㫖恩顧隆洽獨當衡軸人情所畏非臣下矣<lb/>
數年後自固益切乃起大獄誅殺異已寃死相繼都忘<lb/>
<pb n="KR3j0189_WYG_035-3a"/>
道士槐壇之言戒也時李公之門將有趨謁者必望之<lb/>
而步不敢乘馬忽一日方午有人扣門吏驚候之見一<lb/>
道士甚枯瘦曰願報相公閽者呵而逐之外吏又欲鞭<lb/>
縳送于府道士微笑而去明日日中復至門者乗間而<lb/>
白李公曰吾不記識汝試為通及道士入李公見之醒<lb/>
然而悟乃槐壇所覩也慙悸之極若無所措却思二十<lb/>
年之事今已至矣所承教戒曽不蹔行中心如疾乃拜<lb/>
道士迎笑曰相公安否當時之請並不見從遣相公行<lb/>
<pb n="KR3j0189_WYG_035-3b"/>
隂德專枉殺人上天甚明譴謫可畏如何李公但搕額<lb/>
而已道士留宿李公盡除僕使處於中堂各居一榻道<lb/>
士唯少食茶果餘無所進至夜深李公曰昔奉教言尚<lb/>
有昇天之挈今復遂否道士曰縁相公所行不合其道<lb/>
有所竄責又三百年也更六百年乃如約矣李公曰某<lb/>
人間之數將滿既有罪譴後當如何道士曰莫要知否<lb/>
亦可一行李公降榻拜謝曰相公安神靜慮萬想俱遣<lb/>
幾如枯株即可俱也良久李公曰某都無念慮矣乃下<lb/>
<pb n="KR3j0189_WYG_035-4a"/>
招曰可同往李公不覺便隨道士去出大門及春明門<lb/>
到輙自開李公援道士衣而過漸行十數里李公素貴<lb/>
尤不善行困苦頗甚道士亦自知之曰莫思歇否乃相<lb/>
與坐於路隅逡巡以數節竹授李公曰可乗此至地方<lb/>
止慎不得開眼李公遂跨之騰空而上覺身泛大海但<lb/>
聞風水之聲食頃止見大郭邑介士數百羅列城門道<lb/>
士至皆迎拜兼拜李公約一里到一府署又入門復有<lb/>
甲士升階至大殿帳榻華侈李公困欲就帳卧道士驚<lb/>
<pb n="KR3j0189_WYG_035-4b"/>
牽起曰未可恐不可迴耳此是相公身後之所處也曰<lb/>
審如是某亦不恨道士笑曰兹介鱗之屬其間苦事亦<lb/>
不少遂却與李公出大門復以竹杖授之一如來時之<lb/>
狀入其宅登堂見身冥坐於床上道士乃呼曰相公相<lb/>
公李公遂覺涕泗交流稽首陳謝明日别去李公厚以<lb/>
金帛贈之俱無所受但揮手而已曰勉旃六百年後方<lb/>
復見相公遂出門而逝不知所在先是安禄山常養道<lb/>
術士每語之曰我對天子亦不恐懼唯見李相公若無<lb/>
<pb n="KR3j0189_WYG_035-5a"/>
地自容何也術士曰公有隂兵五百皆有銅頭鐵額常<lb/>
在左右何以如此某安得見之禄山乃奏請宰相宴於<lb/>
己宅密遣術士於簾間窺伺退曰奇也某初見李相公<lb/>
有一青衣童子捧香爐而入僕射侍衞銅頭鐵額之類<lb/>
皆穿屋踰牆奔走而去某亦不知其故也當是仙官暫<lb/>
謫在人間耳<lb/>
　<lb/>
　<lb/>
<pb n="KR3j0189_WYG_035-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷十一</head> <lb/>
    <p>
<pb n="KR3j0189_WYG_011-1a"/>
欽定四庫全書<lb/>
　古今説海卷十一<lb/>
　　　　　　　　　　　　　明　陸楫　編<lb/>
　説選十一<hi>偏記八</hi>
　　桂海虞衡志<hi>宋范成大</hi>
　　　志巖洞<lb/>
　余嘗評桂山之竒宜為天下第一士大夫落南者少<lb/>
　徃徃不知而聞者亦不能信余生東吳而北撫幽薊<lb/>
<pb n="KR3j0189_WYG_011-1b"/>
　南宅交廣西使岷峨之下三方皆走萬里所至無不<lb/>
　登覽太行常山衡嶽廬阜皆崇髙雄厚雖有諸峰之<lb/>
　名政爾魁然大山峯云者蓋強名之其最號竒秀莫<lb/>
　如池之九華歙之黄山括之仙都温之鴈蕩䕫之巫<lb/>
　峽此天下同稱之者然皆數峰而止爾又在荒絶僻<lb/>
　逺之瀕非几杖間可得且所以能拔乎其萃者必因<lb/>
　重岡複嶺之勢盤亘而起其發也有自来桂之千峯<lb/>
　皆旁無延縁悉自平地崛然特立玉筍瑶篸森列無<lb/>
<pb n="KR3j0189_WYG_011-2a"/>
　際其怪且多如此誠當為天下第一韓退之詩云水<lb/>
　作青羅𢃄山如碧玉篸栁子厚訾家洲記云桂州多<lb/>
　靈山發地峭竪林立四野黄魯直詩云桂嶺環城如<lb/>
　鴈蕩平地蒼玉忽嵯峨觀三子語意則桂山之竒固<lb/>
　在目中不待余言之贅頃嘗圖其眞形寄吳中故人<lb/>
　盖無深信者此未易以口舌爭也山皆中空故峯下<lb/>
　多佳巖洞有名可紀者三十餘所皆去城不過七八<lb/>
　里近者二三里一日可以徧至今推其尤者記其畧<lb/>
<pb n="KR3j0189_WYG_011-2b"/>
讀書巖在獨秀峰下直立郡治後為桂主山傍無坡阜<lb/>
突起千丈峯趾石屋有便房石榻石牖如環堵之室顔<lb/>
延年守郡時讀書其中<lb/>
伏波巖突然而起且千丈下有洞可容二十榻穿鑿通<lb/>
透户牖傍出有懸石如柱去地一線不合俗名馬伏波<lb/>
試劍石前浸江濵波浪洶湧日夜漱齧之<lb/>
疊綵巖在八桂堂後支徑登山大半有洞曲轉穿出山<lb/>
背<lb/>
<pb n="KR3j0189_WYG_011-3a"/>
白龍洞在南溪平地半山中龕有大石屋由屋右壁入<lb/>
洞行半途有小石室<lb/>
劉仙巖在白龍洞之陽仙人劉仲逺所居也石室髙寒<lb/>
出半山間<lb/>
華景洞髙廣如十間屋洞門亦然<lb/>
水月洞在宜山之麓其半枕江天然刓刻作大洞門透<lb/>
徹山背頂髙數十丈其形正員望之端整如大月輪江<lb/>
别𣲖流貫洞中踞石弄水如坐捲蓬大橋下<lb/>
<pb n="KR3j0189_WYG_011-3b"/>
龍隱洞龍隱巖皆在七星山脚没江水中泛舟至石壁<lb/>
下有大洞門髙可百丈鼓櫂而入仰觀洞頂有龍跡夭<lb/>
矯若印泥然其長竟洞舟行僅一箭許别有洞門可出<lb/>
巖在洞側山半有小寺即巖為佛堂不復屋<lb/>
雉巖亦江濵獨山有小洞洞門下臨灕江<lb/>
立魚峯在西山後雄偉髙峻如植立一魚餘峯甚多皆<lb/>
蒼石刻峭<lb/>
棲霞洞在七星山七星山者七峯位置如北斗又一小<lb/>
<pb n="KR3j0189_WYG_011-4a"/>
峯在傍曰輔星石洞在山半腹入石門下行百餘級得<lb/>
平地可坐數十人傍有兩路其一西行兩壁石液凝沍<lb/>
玉雪晶熒頂髙數十丈路闊亦三四丈如行通衢中頓<lb/>
足曵杖鏗然有聲如鼓鐘聲盖洞之下又有洞焉半里<lb/>
遇大壑不可進一路北行俯僂而入數歩則寛廣兩傍<lb/>
十許丈鍾乳垂下纍纍凡乳床必因石脉而出不自頑<lb/>
石出也進里餘所見益竒又行食頃則多岐遊者恐迷<lb/>
途不敢進云通九疑山也<lb/>
<pb n="KR3j0189_WYG_011-4b"/>
元風洞去棲霞傍數百歩風自洞中出寒如氷雪<hi>元胡涓切</hi>
曾公洞舊名冷水巖山根石門砑然入門石橋甚華曽<lb/>
丞相子宣所作有澗水莫知所從来自洞中右旋東流<lb/>
橋下復自右入莫知所徃或謂洑流入于江也度橋有<lb/>
仙田數畆過田路窄且濕俯視石罅尺餘匍匐而進旋<lb/>
復髙曠可通棲霞<lb/>
屏風巖在平地斷山峭壁之下入洞門上下左右皆髙<lb/>
廣百餘丈中有平地可宴百客仰視鍾乳森然倒垂者<lb/>
<pb n="KR3j0189_WYG_011-5a"/>
甚多躡石磴五十級有石穴通明透穴而出則山川城<lb/>
郭恍然無際余因其處作朝天觀而命其洞曰空明<lb/>
隠山六洞皆在西湖中隱山之上一曰朝陽二曰夕陽<lb/>
三曰南華四曰北牖五曰嘉蓮六曰白萑泛湖泊舟自<lb/>
西北登山先至南華出洞而西至夕陽洞窮有石門可<lb/>
出至北牖出洞十許歩至朝陽又西至北牖穴口隘狹<lb/>
側身入有穴通嘉蓮西湖之外既有四山巉巖碧玉千<lb/>
峯倒影水靣固已竒絶而湖心又浸隂山諸洞之外别<lb/>
<pb n="KR3j0189_WYG_011-5b"/>
有竒峰繪畫所不及荷花時有泛舟故事勝賞甲扵東<lb/>
南<lb/>
北濳洞在隱山之北中有石室石臺石果之屬石果作<lb/>
荔枝胡桃棗栗之形人采取玩之或以飣盤相問遺<lb/>
南潛洞在西湖中羅家山上<lb/>
佛子巖亦名鍾隱巖去城十里號最逺一山萃起莽蒼<lb/>
中山腰有上中下三洞最廣中洞明敞髙百許丈上洞<lb/>
差窄一小寺就洞中結架因石屋為堂室<lb/>
<pb n="KR3j0189_WYG_011-6a"/>
虗秀洞去城差逺大石室面平野室左右皆有徑隧各<lb/>
數十百歩穿透兩傍亦臨平野　以上所紀皆附郭可日<lb/>
渉者餘外邑巖洞尚多不可皆到興安石乳洞最勝余<lb/>
罷郡時過之上中下亦三洞此洞與棲霞相甲乙他洞<lb/>
不及也陽朔亦有綉山羅漢白鶴華盖明珠五洞皆竒<lb/>
又聞容州都嶠有三洞天融州有靈巖眞仙洞世傳不<lb/>
下桂林但皆在瘴地士大夫尤罕到<lb/>
　　志金石<lb/>
<pb n="KR3j0189_WYG_011-6b"/>
　夲草有玉石部專主藥物非療病雖重不録此篇亦<lb/>
　主為方藥所湏者<lb/>
生金出西南州峒生山谷田野沙土中不由礦出也峒<lb/>
民以淘沙為生坯土出之自然融結成顆大者如麥粒<lb/>
小者如麩片便可鍜作服用但色差淡耳欲令精好則<lb/>
重鍊取足色耗去什二三既鍊則是熟金丹竈所湏生<lb/>
金故録其所出<lb/>
丹砂本草以辰砂為上宜砂次之今宜山人云出砂處<lb/>
<pb n="KR3j0189_WYG_011-7a"/>
與湖北犬牙山北為辰砂南為宜砂地脉不殊無甚分<lb/>
别宜砂老者白色有墻壁如鏡生白石床上可入鍊勢<lb/>
敵辰砂夲草圖經乃云宜砂出土石間非白石床所生<lb/>
即是未識宜砂也别有一種色紅質嫩者名土坑砂乃<lb/>
是出土石間者不甚耐火邕州亦有砂大者數十百兩<lb/>
作塊黒闇少墻壁嚼之紫黛不堪入藥彼人惟以燒取<lb/>
水銀圖經又云融州亦有砂今融州元無砂邕融聲相<lb/>
近盖誤云<lb/>
<pb n="KR3j0189_WYG_011-7b"/>
水銀以邕州溪洞朱砂末之入爐燒取極易成以百兩<lb/>
為一銚銚之制以猪胞為骨外糊厚紙數重貯之不漏<lb/>
鍾乳桂林接宜融山中洞穴至多勝連州逺甚余遊洞<lb/>
親訪之仰視石脉湧起處即有乳床如玉雪石液融結<lb/>
所為也乳床下垂如倒數峰小山峯端漸鋭且長如氷<lb/>
柱柱端輕薄中空如鵞管乳水滴瀝未已且滴且凝此<lb/>
乳之最精者以竹管仰盛折取之鍊治家又以鵞管之<lb/>
端尤輕明如雲母爪甲者為勝<lb/>
<pb n="KR3j0189_WYG_011-8a"/>
銅邕州右江州峒所出掘地數尺即有礦故蠻人好用<lb/>
銅噐<lb/>
綠銅之苖也亦出右江有銅處生石中質如石者名石<lb/>
綠又有一種脆爛如碎土者名泥綠品最下價亦賤<lb/>
滑石桂林屬邑及猺洞中皆出有白黒二種功用相似<lb/>
初出如爛泥見風則堅又謂之冷石土人以石灰圬壁<lb/>
及未乾時以滑石末拂拭之光瑩如玉<lb/>
鉛粉桂州所作最有名謂之桂粉其粉以黒鉛著糟甕<lb/>
<pb n="KR3j0189_WYG_011-8b"/>
罨化之<lb/>
無名異小黒石子也桂林山中極多一包數百枚<lb/>
石梅生海中一叢數枝横斜瘦硬形色眞枯梅也雖巧<lb/>
工造作所不能及根所附著如覆菌或云夲質為海水<lb/>
所化如石蟹石蝦之類<lb/>
石柏生海中一榦極細上有一葉宛是側柏扶踈無小<lb/>
異根所附著如烏藥大抵皆化為石矣此與石梅雖未<lb/>
詳可以入藥否然皆竒物不可不志<lb/>
<pb n="KR3j0189_WYG_011-9a"/>
　　志香<lb/>
　南方火行其氣炎上藥物所賦皆味辛而臭香如沈<lb/>
　箋之屬世專謂之香者又美之所鍾也世皆云二廣<lb/>
　出香然廣東香乃自舶上来廣右香産海北者亦凡<lb/>
　品惟海南最勝人士未甞落南者未必盡知故著其<lb/>
　説<lb/>
沈水香上品出海南黎峒一名土沈香少大塊其次如<lb/>
蠒栗角如附子如芝菌如茅竹葉者佳至輕薄如紙者<lb/>
<pb n="KR3j0189_WYG_011-9b"/>
入水亦沈香之節因久蟄土中滋液下流結而為香採<lb/>
時香面悉在下其背𢃄木性者乃出土上環島四郡界<lb/>
皆有之悉冠諸蕃所出又以出萬安者為最勝説者謂<lb/>
萬安山在島正東鍾朝陽之氣香尤醖藉豐美大抵海<lb/>
南香氣皆清淑如蓮花梅英鵝梨蜜脾之類焚一博投<lb/>
許氛翳彌室翻之四面悉香至煤燼氣不焦此海南香<lb/>
之辨也北人多不甚識盖海上亦自難得省民以牛博<lb/>
之於黎一牛博香一擔歸自差擇得沈水十不一二中<lb/>
<pb n="KR3j0189_WYG_011-10a"/>
州人士但用廣州舶上占城眞臘等香近年又貴丁流<lb/>
眉来者余試之乃不及海南中下品舶香徃徃腥烈不<lb/>
甚腥者意味又短𢃄木性尾煙必焦其出海北者生交<lb/>
趾及交人得之海外蕃舶而聚于欽州謂之欽香質重<lb/>
實多大塊氣尤酷烈不復風味惟可入藥南人賤之<lb/>
蓬莱香亦出海南即沈水香結未成者多成片如小笠<lb/>
及大菌之状有徑一二尺者極堅實色状皆似沈香惟<lb/>
入水則浮刳去其背𢃄木處亦多沈水<lb/>
<pb n="KR3j0189_WYG_011-10b"/>
鷓鴣斑香亦得之於海南沈水蓬莱及絶好箋香中槎<lb/>
牙輕鬆色褐黒而有白斑㸃㸃如鷓鴣臆上毛氣尤清<lb/>
婉似蓮花<lb/>
箋香出海南香如蝟皮栗蓬及漁簔状盖修治時雕鏤<lb/>
費工去木留香棘刺森然香之精鍾於刺端芳氣與他<lb/>
處箋香夐别出海北者聚於欽州品極凡與廣東舶上<lb/>
生熟速結等香相埒海南箋香之下又有重漏生結等<lb/>
香皆下色<lb/>
<pb n="KR3j0189_WYG_011-11a"/>
光香與箋香同品第出海北及交趾亦聚於欽州多大<lb/>
塊如山石枯槎氣麤烈如焚松檜曽不能與海南箋香<lb/>
比南人常以供日用及常程祭享<lb/>
沈香出交趾以諸香草合和蜜調如薰衣香其氣温黁<lb/>
自有一種意味然微昏鈍<lb/>
香珠出交趾以泥香揑成小巴豆状琉璃珠間之綵絲<lb/>
貫之作道人數珠入省地賣南中婦人好𢃄之<lb/>
思勞香出日南如乳香歴青黄褐色氣如楓香交趾人<lb/>
<pb n="KR3j0189_WYG_011-11b"/>
用以和合諸香<lb/>
排草出日南状如白茅香芬烈如麝香亦用以合香諸<lb/>
草香無及之者<lb/>
㯽榔苔出西南海島生㯽榔木上如松身之艾蒳單爇<lb/>
極臭交趾人用以合泥香則能成温黁之氣功用如甲<lb/>
香<lb/>
橄欖香橄欖木脂也状如黒膠飴江東人取黄連木及<lb/>
楓木脂以為欖香盖其類出于橄欖故獨有清烈出塵<lb/>
<pb n="KR3j0189_WYG_011-12a"/>
之意品格在黄連楓香之上桂林東江有此果居人采<lb/>
香賣之不能多得以純脂不雜木皮者為佳<lb/>
零陵香宜融等州多有之土人編以為蓆薦坐褥性煖<lb/>
宜人零陵今永州實無此香<lb/>
　　志酒<lb/>
　余性不能酒士友之飲少者莫余若而能知酒者亦<lb/>
　莫余若也頃數仕于朝游王公貴人家未始得見名<lb/>
　酒奉使至燕山得其宫中酒號金蘭者乃大佳燕西<lb/>
<pb n="KR3j0189_WYG_011-12b"/>
　有金蘭山汲其泉以釀及来桂林而飲瑞露乃盡酒<lb/>
　之妙聲震湖廣則雖金蘭之勝未必能頡頏也<lb/>
瑞露帥司公廚酒也經撫所前有井清冽汲以釀遂有<lb/>
名今南庫中自出一泉近年只用庫井酒仍佳<lb/>
古辣泉古辣本賔横間墟名以墟中泉釀酒既熟不煮<lb/>
埋之地中日足取出<lb/>
老酒以麥麴釀酒蜜封藏之可數年士人家尤貴重每<lb/>
嵗臘中家家造鮓使可為卒嵗計有貴客則設老酒冬<lb/>
<pb n="KR3j0189_WYG_011-13a"/>
鮓以示勤婚娶亦以老酒為厚禮<lb/>
　　志器<lb/>
　南州風俗猱雜蠻猺故凡什器多詭異而外蠻兵甲<lb/>
　之製亦邊徼之所宜知者<lb/>
竹弓以熏竹為之筋膠之制一如角弓惟掲箭不甚力<lb/>
黎弓海南黎人所用長弰木弓也以藤為弦箭長三尺<lb/>
無羽鏃長五寸如茨菰葉以無羽故射不逺三四丈然<lb/>
中者必死<lb/>
<pb n="KR3j0189_WYG_011-13b"/>
蠻弩諸峒猺及西南諸蕃其造作略同以硬木為弓樁<lb/>
甚短似中國獵人射生弩但差大耳<lb/>
猺人弩又名編架弩無箭槽編架而射也<lb/>
藥箭化外諸蠻所用弩雖小弱而以毒藥濡箭鋒中者<lb/>
立死藥以蛇毒草為之<lb/>
蠻甲惟大理國最工甲胄皆用象皮胷背各一大片如<lb/>
龜殻堅厚與鐡等又聨綴小皮片為披膊䕶項之屬製<lb/>
如中國鐡甲葉皆朱之兠鍪及甲身内外悉朱地間黄<lb/>
<pb n="KR3j0189_WYG_011-14a"/>
黒漆作百花蟲獸之文如世所用犀毗噐極工妙又以<lb/>
小白貝纍纍絡甲縫及装兠鍪疑猶傳古貝胄朱綅遺<lb/>
製云<lb/>
黎兠鍪海南黎人所用以藤織為之<lb/>
雲南刀即大理所作鐡青黒沈沈不䤾南人最貴之以<lb/>
象皮為鞘朱之上亦畫犀毗花文一鞘兩室各函一刀<lb/>
靶以皮條纒束貴人以金銀絲<lb/>
峒刀兩江州峒及諸外蠻無不𢃄刀者一鞘二刀與雲<lb/>
<pb n="KR3j0189_WYG_011-14b"/>
南同但以黒漆雜皮為鞘<lb/>
黎刀海南黎人所作刀長不過一二尺靶乃三四寸織<lb/>
細藤纏束之靶端揷白角片尺許如鴟鴞尾以為餙<lb/>
蠻鞍西南諸蕃所作不用韉但空垂兩木鐙鐙之状刻<lb/>
如小龕藏足指其中恐入榛棘傷足也後鞦鏇木為大<lb/>
錢纍纍貫数百状如中國騾驢鞦<lb/>
蠻鞭刻木節節如竹根朱墨間漆之長纔四五寸其首<lb/>
有鐡環貫二皮條以策馬<lb/>
<pb n="KR3j0189_WYG_011-15a"/>
花腰腔鼓出臨桂職田鄉其土特宜鼓腔村人專作窑<lb/>
燒之油畫紅花紋以為餙<lb/>
銅鼓古蠻人所用南邉土中時有掘得者相傳為馬伏<lb/>
波所遺其製如坐墩而空其下滿鼓皆細花紋極工緻<lb/>
四角有小蟾蜍兩人舁行以手拊之聲全似鞞鼓<lb/>
銃鼓猺人樂狀如腰鼓腔長倍之上銳下侈亦以皮鞔<lb/>
植于地坐拊之<lb/>
盧沙猺人樂狀類簫縱八管横一管貫之<lb/>
<pb n="KR3j0189_WYG_011-15b"/>
胡盧笙兩江峒中樂<lb/>
藤合屈藤盤繞成柈合狀漆固䕶之出藤梧等郡<lb/>
雞毛筆嶺外亦有兎然極少俗不能為兎毫筆率用雞<lb/>
毛其鋒踉蹡不聽使<lb/>
綀子出兩江州洞大畧似苧布有花紋者謂之花綀土<lb/>
人亦自貴重<lb/>
緂亦出兩江州洞如中國線羅上有徧地小方勝紋<lb/>
蠻氊出西南諸蕃以大理者為最蠻人書披夜卧無貴<lb/>
<pb n="KR3j0189_WYG_011-16a"/>
賤人有一番<lb/>
黎幕出海南黎峒人得中國錦綵拆取色絲間木綿挑<lb/>
織而成每以四幅聨成一幕<lb/>
黎單亦黎人所織青紅間道木綿布也桂林人悉買以<lb/>
為卧具<lb/>
㯽榔合南人既喜食㯽榔其法用石灰或蜆灰并扶留<lb/>
藤同咀則不澁土人家至以銀錫作小合如銀錠様中<lb/>
為三室一貯灰一貯藤一貯㯽榔<lb/>
<pb n="KR3j0189_WYG_011-16b"/>
鼻飲盃南人習鼻飲有陶器如杯椀旁植一小管若瓶<lb/>
嘴以鼻就管吸酒漿暑月以飲水云水自鼻入咽快不<lb/>
可言邕州人已如此記之以發覽者一胡盧也<lb/>
牛角盃海旁人截牛角令平以飲酒亦古兕觥遺意<lb/>
蠻椀以木刻朱黒間漆之侈腹而有足如敦瓿之形<lb/>
竹釡猺人所用截大竹筒以當鐺鼎食物熟而竹不<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>
葢物理自爾非異也<lb/>
戲面桂林人以木刻人面窮極工巧一枚或值萬錢<lb/>
<pb n="KR3j0189_WYG_011-17a"/>
　　志禽<lb/>
　南方多珍禽非君子所問又余以法禁采捕甚急故<lb/>
　不能多識偶於人家見之及有異聞者録以備博物<lb/>
孔雀生髙山喬木之上人探其雛育之喜臥沙中以沙<lb/>
自浴拘拘甚適雄者尾長數尺生三年尾始長歳一脫<lb/>
尾夏秋復生羽不可近目損人飼以猪腸及生菜惟不<lb/>
食菘<lb/>
鸚鵡近海郡尤多民或以鸚鵡為鮓又以孔雀為腊皆<lb/>
<pb n="KR3j0189_WYG_011-17b"/>
以其易得故也此二事載籍所未紀自余始志之南人<lb/>
養鸚鵡者云此物出炎方稍北中冷則發瘴噤戰如人<lb/>
患寒熱以柑子飼之則愈不然必死<lb/>
白鸚鵡大如小鵝亦能言羽毛玉雪以手撫之有粉粘<lb/>
着指掌如蛺蝶翅<lb/>
烏鳳如喜雀色紺碧頸毛類雄雞鬃頭有冠尾垂二弱<lb/>
骨各長一尺四五寸其杪始有毛羽一簇冠尾絶異大<lb/>
畧如鳳鳴聲清越如笙簫然度曲妙合宫商又能為百<lb/>
<pb n="KR3j0189_WYG_011-18a"/>
蟲之音生左右江溪洞中極難得然書傳未之紀當由<lb/>
人罕識云<lb/>
秦吉了如鸜鵒紺黒色丹咮黄距目下連頂有深黄文<lb/>
頂毛有縫如人分髪能人言比鸚鵡尤慧大抵鸚鵡如<lb/>
兒女吉了聲則如丈夫出邕州溪洞中唐書林邑出結<lb/>
寮鳥林邑今占城去邕欽州但隔交趾疑即吉了也<lb/>
錦雞又名金雞形如小雉湖南北亦有之<lb/>
山鳳凰狀如鵝鴈嘴如鳳巢兩江深林中伏卵時雄者<lb/>
<pb n="KR3j0189_WYG_011-18b"/>
以木枝雜桃膠封其雌於巢獨留一竅雄飛求食以飼<lb/>
之子成即發封不成則窒竅殺之此亦異物然未之見<lb/>
也<lb/>
翻毛雞翮翎皆翻生彎彎向外尤馴狎不散逸二廣皆<lb/>
有<lb/>
長鳴雞髙大過常雞鳴聲甚長終日啼號不絶生邕州<lb/>
溪洞中<lb/>
翡翠出海南邕賀二州亦有腊而賣之<lb/>
<pb n="KR3j0189_WYG_011-19a"/>
灰鶴大如鶴通身灰慘色去頂二寸許毛始丹及頸之<lb/>
半亦能鳴舞<lb/>
鷓鴣大如竹雞而差長頭如鶉身文亦然惟臆前白㸃<lb/>
正圎如珠人采食之<lb/>
水雀蒼色似鶺鴒飛集户庭翾翾然與燕雀為伍<lb/>
　　志獸<lb/>
　獸莫巨於象莫有用於馬皆南土所宜余治馬政頗<lb/>
　補苴漏隙其説累牘所不能載姑著其畧及畜獸稍<lb/>
<pb n="KR3j0189_WYG_011-19b"/>
　異者併為一篇<lb/>
象出交趾山谷惟雄者則兩牙佛書云四牙又云六牙今無有<lb/>
蠻馬出西南諸蕃多自毗那自杞等國来自杞取馬於<lb/>
大理古南詔也地連西戎馬生尤蕃<lb/>
大理馬為西南蕃之最<lb/>
果下馬土産小駟也以出德慶之瀧水者為最高不踰<lb/>
三尺駿者有兩脊骨故又號雙脊馬健而喜行<lb/>
猨有三種金絲者黄玉面者黑純黑者面亦黑金絲玉<lb/>
<pb n="KR3j0189_WYG_011-20a"/>
面皆難得或云純黑者雄金絲者雌又云雄能嘯雌不<lb/>
能也猨性不耐著地著地輙㵼以死煎附子汁飲之即<lb/>
愈<lb/>
蠻犬如獵狗警而猘<lb/>
鬱林犬出鬱林州極髙大垂耳拳尾與常犬異<lb/>
花羊南中無白羊多黄褐白斑如黄牛又有一種深褐<lb/>
黑脊白斑全似鹿<lb/>
乳羊夲出英州其地出仙茅羊食茅舉體悉化為肪不<lb/>
<pb n="KR3j0189_WYG_011-20b"/>
復有血肉食之宜人<lb/>
綿羊出邕州溪洞及諸蠻國與朔方胡羊不異<lb/>
麝香自邕州溪洞来者名土麝氣臊烈不及西蕃<lb/>
火狸狸之類不一邕别有一種其毛色如金錢豹但其<lb/>
錢差大耳彼人云嵗久則化為豹其文先似之矣<lb/>
風貍状似黄猨食蜘蛛晝則拳曲如蝟遇風則飛行空<lb/>
中其溺及乳汁主大風疾竒效<lb/>
嬾婦如山猪而小喜食禾田夫以機軸織絍之噐掛田<lb/>
<pb n="KR3j0189_WYG_011-21a"/>
所則不復近安平七源等州有之<lb/>
山猪即豪猪身有棘刺能振發以射人三二百為羣以<lb/>
害禾稼州洞中甚苦之<lb/>
石鼠專食山豆根賔州人以其腹乾之治咽喉疾効如<lb/>
神謂之石鼠肚<lb/>
香鼠至小僅如指擘大穴於柱中行地中疾如激箭<lb/>
山獺出宜州溪洞俗傳為補助要藥洞人云獺性滛毒<lb/>
山中有此物凡牝獸悉避去獺無偶抱木而枯洞獠尤<lb/>
<pb n="KR3j0189_WYG_011-21b"/>
貴重云能解藥箭毒中箭者研其骨少許傅治立消一<lb/>
枚直金一兩或求買但得殺死者功力甚劣<lb/>
　　志蟲魚<lb/>
　蟲魚㣲物外薄于海者其類庸可既哉録偶見聞者<lb/>
　萬一<lb/>
珠出合浦海中有珠池蜑户投水採蚌取之嵗有豐耗<lb/>
多得謂之珠熟相傳海底有處所如城郭大蚌居其中<lb/>
有怪物守之不可近蚌之細碎蔓延於外者始得而采<lb/>
<pb n="KR3j0189_WYG_011-22a"/>
車磲似大蚌海人磨治其殼為諸玩物<lb/>
蚺蛇大者如柱長稱之其膽入藥南人腊其皮刮去鱗<lb/>
以鞔鼓蛇常出逐鹿食寨兵善捕之數輩滿頭揷花趨<lb/>
赴蛇蛇喜花必駐視漸近競拊其首大呼紅娘子蛇頭<lb/>
益俛不動壯士大刀斷其首衆悉奔散逺伺之有頃蛇<lb/>
省覺奮迅騰擲傍小木盡拔力竭乃斃數十人舁之一<lb/>
村飽其肉<lb/>
蝳蝐形似龜黿輩背甲十三片黒白斑文相錯鱗差以<lb/>
<pb n="KR3j0189_WYG_011-22b"/>
成一背其邊裙闌闕囓如鋸齒無足而有四鬛前兩鬛<lb/>
長状如檝後兩鬛極短其上皆有鱗甲以四鬛櫂水而<lb/>
行海人養以鹽水飼以小鱗俗傳甲子庚申日輙不食<lb/>
謂之蝳蝐齋日其説甚俚<lb/>
蜈蚣有極大者<lb/>
青螺状如田螺其大兩拳揩磨去麤皮如翡翠色雕琢<lb/>
為酒盃<lb/>
鸚鵡螺状如蝸牛殻磨治出精采亦雕琢為盃<lb/>
<pb n="KR3j0189_WYG_011-23a"/>
貝子海傍皆有之大者如拳上有紫斑小者指靣大白<lb/>
如玉<lb/>
石蟹生海南形真似蟹云是海味所化理不可詰又有<lb/>
石蝦亦其類<lb/>
鬼蛺蝶大如扇四翅好飛荔枝上<lb/>
黒蛺蝶大如扇橘蠧所化北人云𤣥武蟬<lb/>
嘉魚狀如小鰣魚多脂味極腴美出梧州火山人以為<lb/>
鮓餉逺<lb/>
<pb n="KR3j0189_WYG_011-23b"/>
蝦魚出灕水肉白而豐味似蝦而鬆美<lb/>
竹魚出灕水狀似青魚味如鱖魚南中魚品如鯉鯽軰<lb/>
皆有之而以蝦竹二魚為珍<lb/>
天蝦狀如大飛蟻秋社後有風雨則羣墮水中有小翅<lb/>
人候其墮掠取之為鮓<lb/>
　　志花<lb/>
　桂林具有諸草花木牡丹芍藥桃杏之屬但培溉不<lb/>
　力存形似而已今著其土産獨宜者凡北州所有皆<lb/>
<pb n="KR3j0189_WYG_011-24a"/>
　不録<lb/>
上元紅深紅色絶似紅木瓜花不結實以燈夕前後開<lb/>
故名<lb/>
白鶴花如白鶴立春開<lb/>
南山茶葩蕚大倍中州者色微淡葉柔薄有毛别自有<lb/>
一種如中州所出者<lb/>
紅荳蔲花叢生葉瘦如碧蘆春末發初開花先抽一幹<lb/>
有大籜包之籜解花見一穗數十蕊淡紅鮮妍如桃杏<lb/>
<pb n="KR3j0189_WYG_011-24b"/>
花色蕊重則下垂如蒲萄又如火齊纓絡及剪綵鸞枝<lb/>
之状此花無實不與草荳蔲同種每蕊心有兩瓣相竝<lb/>
詞人托興曰比目連理云<lb/>
泡花南人或名柚花春末開蕊圓白如大珠既拆則似<lb/>
茶花氣極清芳與茉莉素馨相逼番人采以蒸香風味<lb/>
超勝<lb/>
紅蕉花葉瘦類蘆箬心中抽條條端發花葉數層日拆<lb/>
一兩葉色正紅如榴花荔子其端各有一㸃鮮緑尤可<lb/>
<pb n="KR3j0189_WYG_011-25a"/>
愛春夏開至嵗寒猶芳又有一種根出土處特肥飽如<lb/>
膽瓶名膽瓶蕉<lb/>
枸那花葉痩長畧似楊栁夏開淡紅花一朶數十蕚至<lb/>
秋深猶有之<lb/>
史君子花蔓生作架植之夏開一簇一二十葩輕盈似<lb/>
海棠<lb/>
水西花葉如萱草花黄夏開<lb/>
裹梅花即木槿有紅白二種葉似蜀葵采紅者連葉包<lb/>
<pb n="KR3j0189_WYG_011-25b"/>
裹黄梅鹽漬暴乾以薦酒故名玉修花粉紅色四季開<lb/>
象蹄花如梔子而葉小夏開至秋深<lb/>
素馨花比畨禺所出爲少當由風土差宜故也<lb/>
茉莉花亦少如番禺以淅米漿日溉之則作花不絶可<lb/>
耐一夏花亦大且多葉倍常花六月六日又以治魚腥<lb/>
水一溉益佳<lb/>
石榴花南中一種四季常開夏中既實之後秋深忽又<lb/>
大發花且實枝頭碩果罅裂而其旁紅英粲然併花實<lb/>
<pb n="KR3j0189_WYG_011-26a"/>
折飣盤筵極可玩<lb/>
添色芙蓉花晨開正白午後微紅夜深紅<lb/>
側金盞花如小黄葵葉似槿嵗暮開與梅同時<lb/>
　　志果<lb/>
　世傳南果以子名者百二十半是山野間草木實猿<lb/>
　狙之所甘人強名以為果故余不能盡識録其識可<lb/>
　食者五十五種<lb/>
荔枝自湖南界入桂林纔百餘里便有之亦未甚多昭<lb/>
<pb n="KR3j0189_WYG_011-26b"/>
平出槱核臨賀出緑色者尤勝自此而南諸郡皆有之<lb/>
悉不宜乾肉薄味淺不及閩中所産<lb/>
龍眼南州悉有之極大者出邕州圍如當二錢但肉薄<lb/>
不能逺過常品為可恨<lb/>
饅頭柑近蔕起饅頭尖者味香勝可埒永嘉乳柑<lb/>
金橘出營道者為天下冠出江浙者皮甘肉酸不逮矣<lb/>
錦李味甘美勝常品擘之兩片開如離核桃<lb/>
石栗圓如彈子每顆有梗抱附之類杓柄肉黄白甘靱<lb/>
<pb n="KR3j0189_WYG_011-27a"/>
似巴欖子仁附肉有白靨不可食發病北人或呼為海<lb/>
胡桃<lb/>
龍荔殻如小荔枝肉味如龍眼木身葉亦似二果故名<lb/>
可蒸食不可生啖令人發癎或見鬼物三月開小白花<lb/>
與荔枝同時<lb/>
木竹子皮色形状全似大枇杷肉甘美秋冬間實<lb/>
冬桃状如棗深碧而光軟爛甘酸春夏熟<lb/>
羅望子殻長數寸如肥皂又如刀豆色正丹内有二三<lb/>
<pb n="KR3j0189_WYG_011-27b"/>
實煨食甘美<lb/>
人面子如大梅李核如人面兩目鼻口皆具肉甘酸宜<lb/>
蜜煎<lb/>
烏欖如橄欖青黑色肉爛而甘<lb/>
方欖亦橄欖類三角或四角出兩江州洞<lb/>
椰子木身葉悉類㯶櫚桄榔之屬子生葉間一穗數枚<lb/>
枚大如五升器果之大者謂惟此與波羅蜜等耳皮中<lb/>
子殻可為噐子中瓤白如玉味美如牛乳瓤中酒新者<lb/>
<pb n="KR3j0189_WYG_011-28a"/>
極清芳久則渾濁不堪飲<lb/>
蕉子芭蕉極大者凌冬不凋中抽榦長數尺節節有花<lb/>
花褪葉根有實去皮取肉軟爛如緑柿極甘冷四季實<lb/>
土人或以飼小兒云性凉去客熱以梅汁漬暴乾按令<lb/>
扁味甘酸有微霜世所謂芭蕉乾者是也又名牛子蕉<lb/>
鷄蕉子小如牛蕉亦四季實<lb/>
芽蕉子小如鷄蕉尤香嫰甘美秋初實<lb/>
紅鹽草果取生草荳䓻入梅汁鹽漬令色紅暴乾以薦<lb/>
<pb n="KR3j0189_WYG_011-28b"/>
酒<lb/>
鸚<graphic n="KR1765" url="https://raw.githubusercontent.com/kanripo/KR-Gaiji/master/images/KR1765.png" mimeType="image/png"/>舌即紅鹽草果之珍者實始結即頻取紅鹽乾之<lb/>
纔如小舌<lb/>
八角茴香北人得之以薦酒少許咀嚼甚芳香出左右<lb/>
江州洞中<lb/>
餘甘子多販入北州人皆識之其木可以制器<lb/>
五梭子形甚詭異瓣五出如田家碌碡状味酸久嚼微<lb/>
甘閩中謂之羊桃<lb/>
<pb n="KR3j0189_WYG_011-29a"/>
黎朦子如大梅復似小橘味極酸<lb/>
波羅蜜大如冬瓜外膚礧砢如佛髻削其皮食之味極<lb/>
甘子練悉如冬瓜生大木上秋熟<lb/>
柚子南州名臭柚大如瓜人亦食之皮甚厚打碑者卷<lb/>
皮蘸墨以代氊刷宜墨而不損紙極便于用此法可傳<lb/>
但北州無許大柚耳<lb/>
櫓罟子大如半升椀諦視之數十房攅聚成毬每房有<lb/>
縫冬生青至夏紅破其瓣食之微甘<lb/>
<pb n="KR3j0189_WYG_011-29b"/>
槎檫子如錐栗肉甘而㣲澁<lb/>
地蠶生土中如小蠶又似甘露子<lb/>
赤柚子如橄欖皮青肉赤以下竝春實<lb/>
火炭子如烏李<lb/>
山韶子色紅肉如荔枝以下八種竝夏實<lb/>
山龍眼色青肉如龍眼<lb/>
部諦子色黄如大石榴<lb/>
木頼子如淡黄大李<lb/>
<pb n="KR3j0189_WYG_011-30a"/>
粘子如指靣大褐色<lb/>
羅晃子如橄欖其皮七重<lb/>
千嵗子如青黄李味甘<lb/>
赤棗子如酸棗味酸<lb/>
藤韶子大如鳬卵柿以下十三種竝秋實<lb/>
古米子殻黄中有肉如米粒<lb/>
殼子如青梅味甘<lb/>
藤核子生白藤上如小蒲桃<lb/>
<pb n="KR3j0189_WYG_011-30b"/>
木連子如胡桃紫色<lb/>
蘿䝉子黄如大橙柚<lb/>
毛栗如橡栗<lb/>
特乃子状如榧而圓長端正<lb/>
不納子似黄熟小梅絶易爛爛即破肉附核可為經珠<lb/>
似菩提子<lb/>
羊矢子色状全似羊矢味亦不佳<lb/>
日頭子状如櫻桃色似蒲桃穗<lb/>
<pb n="KR3j0189_WYG_011-31a"/>
秋風子色状俱似楝子<lb/>
黄皮子如小棗<lb/>
朱圓子正圓深紅状如楝子以下六種皆冬實<lb/>
匾桃大如桃而匾色正青<lb/>
粉骨子皮黄色如粉<lb/>
塔骨子匾如大橘皮裹空虗<lb/>
布衲子似李而黄<lb/>
黄肚子如小石榴<lb/>
<pb n="KR3j0189_WYG_011-31b"/>
　　志草木<lb/>
　異草瑰木多生窮山荒野其不中醫和匠石者人亦<lb/>
　不采故余所識者少惟竹品乃多桀異併附于録<lb/>
桂南方竒木上藥也桂林以桂名地實不産而出于賔<lb/>
宜州凡木葉心皆一縱理獨桂有兩紋形如圭製字者<lb/>
意或出此葉味辛甘與皮無别而加芳美人喜咀嚼之<lb/>
榕易生之木又易髙大可覆數畆者甚多根出半身附<lb/>
榦而下以入土故有榕木倒生根之語禽鳥銜其子寄<lb/>
<pb n="KR3j0189_WYG_011-32a"/>
生他木上便蔚茂根下至地得土氣久則過其所寄<lb/>
沙木與杉同類尤髙大葉尖成叢穗少與杉異<lb/>
桄榔木身直如杉又如㯶櫚有節似大竹一榦挺上髙<lb/>
數丈開花數十穗緑色<lb/>
思儡木生兩江州洞堅實漬鹽水中百年不腐<lb/>
臙脂木堅緻色如臙脂可鏇作出融州及州洞桂林屬<lb/>
縣亦有之<lb/>
鷄桐葉如楝其葉煮湯療足膝疾<lb/>
<pb n="KR3j0189_WYG_011-32b"/>
龍骨木色翠青状如枯骨<lb/>
風膏藥葉如冬青治太陽疼頭目昏眩<lb/>
南漆如稀飴氣如松脂霑霑無力<lb/>
簜竹葉大且密畧如蘆葦<lb/>
澁竹膚麤澁如木工所用砂紙可以錯磨爪甲<lb/>
人面竹節密而凸宛如人面人采為拄杖<lb/>
釣絲竹類簜竹枝極柔弱<lb/>
斑竹中有疊暈江浙間斑竹直一淚痕無暈也<lb/>
<pb n="KR3j0189_WYG_011-33a"/>
貓頭竹質性類筋竹<lb/>
桃枝竹多生石上葉如小㯶櫚人以大者為杖<lb/>
竻竹刺竹也芒棘森然<lb/>
箭竹山中悉有<lb/>
宿根茄茄本不凋明年結實<lb/>
銅鼓草其實如瓜療瘡瘍毒<lb/>
大蒿容梧道中久無霜雪處年深滋長大者可作屋柱<lb/>
小亦中肩輿之扛<lb/>
<pb n="KR3j0189_WYG_011-33b"/>
石髪出海上纎長如絲縷<lb/>
匾菜細如荇𢃄匾如薤菜長一二尺<lb/>
都管草一莖六葉辟蜈蚣蛇<lb/>
花藤鏇以為器用中有花紋<lb/>
胡蔓藤毒草也揉其草漬之水入口即死<lb/>
　　雜志<lb/>
　嶠南風土之異宜録以備博聞而不可以部居謂之<lb/>
　雜志<lb/>
<pb n="KR3j0189_WYG_011-34a"/>
雪南州多無雪霜草木皆不改柯易葉獨桂林嵗嵗得<lb/>
雪或臘中三白然終不及北州之多靈川興安之間兩<lb/>
山蹲踞中容一馬謂之嚴闗朔雪至闗輙止大盛則度<lb/>
送至桂林城下不復南矣<lb/>
風廣東南海有颶風西路稍北州縣悉無之獨桂林多<lb/>
風秋冬大甚抜木飛瓦晝夜不息俗傳朝作一日止暮<lb/>
七日夜半則彌旬去海猶千餘里非颶也土人自不知<lb/>
其説余試論之桂林地勢視長沙番禺在千丈之上髙<lb/>
<pb n="KR3j0189_WYG_011-34b"/>
而多風理固然也<lb/>
癸水桂林有古記父老傳誦之畧曰癸水繞東城永不<lb/>
見刀兵癸水灕江也<lb/>
瘴二廣惟桂林無之自是而南皆瘴鄉矣瘴者山嵐水<lb/>
毒與草莽沴氣鬱勃蒸熏之所為也其中人如瘧状治<lb/>
法雖多常以附子為急湏不換金正氣散為通用邕州<lb/>
兩江水土尤惡一嵗無時無瘴春曰青草瘴夏曰黄梅<lb/>
瘴六七月曰新禾瘴八九月曰黄茅瘴土人以黄茅瘴<lb/>
<pb n="KR3j0189_WYG_011-35a"/>
為尤毒桂嶺舊不知的實所在城北五里有尋丈小坡<lb/>
立石其上刻曰桂嶺賀州自有桂嶺縣相傳始名嶺在<lb/>
其地今小坡非也<lb/>
俗字邊逺俗陋牒訴劵約專用土俗書桂林諸邑皆然<lb/>
今姑記臨桂數字雖甚鄙野而偏傍亦有依附<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音矮</hi>不<lb/>
長也<graphic n="KR2970" url="https://raw.githubusercontent.com/kanripo/KR-Gaiji/master/images/KR2970.png" mimeType="image/png"/>
                    <hi>音穩</hi>坐于門中穩也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>亦音/隱</hi>大坐亦穩也仦<hi>音嫋</hi>小<lb/>
兒也奀<hi>音動</hi>人瘦弱也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音/終</hi>人亡絶也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音臘</hi>不能舉足也<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音大</hi>女大及姊也<graphic n="KR3234" url="https://raw.githubusercontent.com/kanripo/KR-Gaiji/master/images/KR3234.png" mimeType="image/png"/>
                    <hi>音磡</hi>山石之巖窟也閂<hi>音/<graphic n="KR1498" url="https://raw.githubusercontent.com/kanripo/KR-Gaiji/master/images/KR1498.png" mimeType="image/png"/>
                    </hi>門横闗也<lb/>
<pb n="KR3j0189_WYG_011-35b"/>
他不能悉紀余閱訟牒二年習見之大理國間有文書<lb/>
至南邊及商人持其國佛經題識猶有用圀字者圀武<lb/>
后所作國字也唐書稱大禮國今其國止用理字<lb/>
捲伴南州法度踈畧婚姻多不正村落強暴竊人妻女<lb/>
以逃轉移他所安居自若謂之捲伴言捲以為伴侣也<lb/>
已而復為後人捲去至有歴數捲未已者其舅姑若前<lb/>
夫訪知所在詣官自陳官為追究徃徃所謂前夫亦是<lb/>
捲伴得之復為後人所捲惟其親父母兄弟及初娶者<lb/>
<pb n="KR3j0189_WYG_011-36a"/>
所訴即歸始初被捲之家<lb/>
草子即寒熱時疫南中吏卒小民不問病源但頭痛體<lb/>
不佳便謂之草子不服藥使人以小錐刺唇及舌尖出<lb/>
血謂之挑草子實無加損于病必服藥乃愈<lb/>
　　志蠻<lb/>
　廣西經畧使所領二十五郡其外則西南諸蠻蠻之<lb/>
　區落不可殫記姑記其聲問相接帥司常有事于其<lb/>
　地者數種曰羈縻州洞曰猺曰蠻曰黎曰蜑通謂之<lb/>
<pb n="KR3j0189_WYG_011-36b"/>
　蠻<lb/>
羈縻州洞𨽻邕州左右江者為多舊有四道儂氏謂安<lb/>
平武勒忠浪七源四州皆儂姓又有四道黄氏謂安徳<lb/>
歸樂露城田州皆黄姓又有武侯延衆石門感徳四鎮<lb/>
之民自唐以来内附分析其種落大者為州小者為縣<lb/>
又小者為洞國朝開拓寖廣州縣洞五十餘所推其雄<lb/>
長者為首領籍其民為壮丁其人物獷悍風俗荒怪不<lb/>
可盡以中國教法繩治姑羈縻之而已有知州權州監<lb/>
<pb n="KR3j0189_WYG_011-37a"/>
州知縣知洞其次有同發遣權發遣之屬謂之主户餘<lb/>
民皆稱提陀猶言百姓也其田計口給民不得典賣惟<lb/>
自開荒者由己謂之祖業口分田知州别得養印田猶<lb/>
圭田也權州以下無印記者得䕃免田既各服屬其民<lb/>
又以攻剽山獠及博買嫁娶所得生口男女相配給田<lb/>
使耕教以武技世世𨽻屬謂之家奴亦曰家丁民户強<lb/>
壯可教勸者謂之田子田丁亦曰馬前牌總謂之洞丁<lb/>
今黄姓尚多而儂姓絶少智髙亂後儂氏善良許從國<lb/>
<pb n="KR3j0189_WYG_011-37b"/>
姓今多姓趙氏有舉洞純一姓者婚婣不以為嫌酋豪<lb/>
或娶數妻皆曰媚娘宜州管下亦有羈縻州縣十餘所<lb/>
其法制尤疏幾似化外其尤者曰南丹州待之又與他<lb/>
州洞不同特命其首領莫氏曰刺史月支鹽料及守臣<lb/>
供給錢其説以謂宜州徼外即唐黄家賊之地崇建南<lb/>
丹使控制之莫氏家人亦有時相攻奪今刺史莫延葚<lb/>
逐其弟延廪而自立延廪奔朝廷謂之出宋<hi>凡州洞歸明者皆稱</hi>
<hi>出宋</hi>
<pb n="KR3j0189_WYG_011-38a"/>
猺本五溪槃瓠之後其壤接廣右者靜江之興安義寧<lb/>
古縣融州之融水懐逺縣界皆有之生深山重溪中椎<lb/>
髻跣足不供征役各以其逺近為伍<lb/>
獠在右江溪洞之外俗謂之山獠依山林而居無酋長<lb/>
版籍蠻之荒忽無常者也以射生食動而活蟲豸能蠕<lb/>
動者皆取食無年甲姓名一村中惟有事力者曰郎火<lb/>
餘但稱火舊傳其類有飛頭鑿齒鼻飲白衫花靣赤褌<lb/>
之屬二十一種今在江西南一帶甚多殆百餘種也<lb/>
<pb n="KR3j0189_WYG_011-38b"/>
蠻南方曰蠻今郡縣之外羈縻州洞雖故皆蠻地猶近<lb/>
省民供稅役故不以蠻命之過羈縻則謂之化外真蠻<lb/>
矣區落連亘接于西戎種類殊詭不可勝記今志其近<lb/>
桂林者宜州有西南蕃大小張大小王龍石滕謝諸蕃<lb/>
地與牂牁接人椎髻跣足或著木履衣青花斑布以射<lb/>
獵讐殺為事又南連邕州南江之外者羅殿自杞等以<lb/>
國名羅孔特磨白衣九道等以道名而峩州以西别有<lb/>
酋長無所統屬者蘇綺羅坐夜靣計利流求萬夀多嶺<lb/>
<pb n="KR3j0189_WYG_011-39a"/>
阿悞等蠻謂之生蠻酋自謂太保大抵與山獠相似但<lb/>
有首領耳羅殿等處乃成聚落亦有文書公文稱守羅<lb/>
殿國王其外又有大蠻落西曰大理東曰交趾大理南<lb/>
詔國也交趾古交州治龍編又為安南都䕶府<lb/>
黎海南四郡隖上蠻也隖直雷州由徐開渡半日至隖<lb/>
之中有黎母山諸蠻環居四旁號黎人山極髙常在霧<lb/>
靄中黎人自鮮識之久晴海氛清廓時或見翠尖浮半<lb/>
空云蠻皆椎髻跣足揷銀銅錫釵婦人加銅環耳墜垂<lb/>
<pb n="KR3j0189_WYG_011-39b"/>
肩女及笄即黥頰為細花紋謂之繡靣女既黥集親客<lb/>
相慶賀惟婢獲則不繡靣四郡之人多黎姓盖其裔族<lb/>
而今黎人乃多姓王<lb/>
蜑海上水居蠻也以舟楫為家採海物為生且生食之<lb/>
入水能視合浦珠池蚌蛤惟蜑能没水探取旁人以繩<lb/>
繫其腰繩動揺則引而上先煑毳衲極熱出水急覆之<lb/>
不然寒慄而死或遇大魚蛟鼉諸海怪為鬐鬛所觸徃<lb/>
徃潰腹折支人見血一縷浮水面知蜑死矣<lb/>
<pb n="KR3j0189_WYG_011-40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_011-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷十一<lb/>
</p>
<p>
</p>
  </div>
</body>
</text>
</TEI>
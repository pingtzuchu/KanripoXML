<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷三十七</head> <lb/>
    <p>
<pb n="KR3j0189_WYG_037-1a"/>
欽定四庫全書<lb/>
　古今説海卷三十七<lb/>
　　　　　　　　　　　　　明　陸楫　編<lb/>
　説淵十七<hi>别傳十七</hi>
　　蚍蜉傳<hi>闕名</hi>
有徐𤣥之者自淛東遷于吳於立義里居其宅素有凶<lb/>
怪𤣥之利其花木珍異乃營之月餘夜讀書見武士數<lb/>
百騎升自床之西南隅於花氊上置繪繳縱兵大獵飛<lb/>
<pb n="KR3j0189_WYG_037-1b"/>
禽走獸不可勝計獵訖有旌旗豹纛并導騎數百又自<lb/>
外入至西北隅有帶劒操斧手執弓槌者凡數百挈幄<lb/>
幕簾榻盤楪鼎鑊者又數百負器盛陸海之珍味者又<lb/>
數百道路往返奔走探偵者又數百𤣥之熟視轉分明<lb/>
至中軍有錯綵信旗擁赤幘紫衣者侍從數千至案之<lb/>
右有大鐵冠執鉞前宣言曰殿下將欲觀漁於紫石潭<lb/>
其先鋒後軍并甲士執戈㦸勿從於是赤幘者下馬與<lb/>
左右數百升𤣥之石硯之上北設紅拂廬帳俄爾盤榻<lb/>
<pb n="KR3j0189_WYG_037-2a"/>
幄幕歌筵客席畢備賔旅數十輩緋紫紅緑執笙竽簫<lb/>
管者又數十輩更歌迭舞俳優之目不可盡記酒數巡<lb/>
上客有酒容者赤幘顧左右曰索漁具復有擭綱網籠<lb/>
罩之類凡數百齊入硯中未頃獲小魚數百千頭赤幘<lb/>
謂諸客曰予請為渭濵之業以樂賔乃持鈎於硯中之<lb/>
南灘衆樂徒歌春波引曲未終獲魴鯉䱰鱖百餘遽命<lb/>
操膾促膳凡數十味皆馨香不可言金石絲竹鏗訇齊<lb/>
奏酒至赤幘者持盃顧𤣥之而謂衆賔曰吾不習周公<lb/>
<pb n="KR3j0189_WYG_037-2b"/>
禮不讀孔氏書而貴居王位今此儒髮鬢焦禿饑色可<lb/>
掬雖孜孜矻矻而又奚為肯折節為吾下卿亦得陪今<lb/>
日之宴𤣥之忽乃以書卷蒙之執燭以爇一無所見𤣥<lb/>
之捨卷而寢方寐間見被堅執鋭者數千騎自西牖下<lb/>
分行布伍號令而至𤣥之驚呼僕夫數騎已至床前乃<lb/>
宣言曰蚍蜉王子獵於羊林之澤釣於紫石之潭𤣥之<lb/>
庸奴遽有迫脅士卒潰亂宫車震驚既無高共臨危之<lb/>
心須有晉文還國之伐付大將軍龔虰追過宣訖以白<lb/>
<pb n="KR3j0189_WYG_037-3a"/>
練繫𤣥之頸甲士數十羅曳而去其行迅疾倐忽如入<lb/>
一城門觀者架肩疊足凡五六里又行數里見子城入<lb/>
城有宫闕甚麗𤣥之至堦下有赤衣冠者唱言追徐𤣥<lb/>
之至蚍蜉王大怒曰服儒服讀儒書不修前言往行而<lb/>
敢肆勇凌上付三事已下議乃釋縛引入㑹議堂見紫<lb/>
衣冠者十人𤣥之遍拜皆瞋目踞受所陳設之類尤炳<lb/>
煥於人間是時王子以驚恐入心厥疾彌甚三事已下<lb/>
議請置肉刑議狀未下太史令馬知𤣥進狀論曰伏以<lb/>
<pb n="KR3j0189_WYG_037-3b"/>
王子自不遵軌法遊佚失度視險如砥自貽震驚徐𤣥<lb/>
之性氣不回博識非淺況修天爵難以妖誣今大王不<lb/>
能度已反恣胷臆信彼多士欲害哲人竊見雲物頻興<lb/>
沴怪屢作市言訛䜟衆情驚疑昔者秦射巨魚而衰殷<lb/>
格猛獸而滅今大王欲害非類是躡殷秦但恐季世之<lb/>
端自此而起王覽疏大怒斬太史馬知𤣥於國門以令<lb/>
妖言者是時大雨暴至草澤臣螱飛上疏曰臣聞縱盤<lb/>
遊恣漁獵者位必亡罪賢臣戮忠讜者國必喪伏以王<lb/>
<pb n="KR3j0189_WYG_037-4a"/>
子獵患於絶境釣禍於幽泉信任幻徒熒惑儒士喪履<lb/>
之戚所謂自貽今大王不究湛遊之非反聽詭隨之議<lb/>
況知𤣥是一國之元老實大朝之世臣是宜採其謀猷<lb/>
匡此顛仆全身或止於三諫犯上未傷於一言肝膽方<lb/>
期於畢呈身首俄驚於異處臣竊見兵書云無雲而雨<lb/>
者天泣今直臣就戮而天為泣焉伏恐比干不恨死於<lb/>
當時知𤣥恨死於今日大王又不貸𤣥之峻法欲正名<lb/>
於肉刑是抉眼而觀越兵又在今日昔者虞以宫之奇<lb/>
<pb n="KR3j0189_WYG_037-4b"/>
言為謬卒併於晉公吳以伍子胥見為非果滅於勾踐<lb/>
非敢自周秦悉數累黷聰明竊敢以塵埃之卑少益嵩<lb/>
嶽王得疏即拜螱飛為諫議大夫追贈太史馬知𤣥為<lb/>
安國大將軍以其子蚳為太史令賻布帛五百段米粟<lb/>
各三百石其徐𤣥之待後進止於是蚳詣宫門進表曰<lb/>
伏奉恩制云馬知𤣥有殷王子比干之忠貞有魏中尉<lb/>
辛毗之諫諍而我亟以用已昧於知人焚棟梁於將立<lb/>
大厦之晨碎舟楫於方濟巨川之日由我不德致彼非<lb/>
<pb n="KR3j0189_WYG_037-5a"/>
辜是宜褒贈其亡賞延于後者宸翰忽臨載驚載懼叩<lb/>
頭斷號回心止泣伏以臣先父臣知𤣥學究天人藝窮<lb/>
厯數因通𤣥鑒得居聖朝當大王採芻蕘之晨是臣父<lb/>
展嘉謨之日逆耳之言難聽驚心之説易誅今蒙聖澤<lb/>
傍臨照此非罪鴻恩霑灑猶驚已散之精魂好爵彌縫<lb/>
難續不全之腰領今臣豈可因亡父之誅戮冒國家之<lb/>
寵榮報平王既非本心効伯禹亦非素志況今天圖將<lb/>
變運數堪憂伏乞斥臣遐方免逢喪亂王覽疏不悦乃<lb/>
<pb n="KR3j0189_WYG_037-5b"/>
退寢於候雨殿既寤宴百執事於陵雲臺曰朕有嘉夢<lb/>
能曉之使我心洗然而亮者賜爵一級羣臣有司皆頓<lb/>
首敬聽王曰吾夢上帝云助爾金開爾國展爾疆土自<lb/>
南自北赤玉洎石以答爾德卿等以為如何羣臣皆拜<lb/>
舞稱賀曰啟隣國之慶也螱飛曰大不祥何慶之有王<lb/>
曰何謂其然螱飛曰大王逼脅生人滯留幽穴錫兹咎<lb/>
夢由天怒焉夫助金者鋤也開國者闢也展疆土者分<lb/>
裂也赤玉洎石與火俱焚也得非𤣥之鋤吾土攻吾國<lb/>
<pb n="KR3j0189_WYG_037-6a"/>
縱火南北以答繫頸之辱乎王於是赦𤣥之之罪戮方<lb/>
術之徒自壞其宫以禳厥夢又以安車送𤣥之歸纔及<lb/>
榻𤣥之夢覺汗流浹洽既明乃召家僮於西牖掘地五<lb/>
尺餘得蟻穴如三石缶因縱火以焚之靡有孑遺自此<lb/>
宅不復凶矣<lb/>
　<lb/>
　<lb/>
　<lb/>
<pb n="KR3j0189_WYG_037-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷三十七<lb/>
</p>
<p>
</p>
  </div>
</body>
</text>
</TEI>
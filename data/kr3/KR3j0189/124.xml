<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷一百二十四</head> <lb/>
    <p>
<pb n="KR3j0189_WYG_124-1a"/>
欽定四庫全書<lb/>
　古今説海卷一百二十四<lb/>
　　　　　　　　　　　　　明　陸楫　編<lb/>
　説纂八<hi>散録二</hi>
　　行營雜録<hi>宋趙葵</hi>
太祖初受周幼主命北討至陳橋為三軍推戴時太后<lb/>
以下眷屬悉在定力院設齋有司來搜捕主僧令登閤<lb/>
而固其扃鑰俄大搜索僧紿云皆散走不知所之矣甲<lb/>
<pb n="KR3j0189_WYG_124-1b"/>
士入寺升梯且發鑰見蛛網布滿其上而塵埃凝積若<lb/>
累年不曽開者乃相告曰是安得有人遂皆去有頃太<lb/>
祖已踐阼矣<lb/>
太祖潛耀日常與一道士游闗河無定姓名自曰混沌<lb/>
或又曰真無每劇飲爛醉且善歌能引其喉於杳㝠之<lb/>
間作清微之聲時或一二句隨天風飄下惟太祖聞之<lb/>
曰金猴虎頭四真龍得真位至醒詰之則曰醉夢豈足<lb/>
憑邪至膺圖受禪之日乃庚申正月初四也自御極不<lb/>
<pb n="KR3j0189_WYG_124-2a"/>
再見下詔草澤徧訪之或見於轘轅道中或嵩洛間後<lb/>
十六載乃開寳乙亥嵗也上已祓禊駕幸西沼道士忽<lb/>
醉坐水次木隂下笑揖上曰别來安善上大喜亟遣中<lb/>
人密引至後掖恐其遁急回蹕見之一如平時抵掌浩<lb/>
飲上曰久欲見汝決一事我壽還得㡬多在道士曰但<lb/>
今年十月二十日夜晴則可延一紀不爾則當速措置<lb/>
上酷留之俾居後苑苑吏或見宿於木末鳥巢中數日<lb/>
忽不見上切切記其語至所期之夕上御太清閣以望<lb/>
<pb n="KR3j0189_WYG_124-2b"/>
氣是夕果晴星斗明燦上心方喜俄而隂霾四起天地<lb/>
陡變雪雹驟降移仗下閣急傳宫鑰開門召開封尹即<lb/>
太宗也延入内寢酌酒對飲宦官宫妾悉屏出但遥見<lb/>
燭影下太宗時或避席有不可勝之狀飲訖漏三鼓雪<lb/>
已數寸上引柱斧戳雪顧太宗曰好做好做遂解帶就<lb/>
寢鼻息如雷是夕太宗留宿禁内將五鼓周廬者寂無<lb/>
所聞帝已崩矣<hi>湘山野録</hi>
李後主歸朝後每懷故國且念嬪妾散落鬱鬱不自聊<lb/>
<pb n="KR3j0189_WYG_124-3a"/>
嘗作長短句簾外雨潺潺春意將闌羅衾不奈五更寒<lb/>
夢裏不知身是客一晌貪歡獨自莫凭闌無限闗山别<lb/>
時容易見時難流水落花春去也天上人間意思悽惋<lb/>
不久下世<hi>金玉詩話</hi>
祥符中封禪事竣宰執對于後殿上曰治平無事久欲<lb/>
與卿等一處閒玩今日可矣遂引羣公及内侍數人入<lb/>
一小殿多有假山甚髙山面有洞上既入乃復招羣公<lb/>
從行初覺甚暗數十步則天宇豁然千峯百嶂雜花流<lb/>
<pb n="KR3j0189_WYG_124-3b"/>
水盡天下之偉觀少焉至一所重樓複閣金碧照耀有<lb/>
一道士貌亦竒古來揖上執禮甚恭上亦答之良厚邀<lb/>
上主席上再三遜謝然後坐羣臣再拜居道士之次所<lb/>
論皆𤣥妙之㫖而牢醴之屬又非人間所見也鸞鶴舞<lb/>
庭除笙簫振林木至夕乃罷道士送上出門而别曰萬<lb/>
㡬之暇無惜與諸公頻見過也復由舊路以歸臣下因<lb/>
以請于上上曰此道家所謂蓬萊三山者也羣臣自失<lb/>
者累日後亦不復再往不知何術以致之也<hi>投轄録</hi>
<pb n="KR3j0189_WYG_124-4a"/>
慶厯三年有李京者為小官吳鼎臣在侍從二人相與<lb/>
通家一日薦其友人於鼎臣求為聞達于朝鼎臣即繳<lb/>
書具奏之京坐貶官未行京妻謁鼎臣妻叙别鼎臣妻<lb/>
慙不出京妻立㕔事召鼎臣榦僕語之曰我來雖為往<lb/>
還之久欲求一别亦為乃公嘗有數帖與吾夫祝私事<lb/>
恐爾家以為疑索火焚之而去<lb/>
王嗣宗守邠土邠舊有狐王廟相傳能為人禍福嵗時<lb/>
享祀祈禱不敢少怠至不敢道故嗣宗至郡集諸邑獵<lb/>
<pb n="KR3j0189_WYG_124-4b"/>
户得百餘人以甲兵圍廟薫灌其穴殺百餘狐或云有<lb/>
大白狐從火中逸去其妖遂息後人復為立廟則寂無<lb/>
靈矣嗣宗後帥長安處士种放者朝廷所尊禮每帥守<lb/>
至輙面數之嗣宗不服以言拒之放責數嗣宗聲色俱<lb/>
厲嗣宗怒以手批其頰先是真宗有勑書令放有章奏<lb/>
即附驛欲詣闕即乗驛放遂乗驛訴於上前上特於嵩<lb/>
山之陽置書院以處之後嗣宗去郡有人贈詩曰終南<lb/>
處士威風減渭北妖狐窟穴空嗣宗大喜歸告其子孫<lb/>
<pb n="KR3j0189_WYG_124-5a"/>
曰吾死更勿為碑誌但石刻此詩置于墓旁吾其榮矣<lb/>
偽蜀廣政末成都人唐季明因破一木中有紫文𨽻書<lb/>
太平兩字時以為佳瑞有識者云不應此時須成都破<lb/>
後方見太平爾自王師平蜀頻施曠蕩之恩仍有太平<lb/>
興國之號<hi>茅亭客話</hi>
大中祥符六年緜州彰明縣崇仙觀栢柱上有木文如<lb/>
畫天尊狀毛髮眉目衣服履舄纎縷悉備知州比部員<lb/>
外郎劉宗言遂繪事奏聞奉㫖令津置赴闕送玉清昭<lb/>
<pb n="KR3j0189_WYG_124-5b"/>
應宫今川民皆圖畫供養之<hi>茅亭客話</hi>
成都漆工艾延祚甲午嵗為賊所驅於郡治令造漆器<lb/>
五月六日忽聞鼓鼙聲及南門火起乃天兵至郡也延<lb/>
祚窘甚縁上大樹匿濃葉間見天兵往來搜捕殺戮狼<lb/>
藉至夜遂下樹卧積屍中及中宵聞數十人傳呼聲頗<lb/>
類將吏且無燭炬因竊視之不見其形但聞按籍㸃名<lb/>
僵屍聞呼一一應之惟不呼延祚乃知聖朝伐叛討逆<lb/>
悉奉行天誅也<hi>茅亭客話</hi>
<pb n="KR3j0189_WYG_124-6a"/>
南唐胡則守江州堅壁不下曹翰攻之危急忽有旋風<lb/>
吹片紙墜城中有詩曰由來秉節世無雙獨守孤城死<lb/>
不降何似知機早回首免敎流血滿長江後城陷屠殺<lb/>
殆盡謂之洗城<hi>江表志</hi>
人傳温公西江月詞流播已久今又得一首名錦堂春<lb/>
云紅日遲遲虚廊轉影槐隂迤邐西斜彩筆工夫難狀<lb/>
晚景煙霞蝶尚不知春去漫繞幽砌尋花奈猛風過後<lb/>
縱有殘紅飛向誰家始知青鬢無價歎飄零官路荏苒<lb/>
<pb n="KR3j0189_WYG_124-6b"/>
年華今日笙歌叢裏特地咨嗟席上青衫濕透算感舊<lb/>
何止琵琶怎不敎人易老多少離愁散在天涯<lb/>
劉貢父為中書舍人一日朝㑹幙次與三衛相鄰時諸<lb/>
帥兩人出軍伍有一水晶茶盂傳玩良久一帥曰不知<lb/>
何物所成瑩潔如此貢父隔幙謂之云諸公豈不識此<lb/>
乃多年老冰耳<lb/>
慶厯中郎官吕覺者勘公事回因登對自陳衣緋已久<lb/>
乞改章服上曰待别差遣與卿換朕不欲因鞫獄與人<lb/>
<pb n="KR3j0189_WYG_124-7a"/>
恩澤慮刻薄之徒望風希進加入人罪耳<hi>貽謀録</hi>
神考嘗問荆公卿曽看歐陽修五代史否對曰臣不曽<lb/>
仔細看但見每篇首必曰嗚呼是豈五代時事事可歎<lb/>
者乎<lb/>
昭陵上賔前一月每夜太廟中有哭聲不敢奏一日太<lb/>
宗神御前香案自壞<hi>道山清話</hi>
元祐癸酉九月一日夜開寳寺塔表裏通明徹旦禁中<lb/>
夜遣中使齎降御香寺門已閉既開寺僧皆不知也寺<lb/>
<pb n="KR3j0189_WYG_124-7b"/>
中望之無所見去寺漸明後二日宣仁上仙<hi>道山清話</hi>
國家開寳中所鑄錢文曰宋通元寳至寳元中則皇宋<lb/>
通寳近世錢文皆著年號惟此二錢不然者以年號有<lb/>
寳字文不可重也<hi>歸田録</hi>
皇女為公主其夫必拜駙馬都尉故謂之駙馬宗室女<lb/>
封郡主者謂其夫為郡馬縣主者為縣馬不知何義<hi>歸田</hi>
<hi>録</hi>
神廟一日行後苑見牧猳猪者問何所用牧者曰自太<lb/>
<pb n="KR3j0189_WYG_124-8a"/>
祖來常令畜之自稚養以至大則殺之又養稚者累朝<lb/>
不敢易亦不知何用神廟沈思久之詔付所司禁中自<lb/>
今不得復畜月餘忽獲妖人急欲血澆之禁中卒不能<lb/>
致方悟祖宗逺略<hi>冷齋夜話</hi>
司馬温公隧碑賜名清忠粹徳紹聖初毁磨之際大風<lb/>
走石羣吏莫敢近獨有一匠氏揮斤而擊未盡碎忽仆<lb/>
碑下而死<lb/>
東坡仁宗朝登進士科復應制科擢居異等英宗朝判<lb/>
<pb n="KR3j0189_WYG_124-8b"/>
鳳翔欲以唐故事召入翰林宰相限以近例且欲召試<lb/>
秘閣上曰未知其能否故試之如軾豈不能邪宰相猶<lb/>
難之及試又入優等遂直史館神宗朝以議新法不合<lb/>
補外李定之徒媒糵其詩文有訕上語下詔獄欲寘之<lb/>
死上獨庇之得出方在獄時宰相舉軾詩云根到九泉<lb/>
無曲處世間惟有蟄龍知此不臣也上曰詩人之詞安<lb/>
可如此推求時相語塞上一日與近臣論人才因曰軾<lb/>
方古人孰比近臣曰頗似李白上曰不然白有軾之才<lb/>
<pb n="KR3j0189_WYG_124-9a"/>
無軾之學累有意復用而言者力沮之一日忽出手札<lb/>
曰蘇軾黜居思咎閲嵗兹深人材實難不忍終棄因量<lb/>
移臨汝哲宗朝起知登州召為南宫舍人不數月遷西<lb/>
掖遂登翰苑紹聖後熙豐諸臣當國元祐諸臣例遷謫<lb/>
崇觀間京卞用事拘以黨籍禁其文辭墨迹而毁之政<lb/>
和間忽弛其禁求軾墨迹甚鋭人莫知其由或傳徽宗<lb/>
親臨寳籙宫醮筵其主醮道流拜章伏地久之方起上<lb/>
詰其故答曰適至上帝所值奎宿奏事良久方畢始能<lb/>
<pb n="KR3j0189_WYG_124-9b"/>
達其章也上歎訝久之問曰奎宿何神為之所奏何事<lb/>
對曰所奏事不可知為此宿者即本朝蘇軾也上大驚<lb/>
不惟弛其禁且欲玩其詞翰一時士大夫遂從風而靡<lb/>
道君皇帝大觀二年戊子秋八月以易數一一口乂乂<lb/>
一乃御製易運碑刻之延福殿東壁其略曰始建元基<lb/>
<hi>高宗御字徳基</hi>紹興徳壽<hi>謂紹興年徳夀宫</hi>承太乙循運盡在陽九之<lb/>
數<hi>高宗聖夀八十一嵗</hi>祖傳甲庚吉<hi>太祖子/孫再傳</hi>建炎炎共盛之勢<hi>建炎</hi>
<hi>年號</hi>奈何五行逆順天地之數非由人致朕嘗聞易孰善<lb/>
<pb n="KR3j0189_WYG_124-10a"/>
本基庚子辛丑禍起東南<hi>謂方臘</hi>肇動干戈元衝立刼壬<lb/>
寅癸卯<hi>宣和間天下大亂</hi>亦云哀哉甲辰乙巳<hi>與金人夾攻燕山</hi>丙午<lb/>
丁未<hi>金人入汴二帝北狩</hi>内有丙火天下生靈塗炭至半<hi>是時天下大亂</hi>
江表之虞<hi>駕幸江表</hi>莫知何辜戊申己酉<hi>高宗/初立</hi>時正災刼<hi>金人</hi>
<hi>渡江苗劉内變</hi>庚戌辛亥偏重勢輕<hi>高宗航海劉豫稱帝于汴</hi>壬子癸丑後<lb/>
成改建<hi>改元紹興</hi>甲寅乙卯立應豐穰<hi>是年大有</hi>丙辰丁巳朕已<lb/>
何在<hi>徽宗以紹興五年崩</hi>祖宗復有中興之後<hi>是年孝宗以建國公進封普安郡王</hi>
<hi>復紹太祖之後</hi>云云其後事皆歴驗信乎聖哲先知之明因往<lb/>
<pb n="KR3j0189_WYG_124-10b"/>
推來在天數者果不可逭與<hi>坦齋筆衡</hi>
初陳橋兵變太祖整軍從仁和門入建炎南渡御蹕過<lb/>
杭聞縣名曰仁和上甚喜曰此京師門名也遂有定都<lb/>
之意<lb/>
秦㑹之有十客曹冠以塾師為門客王㑹以婦弟為親<lb/>
客呉益以愛壻為嬌客施全以劃刃為刺客李季以章<lb/>
醮為羽客龔釜以治産為莊客丁禩以通家為狎客曹<lb/>
詠以獻計取林一飛還子為説客郭知運以離婚為逐<lb/>
<pb n="KR3j0189_WYG_124-11a"/>
客初止有此九客耳秦既死葬於建康有蜀人史叔夜<lb/>
者懐雞黍拏生芻號慟墓前其家大喜因厚遺之於是<lb/>
謂之弔客以足十客之數<hi>中興筆記</hi>
嶺表或見異物自空而下始如彈丸漸如車輪遂四散<lb/>
人中之即病謂之瘴母海邉時有鬼市半夜而合雞鳴<lb/>
而散人從之多得異物<hi>番禺雜記</hi>
宣政宫中用龍涎沈腦屑和蠟為燭兩行列數百枝豔<lb/>
明而香溢鈞天所無也南渡後久絶此惟太后回鑾沙<lb/>
<pb n="KR3j0189_WYG_124-11b"/>
漠復值稱壽上極天下之養用宣政故事然僅列十數<lb/>
炬太后陽若不聞上奉巵問此燭頗愜聖意否后曰爾<lb/>
爹爹每夜常設數百枝諸閤亦然上因后起更衣微謂<lb/>
憲聖曰如何比得爹爹富貴<hi>聞見録</hi>
監左帑龍舒張宣義嘗言有親戚宦遊西蜀路經襄漢<lb/>
晚投一店行戸外忽見旁左側上有一人無首以為鬼<lb/>
也主人云尊官不須驚此人也非鬼也徃年因患瘰癧<lb/>
病勢蔓衍一旦頭忽墜脱家人以為不可救而竟不死<lb/>
<pb n="KR3j0189_WYG_124-12a"/>
自此每有所需則以手指畫但日以粥湯灌之故至今<lb/>
猶存耳又云岳侯軍中一兵犯法梟首妻方懐姙後誕<lb/>
一子如常人而首極細軀幹甚偉首僅如拳眉目皆如<lb/>
刻畫則知胞胎所係父母相為感應<hi>行都紀事</hi>
嘉興精嚴寺大刹也僧造一殿中塑大佛詭言婦人無<lb/>
子者祈禱于此獨寢一宵即有子殿門令其家人自封<lb/>
鎖蓋僧於房中穴地道直透佛腹穿頂而出夜與婦人<lb/>
合婦人驚問則云我是佛州人之婦多陷其術次日不<lb/>
<pb n="KR3j0189_WYG_124-12b"/>
敢言有仕族妻亦往求嗣中夜僧忽造前既不能免即<lb/>
囓其鼻僧去翊日其家遣人遍於寺中物色見一僧卧<lb/>
病以被韜面揭而視之鼻果有傷掩捕聞官時韓彦古<lb/>
子師為郡將流其僧廢其寺<hi>行都紀事</hi>
豐有俊字宅之四明人登青樓偶見小娼疑故人女累<lb/>
目之女亦悟酒罷留宿女羞澁良久乃入曰豐官人識<lb/>
妾否詰之果故人女豐曰某所以留者以坐間不敢問<lb/>
也且各寢必有以處汝娼遂退豐與京尹有契明日以<lb/>
<pb n="KR3j0189_WYG_124-13a"/>
白尹且云某僅有錢百千從公更貸二百千嫁之尹嘉<lb/>
其誼即取入府厚匳具擇良士嫁焉尹即王宣子佐也<lb/>
<hi>稗史</hi>
天台宋氏家本富後貧鬻廬於鄰價成作詩曰自歎年<lb/>
來刺骨貧吾廬今已屬西鄰殷勤説與東園柳他日相<lb/>
逢是路人富者見詩惻然即以劵還之亦不索其直鄉<lb/>
人嘉其誼<hi>稗史</hi>
有夫出外而妻獨居者忽夜半見一道人從空而下逼<lb/>
<pb n="KR3j0189_WYG_124-13b"/>
與為淫婦入室取刀為誓曰汝若逼我有死而已相持<lb/>
至曉乃一喫菜事魔人也信哉邪之不可干正也如此<lb/>
馬裕齋知處州禁民捕蛙有一村民犯禁乃將冬瓜切<lb/>
作蓋刳空其腹實蛙于中黎明持入城為門卒所捕械<lb/>
至于庭公心怪之問曰汝何時捕此蛙答曰夜半有知<lb/>
者否曰唯妻知公追其妻詰之乃妻與人通俾妻敎夫<lb/>
如此又先往語門卒以收捕意欲陷夫於罪而據其妻<lb/>
也公窮究其罪遂寘妻并姦夫於法<lb/>
<pb n="KR3j0189_WYG_124-14a"/>
初隆祐太后升遐朝廷欲建山陵大臣謂諸帝陵寢今<lb/>
在伊洛不日復中原即歸祔矣宜以攢宫為名遂卜吉<lb/>
於㑹稽民間冢墓附近者往往他徙高宗思陵興役之<lb/>
際孝宗密勑無輙壞民墓其愛物之心一至於此文王<lb/>
澤及枯骨未足多也<lb/>
有士人貧甚夜則露香祈天益久不懈一夕忽聞空中<lb/>
語曰帝閔汝誠使我問汝所欲士答曰某所欲甚微非<lb/>
敢過望但願此生衣食麤足逍遥山水間以終其身足<lb/>
<pb n="KR3j0189_WYG_124-14b"/>
矣空中大笑曰此上界神仙之樂何可易得若求富貴<lb/>
則可矣予因歴數古人極貴念歸而終不遂者皆是蓋<lb/>
清樂天所靳惜百倍於功名爵禄也<hi>梁溪漫志</hi>
歐公甥女適夫張氏夫死攜孤女歸父家嫁公族子晟<lb/>
晟之官至宿州赴郡宴歸而失其舟至京師捕得之開<lb/>
封府勘乃梢人與晟妾通妻知而欲笞之反為妾所誘<lb/>
併與梢人通府尹承當路風㫖令張氏引公以自解獄<lb/>
奏仁宗大駭遣中使王昭明監勘而張氏反異公遂得<lb/>
<pb n="KR3j0189_WYG_124-15a"/>
明白猶坐以張氏匳具買田作歐陽户名出知滁州<lb/>
松陽縣民有被毆經縣驗傷翊日引驗了無瘢痕宰怪<lb/>
而詰之乃仇家使人要歸飲以熟麻油酒卧之火燒地<lb/>
上覺而疼腫盡消又有一人中創血如箭出醫者以炒<lb/>
原蠶蛾末傅之立愈又云前方亦治跌撲後方大治金<lb/>
瘡<hi>吹劒續録</hi>
孝宗留心經術無所不涉奏對官被顧問者多致失措<lb/>
有王過者蜀人上殿孝宗驟問曰李融字若川謂何過<lb/>
<pb n="KR3j0189_WYG_124-15b"/>
即對曰天地之氣融而為川結而為山李融之字若川<lb/>
如元結之字次山也上大喜遂詔改官密院編修<hi>坦齋筆衡</hi>
紹興中金人遣其秘書監劉陶來聘因問岳飛以何罪<lb/>
而死館伴者無以對但曰意欲謀叛為部將所告以抵<lb/>
誅陶曰江南忠臣善用兵者止有岳飛所至紀律甚嚴<lb/>
秋毫無犯所謂項羽有一范増而不能用所以為我擒<lb/>
如飛者其亦江南之范増乎館伴者黙不能對秦檜聞<lb/>
之約束勿奏俄以不職貶其人<hi>坦齋筆衡</hi>
<pb n="KR3j0189_WYG_124-16a"/>
行都崇新門外鹿花寺乃殿帥楊存中郡王特建以處<lb/>
北地流寓僧一嵗元宵側近營婦連夜入寺觀燈有殿<lb/>
司將官妻同一女往觀乃為數僧引入房中置酒盛饌<lb/>
逼令其醉遂留宿於幽室遽殺母而留女女不敢哀及<lb/>
半年三僧盡出其房窻外乃是野地女因窺窻見一卒<lb/>
在地打草呼近窻下備語前事可急往某寨某將家報<lb/>
知速來取我卒如言往報將官即告楊帥帥令人告報<lb/>
本寺云來日郡王自齋合寺僧行人力本府自遣㕑子<lb/>
<pb n="KR3j0189_WYG_124-16b"/>
排齋至是坐定每二卒擒下一僧合寺僧行人力盡縛<lb/>
之又令百餘卒破其寺果得此女見父號慟遂綁三人<lb/>
主首送所屬依法施行而毁其寺逐去諸髠<hi>葦航紀談</hi>
　<lb/>
　<lb/>
　<lb/>
　<lb/>
　古今說海卷一百二十四<lb/>
</p>
<p>
</p>
  </div>
</body>
</text>
</TEI>
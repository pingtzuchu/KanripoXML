<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷六十一</head> <lb/>
    <p>
<pb n="KR3j0189_WYG_061-1a"/>
欽定四庫全書<lb/>
　古今説海卷六十一<lb/>
　　　　　　　　　　　　　明　陸楫　編<lb/>
　説淵四十一<hi>别傳四十一</hi>
　　侯元傳<hi>闕名</hi>
侯元者上黨郡銅鞮縣山村之樵夫也家道貧窶唯以<lb/>
鬻薪為事唐乾符己亥嵗於縣西北山中伐薪回憇谷<lb/>
口傍有巨石嶷然若夏屋元對之太息恨已之勞也聲<lb/>
<pb n="KR3j0189_WYG_061-1b"/>
未絶石剨然豁開若洞中有一叟羽服烏帽髯髮如霜<lb/>
曳杖而出元驚愕遽起前拜叟曰我神君也汝何多歉<lb/>
自可於吾法中取富貴但隨吾來叟復入洞門元從之<lb/>
可數十步廓然清朗田疇砥平多異花芳草行數里遇<lb/>
横溪碧湍流苔鴛鷁泝洄其上長梁夭矯如晴虹焉過<lb/>
溪北左右皆喬松修篁高門渥丹臺榭重複引元入别<lb/>
院坐小亭上簷楹階砌皆奇寶煥然及進食行觴復目<lb/>
所未覩也食畢叟退少頃二童揖元詣便室具湯沐進<lb/>
<pb n="KR3j0189_WYG_061-2a"/>
新衣一襲冠帶竟復導至亭上叟出命僕設淨席於地<lb/>
令元跪席上叟授以祕訣數萬言皆變化隐顯之術元<lb/>
素憃戇至是一聽不忘叟戒曰汝雖有少福合於吾法<lb/>
進身然面有敗氣未除亦宜謹密自固若圖謀不軌禍<lb/>
喪必至且歸存思如欲謁吾但至心叩石當有應門者<lb/>
元因拜謝而出仍令一童送之既出洞穴遂泯然如故<lb/>
視其樵蘇已失至家其父兄驚喜曰去一旬謂已卒於<lb/>
虎狼之吻元在洞中如一日耳又訝其服裝華潔神氣<lb/>
<pb n="KR3j0189_WYG_061-2b"/>
激揚元知不可隠乃為其家人言之遂入靜室中習熟<lb/>
其術朞月而術成能變化百物役召鬼魅草木土石皆<lb/>
可為步騎甲兵於是悉收鄉里少年勇悍者為將卒出<lb/>
入陳旌斾幢葢鳴鼔吹儀比列國焉自稱曰賢聖官有<lb/>
三老左右弼左右將軍等號毎朔望必盛飾往謁神君<lb/>
神必戒以無稱兵若固欲舉事宜待天應至庚子嵗聚<lb/>
兵數千人縣邑恐其變乃列上上黨帥髙公潯命都將<lb/>
以旅討之元馳謁神君請命神君曰既言之矣但當偃<lb/>
<pb n="KR3j0189_WYG_061-3a"/>
旗卧鼔以應之彼見兵威若是必不敢内薄而攻我志<lb/>
之慎勿輕接戰元雖唯諾心計以為我奇術制之有餘<lb/>
且小者不能抗後其大者若之何復示衆以不武也既<lb/>
歸令其黨戒嚴是夜潞兵去元所據險三十里見步騎<lb/>
戈甲蔽山澤甚難之明方陣以前元領千餘人直突之<lb/>
先勝後敗酒酣被擒至上黨縶之府獄嚴兵圍守旦視<lb/>
枷穿中唯燈臺耳失元所在夜分已達銅鞮徑詣神君<lb/>
謝罪君怒曰庸奴終違我教今日雖幸而兔斧鑕亦行<lb/>
<pb n="KR3j0189_WYG_061-3b"/>
將及矣非吾徒也不顧而入鬱悒趨出後復謁神君䖍<lb/>
心叩石石不為開矣而其術漸歇猶為其黨所説是秋<lb/>
率徒掠并州之大谷而并騎適至圍之數重術既不神<lb/>
遂斬之於陣其黨與散歸田里焉<lb/>
　<lb/>
　<lb/>
　<lb/>
　古今說海卷六十一<lb/>
</p>
<p>
</p>
  </div>
</body>
</text>
</TEI>
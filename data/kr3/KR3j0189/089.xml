<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷八十九</head> <lb/>
    <p>
<pb n="KR3j0189_WYG_089-1a"/>
欽定四庫全書<lb/>
　古今說海卷八十九<lb/>
　　　　　　　　　　　　　明　陸楫　編<lb/>
　說畧五<hi>雜記五</hi>
　　墨客揮犀<hi>闕名</hi>
張相昇為御史數上封章論及兩府仁廟顧謂曰卿本<lb/>
孤寒何故屢言近臣公奏曰臣安得謂之孤寒臣自布<lb/>
衣不數年致身清近曳朱腰金不如陛下為孤寒也帝<lb/>
<pb n="KR3j0189_WYG_089-1b"/>
曰何謂也奏曰陛下内無賢相外無名將官冗而失黜<lb/>
陟兵多而少教習孤立朝廷之上此所以孤寒也帝喜<lb/>
而優容之近侍皆為之懼自此名重朝野<lb/>
世人畫韓退之小面而美髯著紗帽此乃江南韓熈載<lb/>
耳尚有當時所畫題志甚明熈載諡文靖江南人謂之<lb/>
韓文公因此遂謬以為退之退之肥而寡髯元豐中以<lb/>
退之從享文宣王廟郡縣所畫皆是熈載後世不復可<lb/>
辨退之遂為熈載矣<lb/>
<pb n="KR3j0189_WYG_089-2a"/>
今人於榜下擇壻曰臠婚其語蓋本諸袁山松尤無義<lb/>
理其間或有不願就而為貴勢豪族擁逼不得辭者嘗<lb/>
有一新先輩少年有風姿為貴族之有勢力者所慕命<lb/>
十數僕擁致其第少年欣然而行略不辭避既至觀者<lb/>
如堵須臾有衣金紫者出曰某惟一女亦不至醜陋願<lb/>
配君子可乎少年鞠躬謝曰寒㣲得托迹髙門固幸待<lb/>
歸家試與妻子商量看如何衆皆大笑而散<lb/>
藏書畫者多取空名偶傳為鍾王顧陸之筆見者爭售<lb/>
<pb n="KR3j0189_WYG_089-2b"/>
此所謂耳鑒又有觀畫而以手摸之相傳以謂色不印<lb/>
指者為佳畫此又在耳鑒之下謂之揣骨聽聲歐陽公<lb/>
甞得一古畫牡丹其下有一猫未知其精丞相正肅呉<lb/>
公與歐姻家一見曰此正午牡丹也何以明之花瓣悉<lb/>
張而色燥此日中時花也猫眼黑睛如線正午猫眼也<lb/>
有帶露花則房歛而色澤猫眼早暮則睛圓正午則如<lb/>
一線耳此亦善求古人之意也<lb/>
毘陵郡士人姓李家有女方十六歳能詩甚有佳句吴<lb/>
<pb n="KR3j0189_WYG_089-3a"/>
人多得之有拾得破錢詩云半輪殘月揜塵埃依稀猶<lb/>
有開元字想得清光未破時買盡人間不平事<lb/>
河州有禽名骨託狀如鵰髙三尺許常鳴自呼其名能<lb/>
食鐡石郡守每置酒輒出以樂坐客或疑鐡石至堅非<lb/>
可食之物乃取三寸白石繫以絲繩擲其前即啄而吞<lb/>
之良久牽出是石已如泥矣<lb/>
漳州漳浦縣地連潮陽素多象徃徃十數為羣然不為<lb/>
害惟獨象遇之逐人蹂踐至骨肉糜碎乃去蓋獨象乃<lb/>
<pb n="KR3j0189_WYG_089-3b"/>
衆象中最獷悍不為羣象所容者故遇之則忿而害人<lb/>
僧悟空在江外見一猿坐樹杪弋人伺其便射之正中<lb/>
母腹母呼其雄至付子已哀鳴數聲乃㧞箭墜地而死<lb/>
射者折矢棄弓誓不復射<lb/>
余伯祖甞於野外見蜈蚣逐一大蛇甚急蛇奔過溪蜈<lb/>
蚣亦隨之蛇之力屈不免乃回身張口向之蜈蚣遽入<lb/>
其口俄頃蛇死乃穴其腹旁而出析蛇視之已無腸矣<lb/>
傳言蝍蛆甘帶蝍蛆即蜈蚣之别名<lb/>
<pb n="KR3j0189_WYG_089-4a"/>
蝸牛不獨能伏蝎亦能制蜈蚣蜈蚣見蝸牛則不復能<lb/>
去蝸徐登其背以涎繞之其足盡落<lb/>
太常博士李處厚知廬州梁縣嘗有毆人死者處厚徃<lb/>
驗傷以糟或灰湯之類薄之都無傷跡有一老父求見<lb/>
乃邑之老書吏也曰知驗傷不見跡此易辨也以新赤<lb/>
油繖日中覆之以水沃屍其跡必見處厚如其言傷跡<lb/>
宛然自此江淮之間官司徃徃用此法<lb/>
世謂太守為五馬人罕知其故事或言詩云孑孑干旟<lb/>
<pb n="KR3j0189_WYG_089-4b"/>
在浚之都素絲組之良馬五之鄭註謂周禮州長建旟<lb/>
漢太守比州長法御五馬故云後見龎幾先朝奉云古<lb/>
乘駟馬秦至漢時太守出則增一馬事見漢官儀也<lb/>
杜牧華清宮詩云長安囘望繡成堆山頂千門次第開<lb/>
一騎紅塵妃子笑無人知是荔枝來尤膾炙人口據唐<lb/>
記明皇帝以十月幸驪山至春即還宫是未嘗六月在<lb/>
驪山也荔枝盛暑方熟詞意雖美而失事實矣<lb/>
子瞻常自言平生有三不如人謂著棋吃酒唱曲也然<lb/>
<pb n="KR3j0189_WYG_089-5a"/>
三者亦何用如人子瞻之詞雖工而多不入腔蓋以不<lb/>
能唱曲耳<lb/>
荆公禹玉熈寧中同在相府一日同侍朝忽見虱自荆<lb/>
公襦領而上直緣其鬚上顧之而笑公不自知也朝退<lb/>
禹玉指以告公公命從者去之禹玉曰未可輕去輒獻<lb/>
一言以頌虱之功公曰如何禹玉笑而應曰屢遊相鬚<lb/>
曽經御覽荆公亦為之解頥<lb/>
蒲傳正知杭州有術士請謁蓋年踰九十而猶有嬰兒<lb/>
<pb n="KR3j0189_WYG_089-5b"/>
之色傳正接之甚歡因訪以長年之術答曰某術甚簡<lb/>
而易行他無所忌惟當絶色慾耳傳正俛思良久曰若<lb/>
然則夀雖千歳何益<lb/>
王元澤數歳時客有以一獐一鹿同籠以問雱何者是<lb/>
獐何者為鹿雱實未識良久對曰獐邊是鹿鹿邊是獐<lb/>
客大竒之<lb/>
　<lb/>
　古今說海卷八十九<lb/>
</p>
<p>
</p>
  </div>
</body>
</text>
</TEI>
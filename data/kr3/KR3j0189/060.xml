<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷六十</head> <lb/>
    <p>
<pb n="KR3j0189_WYG_060-1a"/>
欽定四庫全書<lb/>
　古今説海卷六十<lb/>
　　　　　　　　　　　　　明　陸楫　編<lb/>
　説淵四十<hi>别傳四十</hi>
　　張遵言傳<hi>闕名</hi>
南陽張遵言求名下第途次商山山館中夜晦黑因起<lb/>
㕔堂督芻秣見東牆下一物凝白曜人使僕者視之乃<lb/>
一白犬大如猫鬢睫爪牙皆如玉毛彩清潤瑩澤可愛<lb/>
<pb n="KR3j0189_WYG_060-1b"/>
遵言憐愛之目為㨗飛言駿奔之捷甚於飛也常與之<lb/>
俱初令僕人張志誠袖之每飲飼則未嘗不持目前時<lb/>
或飲食不快則必伺其嗜而噉之茍或不足寧自輟味<lb/>
不令捷飛不足也一年餘志誠袖行意漸懈倦由是遵<lb/>
言每行自袖之飲食轉加精愛夜則同寢晝則同處首<lb/>
尾四年後遵言因行於梁山路日將夕天且陰未至所<lb/>
詣而風雨驟來遵言與僕等隱大樹下于時昏晦黙無<lb/>
所覩忽失㨗飛所在遵言驚歎命志誠等分頭搜討未<lb/>
<pb n="KR3j0189_WYG_060-2a"/>
獲次忽見一人衣白衣長八尺餘形狀可愛遵言豁然<lb/>
如月中立各得辨色問白衣人何許來何姓氏白衣人<lb/>
曰我姓蘇第四謂遵言曰我已知子姓字矣君知㨗飛<lb/>
去處否則我是也君今災厄合死我緣受君恩深四年<lb/>
已來能待我至於盡力輟味曽無毫釐悔恨我今誓脱<lb/>
子厄然須損十餘人命耳言訖乘遵言馬而行遵言步<lb/>
以從之可十里許遙見一塜上有三四人衣白衣冠人<lb/>
長丈餘手持弓劒形狀瓌偉見蘇四郎俯僂迎趨而拜<lb/>
<pb n="KR3j0189_WYG_060-2b"/>
拜訖莫敢仰視四郎問何故相見白衣人曰奉大王帖<lb/>
追張遵言秀才言訖偷目盜視遵言遵言恐欲踣地四<lb/>
郎曰不得無禮我與遵言往還君等須與我且去四人<lb/>
憂恚啼泣而四郎謂遵言曰勿憂懼此輩亦不能戾君<lb/>
更行十里又見夜义輩六七人皆持兵器銅頭鐵額狀<lb/>
貌皆可憎惡跳梁企躑進退獰暴遙見四郎戢毒慄立<lb/>
惕伏戰竦而拜四郎喝問曰作何來夜义等霽獰毒為<lb/>
戚施之顔肘行而前曰奉大王帖専取張遵言秀才偷<lb/>
<pb n="KR3j0189_WYG_060-3a"/>
目盜視之狀如初四郎曰遵言我之故人取固不可也<lb/>
夜义等一時叩地流血而言曰在前白衣者四人為取<lb/>
遵言不到大王已各使決鐵杖五百死者活者未分四<lb/>
郎今不與去某等盡死㐲乞哀其性命暫遣遵言往四<lb/>
郎大怒叱夜义夜义等辟易崩倒者數十步外流血跳<lb/>
迸涕淚又言四郎曰小鬼等敢爾不然且急死夜义等<lb/>
啼泣喑嗚而去四郎又謂遵言曰此數輩甚難與語今<lb/>
既去則奉為之事成矣行七八里見兵仗等五十餘人<lb/>
<pb n="KR3j0189_WYG_060-3b"/>
形神則常人耳又列拜於四郎前四郎曰何故來對答<lb/>
如夜义等又言曰前者夜义牛叔良等七人為追張遵<lb/>
言不到盡已付法某等惶懼不知四郎有何術救得某<lb/>
等全生四郎曰第隨我來或希冀耳凡五十人言可者<lb/>
半須臾至大黒門又行數里見城堞甚嚴有一人具軍<lb/>
容走馬而前傳王言曰四郎逺到某為所主有限法不<lb/>
得迎拜於路請且於南館小休即當邀迓入館未安信<lb/>
使相繼而召兼屈張秀才俄而從行宫室欄署皆真王<lb/>
<pb n="KR3j0189_WYG_060-4a"/>
者也入門見王披衮垂旒迎四郎而拜四郎酬拜起甚<lb/>
輕易言詞唯唯而已大王盡禮前揖四郎升階四郎亦<lb/>
微揖而上回顧遵言曰地主之分不可不爾王曰前殿<lb/>
淺陋不足四郎居處又揖四郎凡過殿者三每殿中皆<lb/>
有陳設盤榻食具供帳之備至四重殿方坐所食之物<lb/>
及器用皆非人間所有食訖王揖四郎上夜明樓樓上<lb/>
四角柱盡飾明珠其光如晝命酒具樂飲數巡王謂四<lb/>
郎曰有佐酒者欲命之四郎曰有何不可女樂七八人<lb/>
<pb n="KR3j0189_WYG_060-4b"/>
飲酒者十餘人皆神仙間容貌粧飾耳王與四郎各衣<lb/>
便服談笑亦隣於人間少年有頃四郎戲一美人美人<lb/>
正色不接四郎又戲之美人怒曰我是劉根妻為不奉<lb/>
上元夫人處分以涉於此君子何容易乎中間許長史<lb/>
於雲林王夫人㑹上輕言某已贈語杜蘭香姊妹至多<lb/>
微言猶不敢掉謔君何容易耶四郎怒以酒巵擊牙盤<lb/>
一聲其柱上明珠轂轂而落瞑然無所覩遵言良久懵<lb/>
而復醒原在樹下與四郎及鞍馬同處四郎曰君已過<lb/>
<pb n="KR3j0189_WYG_060-5a"/>
厄矣與君便别遵言曰某受生成之恩已極矣都不知<lb/>
四郎之由以歸感戴之所又某之一生更有何所賴耶<lb/>
四郎曰吾不能言汝但於商州龍興寺東廊縫衲老僧<lb/>
處問之可知矣言畢騰空而去矣已向曙遵言遂整轡<lb/>
適商州果於龍興寺見縫衲老僧遂禮拜初甚拒遵言<lb/>
遵言求之不已夜深乃曰君子苦求焉得不應蘇四郎<lb/>
者太白星精也大王者仙府謫官也今居於此遵言又<lb/>
以事問老僧僧竟不對曰君今已離此厄矣勗遵言令<lb/>
<pb n="KR3j0189_WYG_060-5b"/>
歸館穀明辰尋之已不知其處所矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷六十<lb/>
</p>
<p>
</p>
  </div>
</body>
</text>
</TEI>
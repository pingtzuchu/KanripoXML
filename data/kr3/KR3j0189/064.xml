<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷六十四</head> <lb/>
    <p>
<pb n="KR3j0189_WYG_064-1a"/>
欽定四庫全書<lb/>
　古今説海卷六十四<lb/>
　　　　　　　　　　　　　明　陸楫　編<lb/>
　説淵四十四<hi>别傳四十四</hi>
　　韋鮑二生傳<hi>闕名</hi>
酒徒鮑生家富畜妓開成初行厯陽道中止定山寺遇<lb/>
外弟韋生下第東歸同憇水閣鮑置酒酒酣韋謂鮑曰<lb/>
樂妓數輩焉在得不有攜挈者乎鮑生曰幸各無恙然<lb/>
<pb n="KR3j0189_WYG_064-1b"/>
滯維揚日連斃數駟後乗既闕不果悉從唯與夢蘭小<lb/>
倩俱耳亦可以佐觀矣頃之二雙鬟抱胡琴方響而至<lb/>
遂坐鮑生之左摐絲擊金響亮溪谷酒闌鮑謂韋曰出<lb/>
城得良馬乎對曰予春初塞遊自鄜坊厯烏延抵平夏<lb/>
至靈鹽而回部落駔駿獲數匹龍形鳳頸鹿脛鳬膺眼<lb/>
大足輕脊平筋宻者皆有之鮑撫掌大悦乃停盃命燭<lb/>
閲馬數匹于軒檻前與向來誇誕十未盡其八九韋戲<lb/>
鮑曰能以人換任選殊尤鮑欲馬之意頗切宻遣四絃<lb/>
<pb n="KR3j0189_WYG_064-2a"/>
更衣盛裝頃之而至乃命奉酒獻韋生歌一曲以送之<lb/>
云白露濕庭砌皓月臨前軒此時去畱恨含思獨無言<lb/>
又歌送鮑生酒云風颭荷珠難暫圓多生信有短因縁<lb/>
西樓今夜三更月還照離人泣斷絃韋乃召御者牽紫<lb/>
叱撥以酬之鮑意未滿往復之説紊然無章有紫衣冠<lb/>
者二人導從甚衆自水閣之西升階而來鮑韋以寺當<lb/>
星使交馳之路疑大僚夜至方恐悚乃入室闔户以窺<lb/>
之而盃盤狼籍不暇收拾紫衣即席相顧笑曰此即向<lb/>
<pb n="KR3j0189_WYG_064-2b"/>
來捐妾換馬之筵乎因命酒對飲一人鬚髯甚長質貌<lb/>
甚偉持盃望月沈吟久之曰足下盛賦云斜漢左界北<lb/>
陸南躔白露曖空素月流天可謂光前絶後矣對曰殊<lb/>
不見賞氣霽地表雲歛天末洞庭始波木葉㣲脫長鬚<lb/>
云數年來在長安蒙樂遊王引至南宮入都堂與劉公<lb/>
幹鮑明逺看試秀才予竊入司文之室於燭下窺能者<lb/>
制作見屬對頗切而賦有蜂腰鶴膝之病詩有重頭重尾<lb/>
之犯若如足下洞庭木葉之對為紕繆矣小子拙賦云<lb/>
<pb n="KR3j0189_WYG_064-3a"/>
紫臺稍逺闗山無極揺風忽起白日西匿則稍起之聲<lb/>
俱遭黜退矣不亦異乎顧謂前長鬚曰吾聞古之諸侯<lb/>
貢士于天子尊賢勸善者也故一適謂之好徳再適謂<lb/>
之尊賢三適謂之有功乃加九錫不貢士一黜爵再黜<lb/>
地三黜爵地夫古求士也如此猶恐捜山之不髙索林<lb/>
之不逺尚有遺漏者乃毎嵗季春開府庫出幣帛周天<lb/>
下而禮聘之當時儒墨之徒豈盡出矣智謀之士豈盡<lb/>
舉矣山林川澤豈無遺矣日月照臨豈盡得其所矣天<lb/>
<pb n="KR3j0189_WYG_064-3b"/>
子求之既如此諸侯貢之又如此聘禮復如此尚有栖<lb/>
栖於巖谷鬰鬰不得志者吾聞今之求聘之禮闕矣貢<lb/>
舉之道隳矣賢不肖同途焉才不才汩汩焉隱巖穴者<lb/>
自束髮窮經至于白首焉懐方策者自壯嵗力學訖于<lb/>
沒齒焉雖每嵗鄉里薦之于州府州府貢之于有司有<lb/>
司考之詩賦蜂腰鶴膝謂不中度聲音清濁謂不協律<lb/>
雖周孔之賢聖班馬之文章不由此製作靡得而達矣<lb/>
然皇王帝霸之道興亡理亂之體其可聞乎今足下何<lb/>
<pb n="KR3j0189_WYG_064-4a"/>
乃贊揚今之小巧而隳古之大體况予乃愬皓月長歌<lb/>
之手豈能歡于雕文刻句者哉今珠露既清桂月如晝<lb/>
吟詠時發盃觴間行能援管聮句賦今之體調一章以<lb/>
樂長夜否曰何以為題長鬚云便以妾換馬為題仍以<lb/>
捨彼傾城求其駿足為韻命左右折庭前芭蕉一片啓<lb/>
書囊抽毫以操之各占一韻長鬚者唱云彼美人兮如<lb/>
瓊之英此良馬兮負駿之名將有求于逐日故何惜乎<lb/>
傾城香暖深閨未厭夭桃之色風清廣陌曾憐噴玉之<lb/>
<pb n="KR3j0189_WYG_064-4b"/>
聲人以矜其容馬乃稱其徳既各從其所好諒何求而<lb/>
不克長跪而别姿容休燿其金鈿右牽而來光彩頓生<lb/>
于玉勒紫衣曰步及庭砌効當軒墀望新恩懼非吾偶也<lb/>
戀舊主疑借人乗之香散綠騘意已忘于綠鬢汗流紅<lb/>
頷愛無異于凝脂長鬚曰是知事有興廢用有取舍彼<lb/>
以絶代之容為鮮矣此以軼羣之足為貴者買笑之恩<lb/>
既盡有類卜之據鞍之力尚存猶希進也賦四韻訖芭<lb/>
蕉盡韋生發篋取紅牋跪獻於廡下二公大驚曰幽顯<lb/>
<pb n="KR3j0189_WYG_064-5a"/>
路殊何見逼之若是然吾子非後有爵禄不可與鄙夫<lb/>
相遇謂生曰異日主文柄較量俊秀輕重無以小巧為<lb/>
意也言訖行十餘步而失<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_064-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷六十四<lb/>
</p>
<p>
</p>
  </div>
</body>
</text>
</TEI>
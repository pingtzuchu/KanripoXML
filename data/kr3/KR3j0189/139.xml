<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷一百三十九</head> <lb/>
    <p>
<pb n="KR3j0189_WYG_139-1a"/>
欽定四庫全書<lb/>
　古今説海卷一百三十九<lb/>
　　　　　　　　　　　　　明　陸楫　編<lb/>
　説纂二十三<hi>雜纂十一</hi>
　　備遺録<hi>明張芹</hi>
　　　太常寺卿黄公<lb/>
公諱子澄江西分宜人初名湜以字行博學多才洪武<lb/>
癸亥貢入太學明年京闈鄉試第二乙丑㑹試第一進<lb/>
<pb n="KR3j0189_WYG_139-1b"/>
士及第第三授翰林院修撰尋兼春坊官侍東宫講讀<lb/>
累遷太常寺卿太孫立諸王多不心服一日太孫坐東<lb/>
角門召子澄告曰諸王尊屬各擁重兵何以制之澄以<lb/>
漢平七國事為對太孫喜曰得先生謀吾無慮矣及即<lb/>
位有言周齊湘代岷五府為變者朝罷召子澄謂曰先<lb/>
生憶昔東角門之言乎子澄曰不敢忘也遂與齊泰謀<lb/>
遣李景隆往執周王徙代王于邊以兵圍湘王于荆王<lb/>
自焚死執齊王囚之京師岷王降為庶人燕邸亦加<lb/>
<pb n="KR3j0189_WYG_139-2a"/>
誚讓朝廷以子澄為功褒賞之己卯七月靖難兵起移<lb/>
檄誅子澄及齊泰等耿炳文既敗詔李景隆率兵百萬<lb/>
以往景隆自負文武材子澄授以指畫景隆依違而已<lb/>
子澄甚憂之未㡬景隆戰敗奔還京師赦不誅子澄哭<lb/>
諫曰景隆出師無紀意在觀望不誅之以謝宗社何以<lb/>
懲將士不聽已而徐凱盛庸繼踵敗衂顧成等皆降子<lb/>
澄撫膺慟曰大事去矣萬死不足贖誤國之罪矣乃賦<lb/>
詩以志痛詩曰仗鉞曽登大將壇貂裘逺賜朔風寒出<lb/>
<pb n="KR3j0189_WYG_139-2b"/>
師無律真児戲負國全身獨汝安論將每時悲趙括攘<lb/>
夷何日見齊桓尚方有劒憑誰借哭向蒼天㡬墮冠聞<lb/>
者哀之尋用廷臣議謫子澄及泰于逺方以快敵意其<lb/>
實隂使之募兵也時諸將猶守淮南而文廟之師渡江<lb/>
矣京城破子澄死之宗黨連坐者甚衆<lb/>
　　　兵部尚書齊公<lb/>
公諱泰應天府溧水人洪武丁卯鄉貢進士始名徳後<lb/>
受知於髙廟改賜今名筮仕禮部主事一日雷震謹身<lb/>
<pb n="KR3j0189_WYG_139-3a"/>
殿上躬禱於天擇九年無過官陪禮泰與焉乙亥為兵<lb/>
部左侍郎戊寅進本部尚書嘗被召問邊將姓名泰厯<lb/>
數無遺又欲考諸圖籍泰出袖中手冊以進自是益承<lb/>
眷遇及上棄羣臣泰與受顧命輔嗣君日見倚重遂與<lb/>
黄子澄議削弱諸藩邸及靖難兵起泰主用兵之䇿命<lb/>
將出師多其籌畫嗣君惟召學士輩討論周官法度處<lb/>
便殿弄翰墨而已閫外事一以付泰泰遂移檄指斥親<lb/>
王或難之泰怒曰名正言順敵乃可服是何言邪語聞<lb/>
<pb n="KR3j0189_WYG_139-3b"/>
泰罪遂重泰以谷王漏師遁還慮遼寧二府為變召還<lb/>
京師寧王與靖難師合惟遼王至始與北兵戰猶互有<lb/>
勝負及勢不可支乃謫其官以求解兵時二年七月也<lb/>
李景隆奉書文皇謂齊黄皆已屏竄遐荒可息兵矣文<lb/>
皇不信進兵益急尋召泰還而京城已定嗣君出走泰<lb/>
追之不及至廣徳州時翰林修撰王叔英在州募兵以<lb/>
泰為貳令州人執之既至泰告之故乃釋與圗再舉後<lb/>
被執不屈而死親黨連及者數百人<hi>或云泰之脱走也其所乗白馬極駿</hi>
<pb n="KR3j0189_WYG_139-4a"/>
<hi>慮人識之乃以墨塗黒焉既而行逺馬汗流墨脱竟為人所蹤跡</hi>
　　　翰林侍講方公<lb/>
公諱孝孺字希直一字希古别號遜志浙江寧海人父<lb/>
克勤為濟寧太守子三人公其仲也生之夕有大星墮<lb/>
於其所自㓜精敏絶倫雙瞳炯炯如電日讀書積寸年<lb/>
十四五侍父北遊歴齊魯故墟覽周公孔子之廟宅求<lb/>
七十子之遺蹤慨然以為彼七十子縱顔閔未可㡬及其<lb/>
餘若樊遲冉求輩使與之同時豈皆讓之但今世無孔<lb/>
<pb n="KR3j0189_WYG_139-4b"/>
子者出不得所依歸耳自是精思力踐進修不已弱冠<lb/>
從學宋濂時濂所收皆天下名士公五經百家皆已藴<lb/>
藉凡理學淵源之統人物絶續之紀盛衰㡬微之載名<lb/>
物度數之詳靡不研精離析而㑹歸於大通謂化民必<lb/>
自正家始作宗範九篇以告宗人嘗卧病絶糧家人以<lb/>
報輒曰古人有三旬九食甑無儲粟者窮豈獨我哉因<lb/>
相與大笑而止父嘗被誣謫戌江浦上疏乞代役不報<lb/>
洪武十五年吳沉揭樞等薦公可大用聘至入見稱㫖<lb/>
<pb n="KR3j0189_WYG_139-5a"/>
上謂太孫曰此莊士也當老其才以輔汝試靈芝甘露<lb/>
論諭遣還家丁卯復召至上方重賞罰以其志存教化<lb/>
謂左右曰今非用孝孺時乃擢將仕佐郎漢中府學教<lb/>
授蜀獻王延之處以賔師使之講經論文無虚晷當時<lb/>
蜀治依於禮樂公之功也丙子校文應天府戊寅太孫<lb/>
即位召為翰林侍講學士每臣僚奏事必命公就扆前<lb/>
批答言聽諫行近古所無公嘗作書事詩曰斧扆臨軒<lb/>
几硯間春風和氣滿龍顔細聽天語揮毫久攜得香煙<lb/>
<pb n="KR3j0189_WYG_139-5b"/>
兩袖還風軟彤庭尚薄寒御爐香繞玉闌干黄門忽報<lb/>
文淵閣天子看書召講官其相與如此時朝議削弱諸<lb/>
藩公與其謀靖難師起移檄誅姦臣公名與焉姚廣孝<lb/>
嘗啓文廟曰殿下入京慎勿殺方孝孺殺此人天下讀<lb/>
書種子絶矣至是勢迫公自分必死乃作絶命詞其畧<lb/>
曰天降喪亂兮莫知其由姦臣得計兮謀國用猶忠臣<lb/>
發憤兮血淚交流以死殉君兮抑又何求嗚呼哀哉兮<lb/>
庶不我尤既而文廟踐阼求代草者廣孝薦公召之數<lb/>
<pb n="KR3j0189_WYG_139-6a"/>
回乃以衰服入見慟哭不止授以筆投之地文廟曰吾<lb/>
效周公輔成王而來公曰既稱周公輔成王今成王安<lb/>
在且成王既没當立成王之子因有滅十族等語文廟<lb/>
大怒命割其舌乃含血犯御座語極不遜磔之至死乃<lb/>
已遂誅其宗親八百四十七人焚夷其先人墓後仁廟<lb/>
嘗與近臣論及曰孝孺是箇忠臣永樂二十二年十一<lb/>
月御劄禮部建文中姦臣正犯已受顯戮家屬初發教<lb/>
坊司錦衣衛浣衣局并習匠及功臣家為奴今有存者<lb/>
<pb n="KR3j0189_WYG_139-6b"/>
既經大赦可宥為民給還田宅於是惟一子婦魏氏得<lb/>
歸即其故居立祠祀之所著遜志齋集行於世<hi>或云初李景隆</hi>
<hi>父子好賢下士與公交誼甚篤景隆之帥師北伐由公薦之既而兵敗不誅漸有異志人多知之以告建文建</hi>
<hi>文雅信公遂不復疑卒開門以降盖不免於誤國也</hi>
　　　副都御史練公<lb/>
公諱安字子寧以字行江西新淦人父伯尚洪武間為<lb/>
起居注以直言忤㫖謫歸徳州同知後遷臨安鎮江二<lb/>
府通判卒于官公性資英邁志操不凡㓜從鄉長者竹<lb/>
<pb n="KR3j0189_WYG_139-7a"/>
莊先生遊竹莊命賦水竹村居有千山暮雨石泉通一<lb/>
夜春雷籜龍長之句竹莊甚奇之後遊邑庠與金公幼<lb/>
孜相友善嘗謂之曰子異日必為良臣我當為忠臣洪<lb/>
武甲子領鄉薦明年入對大廷極言朝廷用人狥其名<lb/>
而不求其實以小善而迅進之以小過而迅戮之因歴<lb/>
陳古人所以教養任用之道言甚剴切髙廟嘉之擢第<lb/>
二名進士及第授翰林院修撰公益以名節自礪於是<lb/>
聲望藹然未㡬以母喪去位力行古喪禮服闋陞吏部<lb/>
<pb n="KR3j0189_WYG_139-7b"/>
左侍郎尋遷御史臺左副都御史革除間與方公孝孺<lb/>
等特見信用靖難師起公極論曹國公李景隆姦邪不<lb/>
忠一日於朝班内執景隆數其罪奏請誅之不聽公憤<lb/>
激稽首請先伏誅遂罷朝師既渡淮靖江府長史蕭用<lb/>
道衡府紀善周是修上書論大計指斥用事者罪書下<lb/>
羣臣及兩人議用事者怒盛氣以詬兩人公言國事至<lb/>
此尚不容言者乎顧所論吾過有則改之無則加勉詬<lb/>
者愧而止文廟繼統召公責問公不屈而死婣親被逮<lb/>
<pb n="KR3j0189_WYG_139-8a"/>
戍邊徼者甚衆惟吉水錢氏得免及錢公習禮仕於朝<lb/>
為鄉人所持恒懐不安以告少保楊公榮楊公乗間以<lb/>
聞文廟欣然曰使練子寧今日在此朕固當用之耳後<lb/>
同知王佐輯公遺文一帙序之曰金川玉屑集提學副<lb/>
使李夢陽立金川書院祀公父子名其堂曰浩然而刻<lb/>
石記焉<lb/>
　　　禮部右侍中黄公<lb/>
公諱觀字瀾伯一字尚賔池州貴池人父贅于同邑許<lb/>
<pb n="KR3j0189_WYG_139-8b"/>
氏從其姓公既仕始復姓公自㓜頴異長受業於元翰<lb/>
林待制黄公殷士天兵入大都殷士死之公益砥礪以忠<lb/>
義自許洪武庚午領鄉薦辛未入對禦戎䇿大要以天<lb/>
道福善禍淫之機人事練兵講武之法為言髙廟嘉之<lb/>
擢狀元及第授官翰林尋陞禮部右侍郎革除年間改<lb/>
官制増侍中員次尚書以公為之與方公孝孺等日見<lb/>
親用靖難師既渡淮公徴兵上游率諸郡入援奮不顧<lb/>
家且行且募兵至安慶聞京城已定痛哭謂人曰吾妻<lb/>
<pb n="KR3j0189_WYG_139-9a"/>
素有志節必不受辱遂招魂𦵏之江上明日家僮自京<lb/>
逃來果言夫人翁氏暨二女俱被執有象奴得之叱取<lb/>
釵釧出市酒殽夫人遂攜二女率家屬十人赴淮清橋<lb/>
下溺焉公舟至李陽河度大事已去不可為乃東向再<lb/>
拜於羅汊磯湍水急迅紿舟人奮櫂遂自溺焉郡人柯<lb/>
暹嘗為傳其事匿不示人後知縣清江龔守愚於公所<lb/>
居故址學宫之西立祠祀之<lb/>
　　　禮部尚書陳公<lb/>
<pb n="KR3j0189_WYG_139-9b"/>
公諱迪字景道寧國宣城人曽祖巨卿元江州路總管<lb/>
祖宥賢父仲康撫州守禦千户所百户公自㓜倜儻有<lb/>
志操洪武初辟郡學訓導己未以通經召除翰林編修<lb/>
乙丑陞侍講預修大典辛未陞山東布政司左參議捕<lb/>
蝗弭盜民甚徳之甲戌丁内艱奪情起服辭不允乙亥<lb/>
陞雲南左布政使時曲靖烏撒烏蒙等處苗賊猖獗公<lb/>
帥師擊破之獻俘於朝有白金綵幣之賜戊寅陞禮部<lb/>
尚書革除二年水旱求言公條陳清刑獄恤流民等事<lb/>
<pb n="KR3j0189_WYG_139-10a"/>
多見采納尋加太子少保辭所兼俸不受靖難師起公<lb/>
與太常寺卿黄子澄兵部尚書齊泰等上疏陳大計文<lb/>
廟繼統召公責問公不屈與子丹山鳯山等六人同磔<lb/>
于市<hi>丹山等哭呌曰父親累我輩也迪曰今日休説這話一云迪之臨刑也文皇命割其子肉塞入迪口</hi>
<hi>令自啖之因問曰好喫否迪曰這是忠臣孝子底肉香美好喫</hi>初廷臣同約死義者二<lb/>
十五人惟鄭賜黄福尹昌隆歸附後數十年有司於公<lb/>
故居立祠祀之<lb/>
　　　户部侍郎卓公<lb/>
<pb n="KR3j0189_WYG_139-10b"/>
公諱敬字惟恭浙江瑞安人後徙滄州博學多能談論<lb/>
英發天文律厯地理兵刑皆造其奥十五六嵗時讀書<lb/>
寳香山嘗夜歸值風雨路得一牛騎以行及門縱之則<lb/>
虎也洪武戊辰由進士為給事中嘗言諸王服飾踰制<lb/>
髙皇笑而納之厯宗人府經厯進户部侍郎革除初文<lb/>
廟入朝敬密奏曰燕王智慮絶人酷類先帝夫北平者<lb/>
强幹之地金元所由興也宜徙燕封南昌以絶禍萌夫<lb/>
萌而未動者㡬也量時而為者勢也勢非至剛莫能斷<lb/>
<pb n="KR3j0189_WYG_139-11a"/>
㡬非至明莫能察疏上建文君大驚袖而入事竟寢後<lb/>
靖難兵入有執敬數之曰此得非前日奏我諸王者耶<lb/>
敬厲聲對辭不遜且曰用敬言王何能至此上怒欲殺<lb/>
之繫之獄使人諷之受官不屈姚廣孝乃借吳不殺范<lb/>
蠡而蠡卒滅吳王衍不殺石勒而勒終滅衍夫敬言誠<lb/>
見用陛下豈有今日於是斬敬夷三族<lb/>
　　　左拾遺戴公<lb/>
公諱徳彛浙江奉化人洪武甲戌進士第三授翰林編<lb/>
<pb n="KR3j0189_WYG_139-11b"/>
修甫三載陞侍講上諭之曰官翰林者雖以論思為職<lb/>
然既列近侍旦夕在朕左右凡國家政治得失生民利<lb/>
病當知無不言昔唐陸贄崔羣李絳之徒在翰林皆能<lb/>
正言讜論補益當時顯名後世爾盍以古人自期待哉<lb/>
公與侍讀張信皆頓首謝由是感奮思所以稱上意拾<lb/>
遺補闕直聲振於朝改監察御史益善于其職革除間<lb/>
改左拾遺靖難師既迫與黄子澄齊泰方孝孺練子寧<lb/>
胡閏宋徴韓永等日夜畫䇿防禦後俱死難<lb/>
<pb n="KR3j0189_WYG_139-12a"/>
　　　都給事中龔公<lb/>
公諱泰字叔安浙江義烏人九嵗而孤母傅氏躬教之<lb/>
洪武丙子領鄉薦入太學授户科給事中辛巳遷都給<lb/>
事中壬午六月靖難師駐金川門與妻傅訣曰顧事至<lb/>
此吾分死矣爾齎勑攜幼穉以歸否則俱溺于井辱可<lb/>
免矣言未竟火起内廷公馳赴之道為兵校所執見上<lb/>
於門外命非姦籍者釋之公亦釋遂從城上投下而死<lb/>
時年三十六<lb/>
<pb n="KR3j0189_WYG_139-12b"/>
　　　太常寺少卿廖公<lb/>
公諱昇洪武中為五軍都督府斷事二十九年六月遷<lb/>
太常寺少卿革除中修太祖實録與侍讀學士髙巽志<lb/>
俱為副總裁壬午六月京師平自縊死<lb/>
　　　副都御史陳公<lb/>
公諱性善初名復以字行浙江山隂人洪武丁丑進士<lb/>
授行人司副遷翰林檢討動止安雅書法精研上嘉悦<lb/>
之超拜禮部左侍郎革除間以副都御史監李景隆軍<lb/>
<pb n="KR3j0189_WYG_139-13a"/>
北伐白溝河之敗朝服躍馬入河以死<lb/>
　　　大理寺少卿胡公<lb/>
公諱閏字松友江西鄱陽人嘗題竹詩于吳芮祠壁間<lb/>
太祖征陳友諒時見之深加歎賞隂記其姓名<hi>詩云幽人無俗</hi>
<hi>懐寫此蒼龍骨九天風雨来飛騰作靈物</hi>後以薦至闕上識之曰此題詩鄱<lb/>
陽廟者也授都督府經歴革除間累遷大理寺左少卿<lb/>
靖難兵入京師死之<lb/>
　　　宗人府經歴宋公<lb/>
<pb n="KR3j0189_WYG_139-13b"/>
公諱徴革除間建議親藩不順削其屬籍故靖難之兵<lb/>
討焉事平就戮其詳不可考<lb/>
　　　翰林修撰王公<lb/>
公諱叔英字原采號靜學浙江黄巖人洪武中為漢陽<lb/>
縣知縣革除初召為翰林修撰上資治八䇿曰務學問<lb/>
曰謹好惡曰辨邪正曰納諌諍曰審才否曰慎刑賞曰<lb/>
明利害曰定法制皆援古證今鑿鑿可行且曰太祖皇<lb/>
帝除姦剔穢抑强鋤梗如醫者之去疾農夫之去草然<lb/>
<pb n="KR3j0189_WYG_139-14a"/>
急於去疾則或傷其體膚嚴於去草則或損於禾稼固<lb/>
自然之勢今體膚疾去之餘則宜調變其血氣禾稼草<lb/>
去之後則宜培養其根苗亦宜然之理也識者知公有<lb/>
經濟逺畧靖難師起公奉命募兵廣徳知事不可為乃<lb/>
沐浴具衣冠書絶命辭曰人生穹壤間忠孝貴克全嗟<lb/>
予事君父自昔多過愆有志未及竟竒疾忽見纒肥甘<lb/>
空在案對之不能咽意者造化神有命歸九泉嘗聞夷<lb/>
與齊餓死首陽巔周粟豈不佳所見良獨偏髙蹤逺難<lb/>
<pb n="KR3j0189_WYG_139-14b"/>
繼偶爾無足傳千秋史臣筆慎勿稱希賢又書於案曰<lb/>
生既久矣愧無補於當時死亦徒然庶無慚於後世遂<lb/>
自經而死公將死以書抵祠山道士盛希年曰可𦵏我<lb/>
祠山之麓希年卒收𦵏之後廣徳知州莆田周瑛重修<lb/>
公墓立石為記<lb/>
　　　兵部尚書鐵公<lb/>
公諱鉉河南鄧州人洪武間由國子生授禮科給事中<lb/>
一云初為都督府斷事奏對詳明髙廟喜之字之曰鼎<lb/>
<pb n="KR3j0189_WYG_139-15a"/>
石嘗有訴藩府違法狀者召至屬法司鞫之數日獄未<lb/>
成髙廟怒屬公鞫之片時而成自是益見愛重凡法司<lb/>
有疑獄必以屬公未㡬擢山東布政司參政靖難師起<lb/>
曹國公李景隆奉命出師駐徳州公督漕運飛芻挽粟<lb/>
水陸並進未嘗乏缺俄軍敗南奔公與斷事髙公巍相<lb/>
遇於臨邑遂協謀募兵固守濟南既而被圍相持不下<lb/>
城有攻破者輒完之受圍既久乃伏兵門内開門詐降<lb/>
欲誘文皇入城下閘板閉之幾中其計已而出兵戰城<lb/>
<pb n="KR3j0189_WYG_139-15b"/>
下靖難師大敗奔還凡三月圍始釋事聞賜金幣封三<lb/>
代入謝陞右布政使尋陞兵部尚書佐大將軍歴城侯<lb/>
盛庸總天下兵北伐文皇繼統以計擒之械至京師責<lb/>
問不屈而死<lb/>
　　　刑部尚書侯公<lb/>
公諱泰<hi>不知何所人</hi>革除間為刑部尚書靖難師起公主抗<lb/>
禦之䇿壬午二月運糧至濟寧諸郡五月復運糧至淮<lb/>
安時京師已告急六月赴京行至髙郵被執七月十日<lb/>
<pb n="KR3j0189_WYG_139-16a"/>
就戮<lb/>
　　　户部主事巨公<lb/>
公諱敬山西平凉人革除間為户部主事與陳迪等俱<lb/>
被責問不屈而死<lb/>
　　　監察御史甘公<lb/>
公諱霖安慶懐寧人洪武丁卯領鄉薦為監察御史持<lb/>
正不靡及文皇即位執迷不從被執求死乃伏誅<lb/>
　　　鄒魏二公<lb/>
<pb n="KR3j0189_WYG_139-16b"/>
鄒公諱公瑾魏公諱公冕俱江西永豐人鄒為大理寺<lb/>
丞魏為監察御史靖難師駐金川門有約開門迎納者<lb/>
二公率同僚十八人即殿前毆之㡬死其日輟朝二公<lb/>
大呼曰請速加誅臣等義不與同生不聽次日宫中自<lb/>
焚走文廟繼統二公俱自殺<lb/>
　　　僉都御史景公<lb/>
公諱清陕西真寧人革除間為僉都御史以剛直聞文<lb/>
皇入南都清死之<hi>一云文皇既即位清陽臣服而隂懐豫讓之志文皇夜夢有紅衣人挟刃</hi>
<pb n="KR3j0189_WYG_139-17a"/>
<hi>圖不軌者遂驚覺明日視朝令遍搜羣臣清果衣紅而潛挾利刃詰之對曰欲為故主報讐耳乃用鐵箒刷其</hi>
<hi>肉至盡親屬連坐者尤衆</hi>
　　　給事中陳公<lb/>
公諱繼之福建莆田人登革除二年進士授户科給事<lb/>
中以江南僧道多占腴田蠶食百姓乃奏請僧道人給<lb/>
五畝餘以賦民從之靖難師起公累有建明因肆指斥<lb/>
文廟繼統召公責問不屈而死<lb/>
　　　吏部尚書張公<lb/>
<pb n="KR3j0189_WYG_139-17b"/>
公諱紞字昭季别號鷃菴陕西富平人父號月川文行<lb/>
知名公噐識通敏洪武間由明經舉歴雲南布政司右<lb/>
參政進左布政使凡雲南土地貢賦法令條格祀神壇<lb/>
祠公署廨宇與夫上下典儀公用程度悉公裁定夷民<lb/>
心孚逺近奠安洪武三十年三月入覲考最為天下第<lb/>
一三十一年為吏部尚書文廟繼統命公與户部尚書<lb/>
王鈍俱以半俸致仕公遂自經于部之後堂<lb/>
　　　監察御史曽公<lb/>
<pb n="KR3j0189_WYG_139-18a"/>
公諱鳯韶江西廬陵人洪武末年進士革除間為監察<lb/>
御史嘗侍朝班彈劾無所避忌聞者駭愕靖難師起議<lb/>
遣使致書請罷兵歸國無敢行者公獨請行至軍前不<lb/>
納公取竹通節入書鼓風達之亦不報文廟繼統嘉<lb/>
其直復以御史召不赴尋加侍郎召又不赴乃刺血書<lb/>
憤詞於襟其畧曰予生居廬陵忠節之邦素負骨鯁之<lb/>
強讀書而登進士第仕宦而至繡衣郎慨一死之得宜<lb/>
可以含笑於地下而不愧吾天祥囑妻李氏子公望勿<lb/>
<pb n="KR3j0189_WYG_139-18b"/>
易衣遂自殺時年二十九李氏亦死於節<lb/>
　　　副都御史茅公<lb/>
公諱大芳泰州人洪武間以儒士應辟典教淮南考績<lb/>
入朝髙廟召對悦之擢秦府長史且勉以董子輔相之<lb/>
業公以特受隆遇懼無以稱益自感激諫諍彌縫得大<lb/>
臣體踰年秦國稱治革除間累官副都御史靖難師起<lb/>
公以詩寄淮南守將梅殷曰幽燕消息近如何聞説將<lb/>
軍志不磨縱有火龍翻地軸莫教鐵騎渡天河闗中事<lb/>
<pb n="KR3j0189_WYG_139-19a"/>
業蕭丞相塞上功名馬伏波老我不才無寸補西風一<lb/>
慟一悲歌聞者壯之文廟繼統不屈而死<lb/>
　　　刑部侍郎胡公<lb/>
公諱子韶字仲常一字伯尚舊名志髙方孝孺之教授<lb/>
漢中也公從之遊後以儒士薦至京師髙廟重之革除<lb/>
間為史官歴山東按察僉事遷刑部侍郎壬午九月十<lb/>
一日受戮<hi>四川嘉定州榮縣人</hi>
　　　户科給事中黄公<lb/>
<pb n="KR3j0189_WYG_139-19b"/>
公諱鉞字叔揚蘇州常熟人洪武初以太學生授典史<lb/>
後登革除庚辰進士遷户科給事中以憂家居壬午嵗<lb/>
自投琴川橋下死<lb/>
　　　兵科給事中韓公<lb/>
公諱永陜西西安人<hi>一云山西孚山人</hi>革除中為兵科給事中<lb/>
<hi>一云户科</hi>與陳迪巨敬戴徳彛等俱被責問不屈而死<lb/>
　　　監察御史王公<lb/>
公諱度字子中恵州歸善人由明經儒士授山東道監<lb/>
<pb n="KR3j0189_WYG_139-20a"/>
察御史有直聲嘗監革除二年㑹試壬午七月以姦黨<lb/>
發賀縣千户所充軍後出不遜語坐族誅<lb/>
　　　監察御史髙公<lb/>
公諱翔陕西朝邑人有文學洪武中以明經薦授監察<lb/>
御史所論奏皆闗國家機事文廟素聞公名及繼統召<lb/>
公將用之公喪服入見語又忤㫖乃坐族誅<lb/>
　　　翰林修撰王公<lb/>
公諱艮字敬止江西吉水人庚辰進士<hi>初取狀元將傳臚以貌不反胡</hi>
<pb n="KR3j0189_WYG_139-20b"/>
<hi>廣乃以廣易之公次焉遂遵洪武乙丑事例首甲三人皆授翰林修撰</hi>聞靖難師起憂怛<lb/>
不食日就羸憊以辛巳九月卒革除君閔之遣禮部侍<lb/>
郎黄觀諭祭于家<hi>吉安志云文廟繼統羣臣多往迎附公慟哭與妻子訣是夜服腦子死非</hi>
<hi>實</hi>
　　　散騎舍人廖公<lb/>
公諱鏞無為州巢縣人徳慶侯權之子革除間以元勲<lb/>
後任散騎舍人見用癸未四月十日就戮<hi>母湯氏東甌王長女也入</hi>
<hi>浣衣局弟銘鉞俱充軍</hi>
<pb n="KR3j0189_WYG_139-21a"/>
　　　浙江按察使王公<lb/>
公諱良字天性河南開封人居常以忠孝自許建文辛<lb/>
巳坐事以刑部侍郎左遷浙江按察使謁岳飛墓誓曰<lb/>
茍愧武穆非人也壬午六月聞難慟哭誓必死㑹命使<lb/>
召公公集本司及各道印于私第嗟歎者久之妻問故<lb/>
公曰我分應死顧思所以處汝未決耳妻曰我則不難<lb/>
處君為男子乃為婦人謀乎遂投池水而死公即列薪<lb/>
于户命妾抱㓜子往某僉事家以宗祀為託遂闔室自<lb/>
<pb n="KR3j0189_WYG_139-21b"/>
焚事聞上曰死自其分燬印可罪耳徙其家于邊<lb/>
　　　江西按察副使程公<lb/>
公諱本立字原道别號巽隱族出伊川逺祖杞自開封<lb/>
徙杭曽祖鵬自杭徙秀州崇徳父徳剛生公於鳯鳴里<lb/>
公少有大志聞金華朱彦修兄弟得考亭之學於許文<lb/>
懿公乃往就學造詣日深洪武丙辰舉明經秀才擢秦<lb/>
府引禮舍人召見奉天門下賜馬匹楮幣在任五月以<lb/>
母艱去庚申服除補周府禮官從王之國大梁丁卯春<lb/>
<pb n="KR3j0189_WYG_139-22a"/>
從王朝京師被累謫雲南馬龍他郎甸長官司吏目留<lb/>
家大梁以一僕之任所部百夷叛逆公單騎深入為書<lb/>
諭以禍福諸夷感悦邊事以息時西南當王師初靖餘<lb/>
孽尚驕長官不能戢遂屢生變公因創為賑濟安撫之<lb/>
計身歴艱險自楚雄姚安以逮大理鶴慶麗江永昌咸<lb/>
賴其撫綏由是軍民得安戊寅奏計京師府尹向寶學<lb/>
士董倫交章薦其文行乃徴入翰林纂修髙廟實録陞<lb/>
左僉都御史辛巳嵗以失誤陪祀調除仍留翰林纂修<lb/>
<pb n="KR3j0189_WYG_139-22b"/>
明年實録完調江西按察副使未及行適靖難兵渡江<lb/>
公有所見而遂自盡實壬午六月十三日也官因追其<lb/>
恩典家無遺貲時稱為清御史所著有巽隱集四卷藏<lb/>
于家<lb/>
　　　徽州府知府陳公<lb/>
公諱彦回福建莆田人父諱立誠洪武間歴仕州縣以<lb/>
罪被誅家屬發戍雲南之臨安多道卒比至蜀惟公與<lb/>
祖母郭氏存既而遇赦無資以還乃依定逺知縣鄉人<lb/>
<pb n="KR3j0189_WYG_139-23a"/>
黄積良以居遂從其姓更名禮未㡬積良亦謫去公轉<lb/>
依南充縣丞于中和其後閬中教諭嚴徳政以明經薦<lb/>
公為保寧府學訓導九載考績髙廟親擢為平江知縣<lb/>
明年髙廟晏駕公捧香入臨給事中楊惟中等薦陞知<lb/>
徽州府明年朝覲考覈稱職賞賚甚厚其年冬丁郭氏<lb/>
憂徽民詣闕奏留未報革除己卯春公乃疏其改姓歴<lb/>
官情罪乞正名籍乃罷為民尋命復官留治郡事公復<lb/>
上疏乞終制得許歸𦵏𦵏畢即回郡供職明年復涖徽<lb/>
<pb n="KR3j0189_WYG_139-23b"/>
州㑹靖難師起公募義勇赴援文廟繼統械至京師不<lb/>
屈而死<lb/>
　　　寧府左長史石公<lb/>
公諱撰山西平定州人洪武中為寧府左長史太宗靖<lb/>
内難諸郡縣皆下撰在大寧獨為守備上怒攻拔之得<lb/>
撰不為屈遂支解而死<lb/>
　　　遼府左長史程公<lb/>
公諱通字彦亨績溪人祖平素業儒洪武初謫戍延安<lb/>
<pb n="KR3j0189_WYG_139-24a"/>
有同謫而旅死者平遣子以誠負遺骨歸其家其家以<lb/>
貧故不納又買地𦵏之公少有至性動必遵禮以縣學<lb/>
生貢入太學聞父喪徒歩歸𦵏廬墓下三年哀慟毁瘠<lb/>
妻子至不相識時平已老公上書言臣壯而無父祖猶<lb/>
父也臣祖老而無子孫猶子也更相為命願代其役辭<lb/>
極懇切上歎曰孝哉若人命兵部除其籍驛送平還鄉<lb/>
後舉應天府鄉試授遼王府紀善以祖喪免歸復廬墓<lb/>
三年服闋進左長史從王之國靖難師起朝廷遣人告<lb/>
<pb n="KR3j0189_WYG_139-24b"/>
急通草上封事數千言進之文皇入繼大統知公有封<lb/>
事詔械詣京師死之家人戍邊録其家得田數十畆遺<lb/>
書數十百卷而已公初讀書即勵志聖賢之學故所立<lb/>
如此<lb/>
　　　衡府紀善周公<lb/>
公諱以徳字是修以字行江西泰和人洪武間為霍丘<lb/>
訓導入見髙廟問曰汝年㡬何對曰年四十四又問曰<lb/>
家居何事曰導人為善而已髙廟喜擢周府奉祠正革<lb/>
<pb n="KR3j0189_WYG_139-25a"/>
除初年有訴王府不法者官屬皆下吏公以嘗諫得免<lb/>
改衡府紀善任編纂於翰林靖難師起公數論國家大<lb/>
計及指斥用事者誤國用事者怒共挫折之公不為動<lb/>
師入金川門公留書别友人江仲隆解縉胡光大蕭<lb/>
用道楊士奇且付後事暮入應天府學自經死越數月<lb/>
御史言公不順天命請加追戮文廟曰彼食其禄自盡<lb/>
其心耳置不問公平生負氣節嘗曰忠臣不以得失為<lb/>
憂故其言無不直貞女不以死生為慮故其行無不果<lb/>
<pb n="KR3j0189_WYG_139-25b"/>
卒能償其志云<lb/>
　　　沛縣知縣顔公<lb/>
公諱瓌字伯瑋江西廬陵人唐魯公真卿之後以賢良<lb/>
徴授徐州沛縣知縣未㡬靖難師起所過郡縣皆歸附<lb/>
公獨以死自誓時曹國公出師駐徳州公督民給軍餉<lb/>
措畫有方未嘗闕乏辛巳六月靖難師直擣濟寧過沛<lb/>
沛民竄匿公招来之九月設沛豐軍民指揮司集民壯<lb/>
五千人築堡備禦壬午正月靖難師駐沙河二十二日<lb/>
<pb n="KR3j0189_WYG_139-26a"/>
攻沛公遣縣丞胡先詣徐州告急既而度不能支預送<lb/>
其子有為出走吿之曰汝還家白大人子職弗克盡矣<lb/>
題察院壁曰太守諸君監此情只因國難未能平丹心<lb/>
不改人臣節青史誰書縣尹名一木豈能支大厦三軍<lb/>
空擬築長城吾徒雖死終無憾望采民艱達聖明夜二<lb/>
鼓師入東門指揮王顯迎降公冠帶升堂南拜大哭曰<lb/>
臣無以報國矣乃自經死其子不忍去復還公已死矣<lb/>
遂自刎以從俄擒主簿唐子清典史黄謙至亦死之縣<lb/>
<pb n="KR3j0189_WYG_139-26b"/>
丞胡先收公父子屍𦵏沛南闗題曰顔公墓<lb/>
　　　前斷事髙公<lb/>
公諱巍字不危山西遼州人洪武十五年應貢入太學<lb/>
十七年以孝行被旌表尋授前軍都督府試左斷事十<lb/>
八年上疏欲墾河南山東北平兵後荒田及抑末役慎<lb/>
選舉惜名器數事髙廟深嘉納之後因斷事不稱㫖當<lb/>
罪以議賢謫戍貴州闗索嶺仍許以姪代役革除初年<lb/>
上疏陳情乞歸田里許之既而遼守王欽辟送赴銓曹<lb/>
<pb n="KR3j0189_WYG_139-27a"/>
靖難師起公建議乞效主父偃下推恩之令分封藩王<lb/>
子弟以少其力遂命公從曹國公李景隆出師參贊軍<lb/>
務公累上書文廟請罷兵歸國不報俄而戰敗隨景隆<lb/>
南奔遇督餉參政鐵鉉於臨邑遂與協謀固守濟南頗<lb/>
著勞績後從征晉陽鴈門等處既而聞京城已定乃縊<lb/>
死驛舍<lb/>
　　　北平左布政使張公<lb/>
公諱昺山西澤州人國初舉人材革除間為禮部侍郎<lb/>
<pb n="KR3j0189_WYG_139-27b"/>
時欲削弱諸藩凡王封所在悉更置守臣以素負重望<lb/>
者居之乃以公為北平左布政使公察文廟必起兵遂<lb/>
與都指揮謝貴以在城七衛及屯田軍士列九門防守<lb/>
掾吏李友直泄其謀㑹朝廷遣内官逮護衛官屬文皇<lb/>
召公及貴入府執之皆不屈而死<hi>己卯七月六日也昺得屍還𦵏</hi>及繼<lb/>
統族誅其家後上屢夢公等被髮為厲命出其屍焚而<lb/>
棄之面猶如生<lb/>
　　　濟陽教諭王公<lb/>
<pb n="KR3j0189_WYG_139-28a"/>
公諱省字子職江西吉水人洪武壬子領鄉薦明年詔<lb/>
免㑹試命吏部次第擢用之公以親老乞歸養復以文<lb/>
學應徴髙廟親試稱㫖例當殊擢公以才薄力弱親老<lb/>
乞便遂授浮梁教諭尋丁外艱起改睢陽八年改濟陽<lb/>
靖難師至濟陽公為遊軍所獲從容引譬辭義慷慨衆<lb/>
舍之公乃陞明倫堂召諸生謂曰若等知此堂何以名<lb/>
明倫今日且都不説只説君臣之義一節如何遂大哭<lb/>
諸生亦哭遂以頭觸堂柱而死後有司立祠學宫祀之<lb/>
<pb n="KR3j0189_WYG_139-28b"/>
其子禎為䕫州通判亦死于賊<lb/>
　　　蘇州府知府姚公<lb/>
公諱善字克一湖廣安陸州人初姓李後復今姓志行<lb/>
純實學識髙逺工詩洪武中由鄉舉歴祁門丞同知廬<lb/>
州重慶所至有能聲三十年擢知蘇州治為列郡最隱<lb/>
士王賔獨居陋巷公往候見舍車騎詣門賔問為誰應<lb/>
曰姚善乃開門延語及賔報謁面府門再拜而去公自<lb/>
邀還賔辭曰非公事不敢入也又將候韓奕奕避入太<lb/>
<pb n="KR3j0189_WYG_139-29a"/>
湖公歎曰韓先生可謂名可得聞面不可得見也己卯<lb/>
靖難師起公畫䇿勤王與有勞焉壬午京師平時黄子<lb/>
澄朝廷索之急避於公所約與航海公曰在公則可在<lb/>
善則不可善守土之臣當與城存亡子澄去善竟仗節<lb/>
而死<hi>或記云當時燕師日迫建文君與方孝孺用漢破七國之䇿貶齊黄于外善言于朝曰有文武才略</hi>
<hi>可以扶顛濟危者反置之散地不用今事狼狽須急召之詢其姓名不對再三詢之則曰於今人才豈有過於</hi>
<hi>黄太卿哉遂復召二人不至則是善嘗在朝也然其詳不可考矣</hi>
　　　燕府長史葛公<lb/>
<pb n="KR3j0189_WYG_139-29b"/>
公諱誠不知其所以進靖難師未起時文皇嘗病中暑<lb/>
布政使張昺偕三司官入問疾見文皇四圍皆着火爐<lb/>
猶自呼寒皆懼危篤獨誠密語云非病也不得于上故<lb/>
耳因令人上變㑹文皇遣人至京奏事齊泰等言于建<lb/>
文君執之既成獄即發符逮王府官屬後謀不果見殺<lb/>
族其家<lb/>
　　　教授俞公<lb/>
公諱逢辰南陽鎮平人兵起時以泣諫被戮<lb/>
<pb n="KR3j0189_WYG_139-30a"/>
　　　陜西按察僉事林公<lb/>
公諱嘉猷本名鼎以字行浙江寧海人洪武中以儒士<lb/>
校文四川後入史館累遷陕西僉事嘗得燕邸密事以<lb/>
吿方孝孺壬午九月丁亥被戮<hi>時遣錦衣千户張安齎書許世子襲封公謀也</hi>
　　　寧波知府王公<lb/>
公諱璡字器之莒州日照人學通經史長於春秋初任<lb/>
教授謫逺方洪武末以賢能薦授寧波知府清儉律己<lb/>
平易近民杜私謁革吏弊政教兼舉而自奉儉約一日<lb/>
<pb n="KR3j0189_WYG_139-30b"/>
見饌有魚肉大怒命撤而瘞之號埋羮太守惟痛繩武<lb/>
人之不法者以故軍衛銜之靖難兵迫方造船航海勤<lb/>
王為軍衛縛送京師文皇問造舟何為對曰由海趨𤓰<lb/>
州以截來路耳上義而釋之得還田里<lb/>
　　　蕭縣知縣鄭公<lb/>
公諱恕台州仙居人由訓導遷蕭縣知縣靖難師至竭<lb/>
力拒守被擒而死時年五十六二女當給配亦死之子<lb/>
濂湜皆從坐<lb/>
<pb n="KR3j0189_WYG_139-31a"/>
　　　東平州判官鄭公<lb/>
公諱華台州臨海人洪武丙子貢士授行人革除間謫<lb/>
東平州判官將赴任聞靖難師至以妻子託其友人馳<lb/>
至東平力疾戰死<lb/>
　　　岳池縣教諭程公<lb/>
公諱濟陕西朝邑人洪武間以明經為四川岳池縣儒<lb/>
學教諭公有法術岳池去朝邑數千里寢食俱在朝邑<lb/>
而日治岳池學事不廢革除間上書言某月某日西北<lb/>
<pb n="KR3j0189_WYG_139-31b"/>
方兵起朝廷以為非所宜言繫至京召入將殺之公叩<lb/>
頭曰陛下幸囚臣期而無兵臣死未晩也遂繫公獄已<lb/>
而兵果起乃赦出公更以為軍師護諸將北伐與靖難<lb/>
兵先鋒戰于徐州大捷㑹曹國公師退文皇至江上公<lb/>
逃去不知所終初徐州捷時諸將樹碑載戰功及統軍<lb/>
者姓名公忽夜往祭碑人莫測其故後文皇過徐州望<lb/>
見碑問知之大怒趣左右碎碑方一再椎命止勿擊録<lb/>
其碑文遂按碑族誅諸將無得脱者公姓名正在擊處<lb/>
<pb n="KR3j0189_WYG_139-32a"/>
遂免往日之祭盖禳之也<lb/>
　　　北平都指揮使謝公<lb/>
公諱貴革除間議削諸藩文皇稱疾齊泰謀以備邊為<lb/>
名以貴為北平都指揮使與張昺潜通王府官屬覘察<lb/>
動靜貴等謀欲先發同官張信與布政司吏李友直入<lb/>
王府吿變遂與昺同召入端禮門伏發就擒而死<lb/>
　　　㕘將宋公<lb/>
公諱忠革除間朝議欲削燕邸命公為㕘將以備邊為<lb/>
<pb n="KR3j0189_WYG_139-32b"/>
名練兵北方守懐来靖難師至公帥兵拒敵將士多北<lb/>
平人對陣時見其父兄子弟皆無鬭志遂大潰公被執<lb/>
而死<lb/>
　　　都指揮馬公<lb/>
公諱宣奉命守薊州靖難兵起朱能張玉来戰公與鎮<lb/>
撫曽濬等閉城堅守玉等反覆諭之不下遂擁衆急攻<lb/>
宣率兵出拒玉遣精鋭衝敗之遂與濬皆被執而死事<lb/>
聞革除君褒䘏之<lb/>
<pb n="KR3j0189_WYG_139-33a"/>
　　　都指揮朱公<lb/>
公諱鑑提兵守大寧靖難師至拒戰而死事聞革除君<lb/>
閔之䘏典加厚<hi>相傳鑑與馬宣之死皆畧無巽辭云當時用兵累年武臣死事者甚衆不能悉</hi>
<hi>紀</hi>
　　　魏國公徐公<lb/>
公諱輝祖中山王達之子襲封魏國公髙廟崩諸王世子<lb/>
及郡王多在京遺命三年喪畢遣還時仁廟漢庶人趙<lb/>
王皆留遺詔至北平文皇有疾遣人扶掖哭臨語莫能<lb/>
<pb n="KR3j0189_WYG_139-33b"/>
辨如是數月乃乞仁廟及漢趙視疾朝廷以遺詔不許<lb/>
既而屢請益哀懇建文君將許之輝祖不可乃止明年<lb/>
文皇疾愈入朝復申前請建文不忍違召輝祖及弟都<lb/>
督増夀議増夀獨以百口保無他虞於是仁廟及漢趙<lb/>
遂得還國盖文皇后中山王女也故朝廷謀必及之靖<lb/>
難師將起輝祖復與齊黄隂謀加兵於燕及文皇即位<lb/>
齊黄輩皆死獨輝祖以中山王子赦不誅革爵閒住尋<lb/>
繫獄而卒永樂五年八月朔日奉聖㫖比先徐輝祖與<lb/>
<pb n="KR3j0189_WYG_139-34a"/>
黄子澄齊泰盧振張昺葛誠等通同謀危社稷以後事<lb/>
𤼵黄子澄等伏誅徐輝祖是中山王男因念中山王比<lb/>
先平定天下有大功於國家以此不曽罪他只著在閒<lb/>
今病故了中山王的功不可忘如今着他嫡長男還襲<lb/>
中山王原封魏國公爵中山王没後的禄米户部查了<lb/>
都還他<lb/>
　　已上五十五人<lb/>
黄公彦清<hi>不知何所人</hi>革除間巡撫某地文皇即位頒詔至<lb/>
<pb n="KR3j0189_WYG_139-34b"/>
不受命謀欲起兵其下皆已歸附力寡而死<lb/>
劉公諱政字仲理蘇州人父以禮洪武中薦授沛縣教<lb/>
諭公聰敏好學平生以忠義自許革除己卯中應天鄉<lb/>
試第一<hi>不知曽授某官</hi>壬午嵗不食而死<lb/>
彭公諱二北平都指揮己卯七月與張昺謝貴同死<lb/>
盧公諱原質浙江寧海人洪武戊辰進士第二歴翰林<lb/>
編修陞太常寺少卿<lb/>
葉公諱惠仲浙江寧海人嘗以知縣充修史官為庚辰<lb/>
<pb n="KR3j0189_WYG_139-35a"/>
㑹試考官後陞知府<lb/>
牛公諱景先<hi>不知何所人</hi>革除間嘗抗禦靖難師京師平逃<lb/>
難出走而死<lb/>
周公諱璿青州諸城人曽與抗禦靖難師壬午内難平<lb/>
戮死<hi>不知為某官</hi>
謝公諱昇<hi>不知何所人</hi>曽犯靖難之師壬午嵗伏誅父旺子<lb/>
咬兒俱發金齒衛充軍<lb/>
郭公諱任鎮江丹徒人户部侍郎<hi>一云定逺人</hi>
<pb n="KR3j0189_WYG_139-35b"/>
盧公諱迥台州仙居人户部侍郎<lb/>
毛公諱泰吏部侍郎<lb/>
黄公諱魁禮部侍郎<lb/>
暴公諱昭刑部侍郎<lb/>
董公諱庸監察御史<lb/>
盧公諱振<lb/>
　　已上一十五人事迹未詳<lb/>
附録<hi>永樂二十二年仁宗即位御劄付禮部尚書吕震曰建文中姦臣其正犯已悉受顯戮家屬初𤼵教</hi>
<pb n="KR3j0189_WYG_139-36a"/>
<hi>坊司錦衣衛浣衣局并習匠及功臣家為奴今有存者既經大赦可宥為民給還田土</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_139-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷一百三十九<lb/>
</p>
<p>
</p>
  </div>
</body>
</text>
</TEI>
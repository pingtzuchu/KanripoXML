<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷六十三</head> <lb/>
    <p>
<pb n="KR3j0189_WYG_063-1a"/>
欽定四庫全書<lb/>
　古今説海卷六十三<lb/>
　　　　　　　　　　　　　明　陸楫　編<lb/>
　説淵四十三<hi>别傳四十三</hi>
　　睦仁蒨傳<hi>闕名</hi>
唐睦仁蒨趙郡邯鄲人也少事經學不信鬼神常欲試<lb/>
其有無就見鬼人學之十餘年不能得見後徙家向縣<lb/>
於路見一人如大官衣冠甚偉乘好馬從五十餘騎視<lb/>
<pb n="KR3j0189_WYG_063-1b"/>
仁蒨而不言後數見之經十年凡數十相見後忽駐馬<lb/>
呼仁蒨曰比頻見君情相眷慕願與君交游仁蒨即拜<lb/>
之問公何人邪答曰吾是鬼耳姓成名景本𢎞農人西<lb/>
晉時為别駕今任臨湖國長史仁蒨問其國何在王何<lb/>
姓名答曰黄河以北總謂臨湖國都在樓煩西北沙磧<lb/>
是也其王即故趙武靈王今統此國總受太山控攝每<lb/>
月各使上相朝於太山是以數來過此與君相遇也吾<lb/>
乃能有相益令君預知禍難而先避之可免横苦唯死<lb/>
<pb n="KR3j0189_WYG_063-2a"/>
生之命與大禍福之報不能移動耳仁蒨從之景因命<lb/>
其從騎常掌事以贈之遣隨蒨行有事令先報之即爾<lb/>
所不知當來告我於是便别掌事恒隨逐如侍從者每<lb/>
有所問無不先知時大業初江陵岑之象為邯鄲令子<lb/>
文本年未弱冠之象請仁蒨於家教文本仁蒨以此事<lb/>
告文本仍謂曰成長史語我有一事羞君不得道既與<lb/>
君交亦不能不告鬼神道亦有食然不能得飽常苦饑<lb/>
若得人食便得一年飽衆鬼多偷竊人食我既貴重不<lb/>
<pb n="KR3j0189_WYG_063-2b"/>
能偷之從君請一食仁蒨既告文本文本即為具饌備<lb/>
設珍羞仁蒨曰鬼不欲入人屋可於外水邊張幕設席<lb/>
陳酒食於上文本如其言至時仁蒨見景與兩客來坐<lb/>
從百餘騎既坐文本向席再拜謝以食之不精景亦傳<lb/>
意辭謝初文本將設食仁蒨請有金帛以贈之文本問<lb/>
是何等物仁蒨云鬼所用物皆與人異唯黄金及絹為<lb/>
得通用然亦不如假者以黄色塗大錫作金以紙為絹<lb/>
帛最為貴上文本如言作之及景食畢令其從騎更代<lb/>
<pb n="KR3j0189_WYG_063-3a"/>
坐食文本以所作金錢絹贈之景深喜謝曰因睦生煩<lb/>
郎君供給郎君頗欲知夀命乎文本辭云不願知也景<lb/>
笑而去數年後仁蒨遇病不甚困篤而不起月餘問常<lb/>
掌事掌事不知便問長史長史報云月内不知後月應<lb/>
朝太山為問消息相報至後月長史來報云是君鄉人<lb/>
趙某為太山主簿主簿一員闕薦君為此官故為文案<lb/>
經紀召君耳案成者當死仁蒨問計將安出景云君夀<lb/>
應年六十餘今始四十但以趙主簿横徵召耳當為請<lb/>
<pb n="KR3j0189_WYG_063-3b"/>
之乃曰趙主簿相問睦兄昔與同學恩情深至今幸得<lb/>
為太山主簿適遇一員官闕明府令擇人吾已啓公公<lb/>
許相用兄既不得長生命當有死死過際會未必當官<lb/>
何惜一二十年茍生邪今文書已出不可復止願決作<lb/>
來意無所疑也仁蒨憂懼病愈篤景謂仁蒨曰趙主簿<lb/>
必欲致官君可自往太山於府君陳訴則可以免仁蒨<lb/>
問何由見府君景曰往太山廟東度一小嶺平地是其<lb/>
都所君往自當見之仁蒨以告文本文本為具行裝數<lb/>
<pb n="KR3j0189_WYG_063-4a"/>
日景又告仁蒨曰文書欲成君訴懼不可免急作一佛<lb/>
像彼文書自消仁蒨告文本以三千錢為畫一座像於<lb/>
寺西壁訖而景來告曰免矣仁蒨素不信佛意尚疑之<lb/>
因問景云佛法説有三世因果此為虚實答曰皆實仁<lb/>
蒨曰即如是人死當分入六道那得盡為鬼而趙武靈<lb/>
王及君尚為鬼邪景曰君縣内㡬户仁蒨曰萬餘户又<lb/>
曰獄囚㡬人仁蒨曰常二十人已下又曰萬户之内有<lb/>
九品已上官㡬人仁蒨曰數十人景曰六道之義亦如<lb/>
<pb n="KR3j0189_WYG_063-4b"/>
此耳其得天道萬無一人如君縣内無一五品官得人<lb/>
道者萬有數十如君縣内九品數十人入地獄者萬亦<lb/>
數十如君獄内囚惟鬼及畜生最為多也如君縣内課<lb/>
户就此道中又有等級因指其從者曰彼人大不如我<lb/>
其不及彼者尤多仁蒨曰鬼有死乎曰然仁蒨曰死入<lb/>
何道答曰不知如人知生而不知死仁蒨曰道家章醮<lb/>
為有益否景曰道者代天帝總綂六道是為天曹閻羅<lb/>
者如人間天子太山府君如尚書令錄五道神如諸尚<lb/>
<pb n="KR3j0189_WYG_063-5a"/>
書若我輩國如大州郡每人間事道士上章請福如求<lb/>
神之恩天曹受之下閻羅王云以某月日得某申訴云<lb/>
盡理勿令枉濫閻羅敬受而奉行之如人奉詔也無理<lb/>
不可求免有枉必當得申何為無益也仁蒨又問佛法<lb/>
家修福何如景曰佛是大聖無文書行下其修福者天<lb/>
神敬奉多得寛宥若福厚者雖有惡道文簿不得追攝<lb/>
此非吾所識亦莫知其所以然言畢即去仁蒨一二日<lb/>
能起便愈文本父卒還鄉里仁蒨寄書曰鬼神定有貪<lb/>
<pb n="KR3j0189_WYG_063-5b"/>
謟往日欲郎君飲食乃爾殷勤比知無復利相見殊落<lb/>
漠然常掌事猶見隨本縣為賊所䧟死亡畧盡僕為掌<lb/>
事所導如常賊不見竟以獲全貞觀十六年九月八日<lb/>
文官賜射於𤣥武門文本時為中書侍郎自語人云爾<lb/>
　<lb/>
　<lb/>
　<lb/>
　古今説海卷六十三<lb/>
</p>
<p>
</p>
  </div>
</body>
</text>
</TEI>
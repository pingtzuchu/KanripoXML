<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷五十一</head> <lb/>
    <p>
<pb n="KR3j0189_WYG_051-1a"/>
欽定四庫全書<lb/>
　古今説海卷五十一<lb/>
　　　　　　　　　　　　　明　陸楫　編<lb/>
　説淵三十一<hi>别傳三十一</hi>
　　陸顒傳<hi>闕名</hi>
呉郡陸顒家于長洲世以明經仕顒自幼嗜麪為食食<lb/>
愈多而質愈瘦及長從本軍貢於禮部既下第遂為生<lb/>
太學中後數月有胡人數輩攜酒食詣其門既坐顧謂<lb/>
<pb n="KR3j0189_WYG_051-1b"/>
顒曰吾南越人生長蠻貊中聞唐天子庠羅天下英俊<lb/>
且欲以文化動四夷故我航海梯山來中華將觀太學<lb/>
文物之光惟吾子峩然其冠襜焉其裾莊然其容肅然<lb/>
其儀真唐朝儒生也故我願與子交歡顒謝曰顒幸得<lb/>
籍名於太學然無他才能何足下見愛之深也於是相<lb/>
與酣宴極歡而去顒信士也以為羣胡不我欺旬餘羣<lb/>
胡又至持金繒為顒夀顒始疑其有他即固拒之胡人<lb/>
曰吾子居長安中惶惶然有饑寒色故持金繒為子僕<lb/>
<pb n="KR3j0189_WYG_051-2a"/>
馬一日之費所以交吾子歡耳無有他凟幸勿疑也顒<lb/>
不得已受金繒及胡人去太學中諸生聞之偕來謂顒<lb/>
曰彼胡率愛利不顧其身争鹽菜之㣲尚致相賊殺者<lb/>
寧肯棄金繒為子夀乎且太學中諸生甚多何為獨厚<lb/>
君邪是必有故君宜匿身郊野間以避其再來也顒遂<lb/>
僑居渭上杜門不出僅月餘羣胡又詣其門顒大驚胡<lb/>
人喜曰比君在太學中我未得盡言今君退居郊野果<lb/>
吾心也既坐胡人挈顒手而言曰我之來非偶然也蓋<lb/>
<pb n="KR3j0189_WYG_051-2b"/>
有求君耳幸望諾之且我所祈於君固無害於我則大<lb/>
惠也顒曰謹受教胡人曰吾子好食麪乎曰有之曰食<lb/>
麪者非君也乃君腹中一蟲耳今我欲以一粒藥進君<lb/>
君餌之當吐出蟲則我以厚價從君易之其可乎顒曰<lb/>
若誠有之又安有不可邪已而胡人出一粒藥其色光<lb/>
紫命餌之有頃遂吐出一蟲長二寸許色青狀如蛙胡<lb/>
人曰此名消麪蟲實天下之奇寶也顒曰何以識之胡<lb/>
人曰吾每旦見寶氣亘天在太學中故我輩得以謁君<lb/>
<pb n="KR3j0189_WYG_051-3a"/>
然自一月餘清旦望之見其氣移於渭水上果君遷居<lb/>
焉此蟲稟天地中和之氣而結故好食麪蓋以麥自秋<lb/>
始種至來年夏季成實受天地四時之全氣故嗜其味<lb/>
焉君宜以麪食之可見矣顒即以麪斗餘致其前蟲乃<lb/>
食之立盡顒又問曰此蟲安所用也胡人曰夫天下之<lb/>
奇寶俱稟中和之氣此蟲乃中和之粹也執其本而取<lb/>
其末其逺乎哉既而以筒盛其蟲又以金函扃之命顒<lb/>
置于寢室謂顒曰明日當即來及明旦胡人以十兩重<lb/>
<pb n="KR3j0189_WYG_051-3b"/>
輦金玉絹帛約數萬獻於顒共持金函而去顒自此大<lb/>
富致園屋為治生具日食粱肉衣鮮衣遊於長安中號<lb/>
豪士僅嵗餘羣胡又來謂顒曰吾子能與我偕遊海中<lb/>
乎我欲探海中之奇寶以耀天下而吾子豈非好奇之<lb/>
士邪顒既以甚富素用閒逸自遂即與羣胡俱至海上<lb/>
胡人結宇而居於是置油膏於銀鼎中構火其下投蟲<lb/>
於鼎中鍊之七日不絶燎忽有一童分髮衣青襦自海<lb/>
水中出捧白玉盤盤中有徑寸珠甚多來獻胡人胡人大<lb/>
<pb n="KR3j0189_WYG_051-4a"/>
聲叱之其童色懼捧盤而去僅食頃又有一玉女貌極<lb/>
冶衣露綃之衣佩玉珥珠翩翩自海中而出捧紫玉盤<lb/>
中有大珠數十來獻胡人胡人罵之玉女捧盤而去俄<lb/>
有一仙人戴碧瑤冠被紫霞衣捧絳帕藉盤中有一珠<lb/>
徑二寸許奇光泛空照數十步仙人以獻胡人胡人笑<lb/>
而受之喜謂顒曰至寶來矣即命絶燎自鼎中收蟲置<lb/>
金函中其蟲雖鍊之且久而跳躍如初胡人吞其珠謂<lb/>
顒曰子隨我入海中慎無懼顒即執胡人佩帶從而入<lb/>
<pb n="KR3j0189_WYG_051-4b"/>
焉其海水皆豁開十步鱗介之族俱辟易迴避去遊龍<lb/>
宫入蛟室珍珠恠寶任意所擇纔一夕而獲甚多胡人<lb/>
謂顒曰此可以致億萬之貨矣已而又以珍具數品遺<lb/>
於顒顒售於南越復獲千鎰由是益富其後竟不仕老<lb/>
於閩越中焉<lb/>
　<lb/>
　<lb/>
　古今説海卷五十一<lb/>
</p>
<p>
</p>
  </div>
</body>
</text>
</TEI>
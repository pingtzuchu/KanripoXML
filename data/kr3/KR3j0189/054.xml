<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷五十四</head> <lb/>
    <p>
<pb n="KR3j0189_WYG_054-1a"/>
欽定四庫全書<lb/>
　古今説海卷五十四<lb/>
　　　　　　　　　　　　　明　陸楫　編<lb/>
　説淵三十四<hi>别傳三十四</hi>
　　齊推女傳<hi>闕名</hi>
饒州刺史齊推女適湖州參軍韋㑹長慶三年韋將赴<lb/>
調以妻方娠送歸鄱陽遂登上國十一月妻方誕之夕<lb/>
忽見一人長丈餘金甲仗鉞怒曰我梁朝陳將軍也久<lb/>
<pb n="KR3j0189_WYG_054-1b"/>
居此室汝是何人敢此穢觸舉鉞將殺之齊氏叫乞曰<lb/>
俗眼有限不知將軍在此比來承教乞容移去將軍曰<lb/>
不移當死左右悉聞齊氏哀訴之聲驚起來視齊氏汗<lb/>
流洽背精神恍然遶而問之徐言所見及明侍婢白使<lb/>
君請移他室使君素正直執無鬼之論不聽至其夜三<lb/>
更將軍又到大怒曰前者不知理當相恕知而不去豈<lb/>
可復容遂將用鉞齊氏哀乞曰使君性强不從所請我<lb/>
一女子敢拒神明容至天明不待命而移去此更不移<lb/>
<pb n="KR3j0189_WYG_054-2a"/>
甘於萬死將軍者抝怒而去未曙令侍婢灑掃他室移<lb/>
榻其中方將輦運使君公退問其故侍者以告使君大<lb/>
怒杖之數十曰産蓐虚羸正氣不足妖由之興豈足遽<lb/>
信女泣以請終亦不許入夜自寢其前以身為援堂中<lb/>
添人加燭以安之夜分聞齊氏驚痛聲開門入視則頭<lb/>
破死矣使君哀恨之極倍百常情以為引刀自殘不足<lb/>
以謝其女乃殯於異室遣健步報韋㑹韋以文籍小差<lb/>
為天官所黜異道來復凶訃不逢去饒州百餘里忽見<lb/>
<pb n="KR3j0189_WYG_054-2b"/>
一室有女人映門儀容行步酷似齊氏乃援其僕而指<lb/>
之曰汝見彼人乎何以似吾妻也僕曰夫人刺史愛女<lb/>
何以行此乃人有相類耳韋審觀之愈是躍馬而近焉<lb/>
女人乃入門斜掩其扇又意其他人也乃過而囘視齊<lb/>
氏自門出呼曰韋君忍不相顧韋遽下馬視之真其妻<lb/>
也驚問其故具云陳將軍之事因泣曰妾誠愚陋幸奉<lb/>
巾櫛言詞情禮未嘗獲罪於君子方欲竭節閨門終於<lb/>
白首而枉為狂鬼所殺自檢命籍當有二十八年今有<lb/>
<pb n="KR3j0189_WYG_054-3a"/>
一事可以自救君能相哀乎韋曰夫妻之情義均一體<lb/>
鶼鶼翼墜比目半無單然此身更將何往茍有岐路湯<lb/>
火能入但生死異路幽晦難知如可竭誠願聞其計齊<lb/>
曰此村東數里有草堂中田先生者領村童教授此人<lb/>
奇恠不可遽言君能去馬步行及門叩謁若拜上官然<lb/>
垂泣訴寃彼必大怒乃至詬罵屈辱捶擊拖拽穢唾必<lb/>
盡數受之事窮然後見哀即妾必還矣先生之貌固不<lb/>
稱焉晦㝠之事幸無忽也於是同行韋牽馬授之齊氏<lb/>
<pb n="KR3j0189_WYG_054-3b"/>
哭曰妾此身故非舊日君雖乘馬亦難相及事甚廹切<lb/>
君無推辭韋鞭馬隨之往往不及行數里遙見道北草<lb/>
堂齊氏指曰先生居也救心誠堅萬苦莫退渠有凌辱<lb/>
妾必得還無忽忿容遂令永隔勉之從此辭矣揮涕而<lb/>
去數步不見韋收淚詣草堂未到數百步去馬公服使<lb/>
僕人執謁前引到堂前學徒曰先生轉食未歸韋端笏<lb/>
以候良久一人戴破帽曳木屐而來形狀醜穢之極問<lb/>
其門人曰先生也命僕呈謁韋趨走迎拜先生答拜曰<lb/>
<pb n="KR3j0189_WYG_054-4a"/>
某村翁求食於牧豎官人何忽如此甚令人驚韋拱訴<lb/>
曰妻齊氏享年未半枉為梁朝陳將軍所殺伏乞放歸<lb/>
終其殘禄因叩地哭拜先生曰某乃村野鄙愚門人相<lb/>
競尚不能斷況㝠晦間事乎官人莫風狂否火急須去<lb/>
勿恣妖言不顧而入韋隨入拜于床前曰實訴深寃幸<lb/>
垂哀宥先生顧其徒曰此人風疾來此相喧可拽出又<lb/>
復入汝共唾之村童數十競來唾面其穢可知韋亦不<lb/>
敢拭唾歇復拜言誠懇切先生曰吾聞風狂之人打亦<lb/>
<pb n="KR3j0189_WYG_054-4b"/>
不痛諸生為吾擊之無折支敗面耳村童復來羣擊痛<lb/>
不可堪韋執笏拱立任其揮擊擊罷又前哀乞又勑其<lb/>
徒推倒把脚拽出放而復入者三先生謂其徒曰此人<lb/>
乃實知吾有術故此相訪汝今歸吾當救之耳衆童既<lb/>
散謂韋曰官人真有心丈夫也為妻之寃甘心屈辱感<lb/>
君誠懇然兹事吾亦久知但不早申訴屋宅已敗理之<lb/>
不及吾向拒公蓋未有計耳試為足下作一處置因命<lb/>
入房房中鋪席席上有案置香一爐爐前又鋪席坐定<lb/>
<pb n="KR3j0189_WYG_054-5a"/>
令韋跪於案前俄見黄衫人引向北行數百里入城郭<lb/>
鄽里閙喧一如㑹府又北有小城城中樓殿峩若皇居<lb/>
衞士執兵立者坐者各數百人及門門吏通曰前湖州<lb/>
參軍韋某乘通而入直北正殿九問堂中一間卷簾設<lb/>
床案有紫衣人南面坐者韋入向坐而拜起視之乃田<lb/>
先生也韋復訴寃左右曰近西通狀韋趨近西廊有授<lb/>
筆硯者乃為訴詞韋問當衙者何官曰王也吏收狀上<lb/>
殿王判曰追陳將軍仍檢狀過狀出瞬息間通曰提陳<lb/>
<pb n="KR3j0189_WYG_054-5b"/>
將軍至仍檢狀過有如齊氏言王責曰何故枉殺平人將<lb/>
軍曰自居此室已數百嵗而齊氏擅穢再宥不移忿而<lb/>
殺之罪當萬死王判曰明冥異路理不相干久幽之鬼<lb/>
横占人室不知自省仍殺無辜可決一百配流東海之<lb/>
南案吏過狀曰齊氏禄命實有二十八年王命呼阿齊<lb/>
陽禄未盡理合却囘今將放歸意欲願否齊氏曰誠願<lb/>
却囘王判曰付案勒囘案吏咨曰齊氏宅舍破壞無所<lb/>
歸王曰差人修補吏曰事事皆隳修補不及王曰齊氏<lb/>
<pb n="KR3j0189_WYG_054-6a"/>
壽筭頗長若不再生義無厭伏公等所見如何有一<lb/>
老吏前啓曰東晉鄴下有一人横死正與此事相當前<lb/>
使葛真君斷以具魂作本身却歸生路飲食言語嗜慾<lb/>
追遊一切無異但至夀終不見形質耳王曰何謂具魂<lb/>
吏曰生人三魂七魄死則散草木故無所依今收合為<lb/>
一體以續弦膠塗之大王當衙發遣放囘則與本身同<lb/>
矣王曰善召韋曰生魂只有此異作此處置可乎韋曰<lb/>
幸甚俄見一吏别領七八女人來與齊氏一類即推而<lb/>
<pb n="KR3j0189_WYG_054-6b"/>
合之又有一人持一器藥狀似稀餳即於齊氏身塗之<lb/>
畢遂令韋與齊氏同歸各拜而出黄衫人復引南行既<lb/>
出其城若行崖谷跌而墜開目即復跪在案前先生者<lb/>
亦據案而坐先生曰此事甚袐非君誠懇不可致也然<lb/>
賢夫人未塟尚瘞舊房宜飛書葬之到即無苦也慎勿<lb/>
言於郡下微露於人將不利於使君耳賢閤只在門前<lb/>
便可同去韋拜謝而出其妻已在馬前矣此時却為生<lb/>
人不復輕健韋擲其衣䭾令妻乘馬自跨衞從之且飛<lb/>
<pb n="KR3j0189_WYG_054-7a"/>
書於郡請葬其柩使君始聞韋之將到也設館施繐帳<lb/>
以待之及得書驚駭殊不信然强葬之而命其子以肩<lb/>
輿迓焉見之益閟多方以問不言其實其夏醉韋以酒<lb/>
迫問之不覺具述使君聞而惡焉俄得疾數月而卒韋<lb/>
潛使人覘田先生亦不知所在矣齊氏飲食生育無異<lb/>
於常但肩輿之夫不覺其有人也余聞之已久或未深<lb/>
信太和二年秋富平尉宋堅因坐中言及奇事客有鄜<lb/>
王府參軍張奇者即韋之外弟具言斯事無差舊聞且<lb/>
<pb n="KR3j0189_WYG_054-7b"/>
曰齊嫂見在自歸復已來精神容飾殊勝舊日㝠吏之<lb/>
理於幽晦也豈虚言哉<lb/>
　<lb/>
　<lb/>
　<lb/>
　<lb/>
　<lb/>
　古今説海卷五十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷一百十七</head> <lb/>
    <p>
<pb n="KR3j0189_WYG_117-1a"/>
欽定四庫全書<lb/>
　古今説海卷一百十七<lb/>
　　　　　　　　　　　　　明　陸楫　編<lb/>
　説纂一<hi>逸事一</hi>
　　漢武故事<hi>漢班固</hi>
漢景帝王皇后槐里王仲女也名姝兒母臧氏臧荼孫<lb/>
也初為仲妻生一男兩女其一女即后也仲死更嫁長<lb/>
陵田氏生二男后少孤始嫁與金王孫生一男矣相工<lb/>
<pb n="KR3j0189_WYG_117-1b"/>
姚翁善相人千百弗失見后而歎曰天下貴人也當生<lb/>
天子田氏乃奪后歸納太子宫得幸有娠夢日入懷景<lb/>
帝亦夢髙祖謂己曰王美人得子可名為彘及生男因<lb/>
名焉是為武帝帝以乙酉年七月七日旦生於猗蘭殿<lb/>
年四歳立為膠東王少而聰明有智術與宫人諸兄弟<lb/>
戲善徵其意而應之大小皆得其歡心及在上前恭敬<lb/>
應對有若成人太后下及侍衛咸異之是時薄皇后無<lb/>
子立栗姬子為太子長公主嫖有女欲與太子婚栗姬<lb/>
<pb n="KR3j0189_WYG_117-2a"/>
妬寵少衰王夫人因令告栗姬曰長公主前納美人得<lb/>
幸於上子何不私謁長公主結之乎時諸美人皆因長<lb/>
公主見得貴幸也故栗姬怒不聽因謝長公主不許婚<lb/>
長公主亦怒王夫人因厚事之長公主更欲與王夫人<lb/>
男婚上未許後長主還宫膠東王數歳公主抱置膝上<lb/>
問曰兒欲得婦否長主指左右長御百餘人皆云不用<lb/>
指其女阿嬌好否笑對曰好若得阿嬌作婦當作金屋<lb/>
貯之長主大悦乃苦要上遂成婚焉皇后既廢栗姬次<lb/>
<pb n="KR3j0189_WYG_117-2b"/>
應立而長主伺其短輙徵白之上嘗與栗姬語屬諸姬<lb/>
子曰吾百歳後善視之栗姬怒弗肯應又罵上老狗上<lb/>
心銜之未發也長主日譖之因譽王夫人男之美王夫<lb/>
人隂告長主使大臣請立栗姬為后上以為栗姬諷之<lb/>
遂發怒誅大臣廢太子為王栗姬自殺遂立王夫人為<lb/>
后膠東王為太子時年七歳上曰彘者徹也因改名徹<lb/>
廷尉上囚防年繼母陳氏殺年父年因殺陳依律殺母<lb/>
大逆論帝疑之詔問太子對曰夫繼母如母明其不及<lb/>
<pb n="KR3j0189_WYG_117-3a"/>
也縁父之愛故謂之母爾今繼母無狀手殺其父則下<lb/>
手之日母恩絶矣宜與殺人者同不宜大逆論帝從之<lb/>
棄市議者稱善太子年十四即位改號建元長主伐其<lb/>
功求欲無厭上患之皇后寵亦衰皇太后謂上曰汝新<lb/>
即位先為明堂太皇太后已怒今又忤長主必重得罪<lb/>
婦人性易悦深慎之上納太后戒復與長主和皇后寵<lb/>
幸如初建元六年太皇太后崩上始親政事好祀鬼神<lb/>
謀議征伐長主自伐滋甚每有所求上不復與長主怨<lb/>
<pb n="KR3j0189_WYG_117-3b"/>
望愈出醜言上怒欲廢皇后曰微長公主弗及此忘徳<lb/>
弗祥且容之乃止然皇后寵遂衰驕妬滋甚女巫楚服<lb/>
自言有術能令上意囘晝夜祭祀合藥服之巫著男子<lb/>
衣冠幘帶素與皇后寢居相愛若夫婦上聞窮治侍御<lb/>
巫與后諸妖蠱呪詛女而男淫皆伏辜廢皇后處長門<lb/>
宫后雖廢供養如法長門無異其宫也長主以宿恩猶<lb/>
自親近後置酒主家見所幸董偃上為之起偃能自媚<lb/>
於上貴寵聞於天下嘗宴飲宣室引公主及偃東方朔<lb/>
<pb n="KR3j0189_WYG_117-4a"/>
司馬相如等並諫上不聽偃既富於財淫於他色與主<lb/>
漸疎主怒因閉於内不復聽交游上聞之賜偃死後卒<lb/>
與公主合葬元朔元年立衛子夫為皇后初上幸平陽<lb/>
公主家置酒作樂子夫為謳者善歌能造曲每歌挑上<lb/>
上喜動起更衣子夫因侍尚衣軒中遂得幸上見其美<lb/>
髮悦之遂納於宫中時宫女數千皆以次幸子夫新入<lb/>
在籍末歳餘不得見上擇宫人不中用者出之子夫因<lb/>
泣涕請出上曰吾昨夜夢子夫中庭生梓樹數株豈非<lb/>
<pb n="KR3j0189_WYG_117-4b"/>
天意乎是日幸之有娠生女凡三幸生二女後生男即<lb/>
戾太子也淮南王安招方術之士皆謂神仙上聞而喜<lb/>
女事於是方士自燕齊至者數千人齊人李少翁年二<lb/>
百餘歳色若童子拜為文成將軍歳餘術未驗上漸厭<lb/>
倦會所幸李夫人死上甚思悼之少翁云能致其神乃<lb/>
夜張帳明燭陳酒食令上居他帳中遙見李夫人不得<lb/>
就視也上愈益想之乃作賦曰美聮娟以修嫮兮命夭<lb/>
絶而弗長飾莊宫以延佇兮泯不歸乎故鄉慘鬰鬰其<lb/>
<pb n="KR3j0189_WYG_117-5a"/>
悶感兮處幽隱而懷傷税餘馬於上椒兮掩修夜之不<lb/>
陽云云少翁者諸方皆驗唯祭太乙積年無應上怒誅<lb/>
之文成被誅後月餘使者籍資從闗東還逢於渭亭謂<lb/>
使者曰為吾謝上不能忍少日而敗大事乎上好自愛<lb/>
後四十年求我於蓬山方將共事不相怨也於是上大<lb/>
悔復徵諸方士上常輕服為㣲行時丞相公孫𢎞數諫<lb/>
弗從𢎞謂其子曰吾年已八十餘陛下擢為宰相士猶<lb/>
為知己死況不世之君乎今陛下㣲行不已社稷必危<lb/>
<pb n="KR3j0189_WYG_117-5b"/>
吾雖不逮史魚冀萬一能以尸諫因自殺上聞而悲之<lb/>
自為誄𢎞嘗諫伐匈奴為之少止𢎞卒乃大發卒數十<lb/>
萬遣霍去病討匈奴折蘭過居延獲祭天金人於上林<lb/>
鑿昆明池又起栢梁臺以處神君神君者長陵女子也<lb/>
先嫁為人妻生一男數歳死女子悲哀悼痛之亦死死<lb/>
而有靈其姒宛若<hi>宛若姒之名也</hi>祀之遂闗<hi>通也</hi>言語説人家小<lb/>
事頗有驗上遂祠神君請術初霍去病㣲時數自禱於<lb/>
神君神君乃見其形自修飾欲與去病交接去病不肯<lb/>
<pb n="KR3j0189_WYG_117-6a"/>
乃責之曰吾以神君清潔故齋戒祈福今規欲為淫此<lb/>
非神明也因絶不復往神君亦慙及去病疾篤上令為<lb/>
禱於神君神君曰霍將軍精氣少壽命弗長吾嘗欲以<lb/>
太一精補之可以延年霍將軍不曉此意遂見斷絶今<lb/>
病必死非可救也去病竟薨上造神君請術行之有效<lb/>
大抵不異容成也神君以道授宛若亦曉其術年百餘<lb/>
歳貌有少容衛太子未敗一年神君亡去自栢臺燒後<lb/>
神稍衰東方朔娶宛若為小妻生三子與朔同日死時<lb/>
<pb n="KR3j0189_WYG_117-6b"/>
人疑化去未死也自後貴人公主慕其術專為淫亂大<lb/>
者抵罪或夭死無復驗云東郡送一短人長五寸衣冠<lb/>
具足上疑其精召東方朔至朔呼短人曰巨靈阿母還<lb/>
來否短人不對因指謂上王母種桃三千年一結子此<lb/>
兒不良已三過偷之失王母意故被謫來此上大驚始<lb/>
知朔非世中人也短人謂上曰王母使人來告陛下求<lb/>
道之法惟有清靜不宜躁擾言終弗見上愈恨召朔問<lb/>
其道朔曰陛下自當知上以其神人不敢逼也乃出宫<lb/>
<pb n="KR3j0189_WYG_117-7a"/>
女希幸御者二十人以賜之朔與行道女子並年百歳<lb/>
而死惟一女子長陵徐氏號儀君善傳朔術至今上元<lb/>
延中已百三十七歳矣視之如童女諸侯貴人更迎致<lb/>
之問其道術善行交接之道無他法也受道者皆與之<lb/>
通或傳世淫之陳盛父子皆與之行道京中好淫亂者<lb/>
爭就之翟丞相奏壞風俗請戮尤亂甚者今上弗聽乃<lb/>
徙女子于燉煌後遂淪沒不知所終樂成侯上書言方<lb/>
士欒大膠東人故曾與文成侯同師上召見大悦大乃<lb/>
<pb n="KR3j0189_WYG_117-7b"/>
敢為大言處之無疑上乃封為樂通侯賜甲第僮奴千<lb/>
人乗輿車馬帷幄器物以充其家又以女公主妻之送<lb/>
金千斤更號當利公主連年妖妄滋甚而不效上怒收<lb/>
大腰斬之上起明光宫發燕趙美女二千人充之率皆<lb/>
十五以上二十以下年滿三十者出嫁之掖庭總籍凡<lb/>
諸宫美女萬有八千建章未央長安三宫皆輦道相屬<lb/>
率使宦者婦人分屬或以為僕射大者領四五百小者<lb/>
領一二百人常被幸御者輙注其籍增其俸秩比六百<lb/>
<pb n="KR3j0189_WYG_117-8a"/>
石宫人既多極被幸者數年一再遇挾婦人媚術者甚<lb/>
衆選二百人常從幸郡國載之後車與上同輦者十六<lb/>
人充數恒使滿皆自然美麗不假粉白黛緑侍尚衣軒<lb/>
者亦如之嘗自言能三日不食不能一日無婦人善行<lb/>
導養術故體常壯悦其應有子者皆記其時日賜金千<lb/>
斤孕者拜爵為容華充侍衣之屬上巡狩過河間有紫<lb/>
青氣自地屬天望氣者以為其下當有竒女天子之祥<lb/>
上使求之見有一女子在空館中姿貌殊絶兩手皆拳<lb/>
<pb n="KR3j0189_WYG_117-8b"/>
上令開其手數十人劈之莫能舒上於是自披手手即<lb/>
伸由是得幸號拳夫人進為婕妤居鉤弋宫解黄帝素<lb/>
女之術大有寵有娠十四月而產是為昭帝焉從上至<lb/>
甘泉因告上曰妾相運正應為陛下生一男年七歳妾<lb/>
當死今必死於此不可得歸矣願陛下自愛宫中多巫<lb/>
蠱氣必傷聖體幸慎之言終而卒既殯尸香聞十餘里<lb/>
因葬雲陵上哀悼之又疑其非常人乃發冢開視空棺<lb/>
無尸惟衣履存上乃為起通靈臺於甘泉上年六十餘<lb/>
<pb n="KR3j0189_WYG_117-9a"/>
髮不白更有少容服食辟穀希復幸女子矣毎見羣臣<lb/>
自嘆愚惑天下豈有仙人盡妖妄耳節食服藥差可少<lb/>
病自是亦不服藥而體更瘠瘦二三年中慘慘不樂行<lb/>
幸五柞宫謂霍光曰朕告老矣公可立鉤弋子公善輔<lb/>
之光泣頓首曰陛下尚康豫豈有此邪上曰吾病甚公<lb/>
不知耳三月丙寅上晝卧不覺顔色不異而身已無氣<lb/>
明日色漸變閉目乃發喪殯未央前殿朝晡上祭若有<lb/>
食之常所幸御𦵏畢悉出茂陵園自婕妤已下上幸之<lb/>
<pb n="KR3j0189_WYG_117-9b"/>
如平生旁人弗見也光聞之乃更出宫人増為五百人<lb/>
因是遂絶<lb/>
　<lb/>
　<lb/>
　<lb/>
　<lb/>
　<lb/>
　古今說海卷一百十七<lb/>
</p>
<p>
</p>
  </div>
</body>
</text>
</TEI>
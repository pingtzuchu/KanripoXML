<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷四十五</head> <lb/>
    <p>
<pb n="KR3j0189_WYG_045-1a"/>
欽定四庫全書<lb/>
　古今說海卷四十五<lb/>
　　　　　　　　　　　　　明　陸楫　編<lb/>
　說淵二十五<hi>别傳二十五</hi>
　　姚生傳<hi>闕名</hi>
唐御史姚生罷官居于蒲之左邑有子一人外甥二人<lb/>
各一姓年皆及壯而頑駑不肖姚之子稍長於二生姚<lb/>
惜其不學日以誨責而怠遊不悛遂於條山之陽結茅<lb/>
<pb n="KR3j0189_WYG_045-1b"/>
以居之冀絶外事得専藝學林壑重深囂塵不到將遣<lb/>
之日姚誡之曰每時季一試汝之所能學有不進必檟<lb/>
楚及汝汝其勉焉及到山中二子曽不開卷但樸斵塗<lb/>
塈為務居數月其長謂二人曰試期至矣汝曹都不省<lb/>
書吾為汝懼二子曽不介意其長讀書甚勤忽一夕子<lb/>
夜臨燭凭儿披書之次覺所衣之裘後裾為物所牽襟<lb/>
領漸下亦不之異徐引而襲焉俄頃復爾如是數四遂<lb/>
囘視之見一小豚籍裘而伏色甚潔白光潤如玉因以<lb/>
<pb n="KR3j0189_WYG_045-2a"/>
壓書界方擊之豚聲駭而走遽呼二子秉燭索于堂中<lb/>
牖户甚密周視無隙而莫知豚所往明日有蒼頭騎馬<lb/>
扣門搢箠而入謂三人曰夫人問訊昨夜嬰兒無知誤<lb/>
入君衣裾殊以為慙然君擊之過傷今則平矣君勿為<lb/>
慮三人俱遜詞謝之相視莫測其故少頃向來騎僮復<lb/>
至兼抱持所傷之兒并乳保數人衣襦皆綺紈精麗非<lb/>
尋常所見復傳夫人語云小兒無恙故以相示逼而觀<lb/>
之自眉至鼻端如丹縷焉則界方棱所擊之跡也三子<lb/>
<pb n="KR3j0189_WYG_045-2b"/>
愈恐使者及乳保皆甘言慰安之又云少頃夫人自來<lb/>
言訖而去三子悉欲潛去避之惶惑未決有蒼頭及紫<lb/>
衣宫監數十奔波而至前施屏幃䄄席炳煥香氣殊異<lb/>
旋見一油壁車青牛舟轂其疾如風寳馬數百前後導<lb/>
從及門下車則夫人也三子趨出再拜夫人㣲笑曰不意<lb/>
小兒至此君昨所傷亦不至甚恐為君憂故來相慰耳<lb/>
夫人年可三十餘風姿閒整俯仰如神亦不知何人也<lb/>
問三子曰有家室未三子皆以未對曰吾有三女殊姿<lb/>
<pb n="KR3j0189_WYG_045-3a"/>
淑徳可以配三君子三子拜謝夫人因留不去為三子<lb/>
各創一院指顧之間畫堂高閣連雲而具翊日有輜軿<lb/>
至焉賔從粲麗逾於戚里車服炫晃流光照地香滿山<lb/>
谷三女自車而下皆年十七八夫人引三女升堂又延<lb/>
三子就坐酒殽珍備果實豐衍非常世所有多未之識<lb/>
三子殊不自意夫人指三女曰各以配君三子避席拜<lb/>
謝復有送女數十若神仙焉是夕合卺夫人謂三子曰<lb/>
人之所重者生也所欲者貴也但百日不泄於人令君<lb/>
<pb n="KR3j0189_WYG_045-3b"/>
長生度世位極人臣三子復拜謝但以遇姝廢業捶楚<lb/>
為憂夫人曰君勿憂斯易耳乃敕地上主者令召孔宣<lb/>
父須臾宣尼具冠劒而至夫人臨階宣父拜謁甚恭夫<lb/>
人端立微勞問之謂曰吾三壻欲學君其導之宣父乃<lb/>
命三子指六籍篇目以示之莫不了然解悟大義悉通<lb/>
咸若素習既而宣父謝去夫人又命周尚父示以𤣥女<lb/>
兵符玉璜祕訣三子又得之無遺復坐與言則皆文武<lb/>
全才學究天人之際矣三子相視頓覺風度夷曠神明<lb/>
<pb n="KR3j0189_WYG_045-4a"/>
開爽悉將相之具矣其後姚使家僮饋糧至則大駭而<lb/>
走姚問其故具對以屋宇帷帳之盛人物豔麗之多姚<lb/>
驚謂所親曰是必山鬼所魅也促召三子三子將行夫<lb/>
人戒之曰慎勿泄露縱加楚撻亦勿言之三子至姚亦<lb/>
訝其神氣秀發瞻對閒雅姚曰三子驟爾皆有鬼物憑<lb/>
焉苦問之故不言遂鞭之數十不勝其痛具道本末姚<lb/>
乃幽之别所姚素館一碩儒因召而與話儒者驚曰大<lb/>
異大異君何用責三子乎向使三子不泄其事則必為<lb/>
<pb n="KR3j0189_WYG_045-4b"/>
公相貴極人臣今泄之其命也夫姚問其故而云吾見<lb/>
織女婺女須女星皆無光是三女星降下人間將福三<lb/>
子今泄天機三子免禍幸矣其夜儒者引姚視三星果<lb/>
無光姚乃釋三子遣之歸山至則三女邈然如不相識<lb/>
夫人讓之曰子不用吾言既泄天機當與子訣因以湯<lb/>
飲三子既飲則昏頑如舊一無所知儒謂姚曰三女星<lb/>
猶在人間亦不逺此地分密為所親言其處或云河東<lb/>
張嘉貞家其後將相三代矣<lb/>
<pb n="KR3j0189_WYG_045-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_045-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今說海卷四十五<lb/>
</p>
<p>
</p>
  </div>
</body>
</text>
</TEI>
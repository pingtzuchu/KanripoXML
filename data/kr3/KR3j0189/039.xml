<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷三十九</head> <lb/>
    <p>
<pb n="KR3j0189_WYG_039-1a"/>
欽定四庫全書<lb/>
　古今説海卷三十九<lb/>
　　　　　　　　　　　　　明　陸楫　編<lb/>
　説淵十九<hi>别傳十九</hi>
　　顔濬傳<hi>闕名</hi>
㑹昌中進士顔濬下第遊廣陵遂之建業賃小舟抵白<lb/>
沙同載有青衣年二十許服飾古朴言辭清麗濬揖之<lb/>
問其姓氏對曰幼芳姓趙問其所適曰亦之建業濬甚<lb/>
<pb n="KR3j0189_WYG_039-1b"/>
喜毎住舟即買酒果與之宴飲多説陳隋間事濬頗異<lb/>
之或諧謔即正色歛袵不對及抵白沙各遷舟航青衣<lb/>
謝濬曰數日承君深顧某陋拙不足奉歡笑然亦有一<lb/>
事可以奉酬中元必遊瓦棺閣此時當為君類㑹一神<lb/>
仙中人況君風儀才調亦甚相稱望不渝此約至時某<lb/>
候於彼言訖各登舟而去濬志其言中元日決遊瓦棺<lb/>
閣士女闐咽及登閣果有美人從二女僕皆雙鬟而有<lb/>
媚態美人倚闌獨語悲歎久之濬注視不易美人亦訝<lb/>
<pb n="KR3j0189_WYG_039-2a"/>
之又曰幼芳之言不謬耳使雙鬟傳語曰西廊有惠監<lb/>
闍黎院則某舊門徒君可至彼幼芳亦在此濬深喜躡<lb/>
其蹤而去果見同舟青衣出而微笑濬遂逐美人叙寒<lb/>
暄言話竟日僧進茶果至暮謂濬曰今日偶此登眺為<lb/>
惜高閣痛兹用功不久毁除故來一别幸接歡笑某家<lb/>
在清溪頗多松月室無他人今夕必相過某前往可與<lb/>
幼芳後來濬然之遂乗軒而去及夜幼芳引濬前行可<lb/>
數里而至有青衣數輩秉燭迎之遂延入内室與幼芳<lb/>
<pb n="KR3j0189_WYG_039-2b"/>
環坐曰孔家娘子相隣使邀之曰今日偶有佳賓相訪<lb/>
願同傾觴以解煩憤少頃而至遂延入亦多説陳朝故<lb/>
事濬因起白不審夫人復何姓第頗貯疑訝答曰某即<lb/>
是陳朝張貴妃彼即孔貴嬪居世之時謬當後主眷顧<lb/>
寵幸之禮有過嬪嬙不幸國亡為楊廣所殺然此賊不<lb/>
仁何甚昔劉禪孫皓豈無嬪御獨有斯人行此寃暴且<lb/>
一種亡國我後主實即風流詩酒追歡琴樽取樂而已<lb/>
不似楊廣西築長城東征遼海使天下男寃女曠婦寡<lb/>
<pb n="KR3j0189_WYG_039-3a"/>
子孤途窮廣陵死於匹夫之手亦上天降鑒為我報讐<lb/>
耳孔貴嬪曰莫出此言在坐有人不樂美人大笑曰渾<lb/>
忘却濬曰何人不欲斯言耶幼芳曰某本江令公家嬖<lb/>
者後為貴妃侍兒亡國之後為隋宫侍女煬帝幸江都<lb/>
為侍湯膳者宇文化及亂兵入某以身蔽帝遂為所殺<lb/>
蕭皇后憐其盡忠因使殉葬後改葬於雷塘側不得從<lb/>
焉時至此謁貴妃耳孔貴嬪曰前説盡是閒亊不如命<lb/>
酒畧延曩日之歡耳遂命雙鬟持樂器洽飲久之貴妃<lb/>
<pb n="KR3j0189_WYG_039-3b"/>
題詩一章曰秋草荒臺響夜蟲白楊凋盡減悲風綵牋<lb/>
曽擘欺江總綺閣塵消玉樹空孔貴嬪曰寶閣排雲稱<lb/>
望仙五雲高豔擁朝天清溪猶有當時月應照瓊花綻<lb/>
綺筵幼芳曰皓魄初圓恨翠娥繁華濃艶昔如何兩朝<lb/>
唯有長江水依舊門前作逝波濬亦和曰簫管清吟怨<lb/>
麗華秋江寒月綺窻斜慙非後主題牋客得見臨春閣<lb/>
上花俄聞扣門曰江修容何婕妤京昭儀來謁貴妃曰<lb/>
竊聞今夕嘉賓幽㑹不免輙窺盛筵俱艷其衣裾明其<lb/>
<pb n="KR3j0189_WYG_039-4a"/>
璫珮而入坐及見四篇捧而泣曰今夕不意再逢三閣<lb/>
之㑹又與新狎客題詩耳頃之聞鷄鳴孔貴嬪等俱起<lb/>
各辭而去濬與貴妃就寢欲曙而起貴妃贈辟塵犀簪<lb/>
一枚曰異日覩物思人昨宵值客多未盡歡情别日終<lb/>
更卜一㑹然須諮祈幽府嗚咽而别濬翌日懵然若有<lb/>
所失信宿更尋曩日地則路近清溪松桂丘墟詢之於<lb/>
人乃陳朝宫人墓也愴惻而返數月閣因寺廢而毁後<lb/>
至廣陵訪得吳公臺煬帝舊陵果有宫人趙幼芳墓因<lb/>
<pb n="KR3j0189_WYG_039-4b"/>
以奠之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷四十八</head> <lb/>
    <p>
<pb n="KR3j0189_WYG_048-1a"/>
欽定四庫全書<lb/>
　古今説海卷四十八<lb/>
　　　　　　　　　　　　　明　陸楫　編<lb/>
　説淵二十八<hi>别傳二十八</hi>
　　王恭伯傳<hi>闕名</hi>
裴諶王恭伯梁芳約為方外之友隋大業中相與入白<lb/>
鹿山學道謂黄白可成不死之藥可致雲飛羽化無非<lb/>
積學辛勤採煉手足胼胝十數年間無何梁芳死恭伯<lb/>
<pb n="KR3j0189_WYG_048-1b"/>
謂諶曰吾所以忘家耳絶絲竹口厭肥豢目棄奇色去<lb/>
華屋而樂茅齋賤歡娯而貴寂寞者豈非覬乘雲駕鶴<lb/>
遊戲蓬壺縱其不成亦望長生夀畢天地耶今仙海無<lb/>
涯長生未致辛勤於雲山之外而終不免就死恭伯將<lb/>
下山乘肥衣輕聴歌玩色遊於京洛意足然後求達垂<lb/>
功立事以榮耀人寰縱不能憇三山飲瑤池驂龍衣霞<lb/>
歌鸞舞鳳與仙翁為侣且腰金拖紫圖影凌煙厠卿大<lb/>
夫之間何如哉子盍歸乎無空死深山諶曰吾乃夢醒<lb/>
<pb n="KR3j0189_WYG_048-2a"/>
者不復低迷恭伯遂歸諶留之不得時唐貞觀初以舊<lb/>
籍調授左武衞騎曹參軍大將軍趙朏妻之以女數年<lb/>
間遷大理廷評衣緋奉使淮南舟行過高郵制使之行<lb/>
呵叱風生行船不敢動時天微雨忽有一漁舟突過中<lb/>
有老人衣蓑戴笠鼔櫂而去其疾如風恭伯以為吾乃<lb/>
制使威振逺近此漁父敢突過我試視之乃諶也遽令<lb/>
追之因請維舟延之坐内握手慰之曰兄久居深山抛<lb/>
擲名宦而無成到此極也夫風不可繫影不可捕古人<lb/>
<pb n="KR3j0189_WYG_048-2b"/>
倦夜長尚秉燭遊況少年白晝而擲之乎恭伯粤自出<lb/>
山數年今廷尉評事矣昨者推獄平允乃天錫命服淮<lb/>
南疑獄今讞于有司上擇詳明吏覆訊之恭伯預其選<lb/>
故有是行雖未可言官達比之山叟自謂差勝兄甘勞<lb/>
苦竟如曩日奇哉奇哉今何所須當以奉給諶曰吾儕<lb/>
野人心近雲鶴未可以腐鼠嚇也吾沈子浮魚鳥各適<lb/>
何必矜炫也夫人世之所須者吾當給爾子何以贈我<lb/>
吾山中之友或市藥於廣陵亦有息肩之地青園橋東<lb/>
<pb n="KR3j0189_WYG_048-3a"/>
有數里櫻桃園園北車門即吾宅也子公事少隙當尋<lb/>
我於此遂翛然而去恭伯到廣陵十餘日事少閒思諶<lb/>
言因出尋之果有車門試問之乃裴宅也人引以入初<lb/>
尚荒涼移步愈佳行數百步方及大門樓閣重複花木<lb/>
鮮秀似非人境煙翠葱蘢景色妍媚不可形狀香風颯<lb/>
來神清氣爽飄飄然有凌雲之意不復以使車為重視<lb/>
其身若腐鼠視其徒若螻蟻既而稍聞劒珮之聲二青<lb/>
衣出曰阿郎來俄有一人衣冠偉然儀貌奇麗恭伯前<lb/>
<pb n="KR3j0189_WYG_048-3b"/>
拜視之乃諶也裴慰之曰塵界仕官久食腥羶愁慾之<lb/>
火焰于心中負之而行固甚勞困遂揖以入坐於中堂<lb/>
窗户棟梁飾以異寶屏帳皆畫雲鶴有頃四青衣捧碧<lb/>
玉臺盤而至器物珍異皆非人世所有香醪嘉饌目所<lb/>
未窺既而日將暮命其促席燃九光之燈光華滿座女<lb/>
樂二十人皆絶代之色列坐其前裴顧小黄頭曰王評<lb/>
事昔吾山中之友道情不固棄吾下山别近十年纔為<lb/>
廷尉屬今俗心已就須俗妓以樂之顧伶家女無足召<lb/>
<pb n="KR3j0189_WYG_048-4a"/>
者當召士大夫之女已適人者如近無姝麗五千里内<lb/>
皆可擇之小黄頭唯唯而去諸妓調碧玉箏調未諧而<lb/>
黄頭已復命引一妓自西階登拜裴席前詣曰參評事<lb/>
恭伯荅拜細視之乃恭伯妻趙氏也恭伯驚訝不敢言<lb/>
妻亦甚駭目之不已遂令坐玉階下一青衣捧玳瑁箏<lb/>
授之趙素所善也因令與妓合曲以送酒恭伯坐間取<lb/>
一殷色朱李投之趙顧恭伯潛繫於衣帶妓作之曲趙<lb/>
皆不能逐裴乃令隨趙所奏時時停趙以呈其曲其歌<lb/>
<pb n="KR3j0189_WYG_048-4b"/>
雖非雲韶九奏之樂而清亮宛轉酬獻極歡天將曉裴<lb/>
召前黄頭曰送趙氏夫人且謂曰此堂乃九天畫堂常<lb/>
人不到吾昔與王為方外之交憐其為俗所迷自投湯<lb/>
火以智自燒以明自賊將沈浮於生死海中求岸不得<lb/>
故命於此一以醒之今日之㑹誠難再得亦夫人宿命<lb/>
乃得暫遊雲山萬重往復勞苦無辭也趙拜而去裴謂<lb/>
恭伯曰評公使車留此一宿得無驚郡將乎宜且就館<lb/>
未赴闕間時訪我可也塵路遐逺萬愁攻人努力自愛<lb/>
<pb n="KR3j0189_WYG_048-5a"/>
恭伯拜謝而去後五日將還潛詣取别其門不復有宅<lb/>
乃荒凉之地煙草極目惆悵而反及京奏事畢得歸私<lb/>
第諸趙競怒曰女子誠陋拙不足以奉事君子然已辱<lb/>
厚禮亦宜敬之夫上以承先祖下以繼後嗣豈茍而已<lb/>
哉奈何以妖術致之萬里而娯人之視聴乎朱李尚在<lb/>
其筵足徵何諱乎恭伯盡言之且曰當此之時恭伯亦<lb/>
自不測此蓋裴之道成矣以此相炫也其妻亦記得裴<lb/>
言遂不復責吁神仙之變化誠如此乎將幻者鬻術以<lb/>
<pb n="KR3j0189_WYG_048-5b"/>
致惑乎固非常智之所及且夫雀為蛤雉為蜃人為虎<lb/>
腐草為螢蜣為蟬鯤為鵬萬物之變化書傳之記者不<lb/>
可以智達況耳目之外乎<lb/>
　<lb/>
　<lb/>
　<lb/>
　<lb/>
　古今説海卷四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷八十八</head> <lb/>
    <p>
<pb n="KR3j0189_WYG_088-1a"/>
欽定四庫全書<lb/>
　古今說海卷八十八<lb/>
　　　　　　　　　　　　　明　陸楫　編<lb/>
　說畧四<hi>雜記四</hi>
　　朝野遺紀<hi>闕名</hi>
和議成顯仁后<hi>徽宗后韋氏</hi>將還欽廟挽其輪而蹛之曰第<lb/>
與吾南歸但得為太一宮主足矣他無望於九哥也<hi>髙宗</hi>
<hi>第九</hi>后不能郤為之誓曰吾先歸茍不迎若有瞽吾目乃<lb/>
<pb n="KR3j0189_WYG_088-1b"/>
升車既至則是間所見大異不久后失明募醫療者莫<lb/>
能奏效有道士應募中貴𨗳之入宮金鍼一撥左翳脫<lb/>
然而復明后大喜曰吾目久盲得師重朗更煩終始其<lb/>
右報當不貲道士笑曰后以一目視足矣以一目存誓<lb/>
可也后惕然起拜曰吾師聖人也知吾之隠設几而留<lb/>
謝之皆不答方啜茶遽索去后固詢其報徳萬一者謾<lb/>
曰太后不相忘畧修靈泉縣朱仙觀足矣拂衣即出時<lb/>
上方視朝也仗下入長樂大驚急跡訪之寂無所得後<lb/>
<pb n="KR3j0189_WYG_088-2a"/>
王剛中帥成都而得㫖東朝圗朱仙像進入儼然當日<lb/>
道士也<lb/>
海陵南侵使人至欽宗所犯蹕七百餘人俱受害行都<lb/>
固未知也一日京師舊輦官二人閒歩景靈宮於是淵<lb/>
聖衣羽衣入門趨殿輦官駭甚從而迹之無見也一念<lb/>
所鍾神遊尚不忘故國耶<lb/>
車駕在維揚魏公方居臺院妙應師館其家一日師自<lb/>
外謂公曰適見城中人有死氣者七八度不應如是之<lb/>
<pb n="KR3j0189_WYG_088-2b"/>
衆此必敵至之徴矣宜早勸上渡江為要妙應相法極<lb/>
神張氏素信之入奏乞早移蹕然上意欲觀燈然後南廵<lb/>
也未幾尼雅滿遽至翠華亟行城中死者果無數<lb/>
方伯彦潛善豢安之際外傳北風極勁而汪黄傲然謂<lb/>
無事故上每不知虞比江都宮中方有所御幸而張浚<lb/>
告變者遽至瞿然驚惕遂病薫腐故明受殂後後宫皆不<lb/>
孕髙廟中年不樂張忠獻者非獨以和戰異議亦追歸<lb/>
來望思之怒耳<lb/>
<pb n="KR3j0189_WYG_088-3a"/>
苗傅劉正彥之變植虛器於前星欲自恣凶狂耳春宮<lb/>
未辨菽麥而魏公在建業乃受而殞之過矣唐睿宗嘗<lb/>
帝數年又為皇嗣者十餘載中宗復位以親王就列徳<lb/>
王裕為劉季述等廹立昭宗反正復歸東宮皆諒其非<lb/>
出於已也今明受之殞在鐡塔下父老尚能言蓋當時<lb/>
併乳媪掩之云<lb/>
航海之役及水濵而衛士懷家流言吕相頥浩以大義<lb/>
諭解且怵以利曰先及舟者遷五秩署名而以堂印志<lb/>
<pb n="KR3j0189_WYG_088-3b"/>
之其不遜倡率者吕皆側用印記事定悉别而誅賞之<lb/>
乗輿初渉鎮江羽衛介胄間止一黄扇存耳欲發羽檄<lb/>
下四方而庚符不可得朱髹又非立談成者悤遽中取<lb/>
祖廷彤几折而代匱焉<lb/>
莊文旣薨孝廟白徳夀扶立光宗未宣鎻之夕徳夀故<lb/>
召魏王宴宿宮中洎次日歸邸則儲册已行而魏邸出<lb/>
麻之宣城矣復見髙廟亦有愠言曰翁翁留愷却使三<lb/>
哥越次做太子帝語索謾戲撫之云兒謂官家好做做<lb/>
<pb n="KR3j0189_WYG_088-4a"/>
時煩惱云<lb/>
光廟聞貴妃無疾而殞哭泣無節初郊宿青城淚不已<lb/>
祀故止而夀仁復至玉津行園亦犯玉女宓妃之戒丙<lb/>
夜將臨星月尚皎方入大次服衮冕始搢大圭烈風倐<lb/>
起霹靂一聲燎火御幙皆仆在位者辟易上亦驚僵而<lb/>
雨電交擊衆皆暗中自救不暇莫能措手稍霽則已曙<lb/>
亦不容即禮矣聖體遂苦風眩神位玉帛牲牢皆狼藉<lb/>
所執鎮圭殿中監已授扶侍御藥不知所在一時䇿命<lb/>
<pb n="KR3j0189_WYG_088-4b"/>
宰臣望祀車駕亟歸療疾雖御樓之類悉不能舉矣<lb/>
重華聞上疾自臨大内撫視上噤不知人但張口囈言<lb/>
耳夀皇憂且怒呼李后而數之云宗廟社稷之重汝不<lb/>
謹視上使之至此今將奈何一時忿極遽曰萬一不復<lb/>
當族汝家既將徃東朝召留正責之曰汝以為相不強<lb/>
諫何事正曰臣非不言奈不聽何帝曰爾自後須苦言<lb/>
之若有不入待朕留渠細語之其言止是爾光宗旣愈<lb/>
后泣謂曰嘗勸哥哥少飲不相聽近者不豫夀皇㡬欲<lb/>
<pb n="KR3j0189_WYG_088-5a"/>
族妾家何負何辜既而聞留正所言聖諭謂若更過宫<lb/>
決被留不可還矣光宗已有怔忡之候此語既入故終<lb/>
身畏父玉輦無近於龍樓云<lb/>
光廟逾年不朝東内夀皇怏怏一日登朝當露臺聞委<lb/>
巷小兒爭鬭呼趙官家者夀皇曰朕呼之尚不至爾枉<lb/>
自呌悽然不樂自此寖不豫<lb/>
紹熈在鶴禁有意受終而難發言也數擊鮮於慈福后<lb/>
詢近侍大臣屢排當位故旁側有奏曰意欲孃孃為趣<lb/>
<pb n="KR3j0189_WYG_088-5b"/>
上爾后笑夀皇至東内從容間語官家也好早取樂放<lb/>
下與兒曹上曰臣久欲爾但見孩尚小未經厯故不能<lb/>
即與之不爾則自快活多時矣後來儲邸度長樂必已<lb/>
及之矣備具狀為夀者再后不能已語之曰吾亦嘗諭<lb/>
乃翁渠所見又爾光宗岸幘稟后曰臣已白髪尚以為<lb/>
童則罪過翁翁后無語蓋謂髙廟遜夀皇於盛年爾<lb/>
光宗既退居毎恨既徃時成敗瞑目嗔罵或慟哭夀仁<lb/>
后輒奉觴以解陶之以是為常雖宮門外事不欲動其<lb/>
<pb n="KR3j0189_WYG_088-6a"/>
心然乆亦覺知矣初郊祀成恭謝囘鑾御樂聲達於内<lb/>
光宗問其事后曰市井為樂耳帝怒曰爾欺我至是尚<lb/>
爾邪揮之以肱后仆於闑自是遂得疾<lb/>
夀仁后惑日者言已有厄於大内靜處築精室獨居以<lb/>
道糚事佛病革遂終於此長御欲之椒殿取禮服偶内<lb/>
人有怨后者持鑰不啓曰使余慿誰命畀此褘翟既不<lb/>
得周身則相與舉簀以歸於凰儀及半途或妄曰風王<lb/>
至則皆委之而走時泰安恍惚内中畏避之故也及久<lb/>
<pb n="KR3j0189_WYG_088-6b"/>
知訛傳方再有至者則為廊日所暴體色黝然矣措之<lb/>
大寢宮人無計致鮑於地以蓮數十金缾亂其芬洎事<lb/>
聞於外梓人進椑幾有小白之泚後葬於赤山邢后之<lb/>
側不久雷震毁<graphic n="KR1238" url="https://raw.githubusercontent.com/kanripo/KR-Gaiji/master/images/KR1238.png" mimeType="image/png"/>人共怪云<lb/>
長秋所生母舊𨽻徳夀為樂部以久次出適於外矣一<lb/>
日奏樂上以為不諧中貴人奏近老舊者得旨嫁出今<lb/>
皆新習未能串便欲使已嫁出者通籍復入庶新故㕘<lb/>
教上可之自是悉還然后母在外孕身已數月矣將及<lb/>
<pb n="KR3j0189_WYG_088-7a"/>
期宦者奏乞復外館憲聖后曰第令產仙韶無害也遂<lb/>
誕后東朝禁中三日洗兒憲聖臨視戱祝云使汝長福<lb/>
禄及吾左右皆失笑雖一時戲言後乃符驗云長秋自<lb/>
是亦養宮中既久新樂純習熟其所生與儔侣俱還民<lb/>
間后乃在楊才人位為義女而以琵琶𨽻慈福宫其生<lb/>
在壬午至紹熈之季葢已長矣今上以嘉邸踐阼於東<lb/>
朝為重華承嫡主䘮故久於彼一日朝長信偶酒後盥<lb/>
手后奉匜以前帝恱而灑之自爾得幸久而憲聖知之<lb/>
<pb n="KR3j0189_WYG_088-7b"/>
幾欲賜扑大璫王去為力諫之曰娘娘尚以天下畀孫<lb/>
一婦人何足惜且是事不可使外人知也東朝雖少解<lb/>
然終不釋然謂王且使楊氏寄汝家候駕囘南内部舍<lb/>
而復之故后暫居去為家而去為之子瑜自是得幸及<lb/>
阜陵禮畢上歸舊東宫以便御視朝長秋復還長信上<lb/>
眷念殊厚然莫能得之韓后既上仙所幸宦官王徳謙<lb/>
將詣於東朝憲聖語曰乃翁舊欲吾堂前一人尚不與<lb/>
之徳謙頗黠則奏之臣非不識去就敢窺數娘娘嬪御<lb/>
<pb n="KR3j0189_WYG_088-8a"/>
今大内人物如楊美人者亦不乏臣所私見蓋以皇后<lb/>
近上昇後宮繼進無序茍得一人自陛下處賜與官家<lb/>
則衆人方帖伏甚於保愛上躬為宗社大計非輕憲聖<lb/>
稍解曰汝此言亦不為無理徳謙知有間可乘又使中<lb/>
貴人儳和以為娘娘尚未見𤣥孫而楊氏相命皆宜子<lb/>
浸潤鼔扇慈福遂以賜寕宗漸進為媫妤時韓侂胄用<lb/>
事知王瑜之舊也瑜遂不得入内時曹氏亦得幸於上<lb/>
韓復左右之故后尤自抑勵讀書飾已挾數以御同逹<lb/>
<pb n="KR3j0189_WYG_088-8b"/>
者一時故有賢稱韓無自窺之<lb/>
今東宮遷入實餘杭宗室善下居其間而韓侂胄與善<lb/>
下厚故得𨗳達也然同時入者亦一二人惟韓后獨喜<lb/>
今儲嘗因與内人馳逐總角皆鬅鬙人欲為梳櫛者悉<lb/>
不可必得媽媽方結蓋常時后自為束髪故也由此韓<lb/>
后鍾情遂决為嗣同入者復出後聞繼莊文者亦在當<lb/>
時選中此實天命也夫東宫雖因善下出入韓氏𨗳逹而<lb/>
致茍非其人者詎能致哉<lb/>
<pb n="KR3j0189_WYG_088-9a"/>
韓成恭上仙後後宮為上所眷者今長秋與婕妤曹氏<lb/>
耳時欲繼立椒塗二黨交進曹有姊妹通籍禁中皆為<lb/>
女冠賜號虗無自然先生者左右街都道録者皆厚於<lb/>
韓侂胄或謂亦與之嫟韓侍禁中時多在曹位故鑄金<lb/>
之際意自輕重然曹罕術今長秋能挾數以御之且上<lb/>
意專在楊韓密間之未能奪也先是禁中有二内人懐<lb/>
春而病事且媾各設席以邀羊車欲決此舉二閤皆同<lb/>
日今長秋故遜曹使朝飲而已飲於夜曹不寤也逮旰<lb/>
<pb n="KR3j0189_WYG_088-9b"/>
酒甫一再行曹未及有請則楊位已奏恭肅帝輦矣奏<lb/>
趨重疊上起洎至楊所則自從容且遂留寢故能䑛筆<lb/>
展幅以請奎章上即書貴妃楊氏可立為皇后付外施<lb/>
行而長秋復進筆乞又書其一付其兄次山逮曉雙出<lb/>
之中貴所齎者未至省而次山已持御筆自白廟堂矣<lb/>
蓋后慮韓匿上批事或中變故兩行之使不可遏耳<lb/>
王黼雖為相然事徽考極褻宮中使内人為市黼為市<lb/>
令若東昬之戲一日上故責市令撻之取樂黼窘故曰<lb/>
<pb n="KR3j0189_WYG_088-10a"/>
告堯舜免一次上笑曰吾非唐虞汝非稷契也一日又<lb/>
與踰垣微行黼以肩承帝趾墻峻微有不相接處上曰<lb/>
聳上來司馬光黼應曰伸下來神宗皇帝君臣相謔乃<lb/>
爾<lb/>
李太宰邦彦家起於銀工既貴其母嘗語昔事諸孫以<lb/>
為恥母曰汝固有識乎宰相家出銀工則可羞銀工家<lb/>
出宰相正為嘉事何恥焉其見髙於李守素多矣<lb/>
文水縣西有山險可據保正石頳聚衆據之時抄敵游<lb/>
<pb n="KR3j0189_WYG_088-10b"/>
騎且斷其運道數夜犯其小寨尼雅滿怒遣重兵合攻之<lb/>
遂擒頳釘於車上將剮之已剸刃於股而色不變竒之<lb/>
好謂曰能降我以汝為將頳怒目罵曰爺能死不降爺<lb/>
姓石名石上釘橛更無移易也尼雅滿怒寸磔之罵不絶聲<lb/>
而死<lb/>
程敦厚子山東坡表兄士元之孫也秦檜善之為中舍<lb/>
時一日呼至府第請入内閣坐候之終日一室蕭然獨<lb/>
案上有紫綾縹一册書聖人以日星為紀賦末後有學<lb/>
<pb n="KR3j0189_WYG_088-11a"/>
生類貢進士秦暄呈文采艷麗子山兀坐靜觀反覆幾<lb/>
成誦雖酒殽問勞沓至及晚竟不出乃退子山叵測也<lb/>
後數日差知貢舉宣押入院始大悟即以是命題此賦<lb/>
果精衆考官皆稱善洎揭曉乃孫果首選<lb/>
秦檜妻王氏素隂險出其夫上方岳飛獄具一日檜獨<lb/>
居書室食柑玩皮以爪劃之若有思者王氏窺見笑曰<lb/>
老漢何一無決耶捉虎易放虎難也檜掣然當心致片<lb/>
紙付入獄是日岳王薨於棘寺<lb/>
<pb n="KR3j0189_WYG_088-11b"/>
孝廟追復岳飛官爵収召其子孫使給還元貲主者具<lb/>
當時所得止九千緡物耳其斃於獄也實請具浴拉脇<lb/>
而殂獄卒隗順負其屍出踰城至九曲叢祠中故至今<lb/>
九曲五顯廟尚靈<hi>舊在大理寺墻下</hi>順𦵏之北山之漘身素有<lb/>
一玉環順亦殉之腰下樹雙橘於上識焉及其死也謂<lb/>
其子曰異時朝廷求而不獲必懸官賞汝告言曰棺上<lb/>
一鉛筩有棘寺勒字吾埋殯之符也後果購其瘞不得<lb/>
以一班職為賞其子始上告官悉如所言而尸色如生<lb/>
<pb n="KR3j0189_WYG_088-12a"/>
尚可更歛禮服也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_088-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今說海卷八十八<lb/>
</p>
<p>
</p>
  </div>
</body>
</text>
</TEI>
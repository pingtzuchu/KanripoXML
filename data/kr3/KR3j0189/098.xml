<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷九十八</head> <lb/>
    <p>
<pb n="KR3j0189_WYG_098-1a"/>
欽定四庫全書<lb/>
　古今說海卷九十八<lb/>
　　　　　　　　　　　　　明　陸楫　編<lb/>
　說畧十四<hi>雜記十四</hi>
　　瀟湘録<hi>唐李𨼆</hi>
髙宗承祧後多患頭風召醫於四方終不得療有一宫<lb/>
人忽自陳世業醫術請修合藥餌髙宗初未之信及堅<lb/>
論奏遂令宦者監之修藥宫人開坎作藥爐穿地方深<lb/>
<pb n="KR3j0189_WYG_098-1b"/>
一二尺忽有一蝦蟆跳出如黄金色背上有朱書字宫<lb/>
人不敢匿其事乃進於上髙宗不曉其兆遽命放於後<lb/>
苑池内宫人遂别擇地穿藥爐方深一二尺復得前金<lb/>
色蝦蟆又聞於上上惡之以為不祥命殺而棄焉至夜<lb/>
其修藥宫人及宦者皆無疾而卒<lb/>
則天末年益州有一老父㩦一藥壺於城中賣藥得錢<lb/>
即轉濟貧乏自不食時或飲淨水如此經歲餘百姓賴<lb/>
之有疾得藥者無不愈或自游江岸閒眺永日又或登<lb/>
<pb n="KR3j0189_WYG_098-2a"/>
髙引頸不語每遇有識者必告之曰人一身便如一國<lb/>
也人心即帝王也傍列臟腑即宰輔也外具九竅即羣<lb/>
臣也故心病則内外不可救之何異君亂於上臣下不<lb/>
可止之乎但凡欲身之無病必須先正其心不使氣索<lb/>
不使狂思不使嗜慾不使迷惑則心先無病心無病則<lb/>
餘臟腑雖有病不難療也外之九竅亦無由受病也况<lb/>
藥有君有臣有佐有使或攻其病君先臣次然後用佐<lb/>
用使自然合宜如失其序必自亂也又何能救病此猶<lb/>
<pb n="KR3j0189_WYG_098-2b"/>
家國任人也老夫賣藥常以此為念每見愚者一身君<lb/>
不君臣不臣使九竅之邪恣納其病以至於良醫自逃<lb/>
名藥不效猶不自知悲夫士君子記之忽一日獨詣錦<lb/>
江解衣淨浴探壺中唯選一丸藥自吞之謂衆人曰老<lb/>
夫謫罪已滿今却歸島上俄化為一白鶴飛去其衣與<lb/>
藥壺並没於水求尋不得<lb/>
相國李林甫家一奴號蒼璧性敏慧林甫憐之忽一日<lb/>
卒然而死經宿復蘇林甫問之曰死時到何處見何事<lb/>
<pb n="KR3j0189_WYG_098-3a"/>
因何却得生也奴曰死時固不覺其死但忽於門前見<lb/>
儀仗擁一貴人經過有似君上方潛窺之遽有數人走<lb/>
來擒去去至一峭㧞竒秀之山俄及一大樓下須臾有<lb/>
三四人黄衣小兒曰且立於此候君㫖見殿上捲一朱<lb/>
翠簾依稀見一貴人坐臨階砌似剸斷公事殿前東西<lb/>
立仗衛約千餘人有一朱衣人攜一文簿奏言是新奉<lb/>
命亂國革位者安禄山及禄山後相次三朝亂主兼同<lb/>
時悖亂貴人定案殿上人問朱衣曰大唐君隆基君人<lb/>
<pb n="KR3j0189_WYG_098-3b"/>
之數雖將足壽命之數未足如何朱衣曰大唐之君奢<lb/>
侈不節儉本合折數但縁不好殺有仁心故壽命之數<lb/>
在焉又問曰安禄山之後數人僭為偽主殺害黎元當<lb/>
須速止之無令殺人過多以傷上帝心慮罪及我府事<lb/>
行之時當速止之朱衣奏曰唐君紹位臨御以來天下<lb/>
之人安堵樂業亦已久矣據期運推遷之數天下之人<lb/>
亦合罹亂惶惶至矣廣害黎元必至傷上帝心也殿上<lb/>
人曰宜速舉而行之無失他安禄山之時也又謂朱衣<lb/>
<pb n="KR3j0189_WYG_098-4a"/>
曰宜便先追取李林甫楊國忠也朱衣曰唯受命而退<lb/>
俄頃有一朱衣捧文簿至奏言大唐第六朝天子復位<lb/>
及佐命大臣文簿殿上人曰可惜大唐世民効力甚苦<lb/>
方得天下治到今日復亂也雖嗣主復位乃至於末代<lb/>
終不治也謂朱衣曰但速行之朱衣奏訖又退及將日<lb/>
夕忽殿上有一小兒急喚蒼璧令對見蒼璧方子細見<lb/>
殿上一人坐碧玉案衣道服戴白玉冠謂蒼璧曰當却<lb/>
囘寄語李林甫速來歸我紫府應知人間之苦也蒼璧<lb/>
<pb n="KR3j0189_WYG_098-4b"/>
尋得放囘林甫知必不久時亂矣遂潛恣酒色焉<lb/>
楊貴妃忽晝寢驚覺見簾外有雲氣氤氲令宫人視之<lb/>
見一白鳯銜一書有似詔勑自空而下立於寢殿前宫<lb/>
人白貴妃貴妃起而熟視之遂命焚香親受其書命宫<lb/>
嬪披讀其文曰勑謫仙子楊氏爾居玉闕之時常多傲<lb/>
慢謫塵寰之後轉有驕矜以聲色惑人君以寵愛庇族<lb/>
屬内則韓虢蠧政外則國忠秉權殊無知過之心顯有<lb/>
亂時之迹比當限滿合議復歸其如罪更愈深法不可<lb/>
<pb n="KR3j0189_WYG_098-5a"/>
貸專兹告示且與沉淪宜令死於人世貴妃極惡之令<lb/>
宫闈間切祕此事亦不聞於上其鳯尋飛去其書藏於<lb/>
玉匣中三日後失之<lb/>
天寳年中楊國忠權勢漸髙四方奉貢珍寳莫不先獻<lb/>
之豪富奢華朝廷間無敵忽有婦人自投其宅請見國<lb/>
忠閽人拒之婦人大呌言於閽曰我直有一大事要白<lb/>
楊公爾如何艱阻我若不令得見楊公我當令火發盡<lb/>
焚楊公宅閽人懼遂告國忠國忠甚驚遽召見婦人見<lb/>
<pb n="KR3j0189_WYG_098-5b"/>
國忠曰公為相國何不知否泰之道邪公位極人臣又<lb/>
聯國戚名動區宇亦已久矣奢佚不節徳義不修壅塞<lb/>
賢路謟媚君上又久矣畧不能效前朝房杜之蹤跡以<lb/>
社稷為念賢愚不别但納賄於門者爵而禄之才徳之<lb/>
士伏於林泉不一顧録以恩付兵柄以愛使民牧噫欲<lb/>
社稷安而保家族必不可也國忠大怒問婦人曰汝自<lb/>
何來何造次觸犯宰相不懼死邪婦人曰公自不知有<lb/>
死罪翻以我為死罪國忠極怒命左右欲斬之婦人忽<lb/>
<pb n="KR3j0189_WYG_098-6a"/>
復自滅國忠驚疑未久又復立於前國忠問曰是何妖<lb/>
邪婦人曰我實惜髙祖太宗之社稷將被一匹夫傾覆<lb/>
公不解為宰相雖處輔佐之位無輔佐之功公一死小<lb/>
事爾可痛者國自此弱㡬不保其宗廟亂將至矣胡怒<lb/>
之邪我來白於公胡多事也我今却退胡有公也公胡<lb/>
死也民胡災也言訖笑而出令人逐之不見後至禄山<lb/>
起兵方悟胡字焉<lb/>
杜修己者趙人也善醫其妻即趙州富人薛氏女也性<lb/>
<pb n="KR3j0189_WYG_098-6b"/>
淫佚修己家養一白犬甚愛之每與珍饌食後修己出<lb/>
其犬突入室内欲囓修己妻薛仍似有姦私之心薛氏<lb/>
因怪而問之曰爾欲私我耶若然則勿囓我犬即搖尾<lb/>
登其床薛氏懼而私焉其犬畧不異於人爾後每修己<lb/>
出必姦滛無度忽一日方在内同寢修己自外入見之<lb/>
因欲殺犬犬走出修己怒出其妻薛氏後歸薛贇半年<lb/>
其犬忽突入贇家口銜薛氏髻而背負走出家人赶奪<lb/>
之不得不知所之犬攜薛氏直入恒山潛之每至夜即<lb/>
<pb n="KR3j0189_WYG_098-7a"/>
下山竊所食之物晝則守薛氏經一年薛氏有孕生一<lb/>
男雖形貌如人而徧身白毛薛氏只於山中撫養之又<lb/>
一年其犬忽死薛氏乃抱子迤邐出山入冀州乞食有<lb/>
知此事者逺詣薛贇家以告贇遽令家人取至家其所<lb/>
生子年十七形貌醜陋性復兇惡每私走作盜賊或旬<lb/>
餘或數月即復還薛贇患之欲殺焉薛氏乃私誡其子<lb/>
曰爾是一白犬之種也幼時我不忍殺爾今日在他薛<lb/>
家豈合更不謹若更私出外為賊薛家人必殺爾實恐<lb/>
<pb n="KR3j0189_WYG_098-7b"/>
爾累及他當改之其子大號泣而言曰我稟犬之氣而<lb/>
生也無人心好殺為賊自然耳何以為過薛贇能容我<lb/>
即容之不能容我即當與我一言何殺我邪母當自愛<lb/>
我其逺去不復來矣薛氏堅畱之不得乃謂曰去即可<lb/>
何不時來一省我也我是爾之母爭忍永不見也其子<lb/>
又號哭而言曰後三年我復來耳攜劒拜母而去又三<lb/>
年其子領羣盜千餘人至門自稱曰將軍既入拜母後<lb/>
令羣盜殺薛贇之家屬唯畱其母焚其宅攜母而去<lb/>
<pb n="KR3j0189_WYG_098-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_098-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷九十八<lb/>
</p>
<p>
</p>
  </div>
</body>
</text>
</TEI>
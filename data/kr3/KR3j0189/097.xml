<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷九十七</head> <lb/>
    <p>
<pb n="KR3j0189_WYG_097-1a"/>
欽定四庫全書<lb/>
　古今説海卷九十七<lb/>
　　　　　　　　　　　　　明　陸楫　編<lb/>
　説畧十三<hi>雜記十三</hi>
　　孔氏雜説<hi>宋孔平仲</hi>
漢孔安國字安國晉安帝名徳宗字徳宗㳟帝名徳文<lb/>
字徳文㑹稽王名道子字道子乃至北史慕容紹宗馮<lb/>
子琮魏蘭根南史蔡興宗唐郭子儀辛京杲戴休顔張<lb/>
<pb n="KR3j0189_WYG_097-1b"/>
孝忠尚可孤孟浩然顔見逺田承嗣田承緒張嘉貞宇<lb/>
文審李嗣業皆以名為字<lb/>
王羲之子徽之徽之子禎之王允之子晞之晞之子肇<lb/>
之王晏之子崑之崑之子陋之皆三世同用之字胡母<lb/>
輔之子謙之吳隱之子瞻之顧悦之子愷之皆兩世同<lb/>
用之字<lb/>
太史公父名談故史記無談字季布傳改趙談作趙同<lb/>
范煜父名泰故後漢書無泰字郭泰鄭泰皆改作太字<lb/>
<pb n="KR3j0189_WYG_097-2a"/>
李翺父名楚金故其所為文皆以今為茲韓愈作諱辯<lb/>
持言在不言徴之説故父名仲卿未嘗諱焉晉曹志者<lb/>
植子也奏議武帝云榦植不强不諱植字三國時猶不<lb/>
諱其君呂岱傳張承與岱書云功以權成是斥孫權名<lb/>
也<lb/>
文王可以為文君張衡賦文君為我端蓍是也北狄可<lb/>
以為蠻史記匈奴傳獫狁葷鬻居于北蠻是也二典可<lb/>
以為謨馬融曰戞擊鳴球載於虞謨是也堯典亦可謂<lb/>
<pb n="KR3j0189_WYG_097-2b"/>
之唐書吳陸抗傳静言庸違唐書攸戒是也韶可以為<lb/>
禹樂史記禹興九韶之樂是也三王亦得稱帝史記夏<lb/>
紀帝桀是也獻俘不獨人也物皆可以為俘俘取也書<lb/>
云俘厥寳玉是也匃不止于自乞也與人亦可稱匃前<lb/>
漢廣川王越傳盡取善繪匃諸宮人注匃遺也賄不獨<lb/>
賂也賜皆可以為賄書賄肅慎之命是也診不止脉也<lb/>
視物皆可以為診後漢王喬傳尚方診視舄是也餉不<lb/>
止飲食也贈皆可以為餉魏文紀注以詩賦餉孫權徐<lb/>
<pb n="KR3j0189_WYG_097-3a"/>
孝穆有答餉鏡詩是也城邑亦可謂之弊趙世家馮亭<lb/>
以城市邑十七弊吾國是也稱譽亦可謂之薦伯夷𫝊<lb/>
七十子之徒仲尼獨薦顔淵是也<lb/>
龍不獨以譬君徳凡有徳者皆可以龍言也諸葛亮嵇<lb/>
康皆號臥龍孔融薦禰衡云龍躍天衢袁宏贊武侯云<lb/>
初九龍盤雅志彌確樊英傳注安帝徴隱士策文云使<lb/>
難進易退之人龍潛不屈許劭許䖍汝南平輿<hi>音預</hi>人人<lb/>
稱平輿淵有二龍焉唐烏承玭與兄承恩人號轅門二<lb/>
<pb n="KR3j0189_WYG_097-3b"/>
龍隂興謂貴人曰亢龍有悔以譬外戚之象如此之類<lb/>
甚多然則龍不止比君徳矣<lb/>
父命得為敕後漢樊重焚劵諸子從敕是也叔可稱大<lb/>
人疏受對疏廣云從大人議是也母亦稱大人前漢淮<lb/>
陽獻王傳張博云王遇大人亦解後漢范滂就獄與母<lb/>
訣曰大人割不忍之恩是也父可以稱聖善楊修答曹<lb/>
植書有聖善之教注謂武帝也人臣不嫌稱萬歲馬援<lb/>
傳援釃酒享軍士皆伏稱萬歲是也上父母夀可稱萬夀<lb/>
<pb n="KR3j0189_WYG_097-4a"/>
潘岳閒居賦稱萬壽以獻觴是也屋之髙嚴通謂之殿<lb/>
前漢霍光傳鴟鳴殿前樹上黄霸傳郡國上計長史一<lb/>
輩先上殿是也白事丞相亦可謂之奏事魏相傳帶劒<lb/>
奏事是也造謁人亦可謂之朝司馬相如傳臨卭令日<lb/>
徃朝相如是也人臣得言垂拱薛宣自言垂拱蒙成是<lb/>
也人臣得言端拱謝孚言端拱笑咏謝鯤言端拱廟堂<lb/>
是也人臣得言諒闇山濤傳武帝詔云山太常雖居諒<lb/>
闇是也人臣得稱聖君賢君晉曹攄一縣號曰聖君薛<lb/>
<pb n="KR3j0189_WYG_097-4b"/>
宣傳屬縣各得賢君是也<lb/>
漢時射策對策其事不同蕭望之傳註云射策者謂為<lb/>
難問疑義書之於策量其大小署為甲乙之科列而置<lb/>
之不使彰顯有欲射者隨其所取得而擇之以知優劣<lb/>
射之言投射也對策者顯問以政事經義令各對之以<lb/>
觀其文辭定髙下也晉史潘京為州所辟謁見問策探<lb/>
得不孝字刺史戲曰辟士為不孝邪答曰今為忠臣不<lb/>
得為孝子亦射策遺法耳<lb/>
<pb n="KR3j0189_WYG_097-5a"/>
相之不可憑也南史庾夐家富于財食必列鼎又状貌<lb/>
豐美頥頰開張人皆謂必為方伯及魏尅江陵夐以餓<lb/>
死時又有水軍都督禇藴面甚尖危從理入口竟保衣<lb/>
食而終唐柳渾十餘歲有巫告曰兒相夭且賤出家可<lb/>
免死渾不從仕至宰相魏朱建平善相鍾繇以為唐舉<lb/>
許負何以復加然相王肅年踰七十位至三公肅六十<lb/>
二終於中領軍耳史氏以為蹉跌吾以為相不可憑也<lb/>
南史徐陵八歲屬文十三通荘老光宅寺慧雲法師每<lb/>
<pb n="KR3j0189_WYG_097-5b"/>
嗟陵早夭陵仕至太子少傅年至七十七唐孔若思傳<lb/>
孔季詡擢制科授校書郎陳子昻嘗稱其神清韻逹可<lb/>
比衛琢而季詡終于左補闕使徐陵夭而不壽季詡遂<lb/>
至顯官則人遂以為風鍳之驗矣吾以此知風鍳之不可憑也<lb/>
佛果何如以舍身為福則梁武以天子奴之不免侯景<lb/>
之禍以荘嚴為功則晉之王㳟修營佛寺務在壮麗其<lb/>
後斬于倪唐以持誦為獲報則周嵩事佛精進王敦害<lb/>
之臨刑猶如市誦經竟死刃下佛果何如哉<lb/>
<pb n="KR3j0189_WYG_097-6a"/>
佛出於西胡言語不通華人譯之成文謂之經而晉人諸君子甚<lb/>
好于此今世所謂經説性理者大抵多晉人文章也謝<lb/>
靈運繙經臺今尚存焉唐傅奕謂佛入中國孅兒丐夫<lb/>
摸象荘老以文飾之姚元崇治令其説亦甚詳霍去病<lb/>
破匈奴獲休屠祭天金人注祭天以金人為主休屠祠<lb/>
金人也師古曰今之佛像是也其後休屠王太子歸漢<lb/>
以金人之故賜姓金氏即日磾也據此則前漢時佛像<lb/>
已入中國矣凡今之佛像皆祭天之主也其盛有天助<lb/>
<pb n="KR3j0189_WYG_097-6b"/>
焉爾後漢明帝夢見金人以為佛於是遣使天竺國圖<lb/>
其形像楚王英始信其術齋戒祭祀陶謙傳笮融大起<lb/>
浮屠寺作黄金塗像浴佛設飯前漢西域傳塞王南君<lb/>
罽賔塞種分散徃徃為數國自疏勒以西比休循捐毒<lb/>
之屬皆故塞種<hi>塞先得反</hi>捐毒即身毒天竺也後漢襄楷傳<lb/>
注浮屠即佗聲之轉耳史記大月氏傳身毒國在大夏<lb/>
東南數千里其俗土著與大夏同而卑瀝暑熱按後漢<lb/>
西域傳天竺一名身毒今浮屠像多赤足此卑瀝暑熱<lb/>
<pb n="KR3j0189_WYG_097-7a"/>
之驗也又云其民乘象以戰今浮屠像亦跨象云<lb/>
霍去病傳諸宿将嘗流落不耦注流謂遲留落謂墜落<lb/>
據出處流字合作留<lb/>
漢髙祖父太上皇前史不載其名後漢章帝紀祠太上<lb/>
皇於萬年注名煓<hi>他官切</hi>一名執嘉髙后紀載髙祖母曰<lb/>
昭靈后<lb/>
管仲謂之管敬仲出左傳閔公元年子產謂之子美出<lb/>
左傳襄公二十五年原憲字子思出史記張宗字諸君<lb/>
<pb n="KR3j0189_WYG_097-7b"/>
杜茂字諸公陳忠傳記注施延字君子出後漢書四皓<lb/>
名氏鄉里可見者東園公姓園名秉字宣朝陳留襄邑<lb/>
人常居園中故號園公夏黄公姓崔名郭字少通齊人<lb/>
隱居修道號夏黄公陶潛作聖賢羣輔録云出皇甫謐<lb/>
髙士傳揚雄所稱李仲元者名𢎞出蜀秦宓傳鄭子真<lb/>
名樸嚴君平名尊出前史王貢兩龔傳注伯樂姓孫名<lb/>
陽字伯樂秦穆公時人出荘子馬蹄疏荘周字子休出<lb/>
列子辛計然范蠡師也姓辛氏字子文或曰計研或曰<lb/>
<pb n="KR3j0189_WYG_097-8a"/>
計倪出史記索隱杜康字仲寧出魏武短歌行注楚狂<lb/>
接輿姓陸氏名通師曠字子野並出荘子疏伯夷姓墨<lb/>
名允字公信孤竹君之子也叔齊名智字公逹伯夷弟<lb/>
也夷齊諡也見論語疏引春秋少陽篇<lb/>
齊隋婦人施幕罹全身障蔽也唐永徽以後皆用帷帽<lb/>
拖裙到頸漸為淺露若今之蓋頭矣先是婦人猶乘車<lb/>
輿唐乾元以來乃用兠籠若今之檐子矣唐志載咸亨<lb/>
中勑云多著帷帽遂棄幕罹曽不乘車别坐檐子<lb/>
<pb n="KR3j0189_WYG_097-8b"/>
謂人為明公閣下之類亦可謂之髙明孔融傳李膺謂<lb/>
融曰髙明必為偉器又曰髙明父祖與僕有舊恩明公<lb/>
亦可謂之仁公温嶠書與陶侃謂侃為仁公明府亦可<lb/>
謂之明庭張儉傳李篤謂毛欽曰雖好義明庭今日載<lb/>
其半矣賢相亦可謂之賢宰左雄傳論曰陳蕃楊秉世<lb/>
稱賢宰<lb/>
昔時文字未有印板多是寫本齊宗室傳衡陽王鈞常<lb/>
手自細寫五經置于巾箱中巾箱五經自此始也<lb/>
<pb n="KR3j0189_WYG_097-9a"/>
今之更㸃擊鉦唐六典皆擊鐘也太史門有典鐘二百<lb/>
八十人常擊編鐘<lb/>
今公家文字用仰字北史時已有此語北齊孝昭皇帝<lb/>
紀詔定三恪禮儀體式亦仰議之<lb/>
俗所謂累重亦有所出也前漢西域傳屯田輪臺募民<lb/>
壮健有累重敢徙者詣田所注累謂妻子家屬也<lb/>
俗所謂阿誰三國時已有此語龎統傳向者之論阿誰<lb/>
為是<lb/>
<pb n="KR3j0189_WYG_097-9b"/>
俗所謂日子亦有所出文選曹公檄吳将校部曲文年<lb/>
月朔日子注發檄時也然則日子日時也<lb/>
工夫或作功字魏志王肅傳太極已前功夫尚大也<lb/>
俗所謂停待晉書已有此語愍懷太子傳陛下停待是<lb/>
也<lb/>
俗所謂日許者爾許也聲之訛也啓顔録詠短人云城<lb/>
門爾許髙故自匍匐入<lb/>
俗呼抽替南史殷淑儀孝武帝之貴妃也有寵而斃帝<lb/>
<pb n="KR3j0189_WYG_097-10a"/>
思見之遂為抽替棺欲見輒引替覩屍<lb/>
前鮑宣傳注持時夜行夜行如今持更是已持時如今<lb/>
報時是已漢官儀黄門持五夜甲夜乙夜丙夜丁夜戊<lb/>
夜亦如今五更也<lb/>
俗呼牝馬為課馬出唐六典凡牝四游而課羊則當年<lb/>
而課之課謂歲課駒犢<lb/>
文帝七年令列侯太夫人夫人無得擅徴捕如淳曰列<lb/>
侯之妻稱夫人列侯死子復為列侯乃得稱太夫人子<lb/>
<pb n="KR3j0189_WYG_097-10b"/>
不為列侯不得稱也然則婦人稱太者蓋如是耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷九十七<lb/>
</p>
<p>
</p>
  </div>
</body>
</text>
</TEI>
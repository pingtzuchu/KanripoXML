<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷一百十五</head> <lb/>
    <p>
<pb n="KR3j0189_WYG_115-1a"/>
欽定四庫全書<lb/>
　古今說海卷一百十五<lb/>
　　　　　　　　　　　　　明　陸楫　編<lb/>
　說畧三十一<hi>雜記三十一</hi>
　　東園友聞<hi>闕名</hi>
昔見周草窻先生弁陽客談有信義湯一服蓋修竹先<lb/>
生筆也其方云信義等分毎晨至暮服之無斁自然心<lb/>
廣體胖積以歲月日用常行惟信義是服不患不到聖<lb/>
<pb n="KR3j0189_WYG_115-1b"/>
賢地位也<hi>草牕周公謹修竹王監簿也</hi>
虎丘先生所書客談皆六經語而於儀禮尤致意焉觀<lb/>
此則先生之學可見先生嘗為困學老人館賔鮮于深<lb/>
敬之教其二子鮮于聞先生之訓其學益進先生戲曰<lb/>
某教其子乃教其父相與一笑<hi>虎丘盛元仁也</hi>
胡牧仲先生以經學名世行義聞望著于東南國初金<lb/>
宋諸老宗之吳興趙承㫖嘗有詩挽之曰淚濕黔婁被<lb/>
情傷郭泰巾觀此則先生之為人可知矣所謂獨行不<lb/>
<pb n="KR3j0189_WYG_115-2a"/>
愧影獨寢不畏衾先生其人也弟汲仲先生亦特立獨<lb/>
行一毫不茍取趙承㫖嘗為羅司徒以禮請先生作其父<lb/>
墓銘先生勃然怒曰我豈為宦官作墓銘耶觀此則其<lb/>
剛介可知當時承㫖為司徒以金百錠奉先生潤筆是日<lb/>
先生在陳其子千里以情白座上諸客勸先生受先生却之愈<lb/>
堅聞先生之風諛墓而求金者寧不自警乎先生送蔡<lb/>
如愚歸東陽詩云薄糜不繼襖不裏謳吟猶是鐘球鳴<lb/>
嘗語惟善曰此余祕密藏中休糧方也<hi>曲江錢惟善書</hi>
<pb n="KR3j0189_WYG_115-2b"/>
世祖暮年僧格專權納賄中書之政漸弛上初不知也<lb/>
時徹爾為御史中丞力言之至再不聽且怒命舒固爾<lb/>
齊批其頰遣之一日上方燕坐便殿中徹爾公入上作<lb/>
色迎謂之曰徹爾又欲言僧格耶公曰然臣諦思之國<lb/>
家置臺諌猶人家畜犬也譬則賊至而犬吠主人不見<lb/>
乃箠犬犬遂不吠豈良犬乎上悟頷之未幾僧格敗噫<lb/>
使臺諫一如公天下寧有亂耶<lb/>
仁廟濳邸日奉太后在懐孟駐輦之夕暑雨方霽羣蛙<lb/>
<pb n="KR3j0189_WYG_115-3a"/>
亂鳴閤閤不少休兩宮達旦不寐翊日近臣宣太后令<lb/>
諭蛙曰吾母子方憒憒蛙忍惱人邪可徃他處鳴毋復<lb/>
留此自是至今十餘年蛙不再鳴越明年仁宗入京誅<lb/>
安西王迎武宗於北藩八繼大統時至大元年也聖人<lb/>
所至山川鬼神陰來相之况魚蟲之㣲有不從令者乎<lb/>
因書以廣異聞<hi>至正庚子七月晦全思誠書</hi>
至順庚午赴南宫嘗侍虞奎章坐談及東平富人新居<lb/>
落成有丘眞人者道行重一時凡欲徼福利者慕其道<lb/>
<pb n="KR3j0189_WYG_115-3b"/>
争迎致之幸其一至咸自慰足富人以禮致眞人將冀<lb/>
一言以頌其居眞人既入室黙不一語輙以所持鐵杖<lb/>
於墻壁窻戸頗毁裂之亟出富人怏怏率家人羅拜以<lb/>
希觧悟眞人曰若室完美蔑以加矣雖然完必毁吾不<lb/>
先毁之若將無以圖厥終今毁矣若冝思其毁而欲完<lb/>
者克保全之則若與若子孫庶幾歌斯哭斯永終無替<lb/>
富人悦服<lb/>
吳興陳伯敷翰林編修時為璋言參政王公繼學自筮<lb/>
<pb n="KR3j0189_WYG_115-4a"/>
仕京師遊宦四方久去鄉里及拜中書參議歸省逮里<lb/>
門舍騎徒步遇長者輙拜過市有老翁坐肆公趨拜肆<lb/>
下翁倨坐曰小大<hi>北方卑幼之稱</hi>久不見汝汝來奚自公曰自<lb/>
京師翁曰仕否公曰忝參議中書翁又曰小大朝廷官<lb/>
爵不可得在意公逡廵拜謝翁倨坐如故吁中原習俗<lb/>
之厚王公謙徳之隆君子所樂道也<lb/>
余客京口聞有閔仲達陳子方者幼同讀書長同習吏<lb/>
事又同籍杭郡吏循次錄叙則陳在先閔乃以計先之<lb/>
<pb n="KR3j0189_WYG_115-4b"/>
陳終無幾㣲怨嫉意適故人約陳偕入京達官貴卿交<lb/>
薦以仕尋僉憲浙西閔方以日月陞掾憲府聞陳之來<lb/>
歎曰何面目見之稱疾不出陳下車亟問吏曰閔仲達<lb/>
何不見耶咸以疾對陳曰非疾憚我也我將見之及其<lb/>
門閔惶懼出肅陳曰吾與君交至深誼至篤君昔先我<lb/>
而吏郡者命也非此吾所就寧至是耶今又幸同處茍<lb/>
有未至方賴於君何稱疾為宜亟出閔感激從事相好<lb/>
如初<lb/>
<pb n="KR3j0189_WYG_115-5a"/>
顧徳玉檇李人也其父南山嗜浮屠至舍其居為白雲<lb/>
菴以宅學佛者徳玉獨好諸經子史習古詩文與儒者<lb/>
游嘗從觀光余先生學觀光老無子徳玉養焉一日觀<lb/>
光之他所病卒于道徳玉為營棺槨以斂之凡附於身<lb/>
者皆致其誠焉後迎其喪以歸置之正堂躬服斬衰苴<lb/>
屨俾其子若妻暨童子咸如之朝夕哭踊旬必祭奠哀<lb/>
之若喪父然越三月負土築壠壠成𦵏之復結廬墓側<lb/>
居三年而後已歲時之享弗替也或曰古者為師服心<lb/>
<pb n="KR3j0189_WYG_115-5b"/>
喪未聞為齊斬以喪之也徳玉曰否民生於三師居其<lb/>
一於父何異吾所以為此者將以愧天下之為人弟子<lb/>
而忘其師者也<lb/>
劉信甫廣陵人也倜儻尚氣不事小節然重厚少文其<lb/>
先嘗事廣陵富商順風曹氏曹氏將死以孤屬信甫信<lb/>
甫撫曹氏孤幾冠孤之季父欺其幼且利其貲乃陳于<lb/>
郡曰曹氏之先家貲若干緡未析皆為姪所據願中分<lb/>
之郡守劉知其詐乃直曹氏孤季之子慚毒其父父死<lb/>
<pb n="KR3j0189_WYG_115-6a"/>
陳于郡曰弟殺吾父郡長茂瑪哈者始莅事與守有隙<lb/>
疑守受曹氏孤賄欲置曹氏孤法并得以中守引致百<lb/>
餘人捶擊無筭皆自誣服曰曹氏孤使某殺季郡守受<lb/>
曹氏孤賄若干末致信甫欲其無兩辭以成獄拷楚萬<lb/>
狀身無可擊者信甫曰殺若季者某也曹氏孤實不知<lb/>
郡守亦無賄密使置曹氏孤于京匿之大家使勿出謂<lb/>
之曰事畢而後歸乃以金帛賂郡長左右從減死論既<lb/>
出即詣京師叩蹕自陳卒置郡長于法守復其官凡獄<lb/>
<pb n="KR3j0189_WYG_115-6b"/>
訟道里費以鉅萬計曹氏孤歸計其費以償之信甫笑<lb/>
曰奴之富者皆主之餘也脫主於厄分内事詎敢以費<lb/>
求償哉卒不受聞者莫不重其義也南北之士或貧不<lb/>
能自給者信甫不問識與不識無不周給之亦不責劵<lb/>
嘗遊吳中以百金加束帛致余淑其子余以母老辭焉<lb/>
至元十三年丙子春正月十八日淮安王巴延以中書<lb/>
右丞相統兵入杭宋謝全兩后以下皆赴北有王婉儀<lb/>
者題滿江紅于驛云太液芙蓉渾不似舊時顔色曾記<lb/>
<pb n="KR3j0189_WYG_115-7a"/>
得春風雨露玉樓金闕名播蘭簪妃后裏暈潮蓮臉君<lb/>
王側忽一朝鼙鼔掲天來繁華歇龍虎散風雲滅千古<lb/>
恨憑誰說對山河百二淚霑襟血驛館夜驚塵土夢寶<lb/>
車曉轉闗山月只姮娥相顧肯從容隨圓缺或云王昭<lb/>
儀下張璚英所賦也夏五月二日兩后抵上都朝見世<lb/>
皇十二日夜故宋宫人安定夫人陳氏安康夫人朱氏<lb/>
與二小姬沐浴整衣焚香自縊死朱夫人遺古詩一篇<lb/>
於衣中云既不辱國幸免一身不辱父母且不辱親藝<lb/>
<pb n="KR3j0189_WYG_115-7b"/>
祖受命立國以仁中興南渡計二百春世食宋禄羞為<lb/>
北臣大難既至刼數囘輪妾輩之死守於一貞焚香設<lb/>
誓代書諸紳忠臣孝子期以自新時皆服其貞烈此四<lb/>
人者視前日之託隠憂於文辭者相去固萬萬矣是年<lb/>
丞相偏師徇地至台之臨海民婦王氏者美姿容被掠<lb/>
千夫長將殺其舅姑與夫而欲私之婦誓死不可自念且<lb/>
被汙因陽曰能俾我為舅姑與夫服期月乃可事主君<lb/>
千夫長見其不難於死從所請仍使俘婦雜守之師還<lb/>
<pb n="KR3j0189_WYG_115-8a"/>
挈行至嵊縣過清風嶺婦仰天竊歎曰吾知所以死矣<lb/>
即囓拇指出血寫口占詩於崖石上曰君王無道妾當<lb/>
災棄女抛男逐馬來夫面不知何日見妾身料得幾時<lb/>
囘兩行清淚頻偷滴一片愁眉鎻不開囘首故山看漸<lb/>
逺存亡兩字實哀哉自投崖下以死死之日抵今且八<lb/>
九十年石上血迹如始寫時不為風雨所剥蝕僕昔過<lb/>
其下尚能讀所寫詩嵊丞謝端為之立祠刻碑於死所<lb/>
巴延台哈布哈兼善公守越立廟像享之鄉人私表曰貞<lb/>
<pb n="KR3j0189_WYG_115-8b"/>
婦著作李五峰先生孝光為記郡上其事於朝未報噫<lb/>
使公卿將相貞守一節若此數婦者豈有賣降覆國之<lb/>
禍哉宜乎秦賈之徒為萬世罪人也<lb/>
周君景逺馳為南臺御史時分治過浙省日與朋友徃<lb/>
復其書吏不樂似有舉刺之意大書壁上曰御史某日<lb/>
訪某人某日某人來訪御史忽見之呼謂曰我嘗又訪<lb/>
某人汝乃失識何也第補書之因復謂曰人之所以讀<lb/>
書為士君子者正欲為五常綱維也使我今日絶故舊<lb/>
<pb n="KR3j0189_WYG_115-9a"/>
是為御史而墜一常其可乎寧不為御史不可滅人理<lb/>
吏赧然謝服而退<hi>南村陶宗儀書</hi>
杜清碧先生本以翰林待制聘至杭日有所編五聲韻<lb/>
自大小篆𨽻以至外化番書及國朝蒙古新字靡不收<lb/>
録題曰華夏同音一日庫哩子山平章公庫庫見訪語<lb/>
及聲律之學因問國字何以用司<hi>喉音有音無字</hi>字為首先生<lb/>
答曰正如嬰兒初墮地時作此一聲乃得天地全氣也<lb/>
平章甚善其說<lb/>
<pb n="KR3j0189_WYG_115-9b"/>
唐建中四年李希烈䧟汴州復遣兵數千人抵項城縣<lb/>
蓋將掠人玉帛妻女縣令李偘不知所為其妻楊氏曰<lb/>
君縣令也冦至當死力不足死焉職也君如逃則誰守<lb/>
偘曰兵與財俱無將若何楊氏曰若不守縣吾民為賊<lb/>
所得矣今倉廩皆積也府庫皆財也百姓皆戰士也重<lb/>
賞罸以令士其必濟於是召吏胥百姓於庭楊氏曰縣<lb/>
令民主也然歲滿則罷去非若吏人百姓墳墓斯存宜相<lb/>
與致死以守忍失其身而為賊之人耶衆皆泣許之乃<lb/>
<pb n="KR3j0189_WYG_115-10a"/>
誓曰以瓦石中賊者與之千錢刀矢兵刃之物中賊者<lb/>
與之萬錢得數百人偘率之以登城楊氏親爨以食之<lb/>
無少長必周而均使偘與賊言曰項城父老義不從賊<lb/>
矣皆悉力以守賊得吾城不足以威不如亟去徒失利<lb/>
無益也賊衆皆笑忽流矢誤中偘手偘傷而歸楊氏曰<lb/>
君不在則誰固守與其死於城戰不猶愈於家乎偘裹<lb/>
傷復率其徒將趣城而一人有以弱弓射中其帥墮馬<lb/>
死即希烈壻也賊勢沮遂相與散去項城之人得保完<lb/>
<pb n="KR3j0189_WYG_115-10b"/>
刺史上偘之功超遷緒州太守嗚呼婦人女子之徳奉<lb/>
父母舅姑盡恭順和柔者則賢矣守土保民忠誠勇烈<lb/>
之道此公卿大臣之難事斯時也憑堅城深池儲畜山<lb/>
積財貨自若冠胄服甲負弓矢而馳者不知幾人其勇<lb/>
不能自守其忠不能以自死棄其城而走者舉若是也<lb/>
彼何人哉楊氏婦人也孔子曰仁者必有勇楊氏當之<lb/>
宋末岳州徐君寶之妻某氏被虜來杭居韓蘄王府自<lb/>
岳至杭相從數千里相與數月虜欲犯之屢以巧計得<lb/>
<pb n="KR3j0189_WYG_115-11a"/>
脫一日虜必欲强汚之度不可脫乃謂曰俟我祭亡夫<lb/>
謝絶之可事汝虜喜而然之遂嚴妝焚香祝畢赴池水<lb/>
而死將赴死之際題滿庭芳一闋于府壁云漢上繁華<lb/>
江南人物尚遺宣政風流綠窻朱户十里爛銀鉤一旦<lb/>
刀兵齊舉旌旗擁百萬貔貅長驅入歌臺舞榭風捲落<lb/>
花愁清平三百載典章文物掃地俱休幸此身未北猶<lb/>
客南州破鑑徐郎何在空惆悵相見無由從今後夢魂<lb/>
千里夜夜岳陽樓余至杭聞徐子祥言之徐正蘄王府<lb/>
<pb n="KR3j0189_WYG_115-11b"/>
鄰尤及見其親書後宣伯褧先生亦言正與清風嶺同<lb/>
所謂一時一事也<lb/>
江陰人李安撫歸附于元後諡恭敏所居門首立坊曰<lb/>
恭敏坊近歲子孫以故址賣與里人薛氏土木一新視<lb/>
昔有加有客語薛云君之門而猶存李氏之坊恐非君<lb/>
所宜也薛深然之指恭敏之族尊行者惟唐卿可主其<lb/>
事乃貽以錢百緡李欣然徹之是夕李囈語呻吟甚苦<lb/>
妻急呼之覺曰我夢見袍笏大官自云是我祖責我不<lb/>
<pb n="KR3j0189_WYG_115-12a"/>
能世守其業又毁其坊且罵且撻我負痛號泣故致此<lb/>
耳語既暴死莫救越明年城燬于兵薛氏屋復為瓦礫<lb/>
之區<lb/>
江東信州故宋時取土築城為濠百畆渺然有江湖之<lb/>
意遂名南池中有地可架屋數十楹舊為州民某氏居<lb/>
之有年矣歸附後穆徹來監是郡遂有其地春夏之交<lb/>
毎苦羣蛙聒人然無術以去之三十八代天師廣㣲子<lb/>
朝京還用以此告廣㣲以瓦片朱書篆使人投於池中<lb/>
<pb n="KR3j0189_WYG_115-12b"/>
曰羣蛙自此毋作聲於是寂然至今絶無蛙鳴亦可異<lb/>
也<lb/>
友人唐伯剛曰北方凡皁鵰作巢所在官司必令人窮<lb/>
巢探卵多寡若三枚必設置以守之及其出乃一狗也<lb/>
取而飼養之長則獻於朝廷與常狗無異但耳上多羽<lb/>
毛數根耳田獵之際鵰則上飛狗則陸行所逐同至名<lb/>
曰鷹背狗蓋凡物生三子必有一異惜人未有聞焉偶<lb/>
記于此<hi>篔谷邵煥識</hi>
<pb n="KR3j0189_WYG_115-13a"/>
曩余遊學金陵日與同門二三輩謁見起巖王先生起<lb/>
巖曰新學切當以禮義㢘恥四者存心涵養得熟家業<lb/>
不患不成功名不患不至學問不患不精上而天子下<lb/>
而庶人何莫不本於四者乎余旦旦而思之四者根於<lb/>
心内有所主則揖讓進退合其節動用制作得其宜取<lb/>
予得其當剛介有所守矣内無所主則傲縱自肆譸張<lb/>
貪暴不可勝言矣驗諸行事觀諸人品於是言而益信<lb/>
蓋起巖乃吳草廬門人也斯言咸有源委近僻處江村<lb/>
<pb n="KR3j0189_WYG_115-13b"/>
嘉言日無聞因是而書以自警又起巖甞招程敬叔先<lb/>
生教其子弟建江東書院以處之學徒如雲衣食或不<lb/>
充咸資於王程先生喪偶有孤女一如己女豐其匳具<lb/>
以遣之王江東名士也近隔於兵重為斯文惜<hi>篔谷邵煥識</hi>
上海民有以譎詐而致富者丙申夏四月其居燬于兵<lb/>
為卒所執索窖藏物民紿之曰此非我居我逃難至此<lb/>
耳我居距此纔百餘步汝欲窖可同徃卒然之民遂導<lb/>
卒至其故人之居發地數處終不得窖卒知其紿已怒<lb/>
<pb n="KR3j0189_WYG_115-14a"/>
而殺之<lb/>
昔有富翁方與客對談適一人垢衣弊屣如屠沽者自<lb/>
外至翁肅容而起迎之上坐退而拱立其人曰汝坐翁<lb/>
乃坐客問翁曰彼何人耶翁曰某族叔父也客哂之曰<lb/>
吾族則無此翁曰但君族未廣耳客大慙<lb/>
宋太學生㑹稽唐珏字玉潛當至元戊寅冬楊璉眞伽<lb/>
發趙皇族諸陵寢至斵殘支體攫珠襦玉匣焚其胔棄<lb/>
骨草莽間唐聞之痛憤亟貨家具得白金百星許執劵<lb/>
<pb n="KR3j0189_WYG_115-14b"/>
行貸又得百星許乃具酒醪市羊豕飲里中少年唐具<lb/>
告以願收遺骸共瘞之衆歡諾一少年曰事露奈何唐<lb/>
曰余固籌矣今四郊多暴骨取竄以易誰其知之乃斵<lb/>
文木為櫝紉黄絹為囊各署其表曰某陵某陵分委而<lb/>
散遣之蕝地以藏為文而告詰旦事訖來集出白金羡<lb/>
餘酬之戒勿泄越七日下令裒陵骨雜置馬牛枯骼中<lb/>
造塔錢塘以内之名塔曰鎮南杭民悲不忍仰視了不<lb/>
知陵骨之猶存也後數年人始有傳唐之髙誼由是玉<lb/>
<pb n="KR3j0189_WYG_115-15a"/>
潛義風震動唐復有夢中詩四首其一曰珠亡忽震蛟<lb/>
龍睡軒弊寧忘犬馬情親拾寒瓊出幽草四山風雨鬼<lb/>
神驚其二曰一抔自築珠丘土䨇匣親傳竺國經只有<lb/>
東風知此意年年杜宇泣冬青其三曰昭陵玉匣走天<lb/>
涯金粟堆寒起暮鴉水到蘭亭轉嗚咽不知眞帖落誰<lb/>
家其四曰珠鳬玉鴈又成埃斑竹臨江首重囘猶憶去<lb/>
年寒食節天家一騎捧香來葬後又於宋常朝殿掘冬<lb/>
青樹植于所函土上作冬青行二首曰馬箠問髐形南<lb/>
<pb n="KR3j0189_WYG_115-15b"/>
面欲起語野麕尚純束何物敢盗取餘花總飄蕩白日<lb/>
哀后土六合忽怪事蛻龍掛茅宇老天鑒區區千載䕶<lb/>
風雨又曰冬青花不可折南風吹凉積香雪遥遥翠蓋<lb/>
萬年枝上有鳯巢下龍穴君不見犬之年羊之月霹靂<lb/>
一聲天地裂此事予聞之先師唐温如温如乃玉潛之<lb/>
子故其事詳謹用書之<hi>華亭夏頥</hi>
　<lb/>
　古今說海卷一百十五<lb/>
</p>
<p>
</p>
  </div>
</body>
</text>
</TEI>
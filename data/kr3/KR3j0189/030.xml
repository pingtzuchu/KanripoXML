<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷三十</head> <lb/>
    <p>
<pb n="KR3j0189_WYG_030-1a"/>
欽定四庫全書<lb/>
　古今説海卷三十<lb/>
　　　　　　　　　　　　　明　陸楫　編<lb/>
　説淵十<hi>别傳十</hi>
　　杜子春傳<hi>闕名</hi>
杜子春者周隋間人少落魄不事家産以心氣閒縱嗜<lb/>
酒邪遊資産蕩盡投於親故皆以不事事之故見棄方<lb/>
冬衣破腹空徒行長安中日晩未食彷徨不知所往於<lb/>
<pb n="KR3j0189_WYG_030-1b"/>
東市西門饑寒之色可掬仰天長吁有一老人䇿杖於<lb/>
前問曰君子何歎子春言其心且憤其親戚疎薄也感<lb/>
激之氣發於顔色老人曰幾緡則豐用子春曰三五萬則<lb/>
可以活矣老人曰未也更言之十萬曰未也乃言百萬<lb/>
亦曰未也曰三百萬乃曰可矣於是袖出一緡曰給子<lb/>
今夕明日午時俟子於西市波斯邸慎無後期及時子<lb/>
春往老人果與錢三百萬不告姓名而去子春既富蕩<lb/>
心復熾自以為終身不復羈旅也乗肥衣輕㑹酒徒徴<lb/>
<pb n="KR3j0189_WYG_030-2a"/>
絲竹歌舞於倡樓不復以治生為意一二年間稍稍而<lb/>
盡衣服車馬易貴從賤去馬而驢去驢而徒倐忽如初<lb/>
既而復無計自嘆於市門發聲而老人到握其手曰君<lb/>
復如此奇哉吾將復濟子幾緡方可子春慚不對老人<lb/>
因逼之子春愧謝而已老人曰明日午時來前期處子<lb/>
春忍愧而往得錢一千萬未受之初發憤以為從此謀<lb/>
生石季倫猗頓小豎耳錢既入手心又翻然縱適之情<lb/>
又却如故不三四年間貧過舊日復遇老人於故處子<lb/>
<pb n="KR3j0189_WYG_030-2b"/>
春不勝其愧掩面而走老人牽裾止之曰嗟乎拙謀也<lb/>
因與三千萬曰以此不痊則子貧在膏肓矣子春曰吾<lb/>
落魄邪遊生涯罄盡親戚豪族無相顧者獨此叟三給<lb/>
我我何以當之因謂老人曰吾得此人間之事可以立<lb/>
孤孀可以足衣食於名教復圓矣感叟深惠立事之後<lb/>
唯叟所使老人曰吾心也子治生畢來嵗中元見我於<lb/>
老君雙檜下子春以孤孀多寓淮南遂轉資揚州買良<lb/>
田百頃郭中起甲第要路置邸百餘間悉召孤孀分居<lb/>
<pb n="KR3j0189_WYG_030-3a"/>
第中婚嫁甥姪遷袝旅櫬恩者煦之讐者復之既畢亊<lb/>
及期而往老人者方嘯於二檜之隂遂與登華山雲臺<lb/>
峯入四十里餘見一居處室屋嚴潔非常人居綵雲遥<lb/>
覆鸞鶴飛翔其上有正堂中有藥爐高九尺餘紫熖光<lb/>
發灼煥窻戸玉女數人環爐而立青龍白虎分據前後<lb/>
其時日將暮老人者不復俗衣乃黄冠絳帔士也持白<lb/>
石三丸酒一巵遺子春令速食之訖取一虎皮鋪于内<lb/>
西壁東向而坐戒曰慎勿語雖尊神惡鬼夜义猛獸地<lb/>
<pb n="KR3j0189_WYG_030-3b"/>
獄及君之親屬為所囚縳萬苦皆非真實但當不動不<lb/>
語耳安心莫懼終無所苦當一心念吾所言言訖而去<lb/>
子春視庭唯一瓦甕中滿貯水而已道士適去而旌旗<lb/>
戈甲千乗萬騎遍滿崖谷來呵叱之聲動天地有一人<lb/>
稱大將軍身長丈餘人馬皆著金甲光芒射人親衞數<lb/>
百人拔劒張弓直入堂前呵曰汝是何人敢不避大將<lb/>
軍左右竦劒而前逼問姓名又問作何物皆不對問者<lb/>
大怒催斬爭射之聲如雷竟不應將軍者抝怒而去俄<lb/>
<pb n="KR3j0189_WYG_030-4a"/>
而猛虎毒龍狻猊獅子蝮蛇萬計哮吼拏攫而前爭欲<lb/>
摶噬或跳過其上子春神色不動有頃而散既而大雨<lb/>
滂㴻雷電晦暝火輪走其左右電光掣其前後目不得<lb/>
開須臾庭際水深丈餘流電吼雷勢若山川開破不可<lb/>
制止瞬息之間波及坐下子春端坐不顧未頃而散將<lb/>
軍者復來引牛頭獄卒奇貌鬼神將大鑊湯而置子春<lb/>
前長槍刃义四面䢔迎傳命曰肯言姓名即放不肯言<lb/>
即當心义取置之鑊中又不應因執其妻來捽於堦下<lb/>
<pb n="KR3j0189_WYG_030-4b"/>
指曰言姓名免之又不應乃鞭捶流血或射或斫或煮<lb/>
或燒苦不可忍其妻號哭曰誠為陋拙有辱君子然幸<lb/>
得執巾櫛奉事十餘年矣今為尊鬼所執不勝其苦不<lb/>
敢望君匐匍拜乞但得公一言即全性命矣人誰無情<lb/>
君乃忍惜一言雨淚庭中且呪且罵子春終不顧將軍<lb/>
且曰吾不能毒汝妻耶令取剉碓從脚寸寸剉之妻呌<lb/>
哭愈急竟不顧之將軍曰此賊妖術已成不可使久在<lb/>
世間勑左右斬之斬訖魂魄被領見閻羅王王曰此乃<lb/>
<pb n="KR3j0189_WYG_030-5a"/>
雲臺峯妖民乎促付獄中於是鎔銅鐵杖碓搗磑磨火<lb/>
坑鑊湯刀山劒林之苦無不備嘗然心念道士之言亦<lb/>
似可忍竟不呻吟獄卒告受罪畢王曰此人隂賊不合<lb/>
得作男宜令作女人配生宋州單父縣丞王勤家生而<lb/>
多病針灸醫藥之苦畧無停日亦嘗墜火墮床痛苦不<lb/>
齊終不失聲俄而長大容色絶代而口無聲其家目為<lb/>
啞女親戚相狎侮之萬端終不能對同鄉有進士盧珪<lb/>
者聞其容而慕之因媒氏求焉其家以啞辭之盧曰茍<lb/>
<pb n="KR3j0189_WYG_030-5b"/>
為妻而賢何用言矣亦足以戒長舌之婦乃許之盧生<lb/>
備禮親迎為妻數年恩情甚篤生一男僅二嵗聰慧無<lb/>
敵盧抱兒與之言不應多方引之終無辭盧大怒曰昔<lb/>
賈大夫之妻鄙其夫纔不笑爾然觀其射雉尚釋其憾<lb/>
今吾陋不及賈而文藝非徒射雉也而竟不言大丈夫<lb/>
為妻所鄙安用其子乃持兩足以頭撲於石上應手而<lb/>
碎血濺數步子春愛生於心忽忘其約不覺失聲云噫<lb/>
噫聲未息身坐故處道士者亦在其前初五更矣其紫<lb/>
<pb n="KR3j0189_WYG_030-6a"/>
熖穿屋上天火起四合屋室俱焚道士嘆曰措大誤余<lb/>
乃如是因提其髻投水甕中未頃火息道士前曰出吾<lb/>
子之心喜怒哀懼惡欲皆能忘也所未臻者愛而已向<lb/>
使子無噫聲吾之藥成子亦上仙矣嗟乎仙才之難得<lb/>
也吾藥可重煉而子之身猶為世界所容矣勉之哉遙<lb/>
指路使歸子春强登臺觀焉其爐已壊中有鐵柱大如<lb/>
臂長數尺道士脱衣以刀子削之子春既歸愧其恩誓<lb/>
復自効以謝其過行至雲臺峯無人跡嘆恨而歸<lb/>
<pb n="KR3j0189_WYG_030-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷三十<lb/>
</p>
<p>
</p>
  </div>
</body>
</text>
</TEI>
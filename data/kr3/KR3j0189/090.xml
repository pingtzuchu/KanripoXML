<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷九十</head> <lb/>
    <p>
<pb n="KR3j0189_WYG_090-1a"/>
欽定四庫全書<lb/>
　古今說海卷九十<lb/>
　　　　　　　　　　　　　明　陸楫　編<lb/>
　說畧六<hi>雜記六</hi>
　　續墨客揮犀<hi>闕名</hi>
石曼卿善豪飲與布衣劉潛為友甞通判海州劉潛來<lb/>
訪之曼卿與劇飲中夜酒欲竭顧船中有醋斗餘乃傾<lb/>
入酒中併飲之至明日酒醋俱盡每與客痛飲露髮跣<lb/>
<pb n="KR3j0189_WYG_090-1b"/>
足著械而坐謂之囚飲飲於木杪謂之巢飲以藳束之<lb/>
引首出飲復就束謂之鱉飲其狂縱大率如此廨後為<lb/>
一菴常過其間名之曰捫虱菴未甞一日不醉仁宗惜<lb/>
其才常對輔臣言欲其戒酒延年曼卿聞之因不飲遂<lb/>
成疾而卒<lb/>
劉潛以淄州職官權知鄆州平陰縣事一日與客飲驛<lb/>
亭左右忽報太夫人暴疾潛馳歸已不救矣潛抱母一<lb/>
慟而絶其妻見潛死撫潛屍大號而卒時人傷之曰子<lb/>
<pb n="KR3j0189_WYG_090-2a"/>
死於孝妻死於義孝義之事併集其家<lb/>
鄱陽龔冕仲自言其祖紀與族人同應進士舉唱名日<lb/>
其家衆妖競作牝雞或晨雊犬或巾幘而行䑕或白書<lb/>
羣出至於器皿服用之物悉自變易其常處家人驚懼<lb/>
不知所為乃召女巫徐姥者使治之時尚寒與姥對爐<lb/>
而坐有一猫正卧其側家人指猫與姥曰吾家百物皆<lb/>
為異不為異者獨此猫耳於是猫亦人立拱手而言曰<lb/>
不敢姥大駭馳去後數日㨗音至二子皆髙第矣知妖<lb/>
<pb n="KR3j0189_WYG_090-2b"/>
異未必盡為禍也<lb/>
華嶽張超谷巖石下有僵尸齒髪皆完春時遊人多以<lb/>
酒瀝口中呼為臥仙好事者作木榻以薦之嘉祐中有<lb/>
石方十餘丈自上而下正塞巖口豈非仙者所蛻山靈<lb/>
護之不欲人之䙝慢邪<lb/>
閩嶺以南多木棉土人競植之採其花為布號吉貝余<lb/>
後因讀南史海南諸國傳言林邑諸國出古貝木其花<lb/>
成對如鵝毳抽其緒紡之以作布與苧不異亦染成五<lb/>
<pb n="KR3j0189_WYG_090-3a"/>
色織為斑布正此種也蓋俗呼古為吉耳<lb/>
歐陽詩話有譏唐人夜半鐘聲到客船之句云夜半非<lb/>
鐘鳴時或謂人之始死者則必鳴鐘多至數百千下不<lb/>
復有晝夜之拘俗號無常鐘疑詩人偶聞此耳余後過<lb/>
姑蘓宿一院夜半偶聞鐘聲因問寺僧皆曰固有分夜<lb/>
鐘曷足怪乎尋聞他寺皆鳴始知夜半鐘惟姑蘓有之<lb/>
詩人信不謬也<lb/>
梁灝八十二歳雍熈二年狀元及第其謝啓云白首窮<lb/>
<pb n="KR3j0189_WYG_090-3b"/>
經少伏生之八歳青雲得路多太公之二年後終秘書<lb/>
監年九十餘<lb/>
延平呉氏姊妹六人皆妬悍殘忍時號六虎就中五虎<lb/>
尤甚凡三適人皆不終平生手殺婢十餘人每至夜分<lb/>
常聞堂廡間喧呼擊扑之聲同室者皆懼五虎怒曰何<lb/>
鬼敢爾命開户移榻於中庭持刃獨寢徹旦寂然人謂<lb/>
五虎之威鬼猶畏之也<lb/>
守宮其形大槩類蜥蜴足短而加闊亦有金色者秦始<lb/>
<pb n="KR3j0189_WYG_090-4a"/>
皇時有人進之云能守鑰人不敢竊發鑰故名之曰守<lb/>
宫由此也又云致於宮中宮人之有異志者即吐血汚<lb/>
其上或曰以守宮繫宫人臂守宮吐血汚臂者有淫心<lb/>
也秦皇則殺之<lb/>
長安故宮闕前有唐肺石尚在其制如佛寺所繫響石<lb/>
而甚大可長八九尺形如人肺亦有欵志但漫剥不可<lb/>
讀秋官大司冦以肺石達窮民原其義乃伸寃者擊之<lb/>
立其下就士師聽辭如今之撾登聞鼔也所以肺形者<lb/>
<pb n="KR3j0189_WYG_090-4b"/>
便於垂又肺主聲聲所以達其寃也<lb/>
張杲卿丞相知潤州日有婦人夫出經數日不歸忽有<lb/>
人報菜園井中有死人婦人驚徃視之號哭曰吾夫也<lb/>
遂以聞官公命屬官集鄰里就井驗是其夫與非衆皆<lb/>
以井深不可辨請出屍驗之公曰衆皆不能辨婦人獨<lb/>
何以知其夫收付所司鞫問果姦人殺夫婦人與其<lb/>
謀<lb/>
漁家以猢猻毛置之網四角則多得魚云魚見之如人<lb/>
<pb n="KR3j0189_WYG_090-5a"/>
之見錦繡也今有見人於江湖溪沼間垂釣布網者但<lb/>
至心黙禱誦揭諦呪一七遍則可使終日無獲湘潭間<lb/>
有李道人常持此呪以濟物命後為羣漁所仇乃越境<lb/>
而遁<lb/>
北方有白鴈似鴈而小色白秋深則來白鴈至則霜<lb/>
降河北人謂之霜信杜甫詩云故國霜前白鴈来即<lb/>
此也<lb/>
夜藏飲食器中覆之不密䑕聞其氣欲盗食而不可得<lb/>
<pb n="KR3j0189_WYG_090-5b"/>
則環器而走涎滴器中食之者得黄病通身如蠟鍼藥<lb/>
所不能療也<lb/>
李庭彦獻百韻詩於一上官其間有句云舍弟江南沒<lb/>
家兄塞北亡上官惕然傷之曰不意君家凶禍重併如<lb/>
此庭彦遽起自解曰實無此事但圗對屬親切耳<lb/>
許義方之妻劉以端潔自許義方甞出經年始歸謂其<lb/>
妻曰獨處無聊得無時與鄰里親戚徃還乎劉曰自君<lb/>
之出惟閉門自守足未甞履閾義方咨歎不已又問何以<lb/>
<pb n="KR3j0189_WYG_090-6a"/>
自娱答曰惟時作小詩以適情耳義方欣然就命取詩<lb/>
觀之開卷第一篇題云月夜招鄰僧閒話<lb/>
東漢人無雙名者或以問鄉貢進士方絢絢云王莽時<lb/>
禁用兩字名蓋沿襲所致<lb/>
處士劉易隠居王屋山嘗於齋中見一大蜂罥於蛛網<lb/>
蛛為蜂螫墜地俄頃蛛鼓腹欲裂徐徐行入草囓芋梗㣲<lb/>
破以瘡就囓處磨之良久腹漸消輕㨗如故自後人有<lb/>
為蜂螫者挼芋梗傅之則愈<lb/>
<pb n="KR3j0189_WYG_090-6b"/>
王舜求云萵菜出咼國有毒百蟲不近蛇虺過其下觸<lb/>
之則目瞑不見物人有中其毒者唯生薑汁解之<lb/>
謝正秀才云有人食黄顙魚後食荆芥湯即時死後見<lb/>
醫者云二物極相反食他魚亦宜禁之<lb/>
　<lb/>
　<lb/>
　<lb/>
　古今說海卷九十<lb/>
</p>
<p>
</p>
  </div>
</body>
</text>
</TEI>
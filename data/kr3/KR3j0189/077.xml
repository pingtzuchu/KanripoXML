<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷七十七</head> <lb/>
    <p>
<pb n="KR3j0189_WYG_077-1a"/>
欽定四庫全書<lb/>
　古今説海卷七十七<lb/>
　　　　　　　　　　　　　明　陸楫　編<lb/>
　説淵五十七<hi>别傳五十七</hi>
　　桺歸舜傳<hi>闕名</hi>
吳興桺歸舜隋開皇九年自巴陵泛舟遇風吹至君山<lb/>
因維舟登岸尋小徑不覺遂行四五里興酣踰越磎澗<lb/>
不由徑路忽道傍有一大石表裏洞徹圓而坦平周匝<lb/>
<pb n="KR3j0189_WYG_077-1b"/>
六七畝其外盡生翠竹圓大如盎高百餘尺葉曳白雲<lb/>
森羅映天清風徐吹戞戞為絲竹音石中又生一樹高<lb/>
百餘尺條幹偃陰為五色翠葉如盤花徑尺餘色深碧<lb/>
蘂深紅異香成煙著物霏霏有鸚鵡數千丹嘴翠衣尾<lb/>
長二三尺翺翔其間相呼姓字音旨清越有名武遊郎<lb/>
者有名阿蘇兒者有名武仙郎者有名自在先生者有<lb/>
名踏蓮露者有名鳯花臺者有名戴蟬兒者有名多花<lb/>
子者或有唱歌者曰吾此曲是漢武鉤弋夫人常所唱<lb/>
<pb n="KR3j0189_WYG_077-2a"/>
詞曰戴蟬兒分明傳與君王語建章殿裏未得歸朱箔<lb/>
金缸雙鳯舞名阿蘇兒者曰我憶得阿嬌深宮淚唱曰<lb/>
昔請司馬相如為作長門賦徒使費百金君王終不顧<lb/>
又有誦司馬相如大人賦者曰吾初學賦時為趙昭儀抽<lb/>
七寶釵橫鞭余痛實不徹今日誦得還是終身一藝名<lb/>
武遊郎者言余昔見漢武帝乘鬰金楫泛積翠池自吹<lb/>
紫玉笛音韻朗暢帝意歡適李夫人歌以隨歌曰顧鄙<lb/>
賤奉恩私願吾君萬歲期又名武仙郎者問歸舜曰君<lb/>
<pb n="KR3j0189_WYG_077-2b"/>
何姓氏第幾歸舜曰姓桞第十二曰桺十二自何許來<lb/>
歸舜曰吾將至巴陵遭風泊舟興酣至此耳武仙郎曰<lb/>
桺十二官人偶因遭風得臻異境此所謂因病致妍耳<lb/>
然下官禽鳥不能致力生人為足下轉達桂家三十娘<lb/>
子因遥呼曰阿春此間有客即有紫雲數片自西南飛<lb/>
來去地丈餘雲氣漸散遂見珠樓翠幙重檻飛楹周匝<lb/>
石際一青衣自戸出年始十三四身衣珠翠顏甚姝美<lb/>
謂歸舜曰三十娘子傳語郎君貧居僻逺勞此檢校不<lb/>
<pb n="KR3j0189_WYG_077-3a"/>
知朝來食否請垂畧坐以具蔬饌即有捧水晶床出者<lb/>
歸舜再讓而坐阿春因呼鳯花臺鳥何不看客三十娘<lb/>
子以黄郎不在不敢接對郎君汝若等閒似前度受捶有鸚<lb/>
鵡即飛至曰吾乃鳯花臺也近有一篇君能聽乎歸舜<lb/>
曰平生所好實契所願鳯花臺乃曰吾時過蓬萊玉樓<lb/>
因有一章詩曰露接朝陽生海波翻水晶玉樓間寥廓<lb/>
天地相照明此時下棲止投跡依舊楹顧余復何忝自<lb/>
侍羣仙行歸舜曰麗則麗矣足下師乃誰人鳯花臺曰<lb/>
<pb n="KR3j0189_WYG_077-3b"/>
僕在王丹左右一千餘歲杜蘭香教我眞錄東方朔授我袐<lb/>
訣漢武帝求大中大夫遂在石渠署見揚雄王褒等賦<lb/>
頌始曉箴論王莽之亂方得還吳後為朱然所得轉遺<lb/>
陸遜復見機雲制作方學綴篇行機雲被戮便至于此<lb/>
殊不知近日誰為宗師歸舜曰薛道衡江總也因誦數<lb/>
篇示之鳯花臺曰近代非不靡麗殊少骨氣俄而阿春<lb/>
捧玉盤珍羞萬品目所不識甘香裂鼻飲食訖忽有二<lb/>
道士自空飛下顧見歸舜曰大難得與鸚鵡相對君非<lb/>
<pb n="KR3j0189_WYG_077-4a"/>
桺十二乎君船以風便索君甚急何不促囘因投一尺<lb/>
綺曰以此掩眼即去矣歸舜從之忽如身飛却墜以達<lb/>
舟所舟人欲發問之失歸舜已三日矣後却至此泊舟<lb/>
尋訪不復見也<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_077-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷七十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷七十五</head> <lb/>
    <p>
<pb n="KR3j0189_WYG_075-1a"/>
欽定四庫全書<lb/>
　古今説海卷七十五<lb/>
　　　　　　　　　　　　　明　陸楫　編<lb/>
　説淵五十五<hi>别傳五十五</hi>
　　白蛇記<hi>闕名</hi>
元和二年隴西李㼅鹽鐵使遜之猶子也因調選次乘<lb/>
暇於長安東市見一犢車侍婢數人於車中貨易李潛<lb/>
目車中因見白衣之姝綽約有絶代之色李子求問侍<lb/>
<pb n="KR3j0189_WYG_075-1b"/>
者曰娘子孀居袁氏之女前事李家今身衣李之服方<lb/>
將外除所以市此耳又詢可能再從人乎乃笑曰不知<lb/>
李子乃與出錢貨諸錦繡姝遂傳言云且貸錢買之請<lb/>
隨到莊嚴寺左側宅中相還不晚李子甚悦時日已晩<lb/>
遂逐犢車而行礙夜方至所止犢車入中門白衣姝一<lb/>
人下車侍者以帷擁之而入李下馬俄見一使者將榻<lb/>
而出云且坐坐畢侍者云今夜郎君豈暇領錢乎不然<lb/>
此有主人否且歸主人明晨不晚也李子曰我本無索<lb/>
<pb n="KR3j0189_WYG_075-2a"/>
錢之志然此亦無主人何見隔之甚也侍者入白復出<lb/>
曰若無主人此豈不可但勿以疎漏為誚也俄而侍者<lb/>
云屈郎君李子整衣而入見青服老女郎立於庭相見<lb/>
曰白衣之姨也中庭坐少頃白衣方出素裙粲然凝質<lb/>
皎若辭氣閒雅神仙不殊畧序欵曲翻然却入姨坐謝<lb/>
曰垂情與貨諸彩色比日來市者皆不知之然所假殊<lb/>
荷深愧李子曰綵帛麤繆不足以奉佳人服御何苦指<lb/>
價乎荅曰渠淺陋不足侍君子巾櫛然貧居有三數十<lb/>
<pb n="KR3j0189_WYG_075-2b"/>
千債負郎君儻不棄則願侍左右矣李子悦拜於侍側<lb/>
俯而圖之李子有貨易所先在近遂命所使取錢三十<lb/>
千須臾而至堂西間門剨然而開飯食畢備皆在西間<lb/>
姨遂延李子入坐轉盼華煥女郎旋至命生拜姨而坐<lb/>
六七人具飯食畢命酒歡飲一住三日飲樂無所不至<lb/>
第四日姨云李郎且歸恐尚書怪遲後往來亦何難也<lb/>
李亦有歸志承命拜辭而出上馬僕人覺李子有腥臊<lb/>
氣異常遂歸宅問何處許日不見以他語對遂覺身重<lb/>
<pb n="KR3j0189_WYG_075-3a"/>
頭旋命被而寢先是婚鄭氏女在側云足下調官已成<lb/>
昨日過官覔公不得某二兄替過官已了李荅以媿佩<lb/>
之辭俄而鄭兄至責以所往時李已漸覺恍忽祗對失<lb/>
次謂妻曰吾不起矣口雖語但覺被㡳身漸消盡揭被<lb/>
而視空注水而已唯有頭存家大驚懾呼從者訊之僕<lb/>
者具言其事及去尋舊宅所在乃空園有一皂筴樹樹<lb/>
上有十五千樹下有十五千餘無所見問彼處人云徃<lb/>
往有巨白蛇在樹下更無别物姓袁者蓋以空園為姓<lb/>
<pb n="KR3j0189_WYG_075-3b"/>
耳復一説元和中鳯翔節度李聽從子琯在金吾參軍<lb/>
自永寧里出遊及安化門外乃遇一車子通以銀糚頗<lb/>
極鮮麗駕以白牛從二女奴皆乘白馬衣服皆素而姿<lb/>
容婉媚琯貴家子不知檢束即隨之將暮焉二女奴曰<lb/>
郎君貴人所見莫非麗質某皆賤𨽻又皆麤陋不敢當<lb/>
公子厚意然車中幸有姝麗誠可畱意也琯遂求女奴<lb/>
女奴乃馳馬傍車笑而顧曰郎君但隨行勿捨去某適<lb/>
已言矣琯既隨之聞其異香盈路日暮及奉誠園二女<lb/>
<pb n="KR3j0189_WYG_075-4a"/>
奴曰娘子住此之東今先去矣郎君且此迴翔某即出<lb/>
奉迎耳車子既入琯乃駐馬於路側良久見一婢出門<lb/>
招手琯乃下馬入坐於㕔中但聞名香入鼻似非人世<lb/>
所有琯遂令人馬入安邑里寄宿黄昏後方見一女子<lb/>
素衣年十五六姿艶若神仙琯自喜之心所不能諭因<lb/>
畱止宿及明而出已見人馬在門外遂别而歸纔及家<lb/>
便覺腦疼斯須益甚至辰巳間腦裂而卒其家詢問奴<lb/>
僕昨夜所厯之處從者具述其事云郎君頗聞異香某<lb/>
<pb n="KR3j0189_WYG_075-4b"/>
輩所聞但蛇臊不可近舉家寃駭遽命僕人於昨夜所<lb/>
止之處覆驗之但見枯槐樹中有大蛇蟠屈之跡乃伐<lb/>
其樹發掘已失大蛇但有小蛇數條盡白皆殺之而歸<lb/>
　<lb/>
　<lb/>
　<lb/>
　<lb/>
　古今説海卷七十五<lb/>
</p>
<p>
</p>
  </div>
</body>
</text>
</TEI>
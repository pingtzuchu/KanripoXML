<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷一百二十八</head> <lb/>
    <p>
<pb n="KR3j0189_WYG_128-1a"/>
欽定四庫全書<lb/>
　古今説海卷一百二十八<lb/>
　　　　　　　　　　　　明　陸楫　編<lb/>
　説纂十二<hi>散録六</hi>
　　蓼花洲閒録<hi>宋髙文虎</hi>
五代時有僧某築菴道邊藝蔬丐錢一日晝寢夢一<lb/>
金色龍食所藝萵苣數畦僧寤驚且曰必有異人至已<lb/>
而見一偉丈夫於所夢之所取萵苣食之僧視其狀貌<lb/>
<pb n="KR3j0189_WYG_128-1b"/>
凜然遂攝衣延之餽食甚勤頃刻告去僧囑之曰富貴<lb/>
無相忘因以所夢告且曰公他日得志願為老僧只於<lb/>
此地建一大寺偉丈夫乃藝祖也既即位求其僧尚存<lb/>
遂命建寺賜名普安都人稱為道者院則夀皇聖帝王<lb/>
封之名已兆於此<hi>清波雜志</hi>
江南徐諤得畫牛晝齧草闌外夜則歸卧闌中持以<lb/>
見後主煜煜獻闕下太宗問羣臣俱無知者惟僧贊寧<lb/>
曰南倭海水或減則灘磧微露倭人拾方諸蚌腊中有<lb/>
<pb n="KR3j0189_WYG_128-2a"/>
餘淚數滴得之和色著物則晝隱而夜顯沃焦山時或<lb/>
風燒飄擊忽有石落海岸得之滴水磨色染物則晝顯<lb/>
而夜晦<hi>清波雜志</hi>
兵部尚書杜業任樞密有權變足機智兵賦民籍指之<lb/>
掌中其妻張氏妬悍尤急室絶婢妾業憚之如事嚴親<lb/>
烈祖常命元皇后召張至内庭誡之曰業位望通顯得<lb/>
置妾媵何拘忌如此豈婦道所宜邪張雪涕而言業本<lb/>
狂生遭逢聖運多壘之初陛下所藉者駑馬未竭爾而<lb/>
<pb n="KR3j0189_WYG_128-2b"/>
又早衰多病縱之必貽其患將誤於任使耳烈祖聞之<lb/>
大加奬歎以銀盆綵段賞之<hi>南唐近事</hi>
陳覺微時為宋齊丘客及為兵部侍郎也其妻李氏妬<lb/>
悍親執庖爨不置妾媵齊丘選已之婢三人與之李亦<lb/>
無難色奉事三婢若舅姑禮人問其故李曰此令公寵<lb/>
倖之人見之若面令公何敢倨慢三婢既不自安求還<lb/>
宋第宋笑而許之<hi>南唐近亊</hi>
大中祥符八年四月二十三日夜榮王宫火起時大風<lb/>
<pb n="KR3j0189_WYG_128-3a"/>
從東北來五更後火益盛<hi>予起登樓見之知是禁中通夕不寐</hi>未明東宫<lb/>
六位一時蕩盡宫人多有走上東華門樓有出不及者<lb/>
焚死百餘人<hi>東宫六位東行第一雍王第二相王第三南陽郡王西行第一兖王第二曹王第三</hi>
<hi>榮王第四即連御厨密邇上臺</hi>二十四日左掖門東並不開朝者皆趨<lb/>
右掖門天明宰臣等立於内東門廊廡之下既而火至<lb/>
承天門西燒儀鸞司又燒朝元殿後閣西至東上閤門<lb/>
長春殿西廊拆南北廊以絶火勢火遂南燒内藏庫香<lb/>
藥庫又東回燒左藏庫直西燒祕閣史館午時燒乾元<lb/>
<pb n="KR3j0189_WYG_128-3b"/>
門東角樓西至朝堂救之而止未時火出宫城連燒中<lb/>
書省門下省鼓角司審官院是夕燒毁屋舍計二千餘<lb/>
間救焚而死者千五百人火至夜不絶宰臣樞密兩制<lb/>
是夕並宿禁中是時救左藏庫人尤衆輦出金銀帛疋<lb/>
莫知其數積於城墻之上及燒角樓風急回東北又燒<lb/>
之煙焰燭天救者不能措手初燒長春殿南廊火自屋<lb/>
内西行忽隔十餘間而發人皆奔走趨避之所存惟大<lb/>
内及中書樞密院以西而已是時二王無居處寓于東<lb/>
<pb n="KR3j0189_WYG_128-4a"/>
華樓至夕召入禁中明日出居于上源驛時焚諸庫中<lb/>
香聞十餘里祕閣三館圖籍一時煨燼俱盡又大風中<lb/>
有飄書籍至汴水之南者中夕風定火亦止二十五日<lb/>
詔知諸王與中使閻六慶岑守素勘遺火之踪中人説<lb/>
二十四日欲明火勢漸東來遂拆御厨主廊數百人登<lb/>
屋運水時望見宫人相壓死於煨燼中甚衆猶有手足<lb/>
能動者曹王夫人將投火中救之獲免宫人入火者不<lb/>
知其數禁中大樹焚之殆盡所餘亦枯焦焉惟相王宫<lb/>
<pb n="KR3j0189_WYG_128-4b"/>
在東南火自西北起王四更破東墻自率宿衛者運府<lb/>
庫等物出之十得七八矣五月三日榮王落遂州節度<lb/>
使降封端王<hi>先領梓遂二州也</hi>其日勘得掌茶酒宫人韓小姐<lb/>
新與親事官孟貴私通多竊寳器以遺之後事泄王乳<lb/>
母將決責之小姐乃謀放火因而奔出有琵琶伎人王<lb/>
大賽者知之受小姐金而不言二十三日夜半於佛堂<lb/>
前簾上舉炬爇之時因風急火遂大作<hi>玉堂逢辰録</hi>
祥符中西蜀有二舉人同硯席既得舉貧甚干索旁<lb/>
<pb n="KR3j0189_WYG_128-5a"/>
郡以辦行將迫嵗始離鄉里懼引保後時窮日夜以行<lb/>
至劒門張惡子廟號英顯王其靈響震三川過者必禱<lb/>
焉二子過廟已昏晩大風雪苦寒不可夜行遂禱於神<lb/>
各占其得失且祈夢為信草就廟廡下席地而寢入夜<lb/>
風雪轉甚忽見廟中燈燭如晝殽俎甚盛人物紛然往<lb/>
來俄傳導自逺而至聲振四山皆岳瀆貴神也既就席<lb/>
賓主勸酬如世人二子大懼已無可奈何潜起伏暗處<lb/>
觀焉酒行忽一神曰帝命吾儕作來嵗狀元賦當議題<lb/>
<pb n="KR3j0189_WYG_128-5b"/>
一神曰以鑄鼎象物為題既而諸神皆賦一韻且各刪潤<lb/>
彫改商㩁又久之遂畢朗然誦之曰當召作狀元者魂<lb/>
魄授之二子黙喜私相謂曰此正為吾二人發迨將<lb/>
曉見神各起致别傳呼出廟而去視廟中寂然如故二<lb/>
子素聰警各盡記其賦亟寫於書帙後無一字忘相與<lb/>
拜賜鼓舞而去倍道而行笑語欣然惟恐富貴之逼身<lb/>
也至京適將引保就試過省益志氣洋洋半驗矣至御<lb/>
試二子坐東西廊御題出果鑄鼎象物賦韻脚盡同東<lb/>
<pb n="KR3j0189_WYG_128-6a"/>
廊者下筆思廟中所書懵然一字不能上口間闗過西廊<lb/>
問之西廊者望見東廊者曰御題驗矣我乃不能記欲<lb/>
起問子幸無隱也東廊者曰我正欲問子也於是二子<lb/>
交相怒曰臨利害之際乃見平生且此神賜而獨私以<lb/>
自用天其福爾邪各憤怒不得意草草信筆而出及唱<lb/>
名二子皆被黜狀元乃徐奭也既見印賣賦二子比廟<lb/>
中所記者無一字異也二子歎息始悟凡得失皆有假<lb/>
手者遂皆罷筆入山不復事筆硯恨不能記其姓名云<lb/>
<pb n="KR3j0189_WYG_128-6b"/>
<hi>雋永録</hi>
元豐二年相州安陽縣民段化以疾失明其子簡屢求<lb/>
醫不驗一夕忽夢神人告之曰與爾此藥可用人髓下<lb/>
之則汝父之目立見光明既悟手中果得藥簡乃卸左<lb/>
腕搥骨取髓調藥以進立愈相州具奏其事古有為父<lb/>
母卸指者指復更生自非至誠安能動天地感鬼神哉<lb/>
似段簡者安知不然也<hi>搜神祕覽</hi>
西川費孝先善軌革世皆知名有大名人王旻因殖貨<lb/>
<pb n="KR3j0189_WYG_128-7a"/>
至成都求為卦孝先曰教住莫住教洗莫洗一石穀搗<lb/>
得三斗米遇明即活遇暗即死再三戒之令誦此數言<lb/>
足矣旻志之及行途中遇大雨憩一屋下路人盈塞乃<lb/>
思曰教住莫住得非此邪遂冒雨行未㡬屋顛覆獨得<lb/>
免焉旻之妻已私鄰比欲講終身之好俟旋歸將致毒<lb/>
謀旻既至妻約其私人曰今夕新沐者乃夫也日欲晡<lb/>
呼旻洗沐重易巾櫛旻悟曰教洗莫洗得非此耶堅不<lb/>
從婦怒不省自沐夜半反被害既覺驚呼隣里共視皆<lb/>
<pb n="KR3j0189_WYG_128-7b"/>
罔測其由遂被囚繫拷訊獄就不能自辯郡守録狀旻<lb/>
泣言死即死矣但孝先所言終無驗耳左右以是語上<lb/>
達郡守守命未得行法呼旻問曰汝鄰比何人也曰康<lb/>
七遂遣人捕之殺汝妻者必此人也已而果然因謂僚<lb/>
佐曰一石穀搗得三斗米非康七乎由是辨雪誠遇明<lb/>
即活之效歟<hi>捜神祕覽</hi>
神宗時以陜西用兵失利内批出令斬一漕官明日宰<lb/>
相蔡確奏事上曰昨日批出斬某人今已行否確曰方<lb/>
<pb n="KR3j0189_WYG_128-8a"/>
欲奏知上曰此人何疑確曰祖宗以来未嘗殺士人臣<lb/>
等不欲自陛下始上沈吟久之曰可與刺面配逺惡處<lb/>
門下侍郎章惇曰如此即不若殺之上曰何故曰士可<lb/>
殺不可辱上聲色俱厲曰快意事更做不得一件惇曰<lb/>
如此快意不做得也好<hi>退齋筆録</hi>
蔡確之子懋宣和末為同知樞密院事因奏事言及確<lb/>
南遷時事云蘇軾有章救先臣確臣家嘗傳録因袖出<lb/>
章進上上皇云蘇軾無此章軾在哲宗朝所上章哲宗<lb/>
<pb n="KR3j0189_WYG_128-8b"/>
一一旋封冊子手自録次今在宫中並無此章懋悵然<lb/>
而退<lb/>
東坡先生嘗遇客行一令以兩卦名証一故事一人云<lb/>
孟嘗門下三千客大有同人一人云光武兵渡滹沱河<lb/>
未濟既濟一人云劉寛羮汚朝衣家人小過先生云牛<lb/>
僧孺父子犯罪先斬大畜後斬小畜盖為荆公𤼵也<hi>唾玉</hi>
<hi>集</hi>
朝廷嘗遣使髙麗彼一僧館伴宴㑹中行令云張良項<lb/>
<pb n="KR3j0189_WYG_128-9a"/>
羽爭一傘良曰凉傘羽曰雨傘我使曰許由與晁錯爭<lb/>
一瓢由曰油葫蘆錯曰醋葫蘆<hi>漁隱叢話</hi>
集句自國初有之未盛也至石曼卿人物開敏以文為<lb/>
戲然後大著嘗見手書下第偶成云一生不得文章力<lb/>
欲上青雲未有因聖主不勞千里召姮娥何惜一枝春<lb/>
鳯凰詔下雖霑命豺虎叢中也立身啼得血流無用處<lb/>
著朱騎馬是何人又云年去年來來去忙為他人作嫁<lb/>
衣裳仰天大笑出門去獨對東風舞一場至元豐間王<lb/>
<pb n="KR3j0189_WYG_128-9b"/>
文公益工於此人言此自公始非也<hi>金玉詩話</hi>
王介甫以次女適蔡卞吳國夫人吳氏驟貴又愛此女<lb/>
乃以錦為帳未成禮而華俊之聲已聞于外神宗一日<lb/>
問介甫云卿大儒之家用錦帳嫁女介甫愕然無以對<lb/>
歸問之果然乃舍之開寳寺福勝閣下為佛帳明日再對<lb/>
惶懼謝罪而已<hi>南遊紀舊</hi>
紹聖中瑶華既廢儀同王景宗乃乞以妾楊氏為夫人<lb/>
乞免宣繫及不召媒保中批允之時許冲元在中書遂<lb/>
<pb n="KR3j0189_WYG_128-10a"/>
依已得㫖揮過門下章子厚大怒而責冲元云小白葵<lb/>
丘之盟諸侯以妾為妻者天下共誅之惇頭可得此命<lb/>
不可下翊日極陳罷景宗仍奪儀同時論皆以為得<lb/>
防微杜漸之意後三年乃乞建立元符至託以東朝之<lb/>
命自草詔惇何本末相戾也<hi>南遊紀舊</hi>
熈寧末洛中有人耕於鳯凰山下獲石碣方廣二尺餘<lb/>
乃婦人撰夫誌銘君姓曹氏名禋字禮夫世為洛陽人<lb/>
三十嵗兩舉不第卒於長安道中朝廷卿大夫鄉閭故<lb/>
<pb n="KR3j0189_WYG_128-10b"/>
老聞之莫不哀其孝友睦婣篤行能文何其夭之如是<lb/>
邪唯兒聞之獨不然乃慰其母曰家有南畝足以養其<lb/>
親室有遺文足以教其子凡累乎隂陽之間者生死數<lb/>
不可逃夫何悲喜之有哉丙子年三月十八日卒以其<lb/>
年十月十五日𦵏于鳯凰山之原予姓周氏君妻也歸<lb/>
君室八載矣生子一人尚㓜以其恩義之不可忘故作<lb/>
銘焉銘曰其生也天其死也天茍達此理哀哉何言其<lb/>
生也浮其死也休終何為哉慰母之憂<hi>談選</hi>
<pb n="KR3j0189_WYG_128-11a"/>
蔡魯公喜接賔客終日酬酢不倦家居遇賔客少間必<lb/>
至子弟學舍與塾師從容燕笑蔡元度禀氣弱畏見賔<lb/>
客每不得已一再見則如啜茶多退必嘔吐嘗云家兄<lb/>
一日無客到則病某一日接客則病<hi>石林燕語</hi>
定州織刻絲不用大機以熟色經於木棦上隨所欲作<lb/>
花草禽獸狀以小梭布緯時先留其處以雜色線綴於<lb/>
經緯之上合以成文不相連承空視之如雕鏤之象故<lb/>
名刻絲如婦人一衣終嵗方就雖作百花使不相類亦<lb/>
<pb n="KR3j0189_WYG_128-11b"/>
可盖緯線非通梭所織也<hi>杜陽雜編</hi>
范文正公四子長曰純祐髙才善知人通兵書學道家<lb/>
能出神一日方觀坐為妹壻蔡交以杖擊户神驚不歸<lb/>
自爾遂失心然居喪猶如禮草文正行狀皆不誤失至<lb/>
其得疾之嵗即書曰自此天下大亂遂擲筆于地盖其<lb/>
心之亂也有子早世只一孫女喪夫亦病狂嘗閉於室<lb/>
中窻外有大桃樹花適盛開一夕斷欞登木食桃花㡬<lb/>
盡明旦人見其單身坐于樹杪以梯下之自是遂愈再<lb/>
<pb n="KR3j0189_WYG_128-12a"/>
嫁洛人奉議郎任諝以壽終<hi>杜陽雜編</hi>
逕庭出莊子庭勑定反言激過也今人多讀作亭膠擾<lb/>
出莊子膠音擾今人多讀作交蕞爾出左傳蕞徂外反<lb/>
小也今多讀作撮綸綍出禮記綍即紼字今多讀作孛<lb/>
隃度出漢書隃音遙今多讀作踰墨杘眠娗出列子墨<lb/>
音眉杘音癡言媚佞相諛悦也眠音緬娗音腆言柔膩<lb/>
不決裂也<lb/>
參政孟庾夫人徐氏有竒疾每發於見聞即舉身戰慄<lb/>
<pb n="KR3j0189_WYG_128-12b"/>
至於幾絶其見母與弟皆然母至死不相見又惡聞徐<lb/>
姓及打銀打鐵聲嘗有一婢使之十餘年甚得力極喜<lb/>
之一日偶問其家所為業婢曰打銀疾亦遂作更不可<lb/>
見竟逐去之醫祝無能施其術蓋前世所未嘗聞也<lb/>
余家故書有吕晉卿夏叔文集載淮節婦傳云婦年少<lb/>
美色事姑甚謹夫為商與里人共財出販深相親好至<lb/>
通家往來其里人悦婦之美因同江行㑹旁無人即排<lb/>
其夫水中夫指水泡曰他日此當為証既溺里人大呼<lb/>
<pb n="KR3j0189_WYG_128-13a"/>
救求得其尸已死即號慟為之制服如兄弟厚為棺斂<lb/>
送終之禮甚備録其行槖一毫不私至所販貨得利亦<lb/>
均分著籍既歸舉以付其母為擇地卜葬日至其家奉<lb/>
其母如己親若是者累年婦以姑老亦不忍去皆感里<lb/>
人之恩人亦喜其義也姑以婦尚少年里人未娶視之<lb/>
猶子故以婦嫁之夫婦尤歡睦後有兒女數人一日大<lb/>
雨里人者獨坐簷下視庭中積水竊笑婦問其故不肯<lb/>
告愈疑之叩之不已里人以婦相歡又有數子待己必<lb/>
<pb n="KR3j0189_WYG_128-13b"/>
厚遂以誠語之曰吾以愛汝之故害汝前夫其死時指<lb/>
水泡為証今見水泡竟何能為此其所以笑也婦亦笑<lb/>
而已後伺里人出即訴于官鞫實其罪而行法婦慟哭<lb/>
曰以吾之色而殺二夫何以生為遂赴淮而死<hi>杜陽雜編</hi>
冦萊公詩若野水無人渡孤舟盡日横之句深入唐人<lb/>
風格初授歸州巴東令人皆以冦巴東呼之以比韋蘇<lb/>
州之類然富貴時所作詩皆凄楚愁怨嘗為江南春二<lb/>
絶云波淼淼栁依依孤村芳草逺斜日杏花飛江南春<lb/>
<pb n="KR3j0189_WYG_128-14a"/>
盡離腸斷蘋滿沙汀人未歸又曰杳杳煙波隔千里白<lb/>
蘋香散東風起日落汀洲一望時愁情不斷如春水余<lb/>
嘗竊謂深於詩者盡欲慕唐人清悲怨感以主其格語<lb/>
意清切脱灑孤邁不知清極則志飄感深則氣謝萊公<lb/>
富貴時送人使嶺南云到海只十里過山應萬重人以<lb/>
為警絶晚竄海康至境首雷州吏呈圖經迎拜於道公<lb/>
問州去海近逺曰只可十里憔悴犇竄已兆於此矣予<lb/>
嘗愛王沂公曾布衣時以所業贄吕文穆公蒙正卷有早<lb/>
<pb n="KR3j0189_WYG_128-14b"/>
梅句云雪中未問和羮事且向百花頭上開文穆曰此生<lb/>
次第已安排作狀元宰相矣後皆盡然<hi>湘山野録</hi>
范文正公謫睦州過嚴陵祠下㑹吳俗嵗祀里巫迎神<lb/>
但歌滿江紅有湘江好洲漠漠波似染山如削遶嚴陵<lb/>
灘畔鷺飛魚躍之句公曰吾不善音律撰一絶送神曰<lb/>
漢包六合網英豪一箇㝠鴻惜羽毛世祖功臣三十六<lb/>
雲臺爭似釣臺髙吳俗至今歌之<hi>湘山野録</hi>
太祖皇帝將展外城幸朱雀門親自規畫獨趙韓王普<lb/>
<pb n="KR3j0189_WYG_128-15a"/>
特從幸上指門額詢普曰何不祗書朱雀門須著之字<lb/>
普對曰語助太祖笑曰之乎者也助得甚事<hi>湘山野録</hi>
謝石潤夫成都人宣和間至京師以相字言人禍福求<lb/>
相者但隨意書一字即就其字離析而言無不竒中者<lb/>
名聞九重上皇因書一朝字令中貴人持往試之石見<lb/>
字即端視中貴人曰此非觀察所書也然謝石賤術據<lb/>
字而言今日遭遇即因此字黥配逺行亦此字也但未<lb/>
敢遽言之耳中貴人愕然且謂之曰但有所據盡言無<lb/>
<pb n="KR3j0189_WYG_128-15b"/>
懼也石以手加額曰朝字離之為十月十日字非此月<lb/>
此日所生之天人當誰書也一座盡驚中貴馳奏翊日<lb/>
召至後苑令左右及宫嬪書字示之皆據字論説禍福<lb/>
俱有精理錫賚甚厚并與補承信郎緣此四方求相者<lb/>
其門如市有朝士其室懐姙過月手書一也字令其夫持<lb/>
問石是日座客甚衆石詳視字謂朝士曰此閣中所書<lb/>
否曰何以言之石曰謂語助者焉哉乎也固知是公内<lb/>
助所書尊閣盛年三十一否曰是也以也字上為三十<lb/>
<pb n="KR3j0189_WYG_128-16a"/>
下為一字也然吾官寄此當力謀遷動而不可得否曰<lb/>
正以此為撓耳盖也字著水則為池有馬則為馳今池<lb/>
運則無水陸馳則無馬是安可動也又尊閣父母兄弟<lb/>
近身親人當無一存者以也字著人則是他字今獨見<lb/>
也字而不見人故也又尊閤其家物産亦當蕩盡否以<lb/>
也字著土則為地字今又不見土也二者俱是否曰誠<lb/>
如所言也朝士即謂之曰此皆非所問者但賤室以懐<lb/>
姙過月方竊憂之所以問耳石曰是必十三箇月也以<lb/>
<pb n="KR3j0189_WYG_128-16b"/>
也字中有十字并兩傍二豎下一畫為十三也石熟視<lb/>
朝士曰有一事似渉竒怪固欲不言則吾官所問正決<lb/>
此事可盡言否朝士因請其説石曰也字著䖝為虵字<lb/>
今尊閤所姙殆蛇妖也然不見蟲蠱則不能為害謝石<lb/>
亦有薄術可為吾官以藥下驗之無苦也朝士大異其<lb/>
説固請至家以藥投之果産百數小蛇而體平都人益共<lb/>
神之而不知其竟挟何術也<hi>春渚紀聞</hi>
蘇子瞻泛愛天下士無賢不肖歡如也嘗自言上可以<lb/>
<pb n="KR3j0189_WYG_128-17a"/>
陪玉皇大帝下可以陪悲田院乞兒子由晦黙少許可<lb/>
嘗戒子瞻擇交子瞻曰吾眼前見天下無一箇不好人<lb/>
此乃一病子由監筠州酒税子瞻嘗就見之子由戒以<lb/>
口舌之禍乃餞之郊外不交一談唯指口以示之<hi>滄浪野録</hi>
荆芥穂為末以酒調下三二錢凡中風者服之立愈前<lb/>
後甚驗是日順兒疾已革以酒滴水中調服之立定真<lb/>
再生也<hi>曽公談録</hi>
治走馬疳方用瓦壟子<hi>比蚶子差小未經醬淹者</hi>連肉火煅存性置<lb/>
<pb n="KR3j0189_WYG_128-17b"/>
冷地用盞子盖覆候冷取出碾為末乾糝患處<lb/>
瘡疹黑陷者用沉香乳香檀香不拘多寡於火盆内焚<lb/>
之抱孩兒於煙上薰即起<lb/>
馬蹄燒灰入鹽少許糝走馬疳患處<lb/>
治惡瘡取冬𤓰一枚中截先以一頭合瘡候𤓰熱削去<lb/>
再合熱減則已<lb/>
治破傷風用黄連五錢酒二盞煎至七分入黄蠟二錢<lb/>
同煎和滓服<lb/>
<pb n="KR3j0189_WYG_128-18a"/>
治惡瘡用蒜泥作餅疾上灸不痛者灸痛即止痛者灸<lb/>
不痛止<lb/>
小兒耳後瘡腎疳也地骨皮一味為末麤者熱湯洗細<lb/>
者香油調搽良<hi>已上神祕方</hi>
温州有土地杜十姨無夫五髭鬚相公無婦州人迎<lb/>
杜十姨以配五髭鬚合為一廟杜十姨為誰杜拾遺<lb/>
也五髭鬚為誰伍子胥也若少陵有靈豈不對子<lb/>
胥笑曰爾尚有相公之稱我乃為十姨何雌我邪<lb/>
<pb n="KR3j0189_WYG_128-18b"/>
有自中原來者云北方有牛王廟畫百牛於壁而牛<lb/>
王居其中間牛王為何人乃冉伯牛也嗚呼冉伯牛乃<lb/>
為牛王<hi>隨手雜録</hi>
大觀三年五月天子視學學官孟翊袖出卦象一軸以<lb/>
為本朝火徳當中微有再造之象行將見之宜有大更<lb/>
革上怒編管海州死後七年金人入汴髙宗中興<hi>吹劒續録</hi>
　<lb/>
　古今説海卷一百二十八<lb/>
</p>
<p>
</p>
  </div>
</body>
</text>
</TEI>
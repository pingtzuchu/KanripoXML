<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷七十</head> <lb/>
    <p>
<pb n="KR3j0189_WYG_070-1a"/>
欽定四庫全書<lb/>
　古今説海卷七十<lb/>
　　　　　　　　　　　　　明　陸楫　編<lb/>
　説淵五十<hi>别傳五十</hi>
　　竇玉傳<hi>闕名</hi>
進士王勝蓋夷元和中同求薦於州時賔館填溢假郡<lb/>
功曹王翥第以俟試既而他室皆有客惟正堂以小繩<lb/>
繫門自牖而窺之獨床上有褐衾床北有破籠此外更<lb/>
<pb n="KR3j0189_WYG_070-1b"/>
無有問其隣曰處士竇三郎玉居也二客以西廂為窄<lb/>
思與同居甚喜其無姬僕也及暮竇處士者一驢一襆<lb/>
乘醉而來夷勝前謁且曰勝求解于郡以賔館喧故寓<lb/>
于此所得西廊亦甚窄君子既無姬僕又是方外之人<lb/>
願畧同此堂以俟郡試玉固辭接對之色甚傲夜深將<lb/>
寢忽聞異香驚起尋之則見堂中垂簾帷喧然笑語於<lb/>
是夷勝突然入其堂中屏帷四合奇香撲人雕盤珍膳<lb/>
不可名狀有一女年可十八九嬌麗無比與竇對食侍<lb/>
<pb n="KR3j0189_WYG_070-2a"/>
婢十餘人亦皆端妙銀爐煮茗方熟坐者起入西廂帷<lb/>
中侍婢悉入曰是何兒郎突衝人家竇面色如土端坐<lb/>
不語夷勝無以致辭啜茗而出既下堦聞閉户之聲曰<lb/>
風狂兒郎因何共止古人所以卜隣者豈虛語哉竇辭<lb/>
以非己所居難拒異客必慮輕侮豈無他宅因復歡笑<lb/>
及明往覘之盡復其舊竇獨偃於褐衾中拭目方起夷<lb/>
勝詰之不對夷勝曰君晝為布衣夜會公族茍非妖幻<lb/>
何以致麗人不言其實當即告郡竇曰此固秘事言亦<lb/>
<pb n="KR3j0189_WYG_070-2b"/>
無妨比者玉薄遊太原晚發冷泉將宿于孝義縣陰晦<lb/>
失道夜投人莊問其主其僕曰汾州崔司馬莊也令人<lb/>
告焉出曰延入崔司馬年可五十餘衣緋儀貌可愛問<lb/>
竇之先及伯叔昆弟詰其中外親族乃玉舊親知其為<lb/>
表丈也自幼亦嘗聞此丈人但不知官位慰問殷勤情<lb/>
意甚優重因令報其妻曰竇秀才乃是右衞將軍七兄<lb/>
之子是吾之重表姪夫人亦是丈母可見之從宦異方<lb/>
親戚離阻不因行李豈得相逢請即見有頃一青衣曰<lb/>
<pb n="KR3j0189_WYG_070-3a"/>
屈三郎入其中堂陳設之盛若王侯之居盤饌珍奇味<lb/>
窮海陸既食丈人曰君今此遊將何所求曰求舉資耳<lb/>
曰家在何郡曰海内無家丈人曰君生涯如此身事蕭<lb/>
然蓬遊無抵徒勞往復丈人有女年近長成今便令奉<lb/>
亊衣食之給不求于人可乎玉起拜謝夫人喜曰今夕<lb/>
甚佳又有牢饌親戚中配屬何必廣召賔客吉禮既具<lb/>
便取今夕謝訖復坐又進食食畢揖玉憇于西㕔具沐<lb/>
浴訖授衣巾引相者三人來皆聰明之士一姓王稱郡<lb/>
<pb n="KR3j0189_WYG_070-3b"/>
法曹一姓裴稱户曹一姓韋稱郡督郵相揖而坐俄而<lb/>
禮輿香車皆具花燭前引自西㕔至中門展親御之禮<lb/>
因又遶莊一周自南門入及中堂堂中帷帳已具成禮<lb/>
訖初三更妻告玉曰此非人間乃神道也所言汾州陰<lb/>
道汾州非人間也相者數子無非㝠官妾與君宿縁合<lb/>
為夫婦故得相遇人神路殊不可久住君宜即去玉曰<lb/>
人神既殊安得配屬已為夫妻便合相從何為一夕而<lb/>
别也妻曰妾身奉君固無逺近但君生人不合久居于<lb/>
<pb n="KR3j0189_WYG_070-4a"/>
此君速命駕常令君篋中有絹百疋用盡復滿所到必<lb/>
求靜室獨居少以存想隨念即至十年之外可以同行<lb/>
今且晝别宵會爾玉乃入辭崔曰明晦雖殊人神無二<lb/>
小女子得奉巾櫛蓋是宿緣勿謂異類遂猜薄之亦不<lb/>
可言于人公法訊問言亦無妨言訖得絹百疋而别自<lb/>
後獨宿思之則來供帳饌具悉其㩦也若此者五年矣<lb/>
夷勝開其篋果有絹百疋因各贈三十疋求其秘之言<lb/>
訖遁去不知所在焉<lb/>
<pb n="KR3j0189_WYG_070-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷七十<lb/>
</p>
<p>
</p>
  </div>
</body>
</text>
</TEI>
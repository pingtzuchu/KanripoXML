<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷一百二十一</head> <lb/>
    <p>
<pb n="KR3j0189_WYG_121-1a"/>
欽定四庫全書<lb/>
　古今説海卷一百二十一<lb/>
　　　　　　　　　　　　　明　陸楫　編<lb/>
　説纂五<hi>逸事五</hi>
　　煬帝迷樓記<hi>闕名</hi>
煬帝晩年尤沉迷女色他日顧詔近侍曰人主享天下<lb/>
之富亦欲極當年之樂自快其意今天下安富外内無<lb/>
事此吾得以遂其樂也今宫殿雖壯麗顯敞苦無曲房<lb/>
<pb n="KR3j0189_WYG_121-1b"/>
小室幽軒短檻若得此則吾期老于其中也近侍髙昌<lb/>
奏曰臣有友項昇淛人也自言能構宫室翌日詔而問<lb/>
之昇曰臣乞先進圖本後數日進圖帝覽大悦即日詔<lb/>
有司供具材木凡役夫數萬經歳而成樓閣髙下軒窻<lb/>
掩映幽房曲室玉欄朱楯互相連屬囘環四合曲屋自<lb/>
通千門萬牖上下金碧金虬伏於棟下玉獸蹲於户傍<lb/>
璧砌生光瑣窻射日工巧之極自古無有也費用金玉<lb/>
帑庫為之一虛人誤入者雖終日不能出帝幸之大喜<lb/>
<pb n="KR3j0189_WYG_121-2a"/>
顧左右曰使真仙遊其中亦當自迷也可目之曰迷樓<lb/>
詔以五品官賜昇仍給内庫帛千疋賞之詔選後宫良<lb/>
家女數千以居樓中毎一幸有經月而不出是月大夫<lb/>
何稠進御童女車車之制度絶小秪容一人有機處于<lb/>
其中以機礙女之手足女纎毫不能動帝以處女試之<lb/>
極喜召何稠謂之曰卿之巧思一何神妙如此以千金<lb/>
贈之旌其巧也何稠出為人言車之機巧有識者曰此<lb/>
非盛滿之器也稠又進轉闗車車周挽之可以昇樓閣<lb/>
<pb n="KR3j0189_WYG_121-2b"/>
如行平地車中御女則自搖動帝尤喜悦帝謂稠曰此<lb/>
車何名也稠曰臣任意造成未有名也願賜佳名帝曰<lb/>
卿任其巧意以成車朕得之任其意以自樂可名任意<lb/>
車也何稠再拜而去帝令畫工繪士女會合之圖數十<lb/>
幅懸于閣中其年上官時自江外得替囘鑄烏銅屏數<lb/>
十面其髙五尺而闊三尺磨以成鑑為屏可環於寢所<lb/>
詣闕投進帝以屏内迷樓而御女於其中纎毫皆入於<lb/>
鑑中帝大喜曰繪畫得其象耳此得人之真容也勝繪<lb/>
<pb n="KR3j0189_WYG_121-3a"/>
圖萬倍矣又以千金賜上官時帝日夕沉荒於迷樓罄<lb/>
竭其力亦多倦怠顧問近侍曰朕憶初登極日多辛苦<lb/>
無睡得婦人枕而藉之方能合目纔似夢則又覺今睡<lb/>
則㝠㝠不知返近女色則憊何也他日矮民王義上奏<lb/>
曰臣田野廢民作事皆不勝人生於遼曠絶逺之域幸<lb/>
因入貢得備後庭掃除之役陛下特加愛遇臣常自宮<lb/>
以侍陛下自兹出入卧内周旋宫室方今親信無如臣<lb/>
者臣由是竊覽書殿中簡編反覆玩味㣲有所得臣聞<lb/>
<pb n="KR3j0189_WYG_121-3b"/>
精氣為人之聰明陛下當龍潛日先帝勤儉陛下鮮親<lb/>
聲色日近善人陛下精實於内神清於外故日夕無寢<lb/>
陛下自數年聲色無數盈滿後宫日夕游宴自非歳節<lb/>
大辰何常臨御前殿其餘多不受朝設或引見逺人非<lb/>
時慶賀亦日晏坐朝曽未移刻則聖躬起入後宫夫以<lb/>
有限之體而投無盡之慾臣固知其竭也臣聞古者野<lb/>
叟獨歌舞於磐石之上人詢之曰子何獨樂之多也叟<lb/>
曰吾有三樂子知之乎何也人生難遇太平世吾今不<lb/>
<pb n="KR3j0189_WYG_121-4a"/>
見兵革此一樂也人生難得支體完備吾身不殘疾此<lb/>
二樂也人生難得壽吾今年八十矣此三樂也問者歎<lb/>
賞而去陛下享天下之富貴聖貌軒逸龍顔鳯姿而不<lb/>
自愛重其思慮固出於野叟之外臣蕞爾㣲軀難圖報<lb/>
効罔知忌諱上逆天顔因俯伏泣涕帝乃命引起翌日<lb/>
召義詔之曰朕昨夜思汝言極有深理汝真愛我者也<lb/>
乃命義後宫擇一靜室而帝居其中女皆不得入居二<lb/>
日帝忿然而出曰能悒悒居此乎若此雖壽千萬歳亦<lb/>
<pb n="KR3j0189_WYG_121-4b"/>
安用也乃復入宫宫女無數不得進御者亦極衆後宫<lb/>
侯夫人有美色一日自經於棟下臂懸錦囊中有文左<lb/>
右取以進帝乃詩也自感三首云庭絶玉輦迹芳草漸<lb/>
成窠隱隱聞簫鼔君恩何處多欲泣不成淚悲來翻强<lb/>
歌庭花方爛漫無計奈春何春隂正無際獨步意如何<lb/>
不及閒花草翻成雨露多看梅二首云砌雪無消日捲<lb/>
簾時自顰庭梅對我有憐意先露枝頭一㸃春香清寒<lb/>
艷好誰惜是天真玉梅謝後陽和至散與羣芳自在春<lb/>
<pb n="KR3j0189_WYG_121-5a"/>
糚成云糚成多自惜夢好却成悲不及楊花意春來到<lb/>
處飛遣意云秘洞扃仙卉雕窻鎖玉人毛君真可戮不<lb/>
肯寫昭君自傷云初入承明日深深報未央長門七八<lb/>
載無復見君王春寒入骨清獨卧愁空房躡履步庭下<lb/>
幽懷空感傷平日新愛惜自待聊非常色美反成棄命<lb/>
薄何可量君恩實疎逺妾意徒徬復家豈無骨肉偏親<lb/>
老北堂此方無羽翼何計出髙牆性命誠所重棄割良<lb/>
可傷懸帛朱棟上肝腸如沸湯引頸又自惜有若絲牽<lb/>
<pb n="KR3j0189_WYG_121-5b"/>
腸毅然就死地從此歸㝠鄉帝見其詩反覆傷感帝往<lb/>
視其尸曰此已死顔色猶美如桃花乃急召中使許廷<lb/>
輔曰朕向遣汝擇後宫女入迷樓汝何故獨棄此人也<lb/>
乃令廷輔就獄賜自盡厚禮葬侯夫人帝日誦詩酷好<lb/>
其文乃令樂府歌之帝又於後宫親擇女百人入迷樓<lb/>
大業八年方士進大丹帝服之蕩思愈不可制日夕御<lb/>
女數十人入夏帝煩躁日引飲幾百杯而渴不止醫丞<lb/>
莫君錫上奏曰帝心脈煩盛真元太虛多飲即大疾生<lb/>
<pb n="KR3j0189_WYG_121-6a"/>
焉因進劑治之仍乞置氷盤於前俾帝日夕朝望之亦<lb/>
治煩躁之一術也自兹諸院美人各市氷為盤以望行<lb/>
幸京師氷為之踴貴藏氷之家皆獲千金大業九年帝<lb/>
將再幸江都有迷樓宫人抗聲夜歌云河南楊栁謝河<lb/>
北李花榮楊花飛去落何處李花結果自然成帝聞其<lb/>
歌披衣起聽召宫女問之云孰使汝歌也汝自為之邪<lb/>
宫女曰臣有弟在民間因得此歌曰道途兒童多唱此<lb/>
歌帝黙然久之曰天啓之也天啓之也帝因索酒自歌<lb/>
<pb n="KR3j0189_WYG_121-6b"/>
云宫木隂濃燕子飛興衰自古漫成悲他日迷樓更好<lb/>
景宫中吐艷戀紅輝歌竟不勝其悲近侍奏無故而悲<lb/>
又歌臣皆不曉帝曰休問他日自知也後帝幸江都唐<lb/>
帝提兵號令入京見迷樓太宗曰此皆民膏血所為乃<lb/>
命焚之經月火不滅前謠前詩皆見矣方知世代興亡<lb/>
非偶然也<lb/>
　<lb/>
　古今說海卷一百二十一<lb/>
</p>
<p>
</p>
  </div>
</body>
</text>
</TEI>
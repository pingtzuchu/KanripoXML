<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷五十三</head> <lb/>
    <p>
<pb n="KR3j0189_WYG_053-1a"/>
欽定四庫全書<lb/>
　古今説海卷五十三<lb/>
　　　　　　　　　　　　　明　陸楫　編<lb/>
　説淵三十三<hi>别傳三十三</hi>
　　李衞公别傳<hi>闕名</hi>
唐衞國公李靖微時嘗射獵靈山中寓食山村村翁奇<lb/>
其為人每豐饋焉嵗久益厚忽遇羣鹿乃逐之㑹暮欲<lb/>
舍之而不能俄陰晦迷路茫然不知所歸悵悵而行困<lb/>
<pb n="KR3j0189_WYG_053-1b"/>
悶益甚極目有燈火光因馳赴焉既至乃朱門大第牆<lb/>
宇甚峻扣門久之一人出問靖告其迷途且請寓宿人<lb/>
曰郎君已出獨太夫人在宿應不可靖曰試為咨白乃<lb/>
入告復出曰夫人初欲不許且以陰黒客又言迷不可<lb/>
不作主人邀入㕔中有頃一青衣出曰夫人來年可五<lb/>
十餘青裙素襦神氣清雅宛若士大夫家靖前拜之夫<lb/>
人答拜曰兒子皆不在不合奉留今天色陰晦歸路又<lb/>
迷此若不容遣將何適然此乃山野之居兒子還時或<lb/>
<pb n="KR3j0189_WYG_053-2a"/>
夜到而喧勿以為懼既而食頗鮮美然多魚鮮食畢夫<lb/>
人入宅二青衣送床席裀褥衾被皆極香潔鋪陳閉户<lb/>
繫之而去靖獨念山野之外夜到而閙者何物也懼不<lb/>
敢寢端坐聽之夜將半聞扣門聲甚急曰天符大郎子<lb/>
報當行雨周此山七百里五更須足無慢滯無暴急應<lb/>
門者受符入呈聞夫人曰兒子二人未歸行雨符到固<lb/>
不可辭違時見責縱使報之亦已晩矣僮僕無専任之<lb/>
理當如之何一小青衣曰適觀㕔中客非常人也盍請<lb/>
<pb n="KR3j0189_WYG_053-2b"/>
乎夫人喜因自扣㕔門曰郎覺否請相見靖曰諾遂下<lb/>
堦見之夫人曰此非人宅乃龍宫也妾長男赴東海婚<lb/>
禮小男送妹適奉天符次當行雨計兩處雲程合踰萬<lb/>
里報之不及求代又難輒欲奉煩頃刻間如何靖曰靖<lb/>
俗客非乘雲者何能行雨有方可教即唯命耳夫人曰<lb/>
茍從吾言無有不可也遂勅蒼頭鞴青驄馬來夫人命<lb/>
取雨器乃一小缾子繫於鞍前誡曰郎乘馬無須䘖勒<lb/>
信其行馬踣地嘶嗚即取缾中水一滴滴馬鬃上慎勿<lb/>
<pb n="KR3j0189_WYG_053-3a"/>
多也於是上馬騰騰而行其足漸高但訝其穩疾不自<lb/>
知其雲上也風急如箭雷霆起於步下於是隨所躍輒<lb/>
滴之既而電掣雲開下見所憇村思曰吾擾此村多矣<lb/>
方徳其人計無以報今乆旱苗瘁而雨在我手寧復惜<lb/>
之顧一滴不足濡乃連下二十滴俄頃雨畢騎馬復歸<lb/>
夫人者泣於㕔曰何相負之甚本約一滴何乃私滴二<lb/>
十邪此一滴乃地上一尺雨也此村夜半平地水深二<lb/>
丈豈復有人妾已受譴杖八十矣袒視其背血痕滿焉<lb/>
<pb n="KR3j0189_WYG_053-3b"/>
兒子亦連坐如何靖慙怖不知所對夫人復曰郎君世<lb/>
間人不識雲雨之變誠不敢恨即恐龍師來尋有所驚<lb/>
恐宜速去此然而勞煩未有以報山居無物有二奴奉<lb/>
贈總取亦可取一亦可唯意所擇於是命二奴出來一<lb/>
奴從東廊出儀貌和悦怡怡然一奴從西廊出憤氣勃<lb/>
然抝怒而立靖私念我獵徒以鬭猛為事若取悦者人<lb/>
以我為怯也因曰兩人皆取則不敢夫人既賜欲取怒<lb/>
者夫人微笑曰郎之所欲乃爾遂楫與别奴亦隨去出<lb/>
<pb n="KR3j0189_WYG_053-4a"/>
門數步迴望失宅顧問其奴亦不見矣獨尋路而歸及<lb/>
明望其村水已極目大樹或露梢而已不復有人其後<lb/>
為大將功蓋天下而終不作相豈非悦奴之不得乎世<lb/>
言闗東出相闗西出將豈東西喻邪所以言奴者亦在<lb/>
下之象向使二奴皆取即極將相矣<lb/>
　<lb/>
　<lb/>
　<lb/>
<pb n="KR3j0189_WYG_053-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷五十三<lb/>
</p>
<p>
</p>
  </div>
</body>
</text>
</TEI>
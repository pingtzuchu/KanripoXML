<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷四十六</head> <lb/>
    <p>
<pb n="KR3j0189_WYG_046-1a"/>
欽定四庫全書<lb/>
　古今說海卷四十六<lb/>
　　　　　　　　　　　　　明　陸楫　編<lb/>
　說淵二十六<hi>别傳二十六</hi>
　　唐晅手記<hi>唐唐晅</hi>
唐晅晉昌人也其姑適張恭即安定張輒之後隱居滑<lb/>
州渭南縣人多重之有子三人進士擢第女三人長適<lb/>
辛氏次適梁氏小女姑鍾念習以詩禮頗有令徳開元<lb/>
<pb n="KR3j0189_WYG_046-1b"/>
中父亡哀毁過禮晅常慕之及終制乃娶而留之渭南<lb/>
莊開元十八年晅以故入洛累月不得歸夜宿主人夢<lb/>
其妻隔花泣俄而窺井笑及覺心惡之明日就日者問<lb/>
之曰隔花泣者顔隨風謝窺井笑者喜於泉路也居數<lb/>
日果有凶信晅悲慟倍常後數嵗方得歸渭南追其陳<lb/>
迹感而賦詩曰幽室悲長簟粧樓泣鏡臺獨悲桃李節<lb/>
不共一時開魂兮若有感彷彿夢中來又曰常時華室<lb/>
靜笑語度更籌恍忽人事改𠖇寞委荒丘陽原歌薤露<lb/>
<pb n="KR3j0189_WYG_046-2a"/>
陰壑悼藏舟清夜粧臺月空想畫眉愁是夕風露清虛<lb/>
晅耿耿歎不寐更深悲吟前悼亡詩忽聞暗中若泣聲<lb/>
初逺漸近晅驚惻覺有異乃祝之曰儻是十娘子之靈<lb/>
何惜一見相叙也勿以幽冥隔礙宿昔之愛須臾聞言<lb/>
曰兒即張氏也聞君悲吟相念雖處陰冥實所惻愴愧<lb/>
君誠心不以沈魂可棄每所記念是以此夕與君相聞<lb/>
晅驚歎流涕嗚咽曰在心之事卒難申叙然得一見顔<lb/>
色死不恨矣答曰隱顯道隔相見殊難亦慮君有疑心<lb/>
<pb n="KR3j0189_WYG_046-2b"/>
妾非不欲盡也晅詞益懇誓無疑貳俄而聞喚羅敷取<lb/>
鏡又聞暗中颯颯然人行聲羅敷先出前拜言娘子欲<lb/>
叙夙昔正期與七郎相見晅問羅敷曰我開元八年典<lb/>
汝與仙州康家聞汝已死矣今何得在此答曰被娘子<lb/>
贖來令看阿美阿美即晅之亡女也晅又惻然須臾命<lb/>
燈燭立於阼堦之北晅趨前泣而拜妻答拜晅乃執手<lb/>
叙以平生妻亦流涕謂晅曰陰陽道隔與君久别雖冥<lb/>
寞無據至於相思嘗不去心今六合之日冥官感君誠<lb/>
<pb n="KR3j0189_WYG_046-3a"/>
懇放兒暫來千年一遇悲喜兼集況美娘又小囑付無<lb/>
人今夕何夕再遂申欵晅乃命家人列拜起居徙燈入<lb/>
室施布帷帳不肯先坐乃曰陰陽尊卑以生人為貴君<lb/>
可先坐晅即如言笑謂晅曰君情既不易平生然聞君<lb/>
已再婚新故有間乎晅甚悲怍妻曰論業君合再婚君<lb/>
新人在淮南吾亦知甚平善因語人生修短固有定乎<lb/>
答曰必定矣又問佛稱宿因不謬乎答曰理端可鑒何<lb/>
謬之有又問佛與道孰是非答曰同源異派耳别有太<lb/>
<pb n="KR3j0189_WYG_046-3b"/>
極仙品總靈之司出有入無之化其道大哉其餘悉如<lb/>
人間所説今不合具言彼此為累晅懼不敢復問因問<lb/>
欲何膳答曰冥中珍羞亦備唯無漿水粥耳晅即命備<lb/>
之既至索别器推之而食向口如盡及徹之粥宛然在<lb/>
晅悉飯其從者有老姥不肯同坐妻曰倚是舊人不同<lb/>
羣小謂晅曰此是紫菊姥豈不識耶晅方記念别席飯<lb/>
之其餘侍者晅多不識聞呼名字乃是晅從京囘日多<lb/>
剪紙人奴婢所題之名問妻妻曰皆君所與者乃知錢<lb/>
<pb n="KR3j0189_WYG_046-4a"/>
財奴婢無不得也妻曰往日嘗弄一金鈒鏤合子藏於<lb/>
堂屋西北斗拱中無人知處晅取果得又曰豈不欲見<lb/>
美娘乎今已成長晅曰美娘亡時襁褓地下豈受嵗乎<lb/>
答曰無異也須臾美娘至可五六嵗晅撫之而泣妻曰<lb/>
莫抱驚兒羅敷却抱忽不見晅令下床帷申繾綣宛如<lb/>
平生但覺手足呼吸冷耳又問冥中居何處答曰在舅<lb/>
姑之左右晅曰娘子神靈如此何不還返答曰人死之<lb/>
後魂魄異處皆有所録杳不闗形骸也君何不驗夢中<lb/>
<pb n="KR3j0189_WYG_046-4b"/>
安能記其身也兒亡之後都不記死時亦不知殯塟之<lb/>
處錢財奴婢君與則知至如形骸實總不管既而綢繆<lb/>
夜深晅曰同穴不逺矣妻曰曽聞合葬之禮蓋同形骸<lb/>
至精神實都不見何煩此言也晅曰婦人没地下亦有<lb/>
再適乎答曰死生同流貞邪各異且兒亡堂上欲奪兒<lb/>
志嫁與北庭都䕶鄭乾觀姪明逺兒誓志確然上下矜<lb/>
閔得免晅聞憮然感懷而贈詩曰嶧陽桐半死延津劒<lb/>
一沈如何宿昔内空負百年心妻曰方見君情輒欲留<lb/>
<pb n="KR3j0189_WYG_046-5a"/>
答可乎晅曰曩日不屬文何以為詞妻曰文詞素慕慮<lb/>
君嫌猜而不為言中心之事今夕何爽遂裂帶題詩曰<lb/>
不分殊幽顯那堪異古今陰陽途自隔聚散兩難心又<lb/>
曰蘭堦兔月斜銀燭半含花自憐長夜客泉路以為家<lb/>
晅含涕言叙悲喜之間不覺天明須臾聞扣門聲言翁<lb/>
婆使丹參傳語令催新婦恐天明冥司督責妻泣而起<lb/>
與晅訣别晅修啓狀以附之整衣聞香郁然不與世同<lb/>
晅問此香何方得答言韓夀餘香兒來堂上見賜晅執<lb/>
<pb n="KR3j0189_WYG_046-5b"/>
手曰何時再見答曰四十年耳留一羅帛子與晅為念<lb/>
晅答一金鈿合子即曰前途日限不可久留自非四十<lb/>
年外無相見期若墓間祭祀都無益必有相饗但月盡<lb/>
日黄昏於野田中或於河畔呼名字兒盡得也怱怱不<lb/>
果久語願自愛言訖登車而去揚被久之方滅舉家皆<lb/>
見晅手記<lb/>
　<lb/>
　古今説海卷四十六<lb/>
</p>
<p>
</p>
  </div>
</body>
</text>
</TEI>
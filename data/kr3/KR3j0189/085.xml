<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷八十五</head> <lb/>
    <p>
<pb n="KR3j0189_WYG_085-1a"/>
欽定四庫全書<lb/>
　古今說海卷八十五<lb/>
　　　　　　　　　　　　　明　陸楫　編<lb/>
　說略一<hi>雜記一</hi>
　　黙記<hi>宋王銍</hi>
王朴仕周為樞密使五代自朱梁以用武得天下政事<lb/>
皆歸樞密院至今言二府當時宰相但行文書而已况<lb/>
朴之得君所以世宗才四年間取淮南下三關所向成<lb/>
<pb n="KR3j0189_WYG_085-1b"/>
功時縁用兵朴多宿禁中一日謁見世宗屏人顰蹙且<lb/>
倉皇歎嗟曰禍起不久矣世宗因問之曰臣觀𤣥象大<lb/>
異所以不敢不言世宗云如何曰事在宗社陛下不能<lb/>
免而臣亦先當之今夕請陛下觀之可以自見是夜與<lb/>
世宗㣲行自厚載門同出至野次止於五丈河旁中夜<lb/>
後指謂世宗曰陛下見隔河如漁燈者否世宗隨亦見<lb/>
之一燈熒熒然迤邐甚近則漸大至隔岸火如車輪矣<lb/>
其間一小兒如三數歳引手相指既近岸朴曰陛下速<lb/>
<pb n="KR3j0189_WYG_085-2a"/>
拜之既拜漸逺而沒朴泣曰陛下既見無可復言後數日朴<lb/>
於李榖坐上得疾而死世宗既伐幽燕道被病而崩至明年<lb/>
而天授我宋矣火輪小兒盖聖朝火徳之兆夫豈偶然<lb/>
藝祖初自陳橋推戴入城周恭帝即衣白襴乘轎子<lb/>
出居天清寺<hi>天清世宗節名而寺其功徳院也</hi>太祖與諸將同入内<lb/>
六宮迎拜有二小兒丱角宮人抱之亦拜詢之乃世<lb/>
宗二子紀王<hi>闕</hi>王也顧謂諸將曰此復何待左右即提<lb/>
去惟潘美在後以手搯殿柱低頭不語藝祖云汝以為<lb/>
<pb n="KR3j0189_WYG_085-2b"/>
不可邪美對曰臣豈敢以為不可但於理未安藝祖即<lb/>
命速退以其一人賜美美即収之以為子而藝祖亦不<lb/>
復問其後名惟正者是也每供三代惟以美為父而不<lb/>
及其他故獨此房不與美子孫連名名夙者乃其後也<lb/>
夙為文官子孫亦然夙有才為名師其美明者自云<lb/>
徐鉉歸朝為左散騎常侍遷給事中太宗一日問曽見<lb/>
李煜否鉉對以臣安敢私見之上曰卿第見但言朕令<lb/>
卿徃相見可矣鉉遂徑徃其居望門下馬但一老卒守<lb/>
<pb n="KR3j0189_WYG_085-3a"/>
門徐言願見太尉卒言有旨不得與人接豈可見也鉉<lb/>
云奉㫖來見老卒徃報徐入立庭下久之老卒遂取舊<lb/>
椅子相對鉉遥見謂卒曰但正衙一椅足矣頃間李主<lb/>
紗帽道服而出鉉方拜而遽下堦引其手以上鉉辭賓<lb/>
主之禮李主曰今日豈有此禮徐引椅少偏乃敢坐後<lb/>
主相持大笑乃坐黙不言忽長吁歎曰當時悔殺了潘<lb/>
佑李平鉉既去有㫖召對詢後主何言鉉不敢隠遂有<lb/>
秦王賜牽機藥之事牽機藥者服之前卻數十囘頭足<lb/>
<pb n="KR3j0189_WYG_085-3b"/>
相就如牽機狀也又後主在賜第七夕命故妓作樂聲<lb/>
聞於外太宗聞之大怒又傳小樓昨夜又東風及一江<lb/>
春水向東流之句併坐之遂被禍云<lb/>
張茂實太尉章聖之子尚宮朱氏所生章聖畏懼劉后<lb/>
凡後宫生皇子公主俱不留以與内侍張景宗令養視<lb/>
遂冒姓張既長景宗奏授三班奉職入謝日章聖曰孩<lb/>
兒且許大也昭陵出閤以為春坊謁者後擢副富鄭公<lb/>
使北作殿前歩帥中丞韓絳言茂實出自宮中迹渉可<lb/>
<pb n="KR3j0189_WYG_085-4a"/>
疑富弼引以為殿帥蓋嘗同奉使交結有自弼皇恐待<lb/>
罪然朝廷考校茂實之除拜歳月非弼進擬出絳知蔡<lb/>
州弼乃止厚陵為皇太子茂實入朝至東華門外居民<lb/>
樊用者迎馬首連呼曰虧你太尉茂實惶恐執詣有司<lb/>
以為狂人而黥之知其實非征人也茂實縁此求外郡<lb/>
至厚陵即位避藩邸諱改名孜頗疎之自知蔡州坐事<lb/>
移曹州憂恐以卒諡勤惠滕元發言嘗因其病問之至<lb/>
臥内茂實岸幘起坐其頭角巉然真龍種也全類其表<lb/>
<pb n="KR3j0189_WYG_085-4b"/>
蓋本朝内臣養子未有大用至節帥者此可驗矣其子<lb/>
詢字仲謀賢雅能詩有子與邸中作壻此可怪也<lb/>
神宗初即位慨然有取山後之志滕章敏首被擢用所以<lb/>
東坡詩云皇帝知公早虛懐第一人盖欲委滕公以天下<lb/>
事也一日語及北遼曰太宗自燕京城下軍潰遼兵追<lb/>
之僅得脫凡行在服御寳器盡為所奪從行宮嬪盡䧟<lb/>
沒股上中兩箭嵗嵗必發其棄天下竟以箭創發之故<lb/>
遼乃不共戴天之讐反捐金繒數十萬事之為人子孫<lb/>
<pb n="KR3j0189_WYG_085-5a"/>
當如是乎已而泣下久之蓋已有取北方之志後永樂<lb/>
靈州之敗故鬱鬱不樂者尤甚愴聖志之不就也章敏<lb/>
公為先子言<lb/>
京兆李植字化光觀察使士衡之孫自少年好道不樂<lb/>
婚宦初為侍禁約婚慈聖娶迎入門見鬼神千萬在前<lb/>
驚走踰墻避之后即時還父母家俄選為后焉植後自<lb/>
放田野徃來關中洛陽汝州人以為有道之士也<lb/>
李後主手書金字心經一卷賜其宮人喬氏喬氏後入<lb/>
<pb n="KR3j0189_WYG_085-5b"/>
太宗禁中聞後主薨自内庭出經捨相國寺西塔以資<lb/>
薦且自書於後云故李氏國主宮人喬氏伏遇國主百<lb/>
日謹舍昔時賜妾所書般若心經一卷在相國寺西塔<lb/>
院伏願彌勒尊前持一花而見佛云云其後江南僧持<lb/>
歸故國置之天禧寺塔相輪中寺後大火相輪自火中<lb/>
墮落而經不損為金陵守王君玉所得君玉卒子孫不<lb/>
能保之以歸寗鳯子儀家喬氏書在經後字整潔而詞<lb/>
甚愴惋所記止此徐鍇集南唐制誥有宫人喬氏出家<lb/>
<pb n="KR3j0189_WYG_085-6a"/>
誥豈斯人耶<lb/>
徐常侍鉉自江南歸朝厯右散騎常侍貶靖難軍行軍<lb/>
司馬而卒於邠州鉉無子其弟鍇有後居金陵攝山前<lb/>
開茶肆號徐十郎有鉉鍇誥勑備存甚多僕甞至攝山<lb/>
求所謂十郎家觀之其間有自江南入朝初授官誥云<lb/>
歸明人偽銀青光禄大夫守太子率更令云云知内史<lb/>
乃江南宰相也銀青存其階官也<lb/>
小說載伐江南大將獲李後主寵姬夜視燈輒閉目云<lb/>
<pb n="KR3j0189_WYG_085-6b"/>
煙氣易以蠟燈亦閉目云煙氣愈甚曰然則宫中未甞<lb/>
㸃燭邪云宫中本閤每至夜則懸大寳珠光照一室如<lb/>
日中也觀此則李氏豪侈可知矣<lb/>
楊宣懿察之母甚能文而教子以義方少不中禮輒扑<lb/>
之察省試房心為明堂賦榜登科第二人報者至其<lb/>
母睡未起聞之大怒轉面向壁曰此兒辱我如此乃為<lb/>
人所壓邪及察歸亦久不與語其年廷對宣懿果魁天<lb/>
下<lb/>
<pb n="KR3j0189_WYG_085-7a"/>
歐陽文忠慶厯中為諌官仁宗更用大臣韓富范諸公<lb/>
將大有為公銳意言事如論杜曽家事通嫂婢有子曽<lb/>
出知曹州即自縊死又論參知政事王舉正不才及宰<lb/>
臣晏殊賈昌朝舉館職凌晏陽娶富人女賈有章有贓<lb/>
魏庭堅踰濫三人皆廢終身如此之類極多大忤權貴<lb/>
遂除修起居注知制誥韓富既罷未幾以龍圗閣直學<lb/>
士為河北部運令計議河北二相賈昌朝陳執中爭邊<lb/>
事其實宰相欲以事中之也㑹令内侍供奉官王昭明<lb/>
<pb n="KR3j0189_WYG_085-7b"/>
同徃相度河事公言今命侍從出使故事無内臣同行<lb/>
之理而臣實恥之朝廷從之公在河北職事甚振無可<lb/>
中傷㑹公甥張氏㓜孤鞠育於家嫁姪晟晟自處州司<lb/>
户罷以僕陳諫同行張與諫通事發鞫於開封府右軍<lb/>
廵院張懼罪且圖自解免其語皆引公未嫁時事詞多<lb/>
醜鄙軍廵判官著作佐郎孫揆止勘張與諫通事不復<lb/>
枝蔓宰相聞之怒再命太常博士三司户部判官蘓安<lb/>
世勘之遂盡用張前後語成案俄又差王昭明者堅勘<lb/>
<pb n="KR3j0189_WYG_085-8a"/>
蓋以公前事欲令釋憾也昭明至獄見安世所勘案牘<lb/>
視之駭曰昭明在官家左右無三日不說歐陽修今省<lb/>
判所勘乃迎合宰相意加以大惡異日昭明喫劍不得<lb/>
安世聞之大懼竟不易揆所勘但劾歐公用張氏貲買<lb/>
田産立戶事奏之宰相大怒公既降知制誥知滁州而<lb/>
安世坐牒三司取録問人吏不聞奏降殿中丞泰州監<lb/>
稅昭明降夀春監稅公責詞云不知淑慎以逺罪辜知<lb/>
出非己族而鞠於私門知女歸有家而納之羣從向以<lb/>
<pb n="KR3j0189_WYG_085-8b"/>
訟起晟家之獄語連張氏之資劵既不明辨無所驗以<lb/>
其久參侍從免致深丈可除延閣之名還序右垣之次<lb/>
仍歸漕節徃布郡條體予寛恩思釋前咎又安世責詞<lb/>
云汝受制按考法當窮審而乃巧為朋比顧弭事端潛<lb/>
落偏說陰合傅㑹知朕慎重獄事不責有司而妄狥私<lb/>
情替名胥役跡其阿比之意尚興朋黨之風云云其後<lb/>
王荆公為蘓安世埋銘盛稱能回此獄而世殊不知揆<lb/>
守之於其前昭明主之於其後使安世不能有變改迎<lb/>
<pb n="KR3j0189_WYG_085-9a"/>
合也然則二人可謂奇士矣昭明後亦召用而揆饒州<lb/>
人終殿中丞當張獄之興楊闢州外為舉人上書極力<lb/>
救之今宋文集中有外書<lb/>
逹奚盈盈傳晏元獻家有之蓋唐人所撰也盈盈者天<lb/>
寳中貴人之妾姿艷冠絶一時㑹貴人者病同官之子<lb/>
為千牛者失索之甚急明皇聞之詔大索京師無所不<lb/>
至而莫見其跡因問近徃何處其父言貴人病嘗往問之<lb/>
詔且索貴人之室盈盈謂千牛曰今勢不能自隠矣出<lb/>
<pb n="KR3j0189_WYG_085-9b"/>
亦無甚害千牛懼得罪盈盈因教曰第不可言在此恐<lb/>
上問何徃但云所見人物如此所見帟幕幃帳如此所<lb/>
食物如此勢不由巳決無患矣既出明皇大怒問之對<lb/>
如盈盈言上笑而不問後數日虢國夫人入内明皇戲<lb/>
謂曰何久藏少年不出邪夫人亦大笑而已貴人妾者<lb/>
智術固可慮矣又見天寳後掖廷戚屬莫不如此固可<lb/>
以久安耶此傳晏元獻手書藏其甥楊文仲家其間叙<lb/>
婦人姿色及情好曲折甚詳然大意若此也<lb/>
<pb n="KR3j0189_WYG_085-10a"/>
龍衮江南錄云江南周后隨後主歸朝封鄭國夫人例<lb/>
隨命婦入宫每入輒數日而出必大泣罵後主聲聞於<lb/>
外後主多宛轉避之又韓玉汝家有李王歸朝後與金<lb/>
陵舊宮人書云此中日夕只以眼淚洗面<lb/>
藝祖事周世宗功業初未大顯會世宗親征淮南駐蹕<lb/>
正陽距夀陽劉仁贍未下而藝祖分兵滁州距夀州四<lb/>
程皆大山至清流關而上關去州三十里則平川而西<lb/>
澗又在滁城之西也是時江南李璟據一方國力全盛<lb/>
<pb n="KR3j0189_WYG_085-10b"/>
聞世宗親至淮上而滁州其控扼且援夀州命大將皇<lb/>
甫暉監軍姚鳯提兵十萬扼其地太祖以周軍數千與<lb/>
暉遇於清流關隘路周師大敗暉整全師入憇滁州城<lb/>
下㑹翊日再出太祖兵聚關下且虞暉兵再至問諸村<lb/>
人云有鎮州趙學究在村中教學多智計村民有爭訟<lb/>
者多詣以決曲直太祖㣲服徃訪之學究者固知為趙<lb/>
㸃檢也迎見加禮太祖再三叩之學究曰皇甫暉威名<lb/>
冠南北太尉以其與己如何曰非敵也學究曰然彼之<lb/>
<pb n="KR3j0189_WYG_085-11a"/>
兵勢與己如何曰非其比也學究曰然兩軍之勝負如<lb/>
何曰彼方勝我敗畏其出兵所以問計於君也學究曰<lb/>
然且使彼來日整軍再來出戰師絶歸路不復有噍類<lb/>
矣太祖曰當復奈何學究曰我有竒計所謂因敗為勝<lb/>
轉禍為福者今關下有徑路人無行者雖牌軍亦不知<lb/>
之乃山之背也可以直抵城下方阻西澗水大漲之時<lb/>
彼必謂我既敗之後無敢躡其後者誠能由山背小路<lb/>
率兵浮西澗水至城下斬關而入彼方戰勝而驕解甲<lb/>
<pb n="KR3j0189_WYG_085-11b"/>
休衆必不為備可以得志所謂兵貴神速出其不意若<lb/>
彼來日整軍而出不可為矣太祖大喜且命學究以指<lb/>
其路學究亦不辭而遣人前𨗳即下令誓師夜出小路<lb/>
行三軍跨馬浮西澗以廹城暉果不為備奪門以入既<lb/>
入暉始聞之率親兵擐甲與太祖巷戰三縱而三擒之<lb/>
既主帥被擒矣或謂周師大兵且至城中大亂自相蹂<lb/>
踐死亡不計數遂下滁州即國史所載太祖曰餘人非<lb/>
我敵即斬皇甫暉頭者此時也滁州既破中斷夀州為<lb/>
<pb n="KR3j0189_WYG_085-12a"/>
二救兵不至夀州為孤軍周人得以擒仁贍自滁州始<lb/>
也擒暉送世宗正陽御寨世宗大喜見暉於簣中金創<lb/>
被體自撫視之暉仰面言我自貝州卒伍起兵佐李嗣<lb/>
源遂成唐莊宗之禍後率衆投江南位兼將相前後南<lb/>
北二朝大小數十戰未嘗敗而今日見擒於趙某者乃<lb/>
天贊趙某豈臣所能及因盛稱太祖之神遂不肯治創<lb/>
不食而死至今滁人一日五時鳴鐘以資薦暉云蓋淮<lb/>
南無山惟滁州邊淮有髙山大川江淮相近處為淮南<lb/>
<pb n="KR3j0189_WYG_085-12b"/>
屏蔽去金陵才一水隔耳既失滁州不惟中斷夀州失<lb/>
接則淮南盡為平地自是遂盡得淮南無復陣寨世宗<lb/>
乘滁州破竹之勢盡收淮南李璟割地稱臣者由太祖<lb/>
先擒皇甫暉首得滁州阻固之地故也此皇甫暉所以<lb/>
稱太祖為神武者暉亦非常人知其天授非人力也其<lb/>
後真宗時所以建原廟於滁而殿曰端命者太祖厯試<lb/>
於周功業自此而成王業自此而始故號端命蓋我宋<lb/>
之鎬沛也其趙學究即韓王普也實與太祖定交於滁<lb/>
<pb n="KR3j0189_WYG_085-13a"/>
州引為上介歸德軍節度廵官以至太祖受天命為宗<lb/>
臣比跡于蕭曹者自滁州始也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_085-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今說海卷八十五<lb/>
</p>
<p>
</p>
  </div>
</body>
</text>
</TEI>
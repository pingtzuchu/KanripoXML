<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷二十</head> <lb/>
    <p>
<pb n="KR3j0189_WYG_020-1a"/>
欽定四庫全書<lb/>
　古今說海卷二十<lb/>
　　　　　　　　　　　　　明　陸楫　編<lb/>
　說選二十<hi>偏記十七</hi>
　　星槎勝覽<hi>明費信</hi>
　　　榜葛剌國　　卜剌哇國　　　竹歩國<lb/>
　　　木骨都束國　阿丹國　　　　剌撒國<lb/>
　　　佐法兒國　　忽魯謨斯國　　天方國<lb/>
<pb n="KR3j0189_WYG_020-1b"/>
　　榜葛剌國<lb/>
自蘇門答剌順風二十晝夜可至其國即西印度之地<lb/>
西通金剛寶座國曰詔納福兒乃釋迦得道之所永樂<lb/>
十三年二次上命少監侯顯等統舟師齎詔勅賞賜國<lb/>
王王妃頭目其國海口有港曰察地港立抽分之所其<lb/>
王知我中國寶船到彼遣部領齎衣服等禮人馬千數<lb/>
迎港口起程十六站至瑣納兒江有城池街市聚貨通<lb/>
商又差人齎禮象馬迎接再行二十站至板獨哇是酋<lb/>
<pb n="KR3j0189_WYG_020-2a"/>
長之居處城郭甚嚴街市鋪店連楹接棟聚貨百有其<lb/>
王之舍皆磚灰甃砌高廣殿宇平頂白灰為之内門三<lb/>
重九間長殿其柱皆黄銅包飾雕琢花獸左右長廊内<lb/>
設明甲馬隊千餘外列巨漢明盔明甲執鋒刃弓矢威<lb/>
儀壯甚丹墀左右設孔雀翎傘盖百數又置象隊百數<lb/>
於殿前其王於正殿高座飾八寶冠箕踞上坐劔横於<lb/>
膝乃令銀拄杖二人皆穿纒頭來引道前五歩一呼至<lb/>
中則止又金拄杖二人接引如前禮其王拜迎詔勅叩<lb/>
<pb n="KR3j0189_WYG_020-2b"/>
頭加額開讀賞賜受畢鋪毧毯於殿地待我天使宴我<lb/>
官兵禮之甚厚燔炙牛羊禁不飲酒恐亂性而失禮以<lb/>
薔薇露和香蜜水飲之宴畢復以金盔金繫腰金瓶金<lb/>
盆贈天使其副使皆以銀盔銀繋腰銀瓶銀盆贈之其<lb/>
下官員亦贈以金鈴紉紵絲長衣兵士俱有銀錢盖此<lb/>
國富而有禮者也其後躬置金筒金葉表文差使臣齎<lb/>
捧貢獻方物于廷其國風俗甚厚男子白布纒頭穿白<lb/>
布長衫足穿金線羊皮靴濟濟然有文字者衆凡交易<lb/>
<pb n="KR3j0189_WYG_020-3a"/>
雖有萬金價定打手永無悔改婦女穿短衫圍色布絲<lb/>
錦不施脂粉自然嬌白耳埀寶鈿項掛纓絡髻堆腦後<lb/>
四腕金鐲手足戒指其有一種曰印度不食牛肉飲食<lb/>
男女不同處夫死不再嫁妻死不再娶若孤寡無倚一<lb/>
村人家輪流養之不容别村求食其義氣有足稱者田<lb/>
沃豐足一歲二收不用耘耔隨時自宜男女勤於耕織<lb/>
果有波羅蜜大如斗甘甜甚美菴摩羅香酸甚佳其餘<lb/>
瓜果蔬菜牛馬雞羊鳬鴨海魚之類甚廣通使海貨准<lb/>
<pb n="KR3j0189_WYG_020-3b"/>
錢市用地產細布撒哈剌毯絨兠羅錦水晶馬瑙珊瑚<lb/>
真珠寶石糖蜜酥油翠毛各色手巾被面貨用金銀段<lb/>
絹青花白磁器銅鐵麝香銀硃水銀草蓆之屬<lb/>
　　卜剌哇國<lb/>
自錫蘭山别羅里南去二十一晝夜可至其國與木骨都<lb/>
束國接連山地傍海而居壘石為城砌石為屋山地無<lb/>
草木地廣斥鹵有鹽池但投樹枝於池良久撈起結成<lb/>
白鹽風俗頗淳無田耕種捕魚為業男女拳髮穿短衫<lb/>
<pb n="KR3j0189_WYG_020-4a"/>
圍梢布婦女兩耳帶金錢項掛纓絡惟有葱蒜無𤓰茄<lb/>
地産馬哈獸狀如麝獐花福禄狀如花驢豹麂犀牛没<lb/>
藥乳香龍涎香象牙駱駝貨用金銀段絹米豆磁器之<lb/>
屬其酋長感慕恩賜進貢方物<lb/>
　　竹歩國<lb/>
其處與木骨都束山地連接村居寥落壘石為城砌石<lb/>
為屋風俗亦淳男女拳髮男子圍布婦女出則以布兠<lb/>
頭不露身面山地黄赤數年不雨草木不生絞車深井<lb/>
<pb n="KR3j0189_WYG_020-4b"/>
網魚為業地產獅子金錢豹駝蹄雞有六七尺高者其<lb/>
足如駝蹄龍涎香乳香金珀貨用土硃段絹金銀磁器<lb/>
胡椒米榖之屬酋長受賜感化奉貢方物<lb/>
　　木骨都束國<lb/>
自小葛蘭順風二十晝夜可至其國瀕海堆石為城壘<lb/>
石為屋四五層厨厠待客俱在其上男子拳髮四垂腰<lb/>
圍梢布女人髪盤於腦黄漆光頂兩耳掛絡索數枚項<lb/>
帶銀圏纓絡垂胷出則單布兠遮青紗蔽面足履皮鞋<lb/>
<pb n="KR3j0189_WYG_020-5a"/>
山連地曠黄赤土石田瘠少收數年無雨穿井甚深絞<lb/>
車以羊皮袋水風俗囂頑操兵習射其富民附舶遠通<lb/>
商貨貧民網捕海魚曬乾為食及餵養駝馬牛羊地產<lb/>
乳香金錢豹龍涎香貨用金銀色段檀香米榖磁器色<lb/>
絹之屬其酋長效禮進貢方物<lb/>
　　阿丹國<lb/>
自古里國順風二十二晝夜可至其國傍海而居草木<lb/>
不生田肥種植粟麥豐盛壘石為城砌羅股石為屋三<lb/>
<pb n="KR3j0189_WYG_020-5b"/>
四層高厨房卧室皆在其上風俗頗淳民下富饒男女<lb/>
拳髮穿長衫婦女出則用青紗蔽面布帽兠頭不露形<lb/>
貌兩耳垂金錢數枚項掛纓絡地產羚羊自胷中至尾<lb/>
埀九塊名為九尾羊千里駱駝黑色花驢駝蹄雞金錢<lb/>
豹貨用金銀色段青白花磁器檀香胡椒之屬其酋長<lb/>
感慕恩賜躬以方物貢獻<lb/>
　　剌撒國<lb/>
自古里國順風二十晝夜可至其國傍海而居壘石為<lb/>
<pb n="KR3j0189_WYG_020-6a"/>
城連山曠地草木不生牛羊駝馬皆以海魚乾啖之氣<lb/>
候常熱田瘠少收惟有麥耳數年無雨鑿井絞車羊皮<lb/>
袋水男女拳髮穿長衫婦女妝㸃兠頭與忽魯謨斯國<lb/>
同壘石築土為屋三四層者其上㕑厠卧室待客其下<lb/>
奴僕居之地產龍涎香乳香千里駱駝民俗淳厚䘮葬<lb/>
有禮有事禱於鬼神其酋長感慕聖恩遣使捧金葉表<lb/>
文奉貢方物貨用金銀段絹磁器米榖胡椒檀香金銀<lb/>
之屬<lb/>
<pb n="KR3j0189_WYG_020-6b"/>
　　佐法兒國<lb/>
自古里國順風二十晝夜可至其國壘石為城砌羅股<lb/>
石為屋有高三四層若塔之狀㕑厠卧室皆在其上田<lb/>
廣少收山地黄赤亦不生草木民捕海魚曬乾大者人<lb/>
食小者餵養牛馬駝羊男女拳髪穿長衫女人出則以<lb/>
布兠頭面不令人見風俗頗淳地產祖剌法金錢豹駝<lb/>
蹄雞乳香龍涎香貨用金銀檀香米榖胡椒段絹磁器<lb/>
之屬其酋長感慕恩賜遣使奉貢方物<lb/>
<pb n="KR3j0189_WYG_020-7a"/>
　　忽魯謨斯國<lb/>
自古里國十晝夜可至其國傍海居聚民為市地無草<lb/>
木牛羊駝馬皆食海魚乾或言深山中亦有草木風俗<lb/>
頗淳壘石為城酋長深居練兵畜馬田瘠麥廣穀少民<lb/>
富饒山連五色皆是鹽也鑿之鏇為盤碟碗器之類食<lb/>
物就用而不加鹽矣壘石為屋有三四層者其廚厠卧<lb/>
室待客之所俱在上男子拳髮穿長衫善弓矢騎射女<lb/>
子編髮四垂黄漆其頂出則布幔兠頭面用青紅紗布<lb/>
<pb n="KR3j0189_WYG_020-7b"/>
以蔽之兩耳輪周掛絡索金錢數枚以青石磨水妝㸃<lb/>
眼眶唇臉花紋以為美飾頂掛寳石真珠寳石金珀龍<lb/>
涎香撒哈刺梭腹絨毯貨用金銀青花磁器五色段絹<lb/>
木香胡椒之屬其酋長感慕恩賜躬獻方物<lb/>
　　天方國<lb/>
其國自忽魯謨斯四十晝夜可至其國乃西海之盡也<lb/>
有言陸路一年可達中國其地多曠漠即古筠冲之地<lb/>
名為西域風景融和四時皆春也田沃稻饒居民安業<lb/>
<pb n="KR3j0189_WYG_020-8a"/>
男女穿白長衫男子削髮以布纒頭婦女編髮盤頭風<lb/>
俗好善酋長無科擾於民亦無刑罰自然淳化不作盗<lb/>
賊上下安和古置禮拜寺見月初生其酋長與民皆拜<lb/>
天號呼稱揚以為禮餘無所施其寺分為四方每方九<lb/>
十間共三百六十間皆白玉為柱黄甘玉為地中有黒<lb/>
石一片方丈餘曰漢初時天降也其寺層次高上如塔<lb/>
之狀每至日落聚為夜市盖日中熱故也地産金珀寳<lb/>
石真珠獅子駱駝祖刺法豹麂馬有八尺高者名為天<lb/>
<pb n="KR3j0189_WYG_020-8b"/>
馬貨用金銀段疋色絹青白花磁器鐵鼎鐵銚之屬其<lb/>
國王臣深感天朝使至加額頂天以方物獅子麒麟貢<lb/>
于廷<lb/>
　<lb/>
　<lb/>
　<lb/>
　<lb/>
　古今説海卷二十<lb/>
</p>
<p>
</p>
  </div>
</body>
</text>
</TEI>
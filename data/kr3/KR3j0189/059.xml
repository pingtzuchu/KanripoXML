<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷五十九</head> <lb/>
    <p>
<pb n="KR3j0189_WYG_059-1a"/>
欽定四庫全書<lb/>
　古今説海卷五十九<lb/>
　　　　　　　　　　　　　明　陸楫　編<lb/>
　説淵三十九<hi>别傳三十九</hi>
　　蔣子文傳<hi>闕名</hi>
蔣子文廣陵人也嗜酒好色挑達無度常自謂骨青死<lb/>
當為神漢末為秣陵尉逐賊至鍾山下賊擊傷額因解<lb/>
綬縛之有頃遂死及呉先主之初其故吏見文於道乘<lb/>
<pb n="KR3j0189_WYG_059-1b"/>
白馬執白羽侍從如平生見者驚走文追之謂曰我當<lb/>
為此土地神以福爾下民爾可宣告百姓為我立祠不<lb/>
爾將有大咎是嵗夏大疫百姓輒相恐動頗有竊祀之<lb/>
者矣文又下巫祝吾將大啓祐孫氏官宜為吾立祠不<lb/>
爾將使蟲入人耳為災俄而有小蟲如鹿䖟入人耳皆<lb/>
死醫不能治百姓愈恐孫主未之信也又下巫祝若不<lb/>
祀我將有大火為災是嵗火災大發一日數十處火及<lb/>
公宫孫主患之議者以為鬼有所歸乃不為厲宜有以<lb/>
<pb n="KR3j0189_WYG_059-2a"/>
撫之於是使使者封子文為中都侯次子緒為長水校<lb/>
尉皆加印綬為廟堂轉號鍾山為蔣山今建康東北蔣<lb/>
山是也自是災厲止息百姓遂大事之陳郡謝玉為琅<lb/>
邪内史在金城其年虎暴殺人甚衆有一人以小船載<lb/>
年少婦以大刀插著船挾暮來至邏將出語云此間頃<lb/>
來甚多草穢君載細小作此輕行大為不易可止邏宿<lb/>
也相問訊既畢邏將適還去其婦上岸便為虎取去其<lb/>
夫拔刀大喚欲逐之先奉事蔣侯乃喚求助如此當行<lb/>
<pb n="KR3j0189_WYG_059-2b"/>
十里忽覺如有一黒衣人為之導其人隨之當復二十<lb/>
里見大樹既至一穴虎子聞行聲謂其母至皆走出其<lb/>
人即其所殺之便挾刀隱樹住良久虎方至便下婦著<lb/>
地倒牽入穴其人以刀當脚斫斷之虎既死其婦故活<lb/>
向曉能語問之云虎初取便負著背上臨至而後下之<lb/>
四體無他正為草木傷耳扶歸還船明夜夢一人語之<lb/>
云蔣侯使助汝知否至家殺豬祠焉㑹稽<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>縣東野有<lb/>
女子姓呉字望子年十六姿容可愛其鄉里有解鼔舞<lb/>
<pb n="KR3j0189_WYG_059-3a"/>
神者要之便往緣塘行半路忽見一貴人端正非常貴<lb/>
人乘船手力十餘整頓令人問望子欲何之具以事對<lb/>
貴人云我今正往彼便可入船共去望子辭不敢忽然<lb/>
不見望子既拜神坐見向船中貴人儼然端坐即蔣侯<lb/>
像也問望子來何遲因擲兩橘與之數數形見遂隆情<lb/>
好心有所欲輒空中下之嘗思噉鱠一雙鮮鯉隨心而<lb/>
至望子芳香流聞數里頗有神驗一邑共事奉經三年<lb/>
望子忽生外意神便絶往來咸寧中太常卿韓伯子某<lb/>
<pb n="KR3j0189_WYG_059-3b"/>
㑹稽内史王藴子某光禄大夫劉耽子某同遊蔣山廟<lb/>
廟有數婦人像甚端正某等醉各指以戲相配匹即以<lb/>
其夕三人同夢蔣侯遣傳教相聞曰家子女並醜陋而<lb/>
猥垂榮顧輒刻某日悉相奉迎某等以其夢指適異常<lb/>
試往相問而果各得此夢符協如一於是大懼備三牲<lb/>
詣廟謝罪乞哀又俱夢蔣侯親來降已曰君等既已顧<lb/>
之實貪令對尅期垂及豈容方更中悔經少時並亡劉<lb/>
赤斧者夢蔣侯召為主簿期日促乃往廟陳請母老子<lb/>
<pb n="KR3j0189_WYG_059-4a"/>
弱情事廹切乞蒙放恕會稽魏過多材藝善事神請舉<lb/>
過自代因叩頭流血廟祝曰特願相屈魏過何人而有<lb/>
斯舉赤斧固請終不許尋而赤斧死焉孫恩作逆時呉<lb/>
興紛亂一男子怱急突入蔣侯廟始入門木像彎弓射<lb/>
之即卒行人及守廟者無不皆見也中書郎王長豫有<lb/>
美名父丞相導至所珍愛遇病轉篤導憂念特至正在<lb/>
北床上坐不食已積日忽見一人形狀甚壯者著鎧執<lb/>
刀王問君是何人答曰僕是蔣侯也公兒不佳欲為請<lb/>
<pb n="KR3j0189_WYG_059-4b"/>
命故來耳勿復憂王欣喜動容即求食食遂數斗内外<lb/>
咸來達所以食畢忽復慘然謂王曰中書命盡非可救<lb/>
者言終不見也<lb/>
　<lb/>
　<lb/>
　<lb/>
　<lb/>
　古今説海五十九<lb/>
</p>
<p>
</p>
  </div>
</body>
</text>
</TEI>
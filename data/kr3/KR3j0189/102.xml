<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷一百二</head> <lb/>
    <p>
<pb n="KR3j0189_WYG_102-1a"/>
欽定四庫全書<lb/>
　古今說海卷一百二<lb/>
　　　　　　　　　　　　　明　陸楫　編<lb/>
　說畧十八<hi>雜記十八</hi>
　　暌車志<hi>宋郭彖</hi>
長安近城官道之側有大古冢以當行人常所徃來故<lb/>
獨乆存不毁建炎初冦亂有人發之得古銅鐘鼎之屬<lb/>
甚多驗欵識皆三代物冢為隧道窟室土堅如石周匝<lb/>
<pb n="KR3j0189_WYG_102-1b"/>
皆刻成人物侍衛之狀其冠服丈夫則幞頭婦人則段<lb/>
紒衣皆寛袖頗類今制而小異乃知數千載前冠服已<lb/>
嘗如此<lb/>
龍舒人劉觀任平江許浦監稅其子堯舉字唐卿因就<lb/>
嘉禾流寓試僦舟以行舟人有女堯舉調之舟人防閑<lb/>
甚宻無由得間既引試舟人以其重扃棘闈無他慮也<lb/>
日出市貿易而試題適唐卿私課既得意出院甚早比<lb/>
兩場皆然遂與舟女得諧私約觀夫婦一夕夢黄衣二<lb/>
<pb n="KR3j0189_WYG_102-2a"/>
人馳至報牓云郎君首薦觀前欲視其牓傍一人忽掣<lb/>
去云劉堯舉近作欺心事天符殿一舉矣覺言其夢而<lb/>
協頗驚異俄而拆卷堯舉以雜犯見黜主文皆歎惜其<lb/>
文既歸觀以夢語之且詰其近作何事匿不敢言次舉<lb/>
果首薦于舒然至今未第也<lb/>
岳侯死後臨安西溪寨軍將子弟因請紫姑神而岳侯<lb/>
降之大書其名衆已驚愕請其花押則宛然平日真迹<lb/>
也復書一絶云經畧中原二十秋功多過少未全酬丹<lb/>
<pb n="KR3j0189_WYG_102-2b"/>
心似石今誰愬空有遊魂徧九州秦相聞而惡之擒治<lb/>
其徒流竄者數人有死者<lb/>
常州一村媪老而盲家惟一子一婦婦一日方炊未熟<lb/>
而其子呼之田所婦囑姑為畢其炊媪盲無所覩飯成<lb/>
捫器貯之誤得溺器婦歸不敢言先取其當中潔者食<lb/>
姑次以餉夫其親器臭惡者乃以自食良乆天忽晝暝<lb/>
覿面不相覩其婦暗中若為人攝去俄頃開明身乃在<lb/>
近舎林中懷掖間得小布囊貯米三四升適足供朝晡<lb/>
<pb n="KR3j0189_WYG_102-3a"/>
明旦視囊米復如故寳之至今<lb/>
治平丁未漳州地震裂長數十丈濶丈餘有狗自中出<lb/>
視其底皆林木枝葉蔚然<lb/>
程逈者伊川之後紹興八年來居臨安之後洋街門臨<lb/>
通衢垂簾為蔽一日有物如燕瞥然自外飛入徃著于<lb/>
堂壁家人就視乃一美婦人僅長五六寸而形體皆具<lb/>
容服甚麗見人殊不驚小聲歴歴可辨自言我玉真娘<lb/>
子也偶至此非為君祟茍能事我亦甚善其家乃就壁<lb/>
<pb n="KR3j0189_WYG_102-3b"/>
為小龕香火奉之頗能預言休咎皆驗好事者爭徃求<lb/>
觀人輸百錢乃為啓龕至者絡繹小阜程氏矣如是朞<lb/>
年忽復飛去不知所在<lb/>
紹興初福建冦亂賊魁曰張義張萬全葉百三凶熖頗<lb/>
盛提刑李稷臣諭降之二張譖葉於稷臣且言初無降<lb/>
意將復為變稷臣信之乃植大柱於通衢取葉以鐵索<lb/>
鎖縛於柱熾炭圍繞醯和五辛飲之備極楚毒稷臣躬<lb/>
臨視之葉大呼曰我已就降何罪至此體皆焦爛乃死<lb/>
<pb n="KR3j0189_WYG_102-4a"/>
自是稷臣毎獨坐時見葉在側大惡之後三年稷臣徧<lb/>
體生瘡疱狀如火灼痛不可忍竟卒<lb/>
宗左藏睍甞言家故澤州有第宅園圃墻角有古冢因<lb/>
治地及之得一石誌題曰郡守李公之墓疊石為藏棺<lb/>
中朽骨一具無他物而棺之側斵石為乳婢抱哺一嬰<lb/>
兒不知其何為也<lb/>
向汲與其弟孿生狀貌酷相肖人不能辨一日汲自外<lb/>
歸弟婦以為其夫也迎而呼之不應隨而詈之遂批其<lb/>
<pb n="KR3j0189_WYG_102-4b"/>
頰汲正色謂之曰我乃伯也婦惶愧而退汲自是更其<lb/>
衣冠以自别異<lb/>
宣和間沂宻有優人持二子號曰鬍孩兒年各六七歲<lb/>
童首而長鬛所至觀者如堵自云其婦孿生此二子生<lb/>
而有髭亦不知優人所自來後失所在尋而金人入冦<lb/>
葢人妖也<lb/>
金亮末年自製尖鞾頭極長鋭云便於鐙而足指所不<lb/>
及謂之不到頭又為短鞭僅存其半謂之沒下稍其後渝<lb/>
<pb n="KR3j0189_WYG_102-5a"/>
盟犯順果為其下所戕死于江上<lb/>
劉先生者河朔人年六十餘居衡嶽紫葢峰下間出衡<lb/>
山縣市從人丐得錢則市鹽酪以歸盡則更出日攜一<lb/>
竹籃中貯大小筆椶帚麻拂數事遍遊諸寺廟拂拭神<lb/>
佛塑像鼻耳竅有塵土即以筆撚出之率以為常環百<lb/>
里人皆熟識之縣市一富人甞贈一衲袍劉欣謝而去<lb/>
越數日見之則故褐如初問之云吾㡬為子所累吾常<lb/>
日出菴有門不掩既歸就寢門亦不扃自得袍之後不<lb/>
<pb n="KR3j0189_WYG_102-5b"/>
衣而出則心繫念因市一鎖出則鎖之或衣以出夜歸<lb/>
則牢關以備盜數日營營不能自決今日偶衣至市忽<lb/>
自悟以一袍故使方寸如此是大可笑適遇一人過前<lb/>
即脫與之吾心方坦然無復繫念嘻吾㡬為子所累矣<lb/>
甞至上封歸路遇雨視途邉一冢有穴遂入以避會昏<lb/>
暮因就寢夜將半睡覺雨止月明透穴照壙中歴歴可<lb/>
見甓甃甚光潔北壁惟白骨一具自頂至足俱全餘無<lb/>
一物劉方起坐少近視之白骨倐然而起急前抱劉劉<lb/>
<pb n="KR3j0189_WYG_102-6a"/>
極力奮擊乃零落墮地不復動矣劉出毎與人談此異<lb/>
或曰此非怪也劉真氣壯盛足以翕附於枯骨耳今兒<lb/>
童拔雞羽置之懷以手指上下引之隨應羽稍折斷即<lb/>
不應亦此類也<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_102-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷一百二<lb/>
</p>
<p>
</p>
  </div>
</body>
</text>
</TEI>
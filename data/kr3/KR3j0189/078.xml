<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷七十八</head> <lb/>
    <p>
<pb n="KR3j0189_WYG_078-1a"/>
欽定四庫全書<lb/>
　古今説海卷七十八<lb/>
　　　　　　　　　　　　　明　陸楫　編<lb/>
　説淵五十八<hi>别傳五十八</hi>
　　求心錄<hi>闕名</hi>
乾元初㑹稽民有楊叟者家以資産豐贍聞於郡中一<lb/>
日叟將死臥而呻吟且經數月叟有子曰宗素以孝行<lb/>
稱於里人迨其父病罄其産以求醫術後得陳生者究<lb/>
<pb n="KR3j0189_WYG_078-1b"/>
其脈曰是翁之病心也蓋以財產既多其心為利所運<lb/>
故心神已離去其身非食生人心不可以補之而天下<lb/>
生人之心焉可致邪如是則非吾之所知也宗素既聞<lb/>
之以為生心故莫可得之獨修浮圖氏法庶可以佑其<lb/>
疾即召僧轉經命工圖鑄其像已而自齎食詣郡中佛<lb/>
寺飯僧一日因挈食去誤入一山逕中見山下有石龕<lb/>
龕有胡僧貌甚老而枯瘠衣褐毛縷成袈裟露坐於磐<lb/>
石上宗素以為異人即禮而問曰師何人也獨處窮谷<lb/>
<pb n="KR3j0189_WYG_078-2a"/>
以人跡不到之地為家又無侍者不懼山野之獸有害<lb/>
於師乎不然是得釋氏之術者邪僧曰吾本是袁氏某<lb/>
祖居巴山其後子孫或在弋陽散遊諸山谷中盡能世<lb/>
修祖業為林泉逸士極得吟嘯之趣人有好為詩者多<lb/>
稱其善吟嘯於是稍聞於天下有孫氏亦族也則多遊<lb/>
豪貴之門亦以善談謔故又以之遊於市肆間每一戱<lb/>
能使人獲其利焉獨吾好浮圖氏不悦塵俗棲心巖谷<lb/>
中不動而在此且有年矣常慕育利王割截身體及委<lb/>
<pb n="KR3j0189_WYG_078-2b"/>
身投崖以飼餓虎故吾啖橡栗飲流泉恨未有虎狼噬<lb/>
吾吾固甘之也宗素因告曰師眞至人能舍其身而不<lb/>
顧將以飼山獸可謂義勇俱極矣雖然弟子父有疾已<lb/>
數月進而不瘳某夙夜憂迫計無所出有醫者云是心<lb/>
之病也非食生人之心固不可得而愈矣今師能棄身<lb/>
於豺虎以救其餒豈若舍命於人以惠其生乎願師詳<lb/>
之僧曰誠如是果吾之志也檀越為父而求吾吾豈有<lb/>
不可之意且吾以身委於野獸曷若惠人之生乎然今<lb/>
<pb n="KR3j0189_WYG_078-3a"/>
日尚未食願致一飽而後死也宗素且喜且謝即以所<lb/>
挈食致於僧前食之立盡乃曰吾既食矣當禮四方之<lb/>
聖然後奉教也於是整其衣出龕而禮禮東方已畢忽<lb/>
躍而騰上一高樹宗素以為神通變化殆不可測俄召<lb/>
宗素厲聲而問曰檀越向者所求何也宗素曰願得生<lb/>
人心以療父疾僧曰檀越所願者吾已許焉今欲先設<lb/>
金剛經之奥義且欲聞乎宗素曰某素尚浮圖氏今日<lb/>
獲遇吾師安敢不聽乎僧曰金剛經云過去心不可得<lb/>
<pb n="KR3j0189_WYG_078-3b"/>
見在心不可得未來心不可得檀越若要取吾心亦不<lb/>
可得矣言巳忽跳躍大呼化為一猿而去宗素驚異惶<lb/>
駭而歸<lb/>
　<lb/>
　<lb/>
　<lb/>
　<lb/>
　古今説海卷七十八<lb/>
</p>
<p>
</p>
  </div>
</body>
</text>
</TEI>